      ಹಣಕಾಸು ಸಚಿವಾಲಯ

      ಕೃಷಿ, ಮೀನುಗಾರಿಕೆ ಮತ್ತು ಆಹಾರ ಸಂಸ್ಕರಣಾ ಕ್ಷೇತ್ರಗಳಲ್ಲಿ ಕೃಷಿ ಮೂಲಸೌಕರ್ಯ ಲಾಜಿಸ್ಟಿಕ್ಸ್, ಸಾಮರ್ಥ್ಯ ವೃದ್ಧಿ, ಆಡಳಿತ ಮತ್ತು ಆಡಳಿತಾತ್ಮಕ ಸುಧಾರಣೆಗಳನ್ನು ಬಲಪಡಿಸುವ ಕ್ರಮಗಳನ್ನು ಪ್ರಕಟಿಸಿದ ಹಣಕಾಸು ಸಚಿವರು
      Posted On: 15 MAY 2020 7:42PM by PIB Bengaluru


    ಕೃಷಿ , ಮೀನುಗಾರಿಕೆ ಮತ್ತು ಆಹಾರ ಸಂಸ್ಕರಣಾ ಕ್ಷೇತ್ರಗಳಲ್ಲಿ ಕೃಷಿ ಮೂಲಸೌಕರ್ಯ ಲಾಜಿಸ್ಟಿಕ್ಸ್ , ಸಾಮರ್ಥ್ಯ ವೃದ್ಧಿ , ಆಡಳಿತ ಮತ್ತು ಆಡಳಿತಾತ್ಮಕ ಸುಧಾರಣೆಗಳನ್ನು ಬಲಪಡಿಸುವ ಕ್ರಮಗಳನ್ನು ಪ್ರಕಟಿಸಿದ ಹಣಕಾಸು ಸಚಿವರು


      * ರೈತರಿಗಾಗಿ ಫಾರ್ಮ್ - ಗೇಟ್ ಮೂಲಸೌಕರ್ಯಕ್ಕಾಗಿ 1 ಲಕ್ಷ ಕೋಟಿ ರೂ . ಕೃಷಿ ಮೂಲಸೌಕರ್ಯ ನಿಧಿ

      * ಮೈಕ್ರೋ ಫುಡ್ ಎಂಟರ್ ‌ ಪ್ರೈಸಸ್ ( ಎಂಎಫ್ ‌ ಇ ) ಔಪಚಾರಿಕೀಕರಣಕ್ಕಾಗಿ 10,000 ಕೋಟಿ ರೂ .
      * ಪ್ರಧಾನ ಮಂತ್ರಿ ಮತ್ಸ್ಯ ಸಂಪದ ಯೋಜನೆ ( ಪಿಎಂಎಂಎಸ್ ‌ ವೈ ) ಮೂಲಕ ಮೀನುಗಾರರಿಗೆ 20,000 ಕೋಟಿ ರೂ .
      * ರಾಷ್ಟ್ರೀಯ ಪ್ರಾಣಿ ರೋಗ ನಿಯಂತ್ರಣ ಕಾರ್ಯಕ್ರಮ
      * ಪಶುಸಂಗೋಪನೆ ಮೂಲಸೌಕರ್ಯ ಅಭಿವೃದ್ಧಿ ನಿಧಿ ಸ್ಥಾಪನೆ - ರೂ . 15,000 ಕೋಟಿ
      * ಗಿಡಮೂಲಿಕೆ ಕೃಷಿಗೆ ಪ್ರೋತ್ಸಾಹ : 4,000 ಕೋಟಿ ರೂ
      * ಜೇನುಸಾಕಣೆಯ ಉಪಕ್ರಮಗಳು - 500 ಕೋಟಿ ರೂ
      * ‘TOP’ to TOTAL - 500 ಕೋಟಿ ರೂ
      * ಕೃಷಿ ಕ್ಷೇತ್ರದಲ್ಲಿ ಆಡಳಿತ ಮತ್ತು ಆಡಳಿತಾತ್ಮಕ ಸುಧಾರಣಾ ಕ್ರಮಗಳು
      * ರೈತರಿಗೆ ಉತ್ತಮ ಬೆಲೆ ಒದಗಿಸಲು ಅಗತ್ಯ ಸರಕುಗಳ ಕಾಯ್ದೆಗೆ ತಿದ್ದುಪಡಿ
      * ರೈತರಿಗೆ ಮಾರುಕಟ್ಟೆ ಆಯ್ಕೆಗಳನ್ನು ಒದಗಿಸಲು ಕೃಷಿ ಮಾರುಕಟ್ಟೆ ಸುಧಾರಣೆಗಳು
      * ಕೃಷಿ ಉತ್ಪಾದನೆ ಬೆಲೆ ಮತ್ತು ಗುಣಮಟ್ಟ ದ ಭರವಸೆ

    ಗೌರವಾನ್ವಿತ ಪ್ರಧಾನಿ ಶ್ರೀ ನರೇಂದ್ರ ಮೋದಿ ಅವರು ಮೇ , 12 2020 ರಂದು 20 ಲಕ್ಷ ಕೋಟಿ ರೂ . ಗಳ ವಿಶೇಷ ಆರ್ಥಿಕ ಮತ್ತು ಸಮಗ್ರ ಪ್ಯಾಕೇಜ್ ಘೋಷಿಸಿದ್ದಾರೆ - ಇದು ಭಾರತದ ಜಿಡಿಪಿಯ ಶೇ .10 ಕ್ಕೆ ಸಮಾನವಾಗಿದೆ . ಅವರು आत्मनिर्भर भारत अभियान ಅಥವಾ ಸ್ವಾವಲಂಬಿ ಭಾರತ ಅಭಿಯಾನಕ್ಕೆ ಸ್ಪಷ್ಟ ಕರೆ ನೀಡಿದರು . ಸ್ವಾವಲಂಬಿ ಭಾರತದ ಐದು ಸ್ತಂಭಗಳಾದ ಆರ್ಥಿಕತೆ , ಮೂಲಸೌಕರ್ಯ , ವ್ಯವಸ್ಥೆ , ಜನಸಂಖ್ಯೆ ಮತ್ತು ಬೇಡಿಕೆಯನ್ನು ಅವರು ವಿವರಿಸಿದ್ದರು .


    ಕೇಂದ್ರ ಹಣಕಾಸು ಮತ್ತು ಕಾರ್ಪೊರೇಟ್ ವ್ಯವಹಾರಗಳ ಸಚಿವೆ ಶ್ರೀಮತಿ ನಿರ್ಮಲಾ ಸೀತಾರಾಮನ್ ಇಂದು ತಮ್ಮ ಪತ್ರಿಕಾಗೋಷ್ಠಿಯಲ್ಲಿ ಕೃಷಿ , ಮೀನುಗಾರಿಕೆ ಮತ್ತು ಆಹಾರ ಸಂಸ್ಕರಣಾ ಕ್ಷೇತ್ರಗಳಿಗೆ ಮೂಲಸೌಕರ್ಯ ಲಾಜಿಸ್ಟಿಕ್ಸ್ , ಸಾಮರ್ಥ್ಯ ವೃದ್ಧಿ , ಆಡಳಿತ ಮತ್ತು ಆಡಳಿತಾತ್ಮಕ ಸುಧಾರಣೆಗಳನ್ನು ಬಲಪಡಿಸುವ 3 ನೇ ಹಂತದ ಕ್ರಮಗಳನ್ನು ಪ್ರಕಟಿಸಿದರು .


    ಕೃಷಿ ಉತ್ಪನ್ನಗಳ ಮಾರಾಟ ಮತ್ತು ಸಂಗ್ರಹ ಮಿತಿಗಳ ಮೇಲಿನ ನಿರ್ಬಂಧಗಳನ್ನು ತೆಗೆದುಹಾಕುವುದೂ ಸೇರಿದಂತೆ ಈ 11 ಕ್ರಮಗಳಲ್ಲಿ 8 ಕ್ರಮಗಳು ಕೃಷಿ ಮೂಲಸೌಕರ್ಯಗಳನ್ನು ಸುಧಾರಿಸಲು ಮತ್ತು 3 ಕ್ರಮಗಳು ಆಡಳಿತಾತ್ಮಕ ಮತ್ತು ಆಡಳಿತ ಸುಧಾರಣೆಗಳಾಗಿವೆ ಎಂದು ಶ್ರೀಮತಿ ಸೀತಾರಾಮನ್ ವಿವರಿಸಿದರು ..


    ರೈತರನ್ನು ಬೆಂಬಲಿಸಲು ಕೃಷಿ ಸಂಬಂಧಿತ ಎರಡು ಮಹತ್ವದ ಕ್ರಮಗಳನ್ನು ನಿನ್ನೆ ಸಹ ಘೋಷಿಸಲಾಗಿದೆ ಎಂದು ಕೇಂದ್ರ ಹಣಕಾಸು ಸಚಿವರು ಹೇಳಿದರು , ಹಿಂಗಾರು ನಂತರದ ಸುಗ್ಗಿ ಮತ್ತು ಮುಂಗಾರು ಕೃಷಿ ವೆಚ್ಚಗಳಿಗಾಗಿ ಆರ್ ‌ ಆರ್ ‌ ಬಿಗಳು ಮತ್ತು ಸಹಕಾರಿ ಬ್ಯಾಂಕುಗಳು ರೈತರಿಗೆ ಸಾಲ ಒದಗಿಸಲು ನಬಾರ್ಡ್ ಮೂಲಕ ಹೆಚ್ಚುವರಿ ತುರ್ತು ಮೂಲ ಬಂಡವಾಳ ಸೌಲಭ್ಯವಾಗಿ 30,000 ಕೋಟಿ ರೂ . ಮತ್ತು 2020 ರ ಡಿಸೆಂಬರ್ ವೇಳೆಗೆ ಕಿಸಾನ್ ಕ್ರೆಡಿಟ್ ಕಾರ್ಡ್ ಯೋಜನೆಯಡಿ 2.5 ಕೋಟಿ ಪಿಎಂ - ಕಿಸಾನ್ ಫಲಾನುಭವಿಗಳನ್ನು ಒಳಗೊಳ್ಳುವ ಮೂಲಕ ಕೃಷಿ ಕ್ಷೇತ್ರಕ್ಕೆ 2 ಲಕ್ಷ ಕೋಟಿ ರೂ . ಯೋಜನೆಗಳನ್ನು ನಿನ್ನೆ ಪ್ರಕಟಿಸಲಾಗಿದೆ .


    ಕಳೆದ 2 ತಿಂಗಳುಗಳಲ್ಲಿ ಸರ್ಕಾರ ಮಾಡಿರುವ ಕ್ರಮಗಳನ್ನುವಿವರಿಸಿದ ಹಣಕಾಸು ಸಚಿವರು , ಲಾಕ್ ‌ ಡೌನ್ ಅವಧಿಯಲ್ಲಿ 74,300 ಕೋಟಿ ರೂ . ಗೂ ಅಧಿಕ ಮೌಲ್ಯದ ಕನಿಷ್ಠ ಬೆಂಬಲ ಬೆಲೆ ( ಎಂಎಸ್ ‌ ಪಿ ) ಖರೀದಿ , 18,700 ಕೋಟಿ ರೂ . ಗಳ ಪಿಎಂ ಕಿಸಾನ್ ನಿಧಿ ವರ್ಗಾವಣೆ ಮತ್ತು 6,400 ಕೋಟಿ ರೂ . ಪಿಎಂ ಫಸಲ್ ಬೀಮಾ ಯೋಜನೆಯ ಕ್ಲೈಮುಗಳ ಪಾವತಿ ಮಾಡಲಾಗಿದೆ ಎಂದರು .


    ಇದಲ್ಲದೆ , ಲಾಕ್ಡೌನ್ ಸಮಯದಲ್ಲಿ ಹಾಲಿನ ಬೇಡಿಕೆ ಶೇ .20-25 ರಷ್ಟು ಕಡಿಮೆಯಾಗಿದೆ . ಅದರಂತೆ , 360 ಎಲ್ ‌ ಎಲ್ ‌ ಪಿಡಿ ದೈನಂದಿನ ಮಾರಾಟಕ್ಕೆ ಬದಲಾಗಿ ಸಹಕಾರಿ ಸಂಸ್ಥೆಗಳಿಂದ ದಿನಕ್ಕೆ 560 ಲಕ್ಷ ಲೀಟರ್ ( ಎಲ್ ‌ ಎಲ್ ‌ ಪಿಡಿ ) ಸಂಗ್ರಹಿಸಲಾಗಿದೆ . ಒಟ್ಟು 111 ಕೋಟಿ ಲೀಟರ್ ಹಾಲನ್ನು ಹೆಚ್ಚುವರಿಯಾಗಿ ಖರೀದಿಸಿ 4,100 ಕೋಟಿ ರೂ . ಗಳನ್ನು ಪಾವತಿ ಮಾಡಲಾಗಿದೆ .


    ಇದರೊಂದಿಗೆ , 2020-21 ರವರೆಗೆ ಡೈರಿ ಸಹಕಾರಿ ಸಂಸ್ಥೆಗಳಿಗೆ ವಾರ್ಷಿಕವಾಗಿ ಶೇ .2 ಬಡ್ಡಿ ಸಹಾಯಧನ ಒದಗಿಸುವ ಹೊಸ ಯೋಜನೆಯನ್ನು ಪ್ರಾರಂಭಿಸಲಾಗಿದೆ , ಪ್ರಾಮಾಣಿಕ ಪಾವತಿ / ಬಡ್ಡಿ ಸೇವೆಯ ಮೇಲೆ ಹೆಚ್ಚುವರಿಯಾಗಿ ವಾರ್ಷಿಕ ಶೇ .2 ಬಡ್ಡಿ ಸಹಾಯಧನವನ್ನು ಸಹ ಒದಗಿಸಲಾಗುತ್ತದೆ . ಈ ಯೋಜನೆಯು 5,000 ಕೋಟಿ ರೂ . ಹೆಚ್ಚುವರಿ ಹಣದ ಹರಿವನ್ನು ಒದಗಿಸಲಿದ್ದು , 2 ಕೋಟಿ ರೈತರಿಗೆ ಅನುಕೂಲವಾಗಲಿದೆ .


    ಮಾರ್ಚ್ 24 ರಂದು ಮೀನುಗಾರಿಕೆ ಕ್ಷೇತ್ರಕ್ಕಾಗಿ ಮಾಡಿದ ಎಲ್ಲಾ 4 ಕೋವಿಡ್ ಸಂಬಂಧಿತ ಘೋಷಣೆಗಳನ್ನು ಜಾರಿಗೆ ತರಲಾಗಿದೆ . ಇದಲ್ಲದೆ , 31.03.2020 ರಂದು ಮುಕ್ತಾಯಗೊಳ್ಳುವ 242 ನೋಂದಾಯಿತ ಸೀಗಡಿ ಮೊಟ್ಟೆ ಕೇಂದ್ರಗಳು ಮತ್ತು ನೌಪ್ಲಿ ಸಾಕಾಣಿಕೆ ಮೊಟ್ಟೆ ಕೇಂದ್ರಗಳ ನೋಂದಣಿಯನ್ನು 3 ತಿಂಗಳವರೆಗೆ ವಿಸ್ತರಿಸಲಾಗಿದೆ . ಒಳನಾಡು ಮೀನುಗಾರಿಕೆಯನ್ನು ಒಳಗೊಳ್ಳಲು ಕಡಲ ಮೀನುಗಾರಿಕೆ ಮತ್ತು ಮತ್ಸೋದ್ಯಮ ಕಾರ್ಯಾಚರಣೆಯನ್ನು ಸಡಿಲಿಸಲಾಗಿದೆ .


    ಇಂದು ಮಾಡಿರುವದ ಘೋಷಣೆಗಳು ರೈತರು , ಮೀನುಗಾರರು , ಸಣ್ಣ ಆಹಾರ ಸಂಸ್ಕರಣಾ ಉದ್ಯಮಗಳ ಮೇಲೆ ದೀರ್ಘಕಾಲೀನ ಮತ್ತು ನಿರಂತರ ಪರಿಣಾಮ ಬೀರುತ್ತವೆ ಎಂದು ಶ್ರೀಮತಿ ಸೀತಾರಾಮನ್ ಹೇಳಿದರು .


    ಕೃಷಿ , ಮೀನುಗಾರಿಕೆ ಮತ್ತು ಆಹಾರ ಸಂಸ್ಕರಣಾ ಕ್ಷೇತ್ರಗಳಿಗೆ ಮೂಲಸೌಕರ್ಯ ಲಾಜಿಸ್ಟಿಕ್ಸ್ ಮತ್ತು ಸಾಮರ್ಥ್ಯ ವೃದ್ಧಿಗೆ ಹಣಕಾಸು ಸಚಿವರು ಪ್ರಕಟಿಸಿದ ಕ್ರಮಗಳು :


    1. ರೈತರಿಗೆ ಫಾರ್ಮ್ ಗೇಟ್ ಮೂಲಸೌಕರ್ಯಕ್ಕಾಗಿ 1 ಲಕ್ಷ ಕೋಟಿ ರೂ . ಕೃಷಿ ಮೂಲಸೌಕರ್ಯ ನಿಧಿ


    ಕೃಷಿ ಮೂಲಸೌಕರ್ಯ ಯೋಜನೆಗಳಿಗೆ ಪಾರ್ಮ್ - ಗೇಟ್ ಮತ್ತು ಸಮೂಹ ಸ್ಥಳಗಳಲ್ಲಿ ( ಪ್ರಾಥಮಿಕ ಕೃಷಿ ಸಹಕಾರಿ ಸಂಘಗಳು , ರೈತ ಉತ್ಪಾದಕ ಸಂಸ್ಥೆಗಳು , ಕೃಷಿ ಉದ್ಯಮಿಗಳು , ಸ್ಟಾರ್ಟ್ ಅಪ್ ಗಳು , ಇತ್ಯಾದಿ ) ಧನಸಹಾಯಕ್ಕಾಗಿ 1,00,000 ಕೋಟಿ ರೂ . ನೀಡಲಾಗುವುದು . ಫಾರ್ಮ್ - ಗೇಟ್ ಮತ್ತು ಸಮೂಹ ಸ್ಥಳಗಳಲ್ಲಿ , ಕೈಗೆಟುಕುವ ಮತ್ತು ಆರ್ಥಿಕವಾಗಿ ಕಾರ್ಯಸಾಧ್ಯವಾದ ಕೊಯ್ಲು ನಂತರದ ನಿರ್ವಹಣಾ ಮೂಲಸೌಕರ್ಯಗಳ ಅಭಿವೃದ್ಧಿಗೆ ಉತ್ತೇಜನ . ನಿಧಿಯನ್ನು ಕೂಡಲೇ ಸ್ಥಾಪಿಸಲಾಗುವುದು .


    2. ಮೈಕ್ರೋ ಫುಡ್ ಎಂಟರ್ ‌ ಪ್ರೈಸಸ್ ( ಎಂಎಫ್ ‌ ಇ ) ಔಪಚಾರಿಕೀಕರಣಕ್ಕಾಗಿ 10,000 ಕೋಟಿ ರೂ .


    ಎಫ್ ‌ ಎಸ್ ‌ ಎಸ್ ‌ ಎಐ ಆಹಾರ ಮಾನದಂಡಗಳನ್ನು ಸಾಧಿಸಲು , ಬ್ರಾಂಡ್ ‌ ಗಳನ್ನು ನಿರ್ಮಿಸಲು ಮತ್ತು ಮಾರ್ಕೆಟಿಂಗ್ ಮಾಡಲು ಅಸ್ತಿತ್ವದಲ್ಲಿರುವ ಸಣ್ಣ ಆಹಾರ ಉದ್ಯಮಗಳು , ರೈತ ಉತ್ಪಾದಕ ಸಂಸ್ಥೆಗಳು , ಸ್ವಸಹಾಯ ಗುಂಪುಗಳು ಮತ್ತು ಸಹಕಾರಿ ಸಂಸ್ಥೆಗಳನ್ನು ಬೆಂಬಲಿಸಬೇಕಾಗಿದೆ . ತಾಂತ್ರಿಕ ಉನ್ನತೀಕರಣದ ಅಗತ್ಯವಿರುವ 2 ಲಕ್ಷ ಎಂಎಫ್ ‌ ಇಗಳಿಗೆ ಸಹಾಯ ಮಾಡಲು ಪ್ರಧಾನಿ ಶ್ರೀ ನರೇಂದ್ರ ಮೋದಿಯವರ ದೂರದೃಷ್ಟಿಯನ್ನು ಉತ್ತೇಜಿಸುವ ಯೋಜನೆ ‘ ವೋಕಲ್ ಫಾರ್ ಲೋಕಲ್ ವಿಥ್ ಗ್ಲೋಬಲ್ ಔಟ್ ರೀಚ್ ’ ಪ್ರಾರಂಭಿಸಲಾಗುವುದು . ಮಹಿಳೆಯರು ಮತ್ತು ಎಸ್ ‌ ಸಿ / ಎಸ್ ‌ ಟಿ ಒಡೆತನದ ಘಟಕಗಳು ಮತ್ತು ಮಹತ್ವಾಕಾಂಕ್ಷೆಯ ಜಿಲ್ಲೆಗಳ ಮೇಲೆ ಹೆಚ್ಚು ಗಮನ ಕೇಂದ್ರೀಕರಿಸಲಾಗುವುದು ಮತ್ತು ಕ್ಲಸ್ಟರ್ ಆಧಾರಿತ ವಿಧಾನ ( ಉದಾ . ಉತ್ತರ ಪ್ರದೇಶದಲ್ಲಿ ಮಾವು , ಕರ್ನಾಟಕದಲ್ಲಿ ಟೊಮೆಟೊ , ಆಂಧ್ರಪ್ರದೇಶದಲ್ಲಿ ಮೆಣಸಿನಕಾಯಿ , ಮಹಾರಾಷ್ಟ್ರದಲ್ಲಿ ಕಿತ್ತಳೆ ಇತ್ಯಾದಿ ) ಅನುಸರಿಸಲಾಗುವುದು .


    3. ಪ್ರಧಾನ ಮಂತ್ರಿ ಮತ್ಸ್ಯ ಸಂಪದ ಯೋಜನೆ ( ಪಿಎಂಎಂಎಸ್ ‌ ವೈ ) ಮೂಲಕ ಮೀನುಗಾರರಿಗೆ 20,000 ಕೋಟಿ ರೂ .


    ಸಮುದ್ರ ಮತ್ತು ಒಳನಾಡಿನ ಮೀನುಗಾರಿಕೆಯ ಸಮಗ್ರ , ಸುಸ್ಥಿರ , ಸಮಗ್ರ ಅಭಿವೃದ್ಧಿಗಾಗಿ ಸರ್ಕಾರ ಪಿಎಂಎಂಎಸ್ ‌ ವೈ ಅನ್ನು ಪ್ರಾರಂಭಿಸುತ್ತದೆ . ಸಾಗರ , ಒಳನಾಡು ಮೀನುಗಾರಿಕೆ ಮತ್ತು ಜಲಚರ ಸಾಕಣೆ ಚಟುವಟಿಕೆಗಳಿಗೆ 11,000 ಕೋಟಿ ರೂ . ಮೂಲಸೌಕರ್ಯಕ್ಕಾಗಿ - ಮೀನುಗಾರಿಕೆ ಬಂದರುಗಳು , ಕೋಲ್ಡ್ ಚೈನ್ , ಮಾರ್ರುಕಟ್ಟೆ ಇತ್ಯಾದಿಗಳು -9000 ಕೋಟಿ ರೂ . ಒದಗಿಸಲಾಗುವುದು . ಕಡಲಕಳೆ ಕೃಷಿ , ಅಲಂಕಾರಿಕ ಮೀನುಗಾರಿಕೆ ಜೊತೆಗೆ ಹೊಸ ಮೀನುಗಾರಿಕೆ ಹಡಗುಗಳು , ಪತ್ತೆಹಚ್ಚುವಿಕೆ , ಪ್ರಯೋಗಾಲಯ ಜಾಲ ಇತ್ಯಾದಿಗಳು ಪ್ರಮುಖ ಚಟುವಟಿಕೆಗಳಾಗಲಿವೆ . ಮೀನುಗಾರರಿಗೆ ನಿಷೇಧದ ಅವಧಿಯ ಬೆಂಬಲ ( ಮೀನುಗಾರಿಕೆಗೆ ಅನುಮತಿ ಇಲ್ಲದ ಅವಧಿಯಲ್ಲಿ ), ವೈಯಕ್ತಿಕ ಮತ್ತು ದೋಣಿ ವಿಮೆ ಇರುತ್ತದೆ . ಇದು 5 ವರ್ಷಗಳಲ್ಲಿ 70 ಲಕ್ಷ ಟನ್ ‌ ಹೆಚ್ಚುವರಿ ಮೀನು ಉತ್ಪಾದನೆಗೆ ಕಾರಣವಾಗುತ್ತದೆ . 55 ಲಕ್ಷಕ್ಕೂ ಹೆಚ್ಚು ಜನರಿಗೆ ಉದ್ಯೋಗಾವಕಾಶ ಮತ್ತು ರಫ್ತು 1,00,000 ಕೋಟಿ ರೂ . ಗಳಿಗೆ ದುಪ್ಪಟ್ಟಾಗುತ್ತದೆ ದ್ವೀಪಗಳು , ಹಿಮಾಲಯನ್ ರಾಜ್ಯಗಳು , ಈಶಾನ್ಯ ಮತ್ತು ಮಹತ್ವಾಕಾಂಕ್ಷೆಯ ಜಿಲ್ಲೆಗಳತ್ತ ಹೆಚ್ಚು ಗಮನ ಹರಿಸಲಾಗುವುದು .


    4. ರಾಷ್ಟ್ರೀಯ ಪ್ರಾಣಿ ರೋಗ ನಿಯಂತ್ರಣ ಕಾರ್ಯಕ್ರಮ


    ಜಾನುವಾರು , ಎಮ್ಮೆ , ಕುರಿ , ಮೇಕೆ ಮತ್ತು ಹಂದಿಗಳ ( ಒಟ್ಟು 53 ಕೋಟಿ ಪ್ರಾಣಿಗಳು ) ಕಾಲು ಮತ್ತು ಬಾಯಿ ಮತ್ತು ಬ್ರೂಸೆಲೋಸಿಸ್ ರೋಗಕ್ಕೆ ( ಎಫ್ ‌ ಎಂಡಿ ) ಶೇ .100 ಲಸಿಕೆ ನೀಡುವುದನ್ನು ಖಚಿತಪಡಿಸಿಕೊಳ್ಳಲು ಕಾಲು ಮತ್ತು ಬಾಯಿ ಹಾಗೂ ಬ್ರೂಸೆಲೋಸಿಸ್ ಕಾಯಿಲೆಗಾಗಿ ರಾಷ್ಟ್ರೀಯ ಪ್ರಾಣಿ ರೋಗ ನಿಯಂತ್ರಣ ಕಾರ್ಯಕ್ರಮ ( ಎಫ್ ‌ ಎಂಡಿ ) ವನ್ನು ಒಟ್ಟು 13,343 ಕೋಟಿ ರೂ . ವೆಚ್ಚದಲ್ಲಿ ಆರಂಭಿಸಲಾಗಿದೆ . ಇಲ್ಲಿಯವರೆಗೆ , 1.5 ಕೋಟಿ ಹಸುಗಳು ಮತ್ತು ಎಮ್ಮೆಗಳನ್ನು ಟ್ಯಾಗ್ ಮಾಡಿ ಲಸಿಕೆ ಹಾಕಲಾಗಿದೆ .


    5. ಪಶುಸಂಗೋಪನೆ ಮೂಲಸೌಕರ್ಯ ಅಭಿವೃದ್ಧಿ ನಿಧಿ - ರೂ . 15,000 ಕೋಟಿ


    ಡೈರಿ ಸಂಸ್ಕರಣೆ , ಮೌಲ್ಯವರ್ಧನೆ ಮತ್ತು ಜಾನುವಾರುಗಳ ಮೂಲಸೌಕರ್ಯದಲ್ಲಿ ಖಾಸಗಿ ಹೂಡಿಕೆಗೆ ಬೆಂಬಲ ನೀಡುವ ಉದ್ದೇಶದಿಂದ 15,000 ಕೋಟಿ ರೂ . ಗಳ ಪಶು ಸಂಗೋಪನೆ ಮೂಲಸೌಕರ್ಯ ಅಭಿವೃದ್ಧಿ ನಿಧಿಯನ್ನು ಸ್ಥಾಪಿಸಲಾಗುವುದು . ಉತ್ತಮ ಉತ್ಪನ್ನಗಳ ರಫ್ತು ಮಾಡುವ ಘಟಕಗಳಿಗೆ ಪ್ರೋತ್ಸಾಹ ಧನ ನೀಡಲಾಗುವುದು .


    6. ಗಿಡಮೂಲಿಕೆ ಕೃಷಿಗೆ ಉತ್ತೇಜನ : 4,000 ಕೋಟಿ ರೂ


    ಔಷಧೀಯ ಸಸ್ಯಗಳ ಕೃಷಿ ಅಡಿಯಲ್ಲಿ 2.25 ಲಕ್ಷ ಹೆಕ್ಟೇರ್ ಪ್ರದೇಶವನ್ನು ರಾಷ್ಟ್ರೀಯ ಔಷಧ ಸಸ್ಯಗಳ ಮಂಡಳಿ ( ಎನ್ ‌ ಎಂಪಿಬಿ ) ಬೆಂಬಲಿಸಿದೆ . ಮುಂದಿನ ಎರಡು ವರ್ಷಗಳಲ್ಲಿ 4,000 ಕೋಟಿ ರೂ . ಅಂದಾಜು ವೆಚ್ಚದಲ್ಲಿ 10,00,000 ಹೆಕ್ಟೇರ್ ಗಿಡಮೂಲಿಕೆ ಕೃಷಿಯ ವ್ಯಾಪ್ತಿಗೆ ಬರಲಿದೆ . ಇದು ರೈತರಿಗೆ 5,000 ಕೋಟಿ ಆದಾಯ ತರಲಿದೆ . ಔಷಧೀಯ ಸಸ್ಯಗಳಿಗೆ ಪ್ರಾದೇಶಿಕ ಮಾರುಕಟ್ಟೆಗಳ ಜಾಲ ಇರುತ್ತದೆ . ಎನ್ ‌ ಎಂಪಿಬಿ ಗಂಗಾ ತೀರದಲ್ಲಿ 800 ಹೆಕ್ಟೇರ್ ಪ್ರದೇಶವನ್ನು ಔಷಧೀಯ ಸಸ್ಯಗಳ ಕಾರಿಡಾರ್ ಆಗಿ ಅಭಿವೃದ್ಧಿಪಡಿಸಲಿದೆ .


    7. ಜೇನುಸಾಕಣೆಗೆ ಉಪಕ್ರಮಗಳು - 500 ಕೋಟಿ ರೂ


    ಇದಕ್ಕಾಗಿ ಸರ್ಕಾರ ಒಂದು ಯೋಜನೆಯನ್ನು ಜಾರಿಗೆ ತರುತ್ತದೆ :


    ಎ . ಸಮಗ್ರ ಜೇನುಸಾಕಣೆ ಅಭಿವೃದ್ಧಿ ಕೇಂದ್ರಗಳು , ಸಂಗ್ರಹಣೆ , ಮಾರುಕಟ್ಟೆ ಮತ್ತು ಶೇಖರಣಾ ಕೇಂದ್ರಗಳು , ಕೊಯ್ಲು ನಂತರದ ಮತ್ತು ಮೌಲ್ಯವರ್ಧನೆ ಸೌಲಭ್ಯಗಳಿಗೆ ಸಂಬಂಧಿಸಿದಂತೆ ಮೂಲಸೌಕರ್ಯ ಅಭಿವೃದ್ಧಿ


    ಬಿ . ಮಾನದಂಡಗಳ ಅನುಷ್ಠಾನ ಮತ್ತು ಪತ್ತೆಹಚ್ಚುವಿಕೆಯ ವ್ಯವಸ್ಥೆಯನ್ನು ಅಭಿವೃದ್ಧಿಪಡಿಸುವುದು


    ಸಿ . ಮಹಿಳೆಯರನ್ನು ಗುರಿಯಾಗಿಸಿ ಸಾಮರ್ಥ್ಯ ವೃದ್ಧಿ


    ಡಿ . ಗುಣಮಟ್ಟದ ನ್ಯೂಕ್ಲಿಯಸ್ ಸ್ಟಾಕ್ ಮತ್ತು ಜೇನುನೊಣ ತಳಿಗಳ ಅಭಿವೃದ್ಧಿ .


    ಇದು 2 ಲಕ್ಷ ಜೇನುಸಾಕಣೆದಾರರಿಗೆ ಆದಾಯ ಹೆಚ್ಚಿಸಲು ಮತ್ತು ಗ್ರಾಹಕರಿಗೆ ಗುಣಮಟ್ಟದ ಜೇನುತುಪ್ಪ ಸಿಗಲು ಕಾರಣವಾಗುತ್ತದೆ .


    8. ‘TOP’ to TOTAL - 500 ಕೋಟಿ ರೂ


    ಆಹಾರ ಸಂಸ್ಕರಣಾ ಉದ್ಯಮಗಳ ಸಚಿವಾಲಯ ( ಎಂಒಎಫ್ ‌ ಪಿಐ ) ನಡೆಸುತ್ತಿರುವ “ ಆಪರೇಷನ್ ಗ್ರೀನ್ಸ್ ” ಅನ್ನು ಟೊಮ್ಯಾಟೊ , ಈರುಳ್ಳಿ ಮತ್ತು ಆಲೂಗಡ್ಡೆಯಿಂದ ಎಲ್ಲಾ ಹಣ್ಣು ಮತ್ತು ತರಕಾರಿಗಳಿಗೆ ವಿಸ್ತರಿಸಲಾಗುವುದು . ಈ ಯೋಜನೆಯು ಹೆಚ್ಚುವರಿಯಿಂದ ಕೊರತೆಯಿರುವ ಮಾರುಕಟ್ಟೆಗಳಿಗೆ ಸಾಗಣೆಗೆ ಶೇ .50 ಸಹಾಯಧನ ಒದಗಿಸುತ್ತದೆ , ಶೀತಲ ಸಂಗ್ರಹಾಗಾರಗಳು ಸೇರಿದಂತೆ ಸಂಗ್ರಹಗಾರಗಳಿಗೆ ಶೇ .50% ಸಬ್ಸಿಡಿ ನೀಡುತ್ತದೆ . ಮುಂದಿನ 6 ತಿಂಗಳವರೆಗೆ ಪ್ರಾಯೋಗಿಕವಾಗಿ ಪ್ರಾರಂಭಿಸಲಾಗುವುದು ಮತ್ತು ವಿಸ್ತರಿಸಲಾಗುವುದು ಇದು ರೈತರಿಗೆ ಉತ್ತಮ ಬೆಲೆ ಪಡೆಯಲು , ಕೆಡುವಿಕೆಯನ್ನು ಕಡಿಮೆ ಮಾಡಲು ಮತ್ತು ಗ್ರಾಹಕರಿಗೆ ಕಡಿಮೆ ದರದಲ್ಲಿ ಉತ್ಪನ್ನಗಳು ಸಿಗಲು ಕಾರಣವಾಗುತ್ತದೆ .


    ಕೃಷಿ ಕ್ಷೇತ್ರದ ಆಡಳಿತ ಮತ್ತು ಆಡಳಿತಾತ್ಮಕ ಸುಧಾರಣೆಗಳಿಗೆ ಕೇಂದ್ರ ಹಣಕಾಸು ಸಚಿವರು ಪ್ರಕಟಿಸಿದ ಕ್ರಮಗಳು :


    1. ರೈತರಿಗೆ ಉತ್ತಮ ಬೆಲೆಯನ್ನು ಒದಗಿಸಲು ಅಗತ್ಯ ಸರಕುಗಳ ಕಾಯ್ದೆಗೆ ತಿದ್ದುಪಡಿ


    ಅಗತ್ಯ ಸರಕುಗಳ ಕಾಯ್ದೆಗೆ ಸರ್ಕಾರ ತಿದ್ದುಪಡಿ ತರಲಿದೆ . ಧಾನ್ಯಗಳು , ಖಾದ್ಯ ತೈಲಗಳು , ಎಣ್ಣೆಕಾಳುಗಳು , ಬೇಳೆಕಾಳುಗಳು , ಈರುಳ್ಳಿ ಮತ್ತು ಆಲೂಗಡ್ಡೆ ಸೇರಿದಂತೆ ಕೃಷಿ ಆಹಾರ ಪದಾರ್ಥಗಳನ್ನು ಅನಿಯಂತ್ರಿತಗೊಳಿಸಬೇಕು . ರಾಷ್ಟ್ರೀಯ ವಿಪತ್ತುಗಳು , ಬರಗಾಲದಂತಹ ಸಂದರ್ಭಗಳಲ್ಲಿ ಸಂಗ್ರಹಕ್ಕೆ ಮಿತಿಯನ್ನು ವಿಧಿಸಲಾಗುವುದು . ಇದನ್ನು ಹೊರತುಪಡಿಸಿ ಸಂಸ್ಕರಣೆ ಅಥವಾ ಮೌಲ್ಯ ಸರಪಳಿಯಲ್ಲಿರುವವರಿಗೆ ಅವುಗಳ ಸ್ಥಾಪಿತ ಸಾಮರ್ಥ್ಯ ಒಳಪಟ್ಟಂತೆ ಅಥವಾ ರಫ್ತು ಬೇಡಿಕೆಗೆ ಒಳಪಟ್ಟ ಯಾವುದೇ ರಫ್ತುದಾರರಿಗೆ . ಯಾವುದೇ ಸಂಗ್ರಹ ಮಿತಿಯು ಅನ್ವಯಿಸುವುದಿಲ್ಲ ,


    2. ರೈತರಿಗೆ ಮಾರುಕಟ್ಟೆ ಆಯ್ಕೆಗಳನ್ನು ಒದಗಿಸಲು ಕೃಷಿ ಮಾರುಕಟ್ಟೆ ಸುಧಾರಣೆಗಳು


    ಇವುಗಳನ್ನು ಒದಗಿಸಲು ಕೇಂದ್ರದ ಕಾನೂನನ್ನು ರೂಪಿಸಲಾಗುವುದು –

      * ರೈತರಿಗೆ ತಮ್ಮ ಉತ್ಪನ್ನಗಳನ್ನು ಲಾಭದ ದರದಲ್ಲಿ ಮಾರಾಟ ಮಾಡಲು ಸಾಕಷ್ಟು ಆಯ್ಕೆಗಳು
      * ಅಡೆತಡೆಯಿಲ್ಲದ ಅಂತರ - ರಾಜ್ಯ ವ್ಯಾಪಾರ
      * ಕೃಷಿ ಉತ್ಪನ್ನಗಳ ಇ - ವ್ಯಾಪಾರಕ್ಕಾಗಿ ಒಂದು ಚೌಕಟ್ಟು

    3. ಕೃಷಿ ಉತ್ಪಾದನೆಯ ಬೆಲೆ ಮತ್ತು ಗುಣಮಟ್ಟದ ಭರವಸೆ


    ಸಂಸ್ಕರಣೆದಾರರು , ಸಂಗ್ರಹ ಕಾರ ರು , ದೊಡ್ಡ ಚಿಲ್ಲರೆ ವ್ಯಾಪಾರಿಗಳು , ರಫ್ತುದಾರರು ಮತ್ತಿತರರೊಂದಿಗೆ ನ್ಯಾಯಯುತ ಮತ್ತು ಪಾರದರ್ಶಕ ರೀತಿಯಲ್ಲಿ ತೊಡಗಿಸಿಕೊಳ್ಳಲು ರೈತರಿಗೆ ಅನುಕೂಲವಾಗುವಂತೆ ಸರ್ಕಾರವು ಕಾನೂನುಬದ್ಧ ಚೌಕಟ್ಟನ್ನು ಅಂತಿಮಗೊಳಿಸುತ್ತದೆ . ರೈತರಿಗೆ ಅಪಾಯವನ್ನು ಕಡಿಮೆ ಮಾಡುವುದು , ಆಶ್ವಾಸಿತ ಆದಾಯ ಮತ್ತು ಗುಣಮಟ್ಟದ ಪ್ರಮಾಣೀಕರಣವು ಚೌಕಟ್ಟಿನ ಅವಿಭಾಜ್ಯ ಅಂಗವಾಗಿರುತ್ತದೆ .


    ***

    
    
    (Release ID: 1624229) Visitor Counter : 66
    
    
      Read this release in: English , Urdu , Marathi , Hindi , Assamese , Bengali , Manipuri , Punjabi , Gujarati , Odia , Tamil , Telugu , Malayalam
    
    
    

*