      ಗೃಹ ವ್ಯವಹಾರಗಳ ಸಚಿವಾಲಯ

      ಒಂದು ಸಂಕಲ್ಪ, ಒಂದು ಗುರಿ - ಸ್ವಾವಲಂಬಿ ಭಾರತ: ಶ್ರೀ ಅಮಿತ್ ಶಾ
      Posted On: 13 MAY 2020 2:39PM by PIB Bengaluru


    ಒಂದು ಸಂಕಲ್ಪ , ಒಂದು ಗುರಿ - ಸ್ವಾವಲಂಬಿ ಭಾರತ : ಶ್ರೀ ಅಮಿತ್ ಶಾ


    ಜೂನ್ 1, 2020 ರಿಂದ ದೇಶಾದ್ಯಂತ ಇರುವ ಕೇಂದ್ರ ಸಶಸ್ತ್ರ ಪೊಲೀಸ್ ಪಡೆ ( ಸಿಎಪಿಎಫ್ ) ಕ್ಯಾಂಟೀನ್ ‌ ಗಳು ಮತ್ತು ಮಳಿಗೆಗಳಲ್ಲಿ ದೇಶೀಯ ಉತ್ಪನ್ನಗಳು ಮಾತ್ರ ಮಾರಾಟ


    ಪ್ರಧಾನಿ ಶ್ರೀ ನರೇಂದ್ರ ಮೋದಿ ಅವರು ದೇಶವನ್ನು ಸ್ವಾವಲಂಬಿಯನ್ನಾಗಿ ಮಾಡಲು ಮತ್ತು ಭಾರತದಲ್ಲಿ ತಯಾರಿಸಿದ ಉತ್ಪನ್ನಗಳನ್ನೇ ಬಳಸುವಂತೆ ನಿನ್ನೆ ಮನವಿ ಮಾಡಿದ್ದರು . ಈ ಮನವಿಯು ಭವಿಷ್ಯದಲ್ಲಿ ಭಾರತವನ್ನು ಜಾಗತಿಕ ನಾಯಕನನ್ನಾಗಿ ಮಾಡುವ ದಾರಿದೀಪವಾಗಿದೆ ಎಂದು ಕೇಂದ್ರ ಗೃಹ ಸಚಿವ ಶ್ರೀ ಅಮಿತ್ ಶಾ ಬಣ್ಣಿಸಿದ್ದಾರೆ .


    https://twitter.com/AmitShah/status/1260472519347310595?s=20


    ಈ ನಿಟ್ಟಿನಲ್ಲಿ , ದೇಶಾದ್ಯಂತ ಇರುವ ಎಲ್ಲಾ ಕೇಂದ್ರ ಸಶಸ್ತ್ರ ಪೊಲೀಸ್ ಪಡೆ ( ಸಿಎಪಿಎಫ್ ) ಕ್ಯಾಂಟೀನ್ ‌ ಗಳು ಮತ್ತು ಮಳಿಗೆಗಳು 2020 ರ ಜೂನ್ 01 ರಿಂದ ದೇಶೀಯ ಉತ್ಪನ್ನಗಳನ್ನು ಮಾತ್ರ ಮಾರಾಟ ಮಾಡುತ್ತವೆ ಎಂದು ಇಂದು ಗೃಹ ಸಚಿವಾಲಯ ನಿರ್ಧರಿಸಿದೆ . ಒಟ್ಟು ಖರೀದಿ ಮೌಲ್ಯವು ಸುಮಾರು 2800 ಕೋಟಿ ರೂ . ಈ ನಿರ್ಧಾರದಿಂದ ಸುಮಾರು 10 ಲಕ್ಷ ಸಿಎಪಿಎಫ್ ಸಿಬ್ಬಂದಿಯ 50 ಲಕ್ಷ ಕುಟುಂಬ ಸದಸ್ಯರು ದೇಶೀಯ ಉತ್ಪನ್ನಗಳನ್ನು ಬಳಸಲಿದ್ದಾರೆ .


    ಗೃಹ ಸಚಿವರು ಸಹ ದೇಶದ ಜನರಿಗೆ ಮನವಿ ಮಾಡಿ , " ನೀವು ಸಾಧ್ಯವಾದಷ್ಟು ದೇಶದಲ್ಲಿ ತಯಾರಿಸಿದ ಉತ್ಪನ್ನಗಳನ್ನೇ ಬಳಸಬೇಕು ಮತ್ತು ಇತರರಿಗೂ ಹಾಗೆಯೇ ಮಾಡುವಂತೆ ಪ್ರೋತ್ಸಾಹಿಸಬೇಕು . ಇದು ಹಿಂದೆ ಸರಿಯುವ ಸಮಯವಲ್ಲ , ಬದಲಿಗೆ ಬಿಕ್ಕಟ್ಟನ್ನು ಅವಕಾಶವನ್ನಾಗಿ ಪರಿವರ್ತಿಸುವ ಸಮಯ ." ಎಂದು ಹೇಳಿದ್ದಾರೆ .


    ಪ್ರತಿಯೊಬ್ಬ ಭಾರತೀಯನೂ ಭಾರತದಲ್ಲಿ ತಯಾರಿಸಿದ ಉತ್ಪನ್ನಗಳನ್ನೇ ( ಸ್ವದೇಶಿ ) ಬಳಸುವುದಾಗಿ ಪ್ರತಿಜ್ಞೆ ಮಾಡಿದರೆ , ಮುಂದಿನ ಐದು ವರ್ಷಗಳಲ್ಲಿ ದೇಶವು ಸ್ವಾವಲಂಬಿಯಾಗಲಿದೆ ಎಂಬುದು ಶ್ರೀ ಷಾ ಅವರ ಅಭಿಪ್ರಾಯವಾಗಿದೆ ,


    " ಸ್ಥಳೀಯ ಉತ್ಪನ್ನಗಳನ್ನು ಬಳಸಿ ಭಾರತವನ್ನು ಸ್ವಾವಲಂಬಿಯನ್ನಾಗಿ ಮಾಡುವ ಈ ಪಯಣದಲ್ಲಿ ನಾವೆಲ್ಲರೂ ಪ್ರಧಾನಿ ಮೋದಿಯವರ ಕೈಗಳನ್ನು ಬಲಪಡಿಸೋಣ " ಎಂದು ಗೃಹ ಸಚಿವರು ದೇಶದ ಜನರಿಗೆ ಮನವಿ ಮಾಡಿದ್ದಾರೆ .


    ***

    
    
    (Release ID: 1623658) Visitor Counter : 18
    
    
      Read this release in: English , Urdu , Hindi , Marathi , Bengali , Assamese , Manipuri , Punjabi , Gujarati , Odia , Tamil , Telugu , Malayalam