      ರಾಸಾಯನಿಕ ಮತ್ತು ರಸಗೊಬ್ಬರ ಸಚಿವಾಲಯ

      ಕೋವಿಡ್-19 ಲಾಕ್ ಡೌನ್ ವೇಳೆ 2020ರ ಏಪ್ರಿಲ್ ನಲ್ಲಿ ಜನೌಷಧಿ ಕೇಂದ್ರಗಳಿಂದ ದಾಖಲೆಯ 52 ಕೋಟಿ ರೂ. ವಹಿವಾಟು ಸಾಧನೆ
      Posted On: 03 MAY 2020 1:48PM by PIB Bengaluru


    ಕೋವಿಡ್ - 19 ಲಾಕ್ ಡೌನ್ ವೇಳೆ 2020 ರ ಏಪ್ರಿಲ್ ನಲ್ಲಿ ಜನೌಷಧಿ ಕೇಂದ್ರಗಳಿಂದ ದಾಖಲೆಯ 52 ಕೋಟಿ ರೂ . ವಹಿವಾಟು ಸಾಧನೆ


    ಕೋವಿಡ್ - 19 ಲಾಕ್ ಡೌನ್ ಹಿನ್ನೆಲೆಯಲ್ಲಿ ಸಾಗಾಣೆ ಮತ್ತು ಖರೀದಿ ಸಮಸ್ಯೆಗಳ ನಡುವೆಯೇ ಪ್ರಧಾನಮಂತ್ರಿ ಭಾರತೀಯ ಜನೌಷಧಿ ಕೇಂದ್ರಗಳು – ಪಿಎಂಬಿಜೆಎಕೆ , 2020 ರ ಏಪ್ರಿಲ್ ತಿಂಗಳಿನಲ್ಲಿ ದಾಖಲೆಯ 52 ಕೋಟಿ ರೂ . ಮಾರಾಟ ವಹಿವಾಟು ನಡೆಸಿವೆ . 2020 ರ ಮಾರ್ಚ್ ತಿಂಗಳಲ್ಲಿ ಈ ಕೇಂದ್ರಗಳು 42 ಕೋಟಿ ರೂ . ವಹಿವಾಟು ನಡೆಸಿದ್ದವು . 2019 ರ ಏಪ್ರಿಲ್ ನಲ್ಲಿ 17 ಕೋಟಿ ವಹಿವಾಟನ್ನು ಇವು ನಡೆಸಿದ್ದವು .


    ಕೋವಿಡ್ - 19 ಸಾಂಕ್ರಾಮಿಕದಿಂದ ಇಡೀ ದೇಶ ದೊಡ್ಡ ಸವಾಲನ್ನು ಎದುರಿಸುತ್ತಿದೆ . ಇದರಿಂದಾಗಿ ಔಷಧಿಗಳು ಮತ್ತು ವೈದ್ಯಕೀಯ ಸಲಕರಣೆಗಳಿಗೆ ಭಾರೀ ಬೇಡಿಕೆ ಎದುರಾಗಿದೆ . ಈ ಬೇಡಿಕೆಗಳನ್ನು ಪೂರೈಸಲು ಜನೌಷಧಿ ಕೇಂದ್ರಗಳು ದಾಖಲೆಯ 52 ಕೋಟಿ ರೂ . ವಹಿವಾಟನ್ನು ನಡೆಸಿ , 2020 ರ ಏಪ್ರಿಲ್ ನಲ್ಲಿ ಸಾರ್ವಜನಿಕರಿಗೆ ಕೈಗೆಟಕುವ ದರದಲ್ಲಿ ಗುಣಮಟ್ಟದ ಔಷಧಿಗಳನ್ನು ಒದಗಿಸಿವೆ . ಇದರಿಂದಾಗಿ ಜನೌಷಧಿ ಕೇಂದ್ರಗಳಲ್ಲಿ ಮಾರುಕಟ್ಟೆ ದರಕ್ಕಿಂತ ಔಷಧಗಳು ಶೇಕಡ 50 ರಿಂದ 90 ರಷ್ಟು ಕಡಿಮೆ ಬೆಲೆಗೆ ದೊರಕಿದ್ದು , ಸಾರ್ವಜನಿಕರು ಸುಮಾರು ಅಂದಾಜು 300 ಕೋಟಿ ರೂ . ಗಳನ್ನು ಉಳಿತಾಯ ಮಾಡಿದ್ದಾರೆ .


    Sadananda Gowda✔@DVSadanandGowda


    @pmbjpbppi is committed to ensure uninterrupted availability of medicines to people of the country. In spite of lockdown and problems in procurement & logistics, Janaushadhi has achieved an appreciable sales turnover of Rs 52 Cr in April 2020 as compared to Rs 42 Cr in March 2020


    12


    6:05 PM - May 1, 2020


    Twitter Ads info and privacy


    See Sadananda Gowda's other Tweets


    Mansukh Mandaviya✔@mansukhmandviya


    . @pmbjpbppi के #CoronaWarriors इस संकट की घड़ी में राष्ट्रसेवा का जज्बा लिए जन-जन तक सस्ती एवं गुणवत्ता वाली दवाएं पहुंचे इसे सुनिश्चित कर रहें हैं।
    
    निःसंदेह इन कर्म-योगियों का योगदान सराहनीय है, आइए हम सब मिलकर इन योद्धाओं को नमन करें, सम्मान करें। #IndiaFightsCarona


    278


    8:30 AM - May 3, 2020


    Twitter Ads info and privacy


    139 people are talking about this


    ದೇಶಾದ್ಯಂತ ಜನರಿಗೆ ಯಾವುದೇ ಅಡೆತಡೆ ಇಲ್ಲದೆ ಔಷಧಗಳನ್ನು ಪೂರೈಸಲು @pmbjpbppi ಬದ್ಧವಾಗಿದೆ . ಲಾಕ್ ಡೌನ್ ನಡುವೆಯೇ ಸಾರಿಗೆ ಮತ್ತು ಖರೀದಿ ಸಮಸ್ಯೆಗಳ ಮಧ್ಯೆಯೇ ಜನೌಷಧಿ ಕೇಂದ್ರಗಳು , 2020 ರ ಮಾರ್ಚ್ ಗೆ ಹೋಲಿಸಿದರೆ 42 ಕೋಟಿ ರೂ . ಇದ್ದ ವಹಿವಾಟು 2020 ರ ಏಪ್ರಿಲ್ ನಲ್ಲಿ 52 ಕೋಟಿ ರೂ . ವಹಿವಾಟು ನಡೆಸಿ , ದಾಖಲೆ ಮಾಡಿವೆ .


    ಭಾರತ ಸರ್ಕಾರದ ರಾಸಾಯನಿಕ ಮತ್ತು ರಸಗೊಬ್ಬರ ಸಚಿವರಾದ ಶ್ರೀ ಡಿ . ವಿ . ಸದಾನಂದ ಗೌಡ ಮತ್ತು ರಾಸಾಯನಿಕ ಮತ್ತು ರಸಗೊಬ್ಬರ ಖಾತೆ ರಾಜ್ಯ ಸಚಿವ ಶ್ರೀ ಮನ್ಸುಖ್ ಮಾಂಡವೀಯ ಅವರು , ದಾಖಲೆಯ ಮಾರಾಟ ವಹಿವಾಟು ಸಾಧಿಸಿದ್ದಕ್ಕಾಗಿ ಜನೌಷಧಿ ಮಳಿಗೆಗಳ ಆಪರೇಟರ್ ಗಳನ್ನು ಅಭಿನಂದಿಸಿದ್ದಾರೆ ಮತ್ತು ದೇಶಕ್ಕೆ ಅಗತ್ಯವಿರುವ ಸಂದರ್ಭಗಳಲ್ಲಿ , ಕಷ್ಟಕರ ಪರಿಸ್ಥಿತಿಯಲ್ಲಿ ಅವಿರತವಾಗಿ ಶ್ರಮವಹಿಸಿ ಕೆಲಸ ಮಾಡಿದ್ದಾರೆ ಎಂದು ಪ್ರಶಂಸಿಸಿದ್ದಾರೆ .


    ಶ್ರೀ ಸದಾನಂದ ಗೌಡ ಅವರು , ತಮ್ಮ ಸಚಿವಾಲಯ , ಪ್ರಧಾನಮಂತ್ರಿ ಭಾರತೀಯ ಜನೌಷಧಿ ಪರಿಯೋಜನ ( ಪಿಎಂಬಿಜೆಪಿ ) ಮೂಲಕ ದೇಶದ ಜನರಿಗೆ ಕೈಗೆಟಕುವ ದರದಲ್ಲಿ ಯಾವುದೇ ತೊಂದರೆ ಇಲ್ಲದೆ , ಔಷಧಗಳನ್ನು ಪೂರೈಸಲು ಬದ್ಧವಾಗಿದೆ ಎಂದು ಹೇಳಿದ್ದಾರೆ .


    ಭಾರತ ಸರ್ಕಾರ ಕೋವಿಡ್ - 19 ವಿರುದ್ಧ ಹೋರಾಟ ನಡೆಸುತ್ತಿರುವ ಮಧ್ಯೆಯೇ , ಪಿಎಂಬಿಜೆಪಿ ಅಂತಹ ಗಮನಾರ್ಹ ಯೋಜನೆಗಳ ಮೂಲಕ ಆರೋಗ್ಯ ರಕ್ಷಣಾ ವ್ಯವಸ್ಥೆಯಲ್ಲಿ ಕ್ರಾಂತಿಯನ್ನು ಮಾಡುತ್ತಿದ್ದು , ಆ ಮೂಲಕ ದೇಶಾದ್ಯಂತ ಸುಮಾರು 900 ಗುಣಮಟ್ಟದ ಜನರಿಕ್ ಔಷಧಿಗಳನ್ನು ಮತ್ತು 154 ಬಗೆಯ ಸರ್ಜಿಕಲ್ ಉಪಕರಣಗಳನ್ನು ದೇಶದ ಪ್ರತಿಯೊಬ್ಬ ನಾಗರಿಕರಿಗೆ ಕೈಗೆಟಕುವ ದರದಲ್ಲಿ ಒದಗಿಸುತ್ತಿದೆ .


    ಭಾರತದಲ್ಲಿನ ಫಾರ್ಮ ಪಿಎಸ್ ಯುಗಳ ಬ್ಯೂರೋ ( ಬಿಪಿಪಿಐ ) ಸಿಇಒ ಸಚಿನ್ ಕುಮಾರ್ ಸಿಂಗ್ , ಬಿಪಿಪಿಎಲ್ ‘ ಜನೌಷಧಿ ಸುಗಮ ಮೊಬೈಲ್ ಆಪ್ ’ ಅನ್ನು ಅಭಿವೃದ್ಧಿಪಡಿಸಿದೆ . ಇದು ಜನರಿಗೆ ತಮ್ಮ ಸಮೀಪದಲ್ಲಿರುವ ಜನೌಷಧಿ ಕೇಂದ್ರಗಳನ್ನು ಗುರುತಿಸಲು ಮತ್ತು ಕೈಗೆಟಕುವ ದರದಲ್ಲಿ ಲಭ್ಯವಿರುವ ಔಷಧಗಳು ಮತ್ತು ಅದರ ದರ ವಿವರ ದೊರಕಲಿವೆ , ಇದು ದೊಡ್ಡ ಮಟ್ಟದಲ್ಲಿ ಜನರಿಗೆ ಸಹಾಯಕವಾಗಿದೆ . ಸದ್ಯ 325000 ಜನರು ಆಪ್ ಅನ್ನು ಬಳಕೆ ಮಾಡುತ್ತಿದ್ದಾರೆ . ಅವರು ಜನೌಷಧಿ ಕೇಂದ್ರಗಳನ್ನು ಗುರುತಿಸಲು ಗೂಗಲ್ ಮ್ಯಾಪ್ ಆಧರಿಸಿದ ನಕ್ಷೆಯನ್ನು ಬಳಸುವ ಬಳಕೆದಾರರ ಸ್ನೇಹಿ ಆಯ್ಕೆಗಳನ್ನು ಬಳಸುತ್ತಿದ್ದಾರೆ . ಜೊತೆಗೆ ಜನೌಷಧಿ ಜನರಿಕ್ ಔಷಧಿಗಳ ಆಯ್ಕೆ , ಬ್ರಾಂಡೆಡ್ ಔಷಧಗಳ ಎಂಆರ್ ಪಿ ದರ ಮತ್ತು ಜನರಿಕ್ ದರಗಳನ್ನು ಹೋಲಿಕೆ ಮಾಡಿ , ವಿಶ್ಲೇಷಿಸುವುದು ಮತ್ತು ಒಟ್ಟು ಉಳಿತಾಯ ಇತ್ಯಾದಿಗಳನ್ನು ಈ ಆಪ್ ನ ಮೂಲಕ ಮಾಡುತ್ತಿದ್ದಾರೆ . ಈ ಆಪ್ ಆಂಡ್ರಾಯ್ಡ್ ಮತ್ತು ಐ - ಫೋನ್ ಎರಡೂ ಪ್ಲಾಟ್ ಫಾರಂಗಳಲ್ಲಿ ಲಭ್ಯವಿದೆ .


    ಪ್ರಸ್ತುತ ದೇಶಾದ್ಯಂತ 726 ಜಿಲ್ಲೆಗಳ ವ್ಯಾಪ್ತಿಯಲ್ಲಿ 6300 ಕ್ಕೂ ಅಧಿಕ ಪಿಎಂಜೆಎಕೆಗಳು ಕಾರ್ಯ ನಿರ್ವಹಿಸುತ್ತಿವೆ . ಲಾಕ್ ಡೌನ್ ಅವಧಿಯಲ್ಲಿ ಪಿಎಂಬಿಜೆಪಿಗಳು ಸಾಮಾಜಿಕ ಮಾಧ್ಯಮಗಳ ಮೂಲಕ ಮಾಹಿತಿಯುಕ್ತ ಪೋಸ್ಟ್ ಗಳನ್ನು ಹಾಕಿ , ಜನರಲ್ಲಿ ಜಾಗೃತಿ ಮೂಡಿಸುತ್ತಿರುವುದಲ್ಲದೆ , ಕೊರೊನಾ ಸೋಂಕಿನಿಂದ ತಮ್ಮನ್ನು ತಾವು ರಕ್ಷಿಸಿಕೊಳ್ಳಲು ಜನರಿಗೆ ನೆರವಾಗುತ್ತಿದೆ .


    ***

    
    
    (Release ID: 1620775) Visitor Counter : 23
    
    
      Read this release in: English , Urdu , Hindi , Marathi , Assamese , Manipuri , Bengali , Punjabi , Gujarati , Odia , Tamil , Telugu , Malayalam