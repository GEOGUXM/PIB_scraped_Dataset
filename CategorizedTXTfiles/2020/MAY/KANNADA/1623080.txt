      ರೈಲ್ವೇ ಸಚಿವಾಲಯ

      ಭಾರತೀಯ ರೈಲ್ವೆಯಿಂದ ಪ್ರಯಾಣಿಕರ ರೈಲು ಸೇವೆ 2020ರ ಮೇ 12ರಿಂದ ಜಾರಿಗೆ ಬರುವಂತೆ ಭಾಗಶಃ ಹಂತ ಹಂತವಾಗಿ ಆರಂಭ
      Posted On: 11 MAY 2020 4:25PM by PIB Bengaluru


    ಭಾರತೀಯ ರೈಲ್ವೆಯಿಂದ ಪ್ರಯಾಣಿಕರ ರೈಲು ಸೇವೆ 2020 ರ ಮೇ 12 ರಿಂದ ಜಾರಿಗೆ ಬರುವಂತೆ ಭಾಗಶಃ ಹಂತ ಹಂತವಾಗಿ ಆರಂಭ


    ವಿಶೇಷ ರೈಲುಗಳ 15 ಜೋಡಿ ( 30 ರೈಲು ) ಗಳು ಕಾರ್ಯನಿರ್ವಹಣೆ


    ಈ ರೈಲುಗಳಿಂದ ಶ್ರಮಿಕ್ ವಿಶೇಷ ರೈಲುಗಳಿಗೆ ಹೆಚ್ಚುವರಿಯಾಗಿ ಸೇವೆ


    ಪ್ರಸ್ತುತ ಆರಂಭವಾಗುತ್ತಿರುವ ವಿಶೇಷ ರೈಲುಗಳಲ್ಲಿ ಕೇವಲ ಹವಾನಿಯಂತ್ರಿತ ದರ್ಜೆ ಅಂದರೆ ಮೊದಲು , ಎರಡನೇ ಹಾಗೂ ತೃತೀಯ ಎ . ಸಿ . ಸೌಲಭ್ಯಗಳಿರುತ್ತವೆ


    ಐಆರ್ ಸಿಟಿಸಿ ವೆಬ್ ಸೈಟ್ ಮೂಲಕ ಕೇವಲ ಆನ್ ಲೈನ್ ಇ - ಟಿಕೆಟ್ ಬುಕಿಂಗ್ ಗೆ ಅವಕಾಶ


    ಗರಿಷ್ಠ ಮುಂಗಡ ಕಾಯ್ದಿರಿಸುವಿಕೆ ಅವಧಿ ( ಎಆರ್ ಪಿ ) ಗರಿಷ್ಠ ಏಳು ದಿನವಾಗಿದೆ
    
    ಪ್ರಯಾಣಿಕರಿಗೆ ತಮ್ಮ ಆಹಾರ ಮತ್ತು ಕುಡಿಯುವ ನೀರು ತರಲು ಪ್ರೋತ್ಸಾಹ


    ರೈಲು ನಿಲ್ದಾಣಗಳಲ್ಲಿ ಥರ್ಮಲ್ ಸ್ಕ್ರೀನಿಂಗ್ ಮಾಡಿಸಿಕೊಳ್ಳಬೇಕಾಗಿರುವುದರಿಂದ ಪ್ರಯಾಣಿಕರು ಕನಿಷ್ಠ 90 ನಿಮಿಷ ಮುಂಚೆಯೇ ರೈಲು ನಿಲ್ದಾಣಕ್ಕೆ ಆಗಮಿಸಬೇಕು


    ರೈಲುಗಳ ಒಳಗೆ ಯಾವುದೇ ಲೆನಿನ್ , ಹೊದಿಕೆ ಮತ್ತು ಕರ್ಟನ್ ಒದಗಿಸುವುದಿಲ್ಲ : ಎಲ್ಲ ಪ್ರಯಾಣಿಕರು ತಮ್ಮದೇ ಆದ ಲೆನಿನ್ ಬಟ್ಟೆಗಳನ್ನು ತರಬೇಕೆಂದು ಸಲಹೆ


    ಖಚಿತವಾದ ಇ - ಟಿಕೆಟ್ ಆಧರಿಸಿ ರೈಲು ನಿಲ್ದಾಣಗಳಿಗೆ ಪ್ರಯಾಣಿಕರು ಬರಲು ಮತ್ತು ಹೋಗಲು ಅನುವಾಗುವಂತೆ ಚಾಲಕರಿಗೆ ಮತ್ತು ಪ್ರಯಾಣಿಕರ ಸುಗಮ ಸಂಚಾರಕ್ಕೆ ಅವಕಾಶ


    ರೈಲ್ವೆ ಸಚಿವಾಲಯ ( ಎಂಒಆರ್ ) , ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ ( ಎಂಒಎಚ್ಎಫ್ ಡಬ್ಲೂ ) ಮತ್ತು ಕೇಂದ್ರ ಗೃಹ ವ್ಯವಹಾರಗಳ ಸಚಿವಾಲಯ ( ಎಂಎಚ್ಎ ) ದ ಜೊತೆ ಸಮಾಲೋಚನೆ ನಡೆಸಿ 2020 ರ ಮೇ 12 ರಿಂದ ಜಾರಿಗೆ ಬರುವಂತೆ ಹಂತ ಹಂತವಾಗಿ ಭಾಗಶಃ ರೈಲು ಸೇವೆಗಳನ್ನು ಆರಂಭಿಸಲು ನಿರ್ಧರಿಸಿದೆ . ವಿಶೇಷ ರೈಲುಗಳ 50 ಜೋಡಿ ರೈಲು ( 30 ರೈಲು ) ಗಳು ಕಾರ್ಯನಿರ್ವಹಣೆ ಮಾಡಲಿವೆ , ಅವುಗಳ ವಿವರಗಳನ್ನು ಅಡಕದಲ್ಲಿ ಉಲ್ಲೇಖಿಸಲಾಗಿದೆ ( ಅದರ ಲಿಂಕ್ ಕೆಳಗಿದೆ )


    ಈ ರೈಲುಗಳು ಹಾಲಿ 2020 ರ ಮೇ . 1 ರಿಂದ ಸಂಕಷ್ಟದಲ್ಲಿರುವ ಜನರಿಗಾಗಿ ಓಡಿಸುತ್ತಿರುವ ಶ್ರಮಿಕ್ ರೈಲುಗಳಿಗೆ ಹೆಚ್ಚುವರಿಯಾಗಿ ಸಂಚಾರ ನಡೆಸಲಿವೆ .


    ಆದರೆ ಈ ಸೇವೆಯನ್ನು ಹೊರತುಪಡಿಸಿ ಉಳಿದಂತೆ ಎಲ್ಲ ಮೇಲ್ / ಎಕ್ಸ್ ಪ್ರೆಸ್ , ಪ್ರಯಾಣಿಕರ ಮತ್ತು ಉಪ ನಗರ ರೈಲು ಸೇವೆಗಳು ಮುಂದಿನ ಆದೇಶದವರೆಗೆ ರದ್ದಾಗಿರಲಿದೆ .


    ಈ ವಿಶೇಷ ರೈಲುಗಳು ಪ್ರಸ್ತುತ ಕೇವಲ ಹವಾನಿಯಂತ್ರಿತ ದರ್ಜೆಗಳನ್ನು ಅಂದರೆ ಮೊದಲು , ದ್ವಿತೀಯ ಮತ್ತು ತೃತೀಯ ಎಸಿ ದರ್ಜೆಗಳನ್ನು ಹೊಂದಿರುತ್ತದೆ . ಈ ವಿಶೇಷ ರೈಲುಗಳ ಪ್ರಯಾಣ ದರ ಮಾಮೂಲಿಯಾಗಿ ರಾಜಧಾನಿ ರೈಲುಗಳಲ್ಲಿರುವಂತೆ ( ಕ್ಯಾಟರಿಂಗ್ ಶುಲ್ಕ ಹೊರುತಪಡಿಸಿ ) ನಿಗದಿತವಾಗಿ ಅನ್ವಯವಾಗುತ್ತದೆ .


    ಐಆರ್ ಸಿಟಿಸಿ ವೆಬ್ ಸೈಟ್ ಅಥವಾ ಮೊಬೈಲ್ ಆಪ್ ಮೂಲಕ ಕೇವಲ ಆನ್ ಲೈನ್ ಟಿಕೆಟ್ ಬುಕಿಂಗ್ ಗೆ ಮಾತ್ರ ಅವಕಾಶ ಕಲ್ಪಿಸಲಾಗಿದೆ . ರೈಲು ನಿಲ್ದಾಣಗಳಲ್ಲಿನ ಮುಂಗಡ ಟಿಕೆಟ್ ಕಾಯ್ದಿರಿಸುವಿಕೆ ಕೇಂದ್ರಗಳಲ್ಲಿ ಯಾವುದೇ ಟಿಕೆಟ್ ಬುಕಿಂಗ್ ವ್ಯವಸ್ಥೆ ಇರುವುದಿಲ್ಲ . ‘ ಏಜೆಂಟ್ ’ ಮೂಲಕ ( ಐಆರ್ ಸಿಟಿಸಿ ಮತ್ತು ರೈಲ್ವೆ ಏಜೆಂಟ್ ಇಬ್ಬರೂ ) ಟಿಕೆಟ್ ಬುಕಿಂಗ್ ಗೆ ಅವಕಾಶವಿಲ್ಲ . ಗರಿಷ್ಠ ಮುಂಗಡ ಕಾಯ್ದಿರಿಸುವಿಕೆ ಅವಧಿ ( ಎಆರ್ ಪಿ ) ಕನಿಷ್ಠ ಏಳು ದಿನವಾಗಿದೆ .


    ಕೇವಲ ಖಚಿತವಾದ ಇ - ಟಿಕೆಟ್ ಬುಕ್ ಮಾಡಬಹುದು . ಆರ್ ಎಸಿ / ವೇಟಿಂಗ್ ಲಿಸ್ಟ್ ಟಿಕೆಟ್ ಮತ್ತು ರೈಲುಗಳಲ್ಲಿ ಟಿಕೆಟ್ ತಪಾಸಣೆ ಮಾಡುವವರಿಂದ ಟಿಕೆಟ್ ಖರೀದಿಗೆ ಅವಕಾಶವಿಲ್ಲ . ಪ್ರಸ್ತುತ ಬುಕಿಂಗ್ ನಲ್ಲಿ ತತ್ಕಾಲ್ ಮತ್ತು ಪ್ರೀಮಿಯಂ ತತ್ಕಾಲ್ ಬುಕಿಂಗ್ ಕೂಡ ಅವಕಾಶವಿಲ್ಲ . ಮೀಸಲಿಡದ ಟಿಕೆಟ್ ( ಯುಟಿಎಸ್ ) ಗಳನ್ನು ಮಾನ್ಯ ಮಾಡುವುದಿಲ್ಲ .


    ಪ್ರಯಾಣದ ರದಲ್ಲಿ ಕ್ಯಾಟರಿಂಗ್ ( ಊಟ , ತಿಂಡಿ ) ವೆಚ್ಚ ಸೇರಿರುವುದಿಲ್ಲ . ಮೊದಲೇ ಪಾವತಿಸಿ ಊಟವನ್ನು ಕಾಯ್ದಿರಿಸಬಹುದು , ಆದರೆ ಇ - ಕೆಟರಿಂಗ್ ಸೌಲಭ್ಯ ಇರುವುದಿಲ್ಲ . ಆದರೆ ಐಆರ್ ಸಿಟಿಸಿ ಪಾವತಿ ಆಧಾರದಲ್ಲಿ ಪ್ಯಾಕ್ ಮಾಡಿದ ಕುಡಿಯುವ ನೀರು ಹಾಗೂ ಇತರೆ ತಿನಿಸುಗಳನ್ನು ಮಾರಾಟ ಮಾಡಲು ಅವಕಾಶ ಕಲ್ಪಿಸಲಿದೆ . ಈ ಕುರಿತ ಮಾಹಿತಿಯನ್ನು ಪ್ರಯಾಣಿಕರಿಗೆ ಟಿಕೆಟ್ ಬುಕಿಂಗ್ ಸಮಯದಲ್ಲಿ ಲಭ್ಯವಾಗುವಂತೆ ಮಾಡಲಾಗುವುದು .


    ಪ್ರಯಾಣಿಕರಿಗೆ ತಮ್ಮ ಆಹಾರ ಮತ್ತು ಕುಡಿಯುವ ನೀರನ್ನು ತಾವೇ ಕೊಂಡೊಯ್ಯಲು ಪ್ರೋತ್ಸಾಹಿಸಲಾಗುವುದು . ರೈಲುಗಳ ಒಳಗೆ ಪಾವತಿ ಆಧಾರದ ಮೇಲೆ ಬೇಡಿಕೆ ಆಧರಿಸಿ ಒಣ , ತಿನ್ನಲು ಸಿದ್ಧವಾದ ಆಹಾರ ಮತ್ತು ಬಾಟಲ್ ನೀರನ್ನು ಒದಗಿಸಲಾಗುವುದು .


    ಎಲ್ಲ ಪ್ರಯಾಣಿಕರು ಕಡ್ಡಾಯವಾಗಿ ತಪಾಸಣೆಗೊಳಗಾಗಬೇಕು ಮತ್ತು ಸೋಂಕು ಇಲ್ಲದ ಪ್ರಯಾಣಿಕರಿಗೆ ಮಾತ್ರ ರೈಲು ಪ್ರವೇಶಿಸಲು / ಹತ್ತಲು ಅವಕಾಶ ನೀಡಲಾಗುವುದು .


    ಈ ವಿಶೇಷ ರೈಲುಗಳಲ್ಲಿ ಸಂಚಾರ ಕೈಗೊಳ್ಳುವ ಪ್ರಯಾಣಿಕರು ಈ ಕೆಳಗಿನ ಮುನ್ನೆಚ್ಚರಿಕೆ ಕ್ರಮಗಳನ್ನು ಕೈಗೊಳ್ಳುವುದು ಅತ್ಯಗತ್ಯ .


    ಎ ) ಖಚಿತಪಟ್ಟ ಟಿಕೆಟ್ ಹೊಂದಿರುವ ಪ್ರಯಾಣಿಕರಿಗೆ ಮಾತ್ರ ರೈಲು ನಿಲ್ದಾಣಗಳ ಪ್ರವೇಶಕ್ಕೆ ಅವಕಾಶ ನೀಡಲಾಗುವುದು .


    ಬಿ ) ಎಲ್ಲ ಪ್ರಯಾಣಿಕರು ರೈಲು ನಿಲ್ದಾಣದ ಪ್ರವೇಶ ದ್ವಾರದಲ್ಲಿ ಮತ್ತು ಪ್ರಯಾಣದುದ್ದಕ್ಕೂ ಮುಖಗವಸನ್ನು ಧರಿಸಿರಲೇಬೇಕು .


    ಸಿ ) ರೈಲು ನಿಲ್ದಾಣದಲ್ಲಿ ಥರ್ಮಲ್ ಸ್ಕ್ರೀನಿಂಗ್ ಗೆ ಒಳಗಾಗಬೇಕಾಗಿರುವುದರಿಂದ ಪ್ರಯಾಣಿಕರು ಕನಿಷ್ಠ 90 ನಿಮಿಷ ಮುಂಚೆ ರೈಲು ನಿಲ್ದಾಣವನ್ನು ತಲುಪಬೇಕು . ಸೋಂಕು ಲಕ್ಷಣಗಳಿಲ್ಲದ ಪ್ರಯಾಣಿಕರನ್ನು ಮಾತ್ರ ಪ್ರಯಾಣಿಸಲು ಅವಕಾಶ ನೀಡಲಾಗುವುದು .


    ಡಿ ) ಪ್ರಯಾಣಿಕರು ರೈಲು ನಿಲ್ದಾಣಗಳಲ್ಲಿ ಮತ್ತು ರೈಲುಗಳಲ್ಲಿ ಸಾಮಾಜಿಕ ಅಂತರವನ್ನು ಕಾಯ್ದುಕೊಳ್ಳುವುದು ಕಡ್ಡಾಯವಾಗಿದೆ .


    ಇ ) ಪ್ರಯಾಣಿಸಬೇಕಾದ ನಿಗದಿತ ಸ್ಥಳ ಬರುತ್ತಿದ್ದಂತೆಯೇ ಪ್ರಯಾಣಿಕರು ಅಯಾ ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳು ನಿಗದಿಪಡಿಸಿರುವ ಆರೋಗ್ಯ ಶಿಷ್ಟಾಚಾರಗಳನ್ನು ಪಾಲನೆ ಮಾಡಬೇಕು .


    ಆನ್ ಲೈನ್ ಟಿಕೆಟ್ ರದ್ದತಿಗೆ ರೈಲು ಪ್ರಯಾಣಿಸಲು ನಿಗದಿಯಾಗಿರುವ 24 ಗಂಟೆಗಳ ಮುನ್ನ ಮಾಡಲು ಅವಕಾಶ ಕಲ್ಪಿಸಲಾಗಿದೆ . ರೈಲು ನಿಗದಿಯಾಗಿರುವ ಸಮಯಕ್ಕಿಂತ 24 ಗಂಟೆಯೊಳಗೆ ಟಿಕೆಟ್ ರದ್ದತಿಗೆ ಅವಕಾಶವಿಲ್ಲ . ಟಿಕೆಟ್ ರದ್ದತಿ ಶುಲ್ಕ ದರದ ಶೇ . 50 ರಷ್ಟಾಗಿರುತ್ತದೆ .


    ವಲಯ ರೈಲ್ವೆಗಳಿಗೆ ರೈಲು ನಿಲ್ದಾಣಗಳಲ್ಲಿ ಪ್ರಯಾಣಿಕರು ಮುಖಾಮುಖಿಯಾಗುವುದನ್ನು ತಪ್ಪಿಸಲು ಆಗಮನ ಮತ್ತು ನಿರ್ಗಮನಕ್ಕೆ ಪ್ರತ್ಯೇಕ ದ್ವಾರಗಳನ್ನು ನಿಗದಿಪಡಿಸಬೇಕೆಂದು ನಿರ್ದೇಶಿಸಲಾಗಿದೆ . ರೈಲುಗಳಲ್ಲಿ ಮತ್ತು ರೈಲು ನಿಲ್ದಾಣಗಳಲ್ಲಿ ವಲಯ ರೈಲ್ವೆಗಳು ನಿರ್ದಿಷ್ಠ ಸಾಮಾಜಿಕ ಅಂತರ ಕಾಯ್ದುಕೊಳ್ಳುವ ನಿಯಮಗಳನ್ನು ಪಾಲನೆ ಮಾಡಬೇಕು ಮತ್ತು ಎಲ್ಲಾ ಸುರಕ್ಷತಾ ಭದ್ರತಾ ಮತ್ತು ಶುಚಿತ್ವ ಶಿಷ್ಟಾಚಾರಗಳನ್ನು ಪಾಲಿಸಬೇಕು .


    ಎಲ್ಲ ಪ್ರಯಾಣಿಕರು ಆರೋಗ್ಯ ಸೇತು ಅಪ್ಲಿಕೇಶನ್ ಅನ್ನು ಡೌನ್ ಲೋಡ್ ಮಾಡಿಕೊಂಡು ಬಳಸಬೇಕೆಂದು ಸೂಚಿಸಲಾಗಿದೆ .


    ರೈಲುಗಳ ಒಳಗೆ ಯಾವುದೇ ಲೆನಿನ್ , ಹೊದಿಕೆ ಮತ್ತು ಕರ್ಟನ್ ಗಳನ್ನು ಒದಗಿಸುವುದಿಲ್ಲ , ಪ್ರಯಾಣಿಕರು ತಾವೇ ಲೆನಿನ್ ಹೊದಿಕೆಗಳನ್ನು ತರಬೇಕೆಂದು ಸಲಹೆ ನೀಡಲಾಗಿದೆ . ಈ ಉದ್ದೇಶಕ್ಕಾಗಿ ಹವಾನಿಯಂತ್ರಿತ ಬೋಗಿಗಳ ಒಳಗೆ ಉಷ್ಣಾಂಶವನ್ನು ಸೂಕ್ತ ರೀತಿಯಲ್ಲಿ ನಿಯಂತ್ರಿಸಲಾಗುವುದು .


    ಫ್ಲಾಟ್ ಫಾರಂಗಳಲ್ಲಿ ಯಾವುದೇ ಮಳಿಗೆ / ಬೂತ್ ಗಳು ತೆರೆದಿರುವುದಿಲ್ಲ . ರೈಲುಗಳ ಬದಿಯಲ್ಲಿ ಯಾವುದೇ ರೀತಿಯ ಮಾರಾಟಕ್ಕೆ ಅವಕಾಶವಿಲ್ಲ , ಪ್ರಯಾಣಿಕರು ಸುಗಮ ರೀತಿಯಲ್ಲಿ ಪ್ರಯಾಣಿಸಬೇಕೆಂದು ಸಲಹೆ ನೀಡಲಾಗಿದೆ .


    ಎಂಎಚ್ಎ ಮಾರ್ಗಸೂಚಿಯಂತೆ ಖಚಿತವಾದ ಇ - ಟಿಕೆಟ್ ಆಧರಿಸಿ ರೈಲು ನಿಲ್ದಾಣಗಳಿಗೆ ಪ್ರಯಾಣಿಕರು ಬರಲು ಮತ್ತು ಹೋಗಲು ಅನುವಾಗುವಂತೆ ಚಾಲಕರಿಗೆ ಮತ್ತು ಪ್ರಯಾಣಿಕರ ಸುಗಮ ಸಂಚಾರಕ್ಕೆ ಅವಕಾಶ ಮಾಡಿಕೊಡಲು ಆದೇಶಿಸಲಾಗಿದೆ .


    ಲಿಂಕ್ ನ ಅಡಕ


    ***

    
    
    (Release ID: 1623080) Visitor Counter : 16
    
    
      Read this release in: Tamil , English , Urdu , Hindi , Marathi , Manipuri , Bengali , Punjabi , Odia , Telugu , Malayalam