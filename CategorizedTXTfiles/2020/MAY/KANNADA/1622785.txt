      ವಿಜ್ಞಾನ ಮತ್ತು ತಂತ್ರಜ್ಞಾನ ಸಚಿವಾಲಯ

      ವಿಜ್ಞಾನ ಮತ್ತು ತಂತ್ರಜ್ಞಾನದ ಮೂಲಕ ಆರ್ಥಿಕತೆ ಪುನಶ್ಚೇತನಕ್ಕೆ ಆದ್ಯತೆ ನೀಡಿ, ರಾಷ್ಟ್ರೀಯ ತಂತ್ರಜ್ಞಾನ ದಿನ ಆಚರಣೆ
      Posted On: 10 MAY 2020 4:12PM by PIB Bengaluru


    ವಿಜ್ಞಾನ ಮತ್ತು ತಂತ್ರಜ್ಞಾನದ ಮೂಲಕ ಆರ್ಥಿಕತೆ ಪುನಶ್ಚೇತನಕ್ಕೆ ಆದ್ಯತೆ ನೀಡಿ , ರಾಷ್ಟ್ರೀಯ ತಂತ್ರಜ್ಞಾನ ದಿನ ಆಚರಣೆ


    ಸಮಾವೇಶದಲ್ಲಿ ಒಗ್ಗೂಡಲಿರುವ ವಿಜ್ಞಾನಿಗಳು , ತಂತ್ರಜ್ಞರು , ಸರ್ಕಾರಿ ಅಧಿಕಾರಿಗಳು , ರಾಯಭಾರಿಗಳು , ಡಬ್ಲ್ಯೂಎಚ್ಒ ಅಧಿಕಾರಿಗಳು ಹಾಗೂ ರಾಷ್ಟ್ರೀಯ ಮತ್ತು ಅಂತಾರಾಷ್ಟ್ರೀಯ ಕೈಗಾರಿಕೆಗಳ ಗಣ್ಯರು , ಸಂಶೋಧನಾ ಸಂಸ್ಥೆಗಳು ಹಾಗೂ ಶೈಕ್ಷಣಿಕ ಸಂಸ್ಥೆಗಳು


    2020 ರ ಮೇ 11 ರ ಸೋಮವಾರದಂದು ರಾಷ್ಟ್ರೀಯ ತಂತ್ರಜ್ಞಾನ ದಿನವನ್ನು ಆಚರಿಸಲು ವಿಜ್ಞಾನ ಮತ್ತು ತಂತ್ರಜ್ಞಾನ ಇಲಾಖೆ ( ಡಿಎಸ್ ಟಿ ) ಅಡಿ ಬರುವ ತಂತ್ರಜ್ಞಾನ ಅಭಿವೃದ್ಧಿ ಮಂಡಳಿ ( ಟಿಡಿಬಿ ) , ಭಾರತೀಯ ಕೈಗಾರಿಕಾ ಒಕ್ಕೂಟ ( ಸಿಐಐ ) ಸಹಯೋಗದಲ್ಲಿ ‘ ವಿಜ್ಞಾನ ಮತ್ತು ತಂತ್ರಜ್ಞಾನದ ಮೂಲಕ ಆರ್ಥಿಕ ಪುನಶ್ಚೇತನ ಹಾಗೂ ಸಂಶೋಧನಾ ಪರಿವರ್ತನೆಗಳು ’ - ರಿಸ್ಟಾರ್ಟ್ ಹೆಸರಿನ ಉನ್ನತಮಟ್ಟದ ಡಿಜಿಟಲ್ ಸಮಾವೇಶವನ್ನು ಆಯೋಜಿಸಿದೆ .


    ಕೇಂದ್ರ ವಿಜ್ಞಾನ ಮತ್ತು ತಂತ್ರಜ್ಞಾನ , ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಹಾಗೂ ಭೂವಿಜ್ಞಾನಗಳ ಸಚಿವ ಡಾ . ಹರ್ಷವರ್ಧನ್ ಅವರು ಮುಖ್ಯ ಅತಿಥಿಗಳಾಗಿ ಭಾಗವಹಿಸುವರು ಮತ್ತು ರಾಷ್ಟ್ರೀಯ ತಂತ್ರಜ್ಞಾನ ದಿನವನ್ನು ಉದ್ದೇಶಿಸಿ ಮಾತನಾಡುವರು . ಕಾರ್ಯಕ್ರಮದಲ್ಲಿ ವಿಶೇಷ ಭಾಷಣಕಾರರಾಗಿ ನೀತಿ ಆಯೋಗದ ವಿಜ್ಞಾನ ಸದಸ್ಯ ವಿ . ಕೆ . ಸಾರಸ್ವತ್ ; ಭಾರತ ಸರ್ಕಾರದ ಪ್ರಧಾನ ವೈಜ್ಞಾನಿಕ ಸಲಹೆಗಾರರಾದ ಪ್ರೊ || ಕೆ . ವಿಜಯ್ ರಾಘವನ್ ; ಡಬ್ಲ್ಯೂಎಚ್ಒ ಮುಖ್ಯ ವಿಜ್ಞಾನಿ ಡಾ . ಸೌಮ್ಯಾ ಸ್ವಾಮಿನಾಥನ್ ; ಡಿಎಸ್ ಟಿ ಕಾರ್ಯದರ್ಶಿ ಪ್ರೊ || ಅಶುತೋಷ್ ಶರ್ಮಾ ಮತ್ತಿತರರು ಭಾಗವಹಿಸಲಿದ್ದು , ಅವರುಗಳಲ್ಲದೆ , ಟಿಡಿಬಿ , ಡಿಎಸ್ ಟಿ ಮತ್ತು ಸಿಐಐನ ಇತರ ಅಧಿಕಾರಿಗಳು ಪಾಲ್ಗೊಳ್ಳುವರು . ಜೈವಿಕ ತಂತ್ರಜ್ಞಾನ ಇಲಾಖೆ ಕಾರ್ಯದರ್ಶಿ ಡಾ . ರೇಣು ಸ್ವರೂಪ್ , ಸಿಎಸ್ಐಆರ್ ನ ವ್ಯವಸ್ಥಾಪಕ ನಿರ್ದೇಶಕ , ಶೇಖರ್ ಸಿ . ಮಾಂಡೆ , ಭಾರತದಲ್ಲಿನ ಇಟಲಿಯ ರಾಯಭಾರಿ ಗೌರವಾನ್ವಿತ ಶ್ರೀ ವಿನ್ ಸೆನ್ಜೋ ಡಿ ಲುಕ ಅವರು , ನಾನಾ ಗೋಷ್ಠಿಗಳಲ್ಲಿ ವಿಶೇಷ ಭಾಷಣವನ್ನು ಮಾಡಲಿದ್ದಾರೆ .


    ಕೋವಿಡ್ - 19 ಬಿಕ್ಕಟ್ಟಿನ ಈ ಸಮಯದಲ್ಲಿ ಸಾಂಕ್ರಾಮಿಕದ ವಿರುದ್ಧದ ಹೋರಾಟದಲ್ಲಿ ತಂತ್ರಜ್ಞಾನ ಅತ್ಯಂತ ಮುಂಚೂಣಿಯಲ್ಲಿದೆ . ಇಡೀ ವಿಶ್ವ ಹೊಸ ಬಗೆಯ ಪರಿಸ್ಥಿತಿಗೆ ಹೊಂದಿಕೊಳ್ಳುತ್ತಿರುವಾಗಲೇ ಜಗತ್ತಿನಾದ್ಯಂತ ವಾಣಿಜ್ಯ ನಾಯಕರು , ಸ್ಥಿತಿ ಸ್ಥಾಪಕತ್ವಕ್ಕೆ ಸಹಕಾರಿಯಾಗುವ ತಂತ್ರಜ್ಞಾನವನ್ನು ಸದ್ಭಳಕೆ ಮಾಡಿಕೊಳ್ಳುವ ನಿಟ್ಟಿನಲ್ಲಿ ಮತ್ತು ಸಂಕಷ್ಟಗಳಿಂದ ಹೊರಬಂದು ಮತ್ತೆ ಬಲಿಷ್ಠವಾಗುವ ನಿಟ್ಟಿನಲ್ಲಿ ಕಾರ್ಯತಂತ್ರಗಳ ಬಗ್ಗೆ ಆಲೋಚಿಸುತ್ತಿದ್ದಾರೆ .


    ಸದ್ಯದ ಸನ್ನಿವೇಶದಲ್ಲಿ ಆರ್ಥಿಕ ಪುನಶ್ಚೇತನಕ್ಕೆ ಸಮಗ್ರ ಕ್ರಿಯಾ ಯೋಜನೆ ರೂಪಿಸುವುದಕ್ಕೆ ಸಕಾಲ ಎಂಬುದನ್ನು ಮನಗಂಡ ಟಿಡಿಬಿ , ರಾಷ್ಟ್ರೀಯ ತಂತ್ರಜ್ಞಾನ ದಿನದ ಆಚರಣೆಯಲ್ಲಿ ಅವುಗಳಿಗೆ ತಾಂತ್ರಿಕ ಪರಿಹಾರಗಳನ್ನು ಕಂಡುಕೊಳ್ಳುವ ನಿಟ್ಟಿನಲ್ಲಿ ಮುಂದಾಗಿದೆ . ಈ ತಂತ್ರಜ್ಞಾನಗಳಲ್ಲಿ ವೈದ್ಯಕೀಯ ತಂತ್ರಜ್ಞಾನ , ಆಧುನಿಕ ತಂತ್ರಜ್ಞಾನ ಮತ್ತು ಕೋವಿಡ್ ನಂತರದ ಕಾಲದಲ್ಲಿ ಭಾರತವನ್ನು ಸಜ್ಜುಗೊಳಿಸುವ ಉತ್ಪಾದನಾ ವಲಯಗಳು ಸೇರಿವೆ .


    ಈ ಸಮಾವೇಶದಲ್ಲಿ ವಿಜ್ಞಾನಿಗಳು , ತಂತ್ರಜ್ಞರು , ಸರ್ಕಾರಿ ಅಧಿಕಾರಿಗಳು , ರಾಯಭಾರಿಗಳು , ಡಬ್ಲ್ಯೂಎಚ್ಒ ಅಧಿಕಾರಿಗಳು ಹಾಗೂ ರಾಷ್ಟ್ರೀಯ ಮತ್ತು ಅಂತಾರಾಷ್ಟ್ರೀಯ ಕೈಗಾರಿಕೆಗಳ ಗಣ್ಯರು , ಸಂಶೋಧನಾ ಸಂಸ್ಥೆಗಳು ಹಾಗೂ ಶೈಕ್ಷಣಿಕ ಸಂಸ್ಥೆಗಳು ಒಂದೇ ವೇದಿಕೆಯಲ್ಲಿ ಸೇರಿ , ಜಾಗತಿಕ ಆರೋಗ್ಯ ಬಿಕ್ಕಟ್ಟನ್ನು ಎದುರಿಸುವಲ್ಲಿ ವಿಜ್ಞಾನ ಮತ್ತು ತಂತ್ರಜ್ಞಾನದ ಪಾತ್ರದ ಬಗ್ಗೆ ತಮ್ಮ ಒಳನೋಟಗಳನ್ನು ಹಂಚಿಕೊಳ್ಳಲಿದ್ದಾರೆ ಹಾಗೂ ಪರಿಹಾರಗಳನ್ನು ಕಂಡುಕೊಳ್ಳುವರು . ಇದು ಕೇವಲ ಪ್ರಸಕ್ತ ಸಾಂಕ್ರಾಮಿಕ ಎದುರಿಸಲು ಅಷ್ಟೇ ಅಲ್ಲದೆ , ಮುಂದಿನ ದಿನಗಳಲ್ಲಿ ಎದುರಾಗಲಿರುವ ಸವಾಲುಗಳಿಗೂ ನೆರವಾಗಲಿದೆ .


    ‘ ಔಷಧ ಮತ್ತು ವೈದ್ಯಕೀಯ ತಂತ್ರಜ್ಞಾನಗಳು ’, ‘ ಮುಂದುವರಿದ ಮೆಟೀರಿಯಲ್ – ಹೊಸ ತಂತ್ರಜ್ಞಾನದ ಆಯಾಮಗಳು ’, ‘ ಜಾಗತಿಕ ಅನ್ವೇಷಣೆ ಮತ್ತು ಸುಸ್ಥಿರ ಭವಿಷ್ಯಕ್ಕಾಗಿ ಮುಂದುವರಿದ ಉತ್ಪಾದನಾ ತಂತ್ರಜ್ಞಾನ ’ ಮತ್ತು ಜಾಗತಿಕ ಆರ್ಥಿಕ ನಾಯಕತ್ವಕ್ಕಾಗಿ ತಂತ್ರಜ್ಞಾನ ಮೈತ್ರಿ ವಿಷಯಗಳ ಕುರಿತ ತಾಂತ್ರಿಕ ಗೋಷ್ಠಿಗಳು ನಡೆಯಲಿವೆ .


    ವಿಜ್ಞಾನ ಮತ್ತು ತಂತ್ರಜ್ಞಾನ ಸಚಿವಾಲಯದ ಪರವಾಗಿ ದೇಶ ತಾಂತ್ರಿಕವಾಗಿ ಸಾಧಿಸಿರುವ ಹಿರಿಮೆ ಮತ್ತು ಆವಿಷ್ಕಾರಗಳ ಸಾಧನೆಗಳನ್ನು ಸ್ಮರಿಸಲು ಪ್ರತಿ ವರ್ಷ ಮೇ 11 ರಂದು ರಾಷ್ಟ್ರೀಯ ತಂತ್ರಜ್ಞಾನ ದಿನವನ್ನಾಗಿ ಆಚರಿಸಲಾಗುತ್ತಿದೆ . ಮೇ 11 ರ 1998 ರಂದು ಐತಿಹಾಸಿಕ ದಿನವಾಗಿದ್ದು , ಅಂದು ಭಾರತ ಪೋಖ್ರಾನ್ ನಲ್ಲಿ ಯಶಸ್ವಿಯಾಗಿ ಅಣು ಪರೀಕ್ಷೆಯನ್ನು ನಡೆಸುವ ಮೂಲಕ ತಾಂತ್ರಿಕವಾಗಿ ಅತ್ಯಂತ ಮಹತ್ವದ ಸಾಧನೆಗೈದಿತ್ತು . ಅಲ್ಲದೆ ಮೊದಲ ಸ್ವದೇಶಿ ವಿಮಾನ “ ಹನ್ಸ - 3” ಅದೇ ದಿನ ಬೆಂಗಳೂರಿನಲ್ಲಿ ಹಾರಾಟ ನಡೆಸಿತ್ತು ಮತ್ತು ಅದೇ ದಿನ ಭಾರತ ತ್ರಿಶೂಲ್ ಕ್ಷಿಪಣಿ ಪರೀಕ್ಷೆಯನ್ನು ಯಶಸ್ವಿಯಾಗಿ ನಡೆಸಿತ್ತು . ಹಾಗಾಗಿ 1999 ರಿಂದ ಪ್ರತಿ ವರ್ಷ ಮೇ 11 ರಂದು ರಾಷ್ಟ್ರೀಯ ತಂತ್ರಜ್ಞಾನ ದಿನವನ್ನಾಗಿ ಆಚರಿಸಲಾಗುತ್ತಿದೆ .


    ಈ ತಂತ್ರಜ್ಞಾನ ದಿನ ಭಾರತದ ವೈಜ್ಞಾನಿಕ ಅನ್ವೇಷಣೆ , ತಾಂತ್ರಿಕ ಕ್ರಿಯಾಶೀಲತೆ ಮತ್ತು ಅನ್ವೇಷಣೆಗಳ ಸಂಕೇತವಾಗಿದೆ ಹಾಗೂ ಈ ಎಲ್ಲ ಅಭಿವೃದ್ಧಿಗಳನ್ನು ಒಗ್ಗೂಡಿಸಿ ಅವುಗಳನ್ನು ರಾಷ್ಟ್ರದ ಸಾಮಾಜಿಕ ಆರ್ಥಿಕ ಪ್ರಯೋಜನಕ್ಕೆ ಬಳಸಿಕೊಳ್ಳುವುದು ಮತ್ತು ಜಾಗತಿಕವಾಗಿ ಗುರುತಿಸಿ ಕೊಳ್ಳುವ ಉದ್ದೇಶವಿದೆ .


    ಡಿಜಿಟಲ್ ಸಮಾವೇಶವಲ್ಲದೆ , ಟಿಡಿಬಿ ಬೆಂಬಲಿಸಿರುವ ಹಲವು ಕಂಪನಿಗಳ ತಂತ್ರಜ್ಞಾನಗಳ ಬಗ್ಗೆ ವರ್ಚ್ಯುಯಲ್ ಪ್ರದರ್ಶನಗಳನ್ನು ಆಯೋಜಿಸಲಾಗಿದೆ . ಡಿಜಿಟಲ್ ಬಿ 2 ಬಿ ವೇದಿಕೆಗಳ ಮೂಲಕ ನಾನಾ ಸಂಸ್ಥೆಗಳು ಮತ್ತು ಕಂಪನಿಗಳು ತಮ್ಮ ಉತ್ಪನ್ನಗಳನ್ನು ಪ್ರದರ್ಶಿಸಲಿವೆ . ಜಗತ್ತಿನಾದ್ಯಂತ ಇರುವ ಜನರು ಸಮಾವೇಶದ ಮಳಿಗೆಗಳಿಗೆ ಭೇಟಿ ನೀಡಬಹುದಾಗಿದೆ .


    ಸಮಾವೇಶದಲ್ಲಿ ಮತ್ತು ಪ್ರದರ್ಶನದಲ್ಲಿ ಭಾಗವಹಿಸಲು ಆಸಕ್ತಿ ಹೊಂದಿರುವವರು ಈ ಲಿಂಕ್ : https://www.ciidigitalevents.in/SignUp.aspx?EventId=E000000003 ಬಳಸಿ , ಮೊದಲೇ ನೋಂದಣಿ ಮಾಡಿಕೊಳ್ಳಬಹುದಾಗಿದೆ .


    ***

    
    
    (Release ID: 1622785) Visitor Counter : 15
    
    
      Read this release in: Punjabi , English , Urdu , Marathi , Hindi , Bengali , Manipuri , Tamil , Telugu