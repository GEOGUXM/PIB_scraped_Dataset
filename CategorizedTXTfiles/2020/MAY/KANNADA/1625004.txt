      ಸಿಬ್ಬಂದಿ, ಸಾರ್ವಜನಿಕ ಅಹವಾಲು ಮತ್ತು ಪಿಂಚಣಿ ಸಚಿವಾಲಯ

      ಈಶಾನ್ಯ ರಾಜ್ಯಗಳು ಹಾಗೂ ಜಮ್ಮು ಮತ್ತು ಕಾಶ್ಮೀರಕ್ಕೆ ಭಾರತೀಯ ಸೇನೆಯು ಮಾಡಿದ ವೈದ್ಯಕೀಯ ಕೋವಿಡ್ ಸಂಬಂಧಿತ ಸಹಾಯವನ್ನು ಕೇಂದ್ರ ಸಚಿವ ಡಾ. ಜಿತೇಂದ್ರ ಸಿಂಗ್ ಶ್ಲಾಘಿಸಿದರು
      Posted On: 18 MAY 2020 9:05PM by PIB Bengaluru


    ಈಶಾನ್ಯ ರಾಜ್ಯಗಳು ಹಾಗೂ ಜಮ್ಮು ಮತ್ತು ಕಾಶ್ಮೀರಕ್ಕೆ ಭಾರತೀಯ ಸೇನೆಯು ಮಾಡಿದ


    ವೈದ್ಯಕೀಯ ಕೋವಿಡ್ ಸಂಬಂಧಿತ ಸಹಾಯವನ್ನು ಕೇಂದ್ರ ಸಚಿವ ಡಾ . ಜಿತೇಂದ್ರ ಸಿಂಗ್ ಶ್ಲಾಘಿಸಿದರು


    ಈಶಾನ್ಯ ರಾಜ್ಯಗಳು ಹಾಗೂ ಜಮ್ಮು ಮತ್ತು ಕಾಶ್ಮೀರಕ್ಕೆ ಸೇನೆಯ ವೈದ್ಯಕೀಯ ಕೋವಿಡ್ ಸಂಬಂಧಿತ ಸಹಾಯಗಳನ್ನು ಕೇಂದ್ರ ಈಶಾನ್ಯ ಪ್ರದೇಶದ ಅಭಿವೃದ್ಧಿ ( ಸ್ವತಂತ್ರ ನಿರ್ವಹಣೆ ) , ಪ್ರಧಾನಮಂತ್ರಿ ಕಾರ್ಯಾಲಯ , ಸಿಬ್ಬಂದಿ , ಸಾರ್ವಜನಿಕ ಕುಂದುಕೊರತೆ ನಿವಾರಣೆ , ಪಿಂಚಣಿ , ಪರಮಾಣು ಶಕ್ತಿ ಮತ್ತು ಬಾಹ್ಯಾಕಾಶ ರಾಜ್ಯ ಸಚಿವ ಡಾ . ಜಿತೇಂದ್ರ ಸಿಂಗ್ ಅವರು ಶ್ಲಾಘಿಸಿದರು . ಸಾಂಕ್ರಾಮಿಕ ರೋಗದ ಆರಂಭಿಕ ಹಂತದಲ್ಲಿ ರೋಗನಿರ್ಣಯ ಮತ್ತು ಚಿಕಿತ್ಸಾ ಸೌಲಭ್ಯಗಳನ್ನು ಪೂರೈಸುವ ಸಲುವಾಗಿ , ಸನ್ನದ್ಧತೆಯ ಆರಂಭಿಕ ಹಂತದಲ್ಲೇ ಪೂರ್ವತಯಾರಿಯೊಂದಿಗೆ ಸ್ಪಂದಿಸಿದ ಸಶಸ್ತ್ರ ಪಡೆಗಳ ವೈದ್ಯಕೀಯ ಸೇವೆಗಳನ್ನು ( ಎ . ಎಫ್ ‌ . ಎಂ . ಎಸ್ .) ಸಚಿವ ಡಾ . ಜಿತೇಂದ್ರ ಸಿಂಗ್ ಅವರು ಶ್ಲಾಘಿಸಿದರು .


    ಈಶಾನ್ಯ ರಾಜ್ಯಗಳ ವಿಷಯದಲ್ಲಿ , ಜನರಲ್ ಬ್ಯಾನರ್ಜಿ ಅವರು ಸಚಿವ ಡಾ ಜಿತೇಂದ್ರ ಸಿಂಗ್ ಅವರಿಗೆ ಇತ್ತೀಚಿನ ಬೆಳವಣಿಗೆಗಳು ಮತ್ತು ಪ್ರಸ್ತುತ ಸ್ಥಿತಿಗತಿಗಳ ಬಗ್ಗೆ ಮಾಹಿತಿ ನೀಡಿದರು . ಅರುಣಾಚಲ ಪ್ರದೇಶದಲ್ಲಿ ಮಿಲಿಟರಿ ಆಸ್ಪತ್ರೆ ತೆಂಗಾದಲ್ಲಿ ಕೋವಿಡ್ ಮತ್ತು 2 ಐ . ಸಿ . ಯು . ಹಾಸಿಗೆಗಳಿಗಾಗಿ 80 ಗೊತ್ತುಪಡಿಸಿ ಮೀಸಲಿಟ್ಟಿರುವ ಹಾಸಿಗೆಗಳಿದ್ದು , ಲಿಕಾಬಲಿಯ ಮಿಲಿಟರಿ ಆಸ್ಪತ್ರೆಯಲ್ಲಿ ಕೋವಿಡ್ಗಾಗಿ 82 ಗೊತ್ತುಪಡಿಸಿ ಮೀಸಲಿಟ್ಟಿರುವ ಹಾಸಿಗೆಗಳು ಮತ್ತು 2 ಐ . ಸಿ . ಯು . ಹಾಸಿಗೆಗಳಿವೆ ಎಂಬ ವಿವರಗಳನ್ನು ಜನರಲ್ ಬ್ಯಾನರ್ಜಿ ತಿಳಿಸಿದರು . ಅಂತೆಯೇ , ಅಸ್ಸಾಂನ ಜೋರ್ಹಾಟ್ ಮತ್ತು ಮೇಘಾಲಯದ ಶಿಲ್ಲಾಂಗ್ ನಲ್ಲಿ , ಸಶಸ್ತ್ರ ಪಡೆಗಳ ವೈದ್ಯಕೀಯ ಸೇವೆಗಳು ಕ್ರಮವಾಗಿ 10 ಮತ್ತು 4 ಐ . ಸಿ . ಯು . ಹಾಸಿಗೆಗಳ ಜೊತೆಗೆ 110 ಮತ್ತು 247 ಗೊತ್ತುಪಡಿಸಿದ ಕೋವಿಡ್ ಹಾಸಿಗೆಗಳನ್ನು ಎಲ್ಲಾ ಸೌಲಭ್ಯಗಳ ಜೊತೆಗೆ ಮೀಸಲಿಡಲಾಗಿದೆ .


    ಕೋವಿಡ್ ಪ್ರಕರಣಗಳಿಗೆ 200 ಗೊತ್ತುಪಡಿಸಿದ ಹಾಸಿಗೆಗಳನ್ನು ಮತ್ತು 6 ನಾಗರಿಕ ರೋಗಿಗಳು ಸೇರಿದಂತೆ ನಿರ್ಣಾಯಕ ಪ್ರಕರಣಗಳಿಗೆ ಐ . ಸಿ . ಯು . ಹಾಸಿಗೆಗಳನ್ನು ಆರಂಭದಲ್ಲಿಯೇ ಪೂರೈಸಿದ ಉದಂಪೂರ್ ‌ ನ ಆರ್ಮಿ ಕಮಾಂಡ್ ಆಸ್ಪತ್ರೆಯ ವಿಶೇಷ ಕಾರ್ಯಕ್ಕಾಗಿ , ಸಶಸ್ತ್ರ ಪಡೆಗಳ ವೈದ್ಯಕೀಯ ಸೇವೆಗಳ ( ಡಿ . ಜಿ ಎ . ಎಫ್ ‌ . ಎಂ . ಎಸ್ .) ಡೈರೆಕ್ಟರ್ ಜನರಲ್ , ಲೆಫ್ಟಿನೆಂಟ್ ಜನರಲ್ ಅನುಪ್ ಬ್ಯಾನರ್ಜಿ ಅವರಿಗೆ ಸಚಿವ ಡಾ . ಜಿತೇಂದ್ರ ಸಿಂಗ್ ಅವರು ತಮ್ಮ ಪ್ರಶಂಸೆ ವ್ಯಕ್ತಪಡಿಸಿದರು . ಕೇಂದ್ರ ಸರ್ಕಾರದ ಆರೋಗ್ಯ ಅಧಿಕಾರಿಗಳು ತಿಳಿಸಿರುವ ಸೌಲಭ್ಯಗಳಿಗೆ ಪೂರಕವಾಗಿ ಶ್ರೀನಗರದ ಸೇನಾ ಆಸ್ಪತ್ರೆಯು ತನ್ನ 124 ಹಾಸಿಗೆಗಳನ್ನು ಗೊತ್ತುಪಡಿಸಿ ಮೀಸಲಿಟ್ಟಿದೆ ಮತ್ತು ರಾಜೌರಿಯ ಆರ್ಮಿ ಆಸ್ಪತ್ರೆಯು ಕೋವಿಡ್ ಪ್ರಕರಣಗಳಿಗೆ ತನ್ನ 82 ಹಾಸಿಗೆಗಳನ್ನು ಗೊತ್ತುಪಡಿಸಿದೆ . ಇದಲ್ಲದೆ , ಕಮಾಂಡ್ ಆಸ್ಪತ್ರೆ ಉಧಂಪುರ್ ಸಹ ಮೊದಲಿನಿಂದಲೂ ರೋಗನಿರ್ಣಯ ಸೌಲಭ್ಯಗಳನ್ನು ಒದಗಿಸುತ್ತಿದೆ ಎಂದು ಸಚಿವರು ಹೇಳಿದರು .


    ಕೋವಿಡ್ ಸಾಂಕ್ರಾಮಿಕ ರೋಗದ ಆರಂಭಿಕ ಹಂತಗಳಲ್ಲಿನ ನೀಡಿದ ಪೂರ್ವಭಾವಿ ಬೆಂಬಲಕ್ಕಾಗಿ ಸಚಿವ ಡಾ . ಜಿತೇಂದ್ರ ಸಿಂಗ್ ಅವರು ಸೇನೆಯನ್ನು ಶ್ಲಾಘಿಸಿದರು ಮತ್ತು ಇದು ರೋಗದ ಹೊರೆ ಕಡಿಮೆ ಮಾಡಲು ತುಂಬಾ ಸಹಕಾರಿಯಾಗಿದೆ . ಸಶಸ್ತ್ರ ಪಡೆಗಳ ವೈದ್ಯಕೀಯ ಸೇವೆಗಳು ಸ್ಥಾಪಿಸಿರುವ ಮೂಲೆಗುಂಪು ( ಕ್ವಾರಂಟೈನ್ ) ಶಿಬಿರಗಳು ಮತ್ತು ಪ್ರತ್ಯೇಕ ಸೌಲಭ್ಯಗಳ ಬಗ್ಗೆಯೂ ಅವರು ಈ ಸಂದರ್ಭದಲ್ಲಿ ಪ್ರಸ್ತಾಪಿಸಿದರು .


    ಸಕಾಲಿಕ ಪರಿಸ್ಥಿತಿ ಮತ್ತು ಪೂರೈಕೆದಾರರಿಂದ ಉಪಕರಣಗಳ ಲಭ್ಯತೆಗೆ ಅನುಗುಣವಾಗಿ ಆಸ್ಪತ್ರೆಗಳ ಸಂಖ್ಯೆಯನ್ನು ಹೆಚ್ಚಿಸಲಾಗುತ್ತಿದೆ , ಹಾಗೂ ಭವಿಷ್ಯದಲ್ಲಿಯೂ ಪರಿಸ್ಥಿತಿಗೆ ಅನುಗುಣವಾಗಿ ಹಾಸಿಗೆಗಳ ಸಂಖ್ಯೆಯನ್ನು ಹೆಚ್ಚಿಸಲಾಗುವುದು ಎಂದು ಮಹಾನಿರ್ದೇಶಕ , ಎ . ಎಫ್ ‌ . ಎಂ . ಎಸ್ . ಅವರು ಸಚಿವರಿಗೆ ಭರವಸೆ ನೀಡಿದರು ..


    ***

    
    
    (Release ID: 1625004) Visitor Counter : 20
    
    
      Read this release in: Punjabi , English , Urdu , Marathi , Hindi , Bengali , Assamese , Manipuri , Tamil , Telugu