      ರೈಲ್ವೇ ಸಚಿವಾಲಯ

      ಪ್ರಯಾಣಿಕರಿಗೆ ರೈಲ್ವೆ ಸಚಿವಾಲಯ ಮನವಿ
      Posted On: 29 MAY 2020 9:58AM by PIB Bengaluru


    ಪ್ರಯಾಣಿಕರಿಗೆ ರೈಲ್ವೆ ಸಚಿವಾಲಯ ಮನವಿ


    ವಲಸೆ ಕಾರ್ಮಿಕರು ತಮ್ಮ ತವರಿಗೆ ವಾಪಸ್ಸಾಗುವುದನ್ನು ಖಾತ್ರಿಪಡಿಸಲು ಭಾರತೀಯ ರೈಲ್ವೆ ದೇಶಾದ್ಯಂತ ಪ್ರತಿ ದಿನ ಶ್ರಮಿಕ್ ವಿಶೇಷ ರೈಲುಗಳ ಕಾರ್ಯಾಚರಣೆ ನಡೆಸುತ್ತಿದೆ . ಈ ಸೇವೆಯನ್ನು ಬಳಸಿಕೊಳ್ಳುತ್ತಿರುವ ಕೆಲವು ಪ್ರಯಾಣಿಕರಲ್ಲಿ ಮೊದಲೇ ಕೆಲವು ವೈದ್ಯಕೀಯ ಸ್ಥಿತಿಗತಿಗಳು ಸರಿ ಇಲ್ಲದಿರುವುದು ಮತ್ತು ಇದರಿಂದ ಕೋವಿಡ್ - 19 ಸಾಂಕ್ರಾಮಿಕದ ಸಮಯದಲ್ಲಿ ಅವರು ಹೆಚ್ಚಿನ ಅಪಾಯವನ್ನು ಎದುರಿಸುವ ಸಾಧ್ಯತೆಗಳು ಇದೆ . ಪ್ರಯಾಣದ ವೇಳೆ ಮೊದಲಿನ ವೈದ್ಯಕೀಯ ಸ್ಥಿತಿಗತಿಗಳಿಂದಾಗಿ ಕೆಲವು ಸಾವುಗಳು ಸಂಭವಿಸಿವೆ .


    ಕೋವಿಡ್ - 19 ನಿಂದ ಸೂಕ್ಷ್ಮ ವ್ಯಕ್ತಿಗಳನ್ನು ರಕ್ಷಿಸುವ ಸಲುವಾಗಿ ಗೃಹ ವ್ಯವಹಾರಗಳ ಸಚಿವಾಲಯದ ಜೊತೆಗೂಡಿ , ಆದೇಶ ಸಂಖ್ಯೆ 40-3/2020- ಡಿಎಂ - ಐ ( ಎ ) ದಿನಾಂಕ 17.05.2020 ರಂದು ರೈಲ್ವೆ ಸಚಿವಾಲಯ ಹೊರಡಿಸಿದ್ದು , ಅದರಲ್ಲಿ ಅನಾರೋಗ್ಯ ಪೀಡಿತ ವ್ಯಕ್ತಿಗಳು ( ಉದಾಹರಣೆಗೆ ರಕ್ತದೊತ್ತಡ , ಮಧುಮೇಹ , ಹೃದಯ ಸಂಬಂಧಿ ಕಾಯಿಲೆಗಳು , ಕ್ಯಾನ್ಸರ್ , ರೋಗ ನಿರೋಧಕ ಶಕ್ತಿ ಸಂಬಂಧಿ ಕಾಯಿಲೆಗಳು ) ಗರ್ಭಿಣಿಯರು , 10 ವರ್ಷದೊಳಗಿನ ಮಕ್ಕಳು ಮತ್ತು 65 ವರ್ಷ ಮೇಲ್ಪಟ್ಟವರು , ಅಗತ್ಯ ಸಂದರ್ಭಗಳನ್ನು ಹೊರತುಪಡಿಸಿ , ಉಳಿದಂತೆ ರೈಲು ಪ್ರಯಾಣವನ್ನು ತಪ್ಪಿಸುವುದು ಒಳ್ಳೆಯದು ಎಂದು ಮನವಿ ಮಾಡಿದೆ .


    ಭಾರತೀಯ ರೈಲ್ವೆ ಪರಿವಾರ ದೇಶದಲ್ಲಿ ಪ್ರಯಾಣದ ಅಗತ್ಯತೆ ಇರುವ ಎಲ್ಲ ನಾಗರಿಕರಿಗೆ ರೈಲು ಸೇವೆಗಳನ್ನು ಒದಗಿಸಲು ದಿನದ 24 ಗಂಟೆಯೂ ಕಾರ್ಯೋನ್ಮುಖವಾಗಿದೆ . ನಮ್ಮ ಅತಿ ದೊಡ್ಡ ಕಾಳಜಿ ಎಂದರೆ ಪ್ರಯಾಣಿಕರ ಸುರಕ್ಷತೆ ಆಗಿದೆ . ಆದ್ದರಿಂದ ಈ ನಿಟ್ಟಿನಲ್ಲಿ ನಾವು ಎಲ್ಲ ನಾಗರಿಕರ ಸಹಕಾರವನ್ನು ಕೋರುತ್ತೇವೆ . ಯಾವುದೇ ತುರ್ತು ಅಥವಾ ಸಂಕಷ್ಟಗಳಿದ್ದರೆ ದಯವಿಟ್ಟು ಯಾವುದೇ ಸಂಕೋಚವಿಲ್ಲದೆ ನಿಮ್ಮ ರೈಲ್ವೆ ಪರಿವಾರವನ್ನು ಸಂಪರ್ಕಿಸಿ ಮತ್ತು ಎಂದಿನಂತೆ ನಾವು ಸದಾ ನಿಮಗೆ ಸಹಾಯ ಮಾಡುತ್ತೇವೆ .( ಸಹಾಯವಾಣಿ ಸಂಖ್ಯೆ 139 ಮತ್ತು 138)


    ***

    
    
    (Release ID: 1628024) Visitor Counter : 9
    
    
      Read this release in: English , Urdu , Hindi , Marathi , Manipuri , Assamese , Punjabi , Gujarati , Odia , Tamil , Telugu , Malayalam