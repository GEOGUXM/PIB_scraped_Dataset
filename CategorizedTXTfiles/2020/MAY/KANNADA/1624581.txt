      ಗೃಹ ವ್ಯವಹಾರಗಳ ಸಚಿವಾಲಯ

      ಬಂಗಾಳ ಕೊಲ್ಲಿಯಲ್ಲಿ ಎದುರಾಗಲಿರುವ ಚಂಡಮಾರುತ ನಿಭಾಯಿಸುವುದಕ್ಕೆ ಸಿದ್ದತಾ ಪರಿಸ್ಥಿತಿಯ ಪರಾಮರ್ಶೆಗಾಗಿ ಸಂಪುಟ ಕಾರ್ಯದರ್ಶಿ ಅಧ್ಯಕ್ಷತೆಯಲ್ಲಿ ಎನ್.ಸಿ.ಎಂ.ಸಿ. ಸಭೆ
      Posted On: 16 MAY 2020 5:26PM by PIB Bengaluru


    ಬಂಗಾಳ ಕೊಲ್ಲಿಯಲ್ಲಿ ಎದುರಾಗಲಿರುವ ಚಂಡಮಾರುತ ನಿಭಾಯಿಸುವುದಕ್ಕೆ ಸಿದ್ದತಾ ಪರಿಸ್ಥಿತಿಯ ಪರಾಮರ್ಶೆಗಾಗಿ


    ಸಂಪುಟ ಕಾರ್ಯದರ್ಶಿ ಅಧ್ಯಕ್ಷತೆಯಲ್ಲಿ ಎನ್ . ಸಿ . ಎಂ . ಸಿ . ಸಭೆ


    ರಾಷ್ಟ್ರೀಯ ಬಿಕ್ಕಟ್ಟು ನಿರ್ವಹಣಾ ಸಮಿತಿ ( ಎನ್ . ಸಿ . ಎಂ . ಸಿ .) ಸಭೆಯು ಸಂಪುಟ ಕಾರ್ಯದರ್ಶಿ ಶ್ರೀ ರಾಜೀವ್ ಗೌಬಾ ಅಧ್ಯಕ್ಷತೆಯಲ್ಲಿ ಇಂದು ನಡೆಯಿತು . ಬಂಗಾಳ ಕೊಲ್ಲಿಯಲ್ಲಿ ಸೃಷ್ಟಿಯಾಗಲಿರುವ ಚಂಡಮಾರುತ ( ಸೈಕ್ಲೋನ್ ) ನಿಭಾಯಿಸಲು ಸಿದ್ದತೆಗಳನ್ನು ಈ ಸಭೆಯಲ್ಲಿ ಪರಾಮರ್ಶಿಸಲಾಯಿತು .


    ಬಂಗಾಳ ಕೊಲ್ಲಿಯಲ್ಲಿ ವಾಯು ಭಾರ ಕುಸಿತ ಸಂಭವಿಸಿದ್ದು , ಅದು ಚಂಡಮಾರುತದ ರೂಪವನ್ನು ಪಡೆದುಕೊಳ್ಳುವ ಸಾಧ್ಯತೆ ಇದೆ ಮತ್ತು ಅದು ಒಡಿಶಾ ಹಾಗು ಪಶ್ಚಿಮ ಬಂಗಾಳ ಕರಾವಳಿಯನ್ನು 2020 ರ ಮೇ 20 ರಂದು ದಾಟುವ ನಿರೀಕ್ಷೆ ಇದೆ . ಇದರಿಂದ ಭಾರೀ ಮತ್ತು ಅತ್ಯಂತ ಹೆಚ್ಚು ತೀವ್ರತೆಯ ಮಳೆ ಬೀಳಲಿದೆ ಮತ್ತು ಇದರ ಜೊತೆ ಭಾರೀ ವೇಗದ ಗಾಳಿಯೂ ಬೀಸಲಿದೆ . ಮತ್ತು ಬೃಹದಾಕಾರದ ಸಮುದ್ರದಲೆಗಳೂ ಅಪ್ಪಳಿಸುವ ನಿರೀಕ್ಷೆ ಇದೆ .


    ಸಭೆಯಲ್ಲಿ ಸಂಬಂಧಿತ ರಾಜ್ಯ ಸರಕಾರಗಳ ಅಧಿಕಾರಿಗಳು ಚಂಡಮಾರುತದಿಂದಾಗಿ ಉದ್ಭವಿಸಬಹುದಾದ ಯಾವುದೇ ಸಂಭಾವ್ಯ ಪರಿಸ್ಥಿತಿಯನ್ನು ನಿಭಾಯಿಸಲು ತಮ್ಮ ಸಿದ್ದತೆಗಳನ್ನು ದೃಢಪಡಿಸಿದರು . ಮುಂದುವರೆದು ರಾಜ್ಯ ಸರಕಾರಗಳು ಮೀನುಗಾರರಿಗೆ ಸಮುದ್ರಕ್ಕೆ ಇಳಿಯದಂತೆ ಸಾಕಷ್ಟು ಎಚ್ಚರಿಕೆಯನ್ನೂ ನೀಡಿವೆ . ಚಂಡಮಾರುತ ಸಂತ್ರಸ್ಥರಾಗುವವರಿಗೆ ತಾತ್ಕಾಲಿಕ ಆಶ್ರಯ ತಾಣಗಳೂ ಸಿದ್ದಗೊಂಡಿದ್ದು , ಸ್ಥಳಾಂತರ ಅವಶ್ಯ ಇರುವ ಜನರನ್ನೂ ಗುರುತಿಸಲಾಗಿದೆ .


    ಎನ್ . ಡಿ . ಆರ್ . ಎಫ್ . , ಸಶಸ್ತ್ರ ಪಡೆಗಳು ಮತ್ತು ಭಾರತೀಯ ಕರಾವಳಿ ಕಾವಲು ಪಡೆಯನ್ನು ಸರ್ವ ಸನ್ನದ್ದ ಸ್ಥಿತಿಯಲ್ಲಿರಿಸಲಾಗಿದ್ದು , ರಾಜ್ಯ ಸರಕಾರದ ಜೊತೆ ಸಮನ್ವಯದಲ್ಲಿವೆ . ಅವುಗಳು ಸಾಕಷ್ಟು ಪೂರ್ವತಯಾರಿಯನ್ನು ಮಾಡಿಕೊಂಡಿವೆ . ಎಂ . ಎಚ್ . ಎ . ಯು ರಾಜ್ಯ ಸರಕಾರಗಳ ಜೊತೆ ಮತ್ತು ಸಂಬಂಧಿತ ಕೇಂದ್ರೀಯ ಏಜೆನ್ಸಿಗಳ ಜೊತೆ ನಿರಂತರ ಸಂಪರ್ಕದಲ್ಲಿದೆ .


    ಸಂಪುಟ ಕಾರ್ಯದರ್ಶಿ ಅವರು ಪ್ರಸ್ತುತ ಪರಿಸ್ಥಿತಿ ಮತ್ತು ರಕ್ಷಣಾ ಸಿದ್ದತಾ ಸ್ಥಿತಿಯ ಬಗ್ಗೆ ಮತ್ತು ಪರಿಹಾರ ಕಾರ್ಯಾಚರಣೆಗಳ ಬಗ್ಗೆ ಮಾಹಿತಿ ಪಡೆದುಕೊಂಡರು ಹಾಗು ಅವಶ್ಯಕ ತಕ್ಷಣದ ಸಹಾಯವನ್ನು ಒದಗಿಸಲು ನಿರ್ದೇಶನಗಳನ್ನು ನೀಡಿದರು .


    ಗೃಹ , ರಕ್ಷಣಾ ಸಚಿವಾಲಯಗಳ ಹಿರಿಯ ಅಧಿಕಾರಿಗಳು , ಐ . ಎಂ . ಡಿ , ಎನ್ . ಡಿ . ಎಂ . ಎ . ಮತ್ತು ಎನ್ . ಡಿ . ಆರ್ . ಎಫ್ . ಅಧಿಕಾರಿಗಳು ಸಭೆಯಲ್ಲಿ ಭಾಗವಹಿಸಿದ್ದರು . ರಾಜ್ಯ ಸರಕಾರಗಳ ಮುಖ್ಯ ಕಾರ್ಯದರ್ಶಿಗಳು ವೀಡಿಯೋ ಕಾನ್ಫರೆನ್ಸ್ ಮೂಲಕ ನಡೆದ ಸಭೆಯಲ್ಲಿ ಪಾಲ್ಗೊಂಡಿದ್ದರು .


    ***

    
    
    (Release ID: 1624581) Visitor Counter : 10
    
    
      Read this release in: Punjabi , English , Urdu , Hindi , Marathi , Bengali , Gujarati , Odia , Tamil , Telugu