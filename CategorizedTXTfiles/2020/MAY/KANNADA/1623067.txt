      ಕೃಷಿ ಸಚಿವಾಲಯ

      ಇ ನ್ಯಾಮ್ ವೇದಿಕೆಯಡಿ 10 ರಾಜ್ಯಗಳ ಮತ್ತು ಕೇಂದ್ರಾಡಳಿತ ಪ್ರದೇಶಗಳ 177 ಹೊಸ ಮಂಡಿಗಳು ಸೇರ್ಪಡೆ
      Posted On: 11 MAY 2020 2:24PM by PIB Bengaluru


    ಕೃಷಿ ಉತ್ಪನ್ನಗಳ ಮಾರಾಟಕ್ಕೆ ಇ ನ್ಯಾಮ್ ವೇದಿಕೆಯಡಿ 10 ರಾಜ್ಯಗಳ ಮತ್ತು ಕೇಂದ್ರಾಡಳಿತ ಪ್ರದೇಶಗಳ


    177 ಹೊಸ ಮಂಡಿಗ ಳು ಸೇರ್ಪಡೆ


    ರೈತರಿಗೆ ಲಾಭವಾಗಲು ಇ ನ್ಯಾಮ್ ಅನ್ನು ಮತ್ತಷ್ಟು ಬಲಿಷ್ಠಗೊಳಿಸಲು ಪ್ರಯತ್ನ ಮಾಡಬೇಕು: ಶ್ರೀ ನರೇಂದ್ರ ಸಿಂಗ್ ತೋಮರ್


    
    ಕೃಷಿ ಮಾರುಕಟ್ಟೆಯನ್ನು ಬಲಿಷ್ಠಗೊಳಿಸಲು ಮತ್ತು ರೈತರು ಆನ್ ಲೈನ್ ಪೋರ್ಟಲ್ ಮೂಲಕ ತಾವು ಬೆಳೆದ ಬೆಳೆಗಳನ್ನು ಮಾರಾಟ ಮಾಡಲು ಅನುಕೂಲ ಕಲ್ಪಿಸಲು ರಾಷ್ಟ್ರೀಯ ಕೃಷಿ ಮಾರುಕಟ್ಟೆ ( ಇ ನ್ಯಾಮ್ ) ನೊಂದಿಗೆ ಒಗ್ಗೂಡಿದ 177 ಹೊಸ ಮಂಡಿಗಳನ್ನು ಇಂದು ಕೇಂದ್ರ ಕೃಷಿ ಮತ್ತು ರೈತ ಕಲ್ಯಾಣ ಸಚಿವ ಶ್ರೀ ನರೇಂದ್ರ ಸಿಂಗ್ ತೋಮರ್ ಉದ್ಘಾಟಿಸಿದರು . ಇಂದು ಒಗ್ಗೂಡಿದ ಮಂಡಿಗಳು ಹೀಗಿವೆ : ಗುಜರಾತ್ (17), ಹರಿಯಾಣ (26), ಜಮ್ಮು ಮತ್ತು ಕಾಶ್ಮೀರ (1), ಕೇರಳ (5), ಮಹಾರಾಷ್ಟ್ರಾ (54), ಒಡಿಶಾ (15) , ಪಂಜಾಬ್ (17) , ರಾಜಸ್ಥಾನ (25) , ತಮಿಳು ನಾಡು (13) , ಮತ್ತು ಪಶ್ಚಿಮ ಬಂಗಾಳ (1). 177 ಹೆಚ್ಚುವರಿ ಮಂಡಿಗಳ ಸೇರ್ಪಡೆಯೊಂದಿಗೆ ದೇಶಾದ್ಯಂತದ ೊಟ್ಟು ಇ ನ್ಯಾಮ್ ಮಂಡಿಗಳ ಸಂಖ್ಯೆ 962 ಆಗಿದೆ


    ವಿಡಿಯೋ ಕಾನ್ಫೆರೆನ್ಸ್ ಮೂಲಕ ಹೊಸ ಮಂಡಿಗಳನ್ನು ಉದ್ಘಾಟಿಸಿದ ಶ್ರೀ ನರೇಂದ್ರ ಸಿಂಗ್ ತೋಮರ್ , ರೈತರಿಗೆ ಲಾಭವಾಗಲು ಇ ನ್ಯಾಮ್ ನ್ನು ಮತ್ತಷ್ಟು ಬಲಿಷ್ಠಗೊಳಿಸುವ ಪ್ರಯತ್ನವಾಗಬೇಕ ಎಂದು ಹೇಳಿದರು . ಈ ನ್ಯಾಮ್ ಪೋರ್ಟಲ್ ರೈತರ ಅನುಕೂಲಕ್ಕಾಗಿ ತಂತ್ರಜ್ಞಾನದ ಮಹತ್ವಾಕಾಂಕ್ಷೆಯ ಬಳಕೆ ಕುರಿತು ಶ್ರೀ ನರೇಂದ್ರ ಮೋದಿಯವರು ಕಂಡ ಕನಸು ಎಂದು ಅವರು ಹೇಳಿದರು .


    ಈ ಹಿಂದೆ 1.66 ಕೋಟಿ ರೈತರು , 1.30 ಲಕ್ಷ ವ್ಯಾಪಾರಿಗಳು ಮತ್ತು 71,911 ಕಮಿಶನ್ ಏಜೆಂಟ್ ರು ಬಳಸುತ್ತಿದ್ದ 17 ರಾಜ್ಯಗಳು ಮತ್ತು 2 ಕೇಂದ್ರಾಡಳಿತ ಪ್ರದೇಶಗಳ 785 ಮಂಡಿಗಳು ಇ ನ್ಯಾಮ್ ನೊಂದಿಗೆ ಒಗ್ಗೂಡಿದ್ದವು . 9 ಮೇ 2020 ರವರೆಗೆ ಒಟ್ಟು 3.43 ಕೋಟಿ ಮೆಟ್ರಿಕ್ ಟನ್ ಮತ್ತು 37.93 ಸಂಖ್ಯೆಗಳ ( ಬಿದಿರು ಮತ್ತು ತೆಂಗು ) ಒಟ್ಟು 1 ಲಕ್ಷ ಕೋಟಿ ಮೌಲ್ಯದಷ್ಟು ವ್ಯಾಪಾರವನ್ನು ಇ ನ್ಯಾಮ್ ವೇದಿಕೆಯಲ್ಲಿ ಮಾಡಲಾಗಿದೆ . ರೂ 708 ಕೋಟಿಯಷ್ಟು ಡಿಜಿಟಲ್ ಪಾವತಿಯನ್ನು ಇ ನ್ಯಾಮ್ ವೇದಿಕೆ ಮೂಲಕ ಮಾಡಲಾಗಿದ್ದು 1.25 ಲಕ್ಷಕ್ಕೂ ಹೆಚ್ಚು ರೈತರಿಗೆ ಲಾಭವಾಗಿದೆ . ಇ ನ್ಯಾಮ್ ಮಂಡಿಗಳು / ರಾಜ್ಯಗಳ ಗಡಿಗಳನ್ನು ದಾಟಿ ವ್ಯಾಪಾರಕ್ಕೆ ಅನುಕೂಲ ಕಲ್ಪಿಸುತ್ತದೆ . 12 ರಾಜ್ಯಗಳ ಒಟ್ಟು 236 ಮಂಡಿಗಳು ಅಂತರ್ ಮಂಡಿ ವ್ಯಾಪಾರದಲ್ಲಿ ಪಾಲ್ಗೊಂಡರೆ 13 ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳು ಅಂತರ್ ರಾಜ್ಯ ವ್ಯಾಪಾರದಲ್ಲಿ ಭಾಗವಹಿಸಿದ್ದು ರೈತರು ದೂರದ ವ್ಯಾಪರಸ್ಥರೊಂದಿಗೆ ನೇರವಾಗಿ ಸಂವಹನ ನಡೆಸಲು ಅವಕಾಶ ಕಲ್ಪಿಸಿದವು . ಪ್ರಸ್ತುತ ಆಹಾರ ಧಾನ್ಯಗಳು , ಎಣ್ಣೆ ಕಾಳುಗಳು , ನಾರು , ತರಕಾರಿ ಮತ್ತು ಹಣ್ಣುಗಳು ಹೀಗೆ 150 ಉತ್ಪನ್ನಗಳನ್ನು ಇ ನ್ಯಾಮ್ ವೇದಿಕೆಯಲ್ಲಿ ಮಾರಾಟ ಮಾಡಲಾಗುತ್ತಿದೆ . 1,005 ಕ್ಕೂ ಹೆಚ್ಚು ಎಫ್ ಪಿ ಒ ಗಳು ಇ ನ್ಯಾಮ್ ವೇದಿಕೆಗೆ ನೋಂದಾವಣೆ ಮಾಡಿಕೊಂಡಿವೆ ಮತ್ತು ರೂ 7.92 ಕೋಟಿ ಮೌಲ್ಯದ 2900 ಮೆಟ್ರಿಕ್ ಟನ್ ನಷ್ಟು ಕೃಷಿ ಉತ್ಪನ್ನಗಳ ವ್ಯಾಪಾರ ಮಾಡಿವೆ .


    ಕೋವಿಡ್ – 19 ಲಾಕ್ ಡೌನ್ ಸಂದರ್ಭದಲ್ಲಿ ಮಂಡಿಗಳಲ್ಲಿ ಜನನಿಬಿಡತೆ ತಗ್ಗಿಸಲು , ಎಫ್ ಪಿ ಒ ವ್ಯಾಪಾರದ ಮಾಡ್ಯೂಲ್ , ಸಾಗಾಣಿಕೆ ಮಾಡ್ಯೂಲ್ , ಮತ್ತು ಇ ಎನ್ ಡಬ್ಲ್ಯೂ ಆರ್ ಆಧಾರಿತ ಗೋದಾಮು ಮಾಡ್ಯೂಲ್ ಗಳನ್ನು 2 ಎಪ್ರಿಲ್ 2020 ರಂದು ಕೇಂದ್ರ ಕೃಷಿ ಸಚಿವರು ಪ್ರಾರಂಭಿಸಿದರು . ಅಂದಿನಿಂದಲೂ 15 ರಾಜ್ಯಗಳ 82 ಎಫ್ ಪಿ ಒ ಗಳು ಒಟ್ಟು ರೂ 2.22 ಕೋಟಿ ಮೌಲ್ಯದ 12048 ಕ್ವಿಂಟಾಲ್ ಸರಕುಗಳನ್ನು ಇ ನ್ಯಾಮ್ ಮೂಲಕ ವ್ಯಾಪಾರ ಮಾಡಿವೆ . ಒಂಭತ್ತು ಸಾಗಾಣಿಕ ಸೇವಾ ಅಗ್ರಿಗೇಟರ್ ಗಳು ಇ ನ್ಯಾಮ್ ನೊಂದಿಗೆ ಪಾಲುದಾರಿಕೆ ಹೊಂದಿದ್ದು 2,31,300 ಸಾಗಾಣೆದಾರರು ಲಭ್ಯವಿದ್ದು ಇನ್ಯಾಮ್ ಪಾಲುದಾರರ ಸಾರಿಗೆ ಸೇವೆಯ ಅಗತ್ಯಕ್ಕೆ 11,37,700 ಟ್ರಕ್ ಗಳು ಲಭ್ಯವಿವೆ


    ರಾಷ್ಟ್ರೀಯ ಕೃಷಿ ಮಾರುಕಟ್ಟೆ ( ಇ ನ್ಯಾಮ್ ) ಭಾರತ ಸರ್ಕಾರದ ಅತ್ಯಂತ ಮಹತ್ವಾಕಾಂಕ್ಷೆಯ ಯಶಸ್ವಿ ಯೋಜನೆಯಾಗಿದೆ . ಇದು ಕೃಷಿ ಉತ್ಪನ್ನಗಳಿಗೆ ಏಕೀಕೃತ ರಾಷ್ಟ್ರೀಯ ಮಾರುಕಟ್ಟೆಯನ್ನು ರಚಿಸಲು ಅಸ್ತಿತ್ವದಲ್ಲಿರುವ ಎಪಿಎಂಸಿ ಮಂಡಿಗಳನ್ನು ಒಗ್ಗೂಡಿಸುತ್ತದೆ . ಒಗ್ಗೂಡಿದ ಮಾರುಕಟ್ಟೆಗಳಲ್ಲಿ ಕಾರ್ಯ ವಿಧಾನಗಳನ್ನು ಸುವ್ಯವಸ್ಥಿತಗೊಳಿಸುವ ಮೂಲಕ ಕೃಷಿ ವ್ಯಾಪಾರದಲ್ಲಿ ಏಕರೂಪತೆಯನ್ನು ಉತ್ತೇಜಿಸುವ ದೃಷ್ಟಿಯಿಂದ ಖರೀದಿದಾರರು ಮತ್ತು ಮಾರಾಟಗಾರರ ಮಧ್ಯೆ ಪಾರದರ್ಶಕತೆಯನ್ನು ಸೃಷ್ಟಿಸಲು ಮತ್ತು ಬೇಡಿಕೆ ಹಾಗೂ ಪೂರೈಕೆ ಆಧಾರದ ಮೇಲೆ ಆ ಸಮಯದ ನೈಜ ಬೆಲೆಯನ್ನು ಪ್ರೊತ್ಸಾಹಿಸುತ್ತದೆ .


    1 ಮೇ 2020 ರಂದು ಶ್ರೀ ತೋಮರ್ ಅವರು 7 ರಾಜ್ಯಗಳಿಂದ 200 ಇ ನ್ಯಾಮ್ ಮಂಡಿಗಳನ್ನು ಏಕೀಕರಣಗೊಳಿಸಲು ಆರಂಭಿಸಿದರು . ಅದರಲ್ಲಿ ಹೊಸ ರಾಜ್ಯವಾದ ಕರ್ನಾಟಕವನ್ನೂ ಭಾರತೀಯ ರೈತರಿಗೆ ಸಹಾಯ ಮಾಡಲು ಇ ನ್ಯಾಮ್ ನಲ್ಲಿ ಸೇರಿಸಲಾಯಿತು . ಇದರ ಜೊತೆಗೆ ಕೇಂದ್ರ ಕೃಷಿ ಸಚಿವರು ಕರ್ನಾಟಕದ ಆರ್ ಇ ಎಂ ಎಸ್ ( ಏಕೀಕೃತ ಮಾರುಕಟ್ಟೆ ಪೋರ್ಟಲ್ - ಯುಎಂಪಿ ) ಮತ್ತು ಇ ನ್ಯಾಮ್ ಪೋರ್ಟಲ್ ನ ನಡುವೆ ಅಂತರ್ ಕಾರ್ಯಾಚರಣೆಯನ್ನು ಆರಂಭಿಸಿದರು . ಈ ಎರಡೂ ವೇದಿಕೆಗಳ ನಡುವಿನ ಅಂತರ್ ಕಾರ್ಯಾಚರಣೆಯ ವೈಶಿಷ್ಟ್ಯಗಳನ್ನು ಬಳಸಿಕೊಂಡು ಎರಡೂ ವೇದಿಕೆಗಳ ವ್ಯಾಪಾರಿಗಳು ಮತ್ತು ರೈತರ ವ್ಯಾಪಾರಕ್ಕಾಗಿ ಹೆಚ್ಚಿನ ಮಾರುಕಟ್ಟೆಗಳಲ್ಲಿ ತಮ್ಮ ಉತ್ಪನ್ನಗಳನ್ನು ಮಾರಾಟ ಮಾಡಲು ಇದು ಅವಕಾಶ ಕಲ್ಪಿಸುತ್ತದೆ .


    ಇ ನ್ಯಾಮ್ನ ಮೊದಲ ಹಂತದ ( 585 ಮಂಡಿಗಳ ಒಗ್ಗೂಡುವಿಕೆ ) ಸಾಧನೆಯನ್ನು ಅವಲೋಕಿಸಿದಾಗ ಇದು ವಿಸ್ತರಣ ಪಥದತ್ತ ಸಾಗುತ್ತಿದ್ದು ಹೆಚ್ಚುವರಿ 415 ಮಂಡಿಗಳನ್ನು 15 ಮೇ 2020 ರ ವೇಳೆಗೆ ತನ್ನ ಪ್ರಸ್ತುತ ಪಟ್ಟಿಗೆ ಸೇರಿಸಿಕೊಳ್ಳುವ ಯೋಜನೆಯಿದೆ . ಇದರಿಂದ ಪ್ರಧಾನ ಮಂತ್ರಿಯವರ “ ಒಂದು ರಾಷ್ಟ್ರ ಒಂದು ಮಾರುಕಟ್ಟೆ ” ಗುರಿಯನ್ನು ತಲುಪಲು 18 ರಾಜ್ಯಗಳು ಮತ್ತು 3 ಕೇಂದ್ರಾಡಳಿತ ಪ್ರದೇಶಗಳಲ್ಲಿ ಒಟ್ಟು ಇ ನ್ಯಾಮ್ ಮಂಡಿಗಳ ಸಂಖ್ಯೆ 1,000 ಕ್ಕೆ ಹೆಚ್ಚಲಿದೆ


    ಭಾರತದಲ್ಲಿ ಕೃಷಿ ಉತ್ಪ್ನಗಳಿಗಾಗಿ ಅಸ್ತಿತ್ವದಲ್ಲಿರುವ ಮಂಡಿಗಳನ್ನು “ ಒಂದು ರಾಷ್ಟ್ರ ಒಂದು ಮಾರುಕಟ್ಟೆ ” ಗೆ ಸಂಯೋಜಿಸುವ ಉದ್ದೇಶದಿಂದ ರಾಷ್ಟ್ರಾದ್ಯಂತದ ಎಲೆಕ್ಟ್ರಾನಿಕ್ ವ್ಯಾಪಾರ ಪೋರ್ಟಲ್ ರಾಷ್ಟ್ರೀಯ ಕೃಷಿ ಮಾರುಕಟ್ಟೆ ( ಇ ನ್ಯಾಮ್ ) ಅನ್ನು ಪ್ರಧಾನ ಮಂತ್ರಿ ಶ್ರೀ ನರೇಂದ್ರ ಮೋದಿಯವರು ಎಪ್ರಿಲ್ 14 2016 ರಂದು ಪ್ರಾರಂಭಿಸಿದರು . ಸಣ್ಣ ಹಿಡುವಳಿದಾರರ ಕೃಷಿ ವ್ಯವಹಾರ ಒಕ್ಕೂಟ ( ಎಸ್ ಎಫ್ ಎಸಿ ) ಭಾರತ ಸರ್ಕಾರದ ಕೃಷಿ ಮತ್ತು ರೈತ ಕಲ್ಯಾಣ ಸಚಿವಾಲಯದ ಆಶ್ರಯದಲ್ಲಿ ಇ ನ್ಯಾಮ್ ಅನ್ನು ಅನುಷ್ಠಾನಗೊಳಿಸುವ ಸಂಸ್ಥೆಯಾಗಿದೆ .


    ಎಲ್ಲ ಎಪಿಎಂಸಿ ಸಂಬಂಧಿತ ಮಾಹಿತಿ ಮತ್ತು ಸೇವೆಗಳಿಗಾಗಿ ಇ ನ್ಯಾಮ್ ಪೋರ್ಟಲ್ ಏಕಗವಾಕ್ಷಿ ಸೇವೆಯನ್ನು ಒದಗಿಸುತ್ತದೆ . ಇದರಲ್ಲಿ ಉತ್ಪನ್ನಗಳ ಆಗಮನ , ಗುಣಮಟ್ಟ ಮತ್ತು ಬೆಲೆಗಳು , ವ್ಯಾಪಾರದ ಬೆಲೆ ಸೂಚಿ ಮತ್ತು ಎಲೆಕ್ಟ್ರಾನಿಕ್ ಪಾವತಿ ನೇರವಾಗಿ ರೈತರ ಖಾತೆಗೆ ಸೇರಲು ಮತ್ತು ಉತ್ತಮ ಮಾರುಕಟ್ಟೆ ಸೇವೆ ಸಿಗಲು ಅವರಿಗೆ ಸಹಾಯವಾಗುವಂತೆ ಅವಕಾಶ ಮಾಡಿಕೊಡುತ್ತದೆ .


    ***

    
    
    (Release ID: 1623067) Visitor Counter : 27
    
    
      Read this release in: Punjabi , Marathi , Hindi , Tamil , Telugu , English , Bengali , Urdu , Assamese , Manipuri , Odia