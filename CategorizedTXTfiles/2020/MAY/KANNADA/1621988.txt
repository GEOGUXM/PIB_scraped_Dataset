      ಸಂಸ್ಕೃತಿ ಸಚಿವಾಲಯ

      ಬುದ್ಧ ಪೂರ್ಣಿಮಾ ಅಂಗವಾಗಿ ಇಂದು ವರ್ಚ್ಯುಯಲ್ ‘ವೆಸಾಕ್ ಜಾಗತಿಕ ಆಚರಣೆ’ಗಳನ್ನುದ್ದೇಶಿಸಿ ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಭಾಷಣ
      Posted On: 07 MAY 2020 5:05PM by PIB Bengaluru


    ಬುದ್ಧ ಪೂರ್ಣಿಮಾ ಅಂಗವಾಗಿ ಇಂದು ವರ್ಚ್ಯುಯಲ್ ‘ ವೆಸಾಕ್ ಜಾಗತಿಕ ಆಚರಣೆ ’ ಗಳನ್ನುದ್ದೇಶಿಸಿ ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಭಾಷಣ


    ವಸ್ತುಶಃ ಪ್ರಾರ್ಥನಾ ಕಾರ್ಯಕ್ರಮದಲ್ಲಿ ಜಗತ್ತಿನಾದ್ಯಂತ ಬೌದ್ಧ ಸಂಘಗಳ ಮುಖ್ಯಸ್ಥರು ಭಾಗಿ
    
    ಕೋವಿಡ್ - 19 ವಾರಿಯರ್ಸ್ ಮತ್ತು ಸಂತ್ರಸ್ತರ ಗೌರವಾರ್ಥ ಈ ಜಾಗತಿಕ ಪ್ರಾರ್ಥನಾ ವಾರ ಸಮರ್ಪಣೆ


    ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರು , ಬುದ್ಧ ಪೂರ್ಣಿಮೆ ದಿನವಾದ ಇಂದು ವಸ್ತುಶಃ ವೆಸಾಕ್ ಜಾಗತಿಕ ಆಚರಣೆಗಳನ್ನುದ್ದೇಶಿಸಿ ಮಾತನಾಡಿದರು . ಸಂಸ್ಕೃತಿ ಖಾತೆ ರಾಜ್ಯ ಸಚಿವ ( ಸ್ವತಂತ್ರ ಹೊಣೆಗಾರಿಕೆ ) ಮತ್ತು ಪ್ರವಾಸೋದ್ಯಮ ಖಾತೆ ರಾಜ್ಯ ಸಚಿವ ( ಸ್ವತಂತ್ರ ಹೊಣೆಗಾರಿಕೆ ) ಶ್ರೀ ಪ್ರಹ್ಲಾದ್ ಸಿಂಗ್ ಪಟೇಲ್ , ಯುವಜನ ವ್ಯವಹಾರಗಳು ಮತ್ತು ಕ್ರೀಡಾ ಖಾತೆ ರಾಜ್ಯ ಸಚಿವ ( ಸ್ವತಂತ್ರ ಹೊಣೆಗಾರಿಕೆ ) ಮತ್ತು ಅಲ್ಪಸಂಖ್ಯಾತ ವ್ಯವಹಾರಗಳ ಖಾತೆ ರಾಜ್ಯ ಸಚಿವ ಶ್ರೀ ಕಿರಣ್ ರಿಜಿಜು ಅವರು ಈ ವರ್ಚ್ಯುಯಲ್ ಕಾರ್ಯಕ್ರಮದಲ್ಲಿ ಭಾಗವಹಿಸಿದ್ದರು .


    ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರು , ಪ್ರಾಸ್ತಾವಿಕ ಭಾಷಣದಲ್ಲಿ ಬುದ್ಧನ ಸಂದೇಶ , ಬೋಧನೆ ಮತ್ತು ಜೀವನ ಜಗತ್ತಿನಾದ್ಯಂತ ನಿರಂತರವಾಗಿ ಜನರ ಬದುಕನ್ನು ಶ್ರೀಮಂತಗೊಳಿಸಿದೆ . ಅವರ ಸಂದೇಶ ಯಾವುದೇ ಒಂದು ಸಂದರ್ಭಕ್ಕೆ ಸೀಮಿತವಾದುದಲ್ಲ , ಅಥವಾ ಯಾವುದೇ ಒಂದು ವಿಷಯಕ್ಕೆ ಸೀಮಿತವಾದುದಲ್ಲ , ಕಾಲ ಬದಲಾಗುತ್ತದೆ , ಪರಿಸ್ಥಿತಿ ಬದಲಾಗುತ್ತದೆ , ಸಮಾಜದ ಕಾರ್ಯವೈಖರಿ ಬದಲಾಗುತ್ತದೆ , ಆದರೆ ಬುದ್ಧನ ಸಂದೇಶಗಳು ನಿರಂತರವಾಗಿ ನಮ್ಮ ಜೀವನದಲ್ಲಿ ಹರಿಯುತ್ತಿರುತ್ತವೆ . ಬುದ್ಧ ಬರಿ ಒಂದು ಹೆಸರಲ್ಲ , ಅವರೊಂದು ಪವಿತ್ರ ಚಿಂತನೆ , ಆ ಚಿಂತನೆ ಪ್ರತಿಯೊಬ್ಬ ಮನುಷ್ಯರ ಹೃದಯವನ್ನು ಮೀಟುತ್ತದೆ ಮತ್ತು ಮಾನವೀಯತೆಯ ಮಾರ್ಗದರ್ಶನ ತೋರುತ್ತದೆ ಎಂದರು .


    ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರು , ಗೆಳೆಯರೇ , ಬುದ್ಧನ ಪ್ರತಿಯೊಂದು ಬೋಧನೆಗಳು ಮತ್ತು ಪ್ರತಿಯೊಂದು ಪದವೂ ಮಾನವೀಯತೆಯ ಸೇವೆಗೈಯುವ ಭಾರತದ ಬದ್ಧತೆಯನ್ನು ಪುನರ್ ಪ್ರತಿಪಾದಿಸುತ್ತದೆ . ಬುದ್ಧ ಭಾರತದ ಜ್ಞಾನದೋಯ ಅಲ್ಲ , ಭಾರತದ ಸ್ವಯಂ ಸಾಕ್ಷಾತ್ಕಾರ ಕೂಡ ಹೌದು . ತಮ್ಮ ಸ್ವಯಂ ಸಾಕ್ಷಾತಾರದ ಮೂಲಕ ಭಾರತ ಇಡೀ ಮನುಕುಲಕ್ಕೆ ಮತ್ತು ಇಡೀ ಜಗತ್ತಿಗೆ ಪ್ರಯೋಜನವಾಗುವಂತಹ ಕೆಲಸವನ್ನು ಮುಂದುವರಿಸುತ್ತದೆ . ಭಾರತದ ಪ್ರಗತಿ ಸದಾ ವಿಶ್ವದ ಪ್ರಗತಿಗೆ ಸಹಕಾರಿಯಾಗುತ್ತದೆ ಎಂದರು


    ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರ ಸಂಪೂರ್ಣ ಭಾಷಣಕ್ಕಾಗಿ ಇಲ್ಲಿ ಕ್ಲಿಕ್ ಮಾಡಿ https://pib.gov.in/PressReleseDetailm.aspx?PRID=1621741


    ಈ ಸಂದರ್ಭದಲ್ಲಿ ಮಾತನಾಡಿದ ಸಂಸ್ಕೃತಿ ಖಾತೆ ರಾಜ್ಯ ಸಚಿವ ( ಸ್ವತಂತ್ರ ಹೊಣೆಗಾರಿಕೆ ) ಮತ್ತು ಪ್ರವಾಸೋದ್ಯಮ ಖಾತೆ ರಾಜ್ಯ ಸಚಿವ ( ಸ್ವತಂತ್ರ ಹೊಣೆಗಾರಿಕೆ ) ಶ್ರೀ ಪ್ರಹ್ಲಾದ್ ಸಿಂಗ್ ಪಟೇಲ್ ಅವರು ಬುದ್ಧ ಪೂರ್ಣಿಯ ಸಂದರ್ಭದಲ್ಲಿ ಪ್ರತಿಯೊಬ್ಬರನ್ನು ಅಭಿನಂದಿಸುವುದಾಗಿ ಹೇಳಿದರು ಮತ್ತು 2015 ರಲ್ಲಿ ಬುದ್ಧ ಪೂರ್ಣಿಮೆಯನ್ನು ರಾಷ್ಟ್ರೀಯ ಆಚರಣೆಯನ್ನಾಗಿ ಮಾಡಲು ನಿರ್ಧರಿಸಿದ್ದಕ್ಕಾಗಿ ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರಿಗೆ ಕೃತಜ್ಞತೆಗಳನ್ನು ಸಲ್ಲಿಸಿದರು . ಶ್ರೀ ಪಟೇಲ್ ಅವರು , ಬುದ್ಧ , ಪ್ರೀತಿ ಮತ್ತು ಅಹಿಂಸೆಯ ಶಕ್ತಿಯನ್ನು ನಮಗೆ ತೋರಿದರು . ಬುದ್ಧ ಇಡೀ ವಿಶ್ವಕ್ಕೆ ಅಹಿಂಸೆಯನ್ನು ಬೋಧಿಸಿದರು . ಅದೇ ಜ್ಞಾನದ ಭಾಷೆಯಾಯಿತು ಎಂದರು . ಬುದ್ಧ ಇಡೀ ಜಗತ್ತಿಗೆ ಪ್ರೀತಿಯ ಶಕ್ತಿಯನ್ನು ಬೋಧಿಸಿದರು ಎಂದರು . ಶ್ರೀ ಪಟೇಲ್ ಅವರು , ಬುದ್ಧನ ಬೋಧನೆಗಳ ಕೆಲವು ಉದಾಹರಣೆಗಳನ್ನು ತಮ್ಮ ಭಾಷಣದಲ್ಲಿ ಹಂಚಿಕೊಂಡರು .


    ಯುವಜನ ವ್ಯವಹಾರಗಳು ಮತ್ತು ಕ್ರೀಡಾ ಖಾತೆ ರಾಜ್ಯ ಸಚಿವ ( ಸ್ವತಂತ್ರ ಹೊಣೆಗಾರಿಕೆ ) ಮತ್ತು ಅಲ್ಪಸಂಖ್ಯಾತ ವ್ಯವಹಾರಗಳ ಖಾತೆ ರಾಜ್ಯ ಸಚಿವ ಶ್ರೀ ಕಿರಣ್ ರಿಜಿಜು ಮಾತನಾಡಿ , “ ಕೋವಿಡ್ - 19 ನ ಸಂಕಷ್ಟದ ಸಮಯದಲ್ಲೂ ಬುದ್ಧ ಪೂರ್ಣಿಮೆ ಆಚರಣೆಗೆ ಜಗತ್ತಿನಾದ್ಯಂತ ಇರುವ ಜನರು ಒಂದು ಕುಟುಂಬದಂತೆ ವಸ್ತುಶಃ ಇಲ್ಲಿ ಸೇರಿರುವುದು ಹೆಮ್ಮೆ ಎನಿಸುತ್ತದೆ . ವಸುದೈವಕುಟುಂಬಕಂ ಎಂದರೆ ಇಡೀ ಜಗತ್ತೇ ಒಂದು ಕುಟುಂಬ ಎಂಬುದಕ್ಕೆ ಇದು ಅತ್ಯುತ್ತಮ ಉದಾಹರಣೆ ಎಂದರು .


    ಭಾರತ ಸರ್ಕಾರದ ಸಂಸ್ಕೃತಿ ಸಚಿವಾಲಯ , ಜಾಗತಿಕ ಬೌದ್ಧರ ಸಂಘಟನೆಗಳ ಒಕ್ಕೂಟ , ಅಂತಾರಾಷ್ಟ್ರೀಯ ಬೌದ್ಧರ ಒಕ್ಕೂಟ ( ಐಬಿಸಿ ) ಸಹಯೋಗದಲ್ಲಿ ಈ ವಸ್ತುಶಃ ಪ್ರಾರ್ಥನಾ ಕಾರ್ಯಕ್ರಮವನ್ನು ಆಯೋಜಿಸಿತ್ತು . ಇದರಲ್ಲಿ ಜಗತ್ತಿನಾದ್ಯಂತ ಇರುವ ಬೌದ್ಧ ಸಂಘಗಳ ಮುಖ್ಯಸ್ಥರು ಭಾಗವಹಿಸಿದ್ದರು . ಜಗತ್ತಿನಾದ್ಯಂತ ಕೋವಿಡ್ - 19 ಸಾಂಕ್ರಾಮಿಕದ ಪರಿಣಾಮದ ಹಿನ್ನೆಲೆಯಲ್ಲಿ ಬುದ್ಧ ಪೂರ್ಣಿಮೆ ಆಚರಣೆಯನ್ನು ವಿಡಿಯೋ ಕಾನ್ಫರೆನ್ಸ್ ಮೂಲಕ ವರ್ಚ್ಯುಯಲ್ ಸಮಾವೇಶದ ರೂಪದಲ್ಲಿ ಆಚರಿಸಲಾಯಿತು . ಇದನ್ನು ಕೋವಿಡ್ - 19 ವಿರುದ್ಧದ ಮುಂಚೂಣಿಯಲ್ಲಿರುವ ಯೋಧರು ಮತ್ತು ಸಂತ್ರಸ್ತರ ಗೌರವಾರ್ಥ ಜಾಗತಿಕ ಪ್ರಾರ್ಥನಾ ವಾರವನ್ನಾಗಿ ಸಮರ್ಪಿಸಲಾಯಿತು .


    ಬೋಧ್ ಗಯಾದ ಮಹಾಬೋಧಿ ದೇವಾಲಯ , ಭಾರತದ ಸಾರಾನಾಥದ ಮುಳಗಂಧ್ ಕುಟಿ ವಿಹಾರ , ಭಾರತದ ಖುಷಿನಗರದ ಪರಿನಿರ್ವಾಣ ಸ್ತೂಪ , ನೇಪಾಳದ ಪವಿತ್ರ ಲುಂಬಿನಿ ಗಾರ್ಡನ್ , ಶ್ರೀಲಂಕಾದ ಐತಿಹಾಸಿಕ ಅನುರಾಧಾಪುರ ಸ್ತೂಪ ಆವರಣ ಮತ್ತು ಪವಿತ್ರ ರುವಾನ್ವೇಲಿ ಮಹಾ ಸೇಯಾದಿಂದ ನೇಪಾಳದ ಬೌದ್ಧನಾಥ್ , ಸ್ವಯಂಭು , ನಮೋ ಸ್ತೂಪಗಳು ಮತ್ತು ಇತರ ಪ್ರಸಿದ್ಧ ಬೌದ್ಧರ ಕ್ಷೇತ್ರಗಳಿಂದ ಪ್ರಾರ್ಥನೆಗಳನ್ನು ಲೈವ್ ಸ್ಟ್ರೀಮ್ ಮಾಡಲಾಯಿತು .


    ಈ ಕಾರ್ಯಕ್ರಮವನ್ನು ಐಬಿಸಿ ಸಾಮಾಜಿಕ ಮಾಧ್ಯಮ ನಿರ್ವಹಿಸುವ ಮತ್ತು ಮಾಂದಳ ಮೊಬೈಲ್ ಆಪ್ ನಿಂದ ಫೇಸ್ ಬುಕ್ ಲೈವ್ , ಯೂಟ್ಯೂಬ್ ಲೈವ್ ಪ್ರಸಾರ ನಡೆಸಲಾಯಿತು .


    ಭಾರತ , ಆಸ್ಟ್ರೇಲಿಯಾ , ಬಾಂಗ್ಲಾದೇಶ , ಭೂತಾನ್ , ಕಾಂಬೋಡಿಯಾ , ಜೆಕ್ ಗಣರಾಜ್ಯ , ಫ್ರಾನ್ಸ್ , ಜರ್ಮನಿ , ಇಂಡೋನೇಷ್ಯಾ , ಜಪಾನ್ , ದಕ್ಷಿಣ ಕೊರಿಯಾ , ಮ್ಯಾನ್ಮಾರ್ , ಮಂಗೋಲಿಯಾ , ಮಲೇಷಿಯಾ , ನೇಪಾಳ , ರಷ್ಯಾ , ಶ್ರೀಲಂಕಾ , ಸಿಂಗಾಪೂರ್ , ತೈವಾನ್ , ವಿಯೆಟ್ನಾಂ ಮತ್ತಿತರ ರಾಷ್ಟ್ರಗಳಲ್ಲಿ ಹೆಚ್ಚಿನ ಸಂಖ್ಯೆಯಲ್ಲಿ ಜನರು ಕಾರ್ಯಕ್ರಮವನ್ನು ವೀಕ್ಷಿಸಿದ್ದಾರೆ .


    ವೆಸಾಕ್ - ಬುದ್ಧ ಪೂರ್ಣಿಮೆಯನ್ನು ಗೌತಮ ಬುದ್ಧನ ಜನ್ಮದಿನ , ಜ್ಞಾನೋದಯ ಮತ್ತು ಮಹಾ ಪರಿನಿರ್ವಾಣ ಈ ಮೂರರ ಸಂಗಮದ ದಿನವನ್ನಾಗಿ ಪರಿಗಣಿಸಿ ಆಚರಿಸಲಾಗುತ್ತಿದೆ .


    ***

    
    
    (Release ID: 1621988) Visitor Counter : 16
    
    
      Read this release in: Punjabi , English , Urdu , Hindi , Marathi , Manipuri , Bengali , Gujarati , Odia , Tamil , Telugu , Malayalam