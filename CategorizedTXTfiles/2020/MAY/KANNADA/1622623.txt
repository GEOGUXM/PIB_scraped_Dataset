      ಸಂಪರ್ಕ ಮತ್ತು ಮಾಹಿತಿ ತಂತ್ರಜ್ಞಾನ ಸಚಿವಾಲಯ

      ಐ.ಸಿ.ಎಂ.ಆರ್. ಪ್ರಾದೇಶಿಕ ಡಿಪೋಗಳ ಸಹಿತ ದೇಶಾದ್ಯಂತ ದೂರ ಪ್ರದೇಶಗಳ ಪರೀಕ್ಷಾ ಪ್ರಯೋಗಾಲಯಗಳಿಗೆ ಭಾರತೀಯ ಅಂಚೆಯಿಂದ ಕೋವಿಡ್ -19 ಪರೀಕ್ಷಾ ಕಿಟ್ ಗಳ ಸರಬರಾಜು
      Posted On: 08 MAY 2020 4:57PM by PIB Bengaluru


    ಐ . ಸಿ . ಎಂ . ಆರ್ . ಪ್ರಾದೇಶಿಕ ಡಿಪೋಗಳ ಸಹಿತ ದೇಶಾದ್ಯಂತ ದೂರ ಪ್ರದೇಶಗಳ ಪರೀಕ್ಷಾ ಪ್ರಯೋಗಾಲಯಗಳಿಗೆ ಭಾರತೀಯ ಅಂಚೆಯಿಂದ ಕೋವಿಡ್ - 19 ಪರೀಕ್ಷಾ ಕಿಟ್ ಗಳ ಸರಬರಾಜು


    ದೇಶದ ಉದ್ದಗಲಕ್ಕೂ ಹರಡಿರುವ 200 ರಷ್ಟು ಹೆಚ್ಚುವರಿ ಕೋವಿಡ್ - 19 ಪರೀಕ್ಷಾ ಪ್ರಯೋಗಾಲಯಗಳಿಗೆ ಕೋವಿಡ್ - 19 ಪರೀಕ್ಷಾ ಕಿಟ್ ಗಳನ್ನು ಪೂರೈಸುವುದಕ್ಕೆ ಐ . ಸಿ . ಎಂ . ಆರ್ . ಜೊತೆಯಲ್ಲಿ ಇಂಡಿಯಾ ಪೋಸ್ಟ್ ( ಭಾರತೀಯ ಅಂಚೆ ) ಒಪ್ಪಂದ ಮಾಡಿಕೊಂಡಿದೆ . ಭಾರತೀಯ ವೈದ್ಯಕೀಯ ಸಂಶೋಧನಾ ಮಂಡಳಿ ( ಐ . ಸಿ . ಎಂ . ಆರ್ .) ದೇಶದಲ್ಲಿ ದಿನವೊಂದಕ್ಕೆ 1 ಲಕ್ಷ ಪರೀಕ್ಷೆಗಳನ್ನು ನಡೆಸುವ ಗುರಿಯನ್ನು ನಿಗದಿ ಮಾಡಿಕೊಂಡಿದೆ . ಈ ನಿರ್ಣಾಯಕ ಕೆಲಸಕ್ಕೆ , ಭಾರತೀಯ ಅಂಚೆಯು ತನ್ನ 1,56,000 ಅಂಚೆ ಕಚೇರಿಗಳ ವಿಸ್ತಾರವಾದ ಜಾಲದ ಮೂಲಕ ಮತ್ತೊಮ್ಮೆ ಬಲಿಷ್ಟ ಕೋವಿಡ್ ವಾರಿಯರ್ ಕಾರ್ಯವನ್ನು ನಿರ್ವಹಿಸಲು ಸಿದ್ದಗೊಂಡಿದೆ . ಭಾರತೀಯ ಅಂಚೆಯು ಇಂಫಾಲ , ಐಜವಾಲ , ದುಂಗಾರ್ ಪುರ್ , ಚುರು , ಜಲಾವಾರ್ , ಕೋಲ್ಕೊತ್ತಾ , ಭುವನೇಶ್ವರ , ರಾಂಚಿ , ಜೋಧಪುರ , ಉದಯಪುರ , ಕೋಟಾ ಮತ್ತು ಇತರ ಪ್ರದೇಶಗಳಿಗೆ ಸರಕನ್ನು ಪೂರೈಕೆ ಮಾಡಿದೆ .


    ಕೇಂದ್ರ ಸಂಪರ್ಕ ಸಚಿವರು , ಇ ಮತ್ತು ಐ . ಟಿ . ಹಾಗು ಕಾನೂನು ಮತ್ತು ನ್ಯಾಯಾಂಗ ಸಚಿವರಾದ ಶ್ರೀ ರವಿಶಂಕರ ಪ್ರಸಾದ್ ಅವರು ಇಲಾಖೆ ನಡೆಸುತ್ತಿರುವ ಉತ್ತಮ ಕಾರ್ಯವನ್ನು ಪ್ರಶಂಸಿಸಿದ್ದಾರೆ . ಹೊಸ ಬದ್ದತೆಯೊಂದಿಗೆ ಮತ್ತು ಐ . ಸಿ . ಎಂ . ಆರ್ . ಹಾಗು ಅಂಚೆ ಇಲಾಖೆ ನಡುವೆ ಸಹಭಾಗಿತ್ವದಲ್ಲಿ ಈ ಕಾರ್ಯ ನಡೆಯುತ್ತಿದೆ ಎಂದವರು ಹೇಳಿದ್ದಾರೆ . ಭಾರತೀಯ ಅಂಚೆಯು ಪತ್ರಗಳನ್ನು , ಔಷಧಿಗಳನ್ನು , ಹಣಕಾಸು ಸಹಾಯವನ್ನು ಮನೆ ಬಾಗಿಲಿಗೆ ಒದಗಿಸುತ್ತಿರುವುದಲ್ಲದೆ ಲಾಕ್ ಡೌನ್ ಅವಧಿಯಲ್ಲಿ ಆವಶ್ಯಕತೆ ಇರುವವರಿಗೆ ಆಹಾರ ಮತ್ತು ಪಡಿತರವನ್ನೂ ವಿತರಿಸುತ್ತಿದೆ ಎಂದರು . ಭಾರತೀಯ ಅಂಚೆಯ ಪೋಸ್ಟ್ ಮ್ಯಾನ್ ಗಳು ಈ ಸಂದರ್ಭದಲ್ಲಿ ಎದ್ದು ನಿಂತು , ದೇಶದ ಜೊತೆ ಹೆಗಲಿಗೆ ಹೆಗಲು ಕೊಟ್ಟು ಈ ಸವಾಲಿನ ಸಮಯದಲ್ಲಿ ನಿಂತಿದ್ದಾರೆ ಎಂದೂ ಸಚಿವರು ಶ್ಲಾಘಿಸಿದರು .


    ಕಿಟ್ ಗಳು ಸಕಾಲದಲ್ಲಿ ಪೂರೈಕೆಯಾಗುವಂತೆ ಮಾಡಲು ಸರಕಾರ ಎಲ್ಲಾ ಕ್ರಮಗಳನ್ನು ಕೈಗೊಳ್ಳುತ್ತಿದೆ . 16 ಡಿಪೋಗಳಿಂದ ( 14 ಅಂಚೆ ವೃತ್ತಗಳು / ರಾಜ್ಯಗಳಲ್ಲಿರುವ ) ಐ . ಸಿ . ಎಂ . ಆರ್ . ನೊಂದಿಗೆ ಕಿಟ್ ಗಳ ಸರಬರಾಜಿಗೆ ಭಾರತೀಯ ಅಂಚೆಯು ವಿಶೇಷ ವ್ಯವಸ್ಥೆಗಳನ್ನು ಮಾಡಿಕೊಂಡಿದೆ . ದೇಶದ ಅತ್ಯಂತ ದೂರದಲ್ಲಿರುವ ಪ್ರದೇಶಗಳಾದ ಶಿವಮೊಗ್ಗ , ತಿರುನೆಲ್ವೇಲಿ , ಧರಂಪುರಿ , ತಿರುಪತಿ , ದಾರ್ಜಿಲಿಂಗ್ , ಗ್ಯಾಂಗ್ಟಕ್ , ಲೇಹ್ , ಜಮ್ಮು , ಉಧಂಪುರ , ಝಲಾವರ್ , ಭಾವನಗರ್ , ಶೋಲಾಪುರ , ದರ್ಭಾಂಗ , ಋಷಿಕೇಶ , ಫರೀದ್ ಕೋಟ್ ಇವುಗಳಲ್ಲಿ ಉಲ್ಲ್ಲೇಖಾರ್ಹ ಕೆಲವು . ಈ ಕಿಟ್ ಗಳನ್ನು ಶುಷ್ಕ ಮಂಜುಗಡ್ಡೆಯಲ್ಲಿ ಪ್ಯಾಕ್ ಮಾಡಿ ಪೂರೈಸಲಾಗುತ್ತಿದೆ .


    ಭಾರತೀಯ ಅಂಚೆಯ ಸಿಬ್ಬಂದಿಗಳು ಸಕಾಲದಲ್ಲಿ ಸರಬರಾಜನ್ನು ಖಾತ್ರಿಪಡಿಸಲು ಅಹರ್ನಿಶಿ ದುಡಿಯುತ್ತಿದ್ದಾರೆ . ಕರ್ತವ್ಯದ ಕರೆಗೆ ಓಗೊಟ್ಟು ರಾತ್ರಿ 11:30 ಗಂಟೆಗೂ ಡೆಲಿವರಿಗಳನ್ನು ಮಾಡಲಾಗಿದೆ . ಭಾರತೀಯ ಅಂಚೆಯು ಅತ್ಯಂತ ದೂರ ಪ್ರದೇಶದಲ್ಲಿರುವ ಮಣಿಪುರದ ಝೋರಾಮ್ ವೈದ್ಯಕೀಯ ಕಾಲೇಜಿಗೆ ಆವಶ್ಯಕತೆಯ ಅನ್ವಯ ಕಿಟ್ ಗಳ ಪೂರೈಕೆಯನ್ನು ಖಾತ್ರಿಪಡಿಸಲು ಬದ್ದವಾಗಿದೆ .


    ಉಭಯ ಏಜೆನ್ಸಿಗಳಿಂದಲೂ ( ಡಿ . ಒ . ಪಿ . ಮತ್ತು ಐ . ಸಿ . ಎಂ . ಆರ್ .) ಪ್ರತೀ ಪ್ರಾದೇಶಿಕ ಡಿಪೋಗಳಿಗೆ ಸುಸೂತ್ರವಾಗಿ ಕಾರ್ಯಾಚರಣೆಗಳು ನಡೆಯುವುದನ್ನು ಖಾತ್ರಿಪಡಿಸಲು ನೋಡಲ್ ಅಧಿಕಾರಿಗಳನ್ನು ಗುರುತಿಸಲಾಗಿದೆ . ವೃತ್ತಗಳಲ್ಲಿ ಆದ್ಯತೆಯಾಧಾರದಲ್ಲಿ ಸಾಮಗ್ರಿಗಳನ್ನು ಸಂಬಂಧಿತ ಪ್ರಯೋಗಾಲಯಗಳಿಗೆ ಆವಶ್ಯಕತೆಯನ್ನು ಅವಲಂಬಿಸಿ ಒಂದೋ ಹಾಲಿ ಇರುವ ವ್ಯವಸ್ಥೆಯನ್ನು ಬಳಸಿ ಅಥವಾ ಹೊಸ ವ್ಯವಸ್ಥೆಗಳೊಂದಿಗೆ ಕಾಲ ಮಿತಿಯೊಳಗೆ ತಲುಪಿಸಲು ಅವಶ್ಯ ಕ್ರಮಗಳನ್ನು ಕೈಗೊಳ್ಳಲಾಗಿದೆ . ಇದನ್ನು ಐ . ಸಿ . ಎಂ . ಆರ್ . ನೋಡಲ್ ಅಧಿಕಾರಿಗಳಿಗೂ ತಿಳಿಸಲಾಗಿದೆ .


    ಪ್ರತೀ ಬುಕ್ಕಿಂಗ್ ವೃತ್ತದಲ್ಲಿ ಬಿ . ಎನ್ . ಪಿ . ಎಲ್ . ( ಈಗ ಬುಕ್ ಮಾಡಿ , ನಂತರ ಪಾವತಿ ಮಾಡಿ ) ಖಾತೆಯನ್ನು ಸ್ಪೀಡ್ ಪೋಸ್ಟ್ ಗಳಿಗಾಗಿ ತೆರೆಯಲಾಗಿದೆ . ಸಂಬಂಧಿತ ಡಿಪೋದಲ್ಲಿ ಈ ವ್ಯವಸ್ಥೆಯ ಮೂಲಕ ಏಜೆನ್ಸಿಗೆ ಅಡೆ ತಡೆ ರಹಿತ ಸೇವೆ ಒದಗಿಸಲಾಗುತ್ತದೆ . ವಾಟ್ಯಾಪ್ ಮೂಲಕ ದೈನಂದಿನ ಆಧಾರದಲ್ಲಿ ಪ್ರಯೋಗಾಲಯಗಳ ಜೊತೆ ಪೂರೈಕೆ ಮಾಹಿತಿಯನ್ನು ಹಂಚಿಕೊಳ್ಳಲಾಗುತ್ತದೆ . ಎಲ್ಲಾ ನೋಡಲ್ ಅಧಿಕಾರಿಗಳ ಜೊತೆ ಗೂಗಲ್ ಸ್ಪ್ರೆಡ್ ಶೀಟನ್ನು ಹಂಚಿಕೊಳ್ಳಲಾಗಿದ್ದು ಪರೀಕ್ಷಾ ಕಿಟ್ ಗಳ ಬುಕ್ಕಿಂಗ್ ಮತ್ತು ಡೆಲಿವರಿ ವಿವರಗಳನ್ನು ಸಕಾಲಿಕಗೊಳಿಸಲಾಗುತ್ತದೆ . ಆ ಮೂಲಕ ಕಾರ್ಯಾಚರಣಾ ಅಡೆ ತಡೆಗಳನ್ನು ನಿವಾರಿಸಲು ಏರ್ಪಾಡುಗಳನ್ನು ಮಾಡಿಕೊಳ್ಳಲಾಗಿದೆ .


    ಕೇಂದ್ರ ಸಂಪರ್ಕ ಸಚಿವರು , ಇ ಮತ್ತು ಐ . ಟಿ . ಹಾಗು ಕಾನೂನು ಮತ್ತು ನ್ಯಾಯಾಂಗ ಸಚಿವರಾದ ಶ್ರೀ ರವಿಶಂಕರ ಪ್ರಸಾದ್ ಅವರು ಇಲಾಖೆ ನಡೆಸುತ್ತಿರುವ ಉತ್ತಮ ಕಾರ್ಯವನ್ನು ಪ್ರಶಂಸಿಸಿ , ಔಷಧಿ , ಪರೀಕ್ಷಾ ಕಿಟ್ ಗಳು ಮತ್ತು ಇತರ ವೈದ್ಯಕೀಯ ಸಲಕರಣೆಗಳನ್ನು ಸಕಾಲದಲ್ಲಿ ಸರಬರಾಜು ಮಾಡುವಲ್ಲಿ ಎಲ್ಲಾ ಸಾಧ್ಯತೆಗಳನ್ನು ಪರಿಗಣಿಸಬೇಕು ಮತ್ತು ಯಾವ ಸ್ಥಿತಿಯಲ್ಲೂ ಸನ್ನಧವಾಗಿರಬೇಕು ಎಂದಿದ್ದಾರೆ . ಅವಶ್ಯಕ ವಸ್ತುಗಳನ್ನು ಪೂರೈಸಲು ಇಲಾಖೆಯು ತನ್ನ ಬೃಹತ್ ಜಾಲವನ್ನು ಏಕತ್ರಗೊಳಿಸಬೇಕು ಮತ್ತು ಅಲ್ಲಿ ಖಾಲಿ ಜಾಗಗಳಿರಬಾರದು ಎಂ ದು ಹೇಳಿದ್ದಾರೆ .


    

    ಮಿಜೋರಾಂನ ಝೋರಾಮ್ ವೈದ್ಯಕೀಯ ಕಾಲೇಜಿಗೆ ಪರೀಕ್ಷಾ ಕಿಟ್ ಗಳ ಸರಬರಾಜು


    ಭಾರತೀಯ ಅಂಚೆಯು ಮಣಿಪುರದಲ್ಲಿರುವ ಜವಾಹರಲಾಲ್ ನೆಹರೂ ವೈದ್ಯ ವಿಜ್ಞಾನಗಳ ಸಂಸ್ಥೆಗೆ ಕೋವಿಡ್ - 19 ಪರೀಕ್ಷಾ ಕಿಟ್ ಗಳನ್ನು ಸರಬರಾಜು ಮಾಡಿದೆ .


    ಐ . ಸಿ . ಎಂ . ಆರ್ . ನ 16 ಡಿಪೊಗಳೆಂದರೆ – ಎನ್ . ಐ . ಎಂ . ಆರ್ , ಹೊಸದಿಲ್ಲಿ . ಪಿ . ಜಿ . ಐ . ಚಂಡೀಗಢ , ಕೆ . ಜಿ . ಎಂ . ಯು . ಲಕ್ನೋ , ಆರ್ . ಎಂ . ಆರ್ . ಐ . ಪಟ್ನಾ , ಎನ್ . ಐ . ಆರ್ . ಎನ್ . ಸಿ . ಡಿ . ಜೋಧಪುರ , ಎನ್ . ಐ . ಒ . ಎಚ್ . ಅಹ್ಮದಾಬಾದ್ , ಎನ್ . ಐ . ಆರ್ . ಇ . ಎಚ್ . ಭೋಪಾಲ್ , ಎನ್ . ಐ . ಸಿ . ಇ . ಡಿ . ಕೋಲೊತ್ತಾ , ಎನ್ . ಐ . ವಿ . ಪುಣೆ , ಎನ್ . ಐ . ವಿ . ಕ್ಷೇತ್ರ ಕಾರ್ಯಾಲಯ ಬೆಂಗಳೂರು , ಎನ್ . ಐ . ಎನ್ . ಹೈದರಾಬಾದ್ , ಎನ್ . ಐ . ಇ . ಚೆನ್ನೈ , ಆರ್ . ಎಂ . ಆರ್ . ಸಿ . ಧೀಬ್ರೂಘರ್ , ಆರ್ . ಎಂ . ಆರ್ . ಸಿ . ಭುವನೇಶ್ವರ , ಎನ್ . ಐ . ಆರ್ . ಆರ್ . ಎಚ್ . ಮುಂಬಯಿ , ಜಿ . ಎಂ . ಸಿ . ಗುವಾಹಟಿ .


    ***

    
    
    (Release ID: 1622623) Visitor Counter : 11
    
    
      Read this release in: English , Urdu , Hindi , Marathi , Assamese , Bengali , Punjabi , Odia , Tamil , Telugu , Malayalam