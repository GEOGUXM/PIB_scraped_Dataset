      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ಕೋವಿಡ್-19 ಹೊಸ ಮಾಹಿತಿ
      Posted On: 26 MAY 2020 2:02PM by PIB Bengaluru


    ಕೋವಿಡ್ - 19 ಹೊಸ ಮಾಹಿತಿ


    ತಮ್ಮ ಮೂಲ ಸ್ಥಳಗಳಿಗೆ ಹಿಂತಿರುಗುತ್ತಿರುವ ವಲಸೆ ಕಾರ್ಮಿಕರಲ್ಲಿ ಏರಿಕೆ ಕಾಣುತ್ತಿರುವ 5 ರಾಜ್ಯಗಳೊಂದಿಗೆ ಆರೋಗ್ಯ ಕಾರ್ಯದರ್ಶಿ ಗಳ ಸಂಭಾಷಣೆ


    ಆರೋಗ್ಯ ಕಾರ್ಯದರ್ಶಿ ಪ್ರೀತಿ ಸುದನ್ ರವರು ಮತ್ತು ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯದ ವಿಶೇಷ ಕರ್ತವ್ಯದಲ್ಲಿರುವ ಅಧಿಕಾರಿ ( ಒಎಸ್ ಡಿ ) , ಶ್ರೀ ರಾಜೇಶ್ ಭೂಷಣ್ ರವರು ಆರೋಗ್ಯ ಸಚಿವಾಲಯದ ಹಿರಿಯ ಅಧಿಕಾರಿಗಳೊಂದಿಗೆ ಉನ್ನತ ಮಟ್ಟದ ಪರಿಶೀಲನಾ ಸಭೆಯನ್ನು ( ವಿಡಿಯೋ ಕಾನ್ಫರೆನ್ಸ್ ಮೂಲಕ ) ಉತ್ತರ ಪ್ರದೇಶ ಬಿಹಾರ , ಜಾರ್ಖಂಡ್ , ಛತ್ತೀಸ್ಗಢ ಮತ್ತು ಮಧ್ಯಪ್ರದೇಶದ ಮುಖ್ಯ ಕಾರ್ಯದರ್ಶಿಗಳು , ಆರೋಗ್ಯ ಕಾರ್ಯದರ್ಶಿಗಳು , ನಿರ್ದೇಶಕರು ( ಎನ್ ‌ ಎಚ್ ‌ ಎಂ ) ಇವರುಗಳೊಡನೆ ನಡೆಸಿದರು . ಈ ರಾಜ್ಯಗಳಲ್ಲಿ ಕಳೆದ ಮೂರು ವಾರಗಳಿಂದ ಕೋವಿಡ್ - 19 ಪ್ರಕರಣಗಳು ಉಲ್ಬಣಗೊಳ್ಳುತ್ತಿವೆ , ಏಕೆಂದರೆ ಇಲ್ಲಿ ಲಾಕ್ ‌ ಡೌನ್ ನಿಯಮಗಳನ್ನು ಸಡಿಲಿಸಲಾಗಿದೆ ಮತ್ತು ಅಂತರ ರಾಜ್ಯ ವಲಸೆಯನ್ನು ಅನುಮತಿಸಲಾಗಿದೆ .


    ಪ್ರಕರಣಗಳ ಸಾವಿನ ಪ್ರಮಾಣ , ದ್ವಿಗುಣಗೊಳ್ಳುವ ಸಮಯ , ಪ್ರತಿ ದಶಲಕ್ಷಕ್ಕೆ ಪರೀಕ್ಷೆ ಮತ್ತು ಸೋಂಕು ದೃಢೀಕರಣ ಶೇಕಡಾವಾರುಗಳಿಗೆ ಸಂಬಂಧಿಸಿದಂತೆ ರಾಜ್ಯಗಳಿಗೆ ಪ್ರತೀ ಪ್ರಕರಣದ ರೀತಿಯನ ವಿ i ವರಿಸಲಾಗಿದೆ . ಪರಿಣಾಮಕಾರಿ ನಿಯಂತ್ರಣ ತಂತ್ರಕ್ಕಾಗಿ ಗಮನಹರಿಸಬೇಕಾದ ಅಂಶಗಳಾದ ಪರಿಧಿಯ ನಿಯಂತ್ರಣ , ವಿಶೇಷ ಕಣ್ಗಾವಲು ತಂಡಗಳ ಮೂಲಕ ಮನೆ ಮನೆ ಸಮೀಕ್ಷೆ , ಪರೀಕ್ಷೆ , ಸಕ್ರಿಯ ಸಂಪರ್ಕ ಪತ್ತೆ ಮತ್ತು ಪರಿಣಾಮಕಾರಿ ಕ್ಲಿನಿಕಲ್ ನಿರ್ವಹಣೆ ಮುಂತಾದವುಗಳ ಪ್ರಾಮುಖ್ಯತೆಯನ್ನು ತೋರಿಸಲಾಯಿತು . ಕಿರು ಯೋಜನೆಗಳ ಸರಿಯಾದ ರಚನೆ ಮತ್ತು ಅನುಷ್ಠಾನದ ಮೂಲಕ ಪ್ರವೃತ್ತಿಗಳನ್ನು ಪರಿಶೀಲಿಸಲು ಮತ್ತು ಸರಿಮಾಡಿದ ಕ್ರಮಗಳನ್ನು ಅಳವಡಿಸಿಕೊಳ್ಳಲು ಪ್ರತಿಯೊಂದು ನಿಯಂತ್ರಣ ವಲಯವನ್ನು ವಿಶ್ಲೇಷಿಸಬೇಕಾಗಿದೆ ಎಂದು ಒತ್ತಿಹೇಳಲಾಯಿತು . ಬಫರ್ ವಲಯದೊಳಗಿನ ಚಟುವಟಿಕೆಗಳ ಬಗ್ಗೆಯೂ ಸಹ ಪುನರುಚ್ಚರಿಸಲಾಯಿತು .


    ಸಂಪರ್ಕತಡೆ ಕೇಂದ್ರಗಳು , ಐಸಿಯು / ವೆಂಟಿಲೇಟರ್ / ಆಮ್ಲಜನಕ ಹಾಸಿಗೆಗಳು ಹೊಂದಿರುವ ಆಸ್ಪತ್ರೆಗಳು ಮತ್ತು ಮುಂದಿನ ಎರಡು ತಿಂಗಳುಗಳ ಅಗತ್ಯತೆಯನ್ನು ನಿಗದಿ ಮಾಡುವಂತೆ ಮತ್ತು ಅವುಗಳನ್ನು ಬಲಪಡಿಸಲು ರಾಜ್ಯಗಳು ಲಭ್ಯವಿರುವ ಆರೋಗ್ಯ ಮೂಲಸೌಕರ್ಯಗಳನ್ನು ನಿರ್ಣಯಿಸಲು ಗಮನ ಹರಿಸಬೇಕಾಗಿದೆ ಎಂದು ಪುನರುಚ್ಚರಿಸಲಾಯಿತು . ಆರೋಗ್ಯ ಸೇತುವಿನಿಂದ ದೊರಕುವ ದತ್ತಾಂಶದ ಬಳಕೆಯನ್ನು ಭಾಗವಹಿಸಿದ ರಾಜ್ಯಗಳಿಗೆ ಸೂಚಿಸಲಾಯಿತು .


    ಕೋವಿಡ್ ರಹಿತ ಅಗತ್ಯ ಆರೋಗ್ಯ ಸೇವೆಗಳಿಗೆ ಸಂಬಂಧಿಸಿದಂತೆ , ಟಿಬಿ , ಕುಷ್ಠರೋಗ , ಸಿಒಪಿಡಿ , ಅಧಿಕ ರಕ್ತದೊತ್ತಡ , ಮಧುಮೇಹ , ಗಾಯಗಳಿಗೆ ಚಿಕಿತ್ಸೆ ಮತ್ತು ಅಪಘಾತಗಳಿಂದ ಉಂಟಾಗುವ ಆಘಾತಗಳಿಗೆ ಅಗತ್ಯವಾದ ಆರೋಗ್ಯ ಕಾರ್ಯಕ್ರಮಗಳನ್ನು ಮುಂದುವರಿಸಲು ತಕ್ಷಣದ ಕ್ರಮಗಳನ್ನು ತೆಗೆದುಕೊಳ್ಳುವ ಅಗತ್ಯವಿದೆ ಎಂದು ರಾಜ್ಯಗಳಿಗೆ ನೆನಪಿಸಲಾಯಿತು .


    ಸಂಚಾರಿ ವೈದ್ಯಕೀಯ ಘಟಕಗಳನ್ನು ( ಎಂಎಂಯು ) ಸಂಪರ್ಕತಡೆ ( ಕ್ವಾರಂಟೈನ್ ) ಕೇಂದ್ರಗಳಲ್ಲಿ ಇರಿಸಬಹುದು ಎಂದು ಸೂಚಿಸಲಾಯಿತು ; ಈಗಿರುವ ಕಟ್ಟಡಗಳಲ್ಲಿ ತಾತ್ಕಾಲಿಕ ಉಪ - ಆರೋಗ್ಯ ಕೇಂದ್ರಗಳನ್ನು ಸ್ಥಾಪಿಸಬಹುದು ಮತ್ತು ಆರ್ ‌ ಬಿಎಸ್ ‌ ಕೆ ತಂಡಗಳಂತಹ ಹೆಚ್ಚುವರಿ ಮುಂಚೂಣಿ ಕೆಲಸಗಾರರನ್ನು ಬಳಸಿಕೊಳ್ಳಬಹುದು . ಆಯುಷ್ಮಾನ್ ಭಾರತ್ - ಆರೋಗ್ಯ ಮತ್ತು ಸ್ವಾಸ್ಥ್ಯ ಕೇಂದ್ರಗಳೊಂದಿಗಿನ ಸಂಪರ್ಕವನ್ನು ಸ್ಥಾಪಿಸಲು ಸಲಹೆ ನೀಡಲಾಗಿದ್ದು , ಇದರಿಂದ ತಕ್ಷಣದ ಆರೋಗ್ಯ ತಪಾಸಣೆ ವ್ಯವಸ್ಥೆ ಮಾಡಬಹುದು . ಟೆಲಿ - ಮೆಡಿಸಿನ್ ಸೇವೆಗಳನ್ನು ಈ ಕೇಂದ್ರಗಳಿಂದ ಹೊರತರಬಹುದು . ಆರೋಗ್ಯ ಕಾರ್ಯಕರ್ತರ ಹೆಚ್ಚುವರಿ ನಿಯೋಜನೆಯೊಂದಿಗೆ ಅಸ್ತಿತ್ವದಲ್ಲಿರುವ ಕಟ್ಟಡಗಳಲ್ಲಿ ತಾತ್ಕಾಲಿಕ ಉಪ ಆರೋಗ್ಯ ಕೇಂದ್ರಗಳನ್ನು ಸಹ ಕಾರ್ಯಗತಗೊಳಿಸಬಹುದು .


    ತಮ್ಮ ಮೂಲ ಸ್ಥಳಗಳಿಗೆ ಹೆಚ್ಚಾಗಿ ಹರಿದು ಬರುತ್ತಿರುವ ವಲಸೆ ಕಾರ್ಮಿಕರ ಅಗತ್ಯವನ್ನು ಪೂರೈಸಲು , ಎಎಸ್ ಹೆಚ್ ಎ ಗಳು ಮತ್ತು ಎ ಎನ್ ಎಮ್ ಗಳಿಗೆ ಹೆಚ್ಚುವರಿ ಪ್ರೋತ್ಸಾಹಧನವನ್ನು ನೀಡಬಹುದು . ಜನಸಂಪರ್ಕದ ತಂಡಗಳಿಗೆ ಸಂಬಂಧಿಸಿದಂತೆ ಪಿಪಿಇ ಮಾರ್ಗಸೂಚಿಗಳ ಅನುಷ್ಠಾನವನ್ನು ಖಚಿತಪಡಿಸಿಕೊಳ್ಳಲು ರಾಜ್ಯಗಳಿಗೆ ಸೂಚಿಸಲಾಯಿತು . ರಾಜ್ಯಗಳು ತಮ್ಮ ಸಾಮರ್ಥ್ಯವನ್ನು ಹೆಚ್ಚಿಸಿಕೊಳ್ಳಲು ಎನ್ ‌ ಒಜಿಗಳು , ಸ್ವಸಹಾಯ ಗುಂಪುಗಳು , ಖಾಸಗಿ ಆಸ್ಪತ್ರೆಗಳು , ಸ್ವಯಂಸೇವಕ ಗುಂಪುಗಳು ಇತ್ಯಾದಿಗಳನ್ನು ಬಳಸುವಂತೆ ಕೇಳಲಾಯಿತು . ಗರ್ಭಿಣಿಯರು , 5 ವರ್ಷದೊಳಗಿನ ಮಕ್ಕಳು , ವೃದ್ಧರು , ಹೆಚ್ಚು ಖಾಯಿಲೆಗಳನ್ನು ಹೊಂದಿರುವಂತಹ ದುರ್ಬಲ ಗುಂಪುಗಳ ಬಗ್ಗೆ ವಿಶೇಷ ಗಮನ ಹರಿಸಲು ಮತ್ತು ಜಿಲ್ಲೆಗಳಲ್ಲಿ ಅಂಗನವಾಡಿ ಕಾರ್ಯಪಡೆಗಳನ್ನು ಸಜ್ಜುಗೊಳಿಸಲು ರಾಜ್ಯಗಳಿಗೆ ಸೂಚಿಸಲಾಯಿತು . ಐದು ವರ್ಷದೊಳಗಿನ ಮಕ್ಕಳಲ್ಲಿ ಪೌಷ್ಠಿಕಾಂಶವನ್ನು ಪರಿಶೀಲಿಸಬೇಕು ಮತ್ತು ಪೌಷ್ಠಿಕಾಂಶ ಪುನರ್ವಸತಿ ಕೇಂದ್ರಗಳಿಗೆ ( ಎನ್ ‌ ಆರ್ ‌ ಸಿ ) ಶಿಫಾರಸು ಮಾಡಬೇಕಾಗಿದೆ ಎಂದು ಒತ್ತಿಹೇಳಲಾಯಿತು .


    ಇಂದು ವಿಡಿಯೋ ಸಂವಾದದಲ್ಲಿ ನಡೆದ ವಿವರವಾದ ಚರ್ಚೆಗಳ ಪ್ರಕಾರ ರಾಜ್ಯಗಳು ಮುಂದಿನ ಕ್ರಮಗಳನ್ನು ತೆಗೆದುಕೊಳ್ಳುವಂತೆ ಕೋರಲಾಯಿತು .


    ಕೋವಿಡ್ -19 ಗೆ ಸಂಬಂಧಿತ ತಾಂತ್ರಿಕ ಸಮಸ್ಯೆಗಳು , ಮಾರ್ಗಸೂಚಿಗಳು ಮತ್ತು ಸಲಹೆಗಳ ಎಲ್ಲಾ ಅಧಿಕೃತ ಮತ್ತು ಹೊಸ ಮಾಹಿತಿಗಾಗಿ ದಯವಿಟ್ಟು ಇಲಾಖೆಯ ಜಾಲತಾಣಕ್ಕೆ ನಿಯಮಿತವಾಗಿ ಭೇಟಿ ನೀಡಿ : https://www.mohfw.gov.in


    ಕೋವಿಡ್ -19 ಗೆ ಸಂಬಂಧಿಸಿದ ತಾಂತ್ರಿಕ ಪ್ರಶ್ನೆಗಳನ್ನು technquery.covid19@gov.in , ಇತರ ಪ್ರಶ್ನೆಗಳನ್ನು ಕೇಳಲು ncov2019@gov.in ಗೆ ಇಮೇಲ್ ಮಾಡಬಹುದು ಮತ್ರು @CovidIndiaSeva ಗೆ ಟ್ವೀಟ್ ಮಾಡಬಹುದು .


    ಕೋವಿಡ್ -19 ಬಗ್ಗೆ ಯಾವುದೇ ಪ್ರಶ್ನೆಗಳಿದ್ದಲ್ಲಿ , ದಯವಿಟ್ಟು ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಇಲಾಖೆಯ ಸಹಾಯವಾಣಿ ಸಂಖ್ಯೆ : +91-11-23978046 ಅಥವಾ 1075 ( ಟೋಲ್ - ಫ್ರೀ ). ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳ ಕೋವಿಡ್ -19 ಗೆ ಸಂಬಂಧಿಸಿದ ಸಹಾಯವಾಣಿ ಸಂಖ್ಯೆಗಳ ಪಟ್ಟಿ https://www.mohfw.gov.in/pdf/coronvavirushelplinenumber.pdf ನಲ್ಲಿಯೂ ಲಭ್ಯವಿದೆ .


    ***

    
    
    (Release ID: 1627104) Visitor Counter : 20
    
    
      Read this release in: English , Urdu , Hindi , Marathi , Manipuri , Punjabi , Gujarati , Tamil , Telugu , Malayalam