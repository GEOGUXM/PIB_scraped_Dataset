      ಗೃಹ ವ್ಯವಹಾರಗಳ ಸಚಿವಾಲಯ

      ವಲಸೆ ಕಾರ್ಮಿಕರ ಸುಗಮ ಸಂಚಾರಕ್ಕಾಗಿ ಹೆಚ್ಚಿನ ರೈಲುಗಳನ್ನು ಓಡಿಸಲು ರಾಜ್ಯಗಳು ಮತ್ತು ರೈಲ್ವೆ ನಡುವೆ ಪೂರ್ವಭಾವಿ ಸಮನ್ವಯ ಅಗತ್ಯ; ಜಿಲ್ಲಾ ಪ್ರಾಧಿಕಾರಗಳು ತಮ್ಮ ಅವಶ್ಯಕತೆಗಳನ್ನು ರೈಲ್ವೆಗೆ ನೀಡಬೇಕು
      Posted On: 19 MAY 2020 11:43AM by PIB Bengaluru


    ವಲಸೆ ಕಾರ್ಮಿಕರ ಸುಗಮ ಸಂಚಾರಕ್ಕಾಗಿ ಹೆಚ್ಚಿನ ರೈಲುಗಳನ್ನು ಓಡಿಸಲು ರಾಜ್ಯಗಳು ಮತ್ತು ರೈಲ್ವೆ ನಡುವೆ ಪೂರ್ವಭಾವಿ ಸಮನ್ವಯ ಅಗತ್ಯ ; ಜಿಲ್ಲಾ ಪ್ರಾಧಿಕಾರಗಳು ತಮ್ಮ ಅವಶ್ಯಕತೆಗಳನ್ನು ರೈಲ್ವೆಗೆ ನೀಡಬೇಕು
    ಹೆಚ್ಚು ಬಸ್ ಗಳನ್ನು ಓಡಿಸಿ , ರಾಜ್ಯಾದ್ಯಂತ ಮತ್ತು ಅಂತರ ರಾಜ್ಯ ಗಡಿಗಳಲ್ಲಿ ಅವುಗಳ ಸುಗಮ ಸಂಚಾರ ಖಾತ್ರಿಪಡಿಸಿಕೊಳ್ಳಿ
    ನಡೆದುಕೊಂಡೇ ಹೋಗುವ ಜನರನ್ನು ಬಸ್ / ರೈಲು ನಿಲ್ದಾಣಕ್ಕೆ ಮಾರ್ಗದರ್ಶನ ಮಾಡುವ ತನಕ ಮೂಲಸೌಕರ್ಯ ಸಹಿತವಾದ ವಿಶ್ರಾಂತ ಸ್ಥಳ ರಚಿಸಿ ಅಲ್ಲಿಗೆ ಕಳುಹಿಸಿ
    ವದಂತಿಗಳನ್ನು ಬಯಲು ಮಾಡಿ , ರೈಲು / ಬಸ್ ಹೊರಡುವ ಕುರಿತಂತೆ ಸ್ಪಷ್ಟತೆ ನೀಡಿ : ರಾಜ್ಯಗಳಿಗೆ ಎಂ . ಎಚ್ . ಎ .


    ಕೋವಿಡ್ 19 ಸೋಂಕಿನ ಭೀತಿ ಮತ್ತು ಜೀವನೋಪಾಯವನ್ನು ಕಳೆದುಕೊಳ್ಳುವ ಆತಂಕವೇ , ಸಿಲುಕಿರುವ ಕಾರ್ಮಿಕರು ತಮ್ಮ ಮನೆಗಳತ್ತ ತೆರಳಲು ಪ್ರಮುಖ ಕಾರಣವಾಗಿದೆ ಎಂದು ರಾಜ್ಯಗಳಿಗೆ ನೀಡಿರುವ ಸೂಚನೆಯಲ್ಲಿ ಕೇಂದ್ರ ಗೃಹ ವ್ಯವಹಾರಗಳ ಸಚಿವಾಲಯ ( ಎಂ . ಎಚ್ . ಎ .) ಉಲ್ಲೇಖಿಸಿದೆ . ವಲಸೆ ಕಾರ್ಮಿಕರ ಸಂಕಷ್ಟವನ್ನು ತಗ್ಗಿಸುವ ನಿಟ್ಟಿನಲ್ಲಿ ಸಂವಹನವು ಕೇಂದ್ರದೊಂದಿಗೆ ಸಕ್ರಿಯ ಸಹಯೋಗದೊಂದಿಗೆ ರಾಜ್ಯ ಸರ್ಕಾರಗಳು ತೆಗೆದುಕೊಳ್ಳಬಹುದಾದ ಹಲವಾರು ಕ್ರಮಗಳ ಮೇಲೆ ಒತ್ತು ನೀಡಿದೆ . ಅವುಗಳೆಂದರೆ :

      * ರಾಜ್ಯ ಮತ್ತು ರೈಲ್ವೆ ಸಚಿವಾಲಯದ ನಡುವೆ ಪೂರ್ವಭಾವಿ ಸಹಯೋಗದೊಂದಿಗೆ ಹೆಚ್ಚು ವಿಶೇಷ ರೈಲುಗಳ ಕಾರ್ಯಾಚರಣೆ ;
      * ವಲಸಿಗರ ಸಾಗಾಟಕ್ಕಾಗಿ ಹೆಚಿನ ಸಂಖ್ಯೆ ಬಸ್ ಗಳು ; ವಲಸಿಗರನ್ನು ಹೊತ್ತ ಬಸ್ ಗಳಿಗೆ ಅಂತರ ರಾಜ್ಯ ಗಡಿಯಲ್ಲಿ ಪ್ರವೇಶಕ್ಕೆ ಅವಕಾಶ ;
      * ಬಸ್ ಮತ್ತು ರೈಲುಗಳ ನಿರ್ಗಮನದ ಬಗ್ಗೆ ಹೆಚ್ಚಿನ ಸ್ಪಷ್ಟತೆ ನೀಡಬೇಕು , ಸ್ಪಷ್ಟತೆಯ ಕೊರತೆ ಮತ್ತು ವದಂತಿಗಳು ಕಾರ್ಮಿಕರಲ್ಲಿ ಅಶಾಂತಿ ಉಂಟು ಮಾಡುತ್ತಿವೆ ;
      * ವಲಸಿಗರು ಈಗಾಗಲೇ ಕಾಲ್ನಡಿಗೆಯಲ್ಲಿ ಪ್ರಯಾಣಿಸುತ್ತಿದ್ದಾರೆಂದು ತಿಳಿದುಬಂದಿರುವ ಮಾರ್ಗಗಳಲ್ಲಿ ರಾಜ್ಯಗಳಿಂದ ನೈರ್ಮಲ್ಯ , ಆಹಾರ ಮತ್ತು ಆರೋಗ್ಯ ಸೇವೆಯ ಸಾಕಷ್ಟು ಸೌಲಭ್ಯಗಳನ್ನು ಹೊಂದಿರುವ ಗೊತ್ತುಪಡಿಸಿದ ವಿಶ್ರಾಂತಿ ಸ್ಥಳಗಳ ವ್ಯವಸ್ಥೆ ಮಾಡಬೇಕು ;
      * ಜಿಲ್ಲಾ ಪ್ರಾಧಿಕಾರಗಳು ಕಾಲ್ನಡಿಗೆಯಲ್ಲಿ ಸಾಗುತ್ತಿರುವ ಕಾರ್ಮಿಕರನ್ನು ವಿಶ್ರಾಂತಿ ಸ್ಥಳ , ಹತ್ತಿರದ ಬಸ್ ಅಥವಾ ರೈಲು ನಿಲ್ದಾಣಕ್ಕೆ ಸಾರಿಗೆ ವ್ಯವಸ್ಥೆ ಕಲ್ಪಿಸಿ ಕಳುಹಿಸಿಕೊಡಬೇಕು ,
      * ವಲಸೆ ಕಾರ್ಮಿಕರಲ್ಲಿ ಮಹಿಳೆಯರು , ಮಕ್ಕಳು ಮತ್ತು ವೃದ್ಧಿರಿದ್ದರೆ ವಿಶೇಷ ಗಮನ ನೀಡಬೇಕು ;
      * ವಿಶ್ರಾಂತಿ ಸ್ಥಳಗಳಲ್ಲಿ ದೀರ್ಘಾವಧಿಯ ಕ್ವಾರಂಟೈನ್ ಅನ್ನು ಕಲ್ಪಿಸುವುದನ್ನು ನಿವಾರಿಸಲು ಜಿಲ್ಲಾ ಪ್ರಾಧಿಕಾರಗಳು ವಿಶ್ರಾಂತಿ ಸ್ಥಳಗಳಲ್ಲಿ ಎನ್ ‌. ಜಿಒ ಪ್ರತಿನಿಧಿಗಳನ್ನು ಸೇರಿಸಿಕೊಂಡು , ಕಾರ್ಮಿಕರು ತಾವು ಇರುವ ಸ್ಥಳಗಳಲ್ಲೇ ಉಳಿಯಲು ಪ್ರೋತ್ಸಾಹಿಸಬಹುದು ;
      * ವಲಸಿಗರನ್ನು ಅವರ ವಿಳಾಸ ಮತ್ತು ಸಂಪರ್ಕ ದೂರವಾಣಿ ಸಂಖ್ಯೆಯೊಂದಿಗೆ ಪಟ್ಟಿ ಮಾಡಬೇಕು . ಇದು ಮುಂದಿನ ದಿನಗಳಲ್ಲಿ ಸಂಪರ್ಕ ಪತ್ತೆಗೆ ನೆರವಾಗುತ್ತದೆ .

    ಜಿಲ್ಲಾ ಪ್ರಾಧಿಕಾರಗಳು ಯಾವುದೇ ವಲಸೆ ಕಾರ್ಮಿಕರು ಆಕೆ / ಆತ ತನ್ನ ಊರು ತಲುಪಲು ರಸ್ತೆಗಳಲ್ಲಿ ಅಥವಾ ರೈಲ್ವೆ ಹಳಿಗಳ ಮೇಲೆ ನಡೆದು ಹೋಗುತ್ತಿಲ್ಲ ಎಂಬುದನ್ನು ಖಾತ್ರಿಪಡಿಸಿಕೊಳ್ಳಬೇಕು ಎಂದು ಸಂವಹನ ಪುನರುಚ್ಚರಿಸಿದೆ . ಅವರು ಅಗತ್ಯಕ್ಕೆ ಅನುಗುಣವಾಗಿ ರೈಲು ಓಡಿಸಲು ರೈಲ್ವೆ ಇಲಾಖೆಗೆ ಮನವಿಯನ್ನೂ ಮಾಡಬಹುದು .


    Click here to see Official Communication to States


    ***

    
    
    (Release ID: 1625119) Visitor Counter : 14
    
    
      Read this release in: Gujarati , English , Urdu , Hindi , Marathi , Bengali , Manipuri , Punjabi , Odia , Tamil , Telugu , Malayalam
    
    
    

  
  
  
*