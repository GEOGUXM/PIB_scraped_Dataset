      ಅತಿಸಣ್ಣ, ಸಣ್ಣ, ಮತ್ತು ಮಧ್ಯಮ ಗಾತ್ರದ ಉದ್ದಿಮೆಗಳ ಸಚಿವಾಲಯ

      ಕೊರೊನಾ ವೈರಸ್ ನಿಯಂತರಿಸಲು ಖಾದಿ ಮತ್ತು ಗ್ರಾಮೋದ್ಯೋಗ ಆಯೋಗದ ಕುಂಬಾರರಿಂದ ಹೊಸ ವಿಧಾನ
      Posted On: 11 MAY 2020 5:23PM by PIB Bengaluru


    ಕೊರೊನಾ ವೈರಸ್ ನಿಯಂತರಿಸಲು ಖಾದಿ ಮತ್ತು ಗ್ರಾಮೋದ್ಯೋಗ ಆಯೋಗದ ಕುಂಬಾರರಿಂದ ಹೊಸ ವಿಧಾನ


    ಕೋವಿಡ್- 19 ವಿರುದ್ಧದ ಹೋರಾಟದಲ್ಲಿ ಸಣ್ಣದೊಂದು ಪ್ರಯತ್ನದಹೆಜ್ಜೆ ಕೂಡ ದೊಡ್ಡಭರವಸೆಯನ್ನು ಮೂಡಿಸುವ ಈ ಸಮಯದಲ್ಲಿ , ರಾಜಸ್ಥಾನದ ಹಳ್ಳಿಯೊಂದರಲ್ಲಿ ಖಾದಿ ಮತ್ತು ಗ್ರಾಮೋದ್ಯೋಗ ಆಯೋಗ ( ಕೆವಿಐಸಿ ) ದ ಹಲವಾರು ಕುಂಬಾರರು ಕರೋನಾ ವೈರಸ್ ಹರಡುವುದನ್ನು ತಡೆಗಟ್ಟುವ ವಿಶಿಷ್ಟ ಅಭಿಯಾನ ಪ್ರಾರಂಭಿಸುವ ಮೂಲಕ ದೇಶದ ಗಮನ ಸೆಳೆದಿದ್ದಾರೆ. ರಾಜಸ್ಥಾನದ ಬರಾನ್ ಜಿಲ್ಲೆಯ ಕಿಶಂಗಂಜ್ ಗ್ರಾಮದ ಈ ಕುಂಬಾರರು , ತಾವು ತಯಾರಿಸಿದ ಪ್ರತಿಯೊಂದು ಮಣ್ಣಿನ ಮಡಕೆ , ವಿಶೇಷವಾಗಿ ನೀರಿನ ಹೂಜಿಗಳಲ್ಲಿ ಕರೋನಾ ವಿರುದ್ಧ ಹೋರಾಡುವ ಮಾರ್ಗವಿಧಾನಗಳ ಬಗ್ಗೆ ಸಂದೇಶ ಸಾರಿದ್ದಾರೆ. ಈ ಸಂದೇಶವು ಪ್ರತಿ ಬಳಕೆದಾರರ ಮನೆಗೆ ನೇರವಾಗಿ ತಲುಪುತ್ತದೆ ಮತ್ತು ಕುಟುಂಬದ ಸದಸ್ಯರು ಪ್ರತಿ ಬಾರಿ ಅದರಿಂದ ನೀರು ಕುಡಿಯುವಾಗ ಸಂದೇಶವನ್ನು ನೋಡುತ್ತಾರೆ , ಓದುತ್ತಾರೆ ಎಂದು ದೃಢಪಡಿಸಿಕೊಳ್ಳುವುದು ಇವರ ಈ ಯೋಜನೆಯ ಹಿಂದಿರುವ ಚಿಂತನೆಯಾಗಿದೆ .


    ಕುಂಬಾರರು "ಮುಖಕವಚ (ಮಾಸ್ಕ್) ಬಳಸಿ" , " ಮನೆಯಲ್ಲಿರಿ , ಸುರಕ್ಷಿತರಾಗಿರಿ (ಸ್ಟೇ ಹೋಮ್ , ಸ್ಟೇ ಸೇಫ್ ) " , " ಮುಂಜಾಗರೂಕತೆಯೇ ಚಿಕಿತ್ಸೆ(ಪ್ರಿವೆನ್ಷನ್ ಈಸ್ ಕ್ಯೂರ್ ) " ಮತ್ತು "ಕರೋನಾದ ಬಗ್ಗೆ ಎಚ್ಚರಿಕೆ" ಮುಂತಾದ ಸಂದೇಶಗಳನ್ನು ಮಡಿಕೆಗಳಲ್ಲಿ ಮುದ್ರಿಸಿದ್ದಾರೆ . ನೀರಿನ ದಾಹ ತಣಿಸುವ ಈ ಮಡಿಕೆಗಳನ್ನು ಮನೆಯ ಪ್ರತಿಯೊಬ್ಬ ಸದಸ್ಯರು ದಿನಕ್ಕೆ ಕನಿಷ್ಠ 4-5 ಬಾರಿ ಬಳಸುತ್ತಾರೆ, ಬಳಸುವ ಮುನ್ನಾ ಮಡಿಕೆಗಳು ತನ್ನ ಸಂದೇಶಗಳನ್ನು ಓದುವುದನ್ನು ಮಾಡುತ್ತವೆ, ಉಷ್ಣತೆಯ ಏರಿಕೆಯ ಇಂದಿನ ದಿನಗಳಲ್ಲಿ ಈ ಕುಂಬಾರರ ಮಡಿಕೆ ಮಾರಾಟ ಕೂಡಾ ಹೆಚ್ಚಾಗಿದೆ.


    “ ಜನಸಾಮಾನ್ಯರೊಂದಿಗೆ ನೇರ ಸಂವಹನ ನಡೆಸುವ ಇಂತಹ ವಿಶಿಷ್ಟ ವಿಧಾನವು ಕರೋನಾ ವಿರುದ್ಧದ ಹೋರಾಟದಲ್ಲಿ ಹೆಚ್ಚಿನ ಪರಿಣಾಮವನ್ನು ಬೀರುತ್ತದೆ , ಇಂತಹ ವಿಶಿಷ್ಟ ಅಭಿಯಾನವು ಇತರರಿಗೆ ಸ್ಫೂರ್ತಿಯಾಗಲಿದೆ ” ಎಂದು ಕುಂಬಾರರ ನೂತನ ಪ್ರಯತ್ನವನ್ನು ಖಾದಿ ಮತ್ತು ಗ್ರಾಮೋದ್ಯೋಗ ಆಯೋಗ ( ಕೆವಿಐಸಿ ) ದ ಅಧ್ಯಕ್ಷ ಶ್ರೀ ವಿನಯ್ ಕುಮಾರ್ ಸಕ್ಸೇನಾ ಶ್ಲಾಘಿಸಿದರು.


    ಕುಂಬಾರರ ಸಬಲೀಕರಣ (ಕುಮ್ಹಾರ್ ಸಶಕ್ತಿಕರಣ್ ) ಕಾರ್ಯಕ್ರಮದ ಫಲಾನುಭವಿಗಳಾದ ಕಿಶಂಗಂಜ್ ಗ್ರಾಮದ ಕುಂಬಾರರು ಮಾಡಿದ ಈ ನೂತನ ವಿಧಾನವನ್ನು ಮುಂದಿನ ದಿನಗಳಲ್ಲಿ ಉತ್ತರ ಪ್ರದೇಶ , ಮಧ್ಯಪ್ರದೇಶ , ಹಿಮಾಚಲ ಪ್ರದೇಶ , ಮಹಾರಾಷ್ಟ್ರ , ಜಮ್ಮು ಮತ್ತು ಕಾಶ್ಮೀರ , ಹರಿಯಾಣ , ರಾಜಸ್ಥಾನ , ಪಶ್ಚಿಮ ಬಂಗಾಳ , ಅಸ್ಸಾಂ, ಗುಜರಾತ್, ತಮಿಳುನಾಡು, ಒಡಿಶಾ, ತೆಲಂಗಾಣ ಮತ್ತು ಬಿಹಾರ್ ಹೀಗೆ ದೇಶದಾದ್ಯಂತ ಕುಂಬಾರರ ಸಮುದಾಯವನ್ನು ಬಲಪಡಿಸುವ ಗುರಿಯಾಗಿ ಕೆವಿಐಸಿಯು ಬಳಸಿಕೊಳ್ಳಲಿದೆ.


    ರಾಜಸ್ಥಾನದಲ್ಲಿ ಜೈಪುರ , ಕೋಟಾ , ಝಲಾವರ್ ಮತ್ತು ಶ್ರೀ ಗಂಗನಗರ ಸೇರಿದಂತೆ ಒಂದು ಡಜನ್‌ ಗೂ ಹೆಚ್ಚು ಜಿಲ್ಲೆಗಳಿಗೆ ಕಾರ್ಯಕ್ರಮದಿಂದ ಪ್ರಯೋಜನವಾಗಿದೆ.


    “ ಕುಂಬಾರರ ಸಬಲೀಕರಣ (ಕುಮ್ಹಾರ್ ಸಶಕ್ತಿಕರಣ್ ) ಕಾರ್ಯಕ್ರಮವು ಕುಂಬಾರರ ಜೀವನವನ್ನು ಬದಲಿಸಿದೆ. ಕುಂಬಾರರ ಸಮುದಾಯವನ್ನು ಮತ್ತೆ ಮುಖ್ಯವಾಹಿನಿಗೆ ತರುವುದು ಈ ಕಾರ್ಯಾಚರಣೆಯ ಮುಖ್ಯ ಉದ್ದೇಶವಾಗಿದೆ. ಕುಂಬಾರರಿಗೆ ಆಧುನಿಕ ಉಪಕರಣಗಳು ಮತ್ತು ತರಬೇತಿಯನ್ನು ನೀಡುವ ಮೂಲಕ , ನಾವು ಅವರನ್ನು ಸಮಾಜದೊಂದಿಗೆ ಮರುಸಂಪರ್ಕಿಸಲು ಮತ್ತು ಅವರ ಕಲೆಯನ್ನು ಪುನರುಜ್ಜೀವನಗೊಳಿಸಲು ಪ್ರಯತ್ನಿಸುತ್ತಿದ್ದೇವೆ . ಕೆವಿಐಸಿ ಇದುವರೆಗೆ 14,000 ಕ್ಕೂ ಹೆಚ್ಚು ವಿದ್ಯುತ್ ಕುಂಬಾರಿಕೆ ಚಕ್ರಗಳನ್ನು (ಚಾಕ್) ಕುಂಬಾರರಿಗೆ ವಿತರಿಸಿದೆ ಮತ್ತು ಈ ಕಾರ್ಯಕ್ರಮವು ಇಲ್ಲಿಯವರೆಗೆ ಸುಮಾರು 60,000 ಜನರಿಗೆ ಪ್ರಯೋಜನ ನೀಡಿದೆ ” ಎಂದು ಶ್ರೀ ಸಕ್ಸೇನಾ ಹೇಳಿದರು.


    ಕುಂಬಾರಿಕೆ ಉತ್ಪನ್ನಗಳನ್ನು ತಯಾರಿಸಲು ಜೇಡಿಮಣ್ಣನ್ನು ಬೆರೆಸಲು ಬ್ಲಂಗರ್ ಮತ್ತು ಪಗ್ ಗಿರಣಿಗಳಂತಹ ಸಾಧನಗಳನ್ನು ಸಹ ಕೆವಿಐಸಿ ಯೋಜನೆಯಡಿಯಲ್ಲಿ ಒದಗಿಸುತ್ತದೆ. ಯಂತ್ರಗಳು ಕುಂಬಾರಿಕೆ ತಯಾರಿಕೆಯ ಪ್ರಕ್ರಿಯೆಯಿಂದ ಸಂಭವಿಸುವ ನಷ್ಟವನ್ನು ಕಡಿಮೆ ಮಾಡುತ್ತದೆ ಮತ್ತು ಈ ಮೂಲಕ ಕುಂಬಾರರ ಆದಾಯವನ್ನು 7-8 ಪಟ್ಟು ಹೆಚ್ಚಿಸಿದೆ.


    ***

    
    
    (Release ID: 1623071) Visitor Counter : 22
    
    
      Read this release in: English , Urdu , Marathi , Hindi , Assamese , Bengali , Punjabi , Odia , Tamil , Telugu