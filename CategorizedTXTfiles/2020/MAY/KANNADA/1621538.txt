      ನೀತಿ ಆಯೋಗ

      ಕೋವಿಡ್-19 ವಿರುದ್ಧದ ಭಾರತದ ಹೋರಾಟದಲ್ಲಿ ಉನ್ನತಾಧಿಕಾರ ಸಮಿತಿ 6 ನಿಂದ ಸಿಎಸ್ಒಗಳು/ ಎನ್ ಜಿಒಗಳು/ ಉದ್ಯಮ/ ಬೌದ್ಧಿಕ ಸಂಸ್ಥೆಗಳ ಬಳಕೆ
      Posted On: 04 MAY 2020 4:56PM by PIB Bengaluru


    ಕೋವಿಡ್ - 19 ವಿರುದ್ಧದ ಭಾರತದ ಹೋರಾಟದಲ್ಲಿ ಉನ್ನತಾಧಿಕಾರ ಸಮಿತಿ 6 ನಿಂದ ಸಿಎಸ್ಒಗಳು / ಎನ್ ಜಿಒಗಳು / ಉದ್ಯಮ / ಬೌದ್ಧಿಕ ಸಂಸ್ಥೆಗಳ ಬಳಕೆ


     1. ಕೋವಿಡ್ - 19 ಜಾಗತಿಕ ಸಾಂಕ್ರಾಮಿಕ ನಮ್ಮ ದೇಶದಲ್ಲಿ ಹರಡುತ್ತಿರುವ ಹಿನ್ನೆಲೆಯಲ್ಲಿ ದೇಶ ಅನಿರೀಕ್ಷಿತ ಸವಾಲುಗಳನ್ನು ಎದುರಿಸುತ್ತಿದ್ದು , ಅದಕ್ಕಾಗಿ ಭಾರತ ಸರ್ಕಾರ ಉನ್ನತಾಧಿಕಾರ ಸಮಿತಿ ( ಇಜಿ 6) ಅನ್ನು ರಚಿಸಿದೆ . ನೀತಿ ಆಯೋಗದ ಸಿಇಒ , ಅಧ್ಯಕ್ಷರಾಗಿರುವ ಈ ಸಮಿತಿ , ನಾಗರಿಕ ಸೇವಾ ಸಂಘಟನೆಗಳು , ಸರ್ಕಾರೇತರ ಸಂಸ್ಥೆಗಳು , ಅಭಿವೃದ್ಧಿ ಪಾಲುದಾರರು , ಉದ್ಯಮ ಒಕ್ಕೂಟ ಮತ್ತು ಅಂತಾರಾಷ್ಟ್ರೀಯ ಸಂಸ್ಥೆಗಳ ಜೊತೆ ಭಾರತ ಸರ್ಕಾರದಿಂದ ಸಮನ್ವಯತೆ ಸಾಧಿಸುವಲ್ಲಿ ಅತ್ಯಂತ ಪ್ರಮುಖ ಪಾತ್ರವಹಿಸುತ್ತಿದೆ .


    ನೀತಿ ಆಯೋಗದ ಸಿಇಒ ಶ್ರೀ ಅಮಿತಾಬ್ ಕಾಂತ್ ಅವರು ಅಧ್ಯಕ್ಷರಾಗಿರುವ ಈ ಉನ್ನತಾಧಿಕಾರ ಸಮಿತಿಯಲ್ಲಿ ಪ್ರಧಾನ ವೈಜ್ಞಾನಿಕ ಸಲಹೆಗಾರರಾದ ( ಪಿಎಸ್ಎ ) ಡಾ . ವಿಜಯ್ ರಾಘವನ್ , ಕಮಲ್ ಕಿಶೋರ್ ( ಸದಸ್ಯರು , ಎಂಡಿಎಂಎ ) ; ಸಂದೀಪ್ ಮೋಹನ್ ಭಟ್ನಾಗರ್ ( ಸದಸ್ಯರು , ಸಿಬಿಐಸಿ ) ; ಅನಿಲ್ ಮಲಿಕ್ ( ಎಎಸ್ , ಎಂಎಚ್ಎ ) ; ವಿಕ್ರಮ್ ದೊರೈಸ್ವಾಮಿ ( ಎಎಸ್ , ಎಂಇಎ ) ; ಪಿ . ಹರೀಶ್ ( ಎಎಸ್ , ಎಂಇಎ ) ; ಗೋಪಾಲ್ ಬಾಗ್ಲೈ ( ಜೆಎಸ್ , ಪಿಎಂಒ ) ; ಐಶ್ವರ್ಯ ಸಿಂಗ್ ( ಡಿಎಸ್ , ಪಿಎಂಒ ) ; ಟೀನಾ ಸೋನಿ ( ಡಿಎಸ್ ಸಂಪುಟ ಸಚಿವಾಲಯ ) ; ಮತ್ತು ಇಜಿ 6 ರ ಕಾರ್ಯಸೇವೆಗೆ ಸಂಯುಕ್ತ ಸಾಮ್ದಾರ್ ( ಸಲಹೆಗಾರರು , ಎಸ್ ಡಿಜಿ , ನೀತಿ ಆಯೋಗ ) ಇವರುಗಳಿದ್ದಾರೆ . ಈ ಸಮಿತಿ ಸುಮಾರು 15 ಸಭೆಗಳಲ್ಲಿ ಸಿಎಸ್ಒ , ಎನ್ ಜಿಒಗಳು , ಅಭಿವೃದ್ಧಿ ಪಾಲುದಾರರು , ಯುಎನ್ ಸಂಸ್ಥೆಗಳು , ಉದ್ಯಮ ಒಕ್ಕೂಟಗಳ ಜೊತೆ ಸಕ್ರಿಯವಾಗಿ ಸಮಾಲೋಚನೆಯಲ್ಲಿ ತೊಡಗಿದೆ .

     1. ಸಿಎಸ್ಒಗಳು , ಎನ್ ಜಿಒಗಳು ಮತ್ತು ಅಭಿವೃದ್ಧಿ ಪಾಲುದಾರರು ; ಅಕ್ಷರಶಃ ಇಡೀ ಸಮಾಜ ಒಳಗೊಂಡ ವಿಧಾನ

    ಇಜಿ 6 ಸಮಿತಿ , ಸುಮಾರು 92,000 ಸಿಎಸ್ಒಗಳು / ಎನ್ ಜಿಒಗಳ ಸಂಪರ್ಕಜಾಲ ಹೊಂದುವಲ್ಲಿ ಯಶಸ್ವಿಯಾಗಿವೆ ಅವುಗಳ ಸಾಮರ್ಥ್ಯ ಮತ್ತು ಸಂಪನ್ಮೂಲಗಳನ್ನು ಬಳಸಿಕೊಳ್ಳಲಾಗುತ್ತಿದ್ದು , ಸಾಮಾಜಿಕ ವಲಯಗಳಾದ ಪೌಷ್ಠಿಕಾಂಶ , ಆರೋಗ್ಯ , ನೈರ್ಮಲೀಕರಣ , ಶಿಕ್ಷಣ ಮತ್ತು ಸಮುದಾಯವನ್ನು ತಲುಪುವ ನೈಪುಣ್ಯತೆಗಳನ್ನು ಬಳಸಿಕೊಳ್ಳಲಾಗುತ್ತಿದೆ . ಈ ಸಮಿತಿ ಸುಮಾರು 92,000 ಎನ್ ಜಿಒಗಳು / ಸಿಎಸ್ಒಗಳನ್ನು ಒಟ್ಟುಗೂಡಿಸಿ , ಅವುಗಳಿಗೆ ಹಾಟ್ ಸ್ಪಾಟ್ ಗಳನ್ನು ಗುರುತಿಸಲು ಮತ್ತು ಸ್ವಯಂಸೇವಕರನ್ನು ನಿಯೋಜನೆಗೊಳಿಸಲು , ವಲಸೆ ಕಾರ್ಮಿಕರು , ದಿನಗೂಲಿ ನೌಕರರು ಮತ್ತು ನಿರಾಶ್ರಿತರಿಗೆ ಹಾಗೂ ನಗರದ ಬಡ ಕುಟುಂಬಗಳಿಗೆ ಸೇರಿದಂತೆ ಸೂಕ್ಷ್ಮ ವರ್ಗದವರಿಗೆ ಅಗತ್ಯ ಸೇವೆಗಳನ್ನು ಒದಗಿಸಲು , ಸೋಂಕು ಹರಡದಂತೆ ಜಾಗೃತಿ ಮೂಡಿಸುವುದು , ಸಾಮಾಜಿಕ ಅಂತರ ಕಾಯ್ದುಕೊಳ್ಳುವುದು ಹಾಗೂ ಐಸೋಲೇಶನ್ ಬಗ್ಗೆ ಅರಿವು ಮೂಡಿಸುವ ಕೆಲಸದಲ್ಲಿ ರಾಜ್ಯ ಸರ್ಕಾರಗಳು ಮತ್ತು ಜಿಲ್ಲಾಡಳಿತಗಳಿಗೆ ಸಹಾಯ ನೀಡಲು ಮನವಿ ಮಾಡಿದೆ .


    ಎ . ಎಲ್ಲ ರಾಜ್ಯಗಳ ಮುಖ್ಯ ಕಾರ್ಯದರ್ಶಿಗಳಿಗೆ ಎನ್ ಜಿಒಗಳ ಜೊತೆ ಸಮನ್ವಯ ನಡೆಸಲು ರಾಜ್ಯ ಮಟ್ಟದಲ್ಲಿ ನೋಡಲ್ ಅಧಿಕಾರಿಗಳನ್ನು ನೇಮಕ ಮಾಡುವಂತೆ ಮನವಿ ಮಾಡಲಾಗಿದೆ ಮತ್ತು ಅವರ ಜಾಲ ಮತ್ತು ಸಂಪನ್ಮೂಲವನ್ನು ಬಳಸಿಕೊಳ್ಳುವುದಲ್ಲದೆ , ಅವರ ಸಮಸ್ಯೆಗಳನ್ನು ನಿವಾರಿಸುವಂತೆ ಸೂಚಿಸಲಾಗಿದೆ . ಬಹುತೇಕ ಎಲ್ಲ ರಾಜ್ಯಗಳು ಎನ್ ಜಿಒ / ಸಿಎಸ್ಒಗಳ ಜೊತೆ ಸಮನ್ವಯಕ್ಕೆ ನೋಡಲ್ ಅಧಿಕಾರಿಗಳನ್ನು ನೇಮಕ ಮಾಡಿವೆ .


    ಬಿ . ಎನ್ ಜಿಒಗಳು ಮತ್ತು ಸಿಎಸ್ಒಗಳ ಸೇವೆಯನ್ನು ಬಳಸಿಕೊಳ್ಳುವಂತೆ ಎಲ್ಲ ಜಿಲ್ಲಾಡಳಿತಗಳಿಗೆ ಸೂಚಿಸುವಂತೆ ಎಲ್ಲ ರಾಜ್ಯಗಳ ಮುಖ್ಯ ಕಾರ್ಯದರ್ಶಿಗಳಿಗೆ ಮನವಿ ಮಾಡಲಾಗಿದೆ ; ಪ್ರತಿಯೊಂದು ಜಿಲ್ಲೆಗೂ ನೋಡಲ್ ಎನ್ ಜಿಒ ನೇಮಿಸಬೇಕು ಅಥವಾ ಹಲವು ಜಿಲ್ಲೆಗಳಿಗೆ ಓರ್ವ ಜಿಲ್ಲಾ ನೋಡಲ್ ಅಧಿಕಾರಿಯನ್ನು ನೇಮಿಸಬೇಕು ಮತ್ತು ಯಾವುದೇ ಕ್ಷೇತ್ರ ಮತ್ತು ವಲಯಗಳಲ್ಲಿ ಕೆಲಸ ಎರಡೆರಡು ಬಾರಿ ಆಗುವುದನ್ನು ತಡೆಯಲು ಗುರುತಿಸಬೇಕು .


    ಸಿ . ಎಫ್ ಸಿಐ ಗೋದಾಮುಗಳಿಂದ ಸಬ್ಸಿಡಿ ದರದಲ್ಲಿ ಪ್ರತಿ ಕೆಜಿಗೆ 22 ರೂ ./ 21 ರೂ . ನಂತೆ ಅಕ್ಕಿ ಮತ್ತು ಗೋಧಿಯನ್ನು ಭಾರೀ ಪ್ರಮಾಣದಲ್ಲಿ ಎತ್ತುವಳಿ ಮಾಡಿ , ಅದನ್ನು ವಿತರಿಸಲು ಎಲ್ಲ ಎನ್ ಜಿಒಗಳಿಗೆ ಸೂಚಿಸಲಾಗಿದೆ . ಆ ಮೂಲಕ ದೇಶದ ಯಾವೊಬ್ಬರೂ ಹಸಿವಿನಿಂದ ಬಳಲದಂತೆ ನೋಡಿಕೊಳ್ಳಬೇಕು .


    ಡಿ . ಅಕ್ಷಯಪಾತ್ರ , ರಾಮಕೃಷ್ಣ ಮಿಷನ್ , ಟಾಟಾ ಟ್ರಸ್ಟ್ , ಪಿರಾಮಲ್ ಫೌಂಡೇಶನ್ , ಪಿರಾಮಲ್ ಸ್ವಾಸ್ಥ್ಯ , ಬಿಲ್ ಅಂಡ್ ಮಿಲಿಂದಾ ಫೌಂಡೇಶನ್ , ಆಕ್ಷನ್ ಏಡ್ , ಇಂಟರ್ ನ್ಯಾಷನಲ್ ರೆಡ್ ಕ್ರಾಸ್ ಸೆಂಟರ್ ( ಐಸಿಆರ್ ಸಿ ) , ಪ್ರಧಾನ್ , ಪ್ರಯಾಸ್ , ಹೆಲ್ಪ್ - ಏಜ್ ಇಂಡಿಯಾ , ಸೇವಾ , ಸುಲಭ್ ಅಂತಾರಾಷ್ಟ್ರೀಯ , ಚಾರಿಟೀಸ್ ಏಡ್ ಫೌಂಡೇಶನ್ ಆಫ್ ಇಂಡಿಯಾ , ಗುಡಿಯಾ ಮಠ್ , ಬಚ್ಪನ್ ಬಚಾವೋ ಆಂದೋಲನ , ದಿ ಸಾಲ್ವೇಶನ್ ಆರ್ಮಿ ( ಮುಕ್ತಿ ಪಡೆ ) , ಕ್ಯಾಥೋಲಿಕ್ ಬಿಷಪ್ ಕಾನ್ಫರೆನ್ಸ್ ಆಫ್ ಇಂಡಿಯಾ ಮತ್ತು ಹಲವು ಸಂಘಟನೆಗಳು ಶ್ಲಾಘನೀಯ ಕೆಲಸವನ್ನು ಮಾಡುತ್ತಿವೆ .


    ಇ . ಕೋವಿಡ್ - 19 ಹರಡುವುದರ ವಿರುದ್ಧ ಹೋರಾಡಲು ದೇಶದಲ್ಲಿ ಸಕಾಲದಲ್ಲಿ ಕ್ರಮಗಳನ್ನು ಕೈಗೊಳ್ಳಲು 700 ಜಿಲ್ಲಾ ಮ್ಯಾಜಿಸ್ಟ್ರೇಟ್ ಗಳ ಸಹಾಯದಿಂದ ಎಲ್ಲ ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳಲ್ಲಿ ಎನ್ ಜಿಒ ಮತ್ತು ಸಿಎಸ್ಒಗಳ ಜೊತೆ ಸಮನ್ವಯ ಮತ್ತು ನಿಗಾ ಕೆಲಸವನ್ನು ಇಜಿ 6 ಸಮಿತಿ ಮಾಡುತ್ತಿದೆ . 92000 ಎನ್ ಜಿಒಗಳನ್ನು ಒಟ್ಟುಗೂಡಿಸಿರುವುದರ ಪರಿಣಾಮ ರಾಜ್ಯಗಳು ಮತ್ತು ಜಿಲ್ಲೆಗಳಲ್ಲಿ ಎಲ್ಲೆಲ್ಲಿ ಸಿಎಸ್ಒಗಳು ಕ್ರಿಯಾಶೀಲವಾಗಿ ಕೆಲಸ ಮಾಡುತ್ತಿವೆಯೋ ಅಂತಹ ಕಡೆ ಗಮನಾರ್ಹ ಫಲಿತಾಂಶ ಕಾಣಬಹುದಾಗಿದೆ .


    · ನಗರ ಪ್ರದೇಶಗಳಲ್ಲಿ ದುಡಿಯುತ್ತಿರುವ ನಿರಾಶ್ರಿತರು ಮತ್ತು ವಲಸೆ ಕಾರ್ಮಿಕರಿಗೆ ಆಹಾರ ಒದಗಿಸಲು ಸಮುದಾಯ ಅಡುಗೆ ಕೋಣೆಗಳನ್ನು ಸ್ಥಾಪಿಸಲು ಸ್ಥಳೀಯ ಆಡಳಿತಕ್ಕೆ ಸಹಾಯ ಮತ್ತು ಬೆಂಬಲ ನೀಡುವುದು .


    · ಸೋಂಕು ನಿಯಂತ್ರಣ , ಸ್ವಚ್ಛತೆ , ಸಾಮಾಜಿಕ ಅಂತರ ಕಾಯ್ದುಕೊಳ್ಳುವುದು , ಐಸೋಲೇಶನ್ ಮತ್ತು ತಪ್ಪು ಕಲ್ಪನೆಗಳನ್ನು ಹೋಗಲಾಡಿಸುವುದರ ಕುರಿತು ಜಾಗೃತಿಯನ್ನು ಮೂಡಿಸುವುದು .


    · ನಿರಾಶ್ರಿತರು , ದಿನಗೂಲಿ ನೌಕರರು ಮತ್ತು ನಗರ ಪ್ರದೇಶದ ಬಡ ಕುಟುಂಬಗಳಿಗೆ ವಸತಿ ಒದಗಿಸುವ ಸರ್ಕಾರದ ಪ್ರಯತ್ನಗಳಿಗೆ ಬೆಂಬಲ ನೀಡುವುದು .


    · ಸಮುದಾಯ ಕಾರ್ಯಕರ್ತರು ಮತ್ತು ಸ್ವಯಂ ಸೇವಕರಿಗೆ ವೈಯಕ್ತಿಕ ರಕ್ಷಣಾ ಉಪಕರಣ - ಪಿಪಿಇ ಮತ್ತು ಸ್ಯಾನಿಟೈಸರ್ , ಸಾಬೂನು , ಮಾಸ್ಕ್ ಮತ್ತು ಗ್ಲೌಸ್ ಮತ್ತಿತರ ರಕ್ಷಣಾ ಉಪಕರಣಗಳ ವಿತರಣೆಗೆ ನೆರವು ವಿಸ್ತರಿಸುವುದು .


    · ಆರೋಗ್ಯ ಶಿಬಿರಗಳನ್ನು ನಡೆಸಲು ಸರ್ಕಾರಕ್ಕೆ ಬೆಂಬಲ ನೀಡುವುದು .


    · ಹಾಟ್ ಸ್ಪಾಟ್ ಗಳನ್ನು ಗುರುತಿಸಲು ಮತ್ತು ಸ್ವಯಂಸೇವಕರನ್ನು ನಿಯೋಜಿಸಲು ಹಾಗೂ ವೃದ್ಧರು , ವಿಶೇಷ ಚೇತನರು , ಮಕ್ಕಳು , ಮಂಗಳಮುಖಿಯರು ಮತ್ತು ಇತರೆ ದುರ್ಬಲ ವರ್ಗದವರಿಗೆ ಆರೈಕೆ ಸೇವೆಗಳನ್ನು ಒದಗಿಸಲು ನೆರವು ನೀಡುವುದು . ಸ್ಥಳೀಯ ಪತ್ರಿಕೆಗಳಿಗೆ ನಾನಾ ಬಗೆಯ ಸಂವಹನ ಕಾರ್ಯತಂತ್ರಗಳನ್ನು ಅಭಿವೃದ್ಧಿಪಡಿಸುವುದು , ಆ ಮೂಲಕ ಕೋವಿಡ್ - 19 ಸಮುದಾಯ ಮಟ್ಟದಲ್ಲಿ ಹರಡುವುದನ್ನು ತಡೆಯಲು ಕಟ್ಟುನಿಟ್ಟಾಗಿ ಕ್ರಮಗಳನ್ನು ಕೈಗೊಳ್ಳಲು ಪಾಲುದಾರರಿಗೆ ನೆರವಾಗುವುದು .


    · ನಗರಗಳ ದುಡಿಯುವ ಜಾಗಗಳಲ್ಲಿ ಸಿಲುಕಿಕೊಂಡಿರುವ ಕಾರ್ಮಿಕರ ಸಾಮೂಹಿಕ ವಲಸೆಯನ್ನು ತಡೆಯಲು ಅವರಿಗೆ ಸಂಬಂಧಿಸಿದ ಪ್ರದೇಶಗಳಲ್ಲಿ ಗಮನಹರಿಸುವುದು . ಎನ್ ಜಿಒಗಳು , ಜಿಲ್ಲಾಡಳಿತಗಳು ಮತ್ತು ರಾಜ್ಯ ಸರ್ಕಾರಗಳೊಂದಿಗೆ ನಿಕಟವಾಗಿ ಮತ್ತು ಸಮನ್ವಯದಿಂದ ಕೆಲಸ ಮಾಡುತ್ತಿದ್ದು , ಆ ಮೂಲಕ ಆರೈಕೆ , ಕ್ವಾರಂಟೈನ್ ಮತ್ತು ಚಿಕಿತ್ಸಾ ಕ್ರಮಗಳು ಜೊತೆ ಜೊತೆಯಾಗಿ ನಡೆಯುವಂತೆ ನೋಡಿಕೊಳ್ಳಲಾಗುತ್ತಿದೆ .


    · ಮುಂದಿನ ಹಂತದಲ್ಲಿ ಈ ಗುಂಪು ನಾಗರಿಕ ಸೇವಾ ಸಂಘಟನೆಗಳು / ಎನ್ ಜಿಒಗಳೊಂದಿಗೆ ಕೋವಿಡ್ - 19 ಕುರಿತಂತೆ ಇರುವ ತಪ್ಪು ಕಲ್ಪನೆಗಳ ವಿರುದ್ಧ ಅಭಿಯಾನ ಕೈಗೊಳ್ಳಲಿದೆ ಮತ್ತು ವೃದ್ಧರು ಮತ್ತು ಹಿರಿಯ ನಾಗರಿಕರ ರಕ್ಷಣೆಗೆ ಕ್ರಮಗಳನ್ನು ಕೈಗೊಳ್ಳಲಿದೆ .


    3. ಆಶೋತ್ತರ ಜಿಲ್ಲೆಗಳ ಕಾರ್ಯಕ್ರಮ , ಸ್ಥಳೀಯವಾಗಿ ಒಗ್ಗೂಡಿಸಿದ ಪರಿಹಾರಗಳು


    ನೀತಿ ಆಯೋಗದ ಆಶೋತ್ತರ ಜಿಲ್ಲಾ ಕಾರ್ಯಕ್ರಮದಿಂದಾಗಿ ದೇಶದ 112 ಹಿಂದುಳಿದ ( ಆಶೋತ್ತರ ಜಿಲ್ಲೆಗಳ ) ಕೋಟ್ಯಂತರ ಜನರ ಬದುಕಿನಲ್ಲಿ ಗಮನಾರ್ಹ ಯಶಸ್ಸು ಕಾಣಲಾಗಿದೆ . ಸದ್ಯಕ್ಕೆ ಈ 112 ಜಿಲ್ಲೆಗಳಲ್ಲಿ 610 ಸೋಂಕಿತ ಪ್ರಕರಣಗಳು ಬೆಳಕಿಗೆ ಬಂದಿದ್ದು , ರಾಷ್ಟ್ರೀಯ ಸರಾಸರಿಗೆ ಹೋಲಿಸಿದರೆ ಈ ಪ್ರಮಾಣ ಶೇ . 2 ಕ್ಕಿಂತಲೂ ಕಡಿಮೆ . ಈ ಆರು ಜಿಲ್ಲೆಗಳಲ್ಲಿ ಮೊದಲ ಪ್ರಕರಣದ ಬೆಳಕಿಗೆ ಬಂದಿದ್ದು ಏಪ್ರಿಲ್ 21 ರ ನಂತರ ಪ್ರಮುಖ ಹಾಟ್ ಸ್ಪಾಟ್ ಗಳಲ್ಲಿ ಬಾರಾಮುಲ್ಲಾ (62), ನೂಹ್ (57), ರಾಂಚಿ (55), ವೈಎಸ್ಆರ್ (55), ಕುಪ್ವಾರ (47) ಮತ್ತು ಜೈಸಲ್ಮೇರ್ (34) ಪ್ರಕರಣಗಳು ದೃಢಪಟ್ಟಿವೆ .


    ಎ . ನೀತಿ ಆಯೋಗ , ಈ ಜಿಲ್ಲೆಗಳಲ್ಲಿ ಸೋಂಕು ಹರಡುವುದನ್ನು ನಿಯಂತ್ರಿಸಲು ಹಲವು ಕ್ರಮಗಳನ್ನು ಕೈಗೊಂಡಿದೆ ಮತ್ತು ಪರೀಕ್ಷಾ ಕಿಟ್ , ಪಿಪಿಇ ಮತ್ತು ಮಾಸ್ಕ್ ಇತ್ಯಾದಿ ಅಗತ್ಯತೆಗಳನ್ನು ಕ್ರಿಯಾಶೀಲವಾಗಿ ಒದಗಿಸಲು ಸಂಬಂಧಿಸಿದ ಉನ್ನತಾಧಿಕಾರ ಸಮಿತಿಗಳಿಗೆ ಪೂರೈಕೆ ಮಾಡಲು ಸೂಚನೆ ನೀಡಿದೆ .


    ಬಿ . ಆಶೋತ್ತರ ಅಭಿವೃದ್ಧಿ ಕಾರ್ಯಕ್ರಮದ ಒಂದು ಮೂಲ ಮಾರ್ಗದರ್ಶಿ ತತ್ವ ಎಂದರೆ ಸಹಭಾಗಿತ್ವ ಮತ್ತು ಈ ಪಾಲುದಾರಿಕೆಯಿಂದಾಗಿ ಜಿಲ್ಲಾಡಳಿತಗಳು ಐಸೋಲೇಶನ್ ಕ್ಯಾಂಪ್ ಗಳ ನಿರ್ವಹಣೆ , ಕಂಟ್ರೋಲ್ ರೂಂಗಳ ಸ್ಥಾಪನೆ , ಮನೆ ಬಾಗಿಲಿಗೆ ಆಹಾರ ಒದಗಿಸುವುದು , ಬೇಯಿಸಿದ ಆಹಾರ ವಿತರಣೆ , ಮನೆಯಲ್ಲೇ ತಯಾರಿಸಲಾದ ಮಾಸ್ಕ್ , ಸ್ಯಾನಿಟೈಸರ್ ಮತ್ತು ಮರುಬಳಕೆ ಮಾಡಬಹುದಾದ ವೈಯಕ್ತಿಕ ರಕ್ಷಣಾ ಉಪಕರಣಗಳ ಉತ್ಪಾದನೆಗೆ ಸ್ವಸಹಾಯ ಗುಂಪುಗಳಿಗೆ ಪ್ರೋತ್ಸಾಹ ನೀಡುವುದರ ಜೊತೆಗೆ ಲಾಕ್ ಡೌನ್ ಅವಧಿಯಲ್ಲಿ ಅವರುಗಳ ಸುಸ್ಥಿರ ಜೀವನೋಪಾಯಕ್ಕೆ ಕ್ರಮಗಳನ್ನು ಕೈಗೊಳ್ಳಲಾಗಿದೆ . ಒಸ್ಮಾನಾಬಾದ್ ನ ಒಂದು ಜಿಲ್ಲೆಯಲ್ಲಿ ಸಿಎಸ್ಆರ್ ನಿಧಿ ಬಳಸಿಕೊಂಡು ಪರೀಕ್ಷಾ ಕೇಂದ್ರವನ್ನು ಸ್ಥಾಪಿಸಲಾಗಿದೆ .


    ಸಿ . ‘ ಸುರಕ್ಷಿತ್ ದಾದಾ - ದಾದಿ ಮತ್ತು ನಾನಾ - ನಾನಿ ಅಭಿಯಾನ ’ ಕಾರ್ಯಕ್ರಮವನ್ನು ಪಿರಾಮಿಲ್ ಫೌಂಡೇಶನ್ ಆರಂಭಿಸಿದ್ದು , 25 ಜಿಲ್ಲೆಗಳಲ್ಲಿ ಹಿರಿಯ ನಾಗರಿಕರಿಗೆ ಮುನ್ನೆಚ್ಚರಿಕೆ ಕ್ರಮಗಳು , ಅಗತ್ಯ ನಡವಳಿಕೆ ಬದಲಾವಣೆ ಮತ್ತು ಆಹಾರ , ಪಡಿತರ , ವೈದ್ಯಕೀಯ ಮತ್ತಿತರ ವಿತರಣಾ ಸಮಸ್ಯೆಗಳ ಮೂಲಕ ನೆರವಾಗುವ ಉದ್ದೇಶವನ್ನು ಹೊಂದಲಾಗಿದೆ .


    ಡಿ . ಬಿಲ್ ಮತ್ತು ಮಿಲಿಂದಾ ಗೇಟ್ಸ್ ಫೌಂಡೇಶನ್ ನೀತಿ ಆಯೋಗದ ಸಹಭಾಗಿತ್ವದಲ್ಲಿ ಮತ್ತು ಇತರೆ ಅಭಿವೃದ್ಧಿ ಪಾಲುದಾರರ ಜೊತೆಗೂಡಿ , ಸಾರ್ವಜನಿಕರಿಗೆ ಉತ್ತಮ ಸಂದೇಶ ನೀಡುವ ಬಂಡಾರವನ್ನು ಅಭಿವೃದ್ಧಿಪಡಿಸಿದ್ದು , ಇದರಲ್ಲಿ ಮಾಸ್ಕ್ ಗಳನ್ನು ಧರಿಸುವುದು , ಶುಚಿತ್ವ ಕ್ರಮಗಳು , ಸಾಮಾಜಿಕ ಅಂತರ , ಮುಂಚೂಣಿ ಕಾರ್ಯಕರ್ತರಿಗೆ ಉತ್ತೇಜನ ನೀಡುವುದು ಸೇರಿದಂತೆ ಹಲವು ಕ್ರಮಗಳ ಬಗ್ಗೆ ಸ್ಥಳೀಯ ಭಾಷೆಗಳಲ್ಲಿ ಗುಣಮಟ್ಟದ ಪಠ್ಯವನ್ನು ಒದಗಿಸಲಾಗಿದೆ . ಆಶೋತ್ತರ ಜಿಲ್ಲೆಗಳ ಜಿಲ್ಲಾ ಮ್ಯಾಜಿಸ್ಟ್ರೇಟ್ ಮತ್ತು ಜಿಲ್ಲಾಧಿಕಾರಿಗಳಿಗೆ ವೆಬ್ ಸೈಟ್ ( indiafightscovid.com ) ನಲ್ಲಿರುವ ಸಂಪನ್ಮೂಲವನ್ನು ಪರಿಶೀಲಿಸಿ , ಸೂಕ್ತ ರೀತಿಯಲ್ಲಿ ತಮ್ಮ ಸಂವಹನ ಕಾರ್ಯತಂತ್ರ ಬಲವರ್ಧನೆಗೆ ಬಳಸಿಕೊಳ್ಳಲು ಸೂಚಿಸಲಾಗಿದೆ .


    4. ಅಂತಾರಾಷ್ಟ್ರೀಯ ಸಂಘಟನೆಗಳು , ಸ್ಥಳೀಯ ಪ್ರಯತ್ನಗಳಿಗೆ ಜಾಗತಿಕ ಸಂಪರ್ಕಜಾಲ ಬಳಕೆ


    ಇಜಿ 6 ಸಮಿತಿ , ಹಲವು ವಿಶ್ವಸಂಸ್ಥೆಯ ಸಂಘಟನೆಗಳನ್ನು ಒಟ್ಟುಗೂಡಿಸಿದೆ ಮತ್ತು ಅವುಗಳಿಗೆ ಹಲವು ರಾಜ್ಯಗಳ ಸಮನ್ವಯದೊಂದಿಗೆ ಹಾಗೂ ಹಲವು ಸಚಿವಾಲಯಗಳ ಮೂಲಕ ಭಾರತದಲ್ಲಿನ ಯುಎನ್ ರೆಸಿಡೆಂಟ್ ಕೋಆರ್ಡಿನೇಟರ್ ಫಾರ್ ಇಂಡಿಯಾ ಮತ್ತು ಡಬ್ಲ್ಯೂಎಚ್ಒ , ಯುನಿಸೆಫ್ , ಯುಎನ್ಎಫ್ ಪಿಎ , ಯುಎನ್ ಡಿಪಿ , ಐಎಲ್ಒ , ಯುಎನ್ ವುಮೆನ್ , ಯುಎನ್ ಹ್ಯಾಬಿಟೇಟ್ , ಎಫ್ಎಒ , ವಿಶ್ವಬ್ಯಾಂಕ್ ಮತ್ತು ಏಷ್ಯಾ ಅಭಿವೃದ್ಧಿ ಬ್ಯಾಂಕ್ ಗಳ ಭಾರತದ ಮುಖ್ಯಸ್ಥರ ಸಮಗ್ರ ಸಹಭಾಗಿತ್ವದೊಂದಿಗೆ ಕಾಲಕಾಲಕ್ಕೆ ಕ್ರಿಯಾಯೋಜನೆಗಳನ್ನು ರೂಪಿಸಲು ಪೂರಕ ನೆರವು ನೀಡಲಾಗುತ್ತಿದೆ . ಭಾರತದಲ್ಲಿನ ವಿಶ್ವಸಂಸ್ಥೆಯ ಕಚೇರಿ ಜಂಟಿ ಪ್ರತಿಸ್ಪಂದನಾ ಯೋಜನೆ ( ಜೆಆರ್ ಪಿ ) ಅನ್ನು ಸಿದ್ಧಪಡಿಸಿದ್ದು , ಅದನ್ನು ಇಜಿ 6 ಸಮಿತಿಗೆ ಸಲ್ಲಿಸಲಾಗಿದೆ . ಅದರಲ್ಲಿ ಮುಂಜಾಗ್ರತೆ , ಚಿಕಿತ್ಸೆ ಮತ್ತು ಅವಶ್ಯಕ ವಸ್ತುಗಳ ಪೂರೈಕೆ ಅತ್ಯಂತ ಪ್ರಮುಖ ಅಂಶಗಳಿವೆ .


 1. ಎ . 15,300 ತರಬೇತುದಾರರಿಗೆ ಕೌಶಲ್ಯವೃದ್ಧಿ , 3951 ನಿಗಾ / ಆರೋಗ್ಯ ಕಾರ್ಯಕರ್ತರಿಗೆ ಸಮಗ್ರ ಆರೋಗ್ಯ ಮಾಹಿತಿ ವೇದಿಕೆಯಡಿ ತರಬೇತಿ , ಸೋಂಕು ನಿಯಂತ್ರಣ , 890 ಆಸ್ಪತ್ರೆಗಳಿಗೆ ನಿರ್ವಹಣೆ ತರಬೇತಿ , ಪರೀಕ್ಷೆಗಳನ್ನು ನಡೆಸಲು ಐಸಿಎಂಆರ್ ಗೆ ಬೆಂಬಲ , ಅಪಾಯ ಸಂವಹನ ಬಲವರ್ಧನೆ ಮತ್ತು ಆರೋಗ್ಯ ರಕ್ಷಣಾ ಕಾರ್ಯಕರ್ತರ ಸಾಮರ್ಥ್ಯವೃದ್ಧಿಗೆ ಸಮುದಾಯ ಬಳಕೆ , 2 ಲಕ್ಷ ಪಿಪಿಇಗಳು ಮತ್ತು 4 ಲಕ್ಷ ಎನ್ 95 ಮಾಸ್ಕ್ ಗಳ ಖರೀದಿಗೆ ಡಬ್ಲ್ಯೂಎಚ್ಒ ಮತ್ತು ಯುನಿಸೆಫ್ ಕ್ರಮಗಳನ್ನು ಕೈಗೊಂಡಿವೆ .


    ಬಿ . 25 ರಾಜ್ಯಗಳಿಗೆ ವೆಂಟಿಲೇಟರ್ ಗಳು ( ಪ್ರಸ್ತುತ ಮನವಿ ಮೇರೆಗೆ ಆರಂಭಿಕವಾಗಿ 1000 ಉಪಕರಣಗಳು , ಆದರೆ ಭವಿಷ್ಯದ ಬೇಡಿಕೆ ಆಧರಿಸಿ , ಇನ್ನೂ ಹೆಚ್ಚಿನ ಉಪಕರಣಗಳು ) ಸೇರಿ ಅವಶ್ಯಕ ವೈದ್ಯಕೀಯ ಸಲಕರಣೆಗಳ ಖರೀದಿಯಲ್ಲಿ ಯುಎನ್ ಡಿಪಿ ನಿರತವಾಗಿದೆ . ಅಲ್ಲದೆ ಇಜಿ 6 ರಿಂದ ಯುನಿಸೆಫ್ ಕಡೆಯಿಂದ 10,000 ವೆಂಟಿಲೇಟರ್ ಮತ್ತು 10 ಮಿಲಿಯನ್ ಪಿಪಿಇ ಕಿಟ್ ಗಳ ಬೇಡಿಕೆ ನಿರೀಕ್ಷಿಸಲಾಗುತ್ತಿದೆ .


    ಸಿ . ಸಮಿತಿ ಭಾರತೀಯ ರೆಡ್ ಕ್ರಾಸ್ ಸೊಸೈಟಿಯ ಸುಮಾರು 40,000 ಸ್ವಯಂಸೇವಕರ ಜೊತೆ ಸುಮಾರು 500 ಜಿಲ್ಲೆಗಳಲ್ಲಿ ಜಿಲ್ಲಾಡಳಿತಗಳೊಂದಿಗೆ ಕಾರ್ಯ ನಿರ್ವಹಿಸುತ್ತಿದೆ . ಅದು 33 ಕಡೆ ಐಸೋಲೇಶನ್ / ಕ್ವಾರಂಟೈನ್ ಸೌಕರ್ಯಗಳನ್ನು ಅಭಿವೃದ್ಧಿಪಡಿಸಿದೆ . ಸುಮಾರು 5.50 ಕೋಟಿ ಮೌಲ್ಯದ ವೆಂಟಿಲೇಟರ್ , ಮಾಸ್ಕ್ , ಪಿಪಿಇ ಮತ್ತು ಪರೀಕ್ಷಾ ಕಿಟ್ ಗಳನ್ನು ದೇಣಿಗೆ ನೀಡಲು ಸಹಕಾರ ನೀಡಿದೆ ಮತ್ತು 500 ಜಿಲ್ಲೆಗಳಾದ್ಯಂತ ವ್ಯಾಪಕ ಪರಿಹಾರ ಮತ್ತು ನೆರವು ಕಾರ್ಯವನ್ನು ಕೈಗೊಂಡಿದೆ .


    5. ಉದ್ಯಮ ಮತ್ತು ನವೋದ್ಯಮಗಳ ಸೇರ್ಪಡೆ : ಸಾರ್ವಜನಿಕ ಒಳಿತಿಗಾಗಿ ಖಾಸಗಿ ವಲಯದ ಮಧ್ಯಪ್ರವೇಶ


    ಉನ್ನತಾಧಿಕಾರ ಸಮಿತಿ 6 ಹಾಗೂ ನೀತಿ ಆಯೋಗ ಕೋವಿಡ್ - 19 ನಿರ್ವಹಣಾ ಕ್ರಮಗಳನ್ನು ಚುರುಕುಗೊಳಿಸಲು ಮತ್ತು ನೆರವು ನೀಡಲು ಖಾಸಗಿ ವಲಯದ ಸಾಮರ್ಥ್ಯ ಬಳಕೆಗೆ ಸಮನ್ವಯ ಸಹಭಾಗಿತ್ವದ ಕಾರ್ಯನಿರ್ವಹಿಸುತ್ತಿದೆ . ಅವುಗಳಲ್ಲಿ ಆರೋಗ್ಯ ರಕ್ಷಣಾ ನಿಗಾ ಮತ್ತು ಪತ್ತೆ ವಲಯದಲ್ಲಿ ಪ್ರತಿಸ್ಪಂದನಾ ವ್ಯವಸ್ಥೆಗಳನ್ನು ಸೃಷ್ಟಿಸುವುದು , ಆರೋಗ್ಯವಲ್ಲದ ಉದ್ಯಮ ಆಧಾರಿತ ಉಪಾಯಗಳು , ಪರಿಹಾರ ಮತ್ತು ಪುನರ್ವಸತಿ ಕ್ರಮಗಳನ್ನು ಕೈಗೊಳ್ಳುವುದು ಹಾಗೂ ರಾಷ್ಟ್ರವ್ಯಾಪಿ ಜಾಗೃತಿ ಮೂಡಿಸುವುದು . ಉದ್ಯಮ ಮತ್ತು ಆರ್ಥಿಕತೆಯ ನಾನಾ ವಲಯಗಳು ಎದುರಿಸುತ್ತಿರುವ ಹಲವು ಸವಾಲುಗಳನ್ನು ತಗ್ಗಿಸುವ ನಿಟ್ಟಿನಲ್ಲಿ ಕೆಲಸ ಮಾಡುತ್ತಿದೆ .


    ಅದು ಖಾಸಗಿ ವಲಯ ಮತ್ತು ನವೋದ್ಯಮಗಳ ಜೊತೆ ಅಂತರ ವಲಯ ಸಮಾಲೋಚನೆಗಳನ್ನು ಆರಂಭಿಸಿದ್ದು , ಸಹಭಾಗಿತ್ವ ಮತ್ತು ಸಮನ್ವಯದ ಪ್ರತಿಸ್ಪಂದನಾ ಕ್ರಿಯೆಗಳನ್ನು ಕೈಗೊಳ್ಳುವ ಜೊತೆಗೆ ಎಂಎಸ್ಎಂಇ , ಪ್ರವಾಸೋದ್ಯಮ , ವೈಮಾನಿಕ , ರಫ್ತು ಮತ್ತು ಉತ್ಪಾದನೆ ಹಾಗೂ ಸೇವಾ ವಲಯ ಸೇರಿದಂತೆ ಎಲ್ಲ ವಲಯಗಳಲ್ಲಿ ಪರಿಸ್ಥಿತಿಯನ್ನು ನಿಯಂತ್ರಿಸಲು ಕೈಗೊಳ್ಳಬೇಕಾದ ಕ್ರಮಗಳ ಬಗ್ಗೆ ಸಮಾಲೋಚನೆ ನಡೆಸಿ , ಸಲಹೆಗಳನ್ನು ನೀಡಲಾಗುತ್ತಿದೆ .


    ಎ ). ಖಾಸಗಿ ಆರೋಗ್ಯ ರಕ್ಷಣಾ ವಲಯದ ಪಾತ್ರ : ಬಿಕ್ಕಟ್ಟನ್ನು ಎದುರಿಸಲು ಸರ್ಕಾರದ ಜೊತೆ ಖಾಸಗಿ ಆರೋಗ್ಯ ರಕ್ಷಣಾ ವಲಯ ಕೂಡ ಗಂಭೀರ ಬದ್ಧತೆಯಿಂದ ಕಾರ್ಯ ನಿರ್ವಹಿಸುತ್ತಿದ್ದು , ಅದು ಒತ್ತಡದ ಸಂದರ್ಭಗಳಲ್ಲಿಯೂ ಸಹ ತನ್ನ ಸಹಾಯವನ್ನು ಒದಗಿಸುತ್ತಿದೆ . ಉತ್ಪಾದನಾ ಘಟಕಗಳು ಮುಂದೆ ಬರುತ್ತಿವೆ ಮತ್ತು ಅವರ ಘಟಕ , ಯಂತ್ರೋಪಕರಣ ಮತ್ತು ಕೌಶಲ್ಯಹೊಂದಿದ ಮಾನವ ಸಂಪನ್ಮೂಲವನ್ನು ಸಾಮೂಹಿಕ ಉತ್ಪಾದನಾ ಚಟುವಟಿಕೆಗಳಿಗೆ ಬಳಸಿಕೊಳ್ಳಲಾಗುತ್ತಿದೆ . ಉದಾಹರಣೆ ಸಿಐಐ , ಆಟೋಮೊಬೈಲ್ , ಯಂತ್ರೋಪಕರಣ ಮತ್ತು ರಕ್ಷಣಾ ವಲಯದ ಉನ್ನತ ಗುಣಮಟ್ಟದ ಉತ್ಪಾದನಾ ಕಂಪನಿಗಳ ಸಹಯೋಗದೊಂದಿಗೆ ಸಾಮೂಹಿಕವಾಗಿ ಭಾರೀ ಪ್ರಮಾಣದಲ್ಲಿ ವೆಂಟಿಲೇಟರ್ ಗಳ ಉತ್ಪಾದನೆಯಲ್ಲಿ ತೊಡಗಿದೆ . ಇದರಿಂದ ವೆಂಟಿಲೇಟರ್ ಗಳ ಉತ್ಪಾದನಾ ಸಾಮರ್ಥ್ಯ ವೃದ್ಧಿಯಾಗುತ್ತಿದ್ದು , ವೆಂಟಿಲೇಟರ್ ಗಳ ಆಮದು ತಗ್ಗಲಿದೆ . ಭಾರತದ ಉತ್ಪಾದನಾ ಕಂಪನಿಗಳಾದ ಟಾಟಾ , ಮಹಿಂದ್ರಾ ಮತ್ತು ಮಹಿಂದ್ರಾ , ಭಾರತ್ ಫೋರ್ಜ್ , ಮಾರುತಿ ಸುಜುಕಿ , ಅಶೋಕ್ ಲೈಲ್ಯಾಂಡ್ , ಹಿರೋ ಮೊಟೊಕಾರ್ಪ್ , ಗೋದ್ರೇಜ್ & ಬೊಯೊಸಿ , ಸುಂದರಂ ಫಾಸ್ಟೆನರ್ಸ್ , ವಾಲ್ಚಾಂದ್ ನಗರ್ , ಗ್ರಾಸಿಮ್ , ಹುಂಡಾಯೈ , ವೋಕ್ಸ್ ವ್ಯಾಗನ್ , ಕಮಿನ್ಸ್ ಇತ್ಯಾದಿ . ಇವು ದೊಡ್ಡ ಪ್ರಮಾಣದಲ್ಲಿ ವೆಂಟಿಲೇಟರ್ ಗಳ ಉತ್ಪಾದನೆಗೆ ಮುಂದಾಗಿದ್ದು , ಹಲವು ಕಂಪನಿಗಳು ಈಗಾಗಲೇ ಉತ್ಪಾದನೆಯನ್ನು ಆರಂಭಿಸಿವೆ .


    ಬಿ ) ಪರಿಹಾರ ಮತ್ತು ಪುನರ್ವಸತಿ ಕಾರ್ಯದಲ್ಲಿ ಆರೋಗ್ಯ ಕ್ಷೇತ್ರದವರನ್ನು ಹೊರತುಪಡಿಸಿ ಇತರೆಯವರ ನೆರವು : ಇಜಿ 6, ಸಿಐಐ - ಎಫ್ಐಸಿಸಿಐ , ನಾಸ್ಕಾಮ್ ಮತ್ತಿತರ ಔದ್ಯಮಿಕ ಒಕ್ಕೂಟಗಳನ್ನು ತೊಡಗಿಸಿಕೊಳ್ಳುವಲ್ಲಿ ಮಹತ್ವದ ಪಾತ್ರವಹಿಸುತ್ತಿದ್ದು , ಆ ಮೂಲಕ ರಾಜ್ಯಗಳು ಮತ್ತು ಸ್ಥಳೀಯ ಮಟ್ಟದಲ್ಲಿ ಸ್ಥಳೀಯ ಆಡಳಿತದೊಂದಿಗೆ ಸಮನ್ವಯ ನಡೆಸಿ , ಪರಿಹಾರ ಕಾರ್ಯಗಳನ್ನು ಕೈಗೊಳ್ಳಲು ನೆರವಾಗುತ್ತಿದೆ .


    I) ಸಿಐಐ -

      * i. ಪ್ರತಿ ಸ್ಪಂದನಾ ಉಪಕ್ರಮದಿಂದಾಗಿ 28 ರಾಜ್ಯಗಳ 50 ಲಕ್ಷ ಮಂದಿಗೆ ಅನುಕೂಲ .
      * ii. 13 ಮಾಸ್ಕ್ , 7.5 ಲಕ್ಷ ಗ್ಲೌಸ್ , 20,880 ಪಿಪಿಇ ಮತ್ತು 26.8 ಲಕ್ಷ ಸ್ಯಾನಿಟೈಸರ್ / ಸೋಪು ಸೇರಿದಂತೆ 47 ಲಕ್ಷ ಶುಚಿತ್ವ ಸಾಮಗ್ರಿಗಳನ್ನು ಸೂಕ್ಷ್ಮ ವರ್ಗದ ಜನರು , ಪೊಲೀಸರು ಮತ್ತು ವೈದ್ಯಕೀಯ ಕಾರ್ಯಕರ್ತರಿಗೆ ವಿತರಣೆ .
      * iii. ನೌಕರರು , ಕಾರ್ಮಿಕರು , ವಲಸೆ ಕಾರ್ಮಿಕರು , ವಿಶೇಷಚೇತನರು , ಮಧ್ಯಮ ರೈತರು , ವೃದ್ಧರು , ಮಕ್ಕಳು , ಮಹಿಳಾ ಕೂಲಿಕಾರರು ಮತ್ತು ಆದಿವಾಸಿ ಬುಡಕಟ್ಟು ಜನರು ಸೇರಿದಂತೆ ಸುಮಾರು 20 ಲಕ್ಷ ಮಂದಿಗೆ ಆಹಾರ ಬೆಂಬಲ ನೀಡಲಾಗಿದೆ . ಅಗತ್ಯವಿರುವವರಿಗೆ 11.75 ಲಕ್ಷ ಬೇಯಿಸಿದ ಆಹಾರ ಮತ್ತು 12.5 ಲಕ್ಷ ಆಹಾರ ಕಿಟ್ ಮತ್ತು 1,650 ಮಿಲಿಯನ್ ಟನ್ ಆಹಾರಧಾನ್ಯಗಳನ್ನು ವಿತರಣೆ , ಹಲವು ರಾಜ್ಯಗಳಲ್ಲಿ ಸಮುದಾಯ ಅಡುಗೆ ಕೋಣೆಗಳ ಸ್ಥಾಪನೆ .
      * iv. ಫೌಂಡೇಶನ್ ಪಂಜಾಬ್ ಮತ್ತು ಹರಿಯಾಣದ ಆರು ಜಿಲ್ಲೆಗಳ 150 ಗ್ರಾಮಗಳಲ್ಲಿ ಹಲವು ಪರಿಹಾರ ಮತ್ತು ಜಾಗೃತಿ ಕಾರ್ಯಕ್ರಮಗಳನ್ನು ಕೈಗೊಂಡಿದೆ . ಅದರಲ್ಲಿ ಸುಮಾರು 8,000 ಕೃಷಿ ಕೂಲಿಕಾರರು ಮತ್ತು ಮಧ್ಯಮ ರೈತ ಕುಟುಂಬಗಳಿಗೆ ಪಡಿತರ ಮತ್ತು ಶುಚಿತ್ವ ಕಿಟ್ ಗಳ ವಿತರಣೆಯೂ ಸೇರಿದೆ .
      * v. ವುಮೆನ್ ಎಕ್ಸ್ಂಪ್ಲರ್ ನೆಟ್ ವರ್ಕ್ ಉತ್ತರ ಪ್ರದೇಶ , ರಾಜಸ್ಥಾನ , ಪಶ್ಚಿಮ ಬಂಗಾಳ , ಗುಜರಾತ್ ಮತ್ತು ಮಹಾರಾಷ್ಟ್ರಗಳಲ್ಲಿ ದುರ್ಬಲ ಸಮುದಾಯದ ಸುಮಾರು 7,400 ಕುಟುಂಬಗಳಿಗೆ ಆಹಾರ ಕಿಟ್ ಗಳ ವಿತರಣೆ ಮತ್ತು ಜಾಗೃತಿ ಕಾರ್ಯಕ್ರಮಗಳನ್ನು ಕೈಗೊಂಡಿದೆ .

    II) ಎಫ್ಐಸಿಸಿಐ :

      * vi. 3.23 ಕೋಟಿ ಸಿದ್ಧಪಡಿಸಲಾದ ಊಟ ಮತ್ತು 1,50,000 ಕಿಲೋ ಒಣ ಪಡಿತರ ಧಾನ್ಯಗಳನ್ನು ವಿತರಿಸಲಾಗಿದೆ .
      * vii. , ಸಿದ್ಧಪಡಿಸಿದ ಆಹಾರ , ಒಣ ಆಹಾರಧಾನ್ಯ , ಪಿಪಿಇ , ಸ್ಯಾನಿಟೈಸರ್ , ವೈದ್ಯಕೀಯ ಉಪಕರಣ ಮತ್ತು ಪೂರೈಕೆ ಹಾಗೂ ವೈದ್ಯಕೀಯ ಸೌಕರ್ಯಗಳೂ ಸೇರಿ ಕೋವಿಡ್ - 19 ಗೆ ಸಂಬಂಧಿಸಿದ ಚಟುವಟಿಕೆಗಳಿಗಾಗಿ ಒಟ್ಟು 3009.56 ಕೋಟಿ ರೂ . ವ್ಯಯ ಮಾಡಲಾಗಿದೆ .
      * viii. ಕೇರ್ಸ್ ನಿಧಿಗೆ 5123.5 ಕೋಟಿ ರೂ . ದೇಣಿಗೆ ನೀಡಲಾಗಿದೆ .
      * ix. 58,57,500 ಮಾಸ್ಕ್ ಗಳು , 7,86,725 ಲೀಟರ್ ಸ್ಯಾನಿಟೈಸರ್ , 25 ಲಕ್ಷ ಪಿಪಿಇ , 10,025 ವೆಂಟಿಲೇಟರ್ ಮತ್ತು 25,000 ಪರೀಕ್ಷಾ ಕಿಟ್ ಗಳನ್ನು ವಿತರಿಸಲಾಗಿದೆ .
      * x. 7 ಜನರಿಗೆ ನೀರಿನ ಎಟಿಎಂ ಸೌಕರ್ಯ ಕಲ್ಪಿಸಲಾಗಿದೆ .

    III). ನಾಸ್ಕಮ್ :

      * xi. 15 ಜನರಿಗೆ ಸಿದ್ಧಪಡಿಸಲಾದ ಊಟ , ಒಣ ಆಹಾರಧಾನ್ಯ ಮತ್ತು ಸುಮಾರು 5 ಲಕ್ಷ ಕುಟುಂಬಗಳಿಗೆ ಸ್ಯಾನಿಟೇಶನ್ ಕಿಟ್ ಗಳನ್ನು , 2.4 ಲಕ್ಷ ಮಾಸ್ಕ್ ಮತ್ತು ಗ್ಲೌಸ್ , 3.5 ಲಕ್ಷ ಸೋಪು ಮತ್ತು ಸ್ಯಾನಿಟೈಸರ್ ಮತ್ತು 2,50,000 ಪಿಪಿಇ ಕಿಟ್ ಗಳನ್ನು ವಿತರಿಸಲಾಗಿದೆ .
      * xii. ಪರೀಕ್ಷಾ ವಿಧಾನದಡಿ ಸುಮಾರು 6500 ಮಾದರಿಗಳನ್ನು ಪರೀಕ್ಷಿಸಲಾಗಿದೆ .
      * xiii. 10,000 ಕ್ಕೂ ಅಧಿಕ ಮಕ್ಕಳಿಗೆ ಆನ್ ಲೈನ್ ನಿರಂತರ ಕಲಿಕಾ ಸೌಕರ್ಯಕ್ಕಾಗಿ ಪ್ರಾಯೋಜಕತ್ವ ವಹಿಸಿಕೊಳ್ಳಲಾಗಿದೆ .
      * xiv. - 19 ಕುರಿತ ಸಂಶೋಧನೆಗೆ 4.2 ಕೋಟಿ ರೂ . ನೀಡುವ ಪ್ರಕ್ರಿಯೆ ಪ್ರಗತಿಯಲ್ಲಿದೆ .

    ಸಿ ) ನವೋದ್ಯಮಗಳು ಮತ್ತು ತಂತ್ರಜ್ಞಾನ ಆಧಾರಿತ ಆವಿಷ್ಕಾರಗಳು , ಭಾರತೀಯ ಮಿತವ್ಯಯಗಳ ಬಳಕೆ :


    ಕೋವಿಡ್ - 19 ಸಾಂಕ್ರಾಮಿಕ ತಂದೊಡ್ಡಿರುವ ಸವಾಲುಗಳಿಗೆ ದೇಶಾದ್ಯಂತ ಎಲ್ಲ ಉದ್ಯಮಿಗಳು ಮತ್ತು ಆವಿಷ್ಕಾರಿಗಳು ಅತ್ಯಂತ ಕ್ಷಿಪ್ರವಾಗಿ ಸ್ಪಂದಿಸಿರುವುದನ್ನು ಗುರುತಿಸಿರುವ ಇಜಿ 6 ಮತ್ತು ನೀತಿ ಆಯೋಗ , ಭಾರತೀಯ ನವೋದ್ಯಮಗಳು , ಅಮೆರಿಕದಲ್ಲಿನ ಭಾರತೀಯರ ನವೋದ್ಯಮಗಳು ಮತ್ತು ಇತರೆ ದೇಶಗಳೊಂದಿಗೆ ನಿರಂತರವಾಗಿ ಸಮಾಲೋಚನೆಯಲ್ಲಿ ತೊಡಗಿದ್ದು , ಆಮೂಲಕ ಹೊಸ ಆವಿಷ್ಕಾರ , ಕಡಿಮೆ ವೆಚ್ಚದ ವಿನ್ಯಾಸಗಳು ಮತ್ತು ಅಪ್ಲಿಕೇಶನ್ ಗಳ ಅಭಿವೃದ್ಧಿ , ಬೃಹತ್ ಉದ್ಯಮ ವೇದಿಕೆಗಳ ಜೊತೆ ಸಂಯೋಜನೆ ಮಾಡುವ ಕೆಲಸ ಮಾಡಿದೆ .

      * I. ವಾರಗಳಲ್ಲಿ ವಿಶ್ವ ವಿದ್ಯಾಲಯಗಳಿಂದ ಪ್ರೋತ್ಸಾಹಿಸಲ್ಪಟ್ಟಿದ್ದರಿಂದ ಹುಟ್ಟಿಕೊಂಡ ಹಲವು ನವೋದ್ಯಮಗಳು ಹೊಸ ಹೊಸ ಅನ್ವೇಷಣೆಗಳಲ್ಲಿ ತೊಡಗಿವೆ . ಅವುಗಳ ಉದಾಹರಣೆ ಎಂದರೆ ಸಾರ್ವಜನಿಕ ಸ್ಥಳಗಳು ಮತ್ತು ಕಚೇರಿಗಳ ಪ್ರವೇಶದ್ವಾರದಲ್ಲಿ ಹ್ಯಾಂಡ್ ಸ್ಯಾನಿಟೈಸರ್ ಅನ್ನು ಸಿಂಪಡಿಸಲು ರೋಬೋಟ್ ಗಳ ಅಭಿವೃದ್ಧಿ , ಸೋಂಕಿನ ಬಗ್ಗೆ ಸಾರ್ವಜನಿಕ ಆರೋಗ್ಯ ಸಂದೇಶಗಳನ್ನು ರವಾನಿಸುವುದು , ಆಸ್ಪತ್ರೆಗಳ ಐಸೋಲೇಶನ್ ವಾರ್ಡ್ ಗಳಿಗೆ ಔಷಧ ಮತ್ತು ಆಹಾರ ಕೊಂಡೊಯ್ಯುವ ನವೋದ್ಯಮಗಳು ಕೆಲಸ ಮಾಡಿವೆ , ವೈದ್ಯರೊಂದಿಗೆ ಆನ್ ಲೈನ್ ಮೂಲಕ ಸಮಾಲೋಚನೆ ನಡೆಸಲು ಮತ್ತು ಮನೆಗಳಲ್ಲಿಯೇ ಪರೀಕ್ಷೆಗಳನ್ನು ಮಾಡಿಸಿಕೊಳ್ಳಲು ನೆರವಾಗುವಂತೆ ಆಪ್ ಗಳನ್ನು ಅಭಿವೃದ್ಧಿಪಡಿಸಲಾಗಿದೆ . ಐಐಟಿ ಕಾನ್ಪುರ ಮತ್ತು ಐಐಟಿ ಹೈದ್ರಾಬಾದ್ ನಿಂದ ಉತ್ತೇಜಿಸಲ್ಪಟ್ಟ ನವೋದ್ಯಮಗಳು ಅತಿ ಕಡಿಮೆ ವೆಚ್ಚದ ಸುಲಭವಾಗಿ ಬಳಸಬಹುದಾದ ಮತ್ತು ಮಡಿಚಿಡಬಹುದಾದ ಹಾಗೂ ಗ್ರಾಮೀಣ ಪ್ರದೇಶಗಳಿಗೆ ನಿಯೋಜಿಸಬಹುದಾದ ವೆಂಟಿಲೇಟರ್ ಗಳನ್ನು ಅಭಿವೃದ್ಧಿಪಡಿಸುವ ಕಾರ್ಯದಲ್ಲಿ ತೊಡಗಿವೆ . ಕೆಲವು ರಾಜ್ಯಗಳಲ್ಲಿ ಸಾಮಾಜಿಕ ಅಂತರ ಕಾಯ್ದುಕೊಳ್ಳುವುದರ ಕುರಿತು ನಿಗಾವಹಿಸಲು ದ್ರೋಣ್ ಗಳನ್ನು ಬಳಕೆ ಮಾಡಲಾಗುತ್ತಿದೆ .
      * II. - 19 ಎದುರಿಸಲು ವಿಶ್ವ ವಿದ್ಯಾಲಯಗಳು , ಕೈಗಾರಿಕೆಗಳು , ನವೋದ್ಯಮಗಳು ಮತ್ತು ಸರ್ಕಾರದ ಸಮಗ್ರ ಪ್ರಯತ್ನಗಳಿಗೆ ಉತ್ತಮ ವೇದಿಕೆಯನ್ನು ಕಲ್ಪಿಸಿಕೊಡುವ ನಿಟ್ಟಿನಲ್ಲಿ ಕೈಗಾರಿಕಾ ಸಂಸ್ಥೆಗಳು , ಅತ್ಯಂತ ಮಹತ್ವದ ಪಾತ್ರವನ್ನು ವಹಿಸುತ್ತಿವೆ . ಉದಾಹರಣೆಗೆ ಸಿಐಐ , ಪ್ರಧಾನ ವೈಜ್ಞಾನಿಕ ಸಲಹೆಗಾರರ ಕಚೇರಿಯೊಂದಿಗೆ ಕಾರ್ಯ ನಿರ್ವಹಿಸುತ್ತಿದ್ದು , ಐಐಟಿ ಕಾನ್ಪುರ , ಐಐಟಿ ಮದ್ರಾಸ್ , ಐಐಟಿ ದೆಹಲಿ , ಐಐಎಸ್ ಸಿ ಬೆಂಗಳೂರು , ಇಡಿಸಿ ಪುಣೆ ಇವುಗಳ ನವೋದ್ಯಮಗಳು ವೆಂಟಿಲೇಟರ್ ಗಳ 28 ನಾವಿನ್ಯ ವಿನ್ಯಾಸ ಮತ್ತು ಪರಿಹಾರವನ್ನು ಈಗಾಗಲೇ ಸ್ವೀಕರಿಸಲಾಗಿದೆ . ತಂತ್ರಜ್ಞಾನವನ್ನು ಸಮರ್ಪಕವಾಗಿ ಬಳಸಿಕೊಳ್ಳಲು ಸಿಐಐ ತಾನೇ ಆನ್ ಲೈನ್ ಕೋವಿಡ್ - 19 ಗಂಭೀರ ಸ್ವರೂಪದ ಅತ್ಯವಶ್ಯಕ ವಸ್ತುಗಳನ್ನು ಅಭಿವೃದ್ಧಿಪಡಿಸಿದೆ . ಅದರಲ್ಲಿ ಬೇಡಿಕೆ ಮತ್ತು ಪೂರೈಕೆ ನಡುವೆ ಸಂಪರ್ಕ ಕಲ್ಪಿಸುವ ವೇದಿಕೆಯಾಗಿದ್ದು , ಅದು ಉತ್ಪಾದಕರು ಮತ್ತು ಪೂರೈಕೆದಾರರ ನಡುವೆ ಹೊಂದಾಣಿಕೆ ಮಾಡಿಕೊಡಲಿದೆ .

    III) ವೆಂಟಿಲೇಟರ್ ಪರಿಹಾರಗಳು :


 1. ಎ . ಆಗ್ವ : ಈ ಕಡಿಮೆ ವೆಚ್ಚದ ವೆಂಟಿಲೇಟರ್ ಅನ್ನು ನವೋದ್ಯಮ ಅಭಿವೃದ್ಧಿಪಡಿಸಿದ್ದು , ಇದನ್ನು ಎಲ್ಲೆಂದರಲ್ಲಿ ಸುಲಭವಾಗಿ ಸಾಗಿಸಬಹುದಾಗಿದೆ ಮತ್ತು ಅದನ್ನು ಆಂಬುಲೆನ್ಸ್ ಗಳಲ್ಲಿ ಕಾರ್ಯಾಚರಣೆಗೊಳಿಸಬಹುದಾಗಿದ್ದು , ಸಣ್ಣ ಹೊಟೇಲ್ ಕೋಣೆಗಳೂ ಸೇರಿದಂತೆ ಕೋವಿಡ್ ವಾರ್ಡ್ ಗಳಲ್ಲಿ ಬಳಸಬಹುದು . ಚಿಕ್ಕದಾಗಿರುವ ಕಡಿಮೆ ವಿದ್ಯುತ್ ಬಳಸುವ ಮತ್ತು ಆಪರೇಟರ್ ಗಳಿಗೆ ಕನಿಷ್ಠ ತರಬೇತಿ ಅಗತ್ಯ ಸೇರಿದಂತೆ ಹಲವು ಅಂಶಗಳನ್ನು ಒಳಗೊಂಡಿದೆ . ಈ ನವೋದ್ಯಮಕ್ಕೆ ಪ್ರಸ್ತುತ ಪ್ರತಿ ತಿಂಗಳು ಸುಮಾರು 20,000 ಘಟಕಗಳನ್ನು ಸಿದ್ಧಪಡಿಸುವ ಸಾಮರ್ಥ್ಯವಿದ್ದು ಮತ್ತು ಇದು ವೆಂಟಿಲೇಟರ್ ಉತ್ಪಾದನೆಯ ಪ್ರಮುಖ ಕಂಪನಿಯಾಗಿದೆ .


    ಬಿ . ಜೈವಿಕ ವಿನ್ಯಾಸ : ರೋಬೋಟಿಕ್ ಉತ್ಪನ್ನ ರೆಸ್ಪಿರ್ ಏಡ್ ಅಭಿವೃದ್ಧಿಪಡಿಸಲಾಗಿದ್ದು , ಇದು ಮಾನವರು ನಿರ್ವಹಿಸುವ ವೆಂಟಿಲೇಟರ್ ಗಳನ್ನು ಯಾಂತ್ರಿಕೃತವಾಗಿ ನಿರ್ವಹಿಸಬಹುದು . ಈ ಉತ್ಪನ್ನದಲ್ಲಿ ಎರಡು ರೋಬೋಟಿಕ್ ವಿಭಾಗಗಳಿದ್ದು , ಜೊತೆಗೆ ಧ್ವನಿ ನಿಯಂತ್ರಣ ವ್ಯವಸ್ಥೆಯೂ ಇದೆ . ಇದನ್ನು ರೋಗಿಗೆ ಇಂಟಿಬ್ಯೂಟ್ ( ಕೊಳವೆ ಚಿಕಿತ್ಸೆ ) ಮಾಡಲು ಮತ್ತು ಶಾಂತಗೊಳಿಸಲು ಯಾವುದೇ ವ್ಯಕ್ತಿ ಬಳಸಬಹುದು . ಪ್ರಸ್ತುತ ಪ್ರತಿ ತಿಂಗಳು ಸುಮಾರು 2,000 ರೆಸ್ಪಿರ್ ಏಡ್ ಗಳನ್ನು ಉತ್ಪಾದಿಸುವ ಸಾಮರ್ಥ್ಯವಿದೆ .


    ಸಿ . ಕಾನಾತ್ : ಈ ಉತ್ಪನ್ನ ಕನಿಷ್ಠ ವೆಂಟಿಲೇಟರ್ ರೀತಿಯಲ್ಲಿ ಕಾರ್ಯನಿರ್ವಹಿಸಬಹುದಾಗಿದ್ದು , ಇದನ್ನು ಬಳಸಲು ಆಶಾ ಕಾರ್ಯಕರ್ತರು ಮತ್ತು ಇತರರಿಗೆ ತರಬೇತಿ ನೀಡಬಹುದಾಗಿದೆ ಇದು ಪೋರ್ಟಬಲ್ ಆಗಿದೆ . ಈ ವೆಂಟಿಲೇಟರ್ ಅನ್ನು ಏಕ ಕಾಲದಲ್ಲಿ ಇಬ್ಬರು ರೋಗಿಗಳಿಗೆ ಬಳಸಬಹುದಾಗಿದೆ ಮತ್ತು ಅದರೊಳಗೆ ಬ್ಯಾಟರಿ , ಆಕ್ಸಿಜನ್ ಕಾನ್ಸನ್ ಟ್ರೇಟರ್ ಮತ್ತು ಸ್ಟೆರಲೈಸರ್ ಕ್ಯಾಬಿನೆಟ್ ಕೂಡ ಇರಲಿದೆ . ಇದರ ಮಾದರಿ ಸಿದ್ಧವಿದ್ದು , ಕಂಪನಿ ಈ ವರ್ಷದ ಜೂನ್ ಅಂತ್ಯದ ವೇಳೆಗೆ ಪ್ರತಿ ತಿಂಗಳು ಸುಮಾರು 5,000 ಉಪಕರಣಗಳನ್ನು ಉತ್ಪಾದಿಸುವ ಸಾಮರ್ಥ್ಯ ಎದುರು ನೋಡುತ್ತಿದೆ .


    IV) ಇತರೆ ಪರಿಹಾರಗಳು :


 1. ಡಿ . ಕ್ಯೂರ್ . ಏಐ : ನವೋದ್ಯಮ ಎದೆ ಕ್ಷ - ಕಿರಣ ( ಎಕ್ಸರೆ ) ಗಳನ್ನು ವಿಶ್ಲೇಷಿಸುವ ವ್ಯವಸ್ಥೆಯನ್ನು ಅಭಿವೃದ್ಧಿಪಡಿಸಿದ್ದು , ಪ್ರತಿ ದಿನ ಸುಮಾರು 10,000 ಎಕ್ಸರೆ ಸಂಸ್ಕರಿಸುವ ಸಾಮರ್ಥ್ಯವಿದೆ . ಪ್ರಸ್ತುತ ಕೋವಿಡ್ - 19 ಸೋಂಕಿನ ಹಿನ್ನೆಲೆಯಲ್ಲಿ ಹಲವು ಸಂಶೋಧನಾ ಬೆಳವಣಿಗೆಗಳಲ್ಲಿ ಸಿಎಸ್ಆರ್ ಗೆ ಸಂಬಂಧಿಸಿದಂತೆ ದ್ವಿಪಕ್ಷೀಯ ಸಾಮರ್ಥ್ಯ ಪ್ರದರ್ಶನಗಳು ಕಂಡುಬಂದಿದ್ದು , ಇದರ ಫಲಿತಾಂಶಗಳನ್ನು ಜಾರಿಗೊಳಿಸಬಹುದಾಗಿದೆ . ಅವುಗಳ ರಾಷ್ಟ್ರೀಯ ಭಾಷಾ ಸಂಸ್ಕರಣೆ ( ಎನ್ಎಲ್ ಪಿ ) ಆಧಾರಿತ ಕೃತಕ ಬುದ್ಧಿಮತ್ತೆ ಛಾಟ್ ಬಾಟ್ ಅನ್ನು ಕೋವಿಡ್ - 19 ಸೋಂಕಿರುವ ವ್ಯಕ್ತಿಗಳ ಮೇಲೆ ನಿಗಾ ಇಡಲು ಬಳಸಬಹುದು .


    ಇ . ದ್ರೋಣಂಆಪ್ಸ್ : ಅತ್ಯಾಧುನಿಕ ಭೌಗೋಳಿಕ ಮಾಹಿತಿ ವ್ಯವಸ್ಥೆ ( ಜಿಐಎಸ್ ) ಮತ್ತು ಜಿಯೋ - ಫೆನ್ಸಿಂಗ್ ಆಧಾರಿತ ಮ್ಯಾಪ್ ಗಳನ್ನು ನವೋದ್ಯಮ ಅಭಿವೃದ್ಧಿಪಡಿಸಿದ್ದು , ಅದನ್ನು ಹಾಟ್ ಸ್ಪಾಟ್ ಪ್ರದೇಶಗಳಲ್ಲಿ ಗುಂಪು ಕಾರ್ಯತಂತ್ರ ಮಾಹಿತಿಗಾಗಿ ಬಳಸಬಹುದಾಗಿದೆ .

      * . ಎಂಫೈನ್ : ಇದು ಕೃತಕ ಬುದ್ಧಿಮತ್ತೆ ಆಧರಿಸಿದ ಆನ್ ಲೈನ್ ವೈದ್ಯರ ಸಮಾಲೋಚನೆ ಮತ್ತು ಟೆಲಿ ಮೆಡಿಸನ್ ವೇದಿಕೆಯಾಗಿದೆ . ಇದು ಡಯಾಗ್ನಾಸ್ಟಿಕ್ ಪ್ರಯೋಗಾಲಯಗಳು ಮತ್ತು ಫಾರ್ಮರ್ಸಿ ಇತ್ಯಾದಿಗಳ ನಡುವೆ ಸಂಪರ್ಕ ಕಲ್ಪಿಸಲಿದೆ . ಈ ವೇದಿಕೆಯಡಿ ವೈದ್ಯರ ಸಮಾಲೋಚನೆಗೆ ವಿಡಿಯೋ ಉಪಕರಣವನ್ನೂ ಸಹ ಬೆಂಬಲಿಸುತ್ತದೆ .

    ಜಿ . ಮೈಕ್ರೋಗೊ : ನವೋದ್ಯಮ ಮಂಚೂಣಿಯಲ್ಲಿರುವ ವೈದ್ಯಕೀಯ ವೃತ್ತಿಪರರಿಗಾಗಿ ಕೈತೊಳೆಯುವ ವ್ಯವಸ್ಥೆಯನ್ನು ಅಭಿವೃದ್ಧಿಪಡಿಸಿದೆ ಅದಕ್ಕೆ ಕನಿಷ್ಠ ಸಂಪನ್ಮೂಲಗಳ ಬಳಕೆ ಮಾಡಲಾಗಿದ್ದು , ಅದು ಬಳಕೆ ಮಾಡಿರುವ ದತ್ತಾಂಶವನ್ನು ಸಂಗ್ರಹಿಸಲಿದೆ . ಈ ನವೋದ್ಯಮಕ್ಕೆ ಪ್ರಸ್ತುತ ದಿನಕ್ಕೆ 100 ಉಪಕರಣಗಳನ್ನು ಉತ್ಪಾದಿಸುವ ಸಾಮರ್ಥ್ಯ ಹೊಂದಿದೆ .


    ಎಚ್ . ಸ್ಟಾಕ್ಯೂ : ಕಂಪನಿ ಕೃತಕ ಬುದ್ಧಿಮತ್ತೆ ಆಧಾರಿತ ಥರ್ಮಲ್ ಇಮೇಜಿಂಗ್ ಕ್ಯಾಮರಾಅನ್ನು ಅಭಿವೃದ್ಧಿಪಡಿಸಿದ್ದು , ಅದನ್ನು ತಪಾಸಣೆಗಾಗಿ ಬಳಕೆ ಮಾಡಲಾಗುವುದು ಮತ್ತು ಪ್ರಸ್ತುತ ಅದನ್ನು ಪಂಜಾಬ್ ಮತ್ತು ಉತ್ತರ ಪ್ರದೇಶಗಳಲ್ಲಿ ಅಗತ್ಯ ಸೇವೆಗಳು ಮತ್ತು ಅಗತ್ಯವಿರುವ ನಾಗರಿಕರಿಗೆ ಇ - ಪಾಸ್ ಸೃಷ್ಟಿಸಲು ಬಳಕೆ ಮಾಡಲಾಗುತ್ತಿದೆ .


    ಐ . ಬೆಮೆಲ್ ರೈಲು ಕೋಚ್ ವಿಭಾಗ : ಇವುಗಳಲ್ಲದೆ , ಹಳೆಯ ರೈಲು ಬೋಗಿಯನ್ನು ನಡೆದಾಡುವ ಸೋಂಕು ನಿವಾರಕ ಸುರಂಗವನ್ನಾಗಿ ಅಭಿವೃದ್ಧಿಪಡಿಸುವುದು ಸೇರಿದಂತೆ ಹಲವು ವಿನೂತನ ಪ್ರಯತ್ನಗಳು ನಡೆದಿವೆ . ಅಂಬುಜಾ ಸಿಮೆಂಟ್ ಫೌಂಡೇಶನ್ ಮತ್ತು ಎಸಿಸಿ ಟ್ರಸ್ಟ್ , ನೂರಾರು ಗ್ರಾಮಗಳಿಗೆ ಏಕಕಾಲದಲ್ಲಿ ಸೋಂಕು ದ್ರಾವಣ ಸಿಂಪಡಿಸುವ ವಾಹನ ಮತ್ತು ಟ್ಯಾಂಕರ್ ಗಳನ್ನು ಅಭಿವೃದ್ಧಿಪಡಿಸಿದೆ .


    ಜೆ . ಸಾಮಾಜಿಕ ಅಂತರ ಕಾಯ್ದುಕೊಳ್ಳುವುದು ನಿಯಮವಾಗಿರುವ ಹಿನ್ನೆಲೆಯಲ್ಲಿ ಹಲವು ಕಂಪನಿಗಳು ಅದಕ್ಕಾಗಿ ಪರಿಹಾರ ಕಂಡುಕೊಳ್ಳಲು ಡಿಜಿಟಲ್ ಅಪ್ಲಿಕೇಶನ್ ಗಳನ್ನು ಬಳಕೆ ಮಾಡುತ್ತಿವೆ . ಎಸ್ಎಪಿ ತನ್ನ ತಂತ್ರಜ್ಞಾನಗಳಿಗೆ ಮುಕ್ತ ಅವಕಾಶ ಕಲ್ಪಿಸಿದ್ದು , ಅದನ್ನು ಸೋಂಕು ತಡೆ ನಿಯಂತ್ರಣಕ್ಕೆ ಬಳಸಬಹುದಾಗಿದೆ . ಐಬಿಎಂ , ವಲ್ಡ್ ಕಮ್ಯುನಿಟಿ ಗ್ರಿಡ್ ಜೊತೆ ತಂಡವನ್ನು ಕಟ್ಟಿಕೊಂಡು , ಐಬಿಎಂ ಸಾಮಾಜಿಕ ಪರಿಣಾಮ ಉಪಕ್ರಮವನ್ನು ಆರಂಭಿಸಿದ್ದು , ಅದರಡಿ ಯಾವುದೇ ಕಂಪ್ಯೂಟರ್ ಮತ್ತು ಅಂತರ್ಜಾಲ ಸಂಪರ್ಕ ಹೊಂದಿರುವ ವ್ಯಕ್ತಿ ತನ್ನ ಉಪಕರಣವನ್ನು ವಿಶ್ವದ ಅತಿದೊಡ್ಡ ಸಮಸ್ಯೆಗಳಾಗಿರುವ ಆರೋಗ್ಯ ಮತ್ತು ಸುಸ್ಥಿರತೆ ಕುರಿತು ವೈಜ್ಞಾನಿಕ ಅಧ್ಯಯನಗಳನ್ನು ಕೈಗೊಳ್ಳಲು ನೆರವನ್ನು ದೇಣಿಗೆಯಾಗಿ ಕೊಡಬಹುದು . ಮೈಕ್ರೋಸಾಫ್ಟ್ ತಂತ್ರಜ್ಞಾನ ಪಂಜಾಬ್ ಸರ್ಕಾರದ ಬೆಂಬಲದೊಂದಿಗೆ ಕೋವಾ ಅಭಿವೃದ್ಧಿಪಡಿಸಿದ್ದು , ಅಂದರೆ ಕೋವಿಡ್ - 19 ಕುರಿತ ಖಚಿತ ಮಾಹಿತಿ ಮತ್ತು ಸಕಾಲದಲ್ಲಿ ನೆರವು ನೀಡುವ ಆಪ್ ಇದಾಗಿದೆ .


    6. ಆರೋಗ್ಯ ಸೇತು : ಟೆಲಿಮೆಡಿಸನ್ ಅಂಶ ಒಳಗೊಂಡಿರುವ ಅತಿದೊಡ್ಡ ಅಪಾಯ ಅಂದಾಜು ಮಾಡುವ ಮೊಬೈಲ್ ವೇದಿಕೆ


    ಇಜಿ 6 ಎಲ್ಲ ಸಿಎಸ್ಒ , ಎನ್ ಜಿಒ , ಅಂತಾರಾಷ್ಟ್ರೀಯ ಸಂಸ್ಥೆಗಳು ಮತ್ತು ಉದ್ಯಮ ಪಾಲುದಾರರಿಗೆ ತಮ್ಮ ಕಾರ್ಯಾಚರಣೆಗಳಲ್ಲಿ ಆರೋಗ್ಯ ಸೇತು ವೇದಿಕೆಯನ್ನು ಪರಿಣಾಮಕಾರಿಯಾಗಿ ಬಳಕೆ ಮಾಡುವಂತೆ ಆಗ್ರಹಿಸಿದೆ . ಈ ಅಪ್ಲಿಕೇಶನ್ ಅಡಿ ಕೋವಿಡ್ - 19 ಸೋಂಕಿಗೆ ಒಳಗಾಗುವ ಸಾಧ್ಯತೆಗಳನ್ನು ಅಂದಾಜಿಸಲು ಜನರಿಗೆ ನೆರವಾಗಲಿದ್ದು , ಇದರಲ್ಲಿ ಕಟಿಂಗ್ ಎಡ್ಜ್ ಬ್ಲೂಟೂತ್ ತಂತ್ರಜ್ಞಾನ ಮತ್ತು ಕೃತಕ ಬುದ್ಧಿಮತ್ತೆ ಆಧರಿಸಿದ ಆಲ್ಗೊರಿಥಮ್ಸ್ ಮೂಲಕ ಬೇರೆಯವರೊಂದಿಗೆ ಸಂವಾದ ನಡೆಸಬಹುದು . ಇದು ವಿಶ್ವದ ಅತ್ಯಂತ ವೇಗವಾಗಿ ಬೆಳವಣಿಗೆ ಹೊಂದುತ್ತಿರುವ ಮೊಬೈಲ್ ಅಪ್ಲಿಕೇಶನ್ ಆಗಿದ್ದು , ಅದು ಬಿಡುಗಡೆ ಆದ ಕೆಲವೇ ದಿನಗಳಲ್ಲಿ ಗೂಗಲ್ ಪ್ಲೇಸ್ಟೋರ್ ನಿಂದ ಸುಮಾರು 80 ಮಿಲಿಯನ್ ಗೂ ಅಧಿಕ ಜನರು ಡೌನ್ ಲೋಡ್ ಮಾಡಿಕೊಂಡಿದ್ದಾರೆ .


    ಅದು ಇದೀಗ ಆನ್ ಲೈನ್ ಟೆಲಿಮೆಡಿಸನ್ ಮತ್ತು ವೈದ್ಯಕೀಯ ಸಮಾಲೋಚನೆಗಳು ( ಕರೆ ಮತ್ತು ವಿಡಿಯೋ ) , ಹೋಮ್ ಲ್ಯಾಬ್ ಟೆಸ್ಟ್ ಮತ್ತು ಇ - ಫಾರ್ಮಸಿ ಸೇವೆಯನ್ನು ಒದಗಿಸುತ್ತಿದೆ . ಆರೋಗ್ಯಸೇತುಮಿತ್ರ ಎಂಬ ಹೊಸ ಅಂಶವನ್ನು ಒಳಗೊಂಡ ಆಪ್ ಅನ್ನು ನೀತಿ ಆಯೋಗ ಮತ್ತು ಭಾರತ ಸರ್ಕಾರದ ಪ್ರಧಾನ ವೈಜ್ಞಾನಿಕ ಸಲಹೆಗಾರರ ನಾಯಕತ್ವದಲ್ಲಿ ಅಭಿವೃದ್ಧಿಪಡಿಸಲಾಗಿದೆ . ಆರೋಗ್ಯಸೇತುಮಿತ್ರದಲ್ಲಿ ಸಂಸ್ಥೆಗಳು , ಕೈಗಾರಿಕಾ ಒಕ್ಕೂಟಗಳು ಮತ್ತು ನವೋದ್ಯಮಗಳು ಸ್ವಯಂಪ್ರೇರಿತವಾಗಿ ಪಾಲ್ಗೊಳ್ಳಬಹುದು .


    7. ಪಿಪಿಇ ಮತ್ತು ಪರೀಕ್ಷಾ ಕಿಟ್ ಗಳು


    ಇಜಿ 6, ಕೋವಿಡ್ - 19 ಗೆ ಸಂಬಂಧಿಸಿದ ಉಪಕರಣಗಳನ್ನು ಉಚಿತವಾಗಿ ನೀಡಲು ಹಲವು ಪಾಲುದಾರರೊಂದಿಗೆ ನಿರಂತರವಾಗಿ ಪ್ರಯತ್ನ ನಡೆಸುತ್ತಿದೆ .


    · ಆರ್ ಟಿಪಿಸಿಆರ್ ಪರೀಕ್ಷಾ ಕಿಟ್ ಗಳು - ಟೇಮಾಸೆಕ್ ( TEMASEK) ವತಿಯಿಂದ 70,000 ಕಿಟ್ ಗಳನ್ನು ಒದಗಿಸಲಾಗಿದೆ .


    · ಆರ್ ಟಿಪಿಸಿಆರ್ ಪರೀಕ್ಷಾ ಕಿಟ್ ಗಳು – ಬಿಎಂಜಿಎಫ್ ಫೌಂಡೇಶನ್ ನಿಂದ 30,000 ಕಿಟ್ ಗಳ ವಿತರಣೆ ( ಉತ್ತರ ಪ್ರದೇಶ ಮತ್ತು ಬಿಹಾರಕ್ಕೆ ನೀಡಲಾಗಿದೆ )


    · ಅಭಿವೃದ್ಧಿ ಪಾಲುದಾರರು ಮತ್ತು ದಾನಿಗಳ ಮೂಲಕ 3 ಲಕ್ಷ ಎನ್ 95 ಮತ್ತು 5 ಲಕ್ಷ ಸರ್ಜಿಕಲ್ ಮಾಸ್ಕ್ ವಿತರಣೆ .


    ಕೋವಿಡ್ - 19 ಎದುರಿಸಲು ಎಲ್ಲ ಸಂಬಂಧಿಸಿದವರ ಆಯಾ ವಲಯದಲ್ಲಿನ ನಿರ್ದಿಷ್ಟ ಪ್ರಯತ್ನಗಳನ್ನು ಒಂದುಗೂಡಿಸಲು ಉನ್ನತಾಧಿಕಾರ ಸಮಿತಿ 6, ಒಂದು ಸಮಗ್ರ ವೇದಿಕೆಯನ್ನು ಒದಗಿಸುತ್ತಿದೆ . ಇದರಲ್ಲಿ ರಾಜ್ಯಗಳು ಮತ್ತು ಜಿಲ್ಲಾಡಳಿತಗಳಲ್ಲದೆ ಸೂಕ್ಷ್ಮ ಹಂತದಲ್ಲಿ ವಿಶ್ವ ಸಂಸ್ಥೆಯ ಏಜೆನ್ಸಿಗಳು , ಸಿಎಸ್ಒಗಳು , ಎನ್ ಜಿಒಗಳು , ನವೋದ್ಯಮಗಳು ಮತ್ತು ಕೈಗಾರಿಕಾ ಪಾಲುದಾರರ ನಡುವೆ ಸಮನ್ವಯದ ಪರಿಣಾಮಕಾರಿ ಕ್ರಮಗಳನ್ನು ಕೈಗೊಳ್ಳಲು ಸಂಪರ್ಕ ಸೇತುವೆಯಾಗಿ ಕಾರ್ಯ ನಿರ್ವಹಿಸುತ್ತಿದೆ . ಇಜಿ 6, ಪಿಪಿಇಗಳು ಮತ್ತು ವೆಂಟಿಲೇಟರ್ ಗಳ ಖರೀದಿ , ಎಂಇಎ ಪಾತ್ರ , ಎಲ್ಲ ರಾಜ್ಯಗಳ ಮುಖ್ಯ ಕಾರ್ಯದರ್ಶಿಗಳೊಂದಿಗೆ ಸಂವಹನ , 92,000 ಸಿಎಸ್ಒಗಳ ಭಾಗಿ , ಅವುಗಳು ಪರಸ್ಪರ ಸಂಪರ್ಕದಲ್ಲಿರುವಂತೆ ನೋಡಿಕೊಳ್ಳುವುದು , ಸಮನ್ವಯ ಪ್ರಕ್ರಿಯೆಯಲ್ಲಿ ಖಾಸಗಿ ಸಹಭಾಗಿತ್ವಕ್ಕೆ ಯಾವುದೇ ಅಡೆತಡೆಯಾಗದಂತೆ ತಕ್ಷಣಕ್ಕೆ ಪರಿಹಾರವನ್ನು ಕಂಡುಕೊಳ್ಳುವುದು ಸೇರಿದಂತೆ ಎಲ್ಲ ಸರ್ಕಾರಗಳು ಮತ್ತು ಸಂಬಂಧಿಸಿದವರು ನಡುವೆ ಅಗತ್ಯ ಮಾಹಿತಿಗಳನ್ನು ವಿನಿಮಯ ಮಾಡಿಕೊಳ್ಳುತ್ತಿದೆ . ಅಲ್ಲದೆ ಖರೀದಿ ( ಇಜಿ 3), ಸಾಗಾಣೆ ( ಇಜಿ 5) ಮತ್ತು ಇತರೆ ವಿಷಯಗಳಿಗೆ ಸಂಬಂಧಿಸಿದ ಉನ್ನತಾಧಿಕಾರ ಸಮಿತಿಗಳು ಹಾಗೂ ಉದ್ಯಮದೊಂದಿಗೆ ನಿರ್ದಿಷ್ಟ ವಿಷಯಗಳಲ್ಲಿ ಸಂಪರ್ಕ ಕಲ್ಪಿಸಲು ಪಾಲುದಾರಿಕೆಗಳನ್ನು ಅಭಿವೃದ್ಧಿಪಡಿಸಿ , ಆ ಮೂಲಕ ಕಾರ್ಯ ನಿರ್ವಹಿಸಲಾಗುತ್ತಿದೆ .


    ***

    
    
    (Release ID: 1621538) Visitor Counter : 24
    
    
      Read this release in: English , Urdu , Hindi , Bengali , Punjabi , Tamil , Telugu
    
    
    

*