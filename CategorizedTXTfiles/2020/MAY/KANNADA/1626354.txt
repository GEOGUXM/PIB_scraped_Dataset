      ಪ್ರಧಾನ ಮಂತ್ರಿಯವರ ಕಛೇರಿ

      ಆಂಫಾನ್ ಚಂಡಮಾರುತದಿಂದಾದ ಪರಿಸ್ಥಿತಿಯ ಕುರಿತಂತೆ ಪ್ರಧಾನಮಂತ್ರಿಯವರು ಮಾಡಿದ ಭಾಷಣದ ಕನ್ನಡ ರೂಪಾಂತರ
      Posted On: 22 MAY 2020 2:54PM by PIB Bengaluru


    ಆಂಫಾನ್ ಚಂಡಮಾರುತದಿಂದಾದ ಪರಿಸ್ಥಿತಿಯ ಕುರಿತಂತೆ ಪ್ರಧಾನಮಂತ್ರಿಯವರು ಮಾಡಿದ ಭಾಷಣದ ಕನ್ನಡ ರೂಪಾಂತರ


    ಮತ್ತೊಮ್ಮೆ ಚಂಡಮಾರುತ ಭಾರತದ ಕರಾವಳಿಯನ್ನು ಅದರಲ್ಲೂ ಪೂರ್ವ ವಲಯದಲ್ಲಿ ಅಪ್ಪಳಿಸಿದೆ . ಅದು ನಮ್ಮ ಪಶ್ಚಿಮ ಬಂಗಾಳದ ಸಹೋದರ ಮತ್ತು ಸಹೋದರಿಯರಿಗೆ ದೊಡ್ಡ ನಷ್ಟವನ್ನುಂಟುಮಾಡಿದ್ದು , ಅಲ್ಲಿ ಆಸ್ತಿಗೆ ತೀವ್ರ ಸ್ವರೂಪದ ಹಾನಿ ಮಾಡಿದೆ .


    ಚಂಡಮಾರುತದ ಪರಿಸ್ಥಿತಿಗೆ ಸಂಬಂಧಿಸಿದಂತೆ ಸಂಬಂಧಿತ ಎಲ್ಲರೊಂದಿಗೆ ನಾನು ಅವರೆಲ್ಲರೊಂದಿಗೆ ನಿರಂತರ ಸಂಪರ್ಕದಲ್ಲಿದ್ದೆ . ಭಾರತ ಸರ್ಕಾರ ರಾಜ್ಯ ಸರ್ಕಾರಗಳೊಂದಿಗೆ ಕೂಡ ಸತತ ಸಂಪರ್ಕದಲ್ಲಿದೆ . ಚಂಡಮಾರುತದಿಂದ ಆಗಬಹುದಾದ ಹಾನಿಯನ್ನು ತಗ್ಗಿಸಲು ರಾಜ್ಯ ಸರ್ಕಾರ ಮತ್ತು ಕೇಂದ್ರ ಸರ್ಕಾರಗಳು ಒಗ್ಗೂಡಿ ಶ್ರಮಿಸಿ ಎಲ್ಲ ಅಗತ್ಯ ಕ್ರಮಗಳನ್ನು ಕೈಗೊಂಡಿದ್ದವು . ಇದರ ನಡುವೆಯೂ ನಾವು ಸುಮಾರು 80 ಜನರ ಜೀವನನ್ನು ಉಳಿಸಲು ಸಾಧ್ಯವಾಗಲಿಲ್ಲ . ಇದರ ಬಗ್ಗೆ ನಮಗೆಲ್ಲರಿಗೂ ನೋವಿದೆ . ಕೇಂದ್ರ ಸರ್ಕಾರ , ರಾಜ್ಯ ಸರ್ಕಾರ ಮತ್ತು ನಾವೆಲ್ಲರೂ ತಮ್ಮ ಆಪ್ತೇಷ್ಟರನ್ನು ಕಳೆದುಕೊಂಡ ಕುಟುಂಬಗಳಿಗೆ ಸಂತಾಪ ಸೂಚಿಸುತ್ತೇವೆ ಮತ್ತು ಈ ಸಂಕಷ್ಟದ ಸಮಯದಲ್ಲಿ ನಾವೆಲ್ಲರೂ ಅವರೊಂದಿಗೆ ಇರುತ್ತೇವೆ .


    ಜೊತೆಗೆ ಸಾಕಷ್ಟು ಪ್ರಮಾಣದ ಆಸ್ತಿಗೂ ಹಾನಿಯಾಗಿದೆ – ಅದು ಕೃಷಿ ಇರಲಿ , ವಿದ್ಯುತ್ ವಲಯ ಇರಲಿ , ದೂರಸಂಪರ್ಕವಿರಲಿ ಅಥವಾ ಹಾನಿಗೊಳಗಾದ ಮನೆಗಳೇ ಆಗಿರಲಿ . ವಿವಿಧ ಮೂಲ ಸೌಕರ್ಯಗಳಿಗೆ ನಷ್ಟವಾಗಿದೆ ಮತ್ತು ವಾಣಿಜ್ಯ ವಿಶ್ವವದಲ್ಲ ಮತ್ತು ಕೃಷಿ ವಲಯದಲ್ಲಿ ಪ್ರತಿಯೊಬ್ಬರೂ ಭಾರೀ ನಷ್ಟ ಅನುಭವಿಸಿದ್ದಾರೆ .


    ಇಂದು ನಾನು ಮುಖ್ಯಮಂತ್ರಿ ಮತ್ತು ರಾಜ್ಯಪಾಲರೊಂದಿಗೆ ಚಂಡಮಾರುತ ಪೀಡಿತ ವಿಶಾಲ ಪ್ರದೇಶದ ವೈಮಾನಿಕ ಸಮೀಕ್ಷೆಯನ್ನು ಮಾಡಿ , ಸೂಕ್ಷ್ಮವಾಗಿ ಗಮನಿಸಿದ್ದೇನೆ . ಈಗಷ್ಟೇ ರಾಜ್ಯ ಸರ್ಕಾರ ಮತ್ತು ಮುಖ್ಯಮಂತ್ರಿಗಳು ನನಗೆ ಪ್ರಾಥಮಿಕ ಅಂದಾಜು ಹಾನಿಯ ವಿವರ ನೀಡಿದರು . ಕೃಷಿ , ವಿದ್ಯುತ್ ಕ್ಷೇತ್ರ , ದೂರಸಂಪರ್ಕ , ಮನೆಗಳ ಸ್ಥಿತಿ ಮತ್ತು ಮೂಲಸೌಕರ್ಯಗಳಂತಹ ವಿವಿಧ ಕ್ಷೇತ್ರಗಳ ಹಾನಿಯ ಬಗ್ಗೆ ವಿವರವಾದ ಸಮೀಕ್ಷೆಯನ್ನು ನಡೆಸಲು ಕೇಂದ್ರ ತಂಡವನ್ನು ಕಳುಹಿಸಲು ನಾವು ನಿರ್ಧರಿಸಿದ್ದೇವೆ .
    ತತ್ ಕ್ಷಣವೇ ಕೇಂದ್ರದಿಂದ ತಂಡ ಆಗಮಿಸಿ ಅದು ಈ ಎಲ್ಲ ಪ್ರದೇಶದಲ್ಲಿ ಅಧ್ಯಯನ ನಡೆಸಲಿದೆ , ಇದರ ಜೊತೆಗೇ ನಾವು ಪುನರ್ವಸತಿ , ಪುನರ್ ನಿರ್ಮಾಣ ವ್ಯವಸ್ಥೆಯನ್ನೂ ಒಟ್ಟಾಗಿ ಮಾಡುತ್ತೇವೆ . ಸಮಗ್ರ ಯೋಜನೆ ತಯಾರಿಸುವ ಮೂಲಕ , ನಾವು ಬಂಗಾಳಕ್ಕೆ ಸಂಕಷ್ಟದ ಕಾಲದಲ್ಲಿ ಸಂಪೂರ್ಣವಾಗಿ ಬೆಂಬಲ ನೀಡುತ್ತೇವೆ ಮತ್ತು ಬಂಗಾಳ ಎಷ್ಟು ಬೇಗ ಸಾಧ್ಯವೋ ಅಷ್ಟು ಬೇಗ ಮರಳಿ ಪುಟಿದೇಳಲು ನೆರವಾಗುತ್ತೇವೆ . ಇದಕ್ಕಾಗಿ , ಭಾರತ ಸರ್ಕಾರ ಹೆಗಲಿಗೆ ಹೆಗಲುಕೊಟ್ಟು ರಾಜ್ಯ ಸರ್ಕಾರದೊಂದಿಗೆ ಶ್ರಮಿಸಲಿದೆ . ನಾವು ರಾಜ್ಯದೊಂದಿಗೆ ನಿಲ್ಲುತ್ತೇವೆ ಮತ್ತು ಪಶ್ಚಿಮ ಬಂಗಾಳಕ್ಕೆ ಆ ಅವಶ್ಯಕತೆಗಳನ್ನು ಪೂರೈಸಲು ಭಾರತ ಸರ್ಕಾರದ ಪ್ರತಿಯೊಂದು ನೀತಿ ಮತ್ತು ನಿಬಂಧನೆಗಳನ್ನು ಸಂಪೂರ್ಣವಾಗಿ ಅನುಷ್ಠಾನಗೊಳಿಸುವ ಮೂಲಕ ಸಹಾಯ ಮಾಡಲಿದೆ .
    ಬಿಕ್ಕಟ್ಟಿನ ಈ ಸಮಯದಲ್ಲಿ ರಾಜ್ಯ ಸರ್ಕಾರಕ್ಕೆ ಸಹಾಯ ಮಾಡಲು ಮುಂಗಡ ನೆರವಾಗಿ ಭಾರತ ಸರ್ಕಾರ ಒಂದು ಸಾವಿರ ಕೋಟಿ ರೂಪಾಯಿಗಳನ್ನು ವ್ಯವಸ್ಥೆ ಮಾಡಲಿದೆ . ಅದೇ ವೇಳೆ , ತಮ್ಮ ಆಪ್ತೇಷ್ಟರನ್ನು ಕಳೆದುಕೊಂಡ ಕುಟುಂಬಗಳಿಗೆ ಪ್ರಧಾನ ಮಂತ್ರಿಗಳ ಪರಿಹಾರ ನಿಧಿಯಿಂದ ಎರಡು ಲಕ್ಷ ರೂಪಾಯಿಗಳವರೆಗೆ ಮತ್ತು ಗಾಯಗೊಂಡವರಿಗೆ 50 ಸಾವಿರ ರೂಪಾಯಿಗಳವರೆಗೆ ಪರಿಹಾರ ಧನವನ್ನೂ ನೀಡುತ್ತೇವೆ .
    ಇಡೀ ವಿಶ್ವವೇ ಇಂದು ಬಿಕ್ಕಟ್ಟಿನೊಂದಿಗೆ ಸೆಣಸುತ್ತಿದೆ . ಭಾರತ ಕೂಡ ನಿರಂತರವಾಗಿ ಕೊರೊನಾ ವೈರಾಣುವಿನ ವಿರುದ್ಧ ಹೋರಾಡುತ್ತಿದೆ . ಕೊರೊನಾ ವೈರಾಣು ಮತ್ತು ಚಂಡಮಾರುತದ ವಿರುದ್ಧದ ಹೊರಾಟದಲ್ಲಿ ಗೆಲ್ಲುವ ಮಂತ್ರ ಪರಸ್ಪರ ಸಂಪೂರ್ಣ ಭಿನ್ನವಾಗಿದೆ .
    ಕೊರೊನಾ ವೈರಾಣು ವಿರುದ್ಧ ಹೋರಾಟದಲ್ಲಿ ನಮ್ಮ ಮಂತ್ರ ಅಗತ್ಯವಿಲ್ಲದಿದ್ದಲ್ಲಿ ಮನೆಯಿಂದ ಹೊರಗೆ ಬರಬೇಡಿ ಮತ್ತು ಎಲ್ಲಿದ್ದೀರೋ ಅಲ್ಲೆ ಇರಿ ಎಂಬುದಾಗಿದೆ . ಆದರೆ ಚಂಡಮಾರುತ ವಿಚಾರದಲ್ಲಿ ಸುರಕ್ಷತ ಸ್ಥಳಕ್ಕೆ ತೆರಳಿ , ನಿಮ್ಮ ಮನೆಯನ್ನು ತೊರೆದು ಅಲ್ಲಿ ಇರಿ ಎಂದು ಹೇಳುವಂತಾಗಿದೆ . ಹೀಗಾಗಿ ಎರಡೂ ವಿಭಿನ್ನ ಸ್ವರೂಪದ ಹೋರಾಟಗಳಾಗಿವೆ ಅದನ್ನು ಪಶ್ಚಿಮ ಬಂಗಾಳ ಜೊತೆಯಾಗಿ ಮಾಡಬೇಕಾಗಿದೆ .
    ರಾಜ್ಯ ಸರ್ಕಾರ ಮಮತಾ ಜೀ ಅವರ ನಾಯಕತ್ವದಲ್ಲಿ ಉತ್ತಮ ಕಾರ್ಯ ಮಾಡಿದೆ . ಭಾರತ ಸರ್ಕಾರ ಕೂಡ ಅವರೊಂದಿಗೆ ನಿರಂತರವಾಗಿ ನಿಂತಿದೆ ಮತ್ತು ಮುಂದಿನ ದಿನಗಳಲ್ಲಿ ಎದುರಾಗಬಹುದಾದ ತೊಂದರೆ ತಪ್ಪಿಸಲು ಎಲ್ಲ ಅಗತ್ಯ ಕ್ರಮಗಳನ್ನು ಮುಂಚಿತವಾಗಿಯೇ ತೆಗೆದುಕೊಂಡಿದೆ .
    ಇಂದು , ರಾಜಾ ರಾಮ್ ಮೋಹನರಾಯ್ ಅರ ಜನ್ಮದಿನ . ಅವರ ಬಗ್ಗೆ ಇಡೀ ದೇಶವೇ ಹೆಮ್ಮೆ ಪಡುತ್ತದೆ . ಒಂದಡೆ ಈ ಸಮಯದಲ್ಲಿ ಪವಿತ್ರ ಪಶ್ಚಿಮ ಬಂಗಾಳದ ನೆಲದಲ್ಲಿರುವ ನಾನು , ಸಂತುಷ್ಟನಾಗಿದ್ದೇನೆ . ಆದರೆ , ಮತ್ತೊಂದೆಡೆ ನಾವು ಬಿಕ್ಕಟ್ಟಿನ ವಿರುದ್ಧ ಹೋರಾಡುತ್ತಿದ್ದೇವೆ . ಆದ್ದರಿಂದ , ರಾಜಾ ರಾಮ ಮೋಹನ್ ರಾಯ್ ಜಿ ನಮ್ಮೆಲ್ಲರನ್ನೂ ಆಶೀರ್ವದಿಸಲಿ , ಆ ಮೂಲಕ ನಾವು ಒಟ್ಟಿಗೆ ಕಲೆತು ಒಟ್ಟಾಗಿ ಶ್ರಮಿಸಿ ಅವರು ಕಂಡಿದ್ದ ಸಾಮಾಜಿಕ ಬದಲಾವಣೆಯ ಕನಸುಗಳನ್ನು ನನಸಾಗಿಸಬಹುದು ! ನಾವು ಮುಂದಿನ ಪೀಳಿಗೆಯ ಅಭಿವೃದ್ಧಿಗೆ ಮತ್ತು ಉತ್ತಮ ಭವಿಷ್ಯಕ್ಕಾಗಿ ಸಾಮಾಜಿಕ ಸುಧಾರಣೆಗಳನ್ನು ತರುವ ನಿಟ್ಟಿನಲ್ಲಿ ನಮ್ಮ ಕೆಲಸವನ್ನು ಮುಂದುವರಿಸುತ್ತೇವೆ . ರಾಜಾ ರಾಮಮೋಹನ್ ರಾಯ್ ಅವರಿಗೆ ಅದು ನಾವು ಸಲ್ಲಿಸುವ ಅತ್ಯುತ್ತಮ ಗೌರವವಾಗುತ್ತದೆ .
    ನಾನು , ಪಶ್ಚಿಮ ಬಂಗಾಳದ ನನ್ನ ಎಲ್ಲ ಸೋದರ ಮತ್ತು ಸೋದರಿಯರಿಗೆ ಭರವಸೆ ನೀಡುತ್ತೇನೆ , ಇಡೀ ದೇಶವೇ ನಿಮ್ಮೊಂದಿಗೆ ಈ ಸಂಕಷ್ಟದ ಸಮಯದಲ್ಲಿ ನಿಂತಿದೆ . ಕೇಂದ್ರ ಸರ್ಕಾರ ಹೆಗಲಿಗೆ ಹೆಗಲು ಕೊಟ್ಟು ಎಲ್ಲ ಕೆಲಸ ಮಾಡಲಿದೆ . ನಾನು ಸಂಕಷ್ಟದ ಸಮಯದಲ್ಲಿ ನಿಮ್ಮೆಲ್ಲರನ್ನೂ ಭೇಟಿ ಮಾಡಲು ಬಂದಿದ್ದೇನೆ , ಆದರೆ ಕೊರೊನಾ ವೈರಸ್ ಕಾರಣದಿಂದಾಗಿ ನನಗೆ ಎಲ್ಲ ನಾಗರಿಕರನ್ನು ಭೇಟಿ ಮಾಡಲು ಸಾಧ್ಯವಾಗುತ್ತಿಲ್ಲ . ಇಂದು ನಾನು ಇಲ್ಲಿಂದ ಒಡಿಶಾಗೆ ಹೋಗುತ್ತೇನೆ ಮತ್ತು ಅಲ್ಲಿಯೂ ವೈಮಾನಿಕ ಸಮೀಕ್ಷೆ ನಡೆಸುತ್ತೇನೆ . ನಾನು ಅಲ್ಲಿ ಮಾನ್ಯ ಮುಖ್ಯಮಂತ್ರಿಗಳು ಮತ್ತು ಸರ್ಕಾರದೊಂದಿಗೆ ಮಾತನಾಡಲಿದ್ದೇನೆ .


    ಪಶ್ಚಿಮ ಬಂಗಾಲದ ಈ ಕಷ್ಟ ಕಾಲದಲ್ಲಿ ನಿಮ್ಮೊಂದಿಗಿರುತ್ತೇನೆ ಎಂದು ಮತ್ತೊಮ್ಮೆ ನಾನು ಹೇಳುತ್ತೇನೆ . ನಾನು ಸದಾ ನಿಮ್ಮೊಂದಿಗೆ ಇರುತ್ತೇನೆ , ನೀವು ಸಾಧ್ಯವಾದಷ್ಟೂ ಬೇಗ ಈ ಸಂಕಷ್ಟದಿಂದ ಪಾರಾಗುತ್ತೀರಿ .
    ಧನ್ಯವಾದಗಳು . !


    ***

    
    
    (Release ID: 1626354) Visitor Counter : 23
    
    
      Read this release in: Telugu , English , Urdu , Hindi , Marathi , Assamese , Bengali , Manipuri , Punjabi , Gujarati , Odia , Tamil , Malayalam