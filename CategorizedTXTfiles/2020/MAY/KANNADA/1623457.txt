      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ಡಾ. ಹರ್ಷವರ್ಧನ್ ಅವರಿಂದ ಹಿಮಾಚಲ ಪ್ರದೇಶ, ಉತ್ತರಾಖಂಡ ಮತ್ತು ಜಮ್ಮು-ಕಾಶ್ಮೀರ ಹಾಗು ಲಡಾಖ್‌ ಕೇಂದ್ರಾಡಳಿತ ಪ್ರದೇಶಗಳ ಕೋವಿಡ್-19 ನಿರ್ವಹಣೆಯ ಸಿದ್ಧತೆ ಮತ್ತು ನಿಯಂತ್ರಣ ಕ್ರಮಗಳ ಪರಿಶೀಲನಾ ಸಭೆ
      Posted On: 12 MAY 2020 5:13PM by PIB Bengaluru


    ಡಾ . ಹರ್ಷವರ್ಧನ್ ಅವರಿಂದ ಹಿಮಾಚಲ ಪ್ರದೇಶ , ಉತ್ತರಾಖಂಡ ಮತ್ತು ಜಮ್ಮು - ಕಾಶ್ಮೀರ ಹಾಗು ಲಡಾಖ್ ‌ ಕೇಂದ್ರಾಡಳಿತ ಪ್ರದೇಶಗಳ ಕೋವಿಡ್ - 19 ನಿರ್ವಹಣೆ ಯ ಸಿದ್ಧತೆ ಮತ್ತು ನಿಯಂತ್ರಣ ಕ್ರಮಗಳ ಪರಿಶೀಲ ನಾ ಸಭೆ


    ಕೇಂದ್ರ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವ ಡಾ . ಹರ್ಷವರ್ಧನ್ ರವರು ಜಮ್ಮು ಮತ್ತು ಕಾಶ್ಮೀರ ಕೇಂದ್ರಾಡಳಿತ ಪ್ರದೇಶದ ಲೆಫ್ಟಿನೆಂಟ್ ಗವರ್ನರ್ ಗಿರೀಶ್ ಚಂದ್ರ ಮುರ್ಮು , ಲಡಾಕ್ ‌ ಕೇಂದ್ರಾಡಳಿತ ಪ್ರದೇಶದ ಲೆಫ್ಟಿನೆಂಟ್ ಗವರ್ನರ್ ಆರ್ . ಕೆ . ಮಾಥುರ್ , ಉತ್ತರಾಖಂಡದ ಮುಖ್ಯಮಂತ್ರಿ ಶ್ರೀ ತ್ರಿವೇಂದ್ರ ಸಿಂಗ್ ರಾವತ್ ಮತ್ತು ಹಿಮಾಚಲ ಪ್ರದೇಶದ ಮುಖ್ಯಮಂತ್ರಿ ಶ್ರೀ ಜೈ ರಾಮ್ ಠಾಕೂರ್ರವರ ಜೊತೆ ಕುಟುಂಬ ಕಲ್ಯಾಣ ರಾಜ್ಯ ಸಚಿವ ಅಶ್ವಿನಿ ಕುಮಾರ್ ಚೌಬೆಯವರ ಉಪಸ್ಥಿತಿಯಲ್ಲಿ ಇಂದು ಇಲ್ಲಿ ಉನ್ನತ ಮಟ್ಟದ ಸಭೆ ನಡೆಸಿದರು . ಇದು ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳಲ್ಲಿ ಕೋವಿಡ್ - 19 ರ ನಿರ್ವಹಣೆಗೆ ಸಿದ್ಧತೆ ಮತ್ತು ಕ್ರಮಗಳನ್ನು ತೆಗೆದುಕೊಳ್ಳಲು ವಿವಿಧ ರಾಜ್ಯ ಆರೋಗ್ಯ ಮಂತ್ರಿಗಳು ಮತ್ತು ಕೆಂಪು ವಲಯ ಜಿಲ್ಲೆಗಳ ಜಿಲ್ಲಾಧಿಕಾರಿಗಳೊಂದಿಗಿನ ವೈಯಕ್ತಿಕ ಸಂವಾದಗಳ ಒಂದು ಭಾಗವಾಗಿದೆ .


    ಆರಂಭದಲ್ಲಿ , ಡಾ . ಹರ್ಷವರ್ಧನ್ ರವರು ರಾಜ್ಯಗಳಿಗೆ ಮತ್ತು ಕೇಂದ್ರಾಡಳಿತ ಪ್ರದೇಶಗಳಿಗೆ ಮೇ 12, 2020 ರ ಹೊತ್ತಿಗೆ ದೇಶದಲ್ಲಿ ಒಟ್ಟು 70,756 ಪ್ರಕರಣಗಳು ವರದಿಯಾಗಿವೆ , ಇದರಲ್ಲಿ 22,455 ಜನರನ್ನು ಗುಣಪಡಿಸಲಾಗಿದೆ ಮತ್ತು 2,293 ಸಾವುಗಳು ಸಂಭವಿಸಿವೆ . ಕಳೆದ 24 ಗಂಟೆಗಳಲ್ಲಿ , 3,604 ಹೊಸ ದೃಢಪಡಿಸಿದ ಪ್ರಕರಣಗಳನ್ನು ದಾಖಲಾಗಿದೆ ಮತ್ತು 1538 ರೋಗಿಗಳು ಗುಣಮುಖರಾಗಿದ್ದಾರೆ ಎಂದು ಮಾಹಿತಿ ನೀಡಿದರು . ಕಳೆದ 14 ದಿನಗಳಲ್ಲಿ ದ್ವಿಗುಣಗೊಳಿಸುವ ಅವಧಿ 10.9 ಆಗಿದ್ದರೆ , ಕಳೆದ ಮೂರು ದಿನಗಳಲ್ಲಿ ಇದು 12.2 ಕ್ಕೆ ಸುಧಾರಿಸಿದೆ ಎಂದು ಅವರು ಗಮನಿಸಿದರು . ಸಾವಿನ ಪ್ರಮಾಣ 3.2% ಮತ್ತು ಚೇತರಿಕೆ ದರವನ್ನು 31.74% ಎಂದು ನಿಗದಿಪಡಿಸಲಾಗಿದೆ ಎಂದು ಅವರು ಹೇಳಿದರು . ನಿನ್ನೆಯ ಹೊತ್ತಿಗೆ ಐಸಿಯುನಲ್ಲಿ 2.37% ಸಕ್ರಿಯ ಕೋವಿಡ್ - 19 ರೋಗಿಗಳು , ವೆಂಟಿಲೇಟರ್ ‌ ಗಳಲ್ಲಿ 0.41% ಮತ್ತು ಆಮ್ಲಜನಕದ ಸೌಲಭ್ಯದಲ್ಲಿ 1.82% ರೋಗಿಗಳಿದ್ದಾರೆ ಎಂದು ಅವರು ಹೇಳಿದರು . ದೇಶದಲ್ಲಿ ಪರೀಕ್ಷಾ ಸಾಮರ್ಥ್ಯ ಹೆಚ್ಚಾಗಿದೆ ಮತ್ತು 347 ಸರ್ಕಾರಿ ಪ್ರಯೋಗಾಲಯಗಳು ಮತ್ತು 137 ಖಾಸಗಿ ಪ್ರಯೋಗಾಲಯಗಳೊಂದಿಗೆ ದಿನಕ್ಕೆ 1, 00,000 ಪರೀಕ್ಷೆಗಳ ಸಾಮರ್ಥ್ಯವಿದೆ ಎಂದು ಡಾ . ಹರ್ಷವರ್ಧನ್ ಎತ್ತಿ ತೋರಿಸಿದರು . ಒಟ್ಟಾರೆಯಾಗಿ , ಕೋವಿಡ್ - 19 ಕ್ಕಾಗಿ ಇದುವರೆಗೆ 17, 62,840 ಪರೀಕ್ಷೆಗಳನ್ನು ಮಾಡಲಾಗಿದೆ . ನಿನ್ನೆ 86,191 ಮಾದರಿಗಳನ್ನು ಪರೀಕ್ಷಿಸಲಾಗಿದೆ .


    ಡಾ . ಹರ್ಷ ವರ್ಧನ್ , “ ಕೋವಿಡ್ - 19 ಅನ್ನು ಎದುರಿಸಲು ಸೂಕ್ತ ಕ್ರಮಗಳನ್ನು ತೆಗೆದುಕೊಳ್ಳಲಾಗುತ್ತಿದೆ ಮತ್ತು ಕೇಂದ್ರ ಮತ್ತು ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳ ಒಟ್ಟು ಪ್ರಯತ್ನದಿಂದ , ಸಮರ್ಪಕವಾಗಿ ಹೆಚ್ಚುತ್ತಿರುವ ಮೀಸಲಾದ ಕೋವಿಡ್ ಆಸ್ಪತ್ರೆಗಳು , ಪ್ರತ್ಯೇಕತೆ ಮತ್ತು ಐಸಿಯು ಹಾಸಿಗೆಗಳು ಮತ್ತು ಸಂಪರ್ಕತಡೆಯ ಕೇಂದ್ರಗಳನ್ನು ಗುರುತಿಸಿ ಅಭಿವೃದ್ಧಿಪಡಿಸಲಾಗಿದೆ . ಕೋವಿಡ್ - 19 ಕಾರಣದಿಂದಾಗಿ ಯಾವುದೇ ಪರಿಸ್ಥಿತಿಯನ್ನು ಎದುರಿಸಲು ದೇಶವು ಸಿದ್ಧವಾಗಿದೆ ಎಂಬ ಭರವಸೆಯನ್ನು ಇದು ನಮಗೆ ನೀಡುತ್ತದೆ ರಾಜ್ಯಗಳು , ಕೇಂದ್ರಾಡಳಿತ ಪ್ರದೇಶಗಳ ಮತ್ತು ಕೇಂದ್ರ ಸಂಸ್ಥೆಗಳಿಗೆ ಸಾಕಷ್ಟು ಸಂಖ್ಯೆಯ ಮುಖಗವಸುಗಳು ಮತ್ತು ವೈಯಕ್ತಿಕ ರಕ್ಷಣಾ ಸಾಧನಗಳನ್ನು ಒದಗಿಸುವ ಮೂಲಕ ಕೇಂದ್ರವು ಸಹಕರಿಸುತ್ತಿದೆ “ ಎಂದು ಅವರು ಹೇಳಿದರು .


    ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳಲ್ಲಿನ ಕೋವಿಡ್ - 19 ಪ್ರಕರಣಗಳ ಸ್ಥಿತಿ ಮತ್ತು ಅದರ ನಿರ್ವಹಣೆಯ ಬಗ್ಗೆ ಸಂಕ್ಷಿಪ್ತ ಪ್ರಸ್ತುತಿಯ ನಂತರ , ಡಾ . ಹರ್ಷವರ್ಧನ್ , “ ಹಿಂದಿರುಗಿದ ವಲಸೆ ಕಾರ್ಮಿಕರ ಗಣನೀಯ ಪ್ರಮಾಣವನ್ನು ಗಮನದಲ್ಲಿಟ್ಟುಕೊಂಡು , ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳು ಹೆಚ್ಚು ಪರಿಣಾಮಕಾರಿ ಕಣ್ಗಾವಲು , ಹಿಂತಿರುಗಿದ ಎಲ್ಲರ ಪತ್ತೆ , ಸಮರ್ಪಕ ಪರೀಕ್ಷೆ ಮತ್ತು ಸಮಯೋಚಿತ ಚಿಕಿತ್ಸೆ , ಸಂಪರ್ಕಗಳ ಬಗ್ಗೆ ಗಮನ ಹರಿಸಬೇಕಾಗಿದೆ . ವಿದೇಶದಿಂದ ಹಿಂದಿರುಗಿದವರೂ ಇದರಲ್ಲಿ ಸೇರಿದ್ದಾರೆ ”. ವಿವಿಧ ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳು ತಮ್ಮ ಪರೀಕ್ಷೆಯನ್ನು ಇಳಿಯುವ ಹಂತದಲ್ಲಿ , ಕ್ವಾರಂಟೈನ್ ಮಾಡುವುದರಲ್ಲಿ , ಪರೀಕ್ಷೆ ಮತ್ತು ಹೆಚ್ಚಿನ ಚಿಕಿತ್ಸೆಯ ಹಂತದಲ್ಲಿ ಮಾಡಲಾಗುತ್ತಿರುವ ಸಿದ್ಧತೆಗಳನ್ನು ವಿವರಿಸಿದವು . ಸಂಪರ್ಕದ ಉತ್ತಮ ಕಣ್ಗಾವಲು ಮತ್ತು ಸೂಕ್ತ ವೈದ್ಯಕೀಯ ಮಧ್ಯಸ್ಥಿಕೆಗಳಿಗಾಗಿ ಹಿಂದಿರುಗಿದ ಎಲ್ಲರಿಗೂ ಆರೋಗ್ಯ ಸೇತು ಡೌನ್ ‌ ಲೋಡ್ ಮಾಡುವುದನ್ನು ಕಡ್ಡಾಯಗೊಳಿಸಬೇಕು ಎಂದು ಅವರು ಸಲಹೆ ನೀಡಿದರು .


    ಬಾಧಿತ ಮತ್ತು ಬಾಧಿತವಲ್ಲದ ಜಿಲ್ಲೆಗಳಲ್ಲಿ ತೀವ್ರವಾದ ತೀವ್ರ ಉಸಿರಾಟದ ಸೋಂಕುಗಳ ( ಎಸ್ ‌ ಎಆರ್ ಐ ) / ಶೀತಜ್ವರ ಮಾದರಿಯ ಅನಾರೋಗ್ಯ ( ಐಎಲ್ ‌ ಐ ) ಕ್ಕಾಗಿ ಕಣ್ಗಾವಲು ಹೆಚ್ಚಿಸುವುದರ ಬಗ್ಗೆ ಡಾ . ಹರ್ಷವರ್ಧನ್ ಒತ್ತಿ ಹೇಳಿದರು . ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳು ವೈದ್ಯಕೀಯ ಕಾಲೇಜುಗಳು ಇದ್ದಲ್ಲಿ ಸಹಾಯ ಪಡೆಯಲು ಸೂಚಿಸಲಾಯಿತು . " ಇಂತಹ ಕ್ರಮಗಳು ಯಾವುದೇ ಆರಂಭಿಕ ಗುಪ್ತ ಸೋಂಕಿನ ಉಪಸ್ಥಿತಿಯನ್ನು ಆರಂಭಿಕ ಹಂತದಲ್ಲಿ ಸೂಚಿಸಲು ಸಹಾಯ ಮಾಡುತ್ತದೆ , ಇದರಿಂದಾಗಿ ಅದರ ಸಮಯೋಚಿತ ನಿಯಂತ್ರಣಕ್ಕೆ ಸಹಾಯ ಮಾಡುತ್ತದೆ " ಎಂದು ಅವರು ಹೇಳಿದರು . ಉತ್ತರಾಖಂಡದಲ್ಲಿ ಎಸ್ ‌ ಎಆರ್ ಮತ್ತು ಐಎಲ್ಐ ಕಣ್ಗಾವಲಿಗಾಗಿ ಮಾಡಿದ ಕಾರ್ಯಗಳನ್ನು , ಸಂಪರ್ಕ ಪತ್ತೆ ಮತ್ತು ಮೇಲ್ವಿಚಾರಣೆಗಾಗಿ ಐಡಿಎಸ್ ಪಿ ಸಂಸ್ಥೆಯು ಕೈಗೊಂಡ ಕಾರ್ಯವನ್ನು ಅವರು ಶ್ಲಾಘಿಸಿದರು . ಕೋವಿಡ್ ಅಲ್ಲದ ಅಗತ್ಯ ಸೇವೆಗಳನ್ನು ಒದಗಿಸಲು ದೂರದ ಪ್ರದೇಶಗಳಿಗೆ ತಲುಪಲು ಅವರು ಸಂಚಾರಿ ವೈದ್ಯಕೀಯ ವ್ಯಾನ್ ‌ ಗಳನ್ನು ಪ್ರಾರಂಭಿಸಿದ್ದಾರೆ ಎಂದು ಲಡಾಖ್ ‌ ಕೇಂದ್ರಾಡಳಿತ ಪ್ರದೇಶವು ಹೇಳಿದೆ . ಶ್ರೀ ಆರ್ ಕೆ ಮಾಥುರ್ ಅವರು ಕೋವಿಡ್ - 19 ರ ಪೂರ್ಣ ಸಮಯದ ನಿರ್ವಹಣೆಗಾಗಿ ಆವರ್ತಕ ಆಧಾರದ ಮೇಲೆ ನಿಯೋಜಿಸಲು ಕೆಲವು ವೈದ್ಯರು ಮತ್ತು ಪೊಲೀಸ್ ಸಿಬ್ಬಂದಿಯನ್ನು ಮೀಸಲು ಇಡಲಾಗಿದೆ . ಜಾಗೃತಿ ಮೂಡಿಸುವಿಕೆ ಮತ್ತು ವಿಶ್ವಾಸ ಬೆಳೆಸುವ ಸಲುವಾಗಿ ಅವರು ಪಂಚಾಯಿತಿಗಳು ಮತ್ತು ಸಮುದಾಯದ ಹಿರಿಯರೊಂದಿಗೆ ಜೊತೆಯಾಗಿ ಕೆಲಸ ಮಾಡುತ್ತಿದ್ದಾರೆ ಎಂದು ಹೇಳಿದರು . ಎಲ್ಲಾ ರಾಜ್ಯಗಳು ಕೇಂದ್ರಾಡಳಿತ ಪ್ರದೇಶಗಳು ಕೇಂದ್ರ ಸರ್ಕಾರವು ನಿರಂತರವಾಗಿ ಒದಗಿಸುತ್ತಿರುವ ತಾಂತ್ರಿಕ ಮತ್ತು ಇತರ ಬೆಂಬಲಕ್ಕೆ ಕೃತಜ್ಞತೆಯನ್ನು ವ್ಯಕ್ತಪಡಿಸಿತು . ಹಿಮಾಚಲ ಪ್ರದೇಶದ ಸಿರ್ಮೌರ್ ಜಿಲ್ಲೆಯು ಕ್ಷೌರಿಕರು ಮತ್ತು ಸಲೂನಿನವರಿಗೆ ಕೋವಿಡ್ - 19 ರ ಬಗ್ಗೆ ಸೂಕ್ತ ನಡವಳಿಕೆಯೊಂದಿಗೆ ತರಬೇತಿ ನೀಡುತ್ತಿದ್ದು , ಅವರುಗಳನ್ನು ಲಾಕ್ ‌ ಡೌನ್ ನಂತರದ ಸೇವೆಗಳಿಗೆ ಸಿದ್ಧಪಡಿಸುತ್ತದೆ . ಮುಂಚೂಣಿಯ ಆರೋಗ್ಯ ಕಾರ್ಯಕರ್ತರು , ಪೊಲೀಸ್ ಸಿಬ್ಬಂದಿ ಮತ್ತು ಅರೆಸೈನಿಕ ಪಡೆಗಳಿಗೆ ಆಯುರ್ವೇದ ರೋಗನಿರೋಧಕ ವರ್ಧಕಗಳನ್ನು ಒದಗಿಸಲಾಗಿದೆ ಎಂದು ಶ್ರೀ ಜೈ ರಾಮ್ ತಹಕೂರ್ ಹೇಳಿದರು .


    ಲಡಾಖ್ ‌ ನಲ್ಲಿ ತಂಬಾಕು ಬಳಕೆ ತಕ್ಕಮಟ್ಟಿಗೆ ಹೆಚ್ಚಿರುವುದರಿಂದ , ಈ ಹಿಂದೆ ಹೊರಡಿಸಿದ ಮಾರ್ಗಸೂಚಿಗಳ ಪ್ರಕಾರ ಸಾರ್ವಜನಿಕ ಸ್ಥಳಗಳಲ್ಲಿ ಉಗುಳುವುದನ್ನು ನಿಷೇಧಿಸುವ ಅಗತ್ಯವಿದೆ ಎಂದು ಡಾ . ಹರ್ಷ್ ವರ್ಧನ್ ಗಮನಸೆಳೆದರು .


    ರೋಗನಿರೋಧಕ ಕಾರ್ಯಕ್ರಮಗಳು , ಟಿಬಿ ಪ್ರಕರಣ ಪತ್ತೆ ಮತ್ತು ಚಿಕಿತ್ಸೆ , ಡಯಾಲಿಸಿಸ್ ರೋಗಿಗಳಿಗೆ ರಕ್ತ ವರ್ಗಾವಣೆ , ಕ್ಯಾನ್ಸರ್ ರೋಗಿಗಳ ಚಿಕಿತ್ಸೆ , ಗರ್ಭಿಣಿ ಮಹಿಳೆಯರ ಎಎನ್ ‌ ಸಿ ಇತ್ಯಾದಿಗಳಿಗೆ ಸಂಬಂಧಿಸಿದಂತೆ ಕೋವಿಡ್ ಅಲ್ಲದ ಅಗತ್ಯ ಆರೋಗ್ಯ ಸೇವೆಗಳನ್ನು ಒದಗಿಸುವುದರ ಬಗ್ಗೆ ಗಮನ ಹರಿಸಬೇಕಾಗಿದೆ ಎಂದು ರಾಜ್ಯಗಳಿಗೆ ಮತ್ತೆ ತಿಳಿಸಲಾಯಿತು . ಆಯುಷ್ಮಾನ್ ಭಾರತ್ - ಆರೋಗ್ಯ ಮತ್ತು ಸ್ವಾಸ್ಥ್ಯ ಕೇಂದ್ರಗಳನ್ನು ಅಧಿಕ ರಕ್ತದೊತ್ತಡ , ಮಧುಮೇಹ ಮತ್ತು ಮೂರು ರೀತಿಯ ಕ್ಯಾನ್ಸರ್ ಗಳ ತಪಾಸಣೆಗಾಗಿ ಬಳಸಬಹುದು . ರೋಗತಡೆಗಟ್ಟುವ ಔಷಧಿಗಳು ಮತ್ತು ರೋಗನಿರೋಧಕ ವರ್ಧಕಗಳನ್ನು ಅಗತ್ಯವಿರುವಂತೆ ಪರೀಕ್ಷೆಯೊಂದಿಗೆ ಒದಗಿಸುವಂತೆ ಅವರು ರಾಜ್ಯಗಳಿಗೆ ನೆನಪಿಸಿದರು . ಅಗತ್ಯ ಔಷಧಿಗಳ ಸಮರ್ಪಕ ದಾಸ್ತಾನು ಇಡಲು ರಾಜ್ಯಗಳಿಗೆ ಸೂಚಿಸಲಾಯಿತು . ಕೋವಿಡ್ ಅಲ್ಲದ ಅಗತ್ಯ ಸೇವೆಗಳಿಗೆ ಕುಂದುಕೊರತೆ ನಿವಾರಣೆಗೆ 1075 ಜೊತೆಗೆ ಸಹಾಯವಾಣಿ ಸಂಖ್ಯೆ 104 ಅನ್ನು ಬಳಸಬಹುದು ಮತ್ತು ಈ ಸೇವೆಗಳ ಲಭ್ಯತೆಯ ಬಗ್ಗೆ ಪ್ರಚಾರಮಾಡಲು ರಾಜ್ಯಗಳಿಗೆ ತಿಳಿಸಲಾಯಿತು . ವೆಕ್ಟರ್ ಕಾಯಿಲೆಗಳ ತಡೆಗಟ್ಟುವಿಕೆಗೆ ಸಾಕಷ್ಟು ಕ್ರಮಗಳನ್ನು ಸಹ ತೆಗೆದುಕೊಳ್ಳಬೇಕಾಗಿದೆ ಎಂದು ಸಲಹೆ ನೀಡಿದರು . ವೇತನ ಮತ್ತು ಪ್ರೋತ್ಸಾಹಕಗಳನ್ನು ಸಕಾಲಿಕವಾಗಿ ಪಾವತಿಸುವುದರಿಂದ ಮುಂಚೂಣಿಯ ಆರೋಗ್ಯ ಕಾರ್ಯಕರ್ತರ ಮನೋಸ್ಥೈರ್ಯ ಹೆಚ್ಚಾಗುತ್ತದೆ ಎಂದು ಸೂಚಿಸಿ ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳು ಇವುಗಳನ್ನು ಸಮಯಕ್ಕೆ ಸರಿಯಾಗಿ ಬಿಡುಗಡೆ ಮಾಡಲು ವಿನಂತಿಸಲಾಯಿತು .


    ಹಿಮಾಚಲ ಪ್ರದೇಶದ ಉನಾ , ಚಂಬಾ , ಹಮೀರ್ ‌ ಪುರ , ಸಿರ್ಮೌರ್ , ಸೋಲನ್ ಮತ್ತು ಕಾಂಗ್ರಾಗಳಂತಹ ವಿವಿಧ ಜಿಲ್ಲಾ ದಂಡಾದಿಕಾರಿಗಳೊಂದಿಗೆ ಡಾ . ಹರ್ಷವರ್ಧನ್ ಸುದೀರ್ಘ ಮಾತುಕತೆ ನಡೆಸಿದರು ; ಜಮ್ಮು ಕಾಶ್ಮೀರ ಕೇಂದ್ರಾಡಳಿತ ಪ್ರದೇಶದ ಶೋಪಿಯಾನ್ , ಶ್ರೀನಗರ , ಬಂಡಿಪೋರಾ ಮತ್ತು ಅನಂತನಾಗ್ ; ಉತ್ತರಾಖಂಡದ ಹರಿದ್ವಾರ ; ಮತ್ತು ಲಡಾಖ್ ‌ ಕೇಂದ್ರಾಡಳಿತ ಪ್ರದೇಶದ ಲೇಹ್ ಮತ್ತು ಕಾರ್ಗಿಲ್ ಮತ್ತು ಜಿಲ್ಲೆಗಳಲ್ಲಿ ಕೋವಿಡ್ - 19 ರ ಸ್ಥಿತಿ ಮತ್ತು ನಿರ್ವಹಣೆಯನ್ನು ವಿವರವಾಗಿ ಚರ್ಚಿಸಿದರು . ಇಂತಹ ಸಭೆಗಳು ಹೆಚ್ಚು ಒಗ್ಗಟ್ಟಿನಿಂದ ಕೆಲಸ ಮಾಡಲು ಸಹಾಯ ಮಾಡುತ್ತದೆ ಮತ್ತು ಯಾವುದಾದರೂ ಸಮಸ್ಯೆ ಇದ್ದರೆ ಅದನ್ನು ಬಗೆಹರಿಸಲು ಸಹಾಯ ಮಾಡುತ್ತದೆ ಮತ್ತು ಸಮಸ್ಯೆಗಳನ್ನು ಹೆಚ್ಚು ನಿಕಟವಾಗಿ ಮತ್ತು ಸ್ಪಷ್ಟವಾಗಿ ಅರ್ಥಮಾಡಿಕೊಳ್ಳಲು ಸಹಾಯ ಮಾಡುತ್ತದೆ ಎಂದು ಅವರು ಹೇಳಿದರು .


    ಕಾರ್ಯದರ್ಶಿ ( ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ - ಎಚ್ ‌ ಎಫ್ ‌ ಡಬ್ಲ್ಯು ) ಶ್ರೀಮತಿ ಪ್ರೀತಿ ಸುಧನ್ ರವರು , ವಿಶೇಷ ಕಾರ್ಯದರ್ಶಿ ( ಆರೋಗ್ಯ ) ಶ್ರೀ ಸಂಜೀವ ಕುಮಾರ್ , ವಿಶೇಷ ಕರ್ತವ್ಯದ ಅಧಿಕಾರಿ ( ಒಎಸ್ ‌ ಡಿ - ಎಚ್ ‌ ಎಫ್ ‌ ಡಬ್ಲ್ಯು ) , ಶ್ರೀ ರಾಜೇಶ್ ಭೂಷಣ್ , ಎಎಸ್ ಮತ್ತು ಎಂಡಿ ( ಎನ್ ‌ ಎಚ್ ‌ ಎಂ ) ಶ್ರೀಮತಿ ವಂದನಾ ಗುರ್ನಾನಿ , ಜಂಟಿ ಕಾರ್ಯದರ್ಶಿ ( ಎಂಒಹೆಚ್ ‌ ಡಬ್ಲ್ಯು ) ಶ್ರೀ ವಿಕಾಸ್ ಶೀಲ್ , ಎನ್ ‌ ಸಿಡಿಸಿ ನಿರ್ದೇಶಕರಾದ ಡಾ . ಎಸ್ . ಕೆ . ಸಿಂಗ್ , ಪ್ರಧಾನ ಕಾರ್ಯದರ್ಶಿ ( ಆರೋಗ್ಯ ) ಮತ್ತು ರಾಜ್ಯದ ಹಿರಿಯ ಆರೋಗ್ಯ ಅಧಿಕಾರಿಗಳು ಸಭೆಯಲ್ಲಿ ಭಾಗವಹಿಸಿದ್ದರು .


    ***

    
    
    (Release ID: 1623457) Visitor Counter : 15
    
    
      Read this release in: Manipuri , English , Urdu , Hindi , Bengali , Assamese , Punjabi , Gujarati , Tamil , Telugu , Malayalam