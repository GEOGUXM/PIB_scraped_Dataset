      ಆಯುಷ್

      ಆರೋಗ್ಯ ಮತ್ತು ಆಯುಷ್ ಸಚಿವಾಲಯದಿಂದ ಅಧಿಕೃತವಾಗಿ ಕೋವಿಡ್-19 ಒಳಗೊಂಡಂತೆ ಆಯುಷ್ ಮಧ್ಯಪ್ರವೇಶದ ಅಂತರ ಶಿಸ್ತೀಯ ಅಧ್ಯಯನಕ್ಕೆ ಚಾಲನೆ
      Posted On: 07 MAY 2020 2:51PM by PIB Bengaluru


    ಆರೋಗ್ಯ ಮತ್ತು ಆಯುಷ್ ಸಚಿವಾಲಯದಿಂದ ಅಧಿಕೃತವಾಗಿ ಕೋವಿಡ್ - 19 ಒಳಗೊಂಡಂತೆ ಆಯುಷ್ ಮಧ್ಯಪ್ರವೇಶದ ಅಂತರ ಶಿಸ್ತೀಯ ಅಧ್ಯಯನಕ್ಕೆ ಚಾಲನೆ


    ಕೇಂದ್ರ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವ ಡಾ . ಹರ್ಷವರ್ಧನ್ ಮತ್ತು ಆಯುಷ್ ಖಾತೆ ಸಹಾಯಕ ಸಚಿವ ಶ್ರೀ ಶ್ರೀಪಾದ್ ಯಸ್ಸೋ ನಾಯಕ್ ಜಂಟಿಯಾಗಿ ಕೋವಿಡ್ - 19 ಸ್ಥಿತಿಗತಿಯಲ್ಲಿ ಆಯುರ್ವೇದದ ಮಧ್ಯಪ್ರವೇಶದ ಮೂಲಕ ಆರೈಕೆ ಕುರಿತ ಕ್ಲಿನಿಕಲ್ ಸಂಶೋಧನಾ ಅಧ್ಯಯನಗಳನ್ನು ಕೈಗೊಳ್ಳಲು ಚಾಲನೆ ನೀಡಿದರು ಮತ್ತು ನವದೆಹಲಿಯಲ್ಲಿಂದು ಆಯುಷ್ ಸಂಜೀವಿನಿ ಅಪ್ಲಿಕೇಶನ್ ಅನ್ನು ಬಿಡುಗಡೆ ಮಾಡಲಾಯಿತು . ಆಯುಷ್ ಸಚಿವರು ಗೋವಾದಿಂಧ ವಿಡಿಯೋ ಕಾನ್ಫರೆನ್ಸ್ ಮೂಲಕ ಕಾರ್ಯಕ್ರಮದಲ್ಲಿ ಭಾಗಿಯಾಗಿದ್ದರು .


    ಈ ಸಂದರ್ಭದಲ್ಲಿ ಮಾತನಾಡಿದ ಡಾ . ಹರ್ಷವರ್ಧನ್ , ಭಾರತ ಸರ್ಕಾರ ಹಂತ ಹಂತವಾಗಿ ಕ್ರಿಯಾಶೀಲ ಹಾಗೂ ಮುಂಜಾಗ್ರತಾ ಕ್ರಮಗಳನ್ನು ಕೈಗೊಂಡ ಪರಿಣಾಮ ಕೋವಿಡ್ - 19 ನಿರ್ವಹಣೆ ಮತ್ತು ನಿಯಂತ್ರಣ ಸಾಧಿಸಲಾಗಿದೆ . ಈ ಕ್ರಮಗಳ ಕುರಿತು ಉನ್ನತ ಮಟ್ಟದಲ್ಲಿ ನಿರಂತರ ನಿಗಾ ವಹಿಸಲಾಗುತ್ತಿದೆ ಮತ್ತು ಪರಾಮರ್ಶಿಸಲಾಗುತ್ತಿದೆ ಎಂದರು .


    ಡಾ . ಹರ್ಷವರ್ಧನ್ ಅವರು , “ ಭಾರತದಲ್ಲಿ ಸಾಂಪ್ರದಾಯಿಕ ವೈದ್ಯ ಪದ್ಧತಿಗಳ ಬಹುದೊಡ್ಡ ಇತಿಹಾಸವಿದೆ ಮತ್ತು ಆಯುರ್ವೇದ ವಲಯದಲ್ಲಿ ಮುಂಚೂಣಿಯಲ್ಲಿದೆ . ಆಯುಷ್ ಸಚಿವಾಲಯ ಕೋವಿಡ್ - 19 ಸಾಂಕ್ರಾಮಿಕ ಸಮಸ್ಯೆಗೆ ಆಯುಷ್ ಪದ್ಧತಿಗಳ ಕ್ಲಿನಿಕಲ್ ಅಧ್ಯಯನ ( ರೋಗ ನಿರೋಧಕಗಳ ಮೂಲಕ ಮಧ್ಯಪ್ರವೇಶ ) ಮಾಡುವ ನಿಟ್ಟಿನಲ್ಲಿ ಕಾರ್ಯೋನ್ಮುಖಾಗಿದೆ ಎಂದರು .


    ಕೇಂದ್ರ ಆರೋಗ್ಯ ಸಚಿವರು , ಆಯುಷ್ ಸಚಿವಾಲಯ , ಆಯುಷ್ ಸಂಜೀವಿನಿ ಮೊಬೈಲ್ ಆಪ್ ಅನ್ನು ಅಭಿವೃದ್ಧಿ ಪಡಿಸಿದೆ . ಇದರಿಂದ ಆಯುಷ್ ಪದ್ಧತಿಗಳ ಬಳಕೆ ಮತ್ತು ಪಾಲನೆಯಿಂದ ಜನಸಂಖ್ಯೆ ಮತ್ತು ಕೋವಿಡ್ - 19 ನಿಯಂತ್ರಣ ಪರಿಣಾಮಗಳ ಬಗ್ಗೆ ಉಪಯುಕ್ತ ಮಾಹಿತಿಯನ್ನು ಸಂಗ್ರಹಿಸಲು ನೆರವಾಗಲಿದೆ ಎಂದರು .


    ಈ ಸಂದರ್ಭದಲ್ಲಿ ಶ್ರೀ ಶ್ರೀಪಾದ್ ಯಸ್ಸೋ ನಾಯಕ್ , ಆಯುಷ್ ಸಚಿವಾಲಯದ ದೇಶದಲ್ಲಿ ಕೋವಿಡ್ - 19 ಸಾಂಕ್ರಾಮಿಕ ಸಮಸ್ಯೆ ಕುರಿತು ಆಯುಷ್ ಪದ್ಧತಿಗಳ ಬಗ್ಗೆ ಕ್ಲಿನಿಕಲ್ ಅಧ್ಯಯನ ( ರೋಗ ಪ್ರತಿಬಂಧಕ ಮತ್ತು ಇತರೆ ಮಧ್ಯಪ್ರವೇಶ ) ಗಳನ್ನು ಕೈಗೊಳ್ಳಲಿದೆ ಜೊತೆಗೆ ಹೆಚ್ಚಿನ ಅಪಾಯ ಎದುರಿಸುತ್ತಿರುವ ಜನಸಂಖ್ಯೆಗೆ ರೋಗ ಪ್ರತಿಬಂಧಕ ( ಪ್ರೊಫೈಲಿಟಿಕ್ ) ಆಧರಿಸಿದ ಆಯುಷ್ ಪರಿಣಾಮಗಳ ಬಗ್ಗೆಯೂ ಅಧ್ಯಯನ ನಡೆಸಲಾಗುವುದು ಎಂದರು . ಜನರಲ್ಲಿ ಕೋವಿಡ್ - 19 ನಿಯಂತ್ರಣಕ್ಕೆ ಆಯುಷ್ ಪದ್ಧತಿಗಳ ಬಳಕೆ ಮತ್ತು ಆಯುಷ್ ಮೇಲಿನ ಪರಿಣಾಮಗಳ ಬಗ್ಗೆ ಸಚಿವಾಲಯ ಅಧ್ಯಯನ ಕೈಗೊಂಡಿದೆ .


    ಶ್ರೀ ನಾಯಕ್ ಅವರು , ಸಮಸ್ಯೆಗೆ ಉತ್ತಮ ಪರಿಹಾರಗಳನ್ನು ಕಂಡುಕೊಳ್ಳಲು ಆಯುಷ್ ಸಚಿವಾಲಯ ಜನಸಂಖ್ಯೆ ಮತ್ತು ಕ್ಲಿನಿಕಲ್ ಆಧರಿಸಿದ ನಾಲ್ಕು ಅಧ್ಯಯನಗಳನ್ನು ಕೈಗೊಂಡಿದೆ ಮತ್ತು ರೋಗಗಳ ನಿಯಂತ್ರಣದಲ್ಲಿ ಆಯುಷ್ ಪಾತ್ರದ ಬಗ್ಗೆ ಮೌಲ್ಯಮಾಪನ ಮಾಡುತ್ತಿದೆ ಎಂದರು .


    ಈ ಸಂದರ್ಭದಲ್ಲಿ ಮಾತನಾಡಿದ ಆಯುಷ್ ಸಚಿವಾಲಯದ ಕಾರ್ಯದರ್ಶಿ ವೈದ್ಯ ರಾಜೇಶ್ ಕೊಟೇಚ , ಸಚಿವಾಲಯ , ಅಂತರ್ ಶಿಸ್ತೀಯ ಆಯುಷ್ ಅಭಿವೃದ್ಧಿ ಮತ್ತು ಸಂಶೋಧನೆ ಕಾರ್ಯಪಡೆಯನ್ನು ರಚಿಸಿದೆ . ವಿಶ್ವವಿದ್ಯಾಲಯ ವೇತನ ಆಯೋಗ ( ಯುಜಿಸಿ ) ಉಪಾಧ್ಯಕ್ಷ ಡಾ . ಭೂಷಣ್ ಪಟವರ್ಧನ್ ಅವರ ಅಧ್ಯಕ್ಷತೆಯಲ್ಲಿ ತಜ್ಞರ ಗುಂಪು ಈ ಕ್ರಮಗಳಿಗೆ ಕಾರ್ಯತಂತ್ರಗಳನ್ನು ಅಭಿವೃದ್ಧಿಗೊಳಿಸಲಿದೆ ಎಂದರು .


    ಆಯುಷ್ ಇಲಾಖೆ ಜಂಟಿ ಕಾರ್ಯದರ್ಶಿ ಶ್ರೀ ಪಿ . ಎನ್ . ರಂಜಿತ್ ಕುಮಾರ್ , ಕೋವಿಡ್ - 19 ಗೆ ಸಂಬಂಧಿಸಿದಂತೆ ಆಯುಷ್ ಆಧರಿಸಿ ಕೈಗೊಳ್ಳುತ್ತಿರುವ ಮೂರು ಅಧ್ಯಯನಗಳ ವಿವರಗಳನ್ನು ಪ್ರಾತ್ಯಕ್ಷಿಕೆ ಮೂಲಕ ನೀಡಿದರು . ಅಲ್ಲದೆ ಅವರು , ಸಂಜೀವಿನಿ ಆಪ್ ನ ಉದ್ದೇಶ ಮತ್ತು ಆಯುರ್ವೇದದ ಪ್ರಯೋಜನಗಳ ಬಗ್ಗೆ ವಿವರಿಸಿದರು . ಆಯುಷ್ ಆಧರಿಸಿದ ಮೂರು ಅಧ್ಯಯನಗಳ ಬಗ್ಗೆ ಮಾತನಾಡಿದ ಅವರು , ಚಿಂತನೆಗಳ ಅಭಿವೃದ್ಧಿ , ಗುಂಪು ಸಂಪನ್ಮೂಲ ಕ್ರೂಢೀಕರಣ , ಕಾರ್ಯಪಡೆ ರಚನೆ , ಎಸ್ ಜಿಪಿಜಿಐ , ಏಮ್ಸ್ , ಐಸಿಎಂಆರ್ , ಸಿಎಸ್ ಐಆರ್ ಮತ್ತಿತರ ನಾನಾ ಸಂಸ್ಥೆಗಳ ನಡುವೆ ಮೈತ್ರಿ ಸಾಧಿಸಿ , ಒಂದೇ ವೇದಿಕೆಗೆ ತರುವುದು ನನಸಾಗಿದೆ ಎಂದರು .


    ಕಾರ್ಯಕ್ರಮದಲ್ಲಿ ಈ ಕೆಳಗಿನ ಅಧ್ಯಯನಗಳಿಗೆ ಅಧಿಕೃತವಾಗಿ ಚಾಲನೆ ನೀಡಲಾಯಿತು :

     1. ಕೋವಿಡ್ - 19 ಗೆ ನಿಗದಿತ ಆರೈಕೆ ಸೇರ್ಪಡೆಗೆ ಆಯುರ್ವೇದ ಮಧ್ಯಪ್ರವೇಶದ ಮೂಲಕ ರೋಗ ಪ್ರತಿಬಂಧಕ ಪ್ರೊಫೈಲಿಟಿಕ್ ಮೂಲಕ ಕ್ಲಿನಿಕಲ್ ಸಂಶೋಧನೆ ಅಧ್ಯಯನ . ಆಯುಷ್ ಸಚಿವಾಲಯ , ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ ( ಎಂಒಎಚ್ಎಫ್ ಡಬ್ಲ್ಯೂ ) ಮತ್ತು ವಿಜ್ಞಾನ ಮತ್ತು ತಂತ್ರಜ್ಞಾನ ಸಚಿವಾಲಯದ ಮೂಲಕ ವೈಜ್ಞಾನಿಕ ಮತ್ತು ಕೈಗಾರಿಕಾ ಸಂಶೋಧನಾ ಮಂಡಳಿ ( ಸಿಎಸ್ ಐಆರ್ ) ಹಾಗೂ ( ಐಸಿಎಂಆರ್ ) ನೆರವಿನಿಂದ ಈ ಸಮಗ್ರ ಕ್ಲಿನಿಕಲ್ ಅಧ್ಯಯನ ಕೈಗೊಳ್ಳಲಾಗುತ್ತಿದೆ .

    ಅಂತರ ಶಿಸ್ತೀಯ ಆಯುಷ್ ಅಭಿವೃದ್ಧಿ ಮತ್ತು ಸಂಶೋಧನಾ ಕಾರ್ಯಪಡೆ ಕೋವಿಡ್ - 19 ಪಾಸಿಟಿವ್ ಪ್ರಕರಣಗಳಲ್ಲಿ ಮಧ್ಯಪ್ರವೇಶದ ಮೂಲಕ ರೋಗ ಪ್ರತಿಬಂಧಕ ( ಪ್ರೊಫೈಲಿಟಿಕ್ ) ಅಧ್ಯಯನ , ಕ್ಲಿನಿಕಲ್ ಸಂಶೋಧನಾ ಮಾನದಂಡಗಳನ್ನು ರೂಪಿಸಿ ವಿನ್ಯಾಸಗೊಳಿಸಿದೆ . ಇದರಲ್ಲಿ ದೇಶಾದ್ಯಂತ ನಾನಾ ಪ್ರತಿಷ್ಠಿತ ಸಂಸ್ಥೆಗಳ ತಜ್ಞರು , ಪರಿಶೀಲನೆ ಮತ್ತು ಸಮಾಲೋಚನೆ ಪ್ರಕ್ರಿಯೆಗಳ ಮೂಲಕ ನಾಲ್ಕು ಭಿನ್ನ ವಿಧಾನಗಳು ಅಂದರೆ ಅಶ್ವಗಂಧ , ಯಶ್ಟಿಮಧು , ಗುಡುಚಿ + ಪಿಪ್ಪಾಲಿ ಮತ್ತು ಪಾಲಿ ಹರ್ಬಲ್ ಫಾರ್ಮುಲೇಶನ್ ( ಆಯುಷ್ - 64) ಕುರಿತಂತೆ ಅಧ್ಯಯನ ನಡೆಸುವರು .


 1. ಎ . ಕೋವಿಡ್ - 19 ಸಾಂಕ್ರಾಮಿಕದ ವೇಳೆ ಹೆಚ್ಚಿನ ಅಪಾಯವಿರುವ ಸಾರ್ಸ್ - ಸಿಒವಿ - 2 ವಿರುದ್ಧ ಪ್ರೊಪೈಲಾಕ್ಸಿಸ್ ( ರೋಗ ನಿರೋಧಕಗಳ ) ಮೂಲಕ ಅಶ್ವಗಂಧ ಬಳಕೆ : ಆರೋಗ್ಯ ರಕ್ಷಣೆಯಲ್ಲಿ ಬಳಕೆ ಮಾಡುವ ಹೈಡ್ರೋಕ್ಲೋರೋಕ್ವಿನ್ ನೊಂದಿಗೆ ಹೋಲಿಕೆ .


    ಬಿ . ಸಾಮಾನ್ಯ ಮತ್ತು ಅಲ್ಪ ( ಮೈಲ್ಡ್ ) ಪ್ರಮಾಣದ ಕೋವಿಡ್ - 19 ಗೆ ನಿಗದಿತ ಆರೈಕೆಯೊಂದಿಗೆ ಆಯುರ್ವೇದದ ಸೂತ್ರಗಳನ್ನು ಬಳಸಿ ಪರಿಣಾಮಕಾರಿ ಚಿಕಿತ್ಸೆ ನೀಡುವುದು : ರಾಂಡಮೈಸ್ಡ್ , ಓಪನ್ ಲೇಬಲ್ , ಪ್ಯಾರಲೆಲ್ ಎಫಿಕಸಿ , ಆಕ್ಟಿವ್ ಕಂಟ್ರೋಲ್ , ಮಲ್ಟಿ ಸೆಂಟರ್ ಎಕ್ಸ್ ಪ್ಲೊರೇಟರಿ ಡ್ರಗ್ ಟ್ರಯಲ್ .

     1. ಆಯುಷ್ ಆಧಾರಿತ ರೋಗ ಪ್ರತಿಬಂಧಕ ಮಧ್ಯಪ್ರವೇಶದ ಪರಿಣಾಮಗಳ ಕುರಿತಂತೆ ಜನಸಂಖ್ಯೆ ಆಧಾರಿತ ಅಧ್ಯಯನಗಳು : ಆಯುಷ್ ಸಚಿವಾಲಯ ಹೆಚ್ಚಿನ ಅಪಾಯ ಎದುರಿಸುತ್ತಿರುವ ಜನರಲ್ಲಿ ಕೋವಿಡ್ - 19 ಸೋಂಕು ನಿಯಂತ್ರಣಕ್ಕೆ ಆಯುರ್ವೇದ ಪದ್ಧತಿಗಳ ಬಳಕೆ ಪರಿಣಾಮಗಳ ಅಧ್ಯಯನಗಳನ್ನು ಕೈಗೊಳ್ಳಲಿದೆ . ಇದರ ಪ್ರಮುಖ ಉದ್ದೇಶ ಕೋವಿಡ್ - 19 ವಿರುದ್ಧ ಮುನ್ನೆಚ್ಚರಿಕೆ ಕ್ರಮವಾಗಿ ಆಯುಷ್ ಬಳಕೆ ಮತ್ತು ಗಂಭೀರ ಅಪಾಯ ಎದುರಿಸುತ್ತಿರುವ ಜನರ ಜೀವನ ಮಟ್ಟದಲ್ಲಿ ಆಗಿರುವ ಸುಧಾರಣೆಗಳು ಒಳಗೊಂಡಿವೆ . ಈ ಅಧ್ಯಯನವನ್ನು ಆಯುಷ್ ಸಚಿವಾಲಯದಡಿ ಬರುವ ನಾಲ್ಕು ಸಂಶೋಧನಾ ಮಂಡಳಿಗಳು ಮತ್ತು ದೇಶಾದ್ಯಂತ 25 ರಾಜ್ಯಗಳು ರಾಷ್ಟ್ರೀಯ ಸಂಸ್ಥೆಗಳು ಕೈಗೊಳ್ಳಲಿದ್ದು , ಹಲವು ರಾಜ್ಯ ಸರ್ಕಾರಗಳ ವ್ಯಾಪ್ತಿಯಲ್ಲಿ ಅಂದಾಜು 5 ಲಕ್ಷ ಜನಸಂಖ್ಯೆ ವ್ಯಾಪ್ತಿಯನ್ನು ಒಳಗೊಂಡಿದೆ .

    ಈ ಅಧ್ಯಯನದಿಂದ ಹೊರಬರುವ ಫಲಿತಾಂಶ ಕೋವಿಡ್ - 19 ನಂತಹ ಸಾಂಕ್ರಾಮಿಕದ ವೇಳೆ ವೈಜ್ಞಾನಿಕ ಪುರಾವೆಗಳ ಮೂಲಕ ಆಯುಷ್ ನ ಪ್ರತಿಬಂಧಕ ಸಾಮರ್ಥ್ಯ ಅರ್ಥೈಸಿಕೊಳ್ಳಲು ಹೊಸ ಆಯಾಮ ದೊರಕಲಿದೆ .

     1. ಕೋವಿಡ್ - 19 ನಿಯಂತ್ರಣದಲ್ಲಿ ಆಯುಷ್ ಸಲಹಾ ಸೂಚಿ ಪಾಲನೆ ಪಾತ್ರ ಮತ್ತು ಅದರ ಪರಿಣಾಮಗಳ ಮೌಲ್ಯಮಾಪನಕ್ಕೆ ಆಯುಷ್ ಸಂಜೀವಿನಿ ಅಪ್ಲಿಕೇಶನ್ ಆಧರಿಸಿದ ಅಧ್ಯಯನ ಕೈಗೊಳ್ಳಲಾಗುವುದು : ಆಯುಷ್ ಸಚಿವಾಲಯ ಈ ಆಯುಷ್ ಸಂಜೀವಿನಿ ಮೊಬೈಲ್ ಆಪ್ ಅನ್ನು ಅಭಿವೃದ್ಧಿಪಡಿಸಿದ್ದು , ಭಾರೀ ಪ್ರಮಾಣದ ಜನಸಂಖ್ಯೆ ಅಂದರೆ 5 ಮಿಲಿಯನ್ ಜನರ ದತ್ತಾಂಶವನ್ನು ಸಂಗ್ರಹಿಸುವ ಗುರಿ ಹೊಂದಲಾಗಿದೆ . ಈ ಅಧ್ಯಯನಗಳಿಂದ ಹೊರಬರುವ ಫಲಿತಾಂಶಗಳಲ್ಲಿ ಕೋವಿಡ್ - 19 ನಿಯಂತ್ರಣಕ್ಕೆ ಆಯುಷ್ ಪದ್ಧತಿಗಳ ಬಳಕೆ ಮತ್ತು ಅವುಗಳಿಂದ ಜನಸಂಖ್ಯೆ ಮೇಲಾಗಿರುವ ಪರಿಣಾಮಗಳ ಕುರಿತಂತೆ ದತ್ತಾಂಶವನ್ನು ಸಂಗ್ರಹಿಸಲಾಗುವುದು .

    ***

    
    
    (Release ID: 1622047) Visitor Counter : 19
    
    
      Read this release in: English , Urdu , Marathi , Hindi , Bengali , Punjabi , Odia , Tamil , Telugu , Malayalam
    
    
    

1.