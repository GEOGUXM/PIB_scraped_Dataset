      पेट्रोलियम एवं प्राकृतिक गैस मंत्रालय

      ‘पीएमयूवाई’ के लाभार्थियों के बीच अब तक ‘6.8 करोड़ मुफ्त एलपीजी सिलेंडर’ वितरित किए गए हैं
      Posted On: 21 MAY 2020 2:52PM by PIB Delhi


    कोविड-19 से उत्‍पन्‍न स्थिति से निपटने के लिए किए गए आर्थिक उपायों के तहत भारत सरकार ने ‘प्रधानमंत्री गरीब कल्याण पैकेज (पीएमजीकेपी)’ के नाम से एक गरीब-अनुकूल योजना शुरू की है। इस योजना के तहत पेट्रोलियम और प्राकृतिक गैस मंत्रालय 3 महीनों तक 8 करोड़ से भी अधिक पीएमयूवाई (प्रधानमंत्री उज्ज्वला योजना) लाभार्थियों को मुफ्त एलपीजी सिलेंडर प्रदान कर रहा है, जो 1 अप्रैल, 2020 से प्रभावी है। अप्रैल, 2020 के दौरान तेल विपणन कंपनियों (ओएमसी) ने पीएमजीकेपी के तहत पीएमयूवाई लाभार्थियों को 453.02 लाख सिलेंडर वितरित किए हैं। उधर, 20 मई 2020 तक ओएमसी ने इस पैकेज के तहत पीएमयूवाई लाभार्थियों को कुल 679.92 लाख सिलेंडर वितरित किए हैं। लाभार्थियों के खातों में प्रत्यक्ष लाभ हस्‍तांतरण (डीबीटी) के माध्यम से अग्रिम तौर पर धनराशि दे दी गई थी, ताकि इस सुविधा का लाभ उठाने में कोई कठिनाई न हो। कोरोना योद्धा यानी एलपीजी सिलेंडर डिलीवरी की आपूर्ति श्रृंखला (सप्‍लाई चेन) में काम करने वाले कर्मचारी न केवल सिलेंडर की समय पर आपूर्ति सुनिश्चित करते रहे हैं, बल्कि स्वच्छता और विभिन्न स्वास्थ्य दिशा-निर्देशों के बारे में लाभार्थियों के बीच जागरूकता भी उत्‍पन्‍न करते रहे हैं।


    ***


    एएम/आरआरएस- 6604

    
    
    (Release ID: 1625782) Visitor Counter : 191
    
    
      Read this release in: English , Urdu , Marathi , Assamese , Manipuri , Punjabi , Odia , Tamil , Telugu , Kannada , Malayalam