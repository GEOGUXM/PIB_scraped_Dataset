      प्रधानमंत्री कार्यालय

      प्रधानमंत्री श्री नरेन्‍द्र मोदी और डेनमार्क की प्रधानमंत्री मैटी फ्रैडरिक्‍सन के बीच टेलीफोन पर बातचीत
      Posted On: 14 MAY 2020 8:03PM by PIB Delhi


    प्रधानमंत्री श्री नरेन्‍द्र मोदी ने आज डेनमार्क की प्रधानमंत्री मैटी फ्रैडरिक्‍सन के साथ टेलीफोन पर बातचीत की।


    दोनों नेताओं ने कोविड-।9 महामारी से निपटने के लिए दोनों देशों में उठाए गए कदमों की तुलना की। प्रधान मंत्री ने डेनमार्क द्वारा संक्रमण में वृद्धि के बिना लॉकडाउन प्रतिबंधों को हटाने में उसकी सफलता की सराहना की। दोनों नेताओं ने इस बात पर सहमति व्‍यक्‍त की कि भारत और डेनमार्क के विशेषज्ञ एक-दूसरे के अनुभव से सीखने के लिए संपर्क में रहेंगे।


    
    दोनों नेताओं ने भारत-डेनमार्क संबंधों को और मजबूत करने की अपनी साझा इच्छा को दोहराया, और उन तरीकों पर चर्चा की, जिसमें दोनों देश कोविड के बाद की दुनिया में मिलकर काम कर सकते हैं।


    उन्होंने 12 मई 2020 को दोनों विदेश मंत्रियों के बीच संयुक्त आयोग की बैठक सफलतापूर्वक आयोजित करने का स्वागत किया।


    इस बात से सहमत होते हुए कि स्वास्थ्य अनुसंधान, स्वच्छ और हरित ऊर्जा, और जलवायु परिवर्तन लचीलापन जैसे क्षेत्रों में पारस्परिक लाभ के लिए सहयोग की जबरदस्त गुंजाइश है, दोनों नेताओं ने भारत और डेनमार्क के बीच एक मजबूत हरित रणनीतिक साझेदारी बनाने की दिशा में काम करने के लिए खुद को प्रतिबद्ध किया।


    
    ******


    एएम/केपी

    
    
    (Release ID: 1623978) Visitor Counter : 122
    
    
      Read this release in: Punjabi , English , Urdu , Marathi , Assamese , Manipuri , Bengali , Gujarati , Odia , Tamil , Telugu , Kannada , Malayalam