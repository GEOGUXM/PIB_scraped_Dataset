      रक्षा मंत्रालय

      रक्षा मंत्री श्री राजनाथ सिंह ने कोविड-19 के खतरे को कम करने के बारे में जापान के रक्षा मंत्री से फोन पर बात की
      Posted On: 08 MAY 2020 5:58PM by PIB Delhi


    रक्षा मंत्री श्री राजनाथ सिंह ने आज जापान के रक्षा मंत्री श्री तारो कोनो के साथ टेलीफोन पर बातचीत की।


    दोनों रक्षा मंत्रियों ने कोविड-19 महामारी के खिलाफ अपने–अपने देश में उठाए गए कदमों के बारे में चर्चा की। श्री राजनाथ सिंह ने कोविड-19 के खिलाफ अंतर्राष्ट्रीय प्रयासों में भारत के योगदान के बारे में श्री तारो कोनो को जानकारी दी और महामारी के खिलाफ वैश्विक लड़ाई में आपसी सहयोग के क्षेत्रों पर चर्चा की। दोनों रक्षा मंत्री इस बात पर सहमत हुए कि भारत-जापान विशेष रणनीतिक और वैश्विक साझेदारी, दोनों देशों को कोविड-19 से संबंधित चुनौतियों से निपटने के लिए अन्य देशों के साथ मिलकर काम करने का एक अच्छा आधार प्रदान करता है।


    दोनों मंत्रियों ने भारत-जापान विशेष रणनीतिक और वैश्विक साझेदारी के फ्रेमवर्क के तहत द्विपक्षीय सुरक्षा सहयोग की पहल को आगे बढ़ाने की प्रतिबद्धता व्यक्त की।


    एएम / जेके /डीसी

    
    
    (Release ID: 1622202) Visitor Counter : 85
    
    
      Read this release in: Punjabi , English , Urdu , Marathi , Manipuri , Assamese , Bengali , Odia , Tamil , Telugu , Kannada