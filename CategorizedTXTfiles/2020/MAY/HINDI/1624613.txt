      गृह मंत्रालय

      केंद्रीय गृह मंत्री ने आज केंद्रीय वित्त मंत्री द्वारा घोषित संरचनात्मक सुधार उपायों की सराहना की
      
      एक मजबूत, सुरक्षित और सशक्त भारत मोदी सरकार की सर्वोच्च प्राथमिकता है: श्री अमित शाह
      
      पीएम मोदी का रिफॉर्म, परफॉर्म और ट्रांसफॉर्म का मंत्र पिछले 6 साल से भारत के अभूतपूर्व विकास की कुंजी है: गृह मंत्री

      Posted On: 16 MAY 2020 8:02PM by PIB Delhi

    केंद्रीय गृह मंत्री श्री अमित शाह ने आज केंद्रीय वित्त मंत्री द्वारा घोषित संरचनात्मक सुधार के उपायों की सराहना करते हुए कहा कि वे आज के ऐतिहासिक फैसलों के लिए प्रधानमंत्री श्री नरेन्द्र मोदी और वित्त मंत्री श्रीमती निर्मला सीतारमण का धन्यवाद करते हैं। इन फैसलों से हमारी अर्थव्यवस्था में निश्चय ही तेजी आएगी और इनसे आत्मनिर्भर भारत के लिए हमारे प्रयासों में भी तेजी आएगी। उन्होंने कहा कि प्रधानमंत्री मोदी का रिफॉर्म , परफॉर्म और ट्रांसफॉर्म का मंत्र पिछले 6 साल से भारत के अभूतपूर्व विकास की कुंजी है।


    श्री अमित शाह ने कोयला उत्पादन क्षेत्र में भारत को आत्म-निर्भर बनाने हेतु अभूतपूर्व कदम उठाने के लिए पीएम मोदी को बधाई देते हुए कहा कि कोयला क्षेत्र में बुनियादी ढांचे के विकास के लिए 50,000 करोड़ रुपए देना और वाणिज्यिक खनन की शुरुआत एक स्वागत योग्य नीतिगत सुधार है जिससे क्षेत्र में अधिक प्रतिस्पर्धा और पारदर्शिता आएगी।


    गृह मंत्री श्री अमित शाह ने कहा कि रक्षा विनिर्माण में 74 फीसदी तक एफडीआई की सीमा बढ़ाना और कुछ चयनित हथियारों/ उनके कलपुर्जों पर वर्षवार समय सीमा के साथ प्रतिबंध लगाना निश्चय ही मेक इन इंडिया अभियान को बढ़ावा देगा और देश के आयात बोझ को कम करेगा। उन्होंने कहा कि एक मजबूत , सुरक्षित और सशक्त भारत मोदी सरकार की सर्वोच्च प्राथमिकता है।


    श्री अमित शाह ने विमानन क्षेत्र को बढ़ावा देने के लिए भविष्यवादी फैसले लेने पर पीएम मोदी को धन्यवाद दिया। उन्होंने कहा कि एयर स्पेस के उपयोग पर प्रतिबंधों में ढील देने से हमारे विमानन क्षेत्र को लगभग 1000 करोड़ रुपये सालाना का लाभ होगा। इसके साथ ही भारत को विमान एमआरओ का वैश्विक केंद्र बनाने के लिए एमआरओ के लिए कर व्यवस्था को युक्तिसंगत बनाया गया है।


    अंतरिक्ष और सामाजिक बुनियादी ढांचे के विकास के क्षेत्र में निजी क्षेत्र की उपस्थिति को बढ़ावा देने के फैसले के बारे में बात करते हुए गृह मंत्री ने कहा- मैं सामाजिक बुनियादी ढांचे के विकास में निजी क्षेत्र के निवेश को बढ़ावा देने के लिए 8100 करोड़ रुपये की पुनर्निर्माण व्यवहार्यता गैप फंडिंग और अंतरिक्ष गतिविधियों में निजी भागीदारी को प्रोत्साहित करने जैसे आज के फैसलों के लिए पीएम मोदी की सराहना करता हूँ।


    एएम/ एके

    
    
    (Release ID: 1624613) Visitor Counter : 69
    
    
      Read this release in: English , Urdu , Marathi , Bengali , Punjabi , Gujarati , Tamil , Telugu , Kannada