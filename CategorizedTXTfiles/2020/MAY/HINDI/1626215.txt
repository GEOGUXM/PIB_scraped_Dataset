      वित्‍त मंत्रालय

      '6.18 प्रतिशत सरकारी स्टॉक 2024' की बिक्री (पुनर्निर्गम) के लिए नीलामी, 'सरकारी स्टॉक 2034' की बिक्री (पुनर्निर्गम) के लिए नीलामी और 7.16% सरकारी स्टॉक 2050' की बिक्री (पुनर्निर्गम) के लिए नीलामी
      Posted On: 22 MAY 2020 6:32PM by PIB Delhi


    भारत सरकार ने ( i) मूल्य आधारित नीलामी के जरिए 12,000 करोड़ रुपए ( अंकित) की अधिसूचित राशि के लिए ' 6.18 प्रतिशत सरकारी स्टॉक 2024 ’ (ii) यील्ड आधारित नीलामी के माध्यम से 11,000 करोड़ रुपए (अंकित) की अधिसूचित राशि के लिए सरकारी स्टॉक 2034 ’, (iii) मूल्य आधारित नीलामी के माध्यम से 7,000 करोड़ रुपए (अंकित) की अधिसूचित राशि के लिए 7.16 प्रतिशत सरकारी स्टॉक 2050 ’ की बिक्री (पुनर्निर्गम) करने की घोषणा की है। भारत सरकार उपर्युक्त एक या अधिक प्रतिभूतियों के परिपेक्ष्य में प्रत्येक में 2,000 करोड़ रुपए के अतिरिक्त अभिदान का विकल्प बनाए रखेगी। ये सभी नीलामियां विविध मूल्य विधि का प्रयोग करते हुए भारतीय रिजर्व बैंक , मुंबई कार्यालय , फोर्ट , मुंबई द्वारा 29 मई , 2020 ( शुक्रवार) को संचालित की जाएंगी।


    स्टॉकों की बिक्री की अधिसूचित राशि के 5 प्रतिशत तक की राशि सरकारी प्रतिभूतियों की नीलामी में अप्रतिस्पर्धी बोली सुविधा योजना के अनुसार पात्र व्यक्तियों और संस्थाओं को आवंटित की जाएगी।


    नीलामी हेतु प्रतिस्पर्धी और अप्रतिस्पर्धी दोनों बोलियां भारतीय रिजर्व बैंक की कोर बैंकिंग सोल्यूशन (ई-कुबेर) प्रणाली पर इलेक्ट्रॉनिक प्रपत्र में 29 मई , 2020 को प्रस्तुत की जानी चाहिए। अप्रतिस्पर्धी बोलियां पूर्वाह्न 10.30 बजे से पूर्वाह्न 11.00 बजे के बीच और प्रतिस्पर्धी बोलियां पूर्वाह्न 10.30 बजे से पूर्वाह्न 11 . 30 बजे के बीच प्रस्तुत की जानी चाहिए।


    नीलामियों के परिणाम की घोषणा 29 मई , 2020 ( शुक्रवार) को की जाएगी और सफल बोलीदाताओं द्वारा भुगतान 1 जून , 2020 ( सोमवार) को किया जाएगा।


    ये स्टॉक भारतीय रिजर्व बैंक द्वारा समय-समय पर यथा संशोधित परिपत्र संख्‍या आरबीआई/2018-19 / 25 , दिनांक 24 जुलाई 2018 , के अंतर्गत जारी “ केन्द्र सरकार की प्रतिभूतियों में कब निर्गमित लेन-देन ” संबंधी दिशा-निर्देशों के अनुसार “ कब निर्गमित ” कारोबार के लिए पात्र होंगे।


    एएम / एके

    
    
    (Release ID: 1626215) Visitor Counter : 63
    
    
      Read this release in: Punjabi , English , Urdu , Tamil