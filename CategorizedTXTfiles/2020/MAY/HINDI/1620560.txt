      PIB Headquarters

      कोविड-19 पर पीआईबी का दैनिक बुलेटिन
      Posted On: 02 MAY 2020 6:29PM by PIB Delhi


      ( पिछले 24 घंटे में जारी कोविड -19 से संबंधित प्रेस विज्ञप्तियां , पीआईबी फील्ड कार्यालयों से जानकारियां और पीआईबी द्वारा की गई तथ्यों की पड़ताल शामिल )


      · देश में कोविड -19 मरीजों के ठीक होने की दर सुधरकर 26.65 प्रतिशत हो गई है। कुल 37,336 पुष्ट मामलों में से 9950 लोग उपचार से ठीक हो गए हैं।


      · कल से 2293 नए कोविड मामले दर्ज किए गए हैं।


      · देशव्यापी लॉकडाउन 4 मई से दो और हफ्तों के लिए बढ़ा दिया गया है ; ग्रीन और ऑरेंज जोन में काफी ढील दी गई है।


      · सभी यात्री ट्रेनें 17 मई 2020 तक रद्द रहेंगी। प्रवासी श्रमिकों और अन्य फंसे लोगों की आवाजाही के लिए श्रमिक स्पेशल ट्रेनें चलेंगी।


      · कृषि क्षेत्र को बढ़ावा देने के तरीकों और शिक्षा के क्षेत्र में सुधार पर चर्चा के लिए प्रधानमंत्री ने कई बैठकें कीं।


      · श्री पीयूष गोयल ने कोविड -19 को फैलने से रोकने के खिलाफ अन्य देशों से मिलकर प्रयास करने की अपील की है।


      स् ‍ वास् ‍ थ् ‍ य एवं परिवार कल् ‍ याण मंत्रालय की ओर से कोविड -19 पर अपडेट


      अभी तक कुल 9,950 लोगों का उपचार किया जा चुका है। पिछले 24 घंटे में 1,061 लोगों का उपचार किया गया था। इससे हमारी ठीक होने की कुल दर 26.65 प्रतिशत तक पहुंच गई है। अब कुल पुष्ट मामलों की संख्या 37,336 तक पहुंच गई है। कल से भारत में कोविड -19 के पुष्ट मामलों की संख्या में 2,293 की वृद्धि दर्ज की गई है। स्वास्थ्य एवं परिवार कल्याण मंत्रालय द्वारा व्यक्तिगत सुरक्षा उपकरण के औचित्यपूर्ण उपयोग पर कल ही अतिरिक्त दिशानिर्देश जारी किए गए थे।


      विस्तार से यहां पढ़ें -


      लॉकडाउन दो सप्ताह और बढ़ाया गया , 4 मई 2020 से प्रभावी


      देश में कोविड -19 की स्थिति की व्यापक समीक्षा करने के साथ - साथ लॉकडाउन के उपायों से इसे नियंत्रण में रखने के रूप में हुए उल् ‍ लेखनीय फायदों को ध् ‍ यान में रखकर भारत सरकार के गृह मंत्रालय ( एमएचए ) ने लॉकडाउन को 4 मई , 2020 से दो सप्ताह और बढ़ाने के लिए आज आपदा प्रबंधन अधिनियम , 2005 के तहत एक आदेश जारी किया। इसके साथ ही गृह मंत्रालय ने इस अवधि में विभिन्न गतिविधियों या कार्यों के विनियमन के लिए नए दिशा - निर्देश जारी किए , जो देश के जिलों के रेड ( हॉटस्पॉट ) , ग्रीन और ऑरेंज जोन में बदलने के जोखिम पर आधारित हैं। इन दिशा - निर्देशों में ग्रीन और ऑरेंज जोन में पड़ने वाले जिलों में काफी रियायतें या ढील दी गई हैं।


      विस्तार से यहां पढ़ें -


      दो हफ्तों के लॉकडाउन के दौरान ऑरेंज जोन में व् ‍ यक्तियों और वाहनों की आवाजाही के बारे में स् ‍ पष् ‍ टीकरण


      ऑरेंज जोन में पूरे देश में निषिद्ध गतिविधियों के अलावा , बसों की इंटर - डिस्ट्रिक् ‍ ट ( अंतर - जिला ) और इंट्रा - डिस्ट्रिक्ट ( जिले के भीतर ) आवाजाही निषिद्ध रहेगी। दो अन्य गतिविधियों को प्रतिबंधों के साथ अनुमति दी गई है :


      • टैक्सी और कैब एग्रीगेटर्स को एक चालक और केवल दो यात्रियों के साथ आवाजाही की अनुमति होगी।


      • केवल स् ‍ वीकृत गतिविधियों के लिए व्यक्तियों और वाहनों की अंतर - जिला आवाजाही की अनुमति दी गई है , चार पहिया वाहनों में चालक के अलावा अधिकतम दो व् ‍ यक्तियों के मौजूद रहने की अनुमति होगी।


      विस्तार से यहां पढ़ें -


      यात्री रेल सेवाओं का रद्दीकरण बढ़ा


      कोविड – 19 के मद्देनजर किए गए उपायों को जारी रखते हुए , यह निर्णय लिया गया है कि भारतीय रेल की सभी यात्री रेल सेवाएं 17 मई , 2020 तक रद्द रहेंगी। हालांकि , राज्य सरकारों द्वारा किए गए अनुरोध और गृह मंत्रालय के दिशानिर्देशों के आधार पर विभिन्न स्थानों पर फंसे हुए प्रवासी श्रमिकों , तीर्थयात्रियों , पर्यटकों , छात्रों और अन्य व्यक्तियों की आवाजाही के लिए श्रमिक स्पेशल ट्रेनें चलाई जाएंगी। वर्तमान स्थिति के समान , माल ढुलाई और पार्सल ट्रेनों का परिचालन जारी रहेगा।


      विस्तार से यहां पढ़ें -


      पीएम मोदी ने कृषि क्षेत्र को बढ़ावा देने के तौर - तरीकों पर चर्चा के लिए बैठक की


      प्रधानमंत्री श्री नरेंद्र मोदी ने कृषि क्षेत्र के मुद्दों और आवश् ‍ यक सुधारों के बारे में विचार - विमर्श के लिए आज एक बैठक की। कृषि मार्केटिंग , मार्केटिंग योग् ‍ य अधिशेष के प्रबंधन , संस् ‍ थागत ऋण तक किसानों की पहुंच में सुधार लाने और कानून के उचित समर्थन सहित कृषि क्षेत्र को विभिन् ‍ न प्रतिबंधों से मुक् ‍ त किए जाने पर विशेष बल दिया गया।


      विस्तार से यहां पढ़ें -


      पीएम मोदी ने शिक्षा क्षेत्र पर चर्चा के लिए समीक्षा बैठक की


      प्रधानमंत्री श्री नरेंद्र मोदी ने राष्ट्रीय शिक्षा नीति सहित शिक्षा के क्षेत्र में आवश्यक सुधारों और समस् ‍ याओं पर विचार - विमर्श के लिए एक बैठक की। शिक्षा क्षेत्र में प्रौद्योगिकी के उपयोग और समर्पित शैक्षणिक चैनलों पर ऑनलाइन कक्षाएं , शिक्षा पोर्टल और कक्षावार प्रसारण जैसी प्रौद्योगिकी के उपयोग और सीखने को बढ़ावा देने पर जोर दिया गया। बैठक में गुणवत् ‍ तायुक् ‍ त शिक्षा तक सभी की पहुंच सुनिश्चित करने के लिए शिक्षा में एकरूपता लाने और एक नए राष्ट्रीय पाठ्यक्रम ढांचे के माध्यम से प्राथमिक शिक्षा की गुणवत्ता में सुधार लाने पर ध् ‍ यान केंद्रित किया गया। नए राष् ‍ ट्रीय पाठ्यक्रम ढांचे के तहत बहु - भाषायी शिक्षा , 21 वीं सदी के कौशल , खेल एवं कला के एकीकरण , पर्यावरण संबंधी मुद्दों आदि पर जोर दिया गया है।


      विस्तार से यहां पढ़ें -


      ग्रीन , ऑरेंज और रेड जोन में कैट द्वारा मामलों की सुनवाई के लिए नए दिशानिर्देश


      विस्तार से यहां पढ़ें -


      श्री पीयूष गोयल ने विदेशी मिशनों से कहा कि डील में पारस्परिकता कायम रखते हुए भारत इच्छुक देशों के साथ आपस में लाभकारी सहयोग के लिए तैयार है


      वाणिज्य एवं उद्योग मंत्री श्री पीयूष गोयल ने कहा है कि यदि डील में पारस्परिकता कायम रहे , तो भारत इच्छुक देशों के साथ आपस में लाभकारी सहयोग के लिए तैयार है। नई दिल्ली में विदेशी मिशनों के साथ बातचीत करते हुए उन्होंने उन इच्छुक देशों का स्वागत किया जो भारत के साथ कारोबार करने की योजना बना रहे हैं। उन्होंने सलाह दी कि द्विपक्षीय या बहुपक्षीय समझौतों के लिए रोडमैप की योजना बनाने के लिए डिजिटल रूप से जुड़ने का यह सबसे अच्छा समय है। मंत्री महोदय ने अन्य देशों से कोरोना वायरस महामारी के प्रसार के खिलाफ सहयोगात् ‍ मक प्रयास करने की अपील की।


      विस्तार से यहां पढ़ें -


      डॉ . हर्षवर्धन ने वीडियो कॉन्फ्रेंसिंग के माध्यम से बिहार में एईएस से निपटने की तैयारियों की समीक्षा की


      एईएस प्रबंधन के लिए बिहार को केंद्र से हरसंभव मदद को लेकर आश्वस्त करते हुए , डॉ . हर्षवर्धन ने सभी से यह सुनिश्चित करने को कहा कि कोविड ​​ प्रकोप के समय में एईएस के मामलों की उपेक्षा नहीं की जानी चाहिए।


      विस्तार से यहां पढ़ें -


      सुरक्षा एवं परिचालन क्षमता बेहतर करने को भारतीय रेलवे के बैकएंड योद्धाओं ने लॉकडाउन के दौरान लंबित पड़े रखरखाव के कार्यों को पूरा किया


      भारतीय रेलवे के बैकएंड योद्धाओं ने इस लॉकडाउन के दौरान यार्ड रिमॉडलिंग , सीजर्स क्रॉसओवर के नवीकरण और पुलों की मरम् ‍ मत जैसे काफी समय से लंबित पड़े रखरखाव कार्यों को सफलतापूर्वक पूरा किया है। भारतीय रेलवे ने पार्सल ट्रेनों और मालगाड़ियों के माध्यम से सभी आवश्यक वस्तुओं की आपूर्ति श्रृंखलाओं को निरंतर सुनिश्चित करने के अलावा काफी समय से लंबित पड़े रखरखाव कार्यों को इस लॉकडाउन अवधि के दौरान सफलतापूर्वक पूरा किया है क् ‍ योंकि कोविड -19 के कारण यात्री सेवाओं को रोक दिया गया है।


      विस्तार से यहां पढ़ें -


      अग्रिम पंक्ति के योद्धाओं ने कोरोना योद्धाओं को सलाम किया और लड़ाई को समर्थन जारी रखने का संकल्प लिया


      दिल्ली में एक प्रेस कॉन्फ्रेंस आयोजित की गई , जिसमें सीडीएस जनरल बिपिन रावत , सेना प्रमुख जनरल एमएम नरवाने , नौसेना प्रमुख एडमिरल करमबीर सिंह , वायुसेना प्रमुख एयर चीफ मार्शल आरकेएस भदौरिया ने मीडिया को संबोधित किया। कोरोना योद्धाओं के प्रयासों के प्रति आभार व्यक्त करते हुए सैन्य प्रमुखों ने आने वाले दिनों में अग्रिम पंक्ति के योद्धाओं की तरफ से समर्थन जारी रखने का संकल्प लिया।


      विस्तार से यहां पढ़ें -


      राष् ‍ ट्र के साथ कोविड -19 योद्धाओं का आभार प्रकट करेगा भारतीय तट रक्षक बल


      पोतों पर रोशनी करने और कोरोना रोगियों के उपचार में जुटे अस् ‍ पतालों पर पुष् ‍ प वर्षा करने के जरिए आईसीजी भी ‘ इंडिया थैंक् ‍ स कोविड -19 वॉरियर्स ’ पहल में सक्रिय रूप से भाग ले रहा है। कोविड योद्धाओं के प्रयासों की सराहना करते हुए 3 मई 2020 को दूरदराज के इलाकों और अंडमान निकोबार द्वीप समूह और लक्षद्वीप तथा मिनिकॉय द्वीप समूह जैसे सुदूर क्षेत्रों सहित देश की पूरी तटीय रेखा के साथ 25 स् ‍ थानों पर पोतों को रोशन किया जाएगा। इसके अलावा आईसीजी हेलीकॉप् ‍ टर पांच स् ‍ थानों पर कोविड -19 अस् ‍ पतालों पर फूल बरसाएंगे।


      विस्तार से यहां पढ़ें -


      प्रधानमंत्री और थाईलैंड के प्रधानमंत्री महामहिम जनरल ( रिटायर्ड ) चान - ओ - चा के साथ फोन पर बातचीत


      प्रधानमंत्री श्री नरेंद्र मोदी ने थाईलैंड के प्रधानमंत्री महामहिम जनरल ( रिटायर्ड ) प्रयुत चान - ओ - चा के साथ टेलीफोन पर बातचीत की। दोनों नेताओं ने अपने - अपने देशों में कोविड -19 महामारी से निपटने के लिए उठाए गए कदमों के बारे में जानकारी साझा की।


      विस्तार से यहां पढ़ें -


      पूरे देश में लोगों तक आवश्यक चिकित्सा सामग्री पहुंचाने के लिए लाइफलाइन उड़ान के तहत 422 उड़ानें संचालित की गईं


      एयर इंडिया , अलायंस एयर , आईएएफ और निजी विमान वाहकों द्वारा लाइफलाइन उड़ान के तहत 422 उड़ानें संचालित की गई हैं। इनमें से 244 उड़ानें एयर इंडिया और अलायंस एयर द्वारा संचालित की गई हैं। अब तक ले जाया गया कार्गो लगभग 790.22 टन है। लाइफलाइन उड़ान द्वारा तय की गई अब तक की हवाई दूरी 4,13,538 किमी से अधिक है। कोविड -19 के खिलाफ भारत के युद्ध में सहयोग के लिए नागरिक उड्डयन मंत्रालय द्वारा ' लाइफलाइन उड़ान ' की उड़ानों को देश के दूरदराज के हिस्सों में आवश्यक चिकित्सा कार्गो पहुंचाने संचालित किया जा रहा है।


      विस्तार से यहां पढ़ें -


      कोविड -19 से उत्पन्न परिस्थितियों को ध्यान में रखते हुए 49 मदों के लघु वन उपज के लिए न्यूनतम समर्थन मूल्य बढ़ा


      जनजातीय संग्रहकर्ताओं की आजीविकाओं को प्रभावित करने वाली एक प्रमुख घोषणा में सरकार ने 49 मदों की लघु वन उपज ( एमएफपी ) के लिए न्यूनतम समर्थन मूल्य बढ़ा दिया।


      विस्तार से यहां पढ़ें -


      पीआईबी फील्ड कार्यालयों से जानकारियां


      · चंडीगढ़ - फंसे हुए प्रवासियों , छात्रों , पर्यटकों आदि के पंजीकरण के लिए चंडीगढ़ प्रशासन ने एक पोर्टल तैयार किया है। चंडीगढ़ प्रशासन की वेबसाइट http://Chandigarh.gov.in या http://admser.chd.nic.in/migrant लिंक से इस तक पहुंचा जा सकता है। किसी भी फंसे हुए व्यक्ति को अपनी सामान्य जानकारी भरनी होगी और अपने मोबाइल पर प्राप्त ओटीपी डालने के बाद इसे भेजना होगा। वैकल्पिक रूप से , जो व्यक्ति ऐसा करने में असमर्थ हैं , उनके लिए प्रशासन के कॉल सेंटर के जरिए हेल्पलाइन नंबर 1800-180-2067 की सुविधा उपलब्ध कराई गई है, जहां टेलिफोन पर रोज ( सुबह 8 बजे से रात के 8 बजे तक ) अपना विवरण दिया जा सकता है। पीएमजीकेएवाई के तहत 50,500 पात्र परिवारों को पहले ही गेहूं और दालें वितरित की जा चुकी हैं , इस तरह से यूटी , चंडीगढ़ में अब तक 80 प्रतिशत पात्र आबादी का लक्ष्य हासिल हो गया है।


      · पंजाब - कोविड 19 महामारी के आगे प्रसार की जांच करने के लिए पंजाब सरकार ने इजरायल से तकनीकी सहायता और विशेषज्ञता मांगी है। ' इन्वेस्ट पंजाब ' ने इस संबंध में भारत में स्थित इजरायल के दूतावास के साथ विशेष वेबिनार का समन्वय किया , जो इजरायल के कोविड -19 प्रकोप के प्रबंधन के पीछे की तकनीकी प्रगति पर केंद्रित था। पंजाब सरकार ने पेट्रोल पंप प्रबंधकों / ऑपरेटरों को सलाह दी है कि वे एक समय पर केवल आवश्यक कर्मचारियों को ही तैनात करें और स्टाफ की क्लस्टरिंग रोकने के लिए शिफ्ट की योजना बनाएं।


      · हरियाणा - कोविड -19 महामारी के कारण लॉकडाउन के दौरान शहरी स्थानीय निकायों और स्वास्थ्य विभाग के साथ हरियाणा सरकार राज्य के सभी 87 नगर निकायों में नागरिकों को आवश्यक सेवाएं प्रदान करना सुनिश्चित कर रही है। सभी नगरपालिकाएं 100 प्रतिशत दरवाजे-दरवाजे जाकर कूड़ा उठाना सुनिश्चित कर रही हैं और इस गतिविधि में शामिल कर्मचारियों को सामाजिक दूरी का सख्ती से पालन करने का निर्देश दिया गया है। हरियाणा में औद्योगिक इकाइयों की सुविधा के लिए , उनके अपने कामकाज को पुनर्जीवित करने और कोविड -19 महामारी के कारण घटी आर्थिक गतिविधि से पैदा हुए वित्तीय अवरोध के समय में अपने कर्मचारियों को बनाए रखने के लिए हरियाणा सरकार ने ' हरियाणा एमएसएमई पुनरुद्धार ब्याज लाभ योजना ' तैयार की है। इससे एमएसएमई इकाइयों को वित्तीय सहायता प्रदान करने में मदद मिलेगी जिससे वे स्थायी / संविदा पर स्टाफ और श्रमिकों समेत अपने कर्मचारियों को वेतन का भुगतान कर सकें और अन्य आवश्यक खर्चों को पूरा कर सकें।


      · हिमाचल प्रदेश - कोरोना महामारी के मद्देनजर लोगों की प्रतिरोधक क्षमता को मजबूत करने के लिए मुख्यमंत्री ने राज्य आयुर्वेद विभाग द्वारा तैयार की गई आयुर्वेद दवा मधुयष्टियादि कषाय ( काड़ा ) का शुभारंभ किया। यह आयुर्वेदिक उत्पाद प्रतिरक्षा को बढ़ाने में मदद करेगा और राज्य के सभी कोरोना योद्धाओं जैसे डॉक्टरों , पैरामेडिकल स्टाफ , पुलिस , वरिष्ठ नागरिकों और कोरोना से लड़ाई जीत चुके लोगों को मुफ्त में प्रदान किया जाएगा। सभी उपायुक्तों , पुलिस अधीक्षकों और मुख्य चिकित्सा अधिकारियों के साथ एक वीडियो कॉन्फ्रेंस के दौरान मुख्यमंत्री ने कहा कि सक्रिय केस पता करने के अभियान के तहत एक विशेष अभियान शुरू किया जाएगा , जिससे हिमाचल प्रदेश में दूसरे राज्यों से आने वाले लोगों की चिकित्सकीय जांच की जा सके और ऐसे लोगों को घर में क्वारंटीन किया जा सके।


      · केरल - राज्य ने शराब की दुकानें नहीं खोलने का फैसला किया है क्योंकि लॉकडाउन के प्रोटोकॉल को दरकिनार कर ग्राहक आउटलेट्स पर भीड़ लगा सकते हैं। ग्रीन जोन में कोई बस सेवा नहीं चलेगी। राज्य में कोविड जोन को केंद्र के निर्देश के अनुसार फिर से बनाया जाएगा। 5 और नॉन - स्टॉप स्पेशल ट्रेनें - रांची , भुवनेश्वर और पटना जाने के लिए आज केरल से प्रवासी मजदूरों को लेकर चलेंगी। गल्फ में कोविड 19 से केरल के तीन और लोगों की मौत हो गई जिससे विदेश में मृतकों का आंकड़ा 70 पहुंच गया। कुल पुष्ट मामले 497 हैं , जिसमें से 102 सक्रिय केस हैं।


      · तमिलनाडु - चेन्नई तमिलनाडु का हॉटस्पॉट बना हुआ है , कल 176 नए मामले आए। उधर , राज्य में कोविड -19 का आंकड़ा 2,526 पहुंच गया है। राज्य सरकार ने वरिष्ठ आईएएस अधिकारी जे . राधाकृष्णन को चेन्नई पर ध्यान देने के लिए विशेष नोडल अधिकारी नियुक्त किया है। चेन्नई के एमएमसी में ब्लड कैंसर का इलाज करा रहे व्यक्ति में कोविड -19 पॉजिटिव पाया गया है। मेट्रोवाटर टेस्ट में चेन्नई से लिए गए सीवेज में वायरल आरएनए का प्रसार पता चला है। राज्य में कुल 1183 मामले हैं जिसमें अकेले चेन्नई से 1082 केस हैं।


      · कर्नाटक - आज अब तक 9 नए केस सामने आए हैं। 2-2 केस तुमकुर और विजयपुरा से , बेलगावी , बेंगलुरु , चिक्काबल्लापुर , बीदर और बगलकोट से 1-1 केस। आज तीन मौतें ; दावणगेरे , बीदर और बेंगलुर में 1-1 व्यक्ति की मौत हो गई। 255 लोगों को उपचार के बाद अस्पताल से छुट्टी मिल गई। कुल मामले 598 जबकि मृतकों की संख्या 25 है।


      · आंध्र प्रदेश - राज्य ने कोविड की जांच के लिए दो नई प्रयोगशालाओं को शामिल किया है , एक श्रीकाकुलम और दूसरी प्रकाशम जिले में है। इस तरह से राज्य में कुल प्रयोगशालाएं अब 10 हो गई हैं। फंसे हुए मछुआरे , जो गुजरात से आंध्र पहुंच गए हैं उनका टेस्ट किया जाएगा और उन्हें ही घर भेजा जाएगा जिनका टेस्ट निगेटिव आएगा। बीते 24 घंटों में 62 नए मामले आए और 38 लोग ठीक होकर घर चले गए। कुल मामले बढ़कर 1525 हो गए हैं। सक्रिय केस - 1051 , ठीक हुए - 441 , मौतें 33 हुई हैं। सबसे ज्यादा पॉजिटिव केस वाले जिले हैं - कुरनूल (436) , गुंटूर (308) , कृष्णा (258) नेल्लोर (90) और चित्तूर (80) ।


      · तेलंगाना - राज्य ने छोटे और मध्यम उद्यमों , जो बुरी तरह से प्रभावित क्षेत्रों में शामिल हैं , को उबारने के लिए केंद्र से प्रत्यक्ष वित्तीय सहायता मांगी है। लॉकडाउन के नियमों में कुछ ढील मिलने से जब धीरे - धीरे तमाम उद्योगों को खोला जा रहा है , प्रवासी कामगारों के घर की ओर जाने की तेजी ने राज्य सरकार को मुश्किल में डाल दिया है। अब तक कुल 1044 मामले आए , सक्रिय केस 552 , ठीक हुए 464 और 28 मौतें हैं।


      · अरुणाचल प्रदेश - सीएम ने बताया है कि कोविड -19 से लड़ने के लिए 1 टन पीपीई , वीटीएम किट और दवाएं दिल्ली से एयर इंडिया कार्गो फ्लाइट से गुवाहाटी पहुंच गई है।


      · असम - सीएम सर्बानंद सोनोवाल ने अपनी जान जोखिम में डालकर कोविड 19 प्रकोप को कवर कर निस्वार्थ भाव से समाज की सेवा करने के लिए मीडिया को धन्यवाद कहा है।


      · मणिपुर - सीआरपीएफ फील्ड बटालियनों ने अबतक 15,840 लोगों को सुरक्षात्मक उपकरण ( दस्ताने , मास्क और पीपीई ) वितरित किए हैं ; 9,187 लोगों में सैनिटाइजर , साबुन और अन्य सैनिटरी सामान और 8,430 लोगों को खाद्य सामग्री , राशन और मसाले दिए हैं।


      · मेघालय - भारतीय वायुसेना के हेलिकॉप्टर कल सुबह 10:30 बजे कोरोना वॉरियर्स के प्रति आभार व्यक्त करने के लिए सिविल अस्पताल पर फूलों की पंखुड़ियों की वर्षा करेंगे।


      · मिजोरम - सीएम ने कोविड 19 संकट के दौरान राज्य सरकार द्वारा लागू किए गए उपायों पर जोर देते हुए मंत्रिपरिषद के साथ समीक्षा बैठक की।


      · नगालैंड - स्वास्थ्य मंत्री ने जिला अस्पताल मोकोकचुंग में कोविड -19 के नमूनों की प्रारंभिक जांच के लिए ट्रूनाट मशीन का उद्घाटन किया।


      · सिक्किम - सीएम ने कहा कि दूरदराज के क्षेत्रों को कनेक्ट करने और व्यवस्थित विकास में मदद के लिए राज्य को अपना स्वतंत्र बीएसएनएल नियंत्रण केंद्र प्राप्त करना चाहिए।


      · त्रिपुरा - राज्य में कुल कोविड 19 केस 4 हैं। 2 ठीक हो गए हैं और 2 सक्रिय हैं।


      · महाराष्ट्र - महाराष्ट्र में एक ही दिन में 1003 नए मामले दर्ज किए गए हैं , जिसमें अकेले मुंबई से 741 हैं। महाराष्ट्र में एक दिन में सबसे ज्यादा 26 मौतें भी हुई हैं , जिससे मृतकों का कुल आंकड़ा 485 पहुंच गया है। महाराष्ट्र में पॉजिटिव मामलों की कुल संख्या 11,506 है। मुंबई में कुल दर्ज मामलों की संख्या 7,625 है। एक महत्वपूर्ण फैसले के तहत महाराष्ट्र सरकार ने घोषणा की है कि गरीबों के लिए बीमा योजना, महात्मा ज्योतिबाफुले जन आरोग्य योजना ( एमजेपीजेएवाई ) अब राज्य में राशन कार्ड और अधिवास प्रमाण पत्र वाले सभी लोगों को कवर करेगी। इसके तहत हर साल 1.5 लाख रुपये की 1000 तरह की सर्जरी / थेरपी / इलाज राज्य के 900 सूचीबद्ध अस्पतालों में कराया जा सकता है।


      · गुजरात - 302 और लोगों के पॉजिटिव पाए जाने के बाद गुजरात में कोविड -19 मरीजों की कुल संख्या 4,721 पहुंच गई है। इनमें से 735 लोग ठीक हुए हैं जबकि 236 का निधन हो गया। अहमदाबाद , सूरत , वडोदरा और गांधीनगर समेत रेड जोन वाले गुजरात के 9 जिलों में मामलों की संख्या बढ़ी है।


      · राजस्थान - शनिवार सुबह राज्य में 12 नए मामले आने के बाद कोरोनावायरस केस की कुल संख्या 2,678 हो गई है। इनमें से 1,116 लोग ठीक हो गए हैं जबकि 65 लोग घातक संक्रमण के खिलाफ अपनी लड़ाई हार चुके हैं।


      · मध्य प्रदेश - 90 नए मामलों के साथ मध्य प्रदेश में कोरोना केस का आंकड़ा 2,719 पहुंच गया है। इनमें से 524 लोग ठीक हुए हैं और 145 की मौत हो गई।


      · छत्तीसगढ़ - आज की तारीख तक छत्तीसगढ़ में कोविड 19 के केवल 7 सक्रिय मामले हैं। अब तक सामने आए 43 मामलों में से 36 ठीक हो गए हैं।


      · गोवा - अब तक गोवा में केवल 7 मामले दर्ज किए गए और इस समय कोविड -19 का कोई भी सक्रिय मरीज नहीं है।


      # कोविड 19 पर फैक्ट चेक


      एएम / एएस

    
    
    (Release ID: 1620560) Visitor Counter : 103
    
    
      Read this release in: English , Urdu , Marathi , Assamese , Manipuri , Bengali , Punjabi , Gujarati , Tamil , Telugu , Kannada , Malayalam