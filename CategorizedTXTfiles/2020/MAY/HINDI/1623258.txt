      नागरिक उड्डयन मंत्रालय

      वंदे भारत मिशन के अंतर्गत 7 मई 2020 से अब तक 6037 भारतीय 31 विमानों से विदेश से लौटे
      Posted On: 12 MAY 2020 2:15PM by PIB Delhi


      वंदे भारत मिशन के अंतर्गत 7 मई 2020 से अब तक 5 दिन में 6037 भारतीय एयर इंडिया और एयर इंडिया एक्सप्रेस की भारत आने वाली 31 उड़ानों से स्‍वदेश लौटे।


      भारत सरकार ने वंदे भारत मिशन की शुरुआत 7 मई 2020 को की जो नागरिकों को भारत वापस लाने की सबसे बड़ी पहलों में से एक है। इस मिशन के अंतर्गत , नागर विमानन मंत्रालय भारतीयों को उनकी मातृभूमि में वापस लाने के लिए विदेश मंत्रालय और राज्य सरकारों के साथ तालमेल कर रहा है।


      एयर इंडिया अपनी सहायक एयर इंडिया एक्सप्रेस के साथ 12 देशों यानी अमेरिका , ब्रिटेन , बांग्लादेश , सिंगापुर , सऊदी अरब , कुवैत , फिलीपींस , संयुक्‍त अरब अमीरात और मलेशिया के लिए कुल 64 उड़ानों (एयर इंडिया की 42 और एआई एक्सप्रेस की 24 ) का संचालन कर रही है ताकि पहले चरण में 14 , 800 भारतीयों को वापस लाया जा सके।


      लोगों को सुरक्षित निकालने वाले इस विशाल हवाई मिशन के दौरान प्रत्येक कार्य को करते समय सरकार और डीजीसीए द्वारा निर्धारित सुरक्षा और स्वच्छता प्रोटोकॉल का कड़ाई से पालन किया जाता है। नागर विमानन मंत्रालय , भारतीय विमानपत्‍तन प्राधिकरण (एएआई) और एयर इंडिया ने इन संवेदनशील चिकित्‍सा निकासी मिशनों में यात्रियों , चालक दल के सदस्‍यों और ग्राउंड हैंडलिंग स्टाफ की सुरक्षा को प्राथमिकता देने में कोई कसर नहीं छोड़ी है।


      सरकार के दिशानिर्देशों के अनुसार व्यापक और सावधानीपूर्वक सुरक्षा व्यवस्था की जाती है।


      ****


      एएम/केपी
    

    
    (Release ID: 1623258) Visitor Counter : 198
    
    
      Read this release in: English , Urdu , Marathi , Bengali , Manipuri , Punjabi , Gujarati , Odia , Tamil , Telugu , Kannada , Malayalam