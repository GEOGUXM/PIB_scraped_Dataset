      पर्यावरण, वन एवं जलवायु परिवर्तन मंत्रालय

      पर्यावरण प्रभाव आकलन अधिसूचना (ईआईए), 2020 मसौदे के लिए नोटिस की अवधि 30 जून तक बढ़ाई गयी
      Posted On: 07 MAY 2020 4:24PM by PIB Delhi


    केंद्र सरकार ने पर्यावरण (संरक्षण) अधिनियम, 1986 के तहत प्रदत्त शक्तियों का उपयोग करते हुए एस.ओ. 1199(ई) दिनांक 23 मार्च, 2020 के द्वारा पर्यावरण प्रभाव आकलन अधिसूचना, 2020 को मसौदा अधिसूचना नाम से 11 अप्रैल, 2020 को आधिकारिक गजट में प्रकाशित किया। यह मसौदा अधिसूचना प्रभावित होने वाले लोगों की सूचना के लिए तथा राजपत्र की प्रतियों को लोगों के लिए उपलब्ध कराये जाने वाली तारीख से 60 दिनों के अन्दर प्रस्ताव पर कोई आपत्ति या सुझाव देने के लिए थी।


    नोटिस - अवधि बढ़ाने के लिए कई अनुरोधों की प्राप्ति के बाद मंत्रालय ने कहा है कि कोरोना वायरस (कोविड-19) महामारी के कारण लगाए गए लॉकडाउन के दौरान ईआईए अधिसूचना 2020 का मसौदा प्रकाशित किया गया था। इसलिए मंत्रालय, उचित विचार के बाद, नोटिस की अवधि को 30 जून, 2020 तक बढ़ाना उपयुक्त मानता है।


    यदि कोई व्यक्ति मसौदा अधिसूचना में शामिल प्रस्तावों पर कोई आपत्ति या सुझाव देना चाहता है तो वह इसे केंद्र सरकार के विचारार्थ 30 जून 2020 से पहले सचिव, पर्यावरण, वन और जलवायु परिवर्तन मंत्रालय, इंदिरा पर्यावरण भवन, जोर बाग रोड, अलीगंज, नई दिल्ली -110003 के समक्ष लिखित रूप में भेज सकता है या eia2020-moefcc@gov.in पते पर ई-मेल कर सकता है।


    विस्तृत ड्राफ्ट अधिसूचना के लिए , यहां क्लिक करें।


    एएम/जेके/डीसी

    
    
    (Release ID: 1621994) Visitor Counter : 560
    
    
      Read this release in: Punjabi , Malayalam , Tamil , English , Urdu , Bengali , Telugu , Kannada