      आवास एवं शहरी कार्य मंत्रालय

      देहरादून स्मार्ट सिटी ने कोविड – 19 का मुकाबला करने के लिए एकीकृत आदेश और नियंत्रण केंद्र, सीसीटीवी और लॉकडाउन पास सहित कई उपाय किये
      Posted On: 11 MAY 2020 1:32PM by PIB Delhi


    देहरादून स्मार्ट सिटी लिमिटेड ( डीएससीएल ) कोविड -19 के खिलाफ लड़ाई में निगरानी गतिविधियों के लिए एकीकृत आदेश और नियंत्रण केंद्र का उपयोग कर रहा है। डीएससीएलअधिकारियों ने कोविड -19 के संदर्भ में आवश्यकताओं की योजना बनाने और प्रबंधन करने में जिला प्रशासन के साथ मिलकर काम किया है। डीएससीएलऔर जिला प्रशासन द्वारा एचपीई , एसजीएल और वेबलाइन जैसे प्रौद्योगिकी साझेदारों को वीडियो और टेली कॉन्फ्रेंसिंग के माध्यम से जोड़ा गया है। इससे इन साझेदारोंद्वारा कार्यान्वयन और निष्पादन में महत्वपूर्ण भूमिका निभाना सुनिश्चित हुआ है।


    एकीकृत आदेश और नियंत्रण केंद्र


    देहरादून स्मार्ट सिटी लिमिटेड ने अस्पतालों में क्वारंटाइन वार्डों की निगरानी की प्रक्रिया के लिए देहरादून एकीकृत आदेश और नियंत्रण केंद्र की शुरूआत की है। डीएससीएल ने पहले ही दून , कोरोनेशन , गांधी शताब्दी और सुभारती अस्पतालों में तथा टकजीन होटल में सीसीटीवी स्थापित कर दिए हैं। इसका उद्देश्य सीसीटीवी निगरानी प्रणाली का उपयोग कर 24x7 सुरक्षा प्रदान करना है। आइसोलेशन / क्वारंटाइन स्थानों में एआई आधारित फेस रिकग्निशन कीवीडियो फीड आईसीसीसी में संग्रहीत की जा रही है।


    सीसीटीवी की स्थापना एक ऐसा कदम है , जिससे क्वारंटाइन में रहनेवाले और सेवा प्रदाता – दोनों का हीसुरक्षित रहना सुनिश्चित हुआ है।


    आवश्यक सेवा लॉकडाउन पास


    देहरादून स्मार्ट सिटी ने " एसेंशियल सर्विस लॉकडाउन पास " नामक एक कंप्यूटर अनुप्रयोग विकसित किया है। यदि कोई नागरिक लॉकडाउन के दौरान कोई आपातकालीन सेवा चाहता है तो वहपास के लिए आवेदन कर सकता है और इसका अनुमोदन करवा सकताहै। इसके बाद वह अपने घर से बाहर जिला स्तर / शहर स्तर के आपातकाल / वरिष्ठ नागरिक , अंतिम संस्कार , चिकित्सा सेवा , खाद्य आपूर्ति और किराना सेवा , होम डिलीवरी , आईटी और दूरसंचार सेवा आदि के लिए आवश्यक सेवा का उपयोग कर सकता है।


    जन जागरूकता अभियान


    देहरादून स्मार्ट सिटी लॉकडाउन और नगर निगम द्वारा दी जा रही सेवाओं तथा अन्य सभी सरकारी सेवाओं के बारे में जागरूकता फैल रहा है। नगर अपने विभिन्न सोशल मीडिया प्लेटफार्म जैसे फेसबुक , इंस्टाग्राम , ट्विटर और व्हाट्सएप ग्रुप के माध्यम से लोगों को डीएससीएल की सभी परियोजनाओं के बारे मेंजागरूकता फैलाने के लिएप्रेरित कर रहा है।


    वीएमडीके माध्यम से जागरूकता


    नगर के महत्वपूर्ण स्थानों पर लगाये गए वैरिएबल मैसेजिंग डिस्प्ले ( वीएमडी ) के माध्यम से नागरिकों कोकोविड – 19 से सम्बंधितजागरूकता संदेशदिए जा रहे हैं। पुलिस , स्वास्थ्य और अन्य महत्वपूर्ण विभागों के आपातकालीन नंबरों को वीएमडी पर दिखया जा रहा है।


    एएम / जेके

    
    
    (Release ID: 1622970) Visitor Counter : 95
    
    
      Read this release in: English , Urdu , Marathi , Assamese , Bengali , Manipuri , Odia , Tamil , Telugu