      रेल मंत्रालय

      प्रवासियों के सुरक्षित और शीघ्र परिवहन को सुनिश्चित करने के लिए, भारतीय रेल देश में रेलवे से जुड़े सभी जिलों से श्रमिक स्पेशल ट्रेन चलाने के लिए तैयार
      
      रेल और वाणिज्य एवं उद्योग मंत्री ने आज देशभर के जिला कलेक्टरों से फंसे हुए श्रमिकों और उनके गंतव्यों की सूची तैयार करने और उसे राज्य नोडल अधिकारी के माध्यम से रेलवे में आवेदन करने को कहा
      
      भारतीय रेल एक दिन में लगभग 300 श्रमिक स्पेशल चलाने में सक्षम
      
      देश भर के विभिन्न जिलों में फंसे प्रवासी अपने गृह राज्यों तक अधिक सुविधा और आराम से पहुंच सकते हैं
      
      
      
      Posted On: 16 MAY 2020 9:12PM by PIB Delhi


    भारतीय रेल देशभर में रेलवे से जुड़े सभी जिलों से श्रमिक स्पेशल रेलगाड़ियों के संचालन के लिए तैयार है।


    रेल और वाणिज्य एवं उद्योग मंत्री ने आज देशभर के जिला कलेक्टरों से फंसे हुए श्रमिकों और उनके गंतव्यों की सूची तैयार करने और उसे राज्य नोडल अधिकारी के माध्यम से रेलवे में आवेदन करने को कहा है।


    भारतीय रेल एक दिन में लगभग 300 श्रमिक स्पेशल रेलगाड़ियां चलाने में सक्षम है , लेकिन वर्तमान में इसका आधे से भी कम उपयोग किया जा रहा है।


    पूर्ण क्षमता के साथ रेलमार्गों के परिचालन से देश भर में उन प्रवासियों को महत्वपूर्ण राहत प्रदान की जा सकेगी जो अपने गृह राज्यों को वापस जाना चाहते हैं। भारतीय रेल जिलों की वास्तविक जरूरतों के अनुसार विशेष श्रमिक रेलगाड़ियां चलाने के लिए भी तैयार है।


    अद्यतन , 15 लाख से अधिक प्रवासियों को पहले ही रेलवे द्वारा उनके गृह राज्यों तक पहुँचाया जा चुका है और लगभग 1150 श्रमिक स्पेशल रेलगाड़ियों का परिचालन किया जा चुका है। भारतीय रेल प्रतिदिन लगभग दोगुने प्रवासियों को आसानी से परिवहन सुविधा प्रदान कर सकती है।


    एक बार प्रत्येक जिले से अपने गृह राज्यों में वापस जाने के इच्छुक प्रवासियों की जानकारी उपलब्ध कराये जाने के बाद, भारतीय रेल रेलगाड़ियों के संचालन में मदद के लिए आगे की कार्यवाही कर सकता है।


    ***


    एएम / एसएस

    
    
    (Release ID: 1624620) Visitor Counter : 170
    
    
      Read this release in: English , Urdu , Marathi , Bengali , Assamese , Punjabi , Telugu , Kannada