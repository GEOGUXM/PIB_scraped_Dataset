      गृह मंत्रालय

      चक्रवाती तूफान ‘अम्फान’ के बाद स्थिति प्रबंधन के लिए पश्चिम बंगाल में एनडीआरएफ की 10 अतिरिक्त टीमें तैनात की गई हैं
      
      एनडीआरएफ की 26 टीमें पहले से ही पश्चिम बंगाल के चक्रवाती तूफान प्रभावित क्षेत्रों में बहाली कार्य के लिए तैनात हैं

      Posted On: 23 MAY 2020 4:28PM by PIB Delhi

    पश्चिम बंगाल सरकार के आपदा प्रबंधन एवं नागरिक सुरक्षा विभाग में प्रधान सचिव से अतिरिक्त टीमों की तैनाती के लिए लिखित अनुरोध प्राप्त होने पर एनडीआरएफ की दस अतिरिक्त टीमों की व्‍यवस्‍था करने के बाद उन्‍हें जल्द से जल्द पश्चिम बंगाल के बाहर स्थित एनडीआरएफ स्थानों या केंद्रों से रवाना किया जा रहा है। इन टीमों के आज देर रात तक कोलकाता पहुंच जाने की संभावना है।


    वर्तमान में एनडीआरएफ की 26 टीमें पश्चिम बंगाल के चक्रवाती तूफान प्रभावित क्षेत्रों में विभिन्‍न सेवाओं की बहाली से जुड़े कार्यों के लिए तैनात हैं। 10 अतिरिक्त टीमों की तैनाती से चक्रवाती तूफान अम्फान से प्रभावित पश्चिम बंगाल के 6 जिलों में एनडीआरएफ की कुल 36 टीमों की तैनाती सुनिश्चित हो जाएगी।


    ***


    एसजी/एएम/आरआरएस- 6611


    

    
    (Release ID: 1626406) Visitor Counter : 150
    
    
      Read this release in: English , Urdu , Marathi , Bengali , Manipuri , Punjabi , Gujarati , Odia , Tamil , Telugu , Malayalam