      संघ लोक सेवा आयोग

      संघ लोक सेवा आयोग द्वारा 5 जून की बैठक के बाद परीक्षा से संबंधित नए कार्यक्रम की घोषणा की जाएगी
      Posted On: 20 MAY 2020 6:49PM by PIB Delhi


    वर्तमान में जारी कोविड-19 महामारी के कारण राष्‍ट्रव्‍यापी प्रतिबंधों के तीसरे चरण के बाद उत्पन्न स्थिति की समीक्षा के लिए आज संघ लोक सेवा आयोग (यूपीएससी) की एक विशेष बैठक आयोजित की गई। अनेक प्रतिबंधों के जारी रहने के मद्देनजर आयोग ने यह निर्णय लिया है कि मौजूदा समय में परीक्षाओं और साक्षात्कारों को शुरु करना संभव नहीं होगा।


    हालांकि केंद्र सरकार और विभिन्‍न राज्‍य सरकारों द्वारा उत्‍तरोत्‍तर घोषित की जा रही छूट का संज्ञान लेते हुए आयोग ने चौथे लॉकडाउन की समाप्ति के बाद एक बार फिर से स्थिति की समीक्षा करने का फैसला लिया है। पिछले दो महीने की अवधि के दौरान स्‍थगित की गई विभिन्‍न परीक्षाओं और साक्षात्कारों के उम्‍मीदवारों को स्‍पष्‍ट जानकारी देने के उद्देश्‍य से आयोग 5 जून 2020 को होने वाली अपनी अगली बैठक में परीक्षाओं की संशोधित सारिणी जारी करेगा। परीक्षा से संबंधित नए कार्यक्रम का विवरण आयोग की 5 जून 2020 की बैठक के बाद यूपीएससी की वेबसाइट पर जारी किया जाएगा।


    <><><><><>


    एएम/आरके/एसएस
    

    
    (Release ID: 1625519) Visitor Counter : 690
    
    
      Read this release in: English , Marathi , Urdu , Manipuri , Punjabi , Odia , Tamil , Telugu