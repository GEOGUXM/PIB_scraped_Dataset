      गृह मंत्रालय

      केंद्रीय गृहमंत्री ने कोविड योधाओं को इस महामारी से लड़ने में उनके अतुलित योगदान और बलिदान के लिए उन्हें नमन किया
      Posted On: 03 MAY 2020 3:08PM by PIB Delhi


    केंद्रीय गृहमंत्री, श्री अमित शाह ने आज कोविड योधाओं को इस महामारी से लड़ने में उनके अतुलित योगदान और बलिदान के लिए उन्हें नमन किया।


    श्री शाह ने ट्वीट में कहा, "भारत अपने वीर कोरोना योद्धाओं को सलाम करता है। मैं आपको विश्वास दिलाता हूँ कि मोदी सरकार और पूरा देश आपके साथ खड़ा है। देश को कोरोना से मुक्त कर हमें चुनौतियों को अवसर में बदलना है और एक स्वस्थ, समृद्ध व सशक्त भारत बनाकर विश्व में एक उदाहरण प्रस्तुत करना है। जय हिंद!”


    भारत अपने वीर कोरोना योद्धाओं को सलाम करता है। मैं आपको विश्वास दिलाता हूँ कि @narendramodi सरकार और पूरा देश आपके साथ खड़ा है।
    
    देश को कोरोना से मुक्त कर हमें चुनौतियों को अवसर में बदलना है और एक स्वस्थ, समृद्ध व सशक्त भारत बनाकर विश्व में एक उदाहरण प्रस्तुत करना है।
    
    जय हिंद! pic.twitter.com/ncPszTqMhX

    — Amit Shah (@AmitShah) May 3, 2020

    आज भरतीय सशस्त्र बलों द्वारा कोविड योद्धाओं को विभिन्न तरीकों से सम्मानित किया गया, जिसकी प्रशंसा करते हुए गृहमंत्री ने कहा, “भारतीय सशस्त्र बलों द्वारा देश को कोरोना से मुक्त करने के लिए दिन रात एक करने वाले डॉक्टरों, पुलिस, अर्धसैनिक बलों व अन्य योद्धाओं का विभिन्न तरीकों से सम्मान के दृश्य दिल को छू लेने वाले हैं। इन योद्धाओं ने जिस बहादुरी से कोरोना से लड़ाई लड़ी है वह निश्चित रूप से वंदनीय है।”


    भारतीय सशस्त्र बलों द्वारा देश को कोरोना से मुक्त करने के लिए दिन रात एक करने वाले डॉक्टरों, पुलिस, अर्धसैनिक बलों व अन्य योद्धाओं का विभिन्न तरीकों से सम्मान के दृश्य दिल को छू लेने वाले हैं।
    
    इन योद्धाओं ने जिस बहादुरी से कोरोना से लड़ाई लड़ी है वह निश्चित रूप से वंदनीय है। pic.twitter.com/BLsrY3xQQS

    — Amit Shah (@AmitShah) May 3, 2020

    भारत की तीनों सेनाओं ने कोरोना संक्रमण से लड़ने वाले बहादुर जवानों को आज राष्ट्रीय पुलिस स्मारक पर पुष्पांजलि अर्पित की। इस पर श्री शाह ने अपने ट्वीट में कहा, “भारत जिस बहादुरी से कोरोना से लड़ रहा है वह सचमुच प्रशंसनीय है। आज तीनों सेनाओं ने कोरोना संक्रमण से लड़ने वाले बहादुर जवानों को राष्ट्रीय पुलिस स्मारक पर पुष्पांजलि अर्पित की। इस कठिन समय में पूरा देश अपने वीर जवानों व उनके परिवारों के साथ खड़ा है।


    भारत जिस बहादुरी से कोरोना से लड़ रहा है वह सचमुच प्रशंसनीय है।
    
    आज तीनों सेनाओं ने कोरोना संक्रमण से लड़ने वाले बहादुर जवानों को राष्ट्रीय पुलिस स्मारक पर पुष्पांजलि अर्पित की।
    
    इस कठिन समय में पूरा देश अपने वीर जवानों व उनके परिवारों के साथ खड़ा है। pic.twitter.com/MldpCaiCCj

    — Amit Shah (@AmitShah) May 3, 2020

    *****


    वीजी/एसएनसी/वीएम

    
    
    (Release ID: 1620592) Visitor Counter : 166
    
    
      Read this release in: Punjabi , English , Urdu , Marathi , Manipuri , Assamese , Bengali , Gujarati , Odia , Tamil , Telugu , Kannada , Malayalam