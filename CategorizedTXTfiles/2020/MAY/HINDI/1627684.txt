      रक्षा मंत्रालय

      सेना के कमांडरों का सम्‍मेलन: 27-29 मई 2020
      Posted On: 29 MAY 2020 4:48PM by PIB Delhi


    एक शीर्ष स्तर का वर्ष में दो बार होने वाला सेना के कमांडरों का सम्‍मेलन जिसमें वैचारिक स्तर पर विचार-विमर्श के बाद महत्‍वपूर्ण नीतिगत फैसले किए जाते हैं , दो चरणों में आयोजित होने वाले इस सम्‍मेलन का पहला चरण साउथ ब्लॉक , नई दिल्‍ली में 27 से 29 मई, 2020 तक आयोजित किया गया। पूर्व निर्धारित कार्यक्रम के अनुसार इसे अप्रैल 2020 में आयोजित किया जाना था लेकिन कोविड-19 महामारी के कारण इसे स्थगित करना पड़ा था।


    तीन दिन में , भारतीय सेना के शीर्ष नेतृत्व ने मौजूदा और आने वाले समय की सुरक्षा चुनौतियों से संबंधित विभिन्न पहलुओं पर विचार-विमर्श किया। इसके अलावा , मानव संसाधन प्रबंधन के मुद्दों , गोला-बारूद प्रबंधन से संबंधित अध्ययन , एक जगह पर स्थित प्रशिक्षण प्रतिष्ठानों के विलय और मुख्यालय सेना प्रशिक्षण कमान के साथ सैन्य प्रशिक्षण निदेशालय के विलय पर भी चर्चा की गई। आयोजन के दौरान आर्मी वेलफेयर हाउसिंग ओरिजिनेशन (एडब्‍ल्‍यूएचओ ) और आर्मी वेलफेयर एजुकेशन सोसाइटी (एडब्‍ल्‍यूईएस ) के बोर्ड ऑफ गवर्नर की बैठकों का भी आयोजन किया गया।


    24 से 27 जून, 2020 तक निर्धारित सम्मेलन के दूसरे चरण में डीएमए और डीओडी के साथ संवादमूलक सत्र शामिल होंगे , कमान मुख्यालय द्वारा प्रायोजित एजेंडे पर चर्चा और लॉजिस्टिक्‍स और प्रशासनिक मुद्दों पर चल रहे अध्ययनों पर विचार-विमर्श होगा। माननीय रक्षा मंत्री और सीडीएस के भी इस चरण के दौरान सम्मेलन को संबोधित करने की संभावना है।


    ***


    एसजी/एएम/केपी/डीए

    
    
    (Release ID: 1627684) Visitor Counter : 370
    
    
      Read this release in: Telugu , Malayalam , English , Urdu , Marathi , Manipuri , Punjabi