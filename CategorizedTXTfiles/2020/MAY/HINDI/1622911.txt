      गृह मंत्रालय

      गृह मंत्रालय और रेलवे ने ‘श्रमिक स्पेशल’ ट्रेनों के परिचालन की समीक्षा के लिए राज्यों के प्रमुख अधिकारियों के साथ वीडियो कॉन्फ्रेंस की
      
      इस दौरान विभिन्‍न स्‍थानों पर फंसे श्रमिकों को तेजी से अपने-अपने घर पहुंचाने पर गहन चर्चा की गई
      
      कई लाख प्रवासी श्रमिकों को अपने गंतव्‍य की ओर ले जाने वाली 450 से भी अधिक ट्रेनें चलाई गईं
      
      घर जाने के इच्छुक प्रत्येक प्रवासी को अपने गंतव्‍य की ओर ले जाने के लिए प्रतिदिन 100 से भी अधिक ट्रेनें चलाई जाएंगी
      
      Posted On: 11 MAY 2020 2:00PM by PIB Delhi


      केंद्रीय गृह मंत्रालय (एमएचए) और रेल मंत्रालय ने श्रमिक स्‍पेशल ट्रेनों के जरिए प्रवासी श्रमिकों की आवाजाही पर आज सुबह एक वीडियो कॉन्‍फ्रेंस आयोजित की। राज्यों और केन्द्र शासित प्रदेशों के प्रमुख (नोडल) अधिकारियों ने इसमें भाग लिया।


      इसकी सराहना की गई कि कल की 101 ट्रेनों सहित 450 से भी अधिक ट्रेनें कई लाख प्रवासी श्रमिकों को लेकर बाकायदा प्रस्थान कर चुकी हैं।


      वीडियो कॉन्‍फ्रेंस के दौरान कई मुद्दों पर चर्चा की गई एवं उनका निवारण किया गया और इसके साथ ही इस बात पर विशेष जोर दिया गया कि प्रवासी श्रमिकों को यह आश्वासन दिया जाए कि घर जाने के इच्छुक सभी लोगों की यात्रा के लिए पर्याप्त संख्या में ट्रेनें चलाई जाएंगी। अगले कुछ हफ्तों तक प्रति‍ दिन सौ से भी अधिक ट्रेनों के चलने की उम्मीद है , ताकि फंसे हुए श्रमिकों को उनके मूल निवास स्थानों तक जल्‍द–से-जल्‍द पहुंचाया जा सके।


      ***


      एएम/आरआरएस- 656 8


    

    
    (Release ID: 1622911) Visitor Counter : 136
    
    
      Read this release in: Bengali , English , Urdu , Marathi , Manipuri , Assamese , Punjabi , Gujarati , Odia , Tamil , Telugu , Kannada , Malayalam