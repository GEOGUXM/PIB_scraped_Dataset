      कृषि एवं किसान कल्‍याण मंत्रालय

      दलहन और तिलहन की खरीद लॉकडाउन के दौरान अब भी तेज गति से जारी है
      
      ग्रीष्मकालीन फसलों की बुवाई क्षेत्र कवरेज में उल्‍लेखनीय वृद्धि
      
      रबी सीजन 2020-21 के दौरान 241 एलएमटी से भी अधिक गेहूं आया, 233 एलएमटी से भी ज्‍यादा की खरीद हुई

      Posted On: 10 MAY 2020 6:03PM by PIB Delhi

    भारत सरकार का कृषि, सहकारिता एवं किसान कल्याण विभाग प्रधानमंत्री श्री नरेन्‍द्र मोदी के मार्गदर्शन में लॉकडाउन अवधि के दौरान क्षेत्र यानी फील्‍ड स्तर पर किसानों की सहूलियत और कृषि गतिविधियों को सुविधाजनक बनाने के लिए कई उपाय कर रहा है। केंद्रीय कृषि और किसान कल्याण मंत्री श्री नरेंद्र सिंह तोमर नियमित रूप से स्थिति की निगरानी कर रहे हैं। 10 मई, 2020 तक की अद्यतन स्थिति निम्नलिखित हैः

     1. लॉकडाउन अवधि के दौरान नेफेड द्वारा फसलों की खरीद की स्थिति :
      * आंध्र प्रदेश, तेलंगाना, कर्नाटक, राजस्थान, महाराष्ट्र, मध्य प्रदेश, गुजरात, उत्तर प्रदेश और हरियाणा जैसे 9 राज्यों से 2. 74 लाख मीट्रिक टन (एलएमटी) चने की खरीद की गई है।
      * राजस्थान, मध्य प्रदेश, उत्तर प्रदेश, गुजरात और हरियाणा जैसे 5 राज्यों से 3.40 लाख मीट्रिक टन सरसों की खरीद की गई है।
      * तेलंगाना से 1700 मीट्रिक टन सूरजमुखी की खरीद की गई है।
      * तमिलनाडु, तेलंगाना, आंध्र प्रदेश, महाराष्ट्र, कर्नाटक, मध्य प्रदेश, गुजरात और ओडिशा जैसे 8 राज्यों से 1.71 लाख मीट्रिक टन तूर की खरीद की गई है।
     1. ग्रीष्मकालीन फसलों की बुवाई क्षेत्र कवरेज की स्थिति :
      * चावल : पिछले वर्ष की इसी अवधि के दौरान 25.29 लाख हेक्टेयर की तुलना में इस बार ग्रीष्मकालीन चावल के अंतर्गत लगभग 34.87 लाख हेक्टेयर क्षेत्र कवर किया गया।
      * दलहन : पिछले वर्ष की इसी अवधि के दौरान 5.92 लाख हेक्टेयर की तुलना में दलहन के अंतर्गत इस बार लगभग 10.35 लाख हेक्टेयर क्षेत्र कवर किया गया।
      * मोटे अनाज : पिछले वर्ष की इसी अवधि के दौरान 6.20 लाख हेक्टेयर की तुलना में मोटे अनाज के अंतर्गत इस बार लगभग 9.57 लाख हेक्टेयर क्षेत्र कवर किया गया।
      * तिलहन : पिछले वर्ष की इसी अवधि के दौरान 7.09 लाख हेक्टेयर की तुलना में तिलहन के अंतर्गत इस बार लगभग 9.17 लाख हेक्टेयर क्षेत्र कवर किया गया।
     1. रबी विपणन सीजन (आरएमएस) 2020-21 में कुल 241.36 लाख मीट्रिक टन गेहूं एफसीआई में प्राप्त हुआ है, जिनमें 233.51 लाख मीट्रिक टन की खरीद की गई है।
     2. रबी सीजन 2020-21 में ग्यारह (11) राज्यों में रबी दलहन और तिलहन के लिए कुल 3206 निर्दिष्‍ट खरीद केंद्र उपलब्ध हैं।

    ***


    एएम/आरआरएस- 656 4

    
    
    (Release ID: 1622734) Visitor Counter : 279
    
    
      Read this release in: Punjabi , English , Urdu , Marathi , Bengali , Assamese , Manipuri , Tamil , Telugu , Kannada
    
    
    

2.