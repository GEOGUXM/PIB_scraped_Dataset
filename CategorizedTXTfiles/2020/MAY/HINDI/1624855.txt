      कार्मिक, लोक शिकायत एवं पेंशन मंत्रालय

      नए आर्थिक सुधार भारत की अंतरिक्ष और परमाणु क्षमताओं को अपनी पूर्ण क्षमता का एहसास करने का एक अनूठा अवसर प्रदान करेंगे: डॉ. जितेंद्र सिंह
      Posted On: 17 MAY 2020 7:16PM by PIB Delhi


    केंद्रीय मंत्री डॉ. जितेंद्र सिंह ने आज यहां कहा कि प्रधानमंत्री श्री नरेन्द्र मोदी द्वारा कोविड-19 महामारी के मद्देनजर 20 लाख करोड़ का घोषित आर्थिक पैकेज अन्य बातों के अलावा , मेडिकल आइसोटोप का उपयोग कर कैंसर के किफायती उपचार को बढ़ावा देने और परमाणु ऊर्जा विभाग (डीएई ) के तत्वावधान में पीपीपी ( पब्लिक-प्राइवेट-पार्टिसिपेशन) मोड में एक विशेष रिएक्टर स्थापित करने के लिए प्रोत्साहित करेगा।


    डॉ. जितेंद्र सिंह परमाणु ऊर्जा विभाग और अंतरिक्ष विभाग के भी प्रभारी हैं। उन्होंने आर्थिक पैकेज को नवीन , भविष्य और साहसिक बताया। उन्होंने कहा कि छह दशकों से , भारत की अंतरिक्ष प्रौद्योगिकी और परमाणु ऊर्जा गोपनीयता के साथ संचालित किया जा रहा है और वास्तव में कोई भी नई योजना इसके लिए नहीं बन पा रही थी और सब कुछ एक सीमित दायर में बने बनाए ढांचे में चल रहा था।


    उन्होंने कहा , प्रधानमंत्री श्री नरेंद्र मोदी के शासन में पहली बार परमाणु ऊर्जा विभाग को विविध क्षेत्रों में अपने अनुप्रयोगों को महसूस करने और हमारे दैनिक जीवन के लाभ के लिए एक अवसर मिला है। डॉ. जितेंद्र सिंह ने कहा कि भारत में मेडिकल आइसोटोप का उत्पादन न केवल कैंसर और अन्य बीमारियों के लिए किफायती इलाज का विकल्प मुहैया कराएगा , बल्कि दुनिया भर में मानवता की सेवा में भी कारगर साबित होगा। इसी तरह , उन्होंने कहा , पैकेज में अन्य परमाणु ऊर्जा संबंधी सुधार खाद्य संरक्षण और दीर्घायु जीवन के लिए विकिरण प्रौद्योगिकी के उपयोग से संबंधित प्रावधान हैं। उन्होंने कहा कि यह पता है। हमारे वैज्ञानिकों के पास उपलब्ध है, लेकिन पीपीपी मोड में विकिरण प्रौद्योगिकी को बढ़ावा पहली बार दिया जा रहा है।


    डॉ. जितेंद्र सिंह ने बताया कि जहां तक अंतरिक्ष का सवाल है , आर्थिक पैकेज में स्पेस/ इसरो में निजी क्षेत्र को समायोजित करने के लिए सुधार किए हैं। इस प्रकार से उपग्रह प्रक्षेपण और संबंधित गतिविधियों में निजी कंपनियों को भागीदारी मौका मिलेगा। उन्होंने कहा कि इसके अलावा , एक महत्वपूर्ण निर्णय तकनीकी उद्यमियों को दूरस्थ संवेदी डेटा प्रदान करने के लिए उदार भू-स्थानिक नीति की अनुमति देने से संबंधित है।


    डॉ. जितेंद्र सिंह ने कहा कि नए आर्थिक सुधार भारत की अंतरिक्ष और परमाणु क्षमताओं को अपनी पूर्ण क्षमता का एहसास करने का एक अनूठा अवसर प्रदान करेंगे।


    <><><><><>


    एएम / वीएस

    
    
    (Release ID: 1624855) Visitor Counter : 60
    
    
      Read this release in: English , Urdu , Marathi , Bengali , Punjabi , Tamil , Telugu , Kannada