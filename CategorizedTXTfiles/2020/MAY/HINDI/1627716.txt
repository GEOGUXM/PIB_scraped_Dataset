      रक्षा मंत्रालय

      मिसाइल पार्क 'अग्निप्रस्थ' को आईएनएस कलिंग में स्थापित किया जायेगा
      Posted On: 29 MAY 2020 4:04PM by PIB Delhi


    आईएनएस कलिंग में मिसाइल पार्क ' अग्निप्रस्थ ' की आधारशिला 28 मई, 2020 को कमोडोर राजेश देबनाथ , कमांडिंग ऑफिसर द्वारा वाइस एडमिरल अतुल कुमार जैन , पीवीएसएम , एवीएसएम , वीएसएम , एफओसी-इन-सी (पूर्व) की उपस्थिति में रखी गई।


    मिसाइल पार्क ' अग्निप्रस्थ ' का निर्माण एक बार पूरा हो जाने के बाद, इसे आईएनएस कलिंग के उन सभी अधिकारियों , नाविकों और सहायक कर्मचारियों के प्रति समर्पित कर दिया जाएगा जिन्होंने वर्ष 1981 में इसकी स्थापना के बाद से ईएनसी के इस ऑप-सपोर्ट बेस में अपनी सेवाएं प्रदान की है। इस पार्क को वर्ष 2018-19 के लिए आईएनएस कलिंग के प्रतिष्ठित यूनिट प्रशस्ति पत्र का पुरस्कार भी दिया गया है।


    ' अग्निप्रस्थ ' का उद्देश्य 1981 से लेकर अब तक आईएनएस कलिंग के मिसाइल इतिहास की झलक दिखना है। मिसाइल पार्क की स्थापना मिसाइलों और ग्राउंड सपोर्ट इक्विपमेंट (जीएसई ) की प्रतिकृति के साथ की गई है, जो यूनिट द्वारा संचालित किए गए मिसाइलों के विकास को प्रदर्शित करते हैं।


    इन प्रदर्शनियों को स्क्रैप/अप्रयुक्त इन्वेंट्री से बनाया गया है जिन्हें आंतरिक रूप से पुनर्निर्मित किया जा रहा है। इसका मुख्य आकर्षण पी-70 ' अमेटिस्ट ' है , जो कि पुराने ' चक्र ' ( चार्ली-1 पनडुब्बी) के शस्त्रागार से पानी में प्रक्षेपित किया गया एक एंटी-शिप मिसाइल है , जो 1988-91 के दौरान भारतीय नौसेना में सेवारत था।


    ' अग्निप्रस्थ ' स्कूली बच्चों से लेकर नौसेना कर्मियों और उनके परिवारों के लिए, मिसाइलों और संबंधित प्रौद्योगिकियों के बारे में उत्सुक मन के लिए प्रेरणा और कौतूहल के लिए एक वन-स्टॉप रंगभूमि प्रदान करेगा। इसका उद्देश्य यूनिट की भूमिका में स्वामित्व और गौरव की भावना को प्रोत्साहित करना है और रैंक/व्यापार की परवाह किए बिना हर समय लक्ष्य के लिए आयुध उपलब्धता , विश्वसनीयता और वितरण के व्यापक उद्देश्य की प्राप्ति की दिशा में सभी कर्मियों के योगदान की आवश्यकता को उजागर करना है।


    एसजी / एएम / एके


    

    
    (Release ID: 1627716) Visitor Counter : 406
    
    
      Read this release in: Telugu , English , Urdu , Marathi , Punjabi , Tamil