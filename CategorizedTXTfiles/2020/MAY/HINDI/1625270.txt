      शिक्षा मंत्रालय

      केंद्रीय मानव संसाधन विकास मंत्री ने जेईई मेन, नीट 2020 के मॉक टेस्ट के लिए मोबाइल ऐप जारी किया
      
      नेशनल टेस्टिंग एजेंसी द्वारा आयोजित परीक्षा में बैठने के लिए तैयार छात्र अब इस नए मोबाइल ऐप के माध्यम से अपना मॉक टेस्ट ले सकते हैं

      Posted On: 19 MAY 2020 8:08PM by PIB Delhi

    केंद्रीय मानव संसाधन विकास मंत्री, श्री रमेश पोखरियाल ‘ निशंक ’ ने ‘ नेशनल टेस्ट अभियान ’ नामक एक नया मोबाइल ऐप जारी किया है। इस ऐप को नेशनल टेस्टिंग एजेंसी (एनटीए) द्वारा विकसित किया गया है, जो उम्मीदवारों को आगामी परीक्षाओं जैसे जेईई मेन , एनईईटी के लिए मॉक टेस्ट देने में सक्षम बनाता है। इस ऐप की शुरूआत, उम्मीदवारों को उनके घरों में सुरक्षा और सुविधा के साथ उच्च गुणवत्ता वाले मॉक टेस्ट की सुविधा प्रदान करने के लिए किया गया है, क्योंकि लॉकडाउन जारी रहने के कारण शैक्षणिक संस्थानों और एनटीए के टेस्ट-प्रैक्टिस सेंटर (टीपीसी) के बंद रहने से छात्रों को नुकसान का सामना करना पड़ रहा था और उसके भरपाई की मांग की जा रही थी।


    छात्रों को यह सुविधा प्रदान करने के साथ , भारत ने एक और महत्वपूर्ण क्षेत्र में सामान्य स्थिति जैसी अनुरूपता बहाल करने में अग्रणी भूमिका निभाई है- टेस्ट की तैयारी- यहां तक कि तब जब हम इस अभूतपूर्व संकट से निपट रहे हैं , जिसके कारण दुनिया भर में जीवन में महत्वपूर्ण परिवर्तन हो रहे हैं।


    देश भर के छात्र, आगामी जेईई , नीट और अन्य प्रतियोगी परीक्षाओं की अच्छी तरह से तैयारी करने के लिए उच्च गुणवत्ता वाले टेस्टों की प्राप्ति के लिए इस ऐप का उपयोग कर सकते हैं , वो भी मुफ्त में। इन टेस्टों को आसानी से डाउनलोड किया जा सकता है ; उन्हें ऑफलाइन रहते हुए भी पूरा किया जा सकता है , इस प्रकार से इंटरनेट की उपलब्धता पर भी बचत किया जा सकता है।


    इस अवसर पर बोलते हुए , मानव संसाधन विकास मंत्री ने कहा , “ समय पर लॉन्च किए गए इस ऐप को यह सुनिश्चित करने के लिए डिज़ाइन किया गया है कि कोई भी छात्र अभ्यास टेस्ट के संपर्क में आने से पीछे न रह जाएं , विशेष रूप से शिक्षण संस्थानों और एनटीए के टेस्ट-प्रैक्टिस सेंटर बंद होने के कारण छात्रों को हो रहे नुकसान की भरपाई की जा सके जो कि कोविड-19 लॉकडाउन के कारण बंद हैं। ”


    यह ऐप भारत में सभी छात्रों को स्मार्टफोन या कंप्यूटर पर अभ्यास परीक्षण उपलब्ध कराएगा , भले ही उपकरणों तक उनकी पहुंच और नेटवर्क की गुणवत्ता का स्तर जैसा भी हो। ऐप में एक ऑफलाइन मोड भी है जहां पर छात्र मॉक टेस्ट को डाउनलोड करने के बाद , इंटरनेट के बिना भी टेस्ट देने में सक्षम हो सकते हैं। यह ऐप एंड्रॉयड आधारित स्मार्टफोन और टैबलेट पर काम करता है और इसे गूगल प्ले स्टोर से डाउनलोड किया जा सकता है। यह ऐप जल्द ही आईओएस पर भी उपलब्ध होगा।


    एक बार जब छात्र इस ऐप को डाउनलोड करते हैं , उन्हें कुछ बुनियादी विवरणों के साथ साइन-अप या पंजीकरण करना होगा , एक निःशुल्क खाता बनाना होगा और फिर वे अपनी चयनित परीक्षा (ओं) के लिए मुफ्त में मॉक टेस्ट देना शुरू कर सकते हैं।


    एनटीए द्वारा प्रत्येक दिन ऐप पर एक नया मॉक टेस्ट जारी करने की योजना है , जिसे छात्र ऑफ़लाइन डाउनलोड और टेस्ट देने का प्रयास कर सकते हैं। एक बार टेस्ट पूरा हो जाने के बाद , छात्र टेस्ट को जमा करने के लिए फिर से ऑनलाइन हो सकते हैं और अपनी टेस्ट रिपोर्ट देख सकते हैं। "यह बात स्पष्ट है कि इस ऐप के प्रमुख लाभों में से एक यह भी है कि एक बार छात्र टेस्ट डाउनलोड कर लेते हैं , तो यह इंटरनेट कनेक्टिविटी के बिना भी पूरी तरह से काम करता है , जो कम बैंडविड्थ वाले क्षेत्रों के छात्रों के लिए लाभप्रद साबित होगा और बड़े पैमाने पर ऑनलाइन टेस्ट की तैयारी के रास्ते में आने वाली बाधाओं को दूर करेगा। इसके अलावा एनटीए ने http://nta.ac.in/abhyas/help पर व्यापक समर्थन प्रणाली भी विकसित की है। एनटीए ने लोकार्पण के पहले सात दिनों के लिए सुबह 10 बजे से लेकर आधी रात तक लाइव सपोर्ट देने की भी व्यवस्था की है जिससे यह सुनिश्चित किया जा सके कि छात्रों द्वारा अनुभव किए गए किसी भी मुद्दे को सक्रिय रूप से संबोधित किया जा सके ”, मानव संसाधन मंत्री ने कहा।


    पिछले वर्ष के दौरान , एक क्षेत्र के रूप में एडुटेक ने बहुत नवाचार देखा है विशेष रूप से आर्टिफिशियल इंटेलिजेंस और मशीन लर्निंग जैसी उन्नत प्रौद्योगिकियों का लाभ उठाने के संदर्भ में , जो सामग्री के सरल डिजिटल वितरण से परे है। प्रत्येक छात्र अद्वितीय होता है और ज्ञान और टेस्ट प्राप्ति की रणनीति में अंतराल का पता लगाने और उसका समाधान करने के लिए विशिष्ट मार्गदर्शन की आवश्यकता होती है। एनटीए मॉक टेस्ट ऐप पर आने वाला टेस्ट रिपोर्ट, छात्रों के प्रदर्शन का विस्तृत विश्लेषण करता है जिसके माध्यम से वे अपनी प्रवेश परीक्षा में बेहतर स्कोर प्राप्ति करने के लिए अपने व्यक्तिगत मार्ग को समझ सकते हैं।


    एएम / एके-

    
    
    (Release ID: 1625270) Visitor Counter : 109
    
    
      Read this release in: Tamil , English , Urdu , Marathi , Bengali , Assamese , Punjabi , Odia , Telugu