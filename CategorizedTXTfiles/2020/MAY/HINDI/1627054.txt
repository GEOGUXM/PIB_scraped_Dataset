      प्रधानमंत्री कार्यालय

      प्रधानमंत्री श्री नरेन्‍द्र मोदी और आस्ट्रिया गणराज्‍य के राष्‍ट्रपति डा. एलेक्‍जेंडर वान देर बैलन के बीच टेलीफोन पर बातचीत
      Posted On: 26 MAY 2020 7:25PM by PIB Delhi


    प्रधानमंत्री श्री नरेन्‍द्र मोदी ने आज ऑस्ट्रिया गणराज्‍य के राष्ट्रपति डॉ. एलेक्‍जेंडर वान देर बैलन के साथ टेलीफोन पर बातचीत की।


    ऑस्ट्रिया के राष्ट्रपति ने चक्रवात अम्फान से भारत में हुए नुकसान पर दुख व्यक्त किया। दोनों नेताओं ने कोविड -19 महामारी के स्वास्थ्य और अर्थव्‍यवस्‍था पर पड़ने वाले प्रतिकूल प्रभावों के प्रबंधन के लिए अपने देशों में किए गए उपायों पर विचारों का आदान-प्रदान किया। उन्होंने वर्तमान चुनौतियों से निपटने के लिए अंतर्राष्ट्रीय सहयोग के महत्व पर सहमति व्यक्त की।


    दोनों नेताओं ने कोविड के बाद की दुनिया में भारत-ऑस्ट्रिया संबंधों को और मजबूत करने और विविधतापूर्ण बनाने की अपनी साझा इच्छा को दोहराया। प्रधानमंत्री ने बुनियादी ढांचे , प्रौद्योगिकी , अनुसंधान और नवाचार , एसएमई आदि जैसे क्षेत्रों में सहयोग बढ़ाने के अवसरों पर प्रकाश डाला।


    दोनों नेताओं ने आशा व्‍यक्‍त की कि दुनिया जल्द ही मौजूदा स्वास्थ्य संकट से उबर जाएगी , जिसके बाद पर्यावरण की सेहत जैसी दीर्घकालिक चिंताओं पर ध्यान केंद्रित किया जा सकेगा।


    ******


    एसजी/एएम/केपी/एसएस

    
    
    (Release ID: 1627054) Visitor Counter : 107
    
    
      Read this release in: English , Urdu , Marathi , Manipuri , Bengali , Assamese , Punjabi , Gujarati , Odia , Tamil , Telugu , Kannada , Malayalam