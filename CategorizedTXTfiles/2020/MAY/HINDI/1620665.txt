      स्‍वास्‍थ्‍य एवं परिवार कल्‍याण मंत्रालय

      कोविड-19 पर अपडेट
      Posted On: 03 MAY 2020 4:19PM by PIB Delhi


    भारत सरकार राज्यों / संघ शासित प्रदेशों के साथ मिलकर क्रमिक, पूर्व - निर्धारित और सक्रिय दृष्टिकोण को अपनाते हुए कोविड - 19 की रोकथाम, नियंत्रण और प्रबंधन की दिशा में अनेक प्रकार के कदम उठा रही है। इनकी उच्चतम स्तर पर नियमित रूप से समीक्षा और निगरानी की जा रही है।


    केंद्रीय स्वास्थ्य एवं परिवार कल्याण मंत्री डॉ. हर्षवर्धन ने कोविड-19 के प्रबंधन की स्थिति की समीक्षा करने के लिए आज लेडी हार्डिंग मेडिकल कॉलेज का दौरा किया। इस दौरान डॉ. हर्षवर्धन ने निदेशक के कार्यालय, इमरजेंसी, ओपीडी, सैम्‍पलिंग सेंटर, कोविडब्लॉक- भूतल और प्रथम तल के महत्वपूर्ण क्षेत्रों, रेड ज़ोन क्षेत्र तथा डॉक्टरों और स्वास्थ्य कर्मियोंकी चेंजिंग फैसिलिटी का दौरा किया।


    डॉ. हर्षवर्धन ने इस बात पर संतोष प्रकट किया कि ऑन्कोलॉजी भवन और विशिष्‍टकोविड-19 फैसिलिटीमें डॉक्टरों और स्वास्थ्य कर्मियों के लिए खुद को कीटाणुरहित करने के लिए विशेष रूप से स्नान, चेंजिंग और स्प्रे की सुविधा प्रदान की गई है। उन्होंने स्थिति से प्रभावी ढंग से निपटने के लिए अस्पताल प्रशासन द्वारा नियमित रूप से अपने फ्रंट लाइन स्वास्थ्य कर्मियों से दिन में दो बार बात करने के प्रयासों की सराहना की।


    डॉ. हर्षवर्धन ने भारत की जनता से लॉकडाउन 3.0 की विस्तारित अवधि (17 मई, 2020 तक) का अक्षरश: पालने करने और इसे कोविड-19 के संक्रमण की कड़ी तोड़ने का एक प्रभावी हस्तक्षेप मानने का आग्रह किया है। उन्होंने देशवासियों से कोविड-19 रोगियों का इलाज करने वाले डॉक्टरों का बहिष्‍कार न करने और कोविड-19 के खिलाफ लड़ाई जीतने वाले रोगियों को कलंकित नहीं करने का आग्रह किया।


    अभी तक कुल 10,632 लोगों का उपचार किया जा चुका है। पिछले 24 घंटे में 682 लोगों का उपचार किया गया। इससे हमारी कुल सुधार की दर 26.59 प्रतिशत तक पहुंच गई है। अब कुल पुष्ट मामलों की संख्या 39,980 तक पहुंच गई है। कल से भारत में कोविड-19 के पुष्ट मामलों की संख्या में 2644 की वृद्धि दर्ज की गई है।


    कोविड-19 से संबंधित तकनीकी मामलों के बारे में सभी प्रकार की विश्‍वसनीय और अद्यतन जानकारी, दिशा-निर्देशों एवं परामर्शों के लिए कृपया नियमित रूप से https://www.mohfw.gov.in/ और @MoHFW_INDIAदेखें।


    कोविड-19 से संबंधित तकनीकी प्रश्‍नों को technicalquery.covid19@gov.in पर और अन्य प्रश्‍नों को ncov2019@gov.in पर भेजा जा सकता है।


    कोविड-19 के बारे में किसी भी प्रश्‍न के बारे में कृपया स्‍वास्‍थ्‍य एवं परिवार कल्‍याण मंत्रालय को हेल्‍पलाइन नम्‍बर : +91-11-23978046 या 1075 (टोल फ्री) पर सम्‍पर्क करें।


    कोविड-19 के बारे में राज्‍यों/संघ शासित प्रदेशों के हेल्‍पलाइन नम्‍बरों की सूची https://www.mohfw.gov.in/pdf/coronvavirushelplinenumber.pdf पर भी उपलब्‍ध है।


    एएम/आरके/डीसी


    ****


    

    
    (Release ID: 1620665) Visitor Counter : 149
    
    
      Read this release in: English , Urdu , Marathi , Assamese , Manipuri , Bengali , Punjabi , Gujarati , Odia , Tamil , Telugu , Kannada , Malayalam