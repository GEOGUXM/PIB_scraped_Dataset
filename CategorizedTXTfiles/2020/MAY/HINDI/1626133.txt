      वित्‍त मंत्रालय

      1 अप्रैल, 2020 से रिफंड के रूप में 26,242 करोड़ रुपये जारी किए गए
      Posted On: 22 MAY 2020 3:15PM by PIB Delhi


    केंद्रीय प्रत्यक्ष कर बोर्ड (सीबीडीटी ) ने 1 अप्रैल , 2020 से 21 मई , 2020 तक 16,84,298 करदाताओं को 26,242 करोड़ रुपये के टैक्स रिफंड जारी किए हैं।


    इस अवधि के दौरान आयकर रिफंड के रूप में 15,81,906 करदाताओं को 14,632 करोड़ रुपये तथा कॉरपोरेट कर रिफंड के रूप में 1,02,392 करदाताओं को 11,610 करोड़ रुपये जारी किए गए हैं।


    वित्त मंत्री श्रीमती निर्मला सीतारमण द्वारा पिछले सप्ताह की गयी आत्मनिर्भर भारत अभियान की घोषणा के बाद रिफंड की प्रक्रिया को और तेज कर दिया गया है तथा रिफंड धनराशि को भी तेजी से जारी किया जा रहा है। सीबीडीटी ने 16 मई को समाप्त हुए सप्ताह में यानी 9 से 16 मई , 2020 के बीच 37 , 531 आयकर दाताओं को 2050.61 करोड़ रुपये तथा 2878 कॉरपोरेट करदाताओं को 878.62 करोड़ रुपये जारी किये हैं। इस सप्ताह यानी 17 से 21 मई , 2020 के दौरान , 1 , 22 , 764 आयकर दाताओं को 2672.97 करोड़ रुपये रिफंड के रूप में दिए गए तथा ट्रस्ट , एमएसएमई , प्रॉपराइटरशिप , पार्टनरशिप समेत 33 , 774 कॉरपोरेट टैक्स देने वालों को 6714.34 करोड़ रुपये रिफंड के रूप में जारी किये गए। इस प्रकार कुल 1 , 56 , 538 कर दाताओं को 9387.31 करोड़ रुपये रिफंड किये गए।


    एएम/जेके/एसएस

    
    
    (Release ID: 1626133) Visitor Counter : 122
    
    
      Read this release in: Punjabi , Gujarati , Tamil , Telugu , Malayalam , English , Urdu , Marathi , Manipuri , Odia , Kannada