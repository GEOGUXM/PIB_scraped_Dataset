      वाणिज्‍य एवं उद्योग मंत्रालय

      अप्रैल, 2020 में थोक मूल्य सूचकांक (आधार वर्ष: 2011-12 = 100)
      Posted On: 14 MAY 2020 11:55AM by PIB Delhi


      उद्योग एवं आंतरिक व्यापार संवर्धन विभाग के आर्थिक सलाहकार के कार्यालय ने अप्रैल, 2020 के लिए थोक मूल्य सूचकांक (डब्ल्यूपीआई) जारी किया है।


      कोविड-19 महामारी के फैलाव के कारण अप्रैल , 2020 में थोक बाजार में उत्पादों के सीमित लेन-देन के मद्देनजर पर्याप्तता के सिद्धांतों का पालन करते हुए डब्ल्यूपीआई के चुनिंदा उप-समूहों/समूहों की कीमतों में हुए उतार-चढ़ाव को जारी करने का निर्णय लिया गया है। निर्मित उत्पाद समूह के सूचकांक की अनुपलब्धता के कारण अप्रैल , 2020 के लिए सभी जिंसों के थोक मूल्य सूचकांक की गणना नहीं की जा सकी।


      प्रमुख जिंस (कमोडिटी) समूहों के सूचकांक और डब्ल्यूपीआई आधारित महंगाई दर में हुए उतार-चढ़ाव का सार नीचे दिया गया है: -

                                                             
डब्ल्यूपीआई आधारित सूचकांक और मुद्रास्फीति की वार्षिक दर (%)*
                                                             
                                                             
                                                                                                                                                   
सभी जिंस / प्रमुख समूह                                         भारित (%)     फरवरी -2020 ( अंतिम )  मार्च -2020 ( अनंतिम )  अप्रैल -2020 ( अनंतिम )
                                                                                                                                                   
                                                                                                                                                   
                                                                                                                                                                 
सूचकांक                                                        मुद्रास्फीति  सूचकांक                मुद्रास्फीति            सूचकांक                  मुद्रास्फीति
                                                                                                                                                                 
                                                                                                                                                                 
                                                                                                                                                                                
सभी जिंस                                                       100.00        122.2                  2.26                    121.1                    1.00          -      -     
                                                                                                                                                                                
                                                                                                                                                                                
                                                                                                                                                                                
I. प्राथमिक वस्‍तुएं                                           22.60         142.8                  6.49                    139.5                    3.72          138.2  -0.79 
                                                                                                                                                                                
                                                                                                                                                                                
                                                                                                                                                                                
II. ईंधन और बिजली                                              13.20         103.6                  3.08                    100.7                    -1.76         92.4   -10.12
                                                                                                                                                                                
                                                                                                                                                                                
                                                                                                                                                                                
III. विनिर्मित उत्‍पाद                                         64.20         118.8                  0.51                    118.7                    0.34          -      -     
                                                                                                                                                                                
                                                                                                                                                                                
                                                                                                                                                                                
डब्ल्यूपीआई खाद्य सूचकांक                                      24.40         148.1                  7.24                    146.1                    5.49          146.6  3.60  
                                                                                                                                                                                
                                                                                                                                                                                

      नोट : * पिछले वर्ष के इसी महीने की तुलना में गणना की गई मुद्रास्फीति की वार्षिक दर


      मुद्रास्फीति की वार्षिक दर (% में , वार्षिक आधार पर ) डब्ल्यूपीआई पर आधारित (2011-12)


      प्राथमिक वस्‍तुएं ( भारित 22.62%)


      इस प्रमुख समूह का सूचकांक पिछले महीने के 139.5 अंक ( अनंतिम ) से (-) 0.9% घटकर अप्रैल 20 20 में 138.2 अंक ( अनंतिम ) रह गया । पिछले महीने की तुलना में खनिजों (2.3%) , खाद्य वस्‍तुओं (0.7%) और अखाद्य वस्‍तुओं (0.1%) की कीमतें बढ़ गईं , जबकि कच्‍चे पेट्रोलियम और प्राकृतिक गैस (-24.7%) की कीमतों में गिरावट आई।


      ­ ईंधन और बिजली ( भारित 13.15%)


      इस प्रमुख समूह का सूचकांक पिछले महीने के 100.7 अंक ( अनंतिम ) से (-)8.2 % घटकर अप्रैल 20 20 में 92.4 अंक ( अनंतिम ) रह गया । पिछले महीने की तुलना में खनिज तेल समूह (-14.11%) और बिजली (-3.39%) की कीमतों में गिरावट आई , जबकि कोयले की कीमतें अपरिवर्तित रहीं।


      विनिर्मित उत्पाद ( भारित 64.23%)


      अप्रैल , 2020 में बाजार में उत्पादों के सीमित लेन-देन के मद्देनजर निर्मित उत्पादों के प्रमुख समूहों/उप-समूहों के केवल सीमित आंकड़े ही जारी करने का निर्णय लिया गया है। पिछले महीने की तुलना में अप्रैल 2020 में खाद्य उत्पादों के विनिर्माण की कीमतें (- 0.29%), फार्मास्यूटिकल्स , औषधीय रसायन एवं वानस्पतिक उत्पादों के विनिर्माण की कीमतें (- 0.15%) और बुनियादी धातुओं के विनिर्माण की कीमतें (- 0.84%) अनंतिम रूप से गिर गईं , जबकि रसायन एवं रासायनिक उत्पादों के विनिर्माण की कीमतें ( 0.86%) और पेय पदार्थों के विनिर्माण की कीमतें (0.24%) अनंतिम रूप से बढ़ गईं।


      डब्ल्यूपीआई खाद्य सूचकांक ( भारित 24.38%)


      खाद्य सूचकांक , जिसमें प्राथमिक वस्‍तु समूह की ' खाद्य वस्‍तुएं ' और निर्मित उत्पाद समूह के ' खाद्य उत्पाद ' शामिल हैं , मार्च 2020 के 146.1 अंक से अनंतिम रूप से बढ़कर अप्रैल 2020 में 146.6 अंक हो गया है। उधर , डब्ल्यूपीआई खाद्य सूचकांक पर आधारित मुद्रास्फीति की दर मार्च , 2020 के 5.49% से घटकर अप्रैल , 2020 में 3.60% रह गई।


      अप्रैल 2020 में अखिल भारतीय थोक मूल्य सूचकांक और मुद्रास्फीति की दर से जुड़ी विस्‍तृत जानकारी जानने के लिए यहां क्लिक करें


      ***


      एएम/आरआरएस- 65 79


    

    
    (Release ID: 1623770) Visitor Counter : 470
    
    
      Read this release in: Tamil , Telugu , English , Urdu , Manipuri , Punjabi