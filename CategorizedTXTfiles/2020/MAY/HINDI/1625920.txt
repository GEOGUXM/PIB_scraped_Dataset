      रेल मंत्रालय

      भारतीय रेलवे ने कॉमन सर्विस सेंटर (सीएससी) और एजेंटों के जरिये रिजर्वेशन काउंटर और बुकिंग दोबारा खोलने की इजाजत दी
      
      जोनल रेलवे को निर्देश दिया गया है कि वे स्‍थानीय लोगों की जरूरतों और परिस्थितियों के मुताबिक रिजर्वेशन काउंटर की जगह और समय के बारे में जानकारी का प्रसार करने के साथ कल से इन्‍हें चरणबद्ध तरीके से खोले
      
      बुकिंग केन्‍द्रों का खुलना यात्री रेल सेवा बहाल होने की दिशा में एक महत्‍वपूर्ण कदम

      Posted On: 21 MAY 2020 9:12PM by PIB Delhi

    भारतीय रेलवे रिजर्व टिकटों की बुकिंग के लिए रिजर्वेशन काउंटर चरणबद्ध तरीके से खोलने की तैयारी कर रही है।


    जोनल रेलवे को निर्देश दिया गया है कि वे स्‍थानीय लोगों की जरूरतों और परिस्थितियों के मुताबिक रिजर्वेशन काउंटर खोलने का फैसला करे और उसे अधिसूचित करे। इन रिजर्वेशन काउंटरों को कल से चरणबद्ध तरीके से खोला जाएगा, साथ ही इनकी जगह और समय के बारे में स्‍थानीय लोगों की जरूरतों और परिस्थितियों के मुताबिक जानकारी का प्रसार किया जाएगा।


    भारतीय रेलवे ने कल से रिजर्वेशन टिकटों की बुकिंग कॉमन सर्विस सेंटरों (सीएससी) और टिकटिंग एजेंटों के जरिये करने की भी इजाजत दे दी है।


    इस बात पर गौर किया जा सकता है कि मौजूदा प्रोटोकॉल के अनुसारश्रमिक स्पेशल ट्रेनों को चलाना स्थानीय राज्य सरकारों द्वारा जारी रखा जाएगा।


    इन सभी बुकिंग सुविधाओं को एक बार फिर से खोलना यात्री रेलवे सेवाओं की श्रेणीबद्ध बहाली में एक महत्वपूर्ण कदम होगा और आरक्षित ट्रेनों में भारत के सभी हिस्सों के सभी संभावित यात्रियों के लिए टिकट बुकिंग का काम आसान हो जाएगा।


    जोनल रेलवे मानक सोशल डिस्‍टेंसिंग दिशा-निर्देशों का पालन कर सकते हैं और वर्तमान कोविड-19 महामारी को देखते हुए स्वच्छता प्रोटोकॉल का पालन कर सकते हैं।


    **


    एएम/केपी/डीसी

    
    
    (Release ID: 1625920) Visitor Counter : 185
    
    
      Read this release in: Telugu , English , Urdu , Marathi , Manipuri , Punjabi , Odia , Tamil , Kannada