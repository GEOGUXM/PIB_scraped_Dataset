      गृह मंत्रालय

      बड़ी संख्‍या में छात्रों के हितों को ध्‍यान में रखते हुए, 10वीं और 12वीं की बोर्ड परीक्षा कराने को लॉकडाउन उपायों से छूट दी गई है: श्री अमित शाह
      
      विभिन्‍न बोर्ड अपने परीक्षा कार्यक्रम को अलग-अलग समय पर रखेंगे; स्‍वास्‍थ्‍य/सफाई प्रोटोकॉल का पालन अनिवार्य
      
      Posted On: 20 MAY 2020 5:01PM by PIB Delhi


    बड़ी संख्या में छात्रों के शैक्षणिक हितों को ध्यान में रखते हुए, यह फैसला किया गया है कि लॉकडाउन उपायों से 10वीं और 12वीं की बोर्ड परीक्षा कराने की छूट दे दी जाए। केन्‍द्रीय गृह मंत्री श्री अमित शाह ने ट्वीट किया है।


    Taking into consideration the academic interest of large number of students, it has been decided to grant exemption from the lockdown measures to conduct Board examination for classes 10th & 12th, with few conditions like social distancing, face mask etc, for their safety. pic.twitter.com/P4ULsmbPVv

    — Amit Shah (@AmitShah) May 20, 2020

    चूंकि लॉकडाउन उपायों पर दिशानिर्देशों के अंतर्गत स्कूलों को खोलने पर रोक लगा दी गई थी, राज्य शिक्षा बोर्ड / सीबीएसई / आईसीएसई आदि द्वारा कराई जाने वाली 10 वीं और 12 वीं कक्षा की वार्षिक बोर्ड परीक्षाएं निलंबित कर दी गई थी। बोर्ड परीक्षाएं कराने के लिए राज्य सरकारों और सीबीएसई से अनुरोध प्राप्त हुए थे।


    इन पर गौर करते हुए केंद्रीय गृह मंत्रालय (एमएचए) ने सभी राज्यों / संघ शासित प्रदेशों को पत्र लिखा ताकि परीक्षाएं कराने के लिए शर्तों का पालन किया जा सके। य़े हैं

      * नियंत्रण वाले क्षेत्रों में, परीक्षा केन्‍द्र की इजाजत नहीं दी जाएगी।
      * अध्‍यापकों, कर्मचारियों और छात्रों के लिए मास्‍क पहनना अनिवार्य होगा।
      * परीक्षा केन्‍द्र में थर्मल स्‍क्रीनिंग और सेनीटाइजर का प्रावधान होना चाहिए और सभी परीक्षा केन्‍द्रों में सोशल डिस्‍टेंसिंग बनाकर रखनी होगी।
      * विभिन्‍न बोर्डों द्वारा कराई जा रही परीक्षा को ध्‍यान में रखते हुए, परीक्षा का समय अलग-अलग रखा जाए।
      * छात्रों को परीक्षा केन्‍द्रों में पहुंचाने के लिए राज्‍यों और संघ शासित प्रदेशों द्वारा विशेष बसों की व्‍यवस्‍था की जा सकती है।

    सरकारी विज्ञप्ति देखने के लिए यहां क्लिक करें


    *****


    एएम/केपी
    

    
    (Release ID: 1625482) Visitor Counter : 134
    
    
      Read this release in: Malayalam , English , Urdu , Marathi , Assamese , Punjabi , Gujarati , Odia , Tamil , Telugu , Kannada
    
    
    

*