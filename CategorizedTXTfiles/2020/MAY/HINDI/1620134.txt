      कार्मिक, लोक शिकायत एवं पेंशन मंत्रालय

      डॉ. जितेंद्र सिंह ने चिकित्सा एवं पुलिस कार्मिकों के उपयोग के लिए केंद्रीय भंडार द्वारा तैयार 4900 से अधिक प्रोटेक्टिव किट सौंपे
      Posted On: 01 MAY 2020 5:32PM by PIB Delhi


    केंद्रीय पूर्वोत्तर क्षेत्र विकास (डोनर) राज्य मंत्री (स्वतंत्र प्रभार) , प्रधानमंत्री कार्यालय , कार्मिक , लोक शिकायत , पेंशन , परमाणु ऊर्जा एवं अंतरिक्ष राज्य मंत्री डॉ. जितेंद्र सिंह ने चिकित्सा क्षेत्र के लोगों एवं पुलिस बल की निःस्वार्थ सेवा की सराहना की और उनकी सेवा के लिए प्रशंसा के एक प्रतीक के रूप में चिकित्सा एवं पुलिस कार्मिकों के उपयोग के लिए सैनिटाइजर , हैंडवाश आदि सहित केंद्रीय भंडार द्वारा तैयार 4900 से अधिक प्रोटेक्टिव किट सौंपे। ये किट आज उनके आवास स्थान पर आयोजित एक समारोह में स्वास्थ्य मंत्रालय और दिल्ली पुलिस के प्रतिनिधियों को सुपुर्द किए गए। समारोह के दौरान सोशल डिस्टैंसिंग के नियमों का पालन किया गया।


    
    बाद में , मीडिया से बातचीत करते हुए , डॉ. जितेंद्र सिंह ने कहा कि हमारा देश पिछले कई सप्ताहों से कोरोना वायरस के खिलाफ लड़ाई लड़ रहा है। जहां अधिकांश नागरिक देशव्यापी लॉकडाउन के कारण लगाए गए विनियमनों का अनुपालन करते हुए अपने घरों में हैं , चिकित्सा एवं पुलिस कार्मिकों जैसे कुछ व्यक्ति इस कठिन समय में अपनी सामान्य ड्यूटी से आगे बढ़ कर काम करते रहे हैं। उन्होंने यह भी कहा कि कोविड- 19 महामारी के बाद प्रधानमंत्री की अपील के प्रत्युत्तर में केंद्रीय कार्मिक , लोक शिकायत , पेंशन एवं डोनर मंत्रालयों ने लॉकडाउन की घोषणा के बाद कई उपाय किए हैं।


    कार्मिक एवं प्रशिक्षण विभाग के तत्वाधान में एक कल्याणकारी परियोजना , केंद्रीय भंडार अनिवार्य वस्तुओं की नियमित एवं निरंतर आपूर्ति के साथ उपभोक्ताओं की सेवा करता रहा है। इससे पहले , इस महीने के पहले सप्ताह में , डॉ. जितेंद्र सिंह ने केंद्रीय भंडार द्वारा तैयार खाद्य एवं घरेलू वस्तुओं की 2200 से अधिक अनिवार्य किटें जरूरतमंद परिवारों के वितरण के लिए डीएम (सेंट्रल) एवं एसडीएम , सिविल लाइंस , मध्य दिल्ली जिला को सौंपे थे।


    ********


    एएम/एसकेजे

    
    
    (Release ID: 1620134) Visitor Counter : 50
    
    
      Read this release in: English , Urdu , Assamese , Punjabi , Gujarati , Odia , Tamil , Telugu , Kannada