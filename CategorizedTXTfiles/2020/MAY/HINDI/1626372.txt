      प्रधानमंत्री कार्यालय

      प्रधानमंत्री श्री नरेन्द्र मोदी और श्रीलंका के राष्ट्रपति के बीच टेलीफोन पर हुई बातचीत
      
      ‘कोविड-19’ के प्रकोप के साथ-साथ इसके संभावित स्वास्थ्य और आर्थिक प्रभावों पर चर्चाएं हुईं
      
      प्रधानमंत्री श्री मोदी ने आश्वासन दिया, ‘भारत महामारी के प्रभावों को कम करने के लिए श्रीलंका को हरसंभव सहायता प्रदान करना जारी रखेगा’

      Posted On: 23 MAY 2020 2:39PM by PIB Delhi

    प्रधानमंत्री श्री नरेन्द्र मोदी ने आज श्रीलंका के राष्ट्रपति महामहिम गोटबाया राजपक्षे से टेलीफोन पर बातचीत की। इस दौरान ‘कोविड-19’ महामारी के मौजूदा प्रकोप के साथ-साथ इस क्षेत्र में इसके संभावित स्वास्थ्य और आर्थिक प्रभावों पर विचार-विमर्श किया गया।


    प्रधानमंत्री श्री मोदी ने श्रीलंका के राष्ट्रपति को यह आश्वासन दिया कि भारत महामारी के प्रभावों को कम करने के लिए श्रीलंका को हरसंभव सहायता प्रदान करना निरंतर जारी रखेगा।


    राष्ट्रपति श्री राजपक्षे ने प्रधानमंत्री श्री मोदी को अपने देश में आर्थिक गतिविधियों को फिर से शुरू करने के लिए अपनी सरकार द्वारा उठाए जा रहे विभिन्‍न कदमों के बारे में जानकारी दी। इस संदर्भ में दोनों ही राजनेताओं ने श्रीलंका में कार्यान्वित की जा रही भारतीय सहायता प्राप्त विकास परियोजनाओं में तेजी लाने की आवश्यकता पर सहमति जताई। इसके अलावा, दोनों राजनेताओं ने भारत के निजी क्षेत्र (प्राइवेट सेक्‍टर) द्वारा श्रीलंका में निवेश और मूल्यवर्धन को बढ़ावा देने की संभावनाओं पर भी चर्चा की।
    
    प्रधानमंत्री श्री मोदी ने श्रीलंका के लोगों के अच्‍छे स्वास्थ्य और खुशहाली के लिए अपनी शुभकामनाएं दीं।


    ***


    एसजी/एएम/आरआरएस- 6610

    
    
    (Release ID: 1626372) Visitor Counter : 184
    
    
      Read this release in: English , Urdu , Marathi , Manipuri , Bengali , Assamese , Punjabi , Gujarati , Odia , Tamil , Telugu , Kannada , Malayalam