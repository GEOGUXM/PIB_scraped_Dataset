      कॉरपोरेट कार्य मंत्रालय

      सीसीआई ने नुवोको विस्टास कॉरपोरेशन लिमिटेड द्वारा इमामी सीमेंट लिमिटेड का अधिग्रहण किए जाने को मंजूरी दी
      Posted On: 21 MAY 2020 7:28PM by PIB Delhi


    भारतीय प्रतिस्पर्धा आयोग (सीसीआई) ने नुवोको विस्टास कॉरपोरेशन लिमिटेड द्वारा ‘समस्‍त सामान्‍य शेयरों के आधार पर’ इमामी सीमेंट लिमिटेड की कुल जारी की गई और चुकता शेयर पूंजी के 100 प्रतिशत का अधिग्रहण किए जाने को मंजूरी दे दी है।


    प्रस्तावित संयोजन का वास्‍ता नुवोको विस्टास कॉरपोरेशन लिमिटेड (एनवीसीएल) द्वारा ‘समस्‍त सामान्‍य शेयरों के आधार पर’ इमामी सीमेंट लिमिटेड (ईसीएल) की कुल जारी की गई और चुकता शेयर पूंजी के 100 प्रतिशत का अधिग्रहण किए जाने से है।


    एनवीसीएल दरअसल एक निरमा प्रमोटर ग्रुप कंपनी है और वर्तमान में (i) छत्तीसगढ़, (ii) झारखंड, (iii) पश्चिम बंगाल, (iv) राजस्थान और (v) हरियाणा में सीमेंट विनिर्माण इकाइयों (यूनिट) का संचालन करती है। यह कंपनी पोर्टलैंड पॉज्‍जोलाना सीमेंट, पोर्टलैंड स्लैग सीमेंट और साधारण पोर्टलैंड सीमेंट सहित विभिन्न प्रकार के ग्रे सीमेंट के उत्‍पादन एवं बिक्री के व्‍यवसाय में संलग्‍न है। इसके अलावा, यह कंपनी कुछ अन्य मूल्य वर्धित उत्पादों जैसे कि निर्माण रसायनों, वॉल पुट्टी और कवर ब्लॉकों की बिक्री में भी संलग्न है।


    ईसीएल दरअसल इमामी समूह का एक हिस्सा है और (i) पश्चिम बंगाल, (ii) छत्तीसगढ़, (iii) बिहार तथा (iv) ओडिशा में सीमेंट विनिर्माण इकाइयों का स्वामित्व एवं संचालन करती है। यह कंपनी पोर्टलैंड पॉज्‍जोलाना सीमेंट, पोर्टलैंड स्लैग सीमेंट, साधारण पोर्टलैंड सीमेंट और प्‍लेन सीमेंट कंक्रीट यानी कंपोजिट सीमेंट सहित विभिन्न प्रकार के ग्रे सीमेंट के उत्‍पादन एवं बिक्री में संलग्‍न है। इसके अलावा, यह कंपनी छोटी मात्रा में क्लिंकर और ग्राउंड ग्रैन्युलेटेड ब्लास्ट फर्नेस स्लैग का भी उत्‍पादन एवं बिक्री करती है।


    इस बारे में सीसीआई का विस्तृत आदेश (ऑर्डर) शीघ्र ही उपलब्‍ध होगा।


    ***


    एएम/आरआरएस- 660 5

    
    
    (Release ID: 1625991) Visitor Counter : 63
    
    
      Read this release in: English , Urdu , Marathi , Manipuri , Punjabi , Tamil , Telugu