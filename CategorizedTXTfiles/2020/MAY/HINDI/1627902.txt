      पृथ्‍वी विज्ञान मंत्रालय

      दक्षिण तटीय ओमान एवं समीपवर्ती यमन के ऊपर दबाव
      
      अगले 48 घंटों के दौरान दक्षिण पूर्व एवं समीपवर्ती पूर्व मध्य अरब सागर के ऊपर निम्न दबाव क्षेत्र के बनने का अनुमान
      Posted On: 30 MAY 2020 1:03PM by PIB Delhi


    भारत मौसम विज्ञान विभाग के राष्ट्रीय मौसम पूर्वानुमान केंद्र/तूफान चेतावनी प्रभाग के अनुसार:

     1. दक्षिण तटीय ओमान एवं समीपवर्ती यमन के ऊपर दबाव पिछले 06 घंटों के दौरान और आज 30 मई , 2020 को भारतीय मानक समय 0830 बजे सलालाह (ओमान) के लगभग 30 किमी उत्तर उत्तर-पूर्व और घयादाह (यमन) के 240 किमी पूर्व उत्तर पूर्व लगभग 17.3 डिग्री अक्षांश उत्तर एवं 54.2 डिग्री देशांतर पूर्व के निकट व्यावहारिक रूप से स्थिर रहा।इसके अगले 12 घंटों के दौरान और एक गहरे दबाव में तीव्र हो जाने का काफी अनुमान है। इसके अगले 12 घंटों के दौरान धीरे धीरे पश्चिम उत्तर पश्चिम दिशा में तथा उसके बाद पश्चिम दक्षिण पश्चिम दिशा में बढ़ने का अनुमान है।

    पूर्वानुमान ट्रैक एवं तीव्रता निम्नलिखित सारिणी में दी गई है:

                                                                                                                                                     
दिन/समय (आईएसटी)  स्थिति ( डिग्री अक्षांश उत्तर एवं डिग्री देशांतर पूर्व)  अधिकतम निरंतर सतह हवा गति (किमी प्रति घंटे)         तूफानी विक्षोभ का वर्ग
                                                                                                                                                     
                                                                                                                                                     
                                                                                                                                                     
                                                                                                                                                     
                                                                                                                                                     
30.05.20/0830     17.3/54.2                                                40 से 50 किमी प्रति घंटे . बढ़कर 60 किमी प्रति घंटे  दबाव                  
                                                                                                                                                     
                                                                                                                                                     
                                                                                                                                                     
30.05.20/1730     17.4/54.0                                                50 से 60 किमी प्रति घंटे . बढ़कर 70 किमी प्रति घंटे  गहरा दबाव             
                                                                                                                                                     
                                                                                                                                                     
                                                                                                                                                     
31.05.20/0530     17.3/53.6                                                50 से 60 किमी प्रति घंटे . बढ़कर 70 किमी प्रति घंटे  गहरा दबाव             
                                                                                                                                                     
                                                                                                                                                     
                                                                                                                                                     
31.05.20/1730     17.2/53.2                                                40 से 50 किमी प्रति घंटे . बढ़कर 60 किमी प्रति घंटे  दबाव                  
                                                                                                                                                     
                                                                                                                                                     
                                                                                                                                                     
01.06.20/0530     17.0/52.7                                                40 से 50 किमी प्रति घंटे . बढ़कर 60 किमी प्रति घंटे  दबाव                  
                                                                                                                                                     
                                                                                                                                                     

    (2) अगले 48 घंटों के दौरान दक्षिण पूर्व एवं समीपवर्ती पूर्व मध्य अरब सागर के ऊपर एक निम्न दबाव क्षेत्र के बनने का अधिक अनुमान है। इसके धीरे - धीरे उत्तर उत्तर पश्चिम दिशा में आगे बढ़ने तथा उसके बाद के 48 घंटों में पूर्व मध्य पूर्व मध्य एवं समीपवर्ती दक्षिण पूर्व अरब सागर के ऊपर एक विक्षोभ में संकेंद्रित हो जाने का अनुमान है।


    चेतावनी:


    (1) वर्षा:

      * प्रथम प्रणाली के साथ भारतीय भू क्षेत्रों के ऊपर किसी प्रतिकूल मौसम का अनुमान नहीं है , क्योंकि यह दक्षिण तटीय ओमान के ऊपर स्थित है और इसके अगले 48 घंटों के दौरान ओमान तथा यमन के ऊपर आगे बढ़ने तथा वहीं विघटित हो जाने का अनुमान है।

    (2) वायु की चेतावनी


    अगले 48 घंटों के दौरान 45 से 55 किमी प्रति घंटे की तूफानी हवाओ के , जो बढ़कर 65 किमी प्रति घंटे तक पहुंच सकती है , पश्चिम मध्य अरब सागर के ऊपर तथा दक्षिण ओमान-यमन तटों के साथ व्याप्त होने की संभावना है।


    (3) समुद्र की स्थिति


    अगले 48 घंटों के दौरान पश्चिम मध्य अरब सागर के ऊपर तथा दक्षिण ओमान-यमन तटों के साथ समुद्र की स्थिति के उग्र से बहुत उग्र हो जाने की बहुत संभावना है।


    (4) मछुआरों को चेतावनी

      * मछुआरों को अगले 48 घंटों के दौरान पश्चिम मध्य अरब सागर तथा दक्षिण ओमान-यमन तटों के पास न जाने की सलाह दी जाती है।
      * दक्षिण पूर्व एवं समीपवर्ती पूर्व मध्य अरब सागर के ऊपर दूसरे निम्न दबाव के क्षेत्र के बनने की संभावना को देखते हुए मछुआरों को 31 मई से अगले परामर्शों तक दक्षिण पूर्व एवं समीपवर्ती पूर्व मध्य अरब सागर में न जाने की सलाह दी जाती है।

    ***


    एसजी/एएम/एसकेजे/एसएस

    
    
    (Release ID: 1627902) Visitor Counter : 189
    
    
      Read this release in: Punjabi , English , Urdu , Tamil
    
    
    

      
      
      
      
      
      
      
      
      
      
      
      
*