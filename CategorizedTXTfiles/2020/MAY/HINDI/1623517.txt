      पर्यटन मंत्रालय

      पर्यटन मंत्रालय ने “देखो अपना देश” श्रृंखला के तहत ‘ओडिशा-भारत का सुरक्षित रखा गया अत्‍यधिक प्रभावशाली रहस्‍य’ शीर्षक से 18वां वेबिनार आयोजित किया
      Posted On: 13 MAY 2020 12:55PM by PIB Delhi


    पर्यटन मंत्रालय की “देखो अपना देश” वेबिनार श्रृंखला के तहत ‘ओडिशा-भारत का सुरक्षित रखा गया अत्‍यधिक प्रभावशाली रहस्‍य’ शीर्षक के साथ इस वेबिनार में भाग ले रहे प्रतिनिधियों को 12 मई 2020 को ओडिशा की वर्चुअल यात्रा पर ले जाया गया। देखो अपना देश वेबिनार श्रृंखला के अंतर्गत यह 18वां वेबिनार था।


    ओडिशा सरकार के पर्यटन सचिव श्री विशाल देव ने अपनी परिचयात्मक टिप्पणियों के साथ ओडिशा राज्य का संक्षिप्त परिचय दिया। उन्‍होंने ओडिशा की प्राचीन सभ्यता , कलिंग स्‍टाइल के वास्‍तुशिल्‍प , खूबसूरत समुद्री तटों के साथ लंबी समुद्री रेखा, कला और हस्तशिल्प , संस्कृति , ओडिसी , गोटीपुआ जैसे लोकप्रिय नृत्य रूपों , जंगलों आदि पर प्रकाश डाला। उन्होंने इको पर्यटन स्थलों को बढ़ावा देने में राज्य की पहल के बारे में भी बताया।


    पर्यटन मंत्रालय की वेबिनार श्रृंखला के 18 वें सत्र के प्रस्‍तुतकर्ता ट्रैवल लिंक प्राइवेट लिमिटेड के प्रबंध निदेशक श्री बेंजामिन साइमन और विराट ई हिंद के सह-संस्थापक श्री जीतू मिश्रा ने ओडिशा की शानदार भेंटों की चर्चा की , जो अद्वितीय हैं। इनमें प्राचीन खंडहर और पौराणिक मंदिर ; स्वदेशी जनजातियां और परंपराएं , बौद्ध विरासत ; रॉयल हेरिटेज , जंगल ; साहसिक गतिविधियाँ ; कोस्‍टल ब्रेक और समुद्री भाग ; खूबसूरत शिविर स्थल , संस्कृति , हस्तशिल्प , मेले और त्योहार शामिल हैं।


    वर्चुअल यात्रा में भीतरकनिका वन्‍य जन्‍तु अभयारण्य , उदयपुर बीच , मंगलजोडी - अद्वितीय वेटलैंड , सतपाड़ा , चिलका झील शामिल हैं , जिसमें अद्वितीय इरॉफी डॉल्फिन , सिमलिपाल राष्‍ट्रीय पार्क , देब्रिगढ़ नेशनल पार्क -हीराकुंड जलाशय पर इकोटूरिज्म स्थल , साइलेंट वैली- दरिंगबाड़ी प्रकृति शिविर , महानदी तंग नदीघाटी , भेटनोई , समुद्र तट स्थान , जनजातीय विरासत , कला और शिल्प , वस्त्र , नृत्य रूप , त्योहार , व्यंजनों को शामिल किया गया।


    पर्यटन मंत्रालय की वेबिनार श्रृंखला का उद्देश्य भारत के विभिन्न पर्यटन स्थलों के बारे में जागरूकता पैदा करना और उन्‍हें बढ़ावा देना है – इनमें कम मशहूर स्‍थलों और लोकप्रिय स्थलों के कम ज्ञात पहलुओं को शामिल किया गया है।


    जो लोग इन वेबिनारों में शामिल होने से चूक गए थे , वे अब सत्र को https://www.youtube.com/channel/UCbzIbBmMvtvH7d6Zo_ZEHDA/ पर और पर्यटन मंत्रालय के सभी सोशल मीडिया हैंडल पर भी देख सकते हैं।


    वेबिनार का अगला एपिसोड गुरुवार 14 मई 2020 को सुबह 11.00 बजे होगा। इसका शीर्षक है ‘ मैसुरू : क्राफ्ट कैरावान ऑफ कर्नाटक’ और प्रतिभागी वेबिनार में शामिल होने के लिए https://bit.ly/MysuruDAD पर पंजीकरण कर सकते हैं।


    *******


    एएम/केपी/डीसी


    

    
    (Release ID: 1623517) Visitor Counter : 185
    
    
      Read this release in: Punjabi , Kannada , Telugu , Marathi , English , Urdu , Bengali , Manipuri , Odia , Tamil