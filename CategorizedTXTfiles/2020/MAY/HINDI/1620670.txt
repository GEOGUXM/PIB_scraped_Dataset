      श्रम और रोजगार मंत्रालय

      ईपीएफओ के कर्मचारियों ने पीएम केयर्स फंड में ढाई करोड़ रुपये का योगदान दिया
      Posted On: 03 MAY 2020 5:12PM by PIB Delhi


    कर्मचारी भविष्य निधि संगठन (ईपीएफओ) के कर्मचारी भी कोविड - 19 महामारी के कारण उत्पन्न हुए राष्ट्रीय संकट से निपटने में सरकार की पहल का समर्थन करने के लिए आगे आए हैं और उन्होंने स्वेच्छा से पीएम केयर्स फंड में अपने एक दिन का वेतन यानि लगभग ढाई करोड़ रुपये की राशि का योगदान दिया है। ईपीएफओ , दुनिया के सबसे बड़े सामाजिक सुरक्षा संगठनों में से एक है , जो कि हर संभव तरीके से राष्ट्र की सेवा करने के लिए प्रतिबद्ध रहता है।


    विश्व स्वास्थ्य संगठन ने कोविड-19 को महामारी घोषित किया है, जिसने लाखों भारतीयों के स्वास्थ्य और आर्थिक सुरक्षा के लिए गंभीर चुनौतियां पेश की हैं। भारत सरकार ने ‘ प्रधानमंत्री नागरिक सहायता एवं आपात स्थिति राहत कोष ’ (पीएम केयर्स फंड) के नाम से एक सार्वजनिक धर्मार्थ ट्रस्ट की स्थापना की है, जिसका प्राथमिक उद्देश्य किसी भी प्रकार की आपात स्थिति या संकट से निपटना है।


    ईपीएफओ के अधिकारी और कर्मचारी पीएमजीकेवाई पैकेज आदि के अंतर्गत राहत प्रदान करने के लिए, कोविड दावों सहित ईपीएफ निकासी दावों का शीघ्रतापूर्वक निपटारा करने के लिए अतिरिक्त प्रयास कर रहे हैं और अपना योगदान दे रहे हैं।


    एएम / एके-


    

    
    (Release ID: 1620670) Visitor Counter : 133
    
    
      Read this release in: English , Gujarati , Urdu , Bengali , Assamese , Punjabi , Odia , Tamil , Telugu , Kannada