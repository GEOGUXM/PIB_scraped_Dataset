      PIB Headquarters

      कोविड-19 पर पीआईबी का दैनिक बुलेटिन
      Posted On: 07 MAY 2020 6:28PM by PIB Delhi


    ( पिछले 24 घंटे में कोविड -19 से संबंधित जारी प्रेस रिलीज , पीआईबी फील्ड कार्यालयों से जानकारियां और पीआईबी द्वारा तथ्यों की पड़ताल शामिल )

      * अब तक देश में 52,952 कोविड -19 दर्ज किए गए हैं ; 15,266 लोग ठीक हो गए हैं , जिससे ठीक होने की दर 28.83 प्रतिशत पहुंच गई है ; 1783 लोगों की मौत हो गई है।
      * बीते 24 घंटों में 3561 नए मामलों की पुष्टि हुई है और 1084 मरीज ठीक हो गए हैं।
      * आने वाले दिनों में राज्यों में पहुंचने वाले प्रवासी कामगारों की तादाद बढ़ने को लेकर डॉ . हर्षवर्धन ने राज्यों से उनकी टेस्टिंग , क्वारंटीन और पॉजिटिव मरीजों के इलाज के लिए एक ठोस रणनीति और तंत्र बनाने को कहा है।
      * प्रधानमंत्री ने कहा है कि भारत पूरे समुदाय , पूरे विश्व के हित के लिए काम कर रहा है और आगे भी करता रहेगा।
      * एचआरडी मंत्री ने अनुसंधान को बढ़ावा देने के लिए पीएमआरएफ योजना में संशोधन की घोषणा की।
      * स्वास्थ्य और आयुष मंत्री ने संयुक्त रूप से कोविड - ​ 19 के उपचार के लिए अतिरिक्त मानक देखभाल के रूप में आयुर्वेद से जुड़ी पद्धतियों पर क्लीनिकल रिसर्च स्टडीज की शुरुआत की।
      * रेलवे ने अपने 5231 कोच को कोविड केयर केंद्रों के रूप में तब्दील कर दिया है।
      * सीएसआईआर ने कोविड -19 से मुकाबले के लिए भारतीय प्रौद्योगिकियों का संकलन लॉन्च किया।

    डॉ . हर्षवर्धन ने वीडियो कॉन्फ्रेंसिंग के जरिए उत्तर प्रदेश , ओडिशा और पश्चिम बंगाल में कोविड -19 के प्रबंधन की तैयारियों और नियंत्रण उपायों की समीक्षा की


    केन्द्रीय स्वास्थ्य और परिवार कल्याण मंत्री डॉ . हर्षवर्धन ने आज केन्द्र और राज्यों के वरिष्ठ अधिकारियों की मौजूदगी में उत्तर प्रदेश और ओडिशा के स्वास्थ्य मंत्रियों के साथ कोविड -19 से उत्पन्न स्थिति , किए जा रहे उपायों और तीनों राज्यों में इसके प्रबंधन की तैयारियों की समीक्षा करने के लिए एक उच्च स्तरीय बैठक की। उन्होंने कहा कि 7 मई , 2020 तक , देश में कुल 52,952 मामले सामने आए हैं , जिनमें से 15,266 व्यक्तियों का इलाज हो चुका है और 1,783 मौतें हुई हैं। पिछले 24 घंटों में , 3561 नए पुष्ट मामले सामने आए हैं और 1084 मरीज इलाज के बाद स्वस्थ हो गए। उन्होंने कहा कि अन्य देशों की तुलना में भारत बेहतर स्थिति में है क्योंकि यहां मृत्यु दर 3.3% है और स्वस्थ होने की दर 28.83% है। उन्होंने यह भी कहा कि आईसीयू में 4.8% मरीज , वेंटिलेटर पर 1.1% और ऑक्सीजन के सहारे सक्रिय मामले 3.3% हैं। देश में जांच क्षमता बढ़ी है और 327 सरकारी प्रयोगशालाओं और 118 निजी प्रयोगशालाओं के साथ प्रति दिन 95,000 जांच की जा रही हैं। कुल मिलाकर , अब तक कोविड -19 के लिए 13,57,442 जांच की जा चुकी हैं। आज की तारीख में 180 ऐसे जिले हैं , जहां से पिछले 7 दिन से कम समय में कोई नया मामला सामने नहीं आया है , 180 जिलों से 7-13 दिनों से , 164 जिलों से 14-20 दिन से और 136 जिलों से पिछले 21-28 दिन से कोई नया मामला सामने नहीं आया है। आने वाले दिनों में राज्यों में पलायन करने वाले अपेक्षित श्रमिकों की संख्या में वृद्धि के मद्देनजर , डॉ . हर्षवर्धन ने राज्यों से जोर देकर कहा कि उनकी जांच , क्वारंटाइन , और पॉजिटिव मामलों के इलाज के लिए मजबूत रणनीति और तंत्र तैयार करने की आवश्यकता है। जरूरत पड़ने पर उनकी जांच , संस्थागत क्वारंटाइन और उपचार के लिए एक प्रभावी रणनीति भी बनाई जानी चाहिए। राज्यों को यह भी सूचित किया गया कि 1075 के अतिरिक्त हेल्पलाइन नंबर 104 का उपयोग गैर - कोविड आवश्यक सेवाओं के शिकायत निवारण और इन सेवाओं की उपलब्धता के बारे में सूचित करने आदि के लिए किया जा सकता है। उन्हें सलाह दी गई कि वेक्टरजनित रोगों की रोकथाम के लिए भी पर्याप्त उपाय किए जाने चाहिए।


    विस्तार से यहां पढ़ें - https://pib.gov.in/PressReleseDetail.aspx?PRID= 1621940


    प्रधानमंत्री श्री नरेन्द्र मोदी ने बुद्ध पूर्णिमा पर वर्चुअल रूप से वैश्विक स्तर पर आयोजित वेसाक समारोह को संबोधित किया


    वर्चुअल प्रार्थना कार्यक्रम में दुनिया भर के बौद्ध संघों के प्रमुखों ने हिस्सा लिया। कोविड -19 के पीड़ितों और अग्रिम पंक्ति के योद्धाओं के सम्मान में कार्यक्रम को वैश्विक प्रार्थना सप्ताह के रूप समर्पित किया गया। प्रधानमंत्री श्री नरेन्द्र मोदी ने बुद्ध पूर्णिमा पर आज वैश्विक वेसाक समारोह को संबोधित किया। संस्कृति और पर्यटन राज्य मंत्री ( स्वतंत्र प्रभार ) , श्री प्रहलाद सिंह पटेल और युवा और खेल तथा अल्पसंख्यक मामलों के राज्य मंत्री ( स्वतंत्र प्रभार ) श्री किरेन रिजिजू ने भी कार्यक्रम में वर्चुअल रूप से भाग लिया।


    विस्तार से यहां पढ़ें - https://pib.gov.in/PressReleseDetail.aspx?PRID= 1621896


    वेसाक - बुद्ध पूर्णिमा के अवसर पर प्रधानमंत्री का संबोधन


    ' साथियों , भगवान बुद्ध का एक एक वचन , एक एक उपदेश मानवता की सेवा में भारत की प्रतिबद्धता को मजबूत करता है। बुद्ध भारत के बोध और भारत के आत्मबोध , दोनों का प्रतीक हैं। इसी आत्मबोध के साथ , भारत निरंतर पूरी मानवता के लिए , पूरे विश्व के हित में काम कर रहा है और करता रहेगा। भारत की प्रगति , हमेशा , विश्व की प्रगति में सहायक होगी। '


    विस्तार से यहां पढ़ें - https://pib.gov.in/PressReleseDetail.aspx?PRID= 1621673


    स्वास्थ्य और आयुष मंत्रियों ने कोविड -19 के उपचार से जुड़ी आयुष पद्धतियों के अंतर - विषयी अध्ययन की औपचारिक शुरुआत की


    स्वास्थ्य मंत्री श्री हर्षवर्धन और आयुष राज्य मंत्री श्री श्रीपद येसो नाइक ने कोविड - ​ 19 के उपचार के लिए अतिरिक्त मानक देखभाल के रूप में आयुर्वेद से जुड़ी पद्धतियों पर क्लीनिकल रिसर्च स्टडीज और आयुष संजीवनी एप्लिकेशन की आज नई दिल्ली में संयुक्त रूप से शुरुआत की। इस अवसर पर बोलते हुए डॉ . हर्षवर्धन ने कहा , ' भारत में पारंपरिक चिकित्सा का लंबा इतिहास रहा है और आयुर्वेद के क्षेत्र में अग्रणी होने के नाते , आयुष मंत्रालय आयुष प्रणालियों के नैदानिक ​​ अध्ययन के माध्यम से देश में कोविड -19 महामारी की समस्या का समाधान करने के लिए काम कर रहा है। ' श्री नाइक ने बताया कि आयुष मंत्रालय ने आयुष प्रणालियों के नैदानिक ​​ अध्ययन के माध्यम से देश में कोविड -19 महामारी की समस्या के समाधान के लिए पहल की है और उच्च जोखिम वाली आबादी पर आयुष आधारित रोगनिरोधक उपायों के प्रभाव का भी अध्ययन किया है।


    विस्तार से यहां पढ़ें - https://pib.gov.in/PressReleseDetail.aspx?PRID= 1621863


    भारतीय रेल ने कोविड देखभाल केंद्र राज्य प्राधिकारियों को प्रदान कराने की तैयारी की


    रेल मंत्रालय ने अपने 5231 कोचों को कोविड देखभाल केंद्रों के रूप में रूपांतरित कर दिया है। इन कोचों को बेहद हल्के मामलों के लिए उपयोग में लाया जा सकता है और स्वास्थ्य एवं परिवार कल्याण मंत्रालय द्वारा जारी दिशानिर्देशों के अनुरूप नैदानिक रूप से कोविड देखभाल केंद्र बनाया जा सकता है। इन कोचों का उपयोग वैसे क्षेत्रों में किया जा सकता है जहां राज्य की सुविधाएं कमजोर हैं और कोविड के संदिग्ध तथा पुष्ट मामलों के आइसोलेशन के लिए क्षमताओं को बढ़ाने की आवश्यकता है। भारतीय रेल ने इन कोविड देखभाल केंद्रों के लिए 158 स्टेशनों को वाटरिंग और चार्जिंग सुविधा के साथ और 58 स्टेशनों को वाटरिंग सुविधा के साथ तैयार रखा है।


    विस्तार से यहां पढ़ें - https://pib.gov.in/PressReleseDetail.aspx?PRID= 1621835


    केंद्रीय एचआरडी मंत्री ने देश में अनुसंधान को बढ़ावा देने के लिए पीएमआरएफ योजना में संशोधन की घोषणा की


    केंद्रीय मानव संसाधन विकास मंत्री श्री रमेश पोखरियाल ' निशंक ' ने आज घोषणा की कि देश में अनुसंधान को बढ़ावा देने के लिए प्रधानमंत्री अनुसंधान फेलोशिप योजना में कई संशोधन किए गए हैं।


    उन्होंने कहा कि संशोधनों के बाद अब किसी भी मान्यता प्राप्त संस्थान / विश्वविद्यालय ( आईआईएससी / आईआईटी / एनआईटी / आईआईएसईआर / आईआईईएसटी / सीएफ आईआईआईटी के अलावा ) आवश्यक गेट स्कोर को 750 से घटाकर 650 ( न्यूनतम सीजीपीए 8 या समतुल्य ) कर दिया गया है।


    यहां पढ़ें - https://pib.gov.in/PressReleseDetail.aspx?PRID= 1621794


    राज्यसभा सभापति और लोकसभा अध्यक्ष ने कोविड तथा संसदीय समितियों की बैठक पर चर्चा की


    उपराष्ट्रपति तथा राज्यसभा सभापति श्री एम . वेंकैया नायडू ने लोकसभा अध्यक्ष श्री ओम बिरला के साथ एक बैठक की और देश में व्याप्त कोविड -19 संक्रमण की स्थिति , इस महामारी के विरुद्ध अभियान में संसद सदस्यों द्वारा निभाई जा रही सक्रिय भूमिका तथा संसदीय समितियों की बैठक कराए जाने की संभावना पर विचार - विमर्श किया। श्री नायडू तथा श्री बिरला ने वर्तमान स्थिति में यात्राओं पर लगे प्रतिबंधों को देखते हुए विभिन्न संसदीय समितियों की बैठकें कराए जाने संभावना पर भी विचार - विमर्श किया। उनका विचार था कि यदि ऐसी स्थिति में निकट भविष्य में भी समितियों की परंपरागत पद्धति से बैठकें कराया जाना संभव न हो , तो किसी वैकल्पिक व्यवस्था की संभावनाएं खोजी जानी चाहिए।


    विस्तार से यहां पढ़ें - https://pib.gov.in/PressReleseDetail.aspx?PRID= 1621858


    भारतीय नौसेना ने विदेश से भारतीयों को निकालने में मदद के लिए जहाजों को रवाना किया और सशस्त्र बलों ने क्वारंटीन सुविधाएं तैयार की


    भारतीय सशस्त्र बलों ने आईओआर क्षेत्र के कई देशों में चिकित्सा टीमों और सहायता आपूर्ति के साथ नौसेना के जहाजों को रवाना किया है। वापसी में इन जहाजों से क्षेत्र में फंसे भारतीय नागरिक लाए जाएंगे। इसके अलावा सशस्त्र बलों ने छह क्वारंटीन केंद्रों को तैयार रखा है जिससे विदेश मंत्रालय और नागरिक उड्डयन मंत्रालय के समन्वय से कई देशों से निकाले जा रहे 2100 भारतीयों को समायोजित किया जा सके। कोविड 19 के कारण सऊदी अरब , कुवैत , संयुक्त अरब अमीरात , बहरीन और मलेशिया से निकाले गए भारतीय नागरिकों को तीनों सेनाओं - भारतीय सेना , भारतीय नौसेना और भारतीय वायुसेना द्वारा जोधपुर , जैसलमेर , भोपाल , कोच्चि , विशाखापत्तनम और चेन्नई में तैयार किए गए क्वारंटीन केंद्रों में रखा जाएगा।


    यहां पढ़ें - https://pib.gov.in/PressReleseDetail.aspx?PRID= 1621766


    प्रधानमंत्री श्री नरेन् ‍ द्र मोदी और इथियोपिया गणराज्य के प्रधानमंत्री डॉ . अबिय अहमद अली के बीच टेलीफोन पर बातचीत


    प्रधानमंत्री श्री नरेन् ‍ द्र मोदी ने संघीय लोकतांत्रिक गणराज्य इथियोपिया के प्रधानमंत्री माननीय डॉ . अबिय अहमद अली के साथ टेलीफोन पर बातचीत की। दोनों राजनेताओं ने कोविड -19 महामारी से उत्पन्न घरेलू , क्षेत्रीय एवं वैश्विक चुनौतियों पर चर्चा की और इस स्वास्थ्य संकट के दौरान एक - दूसरे के साथ एकजुटता व्यक्त की। प्रधानमंत्री ने इथियोपिया को आवश्यक दवाओं की आपूर्ति सुनिश्चित करने और महामारी के आर्थिक प्रभाव को कम करने में भारत की ओर से सहयोग देने का आश् ‍ वासन दिया।


    विस्तार से यहां पढ़ें - https://pib.gov.in/PressReleseDetail.aspx?PRID= 1621571


    उद्योगों को सकारात्मक दृष्टिकोण अपनाना चाहिए और कोविड -19 संकट खत्म होने के बाद उत्पन्न हुए अवसरों का लाभ उठाना चाहिए : श्री गडकरी


    श्री नितिन गडकरी ने कहा कि उद्योगों को सकारात्मक दृष्टिकोण अपनाना चाहिए और कोविड -19 महामारी के बाद उत्पन्न होने वाले अवसरों का लाभ उठाना चाहिए। श्री गडकरी ने उद्योग जगत से आह्वान किया कि उद्योगों द्वारा यह सुनिश्चित किया जाना चाहिए कि कोविड -19 के प्रसार को रोकने के लिए आवश्यक निवारक उपाय अपनाए जाएं। उन्होंने जोर देकर कहा कि संगठनों को यह सुनिश्चित करना चाहिए कि भोजन , आश्रय और सामाजिक दूरी वाले मानदंडों का पालन करते हुए श्रमिकों और कर्मचारियों का ख्याल रखा जाए।


    विस्तार से यहां पढ़ें - https://pib.gov.in/PressReleseDetail.aspx?PRID= 1621918


    श्री गडकरी ने अगले दो वर्षों के लिए 15 लाख करोड़ रुपये की लागत से सड़क निर्माण का लक्ष्य निर्धारित किया


    मंत्री महोदय ने कहा कि उन्होंने मंत्रालय के अधिकारियों को ऑटो स्क्रैपिंग नीति को शीघ्र अंतिम रूप देने का निर्देश दिया है। इससे लागत में महत्वपूर्ण कमी आएगी। उन्होंने ऑटोमोबाइल विनिर्माण क्षेत्र में तरलता ( नकदी ) बढ़ाने के लिए विदेशी पूंजी समेत सस्ते ऋण की खोज करने का भी सुझाव दिया। बीएस 4 वाहनों के सवाल पर , उन्होंने कहा कि सरकार इस मामले में सुप्रीम कोर्ट के आदेश का पालन करेगी।


    विस्तार से यहां पढ़ें - https://pib.gov.in/PressReleseDetail.aspx?PRID= 1621876


    केंद्रीय कृषि मंत्री ने मृदा स्वास्थ्य कार्ड के आधार पर एकीकृत मृदा पोषक तत्व प्रबंधन के लिए किसान आंदोलन का आह्वान किया


    केंद्रीय कृषि एवं किसान कल्याण मंत्री श्री नरेंद्र सिंह तोमर ने एकीकृत मृदा पोषक तत्व प्रबंधन को किसान आंदोलन में तब् ‍ दील करने का आह्वान किया है। मृदा स्वास्थ्य कार्यक्रम की प्रगति की समीक्षा करते हुए उन्होंने जैव एवं जैविक उर्वरकों के बढ़ते उपयोग और रासायनिक उर्वरकों के कम इस् ‍ तेमाल के लिए मिशन मोड में जागरूकता अभियान लॉन्च करने का निर्देश दिया , जो पूरी सख्ती के साथ मृदा स्वास्थ्य कार्ड की सिफारिशों पर आधारित होने चाहिए। वर्ष 2020-21 के दौरान कार्यक्रम का प्रमुख फोकस देश के सभी जिलों को कवर करने वाले 1 लाख से भी अधिक गांवों के किसानों के लिए जन जागरूकता कार्यक्रम पर होगा।


    विस्तार से यहां पढ़ें - https://pib.gov.in/PressReleseDetail.aspx?PRID= 1621599


    खाद्य एवं सार्वजनिक वितरण सचिव ने प्रधानमंत्री गरीब कल्याण अन्न योजना के अंतर्गत खाद्यान्न वितरण के संदर्भ में 24 राज्यों / केंद्र शासित प्रदेशों के खाद्य सचिवों के साथ समीक्षा बैठक की


    इस योजना के अंतर्गत महामारी से प्रभावित देशभर के कमजोर वर्गों को लगभग 120 लाख मीट्रिक टन ( एलएमटी ) खाद्यान्न वितरित किया जा रहा है। सरकार ने यह सुनिश्चित किया है कि एनएफएसए के अंतर्गत सभी प्राथमिकता वाले घरों ( पीएचएच ) को अप्रैल , मई और जून , 2020 के लिए सामान्य आवंटन कोटा का दोगुना मिले और अंत्योदय अन्न योजना ( एएवाई ) के प्रत्येक लाभार्थी को 35 किलोग्राम के उनके सामान्य कोटा की तुलना में अतिरिक्त 5 किलोग्राम प्रति कार्ड / महीने मिले। इस योजना के लिए राज्य सरकारों की ओर से उत्साहजनक प्रतिक्रिया मिली है और 06.05.2020 तक 69.28 एलएमटी मात्रा पहले ही उठाई जा चुकी है।


    विस्तार से यहां पढ़ें - https://pib.gov.in/PressReleseDetail.aspx?PRID= 1621708


    श्रीमती हरसिमरत कौर बादल ने कोविड -19 महामारी के अनिश्चित और मुश्किल समय के दौरान एकीकृत कोल्ड चेन नेटवर्क के महत्व पर बल दिया


    एमओएफपीआई समर्थित कोल्ड चेन परियोजनाओं के प्रवर्तकों के साथ आज हुए एक वीडियो कॉन्फ्रेंस के दौरान , केंद्रीय मंत्री ने कोविड -19 महामारी की वर्तमान अनिश्चितता और मुश्किल परिस्थितियों को ध्यान में हुए खाद्य प्रसंस्करण उद्यमों , विशेष रूप से एकीकृत कोल्ड चेन नेटवर्क के महत्व पर बल दिया। खाद्य प्रसंस्करण उद्योग में अतिरिक्त कृषि उत्पादों को आत्मसात करने की क्षमता है जिससे किसानों को लाभ प्राप्त हो सकता है और साथ ही फसल को मूल्य वर्धित प्रसंस्कृत उत्पाद में परिवर्तित किया जा सकता है जो घरेलू और वैश्विक मांगों को पूरा कर सकता है।


    विस्तार से यहां पढ़ें - https://pib.gov.in/PressReleseDetail.aspx?PRID= 1621613


    श्रम मंत्री ने कोविड -19 महामारी से लड़ने के लिए सीटीयू प्रतिनिधियों के साथ बातचीत की


    केंद्रीय श्रम और रोजगार राज्य मंत्री ( स्वतंत्र प्रभार ) श्री संतोष कुमार गंगवार ने नई दिल्ली में एक वेबिनार आयोजित किया जिसमे केंद्रीय ट्रेड यूनियन संगठनों ( सीटीयूओ ) के साथ कोविड –19 महामारी से उत्पन्न मौजूदा स्थिति और श्रमिकों तथा अर्थव्यवस्था पर इसके प्रभाव को कम करने के विषय पर चर्चा की गई। इन मुद्दों में शामिल थे - ( क ) कोविड –19 के मद्देनजर श्रमिकों और प्रवासी श्रमिकों के हितों का संरक्षण , ( ख ) रोजगार सृजन के उपाय , ( ग ) आर्थिक गतिविधियों को फिर से शुरू करने के लिए अपनाए जाने वाले उपाय और ( घ ) एमएसएमई की स्थिति में सुधार के उपाय ताकि वे श्रम कानूनों के तहत अपनी देनदारियों को पूरा करने में सक्षम हो सकें।


    विस्तार से यहां पढ़ें - https://pib.gov.in/PressReleseDetail.aspx?PRID= 1621702


    श्री गडकरी ने भारत के सुगंध एवं स्वाद संगठन से घरेलू उत्पादन और आयात प्रतिस्थापन पर ध्यान केंद्रित करने का आह्वान किया


    केंद्रीय एमएसएमई तथा सड़क परिवहन एवं राजमार्ग मंत्री श्री नितिन गडकरी ने वीडियो कांफ्रेंसिंग के जरिए भारत के सुगंध एवं स्वाद संगठन के सदस्यों के साथ स्टार्ट अप तंत्र और एमएसएमई पर कोविड -19 के प्रभाव पर बैठक आयोजित की। श्री गडकरी ने भारत के सुगंध एवं स्वाद उद्योग से आयातित उत्पादों का उपयोग करने की जगह घरेलू उत्पादन पर ध्यान केंद्रित करने की अपील की और बांस के घरेलू उत्पादन पर जोर दिया। उन्होंने कहा कि उद्योग को वैश्विक बाजार में प्रतिस्पर्धी बनने के लिए नवोन्मेषण , प्रौद्योगिकी एवं अनुसंधान कौशल पर अधिक फोकस करना चाहिए।


    विस्तार से यहां पढ़ें - https://pib.gov.in/PressReleseDetail.aspx?PRID= 1621616


    कोविड -19 से लड़ने के लिए महानिदेशक , सीएसआईआर द्वारा भारतीय प्रौद्योगिकियों के संकलन का लोकार्पण


    डॉ . शेखर सी . मांडे , महानिदेशक , सीएसआईआर ने कोविड -19 से लड़ने ( ट्रेसिंग , टेस्टिंग और ट्रीटिंग ) के लिए भारतीय प्रौद्योगिकियों के संकलन का लोकार्पण किया , जिसे नेशनल रिसर्च डिवेलपमेंट कॉरपोरेशन द्वारा तैयार किया गया है। इस संकलन में कोविड -19 से जुड़ी 200 भारतीय प्रौद्योगिकियों , वर्तमान अनुसंधान गतिविधियों , व्यावसायीकरण के लिए उपलब्ध प्रौद्योगिकियों , भारत सरकार द्वारा की गई पहल और प्रयासों के बारे में जानकारियां शामिल हैं , जिनका वर्गीकरण 3 टी यानी ट्रैकिंग , टेस्टिंग और ट्रीटिंग के अंतर्गत किया गया है। इनमें से अधिकांश प्रौद्योगिकियां परीक्षण की कसौटी पर खरी उतरी हैं और उत्पाद को तेजी से बाजार में प्रस्तुत करने में उद्यमियों को मदद कर सकती हैं क्योंकि उन्हें नवीन रूप में फिर से स्थापित करने की आवश्यकता नहीं है।


    विस्तार से यहां पढ़ें - https://pib.gov.in/PressReleseDetail.aspx?PRID= 1621465


    पर्यावरण प्रभाव आकलन अधिसूचना ( ईआईए ) , 2020 मसौदे के लिए नोटिस की अवधि 30 जून तक बढ़ी


    केंद्र सरकार ने एस . ओ . 1199( ई ) दिनांक 23 मार्च , 2020 , मसौदा अधिसूचना पर्यावरण प्रभाव आकलन अधिसूचना , 2020 नाम से 11 अप्रैल , 2020 को आधिकारिक गजट में प्रकाशित किया। यह मसौदा अधिसूचना प्रभावित होने वाले लोगों की सूचना के लिए तथा राजपत्र की प्रतियों को लोगों के लिए उपलब्ध कराये जाने वाली तारीख से 60 दिनों के अंदर प्रस्ताव पर कोई आपत्ति या सुझाव देने के लिए थी। अब मंत्रालय ने नोटिस की अवधि को 30 जून , 2020 तक बढ़ा दिया है।


    विस्तार से पढ़ें - https://pib.gov.in/PressReleseDetail.aspx?PRID= 1621994


    पर्यटन मंत्रालय ने देखो अपना देश लोगो डिजाइन प्रतियोगिता शुरू की


    पर्यटन मंत्रालय ने ' देखो अपना देश ' लोगो डिजाइन प्रतियोगिता माईगो प्लेटफॉर्म पर शुरू की। इस प्रतियोगिता का उद्देश्य देश के नागरिकों के रचनात्मक विचारों से निकलने वाले ' देखो अपना देश ' अभियान के लिए लोगो तैयार करवाना है। लॉकडाउन के बाद और जैसे ही महामारी के प्रसार पर नियंत्रण हासिल कर लिया जाएगा , इस बात पर व्यापक सहमति है कि घरेलू पर्यटन अंतरराष्ट्रीय पर्यटन की तुलना में तेजी से ठीक हो जाएगा।


    विस्तार से यहां पढ़ें - https://pib.gov.in/PressReleseDetail.aspx?PRID= 1621744


    आईसीएआर संस्थानों ने 12 भाषाओं में मत्स्य पालन क्षेत्र के लिए परामर्श जारी किए


    कृषि क्षेत्र से जुड़े सभी हितधारकों की सुरक्षा सुनिश्चित करने के लिए भारतीय कृषि अनुसंधान परिषद , कृषि और किसान कल्याण मंत्रालय ने अपने अनुसंधान संस्थानों के माध्यम से विभिन्न उप - क्षेत्रों से जुड़े सभी लोगों को संवेदनशील बनाने के लिए कई अभिनव कदम उठाए हैं। इस प्रयास में , आईसीएआर - केंद्रीय मात्स्यिकी प्रौद्योगिकी संस् ‍ थान , कोच्चि ने मछुआरों , मछली पकड़ने वाले नावों के मालिकों , मछली पकड़ने के तटीय क्षेत्र , मछली बाजार और समुद्री खाद्य प्रसंस्करण संयंत्रों के लाभ के लिए परामर्श तैयार किए हैं। ये परामर्श अंग्रेजी और हिंदी के अलावा 10 विभिन्न क्षेत्रीय भाषाओं में जारी किए गए।


    विस्तार से यहां पढ़ें - https://pib.gov.in/PressReleseDetail.aspx?PRID= 1621790


    मोबाइल ऐप्लीकेशन एवं बॉडी सैनिटाइजर मशीन जैसी नासिक स्मार्ट सिटी पहलों ने कोविड -19 के खिलाफ शहर की लड़ाई को सुदृढ़ बनाया


    विस्तार से यहां पढ़ें - https://pib.gov.in/PressReleseDetail.aspx?PRID= 1621997


    पीआईबी फील्ड कार्यालयों से जानकारियां

      * चंडीगढ़ - चंडीगढ़ प्रशासक ने निर्देश दिया है कि सभी जिम्मेदार नागरिकों को अपनी बीमारी के बारे में , अगर कोई है तो निकटतम क्लिनिक में सूचित करना चाहिए। उन्होंने स्थानीय नेताओं और पड़ोसियों से भी अपील की है कि अगर उन्हें अपने क्षेत्र में किसी भी व्यक्ति में कोविड के लक्षण पता चलते हैं तो प्रशासन को सूचित करें। अब तक यूटी चंडीगढ़ में निराश्रित और जरूरतमंद लोगों के बीच 38,44,867 पके हुए भोजन के पैकेट वितरित किए जा चुके हैं।
      * पंजाब - दूसरे देशों से एनआरआई और बड़ी संख्या में देश के भीतर फंसे लोगों को संभालने के लिए राज्य तैयार है। मुख्यमंत्री ने निर्देशों की एक श्रृंखला जारी की है जिससे कोविड -19 के प्रसार की जांच हो सके। इसमें स्वास्थ्य विभाग के लिए सख्त निर्देश भी शामिल हैं कि वे ऐसे लौट रहे सभी लोगों की अनिवार्य जांच और भारत के उच्च जोखिम वाले क्षेत्रों से आए लोगों को संस्थागत क्वारंटीन केंद्रों और एनआरआई के लिए होटल / घर में क्वारंटीन करना सुनिश्चित करे।
      * हरियाणा - हरियाणा शहरी स्थानीय निकाय विभाग ने नगरपालिका सीमा के भीतर बाजार क्षेत्रों में सामाजिक दूरी के मानदंडों के उल्लंघन के लिए दंड और जुर्माना लगाने के निर्देश दिए हैं। हरियाणा सरकार राज्य की अर्थव्यवस्था को मजबूत करने और रोजगार प्रदान करने के लिए निरंतर काम कर रही है। इसके लिए पोर्टल https://saralharyana.gov.in/ पर अपने आप मंजूरी दी जा रही है और अबतक 19,626 इकाइयों को मंजूरी दी जा चुकी है और 11,21,287 कामगारों को काम करने की अनुमति दी गई है।
      * केरल - ऐतिहासिक वंदे भारत मिशन की शुरुआत के तौर पर पहली एयर इंडिया एक्सप्रेस फ्लाइट अबू धाबी से 177 वयस्कों और 4 शिशुओं को लेकर रात 9.40 बजे कोच्चि में उतरेगी। एक अन्य एयर इंडिया एक्सप्रेस आज रात 10.40 बजे दुबई से कोझिकोड उतरेगी। एमएचए के दिशानिर्देशों के अनुसार विदेश से आ रहे इन लोगों को क्वारंटीन किया जाएगा। सरकार ने क्वारंटीन में देरी के कारण दूसरे राज्यों में फंसे केरल के लोगों को लाने के लिए यात्रा पास जारी करना बंद कर दिया है। कन्नूर और एर्नाकुल जिलों में आज प्रवासी श्रमिकों ने अपने मूल स्थानों पर लौटने की मांग को लेकर विरोध प्रदर्शन किया। अमेरिका , यूके और गल्फ में कोविड 19 के चलते केरल के 6 और लोगों की मौत हो गई। 8 जिले कोविड मुक्त हो गए हैं और राज्य में 30 सक्रिय मामले हैं।
      * तमिलनाडु - तमिलनाडु से 1136 यात्रियों को लेकर विशेष ट्रेन रांची के लिए रवाना हुई। उद्योगों की चिंता बढ़ गई है क्योंकि कोयंबटूर से 32 हजार समेत लाखों प्रवासी श्रमिकों ने घर लौटने की इच्छा व्यक्त की है। मदुरै में लॉकडाउन के बीच शराब , जरूरी चीजें खरीदने के लिए ट्रांजिट पास अनिवार्य है। विपक्षी दलों द्वारा टीएएसएमएसी आउटलेट्स नहीं खोलने की मांग के बावजूद कुछ जिलों को छोड़कर गुरुवार को राज्य में शराब की बिक्री शुरू हुई। अब तक कुल मामले - 4829 , सक्रिय मामले 3275 , मौतें 35 और 1516 लोगों को अस्पातल से छुट्टी मिल गई।
      * कर्नाटक - आज 8 नए मामलों की पुष्टि हुई। दावणगेरे और कलबुर्गी में 3-3 और बेलगावी और बैंगलोर में 1-1 मामले आए। आज दावणगेरे में कोविड से संक्रमित 55 वर्षीय महिला की मौत हो गई। कुल मामले अब तक 701 हो चुके हैं , 30 लोगों की मौत हो चुकी है और 363 लोग ठीक हो गए हैं।
      * आंध्र प्रदेश - तड़के एलजी पॉलिमर्स केमिकल में विशाखापट्टनम केमिकल गैस लीक हादसे में 9 लोगों की मौत हो गई और 200 से ज्यादा लोग घायल हो गए। पीएम ने गैस लीक की घटना पर सीएम जगनमोहन रेड्डी को फोन किया और केंद्र की ओर से सहयोग का आश्वासन दिया। ग्रीन जोन जिला विजयनगरम में पहली बार 3 पॉजिटिव मामले सामने आए हैं। 8087 नमूनों की जांच के बाद पिछले 24 घंटों में 56 कोविड पॉजिटिव केस सामने आए , 51 को अस्पताल से छुट्टी मिली और 2 की मौत हो गई। कुल मामले बढ़कर 1833 हो गए हैं। सक्रिय मामले - 1015 , ठीक हुए - 780 , मौतें 38 हो गई हैं। सबसे ज्यादा पॉजिटिव केस वाले जिले हैं - कुरनूल (540) , गुटूंर (373) और कृष्णा (316) ।
      * तेलंगाना - बुधवार को तेलंगाना से 2803 फंसे हुए श्रमिक अपने राज्यों के लिए रवाना हो गए। तेलंगाना उच्च न्यायालय ने बुधवार को राज्य सरकार को निर्देश दिया कि वह दो दिनों के भीतर कोर्ट को बताए कि आपातकालीन स्वास्थ्य स्थितियों में मिले लोगों को बचाने के लिए वह क्या कदम उठा रही है। राज्य सरकार द्वारा निजी कार्यालयों को 33 प्रतिशत कर्मचारियों के साथ काम करने की अनुमति दिए जाने के बाद भी आईटी / आईटीईएस क्षेत्र ऑफिस शुरू करने की अपनी रणनीतियों से पहले और स्पष्टता की प्रतीक्षा कर रहा है। अब तक कुल मामले 1107 , सक्रिय केस 430 , मौतें 29 और 648 लोग ठीक हो गए हैं।
      * अरुणाचल प्रदेश - सीएम ने कहा है कि मुख्यमंत्री राहत कोष में अब तक कुल 19.89 करोड़ रुपये प्राप्त हुए हैं और आज की तारीख तक कोविड से संबंधित राहत देने में 9.49 करोड़ रुपये लगाए जा चुके हैं। अरुणाचल प्रदेश में पीएमजीकेवाई के तहत कुल 32,751 मुफ्त एलपीजी सिलेंडर बांटे गए हैं।
      * असम - सीएम ने कोरोनावायरस प्रकोप के कारण राज्य की अर्थव्यवस्था को वापस पटरी पर लाने के लिए सलाहकार समिति के अध्यक्ष और सदस्यों के साथ बैठक की।
      * मेघालय - मेघालय में आईआईएम उमसावली को राज्य के सबसे बड़े कोरोना देखभाल केंद्र में तब्दील कर दिया गया है। यहां 258 बेड की व्यवस्था की गई है। स्टाफ , संदिग्ध मामले और मरीजों के लिए अलग - अलग फ्लोर बांटे गए हैं।
      * मणिपुर - सरकार ने ग्रामीण क्षेत्रों में सामाजिक दूरी बनाए रखते हुए मनरेगा के काम को अनुमति दे दी है , साथ ही राज्य में सभी शैक्षणिक संस्थानों से ऑनलाइन पढ़ाई के माध्यम से शैक्षणिक कार्यक्रम जारी रखने को कहा गया है।
      * मिजोरम - मिजोरम में जन स्वास्थ्य इंजीनियरिंग विभाग के मस्टर रोल कर्मचारियों ने कोविड 19 महामारी के लिए सीएम राहत कोष में 1 लाख रुपये का योगदान किया है।
      * नगालैंड - सीएम ने तुएनसांग जिला अस्पताल का निरीक्षण किया और दिहाड़ी श्रमिकों को राहत सामग्री वितरित की। डिप्टी सीएम ने तुएनसांग , लोंग्लेंग , किपेरे , शमटेर की ग्राम परिषदों को वॉकी - टॉकी सेट दान किया है।
      * महाराष्ट्र - राज्य में एक दिन में रिकॉर्ड 1233 नए मामले सामने आए , जिससे कोविड19 से पीड़ितों की कुल संख्या 16,758 पहुंच गई। 34 और लोगों की मौत हो गई जिससे यह आंकड़ा 651 पहुंच गया है। अकेले मुंबई में अब तक 10,500 से ज्यादा मामले आए हैं। वैसे मुंबई में सबसे ज्यादा कोविड पॉजिटिव केस मिले हैं , यह अकेला ऐसा शहर भी है जहां एक लाख से ज्यादा टेस्ट हुए हैं। हर रोज 6 सरकारी और 11 निजी प्रयोगशालाओं में 4500 टेस्ट किए जा रहे हैं। हालांकि अप्रैल की शुरुआत में 3 प्रतिशत की तुलना में इस समय पॉजिटिव मामलों की दर 10 प्रतिशत हो गई है , जो संक्रमण के तेजी से फैलना का संकेत है। महाराष्ट्र सरकार ने मुंबई के 25 हजार निजी डॉक्टरों से कोविड -19 मरीजों का इलाज करने के लिए तुरंत अस्पतालों को रिपोर्ट करने को कहा है। राज्य सरकार ने एक नोटिस में कहा कि इन डॉक्टरों को सुरक्षात्मक सामान दिए जाएंगे और आपातकाल में काम करने के लिए भुगतान भी किया जाएगा। हालांकि 55 साल से अधिक उम्र के डॉक्टरों को इससे छूट दी गई है।
      * गुजरात - राज्य में 380 नए कोविड केस आए हैं और कुल मामले 6,625 पहुंच गए हैं जबकि महामारी से मृतकों की संख्या 396 हो गई है। 380 नए मामलों में से 291 अहमदाबाद से ही आए हैं।
      * राजस्थान - राजस्थान सरकार ने राज्य में कोविड -19 के प्रसार की जांच करने के लिए अनधिकृत लोगों का प्रवेश रोकने को अंतरराज्यीय सीमाओं को सील कर दिया है। राज्य में कुल पॉजिटिव मामले 3355 हैं। राजस्थान ने प्रमुख राज्यों में सबसे अधिक रिकवरी रेट ( मरीजों के ठीक होने की दर ) 46.98 प्रतिशत दर्ज किया है।
      * मध्य प्रदेश - मध्य प्रदेश में पॉजिटिव मामलों की संख्या 3 , 138 हो गई है। 1 , 099 लोग ठीक हो गए हैं और राज्य में रिकवरी रेट करीब 33 प्रतिशत दर्ज किया गया है।

    ***


    एएम / एएस

    
    
    (Release ID: 1622076) Visitor Counter : 81
    
    
      Read this release in: Malayalam , English , Marathi , Assamese , Manipuri , Bengali , Punjabi , Gujarati , Tamil , Telugu , Kannada
    
    
    

*