      शिक्षा मंत्रालय

      आईआईटी, गुवाहाटी ने एक भारत श्रेष्ठ भारत की भावना को बनाए रखने के लिए “राजस्थान टूरिज्म एवं ट्रैवल्स” के लिए पोस्टर बनाने की प्रतियोगिता आयोजित की
      
      लॉकडाउन के कारण ऑनलाइन आयोजित इस प्रतियोगिता में छात्रों ने घर बैठे भाग लिया

      Posted On: 12 MAY 2020 6:09PM by PIB Delhi

      राष्ट्र की विविधता में एकता की भावना का जश्न मनाने के लिए सरकार “ एक भारत श्रेष्ठ भारत ” ( ईबीएसबी ) अभियान चला रही है। कई मंत्रालयों और राज्य सराकारों के सहयोग से चलाये जा रहे इस अभियान के लिए मानव संसाधन विकास मंत्रालय नोडल मंत्रालय है। कोविड -19 के कारण राष्ट्रव्यापी लॉकडाउन के बीच भी अभियान की गति को बनाए रखने के लिए गुवाहाटी के भारतीय सूचना प्रौद्योगिकी संस्थान ( आईआईटीजी ) ने हाल ही में एक पोस्टर बनाने की प्रतियोगिता का आयोजन किया था। लॉकडाउन के कारण ऑनलाइन आयोजित की गई इस प्रतियोगिता में छात्रों से घर बैठे भाग लेने के लिए कहा गया ​​था।


      प्रतियोगिता का विषय “ राजस्थान टूरिज्म एंड ट्रैवल्स ” था।


      कोविड -19 के कारण , छात्रों , संकाय के सदस्यों और कर्मचारियों द्वारा परिसर खाली कर देने से संस्थान की कई गतिविधियाँ बाधित हो गईं। इसके कारण एक भारत श्रेष्ठ भारत अभियान भी प्रभावित हो गया। इसके बावजूद संस्थान अप्रैल महीने में आयोजित किए जाने वाले इस कार्यक्रम को एक मई को आयोजित करने में सफल रहा। आईआईटीजी छात्रों के बीच जोडी राज्य के रूप में राजस्थान के बारे में जानकारी को बढ़ावा देने के लिए ईबीएसबी के तहत यह कार्यक्रम आयोजित करने के लिए प्रतिबद्ध है।


      आईआईआईटी गुवाहाटी के कलरव-लिटरेरी क्लब के छात्रों ने इस कार्यक्रम की अगुवाई की। संस्थान में बीटेक प्रथम वर्ष की छात्रा सुश्री मेघना सिंह और सुश्री प्रियंका कुमारी ने क्लब के एक सक्रिय सदस्य के रुप में ऑनलाइन आयोजित इस कार्यक्रम का समन्वय किया। यह पोस्टर बनाने वाली यह प्रतियोगिता -डिजिटल और हस्त निर्मित , दो श्रेणियों में आयोजित की गई थी। प्रतियोगिता में कुल कुल 14 प्रतिभागियों (डिजिटल श्रेणी में नौ और हस्तनिर्मित श्रेणी में पांच) ने देश भर से घर बैठे भाग लिया।


      डिजिटल श्रेणी के तहत भाग लेने वाले छात्रों में के.एन अतीक , जी . प्रणय , प्रियंका कुमारी , अमितेश कुमार , गुरनूर सिंह , प्रियम राज , ऋचा , साई कुमार मेधा और उत्कर्ष कुमार शामिल रहे। हस्तनिर्मित पोस्टर श्रेणी के तहत भाग लेने वाले छात्रों में जे पूजिता , रोहित जैन , सयंतनी दत्ता , जिशुयादव और अनन्या थे। डिजिटल और हस्तनिर्मित दोनों पोस्टरों को इसके डिजाइन , सामग्री और रचनात्मकता त​था मौलिकता के आधार पर आंका गया। सभी छात्रों ने इसके लिए कड़ी मेहनत की। प्रतिभागियों ने राजस्थान और उसकी खूबसूरती को दर्शाते हुए एक से एक शानदार पोस्टर बनाए।


      डिजिटल पोस्टर प्रतियोगिता में अतीक कमलेश्वर को पहला , जी . प्रणय को दूसरा और प्रियंका कुमारी को तीसरा स्थान मिला। हस्तनिर्मित पोस्टर श्रेणी में जदीपुनिता को पहला और रोहित जैन को दूसरा स्थान मिला।


      ****


      एएम / एमएस


    

    
    (Release ID: 1623469) Visitor Counter : 56
    
    
      Read this release in: English , Telugu , Tamil , Urdu , Manipuri , Bengali , Punjabi