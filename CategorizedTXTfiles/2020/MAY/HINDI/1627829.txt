      वाणिज्‍य एवं उद्योग मंत्रालय

      अप्रैल, 2020 में आठ कोर उद्योगों की वृद्धि दर
      Posted On: 29 MAY 2020 5:00PM by PIB Delhi


    उद्योग और आंतरिक व्यापार को बढ़ावा देने के लिए विभाग , आर्थिक सलाहकार का कार्यालय ने अप्रैल , 2020 के महीने के लिए आठ कोर उद्योगों के सूचकांक जारी कर रहा है।


    अप्रैल 2020 के लिए आठ कोर इंडस्ट्रीज के सूचकांक की वृद्धि दर पिछले महीने मार्च 2020 के 9 प्रतिशत ( अनंतिम ) की गिरावट की तुलना में 38.1% ( अनंतिम ) घट गई। कोविड -19 महामारी के कारण अप्रैल 2020 में देशव्यापी लॉकडाइन ( पूर्णबंदी ) के मद्देनजर , विभिन्न उद्योगों जैसे - कोयला , सीमेंट , स्टील , प्राकृतिक गैस , रिफाइनरी , कच्चा तेल आदि के उत्पादन में भारी नुकसान हुआ है।


    जनवरी , 2020 के लिए आठ कोर इंडस्ट्रीज का अंतिम विकास दर अपरिवर्तित रहते हुए 2.2 प्रतिशत बना हुआ है। औद्योगिक उत्‍पादन सूचकांक ( आईआईपी ) में शामिल वस्तुओं के कुल भारांक ( वेटेज ) का 40.27 प्रतिशत हिस्सा आठ कोर उद्योगों में ही निहित होता है। आठ कोर उद्योगों के सूचकांक ( आधार वर्ष : 2011-12 =100) का सार अनुलग्‍नक में दिया गया है।


    आठ कोर इंडस्ट्रीज ( कुल ) के सूचकांक की मासिक वृद्धि दर को ग्राफ में दर्शाया गया है :


    5. आठ कोर इंडस्ट्रीज के सूचकांक का सार नीचे दिया गया है :


    कोयला - अप्रैल , 2020 में कोयला उत्‍पादन ( भारांक : 10.33%) अपेरैल , 2019 की तुलना में 15.5 प्रतिशत घट गया ( कम हो गया ) । वर्ष 2019-20 के अप्रैल - मार्च अवधि के दौरान कोयला उत्‍पादन की वृद्धि दर पिछले वर्ष की समान अवधि की तुलना में 0.4 प्रतिशत कम रही।


    कच्‍चा तेल - अप्रैल , 2020 में कच्‍चे तेल का उत्‍पादन ( भारांक : 8.98%) अप्रैल , 2019 की तुलना में 6.4 प्रतिशत कम रहा। वर्ष 2019-20 की अप्रैल - मार्च अवधि के दौरान कच्‍चे तेल का उत्‍पादन बीते वित्‍त वर्ष की समान अवधि की तुलना में 5.9 प्रतिशत कम रहा।


    प्राकृतिक गैस - अप्रैल , 2020 में प्राकृतिक गैस का उत्‍पादन ( भारांक : 6.88%) अप्रैल , 2019 की तुलना में 19.9 प्रतिशत कम हो गया। वर्ष 2019-20 की अप्रैल - मार्च अवधि के दौरान प्राकृतिक गैस का उत्‍पादन पिछले वित्‍त वर्ष की समान अवधि की तुलना में 5.6 प्रतिशत घट गया।


    रिफाइनरी उत्‍पाद - अप्रैल , 2020 में पेट्रोलियम रिफाइनरी उत्‍पादों का उत्‍पादन ( भारांक : 28.04%) अप्रैल , 2019 की तुलना में 24.2 प्रतिशत घट गया। वहीं , वर्ष 2019-20 की अप्रैल - मार्च अवधि के दौरान पेट्रोलियम रिफाइनरी उत्‍पादों का उत्‍पादन पिछले वित्‍त वर्ष की समान अवधि की तुलना में 0.2 प्रतिशत अधिक रहा।


    उर्वरक - अप्रैल , 2020 के दौरान उर्वरक उत्‍पादन ( भारांक : 2.63%) अप्रैल , 2019 की तुलना में 4.5 प्रतिशत घट गया। उधर , वर्ष 2019-20 की अप्रैल - मार्च अवधि के दौरान उर्वरक उत्‍पादन बीते वित्‍त वर्ष की इसी अवधि की तुलना में 2.7 प्रतिशत अधिक रहा।


    इस्‍पात - अप्रैल , 2020 में इस्‍पात उत्‍पादन ( भारांक : 17.92%) अप्रैल , 2019 की तुलना में 83.9 प्रतिशत घट गया। वर्ष 2019-20 की अप्रैल - मार्च अवधि के दौरान इस्‍पात उत्‍पादन पिछले वित्‍त वर्ष की समान अवधि के मुकाबले 4.2 प्रतिशत ज्‍यादा रहा।


    सीमेंट - अप्रैल , 2020 के दौरान सीमेंट उत्‍पादन ( भारांक : 5.37%) अप्रैल , 2019 की तुलना में 86.0 प्रतिशत घट गया। वर्ष 2019-20 की अप्रैल - मार्च अवधि के दौरान सीमेंट उत्‍पादन बीते वित्‍त वर्ष की इसी अवधि की तुलना में 0.9 प्रतिशत कम रहा।


    विद्युत - अप्रैल , 2020 के दौरान विद्युत ( बिजली ) उत्‍पादन ( भारांक : 19.85%) अप्रैल , 2019 की तुलना में 22.8 प्रतिशत घट गया। वर्ष 2019-20 की अप्रैल - मार्च अवधि के दौरान बिजली उत्‍पादन पिछले वित्‍त वर्ष की समान अवधि के मुकाबले 1.0 प्रतिशत अधिक रहा।


    नोट 1: जनवरी 2020 , फरवरी 2020, मार्च , 2020 और अप्रैल , 2020 के आंकड़े अनंतिम हैं।


    नोट 2: अप्रैल , 2014 से ही विद्युत ( बिजली ) उत्पादन के आंकड़ों में नवीकरणीय अथवा अक्षय स्रोतों से प्राप्त विद्युत ( बिजली ) को भी शामिल किया जा रहा है।


    नोट 3: ऊपर दिए गए उद्योग - वार भारांक दरअसल आईआईपी से प्राप्त अलग - अलग उद्योग भारांक हैं और इसे 100 के बराबर आईसीआई के संयुक्त भारांक में समानुपातिक आधार पर बढ़ाकर दिखाया गया है।


    नोट 4: मार्च 2019 से ही तैयार इस्पात के उत्‍पादन के अंतर्गत ‘ कोल्ड रोल्ड ( सीआर ) क्‍वायल्‍स ’ मद के तहत हॉट रोल्ड पिकल्‍ड एंड ऑयल्‍ड ( एचआरपीओ ) नामक एक नए स्टील उत्पाद को भी शामिल किया गया है।


    नोट 5: मई 2020 के लिए सूचकांक मंगलवार , 30 जून 2020 को जारी किया जाएगा।


    अनुलग्नक देखने के लिए यहां क्लिक करें


    ***


    एसजी / एएम / पीकेपी –

    
    
    (Release ID: 1627829) Visitor Counter : 74
    
    
      Read this release in: English , Punjabi , Tamil