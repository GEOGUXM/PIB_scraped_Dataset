      नागरिक उड्डयन मंत्रालय

      देश भर में आवश्यक और चिकित्सीय सामग्री की निरंतर आपूर्ति सुनिश्चित करने के लिए अब तक 490 लाइफलाइन उड़ानों का परिचालन
      Posted On: 09 MAY 2020 3:06PM by PIB Delhi


    एयर इंडिया , अलायंस एयर , भारतीय वायु सेना और निजी वाहकों द्वारा लाइफलाइन उड़ान के अंतर्गत 490 उड़ानों का परिचालन किया गया। इनमें से 289 उड़ानें एयर इंडिया और अलायंस एयर ने चलाई हैं। 8 मई 2020 को 6.32 टन कार्गो एक जगह से दूसरी जगह पहुंचाया गया जिसके बाद अब तक भेजे गए कार्गो की कुल मात्रा 848.42 टन हो गई। अलायंस एयर ने 8 मई 2020 को 2 उड़ानें भेजी , जबकि भारतीय वायु सेना ने 8 उड़ानें भेजी। लाइफलाइन उड़ानों द्वाराअब तक 4,73,609 किमी. से अधिक की दूरी तय कर ली गई है। इन उड़ानों का परिचालन नागर विमानन मंत्रालय द्वारा कोविड-19 के खिलाफ भारत की लड़ाई में सहायता के लिए देश के सुदूरवर्ती इलाकों तक आवश्‍यक चिकित्‍सा सामग्री को पहुंचाने के लिए किया जा रहा है।


    पवन हंस लिमिटेड सहित हेलीकाप्टर सेवाएं जम्‍मू और कश्‍मीर , लद्दाखऔर पूर्वोत्‍तर क्षेत्र में महत्वपूर्ण चिकित्सा सामग्री और रोगियों को पहुंचा रहे हैं। 8 मई 2020 तक पवन हंस 2.32 टन माल के साथ 8 , 001 किलोमीटर की दूरी तय कर चुका है।


    घरेलू कार्गो ऑपरेटर स्पाइसजेट , ब्लू डार्ट , इंडिगो और विस्तारा वाणिज्यिक आधार पर कार्गो उड़ानें भेज रही हैं। 24मार्च से 8मई के दौरानस्पाइसजेट ने 916कार्गो उड़ानें भेजने के साथ 15 , 46 , 809किमी. की दूरी तय की और 6 , 587टन माल पहुंचाया। इनमें से 337अंतर्राष्ट्रीय मालवाहक उड़ानें थीं। ब्‍ल्‍यू डार्ट ने 25मार्च से 8मई 2020के दौरान 3 , 55 , 515किलोमीटर की दूरी तय करते हुए 311 कार्गो विमानों की मदद से 5 , 231 टन सामान पहुंचाया। इनमें से 16अंतर्राष्ट्रीय मालवाहक उड़ानें थीं। इंडिगो ने 3अप्रैल से 8मई के दौरान 121कार्गो विमान भेजे। इन विमानों ने 1 , 96 , 263 किमी. की दूरी तय कर लगभग 585 टन कार्गो पहुंचाया। इसमें 46 अंतर्राष्ट्रीय उड़ानें शामिल थीं। इसमें सरकार के लिए मुफ्त में ले जाई गई चिकित्सा आपूर्ति भी शामिल है। विस्तारा ने 19अप्रैल से 8मई तक 23कार्गो विमान भेजे। इन विमानों ने 32 , 321 किलोमीटर की दूरी तय करते हुए लगभग 150टन माल पहुंचाया।


    फॉर्मास्यूटिकल्स , चिकित्सा उपकरण और कोविड-19राहत सामग्री पहुंचाने के लिए पूर्व एशिया के साथ एक कार्गो एयर-ब्रिज की स्थापना की गई थी। एयर इंडिया द्वारा लाए गए मेडिकल कार्गो की कुल मात्रा 1075टन है। ब्लू डार्ट ने 14 अप्रैल से 8 मई 2020 तक ग्‍वांगचो और शंघाई से लगभग 131टन और हांगकांग से 24टन मेडिकल सप्लाई उठाई। स्‍पाइस ज़ेट ने 8 मई 2020 तक शंघाई और ग्‍वांगचो से 205 टन तथाहांगकांग और सिंगापुर से 21टन मेडिकल सप्लाई उठाई।


    ****


    
    एएम/केपी/डीसी


    

    
    (Release ID: 1622491) Visitor Counter : 116
    
    
      Read this release in: Punjabi , English , Urdu , Marathi , Assamese , Bengali , Manipuri , Odia , Tamil , Telugu , Kannada