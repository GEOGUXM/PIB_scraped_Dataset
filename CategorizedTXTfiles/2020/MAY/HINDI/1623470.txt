      सूक्ष्‍म, लघु एवं मध्‍यम उद्यम मंत्रालय

      श्री नितिन गडकरी ने एमएसएमई, ग्रामीण और कुटीर उद्योग क्षेत्र के लिए पीएम के आर्थिक पैकेज का स्वागत किया; कहा, यह इस क्षेत्र को नई ऊंचाइयों पर ले जाएगा
      Posted On: 12 MAY 2020 9:50PM by PIB Delhi


      केंद्रीय एमएसएमई और सड़क परिवहन एवं राजमार्ग मंत्री श्री नितिन गडकरी ने आज शाम प्रधानमंत्री द्वारा घोषित किए गए 20 लाख करोड़ रुपये के राहत पैकेज का स्वागत किया है। उन्होंने कहा कि इस ऐतिहासिक पैकेज के माध्यम से प्रधानमंत्री ने एमएसएमई , ग्रामीण और कुटीर उद्योग क्षेत्र की उम्मीदों और आकांक्षाओं को पूरा किया है।


      श्री गडकरी ने कहा कि पर्याप्त संसाधनों , बेहतर प्रौद्योगिकी और कच्चे माल के साथ भारत जल्द ही सभी क्षेत्रों में आत्मनिर्भर बन सकता है। उन्होंने कहा कि प्रधानमंत्री ने वैश्विक अर्थव्यवस्था में भारत की एक सुपर आर्थिक शक्ति के रूप में कल्पना की है। मंत्री ने कहा कि कोविड -19 महामारी के कारण आर्थिक सुस्ती को एक अवसर के रूप में लेना चाहिए और हमें देश को आगे ले जाने के लिए सकारात्मकता और आत्मविश्वास बनाए रखने का प्रयास करना चाहिए।


      मंत्री ने कहा कि प्रधानमंत्री के इस कदम को देश लंबे समय तक याद रखेगा। उन्होंने कहा कि इस क्षेत्र के लिए प्रधानमंत्री का सहयोग , जिससे 11 करोड़ से ज्यादा लोगों को रोजगार मिलता है और जीडीपी के करीब 29 प्रतिशत का योगदान देता है , इस क्षेत्र के सभी हितधारकों द्वारा कभी भुलाया नहीं जा सकता है। उन्होंने विश्वास व्यक्त किया कि एमएसएमई , ग्रामीण और कुटीर उद्योग क्षेत्र इस पैकेज के सहयोग से नई ऊंचाइयों को छुएगा।


      एएम / एएस

    
    
    (Release ID: 1623470) Visitor Counter : 107
    
    
      Read this release in: English , Urdu , Marathi , Bengali , Manipuri , Punjabi , Telugu , Kannada