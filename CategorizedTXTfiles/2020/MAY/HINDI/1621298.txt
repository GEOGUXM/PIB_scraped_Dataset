      प्रधानमंत्री कार्यालय

      प्रधानमंत्री श्री नरेंद्र मोदी और पुर्तगाल के प्रधानमंत्री महामहिम एंटोनियो कोस्टा ने फोन पर बातचीत की
      Posted On: 05 MAY 2020 7:02PM by PIB Delhi


    प्रधानमंत्री श्री नरेंद्र मोदी ने आज पुर्तगाल के प्रधानमंत्री महामहिम एंटोनियो कोस्टा से फोन पर बात की।


    प्रधानमंत्री ने उन्हें फरवरी में पुर्तगाल के राष्ट्रपति श्री मार्सिलो रेबेलो डि सूजा के आधिकारिक भ्रमण को याद दिलाया।


    दोनों नेताओं ने कोविड-19 महामारी की स्थिति और दोनों देशों द्वारा इसके स्वास्थ्य और आर्थिक प्रभाव पर नियंत्रण के लिए उठाए जा रहे कदमों पर विचार-विमर्श किया। प्रधानमंत्री ने इस संकट से प्रभावी रूप से निपटने के लिए प्रधानमंत्री कोस्टा की प्रशंसा की।


    नेताओं ने कहा कि राष्ट्रीय स्तर पर सक्रिय उपायों से वायरस के प्रसार की रोकथाम में सहायता मिलेगी। उन्होंने इन परिस्थितियों से निपटने में एक-दूसरे को हर संभव सहायता दिए जाने की पेशकश की और कोविड - 19 से लड़ाई में शोध और नवाचार में भागीदारी पर भी सहमति जाहिर की।


    प्रधानमंत्री ने पुर्तगाल में भारतीय यात्रियों के लिए वीजे की वैधता के विस्तार के लिए आभार प्रकट किया, जो लॉकडाउन के कारण भारत लौट नहीं सकते हैं। प्रधानमंत्री कोस्टा ने भारतीय अधिकारियों द्वारा भारत में पुर्तगाल के नागरिकों को उपलब्ध कराई गईं सहूलियतों की सराहना की।


    नेताओं ने इस संकट के साथ ही कोविड के बाद उभरते हालात पर एक-दूसरे के साथ संपर्क में रहने और परामर्श पर सहमति व्यक्त की।


    ****


    एएम / एमपी

    
    
    (Release ID: 1621298) Visitor Counter : 335
    
    
      Read this release in: English , Marathi , Bengali , Manipuri , Punjabi , Gujarati , Odia , Tamil , Telugu , Kannada , Malayalam