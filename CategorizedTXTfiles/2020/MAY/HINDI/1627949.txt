      स्‍वास्‍थ्‍य एवं परिवार कल्‍याण मंत्रालय

      कोविड-19 पर अपडेट
      
      पिछले 24 घंटे के दौरान 11,264 कोविड-19 मरीज ठीक हुए
      
      ठीक (रिकवर) होने की दर 47.40% हुई, 24 घंटे में 4.51% की वृद्धि
      
      सक्रिय मरीजों के संख्या 89,987 से कम होकर 86,422 हुई
      
      कल 1,26,842 नमूनों के परीक्षण किए गए
      
      Posted On: 30 MAY 2020 5:14PM by PIB Delhi


    पिछले 24 घंटों के दौरान , कुल 11,264 कोविड - 19 मरीज़ ठीक हुए हैं। यह एक दिन में ठीक होने वाले मरीजों की सबसे अधिक संख्या है। इस प्रकार , अब तक , कुल 82,369 मरीज कोविड - 19 से ठीक हो चुके हैं।


    इसके परिणामस्वरूप कोविड - 19 रोगियों के ठीक होने की दर 47.40% हो गयी है। पिछले दिन के ठीक होने की दर 42.89% की तुलना में 4.51% की वृद्धि हुई है।


    ठीक होने वाले रोगियों की अधिक संख्या के कारण , सक्रिय रोगियों की संख्या भी 29 मई के 89 , 987 से घटकर वर्तमान में 86 , 422 रह गई है। सभी सक्रिय मामले गहन चिकित्सा देख-रेख में हैं।


    30 मई 2020 तक , पिछले 14 दिनों में दोगुने होने का समय 13.3 था , पिछले तीन दिनों में यह बढ़कर 15.4 हो गया है। मृत्यु दर 2.86% है। 29 मई 2020 तक , आईसीयू में 2.55% , वेंटिलेटर पर 0.48% और ऑक्सीजन समर्थन पर 1.96% सक्रिय कोविड - 19 रोगी हैं। 462 सरकारी प्रयोगशालाओं और 200 निजी प्रयोगशालाओं के माध्यम से देश में परीक्षण क्षमता बढ़ी है। कुल मिलाकर , कोविड - 19 के लिए अब तक 36,12,242 परीक्षण किए गए हैं , जबकि कल 1,26,842 नमूनों का परीक्षण किया गया था।


    कोविड - 19 के प्रबंधन के लिए देश में स्वास्थ्य के बुनियादी ढांचे के तहत, अब तक कुल 942 समर्पित कोविड अस्पतालों में 1 , 58 , 908 आइसोलेशन बेड , 20 , 608 आईसीयू बेड और 69 , 384 ऑक्सीजन समर्थित बेड उपलब्ध हैं। 1 ,3 3 , 678 आइसोलेशन बेड ; 10 , 916 आईसीयू बेड और 45 , 750 ऑक्सीजन समर्थित बेड के साथ कुल 2 , 380 समर्पित कोविड स्वास्थ्य केन्द्रों का संचालन किया जा रहा है। देश में कोविड - 19 का मुकाबला करने के लिए 10 , 541 क्वारंटाइन केंद्र और 6 , 64 , 330 बिस्तरों के साथ 7 , 304 कोविड देखभाल केंद्र उपलब्ध हैं। केंद्र सरकार ने राज्यों/केंद्र शासित प्रदेशों/केंद्रीय संस्थानों को 119.88 लाख एन 95 मास्क और 96.14 लाख व्यक्तिगत सुरक्षा उपकरण (पीपीई) प्रदान किए हैं।


    न्यू नार्मल कोविड - 19 के साथ रहते हुए सभी सावधानियां बरती जानी चाहिए। सार्वजनिक स्थानों और कार्यस्थलों पर एक–दूसरे से दूरी बनाये रखने के सभी दिशा-निर्देशों का पालन किया जाना चाहिए ; लगातार हाथ धोने के साथ हाथ की स्वच्छता और श्वसन स्वच्छता बनाए रखी जानी चाहिए ; सार्वजनिक स्थानों पर मास्क या फेस कवर का उपयोग किया जाना चाहिये और खाँसी/श्वसन शिष्टाचार का पालन किया जाना चाहिए। यह रेखांकित किया जाता है कि कोविड - 19 का प्रबंधन केवल तभी संभव है , जब सभी लोग सावधानी बरतेंगे और लापरवाह नहीं होंगे। लॉकडाउन में दिए गए छूट में बेपरवाह नहीं होना चाहिए।


    कोविड - 19 से संबंधित तकनीकी मुद्दों पर सभी प्रामाणिक और अद्यतन जानकारी , दिशा-निर्देश और परामर्श के लिए नियमित रूप से देखें: https://www.mohfw.gov.in/ और @MoHFW_INDIA ।


    कोविड - 19 से संबंधित तकनीकी प्रश्न technquery.covid 19 @gov.in पर और अन्य प्रश्न ncov 2019 @gov.in तथा @CovidIndiaSeva पर भेजे जा सकते हैं।


    कोविड - 19 पर किसी भी प्रश्न के लिए स्वास्थ्य और परिवार कल्याण मंत्रालय के हेल्पलाइन नंबर: + 91-11-23978046 या 1075 (टोल-फ्री) पर कॉल करें। कोविड - 19 के लिए राज्यों / केंद्रशासित प्रदेशों के हेल्पलाइन नंबरों की सूची https://www.mohfw.gov.in/pdf/coronvavirushelplinenumber.pdf


    पर उपलब्ध है।


    ***


    एसजी/एएम/जेके/एसएस

    
    
    (Release ID: 1627949) Visitor Counter : 234
    
    
      Read this release in: Punjabi , English , Urdu , Marathi , Assamese , Manipuri , Gujarati , Odia , Tamil , Telugu , Kannada , Malayalam