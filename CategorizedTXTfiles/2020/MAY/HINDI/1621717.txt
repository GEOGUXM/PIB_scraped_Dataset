      संस्‍कृति मंत्रालय

      प्रधानमंत्री कल 7 मई 2020 को बुद्ध पूर्णिमा के अवसर पर वर्चुअल वेसाक वैश्विक समारोह में भाग लेंगे
      
      इस अवसर पर श्री नरेंद्र मोदी अपना संबोधन भी देगे
      
      यह कार्यक्रम कोविड-19 के पीड़ितों और अग्रिम पंक्ति के योद्धाओं के सम्मान में अंतर्राष्ट्रीय प्रार्थना सप्ताह के रूप में समर्पित है
      
      इस अवसर पर प्रार्थना समारोहों का विभिन्न देशों से सीधा प्रसारण होगा
      Posted On: 06 MAY 2020 9:52PM by PIB Delhi


    प्रधान मंत्री श्री नरेंद्र मोदी कल , 7 मई , 2020 को बुद्ध पूर्णिमा समारोहों में भाग लेंगे। केन्द्रीय संस्कृति मंत्री और पर्यटन राज्य मंत्री श्री प्रहलाद सिंह पटेल और अल्पसंख्यक मामले और युवा मामले एवं खेल राज्य मंत्री श्री किरेन रिजीजू भी इस समारोह में शामिल होंगे।


    भारत सरकार का संस्कृति मंत्रालय, अंतर्राष्ट्रीय बौद्ध परिसंघ (आईबीसी ) के सहयोग से दुनिया भर के बौद्ध संघों के सभी प्रमुखों की भागीदारी के साथ एक वर्चुअल प्रार्थना कार्यक्रम का आयोजित कर रहा है।


    प्रधानमंत्री श्री नरेंद्र मोदी सुबह 8 बजे अपना मुख्य संबोधन देंगे। प्रधानमंत्री के इस संबोधन का सीधा प्रसारण डीडी न्यूज पर किया जाएगा।


    विश्व भर में कोविड -19 महामारी के प्रभाव के कारण बुद्ध पूर्णिमा समारोह को एक वर्चुअल वेसाक दिवस के माध्यम से आयोजित किया जा रहा है। यह कार्यक्रम कोविड-19 के पीड़ितों और अग्रिम पंक्ति के योद्धाओं के सम्मान में अंतर्राष्ट्रीय प्रार्थना सप्ताह के रूप में भी समर्पित है।


    इस अवसर पर प्रार्थना समारोहों का सीधा प्रसारण नेपाल के पवित्र लुम्बिनी गार्डन , भारत के बोधगया स्थित महाबोधि मंदिर , सारनाथ के मूलगंध कुटि विहार , कुशीनगर के परिनिर्वाण स्तूप , श्रीलंका के पवित्र और ऐतिहासिक अनुराधापुरा स्तूप में रूवानवेलियामहा सेया से पवित्र मंत्रों का उच्चारण और नेपाल के बौद्धनाथ स्वयंभू नमो स्तूप के अलावा अन्य लोकप्रिय बौद्ध स्थलों से किया जाएगा।


    इस कार्यक्रम को आईबीसी के सोशल मीडिया हैंडल्स के माध्यम से एफबी लाइव , यूट्यूब के साथ-साथ मंडला मोबाइल ऐप पर भी लाइव स्ट्रीमिंग के माध्यम से दिखाया जाएगा।


    लिंक इस प्रकार हैं:


    https://www.youtube.com/channel/UC4L9AkYfs104qBylCrAaRBQ


    https://www.facebook.com/ibcworld.org/


    www.mandalaapp.org .


    वेसाक- तथागत गौतम बुद्ध का जन्म , ज्ञान प्राप्ति और महापरिनिर्वाण ये तीनों एक ही दिन हुए थे अतः बुद्ध पूर्णिमा को अत्यंत पवित्र दिवस माना जाता है।


    कृपया कार्यक्रम के विस्तृत जानकारी के लिए लिंक पर क्लिक करें


    *****


    एएम/एसएस

    
    
    (Release ID: 1621717) Visitor Counter : 51
    
    
      Read this release in: Bengali , English , Urdu , Manipuri , Punjabi , Telugu