      प्रधानमंत्री कार्यालय

      प्रधानमंत्री श्री नरेन्‍द्र मोदी और श्रीलंका के प्रधानमंत्री महिंदा राजपक्षे के बीच टेलीफोन पर बातचीत
      Posted On: 27 MAY 2020 8:25PM by PIB Delhi


    प्रधान मंत्री श्री नरेन्द्र मोदी ने आज श्रीलंका के प्रधानमंत्री महिंदा राजपक्षे से बातचीत की और उन्‍हें श्रीलंका की संसद में प्रवेश करने के बाद 50 वर्ष पूरे करने पर बधाई दी।


    प्रधानमंत्री ने श्रीलंका के विकास में अपने लम्‍बे राजनैतिक करियर में श्री राजपक्षे के योगदान को याद करते हुए, उन्‍हें भविष्‍य के लिए शुभकामनाएं दी।


    प्रधान मंत्री श्री मोदी ने श्रीलंका में भारतीय मूल के तमिलों के एक प्रमुख नेता, श्री अरुमुगन थोंडामन के कल अचानक निधन पर शोक व्यक्त किया। प्रधान मंत्री ने भारत और श्रीलंका के बीच विकास साझेदारी को आगे बढ़ाने में श्री थोंडामन द्वारा निभाई गई भूमिका को याद किया।


    दोनों नेताओं ने वर्तमान कोविड-19 महामारी के स्वास्थ्य और अर्थव्‍यवस्‍था पर पड़ने वाले प्रभाव तथा दोनों देशों में उनसे मुकाबला करने के लिए किए जा रहे उपायों पर चर्चा की। प्रधान मंत्री ने राजपक्षे को आश्‍वासन दिया कि भारत इस चुनौतीपूर्ण समय के दौरान श्रीलंका को हर संभव समर्थन देने के लिए तैयार है।


    *****

    एसजी/एएम/केपी/डीए

    
    
    (Release ID: 1627304) Visitor Counter : 208
    
    
      Read this release in: Urdu , English , Marathi , Manipuri , Bengali , Assamese , Punjabi , Gujarati , Odia , Tamil , Telugu , Kannada , Malayalam