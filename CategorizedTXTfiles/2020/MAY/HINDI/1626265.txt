      रेल मंत्रालय

      1 जून से शुरू होने जा रही 200 ट्रेनों के लिए तेजी से हो रही है टिकटों की बुकिंग
      
      22 मई, 2020 को 20:14 तक बुकिंग के लिए उपलब्ध हैं सभी 200 ट्रेन
      
      कल से अब तक 14,13,277 यात्री क्षमता वाली इन ट्रेनों के लिए 6,52,644 टिकटों की हुई ऑनलाइन बुकिंग
      
      ये 200 विशेष सेवाएं 1 मई से चल रही श्रमिक स्पेशल ट्रेनों और 12 मई, 2020 से चल रही विशेष एसी ट्रेनों (30 ट्रेन) के अतिरिक्त हैं
      Posted On: 22 MAY 2020 9:32PM by PIB Delhi


    रेल मंत्रालय (एमओआर) ने स्वास्थ्य एवं परिवार कल्याण मंत्रालय (एमओएचएफडब्ल्यू) और गृह मंत्रालय (एमएचए) के साथ परामर्श के बाद फैसला किया है कि 1 जून, 2020 से भारतीय रेल की ट्रेन सेवाओं को आंशिक रूप से बहाल कर दिया जाएगा।


    देश भर में प्रति दिन 200 दैनिक यात्री ट्रेनों का परिचालन शुरू कर दिया जाएगा। ये ट्रेनें 1 जून, 2020 से चलने लगेंगी और इन सभी ट्रेनों के लिए बुकिंग 21 मई, 2020 से शुरू हो गई है। ये विशेष सेवाएं 1 मई से चल रहीं श्रमिक स्पेशल ट्रेनें और 12 मई, 2020 से चल रहीं विशेष एसी ट्रेनों (30 ट्रेन) के अतिरिक्त हैं।


    इन ट्रेनों के लिए टिकटों की ऑनलाइन बुकिंग आईआरसीटीसी की वेबसाइट या मोबाइल ऐप के माध्यम से की जा रही है। भारतीय रेल ने आरक्षण काउंटरों, कॉमन सर्विस सेंटर (सीएससी) और टिकट एजेंटों के माध्यम से कल यानी 21 मई, 2020 से आरक्षित टिकटों की बुकिंग की अनुमति भी दे दी है।


    इन ट्रेनों के लिए टिकटों की बुकिंग 21 मई से शुरू हो गई और 22 मई की रात 20 : 14 तक प्रणाली में बुकिंग को उपलब्ध सभी 200 ट्रेनों के लिए 14,13,277 यात्री क्षमता की तुलना में 6,52,644 ऑनलाइन टिकटों की बुकिंग हो गई थी।


    ****


    एएम / एमपी/डीसी

    
    
    (Release ID: 1626265) Visitor Counter : 124
    
    
      Read this release in: Punjabi , Telugu , Marathi , English , Urdu , Bengali , Assamese , Tamil