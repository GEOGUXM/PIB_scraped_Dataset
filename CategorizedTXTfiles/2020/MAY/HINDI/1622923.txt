      गृह मंत्रालय

      एनडीएमए (गृह मंत्रालय) ने लॉकडाउन अवधि के बाद विनिर्माण उद्योगों को दोबारा शुरू करने के बारे में दिशा-निर्देश जारी किए
      
      दिशा-निर्देशों का कड़ाई से पालन सुनिश्चित करने के लिए क्षेत्र अधिकारी

      Posted On: 11 MAY 2020 12:46PM by PIB Delhi

    केन्‍द्रीय गृह मंत्रालय (एमएचए ) ने आपदा प्रबंधन कानून , 2005 के अंतर्गत लॉकडाउन अवधि के बाद विनिर्माण उद्योगों को दोबारा शुरू करने के बारे में विस्तृत दिशा-निर्देश जारी किए हैं।


    कोविड-19 की शुरूआत में 25 मार्च से देश भर में लॉकडाउन का आदेश जारी कर दिया गया था। चूंकि लॉकडाउन में धीरे-धीरे कुछ क्षेत्रों में ढील दी जा रही है , इसलिए एनडीएमए की आदेश संख्‍या 1-29/2020-पीपी दिनांक 1 मई 2020 और एमएचए क्रम संख्या 40-3/2020-डीएम-आई(ए) दिनांक 1 मई 2020 के अनुसार कुछ आर्थिक गतिविधियों की अनुमति दी जा रही है।


    कई हफ्तों के लॉकडाउन और लॉकडाउन के दौरान औद्योगिक इकाइयों को बंद करने के कारण , संभव है कि कुछ संचालकों ने स्थापित एसओपी का पालन न किया हो। इसके परिणामस्वरूप , कुछ विनिर्माण सुविधाओं , पाइपलाइनों , वाल्वों आदि में बचे हुए रसायन हो सकते हैं , जो जोखिम पैदा कर सकते हैं। खतरनाक रसायनों और ज्वलनशील पदार्थों के साथ भंडारण सुविधाओं की भी यही सच्‍चाई है।


    राष्ट्रीय आपदा प्रबंधन प्राधिकरण ने जारी किया है -


    1. रासायनिक आपदाओं पर दिशानिर्देश , 2007


    2. रासायनिक (आतंकवाद) आपदाओं के प्रबंधन पर दिशा-निर्देश , 2009 और


    3. पीओएल टैंकरों , 2010 को ले जाने के लिए रक्षा और सुरक्षा को मजबूत करना , जो रासायनिक उद्योगों के लिए महत्‍वपूर्ण है। पर्यावरण संरक्षण कानून , 1086के अंतर्गत खतरनाक रासायनों के निर्माण , भंडारण और आयात संबंधी नियम , 1989 इन उद्योगों के लिए वैधानिक आवश्यकताएं प्रदान करते हैं।


    जब लॉकआउट / टैगआउट प्रक्रियाएं नहीं होती हैं , तो अनेक ऊर्जा स्रोत उन संचालकों / पर्यवेक्षकों के लिए खतरनाक साबित हो सकते हैं जो विद्युत , यांत्रिक या रासायनिक उपकरणों की सेवा या रखरखाव कर रहे हैं। जब समय-समय पर भारी मशीनरी और उपकरणोंका रखरखाव नहीं किया जाता है , तो वे संचालकों/ इंजीनियरों के लिए खतरनाक साबित हो सकते हैं।


    ज्‍वलनशील तरल पदार्थ , निहित गैसीय पदार्थ , खुले तार , कन्वेयर बेल्ट और स्वचालित वाहन विनिर्माण सुविधाओं में उच्च जोखिम वाला माहौल बनाते हैं। सुरक्षा कोडों को अनुचित तरीके से लागू करने और अनुचित रूप से लेबल किए गए रसायन स्वास्थ्य संबंधी गंभीर खतरों को और बढ़ा सकते हैं।


    जब कोई अप्रत्याशित घटना होती है , तो प्रतिक्रिया को तेजी सेसंभालना चुनौतीपूर्ण हो जाता है। जोखिम को कम करने और औद्योगिक इकाइयों को सफलतापूर्वक दोबारा शुरू करने को प्रोत्साहित करने के लिए , निम्नलिखित दिशानिर्देश जारी किए जा रहे हैं।


    राज्य सरकारें यह भी सुनिश्चित करेंगी कि संबंधित बड़ी दुर्घटनाओं की जोखिम (एमएएच) वाली इकाइयों की घटनास्‍थल से दूर आपदा प्रबंधन योजना आधुनिक है और उनके कार्यान्‍वयन की तैयारी अधिक है। यह भी सलाह दी गई है कि जिले के सभी जिम्मेदार अधिकारी यह सुनिश्चित करें कि औद्योगिक घटना-स्‍थल परआपदा प्रबंधन योजनाएं अपने मूल स्‍थान पर होंऔर कोविड-19 लॉकडाउन के दौरान और उसके बाद उद्योगों को दोबारा सुरक्षित शुरु करने के लिए मानक परिचालन प्रक्रियाओं को सम्मिलित किया गया हो।


    विस्‍तृत दिशा-निर्देशों के लिए यहां क्लिक करें


    *****


    एएम/केपी

    
    
    (Release ID: 1622923) Visitor Counter : 155
    
    
      Read this release in: Punjabi , English , Urdu , Marathi , Manipuri , Bengali , Assamese , Gujarati , Odia , Tamil , Telugu , Kannada , Malayalam