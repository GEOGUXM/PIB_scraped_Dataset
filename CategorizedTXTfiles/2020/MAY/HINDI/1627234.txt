      कृषि एवं किसान कल्‍याण मंत्रालय

      ‘पीएम-जीकेवाई’ के तहत राज्यों/केंद्र शासित प्रदेशों में 13.4 करोड़ लाभार्थियों को 1.78 लाख एमटी दालें वितरित की गईं
      
      ‘प्रधानमंत्री किसान सम्मान निधि योजना’के तहत लॉकडाउन अवधि के दौरान 9.67 करोड़ किसानों के लिए 19,350.84 करोड़ रुपये जारी किए गए

      Posted On: 27 MAY 2020 7:03PM by PIB Delhi

    पीएम-जीकेवाई के तहत दलहन का वितरण


    ‘ प्रधानमंत्री गरीब कल्याण योजना (पीएम-जीकेवाई) ’ के तहत लगभग 4.57 लाख मीट्रिक टन दालें राज्यों/केंद्र शासित प्रदेशों में भेजी गई हैं। इसमें से 1.78 लाख मीट्रिक टन दालें राज्यों/केंद्र शासित प्रदेशों में 1340.61 लाख लाभार्थियों के बीच वितरित की गई हैं।


    लॉकडाउन अवधि के दौरान नेफेड द्वारा दालों और तिलहन की खरीद की स्थिति :


      * 7.33 लाख एमटी ग्राम (चना) की खरीद 9 राज्यों यथा आंध्र प्रदेश , तेलंगाना , कर्नाटक , राजस्थान , महाराष्ट्र , मध्य प्रदेश , गुजरात , उत्तर प्रदेश और हरियाणा से की गई है।

      * 5.91 लाख एमटी सरसों की खरीद 5 राज्यों यथा राजस्थान , मध्य प्रदेश , उत्तर प्रदेश , गुजरात और हरियाणा से की गई है।
      * 2.41 लाख एमटी तूर की खरीद 8 राज्यों यथा तमिलनाडु , तेलंगाना , आंध्र प्रदेश , महाराष्ट्र , कर्नाटक , मध्य प्रदेश , गुजरात और ओडिशा से की गई है।

    रबी विपणन सीजन में गेहूं की खरीद


    रबी विपणन सीजन (आरएमएस) 2020-21 में कुल मिलाकर 359.10 लाख एमटी गेहूं एफसीआई में आया , जिसमें से 347.54 लाख एमटी की खरीद हुई है।


    प्रधानमंत्री किसान सम्मान निधि (पीएम - किसान) योजना


    24 मार्च 2020 से लेकर अब तक की लॉकडाउन अवधि के दौरान प्रधानमंत्री किसान सम्‍मान निधि (पीएम-कि‍सान) योजना के तहत 9.67 करोड़ किसान लाभान्वित हुए हैं और 19,350.84 करोड़ रुपये की राशि अब तक जारी की गई है।


    ***


    एसजी/एएम/आरआरएस- 6620

    
    
    (Release ID: 1627234) Visitor Counter : 207
    
    
      Read this release in: English , Urdu , Marathi , Manipuri , Bengali , Punjabi , Tamil , Telugu , Kannada , Malayalam
    
    
    

*