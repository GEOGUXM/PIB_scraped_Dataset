      रक्षा मंत्रालय

      रक्षा मंत्री राजनाथ सिंह ने अमेरिकी रक्षा सचिव से फोन पर बात की;
      
      द्विपक्षीय रक्षा सहयोग की प्रगति की समीक्षा की

      Posted On: 29 MAY 2020 6:48PM by PIB Delhi

    रक्षा मंत्री, श्री राजनाथ सिंह ने आज शाम अमेरिकी रक्षा सचिव, डॉ. मार्क टी एस्पर से टेलीफोन पर बातचीत की। दोनों मंत्रियों ने कोविड-19 महामारी से निपटने से संबंधित अनुभवों के बारे में एक दूसरे को जानकारी प्रदान की और इस संबंध में उत्कृष्ट द्विपक्षीय सहयोग जारी रखने के संकल्प को दोहराया। उन्होंने विभिन्न द्विपक्षीय रक्षा सहयोग प्रक्रियाओं पर प्रगति की समीक्षा की और दोनों देशों के बीच रक्षा साझेदारी को और बढ़ावा देने की दिशा में अपनी प्रतिबद्धता व्यक्त की। इसके लिए , रक्षा मंत्री ने सचिव एस्पर को आपसी सुविधा के अनुसार जल्द से जल्द भारत आने का निमंत्रण दिया , जिसे उनके द्वारा खुशीपूर्वक स्वीकार कर लिया गया।


    रक्षा मंत्री ने हाल ही में चक्रवात अम्फन के दौरान पूर्वी भारत में लोगों की हुई मृत्यु के प्रति सचिव एस्पर के संवेदना व्यक्त किए जाने के प्रति आभार जताया और उन्हें भारत के द्वारा किए गए राहत प्रयासों की जानकारी प्रदान की। दोनों मंत्रियों ने क्षेत्रीय घटनाक्रमों पर साझा सुरक्षा हितों के लिए भी विचारों का आदान-प्रदान किया।


    *********


    एएम / एके

    
    
    (Release ID: 1627743) Visitor Counter : 142
    
    
      Read this release in: Punjabi , English , Urdu , Bengali , Manipuri , Odia , Tamil , Telugu , Kannada