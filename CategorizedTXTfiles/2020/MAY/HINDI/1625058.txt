      कार्मिक, लोक शिकायत एवं पेंशन मंत्रालय

      केंद्रीय मंत्री डॉ. जितेंद्र सिंह ने पूर्वोत्तर और जम्मू-कश्मीर के लिए सेना के मेडिकल कोविड संबंधित सहायता की सराहना की
      Posted On: 18 MAY 2020 9:05PM by PIB Delhi


    केंद्रीय राज्य मंत्री (स्वतंत्र प्रभार) उत्तर पूर्वी क्षेत्र का विकास, प्रधानमंत्री कार्यालय राज्य मंत्री, कार्मिक, लोक शिकायत, पेंशन, परमाणु ऊर्जा और अंतरिक्ष मंत्री डॉ. जितेंद्र सिंह ने पूर्वोत्तर और जम्मू और कश्मीर में सेना के कोविड को लेकर मेडिकल से संबंधित सहायता की सराहना की है। साथ ही महामारी की शुरुआत में तैयारियों के प्रारंभिक चरण में नैदानिक और उपचार सुविधाओं के पूरक के तौर पर मदद मुहैया कराने के लिए सशस्त्र बल चिकित्सा सेवा (एएफएमएस) की सराहना की।


    पूर्वोत्तर के संदर्भ में जनरल बनर्जी ने डॉ. जितेंद्र सिंह को नवीनतम घटनाओं और वर्तमान स्थिति के बारे में जानकारी दी। उन्होंने बताया कि अरुणाचल प्रदेश में, मिलिट्री हॉस्पिटल टेंगा में कोविड के लिए 80 बेड और 2 आईसीयू बेड बनाए गए हैं। इसी तरह लिकाबाली के मिलिट्री हॉस्पिटल में कोविड के लिए 82 सामान्य बेड और 2 आईसीयू बेड हैं। इसके अलावा, असम के जोरहाट और मेघालय के शिलॉन्ग में, सशस्त्र बलों की चिकित्सा सेवाओं ने क्रमशः 10 और 4 आईसीयू बेड के अलावा क्रमशः 110 और 247 कोविड बेड उपलब्ध कराए गए हैं।


    सशस्त्र बल चिकित्सा सेवा (एएफएमएस) के महानिदेशक लेफ्टिनेंट जनरल अनूप बनर्जी से अद्यतन जानकारी हासिल करने के बाद डॉ. जितेंद्र सिंह ने उधमपुर में आर्मी कमांड अस्पताल की सराहना की। इसमें कोविड मामलों के लिए 200 और 6 आईसीयू बिस्तरों की व्यवस्था की गई है। शुरुआत में नागरिक मरीजों को भी इलाज मुहैया कराया गया। इसी तरह, उन्होंने बताया कि श्रीनगर में सेना के अस्पताल ने 124 बेड और राजौरी में सेना के अस्पताल में 82 बेड का इंतजाम किया गया गया जिसमें केंद्र शासित प्रदेश सरकार के स्वास्थ्य अधिकारियों ने मेडिकल सुविधाएं मुहैया कराई थी। इसके अलावा, कमांड अस्पताल उधमपुर भी शुरू से ही नैदानिक सुविधाएं प्रदान कर रहा है।


    डॉ. जितेंद्र सिंह ने कोविड महामारी के शुरुआती चरण में कोविड से निपटने के लिए किए गए उपायों के लिए सेना की सराहना की। इससे बीमारी को कम करने में मदद मिली। उन्होंने सशस्त्र बलों द्वारा मुहैया कराए गए क्वारनटीन कैम्पस और आइसोलेशन सुविधाओं का भी जिक्र किया।


    महानिदेशक एएफएमएस ने मंत्री को बताया कि आपूर्तिकर्ताओं से उपकरणों की स्थिति और उपलब्धता के आधार पर ऐसे अस्पतालों की संख्या बढ़ाई जा रही है। उन्होंने मंत्री को आश्वासन दिया कि भविष्य में भी स्थिति के आधार पर बिस्तरों की संख्या बढ़ाई जाएगी।


    सशस्त्र बल चिकित्सा सेवा के महानिदेश ने मंत्री को बताया कि आपूर्तिकर्ताओं से उपकरणों की स्थिति और उपलब्धता के आधार पर ऐसे अस्पतालों की संख्या बढ़ाई जा रही है। उन्होंने मंत्री को आश्वासन दिया कि भविष्य में भी स्थिति के आधार पर बिस्तरों की संख्या बढ़ाई जाएगी।


    *****


    एएम/वीएस

    
    
    (Release ID: 1625058) Visitor Counter : 45
    
    
      Read this release in: Punjabi , English , Urdu , Marathi , Bengali , Assamese , Manipuri , Tamil , Telugu , Kannada