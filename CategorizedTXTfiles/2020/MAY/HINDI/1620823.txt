      रक्षा मंत्रालय

      भारत ने कोरोना योद्धाओं को किया सलाम
      
      भारतीय नौसेना ने जमीन, वायु और समुद्र से दी कोरोना योद्धाओं को सलामी

      Posted On: 03 MAY 2020 10:09PM by PIB Delhi

      3 मई, 2020 को कोरोना योद्धाओं का अभिवादन करने और सलामी देने के लिए भारतीय नौसेना भी पूरे देश के साथ खड़ी रही। कोविड 19 के खिलाफ हमारे कोरोना योद्धाओं- स्वास्थ्य पेशेवर, स्वास्थ्य कर्मचारी, पुलिसकर्मियों, सरकारी और मीडिया कर्मचारियों के दृढ़ निश्चय और अथक प्रयासों के लिए 3 मई, 2020 को पूरे देश ने उनके प्रति आभार प्रकट किया, वहीं भारतीय सैन्य बलों के प्रतिनिधि के रूप में जमीन, हवा और पानी में कई गतिविधियों के माध्यम से सलामी दी गई।


      जमीन पर


      कोरोना योद्धाओं की सराहना : तीन कमानों (पश्चिमी, दक्षिणी और उत्तरी नौसेना कमानों) और अंडमान व निकोबार कमान के स्टेशन कमांडरों और वरिष्ठ नौसेना अधिकारियों ने भारतीय नौसेना की तरफ से स्वास्थ्य पेशेवरों, पुलिस कर्मचारियों और स्वच्छता कर्मचारियों तथा आगे रहकर काम करने वाले अन्य कोरोना योद्धाओं के काम की सराहना की। साथ ही कोविड 19 मरीजों के सफल उपचार की दिशा में उनके द्वारा किए जा रहे अथक प्रयासों के लिए उनके सम्मान में तालियां भी बजाईं।


      मानव श्रृंखला : आईएनएस हंस, गोवा में तैनात 1500 भारतीय नौसेना कर्मचारियों ने मानव श्रृंखला बनाकर कोरोना योद्धाओं की प्रशंसा की और उनके प्रति आभार प्रकट किया।


      नौसेना बैंड : दिन में एसएनसी बैंड ने कोचीन शिपयार्ड लिमिटेड (सीएसएल) और कोच्चि के प्रसिद्ध स्थलों विक्रांत- वेंडुरुथी पुल के सामने एक युद्धपोत बर्थ पर कई प्रसिद्ध धुन बजाई गईं। नौसेना के बैंड ने मुंबई और विशाखापत्तनम हार्बर में एक्स-विराट पर प्रदर्शन किया।


      हवा :


      कोच्चि : धन्यवाद प्रकट करते हुए नौसेना के चेतक हेलिकॉप्टर कोच्चि में जिला अस्पताल पर फूलों की पंखुड़ियों की वर्षा की। इस क्रम में भारतीय नौसेना के 7 हेलिकॉप्टर, 2 उन्नत हल्के हेलिकॉप्टर (एएलएच) और 2 चेतक हेलिकॉप्टर शहर के जाने माने स्थल मैरीन ड्राइव पर चक्कर काटते दिखे, जिसके तुरंत बाद नौसेना के 7 फास्ट इंटरसेप्टर क्राफ्टों ने कोरोना योद्धाओं के प्रति आभार प्रकट करने वाला बैनर लहराया।


      विजाग : आईएनएस डेगा से एक चेतक हेलिकॉप्टर ने आंध्र मेडिकल कॉलेज, गवर्नमेंट हॉस्पिटल फॉर चेस्ट एंड कम्युकेबिल डिसीजेस (जीएचसीसीडी) और जीआईटीएएम इंस्टीट्यूट ऑफ मेडिकल साइंसेस एंड रिसर्च (जीआईएमएसआर) पर फूलों की पंखुड़ियों की वर्षा की गई।


      मुंबई : भारतीय नौसेना के चेतक हेलिकॉप्टर ने मुंबई में कस्तूरबा गांधी अस्पताल और अश्विनी नौसेना अस्पताल के ऊपर से फूलों की पंखुड़ियों की वर्षा करते हुए फ्लाईपास्ट किया।


      गोवा : भारतीय नौसेना के चेतक हेलिकॉप्टर ने गोवा मेडिकल कॉलेज और ईएसआई अस्पताल (आईसीजी सहायता सहित) के ऊपर फूलों की पंखुड़ियों की वर्षा के साथ फ्लाईपास्ट किया।


      अंडमान और निकोबार द्वीप समूह : भारतीय नौसेना विमानन की संपदाओं ने वायु सेना और तटरक्षक बल के साथ अंडमान और निकोबार द्वीप समूहों के विभिन्न हिस्सों पर फ्लाई पास्ट किया।


      समुद्र पर


      पूर्वी नौसेना कमान : मिशन आधारित तैनातियों पर आईएनएस जलश्व और आईएनएस सावित्री ने समुद्र के बीचोंबीच रहकर कोविड महामारी के खिलाफ अथक लड़ाई के लिए कोरोना योद्धाओं की सलामी दी।


      पश्चिमी नौसेना कमान : अरब सागर में नौसेना के मिशन पर तैनात जहाजों से नौसैनिकों ने कोरोना के खिलाफ लड़ाई में कोरोना योद्धाओं की प्रतिबद्धताओं के प्रति उनकी प्रशंसा और आभार प्रकट किया।


      करवार में मौजूद आईएनएस विक्रमादित्य पर तैनात भारतीय नौसेना के कर्मचारियों ने कोरोना योद्धाओं के प्रति आभार प्रकट करने के लिए मानव श्रृंखला का निर्माण किया।


      दक्षिणी नौसेना कमान : नौसेना के 7 फास्ट इंटरसेप्टर क्राफ्ट्स द्वारा कोच्चि में स्टीमपास्ट के माध्यम से कोरोना योद्धाओं के प्रति आभार प्रकट करने के लिए एक बैनर का प्रदर्शन किया गया।


      लंगर गाह पर मौजूद जहाजों पर रोशनी


      अंडमान और निकोबार द्वीप समूहों सहित नौ बंदरगाह शहरों में उपस्थित भारतीय नौसेना के 25 युद्धपोतों पर दिन के विशेष कार्यक्रम के रूप में शाम 7.30 बजे रोशनी फैलाई गई और सायरन बजाए गए।


      **********


      एएम / एमपी

    
    
    (Release ID: 1620823) Visitor Counter : 68
    
    
      Read this release in: English , Urdu , Bengali , Manipuri , Punjabi , Tamil , Telugu