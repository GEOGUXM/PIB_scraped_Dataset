      विज्ञान एवं प्रौद्योगिकी मंत्रालय

      राष्ट्रीय अनुसंधान प्रयोगशालाओं और विश्वविद्यालयों में कोविड जांच केन्द्रों (हब और स्पोक मॉडल) की संख्या में बढ़ोतरी
      Posted On: 30 MAY 2020 3:01PM by PIB Delhi


    देशभर में जांच में तेजी लाने और जांच की पहुंच का दायरा बढ़ाने के उद्देश्य से , देशभर के सरकारी संस्थानों में कोविड - 19 के नमूनों की जांच को बढ़ाने के लिए हब और स्पोक मॉडल के आधार पर शहरी / क्षेत्रीय क्लस्टर स्थापित किये गये हैं। वे संस्थान एवं प्रयोगशालाएं, जिनके पास नमूनों के संग्रह , उनके संभालने / प्रसंस्करण (बीएसएल -2 सुविधा) तथा परीक्षण (आरटी-पीसीआर), दोनों की क्षमता और विशेषज्ञता है , हब के रूप में काम करते हैं और उनके विस्तारित जांच सुविधाओं के रूप में, कई ऐसी प्रयोगशालाएं शामिल हैं जो आरटी - पीसीआर मशीनों और उपयुक्त संख्या में कर्मचारियों से लैस हैं।


    ये हब आईसीएमआर दिशानिर्देशों के तहत, संबंधित मंत्रालयों / विभागों (डीबीटी , डीएसटी , सीएसआईआर , डीएई , डीआरडीओ , आईसीएआर आदि) द्वारा अनुमोदित सरकारी प्रयोगशालाएं हैं। अब तक बैंगलोर , दिल्ली / एनसीआर , हैदराबाद , तिरुवनंतपुरम , चंडीगढ़ / मोहाली , भुवनेश्वर , नागपुर , पुणे , मुंबई , लखनऊ , चेन्नई , कोलकाता , उत्तर पूर्वी क्षेत्र , जम्मू एवं कश्मीर , अहमदाबाद , मध्यप्रदेश , राजस्थान , बनारस , पालमपुर और दिल्ली शहर में 19 शहरी / क्षेत्रीय क्लस्टर स्थापित किये गये हैं।


    इनमें लगभग 100 संस्थानों को शामिल किया गया है और 1,60,000 से अधिक नमूनों की जांच की गयी है. आईसीएमआर द्वारा सात डीबीटी स्वायत्त संस्थानों को हब के रूप में अनुमोदित किया गया है और वे कोविड – 19 (आरजीसीबी , टीएचएसटीआई , आईएलएस , आईएनएसटीईएम , एनसीसीएस , सीडीएफडी , एनआईबीएमजी ) के निदान के लिए जांच कर रहे हैं।


    वे संबंधित शहरों / क्षेत्रों में हब के रूप में भी काम कर रहे हैं और कई अन्य केंद्रीय एवं राज्य सरकार के संस्थानों के साथ समन्वय कर रहे हैं।इसके अलावा , वे जांच के लिए नमूने प्राप्त करने के लिए संबंधित राज्य सरकारों के साथ मिलकर काम कर रहे हैं और आईसीएमआर को अपनी जांच के परिणामों के बारे में हर दिन रिपोर्ट कर रहे हैं।सामूहिक रूप से , लगभग 4 सप्ताहों में इन क्लस्टरों ने लगभग 1 , 70 , 000 जांच किये हैं। अगले 4 सप्ताहों में इन क्लस्टरों की संख्या बढ़ाकर 50 कर दी जायेगी और इनकी पहुंच देश के दूरदराज इलाकों में होगी।

                                                                                         
आधिक जानकारी के लिए :डीबीटी/ बीआईआरएसी के संचार प्रकोष्ठ (कम्युनिकेशन सेल) से संपर्क करें
                                                                                         
                                                                                         
@ DBTInidia @BIRAC_2012                                                                  
                                                                                         
                                                                                         
www.dbtindia.gov.in www.birac.nic.in                                                     
                                                                                         
                                                                                         
                                                                                         
                                                                                         

    *****


    एसजी/एएम / वीएस/डीए

    
    
    (Release ID: 1628040) Visitor Counter : 59
    
    
      Read this release in: English , Urdu , Marathi , Assamese , Punjabi , Tamil , Telugu , Kannada , Malayalam