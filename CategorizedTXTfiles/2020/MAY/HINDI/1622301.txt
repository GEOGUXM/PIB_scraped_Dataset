      संस्‍कृति मंत्रालय

      संस्‍कृति मंत्रालय के राष्ट्रीय नाट्य विद्यालय की ओर से उभरते कलाकारों, छात्रों और थिएटर में दिलचस्‍पी रखने वालों के लिए 10 से 17 मई 2020 तक थिएटर के वरिष्‍ठ कलाकारों द्वारा वेबिनार श्रृंखला का आयोजन
      Posted On: 08 MAY 2020 7:26PM by PIB Delhi


    संस्‍कृति मंत्रालय के राष्ट्रीय नाट्य विद्यालय (एनएसडी) ने कोविड-19 के कारण राष्‍ट्रव्‍यापी लॉकडाउन के दौरान 10 मई 2020 से लगातार एक सप्‍ताह के लिए थिएटर के वरिष्‍ठ कलाकारों द्वारा दैनिक वेबिनार आयोजित करने की योजना बनाई है। इच्छुक लोग एनएसडी के यूट्यूब चैनल और फेसबुक पेज के जरिए इन वेबिनार्स में शामिल हो सकते हैं। एक घंटे का वेबिनार रोजाना शाम 4 बजे शुरू होगा और लोगों को सवाल जवाब के लिए 30 मिनट का अतिरिक्त समय मिलेगा। वेबिनार्स केवल थिएटर के इतिहास और आलोचना पर ही नहीं, बल्कि डिजिटल माध्यम से व्‍यावहारिक प्रशिक्षण पर भी ध्यान केंद्रित करेंगे।


    इसमें सावधानीपूर्वक क्रमबद्ध की गई व्याख्यान श्रृंखला, लेक-डेम, मास्टर क्लास, थिएटर और कला के अन्य क्षेत्रों की प्रसिद्ध हस्तियों के साथ बातचीत और भारतीय थिएटर में महारत रखने वालों के साथ गहन बातचीत को शामिल किया जाएगा। इस सीमित और मध्यवर्ती बातचीत से न केवल ऐसे समय में लाखों लोगों की सीखने की ललक पूर्ण होगी, बल्कि ये शोध एवं अध्‍ययन के लिए संसाधन सामग्री भी साबित होगी।


    दिलचस्‍पी रखने वाले इच्‍छुक लोग वेबिनार में https://www.youtube.com/c/nationalschoolofdrama पर शामिल हो सकते हैं।


    वेबिनार एनएसडी के आधिकारिक फेसबुक पेज https://www.facebook.com/nsdnewdelhi/ पर भी लाइव उपलब्‍ध होगा।


    राष्ट्रीय नाट्य विद्यालय ने देश के कोने-कोने में मौजूद ऐसे लोगों तक पहुंच बनाने के लिए इस पहल की योजना बनाई है, जो अपने घरेलू इलाकों के दायरे में सीमित हैं और नियमित रूप से थिएटर का अभ्यास नहीं कर पा रहे हैं। यह पाठ्यक्रम केवल थिएटर करने वालों के लिए ही नहीं, बल्कि उन सभी लोगों के लिए है जिन्हें अपने अनुभव के क्षितिज को व्यापक बनाने के लिए मानवीय और कलात्मक सहभागिता की आवश्यकता है। दूसरे शब्दों में : यह सभी के लिए है।


    वेबिनार शुरू करने की योजना के बारे में जानकारी देते हुए राष्ट्रीय नाट्य विद्यालय के प्रभारी निदेशक प्रो सुरेश शर्मा ने बताया, "वर्तमान में जारी महामारी के कारण हमें लगता है कि कलाकार प्रदर्शन करने का मौका नहीं मिलने के कारण बहुत हताश महसूस कर रहे हैं। चूंकि हम सभी जानते हैं कि रंगमंच का कार्य समूह में एक साथ किया जाने वाला कार्य है, लेकिन मौजूदा स्थिति में यह असंभव हो गया है।ऐसे में राष्ट्रीय नाट्य विद्यालय ने एक ऑनलाइन प्लेटफ़ॉर्म शुरू किया है, जहां घर बैठे लोग हमारे साथ जुड़ सकते हैं और ज्ञान हासिल कर अपने समय का सदुपयोग कर सकते हैं। यह न केवल उनके कौशल को बढ़ाने में मदद करेगा बल्कि इस महामारी की वजह से उत्‍पन्‍न मानसिक तनाव को भी कम करने में मददगार होगा।”


    नए रास्ते आज़माने के साथ-साथ हमारे कलाकार समुदाय की भलाई के बारे में भी चिंता थी। जीवंत वातावरण में रहने की जगह, अनिश्चित समय तक घरों तक सीमित रहने की वजह से छात्रों और थिएटर में दिलचस्‍पी रखने वाले अन्य लोगों की चिंता बढ़ गई है। यह ऑनलाइन प्रशिक्षण कार्यक्रम इस स्थिति से निपटने में मदद करेगा।


    वेबिनार की सारिणी


    - 10 मई: प्रो. सुरेश शर्मा - नेशनल स्कूल ऑफ ड्रामा एंड एनएसडीज़ रिपर्टरी कंपनी


    - 11 मई: प्रो. अभिलाष पिल्लई – डिवाइज्‍ड थिएटर एंड डिजिटेलिटी


    - 12 मई: श्री दिनेश खन्ना टेक्‍नीक्‍स ऑफ एक्टिंग


    - 13 मई: श्री अब्दुल लतीफ खटाना – वर्किंग विद चिल्‍ड्रन इन थिएटर


    -14 मई: सुश्री हेमा सिंह- बेसिक्‍स ऑफ स्‍पीच


    -15 मई: श्री एस. मनोहरन- साउंड एंड वीडियो टेक्‍नोलॉजी इन थिएटर


    -16 मई: श्री सुमन वैद्य –फेस्‍टीवल मैनेजमेंट


    -17 मई: श्री राजेश तैलंग –चैलेंजिस ऑफ हिंदी डिक्‍शन फॉर हिंदी स्‍पीकिंग एंड नॉन- हिंदी स्‍पीकिंग


    *******


    एएम/आरके/डीसी

    
    
    (Release ID: 1622301) Visitor Counter : 563
    
    
      Read this release in: English , Urdu , Marathi , Bengali , Punjabi , Tamil , Telugu