      सूचना और प्रसारण मंत्रालय

      केंद्रीय सूचना एवं प्रसारण मंत्री श्री प्रकाश जावड़ेकर कल देश के समस्‍त सामुदायिक रेडियो से बातचीत करेंगे
      Posted On: 21 MAY 2020 4:17PM by PIB Delhi


    एक वि‍शिष्‍ट आउटरीच पहल के तहत केंद्रीय सूचना एवं प्रसारण मंत्री श्री प्रकाश जावड़ेकर कल रात 22 मई 2020 को शाम सात बजे देश भर के सामुदायिक रेडियो से बातचीत करेंगे। यह बातचीत के देश भर के समस्‍त सामुदायिक रेडियो स्‍टेशनों पर एक साथ प्रसारित की जाएगी।


    बातचीत का प्रसारण दो खंडों – एक हिंदी और एक अंग्रेजी में किया जाएगा। श्रोता इस बातचीत को एफएफ गोल्‍ड (100.1 एमएचजेड) पर सांय 7:30 हिंदी और 9:10 बजे अंग्रेजी में सुन सकते हैं।


    यह कदम ऐसे समय में उठाया जा रहा है जब सरकार कोविड से संबंधित संचार के लिए देश में सभी वर्गों तक पहुंच बनाने की दिशा में गंभीर प्रयास कर रही है। देश में लगभग 290 सामुदायिक रेडियो स्टेशन हैं और वे सभी मिलकर जनसाधारण तक पहुंच बनाने का एक विशाल मंच प्रदान करते हैं। इस बातचीत का लक्ष्‍य भारत के सुदूर कोनों में बसे लोगों तक पहुंच कायम करने के लिए उनकी शक्ति का उपयोग करना है।


    यह पहला अवसर है जब सूचना एवं प्रसारण मंत्री सभी सामुदायिक रेडियो स्टेशनों के श्रोताओं को एक साथ संबोधित करेंगे। बातचीत के दौरान मंत्री सामुदायिक रेडियो स्टेशनों के माध्‍यम से पूछे जाने वाले सवालों के जवाब भी देंगे।


    एएम/आरके/डीसी

    
    
    (Release ID: 1625808) Visitor Counter : 127
    
    
      Read this release in: English , Urdu , Marathi , Assamese , Manipuri , Bengali , Punjabi , Gujarati , Odia , Tamil , Telugu , Kannada , Malayalam