      सड़क परिवहन एवं राजमार्ग मंत्रालय

      गिरिधर अरमाने ने सड़क परिवहन एवं राजमार्ग मंत्रालय के सचिव का पदभार संभाला
      Posted On: 01 MAY 2020 8:04PM by PIB Delhi


    श्री गिरिधर अरमाने ने आज सड़क परिवहन एवं राजमार्ग मंत्रालय के सचिव का पदभार ग्रहण किया। उन्होंने मंत्रालय के कामों की समीक्षा करने के लिए वरिष्ठ अधिकारियों के साथ महत्वपूर्ण बैठकें कीं और आवश्यक मुद्दों विशेष रूप से कोविड-19 महामारी के प्रभाव पर चर्चा की। श्री अरमाने ने इस बात पर जोर दिया कि परिवहन एवं राजमार्ग क्षेत्र भारतीय अर्थव्यवस्था की रीढ़ है।


    इससे पहले श्री अरमाने कैबिनेट सचिवालय में अतिरिक्त सचिव के पद पर सेवाएं दे रहे थे। वे वर्ष 2012-14 के दौरान, पेट्रोलियम एवं प्राकृतिक गैस मंत्रालय में संयुक्त सचिव भी रह चुके हैं। वे आंध्र प्रदेश कैडर के 1988 बैच के आईएएस अधिकारी हैं। वे आईआईटी मद्रास से सिविल इंजिनियरिंग में एम टेक हैं और उन्होंने अर्थशास्त्र में परास्नातक भी किया हुआ है। उन्होंने आईआईएम, बैंगलोर , आईआईएफटी, नई दिल्ली और टाटा प्रबंधन और प्रशिक्षण केंद्र , पुणे के अलावा सिंगापुर और फ्रांस में वित्त और बैंकिंग क्षेत्रों में ट्रेनिंग प्राप्त की है।


    श्री अरमाने ने आंध्र प्रदेश सरकार में फील्ड और पॉलिसी स्तर सहित विभिन्न पदों पर भी काम किया है और उन्हें संगठनात्मक और वित्त मामलों में व्यापक अनुभव प्राप्त है।


    ***


    एएम / एके / डीए-

    
    
    (Release ID: 1620199) Visitor Counter : 114
    
    
      Read this release in: Punjabi , English , Urdu , Bengali , Odia , Tamil , Telugu