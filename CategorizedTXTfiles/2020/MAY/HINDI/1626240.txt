      रक्षा मंत्रालय

      चक्रवात अम्फन: राहत कार्यों के लिए आईएएफ पूरी तरह तैयार
      Posted On: 22 MAY 2020 7:30PM by PIB Delhi


    चक्रवात अम्फन के मद्देनजर मानवीय सहायता और आपदा राहत (एचएडीआर) के प्रति अपनी त्वरित प्रतिक्रिया के तहत भारतीय वायु सेना (आईएएफ) देश के पूर्वी हिस्सों में राहत कार्यों के लिए पूरी तरह तैयार है। भारतीय वायुसेना द्वारा 25 फिक्स्ड-विंग एयरक्राफ्ट और 31 हेलिकॉप्टरों से युक्त कुल 56 हैवी और मीडियम लिफ्ट को चिन्हित किया गया था।


    विमानों/हेलीकॉप्टरों को राहत कार्यों के लिए आवश्यक उपकरणों के साथ संशोधित किया गया था और त्वरित तैनाती के लिए विमान, चालक दल के साथ विभिन्न आईएएफ बेस पर तैयार हैं। वायु सेना मुख्यालय में सक्रिय संकट प्रबंधन सेल नागरिक प्रशासन और एनडीआरएफ टीमों के साथ सक्रिय रूप से समन्वय कर रहा है।


    21 मई 20 को कोलकाता के लिए दो सी-130 विमानों ने एनडीआरएफ की चार टीमों - पुणे की दो और अरक्कोनम की दो - को एयरलिफ्ट किया था। इन टीमों के साथ, एनडीआरएफ द्वारा राहत कार्यों के लिए उपयोग किये जाने वाले 8.6 टन भारी उपकरणों/ मशीनरी को भी एयरलिफ्ट किया गया था।


    ****


    एएम/जेके/एसएस

    
    
    (Release ID: 1626240) Visitor Counter : 79
    
    
      Read this release in: Telugu , English , Urdu , Assamese , Punjabi , Tamil