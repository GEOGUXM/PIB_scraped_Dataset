      कृषि एवं किसान कल्‍याण मंत्रालय

      लॉकडाउन के दौरान दलहन और तिलहन की खरीद जारी
      
      रबी सीजन 2020-21 के दौरान 277 एलएमटी से भी अधिक गेहूं की आवक हुई,लगभग 269 एलएमटी की खरीद हुई
      
      लॉकडाउन के दौरान पीएम-किसान के अंतर्गत लगभग 9.25 करोड़ किसान परिवारों को 18,500 करोड़ रुपये से ज्‍यादा राशि जारी की गई

      Posted On: 13 MAY 2020 6:48PM by PIB Delhi

    भारत सरकार का कृषि, सहकारिता एवं किसान कल्याण विभाग प्रधानमंत्री श्री नरेन्‍द्र मोदी के मार्गदर्शन में लॉकडाउन अवधि के दौरान क्षेत्र यानी फील्‍ड स्तर पर किसानों की सहूलियत और कृषि गतिविधियों को सुविधाजनक बनाने के लिए कई उपाय कर रहा है। केंद्रीय कृषि और किसान कल्याण मंत्री श्री नरेंद्र सिंह तोमर नियमित रूप से स्थिति की निगरानी कर रहे हैं। अद्यतन स्थिति निम्नलिखित हैः


    1 .लॉकडाउन की अवधि के दौरान नेफेड द्वारा फसलों की खरीद की स्थिति:

      * आंध्र प्रदेश, तेलंगाना, कर्नाटक, राजस्थान, महाराष्ट्र, मध्य प्रदेश, गुजरात, उत्तर प्रदेश और हरियाणा जैसे 9 राज्यों से 3.17 लाख मीट्रिक टन (एलएमटी) चने की खरीद की गई है।
      * राजस्थान, मध्य प्रदेश, उत्तर प्रदेश, गुजरात और हरियाणा जैसे 5 राज्यों से 3.67 लाख मीट्रिक टन सरसों की खरीद की गई है।
      * तमिलनाडु, तेलंगाना, आंध्र प्रदेश, महाराष्ट्र, कर्नाटक, मध्य प्रदेश, गुजरात और ओडिशा जैसे 8 राज्यों से 1.86 लाख मीट्रिक टन तूर की खरीद की गई है।
     1. रबी विपणन सीजन (आरएमएस) 2020-21 में कुल 277.38 लाख मीट्रिक टन गेहूं की एफसीआई में आवक हुई, जिसमें से 268.90 लाख मीट्रिक टन की खरीद की गई है।
     2. रबी सीजन 2020-21 में ग्यारह (11) राज्यों में रबी दलहन और तिलहन के लिए कुल 3208 निर्दिष्‍ट खरीद केंद्र उपलब्ध हैं।
     3. पीएम-किसान:

    लॉकडाउन की अवधि के दौरान 24.3.2020 से आज तक, लगभग 9.25 करोड़ किसान परिवार लाभांवित हुए हैं और 18,517 करोड़ रुपये की राशि जारी की गई है।


    *****


    एएम/आरके/एसएस


    

    
    (Release ID: 1623657) Visitor Counter : 130
    
    
      Read this release in: English , Urdu , Marathi , Bengali , Assamese , Manipuri , Punjabi , Tamil , Telugu , Kannada
    
    
    

3.