      आवास एवं शहरी कार्य मंत्रालय

      मोबाइल ऐप्लीकेशन एवं बॉडी सैनिटाइजर मशीन जैसी नासिक स्मार्ट सिटी पहलों ने कोविड-19 के खिलाफ नगर की लड़ाई को सुदृढ़ बनाया
      Posted On: 07 MAY 2020 4:47PM by PIB Delhi


    नासिक नगर निगम (एनएमसी) ने कोविड- 19 से लड़ने के लिए अनगिनत पहल की हैं। नगर के स्तर पर की गई कुछ प्रमुख पहलों में शामिल हैं :


    सार्वजनिक स्थानों की स्वच्छता/सैनिटाइजेशन: एनएमसी के विभिन्न कार्यालयों , क्वारांटाइन सुविधा केंद्रों के लगभग 36 वर्ग किमी क्षेत्र पर तथा शहर भर में 8 ट्रैक्टरों ( 75 किमी की सड़क पर) एवं 13 पंपों के माध्यम से सोडियम हाइपोक्लोराइट का छिड़काव। इसके अतिरिक्त , नगर भर में मलेरिया से लड़ने वाले 287 कार्यकर्ताओं द्वारा क्रमशः 37.5 वर्ग मीटर एवं 109 किमी क्षेत्र में कीटनाशकों एवं धुएं का छिड़काव किया गया है।


    क्वारांटाइन किए गए घरों से अवशिष्ट संग्रह एवं निपटान के लिए अलग वाहन: होम क्वारांटाइन किए गए घरों से दरवाजे तक जाकर अवशिष्ट संग्रह एवं निपटान का कार्य निगम के सैनिटेशन कार्यकर्ताओं द्वारा अलग से किया जाता है।


    सैनिटेशन कार्यकर्ताओं के लिए विशेष पीपीई का प्रावधान: हैंड ग्लोव , फेस मास्क , हैंड सैनिटाइजर एवं अन्य पीपीई जैसे सुरक्षा उपकरणों का 748 मेडिकल अधिकारियों एवं 1500 सैनिटेशन कार्यकर्ताओं के लिए किया गया है।


    संस्थागत क्वारांटाइन वार्डों का प्रावधान: कोविड- 19 संदिग्धों के लिए शहर भर में 14 संस्थागत क्वारांटाइन वार्डों का योजना निर्माण और प्रावधान किया गया है। संस्थागत क्वारांटाइन वार्डों में अभी तक कुल 72 बेडों का उपयोग किया गया है।


    सील किए गए जोनों में चिकित्सकों एवं स्वास्थ्य कार्यकर्ताओं के लिए अग्रिम पंक्ति जांच: स्वास्थ्य जांच के लिए गोविंद नगर , आनंद वल्ली एवं नासिक रोड के नागरिकों के लिए चिकित्सकों एवं स्वास्थ्य कार्यकर्ताओं से निर्मित 22, 12 एवं 11 टीमों का कार्य बल नियुक्त किया गया है। अभी तक सील किए गए क्षेत्रों में स्वास्थ्य अधिकारियों द्वारा 8000 से अधिक नागरिकों का मेडिकल चेक अप किया जा चुका है।


    स्मार्टफोन ऐप ‘ महाकवच ‘: महाकवच एक रियल टाइम डिजिटल कांटेक्ट ट्रैसिंग मोबाइल ऐप्लीकेशन है जो नागरिकों को कांटैक्ट ट्रैसिंग , जियो-फेंसिंग और क्वारांटाइन किए गए कोविड- 19 के मरीजों की ट्रैकिंग में योगदान देता है और स्वास्थ्य कार्यकर्ताओं की सहायता करता है। ऐप्लीकेशन में वर्चुअल अटेंडेंस पाने के लिए सेल्फी अटेंडेंस फीचर भी जोड़ा गया है। यह ऐप व्यक्ति विशेषों द्वारा उनके चिकित्सक या मेडिकल वर्कर के निर्देश के अनुसार उपयोग में लाया जाता है। यह ऐप बेहतर अनुपालन के लिए क्वारांटाइन स्टेटस को अपडेट करने को भी प्रोत्साहित करता है। यह अपडेट होम लोकेशन डाटा की विश्वसनीयता को बढ़ाता है। यह इसे भी सुनिश्चित करता है कि ब्रीच अपडेट को केवल एक ही बार भेजा जाए।


    

    स्मार्टफोन ऐप ‘ नासिक बाजार ‘: नासिक नगर निगम एवं महाराष्ट्र वाणिज्य उद्योग एवं कृषि चैंबर (एमसीसीआईए) ने नगर के निवासियां के लाभ के लिए ग्रोसरी , टिफिन , मील्स , मेडिकल सहायता , फल , अनाज , दवा , डेयरी , स्नैक्स , सब्जी आदि जैसी रेाजाना की अनिवार्य वस्तुओं को ऑनलाइन ऑर्डर करने एवं फ्री होम डिलीवरी पाने के लिए संयुक्त रूप से ‘ नासिक बाजार ‘ ऐप डेवेलप किया है। अभी तक कुल 902 निवासियों , एवं 332 आपूर्तिकर्ताओं को पंजीकृत किया गया है।


    स्मार्टफोन ऐप ‘ एनएमसी कोविड- 19‘: यह नागरिकों को 11 सेवाएं प्रदान करता है। ये सेवाएं इस प्रकार की हैं जैसे कि कोरोना संदिग्धों के बारे में सूचना देना , डॉक्टरों , अस्पतालों , एम्बुलेंसों आदि जैसे आवश्यक संपर्क नंबरों का प्रावधान , ग्रौसरी एवं मीट स्टोर्स की सूची का प्रावधान , जरुरतमंदों के लिए फूड डोनेशन सेवाओं के लिए पंजीकरण , आश्रय गृह सूचीबद्ध क्षेत्रों में फंसे हुए लोगों की रिर्पोटिंग का प्रावधान आदि। अभी तक 700 से अधिक लोगों ने इसे डाउनलोड किया है और इस ऐपलीकेशन का उपयोग कर रहे हैं।


    

    वीएमडी एवं पीएएस के द्वारा सामाजिक जागरूकता: कोविड 19 के बारे में आरंभिक लक्षणों , सावधानीगत उपायों एवं हेल्पलाइन नंबरों के लिए रिमोटली कंट्रोल्ड स्टैटिक/पिक्चर मैसेज के डिस्प्ले के लिए वैरियेबल मैसेज डिस्प्ले (वीएमडी) एवं रिमोटली कंट्रोल्ड वॉयस मैसेज ( 15 मिनट की फ्रीक्वेंसी) की शिड्यूलिंग के लिए पब्लिक एड्रेसिंग सिस्टम (पीएएस) की स्थापना। सेंट्रल बस स्टैंड , रेलवे स्टेशन रोड , इंस्टीच्यूशनल क्षेत्रों एवं जंक्शनों जैसे भीड़ भाड़ वाले क्षेत्रों को ऐसे स्मार्ट तत्वों की स्थापना के लिए कवर किया गया।

    आईवीआर आधारित 24 घंटे चलने वाला हेल्पडेस्क: कोविड 19 के बारे में सूचना पापे के लिए नागरिकों को इनबाउंड कॉल्स एवं प्री-रिकॉर्डेड , आउटबाउंड टेक्स्ट एवं वॉयस मैसेज के लिए 24 घंटे चलने वाले हेल्पडेस्क का उपयोग। अभी तक पूरे नगर में 4,50,000 नागरिकों से टेक्स्ट/वोकल साउंड मैसेज के द्वारा संपर्क किया जा चुका है। वरिष्ठ नागरिकों एवं दिव्यांगजनों को रोजाना की अनिवार्य वस्तुओं और दवाओं को पाने में उनकी सहायता करने के लिए अलग हेल्प लाइन नंबर उपलब्ध है।


    इंटीग्रेटेड कमांड एंड कंट्रोल सेंटर प्लेटफॉर्म: निरंतर रूप से वेब एवं मोबाइल आधारित कोविड 18 अनुप्रयोगों की निगरानी के लिए आईसीसीसी प्लेटफॉर्म का उपयोग।


    बॉडी सैनिटाइजिंग मशीन: नासिक नगर निगम मुख्य कार्यालय , डिवीजनल कार्यालयों एवं अस्पतालों (बीवाईटीसीओ अस्पताल , इंदिरा गांधी अस्पताल , स्वामी समर्थ अस्पताल एवं जाकिर हुसैन अस्पताल) में बॉडी सैनिटाइजिंग मशीन की स्थापना।


    एयरोसोल बॉक्स: स्वैब सैंपल संग्रहित करने एवं कोविड- 19 संदिग्धों को आपरेट करने के दौरान चिकित्सकों तथा मरीजों जैसे मेडिकल वर्कर्स की सहायता करने के लिए नगर निगम के अस्पतालों में एयरोसोल बॉक्स एवं एयरोसोल इंट्यूबेशन बॉक्स का उपयोग।

      * हर दरवाजे तक जाकर कोविड- 19 का सर्वे , नर्सों एवं आशा कार्यकर्ताओं द्वारा विभिन्न क्षेत्रों में कोरोना वायरस के लिए सामाजिक जागरूकता एवं चेक-अप
      * नर्सों एवं आशा कार्यकर्ताओं द्वारा क्वारांटाइन किए गए रोगियों के निवास स्थानों की दैनिक यात्रा एवं कॉल्स

    कोविड- 19 हेल्प सर्वे प्रश्नावली: नागरिक सूचना प्रपत्र का विकास किया गया है जिसमें कोविड- 19 के लक्षणों , यात्रा इतिहास एवं उनके स्थानों के विवरण के संबंध में नागरिकों की जानकारियां संकलित करेगा जिससे अधिकारियों को लक्षण वाले नागरिकों की पहचान करने में सहायता मिलेगी।


    फल एवं सब्जी बाजार का विकेंद्रीकरण: एनएमसी ने फलों एवं सब्जियों की बिक्री करने के लिए नगर भर में विभिन्न स्थानों पर 106 बाजार बनवाये। अभी तक बाजार से 20 टन फलों एवं 522 टन सब्जियों की बिक्री हो चुकी है।


    कृषक समूह एवं एनजीओ सहायता: नगर भर में 82 विभिन्न स्थान पर 42 कृषक समूह नागरिकों को फल एवं सब्जियां उपलब्ध कराते हैं। इसके अतिरिक्त , सहयाद्री फार्मर्स प्रोड्यूसर कंपनी , ग्रीन फील्ड्स सर्विसेज एवं द्राक्ष विज्ञान मंडल ने नागरिकों को फलों एवं सब्जियों के बॉस्केट की होम डिलीवरी की। एनजीओ भी जरुरतमंद लोगों को मेडिकल एवं फूड आपूर्तियां उपलब्ध कराने में मदद कर रहे हैं।


    डॉक्टर अपल्य डारी , फिरता दवाखाना: इस पहल के साथ नगर के 6 डिवीजनों के स्लम क्षेत्रों को कवर किया जा रहा है। आश्रय गृहों का प्रावधान: एनएमसी ने प्रवासी मजदूरों , भिक्षुओं तथा कबाड़ी बेचने वालों के लिए वार्ड वार आश्रय गृहों का प्रावधान किया है जहां मनोचिकित्सक , पार्षद तथा मानसिक स्वास्थ्य विशेषज्ञ लोगों के साथ स्वच्छता , सोशल डिस्टैंसिंग एवं सकारात्मक मानसिक स्वास्थ्य पर परस्पर बातचीत करते हैं।


    उपरोक्त उल्लेखित पहलों के कार्यान्वयन ने नासिक नगर निगम को पूरे नगर निगम क्षेत्र में कोविड- 19 के प्रसार को नियंत्रित करने में सहायता की है।


    ***


    
    एएम/एसकेजे/डीसी

    
    
    (Release ID: 1621997) Visitor Counter : 61
    
    
      Read this release in: English , Marathi , Manipuri , Bengali , Punjabi , Tamil , Telugu
    
    
    

  
  
  
  
  
  
*