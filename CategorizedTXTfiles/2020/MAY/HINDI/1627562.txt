      रेल मंत्रालय

      रेल मंत्रालय की यात्रियों से अपील
      Posted On: 29 MAY 2020 9:55AM by PIB Delhi


    भारतीय रेल , देश भर में प्रतिदिन कई श्रमिक स्पेशल ट्रेनें चला रहा है , ताकि प्रवासियों की अपने घरों को वापसी सुनिश्चित की जा सके।यह देखा जा रहा है कि कुछ ऐसे लोग भी श्रमिक स्पेशल ट्रेनों में यात्रा कर रहे हैं जो पहले से ही ऐसी बीमारियों से पीड़ित हैं जिनसे कोविड़- 19 महामारी के दौरान उनके स्वास्थ्य को खतरा बढ़ जाता है। यात्रा के दौरान पूर्व ग्रसित बीमारियों से लोगों की मृत्यु होने के कुछ दुर्भाग्यपूर्ण मामले भी मिले हैं।


    ऐसे कुछ लोगों की सुरक्षा हेतु रेल मंत्रालय , गृह मंत्रालय के आदेश क्रमांक 40-3/2020-DM-l(A) दिनांक 17.05.2020 के तहत , अपील करता है की पूर्व ग्रसित बीमारी (जैसे उच्च रक्तचाप , मधुमेह , हृदय रोग , कर्करोग , कम प्रतिरक्षा) वाले व्यक्ति , गर्भवती महिलाएं , 10 वर्ष से कम उम्र के बच्चे एवं 65 वर्ष से ऊपर के बुजुर्ग अपने स्वास्थ्य और सुरक्षा के लिए , जब तक अत्यंत आवश्यक ना हो रेल यात्रा करने से बचें।


    हम समझ सकते हैं कि देश के कई नागरिक इस समय रेल यात्रा करना चाहते हैं एवं उनको निर्बाध रूप से रेल सेवा मिलती रहे , इस हेतु भारतीय रेल का परिवार चौबीसों घंटे , सातों दिन कार्य कर रहा है। पर हमारे यात्रियों की सुरक्षा हमारी सबसे बड़ी प्राथमिकता है और इसके लिए सभी देशवासियों का सहयोग अपेक्षित है। किसी भी कठिनाई या आकस्मिकता पड़ने पर कृपया अपने रेल परिवार से संपर्क करने में हिचकिचाएं नहीं। भारतीय रेल आपकी सेवा में हमेशा की तरह तत्पर हैं I ( हेल्पलाइन नंबर - 139 & 138)


    ***


    डीजेएन / एसजी / एमकेवी

    
    
    (Release ID: 1627562) Visitor Counter : 283
    
    
      Read this release in: English , Urdu , Marathi , Manipuri , Assamese , Punjabi , Gujarati , Odia , Tamil , Telugu , Kannada , Malayalam