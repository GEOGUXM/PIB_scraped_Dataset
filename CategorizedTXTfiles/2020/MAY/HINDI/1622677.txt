      रक्षा मंत्रालय

      मिशन सागर-10 मई 2020
      Posted On: 10 MAY 2020 3:30PM by PIB Delhi


    कोविड-19महामारी के बीच भारत सरकार के साथ समन्‍वय कायम करते हुए , भारतीय नौसेना का जहाज ‘ केसरी ’ खाद्य वस्तुएं , एचसीक्‍यू गोलियों सहित कोविड सम्‍बन्धित दवाएं और विशेष आयुर्वेदिक दवाओं और चिकित्‍सा सहायता दलों के साथ 10 मई 2020 को मालदीव , मॉरीशस , सेशेल्स , मेडागास्कर और कोमोरोस रवाना हो गया है। ' मिशन सागर ' के रूप में यह तैनाती क्षेत्र में पहले उत्तरदाता के रूप में भारत की भूमिका के अनुरूप है और कोविड-19 महामारी और इसके परिणामस्‍वरूप उत्‍पन्‍न कठिनाइयों से मुकाबला करने के लिए इन देशों के बीच मौजूदा उत्कृष्ट संबंधों को विकसित करती है।


    यह तैनाती प्रधानमंत्री की क्षेत्र में सभी की सुरक्षा और विकास ‘ सागर ’ की संकल्‍पना के अनुरूप है और भारत द्वारा उसके पड़ोसी देशों के साथ संबंधों के महत्व को रेखांकित करता है और मौजूदा बंधन को और मजबूत करता है। यह अभियान रक्षा मंत्रालय , विदेश मंत्रालय और भारत सरकार की अन्य एजेंसियों के साथ नजदीकी समन्वय के साथ प्रगति पर है।


    मिशन सागर के हिस्से के रूप में , भारतीय नौसेना का जहाज केसरी मालदीव गणराज्य के पोर्ट ऑफ माले में प्रवेश करेगा , ताकि उन्हें 600टन खाद्य प्रदान किया जा सके। भारत और मालदीव अत्यंतमजबूत और सौहार्दपूर्ण रक्षा और राजनयिक संबंधों के साथ करीबी समुद्री पड़ोसी हैं।


    ***


    एएम/केपी/डीसी


    

    
    (Release ID: 1622677) Visitor Counter : 357
    
    
      Read this release in: English , Urdu , Marathi , Assamese , Manipuri , Punjabi , Gujarati , Odia , Tamil , Telugu , Kannada , Malayalam