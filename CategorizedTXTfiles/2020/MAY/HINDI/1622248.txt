      स्‍वास्‍थ्‍य एवं परिवार कल्‍याण मंत्रालय

      कोविड 19 पर अपडेट
      Posted On: 08 MAY 2020 5:55PM by PIB Delhi


    देश में कोविड-19 की रोकथाम , नियंत्रण और प्रबंधन के लिए भारत सरकार द्वारा राज्यों/ संघ शासित प्रदेशों के सहयोग से विभिन्न कार्य शुरू किए गए हैं। इन कार्यों की उच्चतम स्तर पर नियमित समीक्षा और निगरानी की जा रही है।


    केंद्रीय स्वास्थ्य एवं परिवार कल्याण मंत्री डॉ. हर्षवर्धन ने आज तमिलनाडु , कर्नाटक और तेलंगाना के स्वास्थ्य मंत्रियों के साथ वीडियो कॉन्फ्रेंस के माध्यम से बातचीत कर कोविड- 19 से निपटने की तैयारियों और इस पर काबू पाने के उपायों की समीक्षा की। उन्होंने कहा कि अन्य राज्यों से लौट रहे प्रवासी कामगारों के क्वारंटीन के उचित प्रबंधों सहित एसएआरआई/आईएलआई मामलों की सैम्पलिंग और टेस्टिंग को बढ़ाने की जरूरत है।


    आईसीएमआर ने मल्टी सेंटर क्लीनिकल ट्रायल- प्लैसिड ट्रायल – “ फेज- II ओपन-लेबल , रैन्डॉमाइज्ड कंट्रोल्ड ट्रायल ” शुरू किया है ताकि नियंत्रित रोग में कोविड-19 से संबंधित जटिलताओं को सीमित करने में कान्वलेसन्ट प्लाज्मा की सुरक्षा और प्रभाव का जायजा लिया जा सके। ” इस अध्ययन को 29 अप्रैल को कोविड- 19 नेशनल एथिक्स कमेटी (सीओएनईसी) की मंजूरी मिल चुकी है। आईसीएमआर ने प्लै‍सिड ट्रायल के 21 संस्थानों का चयन किया है। इनमें महाराष्ट्र के 5 अस्पताल ; गुजरात के 4 अस्पताल ; राजस्थान , तमिलनाडु , मध्य प्रदेश और उत्तर प्रदेश में दो-दो अस्पताल ; तथा पंजाब , कर्नाटक , तेलंगाना और चंडीगढ़ का एक-एक अस्पताल शामिल है।


    216 ऐसे जिले हैं , जहां से आज तक एक भी मामला सामने नहीं आया है। 42 जिले ऐसे हैं , जिनमें पिछले 28 दिन से कम समय में कोई नया मामला सामने नहीं आया है , 29 जिलों से पिछले 21 दिनों से कोई नया मामला सामने नहीं आया है। 36 जिलों में पिछले 14 दिनों से कोई नया मामला सामने नहीं आया है और 46 दिनों में पिछले 7 दिनों से कोई नया मामला सामने नहीं आया है।


    स्वास्थ्य मंत्रालय ने विदेश से लौटने वालों/संपर्कों/ संदिग्ध या पुष्ट मामलों के लिए राज्य सुविधा क्वारंटीन/ होटलों , सर्विस अपार्टमेंट , लॉज आदि में आइसोलेशन सुविधा के लिए अतिरिक्त दिशा-निर्देश जारी किए हैं। अधिक जानकारी के लिए दिशा-निर्देश यहां देखे जा सकते हैं: https://www.mohfw.gov.in/pdf/Additionalguidelinesforquarantineofreturneesfromabroadcontactsisolationofsuspectorconfirmedcaseinprivatefacilities.pdf


    अभी तक कुल 16,540 लोगों का उपचार किया जा चुका है। पिछले 24 घंटे में 1273 लोगों का उपचार किया गया। इससे हमारी कुल सुधार की दर 29 . 36 प्रतिशत तक पहुंच गई है। मरीजों के स्वस्थ होने की दर में लगातार वृद्धि हो रही है। इस समय अस्पताल में भर्ती होने वाले प्रति 3 मरीजों में से लगभग 1 मरीज स्वस्थ हो रहा है। अब कुल पुष्ट मामलों की संख्या 56,342 तक पहुंच गई है। कल से भारत में कोविड- 19 के पुष्ट मामलों की संख्या में 3390 की वृद्धि दर्ज की गई है। ऐसा देखा गया है कि औसतन 3 . 2 प्रतिशत मरीज ऑक्सीजन की सहायता पर है , और 4.7 प्रतिशत मरीज आईसीयू में हैं और 1.1 प्रतिशत मरीज वेंटिलेटर सहायता पर हैं।


    कोविड- 19 से संबंधित तकनीकी मामलों के बारे में सभी प्रकार की विश्वसनीय और अद्यतन जानकारी , दिशा-निर्देशों एवं परामर्शों के लिए कृपया नियमित रूप से https://www.mohfw.gov.in/ और @MoHFW_INDIA देखें।


    कोविड- 19 से संबंधित तकनीकी प्रश्नों को technicalquery.covid19@gov.in पर और अन्य प्रश्नों को ncov2019@gov.in और @CovidIndiaSeva पर भेजा जा सकता है।


    कोविड- 19 के बारे में किसी भी प्रश्न के बारे में कृपया स्वास्थ्य एवं परिवार कल्याण मंत्रालय की हेल्पलाइन नम्बर : + 91-11-23978046 या 1075 ( टोल फ्री) पर सम्पर्क करें। कोविड- 19 के बारे में राज्यों / संघ शासित प्रदेशों के हेल्पलाइन नम्बरों की सूची https://www.mohfw.gov.in/pdf/coronvavirushelplinenumber.pdf पर भी उपलब्ध है।


    *****


    एएम/आरके


    

    
    (Release ID: 1622248) Visitor Counter : 110
    
    
      Read this release in: English , Urdu , Marathi , Assamese , Manipuri , Bengali , Punjabi , Gujarati , Odia , Tamil , Telugu , Kannada , Malayalam