      सूक्ष्‍म, लघु एवं मध्‍यम उद्यम मंत्रालय

      श्री गडकरी ने भारत के सुगंध एवं स्वाद संगठन से घरेलू उत्पादन और आयात प्रतिस्थापन पर ध्यान केंद्रित करने की अपील की
      
      मंत्री ने देश में बांस उत्पादन बढ़ाने की आवश्यकता पर जोर दिया
      
      Posted On: 06 MAY 2020 7:42PM by PIB Delhi


    केंद्रीय एमएसएमई तथा सड़क परिवहन एवं राजमार्ग मंत्री श्री नितिन गडकरी ने आज वीडियो कांफ्रेंसिंग के जरिये भारत के सुगंध एवं स्वाद संगठन के सदस्यों के साथ स्टार्ट अप तंत्र और एमएसएमई पर कोविड - 19 के प्रभाव पर बैठक आयोजित की। इस परस्पर बातचीत के दौरान , सदस्यों ने कुछ सुझावों के साथ कोविड - 19 महामारी के बीच एमएसएमई के समक्ष आने वाली विभिन्न चुनौतियों के संबंध में चिंताएं व्यक्त कीं एवं सेक्टर को चलाये रखने के लिए सरकार से सहायता का आग्रह किया।


    श्री गडकरी ने भारत के सुगंध एवं स्वाद उद्योग से आयाति उत्पादों का उपयोग करने की जगह घरेलू उत्पादन पर ध्यान केंद्रित करने की अपील की और बांस के घरेलू उत्पादन पर जोर दिया। उन्होंने कहा कि उद्योग को वैश्विक बाजार में प्रतिस्पर्धी बनने के लिए नवोन्मेषण , प्रौद्योगिकी एवं अनुसंधान कौशल पर अधिक फोकस करना चाहिए।


    कुछ प्रमुख रेखांकित मुद्दों एवं दिए गए सुझावों में शामिल हैं, कच्चे माल पर उच्चतर आयात शुल्क एवं परिष्कृत मदों पर निम्न आयात शुल्क , पूर्वोत्तर क्षेत्र में बिजली एवं परिवहन मुद्दे , मजदूरों को वेतन का भुगतान , वित्त सुविधा को सुदृढ़ करना , कार्यशील पूंजी मुद्दा , तरलता प्रदान करने के लिए आयकर रिफंड को फास्ट ट्रैक करना।


    श्री गडकरी ने प्रतिनिधियों के प्रश्नों का उत्तर दिया और सरकार से सभी संभव सहायता का आश्वासन दिया। उन्होंने सूचित किया कि वह संबंधित विभागों के समक्ष मुद्दों को उठाएंगे।


    *******


    एएम/एसकेजे/डीए

    
    
    (Release ID: 1621616) Visitor Counter : 104
    
    
      Read this release in: Punjabi , English , Urdu , Marathi , Assamese , Bengali , Tamil , Telugu