      स्‍वास्‍थ्‍य एवं परिवार कल्‍याण मंत्रालय

      कोविड-19 पर अपडेट
      
      अब तक कुल 11,706 लोग ठीक हो चुके हैं
      
      Posted On: 04 MAY 2020 6:21PM by PIB Delhi


    भारत सरकार राज्यों/ केंद्र शासित प्रदेशों के साथ मिलकर , एक वर्गीकृत , पूर्व - निर्धारित और सक्रिय दृष्टिकोण को अपनाते हुए , कोविड-19 की रोकथाम , नियंत्रण और प्रबंधन की दिशा में कई प्रकार के कदम उठा रही है। इनकी नियमित रूप से उच्चतम स्तर पर समीक्षा और निगरानी की जा रही है।


    केंद्रीय स्वास्थ्य एवं परिवार कल्याण मंत्री, डॉ. हर्षवर्धन ने आज मध्य प्रदेश के स्वास्थ्य मंत्री, श्री नरोत्तम मिश्रा के साथ राज्य में कोविड-19 का प्रबंधन और रोकथाम की स्थिति का अवलोकन और समीक्षा करने के लिए बैठक की। इस बैठक में स्वास्थ्य एवं परिवार कल्याण राज्यमंत्री, श्री अश्विनी कुमार चौबे और केंद्र और राज्य दोनों के वरिष्ठ अधिकारी भी उपस्थित थे।


    विभिन्न मुद्दों पर विचार-विमर्श और चर्चाएं की गई जिनमें पॉजिटिव पाये गये व्यक्ति के सभी संपर्कों का पता लगाना , निगरानी , घर-घर से सक्रिय मामलों की खोज को मजबूत करने , गैर-कोविड ​​रोगों के इलाज प्रबंधन के बारे में लोगों को जागरूक करने आदि विषय शामिल हैं।


    सभी बंद किए जा चुके मामलों का आउटकम रेशो (ठीक हो चुके बनाम जिनकी मृत्यु हो चुकी) , जो चिकित्सकीय ​​प्रबंधन को दर्शाता है, उनका 17 अप्रैल 2020 से विश्लेषण किया गया , और यह देखा गया कि 17 अप्रैल 2020 से पहले की तुलना में देश में सुधार हुआ है, उस समय आउटकम रेशो 80:20 था जबकि आज यह 90:10 है।


    अब तक कुल 11,706 लोग ठीक हो चुके हैं। इससे हमारी ठीक होने की कुल दर 27.52% तक पहुंच गई है। वर्तमान में कुल पुष्ट मामलों की संख्या 42 , 533 है। कल से , भारत में कोविड-19 के पुष्ट मामलों की संख्या में 2,553 की वृद्धि दर्ज की गई है।


    यह फिर से दोहराया गया है कि राज्यों/ केंद्र शासित प्रदेशों को यह सुनिश्चित करना चाहिए कि रोकथाम के लिए कठोर उपाय अपनाए जाएं , जिसे मामलों का भार कम हो सके। उन्हें संक्रमण की रोकथाम और नियंत्रण पर समान रूप से ध्यान केंद्रित करते हुए प्रभावी चिकित्सकीय प्रबंधन भी सुनिश्चित करना चाहिए।


    यह महत्वपूर्ण है कि जब लॉकडाउन को आसान बनाया गया है , हमें एक दूसरे से शारीरिक दूरी बनाने संबंधित दिशा-निर्देशों और प्रोटोकॉल का पालन करना चाहिए , हाथ की स्वच्छता और पर्यावरण स्वच्छता जैसे निवारक उपायों का पालन करना चाहिए और सावधान , जागरूक और सतर्क रहकर कोविड-19 से निपटना चाहिए। सार्वजनिक स्थानों पर हमेशा फेस कवर/मास्क लगाना चाहिए। यहां तक कि नियंत्रित क्षेत्रों के बाहर भी , निवारक उपायों पर सरकार द्वारा जारी किए गए सभी दिशा-निर्देशों का पालन करना चाहिए। सामान्य इलाकों में आवश्यक वस्तुएं खरीदने या बैठक करते समय भीड़-भाड़ से बचना चाहिए।


    कोविड-19 से संबंधित तकनीकी मुद्दों, दिशा-निर्देशों और सलाहों के बारे में सभी प्रामाणिक और अद्यतन जानकारी के लिए , नियमित रूप से देखें: https://www.mohfw.gov.in/ .


    COVID- 19 से संबंधित तकनीकी प्रश्नों को technicalquery.covid19@gov.in पर और अन्य प्रश्नों को ncov2019@gov.in पर ई-मेल और @CovidIndiaSeva पर ट्वीट किया जा सकता है।


    कोविड-19 से संबंधित किसी भी जानकारी के लिए स्वास्थ्य एवं परिवार कल्याण मंत्रालय के हेल्पलाइन नंबर- : +91-11-23978046 or 1075 ( टोल फ्री ) पर कॉल करें।


    कोविड-19 पर राज्यों / केंद्र शासित प्रदेशों के हेल्पलाइन नंबरों की सूची https://www.mohfw.gov.in/pdf/coronvavirushelplinenumber.pdf पर उपलब्ध है।


    एएम / एके-

    
    
    (Release ID: 1621031) Visitor Counter : 117
    
    
      Read this release in: English , Urdu , Marathi , Assamese , Manipuri , Bengali , Punjabi , Gujarati , Odia , Tamil , Telugu , Kannada , Malayalam