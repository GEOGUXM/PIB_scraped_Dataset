      पृथ्‍वी विज्ञान मंत्रालय

      भीषण चक्रवाती तूफान ‘अम्फान’(भारतीय समयानुसार सुबह 10.00 बजे) बंगाल की खाड़ी के ऊपर स्थित: पश्चिम बंगाल और उत्तरी ओडिशा के तटीय क्षेत्रों के लिए रेड श्रेणी की चक्रवात चेतावनी
      Posted On: 20 MAY 2020 10:50AM by PIB Delhi


    भारतीय मौसम विभाग के राष्ट्रीय मौसम पूर्वानुमान केंद्र/ चक्रवात चेतावनी विभाग की ओर से (भारतीय समयानुसार सुबह 10.00 बजे) जारी नवीनतम रिलीज


    भीषण चक्रवाती तूफान ‘ अम्फान ’ बीते 06 घंटो के दौरान 22 किलोमीटर प्रति घंटे की गति से बंगाल की खाडी के उत्तर पूर्व से उत्तर उत्तर पूर्व की दिशा में आगे बढ़ते हुए आज 20 मई 2020 की सुबह 0830 बजे पश्चिम बंगाल के दीघा से 200 किमी दक्षिण में 200,ओडिशा के पारादीप से लगभग 120किमी पूर्व में और बांग्लादेश के खेपूपारा से360 किमी दक्षिण-पश्चिम में मध्य बंगाल की खाड़ी में 19.8डिग्री उत्तरी अक्षांश और 87.7 डिग्री पूर्वी देशांतर के पास केंद्रित है। इसके आज 20 मई, 2020 की दोपहर/शाम के दौरान अधिकतम 155-165 से लेकर 185 किलोमीटर प्रति घंटे की तेज रफ्तार हवाओं के साथ उत्तर-पश्चिम बंगाल की खाड़ी के उत्तर- उत्तर पूर्व दिशा की ओर बढ़ते हुए पश्चिम बंगालके दीघा एवं सुंदरवन के पास बांग्लादेश के हटिया प्रायद्वीप के तटीय इलाकों के बीच से गुजरने की संभावना है। इसके आज दोपहर तट से टकराने की संभावना है। तट से टकराने के बाद तूफान के उत्तर-उत्तर-पूर्व की ओर कोलकाता के करीब पहुंचने की संभावना है। इस बीच विशाखापट्टनम (आंध्र प्रदेश), पारादीप (ओडिशा) और गोपालपुर (ओडिशा) में डॉप्लर मौसम राडार (डीडब्ल्यूआर) द्वारा तूफान के परिपथ पर लगातार नजर रखी जा रही है। पिछले 24 घंटो के दौरान तूफान के प्रभाव से ओडिशा के उत्तरी तटीय जिलों में अलग-अलग स्थानों पर तथा पश्चिम बंगाल के तटवर्ती क्षेत्रों में भारी वर्षा हुई है।उत्तरी तटीय ओडिशा के जिलों में इस दौरान तूफानी हवाओं की अधिकत गति 100-110 किमी प्रति घंटे से 125 किमी प्रति घंटे तक तथा दक्षिण तटीय ओडिशा में 75 किमी प्रति घंटे से 55-65 किमी प्रति घंटे बनी हुई है।


    तूफान के परिपथ की निगरानीऔर तीव्रता पूर्वानुमान की जानकारी निम्नलिखित सारणी में दी गई है।

                                                                                      
तारीख/समय (आईएसटी)  स्थिति (अक्षांश डिग्री )  हवा की रफ्तार      चक्रवाती की श्रेणी   
                                                                                      
                                                                                      
                                                                                      
20.05.20/0830       19.8/87.7                 165-175 से 195 तक  सुपर चक्रवाती तूफान  
                                                                                      
                                                                                      
                                                                                      
20.05.20/1130       20.5/88.0                 160-170 से 190 तक  अत्यधिक गंभीरचक्रवात 
                                                                                      
                                                                                      
                                                                                      
20.05.20/1730       22.0/88.4                 150-160 से 180 तक  अत्यधिक गंभीर चक्रवात
                                                                                      
                                                                                      
                                                                                      
20.05.20/2330       23.2/88.8                 110-120 से135 तक   अत्यधिक गंभीर चक्रवात
                                                                                      
                                                                                      
                                                                                      
21.05.20/0530       24.6/89.3                 60-70 से 80 तक     चक्रवाती तूफान       
                                                                                      
                                                                                      
                                                                                      
21.05.20/1730       26.0/90.3.                30-40 से 50 तक     विक्षोभ              
                                                                                      
                                                                                      

    भारी बारिश की चेतावनी


    ओडिशा


    आज20 मई, 2020 को ओडिशा के जगतसिंह पुर, के एक आध स्थानों में तथा उत्तरी तटीय ओडिशा के (बालासोर, भद्रक, मयूरभंज, जाजपुर, केंद्रपाड़ा और एवं क्योंझरगढ़)जिलों में भारी से बहुत भारी बारिश हो सकती है।


    पश्चिम बंगाल


    पश्चिम बंगाल में गांगेय क्षेत्र (पूर्व एवं पश्चिमी मेदिनीपुर,मेदिनीपुर,दक्षिण एवं उत्तरी 24 परगना,हावड़ा,हुगली,कोलकाता और इससे सटे जिलों) में आज 20तथा 21 मई, 2020को कई जगहों पर भारी से बहुत भारी वर्षा हो सकती है। 21 मई, 2020 को आंतरिक जिलों में भी कई जगह भारी बारिश होने की संभावना है।


    उप-हिमालयी पश्चिमी बंगाल एवं सिक्किम:


    20 मई, 2020 को मालदा एवं दिनाजपुर जिलों की कुछ जगहों पर भारी से बहुत भारी बारिश के साथ अधिकांश जगहों और 21 मई, 2020 को उप-हिमालयी पश्चिम बंगाल एवं सिक्किम के अधिकांश जिलों में हल्की से मध्यम बारिश हो सकती है।


    असम एवं मेघालय


    21 मई को असम के पश्चिमी जिलों एवं मेघालय में कुछ जगहों पर भारी से बहुत भारी बारिश के साथ हल्की एवं मध्यम बारिश हो सकती है।


    (2) तेज हवा की चेतावनी


    पश्चिम बंगाल एवं ओडिशा


    ओडिशा के जगतसिंह पुर, केंद्रपाड़ा, भद्रक, बालासोर एवं मयूरभंज जिलों में 90 से100 किलोमीटर प्रति घंटे की रफ्तार से तेज हवाएं चल रही हैं।ओडिशा के पुरी, कोरधा,कटक और जाजपुर के तटीय इलाकों तटीय क्षेत्रों 65 से लेकर 75 किलोमीटर प्रति घंटा की रफ्तार से तेज हवाएं चल रही हैं


    इनकी गति धीरे-धीरे बढ़ेगी और 20 मई की दोपहर तक उत्तरी ओडिशा के तटीय इलाकों में 100-110 से लेकर 125 किलोमीटर प्रति घंटे की रफ्तार पकड़ लेगी


    पश्चिम बंगाल (पूर्व एवं पश्चिम मेदिनीपुर,दक्षिण एवं उत्तर 24 परगना,हावड़ा,हुगली, कोलकाता जिलों) के तटीय इलाकों में 80 से 90 किलोमीटर प्रति घंटे की रफ्तार से तेज हवाएं चल रही हैं इनकी गति 20 मई की दोपहर/रात तक धीरे-धीरे और तेज होगी और 110-120 से लेकर 130 किलोमीटर प्रति घंटे के वेग से चलेगी।


    गहरा समुद्र क्षेत्र


    उत्तर पश्चिमऔर इससे जुड़े पश्चिमी- मध्य बंगाल की खाड़ी में तूफानी हवा की गति अभी 165-175 से 195किलोमीटर प्रति घंटे बनी हुई है। उत्तरी बंगाल की खाड़ी में हवा की गति अभी 150-160 से 175 किलोमीटर प्रति घंटे है। शाम तक इसके घटकर 155-165किलोमीटर प्रति घंटे पर आ जाने और फिर बढकर 185किलोमीटर प्रति घंटे हो जाने की आशंका है।


    (3) समुद्र की स्थिति


    समुद्र की स्थिति भयावह बनी हुई है और इसके पश्चिम मध्य बंगाल की खाड़ी में अगले 6 घंटे तक तथाबंगाल की खाड़ी के उत्तरी हिस्सों में अगले 12 घंटे तक ऐसे ही बने रहने का अनुमान है।


    (4) मछुआरों को चेतावनी


    मछुआरों को अगले चौबीस घंटों के दौरान दक्षिणी बंगाल की खाड़ी के पश्चिमी- मध्य और इससे सटे मध्य इलाकों और मध्य बंगाल की खाड़ी एवं उत्तरी बंगाल की खाड़ी औरओडिशा, पश्चिम बंगाल और इससे सटे बांग्लादेश से लगी उत्तरी बंगाल की खाड़ी में भी नहीं जाने की सलाह दी गई है।


    (5) समुद्री लहरों का अनुमान


    भूस्खलन के दौरान पश्चिम बंगाल के दक्षिणी एवं उत्तर 24 परगना के निचले इलाकों में 4-5 मीटर ऊंची लहरें और पूर्वी मेदिनीपुर के निचले इलाकों से 3-4 मीटर ऊंची लहरें उठ सकती हैं।


    (6) अनुमानित नुकसान एवं बचाव के लिए सुझाव


    (अ) पश्चिम बंगाल (पूर्वी मेदिनीपुर, दक्षिण एवं उत्तर 24 परगना, हावड़ा, हुगली, कोलकाता जिले)


    अनुमानित नुकसान:

      * सभी तरह के कच्चे घरों को भारी नुकसान, पुराने पक्का मकानों को कुछ नुकसान, बहती चीजों से भी खतरे की आशंका
      * संचार एवं बिजली के खंभों का बड़ी संख्या में उखड़ना
      * कई जगहों पर रेल /सड़क मार्ग का बाधित होना
      * खेतों में लगी फसलों, बाग- बगीचे का भारी नुकसान
      * पाम एवं नारियल के पेड़ों का हवा के झोंकों से उखड़ना
      * आम के पेड़ जैसे बड़े झाड़ीदार पेड़ों का उखड़ना
      * लंगर से बंधे बड़े नावों और जहाजों का टूटना।

    मछुआरों को चेतावनी और बचने के लिए सुझाए गए उपाय

      * 20 मई,2020 तक मछली पकड़ने का काम पूरी तरह बंद रखना
      * रेल और सड़क यातायात को रोक देना
      * प्रभावित इलाकों में रह रहे लोगों को घर के अंदर ही रहने की सलाह,निचले इलाकों से लोगों को कहीं सुरक्षित जगह ले जाना
      * मोटर बोट एवं छोटे जहाजों से आवाजाही नहीं करने की सलाह

    ओडिशा (जगतसिंहपुर , केंद्रपाड़ा, भद्रक, बालासोर, जाजपुर, मयूरभंज)


    अनुमानित नुकसान

      * झोपड़पट्टियों का पूरी तरह सफाया, कच्चे मकानों को भारी नुकसान, बहने वाली चीजों से भी खतरा
      * बिजली एवं संचार खंभों का मुड़ जाना/ उखाड़ना
      * कच्ची एवं पार्टी सड़कों को भारी नुकसान, रेलवे, ऊपर से गुजरते बिजली के तार, सिग्नल व्यवस्था को मामूली नुकसान
      * खेतों में लगी फसलों, बाग-बगीचों को भारी नुकसान
      * हरे नारियल का गिरना और पाम पत्रों का टूटना
      * आम जैसे झाड़ीदार पेड़ों का गिरना
      * लंगर से बंधे छोटे नाव टूट कर बिखर सकते हैं

    मछुआरों को चेतावनी एवं बचने के लिए सुझाव

      * 20 मई तक मछली पकड़ने का काम पूरी तरह बंद रखना
      * रेल एवं सड़क यातायात का रास्ता बदलना या निलंबित रखना
      * प्रभावित इलाकों में लोगों को घरों में ही बने रहने की सलाह
      * मोटर से संचालित नावों या छोटे जहाजों से आवाजाही नहीं करने की सलाह

    7. तूफान के तट से टकराने की बाद की स्थिति:


    तट से टकराने के बाद चक्रवात के उत्तर-उत्तर-पूर्व की ओर पश्चिम बंगाल के गांगेय क्षेत्र और बांग्लादेश की ओर बढ़ने की संभावना है। बाद में यह धीरे-धीरे कमजोर होता जाएगा। चक्रवात के 21 मई की सुबह तक अपनी भीषणता बनाए रखने की संभावना है जिसके बाद यह बांग्लादेश की ओर बढते हुए कमजोर हो जाएगा।


    इसके प्रभाव से पश्चिम बंगाल के आंतरिक जिलों (मुर्शिदाबाद और नादिया) में 20 मई की रात से 21 मई की सुबह के दौरान हवाओं की गति 70-80 किमी प्रति घंटे से लेकर 90 किलोमीटर प्रति घंटे तक पहुंचने की संभावना है।


    पश्चिम बंगाल के गांगेय क्षेत्रों, मालदा और दीनाजपुर जिलों, पश्चिम बंगाल के हिमालयी क्षेत्रों तथा सिक्किम में कई स्थानों पर आज और कल भारी बारिश होने की संभावना है।


    पश्चिम बंगाल के गांगेय क्षेत्रों में अनुमानित नुकसान और इसके लिए कार्रवाई का सुझाव


    (i)बिजली और संचार की लाइनों को मामूली नुकसान (ii)कच्चे और कुछ पक्की सडकों को नुकसान (iii) पेडो की शाखाएं टूटना और कई पेडों जगह पर छोटे पेडों का उखडना, (iv) केले और पपीते के पेडों को नुकसान (v) प्रभावित लोगों को घर पर रहने की सलाह दी गई है।


    इस बारे में अद्यतन जानकारी के लिए कृपया www.rsmcnewdelhi.imd.gov.in और www.mausam.imd.gov.in पर संपर्क करें


    (कृपया विवरण और ग्राफिक्स देखने के लिए लिंक पर क्लिक करें)


    एएम / एमएस

    
    
    (Release ID: 1625532) Visitor Counter : 125
    
    
      Read this release in: Manipuri , English , Punjabi , Tamil , Urdu
    
    
    

      
      
      
      
      
      
      
      
      
      
      
      
      
      
*