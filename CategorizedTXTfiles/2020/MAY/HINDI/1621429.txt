      नागरिक उड्डयन मंत्रालय

      कोविड-19 लॉकडाउन की अवधि के दौरान लाइफलाइन उड़ान के अंतर्गत 452 उड़ानें संचालित की गईं
      Posted On: 05 MAY 2020 7:12PM by PIB Delhi


      एयर इंडिया, अलायंस एयर, आईएएफ और निजी विमान वाहकों द्वारा लाइफलाइन उड़ान के तहत 452 उड़ानें संचालित की गई हैं। इनमें से 272 उड़ानें एयर इंडिया और अलायंस एयर द्वारा संचालित की गई हैं। अब तक ले जाया गया कार्गो लगभग 824.44 टन है। लाइफलाइन उड़ान द्वारा तय की गई अब तक की हवाई दूरी 4,41,564 किमी से अधिक है। नागरिक उड्डयन मंत्रालय द्वारा लाइफलाइन उड़ान की उड़ानों को संचालित किया जा रहा है ताकि कोविड-19 के खिलाफ भारत के युद्ध का समर्थन करने के लिए देश के दूर-दराज के हिस्सों में आवश्यक चिकित्सा कार्गो का परिवहन किया जा सके।


      पवन हंस लिमिटेड सहित हेलीकॉप्टर सेवाएं जम्मू एवं कश्मीर, लद्दाख, द्वीपों और पूर्वोत्तर क्षेत्र में महत्वपूर्ण चिकित्सा कार्गो और रोगियों का परिवहन कर रही है। पवन हंस ने 4 मई, 2020 तक 7,729 किमी की दूरी तय करते हुए 2.27 टन कार्गो का परिवहन किया है।


      इसमें विशेष ध्यान पूर्वोत्तर क्षेत्र, द्वीपों और पहाड़ी राज्यों पर दिया गया है।


      एयर इंडिया और आईएएफ ने मुख्य रूप से जम्मू एवं कश्मीर, लद्दाख, पूर्वोत्तर और अन्य द्वीप क्षेत्रों के लिए सहयोग किया है।


      घरेलू कार्गो ऑपरेटर स्पाइसजेट, ब्लू डार्ट, इंडिगो और विस्तारा वाणिज्यिक आधार पर कार्गो उड़ानें संचालित कर रहे हैं। स्पाइसजेट ने 24 मार्च से 4 मई 2020 के दौरान 13,61,141 किमी की दूरी को कवर करते हुए 796 कार्गो उड़ानें संचालित कीं और 5,817 टन माल ढोया है। इनमें से 290 अंतर्राष्ट्रीय कार्गो उड़ानें थीं। ब्लू डार्ट ने 25 मार्च से 4 मई 2020 के दौरान 2,94,928 किमी की दूरी को कवर करते हुए 266 कार्गो उड़ानों का संचालन किया और 4,522 टन माल ढोया। इनमें से 13 अंतर्राष्ट्रीय कार्गो उड़ानें थीं। इंडिगो ने 3 अप्रैल से 4 मई 2020 के दौरान 1,50,803 किमी की दूरी को कवर करते हुए 90 कार्गो उड़ानें संचालित की हैं और लगभग 444 टन कार्गो का परिवहन किया है जिनमें 34 अंतर्राष्ट्रीय उड़ानें शामिल हैं। इसमें सरकार के लिए मुफ्त में ढोई जाने वाली चिकित्सा आपूर्ति भी शामिल है। विस्तारा ने 19 अप्रैल से 4 मई 2020 के दौरान 30,614 किलोमीटर की दूरी तय करते हुए लगभग 144 टन माल ढोने वाली 22 कार्गो उड़ानें संचालित की हैं।


      अंतरराष्ट्रीय क्षेत्र में दवा, चिकित्सा उपकरण और कोविड-19 राहत सामग्री के परिवहन के लिए पूर्वी एशिया के साथ एक कार्गो एयर-ब्रिज की स्थापना की गई थी। इसमें एयर इंडिया द्वारा पूर्वी एशिया से लाए गए मेडिकल कार्गो की मात्रा 956 टन है।


      उपरोक्त के अलावा 14 अप्रैल से लेकर 4 मई 2020 तक ब्लू डार्ट ने गुआंगझू और शंघाई से लगभग 114 टन और हॉन्ग कॉन्ग से 24 टन चिकित्सा सामग्री का परिवहन किया है। स्पाइसजेट ने भी 4 मई 2020 तक शंघाई और गुआंगझू से 204 टन चिकित्सा सामग्री का परिवहन किया और 4 मई 2020 तक हॉन्ग कॉन्ग और सिंगापुर से 16 टन चिकित्सा आपूर्ति का परिवहन किया।


      ****


      एएम/जीबी

    
    
    (Release ID: 1621429) Visitor Counter : 23
    
    
      Read this release in: English , Urdu , Assamese , Manipuri , Bengali , Punjabi , Odia , Tamil , Telugu , Kannada