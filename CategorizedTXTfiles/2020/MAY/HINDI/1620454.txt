      रक्षा मंत्रालय

      राष्‍ट्र के साथ कोविड-19 योद्धाओं का आभार प्रकट करेगा भारतीय तट रक्षक बल
      Posted On: 02 MAY 2020 5:33PM by PIB Delhi


    कोरोना वायरस (कोविड-19) को फैलने से रोकने के सरकार के प्रयासों के साथ एकजुटता प्रकट करते हुए भारतीय तटरक्षक (आईसीजी)बल ने नाविकों , विशेष रूप से मछुआरों के समुदाय, बंदरगाहों और अन्‍य एजेंसियों को इस संबंध में बरती जाने वाली सावधानियों से अवगत कराने में अग्र‍सक्रिय रूप से अतिरिक्‍त समुदाय सम्‍पर्क कार्यक्रमों का दायित्‍व ग्रहण किया है। गरीबों और प्रवासी श्रमिकों को उनके स्‍थानों पर राशन/खाना वितरित करने में आईसीजी की इकाइयां भी स्‍थानीय प्रशासन को सहायता दे रही हैं। इसके अलावा, आईसीजी कोविड योद्धाओं के प्रयासों की सराहना करने की रक्षा मंत्रालय (एमओडी) की पहल में अग्रणी रहा है।


    पोतों पर रोशनी करने और कोरोना रोगियों के उपचार में जुटे अस्‍पतालों पर पुष्‍प वर्षा करने के जरिए आईसीजी भी ‘इंडिया थैंक्‍स कोविड-19 वॉरियर्स’ पहल में सक्रिय रूप से भाग ले रहा है। कोविड योद्धाओं के प्रयासों की सराहना करते हुए 3 मई 2020 को दूरदराज के इलाकों और अंडमान निकोबार द्वीप समूह और लक्षद्वीप तथा मिनिकॉय द्वीप समूह जैसे सुदूर क्षेत्रों सहित देश की पूरी तटीय रेखा के साथ 25 स्‍थानों पर पोतों को प्रकाशवान किया जाएगा।इसके अलावा आईसीजी हेलीकॉप्‍टर पांच स्‍थानों पर कोविड-19 अस्‍पतालों पर फूल बरसाएंगे।


    कुल 46 आईसीजी पोत और लगभग 10 हेलीकॉप्टर इस पहल में हिस्सा लेंगे। जिन स्थानों पर आईसीजी के पोतऔर विमान भाग लेंगेवे हैं:

                             
क्रम संख्‍या  स्‍थान         
                             
                             
                             
पोत           हेलीकॉप्‍टर    
                             
                             
                                           
01            पोरबंदर          दमन         
                                           
                                           
                                           
02            ओखा              मुंबई       
                                           
                                           
                                           
03            रत्नागिरी        गोवा        
                                           
                                           
                                           
04            दहानू            चेन्नई      
                                           
                                           
                                           
05            मुरुद            पोर्ट ब्लेयर
                                           
                                           
                                           
06            गोवा                         
                                           
                                           
                                           
07            न्यू मंगलौर                  
                                           
                                           
                                           
08            कावरात्ती                    
                                           
                                           
                                           
09            तूतीकोरिन                    
                                           
                                           
                                           
10            कन्याकूमारी                  
                                           
                                           
                                           
11            चेन्नई                       
                                           
                                           
                                           
12            कृष्णापट्टनम                 
                                           
                                           
                                           
13            निजामापट्टनम                 
                                           
                                           
                                           
14            पुडुचेरी                     
                                           
                                           
                                           
15            काकीनाडा                     
                                           
                                           
                                           
16            पारादीप                      
                                           
                                           
                                           
17            गोपालपुर / पुरी              
                                           
                                           
                                           
18            सागर द्वीप                   
                                           
                                           
                                           
19            पोर्ट ब्लेयर                 
                                           
                                           
                                           
20            दिगलीपुर                     
                                           
                                           
                                           
21            मायाबंदर                     
                                           
                                           
                                           
22            हटबे                         
                                           
                                           
                                           
23            कैम्पबॅल बे                  
                                           
                                           

    आईसीजी के पोत और विमान समुद्र में कड़ी निगरानी रखते हैं और भारतीय उपमहाद्वीप के आसपास सुरक्षित और संरक्षित सागर सुनिश्चित करने के लिए प्रतिबद्ध हैं। यह तटीय निगरानी रडार नेटवर्क के माध्यम से हमारे तटों की 24x7 इलेक्ट्रॉनिक निगरानी भी बरकरार रखे हुए है।


    एएम/आरके/डीसी


    

    
    (Release ID: 1620454) Visitor Counter : 172
    
    
      Read this release in: English , Urdu , Assamese , Bengali , Manipuri , Punjabi , Gujarati , Odia , Tamil , Telugu , Kannada