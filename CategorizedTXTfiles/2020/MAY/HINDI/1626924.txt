      रक्षा मंत्रालय

      रक्षा मंत्री श्री राजनाथ सिंह ने कोविड-19के प्रभाव को कम करने के उपायों पर ऑस्ट्रेलिया की रक्षा मंत्री से फोन पर बात की
      Posted On: 26 MAY 2020 3:28PM by PIB Delhi


    रक्षा मंत्री श्री राजनाथ सिंह ने आज ऑस्ट्रेलिया की रक्षा मंत्री सुश्री लिंडा रेनॉल्ड्स के साथ टेलीफोन पर बातचीत की।


    दोनों रक्षा मंत्रियों ने कोविड -19 महामारी से निपटने के लिए अपनी ओर से किए गए प्रयासों पर चर्चा की। श्री राजनाथ सिंह ने सुश्री लिंडा रेनॉल्ड्स को कोविड -19 से निपटने के अंतर्राष्ट्रीय प्रयासों में भारत के योगदान की जानकारी दी और महामारी के खिलाफ वैश्विक लड़ाई में आपसी सहयोग के क्षेत्रों पर चर्चा की। दोनों ने इस बात पर भी सहमति जताई कि भारत-ऑस्ट्रेलिया रणनीतिक साझेदारी दोनों देशों को कोविड -19 से संबंधित चुनौतियों से निपटने के लिए अन्य देशों के साथ मिलकर काम करने का एक अच्छा आधार प्रदान करती है।


    दोनों मंत्रियों ने भारत-ऑस्ट्रेलिया सामरिक साझेदारी की रूप रेखा के तहत द्विपक्षीय रक्षा और सुरक्षा सहयोग की पहल को आगे बढ़ाने की अपनी प्रतिबद्धता भी व्यक्त की।


    ***


    एसजी/एएम / एमएस/एसएस


    

    
    (Release ID: 1626924) Visitor Counter : 163
    
    
      Read this release in: English , Urdu , Marathi , Assamese , Manipuri , Bengali , Punjabi , Odia , Tamil , Telugu , Kannada , Malayalam