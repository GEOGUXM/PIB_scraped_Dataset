      सूक्ष्‍म, लघु एवं मध्‍यम उद्यम मंत्रालय

      श्री गडकरी ने कहा कि उद्योगों को सकारात्मक दृष्टिकोण अपनाना चाहिए और कोविड-19 संकट खत्म होने के बाद उत्पन्न हुए अवसरों का लाभ उठाना चाहिए
      Posted On: 07 MAY 2020 5:15PM by PIB Delhi


    एमएसएमई और सड़क परिवहन एवं राजमार्ग मंत्री, श्री नितिन गडकरी ने कहा कि उद्योगों को सकारात्मक दृष्टिकोण अपनाना चाहिए और कोविड-19 महामारी के बाद उत्पन्न होने वाले अवसरों का लाभ उठाना चाहिए। वे आज इंदौर मैनेजमेंट एसोसिएशन द्वारा आयोजित एक वेबिनार , “ एमएसएमई एंड इंफ्रास्ट्रक्चर , पोस्ट कोविड - 19: लाइफ ऑफ दिज टू लाइफलाइन्स ऑफ द इंडियन इकोनॉमी" को संबोधित कर रहे थे।


    श्री गडकरी ने उद्योग जगत से आह्वान किया कि उद्योगों द्वारा यह सुनिश्चित किया जाना चाहिए कि कोविड - 19 के प्रसार को रोकने के लिए आवश्यक निवारक उपाय अपनाए जाएं। उन्होंने जोर देकर कहा कि संगठनों को यह सुनिश्चित करना चाहिए कि उनके श्रमिकों और कर्मचारियों का ख्याल रखा जाए- भोजन , आश्रय और सामाजिक दूरी वाले मानदंडों का पालन करते हुए। उन्होंने जोर देकर कहा कि उद्योग को सकारात्मक दृष्टिकोण अपनाना चाहिए और कोविड - 19 संकट खत्म होने पर निर्मित होने वाले अवसरों का लाभ उठाना चाहिए।


    उन्होंने कहा कि संकट से बाहर निकलने के लिए सभी हितधारकों को, लोगों के जीवन और आजीविका को सुनिश्चित करते हुए, एकीकृत दृष्टिकोण अपनाना चाहिए। श्री गडकरी ने उद्योग जगत से इस संकट पर विजय प्राप्त करने के लिए वर्तमान समय के दौरान सकारात्मक रुख अपनाने का भी आग्रह किया।


    केंद्रीय मंत्री ने इस बात पर बल दिया कि निर्यात को बढ़ावा देने पर विशेष ध्यान देना समय की मांग है। इसके अलावा , उन्होंने उल्लेख किया कि आयात को घरेलू उत्पादन के साथ स्थानांतरित करने के लिए आयात प्रतिस्थापन पर भी ध्यान देने की आवश्यकता है।


    मंत्री ने याद किया कि जापान सरकार ने चीन से जापानी निवेश को निकालने और उसे अन्यत्र स्थानांतरित करने के लिए अपने उद्योगों के लिए विशेष पैकेज की पेशकश की है। उन्होंने कहा कि भारत के लिए यह एक अवसर है जिसे लपक लेना चाहिए। कुछ प्रमुख मुद्दों पर प्रकाश डाला गया और सुझावों में शामिल किया गया, जिनमें शामिल है: कार्यशील पूंजी सीमा में अतिरिक्त पूंजी के रूप में 10% की वृद्धि को 30% तक करने प्रावधान , कंपनी अधिनियम में छूट जिससे सामाजिक समुदाय से नगदी की व्यवस्था की जा सके , कोविड-19 से संक्रमित श्रमिकों को फायदा पहुंचाना , श्रम कानूनों में छूट , लॉकडाउन के दौरान बिजली के बिलों में छूट , जीएसटी और अग्रिम कर को स्थगित करना , आय योजना के स्वैच्छिक प्रकटीकरण के समान ही कोविड-19 के लिए एक योजना की शुरुआत करना आदि।


    श्री गडकरी ने प्रतिनिधियों के सवालों का जवाब दिया और सरकार द्वारा हर संभव मदद प्रदान करने का आश्वासन दिया। उन्होंने बताया कि वे संबंधित विभागों के साथ मिलकर इन विषयों को उठाएंगे।


    एएम / एके-

    
    
    (Release ID: 1621918) Visitor Counter : 75
    
    
      Read this release in: English , Urdu , Manipuri , Assamese , Bengali , Punjabi , Tamil , Telugu , Kannada