      विज्ञान एवं प्रौद्योगिकी मंत्रालय

      सीएसआईआर ने कोविड-19 से निपटने के लिए नैदानिक ​​समाधान और जोखिम स्तरीकरण रणनीतियां विकसित करने के उद्देश्‍य से इंटेल इंडिया और आईआईआईटी-हैदराबाद के साथ सहयोग किया
      Posted On: 15 MAY 2020 6:33PM by PIB Delhi


    सार्स- सीओवी-2 का संचरण (ट्रांसमिशन) कम करने के लिए जोखिम वाले रोगियों पर तेजी से परीक्षण और भविष्यवाणी करने की क्षमता विकसित करने के लिए सीएसआईआर इंटेल इंडिया और इंटरनेशनल इंस्टीट्यूट ऑफ इंफॉर्मेशन टेक्नोलॉजी (आईआईआईटी) , हैदराबाद के साथ मिलकर काम कर रहा है ताकि सह रूग्‍णता के रोगियों के लिए महामारी विज्ञान और एआई-आधारित जोखिम स्तरीकरण को समझने के लिए तेजी से और कम खर्चीले कोविड​​-19 जांच और कोरोनावायरस जीनोम परिणाम को प्राप्त किया जा सके।


    पहल के एक हिस्से के रूप में , इंटेल इंडिया एक एंड-टू-एंड सिस्टम विकसित कर रहा है जिसमें कई एप्लिकेशन , टेस्टिंग डिवाइस , डेटा कलेक्शन / एग्रीगेशन गेटवे , डेटा एक्सचेंज एसडीकेऔर एआईमॉडल-हब प्लेटफॉर्म शामिल हैं। सीएसआईआर की सहायक प्रयोगशालाओं जैसे सीएसआईआर - आईजीआईबी , सीएसआईआर - सीसीएमबी , सीएसआईआर - आईएमटीईसीएच , सीएसआईआर - आईआईपी , सीएसआईआर - सीएलआरआईऔर अन्य विभिन्न अस्पतालों और नैदानिक ​​श्रृंखलाओं के साथ मिलकर विस्‍तृत निदान करेंगे। आईआईआईटी-हैदराबाद जोखिम स्तरीकरण एल्गोरिदम विकसित करेगा जो महामारी का मुकाबला करने के लिए दीर्घकालिक तैयारी के लिए दवा और टीके की खोज में मदद कर सकता है।


    सीएसआईआर के महानिदेशक डॉ. शेखर सी. मांडेका मानना है , “ बहु-अनुशासनात्मक साझेदारी कोविड​​-19 की चुनौती से निपटने के लिए महत्वपूर्ण है और सीएसआईआर को आईआईआईटी - हैदराबाद और इंटेल इंडिया के साथ सहयोग करने की खुशी है जो जीनोमिक्स , बिग डेटा और एआई में अतिरिक्‍त जान लाते हैं।"


    इंटेल इंडिया की कंट्री हेडऔर डेटा प्लेटफॉर्म ग्रुप , इंटेल कॉर्पोरेशन की उपाध्यक्ष , निवृति राय का कहना है , “इंटेल इंडिया कोविड-19से मुकाबला करने के लिए तेजी से उपाय का पता लगाना चाहता है और वह उसे लागू करने के लिए सीएसआईआरऔर आईआईटी-हैदराबादके साथ काम करने के लिए प्रतिबद्ध है। इंटेल ऐसी तकनीकों का निर्माण करता है जो जीवन को समृद्ध करती हैं और यह पहल तत्काल स्थानीय जरूरतों के लिए प्रभावी और मापनीय समाधान खोजने के लिए उन्नत प्रौद्योगिकी को तैनात करने पर हमारा ध्यान केंद्रित करती है। सार्स- सीओवी - 1 के कारण प्रौद्योगिकी सस्ती , अधिक सुलभ और कहीं अधिक कुशल हो गई है और सार्स- सीओवी - 2 के खिलाफ इस लड़ाई में महत्वपूर्ण बनी हुई है क्योंकि इससे उच्च पूर्वानुमान , तेज गति के साथ सटीक निदान , दवा और टीके की खोज की जा सकती है। ”


    आईआईआईटी-हैदराबाद के निदेशक पी. जे. नारायणनने उल्लेख किया , “ आईआईआईटी-हैदराबाद के लिए यह रोमांचक है कि वह कई सीएसआईआर की अनेक प्रयोगशालाओं से जुड़े देश के शीर्ष वैज्ञानिकों के साथ काम कर रहा है और इंटेल जैसे अग्रणी उद्योग कोविड-19 और अन्‍य समस्‍याओं के बेहतर अनुक्रमण के लिए समाधान ढूंढ रहे हैं। हम एल्गोरिदम , विज्ञान और एआई ” में अपनी विशेषज्ञता के माध्यम से इस गतिविधि में अपना योगदान देने के लिए तत्पर हैं। ”


    # सीएसआईआर का कोविड 19 से मुकाबला


    ****


    एएम/केपी (सीएसआईआर विज्ञप्ति)

    
    
    (Release ID: 1624336) Visitor Counter : 36
    
    
      Read this release in: English , Urdu , Marathi , Tamil , Telugu , Kannada