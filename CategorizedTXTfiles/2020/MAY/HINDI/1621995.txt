      विज्ञान एवं प्रौद्योगिकी मंत्रालय

      एनसीएसटीसी-जीयूजेसीओएसटी ‘जागरूकता और तैयारी के द्वारा कोविड-19 पर नियंत्रण’ पर वेबिनार सीरीज आयोजित करेंगे
      Posted On: 07 MAY 2020 5:43PM by PIB Delhi


    राष्ट्रीय विज्ञान एवं प्रौद्योगिकी संचार परिषद (एनसीएसटीसी), विज्ञान एवं प्रौद्योगिकी विभाग, भारत सरकार 10-16 मई 2020 के दौरान गुजरात विज्ञान एवं प्रौद्योगिकी परिषद (जीयूजेसीओएसटी) के साथ मिलकर ‘कोविड-19 के दौर में विज्ञान संचार’ पर सिटीजंस साइंस वेबिनार सीरीज का आयोजन करेगी, जो प्रतिदिन सुबह 10 से 11 (पूर्वाह्न) बजे तक होगी। इस वेबिनार में इंटरनेट के माध्यम से ऑनलाइन शामिल हुआ जा सकेगा।


    वेबिनार से विभिन्न विधियों और माध्यमों के द्वारा वर्तमान महामारी से उबरने के तरीके सामने रखे जाएंगे, जो वर्तमान दौर के लिए अति आवश्यक है। इससे कोविड-19 से पैदा वर्तमान स्वास्थ्य संकट के हालात से निपटने और समाधान निकालने की दिशा में जागरूकता पैदा होगी और तैयारियों में सहायता मिलेगी।


    चुनौती का हल निकालने की दिशा में आवश्यक कदम उठाने और समाज को तैयार करने के क्रम में विद्यार्थियों, शिक्षाविदों, मीडिया और स्वयंसेवकों आदि सहित विभिन्न हितधारकों की भागीदारी से समाज तक आवश्यक सूचनाएं पहुंचाने जैसी रणनीतियों का फायदा मिलेगा।


    सामुदायिक स्तर पर प्रतिक्रिया को प्रोत्साहन देने के लिए विज्ञान को प्रभावी रूप से लोकप्रिय बनाकर संबंधित जोखिमों के संचार से प्रमाणित वैज्ञानिक एवं स्वास्थ्य सूचनाओं के प्रसार और उपयोग में सहायता मिलेगी। साथ ही इससे आपदा प्रबंधन को आसान बनाने में मदद मिलेगी।


    ****


    एएम/ एमपी /डीसी (डीएसटी)

    
    
    (Release ID: 1621995) Visitor Counter : 69
    
    
      Read this release in: English , Urdu , Marathi , Bengali , Punjabi , Tamil , Telugu