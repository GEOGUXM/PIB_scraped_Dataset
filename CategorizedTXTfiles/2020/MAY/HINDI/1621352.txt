      उप राष्ट्रपति सचिवालय

      माननीय उपराष्ट्रपति ने बुद्ध पूर्णिमा की पूर्वसंध्या पर देशवासियों को शुभकामनाएं दीं
      Posted On: 06 MAY 2020 4:03PM by PIB Delhi


    भारत के उपराष्ट्रपति , श्री एम वेंकैया नायडू ने बुद्ध पूर्णिमा के शुभ अवसर पर देशवासियों को बधाई दी है। उनका शुभकामना संदेश निम्न है -


    “भगवान बुद्ध की जन्म जयंती , बुद्ध पूर्णिमा के पावन अवसर पर देशवासियों को शुभकामनाएं देता हूं।


    सम्यक आचरण में भगवान बुद्ध द्वारा प्रतिपादित अष्टांग मार्ग तथा व्यवहार में पंचशील के अनुसरण से ही मानवता संसार के चार आर्य सत्यों का समाधान कर , आध्यात्मिक उत्कर्ष प्राप्त कर सकती है। भगवान बुद्ध का सत्य , शांति और करुणा का संदेश सदैव मानवता का मार्गदर्शन करता रहेगा।


    कोविड महामारी की अवधि में भगवान बुद्ध का स्नेह और करुणा का शाश्वत संदेश कहीं अधिक प्रासंगिक है, कि हम सहिष्णुता से समाज को संगठित रखें , सहानुभूति के भाव से जरूरतमंदों की हर संभव सहायता करें। इस महामारी में अपनी चिंता किए बिना समाज के स्वास्थ्य और सुरक्षा के प्रहरियों के प्रति कृतज्ञता का भाव रखें।


    ****

        VRRK/MS/MSY/RK
    
    
    (Release ID: 1621352) Visitor Counter : 114
    
    
      Read this release in: English , Urdu , Marathi , Bengali , Manipuri , Punjabi , Gujarati , Odia , Tamil , Telugu , Malayalam