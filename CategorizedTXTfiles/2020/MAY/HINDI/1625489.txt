      शिक्षा मंत्रालय

      मानव संसाधन विकास मंत्री ने छात्रों के लिए साइबर सुरक्षा, 21वीं सदी के कौशल और प्रधानाचार्यों के लिए हैंडबुक सहित सीबीएसई द्वारा तैयार 3 पुस्तिकाओं का विमोचन किया
      Posted On: 20 MAY 2020 5:53PM by PIB Delhi


    केंद्रीय मानव संसाधन विकास मंत्री श्री रमेश पोखरियाल 'निशंक' ने आज नई दिल्ली में वीडियो कॉन्फ्रेंसिंग के माध्यम से केंद्रीय माध्यमिक शिक्षा बोर्ड (सीबीएसई) द्वारा शिक्षा के मूल्य-आधारित वैश्विक मानकों को अपनाने के लिए बोर्ड द्वारा किए गए उपायों के संबंध में तैयार की गई तीन हैंडबुक्‍स का आज विमोचन किया।


    इन तीन पुस्तिकाओं का विमोचन करते हुएकेंद्रीय मानव संसाधन विकास मंत्री ने बताया कि 'साइबर सेफ्टी-ए हैंडबुक फॉर स्‍टुडेंट्स ऑफ सेकेंडरी एंड सीनियर सेकेंडरी स्‍कूल्‍स’ नौंवींसे बारहवींकक्षा तक के छात्रों के बीच साइबर सुरक्षा के बारे में जागरूकता फैलाने के लिए तैयार की गई है। उन्होंने कहा कि इंटरनेट और अन्य डिजिटल प्लेटफॉर्म का उपयोग करने वाले उन किशोरों के लिए यह पुस्तिका सही मार्गदर्शिका साबित होगी, जिन्‍हें अक्सर विभिन्न प्रकार के सुरक्षा जोखिमों का सामना करना पड़ सकता है।


    श्री पोखरियाल ने बताया कि 'इन परसूट ऑफ एक्सीलेंस-ए हैंडबुक फॉर प्रिंसिपल्स' के माध्यम से स्कूलों के प्रधानाचार्यों को बोर्ड की प्रणालियों और अन्य उपयोगी जानकारी से अवगत कराया जाएगा।यह स्कूलों और सीबीएसई प्रशासन के बीच बेहतर समन्वय सुनिश्चित करेगी।उन्होंने बताया कि तीसरी पुस्तिका ‘टवेंटी फर्स्‍ट सेंचुरी स्किल्‍स : ए हैंडबुक' के माध्यम से सीबीएसई सभी को 21वीं सदी के कौशलों से अवगत कराएगा और उन कौशलों का अपने दैनिक जीवन में उपयोग करने के लिए प्रेरित करेगा।


    श्री पोखरियाल ने देश की संपूर्ण शिक्षा प्रणाली के तहत सभी हितधारकों को लाभान्वित करने के लिए पुस्तिकाएं तैयार करने हेतु सीबीएसई के प्रयासों की सराहना की। श्री पोखरियाल ने आशा व्यक्त की कि इन पुस्तिकाओं से साइबर सुरक्षा की बेहतर समझ विकसित करने, दक्षता में सुधार लाने, कौशल और नेतृत्व का अनुभव प्राप्त करने में मदद मिलेगी।


    साइबर सिक्‍योरिटी हैंडबुक देखने के लिए यहां क्लिक कीजिए : http://cbseacademic.nic.in/web_material/Manuals/Cyber_Safety_Manual.pdf


    प्रिंसीपल हैंडबुक को देखने के लिए यहां क्लिक कीजिए : http://cbseacademic.nic.in/web_material/Manuals/Principals_Handbook.pdf


    21 सेंचुरी स्किल्‍स हैंडबुक को देखने के लिए यहां क्लिक कीजिए : http://cbseacademic.nic.in/web_material/Manuals/21st_Century_Skill_Handbook.pdf


    *****


    एएम/आरके/डीसी
    
    

    
    (Release ID: 1625489) Visitor Counter : 182
    
    
      Read this release in: Telugu , English , Urdu , Marathi , Punjabi , Tamil