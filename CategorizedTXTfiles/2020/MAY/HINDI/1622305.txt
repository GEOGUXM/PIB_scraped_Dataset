      प्रधानमंत्री कार्यालय

      प्रधानमंत्री श्री नरेन्‍द्र मोदी और इटली के प्रधानमंत्री ज्‍यूसेपे कोंते के बीच टेलीफोन पर बातचीत
      Posted On: 08 MAY 2020 8:44PM by PIB Delhi


    प्रधानमंत्री श्री नरेन्‍द्र मोदी और इटली के प्रधानमंत्री ज्‍यूसेपे कोंते के बीच आज टेलीफोन पर बातचीत हुई।


    प्रधानमंत्री ने कोविड-19 महामारी के कारण इटली में हुई मौतों पर दुख प्रकट करते हुए अपनी संवेदनाएं व्‍यक्‍त की। उन्‍होंने संकट के समय इटली के नागरिकों द्वारा दिखाए गए धैर्य के लिए उनकी सराहना की।


    दोनों नेताओं ने अपने-अपने देशों और वैश्विक स्‍तर पर महामारी के स्‍वास्‍थ्‍य संबंधी और आर्थिक प्रभाव से निपटने के लिए आवश्‍यक उपायों पर विचार-विमर्श किया। दोनों नेताओं ने एक दूसरे के प्रति एकजुटता व्‍यक्‍त की और एक दूसरे के देश में फंसे नागरिकों के प्रति दिखाए गए आपसी सहयोग की सराहना की।


    प्रधानमंत्री ने श्री कोंते को आश्‍वासन दिया कि भारत आवश्‍यक दवाओं और अन्‍य सामग्री की व्‍यवस्‍था करने में इटली को उदारता से सहयोग देता रहेगा।


    दोनों नेता भारत और इटली के बीच द्विपक्षीय संबंधों को मजबूत बनाने के लिए आपस में सक्रिय सलाह-मशविरा और सहयोग करने पर सहमत हुए।


    इटली के प्रधानमंत्री ने प्रधानमंत्री श्री नरेन्‍द्र मोदी को उचित समय पर इटली आने का एक बार फिर निमंत्रण दिया।


    ****


    एएम/केपी/डीसी

    
    
    (Release ID: 1622305) Visitor Counter : 130
    
    
      Read this release in: English , Urdu , Marathi , Bengali , Manipuri , Assamese , Punjabi , Gujarati , Odia , Tamil , Telugu , Kannada , Malayalam