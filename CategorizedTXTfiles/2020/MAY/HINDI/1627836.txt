      संस्‍कृति मंत्रालय

      संस्कृति मंत्रालय की गांधी स्मृति और दर्शन समिति ने कोविड-19 के खिलाफ लड़ाई में सहयोग के लिए झारखंड प्रशासन को पीपीई किट और अन्य सामग्री भेजी
      
      ग्रामीण विकास सचिव श्री एन एन सिन्हा ने किट की खेप को हरी झंडी दिखाई

      Posted On: 29 MAY 2020 9:45PM by PIB Delhi

    कोविड -19 के खिलाफ लड़ाई में सहयोग के लिए गांधी स्मृति और दर्शन समिति (जीएसडीएस) , नई दिल्ली तथा ल्यूपिन ह्यूमन वेलफेयर एसोसिएशन , राजस्थान ने 29 मई 2020 को झारखंड के आदिवासी जिले खूंटी में जिला प्रशासन के उपयोग के लिए मुफ्त में 200 पीपीई किट , 50 थर्मामीटर , 10 हजार पीस नाइट्रिल ग्लव्स , 11 हजार मास्क और 500 फेस शील्ड भेजे।


    इस खेप को आज कृषि भवन में ग्रामीण विकास सचिव , भारत सरकार श्री एन एन सिन्हा ( आईएएस ) ने हरी झंडी दिखाई। इस समारोह में श्री दीपांकर ज्ञान , निदेशक जीएसडीएस और श्री सीता राम गुप्ता , सीईओ ल्यूपिन ह्यूमन वेलफेयर ऑर्गनाइजेशन भी उपस्थित रहे।


    कोविड -19 महामारी फैलने के बाद से ही जीएसडीएस और ल्यूपिन मिलकर विभिन्न संगठनों , सरकारी विभागों , गरीबों और जरूरतमंद लोगों को लगातार मुफ्त में मास्क और अन्य उपरोक्त सामग्रियों की आपूर्ति कर रहे हैं।


    जीएसडीएस के दिल्ली स्थित सृजन केंद्र और अन्य सृजन प्रशिक्षण - सह - उत्पादन केंद्रों पर मुफ्त वितरण के लिए सेफ्टी मास्क तैयार किए जा रहे हैं। इन केंद्रों को महात्मा गांधी की 150 वीं जयंती के मौके पर देश के कई हिस्सों में स्थापित किया गया है। इन मास्कों की नियमित आपूर्ति विभिन्न विभागों में की जा रही है।


    एसजी / एएम / एएस

    
    
    (Release ID: 1627836) Visitor Counter : 39
    
    
      Read this release in: English , Urdu , Bengali , Punjabi , Tamil , Telugu