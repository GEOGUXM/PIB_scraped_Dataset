      पृथ्‍वी विज्ञान मंत्रालय

      28 से 31 मई 2020 के दौरान उत्तरपश्चिम और मध्य भारत में बारिश के आसार
      
      उत्तरपश्चिम और मध्य भारत में चल रही लू और गंभीर लू की स्थिति कल, 29 मई 2020 से समाप्त हो सकती है
      
      अगले 48 घंटों के दौरान दक्षिणपश्चिम मॉनसून के आगे बढ़ने के लिए परिस्थितियां अनुकूल हैं

      Posted On: 28 MAY 2020 8:33PM by PIB Delhi

    भारत मौसम विज्ञान विभाग के राष्ट्रीय मौसम पूर्वानुमान केंद्र के अनुसार :


      * पूर्वी अफगानिस्तान और उससे लगे पाकिस्तान में मध्य क्षोभमंडल स्तर पर एक चक्रवाती प्रसार के रूप में पश्चिमी विक्षोभ बना हुआ है। कम दबाव का क्षेत्र उत्तरपूर्व राजस्थान और आसपास में बना है तथा एक पूर्व - पश्चिम निम्न वायुदाब का क्षेत्र (गर्त) निचले क्षोभमंडल स्तर में उत्तरी मैदानी इलाकों में बना है।

      * इसके प्रभाव से पश्चिमी हिमालयी क्षेत्र ( जम्मू और कश्मीर , लद्दाख , गिलगित - बाल्टिस्तान और मुजफ्फराबाद , हिमाचल प्रदेश और उत्तराखंड ) और उत्तर पश्चिम भारत के आसपास के मैदानी इलाकों में 28 से 31 मई 2020 के दौरान गरज के साथ छिटपुट से भारी वर्षा हो सकती है और इसी अवधि के दौरान मध्य प्रदेश में कई जगहों पर गरज के साथ छींटे / बारिश हो सकती है।
      * 28 से 31 मई के दौरान पश्चिमी हिमालयी क्षेत्र , पंजाब , हरियाणा , चंडीगढ़ और दिल्ली में गरज के साथ बिजली , ओलावृष्टि , आंधी / तेज हवाएं चल सकती हैं और 28 से 30 मई के दौरान ही उत्तर प्रदेश और राजस्थान में धूल भरी आंधी / गरज / तेज हवाएं चलने की संभावना है।
      * उपरोक्त मौसम के कारण कल , 29 मई 2020 से उत्तरपश्चिम और मध्य भारत के मैदानी इलाकों में चल रही लू और गंभीर लू की स्थिति समाप्त हो सकती है।

    इस बीच , आईएमडी द्वारा किए गए कुछ अवलोकन / अनुमान इस प्रकार से हैं :


    दक्षिण - पश्चिम मॉनसून मालदीव - कोमोरिन क्षेत्र के कुछ हिस्सों , बंगाल की खाड़ी के दक्षिणी हिस्से , अंडमान सागर के शेष इलाकों और अंडमान एवं निकोबार द्वीप समूहों की तरफ आगे बढ़ा है। अगले 48 घंटों के दौरान मालदीव - कोमोरिन क्षेत्र के कुछ हिस्सों में दक्षिण - पश्चिम मॉनसून के आगे बढ़ने के लिए परिस्थितियां अनुकूल होती जा रही हैं।


     1. 31 मई के करीब दक्षिण - पूर्व और आसपास के पूर्वमध्य अरब सागर के ऊपर कम दबाव का क्षेत्र बनने की संभावना को देखते हुए 1 जून 2020 के आसपास केरल में दक्षिण - पश्चिम मॉनसून पहुंचने के लिए परिस्थितियां अनुकूल होने की संभावना है।

     2. पश्चिम - मध्य अरब सागर के ऊपर कम दबाव का क्षेत्र और चक्रवाती प्रसार मध्य - क्षोभ मंडल स्तर तक बना हुआ है। अगले 48 घंटों के दौरान इसके उसी क्षेत्र में डिप्रेशन में तब्दील होने की पूरी संभावना है। यह अगले 72 घंटों के दौरान उत्तर - पश्चिम की ओर दक्षिण ओमान और पूर्वी यमन तट की ओर बढ़ सकता है।
     3. पूर्वी अफगानिस्तान और सटे हुए पाकिस्तान के ऊपर समुद्र स्तर से 5.8 और 7.6 किमी के बीच चक्रवाती प्रसार के रूप में पश्चिमी विक्षोक्ष बना हुआ है।
     4. उत्तरपूर्व राजस्थान और आसपास के क्षेत्र के ऊपर औसत समुद्र तल से 0.9 किमी ऊपर तक साइक्लोनिक सर्कुलेशन ( चक्रवाती प्रसार ) है।
     5. यह विदर्भ से तमिलनाडु के अंदरूनी हिस्सों , तेलंगाना से रायलसीमा तक समुद्र तल से 1.5 किमी ऊपर तक फैला हुआ है।
     6. दक्षिण - पश्चिम बंगाल की खाड़ी और उससे सटे दक्षिण श्रीलंका तट पर चक्रवाती प्रसार समुद्र तल से 3.1 और 4.5 किमी के बीच बना है।
     7. पूर्व - पश्चिम कम दबाव का क्षेत्र पंजाब से उत्तर छत्तीसगढ़ , हरियाणा , उत्तर - पूर्व राजस्थान और उत्तर मध्य प्रदेश तक समुद्र तल से 1.5 किमी ऊपर बना हुआ है।
     8. दक्षिण असम और आसपास के इलाकों में चक्रवाती प्रसार समुद्र तल से 3.1 किमी ऊपर तक बना है।
     9. दक्षिण - पूर्व अरब सागर और उससे सटे मालदीव क्षेत्र में समुद्र तल से 5.8 किमी ऊपर चक्रवाती प्रसार बना हुआ है।

    अगले 5 दिनों के लिए विस्तृत पूर्वानुमान और चेतावनी निम्नानुसार हैं :


    नोट - * बारिश अगले दिन 0830 बजे तक।


    लीजेंड्स : ग्रीन : कोई चेतावनी नहीं , येलो : अपडेट रहें , ऑरेंज - तैयार रहें ; रेड - एक्शन लें ,


    भारी बारिश : 64.5-115.5 मिमी / दिन ; अलग-अलग बारिश ( ≤ 25% स्टेशन पर बारिश का ) , छिटपुट या कुछ जगहों पर बारिश (26 से 50% स्टेशन का ) , कई जगहों पर या व्यापक बारिश (51-75% स्टेशन का ) और ज्यादातर जगहों पर या व्यापक बारिश ( > 75% स्टेशन पर बारिश का ) ।


    ज्यादा जानकारी और पूर्वानुमान के अपडेट के लिए कृपया आईएमडी दिल्ली की वेबसाइट पर जाएं : http://www.imd.gov.in/pages/allindiawxfcbulletin.php


    जिले स्तर की चेतावनी के लिए राज्य स्तर पर आईएमडी के मौसम विज्ञान केंद्रों / क्षेत्रीय मौसम विज्ञान केंद्रों की वेबसाइट पर जाएं।


    एसजी/एएम / एएस

    
    
    (Release ID: 1627595) Visitor Counter : 54
    
    
      Read this release in: Punjabi , Tamil , Bengali , English , Urdu
    
    
    

9.