      रक्षा मंत्रालय

      ऑपरेशन समुद्र सेतु – ‘आईएनएस मगर’ भारतीय नागरिकों को लेकर माले, मालदीव से रवाना हुआ
      Posted On: 10 MAY 2020 8:20PM by PIB Delhi


      भारतीय नागरिकों को माले, मालदीव से लाने के लिए भारतीय नौसेना का दूसरा जहाज , ‘ आईएनएस मगर ’ लोगों को लाने का कार्य पूरा करते हुए माले , मालदीव से रवाना हो गया है।


      ‘ वंदे भारत ’ मिशन के तहत ऑपरेशन समुद्र सेतु के हिस्से के रूप में भारतीय नौसेना ने मालदीव से भारतीय नागरिकों के लाने के दूसरे चरण के लिए ‘ आईएनएस मगर ’ को तैनात किया है। पहले चरण में , ‘ आईएनएस जलश्वा ’ ने 10 मई, 2020 को मालदीव में फंसे कुल 698 भारतीयों नागरिकों को निकाला था।


      माले में भारी बारिश के कारण परिस्थितियां कठिन हो गई थी , फिर भी जहाज ने लोगों की सुरक्षा सुनिश्चित करने के लिए पर्याप्त व्यवस्था की थी। जहाज में कुल 202 लोग सवार हुए जिसमें 24 महिलाएं , दो गर्भवती महिलाएं और दो बच्चे शामिल हैं। तमिलनाडु के रहने वाले एक , पुरूष का पैर टूटा हुआ है।


      8 मई को अपनाई गई प्रक्रिया के अनुसार , लाए गए सभी लोगों की चिकित्सकीय जांच की गई थी , उनके सामान को कीटाणुरहित कर दिया गया था और विभिन्न क्षेत्रों के अनुसार उन्हें परिचय पत्र (आईडी) भी आवंटित किए गए थे।


      लोगों को लाने की इस प्रक्रिया के तहत, ‘ आईएनएस मगर ’ आज शाम कोच्चि के लिए रवाना किया गया।


      ***


      एएम/पीकेपी –


    

    
    (Release ID: 1622860) Visitor Counter : 71
    
    
      Read this release in: Telugu , English , Urdu , Manipuri , Punjabi , Tamil