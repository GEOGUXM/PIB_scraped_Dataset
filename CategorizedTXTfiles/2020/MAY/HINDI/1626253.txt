      इलेक्ट्रानिक्स एवं आईटी मंत्रालय

      आईएमडी की मौसम सेवाएं उमंग मोबाइल ऐप के माध्यम से
      Posted On: 22 MAY 2020 6:57PM by PIB Delhi


    उमंग मोबाइल ऐप (न्यू एज गवर्नेस के लिए यूनिफायड मोबाइल ऐप्लीकेशन) भारत सरकार का आल इन वन सिंगल , एकीकृत , सुरक्षित , मल्टी-चैनल , मल्टी-प्लेटफार्म , बहु भाषी , मल्टी सर्विस मोबाइल ऐप है जो विभिन्न संगठनों (केंद्रीय एवं राज्य) की उच्च प्रभाव सेवाओं की सुविधा प्रदान करने के लिए एक मजबूत बैक एंड प्लेटफार्म द्वारा पावर्ड है। भारत के प्रधानमंत्री ने हमारे नागरिकों के लिए मोबाइल फोन पर सरकार को सुगम्य बनाने के एक वृहद लक्ष्य के साथ एक सिंगल मोबइल ऐप पर प्रमुख सरकारी सेवाओं को लाने के लिए 2017 में उमंग ऐप को लांच किया। 127 विभागों एवं 25 राज्यों की लगभग 660 सेवाएं तथा लगभग 180 यूटिलिटी बिल भुगतान सेवाएं लाइव हैं तथा कई और सेवाओं की योजनाएं हैं। उमंग यूजर बेस एंड्राय , आईओएस , वेब तथा कैओएस सहित 2.1 करोड़ को पार कर चुका है। नागरिक उमंग से अपने डिजीलाकर को एक्सेस कर सकते हैं और रैपिड ऐसेसमेंट सिस्टम (आरएएस) के जरिये , जिसे उमंग के साथ समेकित किया गया है , किसी सेवा का लाभ उठाने के बाद अपना फीडबैक दे सकते हैं।


    एमईआईटीवाई ने सरकारी सेवाओं की आनलाइन प्रदायगी को सुगम बनाने के द्वारा नागरिकों के जीवन को आरामदायक बनाने के लिए अभी हाल में कई पहल की है। डिजिटल इंडिया प्रोग्राम की पहलों को और बढ़ाने के लिए एमईआईटीवाई ‘ उमंग ऐप ‘ पर भारत मौसम विज्ञान विभाग (आईएमडी) को लेकर आया है।


    उमंग मोबाइल ऐप्लीकेशन पर आईएमडी की वेबसाइट पर होस्ट करने वाली निम्नलिखित सात सेवाओं को http://mausam.imd.gov.in पर ऑनबोर्ड किया गया है:

      * वर्तमान मौसम - 150 नगरों के लिए वर्तमान तापमान , आर्द्रता , हवा की गति , दिशा को एक दिन में आठ बार अपडेट किया जाता है। सूर्योदय/सूर्यास्त तथा चांद के उगने/डूबने के बारे में भी सूचना दी जाती है।
      * नाऊकास्ट -आईएमडी के राज्य मौसम विज्ञान विभाग केंद्रों द्वारा भारत के लगभग 800 स्टेशनों और जिलों के बारे में स्थानीयकृत मौसम अवधारणाओं तथा उनकी तीव्रता की तीन घंटे की चेतावनी जारी की जाती है। उग्र मौसम की स्थिति में चेतावनी में इसके प्रभाव को भी शामिल किया जाता है।
      * नगर का पूर्वानुमान - भारत के लगभग 450 नगरों के मौसम की स्थितियों के पिछले 24 घंटों एवं 7 दिन के पूर्वानुमान दिए जाते हैं।
      * वर्षा की सूचना - अखिल भारतीय जिला वर्षा सूचना , दैनिक , साप्ताहिक , मासिक एवं संचयी श्रृंखला उपलब्ध है।
      * पर्यटन पूर्वानुमान -भारत के लगभग 100 पर्यटन नगरों की मौसम की स्थितियों के पिछले 24 घंटों एवं 7 दिन का पूर्वानुमान उपलब्ध कराया जाता है।
      * चेतावनियां - नागरिकों को आने वाले खतरनाक मौसम की चेतावनी देने के लिए अलर्ट जारी किया जाता है। इसे लाल , नारंगी एवं पीले रंग के अलर्ट स्तर में कोड किया जाता है जिसमें लाल रंग सबसे उग्र श्रेणी है। आने वाले पांच दिन के लिए सभी जिलों के लिए दिन में दो बार इसे जारी किया जाता है।
      * तूफान - तूफान की चेतावनी और अलर्ट तटों से गुजरने के संभावित समय और बिन्दु के साथ चक्रवाती तूफान का ट्रैक उपलब्ध कराता है। प्रभाव आधारित , क्षेत्र/जिला वार चेतावनियां जारी की जाती हैं जिससे कि संवेदनशील क्षेत्रों की निकासी सहित उपयुक्त तैयारी की जाती है।

    उमंग ऐप पर आईएमडी सेवाओं का उद्घाटन एनईजीडी के अध्यक्ष एवं सीईओ , आईएमडी के डीजी तथा एनईजीडी (उमंग) के निदेशक के साथ पृथ्वी विज्ञान मंत्रालय के सचिव द्वारा 22 मई , 2020 को 12 बजे किया गया।


    उमंग ऐप को 97183-97183 पर मिस्ड काल देने के जरिये डाऊनलोड किया जा सकता है तथा यह डाऊनलोड के लिए निम्नलिखित लिंकों पर उपलब्ध है:


    1. Web: https://web.umang.gov.in/web/#/


    2. Android: https://play.google.com/store/apps/details?id=in.gov.umang.negd.g2c


    3. iOS: https://apps.apple.com/in/app/umang/id1236448857


    ***


    एएम/एसकेजे/एसएस

    
    
    (Release ID: 1626253) Visitor Counter : 124
    
    
      Read this release in: Assamese , English , Tamil , Urdu , Punjabi , Telugu
    
    
    

*