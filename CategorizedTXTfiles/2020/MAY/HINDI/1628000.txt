      रक्षा मंत्रालय

      भारतीय नौसेना ने ऑपरेशन "समुद्र सेतु" के अगले चरण की शुरुआत की
      Posted On: 30 MAY 2020 6:53PM by PIB Delhi


    भारतीय नागरिकों को विदेशों से वापस लाने के लिए ऑपरेशन "समुद्र सेतु" के अगले चरण की शुरुआत 01 जून 2020 से होगी।


    इस चरण में, भारतीय नौसेना का जहाज ‘ जलाश्व ’ कोलंबो , श्रीलंका से 700 कर्मियों को वापस तूतीकोरिन, तमिलनाडु पहुंचाएगा और बाद में माले, मालदीव से तूतीकोरिन, तमिलनाडु के लिए अन्य 700 कर्मियों को स्वदेश भेजा जाएगा।


    भारतीय नौसेना अपने पिछले चरण के अभियानों के दौरान, माले से कोच्चि तक 1 , 488 भारतीय नागरिकों को स्वदेश भेज चुकी है।


    श्रीलंका और मालदीव में भारतीय मिशन, भारतीय नागरिकों को सुरक्षित निकालने की सूची तैयार कर रहे हैं और आवश्यक चिकित्सा जांच के बाद उनको पोतारोहण की सुविधा प्रदान की जाएगी। कोविड से संबंधित सामाजिक दूरी के मानदंडों का जहाज पर पालन किया जा रहा है और लोगों को समुद्र में सफर के दौरान बुनियादी सुविधाएं और चिकित्सा सुविधाएं प्रदान की जाएंगी।


    तूतीकोरिन में उतरने के बाद, वापस लाए गए कर्मियों के देखभाल की जिम्मेदारी राज्य के अधिकारियों सौंप दी जाएगी। इस अभियान को विदेश मंत्रालय , गृह मंत्रालय , स्वास्थ्य मंत्रालय और भारत सरकार व राज्य सरकारों की विभिन्न अन्य एजेंसियों के साथ नजदीकी समन्वय से आगे बढ़ाया जा रहा है।


    एएम / एके

    
    
    (Release ID: 1628000) Visitor Counter : 191
    
    
      Read this release in: Assamese , English , Urdu , Marathi , Manipuri , Bengali , Punjabi , Odia , Tamil , Telugu , Kannada