      प्रधानमंत्री कार्यालय

      प्रधानमंत्री ने चक्रवाती तूफान ‘अम्‍फान’से निपटने की तैयारियों की समीक्षा की
      
      स्थिति से निपटने के लिए जमीनी स्‍तर पर एनडीआरएफ 25 टीमें तैनात की गईं

      Posted On: 18 MAY 2020 5:39PM by PIB Delhi

    प्रधानमंत्री श्री नरेन्‍द्र मोदी ने बंगाल की खाड़ी में उत्‍पन्‍न हो रहे चक्रवाती तूफान 'अम्फान' से निपटने के उपायों की समीक्षा के लिए आज एक उच्च-स्तरीय बैठक की अध्यक्षता की।


    प्रधानमंत्री ने हालात का पूरी तरह जायजा लिया और चक्रवाती तूफान से निपटने की तैयारियों के साथ-साथ राष्ट्रीय आपदा मोचन बल (एनडीआरएफ) द्वारा प्रस्तुत लोगों को सुरक्षित निकालने की योजना की भी समीक्षा की। चक्रवाती तूफान से निपटने की अपनी योजना की प्रस्तुति के दौरानएनडीआरएफ के महानिदेशक ने बताया कि एनडीआरएफ की 25 टीमों को जमीनी स्‍तर पर तैनात किया गया है, जबकि 12 अन्य टीमें रिजर्व में तैयार हैं। देश के विभिन्न हिस्सों में एनडीआरएफ की 24 अन्य टीमें भी आपात स्थिति से निपटने को तैयार हैं।


    बैठक में केंद्रीय गृह मंत्री श्री अमित शाह; प्रधानमंत्री के प्रधान सलाहकार श्री पी के सिन्हा; कैबिनेट सचिव श्री राजीव गौबा और भारत सरकार के अन्य वरिष्ठ अधिकारियों भी उपस्थित थे।


    *****


    एएम /आरके/डीए
    

    
    (Release ID: 1624914) Visitor Counter : 272
    
    
      Read this release in: Urdu , Punjabi , Marathi , Assamese , Odia , Telugu , Kannada , Tamil , English , Bengali , Manipuri , Gujarati , Malayalam