      स्‍वास्‍थ्‍य एवं परिवार कल्‍याण मंत्रालय

      कोविड-19 पर अपडेट
      
      मरीजों के ठीक होने की दर में सुधार, स्‍वस्‍थ होने की दर 40.98%

      Posted On: 22 MAY 2020 6:45PM by PIB Delhi

    भारत सरकार कोविड - 19 की रोकथाम , उसे फैलने से रोकने और प्रबंधन के लिए एक श्रेणीबद्ध , पूर्व-नियोजित और व्‍यावहारिक दृष्टिकोण के माध्यम से , राज्यों/संघ राज्य क्षेत्रों के साथ कई कदम उठा रही है। उच्चतम स्तर पर इनकी नियमित रूप से समीक्षा और निगरानी की जा रही है।


    कल से , भारत में कोविड - 19 के पुष्ट मामलों की संख्या में 6088 की वृद्धि दर्ज की गई है। पुष्‍ट मामलों की कुल संख्या अब 1,18,447 हो गई है। सक्रिय चिकित्सा निगरानी के अंतर्गत आने वाले मामलों की संख्या 66,330 है।


    अब तक कुल 48 , 533 लोग ठीक हो चुके हैं। पिछले 24 घंटों में 3234 मरीजों का इलाज हुआ। इलाज के बाद स्‍वस्‍थ होने वाले लोगों की कुल दर 40.98% हो गई है।


    जब हम लॉकडाउन 4.0 में बदलाव के दौर से गुजर रहे हैं , यह महत्‍वपूर्ण है कि हम सावधानी के साथ उचित कोविड व्यवहार को अपनी जीवन शैली का अभिन्न अंग बनाएं जिसमें अनिवार्य रूप से नियमित रूप से हाथ धोना और हाथ की स्वच्छता , मास्क/फेस कवर का उपयोग , एक-दूसरे से ' 2 गज की दूरी ’ बनाकर रखना , बुजुर्गों और कमजोर लोगों की देखभाल , आयुष के दिशा-निर्देशों का पालन करते हुए प्रतिरक्षा को बढ़ावा देकर आत्म-सुरक्षा , आरोग्य सेतु ऐप की स्थापना , और किसी प्रकार के लांछन की चिंता किए बिना कोविड-19 के लक्षणों की समय पर जानकारी देकर इलाज के लिए देखभाल की मांग करना शामिल है।


    कोविड - 19 संबंधित तकनीकी मुद्दों पर सभी प्रामाणिक और अद्यतन जानकारी के लिए , दिशा-निर्देश और परामर्श नियमित रूप से देखें: https://www.mohfw.gov.in/ and @MoHFW_INDIA .


    कोविड-19 संबंधी तकनीकी सवाल इस पर technicalquery.covid19@gov.in और अन्‍य सवाल ncov2019@gov.in और @CovidIndiaSeva पर भेजे जा सकते हैं।


    कोविड-19 के बारे में किसी भी सवाल के लिए , कृपया स्‍वास्‍थ्‍य और परिवार कल्‍याण मंत्रालय के हेल्‍पलाइन नम्‍बर : +91-11-23978046 या 1075 ( टोल-फ्री ) पर सम्‍पर्क करें। कोविड-19 पर राज्‍यों/संघ शासित प्रदेशों के हेल्‍पलाइन नम्‍बरों की सूची इस पर उपलब्‍ध है https://www.mohfw.gov.in/pdf/coronvavirushelplinenumber.pdf .


    ****


    एएम/केपी/एसएस

    
    
    (Release ID: 1626214) Visitor Counter : 102
    
    
      Read this release in: English , Urdu , Marathi , Manipuri , Bengali , Punjabi , Tamil , Telugu , Kannada , Malayalam