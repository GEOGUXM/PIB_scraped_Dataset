      रक्षा मंत्रालय

      ऑपरेशन समुद्र सेतु आईएनएस मगर भारतीय नागरिकों को वापस लाने के लिए माले पहुंचा
      Posted On: 10 MAY 2020 6:26PM by PIB Delhi


    भारतीय नौसेना के ऑपरेशन समुद्र सेतु का दूसरा पोत आईएनएस मगर मालदीव में फंसे भारतीय नागरिकों को निकालने तथा उन्‍हें सहज और सुरक्षित रूप से भारत वापस लाने के लिए 1 0 मई 2020 को सुबह माले बंदरगाह पहुंच गया। आईएनएस मगर एक एलएसटी(एल) है, जिसे लैंडिंग ऑपरेशनों के लिए डिजाइन किया गया है। मालदीव रवाना होने से पहले इस पोत ने कोच्चि बंदरगाह में अपने बेस पर नागरिकों को सुविधाजनक रूप से रखने के लिए सभी तरह की आवश्‍यक लॉजिस्टिक, मेडिकल और प्रशासनिक तैयारियां की थीं।


    यह पोत सामाजिक दूरी के नियमों सहित कोविड-19 से संबंधित सभी सावधानियों का पालन सुनिश्चित करते हुए लगभग 200 नागरिकों को निकालेगा। वापस लाए जा रहे नागरिकों को रखने के लिए पोत के बिल्‍कुल अलग खंड में भोजन और वॉशरूम्‍स जैसी आवश्‍यक सुविधाओं की व्‍यवस्‍था की गई है तथा महिलाओं , बच्‍चों और वरिष्‍ठ नागरिकों के लिए अलग मैस निर्धारित की गई है। डाइनिंग हाल, बाथरूम्‍स आदि जैसी आम जगहों पर लोगों की भीड़ जमा न हो, इसके लिए लोगों को समूहों में बांटा गया है।


    साथ-साथ , मालदीव से लोगों को निकालने वाला प्रथम पोत आईएनएस जलाश्‍व 698 भारतीय नागरिकों को लेकर आज सुबह कोच्चि बंदरगाह पहुंच गया।


    *****


    एएम/आरके /डीसी


    
    

    
    (Release ID: 1622758) Visitor Counter : 125
    
    
      Read this release in: English , Urdu , Marathi , Manipuri , Bengali , Punjabi , Odia , Tamil , Telugu , Kannada , Malayalam