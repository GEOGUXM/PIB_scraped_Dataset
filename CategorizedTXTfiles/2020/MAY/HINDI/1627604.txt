      रक्षा मंत्रालय

      पश्चिमी नौसेना कमान में पराबैंगनी रोगाणुनाशन सुविधाएं विकसित
      Posted On: 28 MAY 2020 8:16PM by PIB Delhi


    जैसा कि हम आंशिक रूप से और अंततः पूर्ण रूप से लॉकडाउन को समाप्त होते हुए देख रहे हैं , पहले से ही इन बातों के लिए प्रश्न पुछे जा रहे हैं कि हमारा " नया सामान्य " क्या होने जा रहा है , विशेष रूप से बड़े उत्पादन संगठनों के लिए जैसे डॉकयार्ड और अन्य नौसैनिक प्रतिष्ठान , जहां पर लॉकडाउन की समाप्ति के बाद बड़ी संख्या में श्रमिक फिर से काम करना शुरू करेंगे और इनकी संख्या में धीरे - धीरे बढ़ोत्तरी होने की संभावना है। इसके कारण श्रमिकों के कवरऑल , उपकरण , व्यक्तिगत गैजेट्स और मास्क के लिए सैनिटाइजेशन की सुविधा की बहुत सख्त आवश्यकता महसुस की जा रही थी।


    नौसेना डॉकयार्ड ( मुंबई ) ने इस विकसित हो रही आवश्यकताओं को पूरा करने के लिए यूवी सैनिटाइजेशन खाड़ी का निर्माण किया है। यूवी खाड़ी का उपयोग , कोरोनावायरस के फैलाव को नियंत्रित करने के लिए उपकरणों , कपड़ों और अन्य विविध वस्तुओं को कीटाणुरहित करने के लिए किया जाएगा। इस चुनौतीपूर्ण कार्य के लिए , यूवी - सी प्रकाश के लिए एल्यूमीनियम शीट विद्धुत व्यवस्था का निर्माण करके , एक बड़े सामान्य कमरे को एक यूवी खाड़ी में परिवर्तित करने की आवश्यकता थी।


    यह सुविधा जीवाणुरोधी विकिरण के लिए यूवी - सी प्रकाश स्रोत का उपयोग वस्तुओं को जीवाणुरहित करने के लिए कर रही है। प्रतिष्ठित अनुसंधान एजेंसियों द्वारा किए गए अध्ययनों से यह साबित हुआ है कि श्वसन रोगजनकों जैसे सार्स , इन्फ्लुएंजा आदि पर यूवी - सी प्रभावकारी होता है। यह देखा गया है कि माइक्रोबियल रोगजनकों की संख्या बहुत हद तक कम हो जाती है जब वे 1 मिनट या उससे ज्यादा समय के लिए 1 जे / सेमी 2 की तीव्रता वाले यूवी - सी के संपर्क में आते हैं , जिससे प्रभावी रोगाणुनाशन का संकेत मिलता है।


    इसी प्रकार की सुविधा को नौसेना स्टेशन ( करंजा ) में भी स्थापित किया गया है , जहां यूवी - सी के अलावा एक औद्योगिक ओवन भी स्थापित किया गया है , जो छोटे आकार के सामानों के लिए 60 डिग्री सेल्सियस तक तापमान उत्पन्न करता है , जो तापमान अधिकांश रोगाणुओं को मारने के लिए जाना जाता है।


    इस सुविधा को प्रवेश / निकास बिंदुओं पर रखी गई है जहां पर यह कोविड -19 के संचरण में कमी लाने में मदद करेगा।


    ***************


    एसजी / एएम / एके -

    
    
    (Release ID: 1627604) Visitor Counter : 75
    
    
      Read this release in: English , Urdu , Marathi , Punjabi , Tamil , Telugu , Kannada