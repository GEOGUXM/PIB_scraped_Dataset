      PIB Headquarters

      कोविड-19 पर पीआईबी का दैनिक बुलेटिन
      Posted On: 01 MAY 2020 7:00PM by PIB Delhi

      ( बीते 24 घंटे में कोविड -19 से संबंधित जारी प्रेस रिलीज , फील्ड कार्यालयों से जानकारियां और पीआईबी द्वारा तथ्यों की पड़ताल शामिल )

      · देश में अब तक कोविड -19 के 35,043 पुष्ट मामलों में से 8,888 लोग ठीक हो गए और रिकवरी रेट बढ़कर 25.37 प्रतिशत हो गया है।


      · कल से कोविड -19 मामलों में 1993 नए केस बढ़े हैं।


      · देश के सभी जिलों को ग्रीन , ऑरेंज और रेड जोन में बांट दिया गया है।


      · प्रधानमंत्री ने विभिन्न क्षेत्रों को बढ़ावा देने के तरीकों पर चर्चा के लिए सिलसिलेवार बैठकें कीं।


      · एमएचए ने विशेष ट्रेनों से प्रवासी कामगारों , तीर्थयात्रियों और दूसरे फंसे लोगों की आवाजाही को मंजूरी दे दी है।


      · फंसे लोगों को पहुंचाने के लिए रेलवे ने श्रमिक स्पेशल ट्रेनें शुरू की हैं।


      · एमएचए ने राज्यों / केंद्रशासित प्रदेशों से यह सुनिश्चित करने को कहा है कि ट्रकों / सामान ढोने वाले वाहनों की निर्बाध आवाजाही हो सके , जिससे देश में माल और सेवाओं की आपूर्ति श्रृंखला बनाए रखी जा सके।


      · एफसीआई ने अप्रैल 2020 में 60 लाख टन खाद्यान्न की ढुलाई की , जो उसके मासिक औसत के दोगुने से अधिक है।


      स् ‍ वास् ‍ थ् ‍ य एवं परिवार कल् ‍ याण मंत्रालय से कोविड -19 पर अपडेट


      अब तक कुल 8,888 लोग उपचार के बाद ठीक हो चुके हैं। इससे हमारी ठीक होने की कुल दर 25.37% हो गई है। वर्तमान में कुल पुष्ट मामलों की संख्या 35,043 है। कल से , भारत में कोविड -19 के पुष्ट मामलों की संख्या में 1,993 की वृद्धि दर्ज की गई है। राज्य / केंद्रशासित प्रदेश और जिला प्रशासन को केंद्रित प्रयासों के माध्यम से यह सुनिश्चित करना आवश्यक है कि जिन जिलों में इस बीमारी के मामले सामने आए हैं यानी लाल और नारंगी जोन में , वहां प्रभावी और कड़े रोकथाम उपायों के माध्यम से संचरण की श्रृंखला को तोड़ा जाना चाहिए।


      विस्तार से यहां पढ़ें :


      पीएम मोदी ने नागरिक उड्डयन क्षेत्र पर विचार - विमर्श के लिए की समीक्षा बैठक


      प्रधानमंत्री नरेंद्र मोदी ने भारत के नागरिक उड्डयन क्षेत्र को ज्यादा सक्षम बनाने में सहायता के लिए एक विस्तृत बैठक की , जिसमें इससे संबंधित रणनीतियों की समीक्षा की गई। इसमें फैसला लिया गया कि भारत के हवाई क्षेत्र का व्यवस्थित तरीके से प्रभावी उपयोग किया जाना चाहिए , जिससे उड़ान का समय घटाकर लोगों को फायदा पहुंचाया जा सके और सैन्य मामलों के विभाग के सहयोग से लागत घटाकर विमानन कंपनियों की भी सहायता की जा सके। ज्यादा राजस्व अर्जित करने के साथ ही हवाई अड्डों की क्षमता बढ़ाने के लिए नागरिक उड्डयन मंत्रालय को तीन महीनों के भीतर निविदा प्रक्रिया शुरू करके 6 अतिरिक्त हवाई अड्डों को पीपीपी आधार पर हस्तांतरित करने की प्रक्रिया में तेजी लाने को कहा गया है।


      विस्तार से यहां पढ़ें :


      प्रधानमंत्री मोदी ने विद्युत क्षेत्र पर विचार - विमर्श के लिए की समीक्षा बैठक


      प्रधानमंत्री नरेंद्र मोदी ने आज विद्युत क्षेत्र के संबंध में एक विस् ‍ तृत बैठक की और कोविड -19 के प्रभाव का जायजा लिया। उन् ‍ होंने इस क्षेत्र के टिकाऊपन , लचीलेपन और दक्षता में वृद्धि करने के लिए विविध दीर्घकालिक उपायों पर भी चर्चा की। इस बैठक में कोरोबार करने में सुगमता ; नवीकरणीय ऊर्जा के प्रचार ; कोयले की आपूर्ति में लचीलापन ; सार्वजनिक - निजी भागीदारियों ; और विद्युत क्षेत्र में निवेश को बढ़ावा देने के उपायों पर विचार - विमर्श किया गया। प्रधानमंत्री ने अर्थव् ‍ यवस् ‍ था को गति प्रदान करने में विद्युत क्षेत्र के महत् ‍ व को रेखांकित किया। निजी निवेश को आकर्षित करने के लिए संविदाओं के कारगर अमल की आवश् ‍ यकता के बारे में भी चर्चा की गई।


      विस्तार से यहां पढ़ें


      पीएम मोदी ने रक्षा और एयरोस्पेस क्षेत्र को प्रोत्साहन देने के तरीकों पर चर्चा के लिए बैठक की


      प्रधानमंत्री नरेंद्र मोदी ने कोविड -19 के मद्देनजर अर्थव्यवस्था को बढ़ावा देने की पहलों और सशस्त्र बलों की लघु और दीर्घावधि आवश्यकताओं को पूरा करने के लिए भारत में एक मजबूत और आत्मनिर्भर रक्षा उद्योग को सुनिश्चित करने हेतु संभावित सुधारों पर विचार - विमर्श के लिए एक विस्तृत बैठक की अध्यक्षता की। बैठक में आयुध कारखानों के कामकाज में सुधार , खरीद प्रक्रियाओं को सुव्यवस्थित करने , संसाधन आवंटन पर ध्यान केंद्रित करने , अनुसंधान एवं विकास / नवाचार को प्रोत्साहन देने , महत्वपूर्ण रक्षा प्रौद्योगिकियों में निवेश को आकर्षित करने और निर्यात को बढ़ावा देने जैसे महत्वपूर्ण मुद्दों पर विचार - विमर्श किया गया।


      विस्तार से यहां पढ़ें


      प्रधानमंत्री मोदी ने कोयला और खनन क्षेत्र को प्रोत्साहन देने के तरीकों पर चर्चा के लिए बैठक की


      प्रधानमंत्री नरेंद्र मोदी ने कोविड -19 महामारी की पृष् ‍ ठभूमि में अर्थव् ‍ यवस् ‍ था को प्रोत् ‍ साहन देने के लिए खनन एवं कोयला क्षेत्रों में संभावित आर्थिक सुधारों के बारे में विचार - विमर्श करने के लिए एक विस् ‍ तृत बैठक की। इस बैठक में घरेलू स्रोतों से खनिज संसाधनों की सुगम और प्रचुर उपलब् ‍ धता सुनिश्चित करने , अन् ‍ वेषण बढ़ाने , निवेश आकर्षित करने और आधुनिक प्रौद्योगिकी , पारदर्शी और कुशल प्रक्रियाओं के माध् ‍ यम से बड़े पैमाने पर रोजगार के अवसरों का सृजन करने पर चर्चा की गई। इस बैठक में अतिरिक् ‍ त ब् ‍ लॉक् ‍ स की नीलामी , नीलामी में व् ‍ यापक भागीदारी को प्रोत् ‍ साहन देने , खनिज संसाधनों का उत् ‍ पादन बढ़ाने तथा खनन और ढुलाई की लागत में कमी लाने और कारोबार में सुगमता बढ़ाने के साथ - साथ पर्यावरण की दृष्टि से सतत विकास सहित कार्बन के उत् ‍ सर्जन में कमी लाने पर भी विचार - विमर्श किया गया।


      विस्तार से यहां पढ़ें


      कोविड -19 से लड़ने के लिए लगाई गई लॉकडाउन पाबंदियों के कारण देशभर में फंसे व्यक्तियों की आवाजाही के लिए चलाई जाएंगी विशेष रेलगाड़ियां


      केंद्रीय गृह मंत्रालय ने एक आदेश जारी कर रेल मंत्रालय द्वारा विशेष ट्रेनें चलाकर देशभर में विभिन्न स्थानों पर फंसे प्रवासी श्रमिकों , तीर्थयात्रियों , पर्यटकों , विद्यार्थियों और अन्य व्यक्तियों की आवाजाही की अनुमति दी है।


      विस्तार से यहां पढ़ें


      रेल मंत्रालय ने लॉकडाउन के कारण विभिन्न स्थानों पर फंसे प्रवासी श्रमिकों , तीर्थयात्रियों , पर्यटकों , छात्रों और अन्य व्यक्तियों को विभिन्न स्थानों पर ले जाने के लिए श्रमिक स्पेशल ट्रेनों की शुरुआत की


      गृह मंत्रालय द्वारा जारी दिशा - निर्देश के अनुसार , लॉकडाउन के कारण विभिन् ‍ न स् ‍ थानों पर फंसे प्रवासी मजदूरों , तीर्थयात्रियों , पर्यटकों , छात्रों और अन्य व्यक्तियों को विभिन् ‍ न स्थानों पर ले जाने के लिए आज " श्रमिक दिवस " से " श्रमिक स् ‍ पेशल " ट्रेन चलाने का निर्णय लिया गया है। मानक प्रोटोकॉल् ‍ स के अनुसार इन फंसे हुए लोगों को भेजने वाली और उनकी अगवानी करने वाली संबंधित दोनों राज् ‍ य सरकारों के अनुरोध पर ये विशेष रेलगाड़ियां एक जगह से दूसरी जगह के बीच चलेंगी। रेलवे और राज् ‍ य सरकारों की ओर से समन् ‍ वयन और “ श्रमिक स् ‍ पेशल् ‍ स ’’ के सुचारू रूप से परिचालन के लिए वरिष् ‍ ठ अधिकारियों को नोडल अधिकारी नियुक् ‍ त किया जाएगा।


      विस्तार से यहां पढ़ें


      गृह मंत्रालय ने राज्यों / केंद्रशासित प्रदेशों से ट्रकों / मालवाहकों की निर्बाध आवाजाही सुनिश्चित करने को कहा ; देश में वस्तुओं और सेवाओं की आपूर्ति श्रृंखला को बनाए रखने के लिए जरूरी


      केंद्रीय गृह मंत्रालय ( एमएचए ) ने सभी राज्यों / केंद्रशासित प्रदेशों से पुन : कहा है कि लॉकडाउन उपायों पर समेकित संशोधित दिशा - निर्देशों के अनुसार , ट्रकों और मालवाहकों की आवाजाही के लिए अलग - अलग पास की आवश्यकता नहीं है , जिनमें खाली ट्रक , इत् ‍ यादि भी शामिल हैं। पत्र में इस बात पर जोर दिया गया है कि लॉकडाउन अवधि के दौरान देशभर में वस्तुओं और सेवाओं की आपूर्ति श्रृंखला को बनाए रखने के लिए यह निर्बाध आवाजाही आवश्यक है।


      विस्तार से यहां पढ़ें


      एफसीआई ने अप्रैल 2020 के दौरान 60 लाख मीट्रिक टन खाद्यान्न की ढुलाई की , जो मासिक औसत 30 एलएमटी से दोगुना है


      भारतीय खाद्य निगम ने अप्रैल 2020 के महीने में 60 लाख मीट्रिक टन ( एलएमटी ) खाद्यान्न की आपूर्ति की , जबकि अब तक एक महीने में सबसे ज्यादा आपूर्ति करने का रिकॉर्ड मार्च 2014 में 38 एलएमटी था , जिससे यह 57% ज्यादा है। यह सामान्य मासिक औसत लगभग 30 एलएमटी से दो गुना ज्यादा है।


      विस्तार से यहां पढ़ें


      7 राज्यों की 200 नई मंडियां कृषि उपज की मार्केटिंग के लिए ‘ ई - नाम ’ प्लेटफॉर्म से जुड़ीं


      केंद्रीय कृषि एवं किसान कल्याण मंत्री श्री नरेंद्र सिंह तोमर ने कहा कि कृषि उपज की मार्केटिंग के लिए लगभग एक हजार मंडियां मई 2020 तक ‘ ई - नाम ’ प्लेटफॉर्म से जुड़ जाएंगी। वह आज कृषि भवन में आयोजित एक समारोह में बोल रहे थे , जहां 7 राज्यों की 200 नई मंडियों को राष्ट्रीय कृषि बाजार ( ई - नाम ) से जोड़ दिया गया। मंत्री महोदय ने वीडियो कॉन्फ्रेंसिंग के माध्यम से मूंगफली एवं मक्का में कुरनूल और हुबली की मंडियों के बीच लाइव ट्रेडिंग भी देखी।


      विस्तार से यहां पढ़ें


      श्री पीयूष गोयल ने विदेश स्थित भारतीय मिशनों से भारत को पसंदीदा गंतव्य बनाने में अहम भूमिका निभाने का किया आह्वान


      वाणिज्य एवं उद्योग मंत्री श्री पीयूष गोयल ने दूसरे देशों में स्थित भारतीय मिशनों से अपनी उपस्थिति वाले देशों में भारतीय उद्यमों और निर्यात के लिए अवसरों की पहचान में महत्वपूर्ण भूमिका निभाने और भारत को तरजीही गंतव्य , निवेश के लिए एक विश्वसनीय गंतव्य बनाने का आह्वान किया। वह विदेश मंत्री श्री एस . जयशंकर के साथ बीती शाम वीडियो कॉन्फ्रेंसिंग के माध्यम से विभिन्न देशों में स्थित 131 मिशनों को संबोधित कर रहे थे। श्री गोयल ने कहा कि सभी को अपने उद्योगों के विकास के लिए नए सुधार लाकर इस कोविड -19 की स्थिति को एक अवसर में तब्दील करने की दिशा में काम करना चाहिए।


      विस्तार से यहां पढ़ें


      रेल मंत्री ने माल ढुलाई संबंधी परिचालनों में बदलाव लाने के लिए लॉजिस्टिक् ‍ स उद्योग के शीर्ष व् ‍ यापारियों के साथ बैठक की


      कोविड -19 ​​ संकट के दौरान रेलवे की ओर से निभाई जा रही महत्वपूर्ण भूमिका पर प्रकाश डालते हुए मंत्री महोदय ने कहा कि रेलवे कोविड ​​ संकट को बहुत चिंता और सहानुभूति के साथ देखता है और इस अवधि के दौरान रेलवे ने देशभर में आवश्यक वस् ‍ तुओं की ढुलाई कर देश के लिए जीवन रेखा के तौर पर काम किया है। श्री गोयल ने कहा , " इतना ही नहीं , इस दौरान हमने काफी अर्से से लंबित पड़े अपने कार्यों जैसे - मुख्य लाइनों तक कनेक्टिविटी बढ़ाना , काफी अर्से से लंबित रख - रखाव कार्यों को पूरा करना , क्षतिग्रस्त पुलों को ढहाना / मरम्मत करना और हमारी मौजूदा बुनियादी सुविधाओं में सुधार करना "- को पूरा करने में भी इस समय का उपयोग किया।


      विस्तार से यहां पढ़ें


      चिकित्सा उपकरणों की खरीद को प्राथमिकता ; मेक इन इंडिया पर जोर


      विस्तार से यहां पढ़ें


      नेशनल टेस्टिंग एजेंसी ने विभिन्न परीक्षाओं के लिए ऑनलाइन आवेदन पत्र जमा करने की तिथि बढ़ाई


      केंद्रीय मानव संसाधन विकास मंत्री श्री रमेश पोखरियाल ' निशंक ' ने कोविड -19 महामारी के कारण अभिभावकों और छात्रों को हुई कठिनाइयों के मद्देनज रनेशनल टेस्टिंग एजेंसी ( एनटीए ) को विभिन्न परीक्षाओं के लिए ऑनलाइन आवेदन पत्र जमा करने की तिथि को बढ़ाने / संशोधित की सलाह दी। इसके बाद नेशनल टेस्टिंग एजेंसी ने विभिन्न परीक्षाओं के लिए ऑनलाइन आवेदन पत्र जमा करने की तिथि बढ़ाई / संशोधित की है।


      विस्तार से यहां पढ़ें -


      ईपीएफओ ने व्यापार के लिए ईसीआर भरना सुगम बनाया


      कोविड -19 महामारी को फैलने से रोकने के लिए सरकार द्वारा घोषित लॉकडाउन और अन् ‍ य बाधाओं के मौजूदा परिदृश् ‍ य में व् ‍ यापार और उद्यमों में सामान् ‍ य रूप से कामकाज नहीं हो पा रहा है और अपने संवैधानिक करों का भुगतान करने के लिए तरलता / नकदी की कमी से जूझ रहे हैं , हालांकि वे कर्मचारियों को अपने साथ जोड़े रखे हुए हैं। उपरोक् ‍ त स्थिति के मद्देनजर और ईपीएफ एवं एमपी अधिनियम , 1952 के अंतर्गत अनुपालन प्रक्रिया को सुगम बनाने हेतु मासिक इलेक् ‍ ट्रॉनिक - चालान कम रिटर्न ( ईसीआर ) दाखिल करने को ईसीआर में दर्ज संवैधानिक योगदानों के भुगतान से अलग किया गया है। अब से नियोक् ‍ ता द्वारा उसी समय योगदान का भुगतान किए बिना ईसीआर भरा जा सकता है और योगदान का भुगतान नियोक् ‍ ता द्वारा ईसीआर भरने के बाद किया जा सकता है।


      विस्तार से यहां पढ़ें


      अखिल भारतीय आयुर्वेद संस्थान ने आयुरक्षा - कोरोना से जंग - दिल्ली पुलिस के संग लॉन्च किया


      आयुष मंत्रालय के तहत अखिल भारतीय आयुर्वेद संस्थान ( एआईआईए ) एवं दिल्ली पुलिस ने आज नई दिल्ली में दिल्ली पुलिस कर्मियों के लिए आयुरक्षा कार्यक्रम का आयोजन किया। आयुरक्षा ' कोरोना से जंग - दिल्ली पुलिस के संग ' नामक संयुक्त कार्यक्रम का लक्ष्य सरल एवं समय की कसौटी पर प्रमाणित आयुर्वेद प्रतिरक्षण बढ़ाने वाले उपायों के जरिये कोरोना के खिलाफ मुकाबला करना है। ये उपाय आयुष मंत्रालय द्वारा जारी एडवाइजरी के अनुरूप हैं।


      विस्तार से यहां पढ़ें


      डॉ . जितेंद्र सिंह ने चिकित्सा एवं पुलिस कर्मियों के उपयोग के लिए केंद्रीय भंडार द्वारा तैयार 4900 से अधिक प्रोटेक्टिव किट सौंपे


      डॉ . जितेंद्र सिंह ने चिकित्सा क्षेत्र के लोगों एवं पुलिस बल की निःस्वार्थ सेवा की सराहना की और उनकी सेवा के लिए प्रशंसा के एक प्रतीक के रूप में चिकित्सा एवं पुलिस कर्मियों के उपयोग के लिए सैनिटाइजर , हैंडवाश आदि सहित केंद्रीय भंडार द्वारा तैयार 4900 से अधिक प्रोटेक्टिव किट सौंपे। आज एक छोटे से कार्यक्रम में स्वास्थ्य मंत्रालय और दिल्ली पुलिस के प्रतिनिधियों को ये किट सुपुर्द किए गए।


      विस्तार से यहां पढ़ें


      कोविड -19 के खिलाफ भारत की लड़ाई का समर्थन करने के लिए लाइफलाइन उड़ान के तहत 415 उड़ानें संचालित की गईं


      एयर इंडिया , अलायंस एयर , आईएएफ और निजी वाहकों द्वारा लाइफलाइन उड़ान के तहत 415 उड़ानें संचालित की गई हैं। अब तक ले जाया गया कार्गो लगभग 779.86 टन है। लाइफलाइन उड़ान द्वारा तय की गई अब तक की हवाई दूरी 4,07,139 किमी से अधिक है। पवन हंस ने 29 अप्रैल 2020 तक 7,257 किमी की दूरी तय करते हुए 2.0 टन कार्गो का परिवहन किया है।


      विस्तार से यहां पढ़ें


      नोवेल कोरोना वायरस को विघटित करने वाला माइक्रोवेव स्टरलाइजर विकसित


      पुणे स्थित मानद विश्वविद्यालय डिफेंस इंस्टीट्यूट ऑफ एडवांस्ड टेक्नोलॉजी ने रक्षा अनुसंधान एवं विकास संगठन के सहयोग से कोविड -19 को विघटित करने के लिए ‘ अतुल्य ' नामक एक माइक्रोवेव स्टरलाइजर का विकास किया है। 56 डिग्री से 60 डिग्री सेल्सियस तापमान में यह वायरस विघटित हो जाता है।


      विस्तार से यहां पढ़ें


      पर्यटन मंत्रालय ने " देखो अपना देश " श्रृंखला के तहत “ सेलेब्रेटिंग द इनक्रेडिबल इंडियन वीमेन इन रेस्पोंसिबल टूरिज्म ” विषय पर 12 वें वेबिनार का आयोजन किया


      " देखो अपना देश " श्रृंखला के तहत “ सेलेब्रेटिंग द इनक्रेडिबल इंडियन वीमेन इन रेस्पोंसिबल टूरिज्म ” विषय पर 30 अप्रैल 2020 को आयोजित पर्यटन मंत्रालय के 12 वें वेबिनार में देश की कुछ विशिष्ट महिलाओं की व्यतिगत एवं प्रेरणादायी कहानियां प्रस्तुत की गईं। इनमें यात्रा की एक वैकल्पिक कल्पना के बारे में चर्चा की गई।


      विस्तार से यहां पढ़ें


      जी 20 डिजिटल मंत्रियों के शिखर सम्मेलन में महामारी से लड़ने के लिए समन्वित वैश्विक डिजिटल कार्रवाई करने का आह्वान


      जी 20 डिजिटल इकोनॉमी टास्क फोर्स कोविड -19 मंत्रिस्तरीय वक्तव्य में महामारी से लड़ने , संचार अवसंरचना और नेटवर्क कनेक्टिविटी को मजबूत करने के उपायों को अपनाते हुए गैर - व्यक्तिगत डेटा विनिमय सुरक्षित तरीके से करने , स्वास्थ्य देखभाल के लिए डिजिटल सॉल्यूशंस का उपयोग करने , साइबर सुरक्षित दुनिया और व्यवसायों के लचीलेपन को सुदृढ़ करने के उपायों के लिए एक समन्वित वैश्विक डिजिटल कार्रवाई करने का आह्वान किया गया। कोविड -19 महामारी के प्रकोप से उत्पन्न चुनौतियों पर चर्चा करने के लिए और डिजिटल प्रौद्योगिकियों का दोहन करते हुए एक समन्वित वैश्विक कार्रवाई करने के लिए एक असाधारण वर्चुअल जी 20 डिजिटल इकोनॉमी की बैठक आयोजित की गई। भारत का प्रतिनिधित्व केंद्रीय कानून और न्याय , संचार और इलेक्ट्रॉनिकी और सूचना प्रौद्योगिकी मंत्री श्री रविशंकर प्रसाद ने किया।


      विस्तार से यहां पढ़ें


      श्री नितिन गडकरी ने कहा कि आयुष क्षेत्र में अपार संभावनाएं हैं और यह भारत को आर्थिक महाशक्ति बनाने में एक महत्वपूर्ण भूमिका निभा सकता है


      श्री नितिन गडकरी ने कहा है कि भारत की आयुष पद्धतियों में भारत को आर्थिक महाशक्ति बनाने की एक बहुत बड़ी क्षमता है क्योंकि यहां सदियों से प्रचलित निदान एवं उपचार के वैकल्पिक तरीकों की लोकप्रियता निरंतर बढ़ती जा रही है। उन्होंने अधिक से अधिक अनुसंधान और नवाचार करने का आह्वान किया ताकि आयुष क्षेत्र को और आगे बढ़ाने में मदद मिले। श्री गडकरी आयुष उद्यमिता विकास कार्यक्रम का शुभारंभ करते हुए बोल रहे थे।


      विस्तार से यहां पढ़ें


      केंद्रीय मंत्री डॉ . जितेंद्र सिंह ने लॉकडाउन के बीच आईआईपीए के दीक्षांत समारोह को ‘ ऑनलाइन ’ संबोधित किया


      केंद्रीय मंत्री डॉ . जितेंद्र सिंह ने लॉकडाउन के बीच भारतीय लोक प्रशासन संस्थान ( आईआईपीए ) में हुए लोक प्रशासन में उन्नत व्यावसायिक कार्यक्रम ( एपीपीपीए ) के 45 वें दीक्षांत समारोह को मुख्य अतिथि के रूप में “ ऑनलाइन ” संबोधित किया। इस कार्यक्रम में अखिल भारतीय और केंद्रीय सेवाओं के 45 वरिष्ठ अधिकारियों के साथ ही सैन्य बलों की सभी शाखाओं के वरिष्ठ अधिकारी शामिल हुए।


      विस्तार से यहां पढ़ें


      सीएसआईआर ने पुनः उद्देश्य तय करने के लिए की शीर्ष 25 दवाओं की पहचान


      सीएसआईआर कोविड 19 महामारी के खिलाफ कई मोर्चों पर लड़ाई लड़ रहा है। उसका मुख्य जोर दवाओं के पुनः उद्देश्य तय करने पर है , क्योंकि नई दवाओं का नई दवाओं की तुलना में उपचार में जल्दी उपयोग किया जा सकता है जिनके विकास के लिए एक दशक की आवश्यकता है। भारत में कोरोना वायरस के मरीजों के लिए दवाएं उपलब्ध कराने की दिशा में सीएसआईआर ने पुनः उद्देश्य तय करने के लिए 25 दवाओं की पहचान की है।


      विस्तार से पढ़ें


      कोविड -19 प्रबंधन के लिए विशाखापट्टनम स्मार्ट सिटी ऑपरेशंस सेंटर 24 घंटे काम कर रहा है


      ऑपरेशंस सेंटर खोज , निगरानी एवं जागरूकता प्रसार गतिविधियों का संचालन करता है।


      विस्तार से यहां पढ़ें


      फील्ड कार्यालयों से मिली जानकारियां


      · चंडीगढ़ - चंडीगढ़ के बापूधाम कॉलोनी और सेक्टर 30- बी , जिन इलाकों को पुलिस ने सील कर दिया है , वहां किराने के सामानों की बिक्री के लिए दो विशेष बसें उपलब्ध कराई जा रही हैं। स्थानीय लोगों को सामाजिक दूरी का पालन करते हुए खरीदारी करने के निर्देश दिए गए हैं। पीएमजीकेएवाई के तहत 47,800 पात्र परिवारों को गेहूं और दालों का वितरण किया गया है , जिससे यूटी , चंडीगढ़ में अबतक का 75 प्रतिशत लक्ष्य हासिल कर लिया गया है।


      · पंजाब - ऐसे पंजाबी जो भारत के बाहर फंसे हैं और राज्य में वापस आना चाहते हैं , पंजाब सरकार ने उनके लिए एक ऑनलाइन लिंक देकर # कोविडहेल्प डैशबोर्ड पर जानकारी भरने को कहा है। कोई भी इच्छुक व्यक्ति ‘ www.covidhelp.punjab.gov.in’ पर लॉग इन कर सकता है और डाटा फार्म पर क्लिक कर सकता है। जिन लोगों ने पहले ही जिलों में स्थानीय प्रशासन को सूचित कर दिया है , उन्हें फॉर्म भरने की आवश्यकता नहीं है। पंजाब सरकार ने स्थल पर श्रमिकों की उपलब्धता और कोविड -19 सुरक्षा ऐहतियात को लेकर मौके पर आकलन करने के बाद प्रतिष्ठित शाहपुरकंडी बांध परियोजना पर निर्माण कार्य फिर से शुरू कर दिया है।


      · हरियाणा - हरियाणा में 33.80 लाख से ज्यादा लोग आरोग्यसेतु ऐप डाउनलोड कर चुके हैं। एसएआरआई , आईएलआई आदि के बारे में स्वास्थ्य की स्थिति जांचने के लिए पहले ही 550 से ज्यादा मोबाइल हेल्थ टीमें गठित की जा चुकी हैं। कंटेनमेंट जोन समेत सभी जिलों में स्वास्थ्य स्थिति की जांच के लिए घर - घर सर्वे चल रहा है। पान मसाला , गुटखा , च्विंगम - बबल गम आदि के उपभोग / बिक्री पर बैन को लेकर खाद्य एवं सुरक्षा अधिनियम 2006 के तहत एक आदेश जारी किया गया है। सार्वजनिक स्थानों पर धूम्रपान पर प्रतिबंध और खैनी आदिक के सेवन पर रोक लगाने के निर्देश दिए गए हैं।


      · हिमाचल प्रदेश - मुख्यमंत्री ने देश के दूसरे राज्यों से हाल ही में हिमाचल प्रदेश लौटे लोगों से आग्रह किया है कि वे होम क्वारंटीन का सख्ती से पालन करें क्योंकि यह न केवल उनके बल्कि उनके परिवार और समाज के लिए भी लाभदायक होगा। राज्य सरकार ने पीआरआई और शहरी स्थानीय निकायों के प्रतिनिधियों से उन व्यक्तियों की कड़ी निगरानी करने को कहा है जो दूसरे राज्यों से लौटे हैं और उन्हें घर में क्वारंटीन रहने के नियमों का सख्ती से पालन करने के लिए राजी करने को भी कहा है।


      · महाराष्ट्र - कोविड 19 पॉजिटिव मामलों में 10 हजार की संख्या पार करने वाला महाराष्ट्र देश का पहला राज्य बन गया है। 583 नए संक्रमण की जानकारी के साथ ही राज्य में अब कुल मामले बढ़कर 10,498 हो गए हैं। राज्य में 27 और मौतें हुई हैं , जिससे मृतकों का आंकड़ा 459 हो गया है। अब तक कुल 1,773 लोग ठीक हो चुके हैं। लाल , नारंगी और हरे क्षेत्रों में जिलों के वर्गीकरण की संशोधित सूची में महाराष्ट्र के 14 जिले लाल क्षेत्र में रखे गए हैं। बाकी के 16 जिले नारंगी और 6 हरे क्षेत्र में हैं।


      · गुजरात - 313 और लोगों के पॉजिटिव मिलने के बाद , जिसमें से 249 अकेले अहमदाबाद से हैं , राज्य में कोविड -19 मरीजों की कुल संख्या बढ़कर 4,395 पहुंच गई है। इनमें से 613 लोग ठीक हो गए जबकि 214 लोगों की मौत हो गई। कोरोना वायरस के प्रकोप के मद्देनजर गुजरात सरकार ने राज्य गठन के 60 साल पूरे होने के अवसर पर कोई समारोह आयोजित नहीं किया। एक वीडियो संदेश में मुख्यमंत्री विजय रुपाणी ने लोगों से यह संकल्प लेने का आग्रह किया कि वे मास्क पहनेंगे , शारीरिक दूरी का अभ्यास करेंगे और हाथ नियमित रूप से धोएंगे।


      · राजस्थान - 118 और पॉजिटिव मामलों के साथ ही राजस्थान में कोविड पॉजिटिव मामलों की कुल संख्या 2,584 पहुंच गई है। इनमें से 836 लोग ठीक हो चुके हैं जबकि 58 लोगों ने घातक संक्रमण से दम तोड़ दिया। राजस्थान के 8 जिलों को लाल क्षेत्र जबकि 19 को नारंगी और 6 को हरे क्षेत्र में रखा गया है।


      · मध्य प्रदेश - बीते 24 घंटे में 99 नए केस सामने आने के साथ ही मध्य प्रदेश में कोविड पॉजिटिव मामले बढ़कर 2,660 हो गए हैं। इनमें से 482 लोग ठीक हो चुके हैं जबकि 137 लोगों की मौत हो चुकी है।


      · छत्तीसगढ़ - आज की तारीख में छत्तीसगढ़ में केवल 4 सक्रिय कोविड 19 केस हैं। अब तक सामने आए कुल 38 मामलों में से 34 लोग ठीक हो चुके हैं।


      · गोवा - गोवा में केवल 7 केस दर्ज किए गए , वर्तमान में कोई भी सक्रिय कोविड 19 मरीज नहीं है।


      · केरल - केरल में फंसे प्रवासी श्रमिकों को लेकर पहली ट्रेन शुक्रवार को ओडिशा के लिए रवाना होगी। 5 और ट्रेनें कल चलेंगी। केंद्र द्वारा जारी की गई लाल क्षेत्र की नई सूची में केरल के केवल दो जिले कन्नूर और कोट्टयम शामिल हैं। 3 मई के बाद लॉकडाउन के नियम केंद्र के निर्देशों पर आधारित होंगे। मशीनीकृत मछली पकड़ने के लिए आज से छूट प्रभावी हो गई है। कोविड -19 के कारण केरल के 3 और लोगों - गल्फ में 2 और यूके में एक नर्स की जान चली गई और इस तरह विदेश में मृतकों का आंकड़ा 70 के करीब पहुंच गया है।


      · तमिलनाडु - चेन्नई में 31 और कंटेनमेंट जोन के साथ कुल 233 हो गए हैं , 56 कंटेनमेंट जोन के साथ रॉयपुरम सूची में सबसे ऊपर है। जेआईपीएमईआर , पुदुचेरी में कुडलोर की कोविड -19 संक्रमित 64 वर्षीय महिला के दो रिश्तेदार भी पॉजिटिव पाए गए हैं। कल तक कुल मामले - 2323 , सक्रिय मामले - 1035 , मौतें - 27 , ठीक हुए - 1258 , चेन्नई में सबसे ज्यादा केस 906 मिले हैं।


      · कर्नाटक - आज 11 नए मामलों की पुष्टि हुई। मांड्या में 8 और बेलगावी में 3 , कुल मामले - 576 , ठीक हुए 235 लोग , मृतकों का आंकड़ा 22 पहुंचा।


      · आंध्र प्रदेश - राज्य ने वाईएसआर पेंशन कनुका योजना के तहत बायोमेट्रिक्स के बजाय लाभार्थियों की जियो - टैगिंग के द्वारा 58.22 लाख लोगों में 1421.20 करोड़ रुपये का वितरण शुरू कर दिया है। पिछले 24 घंटों में 60 नए केस , 82 डिस्चार्ज और दो मौतें (1 कुरनूल और 1 नेल्लोर में ) हुई हैं। कुल मामले 1463 हुए। सक्रिय केस - 1027 , ठीक हुए - 403 , मौतें 33 हुईं। ज्यादा पॉजिटिव मामले वाले जिलों में कुरनूल (411) , गुंटूर (306) और कृष्णा (246) हैं।


      · तेलंगाना - आईआईटी हैदराबाद के प्रवासी श्रमिकों को , जिन्होंने कुछ दिन पहले कम मजदूरी के खिलाफ प्रदर्शन किया था , लिंगमपल्ली से एक विशेष ट्रेन से झारखंड भेजा गया है। यह राज्य सरकार के विशेष अनुरोध पर प्रवासियों को ले जाने वाली पहली ट्रेन थी। राज्य के करीब 2.3 मिलियन एमएसएमई , स्वास्थ्य और खाद्य प्रसंस्करण जैसे आवश्यक क्षेत्रों के लोगों को छोड़कर , लॉकडाउन के कारण काफी तनाव में हैं। अब तक कुल पॉजिटिव मामले 1038 , सक्रिय मामले 568 , ठीक हुए 442 और 28 लोगों की मौत हो गई।


      · अरुणाचल प्रदेश - लॉकडाउन के चलते ईटानगर में फंसे 300 से ज्यादा लोगों को राज्य सरकार की ओर से 27 बसों से उनके जिलों में पहुंचा दिया गया है।


      · असम - असम के तीन और मरीजों , एक गोलाघाट से और दो मोरीगांव से , को अस्पताल से छुट्टी मिल गई है। गुवाहाटी में नगालैंड के भी एक मरीज को छुट्टी दी जा रही है। असम के स्वास्थ्य मंत्री हेमंत बिस्व सरमा ने ट्वीट कर बताया है कि आज की तारीख में केवल 9 सक्रिय मामले हैं।


      · मणिपुर - सीएम ने जानकारी दी है कि सीएम के कोविड राहत कोष में दान किए गए 11.33 करोड़ रुपये में से 7.07 करोड़ रुपये पहले ही लाभार्थियों के खातों में जमा किए जा चुके हैं।


      · मेघालय - मेघालय में संबंधित डीसी या किसी अधिकृत अधिकारी द्वारा जारी किए गए वैध पास को लेकर एक ग्रीन जोन वाले जिले से दूसरे के बीच निजी वाहनों की आवाजाही की अनुमति है। प्रवेश और निकास बिंदुओं पर स्क्रीनिंग के लिए सभी प्रोटोकॉल का सख्ती से पालन करना होगा। सीएम कोनराड संगमा ने ट्वीट किया कि सिविल अस्पताल शिलांग में भर्ती किए गए 2 पॉजिटिव मरीज 14 दिन के आइसोलेशन के बाद लगातार किए गए दो टेस्ट में निगेटिव पाए गए हैं। अब उन्हें ठीक मान लिया गया है।


      · नगालैंड - मुख्य सचिव ने फिर कहा है कि सभी शैक्षणिक संस्थान अगले आदेश तक बंद रहेंगे। उन्होंने डीडीके और एआईआर को अपने कार्यक्रमों में स्कूल के पाठ शामिल करने पर सहमत होने के लिए धन्यवाद दिया।


      · सिक्किम - सरकार ने पशुधन ( प्रोसेस्ड मीट सहित ) , पोल्ट्री और उसके उत्पाद ( प्रोसेस्ड मीट ) और किसी भी प्रकार के सी फूड को अगले आदेश तक राज्य में लाने पर रोक लगा दिया है।


      · त्रिपुरा - त्रिपुरा में पीएमजीकेवाई के हिस्से के रूप में दमचेरा ब्लॉक क्षेत्र में पीएम किसान के तहत 3314 किसान लाभान्वित हुए हैं।


      एएम / एएस


    

    
    (Release ID: 1620288) Visitor Counter : 137
    
    
      Read this release in: English , Urdu , Marathi , Assamese , Manipuri , Bengali , Punjabi , Gujarati , Tamil , Telugu , Kannada , Malayalam