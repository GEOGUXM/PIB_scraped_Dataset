      प्रधानमंत्री कार्यालय

      प्रधानमंत्री श्री नरेन्‍द्र मोदी और कतर के अमीर शेख तमीम बिन हमद अल-थानी के बीच टेलीफोन पर बातचीत
      Posted On: 26 MAY 2020 7:51PM by PIB Delhi


    प्रधानमंत्री श्री नरेन्‍द्र मोदी ने आज कतर के अमीर शेख तमीम बिन हमद अल-थानी के साथ टेलीफोन पर बातचीत की और कतर की स्‍नेहशील जनता को ईद-उल-फित्र की मुबारकबाद दी।


    प्रधानमंत्री ने कोविड​​- 19 महामारी के दौरान कतर में भारतीय नागरिकों के कल्याण को सुनिश्चित करने के लिए अमीर द्वारा ली गई व्यक्तिगत दिलचस्‍पी के लिए तहे दिल से उनकी सराहना की। बदले में अमीर ने कतर में भारतीय समुदाय के योगदान , विशेष रूप से भारतीय स्वास्थ्य कार्यकर्ताओं द्वारा निभाई जा रही भूमिका की सराहना की। प्रधानमंत्री ने वर्तमान स्थिति के दौरान भारत से कतर को आवश्यक वस्तुओं की आपूर्ति में किसी भी प्रकार की बाधा से बचने के लिए भारतीय अधिकारियों द्वारा ध्यान दिए जाने पर प्रकाश डाला।


    प्रधानमंत्री ने अमीर के आगामी 40 वें जन्मदिन पर अपनी हार्दिक शुभकामनाएं दी , और उनके निरंतर अच्छे स्वास्थ्य और सफलता की कामना की।


    ****


    एसजी/एएम/केपी/एसएस

    
    
    (Release ID: 1627053) Visitor Counter : 154
    
    
      Read this release in: English , Urdu , Marathi , Assamese , Bengali , Manipuri , Punjabi , Gujarati , Odia , Tamil , Telugu , Kannada , Malayalam