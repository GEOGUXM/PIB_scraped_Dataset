      रसायन एवं उर्वरक मंत्रालय

      श्री डीवी सदानंद गौड़ा ने उर्वरक क्षेत्र के हितधारकों के साथ बातचीत की
      Posted On: 19 MAY 2020 6:04PM by PIB Delhi


    केंद्रीय रसायन और उर्वरक मंत्री श्री डीवी सदानंद गौड़ा ने विभिन्न राज्यों के सरकारी अधिकारियों, उर्वरक विभाग के अधिकारियों, प्रगतिशील किसानों और अन्य हितधारकों के साथ वीडियो कॉन्फ्रेंसिंग के माध्यम से बैठक की।


    बैठक में मंत्री श्री गौड़ा को उर्वरक क्षेत्र में संभावित सुधार उपायों के बारे में महत्वपूर्ण जानकारी दी गई।


    श्री गौड़ा ने कहा कि सुधार एक निरंतर प्रक्रिया है और देश में किसानों को किफायती दर पर खाद उपलब्ध कराने के लिए अधिक दक्षता की जरूरत है। उन्होंने कहा कि प्रतिभागियों को निःसंकोच अपने सुझावों के साथ आना चाहिए ताकि सरकार द्वारा अंतिम नीतिगत निर्णय लेते समय इन सुझावों को शामिल किया जा सके।


    इस बैठक में उर्वरक विभाग के सचिव, उर्वरक विभाग के अपर सचिव, केरल सरकार और उड़ीसा सरकार के अधिकारयों तथा उर्वरक कंपनियों के प्रतिनिधियों ने भाग लिया।


    एएम / जेके / डीसी


    

    
    (Release ID: 1625166) Visitor Counter : 114
    
    
      Read this release in: English , Urdu , Marathi , Manipuri , Punjabi , Odia , Tamil , Telugu , Kannada , Malayalam