      PIB Headquarters

      कोविड-19 पर पीआईबी का दैनिक बुलेटिन
      Posted On: 08 MAY 2020 6:48PM by PIB Delhi


    ( पिछले 24 घंटे में जारी कोविड - 19 से संबंधित प्रेस विज्ञप्तियां , पीआईबी फील्ड कार्यालयों से जानकारियां और पीआईबी द्वारा की गई तथ्यों की पड़ताल शामिल )

      * कोविड - 19 के 56,342 पुष्ट मामलों में से 16,540 लोग ठीक हो चुके हैं , जिससे ठीक होने की दर 29.36 प्रतिशत हो गई है।
      * कल से 3390 नए कोविड - 19 मामले दर्ज किए गए हैं।
      * 216 जिलों में अब तक कोई कोविड केस नहीं आया है , 42 जिले ऐसे हैं जहां बीते 28 दिनों से कोई केस नहीं आया है , 29 जिलों में बीते 21 दिनों से और 36 जिलों में पिछले 14 दिनों से कोई नया मामला सामने नहीं आया है।
      * कोविड - 19 से निपटने और अपनी जन स्वास्थ्य तैयारियों को मजबूत करने के लिए भारत ने एआईआईबी के साथ 500 मिलियन डॉलर की सहायता संबंधी समझौते पर हस्ताक्षर किए।
      * खाद्यान्न की खरीद ने लॉकडाउन के बीच रफ्तार पकड़ी।
      * देशभर की लैब में कोविड - 19 टेस्टिंग किट पहुंचा रहा भारतीय डाक विभाग।

    स् ‍ वास् ‍ थ् ‍ य एवं परिवार कल् ‍ याण मंत्रालय से कोविड 19 पर अपडेट


    216 ऐसे जिले हैं , जहां से आज तक एक भी मामला सामने नहीं आया है। 42 जिले ऐसे हैं , जिनमें पिछले 28 दिन से कम समय में कोई नया मामला सामने नहीं आया है , 29 जिलों से पिछले 21 दिनों से कोई नया मामला सामने नहीं आया है। 36 जिलों में पिछले 14 दिनों से कोई नया मामला सामने नहीं आया है और 46 दिनों में पिछले 7 दिनों से कोई नया मामला सामने नहीं आया है। अभी तक कुल 16,540 लोग उपचार से ठीक हो चुके हैं। पिछले 24 घंटे में 1273 लोग ठीक हो गए। इससे हमारी कुल ठीक होने की दर 29.36 प्रतिशत तक पहुंच गई है। अब कुल पुष्ट मामलों की संख्या 56,342 तक पहुंच गई है। कल से भारत में कोविड - 19 के पुष्ट मामलों की संख्या में 3390 की वृद्धि दर्ज की गई है। केंद्रीय स्वास्थ्य एवं परिवार कल्याण मंत्री डॉ . हर्षवर्धन ने तमिलनाडु , कर्नाटक और तेलंगाना के स्वास्थ्य मंत्रियों के साथ वीडियो कॉन्फ्रेंस के माध्यम से बातचीत कर कोविड - 19 से निपटने की तैयारियों और इस पर काबू पाने के उपायों की समीक्षा की। आईसीएमआर ने मल्टी - सेंटर क्लीनिकल ट्रायल - प्लैसिड ट्रायल – शुरू किया है ताकि सुरक्षा और नियंत्रित रोग में कोविड - 19 से संबंधित जटिलताओं को सीमित करने में कान्वलेसन्ट प्लाज्मा के प्रभाव का आकलन किया जा सके।


    विस्तार से यहां पढ़ें -


    भारत सरकार और एआईआईबी ने कोविड - 19 से निपटने के लिए भारत को 500 मिलियन डॉलर की सहायता देने संबंधी समझौते पर हस्ताक्षर किए


    भारत सरकार और एशियन इन्फ्रास्ट्रक्चर इन्वेस्टमेंट बैंक ( एआईआईबी ) ने आज 500 मिलियन अमेरिकी डॉलर की ‘ कोविड - 19 आपातकालीन उपाय एवं स्वास्थ्य प्रणाली तैयारी परियोजना ’ पर हस्ताक्षर किए , ताकि कोविड - 19 महामारी से निपटने और अपनी सार्वजनिक स्वास्थ्य तैयारियों को मजबूती प्रदान करने के लिए भारत की मदद की जा सके। यह इस बैंक की ओर से भारत को अब तक की पहली स्वास्थ्य क्षेत्र संबंधी सहायता है। यह नई सहायता भारत के सभी राज्यों एवं केंद्र शासित प्रदेशों को कवर करेगी और संक्रमित लोगों , जोखिम वाली आबादी , चिकित्सा एवं आपातकालीन कर्मियों व सेवाप्रदाताओं , चिकित्सा तथा परीक्षण केंद्रों और राष्ट्रीय एवं पशु स्वास्थ्य एजेंसियों की जरूरतों को पूरा करेगी।


    विस्तार से यहां पढ़ें -


    खाद्यान्न की खरीद ने लॉकडाउन के बीच रफ्तार पकड़ी


    केंद्रीय पूल के लिए लक्षित 400 लाख मीट्रिक टन गेहूं के आधे से भी अधिक की खरीद की जा चुकी है। 45 लाख मीट्रिक टन धान की भी खरीद हो चुकी है , तेलंगाना 30 एलएमटी की हिस्सेदारी के साथ सबसे आगे है। राज्यों / केंद्र शासित प्रदेशों ने ‘ पीएमजीकेएवाई ’ के तहत 70 एलएमटी खाद्यान्न उठाया , जो 3 माह के लिए कुल आवंटन का लगभग 58 प्रतिशत है।


    विस्तार से पढ़ें -


    केन् ‍ द्रीय खाद्य और सार्वजनिक वितरण मंत्री ने कहा , पीएम - जीकेएवाई के अंतर्गत देशभर में लगभग 80 करोड़ लोगों को अनाज और दालों की मुफ्त आपूर्ति के लिए बड़ी कवायद


    श्री राम विलास पासवान ने कहा कि एफसीआई 74 एलएमटी खाद्यान्न के साथ कुल 2641 रेक लदवा चुका है , जो अब तक का रिकॉर्ड है। मंत्री ने कहा कि नैफेड द्वारा चलाए गए व्यापक अभियान के तहत देश में लगभग 19.50 करोड़ परिवारों को तीन महीने तक मुफ्त दालें दी जा रही हैं। ' एक देश एक राशन कार्ड ' योजना के तहत , 5 और राज्यों / केंद्रशासित प्रदेशों से राष्ट्रीय समूह ( नेशनल क्लस्टर ) से जुड़ने के लिए कहा गया है। समूह में पहले से ही 12 राज्य हैं। अब , कुल 17 राज्यों / केंद्रशासित प्रदेशों को राष्ट्रीय समूह से जोड़ने के साथ , राष्ट्रीय / अंतर - राज्यीय पोर्टेबिलिटी की सुविधा 60 करोड़ एनएफएसए लाभार्थियों को मिलने लगेगी , ताकि वे उसी / मौजूदा राशन कार्ड का उपयोग कर उचित दर की किसी भी दुकान से खाद्यान्नों का अपना निर्धारित कोटा ले सकेंगे।


    विस्तार से यहां पढ़ें -


    डॉ . हर्षवर्धन ने मुश्किल वक्त में इंडियन रेड क्रॉस सोसाइटी की सेवाओं की सराहना की


    केंद्रीय स्वास्थ्य एवं परिवार कल्याण मंत्री डॉ . हर्षवर्धन ने आज नई दिल्ली में ‘ विश्व रेड क्रॉस दिवस ' के अवसर पर इंडियन रेड क्रॉस सोसाइटी के शताब्दी समारोहों में भाग लिया। उन्होंने स्वयंसेवी संगठनों , एनजीओ तथा बड़ी संख्या में आम लोगों को स्वैच्छिक रक्त दान को बढ़ावा देने के लिए आगे आने की अपील की। उन्होंने लोगों से कहा कि वे साल में कम से कम एक बार , अपने जन्मदिन या शादी की सालगिरह पर रक्त दान करने की अपील की जिससे कि वे उस अवसर को न केवल अपने लिए बल्कि जिन्हें रक्त की आवश्यकता है , उनके लिए भी विशेष बनाएं। उन्होंने आईआरसीएस से आम लोगों में जागरूकता फैलाने के लिए आगे आने की अपील जिससे लोग रोगियों एवं डॉक्टरों , स्वास्थ्य कार्यकर्ताओं आदि को कलंकित न करें और अधिक उत्साह से कार्य करने के लिए सकारात्मक वातावरण को बढ़ावा दें।


    विस्तार से यहां पढ़ें -


    भारतीय नौसेना के व्यक्तिगत सुरक्षा उपकरण ( पीपीई ) को आईएनएमएएस द्वारा मान्यता


    भारतीय नौसेना द्वारा डिजाइन और उत्पादित किए गए व्यक्तिगत सुरक्षा उपकरण ( पीपीई ) का परीक्षण आईएनएमएएस ( इंस्टीट्यूट ऑफ न्यूक्लियर मेडिसिन एंड एलाइड साइंसेज ) दिल्ली द्वारा किया गया है , जो डीआरडीओ का एक संगठन है और पीपीई के लिए परीक्षण और प्रमाणन का काम करता है और नैदानिक कोविड स्थितियों में बड़े पैमाने पर उत्पादन और उपयोग के लिए प्रमाणित करता है।


    विस्तार से यहां पढ़ें -


    आईसीएमआर के क्षेत्रीय डिपो से दुर्गम क्षेत्रों सहित देशभर में स्थित परीक्षण प्रयोगशालाओं को कोविड - 19 जांच किट की आपूर्ति कर रहा भारतीय डाक


    भारतीय डाक ने आईसीएमआर के 16 क्षेत्रीय डिपो से उसकी कोविड - 19 परीक्षण किट को कोविड - 19 जांच के लिए निर्धारित 200 अतिरिक्त प्रयोगशालाओं तक डिलीवरी करने के लिए एक समझौता किया है , जिससे देश के कोने - कोने में कोविड - 19 परीक्षण सुनिश्चित करने में सहायता मिलेगी। भारतीय आयुर्विज्ञान अनुसंधान परिषद ( आईसीएमआर ) ने देशभर में प्रतिदिन लगभग 1 लाख परीक्षण कराने का लक्ष्य तय किया है। इस महत्वपूर्ण कार्य के लिए भारतीय डाक एक सशक्त कोविड योद्धा के रूप में भूमिका निभाने के लिए एक बार फिर अपने 1,56,000 डाकघरों के व्यापक नेटवर्क के साथ आगे आया है। भारतीय डाक ने दूरदराज के क्षेत्रों में सामान की डिलीवरी की है।


    विस्तार से यहां पढ़ें -


    प्रधानमंत्री श्री नरेन् ‍ द्र मोदी और यूरोपीय परिषद के अध् ‍ यक्ष चार्ल्स मिशेल के बीच टेलीफोन पर बातचीत


    प्रधानमंत्री श्री नरेन् ‍ द्र मोदी ने यूरोपीय परिषद के अध् ‍ यक्ष चार्ल्स मिशेल से आज टेलीफोन पर बातचीत की। दोनों नेताओं ने भारत और यूरोपीय संघ में कोविड - 19 महामारी की स्थिति और प्रतिक्रियाओं पर चर्चा की। उन्होंने महामारी के बावजूद आवश्यक दवा उत्पादों की आपूर्ति सुनिश्चित करने सहित आपसी सहयोग बढ़ाने की सराहना की। दोनों नेताओं ने कोविड - 19 के स्वास्थ्य और आर्थिक प्रभावों से प्रभावी तरीके से निपटने के लिए क्षेत्रीय और वैश्विक समन्वय के महत्व को स् ‍ वीकार किया।


    विस्तार से यहां पढ़ें -


    रक्षा मंत्री श्री राजनाथ सिंह ने कोविड - 19 के खतरे को कम करने पर जापान के रक्षा मंत्री से फोन पर बात की


    दोनों रक्षा मंत्रियों ने कोविड - 19 महामारी के खिलाफ अपने – अपने देश में उठाए गए कदमों के बारे में चर्चा की। श्री राजनाथ सिंह ने कोविड - 19 के खिलाफ अंतर्राष्ट्रीय प्रयासों में भारत के योगदान के बारे में श्री तारो कोनो को जानकारी दी और महामारी के खिलाफ वैश्विक लड़ाई में आपसी सहयोग के क्षेत्रों पर चर्चा की। दोनों रक्षा मंत्री इस बात पर सहमत हुए कि भारत - जापान विशेष रणनीतिक और वैश्विक साझेदारी , दोनों देशों को कोविड - 19 से संबंधित चुनौतियों से निपटने के लिए अन्य देशों के साथ मिलकर काम करने का एक अच्छा आधार प्रदान करता है।


    विस्तार से यहां पढ़ें -


    श्री गडकरी ने इवेंट और मनोरंजन प्रबंधन उद्योग और लघु वित्त उद्यमियों को सकारात्मक बने रहने और वर्तमान स्थिति के दोहन का रास्ता निकालने को कहा


    केंद्रीय एमएसएमई और सड़क परिवार एवं राजमार्ग मंत्री श्री नितिन गडकरी ने आज वीडियो कॉन्फ्रेंसिंग के माध्यम से इवेंट्स और मनोरंजन प्रबंधन संघ और वित्त उद्योग विकास परिषद के सदस्यों के साथ उनके क्षेत्रों पर कोविड - 19 के प्रभाव पर चर्चा की। श्री गडकरी ने इस बात पर जोर दिया कि यह क्षेत्र एक उत्कृष्ट कार्य कर रहा है और उनकी प्रतिभा और दृष्टिकोण को व्यापक रूप से मान्यता मिली है।


    यहां पढ़ें -


    संस्कृति मंत्रालय ने ‘ देखो अपना देश ’ श्रृंखला के तहत ‘ गोवा - क्रुसिबल ऑफ कल्चर ’ नामक 16 वां वेबिनार आयोजित किया


    संस्कृति मंत्रालय के ‘ देखो अपना देश ’ वेबिनार श्रृंखला के ‘ गोवा - क्रुसिबल ऑफ कल्चर ’ में 7 मई , 2020 को ‘ अल्प ज्ञात ’ या ‘ अज्ञात ’ यात्रा अनुभवों को प्रस्तुत किया गया , जो भारत का सबसे लोकप्रिय पर्यटन गंतव्य ‘ गोवा ’ प्रस्तुत करता है और इस प्रकार प्रतिभागियों को उस स्थान की अज्ञात खूबसूरती से साक्षात्कार कराता है जो गोवा में खोज किए जाने के लिए प्रतीक्षा कर रहा है।


    विस्तार से यहां पढ़ें -


    पीआईबी फील्ड कार्यालयों से जानकारियां

      * पंजाब - पंजाब सरकार ने कोविड 19 महामारी के मद्देनजर प्रवासियों / यात्रियों के आवागमन के दौरान राज्य परिवहन उपक्रमों ( पंजाब रोडवेज / पीआरटीसी / पीयूएनबीयूएस ) और निजी बस ऑपरेटरों द्वारा स्वच्छता और हाइजीन बनाए रखने को लेकर एक एडवाइजरी जारी की है। कोविड -19 के बीच कर्फ्यू / लॉकडाउन के दौरान कई चुनौतियों के बावजूद राज्य में गेहूं की फसल के जबर्दस्त उत्पादन के साथ पंजाब ने गेहूं की खरीद में 100 LMT के आंकड़े को सफलतापूर्वक पार कर लिया है।
      * हरियाणा - कोविड -19 से संबंधित जन शिकायतों के समयबद्ध निस्तारण के लिए केंद्र सरकार ने हरियाणा सरकार की बहुत सराहना की है। 30 मार्च 2020 से 6 मई 2020 के बीच की अवधि में प्राप्त 2827 शिकायतों में से 2436 का निवारण किया गया है। हरियाणा सराकर रोजगार देने और राज्य की अर्थव्यवस्था को बढ़ावा देने के लिए दृढ़ हैं। ऐसे में अपने आप स्वीकृति पाने के लिए पोर्टल https://saralharyana.gov.in/ शुरू किया गया है और अब तक 19,626 इकाइयों को मंजूरी दी गई है और 11,21,287 श्रमिकों को काम करने की अनुमति दी गई है।
      * हिमाचल प्रदेश - कोरोना महामारी के मद्देनजर राज्य की स्थिति की समीक्षा करने के लिए राज्य सरकार के वरिष्ठ अधिकारियों के साथ बैठक की अध्यक्षता करते हुए मुख्यमंत्री ने उन्हें यह सुनिश्चित करने का निर्देश दिया कि देश के दूसरे हिस्सों से आने वाले राज्य के लोग क्वारंटीन मानदंडों का अवश्य पालन करें। उन्होंने कहा कि देश के अन्य हिस्सों से आने वाले सभी लोगों की जांच अवश्य होनी चाहिए और उसके बाद तय किया जाना चाहिए कि उस महिला या पुरुष को घर में क्वारंटीन या संस्थागत क्वारंटीन करने की जरूरत है।
      * केरल - दो उड़ानें बहरीन से 177 भारतीयों और सऊदी अरब में फंसे 162 भारतीयों को लेकर आज रात में कोच्चि और कोझिकोड में उतरेगी। आज शाम त्रिशूर से 1,150 प्रवासी श्रमिकों को लेकर एक श्रमिक स्पेशल ट्रेन उत्तर प्रदेश के लिए रवाना होगी। राज्य में इस समय केवल 25 सक्रिय कोविड केस हैं।
      * तमिलनाडु - राज्य में शराब की दुकानों पर हजारों की भीड़ ने सामाजिक दूरी के नियमों का उल्लंघन किया ; ऐसे में तस्माक ( टीएएसएमएसी ) आउटलेट्स खोलने के खिलाफ कई जगहों पर विरोध प्रदर्शन हुए हैं। राज्य लॉकडाउन के बाद 50 फीसदी क्षमता के साथ बसें और कोविड योद्धाओं के लिए अलग सेवाओं को अनुमति देने की तैयारी कर रहा है। कल तक कुल मामले - 5409 , सक्रिय मामले - 3822 , मौतें -37 और 1547 लोग ठीक हुए। हाल में बड़ी संख्या में केस कोयम्बेडु मार्केट से आए हैं।
      * कर्नाटक - आज 45 नए मामले सामने आए जो आज तक एक दिने में सबसे ज्यादा है ; बैंगलोर में 7 , बेल्लारी में 1 , बेलगावी में 11 , दावणगेरे में 14 और उत्तर कन्नड़ में 12 मामले दर्ज किए गए हैं। आज 14 लोगों को अस्पताल से छुट्टी मिल गई और एक व्यक्ति की मौत हो गई। अब तक कुल मामले 750 हैं। 30 लोगों की मौत हो चुकी है और 371 लोगों को छुट्टी दे दी गई है। इस बीच राज्य ने घोषणा की है कि कल से सभी शराब की दुकानें , पब और बार शराब बिक्री के लिए खुल जाएंगे।
      * आंध्र प्रदेश - चित्तूर जिला पुलिस ने उन माल वाहक के ड्राइवरों और क्लीनर्स के साथ - साथ किसानों की जानकारी जुटानी शुरू की है , जो चेन्नई के कोयम्बेडू बाजार से हाल में लौटे हैं। 54 नए कोविड पॉजिटिव मामले आए , 62 लोगों को छुट्टी मिली और पिछले 24 घंटे में तीन मौतें हुई हैं। 7320 नमूनों के परीक्षण किए गए हैं। कुल मामले बढ़कर 1887 हो गए हैं। सक्रिय मामले 1004 , ठीक हुए 842 , मौतें 41 हैं। सबसे ज्यादा केस वाले जिले हैं - कुरनूल (547) , गुटूंर (374) और कृष्णा (322) ।
      * तेलंगाना - ऐसे समय में जब देश के विभिन्न हिस्सों से प्रवासी कामगार देशव्यापी लॉकडाउन के चलते अपने गृह राज्यों में लौट रहे हैं , बिहार से करीब 225 प्रवासियों को लेकर एक श्रमिक स्पेशल ट्रेन शुक्रवार को तेलंगाना पहुंची। हैदराबाद स्थित टीके और जैव - चिकित्सा निर्माता कंपनी भारत बायोटेक कोविड 19 थेरपी के लिए मानव एंटीबॉडी विकसित करेगी। अब तक कुल कोविड के मामले 1122 , सक्रिय मामले 400 , ठीक हुए 693 और 29 लोगों की मौत हो गई।
      * असम - असम के स्वास्थ्य मंत्री ने ट्वीट कर जानकारी दी कि राज्य में तीन और लोगों में कोविड 19 पॉजिटिव पाया गया है। इसके साथ ही कुल संख्या 56 पहुंच गई , जिसमें सक्रिय मामले 21 , ठीक हुए लोग 34 और एक मौतें शामिल हैं। गुवाहाटी में नए कोविड 19 पॉजिटिव मामलों को देखते हुए इन इलाकों को कंटेनमेंट जोन घोषित कर दिया है - अमियो नगर , चांदमारी , डॉ . बी . बरुआ कैंसर अस्पताल और गौहाटी मेडिकल कॉलेज और अस्पताल के पास का इलाका।
      * मणिपुर - कृषि निदेशालय का कहना है कि पिछले साल की तरह खरीफ 2020 सीजन के लिए भी उतनी मात्रा में यूरिया खाद उपलब्ध कराने के सभी प्रयास किए जा रहे हैं। मणिपुर समाज कल्याण विभाग ने सभी जिलों की आंगनवाड़ी कार्यकर्ताओं और पर्यवेक्षकों को आईसीडीएस - सीएएस एप्लीकेशन के साथ स्मार्टफोन दिया है जिससे आंगनवाड़ी गतिविधियों और लाभार्थियों को राशन वितरण की रियल टाइम निगरानी सुनिश्चित की जा सके।
      * मिजोरम - राज्य के अधिकारियों को सूचित किए बगैर लौट आए 150 से अधिक लोगों को सरकार ने क्वारंटीन किया है।
      * नगालैंड - सीएम ने कहा है कि रोजाना मामलों की रिपोर्ट के अनुसार लॉकडाउन में चरणबद्ध तरीके से छूट दी जाएगी। नगालैंड सरकार सेवानिवृत्त कर्मचारियों की पेंशन सीधे उनके बैंक खातों में जमा करेगी। पेंशनरों से एसबीआई में बैंक खाता खोलने के लिए कहा गया है।
      * महाराष्ट्र - गुरुवार को महाराष्ट्र में कोविड -19 के 1,216 नए मामले आए और कुल आंकड़ा 17,974 तक पहुंच गया। इनमें से 11,394 मामले अकेले मुंबई से आए हैं। महाराष्ट्र में गुरुवार को एक दिन में सबसे ज्यादा 43 मौतें हुईं और मृतकों की कुल संख्या 694 पहुंच गई। उधर , राज्य में जांच किए गए लोगों की संख्या 2 लाख को पार कर गई है। महाराष्ट्र और मध्य प्रदेश की सरकार ने औरंगाबाद ट्रेन हादसे में मारे गए श्रमिकों के परिजनों को संबंधित राज्य सरकारों की ओर से प्रत्येक को 5 लाख रुपये की अनुग्रह राशि देने की घोषणा की है। आज तड़के औरंगाबाद के पास करमाड़ में रेलवे ट्रैक पर सो रहे 16 प्रवासी श्रमिक मालगाड़ी की चपेट में आ गए।
      * गुजरात - 388 नए कोविड मामलों के साथ गुजरात में कुल पॉजिटिव केस की संख्या सात हजार के आंकड़े को पार कर 7,013 पहुंच गई है। बुधवार रात से सामने आए 388 नए मामलों में से 275 अकेले अहमदाबाद जिले से हैं। गुजरात में कोविड से संबंधित कुल 425 मौतें हुई हैं। कोविड से प्रभावित लोगों को अस्पताल और लक्षण न दिखाई देने वाले लोगों को पर्याप्त क्वारंटीन सुविधाएं सुनिश्चित करने के लिए अहमदाबाद नगर निगम ने 800 बेड वाले 8 निजी अस्पतालों और 3,000 की क्षमता वाले 60 होटलों को अपने नियंत्रण में लिया है।
      * राजस्थान - राज्य के स्वास्थ्य विभाग ने आज कहा कि राजस्थान में 26 और कोरोनावायरस के मामले सामने आए हैं और राज्य में कोविड -19 का आंकड़ा 3,453 पहुंच गया है। राज्य में अब तक 97 लोगों की मौत हो चुकी है और 1,596 लोग इस वायरल संक्रमण से ठीक हो चुके हैं।
      * मध्य प्रदेश - राज्य में कोविड 19 के मामलों की कुल संख्या बढ़कर 3 , 252 पहुंच गई है। जबकि 1 , 231 लोग ठीक हो गए हैं और राज्य में 193 लोगों की मौत हो गई है। इंदौर , भोपाल और उज्जैन मध्य प्रदेश के सबसे ज्यादा प्रभावित शहर हैं।

    फैक्ट चेक


    ***


    एएम / एएस

    
    
    (Release ID: 1622385) Visitor Counter : 58
    
    
      Read this release in: English , Urdu , Marathi , Assamese , Manipuri , Bengali , Punjabi , Gujarati , Tamil , Telugu , Kannada , Malayalam
    
    
    

*