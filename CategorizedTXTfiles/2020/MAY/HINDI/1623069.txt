      स्‍वास्‍थ्‍य एवं परिवार कल्‍याण मंत्रालय

      कोविड-19 पर अपडेट
      
      अब तक 20,917 लोग स्‍वस्‍थ हो चुके हैं; स्‍वस्‍थ होने की दर 31.15 प्रतिशत तक पहुंची
      
      Posted On: 11 MAY 2020 5:27PM by PIB Delhi


    अब तक 20,917 लोग स्‍वस्‍थ हो चुके हैं। इसके साथ ही स्‍वस्‍थ होने की दर 31.15 प्रतिशत तक पहुंच गई है। अब कुल पुष्ट मामलों की संख्या 67,152 तक पहुंच गई है। कल से भारत में कोविड-19 के पुष्ट मामलों की संख्या में 4,213 की वृद्धि दर्ज की गई है।


    विभिन्‍न चिकित्‍सा व्‍यवसायियों के कार्य की सराहना करते हुए केंद्रीय स्‍वास्‍थ्‍य एवं परिवार कल्‍याण मंत्री डॉ. हर्षवर्धन ने कहा कि कोविड-19 से निपटने , विशेषकर पिछले 3 महीनों के दौरान चिकित्‍सा व्‍यवसायियों द्वारा प्रदर्शित संयम के लिए देश को उन पर गर्व है। उन्‍होंने एक बार फिर राष्‍ट्र से अपील की कि वे डॉक्‍टरों और स्‍वास्‍थ्‍य सेवा कर्मियों को कलंकित नहीं करें या निशाना नहीं बनाए, इसकी बजाए जनता की बड़े पैमाने पर सहायता करने की दिशा में उनके द्वारा किए जा रहे प्रयासों की सराहना की जानी चाहिए। उन्‍होंने कहा कि कोविड-19 के खिलाफ हमारी लड़ाई को जारी रखने के लिए डॉक्‍टरों, नर्सों, स्‍वास्‍थ्‍य सेवा कर्मियों को हमारे सम्‍मान, सहायता और सहयोग की जरूरत है।


    स्‍वास्‍थ्‍य एवं परिवार कल्‍याण मंत्रालय ने कोविड-19 हेतु जिला स्‍तरीय सुविधा-आधारित निगरानी के लिए आज शानिर्देश जारी किए। जिन्‍हें


    : https://www.mohfw.gov.in/pdf/DistrictlevelFacilitybasedsurveillanceforCOVID19.pdf पर देखा जा सकता है।


    कोविड- 19 से संबंधित तकनीकी मामलों के बारे में सभी प्रकार की विश्‍वसनीय और अद्यतन जानकारी, दिशा-निर्देशों एवं परामर्शों के लिए कृपया नियमित रूप से https://www.mohfw.gov.in/ देखें।


    कोविड- 19 से संबंधित तकनीकी प्रश्‍नों को technicalquery.covid19@gov.in पर और अन्य प्रश्‍नों को ncov2019@gov.in पर और ट्वीट्स के माध्‍यम से @CovidIndiaSeva पर भेजा जा सकता है।


    कोविड- 19 के बारे में किसी भी प्रश्‍न के बारे में कृपया स्‍वास्‍थ्‍य एवं परिवार कल्‍याण मंत्रालय को हेल्‍पलाइन नम्‍बर : +91-11-23978046 या 1075 (टोल फ्री) पर सम्‍पर्क करें। कोविड-19 के बारे में राज्‍यों/संघ शासित प्रदेशों के हेल्‍पलाइन नम्‍बरों की सूची https://www.mohfw.gov.in/pdf/coronvavirushelplinenumber.pdf पर भी उपलब्‍ध है।


    *****


    एएम/आरके/डीसी


    

    
    (Release ID: 1623069) Visitor Counter : 117
    
    
      Read this release in: English , Urdu , Marathi , Assamese , Manipuri , Bengali , Punjabi , Gujarati , Odia , Tamil , Telugu , Kannada , Malayalam