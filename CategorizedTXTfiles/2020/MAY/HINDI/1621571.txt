      प्रधानमंत्री कार्यालय

      प्रधानमंत्री श्री नरेन्‍द्र मोदी और इथियोपिया गणराज्य के प्रधानमंत्री डॉ. अबिय अहमद अली के बीच टेलीफोन पर बातचीत
      Posted On: 06 MAY 2020 7:05PM by PIB Delhi


    प्रधानमंत्री श्री नरेन्‍द्र मोदी ने आज इथियोपिया के संघीय लोकतांत्रिक गणराज्य के प्रधानमंत्री माननीय डॉ. अबिय अहमद अली के साथ टेलीफोन पर बातचीत की।


    प्रधानमंत्री श्री नरेन्‍द्र मोदी ने भारत एवं इथियोपिया के बीच घनिष्ठ संबंधों और दोनों राष्ट्रों के बीच उत्कृष्ट विकास साझेदारी को स्‍मरण किया।


    दोनों राजनेताओं ने कोविड-19 महामारी से उत्पन्न घरेलू, क्षेत्रीय एवं वैश्विक चुनौतियों पर चर्चा की और इस स्वास्थ्य संकट के दौरान एक-दूसरे के साथ एकजुटता व्यक्त की।


    प्रधानमंत्री ने इथियोपिया को आवश्यक दवाओं की आपूर्ति सुनिश्चित करने और महामारी के आर्थिक प्रभाव को कम करने में भारत की ओर से सहयोग देने का आश्‍वासन डॉ. अबिय अहमद अली को दिया।


    भारत की जनता और अपनी ओर से प्रधानमंत्री ने कोविड-19 के खिलाफ लड़ाई में इथियोपिया के लोगों को सफलता मिलने की मंगल कामना की।


    ***


    एएम/आरआरएस- 6552

    
    
    (Release ID: 1621571) Visitor Counter : 158
    
    
      Read this release in: Punjabi , English , Urdu , Marathi , Manipuri , Bengali , Assamese , Gujarati , Odia , Tamil , Telugu , Kannada , Malayalam