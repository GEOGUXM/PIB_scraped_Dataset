      रेल मंत्रालय

      भारतीय रेलवे ने 20 दिन में "श्रमिक स्पेशल" ट्रेनों के जरिये 23.5 लाख से अधिक यात्रियों को उनके गृह राज्यों तक पहुंचाया
      
      
      भारतीय रेलवे ने 20 मई, 2020 (सुबह 10:00 बजे तक) तक देश भर में 1773 "श्रमिक स्पेशल" ट्रेनें चलाई
      
      एक दिन में कुल 205 “श्रमिक स्‍पेशल”, चलाई गई जो अब तक की सबसे अधिक संख्‍या है, ट्रेनों को 2.5 लाख से अधिक यात्रियों के साथ चलाया गया

      Posted On: 20 MAY 2020 3:34PM by PIB Delhi

    विभिन्न स्थानों पर फंसे प्रवासी श्रमिकों , तीर्थयात्रियों , पर्यटकों , छात्रों और अन्य व्यक्तियों की स्‍पेशल ट्रेनों से आवाजाही के संबंध में गृह मंत्रालय के आदेश के बाद , भारतीय रेलवे ने 1 मई 2020 से "श्रमिक स्पेशल" ट्रेनें चलाने का फैसला किया।


    20 मई 2020 तक (सुबह 10:00 बजे तक) , देश भर के विभिन्न राज्यों से कुल 1773 “श्रमिक स्पेशल” ट्रेनों को चलाया गया है। इन “श्रमिक स्पेशल” ट्रेनों से अब तक 23.5 लाख से अधिक यात्री अपने गृह राज्य पहुंच चुके हैं।


    कल यानी 19 मई 2020 को देश भर के विभिन्‍न राज्‍यों से रिकॉर्ड संख्‍या में कुल 205 “श्रमिक स्पेशल” ट्रेनें चलाई गई जिनमें 2.5 लाख से अधिक यात्रियों ने यात्रा की।


    इन 1773 ट्रेनों को आंध्र प्रदेश , बिहार , संघ शासित चंडीगढ़ , दिल्ली , गोवा , गुजरात , हरियाणा , जम्‍मू और कश्‍मीर , झारखंड , कर्नाटक , केरल , मध्य प्रदेश , महाराष्ट्र , संघ शासित पुडुचेरी , पंजाब , राजस्थान , ओडिशा , तमिलनाडु , तेलंगाना , त्रिपुरा , उत्तर प्रदेश , उत्तराखंड , पश्चिम बंगाल जैसे विभिन्न राज्यों से चलाया गया।


    साथ ही , इन श्रमिक स्पेशल ट्रेनों ने विभिन्न राज्यों जैसे आंध्र प्रदेश , असम , बिहार , छत्तीसगढ़ , गुजरात , हिमाचल प्रदेश , जम्मू और कश्मीर , झारखंड , कर्नाटक , केरल , मध्‍य प्रदेश , महाराष्‍ट्र , मणिपुर , मिजोरम , नागालैंड , ओडिशा , राजस्थान , तमिलनाडु , तेलंगाना , त्रिपुरा , उत्‍तर प्रदेश , उत्तराखंड , पश्चिम बंगाल , में अपनी यात्रा समाप्त की।


    ट्रेन में चढ़ने से पहले यात्रियों की अच्‍छी तरह से स्‍क्रीनिंग की जाती है। यात्रा के दौरान यात्रियों को मुफ्त भोजन और पानी दिया जाता है।


    ****


    एएम/केपी / डीसी
    

    
    (Release ID: 1625448) Visitor Counter : 204
    
    
      Read this release in: Punjabi , Tamil , Assamese , English , Urdu , Marathi , Manipuri , Bengali , Odia , Telugu , Kannada