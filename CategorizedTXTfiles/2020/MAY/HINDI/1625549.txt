      स्‍वास्‍थ्‍य एवं परिवार कल्‍याण मंत्रालय

      कोविड-19 पर अपडेट
      
      भारत में प्रति लाख आबादी पर केवल 7.9 मामले हैं जबकि पूरे विश्व में यह आंकड़ा प्रति लाख पर 62.3 है, रोगियों के ठीक होने की दर बढ़कर 39.6 प्रतिशत हो गई है
      
      Posted On: 20 MAY 2020 6:23PM by PIB Delhi


    भारत सरकार, राज्यों/ केंद्र शासित प्रदेशों के साथ मिलकर , एक वर्गीकृत , पूर्व - निर्धारित और सक्रिय दृष्टिकोण को अपनाते हुए , कोविड-19 की रोकथाम , नियंत्रण और प्रबंधन की दिशा में कई कदम उठा रही है। इनकी उच्चतम स्तर पर नियमित रूप से समीक्षा और निगरानी की जा रही है।


    भारत कोविड-19 के प्रसार को कम करने में अपेक्षाकृत सक्षम रहा है और इसका असर कोविड-19 के आंकड़ों में देखा जा सकता है। वैश्विक स्तर पर तुलना करने पर , जहां प्रति लाख संक्रमण के मामले 62.3 हैं , भारत में अभी भी केवल 7.9 मामले/प्रति लाख आबादी पर देखे जा रहे हैं। इसी प्रकार, प्रति लाख आबादी पर मृत्यु दर के हिसाब से इसका वैश्विक औसत दर 4.2 है जबकि भारत के लिए यह आंकड़ा 0.2 आंका गया है। मौत के अपेक्षाकृत कम आंकड़े, सिर्फ और सिर्फ समय पर मामलों की पहचान करने और उन मामलों का नैदानिक प्रबंधन करने के संदर्भ में जानकारी प्रदान करते हैं।


    चिकित्सकीय प्रबंधन और रोगियों को ठीक करने पर ध्यान देने का परिणाम है कि ठीक होने की दर में सुधार हो रहा है। आज के दिन, 42,298 लोग ठीक हो चुके हैं जो कुल मामलों का 39.6 प्रतिशत है। यह ध्यान देने वाली बात है कि यह बीमारी इलाज से ठीक हो सकती है और भारत द्वारा अपनाए जा रहे नैदानिक प्रबंधन बहुत ही प्रभावशाली हैं। प्रबंधन के अंतर्गत सभी सक्रिय मामलों में लगभग 2.9 % लोगों को ऑक्सीजन सपोर्ट की आवश्यकता है ; प्रबंधन के अंतर्गत सक्रिय मामलों में 3 % लोगों को आईसीयू की आवश्यकता होती है और प्रबंधन के अंतर्गत सक्रिय मामलों के 0.45% लोगों को वेंटिलेटर की आवश्यकता है। भारत समवर्ती रूप से, कोविड-19 के प्रति समर्पित स्वास्थ्य बुनियादी ढांचे के विकास पर ध्यान केंद्रित कर रहा है।


    कोविड-19 से संबंधित तकनीकी मुद्दों, दिशा-निर्देशों और सलाहों के बारे में सभी प्रामाणिक और अद्यतन जानकारी के लिए , नियमित रूप से देखें: https://www.mohfw.gov.in/ और @MoHFW_INDIA


    COVID- 19 से संबंधित तकनीकी प्रश्नों को technicalquery.covid19@gov.in पर और अन्य प्रश्नों को ncov2019@gov.in पर ई-मेल और @CovidIndiaSeva पर ट्वीट किया जा सकता है।


    कोविड-19 से संबंधित किसी भी जानकारी के लिए स्वास्थ्य एवं परिवार कल्याण मंत्रालय के हेल्पलाइन नंबर- : +91-11-23978046 or 1075 ( टोल फ्री ) पर कॉल करें।


    कोविड-19 पर राज्यों / केंद्र शासित प्रदेशों के हेल्पलाइन नंबरों की सूची https://www.mohfw.gov.in/pdf/coronvavirushelplinenumber.pdf पर उपलब्ध है।


    एएम / एके

    
    
    (Release ID: 1625549) Visitor Counter : 210
    
    
      Read this release in: Punjabi , English , Urdu , Marathi , Assamese , Manipuri , Odia , Tamil , Telugu , Kannada , Malayalam