      सूक्ष्‍म, लघु एवं मध्‍यम उद्यम मंत्रालय

      गडकरी ने कहा, एमएसएमई क्षेत्र के लिए वित्त मंत्री का आर्थिक पैकेज स्वदेशी उद्योग को प्रोत्‍साहन देगा
      Posted On: 13 MAY 2020 9:58PM by PIB Delhi


    केन्‍द्रीय एमएसएमई और सड़क परिवहन तथा राजमार्ग मंत्री श्री नितिन गडकरी ने एमएसएमई क्षेत्र के लिए वित्त मंत्री द्वारा आज घोषित राहत पैकेज का स्वागत किया है। नागपुर से एक वीडियो संदेश में , उन्होंने कहा , यह पैकेज नए जोश के साथ स्थानीय स्वदेशी उद्योग को प्रोत्‍साहित करेगा।


    श्री गडकरी ने कहा , ग्रामीण उद्योग का कारोबार लगभग 88 हजार करोड़ रुपये का है , जिसे हम अगले दो वर्षों में 5 लाख करोड़ रुपये तक ले जाना चाहते हैं। उन्होंने कहा , आज घोषित प्रोत्साहन पैकेज से इस लक्ष्य को बड़े पैमाने पर हासिल करने में मदद मिलेगी। खादी क्षेत्र इसमें बड़ी भूमिका निभाएगा क्योंकि यह निर्यात में भी प्रवेश कर रहा है।


    श्री गडकरी एमएसएमई क्षेत्र की परिभाषा में बदलाव को लेकर बहुत उत्साहित थे। इस क्षेत्र में निवेश की सीमा को बढ़ाकर 100 करोड़ रुपये करने से उद्योग को काफी बढ़ावा मिलेगा , जिससे अब बैंकों से आसानी से वित्तीय मदद मिल सकेगी। उन्होंने कहा कि यह क्षेत्र लंबे समय से इस संशोधन की मांग कर रहा था , फंड ऑफ फंड्स , जिसमें 10 हजार करोड़ रुपये का कोष है , इससे दबाव में आने वाली 25 लाख एमएसएमई को लाभ मिलेगा। उन्होंने कहा कि इसी तरह , वैश्विक निविदा मानदंडों में ढील एक उल्लेखनीय कदम है , श्री गडकरी ने उम्मीद जताई कि अब वर्दी आदि के लिए रक्षा और पुलिस से नए ऑर्डर मिलेंगे।


    उन्होंने कहा , इस क्षेत्र को आर्थिक सहायता जिससे 11 करोड़ से अधिक लोगों को रोजगार मिलता है और सकल घरेलू उत्पाद का लगभग 29 प्रतिशत योगदान देती है , इस क्षेत्र के हितधारकों द्वारा कभी नहीं भुलाया जा सकता है। उन्होंने विश्वास व्यक्त किया कि एमएसएमई , गांव और कुटीर उद्योग क्षेत्र इस पैकेज की सहायता से नई ऊंचाइयों तक पहुंचेंगे।


    ***


    एएम/केपी

    
    
    (Release ID: 1623973) Visitor Counter : 43
    
    
      Read this release in: English , Marathi , Bengali , Manipuri , Punjabi , Telugu