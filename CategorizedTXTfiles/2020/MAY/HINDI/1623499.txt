      नागरिक उड्डयन मंत्रालय

      वंदे भारत मिशन के तहत 7 मई 2020 से अबतक 8503 भारतीय43 उड़ानों के जरिए स्वेदश लौटे
      Posted On: 13 MAY 2020 11:58AM by PIB Delhi


    वंदे भारत मिशन के तहत 7 मई 2020 से शुरु की गई एयर इंडिया और एयर इंडिया एक्सप्रेस की 43 इनबाउंड उड़ानों के ज​रिए 6 दिनों में 8503 भारतीयों की स्वदेश वापसी हुईहै।


    भारत सरकार द्वारा 7 मई 2020 को शुरु किया गया वंदे भारत मिशन अपने नागरिकों को स्वदेश वापस लाने के अबतक के सबसे बडे अभियानों में से एक है। इस अभियान के तहत , नागरिक उड्डयन मंत्रालय भारतीयों की वतन वापसी के लिए विदेश मंत्रालय और राज्य सरकारों के साथ समन्वय कर रहा है।


    एयर इंडिया अपनी सहायक कंपनी एयर इंडिया एक्सप्रेस के साथ मिलकर विदेशों में फंसे 14800 भारतीयों को वापस लाने के पहले चरण के तहत अमेरिका , ब्रिटेन , बांग्लादेश , सिंगापुर , सऊदी अरब , कुवैत , फिलीपीन्स , संयुक्त अरब अमीरात और मलेशिया सहित 12 देशों के लिए कुल 64 उड़ानों ( एयर इंडिया द्वारा 42 और एआई एक्सप्रेस द्वारा 24) का संचालन कर रही है।


    बाहरी देशों से भारतीयों को वापस लाने के लिए व्यापक स्तर पर चलाए गए इस अभियान के प्रत्येक चरण में सरकार और नागर विमानन महानिदेशालय द्वारा निर्धारित सुरक्षा , स्वच्छता मानकों और नियमों का कड़ाई से पालन किया जा रहा है।


    नागरिक उड्डयन मंत्रालय , भारतीय विमान पत्तन प्राधिकरण और एयर इंडिया , चिकित्सा से जुडे इस बेहद संवेदनशील अभियान में विमान यात्रियों , चालक दल और ग्राउंड हैंडलिंग स्टाफ की सुरक्षा को प्राथमिकता देने में कोई कसर नहीं छोड़ रहे हैं।


    सरकारी दिशानिर्देशों के अनुरूप पूरी सावधानी बरतते हुए सुरक्षा व्यवस्था कीजा रही है।


    ****


    एएम / एमएस

    
    
    (Release ID: 1623499) Visitor Counter : 219
    
    
      Read this release in: Punjabi , Telugu , Assamese , English , Urdu , Marathi , Bengali , Manipuri , Gujarati , Odia , Odia , Tamil , Kannada , Malayalam