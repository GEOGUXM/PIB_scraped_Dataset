      रेल मंत्रालय

      भारतीय रेलवे 12.05.2020 से शुरू की गई विशेष ट्रेनों की विभिन्न श्रेणियों के लिए सीमित रूप में प्रतीक्षा सूची टिकट जारी करेगा
      
      इन विशेष ट्रेनों में आरएसी की सुविधा नहीं होगी
      
      यह बदलाव दिनांक 22 मई, 2020 से शुरू होने वाली ट्रेनों के लिए लागू किया जाएगा यानी जिनके लिए बुकिंग 15 मई, 2020 से शुरू होगी

      Posted On: 14 MAY 2020 4:40PM by PIB Delhi

    भारतीय रेलवे द्वारा यह निर्णय लिया गया है कि 12.05.2020 से शुरू की गई विशेष ट्रेनों में आरएसी (रिजर्वेशन अगेंस्ट कैंसिलेशन) की कोई व्यवस्था नहीं होगी। इसके अलावा , यह भी निर्णय लिया गया है कि प्रतीक्षा सूची टिकट निम्नलिखित अधिकतम सीमाओं के साथ जारी किए जाएंगे:

                                                                                                      
श्रेणी                प्रतीक्षा सूची की अधिकतम सीमा                                                   
                                                                                                      
                                                                                                      
                                                                                                      
फर्स्ट एसी            20                                                                              
                                                                                                      
                                                                                                      
                                                                                                      
एक्ज़ीक्यूटिव श्रेणी  20                                                                              
                                                                                                      
                                                                                                      
                                                                                                      
सेकेंड एसी            50                                                                              
                                                                                                      
                                                                                                      
                                                                                                      
थर्ड एसी              100                                                                             
                                                                                                      
                                                                                                      
                                                                                                      
एसी चेयर कार          100                                                                             
                                                                                                      
                                                                                                      
                      ( यह तभी लागू होगा जब भविष्य में चेयर कार श्रेणी के साथ कोई ट्रेन शुरू की जाएगी)
                                                                                                      
                                                                                                      
                                                                                                      
स्लीपर                200                                                                             
                                                                                                      
                                                                                                      
                      ( यह तभी लागू होगा जब भविष्य में स्लीपर श्रेणी के साथ कोई ट्रेन शुरू की जाएगी)  
                                                                                                      
                                                                                                      

    भारतीय रेलवे ने 12.05.2020 से शुरू की गई विशेष ट्रेनों के संबंध में कुछ अन्य निर्णय भी लिए हैं, जो निम्नानुसार हैं:


      * प्रतीक्षा सूची से संबंधित अन्य नियम लागू होंगे।

      * कोई भी तत्काल/प्रीमियम तत्काल कोटा उपलब्ध नहीं होगा।
      * दिव्यांगजनों, वरिष्ठ नागरिकों, महिलाओं के लिए आरक्षण को मौजूदा निर्देशों के अनुसार लागू किया जाएगा।
      * शुल्क वापसी नियम यानी ट्रेन खुलने के 24 घंटे पहले 50% शुल्क वापसी और ट्रेन खुलने के 24 घंटे के अंदर शून्य शुल्क वापसी को रद्द कर दिया जाएगा और मौजूदा शुल्क वापसी नियमों को रेलवे रद्दीकरण और वापसी नियम, 2015 के अनुरूप लागू किया जाएगा।
      * उपरोक्त परिवर्तनों 22 मई , 2020 से शुरू होने वाली ट्रेनों के लिए लागू किया जाएगा यानी जिसकी बुकिंग 15 मई , 2020 से शुरू होगी।

    *******


    एएम / एके

    
    
    (Release ID: 1623869) Visitor Counter : 368
    
    
      Read this release in: English , Urdu , Marathi , Manipuri , Bengali , Punjabi , Gujarati , Odia , Tamil , Telugu , Kannada
    
    
    

  
  
  
  
  
  
  
  
  
  
  
  
  
  
*