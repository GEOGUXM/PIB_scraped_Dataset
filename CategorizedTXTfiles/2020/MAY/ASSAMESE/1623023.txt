      কৃষি মন্ত্ৰালয়

      লকডাউনৰ সময়ত অব্যাহত মাহজাতীয় শস্য আৰু তৈলবীজ সংগ্ৰহৰ কাম
      
      গ্ৰীষ্মকালীন শস্য ৰোপণৰ এলেকা তাৎপৰ্যপূৰ্ণভাৱে বৃদ্ধি
      
      ২০২০-২১ ৰবি বতৰত ২৪১লাখ মেট্ৰিকটন আটা আহৰণ কৰা হৈছে, ২৩৩লাখ মেট্ৰিকটনতকৈ অধিক ক্ৰয় কৰা হৈছে
      Posted On: 10 MAY 2020 6:03PM by PIB Guwahati


    কেন্দ্রীয় কৃষি আৰু কৃষক কল্যাণ মন্ত্রালয়ে লকডাউনৰৰ সময়ত কৃষক আৰু কৃষি কাৰ্যত সহায় কৰাৰ বাবে প্ৰধানমন্ত্রী শ্রী নৰেন্দ্ৰ মোদীৰ নেতৃত্বত বিভিন্ন পদক্ষেপ গ্ৰহণ কৰিছে৷ কেন্দ্রীয় কৃষি আৰু কৃষক কল্যাণ মন্ত্রী শ্রী নৰেন্দ্ৰ সিং টোমাৰে পৰিস্থিতি নিয়মীয়াকৈ নিৰীক্ষণ কৰি আহিছে৷


    ১) লকডাউনৰ সময়ত নাফেডৰ শস্য সংগ্ৰহৰ স্থিতিঃ-


    অন্ধ্ৰপ্ৰদেশ , তেলেংগানা , কর্ণাটক , ৰাজস্থান , মহাৰাষ্ট্ৰ , মধ্যপ্ৰদেশ , গুজৰাট , উত্তৰপ্ৰদেশ আৰু হাৰিয়ানা - এই ৯খন ৰাজ্যৰ পৰা ২.৭৪ লাখ মেট্রিকটন বুটমাহ সংগ্ৰহ কৰা হৈছে৷


    ৰাজস্থান , মধ্যপ্ৰদেশ , উত্তৰপ্ৰদেশ , গুজৰাট আৰু হাৰিয়ানা - এই ৫খন ৰাজ্যৰ পৰা ৩.৪০ লাখ মেট্রিকটন সৰিয়হ সংগ্ৰহ কৰা হৈছে৷


    তেলেংগানাৰ পৰা ১৭০০ মেট্রিকটন সূর্যমুখীৰ বীজ সংগ্ৰহ কৰা হৈছে৷


    তামিলনাডু , তেলেংগানা , অন্ধ্ৰপ্ৰদেশ , মহাৰাষ্ট্ৰ , কর্ণাটক , মধ্যপ্ৰদেশ , গুজৰাট আৰু ওড়িশা-এই ৮খন ৰাজ্যৰ পৰা ১.৭১ লাখ মেট্রিকটন ৰহৰ দাইল সংগ্ৰহ কৰা হৈছে৷


    ২) গ্রীষ্মকালীন শস্যৰ বাবে বীজ ৰোপণঃ-


    ধান —প্রায় ৩৪.৮৭ লাখ হেক্টৰ এলেকাত গ্রীষ্মকালীন ধান ৰোপণ কৰা হৈছে৷ যোৱা বছৰ এই সময়ছোৱাত ইয়াৰ পৰিমাণ আছিল ২৫,২৯ , ০০০ হেক্টৰ ভূমি৷


    মাহজাতীয় শস্য —প্রায় ১০,৩৫ , ০০০ হেক্টৰ ভূমিত মাহজাতীয় শস্য ৰোপণ কৰা হৈছে৷ বিগত বৰ্ষৰ এই সময়ছোৱাত ইয়াৰ পৰিমাণ আছিল ৫,৯২ , ০০০ হেক্টৰ৷


    দানা শস্য— প্রায় ৯.৫৭লাখ হেক্টৰ ভূমিত দানা শস্যৰ বীজ ৰোপণ কৰা হৈছে৷ বিগত বৰ্ষৰ এই সময়ছোৱাত ইয়াৰ পৰিমাণ আছিল ৬,২০ , ০০০ হেক্টৰ৷
    তৈলবীজ— প্রায় ৯,১৭ , ০০০ হেক্টৰ ভূমিত তৈলবীজ ৰোপণ কৰা হৈছে৷ বিগত বৰ্ষৰ এই সময়ছোৱাত ইয়াৰ পৰিমাণ আছিল ৭,০৯০০০ হেক্টৰ৷


    ৩) ২০২০-২১ বৰ্ষত ৰবিশস্যৰ বতৰত ভাৰতীয় খাদ্য নিগমৰ গুদামত ২৪১.৩৬ লাখ মেট্রিকটন আটা আহিছে আৰু ইয়াৰে ২৩৩.৫১ লাখ মেট্রিকটন ক্ৰয় কৰা হৈছে৷


    ৪)২০২০-২১ ৰবি বতৰত ৰবিশস্য আৰু তৈলবীজ সংগ্ৰহৰ বাবে ১১খন ৰাজ্যত ৩২০৬টা সংগ্ৰহ কেন্দ্ৰ স্থাপন কৰা হৈছে৷ .


    *****


    APS/PK/MS/BA /DB

    
    
    (Release ID: 1623023) Visitor Counter : 12
    
    
      Read this release in: Punjabi , English , Urdu , Hindi , Marathi , Bengali , Manipuri , Tamil , Telugu , Kannada