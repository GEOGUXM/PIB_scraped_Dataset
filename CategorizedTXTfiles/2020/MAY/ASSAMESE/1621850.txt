      অসামৰিক বিমান পৰিবহণ মন্ত্ৰালয়

      দেশজুৰি জৰুৰী চিকিৎসা সামগ্ৰী যোগান ধৰাৰ বাবে লাইফলাইন উড়ানৰ অধীনত ৪৬৫খন বিমানেৰে পৰিবহণ কৰা হৈছে
      Posted On: 06 MAY 2020 4:32PM by PIB Guwahati


    লাইফলাইন উড়ানৰ অধীনত বৰ্তমানলৈকে এয়াৰ ইণ্ডিয়া, এলায়েন্স এয়াৰ, আইএএফ আৰু ব্যক্তিগত খণ্ডৰ ৪৬৫খন বিমা নেৰে পৰিবহণ কৰা হৈছে৷ ইয়াৰে ভিতৰত ২৭৮খন বিমান এয়াৰ ইণ্ডিয়া আৰু এলায়েন্স এয়াৰে চলাচল কৰিছে৷ বৰ্তমানলৈকে বিমানযোগে ৮৩৫.৯৪টন সামগ্ৰী পৰিবহণ কৰা হৈছে৷ ইতিমধ্যে লাইফলাইন উড়ানৰ অধীনৰ বিমানে ৪,৫১,০৩৮ কিলোমিটাৰ দুৰত্ব অতিক্ৰম কৰিছে৷ ক’ভিড-১৯ বিৰোধী যুঁজৰ প্ৰতি সমৰ্থন জনাই অসামৰিক বিমান পৰিবহণ মন্ত্ৰালয়ে ‘লাইফলাইন উড়ান’ৰ অধীনত দেশৰ দুৰ্গম অঞ্চললৈ অত্যাৱশ্যকীয় চিকি ৎ সা সামগ্ৰী পৰিবহণ কৰি আহিছে৷


    পৱস হংস লিমিটেডে জম্মু আৰু কাশ্মীৰ, লাডাখ, দ্বীপপুঞ্জৰ লগতে উত্তৰ-পূ্ৰ্বাঞ্চলত হেলিকপ্তাৰ সেৱাৰে গুৰুত্বপূৰ্ণ চিকি ৎ সা সামগ্ৰীৰ লগতে ৰোগী অনা-নিয়া কৰি আহিছে৷ ৫ মে’লৈকে পৱন হংস হেলিকপ্তাৰে ৭,৭২৯ কিলোমিটাৰ দুৰত্ব অতিক্ৰম কৰি ২.২৭ টন সামগ্ৰী পৰিবহণ কৰিছে৷ এই ক্ষেত্ৰত উত্তৰ-পূৰ্বাঞ্চল, দ্বীপপুঞ্জ আৰু পাহাৰীয়া ৰাজ্যসমূহক বিশেষ গুৰুত্ব আৰোপ কৰা হৈছে৷ এয়াৰ ইণ্ডিয়া আৰু ভাৰতীয় বায়ু সেনাই এই উত্তৰ-পূ্ৰ্বাঞ্চল, জম্মু আৰু কাশ্মীৰ, লাডাখ আৰু দ্বীপপুঞ্জসমূহক বিশেষ প্ৰাধান্য দিছে৷


    ঘুৰুৱা কাৰ্গ’ অপাৰেটৰ স্পাইচজেট, ব্লু ডাৰ্ট আৰু ইণ্ডিগ’ই বাণিজ্যিক ভিত্তিত কাৰ্গ’ বিমান চলাচল কৰিছে৷ ২৪ মাৰ্চৰ পৰা ৫ মে’ লৈ স্পাইচজেটে ৮১৯খন কাৰ্গ’ বিমান চলাচল কৰি ইতিমধ্যে ১৩,৮৩,৮৫৪ কিলোমিটাৰ দুৰত্ব অতিক্ৰম কৰাৰ লগতে ৫,৯৪৬ টন সামগ্ৰী সৰবৰাহ কৰিছে৷ ইয়াৰে ভিতৰত ২৯৪ আন্তঃৰাষ্ট্ৰীয় কাৰ্গ’ বিমানো আছে৷ একেদৰে, ব্লু ডাৰ্টে ২৫ মাৰ্চৰ পৰা ৫মে’লৈ দেশৰ ভিতৰতে ২৭৮খন বিমান চলাচল কৰি ৩,০৯,২৭২ কিলোমিটাৰ দুৰত্ব অতিক্ৰম কৰি মুঠ ৪,৬৮৩ টন সামগ্ৰী সৰবৰাহ কৰিছে৷ ইফালে, ইণ্ডিগ’ই ৩ এপ্ৰিলৰ পৰা ৫ মে’লৈ ৩৮বাৰ বিদেশলৈ যোৱাকে ধৰি মুঠ ৯৫খন কাৰ্গ’ বিমান চলাচল কৰি ১,৫৯,১৫৮ কিলোমিটাৰ দুৰত্ব অতিক্ৰম কৰাৰ লগতে ৪৭০টন সামগ্ৰী সৰবৰাহ কৰিছে৷ এইবোৰৰ ভিতৰত চৰকাৰৰ বাবে চিকি ৎ সা সামগ্ৰী বিনামুলীয়াকৈ পৰিবহণ কৰিছে বিমান কোম্পানীসমূহে৷


    ভিষ্টাৰাই ১৯ এপ্ৰিলৰ পৰা ৫মে’লৈকে ২৩খন কাৰ্গ বিমান চলাচল কৰি ৩২,৩২১ কিলোমিটাৰ অতিক্ৰমেৰে ১৫০টন সামগ্ৰী সৰবৰাহ কৰিছে৷


    পূব এছিয়ালৈ ঔষধ-পাতি, চিকি ৎ সা সামগ্ৰী আৰু ক’ভিড-১৯ সাহায্য সামগ্ৰী পৰিবহণেৰে আন্তঃৰাষ্ট্ৰীয় পৰ্যায়ত এক কাৰ্গ’ এয়াৰ-ব্ৰিজ স্থাপন কৰা হৈছে৷ ৫ মে’লৈকে এয়াৰ ইণ্ডিয়াই ৯৭২টন চিকি ৎ সা সামগ্ৰী পৰিবহণ কৰিছে৷ তদুপৰি, ব্লু ডাৰ্টে ১৪ৰ এপ্ৰিলৰ পৰা ৫ মে’লৈকে গুৱাংঝু আৰু ছাংহাইৰ পৰা ১১৪টন আৰু হংকঙৰ পৰা ২৪টন চিকি ৎ সা সামগ্ৰী পৰিবহণ কৰিছে৷ ইফালে, স্পাইচজেটে ৫ মে’লৈকে ছাংহাই আৰু গুৱাংঝুৰ পৰা ২০৪টন আৰু হংকং আৰু ছিংগাপুৰৰ পৰা ১৬টন চিকি ৎ সা সামগ্ৰী পৰিবহণ কৰিছে৷


    ****


    RJ/NG /DB

    
    
    (Release ID: 1621850) Visitor Counter : 12
    
    
      Read this release in: English , Urdu , Hindi , Marathi , Manipuri , Bengali , Punjabi , Odia , Tamil , Telugu , Kannada