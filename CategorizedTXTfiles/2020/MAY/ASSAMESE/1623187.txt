      কৃষি মন্ত্ৰালয়

      কৃষিজাত সামগ্ৰীৰ বিপণনৰ বাবে ১০খন ৰাজ্য আৰু কেন্দ্ৰীয় শাসিত অঞ্চলৰ পৰা ১৭৭খন বজাৰক ‘ই-নাম’ৰে সংলগ্ন কৰাৰ পদক্ষেপ
      
      কৃষকসমাজক উপকৃত কৰিব পৰাকৈ ‘ই-নাম’ক শক্তিশালী কৰি তোলা হ’ব : শ্ৰী নৰেন্দ্ৰ সিং তোমৰ

      Posted On: 11 MAY 2020 2:24PM by PIB Guwahati

    কৃষক ৰাইজে তেওঁলোকৰ উত্পাদিত সামগ্ৰী অনলাইন প ’ ৰ্টেলৰ জৰিয়তে বিক্ৰীৰ ব্যৱস্থা কৰিব পৰাকৈ ৰাষ্ট্ৰীয় কৃষি বজাৰ, চমুকৈ ‘ ই-নাম ’ ক শক্তি ৱ ন্ত কৰাৰ উদ্যোগ হিচাপে এই প ’ ৰ্টেলটোৰ সৈতে ১০খন ৰাজ্য আৰু কেন্দ্ৰীয় শাসিত অঞ্চলৰ ১৭৭খন নতুন বজাৰ আজি আনুষ্ঠানিকভাবে সংলগ্ন কৰাৰ কথা ঘোষণা কৰে কেন্দ্ৰীয় কৃষি আৰু কৃষক কল্যাণ বিভাগৰ মন্ত্ৰী শ্ৰী নৰেন্দ্ৰ সিং তোমৰে। আজি ‘ ই-নাম ’ ৰে সংলগ্ন কৰা বজাৰ সমূহৰ ভিতৰত আছে-গুজৰাটৰ ১৭খন, হাৰিয়াণাৰ ২৬খন, জম্মু-কাশ্মীৰৰ ১খন, কেৰালাৰ ৫খন, মহাৰাষ্ট্ৰৰ ৫৪খন, ওড়িশাৰ ১৫খন, পাঞ্জাৱৰ ১৭খন, ৰাজস্থানৰ ২৫খন, তামিলনাডুৰ ১৩খন আৰু পশ্চিমবংগৰ ১খন বজাৰ। আজি সংলগ্ন কৰা ১৭৭খন বজাৰৰ সৈতে এই মুহূৰ্তত ‘ ই-নাম ’ ত সংযোজিত হোৱা মুঠ বজাৰৰ সংখ্যা হ ’ লগৈ ৯ ৬২খন।


    ভিডিঅ ’ কনফাৰেন্সিং ব্যৱস্থাৰে শুভাৰম্ভ ঘোষণা কৰা এই অনুষ্ঠানত ভাষণ দি মন্ত্ৰী শ্ৰী তোমৰে কৃষক ৰাইজ্ক উপকৃত কৰিব পৰাকৈ ‘ ই-নাম ’ বিপণন ব্যৱস্থাক আৰু অধিক শক্তিশালী কৰি গঢ়ি তোলা হ ’ ব বুলিও মন্তব্য কৰে।


    ইতিপূৰ্বে, দেশৰ ১৭খন ৰাজ্য আৰু ২খন কেন্দ্ৰীয় শাসিত অঞ্চলৰ ১.৬৬কোটি কৃষক, ১.৩০লাখ বেপাৰী আৰু ৭১,৯১১ কমিছন এজেণ্টক ভিত্তি কৰি মুঠ ৭৮৫খন বজাৰ ‘ ই-নাম ’ ৰে জড়িত কৰা হৈছিল। যোৱা ৯মে ’ পৰ্যন্ত এই ‘ ই-নাম ’ প্লেটফৰ্মৰে ৩৭,৯৩লাখ বাঁহ আৰু নাৰিকল খেতিয়কৰ মুঠ ৩.৪৩ কোটি মেট্ৰিক টন পৰিমানৰ উত্পাদিত সামগ্ৰীৰ বেহা-বেপাৰ সম্পন্ন কৰা হৈছে। এই পৰিমাণৰ বাণিজ্যৰ জৰিয়তে ১লাখ কোটিৰো অধিক টকাৰ লেন-দেন সম্পন্ন কৰিব পৰা গৈছে। সেইদৰে বিগত সময়চোৱাত ১,২৫লাখৰো অধিক কৃষকক উপকৃত কৰি ‘ ই-নাম ’ প্লেটফৰ্মৰ জৰিয়তে ৭০৮কোটি টকা পৰিমাণৰ ধন হস্তান্তৰিত কৰা হৈছিল। ‘ ই-নাম ’ ৰ জৰিয়তে বজাৰ কিম্বা দেশৰ সীমাৰ বাহিৰতো বেপাৰ কৰিব পৰা যায়। এই পৰ্যন্ত ১২খন ৰাজ্যৰ ২৩৬খন বজাৰৰ মাজত বেহা-বেপাৰ সম্পন্ন কৰিব পৰা ব্যৱস্থা থকাৰ বিপৰীতে ১৩খন ৰাজ্য আৰু কেন্দ্ৰীয় শাসিত অঞ্চলৰ মাজত আন্তঃ ৰাজ্যিক বেহা-বেপাৰ সম্পন্ন কৰাৰ উপৰি কৃষকসকলক দূৰৈৰ বেপাৰীৰ সৈতে পোণপটীয়া ভাবে কথা-বতৰা পতাৰো সুবিধা প্ৰদান কৰা হয়। আজিৰ তাৰিখত ‘ ই-নাম ’ ৰ জৰিয়তে খাদ্য সামগ্ৰী, তৈল বীজ, শাক-পাচলি আৰু ফল-মূলকে ধৰি ১৫০বিধ সমাগ্ৰীৰ বেহা-বেপাৰ কৰি থকা হৈছে। ‘ ই-নাম ’ ত ১,০০৫টা কৃষক-উত্পাদক সংস্থাৰ পঞ্জীয়ণভুক্ত হোৱাৰ বিপৰীতে এই পৰ্যন্ত এইসমূহ সংস্থাই ২৯০০মেট্ৰিক টন পৰিমাণৰ সামগ্ৰীৰ বেহা সম্পন্ন কৰি ৭.৯২কোটি টকা পৰিমাণৰ লেন-দেন কৰিবলৈ সক্ষম হৈছে।


    ক ’ ভিড-১৯ৰ পৰিপ্ৰেক্ষিতত বলবত্ কৰা ‘ লকডাউন ’ ৰ সময়চোৱাত বজাৰত ভিৰ কমোৱাৰ লক্ষ্যৰে কৃষি মন্ত্ৰালয়ে যোৱা ২ এপ্ৰিলৰ পৰা ‘ ই-নাম ’ প্লেটফৰ্ম ব্যৱহাৰ কৰি কৃষক ৰাইজৰ উত্পাদিত সামগ্ৰীৰ বিপণন প্ৰক্ৰিয়া তিনিধৰণে সম্পন্ন কৰাৰ পদক্ষেপ গ্ৰহণ কৰা হৈছিল। সেই মৰ্মে, ১৫খন ৰাজ্যৰ ৮২টা কৃষক-উত্পাদক সংস্থাই ১২০৪৮কুইণ্টল সামগ্ৰীৰ বিনিময়ত ২.২২কোটি টকাৰ বিপণন কৰাৰ উপৰি ৯টা ল ’ জিষ্টিক প্ৰতিষ্ঠানে ‘ ই-নাম ’ ৰ সৈতে জোঁট বান্ধি ২,৩১,৩০০পৰিবহনকাৰীৰ ১১,৩৭,৭০০খন ট্ৰাকৰ জৰিয়তে ‘ ই-নাম ’ ৰে বিপণন সম্পন্ন কৰা বিভিন্ন পক্ষসমূহৰ পৰিবহণ প্ৰয়োজনীয়তা পূৰণ কৰি আহিছে।


    *****


    APS/PK/MS/BA/KB

    
    
    (Release ID: 1623187) Visitor Counter : 12
    
    
      Read this release in: Punjabi , Marathi , Hindi , Tamil , Telugu , English , Bengali , Urdu , Manipuri , Odia , Kannada