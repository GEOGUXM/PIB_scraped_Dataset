      স্বাস্থ্য আৰু পৰিয়াল কল্যাণ মন্ত্ৰালয়

      ভিডিঅ’ কনফাৰেন্সিংযোগে বিহাৰত এনকেফেলাইটিজ সদৃশ লক্ষণ(এইএছ)ৰ বিৰুদ্ধে প্ৰস্তুতিৰ পৰ্যালোচনা ড০ হৰ্ষ বৰ্ধনৰ
      
      এইএছ নিয়ন্ত্ৰণত বিহাৰক সকলো ধৰণৰ সহায় আশ্বাস কেন্দ্ৰৰ

      Posted On: 01 MAY 2020 8:22PM by PIB Guwahati

    কেন্দ্ৰীয় স্বা্স্থ্য মন্ত্ৰী ড০ হর্ষ বর্ধনে আজি এনকেফেলাইটিজ সদৃশ লক্ষণ ( এইএছ ) নিয়ন্ত্ৰণৰ বাবে বিহাৰ চৰকাৰক সকলো ধৰণৰ সহায়ৰ আশ্বাস দিয়ে৷ ভিডিঅ ’ কনফাৰেন্সিংযোগে বিহাৰৰ স্বাস্থ্যমন্ত্রী মংগল পাণ্ডেৰ সৈতে এইএছৰ পর্যালোচনা বৈঠকত তেওঁ তৃণমূল পৰ্যায়ৰ কর্মীসকলৰ পৰা পৰিস্থিতি সম্পর্কে বুজ লয়৷ বৈঠকত স্বাস্থ্য আৰু পৰিয়াল বিভাগৰ ৰাজ্যিক মন্ত্ৰী অশ্বিনী কুমাৰ চৌবেও উপস্থিত থাকে৷


    এনকেফেলাইটিজত আক্ৰান্ত বিহাৰৰ একাংশ শিশুৰ মৃত্যু হোৱাক লৈ উদ্বেগ প্ৰকাশ কৰি কেন্দ্রীয় স্বাস্থ্যমন্ত্ৰীগৰাকীয়ে কয় , “ ১৫ মে ’ ৰ পৰা জুন মাহলৈকে গ্ৰীষ্মকালৰ এই সময়ছোৱাত এনকেফেলাইটিজ সদৃশ ৰোগত আক্ৰান্ত হৈ বিহাৰৰ সৰ্বাধিক কন কন শিশুৰ মৃত্যু হোৱাটো দুখজনক৷ ”


    তেওঁ কয় যে একাধিক পৰ্যায়ত সঠিক পদক্ষেপ গ্ৰহণ কৰি যথোপযুক্ত চিকি ৎ সাৰ জৰিয়তে এই হাৰ ৰোধ কৰাটো সম্ভৱ। ড০ হর্ষ বর্ধনে লগতে কয় যে এইএছৰ বিৰুদ্ধে যুঁজ বহু পুৰণি আৰু কেতবোৰ নির্দিষ্ট পদ্ধতিৰ জৰিয়তে ইয়াৰ প্ৰতিৰোধমুলক ব্যৱস্থা গ্ৰহণ কৰাটো আৱশ্যক৷ কেন্দ্রীয় স্বাস্থ্যমন্ত্রীয়ে ২০১৪ আৰু ২০১৯ চন এইএছৰ প্রাদুর্ভাৱৰ পূৰ্বে বিহাৰৰ ভ্ৰমণ কৰাৰ কথা স্মৰণ কৰি কয় যে সেই সময়ত তেওঁ নিজে পৰিস্থিতি চালি - জাৰি চাই শিশুৰোগী আৰু তেওঁলোকৰ পিতৃ - মাতৃৰ সৈতে সাক্ষা ৎ কৰাৰ লগতে এই ৰোগৰ মূল কাৰণবোৰৰ সম্পর্কে আলোচনা কৰিছিল৷


    ড০ হর্ষ বর্ধনে কয় যে এইবাৰো কেন্দ্ৰই নিয়মীয়াকৈ পৰিস্থিতি পর্যবেক্ষণ কৰা বুলি সদৰি কৰি এইএছজনিত পৰিস্থিতি নিয়ন্ত্ৰণৰ বাবে ৰাজ্যৰ স্বাস্থ্য বিভাগৰ সৈতে নিয়মীয়াকৈ যোগাযোগ ৰাখি আহিছে বুলি কয়৷ তেওঁ ৰাজ্য চৰকাৰক প্ৰভাৱিত অঞ্চলসমূহত ২৪ ঘণ্টাই নিৰীক্ষণৰ ব্যৱস্থা কৰিবলৈ বিশেষজ্ঞসকলৰ এক কমিটী গঠন কৰিবলৈ তথা সময়মতে প্ৰতিৰোধমূলক পদক্ষেপ গ্ৰহণৰ পৰামর্শ আগবঢ়ায়৷ এই পদক্ষেপৰ জৰিয়তে এই ৰোগৰ সংস্কৰণৰ ৰোধ কৰা সম্ভৱ হ ’ ব৷


    স্বাস্থ্য আৰু পৰিয়াল কল্যাণ মন্ত্ৰালয়ে দেশৰ স্বাস্থ্য ব্যৱস্থা শক্তিশালী কৰাৰ লক্ষ্যৰে ৰাষ্ট্ৰীয় স্বাস্থ্য মিচন ( এনএইচএম ) ৰ জৰিয়তে ৰাজ্য চৰকাৰসমূহক পূর্ণ সহযোগিতা প্ৰদান কৰিব বুলি কয় কেন্দ্ৰীয় স্বাস্থ্যমন্ত্রীগৰাকীয়ে৷ মহিলা আৰু শিশু বিকাশ মন্ত্ৰালয়কে ধৰি কেন্দ্রীয় চৰকাৰৰ অন্যান্য মন্ত্ৰালয়সমূহকো জৰুৰী আৰু দীর্ঘম্যাদী সহায় আগবঢ়োৱাৰ বাবে অনুৰোধ কৰিব বুলি তেওঁ অৱগত কৰে৷


    ডঃ হর্ষ বর্ধনে কয় যে দৈনিক পৰিস্থিতি পর্যবেক্ষণৰ বাবে বিশেষজ্ঞ কমিটী গঠনৰ উপৰি এক উচ্চপৰ্যায়ৰ আন্তঃশৃংখলা বিশেষজ্ঞ দল গঠন কৰাটো প্ৰয়োজন৷ ৰাষ্ট্ৰীয় ৰোগ নিয়ন্ত্ৰণ কেন্দ্ৰ ( এনচিডিচি ) , নেচনেল ভেক্টৰ বর্ন ডিজিজ কন্ট্রোল প্রগ্রেম ( এনভিবিডিচিপি ) , ভাৰতীয় চিকি ৎ সা গৱেষণা পৰিষদ ( আইচিএমআৰ ) , এ আই আই এমএছ , পাটনা , কেন্দ্রীয় স্বাস্থ্য আৰু পৰিবাৰ কল্যাণ মন্ত্ৰালয়ৰ শিশু স্বাস্থ্য বিভাগে ৰাজ্য চৰকাৰক এইএছ তথা জাপানীজ এনকেফেলাইটিজৰ দৰে ৰোগ প্ৰতিৰোধ গঢ়ি তোলাৰ পদ্ধতি স্থিৰ কৰাত সহায় কৰিব৷


    স্বাস্থ্যমন্ত্রীয়ে শীঘ্ৰে পেডিয়াট্রিক আইচিইউ আৰম্ভ কৰাৰ পৰামর্শ আগবঢ়াই জিলা সমূহতো এই সেৱা আৰম্ভ কৰি বুলি কয়৷ বিশেষকৈ পুৱা ৮ বজাৰ পৰা নিশা ১০বজালৈকে এই সময়ছোৱাত এইএছৰ লক্ষণ অধিক পৰিমাণে দেখা যায়৷ গতিকে এই সময়ত এম্বুলেন্স সেৱা সুবিধা সঠিকভাৱে ৰাখিবলৈও তেওঁ কয়৷ ড০ হর্ষ বর্ধনে ক ’ ভিড প্রাদুর্ভাৱৰ সময়ত এইএচৰ প্ৰতি অৱহেলা নকৰিবলৈ সকলোকে অনুৰোধ জনায়৷


    বৈঠকত স্বাস্থ্য আৰু পৰিয়াল কল্যাণ মন্ত্ৰালয়ৰ সচি প্রীতি সুদান , স্বাস্থ্য আৰু পৰিয়াল কল্যাণ মন্ত্ৰালয়ৰ অ ’ এছডি ৰাজেশ ভূষণ , স্বাস্থ্য বিভাগৰ বিশেষ সচিব সঞ্জিভা কুমাৰ , এনএইচএমৰ এমএছ আৰু এমডি বন্দনা গুৰনানীকে ধৰি বিহাৰ চৰকাৰৰ প্ৰধান সচিব ( স্বাস্থ্য আৰু পৰিয়াল কল্যাণ ), বিহাৰ চৰকাৰ স্বাস্থ্য সুৰক্ষা সমিতিৰ সচিব তথা চিইঅ ’, বিহাৰ চৰকাৰৰ স্বাস্থ্যসেৱা এনচিডিচি দিল্লীৰ সঞ্চালক , পাটনা এআইআইএমছৰ সঞ্চালক , বিহাৰৰ সকলো উপায়ুক্তই ৱেবলিংকযোগে অংশগ্ৰহণ কৰে৷


    *****


    MR/DB

    
    
    (Release ID: 1620343) Visitor Counter : 12
    
    
      Read this release in: English , Urdu , Hindi , Bengali , Punjabi , Gujarati , Tamil , Telugu , Kannada