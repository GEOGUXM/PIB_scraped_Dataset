      বিজ্ঞান আৰু প্ৰযুক্তি মন্ত্ৰালয়

      ৰাষ্ট্ৰীয় গৱেষণা পৰীক্ষাগাৰ আৰু বিশ্ববিদ্যালয়সমূহত থকা ক’ভিড-১৯ পৰীক্ষণকেন্দ্ৰসমূহৰ (হাব আৰু স্প’ক মডেল) সামৰ্থ্য বৰ্দ্ধনৰ পদক্ষেপ
      Posted On: 30 MAY 2020 3:01PM by PIB Guwahati


    চৰকাৰী প্ৰতিষ্ঠানসমূহত ক ’ ভিড-১৯ৰ নমুনা পৰীক্ষণৰ সামৰ্থ্য বৰ্দ্ধনৰে সমগ্ৰ দেশতে ৰোগ পৰীক্ষণৰ পৰিমাণ বৃদ্ধি কৰাৰ উদ্দেশ্যে মহানগৰ / আঞ্চলিক মণ্ডলত একোটাহঁত ‘ হাব ’ আৰু ‘ স্প ’ ক মডেল ’ স্থাপনৰ পদক্ষেপ গ্ৰহণ কৰা হৈছে। যিবোৰ প্ৰতিষ্ঠান আৰু পৰীক্ষাগাৰৰ নমুনা সংগ্ৰহ, সংসাধন(বিএছএল-২ সুবিধা) আৰু পৰীক্ষণ(আৰটি-পিচিআৰ)ৰ ক্ষেত্ৰত বিশেষ সামৰ্থ্য আৰু পাৰদৰ্শিতা আছে তেনে পৰীক্ষাগাৰসমূহে ‘ হাব ’ হিচাপে কাম কৰাৰ বিপৰীতে ‘ আৰটি-পিচিআৰ ’ মেশ্বিন আৰু প্ৰয়োজনীয় সংখ্যক কৰ্মী থকা কিছু সংখ্যক পৰীক্ষাগাৰক এইসমূহ হাবৰ সম্প্ৰসাৰিত পৰীক্ষণ গোট হিচাপে কৰ্ম সম্পাদন কৰাৰ বাবে জড়িত কৰি দিয়া হৈছে।


    এই সমূহ ‘ হাব ’ হ ’ ল ‘ আইচিএমআৰ ’ -ৰ বিধি-নিৰ্দেশনাৱলীৰ আধাৰত সংশ্লিষ্ট মন্ত্ৰালয়-বিভাগে(ডিবিটি, ডিএছটি, চিএছআইআৰ, ডিএই, ডিআৰডিঅ ’ , আইচিএআৰ) অনুমোদন জনোৱা চৰকাৰী পৰীক্ষাগাৰ। এই পৰ্যন্ত দেশত বাংগালোৰ, দিল্ল / এনচিআৰ, হাইদৰাবাদ, তিৰুৱনন্তপুৰম, চণ্ডীগড় / মহালী, ভুৱনেশ্বৰ, নাগপুৰ, পুনে, মুম্বাই, লক্ষ্ণৌ, চেন্নাই, কলকাটা, উত্তৰ - পূৰ্বাঞ্চল, জম্মু আৰু কশ্মীৰ, আহমেদাবাদ, মধ্য প্ৰদেশ, ৰাজস্থান, বেনাৰস, পালামপুৰ আৰু দিল্লী মহানগৰক লৈ ১৯টা মহানগৰ-আঞ্চলিক মণ্ডল স্থাপন কৰা হৈছে।


    এই ‘ হাব ’ সমূহৰে প্ৰায় ১০০টা প্ৰতিষ্ঠান জড়িত হৈ থকাৰ বিপৰীতে এই প্ৰতিষ্ঠানসমূহত ১,৬০,০০০ৰো অধিক নমুনাৰ পৰীক্ষণ কৰা হৈছে। আইচিএমআৰ-য়ে ইতিমধ্যে ‘ জৈৱ প্ৰযুক্তি বিভা ’ গৰ ৭টা স্বায়ত্ত্ব শাসিত প্ৰতিষ্ঠানক ‘ হাব ’ হিচাপে অনুমোদন জনাইছে আৰু এই প্ৰতিষ্ঠানসমূহে ক ’ ভিড-১৯ৰ বিশ্লেষণাত্মক পৰীক্ষণ(আৰজিচিবি, টিএইচএছটিআই, আইএলএছ, ইনষ্টেম, এনচিচিএছ, চিডিএফডি, এনআইবিএমজি) সম্পন্ন কৰি আছে।


    *****


    NB/KGS/(DBT release)

    
    
    (Release ID: 1628195) Visitor Counter : 14
    
    
      Read this release in: English , Urdu , Marathi , Hindi , Punjabi , Tamil , Telugu , Kannada , Malayalam