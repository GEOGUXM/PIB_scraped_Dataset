      খাদ্য প্ৰক্ৰিয়াকৰণ উদ্যোগ মন্ত্ৰালয়

      ক’ভিড-১৯ মহামাৰীৰ অনিশ্চিয়তা আৰু বর্তমান সময়ত সুসংহত শীতলীকৰণ গৃহ পৰিচালন ব্যৱস্থাপনাৰ ওপৰত গুৰুত্ব আৰোপ হৰছিমৰত কৌৰ বাদলৰ
      Posted On: 06 MAY 2020 6:59PM by PIB Guwahati


    কেন্দ্রীয় খাদ্য সংসাধন উদ্যোগ মন্ত্রী হৰছিমৰত কৌৰ বাদলে কয় যে শীতলীকৰণ গৃহ পৰিচালন ব্যৱস্থাপনাৰ সহায়ত ফল-মূল আৰু শাক-পাছলি নষ্ট হোৱাটো ৰোধ কৰা সম্ভৱ হৈছে৷ যাৰ ফলত বছৰ বছৰ ধৰি সেই খাদ্য সামগ্রী সহজ লভ্য হৈ পৰিছে৷ খাদ্য সংসাধন উদ্যোগৰ সহায়ত শীতলীকৰণ গৃহ পৰিচালন ব্যৱস্থাপনাৰ সৈতে জড়িত ব্যক্তিসকলক লৈ আয়োজিত এক ভিডিঅ’ কনফাৰেন্সত কেন্দ্রীয় মন্ত্রীগৰাকীয়ে ক’ভিড-১৯ মহামাৰীৰ বর্তমান অনিশ্চয়তাপূৰ্ণ পৰিস্থিতিত খাদ্য সংসাধন সংস্থাসমূহ, বিশেষকৈ সুসংহত শীতলীকৰণ গৃহ পৰিচালন ব্যৱস্থাপনাৰ ওপৰত গুৰুত্ব আৰোপ কৰে৷ তেওঁ কয় যে এই ব্যৱস্থাই কৃষকসকলক অনিশ্চিতয়তাপূৰ্ণ পৰিস্থিতিৰ পৰা ৰক্ষা কৰাৰ লগতে সামগ্ৰীৰ বজাৰ মূল্যৰ ভাৰসাম্য বজাই ৰখাত সহায় কৰিব৷


    ভিডিঅ’ কনফাৰেন্সত খাদ্য সংসাধন উদ্যোগ বিভাগৰ ৰাজ্যিক মন্ত্রী ৰামেশ্বৰ তেলীকে ধৰি হাৰিয়ানা, পাঞ্জাৱ , হিমাচল প্ৰদেশ , জম্মু আৰু কাশ্মীৰ আৰু ৰাজস্থানৰ খাদ্য সংসাধন উদ্যোগ মন্ত্ৰালয়ৰ সহায়ত শীতলীকৰণ গৃহ পৰিচালন ব্যৱস্থাপনাৰ সৈতে জড়িত ব্যক্তিসকলেও অংশগ্ৰহণ কৰে৷


    কেন্দ্রীয় মন্ত্রীগৰাকীৰ সৈতে হোৱা মত বিনিময়ৰ সময়ত প্ৰকল্পসমূহ সম্পন্ন কৰাৰ ক্ষেত্রত ব্যক্তিসকলে তেওঁলোকৰ অভিজ্ঞতা আৰু সমস্যাৰ লগতে লকডাউন সময়ছোৱাত শীতলীকৰণ গৃহ প্ৰকল্পসমূহ পৰিচালনাত দেখা দিয়া সমস্যাৱলীৰ বিষয়েও ব্যাখ্যা কৰে৷


    ৰাজ্য কেইখনৰ ব্যক্তিসকলে জন সমাগম হ্ৰাস কৰাৰ বাবে স্থানীয় প্ৰশাসনৰ বিষয়াসকলে বজাৰসমূহৰ কাম-কাজৰ সময়সীমা সীমিত কৰাৰ সিদ্ধান্তক লৈ উদ্বেগ প্ৰকাশ কৰে৷ তেওঁলোকে কয় যে বহু সময়ত দীঘলীয়া শাৰীৰ পাতি লোকসকলক লৈ কাম-কাজ সম্পাদনত পলম হোৱাৰ বাবে ক্ষয়িষ্ণু খাদ্য সামগ্ৰীৰ গুণাগুন হ্ৰাস হোৱাৰ উপৰি কেতবোৰ সামগ্ৰী নষ্ট হৈ যায়৷ যাৰ বাবে কৃষকসকলে সঠিক দাম পোৱাৰ পৰা বঞ্চিত হয়৷ তেওঁলোকে বৰ্তমান উ ৎ পাদিত ফল-মুল আৰু শাক-পাছলিৰ ধাৰাবাহিকভাৱে যোগান নিশ্চিত কৰিবলৈ বজাৰসমূহ ২৪ ঘণ্টাই খোলা ৰখাৰ আহ্বান জনায়৷


    ক’ভিড মহামাৰীৰ সময়ছোৱাত আভ্যন্তৰীণ চাহিদা হ্রাসৰ কথা উল্লেখ কৰি শীতলীকৰণ গৃহ পৰিচালন ব্যৱস্থাপনাৰ সৈতে জড়িত ব্যক্তিসকলে সর্বসন্মতিক্ৰমে বিদ্যু ৎ শুল্কৰ ক্ষেত্ৰত ৰাজসাহায্য দিয়াৰ আহ্বান জনায়৷


    ওপৰোক্ত বিষয়বোৰৰ উপৰি ভিডিঅ’ কনফাৰেন্সযোগে কেন্দ্রীয় মন্ত্রীগৰাকীৰ সৈতে কেঁচামালৰ পৰ্যাপ্ততা আৰু ইয়াৰ উচ্চ দাম, পৰিচালন ব্যৱস্থাপনাত লকডাউন আৰু ইয়াৰ প্ৰভাৱ, কৃষকক ধনাদায় কৰা তথা শ্ৰমিক আৰু মাল উঠোৱা-নমোৱাৰ সমস্যা ইত্যাদি বিষয়সমূহৰ লগতে ইয়াৰ সমাধানৰ উপায়সমূহৰ সন্দৰ্ভতো আলোচনা কৰা হয়৷


    ****


    RJ/NG /DB

    
    
    (Release ID: 1621853) Visitor Counter : 16
    
    
      Read this release in: English , Urdu , Hindi , Bengali , Punjabi , Tamil , Telugu