      পেট্ৰ’লিয়াম আৰু প্ৰাকৃতিক গেছ মন্ত্ৰালয়

      এই পৰ্যন্ত ‘পিএমইউওৱাই’-ৰ হিতাধিকাৰীলৈ ৰন্ধন গেছৰ ৬.৮কোটি বিনামূলীয়া চিলিণ্ডাৰ বিতৰণ
      Posted On: 21 MAY 2020 2:52PM by PIB Guwahati


    ক ’ ভিড-১৯ৰ পৰিপ্ৰেক্ষিতত সৃষ্টি হোৱা পৰিস্থিতিৰ পৰা দেশৰ দৰিদ্ৰ জনতাক সকাহ দিয়াৰ উদ্দেশ্যে ভাৰত চৰকাৰে আগবঢ়োৱা ‘ প্ৰধানমন্ত্ৰী গৰীব কল্যাণ পেকেজ ’ ৰ অংশ হিচাপে ‘ পেট্ৰোলিয়াম আৰু প্ৰাকৃতিক গেছ মন্ত্ৰালয় ’ য়ে ‘ প্ৰধানমন্ত্ৰী উজ্জলা যোজনা ’ ৰ ৮কোটি হিতাধিকাৰীক ৩মাহৰ বাবে বিনামূলীয়াকৈ ৰন্ধন গেছ যোগান ধৰাৰ সিদ্ধান্ত ঘোষণা কৰিছিল। সেই অনুসৰি ১এপ্ৰিল, ২০২০তাৰিখৰ পৰা ২০মে ’ , ২০২০ তাৰিখ পৰ্যন্ত তৈল বিপণন কোম্পানীসমূহে ‘ প্ৰধানমন্ত্ৰী উজ্জলা যোজনা ’ ৰ অধীনৰ হিতাধিকাৰীলৈ মুঠ ৬৭৯.৯২লাখটা ৰন্ধন গেছ ভৰ্তি চিলিণ্ডাৰ বিতৰণ কৰিছে। উল্লেখ্য যে , গেছ ক্ৰয়ৰ বাবে প্ৰয়োজন হোৱা ধনৰাশি ‘ প্ৰত্যক্ষ লাভ হস্তান্তৰণ আঁচনি ’ ৰ জৰিয়তে চৰকাৰে হিতাধিকাৰীসকলৰ বেংক একাউণ্টলৈ আগতীয়াকৈ প্ৰেৰণ কৰাৰ ব্যৱস্থা কৰিছিল। গেছ ক্ৰয়ৰ ক্ষেত্ৰত হিতাধিকাৰীসকলে যাতে কোনো সমস্যাৰ সন্মুখীন হ ’ বলগীয়া নহয়, সেই কথা নিশ্চিত কৰিবলৈকে এই পদক্ষেপ গ্ৰহণ কৰা হয়। ইফালে, ৰন্ধন গেছৰ যোগান আৰু বিতৰণ ব্যৱস্থাৰে জড়িত হৈ থকা ক ’ ৰোনা-যোদ্ধাসকলে সময়ত গেছৰ যোগান নিশ্চিত কৰাৰ উপৰি হিতাধিকাৰীসকলৰ মাজত স্বাস্থ্যবিধি আৰু অন্যান্য স্বাস্থ্য সুৰক্ষা সম্পৰ্কীয় নিৰ্দেশনাৱলী প্ৰচাৰতো গুৰুত্বপূৰ্ণ ভূমিকা পালন কৰি আহিছে।


    ************


    YB /KB

    
    
    (Release ID: 1625860) Visitor Counter : 6
    
    
      Read this release in: Hindi , English , Urdu , Marathi , Manipuri , Punjabi , Odia , Tamil , Telugu , Kannada , Malayalam