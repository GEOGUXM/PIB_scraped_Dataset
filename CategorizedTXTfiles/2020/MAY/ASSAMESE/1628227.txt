      আয়ুষ

      মন কী বাতত ‘মাই লাইফ মাই যোগা’ শীৰ্ষক ভিডিঅ’ ব্ল’গিং প্ৰতিযোগিতাৰ সন্দৰ্ভত ঘোষণা প্ৰধানমন্ত্ৰী মোদীৰ
      Posted On: 31 MAY 2020 5:46PM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীয়ে আজি দেশবাসীক উদ্দেশ্যি নিজৰ মাহেকীয়া ‘ মন কী বাত ’ অনুষ্ঠানত আগঢ়োৱা ভাষণৰ সময়ত সকলো জনসাধাৰণক আয়ুষ মন্ত্ৰালয় তথা ভাৰতীয় সাংস্কৃতিক সম্পৰ্কৰ পৰিষদ ( আইচিচিআৰ ) ৰ দ্বাৰা যৌথ প্ৰচেষ্টাৰে ‘ মাই লাইফ — মাই যোগা ’ ( জীৱন যোগা বুলিও জনাজাত ), ভিডিঅ ’ ব্ল’গিং প্ৰতিযোগিতাত অংশগ্ৰহণৰ আহ্বান জনায়৷ এই প্ৰতিযোগিতা ব্যক্তিৰ জীৱনত যোগৰ পৰিৱৰ্তনশীল প্ৰভাৱক গুৰুত্ব আৰোপ কৰা হৈছে আৰু অহা ২১ জুন , ২০২০ত পালন কৰিবলগীয়া ষষ্ঠ আন্তঃৰাষ্ট্ৰীয় যোগ দিৱস ( আইডিৱাই ) ৰ সৈতে সম্পৰ্কীয় কাৰ্যসূচীৰো অন্তৰ্গত৷ এই প্ৰতিযোগিতা আজি অৰ্থা ৎ ৩১ মে ’, ২০২০ত আয়ুষ মন্ত্ৰালয়ৰ ছ ’ চিয়েল মিডিয়াযোগে পোনপটীয়াভাৱে অনুষ্ঠিত হয়৷


    বিগত বছৰসমূহত আন্তঃৰাষ্ট্ৰীয় যোগ দিৱস পালন কৰাৰ সময়ত ৰাজহুৱা স্থানত হাজাৰ হাজাৰ লোকে সমূহীয়াকৈ যোগ প্ৰদৰ্শন কৰিছিল৷ ক ’ ভিড - ১৯ৰ সংক্ৰামক প্ৰকৃতিৰ বাবে এইবাৰ সামূহিক অনুষ্ঠান অনুষ্ঠিত কৰাটো অসম্ভৱ হৈ পৰিছে৷ সেইবাবে এইবাৰ মন্ত্ৰালয়ে জনসাধাৰণক তেওঁলোকৰ ঘৰতে সমগ্ৰ পৰিয়ালৰ সৈতে যোগৰ অভ্যাস কৰিবলৈ উ ৎ সাহিত কৰিছে৷ ‘ মাই লাইফ মাই যোগা ’ ভিডিঅ ’ ব্ল’গিং প্ৰতিযোগিতাৰ জৰিয়তে আয়ুষ মন্ত্ৰালয় আৰু আইচিচিআৰে যোগক লৈ সজাগতা সৃষ্টি কৰিব বিচাৰে আৰু লোকসকলক আন্তঃৰাষ্ট্ৰীয় দিৱস , ২০২০ উদযাপনৰ কৰাৰ বাবে সাজু কৰা আৰু ইয়াত সক্ৰিয় অংশগ্ৰহণ কৰাৰ বাবে উ ৎ সাহিত কৰিছে৷ এই প্ৰতিযোগিতাত ফেচবুক , টুইটাৰ আৰু ইনষ্টাগ্ৰামৰ ছ ’ চিয়েল মিডিয়া প্লেটফৰ্মৰ জৰিয়তে অংশগ্ৰহণ কৰিব পাৰিব৷ ভিডিঅ ’ প্ৰতিযোগিতা সকলো দেশৰ অংশগ্ৰহণকাৰীৰ বাবে মুক্ত৷


    এই প্ৰতিযোগিতা দুটা পৰ্যায়ত অনুষ্ঠিত হ ’ ব৷ প্ৰথম পৰ্যায়ত এক ৰাষ্ট্ৰীয় ভিডিঅ ’ ব্ল’গিং প্ৰতিযোগিতা হ ’ ব , য ’ ত ভাৰতৰ বিজয়ী নিৰ্বাচিত কৰা হ ’ ব৷ ইয়াৰ পাছত আন্তঃৰাষ্ট্ৰীয় পুৰস্কাৰ বিজয়ী নিৰ্বাচন কৰা হ ’ ব আৰু ইয়াত বিভিন্ন দেশৰ প্ৰতিযোগী থাকিব৷


    অংশগ্ৰহণকাৰীসকলৰ বাবে তিনিটা শাখা — তৰুণ ( ১৮ বছৰ বয়সতকৈ কম ), বয়স্ক ( ১৮ বছৰ বয়সতকৈ অধিক ) আৰু যোগৰ বৃত্তিৰ সৈতে জড়িত লোক৷ তদুপৰি, পুৰুষ - মহিলাৰ বাবেও পৃথক শাখা থাকিব৷ ভাৰতীয় প্ৰতিযোগিতাৰ বাবে প্ৰত্যেক শাখাৰ প্ৰথম , দ্বিতীয় আৰু তৃতীয় স্থানৰ বাবে ক্ৰমে ১ লাখ , ৫০ হাজাৰ আৰু ২৫ হাজাৰকৈ ধন প্ৰদান কৰা হ ’ ব বুলি ঘোষণা কৰা হৈছে৷ আন্তঃৰাষ্ট্ৰীয় পুৰস্কাৰৰ সন্দৰ্ভত শীঘ্ৰে আয়ুষ মন্ত্ৰালয়ৰ যোগ প ’ ৰ্টেলত ঘোষণা কৰা হ ’ ব৷


    সমগ্ৰ বিশ্বৰ প্ৰতিযোগীৰ বাবে মুক্ত এই প্ৰতিযোগিতাত অংশগ্ৰহণ কৰাৰ বাবে প্ৰতিযোগীসকলে এটা সৰু ভিডিঅ ’ বাৰ্তা / বিৱৰণ , কিদৰে সেই যোগাভ্যাসে তেওঁৰ জীৱনত প্ৰভাৱ পেলাইছে , লগতে ৩টা যোগাসন ( ক্ৰিয়া , আসন , প্ৰাণায়াম , বন্ধ বা মুদ্ৰা ) ৰ তিনি মিনিটৰ এক ভিডিঅ ’ আপলোড কৰিব লাগিব৷ ভিডিঅ ’ টো #MyLifeMyYogaINDIA বুলি লিখাৰ লগতে নিৰ্দিষ্ট শাখাৰ হেছটেগ কৰি ফেচবুক , টুইটাৰ আৰু ইনষ্টাগ্ৰামত আপলোড কৰিব লাগিব৷ প্ৰতিযোগীসকলে সবিশেষ নিৰ্দেশনাৰ বাবে আয়ুষ মন্ত্ৰালয়ৰ যোগ প ’ ৰ্টেল ( https://yoga.ayush.gov.in/yoga/ ). চাব পাৰিব৷


    প্ৰতিযোগিতাৰ সন্দৰ্ভত প্ৰধানমন্ত্ৰীয়ে কৰা ঘোষণাক লৈ ব্যাপক উকণ্ঠা আৰু আগ্ৰহ পৰিলক্ষিত হৈছে৷ আয়ুষ মন্ত্ৰালয়ে বিশ্বাস কৰে যে এই আগ্ৰহে জনসাধাৰণক তেওঁলোকৰ স্বাস্থ্য ক্ষেত্ৰতো লাভান্বিত কৰি তুলিব, কিয়নো ক’ভিড-১৯ মহামাৰীৰ পৰিপ্ৰেক্ষিতত ইয়াৰ ব্যৱস্থাপনাত যোগৰ বহুতো ইতিবাচক প্ৰভাৱ আছে৷


    ***


    SK /DB

    
    
    (Release ID: 1628227) Visitor Counter : 7
    
    
      Read this release in: Punjabi , Telugu , English , Urdu , Marathi , Hindi , Manipuri , Bengali , Odia , Tamil , Kannada