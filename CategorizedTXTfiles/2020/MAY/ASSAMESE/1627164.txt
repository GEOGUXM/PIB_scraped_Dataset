      প্ৰতিৰক্ষা মন্ত্ৰালয়

      ক’ভিড-১৯ৰ প্ৰকোপ প্ৰশমণ সংক্ৰান্তত অষ্ট্ৰেলিয়াৰ প্ৰতিৰক্ষামন্ত্ৰীৰ সৈতে ৰক্ষামন্ত্ৰী শ্ৰী ৰাজনাথ সিঙৰ টেলিফোনেৰে বাৰ্তালাপ
      Posted On: 26 MAY 2020 3:28PM by PIB Guwahati


    অষ্ট্ৰেলিয়াৰ প্ৰতিৰক্ষা মন্ত্ৰী শ্ৰীমতী লিণ্ডা ৰে ’ মণ্ডৰ সৈতে প্ৰতিৰক্ষা মন্ত্ৰী ৰাজনাথ সিঙে আজি টেলিফোনেৰে আলোচনাত মিলিত হয়।


    দুয়োগৰাকী নেতাই পৰস্পৰৰ দেশে ক ’ ভিড-১৯ৰ প্ৰকোপ প্ৰশমণৰ বাবে গ্ৰহণ কৰা বিভিন্ন পদক্ষেপ সন্দৰ্ভত আলোচনা কৰে। আলোচনা কালত শ্ৰী সিঙে ক ’ ভিড-১৯ৰ বিৰুদ্ধে আন্তঃৰাষ্ট্ৰীয় পৰ্যায়ত অব্যাহত থকা প্ৰয়াসলৈ ভাৰতে আগবঢ়োৱা অৰিহণাৰ বিষয়ে শ্ৰীমতী ৰে ’ মণ্ডক তথ্য অৱগত কৰাৰ লগতে মহামাৰীবিধক কাবু কৰাৰ ক্ষেত্ৰত বিশ্ব প্ৰেক্ষাপটত চলা যুঁজত দুয়োখন দেশে সন্মিলিত ভাবে কাম কৰিব পৰা ক্ষেত্ৰসমূহৰ বিষয়েও মত বিনিময় কৰে। ক ’ ভিড-১৯য়ে সৃষ্টি কৰা প্ৰত্যাহ্বানৰ বিৰুদ্ধে আন দেশসমূহৰ সৈতে একেলগে কাম কৰাৰ ক্ষেত্ৰত ‘ ভাৰত-অষ্ট্ৰেলিয়া ৰণ-কৌশলগত সহযোগিতা ’ ই এক শক্তিশালী বুনিয়াদ আগবঢ়াব পাৰিব বুলি সহমত ব্যক্ত কৰে নেতাদ্বয়ে।


    ইফালে, ‘ ভাৰত-অষ্ট্ৰেলিয়া ৰণকৌশলগত সহযোগিতা সম্পৰ্ক ’ ৰ আধাৰত দুয়োখন দেশৰ প্ৰতিৰক্ষা আৰু নিৰাপত্তা সুনিশ্চিত কৰাৰ ক্ষেত্ৰত অধিক দৃঢ়তাৰে কাম কৰি যোৱাৰ বাবে থকা প্ৰতিশ্ৰুতিবদ্ধতা অক্ষুন্ন ৰখাৰ কথা দোহাৰে দুয়োগৰাকী নেতাই।


    ***


    ABB/SS/Nampi/KA/DK/Savvy/ADA/KB

    
    
    (Release ID: 1627164) Visitor Counter : 11
    
    
      Read this release in: English , Urdu , Marathi , Hindi , Manipuri , Bengali , Punjabi , Odia , Tamil , Telugu , Kannada , Malayalam