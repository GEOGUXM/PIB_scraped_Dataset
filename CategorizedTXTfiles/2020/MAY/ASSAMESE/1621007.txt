      সাংস্কৃতিক মন্ত্ৰালয়

      ‘লকডাউন’ৰ সময়ত ‘ৰাষ্ট্ৰীয় আধুনিক কলা বিথিকা’-ই আগবঢ়ালে ‘এনজিএমএ কে সংগ্ৰহ ছে’ শীৰ্ষক এক ‘ভাৰ্চুৱেল’ কলা প্ৰদৰ্শনীমূলক অনুষ্ঠান
      
      শ্ৰী ৰবীন্দ্ৰনাথ ঠাকুৰৰ নামত উৎসৰ্গা কৰা হৈছে এই সপ্তাহৰ থীম ‘আৰ্টিষ্ট বাই আৰ্টিষ্ট’

      Posted On: 04 MAY 2020 5:19PM by PIB Guwahati

    ক ’ ভিড-১৯য়ে সৃষ্টি কৰা সন্ত্ৰাসৰ পৰা দেশক বচোৱাৰ কৌশল হিচাপে বলবত্ কৰা ‘ লকডাউন ’ ৰ পৰিপ্ৰেক্ষিতত ‘ ৰাষ্ট্ৰীয় আধুনিক কলা বিথিকা ’ — ‘ নেশ্যনেল গেলাৰী অব মডাৰ্ণ আৰ্ট ’ সাময়িক ভাবে বন্ধ ৰাখিবলগীয়া হয় যদিও ক ’ ভিড-১৯য়ে পিচে অনুসন্ধিত্সু কলা ৰসিকক কলাৰ ৰসাস্বাদনত বাধা দিব নোৱাৰিলে। নতুন দিল্লীস্থিত ‘ ৰাষ্ট্ৰীয় আধুনিক কলা বিথিকা ’ ই গৌৰৱৰে সম্প্ৰচাৰৰ দিহা কৰিছে ‘ এনজিএমএ কে সংগ্ৰহ ছে ’ শীৰ্ষক এক ‘ ভাৰ্চুৱেল ’ প্ৰদৰ্শনীমূলক অনুষ্ঠানৰ। এই অনুষ্ঠানৰ জৰিয়তে কলা-বিথিকাটোত থকা কেতবোৰ দুৰ্লভ কলা-কৰ্মৰ লগতে সম্ভৱত পূৰ্বতে নেদেখা সংগ্ৰহালয়টোৰ আপুৰুগীয়া সম্পদৰ প্ৰদৰ্শনৰ ব্যৱস্থা কৰা হৈছে। এই কাৰ্যক্ৰমত দিনটীয়া আৰু সাপ্তাহিকভাবে আয়োজন কৰা কেবালানিও প্ৰদৰ্শনীৰ দিহা কৰা হৈছে।


    এই সপ্তাহৰ ‘ আৰ্টিষ্ট বাই আৰ্টিষ্ট ’ শীৰ্ষক প্ৰদৰ্শনীখন গুৰুদেৱ ৰবীন্দ্ৰনাথ ঠাকুৰৰ নামত উত্সৰ্গা কৰা হৈছে। এই সপ্তাহতে অৰ্থাত অহা ৭মে ’ , ২০২০ত পুৰোধাগৰাকীৰ ১৫৯সংখ্যক জন্মদিৱস পৰাৰ পৰিপ্ৰেক্ষিতত কলাবথিকাৰ তৰফৰ পৰা এই প্ৰদৰ্শনী তেখেতৰ নামত উত্সৰ্গা কৰাৰ সিদ্ধান্ত গ্ৰহণ কৰা হৈছে।


    সমাগত দিনবোৰত আৰু বহু সংখ্যক কলাকাৰৰ বহু চিন্তা-উদ্দীপক শিল্প-কৰ্মৰ প্ৰদৰ্শনীও প্ৰত্যক্ষ কৰিব পাৰিব কলা-ৰসিকসকলে। এইলানি ‘ ভাৰ্চুৱেল ’ প্ৰদৰ্শনীৰ সুবাদত কলাৰসিক, কলা-সমালোচক, ছাত্ৰ-ছাত্ৰী, শিক্ষক আদিয়ে ঘৰত বহিয়েই এনে কলাৰ নিদৰ্শন প্ৰত্যক্ষ কৰাৰ দুৰ্লভ সুযোগ লাভ কৰিবলৈ সক্ষম হ ’ ব।


    *******


    NB/AKJ/OA /KB

    
    
    (Release ID: 1621007) Visitor Counter : 15
    
    
      Read this release in: English , Urdu , Hindi , Bengali , Punjabi , Tamil , Telugu