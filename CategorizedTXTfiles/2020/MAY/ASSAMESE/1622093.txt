      উপ-ৰাষ্ট্ৰপতি সচিবালয়

      ক’ভিড আৰু সংসদীয় সমিতিৰ বৈঠকৰ সন্দৰ্ভত আলোচনা ৰাজ্যসভাৰ অধ্যক্ষ আৰু লোকসভাৰ অধ্যক্ষৰ
      Posted On: 07 MAY 2020 5:12PM by PIB Guwahati


    ভাৰতৰ উপ-ৰাষ্ট্ৰপতি তথা ৰাজ্যসভাৰ অধ্যক্ষ ভেংকায়া নাইডুয়ে আজি নতুন দিল্লীৰ উপ-ৰাষ্ট্ৰপতি ভৱনত লোকসভাৰ অধ্যক্ষ ওম বিৰলাৰ সৈতে এক বৈঠকত মিলিত হয়৷ বৈঠকত দেশজুৰি ক’ভিড-১৯ মহামাৰীয়ে সৃষ্টি কৰা পৰিস্থিতিক লৈ দুয়ো আলোচনা কৰে৷ সাংসদসকলে দেশৰ এই পৰিস্থিতিত কি ভূমিকা পালন কৰিছে আৰু সংসদীয় সমিতিসমূহৰ সৈতে বৈঠক অনুষ্ঠিত কৰাৰ সন্দৰ্ভতো তেওঁলোকে আলোচনা কৰে৷


    দুয়োগৰাকী বিশিষ্ট ব্যক্তিয়ে ক’ৰোনা সংক্ৰমণ বিৰোধী যুঁজত সাংসদসকল সক্রিয়ভাবে জড়িত হোৱাকলৈ সন্তোষ প্ৰকাশ কৰে৷ চৰকাৰ আৰু নাগৰিক সমাজে যিবোৰ মানৱতাপূৰ্ণ প্ৰচেষ্টা তথা কল্যাণকামী পদক্ষেপ হাতত লৈ তাৰ প্ৰতিও সাংসদসকলে সম্পূর্ণ সমর্থন কৰা বুলি তেওঁলোক অৱগত কৰে৷ দেশৰ এই সংকটকালত যিসকল লোকে তেওঁলোকক নির্বাচিত কৰিছে তেওঁলোকৰ কাষত সাংসদসকল থিয় হোৱাৰ বাবে তেওঁলোকে সন্তোষ প্ৰকাশ কৰে৷


    উপ-ৰাষ্ট্ৰপতি নাইডু আৰু লোকসভাৰ অধ্যক্ষ বিৰলাই এই সংকটজনক পৰিস্থিতিত তথা দেশত চলাচলৰ ক্ষেত্ৰত আৰোপ কৰা নিষেধাজ্ঞা জাৰি থকাৰ পৰিপ্ৰেক্ষিতত কিদৰে তা ৎ ক্ষণিকভাৱে সংসদীয় সমিতিৰ বৈঠক আহ্বান কৰিব পাৰি তাৰ সম্ভাৱনাক লৈও আলোচনা কৰে৷ বর্তমানৰ পৰিস্থিতিত তথা অদূৰ ভবিষ্যতে সমিতিসমূহৰ সৈতে স্বাভাৱিক বৈঠকত মিলিত হোৱাত সম্ভাৱনা ক্ষীণ বুলিও তেওঁলোকে ধাৰণা কৰে৷ সেয়েহে অন্য উপায়েৰে এই বৈঠক অনুষ্ঠিত কৰাৰ সম্ভাৱনীয়তাৰ সন্দৰ্ভত তেওঁলোকে চালি-জাৰি চায়৷


    ৰাজ্যসভা আৰু লোকসভাৰ মহাসচিব দুগৰাকীক সংসদীয় সমিতিৰ বৈঠক ভিডিঅ’ কনফাৰেন্সৰ মাধ্যমে অনুষ্ঠিত কৰাৰ সম্ভাৱনীয়তাৰ সন্দৰ্ভতো বিবেচনা কৰিবলৈ নির্দেশ দিয়ে৷ একাধিক ৰাষ্ট্ৰই এই নিৰাপদ প্ৰযুক্তি ব্যৱহাৰ কৰি বৈঠক অনুষ্ঠিত কৰা বুলি তেওঁলোকে মত প্ৰকাশ কৰে৷ এই বিষয়ত দুয়োসদনৰ শীৰ্ষ বিষয়াই দাখিল কৰিবলগীয়া প্ৰতিবেদনৰ ওপৰত ভিত্তি কৰি পৰৱর্তী সিদ্ধান্ত গ্ৰহণ কৰা হ’ব৷ .


    ****


    VRRK/MS/MSY/RK /DB

    
    
    (Release ID: 1622093) Visitor Counter : 13
    
    
      Read this release in: English , Urdu , Marathi , Hindi , Manipuri , Bengali , Punjabi , Gujarati , Odia , Tamil , Telugu , Kannada , Kannada , Malayalam