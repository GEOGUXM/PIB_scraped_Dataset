      মানৱ সম্পদ উন্নয়ণ মন্ত্ৰালয়

      ক’ভিড-১৯ৰ বর্তমান অৱস্থাৰ পৰিপ্রেক্ষিতত উদ্ভাৱনী উপায়েৰে ‘এক ভাৰত শ্রেষ্ঠ ভাৰত’ কাৰ্যসূচীক আগুৱাই নিয়া হ’ব
      Posted On: 28 MAY 2020 6:02PM by PIB Guwahati


    ক’ভিড-১৯ৰ বর্তমান অৱস্থাৰ পৰিপ্রেক্ষিতত উদ্ভাৱনী পদ্ধতি ব্যৱহাৰ কৰি চৰকাৰে ‘ এক ভাৰত শ্রেষ্ঠ ভাৰত ’ কাৰ্যসূচী আগুৱাই নিয়াৰ সিদ্ধান্ত গ্ৰহণ কৰিছে৷


    ভিডিঅ’ কনফাৰেন্সযোগে বিভিন্ন বিভাগ সচিবসকলৰ সৈতে অনুষ্ঠিত বৈঠক এই সিদ্ধান্ত লোৱা হৈছে৷ কেন্দ্রীয় মানৱ সম্পদ উন্নয়ন মন্ত্ৰালয়ৰ উচ্চশিক্ষা বিভাগৰ সচিব অমিত খাৰেৰ সভাপতিত্ত্ব এই বৈঠক অনুষ্ঠিত হয়৷ বৈঠকত পর্যটন বিভাগৰ সচিব যোগেন্দ্ৰ ত্রিপাঠী , সংস্কৃতি বিভাগৰ সচিব আনন্দ কুমাৰ , যুৱ কল্যাণ বিভাগৰ সচিব উষা শর্মা , বিদ্যালয় শিক্ষা আৰু স্বাক্ষৰতা বিভাগৰ সচিব অনিতা কাৰাল , মাই গভৰ মুখ্য কার্যর্বাহী বিষয়া অভিষেক সিঙকে ধৰি কেন্দ্রীয় তথ্য আৰু সম্প্ৰচাৰ মন্ত্ৰালয় , ৰে ’ ল , গৃহ পৰিক্ৰমা, প্ৰতিৰক্ষা মন্ত্ৰালয় , সংসদীয় পৰিক্ৰমা তথা ক্রীড়া বিভাগৰ জ্যেষ্ঠ বিষয়াসকল উপস্থিত থাকে৷ এক ভাৰত শ্রেষ্ঠ ভাৰত কাৰ্যসূচীত কেন্দ্রীয় মানৱ সম্পদ উন্নয়ন বিভাগে ন ’ ডেল মন্ত্ৰালয় হিচাপে কাম কৰে৷


    বৈঠকত অংশ গ্ৰ হণকাৰী সকলোকে আদৰণি জনাই জনাই অমিত খাৰেই ক ’ ভিড-১৯ৰ বর্তমান অৱস্থাৰ পৰিপ্রেক্ষিতত উদ্ভাৱনী উপায়েৰে এক ভাৰত শ্রেষ্ঠ ভাৰত কাৰ্যসূচীক কিদৰে আগুৱাই নিব পৰা যায় বা বাস্তবায়িত কৰিব পৰা যায় সেই সম্পর্কে ব্যাখ্যা আগবঢ়ায়৷ বিদ্যালয় শিক্ষা আৰু স্বাক্ষৰতা বিভাগৰ সচিব অনিতা কাৰৱালে এই পদক্ষেপ গ্ৰহণৰ ফলত কি ফলাফল পোৱা যাব তাৰ ওপৰত জোৰ দিয়ে৷ আলোচনাত বৰ্তমানলৈকে এক ভাৰত শ্রেষ্ঠ ভাৰত কাৰ্যসূচীত কি কাম কৰা হৈছে সেইবোৰ তুলি ধৰা হয়৷


    বৈঠকত পর্যটন মন্ত্ৰালয়ৰ সচিব যোগেন্দ্ৰ ত্রিপাঠী জনায় যে দেশত পর্যটনৰ বিভিন্ন দিশ তুলি ধৰিবলৈ মন্ত্ৰালয়ে বৰ্তমান ৱেবভিত্তিক বৈঠকৰ আয়োজন কৰিছে। ‘ দেখো অপনা দেশ ’ কাৰ্যসূচীৰ অধীনত মাই গভ প ’ র্টেলে এই ধৰণৰ একাধিক বৈঠক অনুষ্ঠিত হৈছে৷ হাজাৰ হাজাৰ মানুহে এই আলোচনাত যোগ দিয়া বুলিও তেওঁ সদৰি কৰে৷ বিভিন্ন ৰাজ্যৰ পর্যটন অপাৰেটৰসকলক লৈ এই ৱেবিনাৰৰ আয়োজন কৰা হৈছিল। উচ্চশিক্ষা বিভাগৰ সচিবে ‘ দেখো অপনা দেশ ’ ৰ ৰেকর্ডিং অনুষ্ঠান আৰু অন্যান্য ৱেবিনাৰসমূহ শিক্ষামূলক চেনেলসমূহত অনলাইন ক্লাছৰ বিজ্ঞাপন বিৰতিৰ সময়ত প্ৰচাৰ কৰাৰ বাবে আহ্বান জনায়৷


    সাংস্কৃতিক মন্ত্ৰালয়ৰ সচিব আনন্দ কুমাৰে কয় যে তেওঁলোকেও এই ধৰণৰ একাধিক ৱেবিনাৰ আয়োজন কৰিছে৷ তেওঁ বিভিন্ন মন্ত্ৰালয়ৰ সকলো ৱেবিনাৰ এক ভাৰত শ্রেষ্ঠ ভাৰতৰ এক উমৈহতীয়া মঞ্চৰ আওঁতালৈ অনাৰ আহ্বান জনায়৷ নাট্য ৰচনা , ছবি অংকন, স্মৃতি সৌধৰ ওপৰত ভার্চুৱেল পর্যটনৰ দৰে বিভিন্ন বিষয়ত ই-কাৰ্যসূচী প্ৰস্তুত কৰাৰ ক্ষে্ত্ৰত তেওঁ মত প্ৰকাশ কৰে৷ সচিব কুমাৰে সাংস্কৃতিক মন্ত্ৰালয়ৰ ই-ঐতিহ্য পিডিয়া আৰু ই-শিল্পী পিডিয়া গঢ় দিয়াৰ প্ৰস্তাব আগবঢ়ায়৷ তেওঁ কয় যে ইয়াত ভাৰ্চুৱেল কাৰ্যসূচীৰ আৰ্হিবোৰ প্ৰদৰ্শিত কৰিব পাৰে৷ বিদ্যালয় শিক্ষা আৰু স্বাক্ষৰতা বিভাগৰ সচিবে এই পৰিকল্পনাক আদৰণি জনায়৷


    যুব কল্যাণ বিভাগৰ সচিব উষা শর্মাই এক ভাৰত শ্রেষ্ঠ ভাৰত কাৰ্যসূচী পৰিচালনাৰ বাবে ডিজিটেল মাধ্যম ব্যৱহাৰ কৰাৰ বিষয়ত উচ্চ প্ৰশংসা কৰে৷ তেওঁ কয় যে এই ডিজিটেল মাধ্যমৰ জৰিয়তে এক ভাৰত শ্রেষ্ঠ ভাৰত কাৰ্যসূচী অনাগত দিনত আৰু সম্প্ৰসাৰিত হ ’ ব৷


    মাই গভৰ মুখ্য কাৰ্যবাহী বিষয়া অভিষেক সিঙে জনায় যে তেওঁলোকে বিভিন্ন ভাষাত ১০০টা বাক্য শিকাৰ বাবে এটি ম ’ বাইল এপ প্ৰস্তুত কৰিছে। তেওঁ লগতে কয় যে মাই গভে বিভিন্ন বিভাগৰ ৱেবিনাৰ আয়োজন কৰিব পাৰে আৰু তেওঁলোকৰ অনুষ্ঠানৰ বিভিন্ন তথ্য প্ৰচাৰ কৰিব পাৰে৷


    তথ্য সম্প্ৰচাৰ মন্ত্ৰালয়ৰ যুটীয়া সচিব বিক্ৰম সাহাই টিভি , ৰেডিঅ’ আৰু বাতৰি কাকতযোগে বিভিন্ন ৰাজ্যই তেওঁলোকৰ সাফল্য তথা কাৰ্যসূচীৰ তথ্যসমূহ অন্য ৰাজ্যৰ সৈতে ভাগ কৰি ল ’ ব পাৰে৷ তেওঁ লগতে কয় যে ডিডি নিউজে সাপ্তাহিক এক ভাৰত শ্রেষ্ঠ ভাৰত অনুষ্ঠানৰ মাধ্যমেৰে এই কাৰ্যসূচীৰ বিষয়ত তথ্য সম্প্ৰচাৰ কৰিব পাৰে৷


    ৰে’ল ম ন্ত্ৰালয় ৰ কাৰ্যবাহী সঞ্চালক বন্দনা ভাটনাগৰে কয় যে এক ভাৰত শ্রেষ্ঠ ভাৰত কাৰ্যসূচীৰ বিষয়বোৰ ৰে ’ লৰ বিভিন্ন ঠাইত দাঙি ধৰা হৈছে৷ তেওঁ কয় যে নিয়মীয়াকৈ ৰে ’ ল চলাচল আৰম্ভ হ ’ লে এই বিষয়টো আকৌ নতুনকৈ তুলি ধৰা হ ’ ব৷


    লকডাউনৰ সময়ছোৱাত গৃহ পৰিক্ৰমা , প্ৰতিৰক্ষা , সংসদীয় পৰিক্ৰমা মন্ত্ৰালয় আৰু ক্রীড়া বিভাগে গ্ৰহণ কৰ বিভিন্ন পদক্ষেপৰ বিষয়ে বৈঠকত অৱগত কৰা হয়৷


    *****


    NB/AKJ/AK /DB

    
    
    (Release ID: 1627648) Visitor Counter : 11
    
    
      Read this release in: English , Urdu , Hindi , Marathi , Bengali , Punjabi , Tamil , Telugu