      তথ্য আৰু সম্প্ৰচাৰ মন্ত্ৰালয়

      ডিডি নিউজ গুৱাহাটীৰ সংবাদ “যোৰহাট তাৰকাৰ দিনলিপি”য়ে লাভ কৰিলে প্ৰসাৰ ভাৰতীৰ সপ্তাহটোৰ শ্ৰেষ্ঠ প্ৰতিবেদনৰ বঁটা
      
      এই সংবাদে ক’ভিড-১৯ মহামাৰীৰ বিৰুদ্ধে যুঁজত ঘৰতে থকাৰ বাবে এক নিদৰ্শন দাঙি ধৰিছে

      Posted On: 08 MAY 2020 8:25PM by PIB Guwahati

    গুৱাহাটী, ৮ মে’ : লকডাউনৰ সময়ছোৱাত দূৰদৰ্শনৰ ৰিজিঅ’নেল নেটৱৰ্কত প্ৰচাৰিত শীৰ্ষ পাঁচটা কাহিনীৰ অন্তৰ্ভূক্ত হৈছে দূৰদৰ্শন গুৱাহাটীৰ ৰিজিঅ’নেল নিউজ ইউনিটে(আৰএনইউ) ‘যোৰহাটৰ তাৰকাৰ দিনলিপি’ সন্দৰ্ভত যুগুত কৰা এক প্ৰতিবেদন । সেই সংবাদত অভিনেত্ৰী গীতাৱলী ৰাজকুমাৰী, গায়ক প্ৰসেনজি ৎ লাহন, শিশু বিহু শিল্পী ৰুদ্ৰানী বুঢ়াগোঁহাইৰ দৰে তাৰকা শিল্পীসকলে লকডাউনৰ দিনকেইটাত কি ধৰনে ঘৰত সময় কটাইছে সেয়া দেখুওৱা হৈছিল৷ সংবাদটোত লকডাউনৰ সময়খিনি যে তেওঁলোক ক আত্মীয়ৰ সৈতে কটোৱাৰ এক সু যোগ প্ৰদান কৰা বিষয়টো আলোকপাত কৰা হৈছিল৷ এই সময়ছোৱাত কোনোৱে যদি ৰন্ধন কলাৰ দক্ষতা আহৰণ কৰিছে, আন একাংশই গ্ৰন্থ অধ্যয়ন কৰা দেখা গৈছে৷ একাংশ লোকে তেওঁলোকৰ সন্তানৰ সৈতে সময় অতিবাহিত কৰাৰ বিপৰীতে আন একাংশই বিহুৰ অনুশীলন কৰিছে৷ আৰএনইউ গুৱাহাটীৰ দুইনা বৰবৰুৱাৰ এই প্ৰতিবেদনে ক’ভিড-১৯ মহামাৰীৰ বিৰুদ্ধে যুঁজত ঘৰতে থকা আন লোকসকলৰ বাবে এক নিদৰ্শন দাঙি ধৰিছে৷


    ডি ডি অসমৰ দৈনিক বাতৰি অনুষ্ঠান সংবাদ লৌহিত্যৰ বাবে কাহিনী টো ৰ ধাৰণা প্ৰস্তুতকৰ্তা পাৰ্থ চক্ৰৱৰ্তীয়ে কয়, “ আমি এই প্ৰত্যাহ্বানপূৰ্ণ সময়ৰ সন্মুখীন হোৱা জনসাধাৰণে কিদৰে তেওঁলোকৰ শক্তি বৰ্তাই ৰাখিছে সেই বিষয়ে এটা কাহিনী প্ৰস্তুত কৰিছিলো৷ এই কাহিনী অসমৰ সংস্কৃতিক মূল আৰু যোৰহাটক কেন্দ্ৰ কৰি প্ৰস্তুত কৰা হৈছিল৷ ”


    ডি ডি নিউজ গুৱাহাটীৰ যুটীয়া সঞ্চালক তথা বাতৰি বিভাগৰ মুৰব্বী বৰুণ ভৰদ্বাজে কয়, “ মহামাৰীৰ প্ৰত্যাহ্বান সত্ত্বেও আৰএনইউ গুৱাহাটীয়ে সমগ্ৰ অসমৰ দৰ্শকক সফলতাৰে ওচৰ চপাই আনিবলৈ সক্ষম হৈছে৷ আমি ডি ডি অসমত প্ৰতিদিনে নিশা ৮.৩০ বজাত সংবাদ লৌহিত্য শীৰ্ষক এক আধা ঘণ্টীয়া নিউজ বুলেটিন প্ৰচাৰ আৰম্ভ কৰিছো৷ এই বুলেটিনত শেহতীয়া বা-বাতৰিৰ লগতে জিলাসমূহৰ কেতবোৰ কাহিনীমুলক বাতৰিক স্থান দিয়া হয়৷ ”


    প্ৰতিবেদক দুইনা বৰবৰুৱা, ইনপুট সম্পাদক মৌচমী কোঁৱৰ আৰু জিতুমনি ৰায়ে ভিডিঅ’ সম্পাদক হিচাপে কাম কৰা এই প্ৰতিবেদনটোৱে প্ৰসাৰ ভাৰতীৰ নগদ ধনৰ লগতে ই-প্ৰমাণ-পত্ৰ লাভ কৰিব৷


    উল্লেখ্য যে প্ৰসাৰ ভাৰতীয়ে সাপ্তাহিক আৰু মাহিলী ভিত্তিত ক’ভিড-১৯ সন্দৰ্ভত প্ৰচাৰিত বাতৰিৰ মাজৰ পৰা শ্ৰেষ্ঠ বাতৰিক পুৰস্কৃত কৰাৰ ব্যৱস্থা আৰম্ভ কৰিছে৷ ক’ভিড-১৯ প্ৰত্যাহ্বানৰ মাজতো ষ্ট্ৰিংগাৰ আৰু কেজুৱেল ভিত্তিত কাম কৰা সংবাদকৰ্মী সকলক উ ৎ সাহ যোগোৱাৰ বাবে প্ৰতি সপ্তাহ আৰু মাহত পাঁচটা শ্ৰেষ্ঠ কাহিনী বাছনি কৰা হয়৷


    ***

    
    
    (Release ID: 1622261) Visitor Counter : 6
    
    
      Read this release in: English