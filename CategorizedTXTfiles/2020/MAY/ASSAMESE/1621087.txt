      উত্তৰ-পূৰ্বাঞ্চল উন্নয়ন মন্ত্ৰালয়

      ক’ভিডৰ পাছৰ সময়ছোৱাত প্ৰচুৰ বাঁহ সম্পদৰ সহায়ত দেশৰ অর্থনীতিৰ উন্নয়নৰ বৃহৎ সুযোগ সৃষ্টি কৰিছেঃ ড০ জিতেন্দ্ৰ সিং
      Posted On: 03 MAY 2020 5:07PM by PIB Guwahati


    উত্তৰ-পূর্বাঞ্চল উন্নয়ন দপ্তৰ(স্বতন্ত্ৰ) প্ৰধানমন্ত্রীৰ কাৰ্যালয়, কৰ্মচাৰী , ৰাজহুৱা অভিযোগ আৰু পেন্সন, আণৱিক শক্তি আৰু মহাকাশ বিভাগৰ ৰাজ্যিক মন্ত্ৰী ড০ জিতেন্দ্ৰ সিঙে কয় যে ক’ভিডৰ পাছৰ সময়ছোৱাত দেশৰ অর্থনীতিত বাঁহ সম্পদে অতি গুৰুত্বপূর্ণ ভূমিকা পালন কৰিবে৷ বাঁহ সম্পদৰ সহায়ত ভাৰতৰ অর্থনৈতিক সক্ষমতা বৃদ্ধিৰ এক সুযোগ সৃষ্টি হৈছে৷


    উত্তৰ-পূর্বাঞ্চল উন্নয়ন মন্ত্ৰালয়ৰ সহযোগিতাত ভিডিঅ’ কনফাৰেন্সযোগে আয়োজিত বাঁহ কনক্লেভত কেন্দ্রীয় কৃষি মন্ত্ৰীকে ধৰি সংশ্লিষ্ট খণ্ডৰ প্ৰতিনিধিসকলে অংশগ্ৰহণ কৰে৷ ড০ জিতেন্দ্ৰ সিঙে কয় যে দেশৰ মুঠ বাঁহৰ ৬০ শতাংশই উত্তৰ - পূব ভাৰতত আছে। প্ৰধানমন্ত্রী শ্রী নৰেন্দ্ৰ মোদীৰ নেতৃত্বত কেন্দ্রীয় চৰকাৰে উত্তৰ - পূর্বাঞ্চলৰ উন্নতিৰ বাবে বিগত ৬ বছৰে যি অভূতপূর্ব পদক্ষেপ গ্ৰহণ কৰিছে , তাৰ ফলত এই অঞ্চলৰ বাঁহ উদ্যোগ যথেষ্ট উন্নতি হৈছে। স্বাধীনতাৰ পাছত প্ৰথমবাৰলৈ এইধৰণৰ প্ৰচেষ্টা হাতত লোৱা হৈছে৷ মন্ত্রীগৰাকীয়ে লগতে কয় যে ২০১৭ চনত মোদী চৰকাৰে ১০০ বছৰ পুৰণি ভাৰতীয় বন আইনৰ সংশোধন কৰে৷ তাৰ ফলত ঘৰতে উ ৎ পাদিত বাঁহ বনজসম্পদ হি চাপে বিবেচিত কৰা নহয়৷


    
    বাঁহৰ উন্নয়নৰ লক্ষ্যৰে গ্ৰহণ কৰা বিভিন্ন পদক্ষেপৰ সন্দৰ্ভত তেওঁ কয় ১৬ এপ্রিলৰ পৰা কেন্দ্রীয় গৃহ মন্ত্ৰালয়ে লকডাউনৰ যিবোৰ নিষেধাজ্ঞা শিথিল কৰিছে , তাৰ ফলত বাঁহৰ বীজ ৰোপণ আৰু সেইবোৰক প্ৰক্রিয়াকৰণে ক্ষেত্রত ৰেহাই দিয়া হৈছে৷


    মন্ত্রীগৰাকীয়ে কয় যে প্ৰতি বছৰে ভাৰতত ২.৩০লাখ হাজাৰ টন ধূপকাঠিৰ প্ৰয়োজন হয়। যাৰ বজাৰমূল্য ৫,০০০ কোটি টকা। এই ধূপকাঠি প্ৰস্তুত কৰা বাবে চীন আৰু ভিয়েটনামৰ পৰা অধিকাংশ বাঁহ আনিব লাগে৷ ক’ভিডৰ পৰৱর্তী সময়ত পৰিৱর্তিত পৰিস্থিতিত উত্তৰ-পূর্বাঞ্চলৰ বাবে দেশক প্ৰতিযোগিতমূলক তথা স্বনির্ভৰ কৰি তোলাৰ বাবে বাঁহৰ বৃহ ৎ চাহিদা সৃষ্টি হৈছে৷


    মন্ত্ৰী সিঙে কয় যে উত্তৰ-পূর্বাঞ্চন উন্নয়ন মন্ত্ৰালয়ে বাঁহৰ পৰা নিৰ্মাণ কৰা সামগ্রীৰ উ ৎ পাদন আৰু সেইবোৰৰ ব্যৱসায় - বাণিজ্য কৰাৰ বাবে চৰকাৰী-বেচৰকাৰী অংশীদাৰিত্বৰ সম্ভাৱনাক লৈ কাম কৰিব৷ বাঁহৰ পৰা বায়’ডিজেল , পৰিৱেশ অনুকুল ইন্ধন, প্লাইউডকে ধৰি বিভিন্ন সামগ্ৰী প্ৰস্তুত কৰিব পৰা যায়। যাৰ জৰিয়তে প্ৰচুৰ কর্মসংস্থাপনৰ সুযোগ সৃষ্টি হোৱাৰ আশা আছে৷


    কনক্লেভত উত্তৰ-পূর্বাঞ্চল উন্নয়ন মন্ত্ৰালয়ৰ বিশেষ সচিব ইন্দিবৰ পাণ্ডেকে ধৰি বিভিন্ন বিভাগৰ জ্যেষ্ঠ বিষয়াসকলে অংশগ্ৰহণ কৰে৷


    <><><><><>


    VG/SNC /DB

    
    
    (Release ID: 1621087) Visitor Counter : 16
    
    
      Read this release in: Punjabi , English , Urdu , Hindi , Bengali , Manipuri , Odia , Tamil , Telugu , Kannada