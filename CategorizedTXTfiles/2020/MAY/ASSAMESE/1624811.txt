      গৃহ মন্ত্ৰালয়

      ৩১ মে’, ২০২০লৈকে বৃদ্ধি লকডাউন
      
      ৰাজ্যসমূহে বিভিন্ন অঞ্চলত কাম কৰাৰ অনুমিত প্ৰদান কৰিব; কেতবোৰ কামত সমগ্ৰ দেশতে নিষেধাজ্ঞা আৰোপ কৰা হৈছে
      
      ক’ভিড-১০ ব্যৱস্থাপনাৰ বাবে ৰাষ্ট্ৰীয় নিৰ্দেশনা সমগ্ৰ দেশতে বাহাল থাকিব
      
      নিশাৰ ভাগত অব্যাহত থাকিব সান্ধ্য আইন
      Posted On: 17 MAY 2020 8:13PM by PIB Guwahati


    ২৪মাৰ্চ, ২০২০ত ঘোষণা কৰা লকডাউন ব্যৱস্থাই ক’ভিড-১৯ ৰোধত যথেষ্ট পৰিমাণে সহায় কৰিছে৷ ইয়াৰ পৰিপ্ৰেক্ষিতত ৩১ মে’লৈকে বৃদ্ধি কৰা হৈছে লকডাউন৷ ভাৰত চৰকাৰৰ গৃহ পৰিক্ৰমা মন্ত্ৰালয়ে আজি এই সন্দৰ্ভত দুৰ্যোগ ব্যৱস্থাপনা আইন, ২০০৫ৰ অধীনত এক নিৰ্দেশ জাৰি কৰে৷ নতুন নিৰ্দেশনাৰ বৈশিষ্ট্যসমূহ হৈছে-


    বিভিন্ন জ’ন সন্দৰ্ভত সিদ্ধান্ত ল’ব ৰাজ্যসমূহে


    কেন্দ্রীয় গৃহ মন্ত্ৰালয়ৰ নতুন নিৰ্দেশনা অনুসৰি স্বাস্থ্য মন্ত্ৰালয়ে নির্ধাৰত বিভিন্ন বিষয় বিবেচনা কৰি ৰাজ্য আৰু কেন্দ্ৰীয় শাসিত অঞ্চলসমূহ ৰেড , অৰেঞ্জ আৰু গ্রীণ জ’ন হিচাপে চিহ্নিত কৰিব পাৰিব৷ এই জ’নবোৰ এখন সম্পূৰ্ণ জিলা বা পৌৰ নিগম অথবা মহকুমাৰ দৰে সৰু প্ৰশাসনিক ক্ষেত্রও হ’ব পাৰে৷ ৰেড আৰু অৰেঞ্জ জ’নত স্বাস্থ্য মন্ত্ৰালয়ৰ নিৰ্দেশনা অনুসৰি জিলা প্ৰশাসন অথবা স্থানীয় প্ৰশাসনে সংক্ৰমিত জ’ন বা বাফাৰ জ’ন হিচাপে চিহ্নিত কৰিব পাৰিব৷ সংক্ৰমিত জ’নত নিষেধাজ্ঞা কঠোৰভাৱে মানি চলিব লাগিব৷ ইয়াত অত্যাৱশ্যকীয় সামগ্ৰী যোগান বা জৰুৰী চিকি ৎ সা সেৱাৰ বাদে কোনেও চলাচল কৰিব নোৱাৰিব৷ বাফাৰ জ’নসমূহ হ’ল-প্ৰতিটো সংক্ৰমিত জ’নৰ সমীপৱৰ্তী এলেকা। বাফাৰ জ’নত নতুন সংক্ৰমণ ঘটাৰ সম্ভাবনা থাকিলে তাতো সতর্কতা অৱলম্বন কৰিব লাগিব৷


    দেশজুৰি নিষেধাজ্ঞা আৰোপ কৰা কাম-কাজসমূহ

      * লকডাউন ৪.০তো দেশজুৰি বিভিন্ন কাম-কাজৰ ওপৰ নিষেধাজ্ঞা জাৰি কৰা হৈছে৷ কেন্দ্রীয় গৃহ মন্ত্ৰালয়ৰ অনুমতি অবিহনে নিৰাপত্তা কর্মীসকলে , এটা স্থানৰ পৰা অন্য ঠাইলৈ যাব নোৱাৰিব৷ অন্তদেশীয় আৰু আন্তর্জাতিক বিমান পৰিবহণ বন্ধ থাকিব৷ অৱশ্যে , দেশীয় চিকি ৎ সা সেৱাৰ বাবে বিমান আৰু এয়াৰ এম্বুলেন্স চলাচল কৰিব৷ মেট্রোৰে’ল সেৱা , স্কুল , কলেজসহ সকলো শিক্ষানুষ্ঠান , হোটেল , ৰেস্তোৰাঁ , চিনেমা হল , শ্বপিংমল , জিমনেচিয়াম , বিনোদন পার্ক বন্ধ থাকিব৷ বাছষ্টেণ্ড , ৰেল ষ্টেচন আৰু বিমানবন্দৰৰ ভিতৰত কেণ্টিন অৱশ্য খোলা থাকিব৷ সামাজিক , ৰাজনৈতিক , সংস্কৃতিক , যিকোনো অনুষ্ঠান আৰু ধর্মীয় স্থানত সমাৱেশ নিষিদ্ধ কৰা হৈছে৷

    অৱশ্যে , অনলাইনে পঢ়া-শুনা কৰাৰ ক্ষেত্রত উ ৎ সাহ প্ৰদান কৰা হৈছে৷ ৰেস্তোৰাঁবোৰে কেৱল হোম ডেলিভাৰী কৰিব পাৰিব৷


    ক্ৰীড়াংগন খোলা থাকিব


    ক্ৰীড়াংগনত খেলাধূলা কৰিব পাৰিব যদিও কোনো দর্শক থাকিব নোৱাৰিব৷


    যাত্রীৰ সাধাৰণৰ যাতায়াতৰ ক্ষেত্ৰত বিভিন্ন ব্যৱস্থা গ্ৰহণ কৰা হৈছে৷ ভাৰতত যিসকল বিদেশী নাগৰিক আৱদ্ধ হৈ আছে, বিদেশত যিসকল ভাৰতীয় আৱদ্ধ হৈ আছে, জাহাজত যিসকল নাবিক আৰু জাহাজকর্মী অহা-যোৱা কৰিছে তথা এখন ৰাজ্যৰ পৰা আন ৰাজ্য আৰু ৰাজ্যৰ ভিতৰতে আৱদ্ধ হৈ থকা লোকসকলক নিয়াৰ বাবে বাছ আৰু ৰে’ল চলাচলত অনুমতি দিয়া হৈছে৷


    
    এখন ৰাজ্যৰ পৰা আন এখন ৰাজ্যলৈ যানবাহন চলাচলৰ ক্ষেত্রত সংশ্লিষ্ট ৰাজ্যসমূহৰ মাজত এই সিদ্ধান্তৰ বিষয়ত সহমত প্ৰকাশ কৰিব লাগিব৷


    ক’ভিড-১৯ৰ ব্যৱস্থাপনা ৰাষ্ট্ৰীয় নিৰ্দেশনা


    ক’ভিড-১৯ৰ ব্যৱস্থাপনাৰ বাবে ৰাজহুৱা স্থান আৰু কৰ্মস্থলীত মাস্ক পিন্ধাটো বাধ্যতামূলক, য’তে-ত’তে থু পেলালে , সংশ্লিষ্ট ৰাজ্য বা কেন্দ্ৰীয় শাসিত অঞ্চলৰ নিয়ম অনুসৰি জৰিমনা নিৰ্ধাৰণ কৰা আৰু শাস্তিমূলক ব্যৱস্থা লোৱা হ’ব৷ বিবাহ অনুষ্ঠানত ৫০ জনতকৈ অধিক অতিথি থাকিব নোৱাৰিব৷ শৱযাত্রা তথা শেষকৃত্য অনুষ্ঠানত সৰ্বাধিক ২০জন লোক থাকিব পাৰিব৷ ৰাজহৱা স্থানত মদ্যপান , পান , গুটখা খোৱা তথা ধূমপান কৰাটো নিষিদ্ধ।


    ঘৰৰ পৰা যিমান সম্ভৱ কামৰ সুযোগ দিব লাগিব৷ সকলো কামৰ ঠাইত নিৰ্দিষ্ট সময় মানি চলিব লাগিব৷ সর্বসাধাৰণৰ বাবে উন্মুক্তস্থানত থার্মেল স্ক্রিনিং , হাত ধোৱা আৰু ছেনিটাইজাৰৰ ব্যৱস্থা থাকিব লাগিব৷ কৰ্মস্থলীত শাৰীৰিক দূৰত্ব বজাই ৰাখিব লাগিব আৰু বিভিন্ন শ্বিফটৰ ব্যৱস্থা কৰিব লাগিব৷


    দোকান-বজাৰৰ সন্দৰ্ভত


    দোকান আৰু বজাৰ খোলাৰ বিষয়ত কর্তৃপক্ষই সময় ঠিক কৰি দিব৷ সকলো দোকানত ক্ৰেতাই ৬ ফুট দূৰত্ব বজাই ৰাখিব লাগিব৷ ক’তো যেন ৫ জনতকৈ অধিক লোকৰ সমাগম নহয়৷


    নৈশ সান্ধ্য আইন


    প্ৰতিদিনে সন্ধিয়া ৭ বজাৰ পৰা পুৱা ৭বজালৈকে নৈশ সান্ধ্য আইন বলব ৎ থাকিব৷ এই সময়ছোৱাত অতি প্ৰয়োজন নহ’লে , কোনো বাহিৰলৈ নোলাব৷


    সহজে সংক্ৰমণৰ আশংকা থকা ব্যক্তিৰ ক্ষেত্ৰত


    যিসকলৰ বয়স ৬৫ বছৰতকৈ অধিক বা জটিল ৰোগত আক্রান্ত , গর্ভৱতী মহিলা আৰু ১০ বছৰৰ তলৰ শিশু জৰুৰী কাৰণৰ বাদে ঘৰৰ পৰা ওলাব নোৱাৰিব৷ ৰাজ্য আৰু কেন্দ্ৰীয় শাসিত অঞ্চলসমূহত পৰিস্থিতি বিবেচনা কৰি বিভিন্ন এলেকাত প্ৰয়োজনীয় নিষেধাজ্ঞা আৰোপ কৰিব পাৰিব৷


    আৰোগ্য সেতু এপৰ ব্যৱহাৰ


    কেন্দ্ৰই ক’ভিড-১৯ত আক্ৰান্ত ব্যক্তিৰ দ্রুত চিনাক্তকৰণৰ বাবে আৰোগ্য সেতু মোবাইল এপ আৰম্ভ কৰিছে। বিভিন্ন বিভাগ তথা কৰ্মস্থলীত কর্মচাৰীসকলে যেন এই এপ তেওঁলোকৰ মোবাইলত ইনষ্টল কৰে, সেইটো নিশ্চিত কৰিবলৈ কোৱা হৈছে৷ সকলোৱে যেন এই এপটো ব্যৱহাৰ কৰে, সেই বিষয়ে উদ্যোগ ল’বলৈ জিলা কর্তৃপক্ষক পৰামর্শ আগবঢ়োৱা হৈছে৷


    দুৰ্যোগ ব্যৱস্থাপনা আইন, ২০০৫ অনুসৰি লকডাউনৰ সকলো নিয়ম যাতে মানি চলে, সেই সন্দৰ্ভত ৰাজ্য আৰু কেন্দ্ৰীয় শাসিত অঞ্চলসমূহক নিশ্চিত কৰিবলৈ কোৱা হৈছে৷


    কেন্দ্রীয় গৃহ মন্ত্ৰালয়ৰ নিৰ্দেশনাটো পঢ়িবলৈ তলৰ লিংকত ক্লিক কৰক-


    
    https://static.pib.gov.in//WriteReadData/userfiles/MHA%20Order%20Dt.%2017.5.2020%20on%20extension%20of%20lockdown%20till%2031.5.2020%20with%20guidelines%20on%20lockdown%20measures.pdf


    *****


    VG/SNC/VM/DB

    
    
    (Release ID: 1624811) Visitor Counter : 27
    
    
      Read this release in: Hindi , Kannada , Bengali , English , Urdu , Marathi , Manipuri , Punjabi , Gujarati , Odia , Tamil , Telugu
    
    
    

  
*