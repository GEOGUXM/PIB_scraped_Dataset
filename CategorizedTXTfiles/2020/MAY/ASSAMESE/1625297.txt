      মানৱ সম্পদ উন্নয়ণ মন্ত্ৰালয়

      জেইই মেইন, নীট, ২০২০ৰ মক টেষ্টৰ বাবে এআই ক্ষমতাসম্পন্ন মোবাইল এপ শুভাৰম্ভ কৰিলে কেন্দ্ৰীয় মানৱ সম্পদ উন্নয়ন মন্ত্ৰীয়ে
      
      নেচনেল টেষ্টিং এজেন্সিৰ জৰিয়তে পৰীক্ষাত অৱতীৰ্ণ হোৱা শিক্ষাৰ্থীসকলে এতিয়া নতুনকৈ শুভাৰম্ভ কৰা মোবাইল এপৰ জৰিয়তে মক টেষ্ট দিব পাৰিব

      Posted On: 19 MAY 2020 8:08PM by PIB Guwahati

    কেন্দ্রীয় মানৱ সম্পদ উন্নয়ন মন্ত্রী শ্রী ৰমেশ পোখৰিয়াল ‘ নিশাংক ’ এ আজি " নেচনেল টেষ্ট অভ্যাস " নামেৰে এটা মোবাইল এপৰ শুভাৰম্ভ কৰে৷ নেচনেল টেষ্টিং এজেন্সি(এনটিএ)য়ে এই এপটো বিকশিত কৰিছে। যিসকল ছাত্ৰ-ছাত্রীয়ে এনটিএৰ অধীনত পৰৱৰ্তী জেইই আৰু নীটৰ দৰে পৰীক্ষাসমূহত অৱতীৰ্ণ হ ’ ব, তেওঁলোকে এই এপৰ জৰিয়তে মক টেষ্ট দিব পাৰিব৷ দেশজোৰা লকডাউনৰ নিষেধাজ্ঞা চলি থকাৰ বাবে বিভিন্ন শিক্ষা প্ৰতিষ্ঠান আৰু এনটিএৰ পৰীক্ষা অনুশীলন কেন্দ্ৰসমূহ বন্ধ হৈ আছে। ইয়াৰ ফলত এই পৰীক্ষাসমূহৰ প্ৰস্তুতি ব্যাপক হাৰত ক্ষতিগ্ৰস্ত হৈছে৷ ইয়াৰ পৰিপ্রেক্ষিতত এই ক্ষতিপূৰণ পুৰণত ঘৰৰ পৰাই উচ্চমানৰ মক টেষ্টৰ সুবিধা প্ৰদানৰ লক্ষ্যৰে এই এপটো আৰম্ভ কৰা হয়৷
    ছাত্ৰ-ছাত্রীসকলৰ বাবে আৰম্ভ কৰা এই সুবিধাৰ জৰিয়তে পৰীক্ষাৰ প্ৰস্তুতিৰ ক্ষেত্রত স্বাভাৱিক অৱস্থাৰ দৰে পৰিস্থিতি গঢ় দিবলৈ ভাৰতে অগ্ৰনী ভূমিকা পালন কৰিছে৷ বৰ্তমান বিশ্বজুৰি ৰোগৰ বিৰুদ্ধে যুঁজ চলি থকাৰ সময়তে এই ধৰণৰ পদক্ষেপে গুৰুত্ব লাভ কৰিছে৷


    সমগ্ৰ দেশৰ ছাত্ৰ-ছাত্রীসকলে এই এপটো ব্যৱহাৰ কৰি বিনামূল্যে উচ্চ মানৰ মক টেষ্ট দিব পাৰিব৷ জেইই আৰু নীট পৰীক্ষাকে ধৰি অন্যান্য প্ৰতিযোগিতা মূলক পৰীক্ষাৰ প্ৰস্তুতিত এই এপটোৱ কার্যকৰী ভুমিকা পালন কৰিব৷ ইয়াক সহজে ডাউনলোড কৰিব পাৰিব৷ ছাত্ৰ-ছাত্রীসকলে অফলাইনত এই মক টেষ্ট দিব পাৰিব ফলত ইণ্টাৰনেটৰ ব্যৱহাৰো ৰাহি হ ’ ব ৷


    এপটো শুভাৰম্ভ কৰি মানৱ সম্পদ উন্নয়ন মন্ত্রীগৰাকীয়ে কয়, " কোনো ছাত্ৰ-ছাত্রীয়ে যাতে পৰীক্ষাৰ প্ৰস্তুতিত পিছ পৰি নাথকে, সেয়া এই এপটো প্ৰস্তুত কৰাৰ সময় নিশ্চিত কৰা হৈছে তথা এই এপটো সময় সাপেক্ষ কৰি তোলা হৈছে৷ বিশেষকৈ ক ’ ভিডৰ বাবে দেশজোৰা লকডাউন চলি আছে আৰু সকলো শিক্ষা প্ৰতিষ্ঠান তথা এনটিএৰ পৰীক্ষা অনুশীলন কেন্দ্ৰবোৰ বন্ধ হৈ আছে, তাৰ প্ৰতি লক্ষ্য ৰাখি ছাত্ৰ-ছাত্রীসকলৰ ঘাটি পূৰণত এই এপটোৱে কার্যকৰী ভুমিকা পালন কৰিব৷


    স্মার্টফোন বা কম্পিউটাৰৰ জৰিয়তে দেশৰ চুকে-কোণে থকা পৰীক্ষার্থীসকলে এই মক টেষ্ট চামিল হ ’ ব পাৰিব৷ মক টেষ্ট ডাউনলোড কৰিও এই এপৰ জৰিয়তে পৰীক্ষাৰ অনুশীলন কৰি পাৰিব শিক্ষাৰ্থীসকলে৷ উল্লেখ্য যে ইণ্টাৰনেট নাথাকিলেও ইয়াত অংশগ্ৰহন কৰিব পাৰিব৷ গুগল প্লেষ্ট ’ ৰৰ পৰা এনড্ৰইড স্মার্টফোন বা টেবলেটত এই এপটো ডাউনলোড কৰিব পাৰিব৷ অতি শীঘ্ৰেই এই এপটো আইঅ ’ এছত উপলব্ধ হ ’ ব৷ এপটো ডাউনলোড কৰাৰ পাছত ছাত্ৰ-ছাত্রীসকলে নাম পঞ্জীয়নভুক্ত কৰি নিজৰ একাউণ্ট প্ৰস্তুত কৰিব লাগিব৷ তাৰ পাছত ছাত্ৰ-ছাত্রীসকলে বিনামূল্যে তেওঁলোকৰ পছন্দ অনুসৰি মক টেষ্ট দিব পাৰিব৷


    এনটিএৰ ফালৰ পৰা প্ৰতিদিনে নতুন মক টেষ্টৰ পৰিকল্পনা কৰা হৈছে৷ এই মক টেষ্টবোৰ শিক্ষাৰ্থীসকলে ডাউনলোড কৰি অফলাইনত পৰীক্ষা দিব পাৰিব৷ পৰীক্ষা দিয়াৰ পাছত তেওঁলোকে পুনৰ অনলাইনত তেওঁলোৰ পৰীক্ষাপত্ৰ দাখিল কৰিব আৰু মূল্যায়নৰ ফলাফল জানিব পাৰিব৷ কেন্দ্রীয় মন্ত্রীগৰাকীয়ে কয় যে এই এপৰ আটাইতকৈ ডাঙৰ সুবিধাটো হ ’ ল যে স কলো অঞ্চলত ইণ্টাৰনেট সেৱা দুর্বল, সেয়েহে সেই অঞ্চলৰ ছাত্ৰ-ছাত্রীসকলেও এই পৰীক্ষাপত্ৰ ডাউনলোড কৰি পৰীক্ষাৰ প্ৰস্তুতি চলাব পাৰিব৷ ইয়াৰ সমান্তলাভাৱে এন টি এই ছাত্ৰ-ছাত্রীৰ সহায় হোৱাকৈ https://nta.ac.in/abhyas/help লিংকটোও আৰম্ভ কৰিছে৷


    মক টেষ্টৰ ফলাফল প্ৰকাশ কৰাৰ সময়ত প্ৰতিগৰাকীয়ে ছাত্ৰ-ছাত্রীৰ ক ’ ত ক ’ ত নম্বৰ কম পাইছে, সেয়া বিশ্লেষন কৰিব পাৰি, যাতে তেওঁলোকে তেওঁলোকৰ প্ৰৱেশিকা পৰীক্ষাত এই ঘাটিবোৰ পুৰণ কৰি ভাল ফলাফল লাভ কৰিব পাৰে৷


    *****


    NB/AKJ/AK/DB

    
    
    (Release ID: 1625297) Visitor Counter : 17
    
    
      Read this release in: Tamil , English , Urdu , Marathi , Hindi , Bengali , Punjabi , Odia , Telugu