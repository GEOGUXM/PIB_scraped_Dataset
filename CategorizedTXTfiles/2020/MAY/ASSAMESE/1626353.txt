      ইলেক্ট্ৰ’নিক্স আৰু তথ্য-প্ৰযুক্তি মন্ত্ৰালয়

      ‘উমংগ মোবাইল এপ’-ৰ জৰিয়তে বতৰ বি়জ্ঞান বিভাগৰ তথ্য সেৱাৰ সুবিধা
      Posted On: 22 MAY 2020 6:57PM by PIB Guwahati


    ভাৰত চৰকাৰৰ ‘ উমংগ মোবাইল এপ ’ -ৰ জৰিয়তে ‘ ভাৰতীয় বতৰ বিজ্ঞান কেন্দ্ৰ ’ ৰ তথ্য সেৱা আগবঢ়োৱাৰ পদক্ষেপ গ্ৰহণ কৰা হৈছে। উল্লেখ্য যে, ‘ উমংগ মোবাইল এপ ’ -ৰ সম্পূৰ্ণ ৰূপটো হৈছে ‘ ইউনিফাইড মোবাইল এপ্লিকেশ্যন ফৰ নিউ-এজ গভাৰ্নেন্স ’ । অসমীয়াত যাক ক ’ ব পাৰি ‘ নতুন যুগৰ শাসনব্যৱস্থাৰ বাবে উপযোগী একীভূত মোবাইল সংসাধন ’ বুলি। এই ‘ এপ ’ টো মাত্ৰ এটাতে সকলো সোমাই থকা বিধৰ। ই একীভূত, সুৰক্ষিত, বহু চেনেলযুক্ত, বহু প্লেটফৰ্ম, বহু ভাষিক আৰু বহু সেৱাৰ বাবে বাৰুকৈয়ে উপযোগী। কেন্দ্ৰীয় আৰু ৰাজ্য চৰকাৰসমূহৰ বিভিন্ন নিকায়-সংস্থা আদিৰ উচ্চ প্ৰভাৱশালী সেৱাৰ ক্ষেত্ৰত মুক্ত প্ৰৱেশাধিকাৰ প্ৰদানৰে শক্তিৱন্ত কৰি তোলা এই ‘ এপ ’ -টো ভাৰতৰ প্ৰধানমন্ত্ৰীয়ে ২০১৭ চনত আনুষ্ঠানিক ভাবে মুকলি কৰিছিল। ইয়াৰ জৰিয়তে ভাৰত চৰকাৰৰ গুৰুত্বপূৰ্ণ সেৱা সমূহক একেটা ‘ এপ ’ ৰ মাধ্যমেৰে নাগৰিকসকলৰ ওচৰত উপলব্ধ কৰোৱাৰটোৱেই আছিল এই ‘ এপ ’ ৰ মূল উদ্দেশ্য। এই পৰ্যন্ত এইটো ‘ এপ ’ ৰ জৰিয়তে ১২৭টা বিভাগ আৰু ২৫খন ৰাজ্যৰ প্ৰায় ৬৬০বিধ সেৱা আৰু প্ৰায় ১৮০বিধ বিভিন্ন প্ৰকাৰৰ বিল পৰিশোধ কৰিব পৰাৰ ব্যৱস্থা কৰা হৈছে। শেহতীয়া তথ্য মতে , দেশৰ ২.১কোটি ‘ এনৰয়ড ’ , ‘ আইঅ ’ এছ ’ , ‘ ৱে ’ ব ’ আৰু ‘ কেএআইঅ ’ এছ ’ উপভোক্তাই এই ‘ এপ ’ ব্যৱহাৰ কৰে।


    চৰকাৰী সেৱাসমূহক ‘ অনলাইন ’ ব্যৱস্থাৰে উপলব্ধ কৰাই নাগৰিকসকলক ‘ ইজ অব লিভিঙ ’ ৰ আনন্দ দিয়াৰ বাবে কেন্দ্ৰীয় তথ্য-প্ৰযুক্তি মন্ত্ৰালয়ে বিভিন্ন উদ্যোগ গ্ৰহণ কৰি আহিছে। শেহতীয়া ভাবে , ‘ ভাৰতীয় বতৰ বিজ্ঞান বিভাগ ’ ৰ তথ্য সেৱাও এই ‘ উমংগ এপ ’ -ৰ জৰিয়তে উপলব্ধ কৰাৰ পদক্ষেপ গ্ৰহণ কৰিছে মন্ত্ৰালয়টোৱে। ‘ এপ ’ টোত বতৰ সংক্ৰান্তীয় ৭ ধৰণৰ তথ্য উপলব্ধ হ ’ ব। সেয়া হৈছে- বতৰৰ শেহতীয়া স্থিতি ; তিনিঘণ্টাৰ মূৰে মূৰে ভাৰতৰ ৮০০টা কেন্দ্ৰৰ পৰা সংগৃহিত তথ্যৰে দুৰ্যোগ সম্পৰ্কীয় সকীয়নি ; ২৪ঘণ্টা আৰু আগন্তুক ৭টা দিনৰ বাবে দেশৰ ৪৫০খন মহানগৰীৰ বতৰৰ আগলি বতৰা ; বৃষ্টিপাত, পৰ্যটন, সতৰ্কবাণী আৰু ঘূৰ্ণি আদিৰ আগতীয়া তথ্য এই ‘ এপ ’ ৰ জৰিয়তে উপলব্ধ হ ’ ব।


    ‘ উমংগ এপ ’ -ত ‘ ভাৰতীয় বতৰ বিজ্ঞান বিভাগ ’ ৰ তথ্যসেৱা উপলব্ধ হোৱা কাৰ্যক্ৰমৰ শুভাৰম্ভ ঘোষণা কৰে ‘ ধৰা-বিজ্ঞান মন্ত্ৰালয় ’ ৰ সচিবগৰাকীয়ে।


    ‘ উমংগ এপ ’ ‘ ডাউনলোড ’ কৰাৰ বাবে 97183-97183 লৈ ‘ মিছ কল ’ কৰাৰ উপৰি তলত উল্লেখ কৰা ‘ লিংক ’ কেইটাও ব্যৱহাৰ কৰিব পাৰিব।

     1. Web: https://web.umang.gov.in/web/#/

     1. Android: https://play.google.com/store/apps/details?id=in.gov.umang.negd.g2c


     1. iOS: https://apps.apple.com/in/app/umang/id1236448857


    ****


    RJ/NG/RP/KB

    
    
    (Release ID: 1626353) Visitor Counter : 22
    
    
      Read this release in: English , Tamil , Urdu , Hindi , Punjabi , Telugu
    
    
    

1.