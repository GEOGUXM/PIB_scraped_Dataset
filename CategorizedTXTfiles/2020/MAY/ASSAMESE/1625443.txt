      ক্ষুদ্ৰ, লঘূ আৰু মজলীয়া উদ্যম মন্ত্ৰালয়

      গ্ৰামাঞ্চলৰ পথ নিৰ্মাণৰ বাবে অনুমতি লাভ কৰিলে কয়ৰ জিঅ’ টেক্সটাইলে
      
      এই সিদ্ধান্তই বিশেষকৈ ক’ভিড মহামাৰীৰ সময় নাৰিকল উদ্যোগক উদগনি যোগাবঃ শ্ৰী গাডকাৰী

      Posted On: 20 MAY 2020 12:59PM by PIB Guwahati

    সছিদ্ৰ সুঁতা , প্ৰাকৃতিক , শক্তিশালী , স্থায়ী , পচন ৰোধ ক্ষমতাসম্পন্ন , জীৱানুৰ আক্ৰমণৰ পৰা মুক্ত কয়ৰ জিঅ ’ টেক্সটাইলে গ্ৰাম্য পথ নিৰ্মাণত ব্যৱহৃত উপযোগী সামগ্ৰী হিচাপে স্বীকৃতি লাভ কৰিছে৷


    ভাৰত চৰকাৰৰ কেন্দ্ৰীয় গ্ৰামোন্নয়ন মন্ত্ৰালয়ৰ অধীনত ৰাষ্ট্ৰীয় গ্ৰাম্য আন্তঃগাঁথনি উন্নয়ন অভিকৰণৰ সৈতে হোৱা আলোচনাত পিএমজিএছৱাই - ৩ পৰ্যায়ত গ্ৰাম্য পথ নিৰ্মাণত কয়ৰ জিঅ ’ টেক্সটাইল ব্যৱহাৰ কৰা বিষয়টোৱে স্থান লাভ কৰে৷


    এই সন্দৰ্ভত কেন্দ্ৰীয় এমএছএমই তথা পথ পৰিবহণ আৰু ঘাইপথ মন্ত্ৰী মন্ত্ৰী শ্ৰী নীতিন গাডকাৰীয়ে কয় , “ এয়া এক গুৰুত্বপূৰ্ণ উন্নয়ন , কিয়নো এতিয়া কয়ৰ জিঅ ’ টেক্সটাইলৰ জৰিয়তে আমি পথ নিৰ্মাণত সফল হৈছো৷ এই সিদ্ধান্তই বিশেষকৈ ক ’ ভিড মহামাৰীৰ জটিল ক্ষণত নাৰিকল উদ্যোগক উদ্ননি যোগাব৷ ”


    পিএমজিএছৱাইৰ নতুন প্ৰযুক্তি নিৰ্দেশনা অনুসৰি পথ নিৰ্মাণৰ ক্ষেত্ৰত প্ৰতিটো পৰ্যায়ৰ পথ নিৰ্মাণৰ ১৫ % পথত নতুন প্ৰযুক্তি ব্যৱহাৰ কৰিব লাগিব৷ ইয়াৰে ৫ % পথ আইআৰচি স্বীকৃতিপ্ৰাপ্ত প্ৰযুক্তি ব্যৱহাৰ কৰি নিৰ্মাণ কৰা হ ’ ব৷ এই আইআৰচিয়ে এতিয়া গ্ৰাম্য পথ নিৰ্মাণৰ বাবে কয়ৰ জিঅ ’ টেক্সটাইলক স্বীকৃতি প্ৰদান কৰিছে৷


    এই পৰামৰ্শৰ ভিত্তিত পিএমজিএছৱাই - ৩ পৰ্যায়ত অধীনত গ্ৰাম্য পথৰ ৫ % কয়ৰ জিঅ ’ টেক্সটাইল ব্যৱহাৰ কৰি নিৰ্মাণ কৰা হ ’ ব৷ সেই হিচাপে কয়ৰ জিঅ ’ টেক্সটাইল ব্যৱ হাৰ কৰি অন্ধ্ৰপ্ৰদেশত ১৬৪ কিলোমিটাৰ , গুজৰাটত ১৫১ কিলোমিটাৰ , কেৰালাত ৭১ কিলোমিটাৰ , মহাৰাষ্ট্ৰত ৩ ২ ৮ কিলোমিটাৰ , ওড়িশাত ৩৬৯ কিলোমিটাৰ আৰু তেলেংগানাত ১ ২ ১ কিলোমিটাৰসহ মুঠ ১ , ৬৭৪ কিলোমিটাৰ পথ নিৰ্মাণ কৰা হ ’ ব৷ ইয়াৰ বাবে ১ কোটি বৰ্গ মিটাৰ কয়ৰ জিঅ ’ টেক্সটাইলৰ প্ৰয়োজন হ ’ ব আৰু এই ক্ষেত্ৰত ব্যয় হ ’ ব ৭০ কোটি টকা৷


    ক ’ ভিড - ১৯ৰ ফলত প্ৰভাৱিত নাৰিকল উদ্যোগত এই সিদ্ধান্তই এক বজাৰ সৃষ্টিৰ সম্ভাৱনাকে প্ৰকট কৰিছে৷


    *****


    RCJ/SKP/IA /DB

    
    
    (Release ID: 1625443) Visitor Counter : 11
    
    
      Read this release in: English , Urdu , Marathi , Hindi , Bengali , Manipuri , Punjabi , Tamil , Telugu , Kannada , Malayalam