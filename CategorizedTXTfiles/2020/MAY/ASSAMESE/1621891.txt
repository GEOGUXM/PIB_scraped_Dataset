      মানৱ সম্পদ উন্নয়ণ মন্ত্ৰালয়

      দেশত গৱেষণাৰ পৰিৱেশ উন্নত কৰাৰ লক্ষ্যেৰে ‘পিএমআৰএফ’ আঁচনিৰ সংস্কাৰৰ পদক্ষেপ মানৱ সম্পদ উন্নয়ণ মন্ত্ৰালয়ৰ অধিক ছাত্ৰ-ছাত্ৰীয়ে লাভ কৰিব গৱেষণাৰ সুবিধা : শ্ৰী পোখ্ৰিয়াল ‘নিশাংক’
      Posted On: 07 MAY 2020 4:14PM by PIB Guwahati


    দেশত গৱেষণাৰ পৰিসৰ বৃদ্ধিৰ লক্ষ্যেৰে ‘ প্ৰধানমন্ত্ৰী গৱেষণা ফেল ’ শ্বিপ আঁচনি ’ (পিএমআৰএফ) খনৰ বিস্তৃত ৰূপত সংস্কাৰ সাধনৰ পদক্ষেপ গ্ৰহণ কৰা হৈছে বুলি আজি তথ্য সদৰী কৰিছে কেন্দ্ৰীয় মানৱ সম্পদ উন্নয়ণ দপ্তৰৰ মন্ত্ৰী শ্ৰী ৰমেশ পোখ্ৰিয়াল ‘ নিশাংক ’ -য়ে। শেহতীয়া সংশোধন সম্পৰ্কে তথ্য দাঙি ধৰি তেওঁ কয় যে, এতিয়াৰে পৰা যিকোনো স্বীকৃতিপ্ৰাপ্ত বিশ্ববিদ্যালয়-প্ৰতিষ্ঠান(আইআইএছচি / আইআইটি / এনআইটি / আইআইএছইআৰ / আইআইইএছটি / চিএফ আইআইআইটি / সমূহৰ বাহিৰে)ৰ ক্ষেত্ৰত ন্যূনতম ‘ চিজিপিএ ’ ৮ অথবা ইয়াৰ সমপৰ্যায়ৰ হোৱাৰ লগতে গে ’ ট পৰীক্ষাত পাবলগীয়া নম্বৰৰ পৰিমাণ পূৰ্বৰ ৭৫০ৰ পৰা ৬৫০লৈ অৱনমিত কৰা হৈছে।


    এয়া অত্যন্ত আনন্দৰ কথা যে মাননীয় প্ৰধানমন্ত্ৰী শ্ৰী @narendramodi জীৰ পৰমৰ্শক্ৰমে অধিক সংখ্যক প্ৰতিভাবান আৰু মেধাবী বিদ্যাৰ্থীক প্ৰধানমন্ত্ৰী ৰিছাৰ্চ ফেল ’ শ্বিপ ( #PMRF ) ৰে জড়িত কৰাৰ বাবে আমি নিৰ্বাচন প্ৰক্ৰিয়াত কেতবোৰ পৰিৱৰ্তন সাধন কৰিছো। https://may 2020. pmrf.in /


    यह अत्यंत हर्ष का विषय है कि माननीय प्रधानमंत्री श्री @narendramodi जी के मार्गदर्शन में अधिक से अधिक प्रतिभावान होनहार विद्यार्थियों को प्रधानमंत्री रिसर्च फ़ेलोशिप (#PMRF) से जोड़ने के लिए हमने चयन प्रक्रिया में कई परिवर्तन किये हैं ।https://t.co/aR1RWuXIFk

    — Dr Ramesh Pokhriyal Nishank (@DrRPNishank) May 7, 2020

    এতিয়াৰে পৰা এই আঁচনিয়ে আগবঢ়োৱা সুযোগ গ্ৰহণৰ বাবে দুই ধৰণে প্ৰৱেশৰ সুবিধা লাভ কৰিব পাৰিব। এটা হৈছে ‘ পোণপতীয়া ’ আৰু আনটো হৈছে ‘ লেটাৰেল ’ প্ৰক্ৰিয়া। যিসকল ছাত্ৰ-ছাত্ৰীয়ে ‘ পিএমআৰএফ ’ অনুমোদিত প্ৰতিষ্ঠানত(নিৰ্দিষ্ট বিধি অনুসৰি ১২মাহ বা ২৪মাহ সম্পূৰ্ণ কৰিছে)পিএইচডি কৰি আছে সেইসকল ছাত্ৰ-ছাত্ৰীয়ে নতুন বিধি - নিয়ম অনুসৰি ফেল ’ শ্বিপৰ বাবে আবেদন কৰিব পাৰিব। ইফালে, ‘ এনআইআৰএফ ’ -ৰ সামগ্ৰিক দক্ষতা-মাপক সমীক্ষাত শীৰ্ষৰ ২৫টা প্ৰতিষ্ঠানৰ অন্তৰ্ভুক্ত হ ’ বলৈ সমৰ্থ হোৱা দেশৰ ‘ এনআইটি ’ সমূহকো এতিয়াৰে পৰা ‘ পিএমআৰএফ ’ অনুমোদিত প্ৰতিষ্ঠান হিচাপে স্বীকৃতি প্ৰদান কৰা হৈছে বুলি তথ্য দাঙি ধৰে মন্ত্ৰীগৰাকীয়ে। তেওঁ ‘ প্ৰধানমন্ত্ৰী গৱেষণা ফেল ’ শ্বিপ আঁচনি ’ ৰ সংশোধনে অধিক সংখ্যক বিদ্যাৰ্থীক গৱেষণাৰ ক্ষেত্ৰত সহযোগিতা আগবঢ়াব বুলি আশা প্ৰকাশ কৰে।


    https://twitter.com/DrRPNishank/status/1258340738502361088?s=19


    গৱেষণাৰ বাবে অধিক উপযোগী পৰিৱেশ তথা অধিকক উদ্বুদ্ধ কৰিব পৰা বাতাবৰণ ৰচনা কৰাৰ ক্ষেত্ৰত সহায়ক হোৱাকৈ মানৱ সম্পদ উন্নয়ণ মন্ত্ৰালয়ত ‘ গৱেষণা আৰু উদ্ভাৱন প্ৰভাগ ’ শীৰ্ষক এক উত্সৰ্গীত বিভাগো মুকলি কৰা হৈছে বুলি জানিবলৈ দিয়ে মন্ত্ৰীগৰাকীয়ে। এগৰাকী সঞ্চালকৰ নেতৃত্বত পৰিচলিত হ ’ ব লগা এই বিভাগে মানৱ সম্পদ উন্নয়ণ মন্ত্ৰালয়ৰ অধীনস্থ প্ৰতিষ্ঠানসমূহত সম্পাদিত হ ’ ব লগা গৱেষণাৱলীৰ ক্ষেত্ৰত সমন্বয়কৰ ভূমিকা পালন কৰিব বুলিও তেওঁ উল্লেখ কৰে।


    *****


    NB/AKJ/AK/KB

    
    
    (Release ID: 1621891) Visitor Counter : 21
    
    
      Read this release in: English , Urdu , Hindi , Bengali , Manipuri , Punjabi , Odia , Tamil , Telugu