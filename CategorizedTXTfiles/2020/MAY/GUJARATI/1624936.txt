      PIB Headquarters

      લોકડાઉન દરમિયાન 7 લાખ શ્રમિકો ને એમના વતન પહોચાડવા માટે પશ્ચિમ રેલ્વે દ્વારા ચલાવવામાં આવી 500 શ્રમિક સ્પેશલ ટ્રેનો
      Posted On: 18 MAY 2020 7:56PM by PIB Ahmedabad


    સમગ્ર વિશ્વમાં દહેશત ફેલાવનાર કોરોના વાયરસ રોગચાળા સામેની લડતમાં ઘણાં લોકો ના જીવન ગંભીર રીતે અસરગ્રસ્ત થયા છે . આ દરમિયાન 1 મે , 2020 ના રોજ , આંતરરાષ્ટ્રીય કામદાર દિવસ નિમિત્તે ભારતીય રેલ્વેએ દેશભરના શહેરોમાં લોકડાઉન દરમિયાન ફસાયેલા પરપ્રાંતિય મજૂરોને તેમના વતનમાં પાછા લાવવાની નોંધપાત્ર પહેલ કરી હતી . આ અનોખી અને ઉદાર પહેલ માં નોંધપાત્ર યોગદાનમાં આપતા 2 મે થી 16 મે 2020 સુધી પશ્ચિમ રેલ્વેએ દેશભરમાં જુદા જુદા શહેરો માટે 500 શ્રમિક વિશેષ ટ્રેનો સફળતાપૂર્વક ચલાવવામાં આવી છે , આના પરિણામે આશરે 7 લાખ પ્રવાસી શ્રમિક પોતપોતાના વતનમાં પહોંચી ગયા છે .


    પશ્ચિમ રેલ્વેના મુખ્ય જનસંપર્ક અધિકારી શ્રી રવિન્દ્ર ભાકર દ્વારા જારી કરાયેલ અખબારી યાદી મુજબ , આ વિશેષ ટ્રેનોમાં સૌથી વધારે 349 ટ્રેન ઉત્તરપ્રદેશ માટે 56 બિહાર , 39 ઓરિસ્સા , 26 મધ્યપ્રદેશ અને 11 ઝારખંડ માટે ચલાવવા માં આવી હતી , જ્યારે 6-6 ટ્રેનો છત્તીસગઢ અને રાજસ્થાન , 4 ટ્રેનો ઉત્તરાખંડ રાજ્ય માટે અને 1-1 મણિપુર , પશ્ચિમ બંગાળ અને મહારાષ્ટ્ર રાજ્યો માટે પણ ચલાવવામાં આવી હતી . જેના દ્વારા 2 મે , 2020 થી 16 મે 2020 સુધી માં દેશના વિવિધ રાજ્યોમાંથી કુલ 6,99,931 મુસાફરો તેમના વતન પહોંચ્યા . શ્રી ભાકરે જણાવ્યું કે આ શ્રમિક સ્પેશિયલ ટ્રેનોએ વહેલી તકે મોટી સંખ્યામાં અટવાયેલા પરપ્રાંતિય મજૂરોને તેમના વતનમાં લઈ જવામાં ખૂબ જ મહત્વપૂર્ણ ભૂમિકા ભજવી છે . 16 મે 2020 ના રોજ , ફક્ત એક જ દિવસમાં પશ્ચિમ રેલ્વેએ કુલ 61 શ્રમિક વિશેષ ટ્રેનો દોડાવી આવી હતી , જે ઉત્તર પ્રદેશ ( 45 ટ્રેન ) , બિહાર ( 5 ટ્રેન ) , ઝારખંડ ( 2 ટ્રેન ) , ઓરિસ્સા ( 4 ટ્રેન ) , મધ્ય પ્રદેશ ( 2 ટ્રેન ) , પશ્ચિમ બંગાળ (1 ટ્રેન ) છે . છત્તીસગઢ ( 1 ટ્રેન ) અને ઉત્તરાખંડ (1 ટ્રેન ) ચલાવવામાં આવી હતા . આ વિશેષ ટ્રેનોમાં 1200 થી 1700 મુસાફરો ને સામાજિક અંતરના ધોરણોને ધ્યાનમાં રાખીને વ્યવસ્થા કરવામાં માં આવી રહી છે . ગૃહ મંત્રાલયની માર્ગદર્શિકા હેઠળ ટ્રેનમાં ચઢતા પહેલા મુસાફરોની યોગ્ય થર્મલ સ્ક્રિનિંગની કરવામાં આવી રહી છે , જ્યારે શ્રમિકો અને તેમના પરિવારને ટ્રેનની મુસાફરી દરમિયાન નિ : શુલ્ક ભોજન અને પેકેજ્ડ પીવાનું પાણી આપવામાં આવે છે .

    
    
    (Release ID: 1624936) Visitor Counter : 16