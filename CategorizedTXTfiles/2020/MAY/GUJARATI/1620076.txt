      સૂક્ષ્મ, લઘુ અને મધ્યમ ઉદ્યોગ મંત્રાલય

      સરકારે પીએમઇજીપી પ્રોજેક્ટ્સને ઝડપથી મંજૂરી આપવા આડેનો "અવરોધ" દૂર કર્યો; કેવીઆઇસી ઝડપી અમલીકરણની સુનિશ્ચિતતા કરશે
      Posted On: 01 MAY 2020 4:32PM by PIB Ahmedabad


    દેશમાં રોજગારીનું સર્જન કરવાના ઝડપીને વેગ મળશે . કેન્દ્રીય મંત્રી શ્રી નીતિન ગડકરીના નેતૃત્વમાં અતિ નાના , લઘુ અને મધ્યમ ઉદ્યોગસાહસોના મંત્રાલય ( એમએસએમઈ ) એ પ્રધાનમંત્રી રોજગાર સર્જન કાર્યક્રમ ( પીએમઇજીપી ) હેઠળ કરેલી ભલામણોમાં જિલ્લા કલેક્ટરના નેતૃત્વમાં જિલ્લા સ્તરીય કાર્ય દળ સમિતિ ( ડીએલટીએફસી ) ની ભૂમિકાને દૂર કરવાનો એક નોંધપાત્ર અને મહત્ત્વપૂર્ણ નીતિગત નિર્ણય લીધો છે , જેથી સંપૂર્ણ પ્રક્રિયા અતિ સરળ બની ગઈ છે .


    પીએમઇજીપી યોજનાના અમલ માટે નોડલ એજન્સી ખાદી અને કુટિર ઉદ્યોગ પંચ ( કેવીઆઇસી ) તમામ સ્થિતિસંજોગોનો વિચાર કરીને સંશોધિત માર્ગદર્શિકા મુજબ સંભવિત ઉદ્યોગસાહસિકોની દરખાસ્તો / અરજીઓને સીધી મંજૂરી આપશે તથા ધિરાણ સંબંધિત નિર્ણયો લેવા માટે બેંકોને મોકલશે . અત્યાર સુધી ડીએલટીએફસી દરખાસ્તોની ચકાસણી કરતી હતી , જેનાથી વિવિધ પ્રોજેક્ટને મંજૂરી મળવામાં ઘણી વાર વિલંબ થતો હતો .


    કેવીઆઇસીના ચેરમેન શ્રી વિનય કુમાર સક્સેનાએ કહ્યું હતું કે , પીએમઇજીપી અંતર્ગત વિવિધ પ્રોજેક્ટને મંજૂરી આપવામાં ડીએલટીએફસીની ભૂમિકાને દૂર કરવાથી મોટો અવરોધ દૂર થયો છે . આ માટે તેમણે કેન્દ્રીય મંત્રી શ્રી ગડકરીનો દેશના હિતમાં ઝડપી નિર્ણય લેવા માટે આભાર વ્યક્ત કર્યો હતો .


    જ્યારે કોરોનાવાયરસ રોગચાળાને કારણે દેશમાં લોકડાઉન લાગુ હોવાથી રોજગારીના ક્ષેત્રને મોટા પાયે અસર થઈ છે , ત્યારે સરકારે આ પગલું લીધું છે . નીતિમાં આ સંશોધન કે સુધારાથી પીએમઇજીપી યોજના હેઠળ ગ્રામીણ અને અર્ધશહેરી વિસ્તારોમાં વિવિધ પ્રોજેક્ટનો અમલ ઝડપથી કરવાનો અને રોજગારીની નવી તકો ઊભી કરવાનો માર્ગ મોકળો થશે .


    આ બાબત ધ્યાનમાં આવી હતી કે , જિલ્લા કલેક્ટર / મેજિસ્ટ્રેટના નેતૃત્વમાં ડીએલટીએફસી ઘણી વાર સ્થાનિક વહીવટીતંત્રના મુદ્દાઓમાં વ્યસ્ત હોવાથી પીએમઇજીપી અરજીઓને મંજૂરી આપવા સંબંધિત કામગીરીને જોઈએ એવી પ્રાથમિકતા મળતી નહોતી . પરિણામે આ યોજના અંતર્ગત દરખાસ્તો પર મહિનાઓ સુધી કોઈ નિર્ણય થતો નહોતો , કારણ કે જિલ્લા કલેક્ટરો નિયમિત ધોરણે માસિક બેઠકો યોજવામાં નિષ્ફળ નિવડ્યાં હતાં . આ અવરોધને દૂર કરવા કેવીઆઇસીના ચેરમેન શ્રી સક્સેનાએ કેન્દ્રીય મંત્રી નીતિન ગડકરીને 20 એપ્રિલનાં રોજ લેખિતમાં વિનંતી કરી હતી અને તેમણે તાત્કાલિક હસ્તક્ષેપ કરીને આ અવરોધને દૂર કરવાનો નિર્ણય લીધો હતો .


    શ્રી સક્સેનાએ કહ્યું હતું કે , “ અમે ખુશ છીએ કે , આદરણીય મંત્રીએ અમારી વિનંતીનો સ્વીકાર કર્યો હતો અને ડીએલટીએફસીની ભૂમિકાને દૂર કરવાનો નિર્ણય લીધો છે . એનાથી વિવિધ પ્રોજેક્ટનો ઝડપી અને સમયસર અમલ થશે . સરકારનો નિર્ણય દેશના લાખો લોકોના હિતો જાળવશે અ પીએમઇજીપી અંતર્ગત રોજગારીની તકો ઊભી કરવામાં મદદરૂપ થશે .”


    એમએસએમઈ મંત્રાલયે આ નિર્ણયના સંબંધમાં એક જાહેરનામું 28 એપ્રિલ , 2020 ના રોજ બહાર પાડ્યું હતું , જેમાં જણાવવામાં આવ્યું હતું કે , “ સક્ષમ સત્તામંડળે નિર્ણય કર્યો છે કે , ધિરાણ સંસ્થાઓ કે બેંકોને દરખાસ્તો / અરજીઓની ભલામણ કરવા યોજનાની માર્ગદર્શિકાની કલમ 11.9 અંતર્ગત રચિત ડીએલટીએફસીની ભૂમિકાને દૂર કરવામાં આવી છે .”


    મહત્ત્વપૂર્ણ બાબત એ છે કે , મંત્રાલયે આદેશ પણ આપ્યો છે કે , “ અત્યારે ડીએલટીએફસીના સ્તરે પેન્ડિંગ પીએમઇજીપીની તમામ અરજીઓને અમલીકરણ સંસ્થાઓ દ્વારા પાછી ખેંચી પણ શકાશે અને ધિરાણ સંબંધિત નિર્ણય માટે તાત્કાલિક ધોરણે બેંકને મોકલી શકાશે .”


    નવી માર્ગદર્શિકા મુજબ , અરજીઓ મળ્યા પછી કેવીઆઇસી ચકાસણી કરશે અને દરખાસ્તોની તપાસ કરશે તથા સુધારેલી અરજીઓ ધિરાણ સાથે સંબંધિત નિર્ણયો લેવા માટે બેંકોને મોકલવામાં આવશે . પીએમઇજીપી યોજના હેઠળ , ઉત્પાદન અને સેવા ઉદ્યોગો માટે રૂ . 25 લાખ સુધીની લોન આપવામાં આવે છે , જેમાંથી ક્ષેત્રને આધારે કેવીઆઇસી દ્વારા 15 થી 35 ટકાની સબસિડી પ્રદાન કરવામાં આવે છે .


    બેંકર્સ એસોસિએશન ઓફ ઇન્ડિયા સાથે જોડાણમાં કેવીઆઇસી સ્કોરિંગ શીટ પણ વિકસાવશે અને પીએમઇજીપી ઇ - પોર્ટલ પર એને અપલોડ કરશે . સ્કોરિંગ શીટ અરજદારોને તેમના સ્તરે તેમની અરજીઓનો નિર્ણય લેવા સક્ષમ બનાવશે અને આ પ્રક્રિયામાં પારદર્શિકતા આવશે .


    અહીં એ ઉલ્લેખ કરવો ઉચિત છે કે , કેવીઆઇસી સંપૂર્ણ ભારતમાં રોજગારીની તકોનું સર્જન કરવામાં મહત્ત્વપૂર્ણ ભૂમિકા ભજવે છે . ભારત સરકારની રોજગારી પેદા કરવાની મુખ્ય યોજના પીએમઇજીપી દરરોજ સફળતાની નવી ગાથા લખી રહી છે .


    આ બાબતનો ઉલ્લેખ કરવા જોઈએ કે વર્ષ 2008 માં પીએમઇજીપી યોજના શરૂ થયા પછી અત્યાર સુધી એને દર વર્ષે સરેરાશ 35,000 અરજીઓ મળી હતી . જોકે વર્ષ 2016 માં કેવીઆઇસીએ ઇન - હાઉસ , યુઝર - ફ્રેન્ડલી પીએમઇજીપી પોર્ટલ વિકસાવી હતી અને જુલાઈ , 2016 માં એને લોંચ કરી હતી , જેનો આશય યોજના અંતર્ગત ઓનલાઇન અરજીઓ મેળવવાનો હતો . ઓનલાઇન સુવિધાને જનતાએ જબરદસ્ત પ્રતિસાદ આપ્યો હતો અને દર વર્ષે ઓનલાઇન અરજીઓની સંખ્યા અનેકગણી વધીને ચાર લાખ થઈ હતી , જે યોજનાની લોકપ્રિયતા દર્શાવે છે .


    અરજીઓની સંખ્યામાં વધારો થવાની સાથે પ્રોજેક્ટની સંખ્યામાં મોટો વધારો થયો છે અને છેલ્લાં ત્રણ વર્ષમાં કેવીઆઇસીએ આપેલી સબસિડીમાં પણ નોંધપાત્ર વધારો થયો છે . પીએમઇજીપી અંતર્ગત પ્રોજેક્ટની સંખ્યા વર્ષ 2016-17 માં 52,912 હતી , જે વર્ષ 2018-19 માં વધીને 73,427 થઈ હતી . આ સમયગાળા દરમિયાન સબસિડીની રકમમાં પણ નોંધપાત્ર વધારો થયો હતો તથા વર્ષ 2016-17 માં રૂ . 1281 કરોડથી વધીને વર્ષ 2018-19 માં રૂ . 2070 કરોડ થઈ હતી . જ્યારે વર્ષ 2017-18 માં 48,398 પ્રોજેક્ટ સ્થાપિત થયા હતા , ત્યારે કેવીઆઇસીએ એ જ વર્ષે રૂ . 1312 કરોડ રીલિઝ કર્યા હતા . વર્ષ 2016-17 માં રોજગારીનું કુલ સર્જન 4,07,840 વ્યક્તિથી વધીને વર્ષ 2018-19 માં 5,87,416 વ્યક્તિ થયું છે .


    વર્ષ 2019-20 માં કેવીઆઇસીએ રૂ . 1951 કરોડથી વધારેની માર્જિન મની સબસિડી રીલિઝ કરી છે અને દેશમાં 66,653 પ્રોજેક્ટ સ્થાપિત થયા હતા . કેવીઆઇસીએ વર્ષ 2019-20 માં રૂ . 2400 કરોડનું વિતરણ કરીને 77,000 પ્રોજેક્ટનો લક્ષ્યાંક નિર્ધારિત કર્યો હતો , પણ લોકસભાની ચૂંટણીઓને કારણે 10 માર્ચથી 26 મે , 2019 વચ્ચે વર્તણૂકની આદર્શ આચારસંહિતા લાગુ થવાથી ત્રણ મહત્ત્વપૂર્ણ મહિનાઓમાં કોઈ કામગીરી ન થવાથી લક્ષ્યાંક સંપૂર્ણપણે નહીં , પણ મોટા ભાગે હાંસલ થયો હતો . અન્ય એક મહિનો એટલે કે માર્ચ , 2020 પણ કોવિડ -19 ને કારણે દેશમાં સંપૂર્ણ લોકડાઉન લાગુ હોવાથી કોઈ પણ કામગીરી થઈ નહોતી અને અનુત્પાદકીય પુરવાર થયો હતો .

                                                          
વર્ષ     પ્રોજેક્ટની સંખ્યા  રીલિઝ થયેલું એમએમ  રોજગારી   
                                                          
                                                          
                             ( રૂ . કરોડમાં )   ( સંખ્યા )
                                                          
                                                          
                                                          
2016-17  52,912              1281.00            4,07,840  
                                                          
                                                          
                                                          
2017-18  48,398              1312.00            3,87,192  
                                                          
                                                          
                                                          
2018-19  73,427              2070.00            5,87,416  
                                                          
                                                          
                                                          
2019-20  66,653              1951.00            2,57,816  
                                                          
                                                          

    GP/DS


    

    
    (Release ID: 1620076) Visitor Counter : 28
    
    
      Read this release in: English , Urdu , Hindi , Punjabi , Tamil , Telugu , Malayalam