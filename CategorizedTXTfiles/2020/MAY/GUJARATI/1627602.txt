      PIB Headquarters

      સંકટના સમયે ભારત સરકાર આપી રહી છે બેવડો લાભ, એક તરફ ભારતીય ખાદ્ય નિગમ દ્વારા ચાલી રહી છે અનાજ-કઠોળની ખરીદી, તો બીજી તરફ લાભાર્થીઓને અપાઇ રહ્યું છે વિનામૂલ્યે અનાજ
      
      પ્રધાનમંત્રી ગરીબ કલ્યાણ યોજના હેઠળ અન્ન યોજનામાં દેશભરમાં 13.4 કરોડ લાભાર્થીઓને કરાયું છે વિનામૂલ્યે કઠોળ વિતરણ

      Posted On: 29 MAY 2020 11:59AM by PIB Ahmedabad

    દેશમાં ઉભા થયેલા કોરોના સંકટના નાથવા સક્રિય રહેલ ભારત સરકાર દેશના ગરીબ, નાના અને મધ્યમવર્ગના લોકોની સમસ્યાને દૂર કરવામાં પણ એટલાં જ અસરકારક પગલાં લઇ રહી છે. જેનું ઉદાહરણ છે ભારત સરકારના પ્રધાનમંત્રી ગરીબ કલ્યાણ યોજના હેઠળ ચાલતી અન્ન યોજના માં દેશભરના જરૂરિયાતમંદ લોકોને કરાતું વિનામૂલ્યે અન્ન વિતરણ. એપ્રિલ માસમાં આ યોજના હેઠળ વિનામૂલ્યે અન્ન વિતરણ થયા બાદ મે માસમાં પણ બીજા તબક્કાનું અન્ન વિતરણ સુચારુ રીતે કરવામાં આવ્યું છે. જેમાં સ્વાસ્થવર્ધક કઠોળ વિતરણનો પણ સમાવેશ કરવામાં આવ્યો છે. દેશના વિભિન્ન રાજ્યો અને કેન્દ્રશાસિત પ્રદેશમાં 13.4 કરોડ જેટલા લાભાર્થીઓને 1.78 લાખ મેટ્રીક ટન કઠોળનું વિતરણ કરવામાં આવ્યું છે. જેનાથી લાભાર્થીઓ સંતુષ્ઠ છે. એક તરફ જ્યાં વિનામૂલ્યે અનાજ વિતરણ કરીને લાભાર્થીઓને અનાજ પૂરું પાડવામાં આવી રહ્યું છે ત્યાં બીજી તરફ સરકારના ભારતીય ખાદ્ય નિગમ દ્વારા તબક્કાવાર અનાજ-કઠોળનો પૂરવઠો જાળવી રાખવા માટે ખરીદીની પ્રક્રિયા પણ ચાલુ જ છે. ભારત સરકારના ખાદ્ય નિગમ તેમજ કૃષિ અને ખેડૂત કલ્યાણ મંત્રાલય દ્વારા જાહેર કરેલ માહિતી મૂજબ દેશના 9 રાજ્યો જેવાં કે આધ્રપ્રદેશ, તેલંગાણા, કર્ણાટક, રાજસ્થાન, મહારાષ્ટ્ર, મધ્યપ્રદેશ, ગુજરાત, ઉત્તરપ્રદેશ અને હરિયાણામાંથી 33 લાખ મેટ્રીક ટન ચણાની, તો 2.41 લાખ મેટ્રીક ટન તુવેરની ખરીદી કરવામાં આવી છે. રવિ માર્કેટીંગ સીઝનમાં 347.54 લાખ મેટ્રીક ટન ઘઉંની ખરીદી કરવામાં આવી છે. ભારત સરકાની આ ખરીદ પ્રક્રિયાથી દેશના ખેડૂતોને ઘણો લાભ થયો છે. આમ સંકટના સમયે ભારત સરકાર એક તરફ ખાદ્યાન્નની ખરીદી કરીને ખેડૂતોને લાભ આપી રહી છે તો બીજી તરફ જરૂરિયાતમંદ લોકોને વિનામૂલ્યે અનાજ વિતરણ દ્વારા બેવડો લાભ આપી રહી છે.


    કેન્દ્ર સરકારના આદેશ મુજબ ગુજરાતમાં વહીવટી તંત્ર દ્વારા કરવામાં આવી રહેલી અન્ન વિતરણની કામગીરી પ્રશંશનીય રહી છે. લાભાર્થીઓને નિયમાનુસાર ગુણવત્તાયુક્ત અનાજ-કઠોળનો પૂરતો જથ્થો મળી રહ્યો છે. જેનાથી લાભાર્થીઓ સંતુષ્ઠ છે. ખેડા જિલ્લાની વાત કરીએ તો આ જિલ્લાની 666 જેટલી સસ્તા અનાજની સરકાર માન્ય દુકાનોમાં લોકડાઉનના સમયગાળામાં મે મહિનામાં નિયમિત જથ્થા સાથે પ્રાધાનમંત્રી ગરીબ કલ્યાણ યોજના હેઠળના અનાજનું વિતરણ કરવામાં આવ્યું છે. ખેડા જિલ્લા પુરવઠા અધિકારી શ્રી ભાર્ગવ પટેલના જણાવ્યા અનુસાર આ જિલ્લામાં 2,59,961 જેટલા NFSA કાર્ડ ધારકો છે જેમાં 14,33,241 લાભાર્થીઓ છે. જયારે 9750 NON NFSA BPL કાર્ડ ધારકો છે જેમાં 45,462 લાભાર્થીઓ છે. આ તમામ લાભાર્થીઓને મે મહિનામાં ભારત સરકારના નિયામાનુસાર વિનામૂલ્યે અનાજનું વિતરણ કરવામાં આવ્યુ છે. હાથોને સેનિટાઇઝ કરાવી સોશ્યલ ડિસ્ટન્સિન્ગનું પાલન કરીને યોગ્ય વ્યવસ્થા જાળવી પૂરતા અનાજના જથ્થાનું વિતરણ કરવામાં આવ્યું છે.


    લાભાર્થી કમળાબેન મારુ


    ખેડા જિલ્લામાં થઇ રહેલ અનાજ વિતરણની કામગીરી લાભાર્થીઓ સંતુષ્ઠ છે. નડિયાદના રહેવાસી કમળાબેન મારુએ અમારા પીઆઇબીના પ્રતિનિધીને જણાવ્યું કે લોકડાઉનના સમયમાં ઘરમાં પૂરતું ખાવાનું નહોતું ત્યારે ભારત સરકારે આ વિનામૂલ્યે અનાજ વિતરણ શરુ કરીને અમારી સમસ્યા દૂર કરી છે. જે માટે ભારત સરકારનો ખૂબ ખૂબ આભાર માનું છું.


    લાભાર્થી કિરીટભાઇ પ્રજાપતિ


    નડિયાદના રહેવાસી કિરીટભાઇ પ્રજાપતિએ અમારા પીઆઇબીના પ્રતિનિધિને જણાવ્યું કે કપરા સમયમાં કમાણી કરવી પણ મુશ્કેલ બની છે ત્યારે ભારત સરકાર તરફથી વિનામુલ્યે મળી રહેલ અનાજના કામગીરી ખૂબ સરસ છે. જે બદલ અમે ભારત સરકારના આભારી છીએ.


    લાભાર્થી ઇશ્વરભાઇ શાહ


    નડિયાદના લાભાર્થી ઇશ્વરભાઇ શાહે જણાવ્યું કે ભારત સરકાર તરફથી વિનામૂલ્યે ફાળવવામાં આવતું અનાજ ઘણું સારું છે. અને તેનાથી અમારા પરિવારને ભોજન મળી રહ્યું છે જે માટે સરકારનો ખૂબખૂબ આભાર.


    આ લાભાર્થીઓ નડિયાદના છે પરંતુ તેમના શબ્દો ભારતભરના જરૂરિયાદમંદ લોકોનું પ્રતિનિધિત્વ કરે છે. જે દર્શાવે છે કે ભારત સરકારની પ્રધાનમંત્રી ગરીબ કલ્યાણ યોજના હેઠળ ચાલી રહેલ અન્ન અન્ન યોજનામાં વિનામૂલ્યે અપાતું અનાજ-કઠોળ દેશના અનેક લોકોના પરિવારનું ભોજન પૂરું પાડે છે. જેનાથી તેઓ સંતુષ્ઠ છે અને આ વાત પ્રધાનમંત્રી ગરીબ કલ્યાણ યોજનાની સફળતા દર્શાવે છે.


    SD/GP

    
    
    (Release ID: 1627602) Visitor Counter : 24