      સ્વાસ્થ્ય અને પરિવાર કલ્યાણ મંત્રાલય

      કોવિડ-19 પર અપડેટ
      Posted On: 26 MAY 2020 5:26PM by PIB Ahmedabad


    રાજ્ય સરકારો / કેન્દ્રશાસિત પ્રદેશો સાથે ભારત સરકારે તબક્કાવાર , સાવચેતી સ્વરૂપે અને અતિ સક્રિય અભિગમ દ્વારા કોવિડ -19 ના નિવારણ , નિયંત્રણ અને સારવાર માટે કેટલાંક પગલાં લીધા છે . આ પગલાઓની નિયમિત સમીક્ષા થાય છે અને એના પર ઉચ્ચ સ્તરે નજર રાખવામાં આવે છે .


    વહીવટીતંત્રે નિવારણ અને નિયંત્રણના પગલાં જાળવવા પર ધ્યાન કેન્દ્રિત કર્યું છે , જેથી ઇન્ફેક્શનનો પ્રસાર મર્યાદિત રહે . ઇન્ફેક્શનને ટાળવવા હાથને ચોખ્ખા રાખવા , શ્વાસોશ્વાસની પ્રક્રિયાને નિયમિત જાળવવા અને વારંવાર સ્પર્શ કરવી જરૂરી સપાટીને અસરકારક રીતે સાફ કરવા જેવા પગલાં આવશ્યક છે . આ કટોકટીમાંથી બહાર આવવા કોવિડનો સામનો કરવા ઉચિત વર્તણૂક સુનિશ્ચિત કરવી જરૂરી છે . એમાં નિયમિતપણે માસ્ક / ચહેરાને ઢાંકવો સામેલ છે તથા વયોવૃદ્ધ અને નબળું સ્વાસ્થ્ય ધરાવતા લોકોની ઉચિત સારસંભાળ રાખવા માટે કામગીરી કરવી આવશ્યક છે . જાહેરમાં શારીરિક અંતર જાળવવું એ સામાજિક રસી છે , જેને નોવેલ કોરોનાવાયરસ સામે લડવા દુનિયાએ અપનાવી છે .


    ભારતે ઝડપથી એની પરીક્ષણ ક્ષમતા વધારી છે અને વિકસતી જરૂરિયાતો પૂર્ણ કરવાના માર્ગે અગ્રેસર છે . અત્યારે ભારત દરરોજ અંદાજે 1.1 લાખ નમૂનાનું પરીક્ષણ કરે છે . પ્રયોગશાળાઓ , શિફ્ટ , આરટી - પીસીઆર મશીનો અને મેનપાવર વધારીને આ ક્ષમતા વધારવામાં આવી છે . અત્યારે ભારતમાં કુલ 612 પ્રયોગશાળાઓ છે , જેમાં આઇસીએમઆર દ્વારા સંચાલિત 430 અને ખાનગી ક્ષેત્રની 182 પ્રયોગશાળાઓ સામેલ છે , જે કોવિડ -19 ઇન્ફેક્શન માટે લોકોનું પરીક્ષણ કરે છે . રાજ્યો / કેન્દ્રશાસિત પ્રદેશોને ચિહ્નોને આધારે તાત્કાલિક પરીક્ષણની સલાહ આપવા માર્ગદર્શિકા જાહેર કરવામાં આવી છે તથા ચિહ્નો ન ધરાવતા પરપ્રાંતીય કામદારોને હોમ ક્વારેન્ટાઇન કરવાની સૂચના આપવામાં આવી છે . મોટા ભાગનાં રાજ્યો / કેન્દ્રશાસિત પ્રદેશો કોવિડ -19 પરીક્ષણો માટે ટ્રુનેટ મશીનોને તૈનાત કરવા નેશનલ ટ્યુબરક્યુલોસિસ એલિમિનેશન પ્રોગ્રામ ( એનટીઇપી ) સાથે કામ કરી રહ્યાં છે . આરટી - પીસીઆર કિટ્સ , વીટીએમ , સ્વેબ અને આરએનએ એક્સ્ટ્રેક્શન કિટ્સના સ્વદેશી ઉત્પાદકોની ઓળખ કરવામાં આવી છે અને છેલ્લાં થોડાં મહિનાઓમાં તેમની ઉત્પાદન સુવિધા વધારવામાં આવી છે .


    દેશમાં રિકવરી દર ( દર્દીઓ સાજાં થવાનો દર ) સતત સુધરી રહ્યો છે અને હાલ 41.61 ટકા છે . અત્યાર સુધી કુલ 60,490 દર્દીઓ સાજાં થયા છે . દેશમાં મૃત્યુદર પણ ઘટી રહ્યો છે , જે 3.30 (15 એપ્રિલનાં રોજ ) થી ઘટીને આશરે 2.87 ટકા થયો છે , જે દુનિયામાં સૌથી ઓછો છે . અત્યારે દુનિયામાં સરેરાશ મૃત્યુદર આશરે 6.45 ટકા છે .


    લાખની વસ્તીદીઠ મૃત્યુદરનું વિશ્લેષણ સૂચવે છે કે , ભારત લાખની વસ્તીદીઠ આશરે 0.3 મૃત્યુ ધરાવે છે , જે દુનિયામાં સૌથી ઓછો છે , જેની સામે દુનિયામાં એક લાખની વસ્તીદીઠ મૃત્યુદર 4.4 છે . લાખની વસ્તીદીઠ અને કેસ દીઠ એમ બંને દ્રષ્ટિએ મૃત્યુદર પ્રમાણમાં ઓછો છે , જે સમયસર કેસની ઓળખ અને કેસની નૈદાનિક સારવારનો સંકેત છે .


    કોવિડ -19 સાથે સંબંધિત ટેકનિકલ મુદ્દાઓ , માર્ગદર્શિકાઓ અને સલાહો પર તમામ અધિકૃત અને લેટેસ્ટ માહિતી મેળવવા માટે કૃપા કરીને સતત વેબસાઇટ જુઓઃ https://www.mohfw.gov.in/ અને @MoHFW_INDIA જુઓ .


    કોવિડ -19 સાથે સંબંધિત ટેકનિકલ જાણકારી મેળવવા તમે technicalquery.covid19@gov.in પર લખીને મોકલી શકો છો તથા અન્ય પ્રશ્રો માટે ncov2019@gov.in અને @CovidIndiaSeva પર લખીને મોકલી શકો છો .


    કોવિડ -19 સાથે સંબંધિત કોઈ પણ પૂછપરછથ માટે કૃપા કરીને આરોગ્ય અને પરિવાર કલ્યાણ મંત્રાલયના હેલ્પલાઇન નંબર : +91-11-23978046 અથવા 1075 ( ટોલ - ફ્રી ) પર સંપર્ક કરો . કોવિડ -19 પર રાજ્યો / કેન્દ્રશાસિત પ્રદેશોના હેલ્પલાઇન નંબરોની યાદી અહીં પણ ઉપલબ્ધ છે https://www.mohfw.gov.in/pdf/coronvavirushelplinenumber.pdf .


    

    
    (Release ID: 1626994) Visitor Counter : 26
    
    
      Read this release in: English , Urdu , Hindi , Marathi , Bengali , Manipuri , Punjabi , Odia , Tamil , Telugu , Kannada , Malayalam