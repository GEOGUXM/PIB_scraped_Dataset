      સૂક્ષ્મ, લઘુ અને મધ્યમ ઉદ્યોગ મંત્રાલય

      કંપનીઓ “ખાદી” બ્રાન્ડનો ઉપયોગ કરીને નકલી PPE કીટ્સનું વેચાણ કરી રહી છે; KVIC કાયદેસર પગલાં લેવાનું વિચારી રહ્યું છે
      Posted On: 04 MAY 2020 5:24PM by PIB Ahmedabad


    ખાદી અને ગ્રામોદ્યોગ પંચ (KVIC) ના ધ્યાનમાં આવ્યું છે કે , કેટલીક બોગસ વ્યવસાયિક કંપનીઓ વ્યક્તિગત સુરક્ષા ઉપકરણ (PPE) ની કીટ્સનું ઉત્પાદન અને વેચાણ કરી છે અને તેના માટે ખોટી રીતે KVIC ના નોંધણી કરાયેલા ટ્રેડમાર્ક “ ખાદી ઇન્ડિયા ” નો ઉપયોગ કરી રહી છે . KVIC દ્વારા સ્પષ્ટતા કરવામાં આવી છે કે , અત્યાર સુધીમાં આવી કોઇ જ PPE તેમણે બજારમાં વેચાણ અર્થે મૂકી નથી .


    એવું ધ્યાનમાં આવ્યું છે કે , આ નકલી PPE કીટ્સ ખાદીના જ એક ઉત્પાદન તરીકે વેચવામાં આવી રહી છે જે સંપૂર્ણપણે ખોટું છે અને ભ્રામક છે . આથી સ્પષ્ટ કરવું આવશ્યક છે કે , KVIC વિશેષરૂપે પોતાના ઉત્પાદનો માટે ડબલ ટ્વીસ્ટેડ હાથથી કાંતેલા , હાથે વણેલા ખાદીના કાપડનો ઉપયોગ કરે છે અને પોલિએસ્ટર અને પોલીપ્રોપાઇલીન જેવી વણ્યા વગરની સામગ્રીથી બનેલી આ કીટ્સ ખાદીનું ઉત્પાદન નથી અને KVIC નું પણ ઉત્પાદન નથી .


    KVIC ના અધ્યક્ષ શ્રી વિનયકુમાર સક્સેનાએ જણાવ્યું હતું કે , KVIC એ ખાદીના કાપડથી બનેલી પોતાની PPE કીટ્સ તૈયાર કરી છે જે પરીક્ષણના વિવિધ સ્તરોએ છે . તેમણે ઉમેર્યું હતું કે , “ અત્યાર સુધી અમે ખાદીની PPE કીટ્સ બજારમાં ઉતારી નથી . PPE કીટ્સને ખાદી ઇન્ડિયાના નામે વેચીને છેતરપીંડી કરવીએ ગેરકાનુની છે . આ સિવાય આ કીટ અમારા ડૉક્ટરો , નૈદાનિક અને આરોગ્ય સહાયકોની સુરક્ષા માટે ગંભીર જોખમ પણ ઉભુ કરી શકે છે . જેઓ કોરોના કેસોનો નિયમિતરૂપે સામનો કરી રહ્યા છે તેમને આનાથી જોખમ છે .” શ્રી સક્સેનાએ જણાવ્યું હતું કે , KVIC આવી છેતરપીંડી સામે કાયદેસર કાર્યવાહી કરવાનું વિચારી રહ્યું છે .


    દિલ્હી સ્થિત એક ‘ નિચિયા કોર્પોરેશન ’ દ્વારા બનાવવામાં આવેલી નકલી PPE કીટ્સનો કિસ્સો KVIC ના ડેપ્યુટી સીઇઓ શ્રી સત્ય નારાયણના ધ્યાનમાં આવ્યો છે . તેમણે કહ્યું હતું કે , KVIC એ કોઇપણ પ્રકારની PPE લોન્ચ કરી નથી . તેમણે આ કામ માટે કોઇ ખાનગી એજન્સી પાસેથી પણ કામ લીધું નથી .


    હાલમાં , KVIC માત્ર વિશેષરૂપે ડિઝાઇન કરવામાં આવેલા ખાદીના ફેસ માસ્કનું ઉત્પાદન અને વિતરણ કરે છે જે ઉચ્ચતમ સુરક્ષા માપદંડોને અનરૂપ છે . KVIC આ માસ્કના ઉત્પાદન માટે ડબલ ટ્વીસ્ટ કરેલા ખાદીના કાપડનો ઉપયોગ કરે છે કારણ કે તે 70 ટકા ભેજને અંદર રાખવામાં મદદ કરે છે . આ ઉપરાંત આ માસ્ક હાથથી કાંતેલ અને હાથથી વણેલા ખાદીના કાપડમાંથી તૈયાર કરવામાં આવ્યા હોય છે જે શ્વાસ લેવામાં અને ધોવા માટે યોગ્ય છે . તે બાયોડિગ્રેડેબલ એટલે કે જૈવિક રીતે વિઘટનીય રીતે નિકાલ યોગ્ય છે .


    GP/DS


    

    
    (Release ID: 1621040) Visitor Counter : 40
    
    
      Read this release in: Marathi , Tamil , Bengali , Assamese , Odia , English , Urdu , Hindi , Punjabi , Telugu , Malayalam