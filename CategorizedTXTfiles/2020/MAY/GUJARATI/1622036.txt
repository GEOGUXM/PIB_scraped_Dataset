      PIB Headquarters

      કોરોના મહામારીના મૂશ્કેલ સમયમાં કેન્દ્ર સરકારની વિવિધ યોજનાઓ થકી ગરીબ મહિલાઓ લાભાન્વિત
      
      20.05 કરોડ એટલે કે 98% લાભાર્થી મહિલાઓના જનધન ખાતામાં પ્રથમ હપ્તાના 10,025 કરોડ રૂપિયા ચૂકવાયા, બીજા હપ્તાની ચૂકવણી ચાલુ - ઉજ્જ્વલા યોજના હેઠળ 4.82 કરોડ લાભાર્થીઓને નિઃશૂલ્ક સિલિન્ડર અપાયા
      
      જનધન, ઉજ્જ્વલા અને વિધવા સહાય હેઠળ સતત બે હપ્તા બેંક એકાઉન્ટમાં મળતા ગુજરાતની લાભાર્થી મહિલાઓ ખૂશ
      Posted On: 08 MAY 2020 10:19AM by PIB Ahmedabad


    પ્રધાનમંત્રી શ્રી નરેન્દ્ર મોદી હંમેશા નારીશક્તિના ગૌરવને પોષે છે અને એટલે જ મહિલા સશક્તીકરણ માટે એમની સરકારે અનેક યોજનાઓ અમલમાં મૂકી છે . ત્યારે કોરોના મહામારીના આ વિકટ સમયમાં કેન્દ્ર સરકારે મહિલાઓને રાહત મળે એ માટે વિશેષ વ્યવસ્થા કરી છે . કોરોના વાયરસનો ફેલાવો અટકાવવાના પગલાંરૂપે લોકડાઉન દેશભરમાં અમલી બનાવાયું ત્યારે આ મૂશ્કેલ સમયમાં ગરીબ લોકોને રાહત મળે એ માટે 1.70 લાખ કરોડ રૂપિયાનું વિશેષ પેકેજ જાહેર કરાયું , એમાં ગરીબ મહિલાઓનું ખાસ ધ્યાન રખાયું છે . જનધન યોજના , ઉજ્જ્વલા યોજના , વિધવા સહાય યોજના જેવી યોજનાઓ દ્વારા મહિલાઓને વિશેષ સહાય કરાઈ છે .


    એ વાતનો સૌ કોઇને અનુભવ હશે કે જ્યારે પણ કોઇ પરિવારમાં આર્થિક મુશ્કેલી ઉભી થાય ત્યારે પરિવારના સૌ સભ્યો ચિંતિત થઇ જતા હોય છે પરંતુ આવા સમયે પરિવારની મહિલા સભ્ય કરકસરથી બચાવેલા રૂપિયાથી આ મુશ્કેલીને દૂર કરી પરિવારનું ગુજરાન ચલાવી લે છે . હાલના સંજોગોમાં દેશના અનેક પરિવારો આર્થિક સંકટનો સામનો કરી રહ્યાં છે . ત્યારે આ પરિવારની મહિલાઓની બચત મૂડી પણ વપરાઇ ગઇ છે . એવા સમયે આ મહિલાઓની વ્હારે આવી છે ભારત સરકાર અને આ સરકારની મહિલાલક્ષી કલ્યાણકારી અનેક યોજનાઓ . ઘરમાં જ બચત કરતી મહિલાઓએ ભારત સરકારની જનધન યોજનાનો લાભ લઇ બેંકમાં જનધન ખાતું ખોલાવ્યું હતું . જે ખાતામાં ભારત સરકારે રૂપિયા 500 નો એક એવા ત્રણ હપ્તાઓ ચૂકવવાની જાહેરાત કરી અને મહિલાઓના જનધન ખાતામાં બે હપ્તાનીચૂકવણી પણ કરી દેવામાં આવી છે . આનાથી ગરીબ મહિલાઓ અને એમના પરિવારોને રાહત મળી છે .


    લાભાર્થી લતાબેન પરમાર


    ભાવનગરના લતાબેન પરમાર જનધન ખાતું ધરાવે છે . એમના પતિ મજૂરી કરીને પરિવારનું ગુજરાન ચલાવતા હતા . પણ લોકડાઉનને કારણે એમની રોજીરોટી છીનવાઇ ગઈ . પણ લતાબેનના બેંક એકાઉન્ટમાં એપ્રિલ અને મે મહિનામાં 500-500 રૂપિયા જમા થતાં પરિવારને રાહત થઇ . પી . આઇ . બી . ના પ્રતિનિધિ સાથેની વાતચીતમાં એમણે પ્રધાનમંત્રી અને સરકારનો આભાર માન્યો .


    સાથે જ પ્રધાનમંત્રી ઉજ્જવલા ગેસ યોજના હેઠળ મહિલાઓને નિઃશૂલ્ક ગેસ કનેક્શન આપવામાં આવ્યા હતાં . ત્યારે ફરી એકવાર આજની આ વિકટ પરિસ્થિતિમાં ઉજ્જવલા ગેસ ખાતા ધારક મહિલાઓને ગેસ સિલિન્ડરના રૂપિયા સહાય પેટે ભારત સરકાર દ્વારા તેમના બેંક ખાતામાં પાછા આપવામાં આવી રહ્યાં છે . એ પ્રકારે તેમને મફત ગેસ સિલિન્ડર પ્રાપ્ત થઇ રહ્યો છે . પરિવાર આર્થિક સંકડામણનો સામનો કરી રહ્યો છે ત્યારે ફરી એકવાર ભારત સરકારની સહાયથી પરિવારની મહિલા બેવડો લાભ મેળવી પરિવારની મુશ્કેલીને દૂર કરી રહી છે . દેશભરની મહિલાઓ આ યોજનાઓનો લાભ લઇ રહી છે ત્યારે ભાવનગર જિલ્લામાં પણ જનધન યોજના તેમજ ઉજ્જવલા યોજના અંતર્ગત મળતી સહાય મહિલાઓના બેંક ખાતામાં જમા થઇ રહી છે .


    લાભાર્થી રૂબાબબેન પટવાણી


    ભાવનગરના રૂબાબબેન પટવાણી જણાવે છે કે એમને જનધન અને ઉજ્જ્વલા એમ બંન્ને યોજનાનો લાભ મળ્યો છે . સરકારના સાથથી સમસ્યાનું નિરાકરણ થઇ રહ્યું છે , સરકારનો ખૂબ ખૂબ આભાર .


    લાભાર્થી દિપુબેન બળવંતસિંહ રઘુવંશી


    આવા જ એક લાભાર્થી છે ભાવનગરના દિપુબેન બળવંતસિંહ રઘુવંશી . નવ વર્ષ પહેલાં તેમના પતિ હૃદયરોગના હુમલાથી અવસાન પામ્યા . એક સંતાન છે તે હીરા ઘસીને રોજગારી મેળવે છે અને ઘરનું ભરણ પોષણ કરે છે. સમય પ્રમાણે હીરા ઉદ્યોગમાં પણ તેજી મંદી આવ્યા કરતી હોય ત્યારે મંદીના સમયમાં ઘર ચલાવવું મુશ્કેલ થઈ બને છે. હાલ કોરોના વાયરસ ફેલાતા ભારતમાં લોકડાઉન છે ત્યારે ઘરે રહેવું પડે એટલે રોજગાર પણ બંધ છે. આવા મુસીબતના સમયે ભારત સરકાર તરફથી એક સાથે 2 મહિનાના વિધવા સહાયના 2500 રૂપિયા આપી દેવાયા છે. જેના માટે તેઓ ભારત સરકારનો આભાર માની રહ્યા છે.


    સમગ્ર દેશની વાત કરીએ તો 5 મે 2020 સુધીના સરકારી આંકડાઓ મુજબ 20.05 કરોડ એટલે કે 98 % લાભાર્થી મહિલાઓને જનધન યોજના હેઠળ 10,025 કરોડ રૂપિયા પ્રથમ હપ્તા પેટે સીધા એમના ખાતામાં જમા કરાયા છે . મે માં ચૂકવવાના થતા બીજા હપ્તા પેટે પણ 5.57 કરોડ મહિલાઓને અત્યાર સુધીમાં 2,785 કરોડ ચૂકવાઈ ગયા છે અને ચૂકવણી હાલ ચાલી રહી છે . ઉજ્જ્વલા યોજના હેઠળ 5.09 કરોડ ગેસ સિલિન્ડરનું બુકીંગ થયું , જેમાંથી 4.82 કરોડ લાભાર્થીઓને નિઃશૂલ્ક સિલિન્ડર અપાયા છે . જ્યારે દિવ્યાંગ , વરિષ્ઠ નાગરિકો અને વયોવૃધ્ધ વિધવાઓ સહિતના તમામ કુલ 2.82 કરોડ લાભાર્થીઓને 1405 કરોડ રૂપિયાની સહાય અપાઈ છે .

    
    
    (Release ID: 1622036) Visitor Counter : 78