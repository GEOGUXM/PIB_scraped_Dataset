      પ્રવાસન મંત્રાલય

      પ્રવાસન મંત્રાલયે ‘સેલિબ્રેટિંગ ધ ઇન્ક્રેડિબલ ઇન્ડિયન વિમેન ઇન રિસ્પોન્સિબલ ટૂરિઝમ’ પર "દેખો અપના દેશ" સીરિઝના 12મા વેબિનારનું આયોજન કર્યું
      Posted On: 01 MAY 2020 4:00PM by PIB Ahmedabad


    પ્રવાસન મંત્રાલયે 30 એપ્રિલ , 2020 ના રોજ દેખો અપના દેશના 12 મા સેશન ‘ સેલિબ્રેટિંગ ધ ઇન્ક્રેડિબલ ઇન્ડિયન વિમેન ઇન રિસ્પોન્સિબલ ટૂરિઝમ ’ એ ભારતમાં થોડી સાહસિક અને પ્રેરણાસ્પદ મહિલાઓની સફળતાની ગાથા રજૂ કરી છે , જેઓ પ્રવાસનો વિકલ્પ પૂરો પાડે છે .


    વેબિનારમાં સમજાવવામાં આવ્યું હતું કે , પ્રવાસન દ્વારા કેવી રીતે વ્યક્તિ પોતાના જીવનમાં અને પોતાની આસપાસના સમુદાયમાં પરિવર્તન લાવી શકે છે . જ્યારે પ્રવાસન કરો , ત્યારે સ્થાનિક સંસાધનોનો ઉપયોગ કરો , હોમ સ્ટેમાં રહો , નાના પરિવારની માલિકી ધરાવતી રેસ્ટોરાંમાં ઓછી જાણીતી જગ્યાએ ભોજન લઈને એમને સપોર્ટ કરો . આ મતામ બાબતો સ્થાનિક સમુદાયોનાં જીવનમાં મોટો ફરક લાવશે , જેનાં પરિણામે પ્રવાસનોનો લાભ મેળવતા વિસ્તારોની વૃદ્ધિમાં મદદ મળશે .


    આઉટલૂક પબ્લિશિંગ ગ્રૂપના ભાગરૂપે આઉટલૂક રિસ્પોન્સિબલ ટૂરિઝમ ઇનિશિયેટિવમાંથી પ્રેઝન્ટર્સની ટીમ સોઇટી બેનર્જી , રાધિકા પી નાયર અને સોનાલી ચેટર્જીએ કોવિડ પછીની દુનિયા વિશે જાણકારી આપી હતી . પ્રવાસન આ મહિલાઓની ભૂમિકા મહત્ત્વપૂર્ણ બની રહેશે , ખાસ કરીને હોમસ્ટેમાં . અંતરિયાળ સ્થળો વધુ પ્રવાસીઓને આકર્ષવાનું શરૂ કરશે .


    વેબિનાર દસ પ્રેરક સ્ટોરી પ્રસ્તુત કરે છેઃ


    • લડાખના માન ગામમાંથી સ્ટેન્ઝિન ડોલ્કર , જેઓ યુવા એસ્ટ્રોનોમર , ટેલીસ્કોપિક ઓપરેટર અને એસ્ટ્રોપ્રિન્યોર છે .


    • કાન્હા નજીક બાંધા તોલા ગામમાંથી સુનિતા મારાવી , જેઓ એક શિક્ષક અને બાગી જનજાતિમાંથી બીડ જ્વેલરી મેકર છે .


    • નાગાલેન્ડના મોન જિલ્લામાં શિયોંગમાંથી કોફી ઉત્પાદક , હોમસ્ટે ઑનર અને એથનોગ્રાફર ફેજિન કોન્યાક , જેઓ પોતાના કોફી વાવતેરનું વ્યવસ્થાપન કરે છે અને નારંગીની વાડી ધરાવે છે તથા કોન્યાક્સની ટેટ્ટુ કરવાની પદ્ધતિનું ડોક્યુમેન્ટિંગ પણ કરે છે .


    • દિલ્હી એનસીઆરમાંથી હોસ્પિટાલિટી નિષ્ણાત અને માલિશ નિષ્ણાત લક્ષ્મી , જેમણે પોતાની વિકલાંગતામાંથી દિવ્યાંગતા પ્રાપ્ત કરીને હોસ્પિટાલિટી અને મસાજ ઉપચારમાં કારકિર્દી બનાવી છે .


    • ઉત્તરાખંડના મુન્સિયારીમાં સરમોલી ગામમાંથી હોમ સ્ટે ઑનર , પક્ષી જોવાના નિષ્ણાત અને વન પંચાયતના પંચ રેખા રાઉતેલા .


    • મહારાષ્ટ્રમાં દેહેણેમાંથી ગ્રામીણ પ્રવાસન નિષ્ણાત અને માસ્ટર ટ્રેનર રક્ષા પાટેકરે સમુદાય આધારિત પ્રવાસન પ્રોજેક્ટને તાલીમ પ્રદાન કરી .


    • કેરળના વાયનાડના મોથાક્કારામાંથી ડ્રમર અને ટ્રાવેલ ગાઇડ સજના શાજી .


    • ઉત્તર બંગાળના ચુઇખિમમાંથી હોમશેફ અને ઉદ્યોગસાહસિક પવિત્રા માયા .


    • આંદમાન અને નિકાબાર ટાપુઓની સ્કૂબા ડાઇવર અને અંડરવોટર રીફ રિસ્ટોરર સુમિત્રા વિશ્વાસ


    પ્રવાસન મંત્રાલયની વેબિનાર સીરિઝનો ઉદ્દેશ ભારતના વિવિધ પ્રવાસન સ્થળો વિશે જાગૃતિ લાવવાનો અને એને પ્રોત્સાહન આપવાનો છે – જેમાં ઓછા જાણીતા સ્થળો અને લોકપ્રિય સ્થળોના ઓછા જાણીતા પાસાં સામેલ છે .


    આ વેબિનારો ચુકી ગયેલા લોકો માટે આ તમામ સેશન


    https://www.youtube.com/channel/UCbzIbBmMvtvH7d6Zo_ZEHDA/featured પર અને ભારત સરકારનાં પ્રવાસન મંત્રાલયનાં તમામ સોશિયલ મીડિયા હેન્ડલ પર પણ ઉપલબ્ધ છે .


    GP/DS

    
    
    (Release ID: 1620191) Visitor Counter : 44
    
    
      Read this release in: Kannada , Tamil , English , Urdu , Hindi , Bengali , Punjabi , Telugu , Malayalam