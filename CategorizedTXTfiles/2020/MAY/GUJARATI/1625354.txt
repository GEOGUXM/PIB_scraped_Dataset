      મંત્રીમંડળ

      મંત્રીમંડળે પ્રધાનમંત્રી મત્સ્ય સંપદા યોજનાને મંજૂરી આપી – ભારતમાં મત્સ્યપાલન ક્ષેત્રના સ્થાયી અને સ્થિર વિકાસ દ્વારા આસમાની ક્રાંતિ લાવવા માટેની યોજના
      Posted On: 20 MAY 2020 2:23PM by PIB Ahmedabad


    પ્રધાનમંત્રી શ્રી નરેન્દ્ર મોદીની અધ્યક્ષતામાં મળેલી મંત્રીમંડળની બેઠકે પ્રધાનમંત્રી મત્સ્ય સંપદા યોજના ( પીએમએમએસવાય ) ના અમલીકરણ માટે મંજૂરી આપી દીધી છે . આ યોજનાનો ઉદ્દેશ દેશમાં બ્લૂ રિવોલ્યુશન ( આસમાની ક્રાંતિ ) લાવવાનો છે , જે માટે ભારતમાં બે ઘટકો કેન્દ્રીય ક્ષેત્રની યોજના ( સીએસ ) અને કેન્દ્ર સરકાર પ્રાયોજિત યોજના ( સીએસએસ ) હેઠળ ભારતમાં મત્સ્ય સંવર્ધન ક્ષેત્રના સ્થાયી અને જવાબદારી વિકાસ કરવામાં આવશે , જે માટે અંદાજે કુલ રૂ . 20,050 નું રોકાણ કરવામાં આવશે . એમાં (1) કેન્દ્ર સરકારનો હિસ્સો રૂ . 9,407 કરોડ , (2) રાજ્ય સરકારનો હિસ્સો રૂ . 4,880 કરોડ અને (3) લાભાર્થીનો હિસ્સો રૂ . 5,763 કરોડ છે .


    યોજનાનો અમલ નાણાકીય વર્ષ 2020-21 થી નાણાકીય વર્ષ 2024-25 સુધીના પાંચ વર્ષનાં ગાળામાં થશે .


    પીએમએમએસવાયનો અમલ બે અલગ ઘટક સાથે થશે , ( અ ) કેન્દ્રીય ક્ષેત્રની યોજના ( સીએસ ) અને ( બી ) કેન્દ્ર સરકાર પ્રાયોજિત યોજના ( સીએસએસ ). કેન્દ્ર સરકાર પ્રાયોજિત યોજના ( સીએસએસ ) ઘટકને બિનલાભાર્થી લક્ષી અને લાભાર્થીલક્ષી એમ બંને પેટાઘટકો / પ્રવૃત્તિઓમાં ત્રણ વિસ્તૃત ઉદ્દેશ માટે વહેંચવામાં આવશેઃ


    અ ) ઉત્પાદન અને ઉત્પાદકતા વધારવા


    બ ) માળખાગત સુવિધા ઊભી કરવા અને ઉત્પાદન થયા પછીનું વ્યવસ્થાપન કરવા


    ક ) મત્સ્યપાલન વ્યવસ્થાપન અને નિયમનકારક માળખું


    ફંડિંગની પેટર્ન : પીએમએમએસવાયનો અમલ નીચેની ફંડિંગ પેટર્ન સાથે થશેઃ


    કેન્દ્રીય ક્ષેત્રની યોજના ( સીએસ ):


    અ ) પ્રોજેક્ટ / યુનિટનાં સંપૂર્ણ ખર્ચનું વહન કેન્દ્ર સરકાર કરશે ( એટલે કે કેન્દ્ર સરકારનું 100 ટકા ફંડિંગ ) .


    બ ) જ્યાં પ્રત્યક્ષ લાભાર્થીલક્ષી એટલે કે વ્યક્તિ / જૂથની પ્રવૃત્તિઓ રાષ્ટ્રીય મત્સ્યપાલન વિકાસ બોર્ડ ( એનએફડીબી ) સહિત કેન્દ્ર સરકારની સંસ્થા દ્વારા હાથ ધરવામાં આવે છે , ત્યાં કેન્દ્ર સરકારની સહાય સાધારણ કેટેગરી માટે યુનિટ / પ્રોજેક્ટનાં ખર્ચના 40 ટકા સુધી અને અનુસૂચિત જાતિ / અનુસૂચિત જનજાતિ / મહિલા કેટેગરીમાં 60 ટકા સુધી હશે .


    કેન્દ્ર સરકાર પ્રાયોજિત યોજના ( સીએસએસ ) :


    જ્યારે સીએસએસ ઘટક હેઠળ બિનલાભાર્થી લક્ષી પેટાઘટકો / પ્રવૃત્તિઓનો અમલ રાજ્ય સરકારો / કેન્દ્રશાસિત પ્રદેશો દ્વારા થશે , ત્યારે સંપૂર્ણ પ્રોજેક્ટ / યુનિટનો ખર્ચ કેન્દ્ર અને રાજ્ય એમ બંને સરકારો વચ્ચે વહેંચાઈ જશે , જેની વિગત નીચે મુજબ છેઃ


    અ ) પૂર્વોત્તર અને હિમાલયના રાજ્યો : 90% કેન્દ્ર સરકારનો હિસ્સો અને 10% રાજ્ય સરકારનો હિસ્સો .


    બ ) અન્ય રાજ્યો : 60% કેન્દ્ર સરકારનો હિસ્સો અને 40% રાજ્ય સરકારનો હિસ્સો .


    ક ) કેન્દ્રશાસિત પ્રદેશો ( વિધાનસભા સાથે અને વિધાનસભા વિના ): 100% કેન્દ્રીય હિસ્સો .


    લાભાર્થી કેન્દ્રિત માટે એટલે કે વ્યક્તિ / જૂથ પ્રવૃત્તિઓ માટે સીએસએસ ઘટક હેઠળ પેટાઘટકો / પ્રવૃત્તિઓનો અમલ રાજ્ય સરકારો / કેન્દ્રશાસિત પ્રદેશો કરશે , જેમાં સાધારણ વર્ગ માટે સરકારી નાણાકીય સહાય પ્રોજેક્ટ / યુનિટ ખર્ચનાં 40 ટકા જેટલી મર્યાદિત હશે અને આ સહાય રાજ્ય સરકારો / કેન્દ્રશાસિત પ્રદેશોની સરકારો બંને સંયુક્તપણે પૂરી પાડશે . બીજી તરફ , અનુસૂચિત જાતિ / અનુસૂચિત જનજાતિ / મહિલાઓ માટે પ્રોજેક્ટ / યુનિટનો ખર્ચ આશરે 60 ટકા ખર્ચ રાજ્ય સરકારો / કેન્દ્રશાસિત પ્રદેશોની સરકારો બંને સંયુક્તપણે પૂરી પાડશે . પરિણામે સરકારી નાણાકીય સહાય નીચેના રેશિયામાં કેન્દ્ર અને રાજ્ય / કેન્દ્રશાસિત પ્રદેશો વચ્ચે વહેંચાઈ જશેઃ


    અ ) પૂર્વોત્તર અને હિમાલયના રાજ્યો : 90% કેન્દ્ર સરકારનો હિસ્સો અને 10% રાજ્ય સરકારનો હિસ્સો .


    બ ) અન્ય રાજ્યો : 60% કેન્દ્ર સરકારનો હિસ્સો અને 40% રાજ્ય સરકારનો હિસ્સો .


    ક ) કેન્દ્રશાસિત પ્રદેશો ( વિધાનસભા સાથે અને વિધાનસભા વિના ): 100% કેન્દ્રીય હિસ્સો ( કેન્દ્રશાસિત પ્રદેશોનો કોઈ હિસ્સો નહીં ).


    ફાયદા :


    i. મત્સ્ય ક્ષેત્રમાં મહત્ત્વપૂર્ણ ફરકને દૂર કરવો અને એની સંભવિતતા હાંસલ કરવી .


    ii. સતત અને જવાબદારી મત્સ્યપાલનની કામગીરી મારફતે વર્ષ 2024-25 સુધીમાં 22 મિલિયન મેટ્રિક ટનનો લક્ષ્યાંક હાંસલ કરવા સરેરાશ 9 ટકાના વાર્ષિક વૃદ્ધિદર જાળવવા માછલીનું ઉત્પાદન અને ઉત્પાદકતા વધારવી .


    iii. પ્રમાણભૂત ગુણવત્તાયુક્ત મત્સ્ય બીજ અને ચારાની ઉપલબ્ધતા વધારવી , માછલીમાં ટ્રેસેબિલિટી સુધારવી , જેમાં અસરકારક રીતે જળજીવોનું વ્યવસ્થાપન સામેલ છે


    iv. મૂલ્ય સાંકળનું આધુનિકીકરણ કરવું અને એને મજબૂત કરવા સહિત મહત્ત્વપૂર્ણ માળખાગત સુવિધાનું સર્જન કરવું .


    v. આશરે 15 લાખ માછીમારો , મત્સ્યપાલકો , માછીમારી સાથે સંબંધિત કામ કરતાં લોકો , માછલીનો વેપાર કરતાં લોકો તથા મત્સ્યસંવર્ધન અને સંલગ્ન કામગીરીમાં સંકળાયેલા અન્ય ગ્રામીણ / શહેરી લોકો માટે રોજગારીની લાભદાયક તકોનું સર્જન કરવું તથા તેમની આવક વધારવા સહિત પરોક્ષ રોજગારીની તકો મેળવતા લોકોનો આંકડો ત્રણ ગણો કરવો .


    vi. મત્સ્ય ઉછેર ક્ષેત્રમાં રોકાણને પ્રોત્સાહન આપવું તથા માછલી અને માછીમારી સાથે સંબંધિત ઉત્પાદનોની સ્પર્ધાત્મકતામાં વધારો કરવો .


    vii. વર્ષ 2024 સુધી માછમારો , મત્સ્યપાલકો અને માછીમારી સાથે સંબંધિત કામગીરી કરતાં લોકોની આવક બમણી કરવી .


    viii. માછીમારો અને મત્સ્યપાલનની કામગીરી માટે સામાજિક , શારીરિક અને આર્થિક સુરક્ષા .


    GP/DS

    
    
    (Release ID: 1625354) Visitor Counter : 32
    
    
      Read this release in: Telugu , Odia , English , Urdu , Hindi , Marathi , Bengali , Manipuri , Punjabi , Tamil , Kannada , Malayalam