      ગૃહ મંત્રાલય

      ફસાયેલા કામદારોને ટ્રેન દ્વારા આવનજાવન સંબંધિત પ્રમાણભૂત પરિચાલન પ્રોટોકોલ (SOP) બહાર પાડવામાં આવ્યા
      Posted On: 19 MAY 2020 1:14PM by PIB Ahmedabad


    કેન્દ્રીય ગૃહ મંત્રાલય (MHA) દ્વારા તા . 17.05.2020 ના રોજ બહાર પાડવામાં આવેલી લૉકડાઉનના માપદંડો અંગેની સુધારેલી માર્ગદર્શિકાના અનુસંધાનમાં ફસાયેલા કામદારોને ટ્રેનો દ્વારા આવનજાવન સંબંધે સુધારેલા પ્રમાણભૂત પરિચાલન પ્રોટોકોલ (SOP) બહાર પાડવામાં આવ્યા છે .


    આ SOP દ્વારા ફસાયેલા કામદારો નીચે જણાવ્યા અનુસાર ટ્રેનોમાં મુસાફરી કરી શકશે :

      * MHA સાથે વિચારવિમર્શ કરીને રેલવે મંત્રાલય (MoR) દ્વારા શ્રમિક વિશેષ ટ્રેનોના આવનજાવનની મંજૂરી આપવામાં આવશે .
      * તમામ રાજ્યો / કેન્દ્ર શાસિત પ્રદેશોએ નોડલ અધિકારીની નિયુક્તિ કરવી જોઇએ અને આવા ફસાયેલા લોકો માટે તેમને ત્યાં લાવવા માટે અને ત્યાં ફસાયેલા લોકોને બહાર જવા માટે યોગ્ય વ્યવસ્થા કરવી જોઇએ .
      * રાજ્યો / કેન્દ્ર શાસિત પ્રદેશોને જરૂરિયાત હોય તેના આધારે , ટ્રેનનું શિડ્યૂલ નક્કી કરવામાં આવશે જેમાં વિરામસ્થળો અને અંતિમ ગંતવ્ય સ્થાન અંગેનો નિર્ણય રેલવે મંત્રાલય દ્વારા લેવામાં આવશે . આ બાબતે રેલવે મંત્રાલય દ્વારા રાજ્યો / કેન્દ્ર શાસિત પ્રદેશોને જાણ કરવામાં આવશે જેથી તેઓ આવા ફસાયેલા લોકોને પ્રાપ્ત કરવા અથવા તેમને મોકલવા માટે યોગ્ય વ્યવસ્થા કરી શકે .
      * ટ્રેનના શિડ્યૂલ , મુસાફરોને પ્રવેશ અને મુસાફરી સંબંધિત પ્રોટોકોલ , કોચમાં પૂરી પાડવામાં આવનારી સેવાઓ અને ટિકિટોના બુકિંગ માટે રાજ્યો / કેન્દ્ર શાસિત પ્રદેશો સાથે કરવામાં આવતી વ્યવસ્થા અંગેની માહિતીનો પ્રસાર રેલવે મંત્રાલય દ્વારા કરવામાં આવશે .
      * મુસાફરોને મોકલી રહેલા રાજ્યો / કેન્દ્ર શાસિત પ્રદેશો અને રેલવે મંત્રાલયે સુનિશ્ચિત કરવાનું રહેશે કે તમામ મુસાફરોની અનિવાર્યપણે તબીબી તપાસ કરવામાં આવે અને જેમનામાં કોઇ જ લક્ષણો ન જોવા મળે માત્ર તેવા મુસાફરોને જ ટ્રેનમાં બેસવા દેવામાં આવે .
      * ટ્રેનમાં બેસતી વખતે અને મુસાફરી દરમિયાન તમામ મુસાફરોએ સામાજિક અંતરના નિયમોનું ચુસ્ત પાલન કરવાનું રહેશે .
      * ગંતવ્ય સ્થળે પહોંચ્યા પછી , મુસાફરી કરી રહેલા તમામ લોકોએ ગંતવ્ય રાજ્ય / કેન્દ્ર શાસિત પ્રદેશ દ્વારા સૂચિત કરવામાં આવેલા આરોગ્ય પ્રોટોકોલનું પાલન કરવાનું રહેશે .

    રાજ્યો / કેન્દ્ર શાસિત પ્રદેશો સાથે થયેલો સત્તાવાર સંદેશાવ્યવહાર જોવા માટે અહીં ક્લિક કરો


    GP/DS


    

    
    (Release ID: 1625125) Visitor Counter : 30
    
    
      Read this release in: English , Urdu , Marathi , Hindi , Bengali , Assamese , Manipuri , Punjabi , Odia , Tamil , Telugu , Kannada , Malayalam
    
    
    

*