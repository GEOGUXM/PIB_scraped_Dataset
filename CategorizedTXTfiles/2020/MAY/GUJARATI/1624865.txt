      ગૃહ મંત્રાલય

      લૉકડાઉન 4.0 – રાજ્યો/ કેન્દ્ર શાસિત પ્રદેશો ગૃહ મંત્રાલયની માર્ગદર્શિકા હળવી નહીં કરી શકે, સ્થાનિક સ્તરે આકલન અને આરોગ્ય મંત્રાલયની માર્ગદર્શિકા પછી માત્ર તેને વધુ સખત બનાવી શકશે: ગૃહ મંત્રાલય
      Posted On: 18 MAY 2020 1:43PM by PIB Ahmedabad


    કેન્દ્રીય ગૃહ મંત્રાલય (MHA) દ્વારા 17.05.2020 ના રોજ કોવિડ -19 ને નિયંત્રણમાં લેવા માટે લૉકડાઉનના પ્રતિબંધો સંદર્ભે સુધારેલી માર્ગદર્શિકા બહાર પાડવામાં આવી છે . હવે 31.05.2020 સુધી લૉકડાઉનની મુદત લંબાવવામાં આવી હોવાથી , પ્રતિબંધોમાં વ્યાપક છુટછાટો આપવામાં આવી છે .


    આજથી અમલમાં આવતી નવી માર્ગદર્શિકા અંતર્ગત , કોઇપણ રાજ્યો અને કેન્દ્ર શાસિત પ્રદેશોએ આરોગ્ય અને પરિવાર કલ્યાણ મંત્રાલય (MoHFW) દ્વારા 17.05.2020 ના રોજ બહાર પાડવામાં આવેલી માર્ગદર્શિકાઓને ધ્યાનમાં રાખીને રેડ , ઓરેન્જ અને ગ્રીન ઝોન નવેસરથી રેખાંકિત કરવાના રહેશે . રેડ / ઓરેન્જ ઝોનની અંદર , સ્થાનિક સ્તરે ટેકનિકલ ઇનપુટ અને આરોગ્ય મંત્રાલયની માર્ગદર્શિકા અનુસાર સ્થાનિક સત્તામંડળોએ કન્ટેઇન્મેન્ટ અને બફર ઝોન પરિભાષિત કરવાના રહેશે .


    કન્ટેઇન્મેન્ટ ઝોનની અંદર , અગાઉની જેમ સખત પરિસીમા નક્કી રહેશે અને તેની અંદરના ભાગે માત્ર આવશ્યક પ્રવૃત્તિઓને જ મંજૂરી આપવામાં આવશે . સમગ્ર દેશમાં મર્યાદિત પ્રવૃત્તિઓ પર પ્રતિબંધ ચાલુ રહેશે . બાકીની તમામ પ્રવૃત્તિઓને મંજૂરી આપવામાં આવશે જેમાંથી ગૃહ મંત્રાલયની માર્ગદર્શિકા અંતર્ગત નિર્દિષ્ટ કરીને પ્રતિબંધ મૂકવામાં આવેલી પ્રવૃત્તિઓ બાકાત રહેશે .


    આ મુદ્દાઓને ધ્યાનમાં રાખીને , ગૃહ મંત્રાલયે રાજ્યો / કેન્દ્ર શાસિત પ્રદેશો સમક્ષ પુનરોચ્ચાર કર્યો હતો કે , સુધારેલી માર્ગદર્શિકામાં લૉકડાઉનના પ્રતિબંધોમાં વ્યાપક છુટછાટો આપવામાં આવી હોવા છતાં રાજ્યો / કેન્દ્ર શાસિત પ્રદેશો ગૃહ મંત્રાલય દ્વારા બહાર પાડવામાં આવેલી માર્ગદર્શિકાનો અમલ હળવો નહીં કરી શકે અને તેમાં છુટછાટોમાં વધારી નહીં શકે . તેઓ પરિસ્થિતિનું પાયાના સ્તરે વિશ્લેષણ કર્યા પછી જો જરૂર જણાય તો આ પ્રતિબંધોના અમલમાં વધુ સખતાઇ લાવી શકે છે અને અન્ય કેટલીક ચોક્કસ પ્રવૃત્તિઓ પર પ્રતિબંધ મૂકી શકે છે .


    વધુમાં , એવું પણ કહેવામાં આવ્યું હતું કે , રાજ્યો / કેન્દ્ર શાસિત પ્રદેશોએ સ્થાનિક સ્તરે ઝોન રેખાંકિત કરતી વખતે MoHFW દ્વારા બહાર પાડવામાં આવેલી સુધારેલી માર્ગદર્શિકામાં સૂચિત કરવામાં આવેલા સીમાચિહ્નો / મર્યાદાઓ આવશ્યકપણે ધ્યાનમાં લેવાની રહેશે . એવી પણ વિનંતી કરવામાં આવી હતી કે , જાહેર જનતાની સુવિધા માટે કેન્દ્ર અને સંબંધિત રાજ્યો દ્વારા બહાર પાડવામાં આવેલી માર્ગદર્શિકાઓનો સ્થાનિક સ્તરે વ્યાપક પ્રસાર કરવામાં આવે .


    રાજ્યો / કેન્દ્ર શાસિત પ્રદેશો સાથે થયેલો સત્તાવાર સંદેશાવ્યવહાર જવા માટે અહીં ક્લિક કરો


    GP/DS

    
    
    (Release ID: 1624865) Visitor Counter : 121
    
    
      Read this release in: Hindi , English , Urdu , Marathi , Bengali , Assamese , Manipuri , Punjabi , Odia , Tamil , Telugu , Kannada , Malayalam