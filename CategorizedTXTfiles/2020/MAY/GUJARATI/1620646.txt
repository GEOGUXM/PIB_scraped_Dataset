      માર્ગ પરિવહન અને રાજમાર્ગ મંત્રાલય

      કેન્દ્રીય ગૃહ મંત્રાલયના કંટ્રોલ રૂમનો ઉપયોગ ખાલી ટ્રકો સહિત માલવાહક વાહનોની અવરજવર માટે ડ્રાઇવરો અને ટ્રાન્સપોર્ટરોની ફરિયાદો/ પ્રશ્નોના ઉકેલ માટે કરવામાં આવશે
      
      MoRTHના અધિકારીઓને MHAના કંટ્રોલ રૂમમાં નિયુક્ત કરવામાં આવ્યા છે
      
      મદદ માટે MHA હેલ્પલાઇન નંબર 1930 અને NHAI હેલ્પલાઇન નંબર 1033નો ઉપયોગ કરી શકાશે
      Posted On: 03 MAY 2020 4:37PM by PIB Ahmedabad


    સમગ્ર દેશમાં લૉકડાઉન દરમિયાન એક રાજ્યથી બીજા રાજ્યમાં ખાલી ટ્રકો સહિત માલવાહક વાહનોની અવરજવર માટે ડ્રાઇવરો / ટ્રાન્સપોર્ટરોની ફરિયાદો / પ્રશ્નોનું નિરાકરણ ઝડપથી થાય તેવા આશયથી કેન્દ્ર સરકારે કેન્દ્રીય ગૃહ મંત્રાલયના કંટ્રોલ રૂમનો ઉપયોગ કરવાનો નિર્ણય લીધો છે જ્યાં માર્ગ પરિવહન અને ધોરીમાર્ગ મંત્રાલય (MoRTH) ના અધિકારીઓને પણ આ હેતુથી નિયુક્ત કરવામાં આવી રહ્યા છે .


    લૉકડાઉન માટે કેન્દ્રીય ગૃહ મંત્રાલયના કંટ્રોલ રૂમનો નંબર 1930 લૉકડાઉનના સમય દરમિયાન ડ્રાઇવરો અને ટ્રાન્સપોર્ટરોને તેમની ફરિયાદો નોંધાવવા માટે ઉપલબ્ધ કરાવવામાં આવ્યો છે . વધુમાં NHAI નો હેલ્પલાઇન નંબર 1033 પણ રાષ્ટ્રીય ધોરીમાર્ગ સંબંધિત ફરિયાદો નોંધાવવા માટે ઉપલબ્ધ કરાવવામાં આવ્યો છે . MoRTH, NHAI, રાજ્યો / કેન્દ્ર શાસિત પ્રદેશોના ટ્રાન્સપોર્ટ વિભાગો , ટ્રાન્સપોર્ટ સંગઠનો ડ્રાઇવરો અને ટ્રાન્સપોર્ટરોને જરૂર માહિતી પૂરી પાડવા માટે યોગ્ય પગલાં લેશે . ગૃહ મંત્રાલયના કંટ્રોલ રૂમમાં નિયુક્ત કરવામાં આવેલા MoRTH ના અધિકારીઓ ટ્રાન્સપોર્ટ ક્ષેત્ર / ડ્રાઇવરો સંબંધિત સમસ્યાઓ / ફરિયાદોના નિવારણ માટે મદદરૂપ થશે . MoRTH ના અધિકારીઓ આવી પ્રાપ્ત થયેલી ફરિયાદોનો દૈનિક અહેવાલ પણ તૈયાર કરશે .


    અહીં નોંધનીય છે કે , લૉકડાઉન દરમિયાન સમગ્ર હેરફેરની કામગીરીનું સંચાલન ગૃહ મંત્રાલય દ્વારા બહાર પાડવામાં આવેલા આદેશ અને માર્ગદર્શિકાઓ દ્વારા કરવામાં આવે છે .


    આમાં માલવાહક વાહનોની અવરજવર સંબંધિત ડ્રાઇવરો અને ટ્રાન્સપોર્ટરોની ફરિયાદોનું નિવારણ લાવવામાં આવે છે જેમાં ખાલી ટ્રકો અને ડ્રાઇવર / ક્લિનરોને તેમના રહેઠાણથી ટ્રક સુધી અને પાર્કિંગ વિસ્તારથી ઘર સુધી આવનજાવન તેમજ આંતર રાજ્ય હેરફેર સંબંધિત ફરિયાદોનું પણ નિવારણ લાવવામાં આવે છે .


    આ વ્યવસ્થાતંત્રથી કોવિડ -19 મહામારીના કારણે ભારતમાં લાગુ કરવામાં આવેલા લૉકડાઉન દરમિયાન તમામ રાજ્યો / કેન્દ્ર શાસિત પ્રદેશોમાં માલવાહક વાહનોનું આવનજાવન વિના અવરોધે થઇ શકે તે સુનિશ્ચિત કરવામાં ખૂબ મોટી મદદ મળશે તેવી અપેક્ષા રાખવામાં આવે છે .


    GP/DS

    
    
    (Release ID: 1620646) Visitor Counter : 119
    
    
      Read this release in: Punjabi , English , Urdu , Hindi , Marathi , Bengali , Assamese , Odia , Tamil , Telugu , Kannada , Malayalam