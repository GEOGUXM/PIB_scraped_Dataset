      PIB Headquarters

      લોકડાઉન હોવા છતાં પશ્ચિમ રેલ્વેએ 274 પાર્સલ સ્પેશિયલ ટ્રેનો દ્વારા 41 હજાર ટન આવશ્યક સામગ્રી નુ પરિવહન
      Posted On: 28 MAY 2020 4:38PM by PIB Ahmedabad


    પશ્ચિમ રેલ્વે માટે આ એક ગૌરવપૂર્ણ ઉપલબ્ધિ છે કે આવા મુશ્કેલ સમયમાં , જ્યારે દેશભરમાં COVID- 19 ને કારણે લોકડાઉન જાહેર કરવામાં આવ્યું છે , ત્યારે પશ્ચિમ રેલ્વેએ તેની પાર્સલ સ્પેશિયલ ટ્રેનો દ્વારા આવશ્યક ચીજવસ્તુઓના સપ્લાયમાં નોંધપાત્ર યોગદાન આપ્યું છે. ફરી એકવાર સાબિત થયું છે કે હંમેશા ની જેમ તેના શ્રેષ્ઠ પ્રયત્નોથી , પશ્ચિમ રેલ્વે તેની ખાસ મિલ્ક રેક્સ અને વિશેષ પાર્સલ ટ્રેનો દ્વારા દેશભરમાં દૂધ , દૂધની બનાવટો , અનાજ , આવશ્યક દવાઓ , તબીબી ઉપકરણો વગેરેની આવશ્યક ચીજવસ્તુઓનું સતત પરિવહન સુનિશ્ચિત કરી રહ્યું છે. નોંધનીય છે કે લોકડાઉન દરમિયાન પશ્ચિમ રેલ્વે દ્વારા ખાસ ટ્રેનો દ્વારા 41 હજાર ટન થી વધુ વજનના આવશ્યક સામગ્રીના 274 પાર્સલ ટ્રેન નુ પરિવહન કરવામાં આવ્યું છે , જેનાથી રૂ. 12.43 કરોડની આવક થઈ હતી. કોવિડ 19 રોગચાળાને કારણે લોકડાઉન જાહેર કરવામાં આવ્યું હોવા છતાં , મજૂર અને પરિવહનના તમામ મુશ્કેલ પડકારોને હરાવી નાણાંકીય વર્ષ 2020-21માં પશ્ચિમ રેલ્વે દ્વારા કન્ટેનર અને ગેર કન્ટેનર લોડિંગ હેઠળ 4230 રેક ચલાવવામાં આવ્યા હતા. છે , જેના પરિણામે લગભગ 952 કરોડની આવક થઈ છે.


    પશ્ચિમ રેલ્વેના મુખ્ય જનસંપર્ક અધિકારી શ્રી રવિન્દ્ર ભાકર દ્વારા જારી કરાયેલ એક અખબારી યાદી મુજબ , એપ્રિલ 2020 માં , 18 હજાર ટનથી વધુની ભારણવાળી 131 પાર્સલ વિશેષ ટ્રેનો દોડાવવામાં આવી હતી , જેની આવક લગભગ રૂ 5.74 કરોડ છે. એ જ રીતે , મે મહિનામાં , 26 મે 2020 સુધીમાં , ખાસ ટ્રેનોના 135 પાર્સલ કાર્યરત હતા , જેની આવક રૂ. 5.48 કરોડ રૂપિયા છે. લોકડાઉન એટલે કે 23 માર્ચથી 26 મે 2020 સુધીમાં 41 હજાર ટનથી વધુ સામગ્રી મુખ્યત્વે કૃષિ પેદાશો , દવાઓ , માછલી , દૂધ વગેરે પશ્ચિમ રેલ્વે દ્વારા સંચાલિત કુલ 274 પાર્સલ વિશેષ ટ્રેનોમાં પરિવહન કરવામાં આવી હતી અને આની કુલ આવક રકમ 12.44 કરોડ છે. આ પરિવહન અંતર્ગત , પશ્ચિમ રેલ્વે દ્વારા આશરે 24 કરોડની આવક સાથે તેત્રીસ દૂધની વિશેષ ટ્રેનો ચલાવવામાં આવી હતી , જેમાં 24000 ટનથી વધુનો ભાર અને વેગનનો 100% ઉપયોગ કરવામાં આવ્યો હતો. તેવી જ રીતે , આવશ્યક ચીજવસ્તુઓના પરિવહન માટે 237 કોવિડ -19 વિશેષ પાર્સલ ટ્રેનો પણ ચલાવવામાં આવી હતી , જેના માટે મળેલ આવક રૂ 7.48 કરોડ છે. આ સિવાય લગભગ 78 લાખ રૂપિયા ના 4 ઇન્ડેન્ટ રેક્સ પણ 100% ઉપયોગ સાથે ચલાવવામાં આવ્યા. શ્રી ભાકરે જણાવ્યું હતું કે 22 માર્ચથી 27 મે 2020 સુધીમાં માલ ગાડીઓના કુલ 4729 રેકનો ઉપયોગ 9.60 મિલિયન ટન આવશ્યક માલ પૂરો પાડવા માટે ઉપયોગ કરવામાં આવ્યો છે. 9336 માલ ગાડીઓને અન્ય રેલ્વે સાથે જોડવામાં આવી હતી , જેમાં 4688 ટ્રેનોને સોંપવામાં આવી હતી અને 4648 ટ્રેનને વિવિધ વિનિમય સ્થળોએ લઈ જવામાં આવી છે. દૂધના પાવડર , પ્રવાહી દૂધ , તબીબી પુરવઠો અને અન્ય સામાન્ય ગ્રાહક માલ જેવી આવશ્યક સામગ્રીની માંગને પહોંચી વળવા માટે પાર્સલ વેન / રેલ્વે મિલ્ક ટેન્કર્સ (આરએમટી) ના 275 મિલેનિયમ પાર્સલ રેક્સ દેશના વિવિધ ભાગોમાં રવાના કરવામાં આવી છે. 27 મે , 2020 ના રોજ , મુંબઇ સેન્ટ્રલ - ફિરોઝપુર , ઓખા - બાંદ્રા ટર્મિનસ , દાદર - ભુજ , બાંદ્રા ટર્મિનસ - ઓખા , રાજકોટ - કોઈમ્બતુર , કાંકરિયા - કટક અને કરંબેલી - નવી ગુવાહાટી વિશેષ ટ્રેનો સહિત દેશના વિવિધ ભાગો રવાના થઇ. પાલનપુર થી દૂધની રેક હિંદ ટર્મિનલ માટે નીકળી હતી. તેમણે જણાવ્યું હતું કે માર્ચ 2020 થી , ઉપનગરીય અને બિન- ઉપનગરીય સહિત સમગ્ર પશ્ચિમ રેલ્વેની કુલ આવકમાં લોકડાઉન થવાને કારણે અંદાજિત નુકસાન 1046.37 કરોડ રૂપિયા થયું છે.આ હોવા છતાં , વેસ્ટર્ન રેલ્વે એ ટિકિટ રદ કરવાના પરિણામે રૂ. ૨44..47 કરોડ રીફંડ આપ્યું છે. અત્યાર સુધીમાં43.60 લાખ મુસાફરોએ આખી વેસ્ટર્ન રેલ્વે પર તેમની ટિકિટ રદ કરી છે અને તે મુજબ તેમની રિફંડની રકમ પ્રાપ્ત થઈ છે.

      * પશ્ચિમ રેલ્વે પર શ્રમિક વિશેષ ટ્રેનો

    વેસ્ટર્ન રેલ્વેએ 2.5.2020 થી 26.5.2020 સુધી 1098 શ્રમીક સ્પેશિયલ ટ્રેનો ચલાવી છે , જે લગભગ 16.39 લાખ મુસાફરોને તેમના સ્થળો પર લઈ ગઈ છે. 26 મે , 2020 ના રોજ , પશ્ચિમ રેલ્વેએ 68 શ્રમિક વિશેષ ટ્રેનો ચલાવી હતી , જેમાં ગુજરાતની 48 અને મહારાષ્ટ્રની ૨૦ શામેલ છે. આ શ્રમિક સ્પેશિયલ ટ્રેનોમાંથી 15 ટ્રેનો બિહાર તરફ દોડી હતી , જ્યારે ઉત્તર પ્રદેશ , ઓડીશા ( 7 ), પશ્ચિમ બંગાળ (4) , ઝારખંડ (૩) અને છત્તીસગઢ,મધ્યપ્રદેશ , કેરળ અને આસામ માટે એક-એક ટ્રેનો દોડી હતી.

      * મિશન ફૂડ વિતરણ

    શ્રી ભાકરે માહિતી આપી કે વેસ્ટર્ન રેલ્વેએ આઇઆરસીટીસી અને વિવિધ એનજીઓ સાથે મળીને ખાતરી આપી છે કે મહત્તમ જરૂરીયાતમંદ લોકોને નિશુલ્ક ખોરાક આપવામાં આવે. મિશન ફૂડ ડિસ્ટ્રિબ્યુશન દરમિયાન પશ્ચિમ રેલ્વેના વાણિજ્યિક વિભાગના આરપીએફ , આઈઆરસીટીસી અને એનજીઓ દ્વારા છેલ્લા 60૦ દિવસમાં પશ્ચિમ રેલ્વેના તમામ વિભાગ દ્વારા લગભગ 5.95 લાખ જેટલા જરૂરિયાતમંદ લોકોને મફત ખોરાક આપવામાં આવ્યો છે. 27 મે 2020 ના રોજ , પશ્ચિમ રેલ્વેના તમામ 6 વિભાગમાં જરૂરિયાતમંદ લોકોને કુલ 2655 નિશુલ્ક ખાદ્ય પદાર્થોનું વિતરણ કરવામાં આવ્યું હતું.વેસ્ટર્ન રેલ્વેના કમર્શિયલ સ્ટાફ , કેટરિંગ કોન્ટ્રાક્ટર , ચેરીટેબલ ટ્રસ્ટ અને એનજીઓ દ્વારા આ ખોરાકનું વિતરણ કરવામાં આવી રહ્યું છે

      * દરેક ની સલામતી હંમેશા સર્વોચ્ચ

    શ્રી ભાકરે માહિતી આપી કે 26 મે , 2020 સુધી પશ્ચિમ રેલવેના તમામ 6 વિભાગ અને વર્કશોપ દ્વારા લોક્ડાઉન ના સમયગાળા દરમિયાન 1.59 લાખ માસ્ક અને 20600 લિટરથી વધુ સેનિટાઈઝર તૈયાર કરવામાં આવ્યા છે. પશ્ચિમ રેલ્વેના મુંબઇ સેન્ટ્રલ ડિવીઝનમાં રેકોર્ડ 42000 માસ્ક બનાવ્યા છે. ત્યારબાદ દાહોદ વર્કશોપ 39700 અને રતલામ વિભાગે 37130 માસ્ક બનાવ્યા હતા. રતલામ ડિવિઝનમાં સૌથી વધુ 10300 લિટર સેનિટાઈઝરનું બનાવ્યું હતું. મુંબઇ સેન્ટ્રલ ડિવીઝનમાં 3136 લિટર અને દાહોદ વર્કશોપમાં 2080 લિટર સેનિટાઈઝરનું ઉત્પાદન થયું હતું. અમદાવાદ ડિવિઝને 13156 માસ્ક અને 2174 લિટર સેનિટાઈઝર બનાવ્યા , વડોદરા ડિવિઝનમાં 8427 માસ્ક , લોઅર પરેલ વર્કશોપ 66૦૦ માસ્ક અને 41૦ લિટર સેનિટાઈઝર્ , ભાવનગર વિભાગ 5492 માસ્ક અને 215 લિટર સેનિટાઇઝર , ભાવનગર વર્કશોપ 2755 માસ્ક અને 215 લિટર સેનિટાઇઝર , રાજકોટ વિભાગ 2000 માસ્ક અને 2000 લિટર સેનિટાઈઝર બનાવ્યા છે , મહાલક્ષ્મી વર્કશોપમાં 970 માસ્ક અને 60 લિટર સેનિટાઈઝર અને પ્રતાપ નગર વર્કશોપમાં 850 માસ્ક અને 285 લિટર સેનિટાઈઝર બનાવવામાં આવ્ય છે. આ માસ્ક અને સેનિટાઇઝર્સનો ઉપયોગ વિભાગ અને વર્કશોપમાં થઈ રહ્યો છે. કર્મચારીઓને માસ્કનો ઉપયોગ કરવા અને સેનિટાઇઝરનો વારંવાર ઉપયોગ કરીને સલામત રાખવા માટે મહત્તમ સાવધાની રાખવા પ્રોત્સાહિત કરવામાં આવે છે. નોંધનીય છે કે રેલ્વે કર્મચારીઓના ઘણા પરિવારોએ પણ પશ્ચિમ રેલ્વેની સંપૂર્ણ બંધુની સુરક્ષા માટે સ્થાનિક રીતે માસ્ક બનાવવામાં મોટો ફાળો આપ્યો છે.

    
    
    (Release ID: 1627433) Visitor Counter : 15
    
    
    
    
    

*