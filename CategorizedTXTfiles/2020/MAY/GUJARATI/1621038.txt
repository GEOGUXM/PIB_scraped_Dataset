      સ્વાસ્થ્ય અને પરિવાર કલ્યાણ મંત્રાલય

      કોવિડ-19 અપડેટ્સ
      
      અત્યાર સુધીમાં 11,706 દર્દી સાજા થયા

      Posted On: 04 MAY 2020 6:21PM by PIB Ahmedabad

    ક્રમબદ્ધ , સક્રીયતાપૂર્ણ અને પૂર્વ - અસરકારક પ્રતિક્રિયા વ્યૂહનીતિ સાથે ભારત સરકાર તેમજ રાજ્યો / કેન્દ્ર શાસિત પ્રદેશો દ્વારા કોવિડ -19 મહામારીના નિરાકરણ , નિયંત્રણ અને વ્યવસ્થાપન માટે વિવિધ પગલાં લેવામાં આવી રહ્યાં છે . આ તમામ પગલાં પર નિયમિત ધોરણે સર્વોચ્ચ સ્તરે દેખરેખ રાખવામાં આવે છે .


    કેન્દ્રીય આરોગ્ય અને પરિવાર કલ્યાણ મંત્રી ડૉ . હર્ષવર્ધને આજે મધ્યપ્રદેશના આરોગ્યમંત્રી શ્રી નરોત્તમ મિશ્રા સાથે , આરોગ્ય અને પરિવાર કલ્યાણ રાજ્યમંત્રી શ્રી અશ્વિનીકુમાર ચોબે તેમજ કેન્દ્ર અને રાજ્ય સરકારના વરિષ્ઠ અધિકારીઓની ઉપસ્થિતિમાં બેઠક યોજીને રાજ્યમાં કોવિડ -19 ના નિરાકરણ અને વ્યવસ્થાપન અંગેની સમીક્ષા કરી હતી . સંપર્ક ટ્રેસિંગ , સર્વેલન્સ , ઘરે ઘરે સક્રિય કેસો શોધવાની કામગીરી વધુ મજબૂત કરવી , બિન - કોવિડ બીમારીના વ્યવસ્થાપન અંગે માહિતી માંગી રહેલા લોકોમાં જાગૃતિ ફેલાવવી વગેરે બાબતોની આ બેઠકમાં ચર્ચા થઇ હતી .


    તમામ બંધ થયેલા કેસોનો પરિણામ દર ( સાજા થયેલા સામે મૃત્યુ ) કે જે 17 એપ્રિલથી અત્યાર સુધીમાં હોસ્પિટોલમાં તબીબી વ્યવસ્થાપનની સ્થિતિ સૂચિત કરે છે , તેમાં અવલોકનમાં ધ્યાનમાં આવ્યું છે કે , દેસમાં 17 એપ્રિલ 2020 પહેલા ( પરિણામી દર 80:20) જે સ્થિતિ હતી તેની તુલનાએ આજે સ્થિતિ સુધરતા પરિણામી દર 90:10 થઇ ગયો છે .


    દેશમાં અત્યાર સુધીમાં 11,706 દર્દીઓ સાજા થઇ ગયા છે . જે 27.52% દર્દીઓ સાજા થવાનો દર બતાવે છે . અત્યાર સુધીમાં દેશમાં કોવિડ -19 ના પુષ્ટિ થયેલા પોઝિટીવ કેસોની કુલ સંખ્યા 42,533 થઇ છે . ગઇકાલ સુધીમાં ભારતમાં કોવિડ -19 ના નવા 2553 કેસો પોઝિટીવ મળ્યા હોવાની પુષ્ટિ થઇ છે .


    અહીં ફરી પુનરોચ્ચાર કરવામાં આવે છે કે રાજ્યો / કેન્દ્ર શાસિત પ્રદેશો ચેપનિયંત્રણ માટે સખત પગલાં લે જેથી નવા કેસોનું ભારણ ઓછુ થઇ શકે . તેઓ અવશ્યપણે સુનિશ્ચિત કરે કે , અસરકારક તબીબી વ્યવસ્થાપનની સાથે સાતે ચેપ નિવારણ અને નિયંત્રણની કામગીરી પણ થવી જોઇએ .


    અત્યારે લૉકડાઉનમાં છુટછાટ આપવામાં આવી હોવાથી , આપણે શારીરિક અંતર જાળવવા માટે પ્રોટોકોલ અને માર્ગદર્શિકાનું પાલન કરીએ , હાથ ધોવા અને પર્યાવરણની સ્વચ્છતા રાખવા માટે વિવિધ સુરક્ષાત્મક પગલાંનું પાલન કરીએ તે મહત્વપૂર્ણ છે કારણ કે કોવિડ -19 નો સામનો કરવા માટે આ પ્રકારે જ કાળજી અને સાવચેતી તેમજ સતર્કતા રાખીને આગળ વધી શકાશે . હંમેશા જાહેર સ્થળે જતી વખતે ફેસ કવર અથવા માસ્ક પહેરવું . ચેપગ્રસ્ત વિસ્તારોની બહાર પણ સરકાર દ્વારા બહાર પાડવામાં આવેલી તમામ માર્ગદર્શિકા અને સુરક્ષાત્મક પગલાંનું પાલન કરવું . આવશ્યક ચીજોની ખરીદી કરતી વખતે અથવા સામાન્ય સુવિધાઓ મેળવતી વખતે ટોળાં કરવાનું ટાળવું .


    કોવિડ -19 સંબંધિત ટેકનિકલ પ્રશ્નો , માર્ગદર્શિકાઓ અને સલાહસૂચનો અંગે પ્રમાણભૂત માહિતી માટે કૃપા કરીને આ વેબસાઇટની નિયમિત મુલાકાત લો : https://www.mohfw.gov.in/ .


    કોવિડ -19 સંબંધિત કોઇપણ ટેકનિકલ પ્રશ્નો technicalquery.covid19@gov.in પર અને અન્ય પ્રશ્નો ncov2019@gov.in પર ઇમેલ પણ કરી શકો છો .


    જો કોવિડ -19 સંબંધિત કોઇપણ પ્રશ્ન હોય તો , કૃપા કરીને આરોગ્ય અને પરિવાર કલ્યાણ મંત્રાલયના હેલ્પલાઇન નંબર : +91-11-23978046 અથવા 1075 ( ટૉલ ફ્રી ) પર કૉલ કરો . કોવિડ -19 અંગે રાજ્યો / કેન્દ્ર શાસિત પ્રદેશોના હેલ્પલાઇન નંબરોની યાદી https://www.mohfw.gov.in/pdf/coronvavirushelplinenumber.pdf પર ઉપલબ્ધ છે .


    GP/DS

    
    
    (Release ID: 1621038) Visitor Counter : 63
    
    
      Read this release in: English , Urdu , Hindi , Marathi , Assamese , Manipuri , Bengali , Punjabi , Odia , Tamil , Telugu , Kannada , Malayalam