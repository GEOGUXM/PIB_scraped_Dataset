      સ્વાસ્થ્ય અને પરિવાર કલ્યાણ મંત્રાલય

      કોવિડ-19 અપડેટ્સ
      
      અત્યાર સુધીમાં 12,726 દર્દી સાજા થયા

      Posted On: 05 MAY 2020 5:44PM by PIB Ahmedabad

    ક્રમબદ્ધ , સક્રીયતાપૂર્ણ અને પૂર્વ - અસરકારક પ્રતિક્રિયા વ્યૂહનીતિ સાથે ભારત સરકાર તેમજ રાજ્યો / કેન્દ્ર શાસિત પ્રદેશો દ્વારા કોવિડ -19 મહામારીના નિરાકરણ , નિયંત્રણ અને વ્યવસ્થાપન માટે વિવિધ પગલાં લેવામાં આવી રહ્યાં છે . આ તમામ પગલાં પર નિયમિત ધોરણે સર્વોચ્ચ સ્તરે દેખરેખ રાખવામાં આવે છે .


    કેન્દ્રીય આરોગ્ય અને પરિવાર કલ્યાણ મંત્રી ડૉ . હર્ષવર્ધનની અધ્યક્ષતામાં આજે કોવિડ-19 પર ઉચ્ચ સ્તરીય મંત્રીઓના સમૂહ ( GoM )ની 14મી સમીક્ષા બેઠક યોજાઇ હતી જેમાં કોવિડ-19ના નિયંત્રણ અને વ્યવસ્થાપન અંગે ઊંડાણપૂર્વક ચર્ચા થઇ હતી અને અત્યાર સુધીમાં કેન્દ્ર તેમજ રાજ્યો દ્વારા લેવામાં આવેલા પગલાંની સમીક્ષા થઇ હતી. GoM એ PPE , માસ્ક, વેન્ટિલેટર્સ, દવાઓ અને અન્ય આવશ્કયક ઉપકરણોની જરૂરિયાત સામે પર્યાપ્તતા અને ઉપલબ્ધતા અંગે સમીક્ષા કરી હતી. આરોગ્ય સેતુ એપ્લિકેશનના પરફોર્મન્સ, પ્રભાવ અને અસરકારકતા અંગે પણ આ બેઠકમાં રજૂઆત કરવામાં આવી હતી.


    આરોગ્ય અને પરિવાર કલ્યાણ મંત્રાલયે આરોગ્ય સંભાળ કર્મચારીઓ અને બિન - કોવિડ હોસ્પિટલોમાં તેમજ કોવિડ બ્લોક ધરાવતી હોસ્પિટલોમાં અન્ય બિન - કોવિડ સારવાર વિસ્તારોમાં PPE ના વ્યવહારુ ઉપયોગ અંગે વધારાની માર્ગદર્શિકા બહાર પાડી છે . આ માર્ગદર્શિકા 24 માર્ચ 2020ના રોજ PPE ના વ્યવહારુ ઉપયોગ અંગે બહાર પાડવામાં આવેલી માર્ગદર્શિકાના અનુસંધાનમાં છે .


    વ્યક્તિત સુરક્ષાત્મક ઉપકરણો (PPE) ને હોસ્પિટલના વિવિધ વિસ્તારો જેમકે OPD, ડૉક્ટરોની ચેમ્બર , પ્રિ - એનેસ્થેટિક ચેપઅપ ક્લિનિક , IPD- વોર્ડ /ICU, લેબરરૂમ , ઓપરેશન થિયેટર વગેરે અનુસાર અલગ અલગ સ્તરમાં સૂચવવામાં આવ્યા છે . વિગતવાર માર્ગદર્શિકા આ લિંક પર ઉપલબ્ધ છે . https://www.mohfw.gov.in/pdf/AdditionalguidelinesonrationaluseofPersonalProtectiveEquipmentsettingapproachforHealthfunctionariesworkinginnonCOVIDareas.pdf


    આરોગ્ય અને પરિવાર કલ્યાણ મંત્રાલયે પહેલાંથી જ બિન - આવશ્યક આરોગ્ય સેવાઓ આપવા અંગે 14 એપ્રિલ 2020 ના રોજ માર્ગદર્શિકા બહાર પાડી છે . આ માર્ગદર્શિકાના અનુસંધાનમાં , રાજ્યો / કેન્દ્ર શાસિત પ્રદેશોએ સરકારી અને ખાનગી બિન - કોવિડ સુવિધાઓમાં આપવામાં આવતી રોગ પ્રતિકારકતા , માતા - બાળકની આરોગ્ય સેવાઓ , ગંભીર રીતે બીમાર દર્દીઓ જેમકે ડાયાલિસિસ , કેન્સર , ડાયાબિટિસ અને TB સંબંધિત સેવાઓ અને રક્તદાન સેવાઓને વિવિઝ ઝોનમાં આપવામાં આવેલી છૂટછાટ અનુસાર સુનિશ્ચિત કરવાની રહેશે .


    દેશમાં અત્યાર સુધીમાં 12,726 દર્દીઓ સાજા થઇ ગયા છે . જે 27.41% દર્દીઓ સાજા થવાનો દર બતાવે છે . અત્યાર સુધીમાં દેશમાં કોવિડ -19 ના પુષ્ટિ થયેલા પોઝિટીવ કેસોની કુલ સંખ્યા 46,433 થઇ છે . ગઇકાલ સુધીમાં ભારતમાં કોવિડ -19 ના નવા 3,900 કેસો પોઝિટીવ મળ્યા હોવાની પુષ્ટિ થઇ છે . ભારતમાં અત્યાર સુધીમાં કોવિડ -19 ના કારણે 1568 વ્યક્તિનાં મોત નીપજ્યાં છે જ્યારે ગઇકાલથી અત્યાર સુધીમાં 195 વ્યક્તિનાં મોત નીપજ્યાં છે .


    છેલ્લા 24 કલાકમાં પુષ્ટિ થયેલા કેસો અને મૃત્યુની સંખ્યામાં સૌથી વધુ વૃદ્ધિ જોવા મળી હોવાથી , રાજ્યો / કેન્દ્ર શાસિત પ્રદેશોને સલાહ આપવામાં આવી છે કે , તેઓ તમામ કેસોનું સંપર્ક ટ્રેસિંગ , સક્રિય કેસોની શોધખોળ અને તબીબી વ્યવસ્થાપનના પગલાંનું અસરકારક રીતે અમલીકરણ સુનિશ્ચિત કરે .


    કોવિડ -19 સંબંધિત ટેકનિકલ પ્રશ્નો , માર્ગદર્શિકાઓ અને સલાહસૂચનો અંગે પ્રમાણભૂત માહિતી માટે કૃપા કરીને આ વેબસાઇટની નિયમિત મુલાકાત લો : https://www.mohfw.gov.in/ .


    કોવિડ -19 સંબંધિત કોઇપણ ટેકનિકલ પ્રશ્નો technicalquery.covid19@gov.in પર અને અન્ય પ્રશ્નો ncov2019@gov.in પર ઇમેલ પણ કરી શકો છો .


    જો કોવિડ -19 સંબંધિત કોઇપણ પ્રશ્ન હોય તો , કૃપા કરીને આરોગ્ય અને પરિવાર કલ્યાણ મંત્રાલયના હેલ્પલાઇન નંબર : +91-11-23978046 અથવા 1075 ( ટૉલ ફ્રી ) પર કૉલ કરો . કોવિડ -19 અંગે રાજ્યો / કેન્દ્ર શાસિત પ્રદેશોના હેલ્પલાઇન નંબરોની યાદી https://www.mohfw.gov.in/pdf/coronvavirushelplinenumber.pdf પર ઉપલબ્ધ છે .


    *****


    

    
    (Release ID: 1621300) Visitor Counter : 51
    
    
      Read this release in: Punjabi , Telugu , English , Urdu , Hindi , Marathi , Assamese , Manipuri , Bengali , Odia , Tamil , Kannada , Malayalam