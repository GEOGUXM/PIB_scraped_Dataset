      સ્વાસ્થ્ય અને પરિવાર કલ્યાણ મંત્રાલય

      ડૉ. હર્ષવર્ધન: કોવિડ-19 સામે લડવા માટે શારીરિક અંતર અને વર્તણૂકમાં શિષ્ટાચાર સૌથી ઉત્તમ ‘સામાજિક રસી’ છે; “દર્દીઓનો સાજા થવાનો દર વધીને 37.5% થયો છે અને અત્યાર સુધીમાં 22 લાખથી વધુ પરીક્ષણો કરવામાં આવ્યા છે”
      Posted On: 17 MAY 2020 5:58PM by PIB Ahmedabad


    દેશ અત્યારે લૉકડાઉનનો ત્રીજો તબક્કો પૂર્ણ થવાના આરે છે ત્યારે , કેન્દ્રીય આરોગ્ય અને પરિવાર કલ્યાણ મંત્રી ડૉ . હર્ષવર્ધને જણાવ્યું હતું કે , “ છેલ્લા 14 દિવસમાં કેસો બમણા થવાનો દર 11.5 હતો જ્યારે છેલ્લા ત્રણ દિવસમાં તે સુધરીને 13.6 થયો છે . ” તેમણે ઉમેર્યું હતું કે , કોવિડના દર્દીઓનો મૃત્યુદર ઘટીને 3.1 % થયો છે જ્યારે સાજા થવાનો દર 37.5 % થયો છે .


    તેમણે એમ પણ ઉમેર્યું હતું કે , ( ગઇકાલ સુધીમાં ) કોવિડ -19 ના કુલ સક્રિય કેસોમાંથી 3.1 % દર્દી ICU માં , 0.45 % દર્દી વેન્ટિલેટર પર અને 2.7 % દર્દી ઓક્સિજન સપોર્ટ પર છે . 17 મે 2020 ના રોજની સ્થિતિ અનુસાર દેશમાં કોવિડ -19 ના કુલ પોઝિટીવ કેસની સંખ્યા 90,927 થઇ ગઇ છે જ્યારે સાજા થયેલા દર્દીની સંખ્યા 34,109 થઇ છે . દેશમાં અત્યાર સુધીમાં 2,872 દર્દી મૃત્યુ પામ્યા છે . છેલ્લા 24 કલાકમાં દેશમાં કોવિડ -19 ના વધુ 4,987 કેસ પોઝિટીવ હોવાની પુષ્ટિ થઇ છે .


    ડૉ . હર્ષવર્ધને જણાવ્યું હતું કે , ભારત અત્યારે નવી સામાન્ય સ્થિતિ તરફ આગળ વધી રહ્યું છે ત્યારે , વારંવાર સાબુથી ઓછામાં ઓછી વીસ સેકન્ડ સુધી હાથ ધોવા અથવા આલ્કોહોલ આધારિત સેનિટાઇઝરનો ઉપયોગ કરવો ; જાહેર જગ્યાએ ન થુંકવું ; કાર્યસ્થળ અને ટેબલટોપ જેવી વારંવાર સ્પર્શમાં આવતી સપાટીનું સેનિટાઇઝેશન કરવું ;


    હંમેશા જાહેર સ્થળે ફેસ કવર પહેરવું જેથી પોતાની જાત ઉપરાંત અન્ય લોકોની સલામતી સુનિશ્ચિત થાય અને શ્વસન સંબંધિત યોગ્ય સ્વચ્છતા જળવાય તે સુનિશ્ચિત કરવું આ બધાનું પાલન આવશ્યક છે . તેમણે જણાવ્યું હતું કે , શારીરિક અંતર આપણા માટે સૌથી અસરકારક સામાજિક રસી છે અને આથી , કોઇપણ અન્ય વ્યક્તિ સાથે સંપર્કમાં આવીએ ત્યારે ‘ દો ગજ કી દૂરી ’ એટલે કે બે મીટરનું અંતર જળવાઇ રહે અને વર્ચ્યુઅલ મિલનનું આયોજન કરીને પ્રત્યક્ષ સંપર્ક થાય તેવા સામાજિક મેળાવડાનું આયોજન સિમિત કરવામાં આવે તે સલાહભર્યું છે .


    GP/DS

    
    
    (Release ID: 1624774) Visitor Counter : 22
    
    
      Read this release in: English , Urdu , Hindi , Marathi , Manipuri , Assamese , Punjabi , Tamil , Telugu , Kannada , Malayalam