      પ્રધાનમંત્રીનું કાર્યાલય

      પ્રધાનમંત્રીશ્રી નરેન્દ્ર મોદીએ રાષ્ટ્રીય ટેકનોલોજી દિવસ પર વૈજ્ઞાનિકોને બિરદાવ્યાં
      Posted On: 11 MAY 2020 4:17PM by PIB Ahmedabad


    આજે પ્રધાનમંત્રી શ્રી નરેન્દ્ર મોદીએ દેશમાં એવા તમામ વિજ્ઞાનીઓને બિરદાવ્યાં હતાં , જેઓ અન્ય લોકોના જીવનમાં સકારાત્મક પરિવર્તનો લાવવા વિજ્ઞાન અને ટેકનોલોજીનો ઉપયોગ કરી રહ્યાં છે .


    શ્રી મોદીએ રાષ્ટ્રીય ટેકનોલોજી દિવસના પ્રસંગે ટ્વીટ કર્યું હતું .


    તેમણે કહ્યું હતું કે , “ રાષ્ટ્રીય ટેકનોલોજી દિવસ પર આપણો દેશ એ તમામ વૈજ્ઞાનિકોને સલામ કરે છે , જેઓ અન્ય લોકોનાં જીવનમાં સકારાત્મક પરિવર્તન લાવવા માટે ટેકનોલોજીનો ઉપયોગ કરે છે . આપણે આ દિવસની ઉજવણી વર્ષ 1998 માં આપણા વૈજ્ઞાનિકોએ મેળવેલી ઉત્કૃષ્ટ સફળતા માટે કરીએ છીએ . આ ભારતના ઇતિહાસમાં સીમાચિહ્નરૂપ સિદ્ધિ હતી . ”


    11 મે , 1998 ના રોજ થયેલા પોખરણના પરીક્ષણનો સંદર્ભમાં પ્રધાનમંત્રીએ કહ્યું હતું કે , એ સમયે મજબૂત રાજકીય નેતૃત્વને કારણે જ પરમાણુ પરીક્ષણ શક્ય બન્યું હતું . પ્રધાનમંત્રીએ એમના મન કી બાત કાર્યક્રમ પૈકીના એક કાર્યક્રમ દરમિયાન પરીક્ષણો વિશે એમનું અવતરણ પણ ટાંક્યું હતું .


    તેમણે કહ્યું હતું કે , “ વર્ષ 1998 માં પોખરણમાં પરીક્ષણોએ મજબૂત રાજકીય નેતૃત્વ ફરક પેદા કરી શકે છે એ પણ દર્શાવ્યું હતું . અહીં મેં પોખરણ , ભારતનાં વિજ્ઞાનીઓ અને અટલજીના નોંધપાત્ર નેતૃત્વ વિશે જે જણાવ્યું છે એ અગાઉ #MannKiBaat કાર્યક્રમોમાંથી એક કાર્યક્રમમાં જણાવ્યું હતું . ”


    વધુમાં શ્રી મોદીએ ટ્વીટ કર્યું હતું કે , “ અત્યારે ટેકનોલોજી કોવિડ -19 થી દુનિયાને મુક્ત કરવાના પ્રયાસોમાં ઘણી મદદરૂપ થઈ રહી છે . હું કોરોના વાયરસમાંથી મુક્તિ મેળવવાની વિવિધ રીતો પર સંશોધન અને નવીનતામાં મોખરે રહેલા આ તમામ લોકોને બિરદાવું છું . સ્વસ્થ અને શ્રેષ્ઠ પૃથ્વીની રચના કરવા ચાલો આપણે ટેકનોલોજીનો ઉપયોગ કરવાનું જાળવી રાખીએ . ”

    
    
    (Release ID: 1623001) Visitor Counter : 41
    
    
      Read this release in: English , Urdu , Hindi , Marathi , Manipuri , Bengali , Assamese , Punjabi , Odia , Tamil , Telugu , Kannada , Malayalam