      ગૃહ મંત્રાલય

      કેન્દ્રએ પશ્ચિમ બંગાળમાં રાહત કાર્યો અને પુનઃસ્થાપન કામગીરીની સમીક્ષા કરી
      Posted On: 25 MAY 2020 3:59PM by PIB Ahmedabad


    પશ્ચિમ બંગાળમાં અમ્ફાન ચક્રાવાતથી અસરગ્રસ્ત વિસ્તારોમાં રાહત માટે સંકલનના પ્રયાસો અને પુનઃસ્થાપનના પગલાં સતત ચાલુ રાખતા , કેબિનેટ સચિવ શ્રી રાજીવ ગૌબાની અધ્યક્ષતામાં રાષ્ટ્રીય કટોકટી વ્યવસ્થાપન સમિતિ (NCMC) ની આજે પાંચમી બેઠક યોજાઇ હતી .


    પ્રધાનમંત્રીએ પશ્ચિમ બંગાળ સરકાર દ્વારા અસરગ્રસ્ત વિસ્તારોમાં રાહત માટે લેવામાં આવેલા પગલાંનું હવાઇ નિરીક્ષણ કર્યા પછી તેમણે કરેલી જાહેરાત અનુસાર , રૂપિયા 1000 ની આર્થિક સહાય પહેલાંથી જ રાજ્ય સરકારને આપી દેવામાં આવી છે .


    પશ્ચિમ બંગાળના મુખ્ય સચિવે રાજ્યમાં રાહત કાર્યો અને પુનઃસ્થાપન કામગીરી માટે કેન્દ્ર દ્વારા આપવામાં આવેલી આ આર્થિક સહાય માટે તેમનો આભાર વ્યક્ત કર્યો હતો . રાજ્યમાં ચક્રાવાતથી અસરગ્રસ્ત વિસ્તારોમાં વીજળી અને ટેલિકોમ્યુનિકેશન ઇન્ફ્રાસ્ટ્રક્ચરના પુનઃસ્થાપનનની કામગીરીને પ્રાથમિકતાના ધોરણે હાથ ધરવામાં આવી છે . મોટાભાગના વિસ્તારોમાં ટેલિકોમ કનેક્ટિવિટી પુનઃસ્થાપિત થઇ ગઇ છે જ્યારે , સ્થાનિક વીજ વિતરણ નેટવર્કને ભારે નુકસાન થયું હોવાથી કેટલાક વિસ્તારોમાં વીજળીના વિતરણની કામગીરી સંપૂર્ણપણે પુનઃસ્થાપિત કરવામાં અસર પડી છે . કેન્દ્રીય એજન્સીઓને આસપાસના રાજ્યોમાંથી આ વિસ્તારોમાં પુનઃસ્થાપનના પ્રયાસો માટે મદદરૂપ થવા નિયુક્ત કરવામાં આવી છે .


    દરમિયાન , સૈન્યને કોલકાતામાં મદદ માટે મોકલવામાં આવ્યું છે જેથી NDRF અને SDRF ની ટીમોની સાથે સાથે રસ્તાઓ ખુલ્લા કરવાની કામગીરીમાં તેઓ પણ મદદરૂપ થઇ શકે .


    પુનઃસ્થાપનની કામગીરીમાં થયેલી પ્રગતીની નોંધ લેતા કેબિનેટ સચિવે સલાહ આપી હતી કે , સંપૂર્ણ વીજ કનેક્ટિવિટી , ટેલિકોમ સેવા અને પીવાના પાણીનો પૂરવઠો પ્રાથમિકતાના ધોરણે ફરી સામાન્ય સ્થિતિમાં થવો જોઇએ . કેન્દ્રીય એજન્સીઓ રાજ્યની જરૂરિયાત અનુસાર વધુ કોઇપણ મદદ કરવા માટે તૈયાર છે . પૂરતા પ્રમાણમાં ખાદ્યાન્નનો જથ્થો પણ તૈયાર રાખવામાં આવ્યો છે જેથી રાજ્યની માંગ અનુસાર તેનો પૂરવઠો પહોંચાડી શકાય .


    ગૃહ મંત્રાલય દ્વારા રાજ્યમાં નુકસાનનું આકલન કરવા માટે ટુંક સમયમાં કેન્દ્રીય ટીમ મોકલવામાં આવશે .


    કેબિનેટ સચિવે પણ સૂચન કર્યું હતું કે , પશ્ચિમ બંગાળ સરકારને જો કોઇપણ પ્રકારની મદદની જરૂર હોય તો તેઓ સૂચિત કરી શકે છે અને કેન્દ્રીય મંત્રાલયો / એજન્સીઓના અધિકારીઓને નિર્દેશો આપ્યા હતા કે , તેઓ રાજ્ય સરકાર સાથે નીકટતાપૂર્વક સંકલનમાં રહે જેથી ઝડપથી કોઇપણ જરૂરી મદદ પહોંચાડી શકાય .


    વીડિયો કોન્ફરન્સના માધ્યમથી યોજાયેલી NCMC ની આ બેઠકમાં પશ્ચિમ બંગાળના મુખ્ય સચિવે પણ ભાગ લીધો હતો . ગૃહ મંત્રાલય , વીજળી , ટેલિકમ્યુનિકેશન , અન્ન અને જાહેર વિતરણ , આરોગ્ય , પીવાલાયક પાણી અને સફાઇ મંત્રાલયના વરિષ્ઠિ અધિકારીઓ , HQ IDS, NDMA અને NDRF પણ આ બેઠકમા ઉપસ્થિત રહ્યા હતા .

    
    
    (Release ID: 1626736) Visitor Counter : 29
    
    
      Read this release in: English , Urdu , Hindi , Marathi , Manipuri , Assamese , Bengali , Punjabi , Tamil , Telugu , Malayalam