      ગૃહ મંત્રાલય

      પરપ્રાંતીય શ્રમિકો સરળતાથી આવનજાવન કરી શકે તે માટે વધુ ટ્રેનો દોડાવવા રાજ્યો અને રેલવે વચ્ચે સક્રિયતાપૂર્વક સંકલન થવું જરૂરી છે; જિલ્લા સત્તામંડળો અવશ્યપણે તેમની જરૂરિયાતો અંગે રેલવેને જાણ કરે
      
      વધુ બસો દોડવો – સમગ્ર રાજ્યોમાં અને એકબીજા રાજ્યોમાં સરળતાથી પરિવહન સુનિશ્ચિત કરો
      
      ચાલતા જતા લોકોને બસ/ રેલવે સ્ટેશને પહોંચવા માટે માર્ગદર્શિત કરવામાં આવે અને ત્યાં સુધીના રસ્તામાં મૂળભૂત સુવિધાઓ સાથે વિશ્રામની જગ્યાઓ બનાવો
      
      અફવાઓ દૂર કરો, ટ્રેન/ બસોના પ્રસ્થાન અંગે સ્પષ્ટતા કરો: ગૃહ મંત્રાલયે રાજ્યોને કહ્યું
      
      Posted On: 19 MAY 2020 11:43AM by PIB Ahmedabad


    કેન્દ્રીય ગૃહ મંત્રાલય (MHA) દ્વારા તમામ રાજ્યો સાથે થયેલા સંદેશાવ્યવહારમાં ટાંક્યું હતું કે , કોવિડ -19 નો ચેપ લાગવાનો ડર અને આજીવિકા જતી રહેવાની આશંકા આ બે મુખ્ય પરિબળોના કારણે ફસાયેલા પરપ્રાંતીય શ્રમિકો તેમના વતન રાજ્યમાં જવા માટે પ્રેરાઇ રહ્યા છે . પરપ્રાંતીય શ્રમિકોની મુશ્કેલીઓ દૂર કરવા માટે , આ સંદેશાવ્યવહારમાં રાજ્ય સરકારો લઇ શકે તેવા સંખ્યાબંધ પગલાં પર ભાર મૂકવામાં આવ્યો હતો અને કેન્દ્ર સાથે સક્રિયતાપૂર્વક સંકલન કરવાનું જણાવવામાં આવ્યું હતું . તેની વિગતો નીચે મુજબ છે :

      * રાજ્યો અને રેલવે મંત્રાલય વચ્ચે સક્રિયપણે સંકલન કરીને વધુ વિશેષ ટ્રેનોનું પરિચાલન કરવામાં આવે ;
      * પરપ્રાંતીય શ્રમિકોના પરિવહન માટે બસોની સંખ્યામાં વધારો કરવામાં આવે ; પરપ્રાંતીય શ્રમિકોને લઇને જતી બસોને આંતર રાજ્ય સરહદેથી પ્રવેશની મંજૂરી આપવામાં આવે ;
      * ટ્રેનો / બસોના પ્રસ્થાન અંગે લોકોમાં વધુ સ્પષ્ટતા લાવવામાં આવે કારણ કે સ્પષ્ટતાના અભાવની સાથે સાથે અફવાઓ ફેલાવાથી લોકોમાં ભારે અજંપો ઉભો થાય છે ;
      * જ્યાં પરપ્રાંતીય શ્રમિકો પહેલાંથી જ પગપાળા જવા માટે રવાના થઇ ગયા છે ત્યાં રાજ્યો દ્વારા રસ્તામાં તેમને પૂરતા પ્રમાણમાં સેનિટેશન , ભોજન અને આરોગ્ય સંભાળ સાથે વિશ્રામ સ્થળો ઉભા કરવામાં આવે ;
      * જિલ્લા સત્તામંડળો પગપાળા જઇ રહેલા આવા શ્રમિકોને વિશ્રામ સ્થળોમાં જવા માટે અને નજીકમાં બસ ટર્મનિસ અથવા રેલવે સ્ટેશન ખાતે પરિવહનની સુવિધા ઉભી કરીને ત્યાં જવા માટે માર્ગદર્શિત કરી શકે છે ;
      * પરપ્રાંતીય શ્રમિકોમાં મહિલાઓ , બાળકો અને વૃદ્ધિ લોકોની ચોક્કસ જરૂરિયાતો પર વિશેષ ધ્યાન આપવામાં આવે ;
      * વિશ્રામના સ્થળો વગેરે જગ્યાએ જિલ્લા સત્તામંડળો NGO ને સામેલ કરી શકે છે જેથી વિશ્રામના સ્થળોએ લાંબા સમય સુધી ક્વૉરેન્ટાઇનમાં રાખવામાં આવશે તેવી માન્યતાઓ દૂર કરી શકાય . કામદારો જ્યાં છે ત્યાં જ રહેવા માટે પણ તેમને પ્રોત્સાહિત કરી શકાય ;
      * પરપ્રાંતીય શ્રમિકોના નામ , સરનામાં અને સંપર્ક નંબર સાથે તેમની યાદી તૈયાર કરવી . આનાથી જરૂર પડ્યે સંપર્ક ટ્રેસિંગમાં મદદ મળી શકે છે .

    એકપણ શ્રમિક તેમના વતન રાજ્યમાં જવા માટે જમીન માર્ગે અથવા રેલવે ટ્રેક પર ચાલતા ન જાય તે જિલ્લા સત્તામંડળો આવશ્યકપણે સુનિશ્ચિત કરે તે બાબત પર આ સંદેશાવ્યવહારમાં પુનરોચ્ચાર કરવામાં આવ્યો હતો . તેઓ જરૂરિયાત અનુસાર ટ્રેનો દોડાવવા માટે રેલવે મંત્રાલયને વિનંતી કરી શકે છે .


    રાજ્યો સાથે થયેલો સત્તાવાર સંદેશાવ્યવહાર જોવા માટે અહીં ક્લિક કરો


    GP/DS

    
    
    (Release ID: 1625123) Visitor Counter : 24
    
    
      Read this release in: English , Urdu , Hindi , Marathi , Bengali , Manipuri , Punjabi , Odia , Tamil , Telugu , Kannada , Malayalam
    
    
    

*