      ઉપરાષ્ટ્રપતિ સચિવાલય

      રાજ્યસભાના અધ્યક્ષ અને લોકસભાના અધ્યક્ષે કોવિડ અને સંસદીય સમિતિઓની બેઠકો યોજી
      Posted On: 07 MAY 2020 5:12PM by PIB Ahmedabad


    ભારતના ઉપરાષ્ટ્રપતિ અને રાજ્યસભાના અધ્યક્ષ શ્રી એમ વૈંકયાનાયડુએ ઉપરાષ્ટ્રપતિના નિવાસસ્થાને લોકસભાના અધ્યક્ષ શ્રી ઓમ બિરલા સાથે એક બેઠક યોજી હતી અને એમાં દેશમાં કોવિડ -19 રોગ સાથે સંબંધિત સ્થિતિની ચર્ચા કરી હતી . આ બેઠકમાં સાંસદોએ ભજવેલી ભૂમિકા અને સંસદની સમિતિઓની બેઠક યોજવાની વ્યવહારિકતાના મુદ્દે પણ ચર્ચા થઈ હતી .


    બંને પ્રીસાઇડિંગ અધિકારીઓએ સંતોષ સાથે નોંધ્યું હતું કે , સાંસદો કોરોનાવાયરસ સામેની લડતમાં સક્રિય હોવાની સાથે કલ્યાણકારક કાર્યો કરવા અને વિવિધ માનવતાવાદી પ્રવૃત્તિઓને ટેકો આપી રહ્યાં છે . તેઓ સરકાર અને નાગરિક સમાજ એમ બંને સસ્થાઓએ હાથ ધરેલા સમાજોપયોગી કાર્યોમાં સાથસહકાર આપી રહ્યાં છે . તેમણે આનંદ સાથે નોંધ્યું હતું કે , જે પ્રજાએ તેમને સાંસદો બનાવ્યાં છે એ પ્રજાને સૌથી વધુ જરૂર છે ત્યારે તેઓ તેમની સાથે હોય છે .


    શ્રી નાયડુ અને શ્રી બિરલાએ પ્રવર્તમાન સ્થિતિમાં અને દેશભરમાં પ્રવાસ પર નિયંત્રણોનાં સદર્ભમાં વહેલામાં વહેલી તકે વિવિધ સંસદીય સમિતિઓની બેઠકો યોજવાની વ્યવહારિકતાના મુદ્દે પણ ચર્ચા કરી હતી . તેમણે અનુભવ્યું હતું કે , જો નજીકના સમયમાં સમિતિની નિયમિત બેઠકો યોજવા જેવી સ્થિતિ ન હોય , તો આ પ્રકારની બેઠકો યોજવાના વૈકલ્પિક માધ્યમો ચકાસી શકાશે .


    આ રીતે તેમણે બંને ગૃહોના જનરલ સેક્રેટરીઓને સંસદના બંને ગૃહોની કામગીરીના હાલના નિયમોને ધ્યાનમાં રાખીને વીડિયો કોન્ફન્સિંગ દ્વારા સંસદીય સમિતિઓની બેઠકો યોજવાના ફાયદા અને નુકસાનની વિગતવાર ચકાસણી કરવાની , આ પ્રકારની વર્ચ્યુઅલ બેઠકોના સંબંધમાં વિવિધ દેશોની પ્રેક્ટિસ અને અનુભવોની તથા આ પ્રકારની બેઠકો માટે જરૂરી સુરક્ષિત ટેકનોલોજી પ્લેટફોર્મને સક્ષમ બનાવવા જરૂરી સમય ચકાસવાની સૂચના આપી છે . સંસદના બે ઉચ્ચ અધિકારીઓનો રિપોર્ટ આ બાબતે બંને પ્રીસાઇડિંગ અધિકારીઓ દ્વારા નિર્ણય લેવા માટે આધારરૂપ બનશે .


    GP/DS

    
    
    (Release ID: 1621923) Visitor Counter : 40
    
    
      Read this release in: English , Urdu , Marathi , Hindi , Assamese , Manipuri , Bengali , Punjabi , Odia , Tamil , Telugu , Kannada , Kannada , Malayalam