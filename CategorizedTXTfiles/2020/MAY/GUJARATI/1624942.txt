      માનવ સંસાધન વિકાસ મંત્રાલય

      કેન્દ્રીય માનવ સંસાધન વિકાસ મંત્રીએ ધોરણ 10 અને 12 માટે બાકી રહેલી પરીક્ષાઓની તારીખની જાહેરાત કરી
      Posted On: 18 MAY 2020 5:04PM by PIB Ahmedabad


    કેન્દ્રીય માનવ સંસાધન વિકાસ મંત્રી શ્રી રમેશ પોખરીયાલ ‘ નિશંકે ’ આજે નવી દિલ્હીમાં ધોરણ 10 અને 12 ની CBSE ની બાકીની પરીક્ષાઓની તારીખની જાહેરાત કરી છે . મંત્રીએ જણાવ્યું હતું કે ધોરણ 10 ની આ પરીક્ષાઓ માત્ર ઉત્તર પૂર્વ દિલ્હીના વિદ્યાર્થીઓ માટે જ આયોજિત કરવામાં આવશે જ્યારે ધોરણ 12 ની પરીક્ષાઓ ઉત્તર પૂર્વ દિલ્હી સહીત સમગ્ર દેશના વિદ્યાર્થીઓ માટે આયોજિત કરવામાં આવશે . તમામ પરીક્ષાઓ સવારે 10: ૩૦થી લઈને બપોરના 1: ૩૦ વાગ્યા સુધીના સમયગાળા દરમિયાન યોજવામાં આવશે .


    https://twitter.com/DrRPNishank/status/1262287732883156994?s=19


    https://twitter.com/DrRPNishank/status/1262289406871781376?s=20


    અગાઉ મે 5 ના રોજ વિદ્યાર્થીઓ સાથે કરવામાં આવેલ વેબિનાર સંવાદ દરમિયાન શ્રી પોખરીયાલે જણાવ્યું હતું કે CBSE ની ધોરણ 10 અને 12 ની બાકીની પરીક્ષાઓ જુલાઈ 1 થી 15 ની વચ્ચે યોજવામાં આવશે .


    આ પ્રસંગે શ્રી પોખરીયાલે જણાવ્યું હતું કે માનવ સંસાધન વિકાસ મંત્રાલય એ બાબત પ્રત્યે સંપૂર્ણ રીતે પ્રતિબદ્ધ હતું કે પરીક્ષાની તારીખોની જ્યારે જાહેરાત કરવામાં આવે તો વિશેષ કાળજી લેવામાં આવે કે વિદ્યાર્થીઓને પરીક્ષાની તૈયારી કરવા માટે પુરતો સમય આપવામાં આવે અને હવે વિદ્યાર્થીઓ તેમની તૈયારી ઉપર બરાબર ધ્યાન આપી શકશે . મંત્રીશ્રી એ ઉમેર્યું હતું કે આ ઉપરાંત અમે CBSE ને પણ એ બાબતનું ધ્યાન રાખવાની સુચના આપી છે કે પરીક્ષાઓનું આયોજન કરતી વખતે સોશ્યલ ડિસ્ટન્સિંગનું પાલન કરવામાં આવે જેથી વિદ્યાર્થીઓ અને શિક્ષકોના આરોગ્યની ખાતરી કરી શકાય . મંત્રીએ પરીક્ષાઓ માટે વિદ્યાર્થીઓને શુભેચ્છાઓ પણ પાઠવી હતી .


    Click here for class X exam date sheet


    Click here for class XII exam date sheet


    GP/DS

    
    
    (Release ID: 1624942) Visitor Counter : 74
    
    
      Read this release in: Tamil , Telugu , English , Urdu , Hindi , Marathi , Manipuri , Bengali , Punjabi , Odia , Kannada , Malayalam