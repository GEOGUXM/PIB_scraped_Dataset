      PIB Headquarters

      પશ્ચિમ રેલ્વે અને આઈઆરસીટીસી ના મિશન ફૂડ ડિસ્ટ્રિબ્યુશન હેઠળ છેલ્લા 45 દિવસમાં 5.27 લાખ જરૂરિયાતમંદોને લાભ મળ્યો
      Posted On: 13 MAY 2020 4:42PM by PIB Ahmedabad


    જીવલેણ કોરોનોવાયરસ રોગચાળાને લીધે દેશવ્યાપી લોકડાઉન હોવા છતાં , નોંધપાત્ર કામગીરી કરવા માટે વાણિજય અને આરપીએફ કર્મચારીઓ સાથે વેસ્ટર્ન રેલ્વે અને ભારતીય રેલ્વે કેટરિંગ અને ટૂરિઝમ કોર્પોરેશન ( આઈઆરસીટીસી ) તેમની મર્યાદાથી પણ વધારે સેવા કાર્ય કરીને આગળ વધી રહ્યા છે . પશ્ચિમ રેલ્વે અને આઈઆરસીટીસીના સંયુક્ત સેવા અભિયાન " મિશન ફૂડ ડિસ્ટ્રિબ્યુશન " 12 મે , 2020 ના રોજ તેના 45 મા દિવસે પશ્ચિમ રેલ્વેના 6 મંડળો પર 5.27 લાખ ફૂડ પેકેટ નુ વિતરણ કરવામાં આવ્યું. આરપીએફ અને વાણિજ્યિક વિભાગ ઉપરાંત જી . આર . પી ., રાજ્ય સરકારો , જિલ્લા વહીવટ અને એન . જી . ઓ . ની સહાયથી ખાદ્ય પદાર્થોનું વિતરણ કરવામાં આવી રહ્યું છે . બધા સંબંધિત લોકો દ્વારા સામાજિક અંતર અને સ્વચ્છતાના પાસા યોગ્ય રીતે સુનિશ્ચિત કરવામાં આવી રહ્યા છે .


    પશ્ચિમ રેલ્વેના મુખ્ય જનસંપર્ક અધિકારી શ્રી રવિન્દ્ર ભાકર દ્વારા જારી કરાયેલ એક અખબારી યાદી મુજબ , પશ્ચિમ રેલ્વે અને આઈઆરસીટીસી ના સંયુક્ત મિશન 12 મે , 2020 ના રોજ 45 મા દિવસે પ્રવેશ્યું . નોંધનીય છે કે આ મિશનની શરૂઆત 29 માર્ચ , 2020 ના રોજ કરવામાં આવી હતી . જેમાં છેલ્લા 45 દિવસમાં પશ્ચિમ રેલ્વે દ્વારા વિવિધ જરૂરીયાતમંદો અને નિસહાય લોકોને કુલ 5.27 લાખ ફૂડ પેકેટ નુ તમામ છ મંડળ માં વિતરણ કરાયું હતું . તેમાંથી 2.55 લાખ ફૂડ પેકેટોનો મોટો ભાગ આઈઆરસીટીસીના


    વેસ્ટ ઝોન દ્વારા મુંબઇ સેન્ટ્રલ અને અમદાવાદ સ્થિત તેના બેઝ કિચન દ્વારા બનાવવામાં આવ્યા હતા . આ મિશનને ચાલુ રાખવા માટે , 12 મે 2020 ના રોજ , પશ્ચિમ રેલ્વેના છ મંડળ માં કુલ 6930 ફૂડ પેકેટનું વિતરણ કરવામાં આવ્યું હતું . આઈઆરસીટીસીના સામુદાયિક ભોજન ઉપરાંત મુંબઇ સેન્ટ્રલ ડિવીઝનના વાણિજય કર્મચારીઓએ મુંબઈ વિભાગના વિવિધ સ્થળોએ બિન - સરકારી સંસ્થાઓ ના સહયોગ દ્વારા 1225 ભોજનના પેકેટનું વિતરણ કર્યું હતું , જ્યારે આઈઆરસીટીસી સિવાય અમદાવાદ મંડળે 2825 ભોજનના પેકેટ નું વિતરણ કર્યુ હતું . વડોદરા વિભાગ દ્વારા વડોદરા શહેરમાં અક્ષય પાત્ર ફાઉન્ડેશન દ્વારા 1510 ફૂડ પેકેટનું વિતરણ કરાયું છે . વરતેજ રેલ્વે સ્ટેશન પર પશ્ચિમ રેલ્વેના સ્થાનિક સ્ટાફ અને એનજીઓ દ્વારા 180 ફૂડ પેકેટનું વિતરણ કરાયું હતું . રાજકોટ ડિવિઝનના સુરેન્દ્ર નગર અને હાપામાં સાંઈ સેવા ટ્રસ્ટ અને હાલારામ સેવા ટ્રસ્ટના સહયોગથી 40 ફૂડ પેકેટનું વિતરણ કરવામાં આવ્યું હતું , રતલામ મંડળના વિવિધ સ્ટેશનો પર 210 ફૂડ પેકેટનું વિતરણ કરાયું હતું . વાપીના જૈન સંઘ દ્વારા વાપી સ્ટેશન પર હાઉસકીપિંગ સ્ટાફ , પાર્સલ લોડરો અને અન્ય કર્મચારીઓને 50 પેકેટ ફૂડનું વિતરણ કરાયું હતું . જૈન સોશ્યલ ગ્રુપ , મુંબઇ દ્વારા મુંબઇ સેન્ટ્રલના પરિચર સદન , આઈઓડબ્લ્યુ સ્ટાફ , કાર શેડ સ્ટાફ વગેરેને 100 ફૂડ પેકેટનું વિતરણ કરાયું . પશ્ચિમ રેલ્વેના વાણિજ્યિક કર્મચારીઓએ ચર્ની રોડ અને માટુંગા રોડ સ્ટેશન નજીક વિવિધ ફૂડ પેકેટનું વિતરણ પણ કર્યું હતું .

    
    
    (Release ID: 1623557) Visitor Counter : 18