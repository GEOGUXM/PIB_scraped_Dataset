      પ્રધાનમંત્રીનું કાર્યાલય

      પ્રધાનમંત્રી 7 મે 2020ના રોજ બુદ્ધ પૂર્ણિમા નિમિત્તે વર્ચ્યુઅલ વેસાક વૈશ્વિક ઉજવણીમાં ભાગ લેશે
      
      શ્રી નરેન્દ્ર મોદી આ પ્રસંગે મુખ્ય સંબોધન પણ કરશે

      Posted On: 06 MAY 2020 8:45PM by PIB Ahmedabad

    પ્રધાનમંત્રી શ્રી નરેન્દ્ર મોદી આવતીકાલે 7 મે 2020 ના રોજ બુદ્ધ પૂર્ણિમા નિમિત્તે ઉજવણીમાં ભાગ લેશે .


    ભારત સરકારનું સંસ્કૃતિ મંત્રાલય , વૈશ્વિક બૌદ્ધ છત્ર સંસ્થા આંતરરાષ્ટ્રીય બૌદ્ધ પરિસંઘ (IBC) ના સહયોગથી વર્ચ્યુઅલ પ્રાર્થના કાર્યક્રમનું આયોજન કરી રહ્યું છે જેમાં દુનિયાભરમાંથી બૌદ્ધ સંઘોના તમામ સર્વોચ્ચ વડાઓ પણ ભાગ લઇ રહ્યા છે .


    પ્રધાનમંત્રી શ્રી નરેન્દ્ર મોદી સવારે આ કાયક્રમમાં મુખ્ય સંબોધન આપશે .


    સમગ્ર દુનિયામાં કોવિડ -19 મહામારીની અસરને ધ્યાનમાં રાખીને વર્ચ્યુઅલ વેસાક દિવસ દ્વારા બુદ્ધ પૂર્ણિમાની ઉજવણીનું આયોજન કરવામાં આવ્યું છે .


    આ કાર્યક્રમનું આયોજન કોવિડ -19 યોદ્ધાઓ તરીકે અગ્ર હરોળમાં રહીને કામ કરી રહેલા આરોગ્ય કર્મચારીઓ અને આ બીમારી સામે લડી રહેલા પીડિતોના માનમાં કરવામાં આવી રહ્યું છે .


    આ પ્રસંગે પ્રાર્થના સમારંભોમાં નેપાળના પવિત્ર લુંબિની ગાર્ડન , ભારતમાં બોધીગયામાં મહાબોધી મંદિર , ભારતમાં સારનાથ ખાતે મુલગંધ કુટી વિહાર , ભારતમાં કુશીનગર ખાતે પરિનિર્વાણ સ્તૂપ , શ્રીલંકામાં આવેલા પવિત્ર તેમજ ઐતિહાસિક અનુરાધાપુરા સ્તૂપ ખાતે રુવાન્વેલી મહા સેયામાંથી પવિત્ર મંત્રોચ્ચાર અને , નેપાળમાં આવેલા બૌધનાથ , સ્વયંભૂ , નમો સ્તૂપ તેમજ અન્ય લોકપ્રિય બૌદ્ધિસ્ટ સ્થળોએથી પવિત્ર પ્રાર્થનાનું લાઇવ સ્ટ્રિમિંગ કરવામાં આવશે .


    સાંસ્કૃતિક મંત્રી અને પર્યટન મંત્રી શ્રી પ્રહલાદસિંહ પટેલ અને લઘુમતી તેમજ યુવા બાબતો અને રમતગમત રાજ્યમંત્રી શ્રી કિરેન રિજિજુ આ કાર્યક્રમમાં ભાગ લેશે .


    વેસાક – બુદ્ધ પૂર્ણિમાને ગૌતમ બુદ્ધની જન્મતિથિ , જ્ઞાન પ્રાપ્તિ અને મહા પરિનિર્વાણના દિવસ તરીકે અત્યંત પવિત્ર પર્વ માનવામાં આવે છે .


    GP/DS


    

    
    (Release ID: 1621743) Visitor Counter : 25
    
    
      Read this release in: Punjabi , Malayalam , Marathi , Assamese , Bengali , English , Urdu , Hindi , Manipuri , Odia , Tamil , Telugu , Kannada