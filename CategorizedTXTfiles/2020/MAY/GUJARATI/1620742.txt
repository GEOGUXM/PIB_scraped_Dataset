      શ્રમ અને રોજગાર મંત્રાલય

      EPFOના કર્મચારીઓએ PM CARES ભંડોળમાં રૂપિયા 2.5 કરોડનું યોગદાન આપ્યું
      Posted On: 03 MAY 2020 5:12PM by PIB Ahmedabad


    કર્મચારી ભવિષ્ય નિધિ સંગઠન (EPFO) પણ કોવિડ -19 મહામારીના કારણે ઉભી થયેલી રાષ્ટ્રીય કટોકટીને નિવારવાની સરકારની પહેલમાં સહકાર માટે આગળ આવ્યું છે અને આ સંગઠનના કર્મચારીઓએ સ્વેચ્છાએ આપેલા એક દિવસના પગારની રૂપિયા 2.5 કરોડની રકમ PM CARES ભંડોળમાં યોગદાન પેટે આપી છે . EPFO દુનિયાનું સૌથી મોટું સામાજિક સુરક્ષા સંગઠન છે જે શક્ય હોય તેવા તમામ પ્રકારે રાષ્ટ્રની સેવામાં મદદ કરવા માટે પ્રતિબદ્ધ છે .


    કોવિડ -19 ને વિશ્વ આરોગ્ય સંગઠન દ્વારા મહામારી જાહેર કરવામાં આવી છે અને તેના કારણે લાખો ભારતીયોના આરોગ્ય અને આર્થિક સુરક્ષાનો ગંભીર પડકાર ઉભો થયો છે . કોઇપણ પ્રકારની કટોકટી અથવા મુશ્કેલ સ્થિતિને પહોંચી વળવાના આશય સાથે ભારત સરકાર દ્વારા ‘ આપત્તિની પરિસ્થિતિમાં પ્રધાનમંત્રીનું નાગરિકોને સહાય અને રાહત માટે ભંડોળ ’ (PM CARES ભંડોળ ) નામથી સાર્વજનિક સખાવતી ટ્રસ્ટ ઉભું કરવામાં આવ્યું છે .


    EPFO ના અધિકારીઓ અને સ્ટાફ , PMGKY અંતર્ગત કરવામાં આવેલા કોવિડ દાવાઓ સહિત તમામ પ્રકારના EPF ઉપાડના દાવાઓને ઝડપથી નિકાલ લાવવા માટે વિશેષ પ્રયાસો કરીને સરકારના પ્રયાસોમાં યોગદાન આપી રહ્યા છે .


    GP/DS


    

    
    (Release ID: 1620742) Visitor Counter : 22
    
    
      Read this release in: English , Urdu , Hindi , Bengali , Assamese , Punjabi , Odia , Tamil , Telugu , Kannada