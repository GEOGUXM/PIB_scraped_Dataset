      પ્રધાનમંત્રીનું કાર્યાલય

      પ્રધાનમંત્રીએ “અર્થ ગંગા પરિયોજના”ની સમીક્ષા કરી: અસંતુલનનું નિવારણ; લોકોનું જોડાણ
      Posted On: 15 MAY 2020 8:00PM by PIB Ahmedabad


    પ્રધાનમંત્રી શ્રી નરેન્દ્ર મોદીએ આજે “ અર્થ ગંગા પરિયોજના ” અંતર્ગત અમલમાં મૂકવાની યોજનાઓની સમીક્ષા કરી હતી .


    પ્રધાનમંત્રી શ્રી નરેન્દ્ર મોદીએ 14 ડિસેમ્બર 2019 ના રોજ કાનપુર ખાતે રાષ્ટ્રીય ગંગા પરિષદની પ્રથમ બેઠક દરમિયાન ગંગા નદીના કાંઠા વિસ્તારોમાં આર્થિક પ્રવૃત્તિઓમાં નવી ઉર્જાનો સંચાર કરવા માટે ‘ અર્થ ગંગા ’ નામની એક પરિયોજનાના અમલીકરણનો સંકલ્પ કર્યો હતો .


    જળમાર્ગ વિકાસ પરિયોજના (JMVP) નો ઉદ્દેશ્ય ગંગા નદીને દિશાસૂચનાના એક સલામત માધ્યમ તરીકે વિકસાવવાનો છે અને વિશ્વ બેંકની ટેકનિકલ તેમજ આર્થિક સહાયની મદદથી આ પરિયોજનાનું અમલીકરણ થઇ રહ્યું છે . ‘ અર્થ ગંગા પરિયોજના ’ માં JVMP નું પુનઃએન્જિનિયરિંગ કરીને તેમાં ગંગા નદીના કાંઠાની આસપાસના વિસ્તારોમાં આર્થિક પ્રવૃત્તિઓ પર ધ્યાન કેન્દ્રિત કરીને સ્થાનિક સમુદાયોને પણ તેમાં સામેલ કરવાનો સંકલ્પ કરવામાં આવ્યો છે .


    સામુદાયિક સ્તરે આર્થિક પ્રવૃત્તિઓને વેગ આપવા માટે “ અર્થ ગંગા પરિયોજના ” અંતર્ગત ગંગામાં નાના જેટ્ટી ( તરાપા ) ઉભા કરવામાં આવશે જેથી ઉત્તરપ્રદેશ , બિહાર , ઝારખંડ અને પશ્ચિમ બંગાળમાં ગંગા કાંઠાના વિસ્તારોમાં આર્થિક પ્રવૃત્તિઓને વેગ આપી શકાય . અંદાજે 40 તરતા જેટ્ટી અને રો - રો ટર્મિનલની 10 જોડી આ ચાર રાજ્યોમાં ગંગા પટ્ટાના વિસ્તારોમાં ગંગા નદીમાં તૈયાર કરવાની યોજના છે . આ સુવિધાના કારણે ખેડૂતોને સ્થાનિક ઉત્પાદનોની હેરફેર કરવામાં જે ખર્ચ થઇ રહ્યો છે તેમાં નોંધપાત્ર ઘટાડો થશે .


    ‘ અર્થ ગંગા ’ પરિયોજનાથી વ્યાપાર અને બજાર સુધીની પહોંચના સંદર્ભમાં વિવિધ લાભો આપવા ઉપરાંત , સ્થાનિક સમુદાયોના આર્થિક ઉત્કર્ષ અને મુસાફરોને પરિવહનની સુવિધા પણ થતા , મોટાપાયે કૌશલ્યવાન લોકોની પ્રગતિ સુનિશ્ચિત થશે અને જાહેર / ખાનગી ક્ષેત્રના ક્ષમતા વિકાસમાં પણ વધારો થશે . “ અર્થ ગંગા પરિયોજના ” થી ગંગા બેઝિન પ્રદેશમાં આર્થિક વિકાસ વધશે અને તેનાથી આગામી 5 વર્ષમા રૂપિયા 1000 કરોડથી વધુ આર્થિક લાભ થશે .


    જહાજ રાજ્યમંત્રી ( સ્વતંત્ર પ્રભાર ) શ્રી મનસુખ એલ . માંડવિયા પણ આ બેઠક દરમિયાન ઉપસ્થિત રહ્યા હતા .


    GP/DS


    

    
    (Release ID: 1624646) Visitor Counter : 33
    
    
      Read this release in: Kannada , Odia , Tamil , English , Manipuri