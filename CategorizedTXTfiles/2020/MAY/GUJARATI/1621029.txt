      સંરક્ષણ મંત્રાલય

      DRDO એ યુવી ડિસઇન્ફેક્શન ટાવર ઉપકરણ ‘યુવી બ્લાસ્ટર’ વિકસાવ્યું
      Posted On: 04 MAY 2020 5:13PM by PIB Ahmedabad


    સંરક્ષણ સંશોધન અને વિકાસ સંસ્થા ( ડીઆરડીઓ ) એ ઊંચું ઇન્ફેક્શન ધરાવતા જોખમકારક વિસ્તારોનું ઝડપથી અને રસાયણમુક્ત ડિસઇન્ફેક્શન કરવા માટે અલ્ટ્રા વાયોલેટ ( યુવી ) ડિસઇન્ફેક્શન ટાવર વિકસાવ્યાં છે .


    યુવી બ્લાસ્ટર નામનું ઉપકરણ એરિયા સેનિટાઇઝર છે . આ ઉપકરણને દિલ્હીમાં ડીઆરડીઓની ટોચની પ્રયોગશાળા લેસર સાયન્સ એન્ડ ટેકનોલોજી સેન્ટર ( એલએએસટીઇસી ) એ ગુરુગ્રામ સ્થિત ન્યૂ એજ ઇન્સ્ટ્રુમેન્ટ્સ એન્ડ મટિરિયલ્સ પ્રાઇવેટ લિમિટેડની મદદથી વિકસાવ્યું છે .


    યુવી બ્લાસ્ટર ઇલેક્ટ્રોનિક ઉપકરણ , કમ્પ્યુટર્સ તથા પ્રયોગશાળાઓ અને ઓફિસોમાં અન્ય સાધનો જેવી હાઈ ટેક સર્ફેસ માટે ઉપયોગ છે , જેનું રાસાયણિક પદ્ધતિ સાથે ડિસઇન્ફેક્શન કરવું ઉચિત નથી . આ પ્રોડક્ટ એરપોર્ટ , શોપિંગ મોલ , મેટ્રો , હોટેલ , કારખાના , ઓફિસો વગેરે જેવા લોકોના વધારે પ્રવાહ ધરાવતા એરિયા માટે પણ અસરકારક છે .


    યુવી આધારિત એરિયા સેનિટાઇઝરનો ઉપયોગ વાઇફાઇ લિન્કનો ઉપયોગ કરીને લેપટોપ / મોબાઇલ ફોન દ્વારા રિમોટ ઓપરેશન દ્વારા થઈ શકે છે . આ ઉપકરણ છ લેમ્પ ધરાવે છે . દરેક લેમ્પ 360 ડિગ્રી ઇલ્યુમિનેશન માટે 254 એનએમ વેવલેંગ્થ પર 43 વોટ યુવી - સી પાવર ધરાવે છે . રૂમમાં વિવિધ જગ્યાઓ પર આ ઉપકરણને મૂકીને આશરે 12 x 12 ફીટની રૂમને ડિસઇન્ફેક્ટ કરવા આશરે 10 મિનિટ અને 400 ચોરસ ફીટની રૂમ માટે 30 મિનિટ લાગે છે .


    ઉપરાંત રૂમ અચાનક ખુલવાથી કે માનવીય હસ્તક્ષેપ થવાથી આ સેનિટાઇઝર બંધ થઈ જાય છે . આ ઉપકરણની સલામતીની અન્ય એક ખાસિયત આર્મ ઓપરેશનની ચાવી છે .


    GP/DS


    

    
    (Release ID: 1621029) Visitor Counter : 96
    
    
      Read this release in: English , Marathi , Urdu , Hindi , Bengali , Manipuri , Punjabi , Odia , Tamil , Telugu , Kannada , Malayalam