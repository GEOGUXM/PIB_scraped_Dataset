      સ્વાસ્થ્ય અને પરિવાર કલ્યાણ મંત્રાલય

      કોવિડ-19 અપડેટ
      
      રિકવરી રેટ સુધરીને 42.4 ટકા થયો
      
      ગઇકાલે 1,16,041 નમૂનાનું પરીક્ષણ થયું હતું
      Posted On: 27 MAY 2020 5:03PM by PIB Ahmedabad


    રાજ્ય સરકારો / કેન્દ્રશાસિત પ્રદેશો સાથે ભારત સરકારે તબક્કાવાર , સાવચેતી સ્વરૂપે અને અતિ સક્રિય અભિગમ દ્વારા કોવિડ -19 ના નિવારણ , નિયંત્રણ અને સારવાર માટે કેટલાંક પગલાં લીધા છે . આ પગલાઓની નિયમિત સમીક્ષા થાય છે અને એના પર ઉચ્ચ સ્તરે નજર રાખવામાં આવે છે .


    લોકડાઉનથી એકથી વધારે ફાયદા થયા છે અને તેમાં સૌથી મહત્ત્વપૂર્ણ લાભ એ છે કે , એનાથી રોગના પ્રસારની ગતિ ધીમી પડી છે . આંકડાશાસ્ત્ર અને કાર્યક્રમ અમલીકરણ મંત્રાલયે વ્યક્ત કરેલા વિવિધ અંદાજો મુજબ , મોટી સંખ્યામાં મૃત્યુ અને કેસો ટાળી શકાયા છે . સાથે સાથે લોકડાઉનના સમયગાળા દરમિયાન કોવિડ -19 સંબંધિત ચોક્કસ આરોગ્યલક્ષી માળખાગત સુવિધાનો વિકાસ થયો છે ; ઓનલાઇન ટ્રેનિંગ મોડ્યુલ્સ અને વેબિનારો દ્વારા માનવ સંસાધનની ક્ષમતાનો વિકાસ થયો છે ; પરીક્ષણ ક્ષમતામાં વધારો થયો છે ; સપ્લાય , ઇક્વિપમેન્ટ , ઓક્સિજનમાં વધારો થયો છે ; પ્રસ્તુત માર્ગદર્શિકાઓ ઇશ્યૂ થઈ છે , પ્રમાણભૂત તૈયારી , સર્ક્યુલેટેડ , સ્વીકૃત , પ્રેક્ટિસ અપનાવવામાં આવી છે ; નિદાન , દવાનું પરીક્ષણ , રસી સંશોધનનો વિકાસ થયો છે ; અને ટેકનિકલ મોરચે વધારે કોન્ટેક્ટ ટ્રેસિંગ સાથે સર્વેલન્સ સિસ્ટમ મજબૂત થઈ છે , આરોગ્ય સેતુ જેવા ટૂલ સાથે ઘરેઘરે સર્વે હાથ ધરવામાં સફળતા મળી છે .


    લોકડાઉન દરમિયાન કોવિડ -19 માટે જરૂરી આરોગ્યલક્ષી માળખાગત સુવિધાનાં વ્યવસ્થાપનમાં વધારો થયો છે . 27 મે , 2020 સુધી 930 ડેડિકેટેડ કોવિડ હોસ્પિટલોમાં 1,58,747 આઇસોલેશન બેડ , 20,355 આઇસીયુ બેડ અને 69,076 ઓક્સિજન સપોર્ટેડ બેડ ઉપલબ્ધ થયા છે . 2,362 ડેડિકેટેડ કોવિડ હેલ્થ સેન્ટર્સ , જેમાં 1,32,593 આઇસોલેશન બેડ ; 10,903 બેડ અને 45,562 ઓક્સિજન સપોર્ટેડ બેડ કાર્યરત થયા છે . અત્યારે દેશમાં કોવિડ -19 નો સામનો કરવા 6,52,830 બેડ સાથે 10,341 ક્વારેન્ટાઇન સેન્ટર્સ અને 7,195 કોવિડ કેર સેન્ટર ઉપલબ્ધ છે . કેન્દ્ર સરકારે રાજ્ય સરકારો / કેન્દ્રશાસિત પ્રદેશો / કેન્દ્ર સરકારની સંસ્થાઓને 113.58 લાખ એન 95 માસ્ક અને 89.84 લાખ પર્સનલ પ્રોટેક્ટિવ ઇક્વિપમેન્ટ ( પીપીઇ ) પણ પ્રદાન કર્યા છે . દેશમાં 435 સરકારી પ્રયોગશાળા અને 189 ખાનગી પ્રયોગશાળા ( કુલ 624 પ્રયોગશાળાઓ ) ઓ સાથે પરીક્ષણ ક્ષમતામાં વધારો થયો છે . અત્યાર સુધી કોવિડ -19 ના કુલ 32,42,160 નમૂનાનું પરીક્ષણ થયું છે , ત્યારે ગઈકાલે 1,16,041 નમૂનાનું પરીક્ષણ થયું હતું .


    દેશમાં અત્યાર સુધી કુલ 1,51,167 કેસો નોંધાયા છે , જેમાંથી 64,426 વ્યક્તિઓ સાજી થઈ છે અને રિકવરી રેટ 42.4 ટકા છે . મૃત્યુદર 2.86 ટકા છે , ત્યારે દુનિયામાં સરેરાશ મૃત્યુદર 6.36 ટકા છે .


    આરોગ્ય અને પરિવાર કલ્યાણ મંત્રાલયે કોવિડ -19 રોગચાળા દરમિયાન અને પછી રિપ્રોડક્ટિવ , મેટરનલ , ન્યૂબોર્ન , ચાઇલ્ડ , એડોલસન્ટ હેલ્થ + ન્યૂટ્રિશન (RMNCAH+N) સેવાઓ પર ગાઇડન્સ નોટ ઇશ્યૂ કરી છે . વિગતો નીચની લિન્ક પરથી મળી શકશેઃ


    https://www.mohfw.gov.in/pdf/GuidanceNoteonProvisionofessentialRMNCAHNServices24052020.pdf


    મંત્રાલયે આઇ - પ્રોટેક્શન ગોગ્ગલ્સના રિ - પ્રોસેસિંગ અને રિ - યુઝ પર એડવાઇઝરી પણ ઇશ્યૂ કરી છે . એની વિગતો નીચેની લિન્ક પરથી મળી શકશેઃ


    https://www.mohfw.gov.in/pdf/Advisoryonreprocessingandreuseofeyeprotectiongoggles.pdf


    કોવિડ -19 સાથે સંબંધિત ટેકનિકલ મુદ્દાઓ , માર્ગદર્શિકાઓ અને સલાહો પર તમામ અધિકૃત અને લેટેસ્ટ માહિતી મેળવવા માટે કૃપા કરીને સતત વેબસાઇટ જુઓઃ https://www.mohfw.gov.in/ અને @MoHFW_INDIA જુઓ .


    કોવિડ -19 સાથે સંબંધિત ટેકનિકલ જાણકારી મેળવવા તમે technicalquery.covid19@gov.in પર લખીને મોકલી શકો છો તથા અન્ય પ્રશ્રો માટે ncov2019@gov.in અને @CovidIndiaSeva પર લખીને મોકલી શકો છો .


    કોવિડ -19 સાથે સંબંધિત કોઈ પણ પૂછપરછથ માટે કૃપા કરીને આરોગ્ય અને પરિવાર કલ્યાણ મંત્રાલયના હેલ્પલાઇન નંબર : +91-11-23978046 અથવા 1075 ( ટોલ - ફ્રી ) પર સંપર્ક કરો . કોવિડ -19 પર રાજ્યો / કેન્દ્રશાસિત પ્રદેશોના હેલ્પલાઇન નંબરોની યાદી અહીં પણ ઉપલબ્ધ છે https://www.mohfw.gov.in/pdf/coronvavirushelplinenumber.pdf .


    GP/DS

    
    
    (Release ID: 1627194) Visitor Counter : 16
    
    
      Read this release in: English , Urdu , Marathi , Hindi , Assamese , Manipuri , Punjabi , Odia , Tamil , Telugu , Kannada , Malayalam