      PIB Headquarters

      પશ્ચિમ રેલ્વે અને આઈઆરસીટીસી ના મિશન ફુડ ડિસ્ટ્રિબ્યુશન હેઠળ 46 દિવસ માં 5.35 લાખ જરૂરતમંદો ને ફૂડ પેકેટ્સ વિતરણ કરવામાં આવ્યા
      Posted On: 14 MAY 2020 2:07PM by PIB Ahmedabad


    પશ્ચિમ રેલ્વે અને આઈઆરસીટીસી દ્વારા સંયુક્ત રીતે મિશન ફૂડ ડિસ્ટ્રિબ્યુશનની અનોખી અને સામાજિક સેવા ની પહેલ 29 માર્ચ , 2020 ના રોજ વેસ્ટર્ન રેલ્વેના તમામ 6 મંડળો માં સંયુક્ત રીતે શરૂ કરવામાં આવી હતી ’ જેને 13 મે 2020 ના 46 દિવસ પૂરા થયા. આ મિશન અંતર્ગત 5.35 લાખથી વધુ જરૂરિયાતમંદ લોકોને લાભ મળ્યો છે , જેમણે આ સંયુક્ત મિશન અંતર્ગત નિ: શુલ્ક ફૂડ પેકેટ મેળવ્યા હતા. રેલ્વે સ્ટેશનોની આજુબાજુના વિસ્તારોમાં જરૂરિયાતમંદ લોકોની અન્ન જરૂરિયાતોને પહોંચી વળવા આરપીએફ , જીઆરપી અને પશ્ચિમ રેલ્વેના વાણિજ્યિક વિભાગ સ્ટાફ ઉપરાંત આ મિશનની સાથે રાજ્ય સરકાર , જિલ્લા વહીવટીતંત્ર અને એનજીઓ સાથે મળીને ખોરાકનું સતત વિતરણ કરવામાં આવે છે , ખોરાકના વિતરણ દરમિયાન બધા સંબંધિત લોકો દ્વારા સામાજિક અંતર અને સ્વચ્છતા ના નિયમો નું યોગ્ય રીતે પાલન કરવામાં આવી રહ્યું છે.


    પશ્ચિમ રેલ્વેના મુખ્ય જનસંપર્ક અધિકારી શ્રી રવિન્દ્ર ભાકર દ્વારા જારી કરાયેલ અખબારી યાદી મુજબ , પશ્ચિમ રેલ્વે અને આઈઆરસીટીસીનું સંયુક્ત મિશન , 13 મે , 2020 ના ખાદ્ય વિતરણના 46 મા દિવસે પ્રવેશ્યું , જે અંતર્ગત લોકડાઉન દરમિયાન પશ્ચિમ રેલ્વેના તમામ 6 મંડળો પર છેલ્લા 46 દિવસમાં કુલ 5.35 લાખ જરૂરિયાતમંદ લોકોને ફૂડ પેકેટનું વિતરણ કરવામાં આવ્યું હતું. તેમાંથી , 2.57 લાખ ફૂડ પેકેટોનો મોટો ભાગ આઈઆરસીટીસીના પશ્ચિમ ઝોન દ્વારા તેના મુંબઈ મધ્ય અને અમદાવાદના બેસ કિચન માંથી ઉપલબ્ધ કરાયો છે. આ મિશનની સાતત્યમાં , 13 મે 2020 ના રોજ , પશ્ચિમ રેલ્વેના છ મંડળો માં કુલ 6995 ફૂડ પેકેટનું વિતરણ કરવામાં આવ્યું હતું. આઈઆરસીટીસીના સામુદાયિક ભોજન ઉપરાંત મુંબઇ સેન્ટ્રલ ડિવીઝનના વાણિજય કર્મચારીઓએ મુંબઈ વિભાગના વિવિધ સ્થળોએ વિવિધ બિન-સરકારી સંસ્થાઓ દ્વારા 1275 ફૂડ પેકેટનું વિતરણ કર્યું હતું , જ્યારે આઈઆરસીટીસી સિવાય અમદાવાદ વિભાગને 2825 ભોજનના પેકેટનું વિતરણ કરવામાં આવ્યું હતું. આઈઆરસીટીસીના અમદાવાદ એકમ દ્વારા 13 મે 2020 ના રોજ 1000 ફૂડ પેકેટ તૈયાર કરાયા હતા. આ પેકેટનું વિતરણ અમદાવાદની જિલ્લા પ્રશાશન ટીમ દ્વારા કરવામાં આવ્યું હતું , જેને આરપીએફના જવાનોએ પણ પૂર્ણ સમર્થન આપ્યું હતું. વડોદરા વિભાગ દ્વારા વડોદરા શહેરમાં અક્ષય પત્ર ફાઉન્ડેશન દ્વારા 1510 ફૂડ પેકેટનું વિતરણ કરાયું છે. સાંઈ સેવા ટ્રસ્ટ અને જલારામ સેવા ટ્રસ્ટના સહયોગથી રાજકોટ મંડળ માં સુરેન્દ્ર નગર અને હાપામાં 50 ફૂડ પેકેટનું વિતરણ કરવામાં આવ્યું હતું , રતલામ મંડળના વિવિધ સ્ટેશનો પર 215 ફૂડ પેકેટનું વિતરણ કરવામાં આવ્યું હતું. વાપીના જૈન સંઘ દ્વારા વાપી સ્ટેશન પર હાઉસકીપિંગ સ્ટાફ , પાર્સલ લોડરો અને અન્ય કર્મચારીઓને 50 પેકેટ ફૂડનું વિતરણ કરાયું હતું. સહકાર ચેરીટેબલ ટ્રસ્ટ દ્વારા વલસાડ રેલ્વે સ્ટેશનના ધોબી તલાવ વિસ્તારમાં જરૂરિયાતમંદ લોકોને 850 ફૂડ પેકેટનું વિતરણ કરાયું હતું. જૈન સોશ્યલ ગ્રુપ મુંબઇ દ્વારા મુંબઇ સેન્ટ્રલના પરિચર સદન ઉપરાંત આઈ.ઓ.ડબલ્યુ સ્ટાફ , કાર શેડ સ્ટાફ વગેરેને 100 ફૂડ પેકેટનું વિતરણ કરવામાં આવ્યું હતું. પશ્ચિમ રેલ્વેના વાણિજ્યિક કર્મચારીઓએ ચર્ની રોડ અને માટુંગા રોડ સ્ટેશનો પાસે વિવિધ જરૂરીયાતમંદોને ફૂડ પેકેટનું વિતરણ પણ કર્યું હતું. પશ્ચિમ રેલ્વેના વાણિજ્યિક કર્મચારીઓએ મુંબઇ સેન્ટ્રલના જગજીવન રામ હોસ્પિટલના નર્સિંગ સ્ટાફને વિતરણ માટે ફૂડ પેકેટ આપ્યા હતા.

    
    
    (Release ID: 1623766) Visitor Counter : 12