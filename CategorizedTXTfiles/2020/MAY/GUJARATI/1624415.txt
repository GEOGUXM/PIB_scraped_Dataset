      ગૃહ મંત્રાલય

      કેન્દ્રીય ગૃહ મંત્રાલયે રાજ્યો/ કેન્દ્ર શાસિત પ્રદેશોને પરપ્રાંતીય શ્રમિકો ચાલતા વતન ન જાય અને સરકાર દ્વારા દોડાવવામાં આવતી બસો તેમજ વિશેષ શ્રમિક ટ્રેનોના માધ્યમથી જ તેમને વતન મોકલવાનું સુનિશ્ચિત કરવા કહ્યું
      Posted On: 15 MAY 2020 10:41PM by PIB Ahmedabad


    કેન્દ્રીય ગૃહ મંત્રાલય (MHA) દ્વારા 11.05.2020 ના રોજ તમામ રાજ્યો / કેન્દ્ર શાસિત પ્રદેશોમાં ફસાયેલા પરપ્રાંતીય શ્રમિકોને તેમના વતન રાજ્યમાં પહોંચાડવાના ઉદ્દેશ્યથી સરકાર દ્વારા દોડાવવામાં આવતી બસો અને શ્રમિક વિશેષ ટ્રેનોના માધ્યમથી જ તાકીદના ધોરણે તેમને પરત મોકલવાનું સુનિશ્ચિત કરવા સંબંધે પત્ર લખવામાં આવ્યો હતો .


    ગૃહ મંત્રાલયે આ પત્રમાં માર્ગો અને રેલવેના પાટા પર ચાલતા વતન જઇ રહેલા પરપ્રાંતીય શ્રમિકોની સ્થિતિનો ઉલ્લેખ કર્યો હતો . તમામ રાજ્યો / કેન્દ્ર શાસિત પ્રદેશોને સલાહ આપવામાં આવી છે કે , જો કોઇ શ્રમિક આવી સ્થિતિમાં ચાલતા જતા જોવા મળે તો , તેમને યોગ્ય રીતે સમજાવવા જોઇએ અને જ્યાં સુધી તેમને વતન રાજ્યમાં પાછા જવા માટે ‘ શ્રમિક વિશેષ ’ ટ્રેન અથવા બસ દ્વારા સુવિધા ન થાય ત્યાં સુધી તેમને નજીકની આશ્રય શિબિરમાં રાખીને ભોજન તેમજ પાણી જેવી મૂળભૂત સુવિધાઓ પૂરી પાડવી જોઇએ .


    જોકે , દેશના વિવિધ ભાગોમાં પરપ્રાંતીય શ્રમિકો માર્ગો , રેલવેના પાટા પર ચાલતા અને ટ્રકોમાં બેસીને મુસાફરી કરતા હોવાના ઘણા અહેવાલો હજુ સુધી મળી રહ્યા છે . આ સ્થિતિને ધ્યાનમાં રાખતા , ગૃહ મંત્રાલયે તમામ રાજ્યો / કેન્દ્ર શાસિત પ્રદેશોને ફરી ટકોર કરતા લખ્યું છે જેથી આવા પરપ્રાંતીય શ્રમિકો તેમના વતન રાજ્યમાં પાછા જવા માટે ચાલતા ન જાય તે સુનિશ્ચિત થઇ શકે .


    આ પત્રમાં ટાંકવામાં આવ્યું છે કે , રેલવે મંત્રાલય દરરોજ 100 થી વધુ ‘ શ્રમિક વિશેષ ’ ટ્રેનોનું સંચાલન કરી રહ્યું છે અને જરૂરિયાત અનુસાર વધારાની ટ્રેનોની વ્યવસ્થા કરવા માટે પણ તૈયાર છે . રાજ્ય / કેન્દ્ર શાસિત પ્રદેશોની સરકારોએ આ વ્યવસ્થાઓ અંગે લોકોમાં જાગૃતિ ફેલાવવી જોઇએ અને શ્રમિકો સાથે એવો પણ પરામર્શ કરવો જોઇએ કે , તેઓ ચાલતા મુસાફરી કરવાનું સદંતર ટાળે , તેમની મુસાફરી સુવિધાજનક બનાવવા માટે સરકાર દ્વારા વિશેષરૂપે બસો / રેલવે દોડાવવામાં આવે છે તેના માધ્યમથી જ તેઓ મુસાફરી કરે .


    રાજ્યો / કેન્દ્ર શાસિત પ્રદેશો સાથે સત્તાવાર સંદેશાવ્યવહાર જોવા માટે અહીં ક્લિક કરો


    GP/DS

    
    
    (Release ID: 1624415) Visitor Counter : 32
    
    
      Read this release in: English , Urdu , Hindi , Marathi , Manipuri , Bengali , Punjabi , Odia , Tamil , Telugu , Kannada