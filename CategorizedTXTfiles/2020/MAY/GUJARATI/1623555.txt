      ગૃહ મંત્રાલય

      એક સંકલ્પ, એક લક્ષ્ય – આત્મનિર્ભર ભારત: શ્રી અમિત શાહ
      
      01 જૂન 2020થી દેશભરમાં કેન્દ્રીય સશસ્ત્ર પોલીસદળો (CAPF)ની કેન્ટીનો અને સ્ટોર્સ પર હવે માત્ર સ્વદેશી ઉત્પાદનોનું વેચાણ થશે

      Posted On: 13 MAY 2020 2:39PM by PIB Ahmedabad

    પ્રધાનમંત્રી શ્રી નરેન્દ્ર મોદીએ ગઇકાલે દેશને આત્મનિર્ભર બનાવવા અને ભારતમાં બનેલા ઉત્પાદનોનો ઉપયોગ કરવા માટે એક અપીલ કરી હતી . કેન્દ્રીય ગૃહમંત્રી શ્રી અમિત શાહે આ અપીલને આવનારા સમયમાં ભારતને વિશ્વનું નેતૃત્વ કરવાનો માર્ગ મોકળો કરનારું માર્ગદર્શન ગણાવી હતી .


    https://twitter.com/AmitShah/status/1260472519347310595?s=20


    આ દિશામાં આજે ગૃહ મંત્રાલયે એવો નિર્ણય લીધો છે કે , તમામ કેન્દ્રીય સશસ્ત્ર પોલીસદળો ( CAPF) ની કેન્ટીનો અને સ્ટોર્સ પર હવે માત્ર સ્વદેશી ઉત્પાદનોનું વેચાણ કરવામાં આવશે . 01 જૂન 2020 થી દેશભરમાં તમામ CAPF કેન્ટીનો પર આનો અમલ શરૂ થઇ જશે , જેની કુલ ખરીદી લગભગ 2800 કરોડ રૂપિયા છે . તેમાં લગભગ 10 લાખ CAPF કર્મચારીઓના 50 લાખ પરિવારજનો સ્વદેશી ચીજોનો ઉપયોગ કરશે .


    ગૃહમંત્રીએ દેશની જનતાને પણ અપીલ કરતા કહ્યું હતું કે , “ તમે દેશમાં બનેલા ઉત્પાદનોનો વધુમાં વધુ ઉપયોગ કરો અને અન્ય લોકોને પણ આ માટે પ્રોત્સાહન આપો . અત્યારે , પાછળ રહેવાનો સમય નથી પરંતુ આપત્તિને અવસરમાં પરિવર્તિત કરવાનો સમય છે .”


    શ્રી શાહે જણાવ્યા અનુસાર જો દરેક ભારતીય ભારતમાં જ બનેલા ઉત્પાદનો ( સ્વદેશી ) નો ઉપયોગ કરવાનો સંકલ્પ કરે તો આવનારા પાંચ વર્ષમાં આપણો દેશ આત્મનિર્ભર બની શકે છે .


    દેશની જનતાને અપીલ કરતા ગૃહમંત્રીએ જણાવ્યું હતું કે , “ આવો આપણે સૌ સ્વદેશી ઉત્પાદનોનો ઉપયોગ કરીને આત્મનિર્ભર ભારતની આ યાત્રામાં પ્રધાનમંત્રી શ્રી નરેન્દ્ર મોદીજીના હાથ વધુ મજબૂત કરીએ .”


    GP/DS

    
    
    (Release ID: 1623555) Visitor Counter : 71
    
    
      Read this release in: English , Urdu , Hindi , Marathi , Bengali , Assamese , Manipuri , Punjabi , Odia , Tamil , Telugu , Kannada , Malayalam