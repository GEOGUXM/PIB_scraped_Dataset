      સ્વાસ્થ્ય અને પરિવાર કલ્યાણ મંત્રાલય

      કોવિડ-19 અપડેટ્સ
      
      છેલ્લા 24 કલાકમાં, કુલ 11,264 દર્દીઓ કોવિડ-19માંથી સાજા થઇ ગયા
      
      24 કલાકમાં દર્દીઓ સાજા થવાનો દર 4.51%ની વૃદ્ધિ સાથે 47.40% નોંધાયો
      
      
      સક્રિય કેસોની સંખ્યા 89,987 થી ઘટીને 86,422 થઇ ગઇ
      
      ગઇકાલે 1,26,842 સેમ્પલનું પરીક્ષણ કરવામાં આવ્યું
      
      Posted On: 30 MAY 2020 5:14PM by PIB Ahmedabad


    છેલ્લા 24 કલાકમાં , કોવિડ -19 ના કુલ 11,264 દર્દીઓ સાજા થઇ ગયા છે . એક જ દિવસમાં આ સૌથી વધુ સંખ્યામાં દર્દીઓ સાજા થયા હોવાનું નોંધાયું છે . અત્યાર સુધીમાં દેશમાં કોવિડ -19 થી કુલ 82,369 દર્દીઓ સાજા થઇ ગયા છે .


    આ સાથે દેશમાં કોવિડ -19 ના દર્દીઓના સાજા થવાનો દર 47.40% નોંધાયો છે જે અગાઉના દિવસના 42.89% દર્દીઓ સાજા થવાના દરમાં 4.51% ની વૃદ્ધિ દર્શાવે છે .


    સૌથી વધુ સંખ્યામાં સાજા થયેલા દર્દીઓની સંખ્યા સાથે , દેશમાં હાલમાં કોવિડ -19 ના સક્રિય દર્દીઓની સંખ્યા 29 મે 2020 ના રોજ 89,987 હતી ત્યાંથી ઘટીને 86,422 સુધી પહોંચી ગઇ છે . તમામ સક્રિય કેસો હાલમાં તબીબી દેખરેખ હેઠળ રાખવામાં આવ્યા છે .


    30 મે 2020 ના રોજ કેસ બમણા થવાની સંખ્યા છેલ્લા 14 દિવસમાં 13.3 હતી તે સુધરીને છેલ્લા ત્રણ દિવસમાં 15.4 થઇ ગઇ છે . મૃત્યુદર 2.86% નોંધાયો હતો . 29 મે 2020 ના રોજ , 2.55% સક્રિય કેસો ICU માં હતા જ્યારે , 0.48% કેસ વેન્ટિલેટર પર , 1.96% કેસ ઓક્સિજન સપોર્ટ પર હતા . દેશમાં 462 સરકારી લેબોરેટરી અને 200 ખાનગી લેબોરેટરીની મદદથી પરીક્ષણની ક્ષમતા વધારવામાં આવી છે . એકંદરે અત્યાર સુધીમાં દેશમાં કુલ 36,12,242 સેમ્પલનું કોવિડ -19 માટે પરીક્ષણ કરવામાં આવ્યું છે જ્યારે માત્ર ગઇકાલે જ 1,26,842 સેમ્પલનું પરીક્ષણ કરવામાં આવ્યું હતું .


    દેશમાં કોવિડ -19 ના વ્યવસ્થાપન માટે આરોગ્ય ઇન્ફ્રાસ્ટ્રક્ચરના સંદર્ભમાં વાત કરીએ તો , હાલમાં , 1,58,908 આઇસોલેશન બેડ , 20,608 ICU બેડ અને 69,384 ઓક્સિજન સપોર્ટેડ બેડની સુવિધા સાથે દેશમાં કુલ 942 કોવિડ સમર્પિત હોસ્પિટલો ઉપલબ્ધ છે . 2,380 સમર્પિત કોવિડ આરોગ્ય કેન્દ્રો છે જ્યાં 1,33,678 આઇસોલેશન બેડ , 10,916 ICU બેડ અને 45,750 ઓક્સિજન સપોર્ટેડ બેડ કાર્યરત અવસ્થામાં છે . 10,541 ક્વૉરેન્ટાઇન કેન્દ્રો અને 7,304 કોવિડ સંભાળ કેન્દ્રો પણ હાલમાં કાર્યરત છે જેમાં 6,64,330 બેડ કોવિડ -19 સામે લડવા માટે ઉપલબ્ધ છે . કેન્દ્ર સરકાર દ્વારા 119.88 લાખ N-95 માસ્ક અને 96.14 લાખ વ્યક્તિગત સુરક્ષાત્મક ઉપકરણો (PPE) રાજ્યો / કેન્દ્ર શાસિત પ્રદેશો / કેન્દ્રની સંસ્થાઓમાં પૂરા પાડવામાં આવ્યા છે .


    કોવડ -19 ની નવી સ્થિતિ સાથે જીવતી વખતે સાવચેતીના તમામ પગલાં અને તકેદારીઓનું અવશ્ય પાલન કરવું જરૂરી છે તે બાબતનો અહીં પૂનરોચ્ચાર કરવામાં આવે છે . સાર્વજનિક સ્થળો અને કાર્યસ્થળોએ શારીરિક અંતર જાળવવાના તમામ માપદંડો અને માર્ગદર્શિકાનું પાલન કરવામાં આવે તે મહત્વપૂર્ણ છે ; હાથની સ્વચ્છતા તેમજ વાંરવાર સાબુથી હાથ ધોવા અને શ્વસન સંબંધિત શિષ્ટાચાર જાળવવો જરૂરી છે ; સાર્વજનિક સ્થળે બહાર નીકળતી વખતે ચહેરા પર માસ્ક પહેરવો જરૂરી છે ; તેમજ ઉધરસ અથવા છીંક આવે ત્યારે પણ શિષ્ટાચારનું પાલન કરવું જરૂરી છે . એ બાબતે અહીં પ્રકાશ પાડવામાં આવે છે કે , કોવિડ -19 નું વ્યવસ્થાપન માત્ર ત્યારે જ શક્ય છે જ્યારે , દરેક વ્યક્તિ વર્તમાન સ્થિતિથી સંતોષ માન્યા વગર તમામ પ્રકારની સંભાળ રાખે અને લૉકડાઉનમાં આપવામાં આવેલી કોઇપણ પ્રકારની છુટછાટને હળવાશથી ના લે .


    કોવિડ -19 સંબંધિત ટેકનિકલ પ્રશ્નો , માર્ગદર્શિકાઓ અને સલાહસૂચનો અંગે પ્રમાણભૂત માહિતી માટે કૃપા કરીને આ વેબસાઇટની નિયમિત મુલાકાત લો : https://www.mohfw.gov.in/ અને @MoHFW_INDIA.


    કોવિડ -19 સંબંધિત કોઇપણ ટેકનિકલ પ્રશ્નો technicalquery.covid19@gov.in પર અને અન્ય પ્રશ્નો ncov2019@gov.in અને @CovidIndiaSeva પર મોકલી શકો છો .


    જો કોવિડ -19 સંબંધિત કોઇપણ પ્રશ્ન હોય તો , કૃપા કરીને આરોગ્ય અને પરિવાર કલ્યાણ મંત્રાલયના હેલ્પલાઇન નંબર : +91-11-23978046 અથવા 1075 ( ટૉલ ફ્રી ) પર કૉલ કરો . કોવિડ -19 અંગે રાજ્યો / કેન્દ્ર શાસિત પ્રદેશોના હેલ્પલાઇન નંબરોની યાદી https://www.mohfw.gov.in/pdf/coronvavirushelplinenumber.pdf પર ઉપલબ્ધ છે .


    GP/DS

    
    
    (Release ID: 1627938) Visitor Counter : 22
    
    
      Read this release in: Punjabi , English , Urdu , Marathi , Hindi , Assamese , Manipuri , Odia , Tamil , Telugu , Kannada , Malayalam