      પ્રધાનમંત્રીનું કાર્યાલય

      પ્રધાનમંત્રીએ કોરોનાની રસી વિકસાવવા, દવાનું સંશોધન કરવા, નિદાન અને પરીક્ષણ કરવા અંગે ટાસ્ક ફોર્સ સાથે બેઠક કરી
      Posted On: 05 MAY 2020 11:00PM by PIB Ahmedabad


    પ્રધાનમંત્રીએ ભારતના રસી વિકસાવવાના , દવા શોધવાના , નિદાન અને પરીક્ષણ કરવાના પ્રયાસોની હાલની સ્થિતિની વિગતવાર સમીક્ષા કરી હતી . ભારતમાં રસી બનાવતી કંપનીઓ એમની ગુણવત્તા , ઉત્પાદન ક્ષમતા અને આંતરરાષ્ટ્રીય સ્તરે કામગીરી માટે પ્રસિદ્ધ છે . અત્યારે આ કંપનીઓ રસી વિકાસ સંશોધનના પ્રાથમિક તબક્કામાં ઇનોવેટર્સ તરીકે આગળ આવી છે . એ જ રીતે ભારતીય શિક્ષાવિદો , વૈજ્ઞાનિકો અને સ્ટાર્ટ - અપ્સ પણ આ ક્ષેત્રમાં પથપ્રદર્શક છે . ભારતમાં અત્યારે 30 થી વધારે રસીઓ કોરોના રસી વિકસાવવાનાં વિવિધ તબક્કામાં છે , જેમાંથી થોડી રસીઓ પરીક્ષણના તબક્કામાંથી પસાર થઈ રહી છે .


    એ જ રીતે દવાનો વિકાસ કરવા ત્રિપાંખિયો અભિગમ વિકસાવવામાં આવ્યો છે . પ્રથમ , હાલની દવાઓનો ઉપયોગ નવા ઉદ્દેશ માટે કરવો . આ કેટેગરીમાં ઓછામાં ઓછી ચાર દવાઓનું સંશ્લેષણ અને પરીક્ષણ થઈ રહ્યું છે . બીજું , નવી પ્રતિનિધિ દવાઓ વિકસાવવી અને અણુ કે પરમાણુને પ્રયોગશાળામાં વેરિફિકેશન સાથે અતિ સક્ષમ કમ્પ્યુટેશનલ અભિગમ સાથે જોડીને આગળ વધારવામાં આવે છે . ત્રણ , વાયરલવિરોધી ગુણો માટે પ્લાન્ટમાં અર્ક અને ઉત્પાદનોની ચકાસણી ચાલુ છે .


    નિદાન અને પરીક્ષણમાં કેટલીક શૈક્ષણિક સંશોધન સંસ્થાઓ અને સ્ટાર્ટઅપ્સે નવા ટેસ્ટ વિકસાવ્યાં છે , જે આરટી - પીસીઆર અભિગમ અને એન્ટિબોડી નિદાન એમ બંને પ્રકારની પ્રક્રિયા ધરાવે છે . આ ઉપરાંત દેશભરની પ્રયોગશાળાઓને એકબીજા સાથે જોડવાથી આ બંને પ્રકારનાં પરીક્ષણો માટેની ક્ષમતામાં મોટો વધારો થયો છે . ટેસ્ટિંગ માટે રિએજન્ટોને મોકલવાની સમસ્યાનું સમાધાન ભારતીય સ્ટાર્ટ - અપ્સ અને ઉદ્યોગના કન્સોર્ટિયાએ કર્યું છે , જેથી હાલની જરૂરિયાતો પૂર્ણ થઈ છે . અત્યારે આ ક્ષેત્રમાં લાંબા ગાળાના ઉદ્યોગને વિકસાવવા માટે રહેલી સંભવિતતા પર ભાર મૂકવામાં પણ આવ્યો છે .


    પ્રધાનમંત્રીએ આ સમીક્ષામાં એકેડમિયા , ઉદ્યોગ અને સરકારના એકમંચ પર આવવાના અભિગમને અસાધારણ ગણાવ્યો હતો , જેથી નિયમનકારક પ્રક્રિયા ઝડપી , પણ અસરકારક બને . પ્રધાનમંત્રી એવી ઇચ્છા વ્યક્ત કરી હતી કે , આ પ્રકારનું સંકલન અને ઝડપને સ્ટાન્ડર્ડ ઓપરેટિંગ પ્રોસીજર ( એસઓપી ) માં સામેલ કરવી જોઈએ . તેમણે ભાર મૂક્યો હતો કે , અત્યારે કટોકટીમાં જે શક્ય છે એ આપણા નિયમિત વૈજ્ઞાનિક કાર્યોનો ભાગ બને એવો પ્રયાસ કરવો જોઈએ .


    દવાનું સંશોધન કરવાની પ્રક્રિયામાં કમ્પ્યુટર સાયન્સ , કેમિસ્ટ્રી અને બાયોટેકનોલોજીના વૈજ્ઞાનિકો સંયુક્તપણએ કામ કરી રહ્યાં છે . આ અભિગમની પ્રશંસા કરીને પ્રધાનમંત્રીએ આ વિષય પર હેકેથોન યોજવાનું , કમ્પ્યુટર સાયન્સને પ્રયોગશાળામાં સંશ્લેષણ અને પરીક્ષણ સાથે જોડવાનું સૂચન કર્યું હતું . હેકેથોનમાંથી સફળ ઉમેદવારને એના વિચારને આગળ વધારવા અને મોટા પાયે અજમાવવા સ્ટાર્ટ - અપ્સ દ્વારા લઈ શકાશે .


    પ્રધાનમંત્રીએ ઉમેર્યું હતું કે , ભારતીય વૈજ્ઞાનિકો બેઝિકથી એપ્લાઇડ સાયન્સમાં નવીન અને સાચી રીતે ઉદ્યોગો સાથે ખભેખભો મિલાવીને કામ કરી રહ્યાં છે . આ બાબત ખરેખર આનંદદાયક છે . આગળ જતાં આપણો આ પ્રકારનો ઓરિજિનલ , સન્માનયુક્ત અને અર્થપૂર્ણ અભિગમ જળવાઈ રહેવો જોઈએ . પછી જ આપણે વિજ્ઞાનની દુનિયામાં શ્રેષ્ઠ દેશોની હરોળમાં સ્થાન મેળવી શકીશું .


    GP/DS

    
    
    (Release ID: 1621332) Visitor Counter : 24
    
    
      Read this release in: English , Urdu , Marathi , Hindi , Assamese , Bengali , Manipuri , Punjabi , Odia , Tamil , Telugu , Kannada