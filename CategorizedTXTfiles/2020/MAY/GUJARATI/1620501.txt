      સંરક્ષણ મંત્રાલય

      કોરોના યોદ્ધાઓને ભારત સલામી આપશે
      Posted On: 02 MAY 2020 6:09PM by PIB Ahmedabad


    કોરોના યોદ્ધાઓના સતત સાથસહકારથી ભારત કોરોના વાયરસ સામે સફળતાપૂર્વક લડાઈ લડી રહ્યો છે . ભારતીય વાયુ સેના ( આઈએએફ ) આંતરરાષ્ટ્રીય અને સ્થાનિક સ્તરે જીવનજરૂરી ચીજવસ્તુઓ અને સાધનસામગ્રીઓનો પુરવઠો પૂરો પાડીને કોરોનાના પ્રસારને અટકાવવાની દિશામાં દેશમાં ચાલી રહેલા પ્રયાસોમાં યોગદાન આપી રહી છે . 600 ટનથી વધારે ચિકિત્સા ચીજવસ્તુઓના પુરવઠા અને ચિકિત્સકો , ચિકિત્સા સહાયકો અને કોવિડ પરીક્ષણ પ્રયોગશાળાઓની સ્થાપના માટે ઉપકરણો વગેરે હવાઈ માધ્યમથી પહોંચાડવામાં આવ્યાં છે . આઈએએફના કર્મચારીઓ કોરોના સામેની લડાઈમાં આગળ પણ યોગદાન આપતા રહેશે . ભારતમાં તમામ કોરોના યોદ્ધાઓનો આભાર માનવા માટે આઈએએફ પોતાની સહાયક સેવાઓની સાથે ભારતનાં આ બહાદુર યોદ્ધાઓને સલામી આપવાની યોજના બનાવી રહી છે . આઈએએફ આ સલામી પોતાના ખાસ અંદાજમાં આપશે . બહાદુર કોરોના યોદ્ધાઓને સલામી આપવા માટે ભારતીય વાયુ સેનાએ પોતાના વિમાનોને ફ્લાઈ પોસ્ટ ( વિમાનોની પરેડ ) કરવાની યોજના બનાવી છે . આ એવા યોદ્ધા છે , જેઓ કોરોના વાયરસ રોગચાળાના આ અનપેક્ષિત સંકટના ગાળામાં થાક્યા વિના અને નિઃસ્વાર્થ ભાવ સાથે કામ કરી રહ્યાં છે .


    ભારતીય વાયુ સેનાએ 3 મે , 2020 ના રોજ દિલ્હી અને એનસીઆર ક્ષેત્રમાં પોતાના ઘણા વિમાનોની સાથે ફ્લાઈ પોસ્ટ કરવાની યોજના બનાવી છે . આ ઉડાન કામગીરીમાં આઈએએફની તાલીમ કામગીરીઓને સામેલ કરવામાં આવી છે અને એમાં આ પ્રકારનાં પરિવહન વિમાન અને હેલિકોપ્ટર સામેલ થશે , જેનો ઉપયોગ કોવિડ -19 સાથે સંબંધિત પુરવઠામાં કરવામાં આવે છે .


    કોરોના યોદ્ધાઓ માટે આ હવાઈ સલામી દિલ્હીના આકાશ પર સવારે 10 થી 10.30 વાગ્યા વચ્ચે આપવાની યોજના છે . લડાયક વિમાન સંયોજન રાજપથ અને દિલ્હીની ઉપર ઉડાન ભરશે , જેને દિલ્હીના નાગરિકો પોતાની છત પરથી જોઈ શકશે . આ પરેડમાં સુખાઈ -30 એમકેઆઈ , મિગ -29 અને જગુઆર જેવા વિમાન સામેલ થશે . આ ઉપરાંત સી -130 પરિવહન વિમાન પણ લડાયક વિમાનોની જેમ દિલ્હી અને એનસીઆર ક્ષેત્રમાં પ્રદર્શન કરશે . એક ધારણા પ્રમાણે , વિમાન હવાઈ સુરક્ષા ખાસ કરીને પક્ષીઓ સાથે સંબંધિત કામગીરીઓ ધ્યાનમાં રાખીને 500 મીટરથી 1,000 મીટરની ઊંચાઈ સુધી ઉડાન ભરશે .


    આ ઉપરાંત હેલિકોપ્ટરોના માધ્યમથી સવારે 9.00 વાગે પોલીસ યુદ્ધ સ્મારક અને ત્યારબાદ કોવિડ -19 ઉપચારમાં કાર્યરત દિલ્હીની હોસ્પિટલો પર 10 થી 10.30 વાગ્યા વચ્ચે પુષ્પવર્ષા કરવાની યોજના છે . હોસ્પિટલોની આ યાદીમાં એમ્સ , દીનદયાળ ઉપાધ્યાય હોસ્પિટલ , જીટીબી હોસ્પિટલ , લોકનાયક હોસ્પિટલ , રામ મનોહર લોહિયા હોસ્પિટલ , સફદરજંગ હોસ્પિટલ , શ્રી ગંગા રામ હોસ્પિટલ , બાબાસાહેબ આંબેડકર હોસ્પિટલ , મેક્સ હોસ્પિટલ , રોહિણી હોસ્પિટલ , અપોલો ઇન્દ્રપ્રસ્થ હોસ્પિટલ અને આર્મી હોસ્પિટલ રિસર્ચ એન્ડ રેફરલ સામેલ છે .


    GP/DS

    
    
    (Release ID: 1620501) Visitor Counter : 94
    
    
      Read this release in: English , Urdu , Hindi , Marathi , Assamese , Bengali , Manipuri , Punjabi , Odia , Tamil , Telugu , Kannada