      ગૃહ મંત્રાલય

      કેન્દ્રીય ગૃહ મંત્રાલયે રાજ્યોને કહ્યું: ફસાયેલા પરપ્રાંતીયોને તેમના વતન પરત ફરવા માટે વધુ ‘શ્રમિક વિશેષ ટ્રેનો’ દ્વારા વિના અવરોધે ઝડપથી મુસાફરીની સુવિધા પૂરી પાડવા રેલવેને સહકાર આપે
      Posted On: 11 MAY 2020 12:07PM by PIB Ahmedabad


    કેબિનેટ સચિવની અધ્યક્ષતામાં 10 મે 2020 ના રોજ વીડિયો કોન્ફરન્સના માધ્યમથી એક બેઠકનું આયોજન કરીને તમામ રાજ્યો / કેન્દ્ર શાસિત પ્રદેશોની સરકારોએ પરપ્રાંતીય શ્રમિકોને તેમના વતન પરત ફરવા માટે ‘ શ્રમિક વિશેષ ટ્રેનો ’ અને બસો દ્વારા મુસાફરી માટે કરેલી મદદની સમીક્ષા કરવામાં આવી હતી .


    આ બેઠકના અનુસંધાનમાં , કેન્દ્રીય ગૃહ મંત્રાલયે તમામ રાજ્યો / કેન્દ્ર શાસિત પ્રદેશોને લેખિતમાં જણાવ્યું હતું કે , રસ્તા પર અને રેલવે ટ્રેક પર ચાલીને પોતાના વતન પરત ફરી રહેલા તમામ પરપ્રાંતીય શ્રમિકોને રોકવામાં આવે . તેમજ ભારપૂર્વક જણાવવામાં આવ્યું હતું કે , ‘ શ્રમિક ’ વિશેષ ટ્રેનો અને બસોમાં તેમને મુસાફરી કરવા માટે પહેલાંથી જ મંજૂરી આપવામાં આવી છે . આથી , તેમને ‘ શ્રમિક ’ વિશેષ ટ્રેન અથવા બસની સુવિધા પૂરી પાડીને તેમના વતન પરત ફરવાની વ્યવસ્થા કરી શકાય અને આ વ્યવસ્થા થાય ત્યાં સુધી પરપ્રાંતીયોને સમજાવીને તેમને નજીકની આશ્રય શિબિરોમાં રાખવા .


    આ ઉપરાંત , વધુમાં એવું પણ ભારપૂર્વક કહેવામાં આવ્યું હતું કે , તમામ રાજ્યો / કેન્દ્ર શાસિત પ્રદેશોની સરકારોએ વધુ સંખ્યામાં ‘ શ્રમિક ’ વિશેષ ટ્રેનો વિના અવરોધો દોડાવવા માટે રેલવેને સહકાર આપવો જોઇએ જેથી ફસાયેલા પરપ્રાંતીય શ્રમિકોને મુસાફરીની સુવિધા પૂરી પાડી શકાય .


    પરપ્રાંતીય શ્રમિકોની મુસાફરી સંબંધે સત્તાવાર સંદેશાવ્યવહાર જોવા માટે અહીં ક્લિક કરો


    GP/DS

    
    
    (Release ID: 1622955) Visitor Counter : 26
    
    
      Read this release in: Telugu , English , Urdu , Marathi , Hindi , Manipuri , Bengali , Punjabi , Odia , Tamil , Kannada , Malayalam