      પ્રધાનમંત્રીનું કાર્યાલય

      પ્રધાનમંત્રીએ વિશાખાપટ્ટનમ ગેસ ગળતર ઘટનાની સમીક્ષા કરી
      
      સ્થળ પર પરિસ્થિતિને નિયંત્રણમાં લેવા માટે તમામ પ્રયાસો હાથ કરવામાં આવી રહ્યા છે
      Posted On: 07 MAY 2020 6:30PM by PIB Ahmedabad


    પ્રધાનમંત્રીની શ્રી નરેન્દ્ર મોદીની અધ્યક્ષતામાં આજે સવારે વિશાખાપટ્ટનમમાં બનેલી ગેસ ગળતરની ઘટનામાં લેવામાં આવેલા પગલાંની સમીક્ષા કરવા માટે ઉચ્ચ સ્તરીય બેઠકનું આયોજન કરવામાં આવ્યું હતું . તેમણે અસરગ્રસ્ત લોકોની સલામતી માટે તેમજ આ આપત્તિના કારણે અસરગ્રસ્ત સ્થળની સુરક્ષા માટે લેવામાં આવેલા તમામ પગલાંની ખૂબ જ વિસ્તૃત ચર્ચા કરી હતી . આ બેઠકમાં સંરક્ષણમંત્રી શ્રી રાજનાથસિંહ , ગૃહમંત્રી શ્રી અમિત શાહ અને ગૃહ રાજ્યમંત્રી શ્રી નિત્યાનંદ રાય અને શ્રી જી . કિશન રેડ્ડી તેમજ અન્ય વરિષ્ઠ અધિકારીઓ ઉપસ્થિત રહ્યા હતા .


    આ દુર્ઘટના અંગે સવારે પ્રથમ માહિતી પ્રાપ્ત થતા જ , પ્રધાનમંત્રી અને ગૃહમંત્રીએ આંધ્રપ્રદેશના મુખ્યમંત્રી સાથે વાત કરી હતી અને ખાતરી આપી હતી કે , પરિસ્થિતિને નિયંત્રણમાં લેવા માટે કેન્દ્ર તરફથી તમામ પ્રકારે પૂરતી સહાય કરવામાં આવશે . તેઓ આ સ્થિતિ પર ખૂબ જ નીકટથી અને સતત દેખરેખ રાખે છે .


    બેઠક યોજાયા પછી , તાત્કાલિક કેબિનેટ સચિવે ગૃહ મંત્રાલય , પર્યાવરણ , વન અને જળવાયુ પરિવર્તન મંત્રાલય , રસાયણ અને પેટ્રોકેમિકલ્સ , ફાર્માસ્યુટિકલ , માહિતી અને પ્રસારણ મંત્રાલયના સચિવો ; રાષ્ટ્રીય આપત્તિ વ્યવસ્થાપન સત્તામંડળ (NDMA) ના સભ્યો અને રાષ્ટ્રીય આપત્તિ પ્રતિક્રિયા દળ (NDRF) ના મહાનિદેશક (DG); આરોગ્ય સેવાના મહાનિદેશક (DGHS) અને એઇમ્સના નિદેશક તેમજ અન્ય તબીબી નિષ્ણાતો સાથે વિગતવાર સમીક્ષા બેઠક યોજીને આ પરિસ્થિતિને પાયાના સ્તરેથી નિયંત્રણમાં લેવા અને તેના વ્યવસ્થાપનમાં સમર્થન આપવા માટે ચોક્કસ પગલાં નક્કી કરવા ચર્ચા કરી હતી . પ્રધાનમંત્રીના અગ્ર સચિવ પણ આ બેઠકમાં ઉપસ્થિત રહ્યા હતા .


    એવો નિર્ણય લેવામાં આવ્યો હતો કે , પૂણે NDRF ના એકમ CBRN ( રસાયણ , બાયોલોજિકલ , રેડિયોલોજિકલ અને ન્યુક્લિઅર ) ની ટીમ તેમજ નાગપુર ખાતેથી રાષ્ટ્રીય પર્યાવરણ એન્જિનિયરિંગ સંશોધન ઇન્સ્ટિટ્યુટ (NEERI) ની ટીમ સાથે મળીને તાત્કાલિક વિશાખાપટ્ટનમ પહોંચીને તેઓ રાજ્ય સરકારને આ કટોકટી સામે પાયાના સ્તરે વ્યવસ્થાપન અને નિયંત્રણમાં મદદ કરશે અને આ ગેસ ગળતરની ટૂંકાગાળાની તેમજ લાંબાગાળાની અસરોના ઉકેલ માટે યોગ્ય પગલાં લેશે .


    સ્ટ્રાઇન ગેસ ગળતરની ઘટના વિશાખાપટ્ટનમ જિલ્લામાં આવેલા ગોપાલપટ્ટનમ મંડલના RR વિશાખાપટ્ટનમ ગામમાં આવેલા એક રસાયણના પ્લાન્ટમાં વહેલી પરોઢે 3 વાગે બની હતી . તેના કારણે આસપાસમાં નરાવા , બી . સી . કોલોની , બાપુજી નગર , કમ્પાલાપાલેમ , ક્રિશ્નાનગર વગેરે ગામોમાં અસર થઇ છે . સ્ટ્રાઇન ગેસ એક ઝેરી ગેસ છે જેના કારણે ત્વચા અને આંખોમાં બળતરા , શ્વાસ લેવામાં સમસ્યા અને અન્ય તબીબી આડઅસરો થાય છે .


    રાષ્ટ્રીય આપત્તિ પ્રતિક્રિયા દળ (NDRF) સાથે CBRN ની ટીમને તાત્કાલિક રાજ્ય સરકાર અને સ્થાનિક વહીવટીતંત્રની મદદ માટે વિશાખાપટ્ટનમ ખાતે તૈનાત કરવામાં આવી છે . NDRF ની ટીમે તાત્કાલિક ઘટનાસ્થળની આસપાસમાં રહેતા લોકોને અન્યત્ર ખસેડવાની કામગીરી શરૂ કરી દીધી છે . પૂણેના NDRF ના વિશેષ CBRN એકમ અને નાગપુરના NEERI ના નિષ્ણાતોની ટીમ વિશાખાપટ્ટનમ માટે રવાના થઇ ગઇ છે . આ ઉપરાંત , DGHS દ્વારા ઘટનાસ્થળ પર વિશેષ તબીબી સલાહ અને તબીબી પ્રેક્ટિશનરો પૂરા પાડવામાં આવશે .


    ગળતર થયેલા સંયોજનના ગુણધર્મો , તેની અસરો , જેમના સંપર્કમાં આવ્યા હોય તે લોકોનામાં જોવા મળતા સામાન્ય લક્ષણો , પ્રાથમિક સારવારના પગલાં , સાવચેતી , શું કરવું અને શું ન કરવું અંગેની તમામ માહિતી અહીં ઉપલબ્ધ છે .


    GP/DS


    

    
    (Release ID: 1621931) Visitor Counter : 28
    
    
      Read this release in: Punjabi , English , Urdu , Hindi , Marathi , Manipuri , Bengali , Assamese , Odia , Telugu , Kannada , Malayalam