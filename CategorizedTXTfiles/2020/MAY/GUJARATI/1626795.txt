      પ્રધાનમંત્રીનું કાર્યાલય

      પ્રધાનમંત્રી શ્રી નરેન્દ્ર મોદી અને બાંગ્લાદેશના પ્રધાનમંત્રી શ્રીમતી શેખ હસિના વચ્ચે ટેલીફોનિક વાતચીત થઇ
      Posted On: 25 MAY 2020 7:27PM by PIB Ahmedabad


    પ્રધાનમંત્રી શ્રી નરેન્દ્ર મોદીએ આજે બાંગ્લાદેશના પ્રધાનમંત્રી શ્રીમતી શેખ હસિનાને ફોન કરીને ઇદ - ઉલ - ફિત્રની શુભેચ્છાઓ પાઠવી હતી .


    બંને નેતાઓએ પોત પોતાના દેશોમાં અમ્ફાન વાવાઝોડાના કારણે સર્જાયેલા નુકસાનના મૂલ્યાંકન અંગે વાતચીત કરી હતી . આ ઉપરાંત બંને દેશના નેતાઓ વચ્ચે કોવિડ મહામારીની પરિસ્થિતિ અને આ સંબંધે બંને દેશો વચ્ચે ચાલી રહેલા સહકાર અંગે પણ ચર્ચા - વિચારણા કરવામાં આવી હતી . પ્રધાનમંત્રી શ્રી નરેન્દ્ર મોદીએ આ પડકારોનો સામનો કરવા માટે બાંગ્લાદેશને ભારત તરફથી સહાયતા પૂરી પાડવાનું આશ્વાસન આપ્યું હતું .


    પ્રધાનમંત્રીએ બાંગ્લાદેશના પ્રધાનમંત્રી શેખ હસિના અને બાંગ્લાદેશના મૈત્રીપૂર્ણ લોકોને સારા આરોગ્ય અને સુખાકારીની શુભેચ્છા પાઠવી હતી .


    GP/DS

    
    
    (Release ID: 1626795) Visitor Counter : 21
    
    
      Read this release in: Telugu , English , Urdu , Marathi , Hindi , Manipuri , Bengali , Assamese , Punjabi , Odia , Tamil , Kannada , Malayalam