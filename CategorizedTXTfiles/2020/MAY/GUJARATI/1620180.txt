      ગ્રાહક બાબતો, ખાદ્ય અને જાહેર વિતરણ મંત્રાલય

      “વન નેશન વન રાશન કાર્ડ” નેશનલ પોર્ટેબિલિટી પ્લેટફોર્મ હેઠળ વધુ પાંચ રાજ્યો / કેન્દ્ર શાસિત પ્રદેશોનો સમાવેશ, કુલ સંખ્યા 17 થઈ
      
      નેશનલ ફૂડ સિક્યોરિટી એક્ટ (એનએફએસએ) હેઠળ હવે 60 કરોડ લાભાર્થીઓ આ 17 રાજ્યો / કેન્દ્ર શાસિત પ્રદેશોમાંથી પોતે જ્યાં હશે, ત્યાં પોતાનું હાલનું રાશન કાર્ડ વાપરીને જ રાશન મેળવી શકશે
      Posted On: 01 MAY 2020 4:41PM by PIB Ahmedabad


    કેન્દ્રીય ગ્રાહક બાબતો , ખાદ્ય અને જાહેર વિતરણ મંત્રી શ્રી રામવિલાસ પાસવાને પાંચ રાજ્યો અને કેન્દ્ર શાસિત પ્રદેશો - ઉત્તર પ્રદેશ , બિહાર , પંજાબ , હિમાચલ પ્રદેશ અને દાદરા અને નગર હવેલી તેમજ દમણ અને દીવને “ વન નેશન વન રાશન કાર્ડ ” યોજના હેઠળ નેશનલ ક્લસ્ટર સાથે સંકલિત કરવાની મંજૂરી આપી છે . નેશનલ ક્લસ્ટરમાં 12 રાજ્યો અગાઉથી સામેલ છે , જેમાં આંધ્ર પ્રદેશ , ગોવા , ગુજરાત , હરિયાણા , ઝારખંડ , કેરળ , કર્ણાટક , મધ્ય પ્રદેશ , મહારાષ્ટ્ર , રાજસ્થાન , તેલંગાણા અને ત્રિપુરાનો સમાવેશ થાય છે . “ વન નેશન વન રાશન કાર્ડ ” યોજના હેઠળ રાશન કાર્ડની નેશનલ પોર્ટેબિલિટીના અમલની પ્રક્રિયાની સમીક્ષા કરતાં શ્રી પાસવાને નેશનલ ક્લસ્ટર સાથે આ પાંચ નવાં રાજ્યો / કેન્દ્ર શાસિત પ્રદેશોની આવશ્યક તકનિકી સજ્જતાની તપાસી હતી .


    આ સાથે , રાષ્ટ્રીય / આંતરરાજ્ય પોર્ટેબિલિટીની સવલત 17 રાજ્યો / કેન્દ્ર શાસિત પ્રદેશોના 60 કરોડ જેટલા રાષ્ટ્રીય ફૂડ સિક્યોરિટી એક્ટ ( એનએફએસએ ) હેઠળના લાભાર્થીઓને ઉપલબ્ધ થશે અને તેઓ ‘ વન નેશન વન રાશન કાર્ડ ’ યોજના હેઠળ આ 17 રાજ્યો / કેન્દ્ર શાસિત પ્રદેશોમાંથી ગમે ત્યાં , પોતાની પસંદ મુજબ કોઈ પણ વાજબી ભાવની દુકાન ( એફપીએસ ) ઉપરથી તેમની પાસે હાલમાં છે તે જ રાશન કાર્ડ વાપરીને તેમને ફાળવવામાં આવેલા ક્વોટા મુજબનું અનાજ મેળવી શકશે .


    વિભાગે નેશનલ પોર્ટેબિલિટીના અમલ માટે જરૂરી માર્ગદર્શિકાઓ / સૂચનાઓ આપી છે અને આ પાંચ રાજ્યો / કેન્દ્ર શાસિત પ્રદેશોના અધિકારીઓ / ટેકનિકલ ટુકડીઓને આવશ્યક તાલીમ પણ આપવામાં આવી છે . ઉપરાંત , આ પાંચ નવાં રાજ્યો / કેન્દ્ર શાસિત પ્રદેશોમાં આંતર - રાજ્ય વ્યવહારો માટે આવશ્યક વેબ સેવાઓ તેમજ તેની મધ્યસ્થ ડેશબોર્ડ મારફતે દેખરેખ પણ તાત્કાલિક અસરથી સક્રિય બનાવાઈ છે . સંબંધિત તમામ 17 રાજ્યો / કેન્દ્ર શાસિત પ્રદેશોને આજની અસરથી અથવા તો તેમની ક્ષેત્ર સજ્જતાના આધારે વહેલામાં વહેલું શક્ય હોય ત્યારથી એક જ ક્લસ્ટરનાં આંતરરાજ્ય / નેશનલ પોર્ટેબિલિટી કામકાજ ઔપચારિક રીતે શરૂ કરવાં જણાવાયું છે .


    ઉપરાંત , વન નેશન વન રાશન કાર્ડ યોજના હેઠળ અન્ય રાજ્યો / કેન્દ્ર શાસિત પ્રદેશોના લાભાર્થીઓ સુધી નેશનલ પોર્ટેબિલિટીની પહોંચ વિસ્તારવા માટે પણ જે - તે રાજ્ય / કેન્દ્ર શાસિત પ્રદેશની સરકારોની સજ્જતાના આધારે સતત પ્રયાસો ચાલી રહ્યા છે .


    GP/DS

    
    
    (Release ID: 1620180) Visitor Counter : 70
    
    
      Read this release in: Punjabi , Malayalam , Tamil , Bengali , Telugu , English , Urdu , Hindi