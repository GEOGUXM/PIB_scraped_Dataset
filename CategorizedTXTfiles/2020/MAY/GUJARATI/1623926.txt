      PIB Headquarters

      ભારતીય રેલ્વે એ આગળ સૂચના મળે ત્યાં સુધી તમામ નિયમિત પેસેન્જર ટ્રેનોને રદ કરી, પણ શ્રમિક વિશેષ અને અન્ય વિશેષ ટ્રેનો ચાલુ રહેશે… 30 જૂન, 2020 સુધી બુક કરાયેલી ટિકિટો નુ સંપૂર્ણ રીફંડ થશે
      
      કોરોના લક્ષણોને કારણે યાત્રા માટે અનફીટ હોય તેવા યાત્રીઓને પણ ટિકિટ નુ સંપૂર્ણ રિફંડ મળશે

      Posted On: 14 MAY 2020 9:43PM by PIB Ahmedabad

    કોરોના વાયરસને કારણે લાદવામાં આવેલા લોકડાઉનને ધ્યાનમાં રાખીને , ભારતીય રેલ્વેએ મેલ એક્સપ્રેસ / પેસેન્જર અને ઉપનગરીય ટ્રેન સેવાઓ સહિતની તેની તમામ નિયમિત પેસેન્જર ટ્રેનોને આગામી સૂચના સુધી રદ કરવાનો નિર્ણય લીધો છે , પરંતુ શ્રમિક વિશેષ ટ્રેનો અને અન્ય વિશેષ ટ્રેનો જે અનુક્રમે 1 મે અને 12 મે , 2020 ના રોજ શરૂ થયેલ છે તે ચાલુ રહેશે. તે પણ નિર્ણય લેવામાં આવ્યો છે કે 30 જૂન 2020 સુધીની મુસાફરી માટે બુક કરાવેલ તમામ ટિકિટનો સંપૂર્ણ રિફંડ કરવામાં આવશે.


    પશ્ચિમ રેલ્વેના મુખ્ય જનસંપર્ક અધિકારી શ્રી રવિન્દ્ર ભાકર દ્વારા જારી કરાયેલ પ્રેસ રિલીઝ અનુસાર , ભારતીય રેલ્વે એ જો કોઈ યાત્રી ને કોરોના વાયરસના લક્ષણો છે અને જો તે મુસાફરી માટે અયોગ્ય જણાશે તેવી સ્થિતિ માં ભાડા પર જરૂરી માર્ગદર્શિકા અને રિફંડ સબંધિત શરતો પણ જારી કરવામાં આવી છે. ગૃહ મંત્રાલય દ્વારા જારી કરવામાં આવેલા માર્ગદર્શિકા મુજબ , તમામ મુસાફરોને ફરજિયાત રીતે થર્મલ સ્ક્રીનીંગ કરવામાં આવશે અને ફક્ત યોગ્ય મુસાફરોને ટ્રેનમાં પ્રવેશ / મુસાફરી કરવાની છૂટ આપવામાં આવશે. જો સ્ક્રીનીંગ દરમિયાન કોઈ મુસાફર ખૂબ ઊંચા તાપમાને અથવા કોવિડ -19 વગેરેનાં ચિહ્નો સાથે મળી આવે છે , તો કન્ફર્મ ટિકિટ હોવા છતાં તેને મુસાફરી કરવાની મંજૂરી આપવામાં આવશે નહીં. આવા કેસમાં મુસાફરોને નિયમો મુજબ સંપૂર્ણ રિફંડ આપવામાં આવશે.


    ( એ) જ્યારે પી.એન.આર. માં એક જ મુસાફર હોય


    ( બી) એક પાર્ટી ટિકિટ પર , જો કોઈ મુસાફરો મુસાફરી કરવા માટે અયોગ્ય હોવાનું જણાય છે અને તે જ પી.એન.આર. ના અન્ય તમામ મુસાફરો મુસાફરી કરવા માંગતા ન હોય તો , તે સ્થિતિમાં તમામ મુસાફરોને સંપૂર્ણ રિફંડ આપવામાં આવશે.


    ( સી) એક પાર્ટી ટિકિટ પર , જો કોઈ મુસાફર મુસાફરી માટે અયોગ્ય હોવાનું જણાય છે , જોકે , પી.એન.આર. પરના અન્ય મુસાફરો મુસાફરી કરવા માંગે છે , તો જે મુસાફર ને યાત્રા ની અનુમતિ આપવામાં નહી આવે છે તે મુસાફરને સંપૂર્ણ રિફંડ આપવામાં આવશે. .


    શ્રી ભાકરે જણાવ્યું હતું કે ઉપરોક્ત તમામ કેસો માટે " પ્રવેશ / ચકાસણી / સ્ક્રિનિંગ પોઇન્ટ પર મુસાફર ને ટીટીઈ દ્વારા એક કે વધારે કોરોના વાયરસ ને કારણે મુસાફરી નહી કરનાર ની સંખ્યા નો ઉલ્લેખ પાડ્તુ પ્રમાણપત્ર આપશે. ટીટીઇ સર્ટિફિકેટ પ્રાપ્ત થયા પછી , મુસાફરી નહી કરેલ મુસાફરોની રિફંડ માટે મુસાફરીની તારીખથી 10 દિવસની અંદર ઓનલાઇન ટીડીઆર ફાઇલ કરી શકે છે. વર્તમાન જોગવાઈ મુજબ જારી કરાયેલું મૂળ ટીટીઇ પ્રમાણપત્ર મુસાફર દ્વારા આઈઆરસીટીસીને મોકલવામાં આવશે અને મુસાફરી ન કરેલા ભાગ / તમામ મુસાફરો માટે આઇઆરસીટીસી દ્વારા સંપૂર્ણ ભાડુ પરત કરવામાં આવશે.

    
    
    (Release ID: 1623926) Visitor Counter : 14