      પ્રધાનમંત્રીનું કાર્યાલય

      ઓડિશાનો હવાઈ સર્વે કર્યા પછી પ્રધાનમંત્રીના સંબોધનનો મૂળ પાઠ
      Posted On: 22 MAY 2020 7:52PM by PIB Ahmedabad


    એક તરફ દુનિયા કોરોના વાયરસને કારણે પેદા થયેલી સમસ્યાઓ સામે જાનહાનિ અટકાવવા માટે લડી રહી છે , બીજી તરફ હિંદુસ્તાન માટે કેન્દ્ર સરકાર હોય કે રાજ્ય સરકારો હોય , તમામ વિભાગો અને એક સાથે તમામ નાગરિકો આ વાયરસની લડાઈમાં છેલ્લાં બે - અઢી મહિનાથી લાગ્યાં છે .


    આ પ્રકારનાં કસોટીના સમયમાં ચક્રવાતનું આટલું મોટું સંકટ અને એ પણ સુપર - સાયકલોન ચિંતાજનક વિષય હતો . બંગાળમાંથી પસાર થઈને એ ઓડિશાને કેટલું નુકસાન કરી શકશે એ હંમેશા ચિંતાનો વિષય રહ્યો છે . પણ જે રીતે અહીં સંસ્થાગત વ્યવસ્થાઓ કરવામાં આવી , આ પ્રકારની સંકટની ઘડીમાં ગામડાઓ સુધી નાગરિકોને શું કરવાનું એની સારી જાણકારી હોવાથી અહીં જીવન બચાવવામાં બહુ મોટી સફળતા મળી છે . આ માટે ઓડિશાના નાગરિક , ઓડિશાનું વહીવટીતંત્ર અને ઓડિશાના મુખ્યમંત્રી શ્રી નવીન બાબુની સંપૂર્ણ ટીમ અભિનંદનની અધિકારી છે .


    આપણે જાણીએ છીએ કે , જેટલી મોટી કુદરતી આફત આવે છે , એટલા મોટા પાયે સંપત્તિનું નુકસાન થાય છે . પશ્ચિમ બંગાળની સરખામણીમાં ઓડિશામાં એટલું નુકસાન થયું નથી , પણ જતાં જતાં આ પ્રકારની આફત થોડુંઘણું નુકસાન કરે છે . એટલે હાઉસિંગમાં , પાવરમાં , કમ્યુનિકેશનમાં , ઇન્ફ્રાસ્ટ્રક્ચરમાં જે નુકસાન થયું છે એની સમીક્ષા આજે મેં વિગતવાર કરી છે . રાજ્ય સરકારે પણ વિસ્તારપૂર્વક મારી સામે તમામ વાતો રજૂ કરી છે .


    અહીંની સરકારની વ્યવસ્થા તરફથી બહુ ઝડપથી એનું આકલન કરીને રિપોર્ટ ભારત સરકારને મોકલવામાં આવશે . ભારત સરકારની ટીમ પણ તાત્કાલિક અહીં પહોંચશે અને સંપૂર્ણ સ્થિતિની સમીક્ષા કરીને લાંબા સમય માટે રાહતની વાત હોય , પુનર્વસનની વાત હોય , પુનર્ગઠનની વાત હોય – આ તમામ બાબતોને પ્રાથમિકતા આપીને કામ આગળ વધારવામાં આવશે .


    અત્યારે તાત્કાલિક આવશ્યકતાઓને ધ્યાનમાં રાખીને ભારત સરકાર તરફથી 500 કરોડ રૂપિયાની એડવાન્સ વ્યવસ્થા કરવાનો અમે નિર્ણય લીધો છે . એક વાર સંપૂર્ણ સર્વે થઈ ગયા પછી પુનર્ગઠનની વિસ્તૃત યોજના બન્યાં ઓડિશાની વિકાસયાત્રામાં અને આ સંકટની ઘડીમાંથી બહાર નીકળવાનાં કામમાં અન્ય તમામ જરૂરિયાતો ભારત સરકાર પણ ખભેખભો મિલાવીને પૂરી કરશે અને તમામ પ્રકારનો સાથસહકાર આપશે .


    ધન્યવાદ .


    GP/DS

    
    
    (Release ID: 1626209) Visitor Counter : 22
    
    
      Read this release in: Telugu , English , Urdu , Marathi , Hindi , Marathi , Assamese , Bengali , Manipuri , Punjabi , Odia , Tamil , Kannada , Malayalam