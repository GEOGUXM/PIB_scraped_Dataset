      ગૃહ મંત્રાલય

      ગૃહ મંત્રાલયે ટ્રેનો દ્વારા લોકોને મુસાફરી સુવિધાજનક બનાવવા માટે પ્રમાણભૂત પરિચાલન પ્રોટોકોલ (SOP) બહાર પાડ્યા
      
      માત્ર કન્ફર્મ ઇ-ટિકિટ હશે તેવા મુસાફરોને જ આવનજાવન અને રેલવે સ્ટેશનમાં પ્રવેશની મંજૂરી આપવામાં આવશે
      
      માત્ર એવા લોકોને જ ટ્રેનમાં જવાની મંજૂરી આપવામાં આવશે જેમનામાં કોરોના બીમારીના કોઇ પણ લક્ષણો ન દેખાતા હોય
      
      તમામ મુસાફરો ટ્રેનમાં પ્રવેશે ત્યારે અને મુસાફરી દરમિયાન ફેસ કવર/ માસ્ક અવશ્ય પહેરે તે સુનિશ્ચિત કરવામાં આવશે
      Posted On: 11 MAY 2020 2:41PM by PIB Ahmedabad


    કેન્દ્રીય ગૃહ મંત્રાલય (MAH) દ્વારા ટ્રેનોમાં લોકોની મુસાફરી વધુ સુવિધાજનક કરવા માટે પ્રમાણભૂત પરિચાલન પ્રોટોકોલ (SOP) બહાર પાડવામાં આવ્યા છે .


    માત્ર કન્ફર્મ ઇ - ટિકિટ ધરાવતા મુસાફરોને જ આવનજાવન અને રેલવે સ્ટેશનમાં પ્રવેશ માટે મંજૂરી આપવામાં આવશે . તમામ મુસાફરોનું ફરજિયાત તબીબી તપાસ ( સ્ક્રિનિંગ ) કરવામાં આવશે . માત્ર એવા લોકોને જ ટ્રેનમાં બેસવાની મંજૂરી આપવામાં આવશે જેમનામાં કોરોના વાયરસની બીમારીના કોઇ પણ લક્ષણો ન દેખાતા હોય . મુસાફરી દરમિયાન અને રેલવે સ્ટેશનો પર તમામ મુસાફરોએ સ્વાસ્થ્ય / સ્વચ્છતા સંબંધિત પ્રોટોકોલનું પાલન કરવું પડશે અને સામાજિક અંતર જાળવી રાખવાના દિશાનિર્દેશોનું પણ ચુસ્ત પાલન કરવાનું રહેશે .


    તમામ મુસાફરોને સ્ટેશન પર તેમજ કોચમાં પ્રવેશ અને બહાર નીકળવાના સ્થળોએ હેન્ડ સેનિટાઇઝર આપવામાં આવશે . આ ઉપરાંત , એ પણ સુનિશ્ચિત કરવામાં આવશે કે , તમામ મુસાફરો પ્રવેશ કરતી વખતે અને મુસાફરી દરમિયાન ફેસ કવર / માસ્ક અવશ્ય પહેરેલું રાખે . પોતાના ગંતવ્ય સ્થાન પર પહોંચ્યા બાદ સંબંધિત મુસાફરોએ ગંતવ્ય સ્થાન વાળા રાજ્ય / કેન્દ્ર શાસિત પ્રદેશ દ્વારા નિર્ધારિત કરવામાં આવેલા સ્વાસ્થ્ય સંબંધિત તમામ પ્રોટોકોલનું ચુસ્ત પાલન કરવાનું રહેશે .


    આરોગ્ય અને પરિવાર કલ્યાણ મંત્રાલય તેમજ ગૃહ મંત્રાલય સાથે પરામર્શ પછી રેલવે મંત્રાલય દ્વારા ટ્રેનોની આવનજાવનની મંજૂરી ક્રમબદ્ધ રીતે આપવામાં આવશે .


    રાજ્યો / કેન્દ્ર શાસિત પ્રદેશોને મોકલવામાં આવેલો સત્તાવાર સંદેશાવ્યવહાર જોવા માટે અહીં ક્લિક કરો


    GP/DS

    
    
    (Release ID: 1622960) Visitor Counter : 37
    
    
      Read this release in: English , Urdu , Hindi , Marathi , Bengali , Assamese , Punjabi , Odia , Tamil , Telugu , Kannada , Malayalam