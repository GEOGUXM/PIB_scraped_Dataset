      સ્વાસ્થ્ય અને પરિવાર કલ્યાણ મંત્રાલય

      કોવિડ-19 અપડેટ્સ
      Posted On: 03 MAY 2020 4:19PM by PIB Ahmedabad


    ક્રમબદ્ધ , સક્રીયતાપૂર્ણ અને પૂર્વ - અસરકારક પ્રતિક્રિયા વ્યૂહનીતિ સાથે ભારત સરકાર તેમજ રાજ્યો / કેન્દ્ર શાસિત પ્રદેશો દ્વારા કોવિડ -19 મહામારીના નિરાકરણ , નિયંત્રણ અને વ્યવસ્થાપન માટે વિવિધ પગલાં લેવામાં આવી રહ્યાં છે . આ તમામ પગલાં પર નિયમિત ધોરણે સર્વોચ્ચ સ્તરે દેખરેખ રાખવામાં આવે છે .


    કેન્દ્રીય આરોગ્ય અને પરિવાર કલ્યાણમંત્રી ડૉ . હર્ષવર્ધને આજે લેડી હાર્ડિંજ મેડિકલ કોલેજની મુલાકાત લઇને કોવિડ -19 વ્યવસ્થાપનની સ્થિતિની સમીક્ષા કરી હતી . આ મુલાકાત દરમિયાન કેન્દ્રીય મંત્રીએ ગ્રાઉન્ડ ફ્લોર અને પહેલા માળે ડાયરેક્ટરની ઓફિસ , ઇમરજન્સી , OPD, સેમ્પલિંગ કેન્દ્ર , કોવિડ બ્લૉક – મહત્વપૂર્ણ વિસ્તારો , રેડ ઝોન વિસ્તાર અને ડૉક્ટરો તેમજ આરોગ્ય કર્મચારીઓની ચેન્જિંગ સુવિધાની મુલાકાત લીધી હતી .


    ડૉ . હર્ષવર્ધને સંતોષ વ્યક્ત કર્યો હતો કે , અહીંયા ડૉક્ટરો અને આરોગ્ય સ્ટાફને ઓન્કોલોજી ઇમારત , વિશેષ કોવિડ 19 સુવિધાના સ્થળે પોતાને જંતુમુક્ત રાખવા માટે તેમને વિશેષ સ્નાન , ચેન્જિંગ અને સ્પ્રેના છંટકાવની સુવિધા આપવામાં આવી છે . અગ્ર હરોળમાં કામ કરતા આ આરોગ્ય કર્મચારીઓ આ સ્થિતિ સામે અસરકારક રીતે સામનો કરી શકે તે માટે હોસ્પિટલના વહીવટીતંત્ર દ્વારા નિયમિત દિવસમાં બે વખત વાતચીત કરવામાં આવે છે તે પ્રયાસોની મંત્રીશ્રીએ પ્રશંસા કરી હતી .


    ડૉ . હર્ષવર્ધને ભારતના લોકોને લૉકડાઉન 3.0 (17 મે 2020) નું અક્ષરશઃ પાલન કરવાની વિનંતી કરી હતી કારણ કે કોવિડ 19 ના સંક્રમણની સાંકળ તોડવા માટે આ એકમાત્ર અસરકારક રીત છે . તેમણે દેશવાસીઓને વિનંતી કરી હતી કે , કોવિડ -19 દર્દીઓની સારવાર કરી રહેલા ડૉક્ટરો અને સ્ટાફ સાથે ગેરવર્તણૂક ન કરવી અને જેઓ કોવિડ -19 બીમારીનો સામનો કરી રહ્યા છે તેવા દર્દીઓ સાથે પણ ખરાબ વ્યવહાર ન કરવો .


    દેશમાં અત્યાર સુધીમાં 10,632 દર્દીઓ સાજા થઇ ગયા છે . છેલ્લા 24 કલાકમાં 682 દર્દી સાજા થઇ ગયા છે . જે 26.59% દર્દીઓ સાજા થવાનો દર બતાવે છે . અત્યાર સુધીમાં દેશમાં કોવિડ -19 ના પોઝિટીવ કેસોની કુલ સંખ્યા 39,980 થઇ છે . ગઇકાલ સુધીમાં ભારતમાં કોવિડ -19 ના નવા 2644 કેસો પોઝિટીવ મળ્યા હોવાની પુષ્ટિ થઇ છે .


    કોવિડ -19 સંબંધિત ટેકનિકલ પ્રશ્નો , માર્ગદર્શિકાઓ અને સલાહસૂચનો અંગે પ્રમાણભૂત માહિતી માટે કૃપા કરીને આ વેબસાઇટની નિયમિત મુલાકાત લો : https://www.mohfw.gov.in/ .


    કોવિડ -19 સંબંધિત કોઇપણ ટેકનિકલ પ્રશ્નો technicalquery.covid19@gov.in પર અને અન્ય પ્રશ્નો ncov2019@gov.in પર ઇમેલ પણ કરી શકો છો .


    જો કોવિડ -19 સંબંધિત કોઇપણ પ્રશ્ન હોય તો , કૃપા કરીને આરોગ્ય અને પરિવાર કલ્યાણ મંત્રાલયના હેલ્પલાઇન નંબર : +91-11-23978046 અથવા 1075 ( ટૉલ ફ્રી ) પર કૉલ કરો . કોવિડ -19 અંગે રાજ્યો / કેન્દ્ર શાસિત પ્રદેશોના હેલ્પલાઇન નંબરોની યાદી https://www.mohfw.gov.in/pdf/coronvavirushelplinenumber.pdf પર ઉપલબ્ધ છે .


    GP/DS

    
    
    (Release ID: 1620640) Visitor Counter : 44
    
    
      Read this release in: English , Urdu , Hindi , Marathi , Assamese , Manipuri , Bengali , Punjabi , Odia , Tamil , Telugu , Kannada , Malayalam