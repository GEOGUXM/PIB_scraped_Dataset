      સ્વાસ્થ્ય અને પરિવાર કલ્યાણ મંત્રાલય

      કોવિડ-19 અપડેટ્સ
      
      અત્યાર સુધીમાં 20,917 દર્દી સાજા થયા; સાજા થવાનો દર વધીને 31.15% થયો

      Posted On: 11 MAY 2020 5:27PM by PIB Ahmedabad

    અત્યાર સુધીમાં દેશમાં 20,917 દર્દી કોરોનાની બીમારીથી સાજા થયા છે . આ કારણે કુલ સાજા થવાનો દર વધીને 31.15% થઇ ગયો છે . દેશમાં અત્યાર સુધીમાં કોરોનાના કુલ 67,152 કેસ પોઝિટીવ નોંધાયા હોવાની પુષ્ટિ થઇ છે . ગઇકાલથી અત્યાર સુધીમાં , ભારતમા કોવિડ -19 ના 4,213 કેસ વધ્યા હોવાની પુષ્ટિ થઇ છે .


    વિવિધ તબીબી પ્રોફેશનલોની કામગીરીની પ્રશંસા કરતા ડૉ . હર્ષવર્ધને જણાવ્યું હતું કે , કોવિડ -19 નો સામનો કરવામાં ખાસ કરીને છેલ્લા ત્રણ મહિનામાં તબીબી પ્રેક્ટિશનરોએ જે દૃઢ સંકલ્પ સાથે સેવા આપી છે તેનાથી દેશને ગૌરવ છે . તેમણે ફરી એકવાર દેશને અપીલ કરી હતી કે , ડૉક્ટરો અને આરોગ્ય સંભાળ કર્મચારીઓ સાથે કોઇપણ પ્રકારે ખરાબ વર્તન ન થવુ જોઇએ અને તેમના પર હુમલા ન થવા જોઇએ ; તેના બદલે , તેમણે અત્યાર સુધી જાહેર જનતાની મદદ માટે આટલા મોટાપાયે જે પ્રયાસો કર્યા તે બદલ તેમનું સન્માન કરવુ જોઇએ . તેમણે કહ્યું કે , ડૉક્ટરો , નર્સો , આરોગ્ય સંભાળ કર્મચારીઓને કોવિડ -19 સામેની લડાઇમાં આપણે આદર , સહકાર અને મદદ આપવી જોઇએ .


    આરોગ્ય અને પરિવાર કલ્યાણ મંત્રાલય દ્વારા આજે કોવિડ -19 માટે સર્વેલન્સના આધારે જિલ્લા સ્તરે સુવિધાઓ માટે માર્ગદર્શિકા બહાર પાડવામાં આવી છે . આ માર્ગદર્શિકા આ લિંક પરથી ઉપલબ્ધ છે :


    https://www.mohfw.gov.in/pdf/DistrictlevelFacilitybasedsurveillanceforCOVID19.pdf


    કોવિડ -19 સંબંધિત ટેકનિકલ પ્રશ્નો , માર્ગદર્શિકાઓ અને સલાહસૂચનો અંગે પ્રમાણભૂત માહિતી માટે કૃપા કરીને આ વેબસાઇટની નિયમિત મુલાકાત લો : https://www.mohfw.gov.in/ .


    કોવિડ -19 સંબંધિત કોઇપણ ટેકનિકલ પ્રશ્નો technicalquery.covid19@gov.in પર અને અન્ય પ્રશ્નો ncov2019@gov.in પર ઇમેલ પણ કરી શકો છો .


    જો કોવિડ -19 સંબંધિત કોઇપણ પ્રશ્ન હોય તો , કૃપા કરીને આરોગ્ય અને પરિવાર કલ્યાણ મંત્રાલયના હેલ્પલાઇન નંબર : +91-11-23978046 અથવા 1075 ( ટૉલ ફ્રી ) પર કૉલ કરો . કોવિડ -19 અંગે રાજ્યો / કેન્દ્ર શાસિત પ્રદેશોના હેલ્પલાઇન નંબરોની યાદી https://www.mohfw.gov.in/pdf/coronvavirushelplinenumber.pdf પર ઉપલબ્ધ છે .


    GP/DS


    

    
    (Release ID: 1623096) Visitor Counter : 51
    
    
      Read this release in: English , Urdu , Hindi , Marathi , Assamese , Manipuri , Bengali , Punjabi , Odia , Tamil , Telugu , Kannada , Malayalam