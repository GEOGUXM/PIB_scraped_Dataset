      શ્રમ અને રોજગાર મંત્રાલય

      લૉકડાઉનને કારણે ઈપીએફ અને એમપી એક્ટ, 1952 હેઠળ વિલંબથી નાણાં જમા કરાવનાર એકમોને પેનલ્ટીમાં રાહત
      Posted On: 15 MAY 2020 5:14PM by PIB Ahmedabad


    કોરોના વાયરસ મહામારીને નિયંત્રીત કરવાના હેતુથી લાંબા ચાલેલા લૉકડાઉન અને મહામારીને કારણે અન્ય અવરોધો ઉભા થતાં ઈપીએફ અને એમપી એક્ટ , 1952 હેઠળ આવરી લેવાયેલા એકમો ચિંતામાં મૂકાયા હતા અને સામાન્ય રીતે કામ કરી શક્યા ન હતા , તથા તેમણે ચૂકવણી કરવાનું થતું વૈધાનિક યોગદાન સમયસર આપી શક્યા ન હતા .


    આ એકમોને તેમનું યોગદાન અને વહિવટી ખર્ચા સમયસર નાણાં જમા કરાવવામાં લૉકડાઉનને કારણે તકલીફ પડી હતી . ઈપીએફઓએ નિર્ણય કર્યો છે કે સંચાલનના અથવા તો આર્થિક કારણોથી થયેલા આવા વિલંબને કારણે કસૂરવાર ગણવામાં નહીં આવે અને આવા વિલંબ બદલ દંડનીય રકમ પણ લેવામાં નહીં આવે .


    ઈપીએફઓની ફીલ્ડ ઓફિસોને તા .05-05-2020 ના એક સર્ક્યુલર જારી કરવામાં આવ્યો છે અને તેમાં નિર્દેશ આપવામાં આવ્યો છે કે આવા કિસ્સાઓ કે જે કોવિદ -19 ને કારણે ઈપીએફઓ વેબસાઈટના હોમ પેજ ઉપર મૂકવામાં આવ્યા છે તેમની સામે દંડનીય નુકશાનની કોઈ કાર્યવાહિ કરવામાં નહીં આવે .


    ઉપર દર્શાવ્યું છે પગલું ભરવાથી ઈપીએફ હેઠળ આવરી લેવામાં આવેલા 6.5 લાખ એકમોને નિયમ પાલનના ધોરણોમાં આસાની થશે અને તેમને દંડનીય નુકશાનની જવાબદારીમાંથી બચાવી શકાશે .


    GP/DS

    
    
    (Release ID: 1624178) Visitor Counter : 43
    
    
      Read this release in: Tamil , English , Urdu , Hindi , Manipuri , Bengali , Assamese , Punjabi , Odia , Telugu , Kannada , Malayalam