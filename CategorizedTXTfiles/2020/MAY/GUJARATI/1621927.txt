      સ્વાસ્થ્ય અને પરિવાર કલ્યાણ મંત્રાલય

      ડૉ. હર્ષવર્ધને ઉત્તરપ્રદેશ, ઓડિશા અને પશ્ચિમ બંગાળમાં કોવિડ-19ના વ્યવસ્થાન માટે તૈયારીઓ અને નિયંત્રણના પગલાંની સમીક્ષા કરી
      Posted On: 07 MAY 2020 5:39PM by PIB Ahmedabad


    કેન્દ્રીય આરોગ્ય અને પરિવાર કલ્યાણમંત્રીએ ઉત્તપ્રદેશ , પશ્ચિમ બંગાળ અને ઓડિશાના આરોગ્ય અને પરિવાર કલ્યાણમંત્રીઓ તેમજ કેન્દ્ર અને રાજ્ય સરકારોના વરિષ્ઠ અધિકારીઓ સાથે બેઠક યોજીને આ ત્રણ રાજ્યોમાં કોવિડ -19 ના વ્યવસ્થાપન માટે તૈયારીઓ અને નિયંત્રણ માટેના પગલાંઓ અંગે સમીક્ષા કરી હતી .


    તેમણે જણાવ્યું હતું કે , 7 મે 2020 ના રોજની સ્થિતિ અનુસાર દેશમાં કોવિડ -19 ના કુલ 52,952 કેસ નોંધાયા છે જેમાંથી 15,266 દર્દી સાજા થઇ ગયા છે અને 1,783 દર્દીના મૃત્યુ થયા છે . છેલ્લા 24 કલાકમાં 3561 નવા કેસ નોંધાયા હોવાની પુષ્ટિ થઇ છે અને 1084 દર્દીઓ સાજા થયા હોવાનું નોંધાયું છે .


    તેમણે ઉમેર્યું હતું કે , અન્ય દેશોની તુલનાએ ભારતમાં મૃત્યુદર 3.3 % અને સાજા થવાનો દર 28.33 % છે જે બહેતર સ્થિતિ સુચવે છે . તેમણે એવું પણ ઉમેર્યું હતું કે , એક્ટિવ કેસોમાંથી ICU માં 4.8 % દર્દીઓ છે , 1.1 % વેન્ટિલેટર પર છે અને 3.3 % ઓક્સિજન સપોર્ટ પર છે . દેશમાં પરીક્ષણની ક્ષમતા વધારવામાં આવી છે અને અત્યારે રોજના 95,000 પરીક્ષણો થઇ રહ્યા છે . અત્યાર સુધીમાં કોવિડ -19 ના કુલ 13,57,442 પરીક્ષણો કરવામાં આવ્યા છે . આજદિન સુધીમાં , 180 જિલ્લામાં છેલ્લા 7 દિવસથી , 180 જિલ્લામાં 7 થી 13 દિવસથી , 164 જિલ્લામાં 14 થી 20 દિવસથી અને 136 જિલ્લામાં 21 થી 28 દિવસથી કોવિડના કોઇ નવા કેસ નોંધાયા નથી . આગામી દિવસોમાં રાજ્યોમાં વિસ્થાપિત શ્રમિકો મોટી સંખ્યામાં આવી પહોંચશે તેને ધ્યાનમાં રાખીને , ડૉ . હર્ષવર્ધને રાજ્યોને ખૂબ જ મજબૂત વ્યૂહનીતિ અને વ્યવસ્થાતંત્ર ઘડવા કહ્યું હતું જેથી તેમના પરીક્ષણ , ક્વૉરેન્ટાઇન અને પોઝિટીવ કેસોની સારવારની જરૂરિયાતને પહોંચી શકાય .


    તેમના પરીક્ષણ , સંસ્થાકીય ક્વૉરેન્ટાઇન અને જરૂર પડે તો સારવાર માટે અસરકારક વ્યૂહનીતિ પણ જરૂર હોવાનું તેમણે કહ્યું હતું . રાજ્યોને માહિતી આપવામાં આવી હતી કે , 1075 ઉપરાંત હેલ્પલાઇન નંબર 104 પણ બિન - કોવિડ આવશ્યક સેવાઓની ફરિયાદોના નિવારણ માટે ઉપયોગમાં લઇ શકાય છે અને આ સેવાઓની ઉપલબ્ધતા વગેરે અંગે માહિતી માટે પણ તેનો ઉપયોગ થઇ શકે છે . ચેપી રોગને ફેલાતો રોકવા માટે પૂરતા પ્રમાણમાં પગલાં પણ લેવામાં આવે તેવી તેમણે સલાહ આપી હતી .


    GP/DS


    

    
    (Release ID: 1621927) Visitor Counter : 26
    
    
      Read this release in: Punjabi , English , Urdu , Marathi , Hindi , Assamese , Bengali , Odia , Tamil , Telugu , Kannada