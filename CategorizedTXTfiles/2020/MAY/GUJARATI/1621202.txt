      પ્રધાનમંત્રીનું કાર્યાલય

      કોવિડ-19 સંબંધે જૂથ નિરપેક્ષ ચળવળ સંપર્ક સમૂહની વીડિયો કોન્ફરન્સમાં પ્રધાનમંત્રીના સંબોધનનો મૂળપાઠ
      Posted On: 04 MAY 2020 10:00PM by PIB Ahmedabad


    અધ્યક્ષ મહોદય ,


    મહામહિમો ,


    હું આ વર્ચ્યુઅલ કોન્ફરન્સનું આયોજન કરવા બદલ મહામહિમ રાષ્ટ્રપતિ ઇલ્હામ અલિયેવનો આભાર વ્યક્ત કરું છું . સૌથી પહેલા તો હું , એ સૌ લોકો પ્રત્યે સંવેદના વ્યક્ત કરવા માગું છું કે , જેમણે દુનિયાભરમાં ફેલાયેલી કોવિડ -19 મહામારીના કારણે પોતાના આપ્તજનો ગુમાવ્યા છે .


    આજે , સમગ્ર માનવજાત દાયકાઓના સૌથી ગંભીર સંકટનો સામનો કરી રહી છે . આવી સ્થિતિમાં જૂથ નિરપેક્ષ ચળવળ વૈશ્વિક ચળવળ વૈશ્વિક એકતાને પ્રોત્સાહન આપવામાં મદદરૂપ સાબિત થઇ શકે છે . જૂથ નિરપેક્ષ ચળવળ મોટાભાગે દુનિયાનો નૈતિક અવાજ રહી છે . તેની ભૂમિકા યથાવત જાળવી રાખવા માટે , જૂથ નિરપેક્ષ ચળવળને આવશ્યકરૂપે સૌની સહિયારી બનાવી રાખવી પડશે .


    મહામહિમો ,


    માનવ વસ્તીનો છઠ્ઠો ભાગ ભારતમાં વસે છે . અમે એક વિકાસશીલ દેશ અને મુક્ત સમાજ છીએ . સંકટની આ ઘડીમાં અમે બતાવ્યું છે કે , કેવી રીતે લોકશાહી , શિસ્તપાલન અને દૃઢ સંકલ્પ એક સાથે મળીને વાસ્તવિક જન આંદોલનો આરંભ કરે છે .


    ભારતની સંસ્કૃતિ સમગ્ર વિશ્વને એક પરિવારના રૂપમાં જુએ છે . જે પ્રકારે અમે અમારા નાગરિકોની દરકાર લઇએ છીએ , તેવી જ રીતે અમે અન્ય દેશો તરફ પણ મદદનો હાથ લંબાવી રહ્યા છીએ . કોવિડ -19 નો સામનો કરવા માટે અમે અમારા નીકટના પડોશી દેશો સાથે તાલમેલને પ્રોત્સાહન આપ્યું છે . તેમજ , અમે ઘણા અન્ય દેશો સાથે ભારતની તબીબી તજજ્ઞતા શેર કરવા માટે ઑનલાઇન તાલીમનું આયોજન કરી રહ્યા છીએ . ભારત ખાસ કરીને સસ્તી દવાઓ દવાઓ માટે દુનિયાની ફાર્મસી તરીકે ઓળખાય છે .


    અમારી પોતાની આવશ્યકતાઓ હોવા છતાં , અમે જૂથ નિરપેક્ષ ચળવળના 59 સભ્ય દેશો સહિત આપણા 123 ભાગીદાર દેશોને તબીબી પૂરવઠો મોકલવાનું સુનિશ્ચિત કર્યું છે .


    અમે ઉપચાર અને રસી વિકસાવવા માટે વૈશ્વિક પ્રયાસોમાં સક્રિય ભૂમિકા નિભાવી રહ્યા છીએ . ભારતમાં જડીબુટ્ટીઓ પર આધારિત દુનિયાની પ્રાચીનતમ પરંપરાગત ઔષધી પ્રણાલી સ્થાપિત છે . અમે લોકોની કુદરતી પ્રતિકારક ક્ષમતા વધારવામાં તેમને મદદરૂપ થવા માટે સરળ આયુર્વેદિક ઘરેલું ઉપચારો મુક્ત ભાવે તેમને જણાવીએ છીએ .


    મહામહિમો ,


    અત્યારે કોવિડ -19 સામે વૈશ્વિક લડાઇ ચાલી રહી છે ત્યારે , આવી સ્થિતિમાં કેટલાક લોકો અન્ય ઘાતક વાયરસોને ફેલાવવામાં વ્યસ્ત છે , જેમકે આતંકવાદ .


    જેમકે , ખોટા સામાચારો અને મિશ્રિત વીડિયો , સમાજો તેમજ દેશમાં ભાગલા પાડવા માટે ફેલાવી રહ્યા છે . પરંતુ આજે , હું માત્ર સકારાત્મક વાતો પર જ ધ્યાન કેન્દ્રિત કરવા માંગુ છુ .


    આપણે એક આંદોલનના રૂપમાં એકજૂથ થઇને આ આરોગ્ય સંકટનો સામનો કરવામાં વિશ્વની મદદ કરી શકીએ છીએ .


    મહામહિમો ,


    કોવિડ -19 માં અમે વર્તમાન આંતરરાષ્ટ્રીય વ્યવસ્થાની મર્યાદાઓ દર્શાવી દીધી છે . કોવિડ પછીના વિશ્વમાં , આપણને નિષ્પક્ષતા , સમાનતા અને માનવતા પર આધારિત એક નવા સ્વરૂપથી વૈશ્વિકરણની આવશ્યકતા ઉભી થશે .


    આપણને એવી આંતરરાષ્ટ્રીય સંસ્થાઓની જરૂરિયાત છે , જે આજના વિશ્વનું વધુ પ્રતિનિધિત્વ કરી શકે . આપણે માત્ર આર્થિક પ્રગતિ પર ધ્યાન કેન્દ્રિત નથી કરવાનું બ્લકે , માનવ કલ્યાણને પણ પ્રોત્સાહન આપવાની જરૂર છે . ભારત લાંબા સમયથી આવી પહેલોનું સમર્થક રહ્યું છે .


    જે પ્રકારે આંતરરાષ્ટ્રીય યોગ દિવસ સમગ્ર માનવજાતિના શારીરિક અને માનસિક કલ્યાણને બહેતર બનાવે છે . જે પ્રકારે , આંતરરાષ્ટ્રીય સૌર ગઠબંધન , આપણા ગ્રહને જળવાયુ પરિવર્તનની સમસ્યાથી સ્વસ્થ થવામાં મદદ કરે છે . જે પ્રકારે , આપત્તિ પ્રતિરોધક ઇન્ફ્રાસ્ટ્રક્ચર માટે વૈશ્વિક ગઠબંધન જળવાયુ અને આપત્તિ જોખમો સામે આપણું રક્ષણ કરે છે .


    અને દેશ સૈન્ય અભ્યાસનું આયોજન કરે છે . પરંતુ ભારતે અમારા વિસ્તારમાં અને તેનાથી આગળ આપત્તિ વ્યવસ્થાપ અભ્યાસનું આયોજન કરવાની દિશામાં પહેલ કરી છે .


    મહામહિમો ,


    જૂથ નિરપેક્ષ ચળવળે વિકાસશીલ દેશોમાં સ્વાસ્થ્ય - ક્ષમતા વિકસાવવા પર ધ્યાન કેન્દ્રિત કરવા માટે આંતરરાષ્ટ્રીય સમુદાય અને વિશ્વ આરોગ્ય સંગઠનને આહ્વાન કરવું જોઇએ . આપણે સ્વાસ્થ્ય ઉત્પાદનો અને ટેકનોલોજી સુધી દરેકની એકસમાન , પરવડે તેવી અને સમયસર પહોંચ સુનિશ્ચિત કરવી જોઇએ .


    આપણે , અનુભવો , ઉત્કૃષ્ટ પદ્ધતિઓ , સંકટ વ્યવસ્થાપન , પ્રોટોકોલ્સ , રીસર્ચ અને સંશોધનોને એકત્ર કરવા માટે જૂથ નિરપેક્ષ ચળવળના તમામ સભ્ય દેશો માટે એક મંચ તૈયાર કરવો જોઇએ .


    મહામહિમો ,


    આપણી ચળવળની સ્થાપનાની ભાવના અનુસાર , આવો આપણે સૌ એકજૂથ થઇએ , એકબીજાથી વિખુટાં ન પડીએ . જો આપણે સૌ એકજૂથ થઇશું તો જ આપણમાંથી દરેક દેશ આ મહામારીથી સુરક્ષિત રહી શકે છે . આવો આપણે સૌ એક સહિયારી અને સહયોગપૂર્ણ વૈશ્વિક પ્રતિક્રિયા માટે સહભાગીઓની જેમ કામ કરીએ .


    આભાર .


    આભાર , મહામહિમો .


    GP/DS

    
    
    (Release ID: 1621202) Visitor Counter : 19
    
    
      Read this release in: Assamese , English , Urdu , Hindi , Marathi , Manipuri , Bengali , Punjabi , Odia , Tamil , Telugu , Kannada , Malayalam