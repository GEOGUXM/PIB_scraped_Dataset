      પ્રધાનમંત્રીનું કાર્યાલય

      પ્રધાનમંત્રીએ ઓડિશાના એમ્ફાન તોફાનથી અસરગ્રસ્ત વિસ્તારોનું હવાઈ સર્વેક્ષણ કર્યું; રૂ. 500 કરોડની નાણાકીય મદદ જાહેર કરી
      
      પ્રધાનમંત્રીએ તોફાનમાં માર્યા ગયેલા લોકોના પરિવારજનોને 2-2 લાખ રૂપિયાની સહાય કરવાની જાહેરાત કરી; ઇજાગ્રસ્તો માટે રૂ. 50,000ની જાહેરાત

      Posted On: 22 MAY 2020 6:10PM by PIB Ahmedabad

    પ્રધાનમંત્રી શ્રી નરેન્દ્ર મોદીએ ચક્રવાત એમ્ફાનથી ઉત્પન્ન થયેલી સ્થિતિની સમીક્ષા કરવા આજે ઓડિશાની મુલાકાત લીધી હતી . એમની સાથે કેન્દ્રીય મંત્રી શ્રી ધર્મેન્દ્ર પ્રધાન , કેન્દ્રીય રાજ્ય મંત્રી શ્રી બાબુલ સુપ્રિયો , શ્રી પ્રતાપચંદ્ર સારંગી અને સુશ્રી દેવશ્રી ચૌધરી પણ સામેલ હતા . પ્રધાનમંત્રીએ ચક્રવાતની અસરનું આકલન કરવા ઓડિશાના રાજ્યપાલ શ્રી ગણેશી લાલ અને મુખ્યમંત્રી શ્રી નવીન પટનાયકની સાથે ભદ્રક અને બાલાસોરનું હવાઈ સર્વેક્ષણ કર્યું હતું .


    હવાઈ સર્વેક્ષણ કર્યા પછી પ્રધાનમંત્રીએ સ્થિતિની સમીક્ષા કરવા માટે રાજ્ય અને કેન્દ્ર સરકારનાં વરિષ્ઠ અધિકારીઓની સાથે ભુવનેશ્વરમાં એક બેઠકની અધ્યક્ષતા કરી હતી . તેમણે ઓડિશા રાજ્યને 500 કરોડ રૂપિયાની નાણાકીય સહાયતા પ્રદાન કરવાની જાહેરાત કરી હતી . એક આંતરમંત્રીમંડળીય કેન્દ્રીય ટુકડી નુકસાનનું આકલન કરશે .


    પ્રધાનમંત્રીએ આશ્વાસન આપ્યું હતું કે , આ મુશ્કેલ સમયમાં કેન્દ્ર સરકાર રાજ્ય સરકારો સાથે ખભેખભો મિલાવીને કામ કરશે અને તોફાનથી અસરગ્રસ્ત વિસ્તારોમાં પુનરોદ્ધાર અને માળખાગત સુવિધાઓનું નિર્માણ કરવા માટે શક્ય તમામ સહાયતા પ્રદાન કરશે .


    પ્રધાનમંત્રીએ ઓડિશાના લોકોની સાથે એકતા વ્યક્ત કરીને તોફાનમાં લોકોનાં માર્યા જવા પર ઊંડા દુઃખની લાગણી વ્યક્ત કરી હતી . તેમણે મૃતકોના પરિવારજનોને 2-2 લાખ રૂપિયા અને તોફાનમાં ગંભીર રીતે ઘાયલ થયેલાઓને રૂ . 50,000 ની સહાય આપવાની જાહેરાત કરી હતી .


    GP/DS

    
    
    (Release ID: 1626200) Visitor Counter : 19
    
    
      Read this release in: Punjabi , English , Urdu , Marathi , Hindi , Manipuri , Assamese , Odia , Tamil , Telugu , Kannada , Malayalam