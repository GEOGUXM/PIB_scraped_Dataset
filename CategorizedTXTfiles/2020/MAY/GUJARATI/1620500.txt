      માનવ સંસાધન વિકાસ મંત્રાલય

      કેન્દ્રીય માનવ સંસાધન વિકાસ મંત્રીએ નવી દિલ્હીમાં ધોરણ 9 અને 10 માટે વૈકલ્પિક શૈક્ષણિક કેલેન્ડર જાહેર કર્યું
      
      ધોરણ 11 અને 12 માટે તથા વિષયના ભાગો માટે વૈકલ્પિક શૈક્ષણિક કેલેન્ડર ટૂંક સમયમાં જાહેર થશે – શ્રી રમેશ પોખરિયાલ ‘નિશંક’

      Posted On: 02 MAY 2020 6:39PM by PIB Ahmedabad

    આજે નવી દિલ્હીમાં કેન્દ્રીય માનવ સંસાધન વિકાસ મંત્રી શ્રી રમેશ પોખરિયાલ ‘ નિશંક ’ એ ધોરણ 9 અને ધોરણ 10 નું બીજા તબક્કા માટેનું વૈકલ્પિક શૈક્ષણિક કેલેન્ડર જાહેર કર્યું હતું .


    આ પ્રસંગે મંત્રીએ કહ્યું હતું કે , આ કેલેન્ડર શિક્ષકોને વિવિધ ટેકનોલોજીકલ માધ્યમો અને સોશિયલ મીડિયા માધ્યમોનો ઉપયોગ કરવા અંગે શિક્ષકોને માર્ગદર્શન પ્રદાન કરશે , જેથી રસપ્રદ રીતો દ્વારા સંપૂર્ણ શિક્ષણ વિદ્યાર્થીઓને ઉપલબ્ધ કરાવવામાં મદદ મળશે . એનો ઉપયોગ વિદ્યાર્થીઓ , માતાપિતાઓ અને શિક્ષકો ઘરેથી પણ કરી શકશે . જોકે એમાં મોબાઇલ , રેડિયો , ટેલીવિઝન , એસએમએસ અને વિવિધ સોશિયલ મીડિયા જેવા માધ્યમોની સુલભતાના વિવિધ સ્તરોને ધ્યાનમાં લેવામાં આવ્યાં છે .


    શ્રી પોખરિયાલે વધુમાં ઉમેર્યું હતું કે , હકીકત એ છે કે , આપણામાંથી ઘણા ઇન્ટરનેટ સુવિધા ધરાવતા ન હોય એવું બની શકે છે , અથવા વ્હોટ્સએપ , ફેસબુક , ટ્વિટર , ગૂગલ વગેરે જેવા વિવિધ સોશિયલ મીડિયાના માધ્યમોનો ઉપયોગ કરવા સક્ષમ ન હોય એવું બની શકે છે . આ કેલેન્ડર શિક્ષકોને મોબાઇલ ફોન પર એસએમએસ દ્વારા અથવા વોઇસ કોલ દ્વારા માતાપિતાઓ અને વિદ્યાર્થીઓને માર્ગદર્શન આપે છે . માતાપિતાઓને આ કેલેન્ડરનો અમલ કરવા પ્રાથમિક તબક્કાનાં વિદ્યાર્થીઓને મદદ મળવાની અપેક્ષા છે .


    મંત્રીએ જાણકારી આપી હતી કે , ધોરણ 9 અને 10 માટે વૈકલ્પિક શૈક્ષણિક કેલેન્ડર તથા આવરી લેવામાં આવેલા વિષયોના વિવિધ ભાગ ટૂંક સમયમાં જાહેર થશે . તેમણે ઉમેર્યું હતું કે , આ કેલેન્ડર તમામ બાળકોની જરૂરિયાત પૂર્ણ કરશે , જેમાં દિવ્યાંગ બાળકો ( વિશેષ જરૂરિયાત ધરાવતા બાળકો ) સામેલ છે . ઓડિયો બુક્સ , રેડિયો કાર્યક્રમો , વીડિયો કાર્યક્રમો માટે લિન્ક સામેલ કરવામાં આવશે .


    શ્રી પોખરિયાલે જણાવ્યું હતું કે , કેલેન્ડર રસપ્રદ અને પડકારજનક એક્ટિવિટી ધરાવતું અઠવાડિયામુજબની યોજના ધરાવે છે , જેમાં અભ્યાસક્રમ કે પાઠ્યપુસ્તકમાંથી થીમ / ચેપ્ટરનો સંદર્ભ સામેલ હશે . સૌથી મહત્ત્વપૂર્ણ બાબત એ છે કે , એમાં વિષયોનું મેપિંગ શીખવાના પરિણામો સાથે પ્રસ્તુત થશે . શિક્ષણના પરિણામો સાથે થીમના મેપિંગનો ઉદ્દેશ શિક્ષકો / માતાપિતાઓને બાળકોના અભ્યાસની પ્રગતિનું મૂલ્યાંકન કરવાની સુવિધા પ્રદાન કરવાનો અને આ થીમ પાઠ્યપુસ્તક બહારની પણ હોઈ શકે છે . તેમણે જણાવ્યું હતું કે , કેલેન્ડરમાં આપવામાં આવેલી વિવિધ પ્રવૃત્તિઓ અભ્યાસના પરિણામો પર કેન્દ્રિત છે અને કોઈ પણ સંસાધન દ્વારા હાંસલ કરી શકાશે , જેમાં બાળકો એમના રાજ્યો કે કેન્દ્રશાસિત પ્રદેશોમાં ઉપયોગ કરે છે એ પાઠ્યપુસ્તકો સામેલ છે .


    મંત્રીએ જાણકારી આપી હતી કે , કેલેન્ડરમાં કળાનું શિક્ષણ , શારીરિક કસરતો , યોગ વગેરે જેવી અનુભવજન્ય શૈક્ષણિક પ્રવૃત્તિઓને આવરી લેવામાં આવી છે . આ કેલેન્ડર વર્ગમુજબ અને વિષયવાર પ્રવૃત્તિઓ ટેબ્યુલર ફોર્મમાં ધરાવે છે . એમાં હિંદી , અંગ્રેજી , ઉર્દૂ અને સંસ્કૃત એટલે કે ચાર ભાષા સાથે સંબંધિત પ્રવૃત્તિઓ સામેલ છે . તેમણે વધુમાં જાણકારી આપી હતી કે , આ કેલેન્ડર શિક્ષકો , વિદ્યાર્થીઓ અને માતાપિતાઓ વચ્ચે ચિંતા અને તણાવ ઘટાડવા માટેની વ્યૂહરચનાઓને પણ ધરાવે છે . કેલેન્ડરમાં ઇ - પાઠશાલા , એનઆરઓઇઆર અને ભારત સરકારની દિક્ષા પોર્ટલ પર ઉપલબ્ધ ઇ - સામગ્રી માટેની લિન્ક સામેલ છે .


    આ તમામ પ્રવૃત્તિ મૂળે સૂચનાત્મક છે , નહીં કે વર્ણનાત્મક , કે એનો ક્રમ જાળવવો જરૂરી નથી . શિક્ષકો અને માતાપિતાઓ સાંદર્ભિક પ્રવૃત્તિઓને પસંદ કરી શકે છે અને એ પ્રવૃત્તિઓને એવી રીતે હાથ ધરી શકે છે કે વિદ્યાર્થીઓને એમાં રસ પડે , પછી ભલે ગમે તે ક્રમમાં હાથ ધરવામાં આવે .


    એનસીઇઆરટીએ વિદ્યાર્થીઓ , માતાપિતાઓ અને શિક્ષકો સાથે ટીવી ચેનલ સ્વયંમ પ્રભા ( કિશોર મંચ ) ( ફ્રી ડીટીએચ ચેનલ 128, ડિશ ટીવી ચેનલ # 950, સનડાયરેક્ટ #793, જિયો ટીવી , ટાટા સ્કાય #756, એરટેલ ચેનલ #440, વીડિયોકોન ચેનલ # 477 ), કિશોર મંચ એપ ( પ્લે સ્ટોરમાંથી ડાઉનલોડ કરી શકાશે ) અને યુટ્યુબ લાઇવ ( એનસીઇઆરટીની અધિકૃત ચેનલ ) દ્વારા લાઇવ ઇન્ટરેક્ટિવ સત્રો શરૂ કર્યા છે . આ સત્રોનું પ્રસારણ પ્રાથમિક ધોરણો માટે દર સોમવારથી શનિવાર સુધી સવારે 11.00 થી બપોરના 1.00 સુધી , ઉચ્ચ પ્રાથમિક ધોરણો માટે બપોરે 2.00 થી 4.00 સુધી અને માધ્યમિક ધોરણો માટે સવારે 9.00 થી સવારે 11.00 સુધી થાય છે . દર્શકો સાથે આદાનપ્રદાન કરવા શિક્ષણના મુદ્દાઓ સાથે વ્યવહારિક પ્રવૃત્તિઓને આ લાઇવ સેશનોમાં પ્રદર્શિત કરવામાં આવી છે . આ કેલેન્ડરને SCERTs/SIEs, એજ્યુકેશન ડાયરેક્ટોરેટ , કેન્દ્રીય વિદ્યાલય સંગઠન , નવોદય વિદ્યાલય સમિતિ , સીબીએસઈ , સ્ટેટ સ્કૂલ એજ્યુકેશન બોર્ડ વગેરે સાથે વીડિયો કોન્ફરન્સિંગ યોજીને હાથ ધરીને વહેંચી પણ શકાશે .


    આ આપણા વિદ્યાર્થઈઓ , શાળાના આચાર્યો અને માતાપિતાઓને ઘરે ઓન - લાઇન શિક્ષણ - અભ્યાસના સંસાધનોનો ઉપયોગ કરીનો કોવિડ -19 નું સમાધાન કરવાની સકારાત્મક રીતો શોધવા આપણા વિદ્યાર્થીઓ , શિક્ષકો , શાળાના આચાર્યો તથા માતાપિતાઓને સક્ષમ બનાવશે તથા તેમના શિક્ષણના પરિણામો વધારશે .


    પોતાના માતાપિતાઓ અને શિક્ષકોની મદદ સાથે ઘરે શૈક્ષણિક પ્રવૃત્તિઓ દ્વારા કોવિડ -19 ને કારણે ઘરે રોકાણ દરમિયાન વિદ્યાર્થીઓ અર્થપૂર્ણ પ્રવૃત્તિઓમાં જોડી રાખવા એમએચઆરડીના માર્ગદર્શન હેઠળ એનસીઇઆરટીએ પ્રાથમિક અને ઉચ્ચ પ્રાથમિક તબક્કામાં વિદ્યાર્થીઓ , માતાપિતાઓ અને શિક્ષકો માટે વૈકલ્પિક શૈક્ષણિક કેલેન્ડર વિકસાવ્યું છે . આ વૈકલ્પિક શૈક્ષણિક કેલેન્ડર પ્રાથમિક ધોરણો ( ધોરણ 1 થી 5) અને ઉચ્ચ પ્રાથમિક ધોરણ ( ધોરણ 6 થી 8) ને એપ્રિલ , 2020 માં કેન્દ્રીય એચઆરડી મંત્રી દ્વારા જાહેર કરવામાં આવ્યું હતું .


    અંગ્રેજીમાં ધોરણ 9 અને 10 માટે વૈકલ્પિક શૈક્ષણિક કેલેન્ડર જોવા અહીં ક્લિક કરો :


    હિંદીમાં ધોરણ 9 અને ધોરણ 10 માટે વૈકલ્પિક શૈક્ષણિક કેલેન્ડર જોવા માટે અહીં ક્લિક કરો :


    GP/DS

    
    
    (Release ID: 1620500) Visitor Counter : 72
    
    
      Read this release in: Telugu , Kannada , English , Urdu , Marathi , Hindi , Manipuri , Bengali , Punjabi , Odia , Tamil , Malayalam