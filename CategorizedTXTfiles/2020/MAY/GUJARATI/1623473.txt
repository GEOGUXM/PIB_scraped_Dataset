      ચૂંટણી આયોગ

      ECIએ ધોળકા વિધાનસભા મતક્ષેત્ર અંગે ગુજરાત હાઇકોર્ટના ચુકાદાની તપાસ કરવા માટે એક સમિતિનું ગઠન કર્યું
      
      ચૂંટણી અધિકારી વિરુદ્ધ શિસ્તપાલનના પગલાં લેવા સંદર્ભે પહેલાંથી જ રાજ્ય સરકારને નિર્દેશો આપી દેવામાં આવ્યા છે.

      Posted On: 12 MAY 2020 9:43PM by PIB Ahmedabad

    
    ગુજરાતમાં ધોળકા વિધાનસભા મતક્ષેત્ર સંબંધિત ચૂંટણી પીટિશનના મામલે નામદાર ગુજરાત હાઇકોર્ટના ચુકાદાના અનુસંધાનમાં આજે , મુખ્ય ચૂંટણી આયુક્ત શ્રી સુનિલ અરોરાએ ECI ના મહાસચિવ સાથે ટેલીફોન પર ચર્ચા કર્યા પછી , નિર્દેશ આપ્યા હતા કે , ત્રણ અધિકારીઓની સમિતિનું ગઠન કરવામાં આવ્યું છે જે આ ચુકાદાની વિગતોની તપાસ કરશે અને વહેલામાં વહેલી તકે પંચ સમક્ષ પોતાનો અહેવાલ રજૂ કરશે .
    
    ECI ના મહાસચિવ શ્રી ઉમેશસિંહાની અધ્યક્ષતામાં આ સમિતિ કામ કરશે અને અન્ય બે અધિકારીઓ નાયબ ચૂંટણી આયુક્ત શ્રી ચંદ્રભૂષણ કુમાર અને કાયદાના નિદેશક શ્રી વિજય પાંડેને સમિતિના સભ્યો તરીકે સમાવવામાં આવ્યા છે .
    
    આ બાબતે , પંચના હુકમથી , પહેલાંથી જ નિર્દેશો આપીને ગુજરાતની રાજ્ય સરકારને જણાવવામાં આવ્યું છે કે , તત્કાલિન ચૂંટણી અધિકારી નાયબ કલેક્ટર શ્રી ધવલ જાની વિરુદ્ધ શિસ્તપાલનના પગલાં લેવાની કાર્યવાહી શરૂ કરવામાં આવે . આ સંબંધે પ્રક્રિયા હાલમાં ચાલી રહી છે .


    
    આ બાબતે નામદાર હાઇકોર્ટના વચગાળાના ચુકાદાને ધ્યાનમાં રાખીને શ્રી જાનીને લોકસભાની ચૂંટણી દરમિયાન ચૂંટણીની ફરજોમાંથી હટાવવામાં આવ્યા હતા .


    GP/DS

    
    
    (Release ID: 1623473) Visitor Counter : 19
    
    
      Read this release in: English