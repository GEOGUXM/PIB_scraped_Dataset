      ખાદ્ય પ્રસંસ્કરણ ઉદ્યોગ મંત્રાલય

      મંત્રીમંડળે “સૂક્ષ્મ ખાદ્ય પ્રસંસ્કરણ ઉદ્યોગો (FME)ના ઔપચારિકરણ યોજના”ને મંજૂરી આપી
      Posted On: 20 MAY 2020 2:31PM by PIB Ahmedabad


    પ્રધાનમંત્રી શ્રી નરેન્દ્ર મોદીની અધ્યક્ષતામાં મળેલી મંત્રીમંડળ ની બેઠકે સમગ્ર ભારતમાં ફેલાયેલા બિનસંગઠિત ક્ષેત્રો માટે નવી કેન્દ્ર દ્વારા પ્રાયોજિત યોજના – “ સૂક્ષ્મ ખાદ્ય પ્રસંસ્કરણ ઉદ્યોગો (FME) ના ઔપચારિકરણ યોજના ” ને રૂપિયા 10,000 કરોડની ફાળવણી સાથે મંજૂરી આપી છે . આ ખર્ચ ભારત સરકાર અને રાજ્યો દ્વારા 60:40 ના ધોરણે વહેંચીને ભોગવવામાં આવશે .


    યોજનાની વિગતો :


    ઉદ્દેશ્યો :

      * સૂક્ષ્મ ખાદ્ય પ્રસંસ્કરણ એકમો સુધી ફાઇનાન્સના ઍક્સેસમાં વધારો કરવો .
      * લક્ષિત ઉદ્યોગોની આવકમાં વધારો કરવો .
      * ખાદ્યચીજોની ગુણવત્તા અને સલામતીના માપદંડોનું વધુ ઉન્નત અનુપાલન કરવું .
      * સહાયક વ્યવસ્થાતંત્રની ક્ષમતા વધુ મજબૂત કરવી .
      * બિનસંગઠિત ક્ષેત્રમાંથી ઔપચારિક ક્ષેત્રમાં રૂપાંતરણ કરવું .
      * મહિલા ઉદ્યોગ સાહસિકો અને મહત્વાકાંક્ષી જિલ્લાઓ પર વિશેષ ધ્યાન આપવું .
      * વેસ્ટ ટુ વેલ્થ એટલે કે નકામી ચીજોમાંથી પણ સમૃદ્ધિ સર્જન કરતી પ્રવૃત્તિઓને પ્રોત્સાહન આપવું .
      * આદિજાતિ જિલ્લાઓમાં ગૌણ વન પેદાશો પર ધ્યાન આપવું .

    મુખ્ય વિશેષતાઓ :

      * કેન્દ્ર દ્વારા પ્રાયોજિત યોજના . ખર્ચ ભારત સરકાર અને રાજ્ય દ્વારા 60:40 ના ધોરણે ભોગવવામાં આવશે .
      * 2,00,000 માઇક્રો ઉદ્યોગોને ધિરાણ લિંક્ડ સબસિડી દ્વારા મદદ કરવામાં આવશે .
      * આ યોજના આગામી પાંચ વર્ષ સુધી એટલે કે 2020-21 થી 2024-25 સુધી અમલમાં રહેશે .
      * ક્લસ્ટર અભિગમ .
      * ઝડપથી બગડી જાય તેવી ચીજો પર વિશેષ ધ્યાન આપવામાં આવશે .

    વ્યક્તિગત માઇક્રો એકમોને સહકાર :

      * માઇક્રો ઉદ્યોગોને યોગ્યતા ધરાવતા પ્રોજેક્ટ ખર્ચના 35% ના ધોરણે ધિરાણ લિંક્ડ સબિસિડીનો લાભ મળી શકશે જેમાં રૂપિયા 10 લાખની ઉપલી મર્યાદા નિર્ધારિત રહેશે .
      * લાભાર્થીનું યોગદાન ઓછામાં ઓછું 10% રહેશે અને બાકીની રકમ લોન દ્વારા ઉભી કરવામાં આવશે .
      * DPR તેમજ ટેકનિકલ અપગ્રેડેશન માટે સ્થળ પર કૌશલ્યની તાલીમ અને હેન્ડહોલ્ડિંગ .

    FPO/ SHG/ સહકારી મંડળીઓને સહકાર :

      * કાર્યકારી મૂડી અને નાના સાધનો માટે સભ્યોને લોન લેવા માટે SHG ને પ્રારંભિક મૂડી .
      * બેકવર્ડ / ફોરવર્ડ લિંકેજ , સામાન્ય ઇન્ફ્રાસ્ટ્રક્ચર , પેકેજિંગ , માર્કેટિંગ અને બ્રાન્ડિંગ માટે અનુદાન .
      * કૌશલ્ય તાલીમ અને હેન્ડ - હોલ્ડિંગ સહકાર .
      * ધિરાણ લિંક્ડ મૂડી સબસિડી .

    શિડ્યૂલનું અમલીકરણ :

      * આ યોજનાનો અમલ સમગ્ર ભારતમાં કરવામાં આવશે .
      * 2,00,000 એકમોને બેક એન્ડેડ ધિરાણ લિંક્ડ સબસિડી પ્રદાન કરવામાં આવશે .
      * SHG ને પ્રારંભિક મૂડી આપવામાં આવશે ( પ્રત્યેક SHG ને રૂપિયા 4 લાખના ધોરણે ) જેથી કાર્યકારી મૂડી અને નાના સાધનો માટે સભ્યો ધિરાણ લઇ શકે .
      * બેકવર્ડ / ફોરવર્ડ લિંકેજ , સામાન્ય ઇન્ફ્રાસ્ટ્રક્ચર , પેકેજિંગ , માર્કેટિંગ અને બ્રાન્ડિંગ માટે EFO ને અનુદાન આપવામાં આવશે .

    વહીવટી અને અમલીકરણ વ્યવસ્થાતંત્ર

      * આ યોજના પર કેન્દ્ર સ્તરે FPI મંત્રીની અધ્યક્ષતામાં આંતર મંત્રાલય સશક્ત સમિતિ (IMEC) દ્વારા દેખરેખ રાખવામાં આવશે .
      * મુખ્ય સચિવની અધ્યક્ષતામાં રાજ્ય / કેન્દ્ર શાસિત સ્તરની સમિતિ (SLC) દેખરેખ રાખશે અને મંજૂરી આપશે તેમજ SHG/ FPO/ સહકારી મંડળીઓ દ્વારા માઇક્રો એકમોના વિસ્તરણ અથવા નવા એકમોની દરખાસ્તોની ભલામણ કરશે .
      * રાજ્યો / કેન્દ્ર શાસિત પ્રદેશો વાર્ષિક કામગીરી પ્લાન તૈયાર કરશે જેમાં યોજનાના અમલીકરણ માટે વિવિધ પ્રવૃત્તિઓ આવરી લેવામાં આવી હશે જેને ભારત સરકાર દ્વારા માન્યતા આપવામાં આવશે .
      * આ કાર્યક્રમમાં તૃતીય પક્ષ દ્વારા મૂલ્યાંકન અને મધ્યસત્રીય સમીક્ષાનું વ્યવસ્થાતંત્ર ઉભું કરવામાં આવશે .

    રાજ્ય / કેન્દ્ર શાસિત પ્રદેશ નોડલ વિભાગ અને એજન્સી

      * રાજ્ય / કેન્દ્ર શાસિત પ્રદેશની સરકાર આ યોજનાના અમલીકરણ માટે નોડલ વિભાગ અને એજન્સીને સૂચિત કરશે .
      * રાજ્ય / કેન્દ્ર શાસિત પ્રદેશ નોડલ એજન્સી (SNA) રાજ્ય / કેન્દ્ર શાસિત પ્રદેશમાં આ યોજનાના અમલીકરણ માટે જવાબદાર રહેશે જેમાં રાજ્ય / કેન્દ્ર શાસિત પ્રદેશ સ્તરે અપગ્રેડેશન પ્લાન , ક્લસ્ટર વિકાસ પ્લાન , જિલ્લા / પ્રાદેશિક સ્તરે સંસાધન સમૂહનોને કામગીરીમાં જોડવા અને તેના પર દેખરેખ રાખવી , એકમો અને સમૂહનોને જરૂરી સહકાર આપવે વગેરે પણ સામેલ છે .

    રાષ્ટ્રીય પોર્ટલ અને MIS

      * એક રાષ્ટ્રીય સ્તરનું પોર્ટલ તૈયાર કરવામાં આવશે જેમાં અરજદારો / વ્યક્તિગત ઉદ્યોગો આ યોજનામાં ભાગ લેવા માટે અરજી કરી શકશે .
      * યોજનાની તમામ પ્રવૃત્તિઓ રાષ્ટ્રીય પોર્ટલ અંતર્ગત હાથ ધરવામાં આવશે .

    એકકન્દ્રિતા માળખું

      * ભારત સરકાર અને રાજ્ય સરકાર દ્વારા હાલમાં અમલીકરણમાં હોય તેવી યોજનાઓમાંથી આ યોજના માટે સહકાર મેળવવામાં આવશે .
      * આ યોજના દ્વારા એવા અંતરાયો પૂરવાનો પ્રયાસ કરવામાં આવશે જ્યાં અન્ય સંસાધનોમાંથી સહકાર ઉપલબ્ધ ના હોય , જેમાં ખાસ કરીને મૂડી રોકાણ , હેન્ડ હોલ્ડિંગ સહકાર , તાલીમ અને સામાન્ય ઇન્ફ્રાસ્ટ્રક્ચર વગેરે માટે સહકાર આપવામાં આવશે .

    અસર અને રોજગારી નિર્માણ :

      * અંદાજે આઠ લાખ માઇક્રો ઉદ્યોગોને માહિતીનો ઍક્સેસ , બહેતર બજારની ઉપલબ્ધતા અને ઔપચારિકરણ દ્વારા લાભ થશે .
      * 2,00,000 માઇક્રો ઉદ્યોગોને વિસ્તરણ અને અપગ્રેડેશન માટે ધિરાણ લિંક્ડ સબસિડી સહાય અને હેન્ડ - હોલ્ડિંગ આપવામાં આવશે .
      * આના કારણે તેમનું ઔપચારિકરણ થશે , વિકાસ થશે અને વધુ સ્પર્ધાત્મક બની શકશે .
      * આ પરિયોજનાથી નવ લાખ કૌશલ્યપૂર્ણ અને અર્ધ કૌશલ્યપૂર્ણ નોકરીઓનું સર્જન થઇ શકે છે .
      * આ યોજનામાં વર્તમાન માઇક્રો ખાદ્ય પ્રસંસ્કરણ ઉદ્યોગો , મહિલા ઉદ્યોગ સાહસિકો અને મહત્વાકાંક્ષી જિલ્લાઓમાં કાર્યરત ઉદ્યોગ સાહસિકોને ધિરાણ ઉપલબ્ધ કરાવવાની પરિકલ્પના છે .
      * સંગઠિત બજારો સાથે બહેતર એકીકૃતતા .
      * સામાન્ય સેવાઓ જેમકે સોર્ટિંગ , ગાર્ડિંગ , પ્રસંસ્કરણ , પેકેજિંગ , સંગ્રહ વગેરે સુધી વધુ પહોંચ .

    પૃષ્ઠભૂમિ :

      * અંદાજે 25 લાખ નોંધણી કરાવ્યા વગરના ખાદ્ય પ્રસંસ્કરણ ઉદ્યોગો છે જેઓ આ ક્ષેત્રમાં લગભગ 98% હિસ્સો ધરાવે છે અને તે બિનસંગઠિત તેમજ અનૌપચારિક છે . આમાંથી અંદાજે 66% એકમો ગ્રામીણ વિસ્તારોમાં આવેલા છે અને તેમાંથી 80% જેટલા એકમો પરિવાર આધારિત ઉદ્યોગો છે .
      * આ ક્ષેત્રને સંખ્યાબંધ પડકારોનો સામનો કરવો પડી રહ્યો છે જેમાં ધિરાણની અનુપલબ્ધતા , સંસ્થાકીય ધિરાણમાં વધુ ખર્ચ , અદ્યતન ટેકનોલોજી સુધીની પહોંચનો અભાવ , ખાદ્ય પૂરવઠા સાંકળ સાથે એકીકૃત થવાનું અસામર્થ્ય અને આરોગ્ય તેમજ સલામતી માપદંડોના અનુપાલનની અસમર્થતા પણ સામેલ છે .
      * આ ક્ષેત્રને વધુ મજબૂત કરવાથી બગાડમાં ઘટાડો થશે , ખેતરો સિવાયની રોજગારીની તકોનું સર્જન થશે અને ખેડૂતોની આવક બમણી કરવાના સરકારના ઉદ્દેશ્યને સિદ્ધ કરવામાં પણ મદદ મળી રહેશે .

    GP/DS


    

    
    (Release ID: 1625455) Visitor Counter : 19
    
    
      Read this release in: Kannada , Assamese , Odia , English , Urdu , Hindi , Punjabi , Telugu
    
    
    

*