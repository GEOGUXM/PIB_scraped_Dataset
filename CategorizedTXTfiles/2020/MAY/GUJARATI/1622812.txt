      PIB Headquarters

      પશ્ચિમ રેલ્વે દ્વારા પ્રવાસી શ્રમિકો ને ટ્રેક પર ન ચાલવા અપીલ
      Posted On: 10 MAY 2020 9:49PM by PIB Ahmedabad


    પશ્ચિમ રેલ્વેએ પ્રવાસી શ્રમિકો ને પોતાની સલામતીને ધ્યાનમાં રાખીને રેલ્વે ટ્રેક પર ન ચાલવા અપીલ કરી છે. પશ્ચિમ રેલ્વે દ્વારા જારી કરવામાં આવેલી અડવાઈજરી માં જણાવાયું છે કે પેસેન્જર ટ્રેનો બંધ હોવા છતાં , દેશભરમાં જરૂરી ચીજવસ્તુઓ સપ્લાય કરવા માટે પાર્સલ સ્પેશિયલ ટ્રેનો અને ગુડ્સ ટ્રેનો સતત દોડાવવામાં આવી રહી છે. આ સિવાય , પરપ્રાંતિય કામદારોને તેમના રાજ્યોમાં લઇ જવા અને સંચાલન ચાલુ રાખવા માટે પશ્ચિમ રેલ્વે અને અન્ય ઝોનલ રેલ્વે દ્વારા પણ શ્રમિકો સ્પેશલ ટ્રેનો ચલાવવામાં આવી રહી છે. 10 મે , 2020 સુધીમાં , પશ્ચિમ રેલ્વે દ્વારા 191 શ્રમિક સ્પેશલ ટ્રેનો દોડાવવામાં આવી છે , જેમાં 2.25 લાખ લોકો ઇચ્છિત સ્થળોએ પહોંચ્યા છે.


    તેથી , પશ્ચિમ રેલ્વે તમામ પરપ્રાંતિય શ્રમિકો ને ધીરજ રાખવા અને રેલ્વે ટ્રેક ઉપર ન ચાલવા અથવા આરામ માટે ટ્રેકનો ઉપયોગ ન કરવાની અપીલ કરે છે , કેમ કે આમ કરવું ખૂબ જ જોખમી છે અને કાનૂની ગુનો પણ છે.


    બધા પ્રવાસી શ્રમિકો , જે તેમના રાજ્યોમાં જવા તૈયાર છે , તેઓએ નજીકના જિલ્લા અધિકારીઓ / નોડલ અધિકારીઓને સંપર્ક કરવા માટે અરજી કરવી જોઈએ , જેથી રાજ્ય સરકાર તેમને ટ્રેનો દ્વારા મોકલવાની વ્યવસ્થા કરી શકે.


    

    
    (Release ID: 1622812) Visitor Counter : 21