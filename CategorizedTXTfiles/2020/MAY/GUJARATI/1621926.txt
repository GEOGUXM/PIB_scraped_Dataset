      પ્રધાનમંત્રીનું કાર્યાલય

      પ્રધાનમંત્રી શ્રી નરેન્દ્ર મોદી અને યુરોપિયન કાઉન્સિલના પ્રેસિડન્ટ મહામહિમ ચાર્લ્સ મિશેલ વચ્ચે ફોન પર ચર્ચા થઈ
      Posted On: 07 MAY 2020 7:33PM by PIB Ahmedabad


    પ્રધાનમંત્રી શ્રી નરેન્દ્ર મોદીએ આજે યુરોપિયન કાઉન્સિલના પ્રેસિડન્ટ મહામહિમ ચાર્લ્સ મિશેલ સાથે ફોન પર વાત કરી હતી .


    બંને નેતાઓએ ભારત અને યુરોપિયન યુનિયનમાં કોવિડ -19 રોગચાળાને લઈને પ્રવર્તમાન સ્થિતિ અને આ માટે લેવામાં આવેલી રહેલા પગલાં વિશે ચર્ચા વિચારણા કરી હતી . તેમણે રોગચાળાના સમયમાં પારસ્પરિક સાથસહકાર આપવાની પ્રશંસા કરી હતી , જેમાં આવશ્યક ફાર્માસ્યુટિકલ ઉત્પાદનોના પુરવઠાની સુનિશ્ચિતતા સામેલ છે .


    બંને નેતાઓએ કોવિડ -19 ને કારણે આરોગ્ય અને આર્થિક ક્ષેત્રમાં ઊભી થયેલી સમસ્યાઓનું સમાધાન કરવા પ્રાદેશિક અને આંતરરાષ્ટ્રીય સંકલન કરવાના મહત્ત્વને ઓળખ્યું હતું .


    બંને નેતાઓએ ભારત - ઇયુ સ્ટ્રેટેજિક પાર્ટનરશિપને મજબૂત કરવાની તેમની પ્રતિબદ્ધતા પુનઃવ્યક્ત કરી હતી . તેમણે સંમતિ વ્યક્ત કરી હતી કે , તેમના અધિકારીઓ ભારત - યુરોપિયન યુનિયનના આગામી શિખર સંમેલનના મહત્ત્વપૂર્ણ એજન્ડાને તૈયાર કરવા ખભેખભો મિલાવીને કામ કરશે .


    બંને નેતાઓ કટોકટી અને કોવિડ - પછીના સંદર્ભમાં બદલાતા પાસાઓ પર સતત સંપર્કમાં રહેશે એવી સંમતિ વ્યક્ત કરી હતી .


    GP/DS

    
    
    (Release ID: 1621926) Visitor Counter : 25
    
    
      Read this release in: English , Urdu , Marathi , Hindi , Bengali , Assamese , Manipuri , Punjabi , Odia , Tamil , Telugu , Kannada , Malayalam