      ગૃહ મંત્રાલય

      પ્રધાનમંત્રી શ્રી નરેન્દ્ર મોદીએ 20 મે 2020ના રોજ આવવાની શક્યતા ધરાવતા ‘અમ્ફાન’ વાવાઝોડા સામે લડવા માટેની તૈયારીની સમીક્ષા કરી
      Posted On: 18 MAY 2020 7:16PM by PIB Ahmedabad


    ‘ અમ્ફાન ’ વાવાઝોડાએ આજે બંગાળની ખાડીમાં ભયંકર ચક્રવાતી વાવાઝોડાનું સ્વરૂપ ધારણ કરી લીધું છે . પ્રધાનમંત્રી શ્રી નરેન્દ્ર મોદીએ વિશાળ ચક્રવાતી વાવાઝોડા ‘ અમ્ફાન ’ ના કારણે ઉત્પન્ન થનાર પરિસ્થિતિ સામે લડવા માટે સંલગ્ન રાજ્યો અને કેન્દ્રીય મંત્રાલયો / સંસ્થાઓની તૈયારીની સમીક્ષા કરી હતી . આ પ્રસંગે ગૃહ મંત્રી શ્રી અમિત શાહ સહીત ભારત સરકારના વરિષ્ઠ અધિકારીઓ અને IMD, NDMA અને NDRF ના અધિકારીઓ ઉપસ્થિત રહ્યા હતા .


    ભારતીય હવામાન વિભાગ (IMD) દ્વારા જણાવવામાં આવ્યું છે કે આ વિશાળ ઝંઝાવાતી વાવાઝોડું 20 મેના રોજ બપોરના સમયે પશ્ચિમ બંગાળની ખાડીમાં ત્રાટકવાની શક્યતા છે કે જેમાં પ્રતિ કલાકે 195 કિલોમીટરની ગતિ સુધી અતિશય તીવ્ર ઝંઝાવાતી વંટોળ આવી શકે છે . પરિણામે તે રાજ્યના દરિયા કિનારાના જીલ્લાઓમાં ભારેથી અતિભારે વરસાદ લાવશે .


    પશ્ચિમ બંગાળમાં પૂર્વ મિદનાપુર , દક્ષિણ અને ઉત્તર 24 પરગણાં , હાવડા , હુગલી અને કોલકાતા જીલ્લાઓ તેનાથી સૌથી વધુ અસરગ્રસ્ત થવાની શક્યતા છે . આ વાવાઝોડું ઉત્તર ઓડીશાના જગતસિંઘપુર , કેન્દ્રપદ , ભદ્રક અને બાલાસોર સહીતના દરિયા કિનારાના જીલ્લાઓને પણ અસર કરે તેવી શક્યતા છે .


    ભારતીય હવામાન વિભાગે ખગોળીય ભરતીની ઉપર 4-5 મીટરની ઊંચાઈ સુધી આ વાવાઝોડું ફેલાશે તેવી ચેતવણી આપી છે . તે જ્યારે ધરતી પર ત્રાટકશે ત્યારે પશ્ચિમ બંગાળના દક્ષિણ અને ઉત્તર 24 પરગણાના દરિયાકાંઠાના નીચાણવાળા વિસ્તારોને અને પૂર્વ મિદનાપુર જીલ્લાઓમાં ૩ -4 મીટરની ઉંચાઈ સુધી જળબંબાકાર કરે તેવી શક્યતા છે .


    પ્રધાનમંત્રીએ સુચના આપી છે કે વાવાઝોડાના માર્ગમાં આવતા તમામ વિસ્તારોના લોકોને તેમની જગ્યાએથી ખસેડવા માટેના તમામ જરૂરી પગલાઓ લેવામાં આવે અને જરૂરી સાધન સામગ્રીનો પુરતો જથ્થો જાળવી રાખવામાં આવે .


    સંલગ્ન તમામ લોકોને સલાહ આપવામાં આવી છે કે નુકસાન થવાના પ્રસંગે જરૂરી સેવાઓ જેવી કે વીજળી , ટેલીકમ્યુનિકેશનને થયેલા નુકસાનને તાત્કાલિક રીપેર કરવા માટે પુરતી તૈયારીઓની અગાઉથી જ ખાતરી કરવામાં આવે અને સમય પર તેમની તૈયારીની સમીક્ષા પણ કરવામાં આવે જો કોઇપણ ભંગાણ ઉત્પન્ન થાય તો તાત્કાલિક તેને ફરી શરુ કરવામાં આવે .


    ભારતીય નૌકા દળ અને નેવી દ્વારા રાહત કાર્યો અને બચાવ કામગીરી માટે જહાજો અને હેલિકોપ્ટરોને તૈયાર રાખવામાં આવ્યા છે . આ રાજ્યોમાં આર્મી અને એર ફોર્સના દળોને પણ તૈયાર રાખવામાં આવ્યા છે .


    NDRF દ્વારા ઓડીશા અને પશ્ચિમ બંગાળમાં 25 ટુકડીઓ તૈનાત કરવામાં આવી છે . આ ઉપરાંત , 12 ટુકડીઓને પણ તૈયાર રાખવામાં આવી છે . આ ટુકડીઓને બોટ્સ , ટ્રી કટર્સ , ટેલિકોમ સાધનો વગેરે જરૂરી સાધનો વડે સજ્જ કરવામાં આવી છે .


    IMD સંલગ્ન તમામ રાજ્યોને તાજેતરની આગાહી સાથેના નિયમિત સમાચાર પહોંચાડી રહી છે . ગૃહ મંત્રાલય હાલ રાજ્ય સરકારોની સાથે પણ સતત સંપર્કમાં છે .


    GP/DS

    
    
    (Release ID: 1624947) Visitor Counter : 20
    
    
      Read this release in: Hindi , Tamil , Kannada , English , Urdu , Marathi , Manipuri , Bengali , Punjabi , Odia , Telugu