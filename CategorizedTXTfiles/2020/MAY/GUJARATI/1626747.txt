      રસાયણ અને ખાતર મંત્રાલય

      એનપીપીએએ ઇશ્યૂ કરેલી એડવાઇઝરી પછી એન-95ના આયાતકારો/ઉત્પાદકો/સપ્લાયર્સ દ્વારા એન-95 માસ્કની કિંમતમાં ઘટાડો કરાયો
      Posted On: 25 MAY 2020 5:28PM by PIB Ahmedabad


    સરકારે આવશ્યક ચીજવસ્તુઓના ધારા , 1955 માં સુધારો કરીને એન -95 માસ્કને આવશ્યક ચીજવસ્તુઓ તરીકે અધિસૂચિત કરી છે . આ માટે સરકારે 13 માર્ચ , 2020 ની તારીખની અધિસૂચના જાહેર કરી છે . એટલે આ કાયદા અંતર્ગત આવશ્યક ચીજવસ્તુઓનો સંગ્રહ , કાળા બજાર દંડને પાત્ર છે . આવશ્યક ચીજવસ્તુઓની સંગ્રહખોરી , કાળા બજારીને નિયંત્રણમાં રાખવા રાષ્ટ્રીય આપત્તિ નિવારણ ધારા , 2005 અંતર્ગત સુપરત કરવામાં આવેલા અધિકારોનો ઉપયોગ કરવા તમામ રાજ્યો / કેન્દ્રશાસિત પ્રદેશોની સરકારને સૂચના આપવામાં આવી છે , જેથી સર્જિકલ અને પ્રોટેક્ટિવ માસ્ક , હેન્ડ સેનિટાઇઝર્સ અને ગ્લોવ્સની પર્યાપ્ત ઉપલબ્ધતા સુનિશ્ચિત થાય , જેની કિંમત 13 માર્ચ , 2020 ના રોજ જાહેર કરેલા આદેશ મુજબ , પેક સાઇઝ પર પ્રિન્ટેડ મહત્તમ છૂટક કિંમત ( એમઆરપી ) થી વધારે ન હોય .


    દેશમાં એન -95 માસ્કની સંગ્રહખોરી , કાળા બજાર અને કિંમતમાં મોટો ફરક સાથે સંબંધિત ફરિયાદો મળી છે . આ સંદર્ભમાં એનપીપીએએ તમામ રાજ્ય / કેન્દ્રશાસિત પ્રદેશોની સરકારોના સ્ટેટ ડ્રગ કન્ટ્રોલર્સ ( એસડીસી )/ ફૂડ એન્ડ ડ્રગ એડમિનિસ્ટ્રેશન્સ ( એફડીએ ) ને ઉચિત કામગીરી કરવા સૂચના આપી છે . રિપોર્ટ મુજબ , થોડા એસડીસી / એફડીએ દ્વારા દરોડા પાડવામાં આવ્યાં છે તથા આવશ્યક ચીજવસ્તુની સંગ્રહખોરી અને કાળાં બજાર કરતાં લોકો સામે ઉચિત પગલાં લેવામાં આવ્યાં છે . આદરણીય બોમ્બે હાઈ કોર્ટ સમક્ષ પીઆઇએલ પણ ફાઇલ થઈ છે , જેમાં સરકાર દ્વારા એન -95 પર ટોચમર્યાદા લાદવાની માંગણી થઈ છે .


    સરકાર દેશમાં એન -95 ના પર્યાપ્ત પુરવઠાને સતત સુનિશ્ચિત કરવા આતુર છે . આ માટે સરકારે ઉત્પાદકો / આયાતકારો / સપ્લાયર્સ પાસેથી બલ્ક રેટ પર મોટી સંખ્યામાં એન -95 ની ખરીદી કરી છે . એન -95 માસ્કની ઊંચી કિંમતની સમસ્યાઓનું સમાધાન કરવા એનપીપીએએ એની કિંમતમાં ઘટાડો કરવા હસ્તક્ષેપ કર્યો છે . આ સંબંધમાં દેશમાં વાજબી કિંમતે એન -95 માસ્કની ઉપલબ્ધતા સુનિશ્ચિત કરવા એનપીપીપીએએ 21 મે , 2020 ના રોજ એક એડવાઇઝરી જાહેર કરી હતી , જેમાં એન -95 ના તમામ ઉત્પાદકો / આયાતકારો / સપ્લાયરોને બિનસરકારી ખરીદી માટે કિંમતમાં સમાનતા જાળવવા અને વાજબી કિંમતે એને ઉપલબ્ધ કરાવવાની સૂચના આપવામાં આવી છે . ઉપરાંત આદરણીય બોમ્બે હાઈ કોર્ટ સમક્ષ સબમિટ થયેલી એનપીપીપીએની અરજીમાં એન -95 માસ્ક પર ટોચમર્યાદા લાદવાની અપીલ કરવામાં આવી છે , ખાસ કરીને દેશમાં એન -95 ના માસ્કની પુરવઠા - માગમાં રહેલા ફરકને ધ્યાનમાં રાખીને . એનપીપીએએ ઉત્પાદકો / આયાતકારો / સપ્લાયર્સને સ્વૈચ્છિક રીતે કિંમતો ઘટાડવા સલાહ આપી હતી .


    દરમિયાન એનપીપીએએ આજે ટાઇમ્સ ઓફ ઇન્ડિયામાં આવેલા એક સમાચારનું ખંડન કર્યું છે , જેમાં આરોપ મૂકવામાં આવ્યો છે કે , એનપીપીપીએએ ટાંકેલા કિંમતને મંજૂરી આપી છે , જે માસ્ક માટે સરકારી ખરીદીના દરથી ત્રણ ગણાથી વધારે છે . સમાચારમાં સરકારની ખરીદીના દર ખોટા અને ગેરમાર્ગે દોરનારા છે .


    આ પ્રકારની એડવાઇઝરી ઇશ્યૂ કર્યા પછી એન -95 ના મોટા ઉત્પાદકો / આયાતકારોએ તેમની કિંમતમાં નોંધપાત્ર ઘટાડો કર્ય છે , જેથી દેશમાં એન -95 માસ્કની કિંમત 47 ટકા ઘટીને વાજબી થઈ છે . એન -95 ના અન્ય ઉત્પાદકો / આયાતકારોએ જણાવ્યા મુજબ , અન્ય ઉત્પાદકો / આયાતકારો સરકારની સલાહને અનુસરશે અને જાહેર જનહિતમાં કિંમતમાં ઘટાડો કરશે એવી અપેક્ષા છે .


    *********


    નેશનલ ફાર્માસ્યુટિકલ પ્રાઇસિંગ ઓથોરિટી ( એનપીપીએ ), ફાર્માસ્યુટિકલ વિભાગ , રસાયણ અને ખાતર મંત્રાલય , ભારત સરકાર


    GP/DS

    
    
    (Release ID: 1626747) Visitor Counter : 58
    
    
      Read this release in: English , Urdu , Hindi , Marathi , Assamese , Manipuri , Bengali , Punjabi , Odia , Tamil , Telugu , Kannada , Malayalam