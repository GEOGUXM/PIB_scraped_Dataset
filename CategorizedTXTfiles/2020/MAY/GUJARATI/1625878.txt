      ગૃહ મંત્રાલય

      દેશભરમાં વિવિધ સ્થળો પર કેન્દ્રીય ગૃહ મંત્રાલયની માર્ગદર્શિકાઓનું ઉલ્લંઘન થઈ રહ્યું હોવાના અહેવાલો મળ્યાં
      
      રાજ્યો/કેન્દ્રશાસિત પ્રદેશોએ કોવિડ-19ને નિયંત્રણમાં લેવા તમામ પગલાઓનો કડક અમલ કરવો જોઈએ; સ્થાનિક વહીવટીતંત્રોએ માર્ગદર્શિકાઓનું પાલન કરાવવા જરૂરી તમામ પગલાં લેવા જોઈએઃ MHA

      Posted On: 21 MAY 2020 7:44PM by PIB Ahmedabad

    કોવિડ -19 ના પ્રસારને નિયંત્રણમાં રાખવા માટે સરકારની માર્ગદર્શિકાઓમાં ઉલ્લેખિત તમામ પગલાઓનું કડક પાલન આવશ્યક છે . જોકે દેશમાં વિવિધ સ્થળે કેન્દ્રીય ગૃહ મંત્રાલયની માર્ગદર્શિકામાં સૂચિત જોગવાઈઓના ઉલ્લંઘન થયું હોવાના રિપોર્ટ મળ્યાં છે . આ રિપોર્ટને ધ્યાનમાં લઈને કેન્દ્રીય ગૃહ મંત્રાલય ( એમએચએ ) એ તમામ રાજ્યો / કેન્દ્રશાસિત પ્રદેશોને પત્રો લખ્યાં છે અને ભાર મૂક્યો છે કે , મંત્રાલયની માર્ગદર્શિકાઓનું કડક પાલન કરવું પડશે અને રાજ્યો / કેન્દ્રશાસિત પ્રદેશોમાં તમામ સત્તામંડળોએ માર્ગદર્શિકાનું પાલન થાય એવી સુનિશ્ચિતતા કરવા જરૂરી પગલાં લેવા જોઈએ .


    અત્યારે રાજ્યો અને કેન્દ્રશાસિત પ્રદેશોને વિવિધ ઝોનનું વર્ગીકરણ કરવાનો અને પ્રતિબંધિત પ્રવૃત્તિઓનો નિર્ણય લેવાનો અથવા નિયંત્રણો દૂર કરવાનો અધિકાર આપ્યો છે , જે કેન્દ્રીય ગૃહ મંત્રાલયને સુસંગત હોવા જોઈએ . કેન્દ્રીય ગૃહ મંત્રાલયે લખેલા પત્રોમાં કેન્દ્રીય આરોગ્ય અને પરિવાર કલ્યાણ મંત્રાલય ( એમઓએચએફડબલ્યુ ) એ જાહેર કરેલી માર્ગદર્શિકાઓનું કડક પાલન કરીને નિયંત્રિત ઝોનનું ઉચિત વર્ગીકરણ કરવા પર ભાર મૂક્યો છે તેમજ આ વિવિધ ઝોનની અંદર નિયંત્રણના પગલાંઓનો અસરકારક રીતે અમલ કરવા જણાવ્યું છે , જે કોવિડ -19 ના પ્રસારને નિયંત્રણમાં રાખવા માટે મહત્ત્વપૂર્ણ છે . પત્રમાં જણાવવામાં આવ્યું છે કે , જો કોઈ પણ પ્રકારનું વિચલન ધ્યાનમાં આવે તો કડક પગલાં લેવા જોઈએ .


    આ પત્રમાં રાત્રે કરફ્યૂનું કડક પાલન કરવાનાં મહત્ત્વનો ઉલ્લેખ કર્યો છે , કારણ કે એનાથી સોશિયલ ડિસ્ટન્સિંગ અને ઇન્ફેક્શનના પ્રસારનાં જોખમમાં ઘટાડો સુનિશ્ચિત થશે . એ મુજબ , આ આદેશોનું કડક પાલન સ્થાનિક સત્તામંડળો દ્વારા સુનિશ્ચિત કરવું પડશે . એમાં ભાર પણ મૂકવામાં આવ્યો છે કે , કોવિડ -19 ના વ્યવસ્થાપન માટે રાષ્ટ્રીય સૂચનાઓનો અમલ કરાવવાની ફરજ તમામ જિલ્લા અને સ્થાનિક વહીવટીતંત્રની છે . વળી આ વહીવટીતંત્રોએ સુનિશ્ચિત કરવું જોઈએ કે લોકો માસ્ક પહેરે , કાર્યસ્થળે , પરિવહનમાં અને જાહેર સ્થળોમાં સોશિયલ ડિસ્ન્ટન્સિંગનું પાલન કરે , સ્વચ્છતા અને સાફસફાઈ જાળવે .


    સત્તાવાર પત્ર જોવા અહીં ક્લિક કરો


    GP/DS

    
    
    (Release ID: 1625878) Visitor Counter : 37
    
    
      Read this release in: Telugu , English , Urdu , Hindi , Marathi , Assamese , Punjabi , Odia , Tamil , Kannada