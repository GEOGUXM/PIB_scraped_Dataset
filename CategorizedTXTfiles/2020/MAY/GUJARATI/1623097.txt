      નાણા મંત્રાલય

      અટલ પેન્શન યોજના (એપીવાય) – પાંચ વર્ષ પૂર્ણ થયા
      
      સફળ અમલના પાંચ વર્ષ પૂર્ણ થયા, અટલ પેન્શન યોજનાએ 2.23 કરોડની નોંધણીની નોંધપાત્ર સફળતા મેળવી

      Posted On: 11 MAY 2020 5:19PM by PIB Ahmedabad

    ભારત સરકારની સામાજિક સુરક્ષા પ્રદાન કરતી મહત્ત્વાકાંક્ષી ‘ અટલ પેન્શન યોજના ’ ( એપીવાય ) એ અમલીકરણના પાંચ વર્ષ સફળતાપૂર્વક પૂર્ણ કર્યા છે . 9 મે , 2015 ના રોજ આદરણીય પ્રધાનમંત્રી શ્રી નરેન્દ્ર મોદીએ અસંગઠિત ક્ષેત્રમાં કામદારોને વૃદ્ધાવસ્થામાં આવક પ્રદાન કરવાના અને 60 વર્ષની વય પછી લઘુતમ સરકારી પેન્શન આપવાના ઉદ્દેશ સાથે આ યોજનામાં પેન્શનની જાળ અંતર્ગત 2.23 કરોડ કામદારોની નોંધણી થઈ છે , જે ભારતમાં સતત વધી રહેલી વરિષ્ઠ નાગરિકોની વધતી સંખ્યાને સુનિશ્ચિત આવક પ્રદાન કરવા માટે અત્યારે પણ પ્રસ્તુત છે . આ યોજનામાં નોંધપાત્ર નોંધણી થવા ઉપરાંત યોજનાનો અમલ દેશભરમાં તમામ રાજ્યો અને કેન્દ્રશાસિત પ્રદેશોમાં વિસ્તૃતપણે થયો છે , જેમાં પુરુષ અને મહિલાઓનો રેશિયો 57:43 છે .


    એપીવાયની આ પાંચ વર્ષની સફર અભૂતપૂર્વ રહી છે અને 9 મે , 2020 ના રોજ યોજના અંતર્ગત કુલ નોંધણી 2,23,54,028 થઈ હતી . આ યોજના શરૂ થયાના પ્રથમ બે વર્ષ દરમિયાન લગભગ 50 લાખ સબસ્ક્રાઇબરની નોંધણી થઈ હતી , જે ત્રીજા વર્ષમાં બમણી થઈને 100 લાખ થઈ હતી અને ચોથા વર્ષમાં 1.50 કરોડના આંકડાને હાંસલ કર્યો હતો . ગયા નાણાકીય વર્ષમાં યોજના હેઠળ લગભગ 70 લાખ સબસ્ક્રાઇબરોની નોંધણી થઈ હતી .


    અટલ પેન્શન યોજનાનું વહીવટી કરતાં પેન્શન ફંડ રેગ્યુલેટરી એન્ડ ડેવલપમેન્ટ ઓથોરિટી ( પીએફઆરડીએ ) ના ચેરમેન શ્રી સુપ્રતિમ બંદોપાધ્યાયે કહ્યું હતું કે , “ સરકારી અને ખાનગી બેંકો , પ્રાદેશિક ગ્રામીણ બેંકો , પેમેન્ટ બેંકો , સ્માલ ફાઇનાન્સ બેંકો , ટપાલ વિભાગ તથા પ્રાદેશિક સ્તરની બેંકર સમિતિઓના અવિરત પ્રયાસોને કારણે જ પેન્શનના કવરેજ અંતર્ગત સમાજનાં સૌથી નબળાં વર્ગોને લાવવાનું શક્ય બન્યું છે . ”


    એપીવાયમાં 18 થી 40 વર્ષની વય ધરાવતો , બેંક ખાતું ધરાવતો કોઈ પણ ભારતીય નાગરિક નોંધણી કરાવી શકે છે . આ યોજના ત્રણ વિશિષ્ટ લાભ આપે છે . પ્રથમ , આ યોજના 60 વર્ષની વયે પહોંચનાર વ્યક્તિને લઘુતમ પેન્શન રૂ . 1000 થી રૂ . 5000 વચ્ચે પ્રદાન કરશે . બે , આ પેન્શન સબસ્ક્રાઇબરને આજીવન મળે છે અને એના નિધન પછી એના જીવનસાથીને મળે છે . ત્રણ , પેન્શનધારક અને એના જીવનસાથીના નિધન પછી સંપૂર્ણ પેન્શન ભંડોળ વારસદારને ચુકવવામાં આવે છે .


    પીએફઆરડીએના ચેરમેન ( શ્રી સુપ્રતિમ બંદોપાધ્યાય ) એ કહ્યું હતું કે , “ એપીવાય અંતર્ગત લાયકાત ધરાવતા લોકોના ફક્ત પાંચ ટકા લોકોને આવરી લીધા છે અને આગળ જતાં વધુને વધુ લોકોને આવરી લેવાનું મોટું કાર્ય પાર પાડીશું . આ યોજનાના સામાજિક મહત્ત્વને સમજીને અમે અભૂતપૂર્વ વૃદ્ધિ હાંસલ કરવા માટે સક્રિય પહેલો સતત હાથ ધરી છે તથા જ્યારે અનપેક્ષિત સ્થિતિ ઊભી થાય છે , ત્યારે એનું સમાધાન થશે . ”


    પીએફઆરડીએ વિશે


    પેન્શન ફંડ રેગ્યુલેટરી એન્ડ ડેવલપમેન્ટ ઓથોરિટી ( પીએફઆરડીએ ) એ નેશનલ પેન્શન સિસ્ટમ ( એનપીએસ ) અને પેન્શન સ્કીમનું નિયમન કરવા અને એને પ્રોત્સાહન આપવા તથા એમાં વ્યવસ્થિત વૃદ્ધિ સુનિશ્ચિત કરવા સ્થાપિત કાયદેસર સંસ્થા છે , જેની રચના આ કાયદાને લાગુ કરવા માટે થઈ છે . એનપીએસ શરૂઆતમાં કેન્દ્ર સરકારનાં કર્મચારીઓ શરૂઆતમાં કેન્દ્ર સરકારનાં કર્મચારીઓ માટે લાગુ કરવામાં આવી હતી , જેનો અમલ 1 જાન્યુઆરી , 2004 થી થયો હતો અને પછી લગભગ તમામ રાજ્ય સરકારોએ એના કર્મચારીઓ માટે એનો સ્વીકાર કર્યો હતો . એનપીએસનો લાભ સ્વૈચ્છિક ધોરણે તમામ ભારતીય નાગરિકો ( રહેવાસી / બિનરહેવાસી / વિદેશી ) અને તમામ કોર્પોરેટ કર્મચારીઓને પણ આપવામાં આવ્યો છે .


    એનપીએસ અને અટલ પેન્શન યોજના અંતર્ગત 30 એપ્રિલ , 2020 ના રોજ સબસ્ક્રાઇબરની કુલ સંખ્યા 3.46 કરોડનો આંકડો વટાવી ગઈ હતી તથા એની એસેટ અંડર મેનેજમેન્ટ ( એયુએમ ) વધીને રૂ . 4,33,555 કરોડ થઈ છે . એનપીએસ અંતર્ગત 68 લાખથી વધારે કર્મચારીઓની નોંધણી થઈ છે તથા કોર્પોરેટ તરીકે રજિસ્ટર્ડ ખાનગી ક્ષેત્રની 7,616 કંપનીઓના 22.60 લાખ સબસ્ક્રાઇબરની નોંધણી થઈ છે .


    GP/DS

    
    
    (Release ID: 1623097) Visitor Counter : 44
    
    
      Read this release in: English , Urdu , Marathi , Hindi , Assamese , Punjabi , Odia , Tamil , Telugu