      ગૃહ મંત્રાલય

      કેન્દ્રીય ગૃહ મંત્રી શ્રી અમિત શાહે આજે સંસ્કૃતિ પર્વ પત્રિકાના વિશેષાંક “ભારત 1946-2020, નોઆખલીથી દિલ્હી સુધી”ના ઈ-સંસ્કરણનું લોકાર્પણ કર્યું
      
      શ્રી અમિત શાહે ભારત રત્ન મહામના પંડિત મદન મોહન માલવિયજી અને ભાઈજી શ્રી હનુમાન પ્રસાદ પોદ્દારને યાદ કરી શ્રદ્ધાંજલિ પાઠવી
      
      કેન્દ્રીય ગૃહ મંત્રી શ્રી અમિત શાહે જણાવ્યું કે ધર્મ, અધ્યાત્મ અને દર્શનની સાથે સાથે પોતાના વાસ્તવિક ઈતિહાસની સ્થાપના થવી પણ ખૂબ જરૂરી છે
      
      21મી સદીમાં મોદીજીએ ભારતીય સંસ્કૃતિના ધ્વજવાહક બનીને સંપૂર્ણ વિશ્વમાં ભારતીય સંસ્કૃતિનો ધ્વજ લહેરાવ્યો છે: કેન્દ્રીય ગૃહ મંત્રી
      
      સંસ્કૃતિ પર્વ પત્રિકા ભારતીય સંસ્કૃતિ, દર્શન, સાહિત્ય અને અધ્યાત્મના વિષયો ઉપર કેન્દ્રિત છે: શ્રી અમિત શાહ
      
      રામચરિતમાનસ અને શ્રીમદ્ ભગવદગીતા જેવા ગ્રંથો જનમાનસને ઉપલબ્ધ કરાવવામાં ગીતા પ્રેસની મહત્વપૂર્ણ ભૂમિકા છે: શ્રી અમિત શાહ
      Posted On: 15 MAY 2020 8:50PM by PIB Ahmedabad


    કેન્દ્રીય ગૃહ મંત્રી શ્રી અમિત શાહે આજે વિડીયો કોન્ફરન્સિંગના માધ્યમથી સંસ્કૃતિ પર્વ પત્રિકાના વિશેષાંક “ ભારત 1946-2020, નોઆખલીથી દિલ્હી સુધી ” ના ઈ - મુદ્રણનું લોકાર્પણ કર્યું . પત્રિકા સંસ્કૃતિ પર્વના વિશેષાંક “ નોઆખલીથી દિલ્હી સુધી ” માં ભારત રત્ન મહામના શ્રી મદન મોહન માલવિયજીનું અંતિમ વક્તવ્ય , કે જે 1946 ના કલ્યાણ વિશેષાંકમાં છપાયું હતું , તેને ફરીથી પ્રકાશિત કરવામાં આવી રહ્યું છે .


    શ્રી અમિત શાહે આ પ્રસંગે જણાવ્યું હતું કે ધર્મ , અધ્યાત્મ અને દર્શનની સાથે સાથે પોતાના વાસ્તવિક ઈતિહાસની સ્થાપના કરવી પણ ખૂબ જરૂરી છે અને સંસ્કૃતિ પર્વ પત્રિકા આ લક્ષ્યની દિશામાં કામ કરી રહી છે . સંસ્કૃતિ પર્વ પત્રિકા ભારતીય સંસ્કૃતિ , દર્શન , સાહિત્ય અને અધ્યાત્મના વિષયો પર કેન્દ્રિત છે , અને તેનું પ્રકાશન છેલ્લા બે વર્ષોથી થઇ રહ્યું છે . અત્યાર સુધી પ્રકાશિત અંકોથી થોડી અલગ રીતે સંસ્કૃતિ પર્વના આ વિશેષ અંકને પ્રકાશિત કરવામાં આવ્યો છે . દેશમાં છેલ્લા કેટલાક મહિનાઓની અંદર એવી ઘટનાઓ થઇ છે કે જેમના કારણે આ વિશેષાંક ખાસકરીને વાંચવા યોગ્ય છે .


    શ્રી શાહે જણાવ્યું કે તે અત્યંત હર્ષની વાત છે કે ભાઈજી હનુમાન પ્રસાદ પોદ્દારે જે રીતે ગીતા પ્રેસમાંથી કલ્યાણનું પ્રકાશન કર્યું એ જ રીતે સંસ્કૃતિ પર્વ તેમના જેવી જ વિચાર શૈલી અને આધ્યાત્મિક પત્રકારત્વને આગળ વધારી રહ્યું છે . ગીતા પ્રેસના યોગદાનની પ્રશંસા કરીને તેમણે જણાવ્યું કે ગીતા પ્રેસ શબ્દ મનમાં આવતા જ એક ચિત્ર ઉપસીને સામે આવે છે , અને મનને ભારતીયતા વડે ભરી દે છે . ભારત વર્ષની મહાન પ્રાચીન ગૌરવશાળી પરંપરા અને આધાર ગ્રંથોના વિષયમાં જો આખી દુનિયાને આજે કોઇપણ જાણકારી મળી શકે છે , તો તે આ મહાન સંસ્થાની જ ભેટ છે .


    તેમને જણાવ્યું હતું કે રામચરિતમાનસ અને શ્રીમદ્ ભગવદગીતા જેવા ગ્રંથો જનમાનસને ઉપલબ્ધ કરાવવામાં ગીતા પ્રેસની મહત્વપૂર્ણ ભૂમિકા છે . આજે જો દુનિયા યોગ દિવસ ઉજવી રહી છે તો તેની પાછળ પણ પતંજલિ યોગ સૂત્ર સાથે જોડાયેલ દરેક સાહિત્યની ઉપલબ્ધતા છે જેને આ સંસ્થાએ જ શક્ય બનાવી છે . ભારતને આજની દુનિયા જે કારણોના લીધે પસંદ કરવા લાગી છે તેમાંનું પ્રમુખ કારણ તેની આધ્યાત્મિકતા જ છે .


    શ્રી શાહે જણાવ્યું કે ભાઈજી શ્રી હનુમાન પ્રસાદ પોદ્દાર આધુનિક ભારતના સંસ્કૃતિક ઈતિહાસના મહાપ્રણેતા છે . તેઓ ભારતની સ્વાધીનતા સંગ્રામના યોદ્ધા તો હતા જ , તેના કરતા પણ મોટા તેઓ ભારતીય સંસ્કૃતિના સંવાહક બનીને લડી રહ્યા હતા . જ્યારે દેશમાં સ્વાધીનતા સંગ્રામ ચાલી રહ્યો હતો , ત્યારે ભારતીય સનાતન સંસ્કૃતિને આધાર બનાવીને , ભાઈજી હનુમાન પ્રસાદ પોદ્દારજીએ પ્રકાશન અને પત્રકારત્વનો પાયો નાખ્યો હતો . પોદ્દારજી પછી તે ધરાતલની ઉપર કામ કરવાની પરંપરા આજે ‘ સંસ્કૃતિ પર્વ ’ જેવી પત્રિકાઓ આગળ વધારી રહી છે .


    શ્રી શાહે કહ્યું કે સંસ્કૃતિ પર્વના આ અંકમાં પ્રકાશિત સામગ્રીને એકત્રિત કરવા અને તેને પ્રામાણિક બનાવવા માટે સંપાદકીય ટીમે ખાસ્સી મહેનત કરી છે .


    GP/DS

    
    
    (Release ID: 1624180) Visitor Counter : 62