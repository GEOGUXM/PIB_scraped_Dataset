      પ્રધાનમંત્રીનું કાર્યાલય

      પ્રધાનમંત્રી શ્રી નરેન્દ્ર મોદી અને ઑસ્ટ્રિયા પ્રજાસત્તાકના રાષ્ટ્રપતિ ડૉ. એલેક્ઝાન્ડર વાન દેર બૈલન વચ્ચે ટેલીફોન પર ચર્ચા થઇ
      Posted On: 26 MAY 2020 7:25PM by PIB Ahmedabad


    પ્રધાનમંત્રી શ્રી નરેન્દ્ર મોદી અને ઑસ્ટ્રિયા પ્રજાસત્તાકના રાષ્ટ્રપતિ મહામહિમ ડૉ . એલેક્ઝાન્ડર વાન દે ર બૈલન વચ્ચે આજે ટેલીફોન પર ચર્ચા થઇ હતી .


    
    ઑસ્ટ્રિયાના રાષ્ટ્રપતિએ ભારતમાં અમ્ફાન ચક્રાવાતના કારણે થયેલી ભારે તારાજી અંગે દુઃખ વ્યક્ત કર્યું હતું . બંને મહાનુભવોએ પોત પોતાના દેશમાં કોવિડ -19 મહામારીના કારણે આરોગ્ય અને આર્થિક ક્ષેત્રો પર વિપરિત અસરો દૂર કરવા માટે લેવામાં આવેલા પગલાં વિશે પોતાના મંતવ્યોનું આદાનપ્રદાન કર્યું હતું . તેઓ એ વાતે પણ સંમત થયા હતા કે , વર્તમાન પડકારોનો સામનો કરવા માટે આંતરરાષ્ટ્રીય સહયોગ ખૂબ જ મહત્વનો છે .


    
    બંને નેતાઓએ કોવિડ પછીના વિશ્વમાં ભારત અને ઑસ્ટ્રિયા વચ્ચેના સંબંધો વધુ મજબૂત બનાવવા અને સંબંધોમાં વધુ વિવિધતા લાવવા અંગે તેમની સહિયારી ઇચ્છાઓનો પુનરોચ્ચાર કર્યો હતો . પ્રધાનમંત્રીએ ઇન્ફ્રાસ્ટ્રક્ચર , ટેકનોલોજી , સંશોધન અને નાવીન્યકરણ , SME વગેરે ક્ષેત્રોમાં સહકાર વધારવાની તકો પર પ્રકાશ પાડ્યો હતો .


    
    બંને નેતાઓએ આશા વ્યક્ત કરી હતી કે , સમગ્ર વિશ્વ ટુંક સમયમાં વર્તમાન આરોગ્ય કટોકટીની સ્થિતિમાંથી બહાર આવી જશે અને પર્યાવરણના આરોગ્ય જેવી લાંબાગાળાની ચિંતાઓ પર વધુ કેન્દ્રીત થઇને કામ કરી શકશે .


    GP/DS

    
    
    (Release ID: 1627122) Visitor Counter : 15
    
    
      Read this release in: English , Urdu , Marathi , Hindi , Manipuri , Bengali , Assamese , Punjabi , Odia , Tamil , Telugu , Kannada , Malayalam