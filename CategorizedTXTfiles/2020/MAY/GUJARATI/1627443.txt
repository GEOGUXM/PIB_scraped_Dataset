      મંત્રીમંડળ સચિવાલય

      કેબિનેટ સચિવે દેશમાં સૌથી વધુ અસરગ્રસ્ત 13 શહેરોમાં કોવિડની પરિસ્થિતિની સમીક્ષા કરી
      Posted On: 28 MAY 2020 3:50PM by PIB Ahmedabad


    કેબિનેટ સચિવે દેશમાં સૌથી વધુ અસરગ્રસ્ત 13 શહેરોના મ્યુનિસિપલ કમિશનરો અને ડિસ્ટ્રિક્ટ મેજિસ્ટ્રેટ સાથે બેઠક યોજીને કોવિડ -19 ની પરિસ્થિતિની સમીક્ષા કરી હતી . આ બેઠકમાં તમામ સંબંધિત રાજ્યો અને કેન્દ્ર શાસિત પ્રદેશોના મુખ્ય સચિવો ઉપસ્થિત રહ્યા હતા .


    આ બેઠક ખૂબ જ મહત્વની હતી કારણ કે , તેમાં સમાવવામાં આવેલા 13 શહેરોમાં કોરોના વાયરસથી સૌથી વધુ અસરગ્રસ્ત વિસ્તારો આવેલા છે અને દેશમાં કોવિડ -19 ના કુલ પોઝિટીવ કેસોમાંથી અંદાજે 70 ટકા કેસો ત્યાં જ નોંધાયેલા છે .


    મુંબઇ , ચેન્નઇ , દિલ્હી / નવી દિલ્હી , અમદાવાદ , થાણે , પૂણે , હૈદરાબાદ , કોલકાતા / હાવરા , ઇન્દોર ( મધ્યપ્રદેશ ), જયપુર , જોધપુર , ચેંગલપટ્ટુ અને તિરુવલ્લુર ( તામિલનાડુ ) આ 13 શહેરોમાં સૌથી વધુ ધ્યાન આપવામાં આવ્યું છે .


    આ બેઠકમાં તમામ 13 શહેરોમાં કોવિડ -19 ના કેસોના વ્યવસ્થાપન માટે મ્યુનિસિપલ કોર્પોરેશનના અધિકારીઓ અને સ્ટાફ દ્વારા લેવામાં આવેલા વિવિધ પગલાંની સમીક્ષા કરવામાં આવી હતી .


    કેન્દ્ર સરકારે પહેલાંથી જ શહેરી વસાહતોમાં કોવિડ -19 ના વ્યવસ્થાપન માટે માર્ગદર્શિકાઓ બહાર પાડી દીધી છે .


    આ વ્યૂહનીતિના મુખ્ય મુદ્દામાં સૌથી વધુ જોખમી પરિબળો જેમકે કેસોની પુષ્ટિ થવાનો દર , કેસો બમણા થવાનો દર , પ્રત્યેક દસ લાખ વ્યક્તિએ પરીક્ષણોની સંખ્યા વગેરે પર કામ કરવાનો મુદ્દો પણ સામેલ છે .


    કેન્દ્ર સરકાર દ્વારા ભારપૂર્વક કહેવામાં આવ્યું છે કે , કન્ટેઇન્મેન્ટ ઝોન કેસો અને તેના સંપર્કોના મેપિંગ તેમજ તેમના ભૌગોલિક ફેલાવા જેવા વિવિધ પરિબળોના આધારે ભૌગોલિક રીતે નિર્ધારિત કરવા જોઇએ . આનાથી સારી રીતે પરિભાષિત માપદંડો નક્કી કરી શકાશે અને લૉકડાઉનનો ચુસ્ત અમલ પણ કરી શકાશે .


    રહેણાંક કોલોનીઓ , મહોલ્લા , મ્યુનિસિપલ વૉર્ડ્સ અથવા પોલીસ સ્ટેશન વિસ્તારો , મ્યુનિસિપલ ઝોન , શહેરને જરૂરિયાત અનુસાર કન્ટેઇન્મેન્ટ ઝોન તરીકે નક્કી કરવાનો નિર્ણય મ્યુનિસિપલ કોર્પોરેશનો પોતાની રીતે કરી શકે છે .


    તમામ શહેરોને સલાહ આપવામાં આવી હતી કે , જિલ્લા વહીવટીતંત્ર અને સ્થાનિક શહેરી સંગઠન દ્વારા સ્થાનિક સ્તરે ટેકનિકલ ઇનપુટ્સની મદદ લઇને આવા વિસ્તારો યોગ્ય રીતે નિર્ધારિત કરવા જોઇએ .


    GP/DS

    
    
    (Release ID: 1627443) Visitor Counter : 46
    
    
      Read this release in: English , Urdu , Marathi , Hindi , Manipuri , Bengali , Punjabi , Odia , Tamil , Telugu , Kannada