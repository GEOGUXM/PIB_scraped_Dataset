      પ્રવાસન મંત્રાલય

      પર્યટન મંત્રાલયે હોટેલ અને અન્ય એકોમોડેશનની માન્યતા/ વર્ગીકરણોની મુદત 30 જૂન 2020 સુધી લંબાવી
      
      તમામ શ્રેણીના ટૂર ઓપરેટરો, ટ્રાવેલ એજન્ટો અને ટુરિસ્ટ ટ્રાન્સપોર્ટ ઓપરેટરોને છ મહિનાની રાહત અથવા મુદત વૃદ્ધિ

      Posted On: 26 MAY 2020 12:57PM by PIB Ahmedabad

    પર્યટન મંત્રાલય હોટેલોનું વર્ગીકરણ સ્ટાર રેટિંગ અનુસાર કરે છે જે અલગ અલગ વર્ગોના પ્રવાસીઓના અપેક્ષિત માપદંડો અનુસાર કરવામાં આવે છે . આ પ્રણાલી અંતર્ગત હોટેલોને રેટિંગ આપવામાં આવે છે , જેમાં વન સ્ટારથી થ્રી સ્ટાર , ફોર સ્ટાર અને પાંચ સ્ટાર તેમજ આલ્કોહોલ વગર અને સાથે , ફાઇવ સ્ટાર ડીલક્સ , હેરિટેજ ( બેઝિક ), હેરિટેજ ( ક્લાસિક ), હેરિટેજ ( ગ્રાન્ડ ), લેગાસી વિન્ટેજ ( બેઝિક ), લેગાસી વિન્ટેજ ( ક્લાસિક ), લેગાસી વિન્ટેજ ( ગ્રાન્ડ ) અને એપાર્ટમેન્ટ હોટેલ , હોટેલ સ્ટે , ગેસ્ટ હાઉસ વગેરે શ્રેણીમાં વર્ગીકરણ કરવામાં આવે છે . આ વર્ગીકરણ / પ્રમાણીકરણ પાંચ વર્ષ સુધી માન્ય ગણવામાં આવે છે .


    કોવિડ -19 મહામારી અને લૉકડાઉનના કારણે ઉભી થયેલી વર્તમાન સ્થિતિમાં આતિથ્ય ઉદ્યોગ ખૂબ મુશ્કેલ તબક્કામાંથી પસાર થઇ રહ્યો છે અને તેના કારણે એકોમોડેશન ક્ષેત્ર પર ખૂબ જ વિપરિત અસર પડી છે , તે બાબતને ધ્યાનમાં રાખીને એવો નિર્ણય લેવામાં આવ્યો છે કે , હોટેલ અને અન્ય એકોમોડેશન એકમો કે જેમના પ્રોજેક્ટની માન્યતા / ફરી માન્યતા અને વર્ગીકરણ / ફરી વર્ગીકરણની મુદત સમાપ્ત થઇ ગઇ છે / સમાપ્ત થવાની છે (24.03.2020 થી 29.6.2020 દરમિયાન ) તેમની મુદત 30-6.2020 સુધી લંબાવવામાં આવશે .


    તેવી જ રીતે , મંત્રાલય ટ્રાવેલ એજન્ટો , ટુર ઓપરેટરો , એડવેન્ચર ટુર ઓપરેટરો , સ્થાનિક ટુર ઓપરેટરો અને ટુરિસ્ટ ટ્રાન્સપોર્ટ ઓપરેટરો વગેરે માટે પણ યોજના લાવ્યું છે જેથી આ પ્રકારે ભારતમાં પર્યટન ક્ષેત્રમાં આ શ્રેણીઓમાં ગુણવત્તા , ધોરણો અને સેવાને પ્રોત્સાહન આપી શકાય .


    કોવિડ -19 મહામારીના કારણે માર્ચ 2020 થી લૉકડાઉનનો અમલ કરવામાં આવ્યો હોવાથી આ સમયગાળામાં ચકાસણી કામગીરી મુલતવી રાખવામાં આવી હોવાથી , પર્યટન મંત્રાલયે નિર્ણય લીધો છે કે , તમામ શ્રેણીમાં આવતા ટુર ઓપરેટરો ( ઇનબાઉન્ડ , સ્થાનિક , એડવેન્ચર ), ટ્રાવેલ એજન્ટો અને ટુરિસ્ટ ટ્રાન્સપોર્ટ ઓપરેટરોને પર્યટન મંત્રાલયમાંથી મંજૂરી લેવા માટે છ મહિનાની રાહત અથવા મુદતમાં વૃદ્ધિની છુટછાટ આપવામાં આવે જે નીચે દર્શાવેલી શરતોને આધિન રહેશે :-


     1. અગાઉની માન્યતાની મુદત પૂરી થઇ ગઇ હોય અથવા વર્તમાન માન્યતા 20 માર્ચ 2020 થી ( એટલે કે મત્રાલય દ્વારા ભારતમાં પર્યટન કચેરીઓ દ્વારા ચકાસણીની કામગીરી બંધ કરવા અંગે આપવામાં આવેલા આદેશની તારીખથી ) લૉકડાઉન પૂર્ણ થાય ત્યાં સુધીના સમયમાં પૂરી થતી હોય , અને

     2. તેમણે વર્તમાન / અગાઉની માન્યતા પૂરી થવાની તારીખ પહેલાં અરજી કરી હોય .

    GP/DS

    
    
    (Release ID: 1626919) Visitor Counter : 31
    
    
      Read this release in: Telugu , English , Urdu , Hindi , Marathi , Manipuri , Bengali , Punjabi , Odia , Tamil , Malayalam
    
    
    

2.