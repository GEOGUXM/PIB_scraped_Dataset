      પૃથ્વી વિજ્ઞાન મંત્રાલય

      દક્ષિણ આંદામાન સમુદ્ર અને નજીકમાં આવેલા બંગાળની ખાડીના દક્ષિણ-પૂર્વ વિસ્તાર પર હવાનું હલકું દબાણ સર્જાયું
      Posted On: 01 MAY 2020 12:39PM by PIB Ahmedabad


    ભારતીય હવામાન ખાતાના ચક્રાવાત ચેતવણી વિભાગના જણાવ્યા અનુસાર દક્ષિણ આંદામાન સમુદ્ર અને નજીકમાં આવેલા બંગાળની ખાડીના દક્ષિણ - પૂર્વ વિસ્તારમાં 01 મે 2020 ના રોજ સવારથી હવાનું હલકું દબાણ સર્જાયું છે . તે વિલંબ સાથે ધીમી ગતિએ તીવ્ર થાય તેવી શક્યતા છે .


    તદઅનુસાર , આગામી 48 કલાક દરમિયાન આ દબાણ વધુ મજબૂત થવાની શક્યતા છે અને ત્યારપછીના 48 કલાકમાં આંદામાન સમુદ્ર તેમજ દક્ષિણ - પૂર્વ બંગાળની ખાડી પર એક ડિપ્રેશનના રૂપમાં તે કેન્દ્રિત થાય તેવી સંભાવના છે અને તે પછી વધુ તીવ્ર થઇ શકે છે . 05 મે સુધી તે ઉત્તર - વાયવ્ય દિશામાં ધીમે ધીમે આગળ વધે તેવી સંભાવના જોવાઇ રહી છે .


    તેના પ્રભાવમાં , આગામી 5 દિવસ દરમિયાન આંદામાન સમુદ્ર અને તેના નજીકના વિસ્તાર દક્ષિણ - પૂર્વ બંગાળની ખાડી તેમજ આંદામાન અને નિકોબારના ટાપુ સમૂહ પર પ્રતિકૂળ હવામાન રહેવાની શક્યતા છે .


    ચેતવણીઓ :


    (i) વરસાદ ( ટાપુઓ પર ):


    1 અને 2 મેના રોજ આંદામાન અને નિકોબાર ટાપુ સમૂહની કેટલીક જગ્યાઓ પર તેમજ 3 થી 5 મે દરમિયાન મોટાભાગના સ્થળોએ હળવાથી મધ્યમ વરસાદની શક્યતા છે . નિકોબાર ટાપુ સમૂહમાં 2 અને 3 મેના રોજ અલગ અલગ સ્થળે ભારે વરસાદની આગામી પણ કરવામાં આવી છે . 4 અને 5 મેના રોજ આંદામાન અને નિકોબારના ટાપુ સમૂહમાં અલગ અલગ સ્થળોએ ભારેથી અતિ ભારે વરસાદ પડવાની શક્યતા છે .


    (ii) હવાની ચેતવણી


    1 મેના રોજ દક્ષિણ - પૂર્વ બંગાળની ખાડીમાં 40-50 કિમી પ્રતિ કલાકથી 60 કિમી પ્રતિ કલાક સુધીની ઝડપે પવન ફુંકાવાની શક્યતા છે જ્યારે 2 અને 3 મેના રોજ દક્ષિણ - પૂર્વ બંગાળની ખાડી તેમજ દક્ષિણ આંદામાન સમુદ્રમાં ભારે પવન ફુંકાવાની શક્યતા છે . 4 મેના રોજ દક્ષિણ આંદામાન સમુદ્ર અને દક્ષિણ - પૂર્વ બંગાળની ખાડીમાં 45- 55 કિમી પ્રતિ કલાકથી 65 કિમી પ્રતિ કલાકની ઝડપે પવન ફુંકાય તેવી શક્યતા છે . તેમજ , 5 મેના રોજ દક્ષિણ આંદામાન સમુદ્ર અને દક્ષિણ - પૂર્વ બંગાળની ખાડીમાં 50- 60 કિમી પ્રતિ કલાકથી 70 કિમી પ્રતિ કલાકની ઝડપે પવન ફુંકાવાની શક્યતા જણાઇ રહી છે .


    (iii) સમુદ્રની સ્થિતિ


    1 થી 5 મે 2020 દરમિયાન દક્ષિણ આંદામાન સમુદ્ર અને દક્ષિણ - પૂર્વ બંગાળની ખાડીમાં સમુદ્રની સ્થિતિ ખરાબથી અતિ ખરાબ રહેવાની શક્યતા છે .


    (iv) માછીમારોને ચેતવણી


    માછીમારોને સલાહ આપવામાં આવે છે કે , તેઓ 1 મેના રોજ દક્ષિણ - પૂર્વ બંગાળની ખાડીમાં , 2 અને 3 મેના રોજ દક્ષિણ આંદામાનન સમુદ્ર અને દક્ષિન - પૂર્વ બંગાળની ખાડીમાં તેમજ , 4 અને 5 મેના રોજ આંદામાન સમુદ્ર તેમજ તેની નજીકમાં આવેલા દક્ષિણ - પૂર્વ બંગાળની ખાડીના વિસ્તારમાં જવાનું ટાળે .


    ( પરિસ્થિતિ અંગે અપડેટ્સ માટે કૃપા કરીને


    www.rsmcnewdelhi.imd.gov.in અને www.mausam.imd.gov.in ની મુલાકાત લો )


    GP/DS

    
    
    (Release ID: 1620035) Visitor Counter : 26
    
    
      Read this release in: English , Urdu , Hindi , Manipuri , Bengali , Punjabi , Tamil , Telugu