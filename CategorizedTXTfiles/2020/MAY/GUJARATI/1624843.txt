      PIB Headquarters

      આત્મનિર્ભર ભારત માટેના કેન્દ્ર સરકારના 20 લાખ કરોડના આર્થિક પેકેજને મળી રહ્યો છે સાર્વત્રિક આવકાર
      
      ગુજરાતના પણ ફેરિયાઓ,નાના વેપારીઓ,નાના સ્વતંત્ર વ્યવસાયકારો, શ્રમિકોને મળશે 1 લાખ સુધીની લોન

      Posted On: 18 MAY 2020 1:08PM by PIB Ahmedabad

    કોરોના વાયરસે ઉભી કરેલી મહામારીમાં મહા આર્થિક સંકટ પણ ઉભું થયું છે. કોરોના વાયરસના સંક્રમણને અટકાવવામાં નિર્ણાયક પગલાઓની સાથે દૂરંદેશીતા બતાવનાર આપણા પ્રધાનમંત્રીશ્રીએ આ આર્થિક સંકટને નાથવા માટે પણ ત્વરિત પગલા લેવાની શરુઆત કરી છે. 12 મી મે એ રાષ્ટ્રને કરેલા સંબોધનમાં પ્રધાનમંત્રીશ્રી નરેન્દ્ર મોદીએ આર્થિક સંકટને દૂર કરી ફરી પાછી આર્થિક સધ્ધરતા પ્રાપ્ત કરવા રૂપિયા 20 લાખ કરોડના એક મેગા આર્થિક પેકેજની જાહેરાત કરવાની સાથે આત્મનિર્ભર ભારતના નિર્માણ કરવાની ઘોષણા કરી છે. ભારત સરકારના આ પેકેજની વર્ગીકરણ સાથેની વિસ્તૃત જાણકારી કેન્દ્રીય નાણામંત્રી શ્રીમતિ નિર્મલા સીતારમણ દ્વારા પૂરી પાડવામાં આવી છે. પેકેજ વિશેની વિગતવાર જાણકારી મળતાં આ આર્થિક પેકેજને સાર્વત્રિક આવકાર પ્રાપ્ત થઇ રહ્યો છે. પેકેજની ખાસિયત રહી છે કે તેમાં ગરીબ , નાના અને મધ્યમવર્ગીય પરિવારોની વિશેષ કાળજી રાખવામાં આવી છે. આવા પરિવારો માટે વિભિન્ન સહાય યોજનાઓની સાથે તેમને આર્થિક રીતે ફરી પગભર કરવાની બાબત પર વધુ ધ્યાન આપવામાં આવ્યું છે. સુક્ષ્મ , લઘુ અને મધ્યમ કદના વ્યવસાયિક એકમો માટે રૂપિયા 3 લાખ કરોડની ત્વરિત જોગવાઇ કરવામાં આવી છે. એમએસએમઇની સંશોધિત નવી પરિભાષા રજૂ કરવામાં આવી છે. મુદ્રા શિશુ લોન પર 2 ટકા વ્યાજની છૂટ જાહેર કરવામાં આવી છે જેનાથી દેશના 3 કરોડ લોકોને તેનો ફાયદો મળશે. સાથે જ ફેરિયા-પાથરણાવાળા એટલે કે છૂટક વેચાણા કરનારા માટે 5000 કરોડ રૂપિયાની વિશેષ લોનની સુવિધા રજૂ કરવામાં આવી છે. જે સરાહનીય પગલું છે.


    સરકારની આ પેકેજ સાથેની યોજનાને લઇને નાના-મધ્યમવર્ગીય પરિવારોમાં ખુશીની લહેર વ્યાપી ગઇ છે. પેકેજને સાર્વત્રિક આવકાર પ્રાપ્ત થઇ રહ્યો છે. આવા નાના વેપારીઓ સહિત નાના સ્વતંત્ર વ્યવસાયકારો પેકેજની સરાહના કરવાની સાથે સરકારનો આભાર પણ પ્રગટ કરી રહ્યાં છે.


    રચનાબેન પંડ્યા


    ભાવનગરના શ્રીનાથજીનગર વિસ્તારમાં રહેતા રચનાબેન પંડ્યાએ અમારા પીઆઇબીના પ્રતિનિધિને જણાવ્યું કે તેઓ આ પેકેજથી ખૂબ ખુશ છે. રચનાબેન સિવણકામનો નાનો વ્યવસાય ધરાવે છે. સરકારે જાહેર કરેલું આર્થિક પેકેજ તેમના માટે પણ મદદરૂપ સાબીત થશે તેવી તેમને આશા છે. માટે તેઓ સરકારના આ આર્થિક પકેજની સરાહના કરે છે સાથે જ આ પેકેજ જાહેર કરવા બદલ સરકારનો આભાર વ્યક્ત કરે છે.


    શ્રી મયૂરભાઇ


    લોકડાઉનના કારણે પડેલા આર્થિકમારને સહનકરનાર નાના વેપારીઓ સરકાર દ્વારા જાહેર કરાઇ રહેલા આ આર્થિક પેકેજને ખૂબ જ આવકારી રહ્યાં છે. ભાવનગરના ભરતનગર વિસ્તારમાં કરિયાણાની નાની દુકાન ચલાવતાં મયૂરભાઇ સરકારના આ પેકેજને સરકારનું ઉત્તમ પગલું હોવાનું અમારા પ્રતિનિધિને જણાવતાં તેમના જેવા નાના વેપારીઓ માટે આ આનંદના સમાચાર હોવાનું ગણાવી પેકેજ જાહેર કરવા બદલ સરકારનો આભાર માની રહ્યાં છે.


    શ્રી ધર્મેન્દ્રભાઇ ગોહીલ


    ભાવનગરના શિવનગર વિસ્તારમાં ધોબીકામ કરતાં ધર્મેન્દ્રભાઇ ગોહીલે અમારા પ્રતિનિધે જણાવ્યું કે તેમનો વ્યવસાય હાલ તો કોરોનાને કારણે લદાયેલા લોકડાઉનના પગલે બંધ છે. પરંતુ લોકડાઉનના નિયમોમા આવી રહેલા બદલાવોને પગલે તેમનું ધોબીકામ ફરી શરૂ થશે અને તેમને પાછા પગભર થવામાં સરકારના આ આર્થિક પેકેજથી ઘણી મોટી મદદ પ્રાપ્ત થશે તે વાતનો તેમને આનંદ છે. સરકારના આ પેકેજ બદલ તેઓ સરકારને અભિનંદન આપવાની સાથે હ્યદયપૂર્વક આભાર વ્યક્ત કરે છે.


    અહીં વાત માત્ર કોઇ એક જિલ્લા કે વિસ્તારની નથી પરંતુ કોરોના સંકટને કારણે સૌથી વધુ પ્રભાવીત થયલો ગરીબ અને મધ્યમવર્ગ આજે સરકારના આર્થિક પેકેજથી આનંદની લાગણી અનુભવી રહ્યો છે. ફરી પાછા પગભર થવાની અને આર્થિક સધ્ધરતા પ્રાપ્ત કરવા માટેની હવેની આ લડાઇમાં સરકાર તેમની સાથે હોવાનું જણાતાં તેમને સરકારના સહયોગથી આ લડાઇને ચોક્કસથી જીતી જવાનો આશાવાદ ઉભો થયો છે.


    SD/GP

    
    
    (Release ID: 1624843) Visitor Counter : 64