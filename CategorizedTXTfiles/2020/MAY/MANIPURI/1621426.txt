      সিবিল এবিয়েসন মন্ত্রালয়

      কোবিদ-১৯ লোকদাউন মতম মনুংদা লাইফলাইন উরানগী মখাদা ফ্লাইৎ ৪৫২ ওপরেৎ তৌরি
      Posted On: 05 MAY 2020 7:12PM by PIB Imphal


    লাইফলাইন উরানগী মখাদা এয়র ইন্দিয়া, এলাইন্স এয়র, আই.এ.এফ. অমসুং প্রাইভেৎ কেরীয়রশিংনা ফ্লাইৎ ৪৫২ ওপরেৎ তৌরি। মসিগী মনুংদা ফ্লাইৎ ২৭২দি এয়র ইন্দিয়া অমসুং এলাইন্স এয়রনা ওপরেৎ তৌরি। ঙসি ফাওবদা ত্রান্সপোর্ত তৌখিবা কার্গো অসি চাওরাক্না তন ৮২৪.৪৪নি। ঙসি ফাওবদা লাইফলাইন উরান ফ্লাইৎশিংনা পাইখিবা এরিয়েল অরাপ্পা অসি কিলোমীতর ৪,৪১,৫৬৪নি। কোবিদ-১৯গী মায়োক্তা ভারতকী লান্দা তেঙবাংনবা লৈবাক্কী মনুং হুঞ্জিনবা শরুকশিংদা মরুওইবা মেদিকেল কার্গো ত্রান্সপোর্ত তৌনবা লাইফলাইন উরান ফ্লাইৎশিং ওপরেৎ তৌরি।


    মরুওইবা মেদিকেল কার্গো অমসুং অনাবশিং ত্রান্সপোর্ত তৌনবগীদমক পৱন হন্স লিমিতেদ য়াওনা হেলিকোপ্তর সর্বিসশিংনা জম্মু অমসুং কাশ্মীর, লাদাখ, অৱাং-নোংপোক অমসুং অতোপ্পা ইথৎ লমদমশিংদা ওপরেৎ তৌরি। ২০২০গী মে ৪ ফাওবদা পৱন হন্সনা কার্গো তন ২.২৭ পুদুনা কিলোমীতর ৭,৭২৯গী অরাপ্পা পাইখ্রে।


    অৱাং-নোংপোক লমদম, ইথৎ লমদশিং অমসুং চিংগী রাজ্যশিংদা অখন্নবা মীৎয়েং থম্লি।


    এয়র ইন্দিয়া অমসুং আই.এ.এফ.না জম্মু অমসুং কাশ্মীর, লাদাখ, অৱাং-নোংপোক অমসুং অতোপ্পা ইথৎ লমদমশিংদা মাংজিল থানা পুন্না থবক তৌমিন্নরি।


    দোমেস্তিক কার্গো ওপরেতরশিং স্পাইসজেৎ, ব্লু দার্ত, ইন্দিগো অমসুং ভিস্তারানা কম্মর্সিয়েল বেসিসতা কার্গো ফ্লাইতশিং ওপরেৎ তৌরি। স্পাইসজেৎনা ২০২০গী মার্চ ২৪দগী মে ৪ ফাওবদা কার্গো ফ্লাইত ৭৯৬ ওপরেৎ তৌবগা লোয়ননা কার্গো তন ৫,৮১৭ পুদুনা কিলোমীতর ১৩,৬১,১৪১গী অরাপ্পা কোবর তৌখি। মসিগী মনুংদা ২৯০দি ইন্তরনেস্নেল কার্গো ফ্লাইতশিংনি। ব্লু দার্তনা দোমেস্তিক কার্গো ফ্লাইত ২৬৬ ওপরেৎ তৌবগা লোয়ননা ২০২০গী মার্চ ২৫দগী মে ৪ ফাওবগী মনুংদা কার্গো তন ৪,৫২২ পুদুনা কিলোমীতর ২,৯৪,৯২৮গী অরাপ্পা কোবর তৌখি। মসিগী মনুংদা ১৩দি ইন্তরনেস্নেল কার্গো ফ্লাইৎশিংনি। ইন্দিগোনা ২০২০গী এপ্রিল ৩দগী মে ৪ ফাওবগী মনুংদা কার্গো ফ্লাইত ৯০ ওপরেৎ তৌদুনা কার্গো তন ৪৪৪ পুদুনা কিলোমীতর ১,৫০,৮০৩গী অরাপ্পা কোবর তৌখি অমদি ইন্তরনেস্নেল ফ্লাইৎ ৩৩ য়াওরি। ভিস্তারানা ২০২০গী এপ্রিল ১৯দগী মে ৪ ফাওবদা কার্গো ফ্লাইত ২২ ওপরেৎ তৌদুনা কার্গো তন ১৪৪ পুদুনা কিলোমীতর ৩০,৬১৪গী অরাপ্পা কোবর তৌখি।


    ফার্মাতিকেল, মেদিকেল ইক্বিপমেন্ত অমসুং কোবিদ-১৯ রিলিফ মেতরিয়েল ত্রান্সপোর্ত তৌনবগীদমক ইস্ত এসিয়াগা লোয়ননা কার্গো এয়র-ব্রিজ অমা হৌদোকখি। এয়র ইন্দিয়ানা পুরখিবা মেদিকেল কার্গোগী চাং অসি তন ৯৫৬নি।


    মথক্কী অসিগী মথক্তা, ব্লু দার্তনা ২০২০গী এপ্রিল ১৪দগী হৌরগা মে ৪ ফাওবদা গুৱাংঝৌ অমসুং সাংহাইদগী মেদিকেল সপ্লাই তন ১১৪ অমদি হোং কোংদগী তন ২৪ পুরকখ্রে। স্পাইসজেৎনসু ২০২০গী মে ৪ ফাওবদা শাংহাই অমসুং গুৱাংঝৌদগী মেদিকেল সপ্লাই তন ২০৪ পুরকখ্রে অমদি ২০২০গী মে ৪ ফাওবদা হোং কোং অমসুং সিঙ্গাপুরদগী মেদিকেল সপ্লাই তন ১৬ পুরকখি।


    ****

    
    
    (Release ID: 1621426) Visitor Counter : 7
    
    
      Read this release in: English , Urdu , Hindi , Assamese , Bengali , Punjabi , Odia , Tamil , Telugu , Kannada