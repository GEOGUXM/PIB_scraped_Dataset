      ঙাকশেল মন্ত্রালয়

      দি.আর.দি.ও. লেবনা ইলেক্ত্রোনিক গেজেৎশিং, চেশিং অমসুং করেন্সী নোৎশিং সেনিতাইজ তৌনবা মশা মতোমতা মথৌ তৌজবা য়ু.ভি. সিস্তেমশিং পুথোকখ্রে
      Posted On: 10 MAY 2020 5:32PM by PIB Imphal


    হাইদ্রাবাদতা লৈবা দিফেন্স রিসর্চ অমসুং দিবেলপমেন্ত ওর্গনাইজেশন (দি.আর.দি.ও.)গী প্রিমিয়র লেব, রিসর্চ সেন্তর ইমারত (আর.সি.আই.)না দিফেন্স রিসর্চ অলত্রাভায়োলেৎ সেনিতাইজর (দি.আর.য়ু.ভি.এস.) হায়না মিংথোনবা শোক্না শম্নদনা মশা মতোমতা মথৌ তৌজবা য়ু.ভি.সি. সেনিতাইজেসন কেবিনেৎ অমা পুথোকখ্রে। মসি মোবাইল ফোনশিং, আইপেদশিং, লেপতোপশিং, করেন্সী নোৎশিং, চেক মনাশিং, চলানশিং, পাসবুকশিং, চে, এনভেলপশিং অসিনচিংবশিং অসি সেনিতাইজ তৌনবনি।


    দি.আর.য়ু.ভি.এস.কী কেবিনেৎ অসিদা শোক্না শম্নদনা মথৌ তৌবা য়াবা অসি ভাইরস অসিবু শন্দোরকপদগী থিংবদা য়াম্না মরু ওই। দ্রোৱর হাংদোকপা অমসুং লোনশিনবগী মেকানিজমগা লোইননা শম্লিবা প্রোক্সিমিতী সেন্সর স্বিচশিং অসিনা মসিবু মশা মতোমতা মথৌ তৌহল্লি অমসুং শোক্না শম্নহন্দে। সেনিতাইজেশন অসি তৌবা লোইরবা মতুংদা, সিস্তেম অসি মশা মতোমতা স্লীপ মোদতা লৈখি অদুনা ওপরেতর অদু দিভাইস অসিগী মনাক্তা লৈবা মথৌ তাদে।


    দি.আর.য়ু.ভি.এস.কী কেবিনেৎ


    আর.সি.আই.না মশা মতোমতা মথৌ তৌজবা য়ু.ভি.সি. করেন্সী সেনিতাইজ তৌনবা দিভাইস অসি নোৎসক্লীন কৌই। দি.আর.য়ু.ভি.এস. অসি শিজিন্নদুনা করেন্সী নোৎ বন্দল কয়া অমা সেনিতাইজ তৌবা য়াই, অদুবু করেন্সী নোৎ খুদিংমক অমমম‌তা দিসইনফেক্সন তৌবা হায়বসি মতম চংবা থৌওংনি। মসিগী মরম্না সেনিতাইজ তৌনবা তেক্নিক অমা পুথোকখ্রে, মসিদা কনাগুম্বা অমনা থাদোক্লবা করেন্সী নোৎশিং অদু দিভাইস অদুগী ইনপুৎ স্লোত্তা হাপকদবনি। মসিনা নোৎশিং অদু অমমম্তা ওইনা লৌখৎলি অমসুং দিসইনফেক্সন মপুং ফানা তৌনবগীদমক্তা য়ু.ভি.সি. লেম্পশিংগী পরিং অমা ফাওদুনা চৎহল্লি।


    মশা মতোমতা মথৌ তৌজবা য়ু.ভি.সি. করেন্সী সেনিতাইজ তৌনবা দিভাইস নোৎসক্লীন


    ****

    
    
    (Release ID: 1622864) Visitor Counter : 7
    
    
      Read this release in: English , Urdu , Marathi , Hindi , Bengali , Punjabi , Odia , Telugu , Kannada