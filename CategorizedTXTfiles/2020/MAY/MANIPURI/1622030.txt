      কল্চর মন্ত্রালয়

      প্রধান মন্ত্রী হয়েং মে ৭, ২০২০দা অশেংবা বেসক্কী ওইনা মালেমগী ওইনা বুদ্ধ পুর্নিমাগী থৌরম পাংথোকপদা শরুক য়াগনি
      থৌরম অদুদা শ্রী নরেন্দ্র মোদীনা মরুওইবা ৱাফম থমগনি
      থৌরম অসি কোবিদ-১৯ না নাহল্লবশিং অমসুং মমাং থানা লান্থেংনরিবশিংবু ইকাই খুম্নদুনা মালেমগী ওইনা খুরুম্বগী চয়োল হায়না কত্থোকপনি
      তোঙান-তোঙানবা লৈবাকশিংদা লাই খুরুম্বগী থৌরম অদু লাইব ওইনা থাগনি
      Posted On: 06 MAY 2020 9:52PM by PIB Imphal


    প্রধান মন্ত্রী নরেন্দ্র মোদীনা হয়েং মো ৭, ২০২০ দা পাংথোকপা বুদ্ধ পুর্নিমাগী থৌরম শরুক য়ারগনি। কলচরগী মন্ত্রী অমসুং তুরিজমগী মন্ত্রী শ্রী প্রলহাদ সিংহ পতেল অমদি মাইনোরিতী অমদি য়ুথ এফিয়র্স অমসুং স্পোর্তসকী রাজ্য মন্ত্রী শ্রী কিরন রিজেজুসু থৌরম অদু শরুক য়াগনি।


    ভারত সরকারগী, কলচরগী মন্ত্রীনা ইন্তর্নেস্নেল বুদ্ধিস্ত কনফিদেরেসন (আই.বি.সি.)গা খুৎশম্নরগা মালেমগী ওইবা বুদ্ধিস্তকী পুন্না মান্ননা তৌমিন্নবা ওর্গনাইজেসন অসিনা মালেমদা লৈরিবা বুদ্ধিস্ত সঙ্ঘশিংগী খ্বাইদগী মকোক থোংবশিংগা শেংনা লাই খুরুম্বগী থৌরম অমা পাংথোক্কদৌরি।


    প্রধান মন্ত্রী নরেন্দ্র মোদীনা অয়ুক পুং ৮দা মরুওইবা ৱাফম থমগনি। প্রধান মন্ত্রীগী ৱাফম অদু দি.দি.গী নিয়ুজদা লাইব ওইনা শন্দোক্কনি।


    বুদ্ধ পুর্নিমাগী থৌরমশিং পাংথোকপা অসি মালেমসিদা তমথিরবা কোবিদ-১৯না ফংহল্লিবা চৈথেং অসিদা তশেংবা বেসক্কী নুমিৎ হায়না পাংথোকপনি। মসি কোবিদ-১৯না শোকহল্লবা অমদি মমাং থানা লান্থেংনরিবশিংবু ইকাই খুম্নবগী মালেমগী ওইনা লাই খুরুম্বগী চয়োল ওইনা কত্থোকপনি।


    লাই খুরুম্বগী থৌরম অসিদা নেপাল শেংলবা লুম্বিনীগী গার্দেন, ভারতকী বোদ্ধগায়াদা লৈবা মহাবোদ্ধী লাইশঙ, সার্নাথকী মুলগন্ধ কুতী বিহার, কুশীনগরগী পরিনির্বান স্তুপ, শ্রীলঙ্কাগী শেলবা অমদি ইতিহাসিক ওইরবা অনুরাধাপুর স্তুপতা লৈরিবা রুৱানৱেলিমহা সেয়াদগী শেংলবা লাইশোন-তিনশোন থীদুনা অমদি নেপালগী বোদ্ধনাথ স্বয়ম্ভু নমো স্তুপ্তা নত্তনা অতৈ ময়াম্না পাম্নবা বুদ্ধগী মফমশিংদগী পাংথোক্কনি।


    মসিগী থৌরম অসি ফেসবুক লাইবতগীসু সোসিএল মেদিয়া হেন্দলেসকা লোয়ন-লোয়ননা মন্দালা মোবাইল এপতসু লাইব ওইনা শন্দোক্কনি।


    লিঙ্কশিং অদু মখাদা পীরি:


    https://www.youtube.com/channel/UC4L9AkYfs104qBylCrAaRBQ


    https://www.facebook.com/ibcworld.org/


    www.mandalaapp.org.


    বেসাক- বুদ্ধ পুর্নিমা অসি তথাগতা গৌতম বুদ্ধনা পোকখিবা, মঙাল ফংখিবা অমসুং মহাপর্নিবনা অহুমসিগী থৌজাল অহুম ফংখিবা ওইনা লৌনৈ।


    থৌরমগী অকুপ্পা ৱারোল খঙবীনবা লিঙ্ক অসিদা ক্লিক তৌবীয়ু


    ****

    
    
    (Release ID: 1622030) Visitor Counter : 8
    
    
      Read this release in: Bengali , English , Urdu , Hindi , Punjabi , Telugu