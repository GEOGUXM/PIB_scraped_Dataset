      য়ুমলৈ-কৈরৈ মন্ত্রালয়

      এম.ঐচ.এ.না স্তেৎ/য়ু.তি.শিংদা –হায়খ্রেঃ মাইগ্রেন্ত শিন্মীশিং ময়ুমদা হনবদা খোঙনা চত্তনা থবক লৌখৎলু, অমদি মখোয়গীদমক্তা অখন্ননা লৈঙাক্না শিল্লিবা ‘স্রামিক’ স্পিসিএল ত্রেনশিং অমসুং বসশিংদা চৎহল্লু
      Posted On: 15 MAY 2020 10:41PM by PIB Imphal


    হোম এফ্যার্স মন্ত্রালয়না ১১.০৫.২০২০দা স্তেৎ/য়ু.তি.শিংদা চে ঈদুনা পন্দুনা লৈরিবা মাইগ্রেন্ত শিন্মীশিং লৈঙাক্না অখন্ননা শিল্লিবা ‘স্রামিক’ স্পিসিএল ত্রেন অমসুং বস শিজিন্নদুনা মখোয়গী পোক্নফম লমদমদা থুনা হনবা য়ানবা থবক লৌখৎলু হায়না ফোংদোকখ্রে‍‍।


    কম্ম্যুনিকেসন অদুদা মাইগ্রেন্ত শিন্মীশিংনা লম্বীদা অমদি রেলৱে ত্রেকশিংদা চৎলিবশিংগী মতাঙদা পনখি‍। স্তেৎ/য়ু.তি. খুদিংমক্না মসিগুম্বা ফীভমদা থেংনরবদি মখোয়বু নীংথিনা ৱারী ৱাতায় শাবীরগা মখোয়গী পোক্নফম লমদম য়ৌনবা স্রামিক স্পিসিএল ত্রেন নৎত্রগা বস ফংহন্দ্রিফাওবা মনা নকপা মফম অমদা পুশিন্দুনা থম্বীরগা চানবা চীঞ্জাক অমদি ঈশিং পীবিগদবনি ‍।


    অদুম্নমক মাইগ্রেন্ত শিন্মীশিংদা লম্বী অমদি রেলৱে ত্রেক্তা চৎবা অমসুং ত্রক্তা চৎপগী পাউশিং লৈবাক্কী তোঙান তোঙানবা মফমশিংদগী হৌজিকফাওবা লাক্লি‍। মসিদা মীৎয়েং থমদুনা এম.ঐচ.এ.না স্তেৎ /য়ু.তি. খুদিংমক্তা মাইগ্রেন্ত শিন্মীশিংবু ময়ুমদা মখোঙনা চত্তুনা হলহন্দনবা থবক লৌখৎনবা ৱাফম থমখ্রে‍।


    রেলৱেজ মন্ত্রালয়না নোংমদা ‘স্রামিক’ স্পিসিএল ত্রেন ১০০গী মথক্তা চেল্লি অমদি মথৌ তাবগী মতুং ইন্না অহেনবা ত্রেনশিং শিন্ননবা থৌরাং তৌরগা লৈরি হায়না কম্ম্যুনিকেসন অদুদা ফোংদোকখি। মীয়ামদা থৌরাং অসিগী মতাংদা নীংথিনা খঙহনবা মথৌ তাই অমদি স্তেৎ/য়ু.তি. লৈঙাকশিংনা মখোয়বু ৱাখল তাহনবিদুনা মখোয়না করম্বা মতমদা লৈঙাক্না অখন্ননা মখোয়না চৎনবগীদমক শিল্লিবা বস/ত্রেনশিং দা চৎপা য়াগদগে হায়বদু খঙহনবা মথৌ তাই‍।


    স্তেৎ/য়ু.তি.শিংদা থাখিবা ওফিসিএল কম্ম্যুনিকেসন য়েংননবা মফমসিদা নম্বীয়ু


    *****

    
    
    (Release ID: 1624359) Visitor Counter : 9
    
    
      Read this release in: English , Urdu , Hindi , Marathi , Bengali , Punjabi , Gujarati , Odia , Tamil , Telugu , Kannada