      সিবিল এবিয়েসন মন্ত্রালয়

      লৈবাক্কী মফম পুম্বদা লৈরিবা মীয়ামদা মরুওইবা মেদিকেল কার্গো য়ৌহন্নবা লাইফলাইন উরানগী মখাদা ফ্লাইৎ ৪২২ ওপরেৎ তৌরি
      Posted On: 02 MAY 2020 3:43PM by PIB Imphal


    লাইফলাইন উরানগী মখাদা এয়র ইন্দিয়া, এলাইন্স এয়র, আই.এ.এফ. অমসুং প্রাইভেৎ কেরীয়রশিংনা ফ্লাইৎ ৪২২ ওপরেৎ তৌরি। মসিগী মনুংদা ফ্লাইৎ ২৪৪দি এয়র ইন্দিয়া অমসুং এলাইন্স এয়রনা ওপরেৎ তৌরি। ঙসি ফাওবদা ত্রান্সপোর্ত তৌখিবা কার্গো অসি চাউরাক্না তন ৭৯০.২২নি। ঙসি ফাওবদা লাইফলাইন উরান ফ্লাইৎশিংনা পাইখিবা এরিয়েল অরাপ্পা অসি কিলোমীতর ৪,১৩,৫৩৮নি। কোবিদ-১৯গী মায়োক্তা ভারতকী লান্দা তেঙবাংনবা লৈবাক্কী মনুং হুঞ্জিনবা শরুকশিংদা মরুওইবা মেদিকেল কার্গো ত্রান্সপোর্ত তৌনবা সিবিল এভিয়েসন মন্ত্রালয়না লাইফলাইন উরান ফ্লাইৎশিং ওপরেৎ তৌরি।


    মরুওইবা মেদিকেল কার্গো অমসুং অনাবশিং ত্রান্সপোর্ত তৌনবগীদমক পৱন হন্স লিমিতেদ য়াওনা হেলিকোপ্তর সর্বিসশিংনা জম্মু অমসুং কশ্মীর, লাদাখ, অৱাং-নোংপোক অমসুং অতোপ্পা ইথৎ লমদমশিংদা ওপরেৎ তৌরি। ২০২০গী মে ১ ফাওবদা পৱন হন্সনা কার্গো তন ২.০৩ পুদুনা কিলোমীতর ৭,৫২৯গী অরাপ্পা পাইখ্রে। অৱাং-নোংপোক লমদম, ইথৎ লমদশিং অমসুং চিংগী রাজ্যশিংদা অখন্নবা মীৎয়েং থম্লি। এয়র ইন্দিয়া অমসুং আই.এ.এফ.না মরুওইনা জম্মু অমসুং কশ্মীর, লাদাখ, অৱাং-নোংপোক অমসুং অতোপ্পা ইথৎ লমদমশিংগীদমক পুন্না থবক তৌরি।


    দোমেস্তিক কার্গো ওপরেতরশিং স্পাইসজেৎ, ব্লু দার্ত অমসুং ইন্দিগোনা কম্মর্সিয়েল বেসিসতা কার্গো ফ্লাইৎশিং ওপরেৎ তৌরি। স্পাইসজেৎনা ২০২০গী মার্চ ২৪দগী মে ১ ফাওবদা কার্গো ফ্লাইৎ ৭৩৪ ওপরেৎ তৌবগা লোয়ননা কার্গো তন ৫,৩২০ পুদুনা কিলোমীতর ১২,৭৭,২১৩গী অরাপ্পা কভর তৌখি। মসিগী মনুংদা ২৭০দি ইন্তর্নেস্নেল কার্গো ফ্লাইৎশিংনি। ব্লু দার্তনা দোমেস্তিক কার্গো ফ্লাইৎ ২৪৫ ওপরেৎ তৌবগা লোয়ননা ২০২০গী মার্চ ২৫দগী মে ১ ফাওবগী মনুংদা কার্গো তন ৪,১৭৯ পুদুনা কিলোমীতর ২,৬৭,৪১৭কী অরাপ্পা কভর তৌখি। মসিগী মনুংদা ১২দি ইন্তর্নেস্নেল কার্গো ফ্লাইৎশিংনি। ইন্দিগোনা ২০২০গী এপ্রিল ৩দগী মে ১ ফাওবগী মনুংদা কার্গো ফ্লাইৎ ৮২ ওপরেৎ তৌদুনা কার্গো তন ৩৯৩ পুদুনা কিলোমীতর ১,৩৬,০৬০গী অরাপ্পা কভর তৌখি অমদি ইন্তর্নেস্নেল ফ্লাইৎ ২৭ য়াওরি। মসিদা সরকারগীদমক মমল লৌদনা মেদিকেল সপ্লাই পুবসু য়াওরি। ভিস্তারানা ২০২০গী এপ্রিল ১৯দগী মে ১ ফাওবদা কার্গো ফ্লাইৎ ২০ ওপরেৎ তৌদুনা কার্গো তন ১৩৯ পুদুনা কিলোমীতর ২৮,৫৯০গী অরাপ্পা কভর তৌখি


    ইন্তর্নেস্নেল সেক্তরদা, ফার্মাতিকেল, মেদিকেল ইক্বিপমেন্ত অমসুং কোবিদ-১৯ রিলিফ মেতরিয়েল ত্রান্সপোর্ত তৌনবগীদমক ইস্ত এসিয়াগা লোয়ননা কার্গো এয়র-ব্রিজ অমা হৌদোক্লে। এয়র ইন্দিয়ানা পুরখিবা মেদিকেল কার্গোগী চাং অসি তন ৮৪২নি। মথক্কী অসিদা নত্তনা ব্লু দার্তনা ২০২০গী এপ্রিল ১৪দগী হৌরগা মে ১ ফাওবদা গুৱাংঝৌ অমসুং সাংহাইদগী মেদিকেল সপ্লাই তন ১১৪ পুরকখ্রে। স্পাইসজেৎনসু ২০২০গী মে ১ ফাওবদা শাংহাই অমসুং গুৱাংঝৌদগী মেদিকেল সপ্লাই তন ২০৪ পুরকখ্রে অমদি ২০২০গী মে ১ ফাওবদা হোং কোং অমসুং সিঙ্গাপুরদগী মেদিকেল সপ্লাই তন ১৬ পুরকখি।


    ****

    
    
    (Release ID: 1620509) Visitor Counter : 10
    
    
      Read this release in: English , Urdu , Marathi , Hindi , Assamese , Bengali , Punjabi , Odia , Tamil , Telugu , Kannada