      PIB Headquarters

      কোবিদ-১৯গী মতাংদা নুমিৎ খুদিংগী ফোংবা পি.আই.বি.গী বুলেতিন
      Posted On: 03 MAY 2020 6:24PM by PIB Imphal


    ( ম সিদা হৌখিবা পুং ২৪দা থোকখিবা কো বিদ -১৯গা মরী লৈন বা চেফোংশিং , ফি ল্দ ওফিসশিংদগী ফংবা পাউশিং , অমসুং পি . আই .বি.না লৌখৎপা ফেক্ত চেকশিং য়াওরি )

      * লৈবাক অসিগী ওইনা ১০,৬৩২ ফখিবগা লোইননা কোবিদ-১৯দগী ফগৎলকপগী চাং ২৬.৫৯% য়ৌরে।
      * ঙরাংদগী অনৌবা কোবিদ কেস ২৬৪৪ রিপোর্ত তৌরকখ্রে, মসিনা কোবিদ-১৯ কনফার্ম তৌরবা কেস মশিং ৩৯,৯৮০ য়ৌরে।
      * শেলথুম মন্ত্রী অমসুং ওফিসিএলশিংগী মীফম অমদা প্রধান মন্ত্রীনা এম.এস.এম.ই.শিং অমসুং লৌমীশিংদা ঙাক্লৌ পীনবা, লিক্বিদিতী হেনগৎহন্নবা অমসুং ক্রেদিৎ ফ্লো মপাঙ্গল কলহন্নবা থৌরাংশিংগী মতাংদা খন্ন-নৈনখ্রে।
      * রাজ্য সরকারনা অয়াবা পীদুনা পুরকপা পেসেঞ্জরতমক পুথোক-পুশিন তৌগনি হায়না শেংদোকখ্রে।

      * হকশেল অমসুং য়াইফ-য়ুম্বাল মন্ত্রালয়দগী কোবিদ-১৯গী ওইবা অনৌবা পাউ


        হৌজিক ফাওবদা, মীওই ১০৬৩২ নাবা ফখ্রে। হৌখিবা পুং ২৪ অসিদা, অনাবা ৬৮২ নাবা ফখ্রে। মসিনা ঐখোয়গী নাবা ফবগী চাং ২৬.৫৯ য়ৌবা ঙম্লে। হৌজিক লৈরিবা কনফার্ম তৌরবা কেস মশিং অসি ৩৯,৯৮০নি। ঙরাংদগী, ভারত্তা কোবিদ-১৯ কনফার্ম তৌরবা কেস ২৬৪৪ হেনগৎলকখ্রে। দা. হর্স ভর্ধন্না ভারতকী মীয়ামদা শাংদোক্লবা লোকদাউন ৩.০ (মে ১৭, ২০২০ ফাওবা) অসিবু কোবিদ-১৯ শন্দোকপা থিংনবা উপাই খনবীদুনা ঙাক্না চৎপীনবা হায়খ্রে। মহাক্না লৈবাক মচা পুম্নমক্তা কোবিদ-১৯ অনাবা লাইয়েংলিবা দোক্তরশিংবু হন্থনা য়েংবীদনবা অমসুং কোবিদ-১৯ নাবা ফরদুনা হল্লক্লবা মীওইশিংবু হন্থনা য়েংবীদনবা হায়রি।


        অকুপ্পা ৱারোলগীদমক, https://pib.gov.in/PressReleseDetail.aspx?PRID=1620607


        প্রধান মন্ত্রীনা ভারতকী চাউখৎপগী খোংজেল য়াংখৎনবা শেল - থুমগী সেক্তর, স্ত্রকচরেল অমসুং য়াইফ থৌরাংশিংগী মতাংদা খন্ননবা মীফম অমা পাংথোকখ্রে।


        প্রধান মন্ত্রীনা হৌজিক ওইরিবা ফিবম অসিদা হেন্না য়াইফনবা অমসুং ভারতকী চাউখৎপগী খোংজেল য়াংখৎনবা শেল-থুমগী সেক্তর, স্ত্রকচরেল অমসুং য়াইফ থৌরাংশিংগী মতাংদা খন্ননবা মীফম অমা পাংথোকখ্রে। শেল-থুম মন্ত্রী অমসুং ওফিসিএলশিং য়াওবা মীফম অমদা , এম.এস.এম.ই.শিং অমসুং লৌমীশিং শৌগৎনবা, লিকুইদিতী ফগৎহনবা অমসুং শেন্থং ফংহনবা হেনগৎহন্নবা লাল্লোংশিং প্রধান মন্ত্রীনা খন্নখি। কোবিদ-১৯ লাকপদগী শেন-থুমগী ফিবম মরা চেৎনা থম্নবা লম্বীশিং অমসুং চৈথেংশিংদগী ললোন-ইতিক্কী থবকশিং খোঙজেল য়াংনা হান্নগী ফিবমদা হল্লকপা ঙম্নবা পায়খৎকদবা থবকশিংগী মতাংদসু প্রধান মন্ত্রীনা খন্নখি। কোবিদ-১৯না পীরিবা অৱাবশিং কোকহন্নবা ললোন-ইতিক্কী থবকশিংদা মতেং পাংদুনা থবক ফংবগী খুদোংচাবশিং শেমগৎতুনা শিন্মীশিং অমসুং মীচম মীয়ামগী য়াইফনবা থবক পায়খৎনবগী তঙাইফদবশিং অদু প্রধান মন্ত্রীনা মীফম অদুদা পুথোকখি।


        অকুপ্পা ৱারোলগীদমক, https://pib.gov.in/PressReleseDetail.aspx?PRID=1620536


        রাজ্য সরকারশিংনা পুরকপা অমসুং অয়াবা পীরবা পেসেঞ্জরশিংতমক রেলৱেজনা পুথোক-পুশিন তৌগনি


        অকক্নবা ত্রেন খরখক্তংদা মাইগ্রেন্ত শিন্মীশিং, লাই খুইরুম্বা চৎপশিং, লমকোইবশিং, মহৈরোইশিং অমসুং অতোপ্পা পন্দুনা লৈরিবা মীওইশিংগীদমক রাজ্য সরকারশিংনা হায়রকপগী মতুং ইন্না চেনগনি হায়না শেংদোকরক্লি। অতোপ্পা পেসেঞ্জর ত্রেনগী সর্বিসশিংদি অথিংবা লৈখিগনি। রাজ্য সরকারশিংনা পুরকপা অমসুং অয়াবা পীরবা পেসেঞ্জরশিংতমক পুথোক-পুশিন তৌগনি হায়রি।


        অকুপ্পা ৱারোলগীদমক, https://pib.gov.in/PressReleseDetail.aspx?PRID=1620532


        দা. হর্স ভর্ধন্না লেদী হার্দিং মেদিকেল কোলেজ হোস্পিতালদা চত্তুনা কোবিদ-১৯গী হোৎনরিবশিং য়েংশিনখ্রে


        ফ্রন্তলাইন কেয়রগিবরশিং অমসুং হেলথকেয়রগী শিন্মীশিংনা খাংবা কনবা, কন্না হোৎনরিবা, কত্থোকপা অমসুং পুক্নিং চংনা হোৎনরিবশিংবু শিংথারদুনা দা. হর্স ভর্ধন্না হায়খি, "কোবিদ-১৯ নারবা অনাবা ফগৎলকপগী চাং তপ্না-তপ্না ফগৎলক্লি, মসিনা অনাবা কয়া নাবা ফরদুনা ময়ুমদা হন্নরক্লি তাক্লে। হৌজিক ফাওবদা, কোবিদ অনাবা ১০,০০০ নাবা ফখ্রে অমসুং মখোয়গী ইমুংগী মীওইশিংগা পুনবা ফংজদুনা মহৌশাগী পুন্সিদা হঞ্জল্লে। হোস্পিতালশিংদা লৈরিবা অনাবা কয়াসু ফগৎলকপগী লম্বীদা লৈরি। মসিনা ভারত্তা লৈরিবা ঐখোয়গী ফ্রন্তলাইন্দা লৈরিবা হকশেলগী শিন্মীশিংনা পীবীরিবা চেকশিনবগী মগুন তাক্লি। ঐহাক্না মখোয়গী পুন্সিদা মায় পাকপা ওইরসনু হায়না থৌজাল পীজরি।"


        অকুপ্পা ৱারোলগীদমক, https://pib.gov.in/PressReleseDetail.aspx?PRID=1620635


        ভারতনা কোরোনাগী লান্মীশিংবু ইকাই খুম্নরি


        ভারতনা কোবিদকী লান্মীশিংগী মতেংগা লোইননা কোরোনাভাইরসকা মাইপাক্না লান্থেংনবা ঙম্লি। আই.এ.এফ.না ইন্তর্নেস্নেল অমসুং দোমেস্তিক লেবেল অনিমক্তা মী অমসুং পোৎলমশিং পুথোক পুশিন তৌবদা মতেং পাংদুনা কোরোনা লাকশিনবদা লৈবাক মীয়াম্না হোৎনরিবা অসিদা শরুক য়াদুনা লাক্লি। দোক্তরশিং, পেরা-মেদিক্স অমসুং কোবিদ তেস্তিং লেবশিং লিংখৎনবগীদমক্তা চংবা ইক্যুইপমেন্তশিং য়াওনা তন ৬০০ হেনবা মেদিকেল সপ্লাইশিং অমসুং মশিং য়াম্লবা মীওই কয়া অমা নোংথক্তা পুথোক-পুশিন তৌখ্রে। আই.এ.এফ. পর্সোনেলশিংনা কোরোনাগী মায়োক্তা লান্থেংনবদা লেপ্তনা শরুক য়াখিগনি। ভারত্তা লৈরিবা কোরোনাগী লান্মী খুদিংমক্তা মখোয়গী তৌবীমল খঙবা উৎপা ওইনা আই.এ.এফ.কা লেংমান্ননা লৈরিবা সর্বিসশিংনা মখোয়গী তোপ-তোপ্পা মওংদা ভারতকী থৌনা লৈরবা লান্মীশিং অসিবু সেল্যুৎ তৌনবা থৌরং তৌরি। ভারতকী এয়র্ফোর্সকী এয়র্ক্রাফনা লান্দুনা পাইবগী থৌরাং অসি কোরোনাভাইরসকী লাইচৎ অসিগী মমাংদা অমুক্তা থোকখিদ্রিবা থৌদোক অসিগী মনুংদা অৱাবা লৈতনা অমসুং মশাগী ওইজবা থিদনা থবক তৌরিবা কোবিদকী থৌনা ফরবা লান্মীশিং অসিবু সেল্যুৎ তৌনবগীদমক্তনি।


        অকুপ্পা ৱারোলগীদমক, https://pib.gov.in/PressReleseDetail.aspx?PRID=1620434


        কেন্দ্রগী য়ুমলৈ-কৈরৈ মন্ত্রীনা কোরোনা লান্মীশিংবু মখোয়না কোবিদ-১৯ লাইচৎ অসি থেংননবা লম্বা লৈতনা হোৎনরিবা অমসুং কত্থোকপবু ইকাইখুম্নবা উৎলক্লি


        শ্রী অমিত শাহনা ত্বীৎ অমদা হায়খি, "কোরোনা লান্মীশিংবু ভারতনা ইকাইখুম্নবা উৎচরি। ঐহাক্না থাজবা পীরি মদুদি, মোদী লৈঙাক্না অমসুং লৈবাক পুম্বনা নখোয়গী মাইকৈদা লেপ্লি। ঐখোয়না শিংনবশিংবু খুদোংচাবা ওন্থোক্তুনা লৈবাক অসিবু কোরোনাদগী নান্থোক্নবা হোৎনদুনা মালেম পুম্বগী মাংদা মশা ফবা, খুঞ্জাও লৈচাউবা অমসুং মপাঙ্গল কনবা ভারত অমগী খুদম উৎকদবনি। জয় হিন্দ।"


        অকুপ্পা ৱারোলগীদমক, https://pib.gov.in/PressReleseDetail.aspx?PRID=1620591


        কেন্দ্রগী ঐচ.আর.দি. মন্ত্রীনা ন্যু দিল্লীদা ক্লাস IX অমসুং X গীদমক অল্তর্নেতিব একাদমিক কেলেন্দর অমা পুথোকখ্রে


        থৌরম অদুদা ৱা ঙাংলদুনা মন্ত্রীনা কেলেন্দর অসিনা ওজাশিংদা মতৌ করম্না মখল কয়াগী তেক্নোলোজীগী তুলশিং অমসুং সোসিয়েল মীদিয়াগী তুলশিং শিজিন্নরগা য়ুমদা লৈনা-লৈনা মহৈ তম্লিবশিং, মপা-মমাশিং অমদি ওজাশিংনা মহৈ-মশিংদা নুংঙাইনা পামজনা মহৈ তম্বা য়াবগে হায়বদুগী গাইদলাইনশিং পীরি। অদুম ওইনমক, অসিগুম্বা মখল কয়াগী তুলশিংগী থাক কয়া মোবাইল, রেদিও, তেলিভিজন, এস.এম.এস. অমদি তোঙান-তোঙানবা সোসিয়েল মীদিয়াশিং অসিদসু য়াহন্নবা তৌরি।


        অকুপ্পা ৱারোলগীদমক, https://pib.gov.in/PressReleseDetail.aspx?PRID=1620455


        ভারতকী লোকপালগী জুদিসিএল মেম্বর ওইরম্বা জস্তিস অজয় কুমার ত্রিপাথী কোবিদ-১৯ লান্থেংনরম্লগা লৈখিদ্রে


        মে ২, ২০২০গী থাংজ নুমিৎকী চাউরাক্না নুংথিল পুং ৮:৪৫ তাবা মতমদা ভারতকী লোকপালগী জুদিসিএল মেম্বর ওইরম্বা জস্তিস অজয় কুমার ত্রিপাথী নই দিল্লীগী এইমস্তা লৈখিদ্রে। মহাক কোরোনাভাইরস্না নাখি অমসুং এইমস্তা এপ্রিল ২, ২০২০দা নিংশা হোনবা নুংঙাইতবগা লোইননা পুখৎলকখিবনি।


        অকুপ্পা ৱারোলগীদমক, https://pib.gov.in/PressReleseDetail.aspx?PRID=1620631


        কোবিদ-১৯গী লোকদাউনগী মতমদা জনঔশদী কেন্দ্রশিংনা এপ্রিল ২০২০দা অমুক্তা য়োনখিদ্রিবা মওংদা য়োন্দুনা লুপা করোর ৫২ খোমগৎপা ঙমখ্রে


        কোবিদ-১৯না মরম ওইদুনা য়োনফম অমদি পৈথোক-পৈশিন তৌবগী খুদোংচাদবা লৈরবসু প্রধান মন্ত্রী ভারতীয় জন ঔশধী কেন্দ্র-পি.এম.বি.জে.এ.কে.শিংনা মার্চ ২০২০দা লুপা করোর ৪২গা চাংদম্নবদা এপ্রিল, ২০২০দা মমাংদা য়োনখিদ্রিবা মওংদা করোর ৫২গী রেকোর্দ ফংখ্রে। এপ্রিল ২০২০দা লুপা করোর ১৭ ওইখি।


        অকুপ্পা ৱারোলগীদমক, https://pib.gov.in/PressReleseDetail.aspx?PRID=1620586


        স্তেকহোলদর খুদিংমক্না খুদোংথিবা অসি লাকশিন্নবা অপুনবা থৌরাং অমা পায়খৎমিন্নগদবনিঃ শ্রী নীতিন গদকারী


        শ্রী নীতিন গদকারীনা ইন্দস্ত্রীগী পুক্নিং চিংশিনলদুনা ইন্দস্ত্রী খুদিংমক্না কোবিদ-১৯ শন্দোকপা থিংবদা তঙাইফদবা খোংথাং খুদিংমক লৌখৎকদবনি হায়না ফোংদোকখ্রে। থবক থৌরমশিং পায়খৎলিঙৈদা পি.পি.ই. (মাস্ক, সেনিতাইজরনচিংবা) শিজিন্নবা অমসুং সোসিএল দিস্তেন্সিংগী কাংলোনশিং ঙাকপগী তঙাইফদবগী মতাংদা পুক্নিং চিংশিনখ্রে। কেন্দ্রগী মন্ত্রীনা মপালদা পোত্থোক থাদোকপা হেনগৎহনবগা লোইননা মপালদগী পুশিল্লকপা পোত্থোকশিংদু লমদম অসিদা শাজবা পোৎশিংনা মহুৎ শিনগদবনি।


        অকুপ্পা ৱারোলগীদমক, https://pib.gov.in/PressReleseDetail.aspx?PRID=1620609


        য়ুমলৈ-কৈরৈ মন্ত্রালয়গী কন্ত্রো ল রুম অসি অহাংবা ত্রকশিং য়াওনা পোৎ চৈ পুবা ত্রকশিংগী দ্রাই ভ র অমসুং ত্রান্সপোর্তরশিংগী খুদোংচাদবশিং লোইশিন্নবা শিজিন্নরগনি


        লোকদাউন মনুংদা লৈবাক অসিগী রাজ্য অমদগী রাজ্য অমদা পুথোক-পুশিন তৌরিবা অহাংবা ত্রক য়াওনা হায়রিবা ত্রকশিংগী দ্রাইবর অমসুং ত্রান্সপোর্তরশিংগী খুদোংচাদবশিং থুনা লোইশিন্নবগীদমক, কেন্দ্র সরকারনা য়ুমলৈ-কৈরৈ মন্ত্রালয়গী কন্ত্রোল রুম অসি শিজিন্নরগনি, অমসুং মসিগীদমক্তা রোদ ত্রান্সপোর্ত অমসুং হায়ৱেজ মন্ত্রালয়গী ওফিসরশিংসু মফম অসিদা দিপ্যুতেসন পীখ্রবনি। এম.ঐচ.এ.গী হেল্পলাইন নম্বর ১৯৩০ অমসুং এন.ঐচ.এ.আই.গী হেল্পলাইন নম্বর ১০৩৩ অসি মতেং লৌনবগীদমক শিজিন্নবা য়ারগনি।


        অকুপ্পা ৱারোলগীদমক, https://pib.gov.in/PressReleseDetail.aspx?PRID=1620617


        লাইফলাইন উরানগী মখাদা ফ্লাইৎ ৪৩০ পাইখ্রে


        এয়র ইন্দিয়া, এল্লাইএন্স এয়র, আই.এ.এফ. অমসুং লন্নাইগী কেরিয়র কয়ানা লাইফলাইন উরানগী মখাদা ফ্লাইৎ ৪৩০ পাইখ্রে। ফ্লাইৎশিং অসিগী মনুংদগী ২৫২দি এয়র ইন্দিয়া অমসুং এল্লাইএন্স এয়রনা পাইখি। ঙসি ফাওবদা পুখিবা কার্গো অসি তন ৭৯৫.৮৬ ওইদুনা ঙসি ফাওবদা পাইখিবা নোংথক লম্বীগী অরাপ্পা অসি পুন্না কিলোমীতর ৪,২১,৭৯০ হেল্লে। লাইফলাইন উরান’ ফ্লাইৎশিং অসি ভারতনা কোবিদ-১৯গা লান্থেংনরিবা অসিদা লৈবাক অসিগী মনুং হঞ্জিনবা মফমশিংদা চংদবা য়াদ্রবা মেদিকেলগী কার্গোশিং পুথোক পুশিন তৌননবা এম.ও.সি.এ.না দোমেস্তিক সেক্তরদা চলাইদুনা মতেং পাংলি। জম্মু অমসুং কশ্মীর, লদাখ, ইথৎশিং অমসুং অৱাং নোংপোক্কী লমদমশিংদা মরু ওইবা মেদিকেল কার্গোশিং অমসুং অনাবা মীওই কয়া পুথোক পুশিন তৌননবা পৱন হন্স লিমিতেদ য়াওনা হেলিকোপ্তর সর্বিস কয়া চলাইরি। পৱন হন্সনা মে ২, ২০২০ ফাওবদা অরাপ্পা কিলোমীতর ৭,৭২৯ পাইদুনা তন ২.২৭কী কার্গো পুথোক পুশিন তৌখ্রে।


        অকুপ্পা ৱারোলগীদমক, https://pib.gov.in/PressReleseDetail.aspx?PRID=1620621


        কোবিদ লোইরবা মতুংগী ফিবম্না ভারত্তা ৱাগী পোত্থোক কয়াগী মতেংনা শেন্মিৎলোন ফগৎনবগী খুদোংচাবা অমা পীরগনিঃ দা. জিতেন্দ্র সিংহ


        দা. জিতেন্দ্র সিংহনা হায়খ্রে মদুদি, কোবিদ-১৯ লোইরবা মতুংদা ভারতকী শেন্মিৎলোন্দা ৱানা মরুওইবা থৌদাং লৌগদৌরি অমসুং মসিনা ৱাগী পোত্থোকশিংনা ভারতপু শেন্মিৎলোন্দা মপাঙ্গল কল্লবা লৈবাক ওইহন্নবগী খুদোংচাবা অমা পীরগনি।


        অকুপ্পা ৱারোলগীদমক, https://pib.gov.in/PressReleseDetail.aspx?PRID=1620634


        কোবিদ-১৯না থোকহল্লিবা খুদোংচাদবা মরক অসিদা ত্রাইবেলশিংবু মতেং পাংনবা সরকারনা রাজ্যশিংদা মাইনর ফোরেস্ত প্রদ্যুস লৌখৎপগী খোঙজেল হেনগৎনবা হায়খ্রে


        এম.এফ.পি. খোমজিনবগী চপ চাবা মতম ওইরিবা অসি য়েংলদুনা ত্রাইবেল এফিয়ার্সকী মন্ত্রালয়না কোবিদ-১৯না থোকহল্লিবা খুদোংচাদবা মরক অসিদা ত্রাইবেলশিংবু মতেং পাংনবা সরকারনা রাজ্যশিংদা মাইনর ফোরেস্ত প্রদ্যুস লৌখৎপগী খোঙজেল হেনগৎনবা হায়খ্রে।


        অকুপ্পা ৱারোলগীদমক, https://pib.gov.in/PressReleseDetail.aspx?PRID=1620612


        ই.পি.এফ.ও.গী শিন্মীশিংনা পি.এম. কেয়র্স ফন্দদা লুপা করোর ২.৫ মতেং পাংখ্রে।


        অকুপ্পা ৱারোলগীদমক, https://pib.gov.in/PressReleseDetail.aspx?PRID=1620637


        এন.এম.সি.জি. অমসুং এন.আই.য়ু.এ.না 'দ ফ্যুচর ওফ রি ভ র মেনেজমেন্ত' হায়বসিদা আইদিয়াথোন পাংথোকখ্রে


        জল শক্তি মন্ত্রালয় অমসুং নেস্নেল ইন্সতিত্যুত ওফ অর্বান এফিয়রসনা কোবিদ-১৯গী খুদোংথিবা অসিনা তুংগী তুরেল শেমজিন শাজিনবগী থবকশিং মওং লেপকদগে হায়বসি পুথোক্নবা 'দ ফ্যুচর ওব রিবর মেনেজমেন্ত' হায়বসিদা আইদিয়াথোন অমা পাংথোকখ্রে। মালেম অসিদা লৈরিবা লৈবাকশিংনা মফম অয়াম্বদা লোকদাউন তৌবগা লোইননা কোবিদ-১৯ থেংনবদা শিংনবা কয়া মাইয়োক্নরি। হায়রিবা খুদোংথিবা অসিনা ময়াম পুম্নমক্তা পাখৎপা অমসুং অৱাবা পীরবসু মসিগী খুদোংথিবা অসিনা অফবা খরসু উৎলি।


        অকুপ্পা ৱারোলগীদমক, https://pib.gov.in/PressReleseDetail.aspx?PRID=1620441


        পি . আই .বি. ফি ল্দ ওফিসশিং দ গী ফংবা পাউ

      * কেরলাঃ থিরুবানন্থপুরম অমসুং কোচিদা আর্ম ফোর্সেস্না কোবিদ-১৯ লান্মীশিংবু ইকাইখুম্নবা অমসুং থাগৎপা ফোংদোকখ্রে। মাইগ্রেন্ত লেবরশিং লৌথোকলুনবগীদমক ঙসি কেরলাদগী ত্রেন মরি অমগা থারগনি। হায়রিবা ত্রেনশিং অসি থ্রিসুর, কন্নুর অমসুং অর্নাকুলমদগী থাদোক্কনি। মরক অসিদা কেরলা মচা ৫ অমসু, য়ু.এস. অমসুং গল্ফতা কোবিদ-১৯ না মরম ওইদুনা লৈখিদ্রে। অপুনবা কনফার্ম তৌরবা কেস মশিং ৪৯৯ য়ৌরে অমসুং এক্তিব কেস ৯৬; দিসচার্জঃ ৪০০; লৈখিদ্রবা অপুনবা মশিং ৪।
      * তমিল নাদুঃ আর্ম ফোর্সেস্না চেন্নাইদা কোবিদ হোস্পিতালশিংগী মথক্তা লৈনা চাইথখ্রে। রাজ্য সরকারনা নিংথৌকাবা নুমিত্তগী কন্তেনমেন্ত ওইদবা জোন পুম্নমক্তা লোকদাউন কোম্থোক্কদৌরি; শেলথুমগা মরী লৈনবা থবকশিং তৌবা হৌরগনি। ভিলুপুরমদা অঙাং অনী য়াওনা মীওই ২৫ কোবিদ-১৯ পোজিতিব ওইরে। জিপমর, পুদুচেরিদা কেন্সর অনাবা অমা কোবিদ-১৯ পোজিতিব ওইরম্বদগী হকশেলগী শিন্মী ৪৪ ক্বারেন্তিন তৌখ্রে। ঙরাং ফাওবদা তমিল নাদুদা লৈখিবা অপুনবা কেস মশিং: ২৭৫৭, কেতিব কেসঃ ১৩৮৪, লৈখিদ্রবাঃ ২৯, দিসচার্জ তৌখ্রবাঃ ১৩৪১। চেনাইদগী লাকপা কেস মশিং ১২৫৭।
      * কর্নাতকাঃ ঙসি অনৌবা কেস ৫ কনফার্ম তৌরে।অপুনবা কেস মশিং: ৬০৬। কাল্বুরগিদা ৩ অমসুং বগাল্কোত ২। হৌজিক ফাওবদা মীওই ২৫ লৈখিদ্রে অমসুং মীওই ২৮২না নাবা ফদুনা দিসচার্জ তৌখ্র। রাজ্য সরকারনা ভরা মমল চাউবগী ৱাথোক লাকপদগী মাইগ্রেন্ত শিন্মীশিংগী চত্থোক-চৎশিন শেল তিংহল্লরোই হায়না লাউথোকখ্রে।
      * আন্ধ্র প্রদেশঃ কেস মশিং হেনগৎলিঙৈ চৈরক্তা রাজ্য অসিগী রেদ জোন্দা লৈবা ইমুং খুদিংদগী মীওই অমমম কোবিদ-১৯ তেস্ত তৌগনি হায়খ্রে। গুন্তুর মেদিকেল কোলেজগী কোলেজ ইথিক্স কমিতিনা প্লাজমা থেরাপীদা য়ানিংবগী ইথিল ফোংদোকখ্রে। কমিতি অসিনা মখা তানা য়েংশিন্ননবা আই.সি.এম.আর.দা মখোয়গী রিপোর্ত থারগনি। পুং ২৪ অসিদা অনৌবা কেস ৫৮ লাকখ্রে; ৫৮গী মনুংদা ৩০দি কুরনুল দিস্ত্রিক্তগীনি। অপুনবা কেসনা ১৫৮৩ ওইরে, এক্তিব কেসঃ ১০৬২, দিসচার্জ তৌখ্রবা ৪৮৮, লৈখিদ্রবাঃ ৩৩। তেস্ত তৌখ্রবা অপুনবা মশিংনা ১,১৩,৯৩৭নি। পোজিতিব কেসতা মাং থারিবা কিস্ত্রিক্তশিং: কুরনুল (৪৬৬), গুন্তুর (৩১৯), কৃষ্ণ (২৬৬)।
      * তেলঙ্গানাঃ কোবিদ ফ্রন্তলাইন লান্মীশিংদা দিফেন্স ফোর্সেসশিংনা ইকাইখুম্নবা ফোংদোকপা ওইনা, ইন্দিয়ান এয়র ফোর্স হেলিকোপ্তরনা রাজ্য অসিনা চলাইজবা গান্ধী হোস্পিতালদা লৈনা কয়া চাইথখ্রে। এনবাইরোন্মেন্তেলিস্তশিংনা চেকশিনৱা থম্লদুনা হায়রি মদুদি হৌজিক হায়দ্রবাদনা উরিবা লোকদাউনগী মতুংদা তুরেল ঈসিং লুবা অমসুং নুংশিৎ শেংলিবসি ঐখোয়না চেকশিলহৌদ্রবদি মখা তানা উবা ফংলোই হায়খ্রে। অৱাং ভারত্তগী লাকপা মাইগ্রেন্তশিংনা চানবা অমসুং তঙাই ফদবা পোৎলমশিং লৌনবা লাপ্না খোংনা চৎলি। ঙরাং ফাওবদা লৈরিবা পোজিতিব কেসঃ ১০৬১, এক্তিব কেস ৫৩৩, নাবা ফরবা ৪৯৯, লৈখিদ্রবা অপুনবা মশিং ২৯।
      * অরুনাচল প্রদেশঃ ইন্দিয়ান এয়র ফোর্সনা কোরোনাভাইরসকী মায়োক্তা লান্থেংনরিবা ফ্রন্তলাইন হকশেলগী শিন্মীশিংবু ইকাই খুম্নবা উত্তুনা নহারলাগুন, অরুনাচল প্রদেশতা পাইখ্রে।
      * অসমঃ কোবিদ-১৯গী মরক্তা শেন্মিৎলোন্দা লাকপা খুদোংচাদবশিং য়েংশিন্নবা অমসুং রাজ্য অসিগী শেন্মিৎলোন য়েংশিন্নবা রাজ্য সরকারনা মেম্বর ৮না শাবা তাস্ক ফোর্স অমা শেমখ্রে।
      * মনিপুরঃ এফ.সি.আই.না পঞ্জাব অমসুং হরিয়ানাদগী ফুদগ্রেন মেত্রিক তন ২৯০০০ হোঞ্জিনখ্রে।
      * মিজোরমঃ সপ্লাই বিভাগ অমসুং আই.ও.সি.না মমিত দিস্ত্রিক্তকী খুঙ্গংদা রাজ্য অসিগী লোকদাউন মনুংদা ইমুং ৩২৪দা গ্যাস সিলিন্দর ফংহনখ্রে।
      * নাগালেন্দঃ নাগলেন্দগী মোকোকচুংগী মীয়ামনা দিস্ত্রিক্ত তাস্ক ফোর্স ওন কোবিদ-১৯না লৌখিবা থৌদাংগী মখাদা 'মাস্ক ফোর ওল' হায়বা কেম্পেন অসিগী মখাদা ফেস মাস্ক লাখ ২ শাখ্রে।
      * ত্রিপুরাঃ আই.এ.এফ.না কোবিদ-১৯ লান্থেংনরিবা কোরোনা লান্মীশিংদা ইকাই খুম্নবা ফোংদোক্তুনা নোংথক্তা পাইদুনা লৈ চাইথখ্রে হায়না মুখ্য মন্ত্রীনা ত্বীৎ তৌখ্রে।
      * চন্দীগর : য়ু.তি. অসিগী লোকদাউনগী মতম অসি মে ১৭, ২০২০ ফাওবগী ওইনা চয়োল অনী অমগা শাংদোক্লগনি হায়না লাউথোকখ্রে। শহর অসিদা থম্লিবা কর্ফিয়ু অসি মে ৩গী অহিং নোংয়াইদা লৌথোক্লগনি হায়খ্রে। শহর অসিদা লৈরিবা কন্তেনমেন্ত জোনশিং অসি এদমিনিস্ত্রেসন্না লাউথোক্লবা অমসুং মফম খরদা অথিংবা থমখিগনি। প্রোতোকোলগী মতুং ইন্না কন্তেনমেন্ত পোকেতশিংদা অকনবা মওংদা স্ক্রীনিং অমসুং তেস্তিং তৌগনি হায়রি।
      * পঞ্জাব : পঞ্জাবতা লৈরিবা দুকানশিং গ্রীন অমসুং ওরেঞ্জ জোন ওইবা জিল্লা খুদিংমক্তা অয়ুক্কী পুং ৯দগী ১ফাওবা হাংগনি। রেদ অমসুং কন্তেনমেন্ত জোন্দদি কোম্থোকপা লৈরোই। হকশেল অমসুং য়াইফ-য়ুম্বাল বিভাগ, পঞ্জাবনা হাইজিন অমসুং সেনিতাইজেসন নীংথিনা লৈনবা কোবিদ-১৯ লাইচৎ মনুংদা পোৎচৈ পুবা গারী অমসুং মখোয়গী দ্রাইবর অমসুং শিন্মীশিং চেল্লি।
      * হরিয়ানাঃ পন্দুনা লৈরিবা মীওইশিং অমসুং মাইগ্রেন্ত শিন্মীশিংনা রাজ্য অমদগী অমদা (মনুং অমসুং মপান অনীমক্কী) চত্থোক-চৎশিন তৌনবগীদমক মখোয়গী য়ুমদা হন্নিংবা মীওইশিংনা রাজিস্তর তৌনবগীদমক হরিয়ানাগী রাজ্য সরকারনা ৱেব পেজ https://edisha.gov.in/eForms/MigrantService হাংদোকখ্রে। হরিয়ানা সরকারনা দিস্ত্রিক্ত এদ্যুকেসন ওফিসর, দিস্ত্রিক্ত ইলিমেন্তরি এদ্যুকেসন ওফিসর, দিস্ত্রিক্ত প্রোজেক্ত কোওর্দিনেতর, ব্লোক এদ্যুকেসন ওফিসর, ব্লোক ইলিমেন্তরি এদ্যুকেসন ওফিসরশিংনা কোবিদ-১৯ লাইচৎ মনুংদা পুন্না খুৎশম্নদুনা লাইরিক ফংহন্নবা খঙহনখ্রে।
      * হিমাচল প্রদেশঃ রাজ্য সরকারনা রাজ্য পুম্বদা কোবিদ-১৯ লাইচৎ অসি য়েংদুনা কর্ফিয়ু মখা তানা শান্দোক্নবা লেপখ্রে, অদুবু কর্ফিয়ু কোম্থোকপগী মতমদি হান্না পুং মরি ওইরম্বদগী মঙাদা মে ৪, ২০২০দগী হেনগৎলগনি হায়রি। রাজ্য অসিগী শেন্মিৎলোন হেনগৎনবগীদমক, নুমিৎ ১২০নি শোইদনা থবক ফংহন্নবগীদমক অনৌবা মুখ্য মন্ত্রী শহরী রোজগার গরেন্তী য়োজনাগী মখাদা শহরদা লৈবা মীয়ামদা ফংহনগনি।
          + মহারাস্ত্রঃ মহারাস্ত্রদা নোংমদা কোবিদ-১৯গী পোজিতিব ওইবা কেস ৭৯০ রিপোর্ত তৌরি, মসিনা রাজ্য অসিদা পুন্না পোজিতিব কেস ১২,২৯৬ ওইরি। রাজ্য অসিদা মীওই ৫২১ লৈখিদবসিগা লোইননা লৈবাক অসিদা খ্বাইদগী য়াম্না শিরি। মুম্বাইদা ওইরিবা ফিবম্না মীওই ৩২২ লৈখিদবগা লোইননা মীওই ৮,৩৫৯না নারি। মহারাস্ত্রগী নাশিক দিস্ত্রিক্ততা মীওই ২৭ অমগা নারক্তুনা কোরোনাভাইরস কেস ৩৬০ ওইরে। মসিগী মনুংদগী মালেগাওদা কেস ৩২৪ য়াওরি। মুম্বাইদা ইন্দিয়ান এয়র ফোর্স জেৎ আইদুনা কোবিদ-১৯ লান্মীশিংদা ইকাই খুম্নবা উৎখ্রে। হায়রিবসি লৈবাক শীনবা থুংনা কোরোনা লান্মীশিংদা ইকাইখুম্নবা উৎপগী থৌরমগা মরী লৈননা পাংথোকখিবনি।
      * গুজরাতঃ মীওই ৩৩৩ নৌনা গুজরাত্তা পোজিতিব ওইবগা লোইননা, রাজ্য অসিদা লৈরিবা কোবিদ-১৯ পোজিতিব ওইরবা অনাবগী মশিং অসি হৌজিকফাওবদা ৫,০৫৪ য়ৌখ্রে। অহ্মেদবাদতা কোরোনা পোজিতিব কেস ৩০৩গী মনুংদগী ২৫০ রিপোর্ত তৌখ্রে। সুরত অমসুং বাদোদারাদা কেস ১৭ লাকখ্রে।
      * মধ্য প্রদেশঃ অনৌবা কেস ১২৭ হাপচিল্লকপগা লোইননা, মধ্য প্রদেশতা হৌজিক কোবিদ ১৯ কেস মশিং অসি ২,৮৪৬ য়ৌরে। মসিগী মনুংদগী ৫২৪ অমনা নাবা ফখ্রে অমসুং ১৪৫না লৈখিদ্রে। হৌজিক ফাওবদা পুন্না নাখিবা মী মশিংদগী ৬২৪না নাবা ফখ্রে অমসুং ১৫১না লৈখিদ্রে।
      * রাজস্থানঃ হকশেল অমসুং য়াইফ-য়ুম্বাল মন্ত্রালয়না থোকপা চেরোলগী মতুং ইন্না রাজস্থান্দা নৌবা কেস ১০৪ লৈরে। মসিনা রাজস্থানগী অপুনবা কেস অসি ২,৭৭০ ওইরে।, হৌজিক ফাওবদা পুন্না নাখিবা মী মশিংদগী ১,১২১না নাবা ফখ্রে অমসুং ৬৫না লৈখিদ্রে।
      * ছতিশগরঃ মুখ্য মন্ত্রী ভুপেস বাঘেলনা প্রধান মন্ত্রী মোদীদা পি.এম.গী ৱেলফেয়র পেকেজতা হেলথকা মরী লৈননা থবক তৌরিবা পুলিস, লোকেল বোদি ওফিসরশিং, অমসুং ইমপ্লোয়ীশিংবুসু কোনশিনবীনবা চিথী ইদুনা খঙহনখ্রে।

    ****

    
    
    (Release ID: 1620795) Visitor Counter : 14
    
    
      Read this release in: English , Urdu , Hindi , Marathi , Assamese , Bengali , Punjabi , Gujarati , Tamil , Telugu , Kannada , Malayalam
    
    
    

*