      ঙাকশেল মন্ত্রালয়

      ওপরেসন সমুদ্র সেতু - ভারত মচাশিং তোংবগা লোয়ননা আই.এন.এস. মগর মালে থাদোকখ্রে
      Posted On: 10 MAY 2020 8:20PM by PIB Imphal


    ভারত মচাশিং হোন্দোক্নবগীদমক মালদিবকী মালেদা থুংখিবা অনিসুবা ভারতকী নেভীগী জহাজ আই.এন.এস. মগর মী তোংবা লোয়রবা মতুং মালদিবকী মালে থাদোকখ্রে।


    বন্দে ভারত মিসনগী মখাদা ওপরেসন সমুদ্র সেতুগী শরুক ওইনা ভারত নেভীনা মালদিবতগী ভারত মচাশিং লৌথোক্লুনবা অনিসুবা ফেজকীদমক আই.এন.এস. মগর দিপ্লোই তৌখি। অহানবা ফেজদা আই.এন.এস. জলশ্বানা ২০২০গী মে ১০দা মালদিবতা পন্দুনা লৈরিবা ভারত মচা ৬৯৮ হোন্দোরকখি।


    মালেদা নোং য়াম্না কন্না চুবনা অরুবা ফিভম ওইরবা ফাওবা জহাজ অসিনা মীয়ামগী শোইদ-ঙামদনবা শিল-লাংখি। জহাজ অসিদা পুন্না মীওই ২০২ তৌংলি, মদুদা নুপী ২৪, মমা ওইগদৌরবী অনি অমসুং অঙাং অনি য়াওরি। তমিল নাদুদগী নুপা অমা মখোং তেক্লি।


    মে ৮দা ফোল্লো তৌখিবা প্রোসেদ্যুরগা লোয়ননা হোন্দোরক্লিবা মীওইশিং অদু মেদিকেল্লী স্ক্রীন তৌখি, মখোয়গী বেগেজশিং হিদাক কাপথোকখি অমসুং জহাজ তোংবা মতমদা তোঙান-তোঙানবা জোনশিং মার্ক তৌবা আই.দি.শিং য়েন্থোকখি।


    আই.এন.এস. মগর মী তোংবা লোইদুনা কোচীগীদমক ঙসি নুমিদাংৱাইরম মালে থাদোকখি।


    ****


    

    
    (Release ID: 1622815) Visitor Counter : 1
    
    
      Read this release in: Telugu , English , Urdu , Hindi , Punjabi , Tamil