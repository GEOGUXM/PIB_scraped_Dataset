      সাইন্স অমসুং তেক্নোলোজী মন্ত্রালয়

      এন.সি.এস.তি.সি.না ময়াম্না পাম্নরবা কোবিদ কথা হিন্দীদা পুথোকখ্রে
      কোবিদ কথাঃ মীয়ামদা ৱাখল-লৌশিং হেনগৎহন্নবা মল্তিমেদিয়াগী গাইদ অমা
      
      কোবিদ-১৯ লায়চৎকী মতাংদা Aদগী Zফাওবগী মরুওইবা ই-পাউশিং য়াওরি
      Posted On: 27 MAY 2020 5:25PM by PIB Imphal


    নেস্নেল কাউন্সিল ফোর সাইন্স এন্দ তেক্নোলোজী(এন.সি.এস.তি.সি.)না দা. অনামিকা রায় মেমোরিএল ত্রস্তকা খুৎশম্নদুনা কোবিদ-১৯ লায়চৎকী মতাংদা Aদগী Zফাওবগী মরুওইবা ই-পাউশিং মীয়ামদা ৱাখল-লৌশিং হেনগৎহন্নবা মল্তিমেদিয়াগী গাইদ পীনবা মীয়ামদা ৱাখল-লৌশিং হেনগৎহন্নবা মল্তিমেদিয়াগী গাইদ ফংহন্নবগীদমক্তা ময়াম্না পাম্নরবা কোবিদ কথাগী হিন্দী ভর্জন পুথোকখ্রে।


    ইংলিশকী ভর্জন্দি হান্ননা থা অসিগী অঙনবদা পুথোকখ্রে। কোবিদ কথাগী হিন্দী ভর্জন অসি মরুওইনা হিন্দী ঙাংবা লমদমশিং হাপচিন্দুনা অমসুং হন্না য়েংশিল্লবা ই-পাওশিংগা লোয়ননা পুথোকখিবনি।


    দি.এস.তি.গী সেক্রতরী প্রোফেসর অশুতোশ শর্মনা কোবিদ কথাঃ মীয়ামদা ৱাখল-লৌশিং হেনগৎহন্নবা মল্তিমেদিয়াগী গাইদকী মতাংদা থাগৎলদুনা সাইন্সপু ময়াম্না খংনবা মওংদা পুথোরকপা হায়বসি মীয়ামদা ৱাখল-লৌশিং লৈহনবদা মরুওই অমসুং হিন্দী অসি মীয়াম্না য়াম্না ঙাংনবা লোন অমা ওইবনা কোবিদ কথাগী হিন্দী ভর্জন পুথোকপনা হেন্না মতীক-ময়াই হেনগৎহল্লে হায়না ফোংদোকখি।


    সাইন্সকী ওইবা পাওজেলশিং পীবা অমসুং হকশেলগী ওইবা ৱাফমশিং হৌজিক্কী ওইরিবা হকশেলগী অরুবা থোক্লিঙৈগী তাঞ্জা অসিদা অচম্বা মওং অমদা শন্দোক্না তাকপা মতমদা সাইন্সকী কার্তুনশিং(সাইন্সতুন্স) অসিদা ফাগী-জুগাইগী অমসুং নুংঙাইনবগসু য়াওরি হায়না প্রোফেসর শর্মনা হয়খি।


    মল্তিমেদিয়াগী তেক্নিকশিং অমসুং দিজিতেলগী প্লেতফোর্মশিং শিজিন্নদুন কোবিদ-১৯গী মতাংদা ৱাখল-লৌশিং শন্দোক্নবা ভারত সরকাকগী সাইন্স অমসুং তেক্নোলোজী বিভাগনা থোইদোক-হেন্দোকপা মওংগী ইলেক্ত্রোনিক গাইদ অমা মীশিংদা খংহন্নবা অমসুং চুনবা ৱাখল্লোন্দা অমসুং থাজনিংঙাই ওইবা মওংদা তমথিরবা লায়না অসিগী মতাংদা ৱাফম থম্বদা মতেং পাংগনি।


    য়াম্না থৱাই য়াওনা মীওই অমনা কোবিদকী কথাগী খোংজং অসি লৈবাক পুম্বদা হৌদোকখি অমসুং লেপ্তবা মওংদা মীশিংনা পাম্নবগী মওংগী ওইরি। কোবিদ কথা অসি মেঘালয়গী খাসি লোন্দসু হন্দোকখ্রে; তমিল ভর্জনসু পুথোরক্লগনি; বেঙ্গলি অমসুং অসমিয়াদসু মখোয়গী ওইবা মওংদা থবক চত্থরি।


    তোঙান-তোঙানবা সাইন্সকী ই-পাও ফাওনবদা থৱাই য়াওবা মীওইশিং কয়া পুনশিন্নদুনা কোবিদ কথা অসি তোঙান-তোঙানবা ফোর্মেত্তা হায়বদি ফ্লিপ ভর্জন, এনিমেসনশিং, ভিদিও অমসুং অতৈ ফোর্মেৎশিংদা শেম্নবা কন্না হোৎনরি। মখল-মখা কয়াগী ওফিসিএল এজেন্সীশিংনসু কোবিদ কথাগী তোঙান-তোঙানবা মওংশিং শিজিন্নদুনা কোবিদ-১৯দা সোসিএল মেদিয়া অমসুং মাস কম্ম্যুনিকেসনগী কেম্পেনশিং তৌরি, হায়বদি তৌগদবশিং অমসুং তৌরোইদবশিং, সাইনতুনশিং, ময়েক অমা শিজিন্নদুনা নুমীৎ খুদিংগী নুতিগী ওইবা ই-পাওশিং পীবা অসিনচিংবশিং অসিনি। কোবিদ কথাগী হিন্দী অমসুং অতোপ্পা লোনশিংগী ভর্জন্না মীশিংবু হেন্না মখা য়ৌবা থাক্তা লুনা খংহনবদা তেংবাং ওইগনি।


    .


    কোবিদ কথা হিন্দীদা য়েংনবগীদমক মফম অসিদা ক্লিক তৌবীয়ু


    কোবিদ কথা ইংলিসতা য়েংনবগীদমক মফম অসিদা ক্লিক তৌবীয়ু


    ******


    

    
    (Release ID: 1627409) Visitor Counter : 8
    
    
      Read this release in: Telugu , English , Urdu , Hindi , Marathi , Assamese , Punjabi , Tamil