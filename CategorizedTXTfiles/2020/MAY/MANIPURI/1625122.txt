      কল্চর মন্ত্রালয়

      কলচরগী মন্ত্রালয়না ইন্তর্নেস্নেল ম্যুজিয়মগী নুমিত্তা ‘অমুক নৌনা ম্যুজিয়ম হিঙ্গৎহনবা অমসুং কলচরগী ওইবা মফমশিং’ হায়বা হীরম অসিদা ৱেবিনার অমা থৌবু ওইদুনা পাংথোকখ্রে
      Posted On: 18 MAY 2020 8:03PM by PIB Imphal


    ভারত সরকারগী, কলচরগী মন্ত্রালয়গী দিভেলুমেন্ত ওফ ম্যুজিয়ম অমসুং কলচরেল স্পেসেসনা থৌবু ওইদুনা “অমুক নৌনা ম্যুজিয়ম হিঙ্গৎহনবা অমসুং কলচরগী ওইবা মফমশিং” হায়বা হীরম অসিদা ঙসি ইন্তর্নেস্নেল ম্যুজিয়মগী নুমিৎ পাংথোক্লদুনা মালেমগী ওইনা লায়না থোক্লিবা লায়চৎ অসিগী তুংগী ওইবা মতমগী ভারত্তা লেংদবা লৈরগদবা কলচরেল ওর্গনাইজেসনশিং শেম্বগী মতাংদা ৱারী শান্নবা হৌখি। ৱেবিনার অসিদা ম্যুজিয়ম অমসুং কলচরগী মফমশিংগী ওইবা হীরম অসিদা খ্বাইদগী ফরবা অখং-অহৈশিং হায়বদি ম্যুজিয়ম ওফ আর্তস অমসুং ফোতোগ্রাফী( এম.এ.পি. ) বেঙ্গলোরগী ফাওন্দর ত্রস্তী শ্রী অভিসেক পোদার, কোচী বাইনিয়েল ফাওন্দেসনগী অধ্যক্ষ শ্রী বোস কৃষ্ণমচারী, ক্যুজিয়মগী ফাওন্দর অমসুং সি.ই.ও. শ্রী ব্রেন্দন সিএক্কো, তীমৱর্ক আর্তসকী মেনেজিং দিরেক্তর শ্রী সঞ্জয় কে রোয় অমসুং কলচর মন্ত্রালয়গী ম্যুজিয়ম অমসুং কলচর স্পেসেস, ভারত সরকারগী(মোদরেতর) শ্রী রাঘবেন্দ্র সিংহনচিংবশিংনা শরুক য়াখি।


    মালেমপুম্বদা লায়চৎ থোক্লিবা কোবিদ-১৯ অসিনা কলচর অমসুং ক্রিএতিব ইন্দস্ত্রীশিংগীদমক্তা অখন্নবা মওংদা শেন্মীৎলোন অমসুং খুন্নাইগী ওইবা হকথেংননা পাংথোকপা নত্তবা থবকশিং লৈগনি। বারতকী অমসুং মালেমগী কলচরেল ইন্সতিত্যুসনশিং, ক্রিএতিব লল্লোন-ইতীকশিং, স্তার্তঅপশিং, থৌশীল-থৌরাং শেম্লিবশিং অমসুং মেদিয়া, ৱেবিনার অদুগী অখং-অহৈশিংনা কলচর অমসুং ক্রিএতিব ইন্দস্ত্রীগীল ওইনা মমাং থানা চংশিনবা য়াবশিংগী মতাংদা খন্নখি।


    ৱেবিনারগী পান্দম অদুগী মতাংদা ৱা ঙাংলদুনা দি.এম.সি.এস., কলচর মন্ত্রালয়গী সেক্রতরী অমসুং সি.ই.ও. শ্রী রাঘবেন্দ্রনা ম্যুজিয়মশিং, কলচরগী ওইবা মফমশিং অমসুং মখোয়গী পাক-শন্না লৈরিবা ইকোসিস্তেমশিংদা অতেনবা মতমগী অমসুং অশাংবা মতমগী ওইনা ফংহল্লিবা চৈথেংশিং অসি হন্থহন্নবা তৌবা য়াবা থৌশীল-থৌরাংশিং মশক খংদোকপনি হায়না ফোংদোকখি।


    ৱেবিনার চত্থরিঙৈগী মতমদা খন্ন-নৈনবা অদুদা মালেমপুম্বদা কোবিদ-১৯ থোকখ্রবা মতুংগী ইকোসিস্তেমগী মরি লৈননা ম্যুজিয়মশিং অমসুং কলচরগী মফমশিংদা ফংগদবা চৈথেং, অনৌবা হৌদোকপা থবক অমসুং তুংদা থোরকপা য়াবা অরুবশিংগী তোপিকশিং য়াওখি। অনৌবা তোপিক ম্যুজিয়ো-প্রিন্যোর্সতসু মতৌ করম্না ইন্তর্প্রেন্যুরেলগী ওইবা ৱাখল্লোন অদু ম্যুজিয়ম্না কোনশিনবা ঙম্বগে অমসুং লেংদবা লৈরগদবা লল্লোন-ইতীক্কী মোদেলশিংদা শিজিন্নবা য়াই। খন্ন-নৈনবা অদুগী খ্বাইদগী মরুওইবা বিন্দুশিংগী মরক্তা কলচরগী মফম অমা অনৌবা মওংদা ৱাখলদা শাগৎপা অমসুং কলচরেল হেরিতেজগী খুন্নাইগী অমসুং শেন্মীৎলোনগী ওইবা মমলশিং অদু হেনগৎহন্নবা অমসুং লমদুদা লৈরিবা অয়েংবা মীশিং অমসুং তুরিস্তশিং অদুগা মরি শম্ননবা মঙম শেমগৎনবা ইনৌ-নৌনা তৌবা য়াবা ৱাখল্লোনশিং হৌদোকপনি।


    খন্ন-নৈনবা অসিদা য়ুম্ফম ওইদুনা ঐখোয়না থৌশীল-থৌরাংগী চে অমা শেম-শারগনি অমসুং ঐখোয় মশেল খন্নগনি অদুগা থবক ওইনা পাংথোকপা য়াবা অমসুং চৎনবা য়াবা অদুদা অয়াবা লৌগনি হায়শ্রী রাঘবেন্দ্র সিংহনা হায়খি। মসিনা লন্নাইগী অমসুং কোর্পোরেৎ সেক্তরগী স্তেকহোলদরশিংদা অমুক হন্না পুরক্কনি অমসুং প্রোজেক-প্রোজেক্কী ওইনা মখোয়গা খন্নগনি অমদি করিগুম্বা মতাং খরদা য়ান্নবা পুরক্কনি অমসুং মদুগী মতাংশিং অদু ওন-বোর্দতা পাংথোক্কনি অদুগা মতেং পীগনি।


    ইলেক্ত্রোনিক্স অমসুং ইনফোর্মেসন তেক্নোলোজী)মৈতী)না শেম্বা নেস্নেল ই-গভর্নেন্স দিভিজন( এন.ই.জি.দি. )না ৱেবিনার পাংথোক্নবা তেক্নিকেলগী ওইবা মতেংশিং ফংহনখি।


    ৱেবিনার অসি লাইব ওইনা শন্দোকখিঃ


    • দি.সি.এম.গী ফেসবুক পেজ: www.facebook.com/dmcs2020


    • দি.সি.এম.গী য়ুত্যুব চেনেল: https://bit.ly/366Vqrn


    ****

    
    
    (Release ID: 1625122) Visitor Counter : 10
    
    
      Read this release in: English , Urdu , Hindi , Bengali , Punjabi , Tamil