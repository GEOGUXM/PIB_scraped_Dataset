      PIB Headquarters

      কোবিদ-১৯গী মতাংদা নুমিৎ খুদিংগী ফোংবা পি.আই.বি.গী বুলেতিন
      Posted On: 25 MAY 2020 6:31PM by PIB Imphal


    মসিদা হৌখিবা পুং ২৪ দা থোকখিবা কোবিদ - ১৯গা মরী লৈনবা চেফোংশিং , ফিল্দ ওফিসশিংদগী ফংবা পাউশিং , অমসুং পি . আই . বি . না লৌখৎপা ফেক্ত চেকশিং য়াওরি )

      * হৌজিক ফাওবদা লৈবাক অসিদা কোবিদ-১৯ নাবা মীশীং ৫৭,৭২০ ফহনখ্রে, অনাবা ফহনবগী চাং ৪১.৫৭% য়ৌখ্রে।
      * অপুনবা কনফর্ম তৌখিবা কেস মশীং ১,৩৮,৮৪৫ য়ৌখ্রে অমসুং ৭৭,১০৩না হৌজিক লায়েং চৎথরি।
      * এম.ঐচ.এ.না লৈবাক অসিদা হল্লকপা ভারত মচাশিং অমসুং মপানদা চৎপা পাম্বা মীওইশিংগীদমক এস.ও.পি.শিং লাউথোকখ্রে।
      * ভারতনা পি.পি.ই.শিং অমসুং এন.৯৫ মাস্কশিং লৈবাক অসিদা পুথোকপা ঙম্বগী চাং শীংথানিঙাই ওইনা হেনগৎখ্রে
      * কোবিদ-১৯গী তেস্ত লাখ ৩০রোম তৌখ্রে হায়না হকশেল মন্ত্রীনা ফোংদোকখ্রে।
      * লৈঙাক্কী এজেন্সিশিংনা হৌখিবা চহীদগী হেন্না গেহু এম.তি. ৩৪১.৫৬ পৈশিনখ্রে।

      * হকশেল অমসুং য়াইফ-য়ুম্বাল মন্ত্রালয়দগী কোবিদ-১৯ খ্বাইদগী নৌবা পাউ ;

        অনাবা ফগৎবগী চাং ৪১.৫৭% য়ৌখ্রে

      * হৌজিক ফাওবদা অপুনবা মীওই ৫৭,৭২০ লায়েংদুনা ফগৎখ্রে। হৌখিবা পুং ২৪দা, অনাবা ৩২৮০ ফগৎপা থেংনখ্রে। অপুনবা ফগৎপগী চাং ৪১.৫৭% ওইরি। অপুনবা কনফর্ম তৌখিবা কেস মশীং ১,৩৮,৮৪৫ য়ৌখ্রে। হৌজিক লায়েং চৎথরিবা কেসকী মশীংনা ৭৭,১০৩নি।


        অকুপ্পা ৱারোলগীদমক: https://pib.gov.in/PressReleseDetail.aspx?PRID=1626735


        এম.ঐচ.এ.না মপানদা পন্দুনা লৈরিবা ভারত মচাশিংগী চৎথোক-চৎশিন তৌনবগী লোয়ননা ভারততা পন্দুনা লৈরিবা মপানদা চৎতবা য়াদ্রবা মরমশিং লৈবনা চৎপা পাম্বা মীওইশিংগীদমক এস.ও.পি.শিং লাওথোকখ্রে


        কন্দ্রগী হোম মন্ত্রালয়(এম.ঐচ.এ)না মপানদা পন্দুনা লৈরিবা ভারত মচাশিংগী চৎথোক-চৎশিন তৌনবগী লোয়ননা ভারততা পন্দুনা লৈরিবা মপানদা চৎতবা য়াদ্রবা মরমশিং লৈবনা চৎপা পাম্বা মীওইশিংগীদমক স্তেন্দর্দ ওপরেতিং প্রোতোকোল(এস.ও.পি.) অমা লাওথোকখ্রে। মসিগী ওর্দর অসি চপ মান্নবা হীরম অসিদা এম.ঐচ.এ.গী তাং ০৫.০৫.২০২০গী ওর্দর অদুবু সুপর্সেসন তৌরি। হায়রিবা এস.ও.পি.শিং অসি বোর্দরদা লৈবা লমশিংদগী থুংলবা পেসেঞ্জরশীংগী ওইনসু চৎনগনি।


        অকুপ্পা ৱারোলগীদমক: https://pib.gov.in/PressReleseDetail.aspx?PRID=1626329


        অকনবা প্রোতোকোলশীংগী মখাদা পি.পি.ই.শীং ক্বালিতী লৈহনবা


        শরুক খরদা ইশা পুম্বা খুমজিন্নবা পর্স্নেল প্রোতেক্তিব ইক্বিপমেন্ত (পি.পি.ই.)শিংগী ক্বালিতীগী মতাংদা চাওনা পুক্নিং চীংশিন্নরক্লি। রিফরেন্সকী মখাদা পীরিবা প্রদক্তশিং অসি সেন্ত্রল লৈঙাকনা পীরিবা পোৎ অদুগা মরী লৈনদে। হকশেল অমসুং য়াইফ য়ুম্বাল মন্ত্রালয়দা পীরিবা এজেন্সি, ঐচ.এল.এল. লাইফকিয়র লিমিতেৎ(ঐচ.এল.এল.)না তেক্সতাইল মন্ত্রালয়না চাংয়েং তৌন্নবা খনগৎপা লেব নিপাল অদুগী মরক্তা অমনা চাংয়েং অমসুং এপ্রুফ তৌরবা মখোয়গী ইশা পুম্বা খুমজিন্নবা পি.পি.ই.শিং খক্তমক শারিবশিং/ফংহল্লিবশিংদগী লৌরি।


        ভারতনা লৈবাক অসিদা পি.পি.ই.শিং অমসুং এন.৯৫ মাক্সশিং পুথোকপা ঙম্বগী চাং শীংথানিঙাই ওইনা হেনগৎলে অমসুং স্তেৎশিং/য়ু.তি.শিংগী মথৌ তারিবা অদু মপুং ফানা পীবা ঙম্লে। ঙসিদি লৈবাক অসিনা নুমিৎ অমদা পি.পি.ই. অমসুং এন৯৫ মাস্ক লাখ ৩ হেন্না পুথোক্লি। স্তেৎশিং/য়ু.তি.শিং লোয়ননা সেন্ত্রেল ইন্সতিত্যুসনশিংদা এন-৯৫ মাস্ক লাখ ১১১.০৮রোম অমসুং পর্স্নেল প্রোতেক্তিব ইক্বিপমেন্ত (পি.পি.ই.) লাখ ৭৪.৪৮রোম পীখ্রে।


        অকুপ্পা ৱারোলগীদমক: https://pib.gov.in/PressReleseDetail.aspx?PRID=1626699


        এন.পি.পি.এ.না থোকখিবা এদভাইজরিগী মতুংদা এন-৯৫ মাস্কশিংগী মমলশিং ইম্পোর্তরশিং/মেন্যুফেকচররশিং/সপ্লাইয়রশিংনা হন্থহনখ্রে


        লৈঙাকনা এন-৯৫ মাস্কশিং অসি ইসেন্সিএল কম্মোদিতীস এক্ত, ১৯৫৫কী মখাদা তঙাই ফদবা পোৎলম অমনি হায়না ফোংদোকখ্রে। মরম অসিনা, মখোয়বু পৈদুনা থম্বা, লোন্না য়োনবা অসি দন্দী ফংবা য়াই। মখোয়বু পৈশিনবা, লোন্না য়োনবা য়েংশিন্ননবা এন.পি.পি.এ.না স্তেৎ/য়ু.তি. পুম্নমক্তা সর্জিকেল অমসুং প্রোতেক্তিব মাস্কশিং, হেন্দ সেনিতাইজরশিং অমসুং গ্লোবশিংগী মমল মেক্সিম্ম রিতেল প্রাইসতগী হন্থবা মমলদা মরাং কায়না ফংহল্লু হায়না য়াথং পীখ্রে। লৈঙাকনা লৈবাক অসিদা এন-৯৫ মাস্কশিং শীজিন্নবা কোন্ননবা লেপ্পা লৈতনা কন্না পুথোকনবা হোৎনরি। মসিগীদমক লৈঙাকনা এন-৯৫ মাস্কশিংগী মেন্যুফেকচররশিং/ইম্পোর্তরশিং/সপ্লাইয়রশিংদগী অপুনবা মমলদা মশীং খ্বাইদগী য়াম্না লৌশিল্লি। লৈবাক অসিদা এন-৯৫ অহোংবা মমলদা মরাং কায়না ফংহন্নবা, এন.পি.পি.ই.না মে ২১, ২০২০দা এন-৯৫ মাস্ককী মেন্যুফেকচররশিং/ইম্পোর্তরশিং/সপ্লাইয়রশিংদা লৈঙাক্কী নত্তবশিংদা পীবা মতমদা মমল চাং মান্ননা অমসুং অহোংবা মমলদা ফংহল্লু হায়না য়াথং পীখ্রে।


        অকুপ্পা ৱারোলগীদমক: https://pib.gov.in/PressReleseDetail.aspx?PRID=1626743


        দোক্তর হর্শ ভর্ধননা কোবিদ-১৯ হেলথ সেন্তর অমা ওইনা মথৌ তৌরিবা নজাবগরগী চৌধুরী ব্রহ্মা প্রাকাশ অয়ুর্ভেদ চরক সঙস্থানদা চৎখ্রে


        হকশেল & য়াইফ য়ুম্বাল মন্ত্রী, দোক্তর হর্শ ভর্ধননা কোবিদ হেলথ সেন্তর (দি.সি.ঐচ.সি.) অমা ওইনা মথৌ তৌরিবা দিল্লীগী নজাবগরগী চৌধুরী ব্রহ্মা প্রাকাশ অয়ুর্ভেদ চরক সঙস্থানদা চৎখ্রে। হর্শ ভর্ধননা "অয়ুর্ভেদা অসি ভারততা হৌরকফম ওইবা মৈহৌরোলদগী লৈরবা হীদাক-লংথাক্কী লৌশিংনি অমসুং মসিনা তৌবা ঙম্বা কয়া লৈরি হায়না ফোঙদোকখ্রে। মসিগা লোয়নরক্লবা অনাবা ফহনবা ঙম্বগী অমসুং য়াইফনবগী মপঙ্গল অদু দি.সি.ঐচ.সি.দা কোবিদ-১৯গী অনাবশিং লায়েংবদা ফজনা শীজিন্নরি। মরুওইনা কোবিদ-১৯গী মায়োক্তা লানথেংনবদা, মসিগী মরমদা খঙলিবা অমসুং হৈরিবা অসিনা মলেম পুম্বদা লৈরিবা মীয়ামদা কন্নবা পীরগনি।” হায়না ফোংদোকখি। “ভারতনা কোবিদ-১৯ লানথেংনবগী মরমদা পল্লদুনা, মহাক্না ফোংদোকখি মদুদি, “ঐখোয়গী হৌজিক লৈঙাক্কী লেবোরেতরী ৪২২ অমসুং লনাই লেবোরেতরী ১৭৭ চেনশিং লৈরে। তেস্ত তৌবা ঙম্বগী চাং অদুসু ৱাংখৎলে, অমসুং হৌজিক ফাওবদা তেস্ত ১,৫০,০০০রোম নুমিৎ খুদিংগী তৌরি। ঙরাংমক্তদা ঐখোয়না তেস্ত ১,১০,৩৯৭ তৌখ্রে। ঙরাং ফাওবদা তেস্ত ২৯,৪৪,৮৭৪ তৌখ্রে


        অকুপ্পা ৱারোলগীদমক: https://pib.gov.in/PressReleseDetail.aspx?PRID=1626611


        লৈঙাক্কী এজেন্সীশিংনা গেহু লৈশিনবগী চাং মমাঙ চহীদগী হেল্লে


        লৈঙাক্না গেহু লৈশিনবগী থৌরাং অসি কোবিদ-১৯ ভাইরস শন্দোরকপা অমদি লৈবাক পুম্বা থিংজিনখিবনা মরম ওইদুনা খুরৌ থাংবা কয়া লান্থোক্তুনা ২৪.০৫.২০২০দা এল.এম.তি. ৩৪১.৫৬ য়ৌদুনা মমাঙ চহীগী চাং মেত্রিক তন লাখ ৩৪১.৩১দগী হেল্লে‍। গেহু লোকপসি পাকতক্ননা মার্চ থা লোইশিল্লকপদা হৌই অমসুং লৈশিনবগী থৌরাং অসিনা চহী খুদিংগী এপ্রিলগী অহানবা চয়োলদা হৌই‍। অদুবু ২৪.০৫.২০২০ অমসুং ২৫গী লোন্নবা অহীং নোংয়াইদগী লৈবাক্কী ওইনা অথিংবা থমবা হৌখিবনা থৌরাং অদু লেপখি‍। মতমদুদা মহৈ মরোংশিং অদু মুনশিল্লক্তুনা লোকপা য়াবগী ফীভমদা লৈখি‍। ৱাফমসি খন্নরবা মতুংদা ইন্দিয়া লৈঙাক্না অথিংবা থম্লিঙৈ তাল্লক্তা লৌউ শিংউবা অমদি মসিগা মরী লৈনবা থবক থৌরমশিং কোমথোকপা হৌখি অমদি অয়াম্বা স্তেৎশিংদা লৈশিনবগী থৌরাং অসি ১৫.০৪.২০২০দগী হৌনখি‍। হরিয়ানাদদি খরা থেংথনা ২০.০৪.২০২০দগী হৌখি‍।


        অকুপ্পা ৱারোলগীদমক: https://pib.gov.in/PressReleseDetail.aspx?PRID=1626703


        বিহার পোস্তেল সর্কলগী পোস্তশিংগী বিভাগনা মীয়ামগী থোংজিলদা “শাহী লিচী” অমসুং “জর্দালু হৈনৌ” ফংহল্লগনি


        কোরোনা ভাইরস শন্দোরকপা লাকশিন্নবা লোকদাউন তৌখিবনা মরম ওইদুনা লিচী & হৈনৌশিং থারিবা মীওইশিংনা মখোয়গী হৈশিং অদু বাজারদা য়োন্নবগীদমক পুবা/থাবদা অৱাবা মাইয়োক্নরি। মীয়ামদা মসি ফংহনবদা অচৌবা অৱাবা ওইরকপা অমসুং মীয়ামগী অপাম্বা অদু থুংহন্নবা অমসুং হৈ থারিবা মীওইশিং অদুনা মখোয়গী হৈশিং অদু মরক্তা মীওই অমত্তা য়াওদনা মশানা য়োঞ্জবা য়াহন্নবা বিহার লৈঙাক্কী হোর্তিকলচর বিভাগ &ভারত লৈঙাক্কী পোস্তিংগী বিভাগকা খোঙথাং অসিগীদমক খুৎশম্নখ্রে।


        অকুপ্পা ৱারোলগীদমক: https://pib.gov.in/PressReleseDetail.aspx?PRID=1626592


        পি.আই.বি. ফিল্দ ওফিসশিংদগী ফংবা পাউ

      * পঞ্জাব: চীফ মিনিস্তরনা দিপ্যুতি কম্মিস্নরশিং অমসুং দিস্ত্রিক পুলিসকী মকোক থোংবশিংদা মাইগ্রেন্ত অমত্তা অতোপ্পা স্তেৎ অমহেক্তদা ময়ুমদা খোংনা হলহনখিদনবা নত্রগা পঞ্জাবতা লৈরৈঙৈদা চরা হেনহন্দনবা য়াথং পীখ্রে। লম্বীদা খোংনা চৎলম্বা মাইগ্রেন্ত অমহেক্তা থেংনরবদি পুলিসনা বসতা ময়ুম স্তেৎতা হনখিবা য়াগদবা খ্বাইদগী নকপা ত্রেন নত্রগা বস তোংবা য়াবা মফমদা থিনগদবনি। মাইগ্রেন্তশিং মীপাইদনবা হায়রদুনা চীফ মিনিস্তরনা থাজবা পীখি মদুদি ময়ুমদা হনবা পাম্বা মাইগ্রেন্ত খুদিংমক স্তেৎনা লৈঙাক্না মখোয়গী শেল তিংদনা চৎনবা অমসুং চিঞ্জাক পীনবা শিল-লাংনবা স্তেৎ লৈঙাক্না শোইদনা হোৎনগনি।
      * হরিয়ানা: কোবিদ-১৯গী লাইচৎনা মরম ওইদুনা মাইগ্রেন্ত লেবররশিং ময়ুম স্তেৎশিংদা হলহনবদা মতেং পাংনবা স্তেৎ লৈঙাক্না নুমিৎ খুদিংগী স্পিসিএল শ্রমিক ত্রেনশিং স্তেৎ অসিগী তোঙান তোঙানবা স্তেসনশিংদগী লমথারি হায়না চীফ মিনিস্তরনা ফোংদোকখ্রে। চপ মান্নবা অসি মখা চৎথরকপা ওইনা স্পিসিএল ত্রেন মঙা হরিয়ানাদগী ২৪.০৫.২০২০দা লমথাখ্রে। হরিয়ানা লৈঙাক্না লোকদাউন্দা পন্দুনা লৈরিবা শিন্মীশিং অমসুং ময়ুম স্তেৎতা হন্নিংবা শিন্মীশিং শেল তিংহন্দনা হলহনবা হৌখ্রে।
      * মহারাস্ত্রা: নোংমাইজিং নুমিৎতা মহারাস্ত্রাদা কোবিদ-১৯গী অনৌবা কেস পুন্না ৩,০৪১ অমসুং শীবা মশীংনা ৫৮ রিপোর্ত তৌখ্রে। মসিগা লোয়ননা স্তেৎ অসিদা হৌজিক ফাওবদা কেস ৫০,২৩১ অমসুং শীবা মশীং ১,৬৩৫ রেকোর্দ তৌখ্রে। মুম্বাইদা শীবা মশীং ৩৯ অমসুং অনৌবা কেস ১,৭২৫ রেপোর্ত তৌখ্রে অদুগা স্লম ক্লস্তর ধার্বীদা অনৌবা কেস ২৭ রেপোর্ত তৌরদুনা কোবিদ পোজিতিব কেস ১,৫৪১ শুখ্রে। মুম্বাইদগী দোমেস্তিক কম্মর্সিএল ফ্লাইৎশিং লোকদাউনগী অথিংবশিংগী মরক্তা চেকশিন্না ওপরেৎ তৌবা হৌখ্রে। অহানবা নুমিৎতা ফ্লাইৎ ৪৫ ওপরেৎ তৌনবা লিস্ত তৌখ্রে অদুগা মসিগী মনুংদা ফ্লাইৎ ১০না দিল্লী-মুম্বাই রুৎতা পাইখ্রে।
      * গুজরাত: হৌখিবা পুং ২৪দা অনৌবা কেস ৩৯৪ ফংলদুনা গুজরাতকী নোভেল কোরোনাভাইরস কেস ১৪,০০০ মার্ক লান্থোক্তুনা স্তেৎকী কোবিদ-১৯ কেস মশীং ১৪,০৬৩ য়ৌখ্রে। মসিগা লোয়ননা স্তেৎ অসিদা শীবা মশীং ৮৫৮তা হেনগৎখ্রে।
      * রাজস্থান: স্তেৎকী হকশেল বিভাক্না ফোদোক্লদুনা নিংথৌকাবা নুমিৎতা রাজস্থানদা অনৌবা কোবিদ-১৯ পোজিতিব কেস ১৪৫ রেপোর্ত তৌরদুনা স্তেৎকী কোরোনাভাইরস তেল্লি ৭,১৭৩ য়ৌখ্রে। হৌজিক ফাওবদা অনাবা ১৬৩ শাথীরবা কোরোনাভাইরস লাইনাদগী পুন্সী মাংখ্রে। অদুম ওইনমক স্তেৎ অসিদা হৌখিবা পুং ২৪দা শীমগী মশীং অমত্তা রেপোর্ত তৌখিদে। মিলিয়ন অমা হেনবা লোকসশিংনা ঙসি জয়পুর শহরদা পাইশিল্লকখ্রে। রাজস্থানগী জিলা ৩৩গী তঙ্খাই অমা লম হেক্তর লাখ ৫ হেন্না মাংহল্লদুনা মসিগী তিন অসিনা লান্দুনা মাঙহনখ্রে।
      * মধ্য প্রদেশ: মধ্য প্রদেশতা অপুনবা কেস মশিং ৬,৩৭১ য়ৌখ্রে। মীওই ৩,২৬৭না ফগৎলদুনা হৌজিক ফাওবদা অশীবা মশীং ২৮১ রেপোর্ত তৌখ্রে। স্তেৎ অসিগী অপুনবা কেসকী তঙ্খাই ৩,০৬৪ ইন্দোরদা রিপোর্ত তৌখি অদুগা পোজিতিব কেস ১,২৪১না ভোপালদগী রিপোর্ত তৌখি।
      * ছত্তিশগর: কোভিদ-১৯ অনৌবা কেস ৩৬গা লোয়ননা অতোপ্পা স্তেৎশিংদগী মাইগ্রেন্ত ৱার্কর অয়াম্বা হল্লক্তুনা ছত্তিশগরদা পোজিতিব কেস মশীং ২৫২ য়ৌখ্রে। এক্তিব ওইরিবা কেস মশীং ১৮৫ ওইরসু স্তেৎ অসিদগী শীবগী রেপোর্ত অমত্তা লাক্ত্রি।
      * অসাম: গুৱাহাতিগী এল.জি.বি.আই. এয়র্পোর্ততা থুংলবা পেসেঞ্জর খুদিংমক কোবিদ-১৯গী স্ক্রিনিং তৌরগনি। অসামগী মীওইশিংনা তোঙান্না খন্দোক্লগা মশা-মশাগী দিস্ত্রিকশিংদা থাখ্রগনি হায়না অসামগী হকশেল মন্ত্রীনা ফোংদোকখ্রে।
      * মেঘালয়: হরিয়ানাদগী হল্লকপা মীওই ১৩৯ মেঘালয়দা থুংখ্রে। তেস্ত তৌরবা মতুংদা রিজল্তকী মতুং ইন্না মখোয় হোম ক্বারিন্তিনগী নত্রগা কোরোনা কিয়র সেন্তরদা থারগনি। পেস্তোরেল সেন্তর শীল্লোংদা ময়ুম হল্লকপা মীওই ২২ লৈরি। কেস ১৪গা লোয়ননা চেনাইদগী লাকপা মীওই অমা কোবিদ-১৯ পোজিতিব ওইখ্রে। মীওই অদু থুংলবা নুমিৎতগী আসোলেসন্দা থমখ্রে, হৌজিক ইন্সতিত্যুস্নেল আইসোলেসন অসুং মেদিকেল ওবজর্বেসনগী মখাদা লৈরি। মেঘালয়গী পন্দুনা লৈরিবা মীওইশিংগীদমক রাজস্থান & আন্ধ্র প্রদেশতগী স্পিসিএল ত্রেনশিং হয়েংদগী লাকপা হৌরগনি অদুগা দিল্লী অমসুং কেরেলাদগীনা হংচিৎতগী লাকপা হৌরগনি।
      * মনিপুর: মানিপুরদা লাকপা এয়র ত্রাভেল্লরশিংগী শেমদোক্লবা এস.ও.পি. থোকখ্রে; এয়রপোর্ত্তা স্ক্রিনিং তৌবা, এসেসমেন্ত অমমমগী মতুং ইন্না তেস্ত তৌবা অমসুং ক্বরিন্তিন তৌবা মেন্দেতরি ওইহনখ্রে।
      * মিজোরাম: মিজোরাম্না জোরাম মেদিকেল কোলেজ লেবতা আর.তি.-পি.সি.আর.গী তেস্তিংগী পুলিং মেথদ হৌরগনি। স্বেব সেম্পল ১০০ কোবি-১৯গী নুংমিৎ খুদিংগী তেস্ত তৌগনি।
      * নাগালেন্দ: নাগালেন্দদা নুপা ২ অমসুং নুপী ১ য়াওনা কোবিদ-১৯ কেস ৩ ফংখ্রে। মখোয় পুম্নমক চেনাইদগী হল্লকপনি। মোন দিস্ত্রিক্কী এস.এস.এ. ওজা ৪ওগী অপুনবা অমনা নাগালেন্দগী মোন তাউন্দা লৈবা আই.তি.আই.দা ক্বারিন্তিন সেন্তর অমা শেমগৎপদা মতেং পাংখ্রে।

    

    

    
    (Release ID: 1626831) Visitor Counter : 10
    
    
      Read this release in: English , Urdu , Hindi , Marathi , Assamese , Bengali , Punjabi , Gujarati , Tamil , Telugu , Kannada , Malayalam
    
    
    

*