      PIB Headquarters

      কোবিদ-১৯গী মতাংদা নুমিৎ খুদিংগী ফোংবা পি.আই.বি.গী বুলেতিন
      Posted On: 24 MAY 2020 6:28PM by PIB Imphal


    মসিদা হৌখিবা পুং ২৪ দা থোকখিবা কোবিদ - ১৯গা মরী লৈনবা চেফোংশিং , ফিল্দ ওফিসশিংদগী ফংবা পাউশিং , অমসুং পি . আই . বি . না লৌখৎপা ফেক্ত চেকশিং য়াওরি )


    ● লৈবাক অসিদা মীওই ৫৪,৪৪০ কোবিদ-১৯ নাবা ফদুনা নাবা ফবগী চাং চাদা ৪১.২৮ ওইরে।


    ● ঙরাংদগী অনৌবা কেস ৬৭৬৭ রিপোর্ত তৌরকখ্রে।


    ● এক্তিব কেসকী অপুনবা মশিং অসি ৭৩,৫৬০নি, অমদি কনফর্ম কেসনা ১,৩১,৮৬৮নি।


    ● শ্রমিক স্পিসিয়েল ত্রেন ২৮১৩না হৌজিক ফাওবদা পেসেঞ্জর লাখ ৩৭ হেন্না পুদুনা চৎখ্রে।


    ● এম.ভি. রুল্সকী অকক্নবা রুলশিংগী মখাদা মেন্দেত ওইনা ফী থিনবগীদমক ফী থিবগী মতম অমসুং অপীবা মতম শাংদোকখ্রে।


    কোবীদ-১৯গী অপদেৎশিং


    ভারত লৈঙাক্না স্তেৎশিং/য়ু.তি.শিংগা লোয়ননা কোবীদ-১৯ ঙাকথোক্নবা, লাকশিন্নবা অমসুং য়েংশিন্নবা খোঙথাং কয়া গ্রেদেদ, প্রি-এম্পতিব অমসুং প্রো-এক্তিব এপ্রোচ অমগী খুত্থাংদা লৌখৎলি। হায়রিবশিং অসি অৱাংবা থাক্তা তোয়না রিভ্যু অমসুং মোনিতর তৌরি। হকশেল &য়াইফ য়ুম্বাল মন্ত্রী, দোক্তর হর্শ ভর্ধননা কোবীদ হেলথ সেন্তর(দি.সি.ঐস.সি.) অমা ওইনা মথৌ তৌরিবা দিল্লীগী চৌধুরী ব্রহ্মা প্রাকাশ অয়ুর্ভেদ চরক সঙস্থানদা কোবীদ-১৯ কেসশিং লাকশিন্নবগী শেম-শারিবা অদু য়েংশিন্নবা লাকখি। মহাক্না তোঙান-তোঙানবা ফেসিলিতীশিং অমসুং ৱার্দশিং চংদুনা আয়ুস মন্ত্রালয়গী য়াথংগী মতুং ইন্না চপ মান্নবা মীৎয়েংগী এপ্রোচকী খুত্থাংদা কোবীদ-১৯গী অনাবশিংদা ফংহল্লিবা লায়েং অদু য়েংশিনখি।


    অকুপ্পা ৱারোলগীদমকঃ https://pib.gov.in/PressReleseDetail.aspx?PRID=1626574


    ভারতকী রেলৱেজনা ২৪.০৫.২০২০গী ১০ এ.এম. ফাওবদা পেসেঞ্জর লাখ ৩৭ হেন্না পুবা শ্রমিক স্পেসিএল ত্রেন ২৮১৩ চেনখ্রে


    ভারতকী রেলৱেজনা ২৪.০৫.২০২০গী ১০ এ.এম. ফাওবদা পেসেঞ্জর লাখ ৩৭ হেন্না পুবা শ্রমিক স্পেসিএল ত্রেন ২৮১৩ চেনখ্রে। চাদা ৬০ মুক্কী ত্রেনশিং অদু গুজরাত, মাহারাস্ত্রা অমসুং পঞ্জাবতগী লমথাখি অমসুং অয়াম্বনা উত্তর প্রদেশ অমসুং বিহার (য়ু.পি.গী ১৩০১ অমসুং বিহারগী ৯৭৩)দা লমথুংখি। য়ু.পি.গী অয়াম্বা লমথুংফমশিং অদুদি লহ্মনৌগী অকোয়বা - গোরাখপুর সেক্তর অমসুং বিহারগী পত্নাগী অকোয়বনি। ঙরাং ফাওবদা চেনখিবা ত্রেন ৫৬৫কী মনুংদা ২৬৬না বিহারদা অমসুং ১৭২না উত্তর প্রদেশতা চেনখি। হায়রিবা লমথুংফম অসিদা অমুক্তদা ত্রেনশিং চেনবনা নেতৱার্কতা কঞ্জেসন থোকহনখি। মখা তানা তোঙান-তোঙানবা হকশেলগী অমসুং সোসিএল দিস্তেনসিং প্রোতোকলশিং স্তেসনশিংদা ঙাকনবা হোৎনবনা পেসেঞ্জরশিংনা দি-বোর্দিং তৌবদা হেন্না মতম চংখি মসিনা মরম ওইদুনা তর্মিনেলশিংদা কঞ্জেসন থৌখি মদুনা নেতৱার্ক কঞ্জেসনদসু অকায়বা থৌকহনখি।


    অকুপ্পা ৱারোলগীদমকঃ https://pib.gov.in/PressReleseDetail.aspx?PRID=1626576


    কেন্দ্রগী মোতোর ভেহিকল রুলস ১৯৮৯গী রুল ৩২ অমসুং ৮১গী মখাদা পীরিবা ফী থিবগী ভেলিদিতী শাংদোকপা অমসুং ফী থিবগি মতম শাংদোকপগী নোতিফিকেশন


    লৈবাক অসিদা লোকদাউন তৌবা অমসুং সরকারগী ত্রান্সপোর্ৎ ওফিসশিং লোনবনা মরম ওইরগা কেন্দ্রগী মোতোর ভেহিকল রুলস ১৯৮৯গী রুলে ৩২ অমসুং ৮১গী মখাদা পীরিবা ফীশিং/থংংবগী ফীশিংগা মরী লৈননা প্রজাশিংনা মবোক্নরিবা অৱাবশিং সরকারনা খঙবা ঙম্লে। লোকদাউন্না মরম ওইরগা সর্বিস নত্রগা রিন্যুৱেলগীদমক্তা ফীশিংদি থিবা লোইখ্রবা অদুবু অসিগা মরী লৈনবা থবক-থৌওংশিংদি মপুং ফানা লোইশিনবা ঙমহৌদবা থৌদোক খয়া অমা লৈখ্রে। মখাতানা, আর.তি.ও. ওফিসশিং লোনখিবনা মরম ওইরগা ফীশিং দিপোজিৎ তৌবদা প্রজাশিংনা অৱাবা ময়োক্নবগী ৱাফম কয়া অমসু লৈ। কোবিদ-১৯গী মনুংদা প্রজাশিংদা খুদোংচানবগীদমক্তা, এম.ও.আর.তি.ঐচ.না স্তেতুতরী ওর্দর অমা থোকখ্রে মদুদি রিন্যুৱেল তৌবগী থবক-থৌরমশিংগীদমক্তা ফেব্রৱারী ১, ২০২০গী মমাংদা নত্রগা মতুংদা ফীশিং থিখিবা য়াওনা অমসুং অসিগুম্বা থবক-থৌরমশিং অসি কোবিদ-১৯গী লাইচৎ অসিদগী ঙাকথোক্নবগীদমক্তা ওইবা ফিভম খরনা মরম ওইরগা মপুং ফানা পাংথোকপা ঙমহৌদবা থোক্লবদি থিখিবা ফীশিং অদু মখাতানা ভেলিদ ওইদুনা লৈগনি।


    অকুপ্পা ৱারোলগীদমকঃ https://pib.gov.in/PressReleseDetail.aspx?PRID=1626568


    মিশন সাগর – আই.এন.এস. কেসরী মোরিসস্কী পোর্ত লুইসতা লৈরে


    মিশন সাগরকী শরুক অমা ওইনা ইন্দিয়ন নেভেল শিপ কেসরী মোরিসস্কী পোর্ত লুইসতা মে ২৩, ২০২০দা চঙখ্রে‍। ভারত লৈঙাক্না মরূপ মপাং ওইবা মপান লৈবাকশিংদা কোবিদ ১৯ লাইচৎ লান্থেংনবদা মতেং পাংলি‍, অমদি হিরম অসিদা ইন্দিয়ন নেভেল শিপ কেসরীনা কোবিদকা মরী লৈনবা হিংদাক লাংথকশিং অমসুং অয়ুর্বেদিক হিদাকশিংগী অখন্নবা কনসাইনমেন্ত অমা মোরিসস্কী মীয়ামগীদমক পুরি‍।


    অকুপ্পা ৱারোলগীদমকঃ https://pib.gov.in/PressReleseDetail.aspx?PRID=1626465


    থৱাই অমসুং হিমনবগীদমক লনঃ শাহপুরগী থৌমীশিংগীদমক


    অকুপ্পা ৱারোলগীদমকঃ https://pib.gov.in/PressReleseDetail.aspx?PRID=1626550


    পি.আই.বি. ফিল্দ ওফিসশিংদগী ফংবা পাউ


    • পঞ্জাব: লৈবাক অসিদা পঞ্জাবনা চাদা ৯০গী খ্বাইদগী ৱাংবা রিকোবরী রেৎ লৈরি। দোমেস্তিক ফ্লাইৎ ত্রেন অমসুং বসশিংগী থোংদা রাজ্যদা লাকপা মীওই খুদিংমক নুমিৎ ১গী হোম ক্বরেন্তিন তৌগনি হায়না মুখ্য মন্ত্রীনা হায়খ্রে।

      * • হরিয়ানা: কোবিদ-১৯ মনুংদা প্রাইবেৎ স্কুলশিংনা লৌরিবা ফীগা মরী লৈননা স্কুল এজুকেসন দিপার্তমেন্তনা চাইদলীইনশিং ইসু তৌখ্রে।
      * • হিমাচল প্রদেশ: লৈবাক অসিদা নোবেল কোরোনা ভাইরসনা মরম ওইদুনা লোকদাউনগী য়েংলগা হিমাচল প্রদেশনা ত্যুশন ফী খক্তমক লৌবা য়াহল্লগনি।
      * • কেরলা: ঙসি দুবাইদগী হলকপা চহি ৫৩ শুরবা কেন্সর অনাবা মীওই অমসু কোবিদনা মরম ওইদুনা লৈখিদ্রে। চেন্নাইদগী হলকপা চহি ১৭ শুরবা পোজিতিব ওইবা নুপা মচা অমসু ঙসি নুংথিল কোঝিকোদে এম.সি.দা লৈখিদ্রে। কেরলা মচা অনি অবু ধাবিদা লৈখিদ্রে মদু থারগা গল্ফ লমদমদা লৈখিদবা কেরলা মচা ১০৫ শুরে।
      * • তমিল নাদু: পুদুচেরিদা অনৌবা কেস অহুম অমগা রিপোর্ত তৌরকপগা লৌয়ননা এক্তিব কেস ২৫ য়ৌখ্রে। ফাইনান্স বিভাগনা শেম শাবা এস্তিমেৎ অমা পল্লদুনা মুখ্য মন্ত্রীনা হায়খি মদুদি লোকদাউন অসি্না মরম ওইদুনা লুপা করোর ৩৫,০০০গী রেভেন্যু মাংলি। ঙরাং ফাওবদা অপুনবা কেস ১৫,৫১২, এক্তিব কেস ৭৯১৫, শিখিবা ১০৩, দিসচার্জ ৭৪৯১, চেন্নাইদা এক্তিব কেস ৫৮৬৫ লৈরি।
      * • কর্নাতকা: ঙসি নুংথিল পুং ১২ ফাওবদা অনৌবা কোবিদ কেস ৯৭ অমদি ২৬ দিসচার্জ তৌখিবগী রিপোর্ত তৌরক্লি। রাজ্য অসিদা অপুনবা পোজিতিব কেস ২০৫৬ য়ৌরে। এক্তিব কেস ১৩৭৮, নাবা ফখিবা ৬৩, শিখিবা ৪২
      * • আন্ধ্র প্রদেশ: হৌখিবা পুং ২৪দা সেম্পল ১১,৩৫৭ তেস্ত তৌরবা মতুংদা অনৌবা কেস ৬৬ লাকখ্রে, ২৯ দিসচার্জ তৌখিবগা লৌয়ননা শিখিবগী পাউ লৈতে। অপুনবা কেস ২৬২৭, এক্তিব ৭৬৪, নাবা ফখিবা ১৮০৭, শিখিবা ৫৬
      * • তেলঙ্গনা: মে অমদগী হৌরগা সাউথ সেন্ত্রেল রেলৱেনা রাজ্য অসিদগী মাইগ্রেন্ত লাখ ২.৪০ হেন্না পুদুনা শ্রমিক স্পিসিয়েল ত্রেন ১৯৬ চেল্লি। মে ২৪ ফাওবদা রাজ্য অসিদা অপুনবা পোজিতিব কেস ১৮১৩ ওইরি।
      * • মহারাস্ত্র: রাজ্য অসিদগী অনৌবা পোজিতিব কেস ২,৬০৮ লাকপগা লোয়ননা কোবিদ-১৯ পোজিতিব ওিরবা অনাবা ৪৭,১৯০ শুরে। মদুগী মনুংদা ৩২,২০১ এক্তিব ওইবা অনাবশিংনি। হোৎস্পোৎ মুম্বাইদা অনৌবা কেস ১৫৬৬ রিপোর্ত তৌরক্লি।
      * • গুজরাত: গুজরাত্তা অখন্ননা অহমেদাবাদতা কোবিদ-১৯ কেস লেপ্পা লৈতনা হেঙ্গৎলক্লি। জিনা ১৯দগী অনৌবা কেস ৩৯৬ রিপোর্ত তৌরক্তুনা অপুনবা কেস মশিং ১৩,৬৮৯ য়ৌরে। অহমেদাবাদতা অনৌবা কেস ২৭৭ রিপোর্ত তৌরক্লি।
      * • রাজস্থান: রাজ্য অসিদা এক্তিব কেস মশিং ২৮২৯ য়ৌরে। রাজ্য অসিদা রিপোর্ত তৌরকখিবা অপুনবা কেস মশিং ৬৭৯৪ শুরে। হয়েংদগী তোঙান-তোঙানবা শহর ১৩দা জয়পুরদগী ফ্লাইৎ ২১ পাইবা হৌরগনি।
      * • মধ্য প্রদেশ: অনৌবা কেস ২০১ রিপোর্ত তৌরকপগী লোয়ননা কোবিদ-১৯ পোজিতিব কেস ৬৩৭১ শুরে। খ্বাইদগী য়াম্বা ওইনা ইন্দোরদা কেস ২৯৩৩ রিপোর্ত তৌরি।
      * • ছতিসগর: অনৌবা কেস ৪৪ রিপোর্ত তৌরকখ্রে, এক্তিব কেস মশিং ১৫২ ওইরে।
      * • গোৱা: অনৌবা কোবিদ-১৯ ইনফেক্সন কেস অমা রিপোর্ত তৌরক্তুনা পোজিতিব কেস ৫৫ য়ৌরে, মদুগী মনুংদা ৩৯দি এক্তিব কেসনি।
      * • অরুনাচল প্রদেশ: নুপী এমপ্লোইশিংনা করিগুম্বা দরকার ওইরগদি চাইদ কেয়র লিব ফংবা য়াগনি।
      * • মনিপুর: রাজ্যদা অতোপ্পা মীওই এহুম অমগা পোজিতিব ওইরে। মখোয় পুম্নমক হন্দক্তা অতোপ্পা রাজ্যশিংদগী হলকখিবশিংনি। হৌজিক রাজ্য অসিদা এক্তিব কেস ২৮ লৈরে। ইম্ফাল এয়রপোর্তনা সিভিল এবিয়েসন ত্রাফিক হৌদ্রিঙৈ মাংওইননা এস.ও.পি. রিহরশেল পাংথোকখ্রে।
      * • মিজোরাম: আইজোলগী লেংপুই এয়রপোর্ত্তা ঙরাং থর্মেল এন্দ ওপ্তিকেল বাই-স্পেক্ত্রম কেমেরা ইন্সতোল তৌখ্রে।
      * • নগালেন্দ: এগ্রিকলচর বিভাগকী ওফিসিয়েলশিংনা মোকোকচুংদা লৌমীশিংগা লোয়ননা মীফম পাংথোক্তুনা কোবিদ-১৯ ঙাকথোক্নবা এৱারনেস পীখ্রে অমদি কোবিদ-১৯গী মরী লৈনবা এগ্রিকলচরগী পাউতাকশিং পীখ্রে।
        *****
    
    
    (Release ID: 1626643) Visitor Counter : 9
    
    
      Read this release in: English , Urdu , Hindi , Marathi , Assamese , Bengali , Punjabi , Gujarati , Tamil , Kannada , Malayalam
    
    
    

*