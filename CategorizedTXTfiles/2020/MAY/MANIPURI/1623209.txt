      হকশেল অমসুং য়াইফ-য়ুম্বাল মন্ত্রালয়

      কোবিদ-১৯গী অপদেৎ
      হৌজিক ফাওবদা মীওই ২০,৯১৭ অনাবা ফখ্রে; ফগৎলকপগী চাং অসি চাদা ৩১.১৫দা হেঙ্গৎলে

      Posted On: 11 MAY 2020 5:27PM by PIB Imphal

    হৌজিক ফাওবদা, মীওই পুন্না ২০,৯১৭ অনাবা ফখ্রে। মসিনা অপুনবা ফগৎলকপগী চাং অসি চাদা ৩১.১৫ ওইরে। কনফার্ম তৌরবা অপুনবা কেস মশিং অসি হৌজিক ৬৭,১৫২ ওইরে। ঙরাংদগী ভারত্তা কোবিদ-১৯ কনফার্ম কেস মশিংদা ৪,২১৩ হেঙ্গৎখ্রে।


    তোঙান-তোঙানবা মেদিকেল প্রোফেস্নেলশিংগী থবকপু থাগৎপা ফোংদোক্লদুনা দা. হর্শ বর্ধন্না হায়খি মদুদি লৈবাক অসিনা মেদিকেল প্রেক্তিস্নরশিংবু অখন্ননা হৌখিবা থা অহুম অসিদা কোবিদ-১৯ থেংনবদা মখোয়না উৎলিবা থৌদাং অসিগীদমক চাউথোকচরি। মহাক্না অমুক হন্না লৈবাক মীয়ামদা অপীল তৌখি মদুদি দোক্তরশিং অমসুং হেল্থকেয়র ৱার্শিংবু ইন্থোকলোয়দবনি অমদি তার্গেৎ তৌরোইদবনি; মদুগী মহুৎ মখোয়না মীয়ামগী মতেং পাংনবা হোৎনরিবা অদুগীদমক মখোয়বু থাগৎপা ফোংদোক্কদবনি। মহাক্না হায়খি মদুদি কোবিদ-১৯গী মায়োক্তা লান্থেংননবা দোক্তরশিং, নর্সশিং, হেল্থকেয়র ৱার্করশিংনা ঐখোয়গী ইকায় খুম্নবা, তেংবাং অমসুং কোওপরেসন ফংফম থোকই।


    হকশেল অমসুং য়াইফ-য়ুম্বাল মন্ত্রালয়না ঙসি কোবিদ-১৯গী ওইবা দিস্ত্রিক লেবেল ফেসিলিতী-বেজ সর্বিলেন্সকীদমক গাইদলাইনশিং ইসু তৌখ্রে। মদু মখাগী অসিদা উবা ফংবীগনি: https://www.mohfw.gov.in/pdf/DistrictlevelFacilitybasedsurveillanceforCOVID19.pdf


    কোবিদ-১৯গা মরী লৈনবা তেক্নিকেল ইসুশিং, গাইদলাইনশিং অমসুং এদভাইজরীদা ওথেন্তিক অমসুং অপদেৎ ওইবা ইনফোর্মেশন পুম্নমক্কীদমক চানবীদুনা চাং নাইনা ভিজিৎ তৌবীয়ু https://www.mohfw.gov.in/ .


    কোবিদ-১৯গা মরী লৈনবা তেক্নিকেলগী ৱাহংশিং technicalquery.covid19@gov.in দা অমসুং অতোপ্পা ৱাহংশিং ncov2019@gov.in দা ইমেল তৌবীরকপা য়াগনি অমদি @CovidIndiaSevaদা ত্বীৎ তৌবীরকপা য়াগনি।


    কোবিদ-১৯দা করিগুম্বা মখল অমা হেক্তগী ৱাহং লৈরগদি হকশেল অমসুং য়াইফ-য়ুম্বাল মন্ত্রালয়গী হেল্পলাইন নম্বর +৯১-১১-২৩৯৭৮০৪৬ নত্ত্রগা ১০৭৫ (তোল-ফ্রী)দা চানবীদুনা কোল তৌবীরকউ। কোবিদ-১৯দা রাজ্যশিং/য়ুনিয়ন তেরিতেরীশিংগী হেল্পলাইন নম্বরশিংগী লিস্ত মখাগী অসিদগী ফংবীগনি https://www.mohfw.gov.in/pdf/coronvavirushelplinenumber.pdf .


    ****

    
    
    (Release ID: 1623209) Visitor Counter : 7
    
    
      Read this release in: English , Urdu , Hindi , Marathi , Assamese , Bengali , Punjabi , Gujarati , Odia , Tamil , Telugu , Kannada , Malayalam