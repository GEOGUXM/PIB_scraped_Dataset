      ইনফোর্মেসন অমসুং ব্রোদকাস্তিং মন্ত্রালয়

      কম্যুনিতী রেদিওশিংদা এদভরতাইজমেন্তগী মতম পুং অমদা মিনিৎ ১২দা হেনগৎহন্নবা খন্নরি : শ্রী প্রকাস জাবরেকর
      কম্যুনিতী রেদিওশিংদা পাউ শন্দোক্নবা খন্নরি; অথুবদা কম্যুনিতী রেদিওশিং মশিং হেনগৎহন্নবা থৌরাং তৌরি : জাবরেকর

      Posted On: 22 MAY 2020 7:44PM by PIB Imphal

    ইনফোর্মেসন অমসুং ব্রোদকাস্তিংগী য়ুনিয়ন মিনিস্তর প্রকাস জাবরেকরনা হায়খি তি.ভি. চেন্নেলশিংগা মখোয়গা চাং অমদা থম্নবা হৌজিক কম্যুনিতী রেদিওশিংদা পুং অমদা মিনিৎ ৭ এদভরতাইজমেন্তগী মতম পীরিবা অসি মিনিৎ ১২দা হেনগৎপা মহাক্না পাম্মী । অখন্নবা থৌরাং অমা ওইনা মিনিস্তরনা কম্যুনিতী রেদিও স্তেসনশিং তারিবশিংদা ৱা ঙাংখি । থৌরম অদু চপ মান্নবা স্লোত অনি থোক্নবা ঙসি নুমিদাং পুং ৭ অমসুং পুং ৭.৩০দা শন্দোকখি ।


    মিনিস্তরনা হায়খি কম্যুনিতী রেদিও স্তেসনশিং লিংখৎপদা চংবা শেনফমগী চাদা ৭৫ মিনিস্ত্রীনা পুথোক্লি অমসুং নোংমগী থবক-ইনখাংগী দরকার ওইবা শেনফম্না স্তেসন মশানা পুথোক্লি । হৌজিক তি.ভি. চেন্নেলশিংদা পুং অমদা মিনিৎ ১২গী এদভরতাইজমেন্তশন্দোকপায়াহল্লি অদুগা কম্যুনিতী রেদিও স্তেসনশিংদা পুং অমদা মিনিৎ ৭ শন্দোকপা য়াহল্লি । মখোয়না অহেনবা ফন্দ থিবা মথৌ তাদনবা রেদিও স্তেসনশিংদা চপ মান্নবা মতম পীবা মহাক্না পাম্মী অমসুং কম্যুনিতী রেদিও স্তেসনশিংদা মফম অদুগী এদভরতাইজমেন্ত য়াম্না শন্দোকপা ঙমহনগনি ।


    মহাক্কী হৌদোকপগী ৱারোলদা মিনিস্তরনা হায়খি কম্যুনিতী রেদিও স্তেসন অসি মশামক লৈকাই অমনি । স্তেসনশিং অসি অহোংবা পুরক্নবা এজেন্তশিংনি অমসুং স্তেসন অমনা নোংমদা মীওই মিল্লিয়ন কয়া থৌরম তাহল্লি অমসুং অসিগুম্বা কম্যুনিতী রেদিও স্তেসনশিং মশিং হেনগৎহন্নবা মিনিস্ত্রীনা থৌরাং অমা পায়খৎলগনি ।


    মহাক্না হায়খি ঐখোয়না অতোপ্পা লায়নাশিং তান্থোকখিবগুম ঐখোয়না কোবিদ-১৯ লায়না অসি তান্থোকখিগদবনি । ঐখোয়না অনৌবা কাংলোন মরি হায়বদি য়ুমদা লেংদনা লৈবা, তোইনা খুৎ হাম্বা, মাক্স উপ্পা অমসুং থাপ্না লৈনবা অসি ইনগদবনি । মীয়াম লাপ্না লৈবা অমসুং শেন-থুম তানবগী থবক অনিগী মরক্ত খুদোংচাদবশিং থেংনরিবা অসিগী মতাংদা মিনিস্তরনা হায়খি “জান বি জহান বি” লাইৱা অসি ইনগদবনি অমসুং লাইচৎ লৈরিবা মফমশিংদা শেন-থুমগী থবকশিং অথিংবা থমলবসু গ্রিন জোনশিংদা থবক সুবা হৌরে ।


    মিনিস্তরনা হায়খি এফ এম চেন্নেলশিংদা শন্দোক্লিবা অসিগুম্না কম্যুনিতী রেদিও স্তেসনশিং পাউ শন্দোকপা য়াহন্নবা মহাক্না খন্নগনি । শেমজিনবা পাউশিং শন্দোকপা থিংবদা অসিগুম্বা স্তেসনশিং অসিনা মরুওইবা থৌদাং লৌগনি । অচুম্বা পাউশিং য়ৌহন্নবা কম্যুনিতী রেদিও স্তেসনশিংনা ওল ইন্দিয়া রেদিওগী পাউ শন্দোক্কদবনি । পি আই বীগী মখাদা মিনিস্ত্রীনা ফেক্ত চেক সেল অমা হাংদোক্লে অমসুং ফেক্ত চেক সেলগী থবকশিংদা কম্যুনিতী রেদিও স্তেসনশিংনা মতেং পাংগদবনি ।


    হন্দক হৌদোকখিবা অত্মানির্ভর ভারত পেকেজগী মতাংদা মিনিস্তরনা হায়খি মসিনা লৌউ-শিংউ অমসুং ইন্দস্ত্রি য়াওনা সেক্তর কয়াদা অহোংবশিং পুরক্নবা অপুনবা পেকেজ অমনি অমসুং মসিনা মপান্দগী লৈবা হন্থনবা অমসুং মপান্দা থাদোকপা হেনগৎহন্নবা পান্দম থম্লি । পেকেজ অসি ফজনা পাম্নরে অমসুং মীয়াম হরাওরে ।


    নুংগী ৱারোল :


      * কম্যুনিতী রেদিও স্তেসনশিং অসি ওল ইন্দিয়া রেদিও অমসুং লনাই এফ এম চেন্নেলশিংগা লোয়ননা লৈরিবা থার্দ তয়রগী রেদিও ব্রোদকাস্তিং অমনি । মসি মীয়াম্না মীয়াগীদমক লৈবা কিলোমিতর ১০-১৫ ফাওবা শন্দোকপা ঙম্বা লো পৱার এফ এম রেদিও স্তেসন অমনি ।

      * ২০০২দা অহানবা কম্যুনিতী রেদিও স্তেসনশিংগী থৌশিল হৌরবা মতুংদা ভারত্তা কম্যুনিতী রেদিও স্তেসনশিং থবক হৌখি । মসিগী থৌশিল অসিনা মহৈলোয়শঙশিং খক কম্যুনিতী রেদিও স্তেসনশিং লিংখৎপা য়াহনখি । এন জি ওশিং , কে ভি কেশিং অমসুং অতৈ শেন্দোং তানবা নত্তবা লুপশিং ভারত্তা কম্যুনিতী রেদিও স্তেসনশিং লিংখৎনবগী অয়াবা পীদুনা থৌশিল অদু ২০০৬দা পাকথোক চাউথোকহনখি। ঙসিদি ভারত্তা কম্যুনিতী রেদিও স্তেসন ২৯০ লৈরে । হায়রিবা কম্যুনিতী রেদিও স্তেসনশিং অসিনা অতোপ্পা মেদিয়া মরাং কাইনা ফংদবা মীওই মিল্লিয়ন ৯০ রোম কোনশিল্লি । কম্যুনিতী রেদিও স্তেসনশিং অসিনা মফম অদুগী লোনশিংদা থৌরমশিং শন্দোক্তুনা মীয়ামদা হেন্না খুদোংচাবা পীরি।
      * লুপশিং অসি মখাগী অসুম্না খাইদোক্লি :
                                       
মশিং  লুপ মখল      কম্যুনিতী রেদিও মশিং
                                       
                                       
                                       
১     মহৈলোয়শঙশিং  ১৩০                 
                                       
                                       
                                       
২     এন জি ওশিং   ১৪৩                 
                                       
                                       
                                       
৩     কে ভি কেশিং  ১৭                  
                                       
                                       
                                       
      অপুনবা       ২৯০                 
                                       
                                       

    কম্যুনিতী রেদিও শৌগৎনবা লুপা করোর ২৫ কাইথোক্তুনা সরকারনা হৌজিক “সপোর্ততিং কম্মুনি রেদিও মুভমেন্ত ইন ইন্দিয়া” কৌবা স্কিম অমা পায়খৎলি ।স্কিম অসিগী ওইনা চহি অসিগী শেনফম লুপা করোর ৪.৫০নি।


    ****

    
    
    (Release ID: 1626211) Visitor Counter : 6
    
    
      Read this release in: English , Urdu , Marathi , Hindi , Bengali , Assamese , Punjabi , Gujarati , Odia , Tamil , Tamil , Telugu , Kannada , Malayalam
    
    
    

    
    
    
    
    
    
    
    
    
    
*