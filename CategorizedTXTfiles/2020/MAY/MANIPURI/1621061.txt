      সিবিল এবিয়েসন মন্ত্রালয়

      লাইফলাইন উরানগী মখাদা এয়র ইন্দিয়া, এলাইন্স এয়র, আই.এ.এফ. অমসুং প্রাইবেৎ কেরিয়রশিংনা ফ্লাইৎ ৪৪৩ ওপরেৎ তৌরি
      Posted On: 04 MAY 2020 7:21PM by PIB Imphal


    লাইফলাইন উরানগী মখাদা এয়র ইন্দিয়া, এলাইন্স এয়র, আই.এ.এফ. অমসুং প্রাইবেৎ কেরীয়রশিংনা ফ্লাইৎ ৪৪৩ ওপরেৎ তৌরি। মসিগী মনুংদা ফ্লাইৎ ২৬৫দি এয়র ইন্দিয়া অমসুং এলাইন্স এয়রনা ওপরেৎ তৌরি। ঙসি ফাওবদা ত্রান্সপোর্ত তৌখিবা কার্গো অসি চাওরাক্না তন ৮২১.০৭নি। ঙসি ফাওবদা লাইফলাইন উরান ফ্লাইৎশিংনা পাইখিবা এরিয়েল অরাপ্পা অসি কিলোমীতর ৪,৩৪,৫৩১নি। কোবিদ-১৯গী মায়োক্তা ভারতকী লান্দা তেঙবাংনবা লৈবাক্কী মনুং হুঞ্জিনবা শরুকশিংদা মরুওইবা মেদিকেল কার্গো ত্রান্সপোর্ত তৌনবা সিভিল এভিয়েসন মন্ত্রালয়না অৱাং-নোংপোক লমদম, ইথৎ লমদশিং অমসুং চিংগী রাজ্যশিংদা অখন্নবা মীৎয়েং থম্বগা লোয়ননা লাইফলাইন উরান ফ্লাইৎশিং ওপরেৎ তৌরি।


    মরুওইবা মেদিকেল কার্গো অমসুং অনাবশিং ত্রান্সপোর্ত তৌনবগীদমক পৱন হন্স লিমিতেদ য়াওনা হেলিকোপ্তর সর্বিসশিংনা জম্মু অমসুং কশ্মীর, লদাখ, অৱাং-নোংপোক অমসুং অতোপ্পা ইথৎ লমদমশিংদা ওপরেৎ তৌরি। ২০২০গী মে ৩ ফাওবদা পৱন হন্সনা কার্গো তন ২.২৭ পুদুনা কিলোমীতর ৭,৭২৯গী অরাপ্পা পাইখ্রে।


    দোমেস্তিক কার্গো ওপরেতরশিং স্পাইসজেৎ, ব্লু দার্ত, ইন্দিগোনা অমসুং ভিস্তারানা কম্মর্সিয়েল বেসিসতা কার্গো ফ্লাইতশিং ওপরেৎ তৌরি। স্পাইসজেৎনা ২০২০গী মার্চ ২৪দগী মে ৩ ফাওবদা কার্গো ফ্লাইত ৭৭৫ ওপরেৎ তৌবগা লোয়ননা কার্গো তন ৫,৬১৭ পুদুনা কিলোমীতর ১৩,৩১,২২৬কী অরাপ্পা কোবর তৌখি। মসিগী মনুংদা ২৮৩দি ইন্তরনেস্নেল কার্গো ফ্লাইতশিংনি। ব্লু দার্তনা দোমেস্তিক কার্গো ফ্লাইত ২৫৬ ওপরেৎ তৌবগা লোয়ননা ২০২০গী মার্চ ২৫দগী মে ৩ ফাওবগী মনুংদা কার্গো তন ৪,৪০৫ পুদুনা কিলোমীতর ২,৮৩,৩৫৮গী অরাপ্পা কোবর তৌখি। মসিগী মনুংদা ১৩দি ইন্তরনেস্নেল কার্গো ফ্লাইৎশিংনি। ইন্দিগোনা ২০২০গী এপ্রিল ৩দগী মে ৩ ফাওবগী মনুংদা কার্গো ফ্লাইত ৮৮ ওপরেৎ তৌদুনা কার্গো তন ৪৪২ পুদুনা কিলোমীতর ১,৪৬,৫৪৭কী অরাপ্পা কোবর তৌখি অমদি ইন্তরনেস্নেল ফ্লাইৎ ৩৩ য়াওরি। মসিদা সরকারগীদমক মমল লৌদনা মেদিকেল সপ্লাই পুবসু য়াওরি। ভিস্তারানা ২০২০গী এপ্রিল ১৯দগী মে ৩ ফাওবদা কার্গো ফ্লাইত ২০ ওপরেৎ তৌদুনা কার্গো তন ১৩৯ পুদুনা কিলোমীতর ২৮,৫৯০গী অরাপ্পা কোবর তৌখি


    ফার্মাতিকেল, মেদিকেল ইক্বিপমেন্ত অমসুং কোবিদ-১৯ রিলিফ মেতরিয়েল ত্রান্সপোর্ত তৌনবগীদমক ইস্ত এসিয়াগা লোয়ননা কার্গো এয়র-ব্রিজ অমা হৌদোক্লে। এয়র ইন্দিয়ানা পুরখিবা মেদিকেল কার্গোগী চাং অসি তন ৯৩০নি। ব্লু দার্তনা ২০২০গী এপ্রিল ১৪দগী হৌরগা মে ৩ ফাওবদা গুৱাংঝৌ অমসুং সাংহাইদগী মেদিকেল সপ্লাই তন ১১৪ অমদি হোং কোংদগী তন ২৪ পুরকখ্রে। স্পাইসজেৎনসু ২০২০গী মে ৩ ফাওবদা শাংহাই অমসুং গুৱাংঝৌদগী মেদিকেল সপ্লাই তন ২০৪ পুরকখ্রে অমদি ২০২০গী মে ১ ফাওবদা হোং কোং অমসুং সিঙ্গাপুরদগী মেদিকেল সপ্লাই তন ১৬ পুরকখি।


    ****

    
    
    (Release ID: 1621061) Visitor Counter : 8
    
    
      Read this release in: English , Urdu , Hindi , Bengali , Assamese , Punjabi , Odia , Tamil , Telugu , Kannada