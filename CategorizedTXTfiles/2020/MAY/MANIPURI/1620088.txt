      আর্থ সাইন্স মন্ত্রালয়

      খা থংবা অন্দমান সী অমসুং থংনবা খা-নোংপোক থংবা বে ওফ বেঙ্গলদা প্রেসর নেম্বা মফম শেমখ্রে
      Posted On: 01 MAY 2020 12:39PM by PIB Imphal


    ভারতকী মেত্যুরোলোজিকেল বিভাগকী সাইক্লোন ৱার্নিং দিবিজনগী মতুং ইন্না, ঙসি, মে ১, ২০২০গী অয়ুক্কী পুং খরদা প্রেসর নেম্বা মফম অমা খা থংবা অন্দমান সী অমসুং থংনবা বে ওফ বেঙ্গলগী খা-নোংপোক থংবা শরুক্তা শেমখ্রে। মসিগী মপাঙ্গলদি তপ্লবা য়াই অমসুং থিন্থরবা য়ারি হায়না পারি।


    মসিগী মতুং ইন্না, হায়রিবা মফম অসিদা থংনবা পুং ৪৮গী মনুংসিদা হেন্না মশক থোরক্তুনা অন্দমান সী অমসুং থংনবা বে ওফ বেঙ্গলগী খা-নোংপোক থংবা শরুক্তা পুং ৪৮গী মনুং অসিদা দিপ্রেসন শেম্লকপা য়াই অমসুং তুংদা হেন্না কনশিনলকপা য়ারি। হায়রিবসি মে ৫ ফাওবদা, অৱাংদগী অৱাং-নোংচুপ পাংনা চৎখিবা য়ানা লৈরি।


    মসিগী ইথিলনা, খা থংবা অন্দমান সমুদ্ররোমদা অমসুং থংনবা খা-নোংপোক থংবা বে ওফ বেঙ্গললোমদা অমসুং অন্দমান অমসুং নিকোবর ইথৎলোমদা মথংগী নুমিৎ মঙানিরোমসিদা মখাগী খুদোং থীনিঙাই ওইবা ঈসিং-নুংশিৎকী ফিবমশিং অসি লাকপা য়াই।


    চেকশিনগদবাঃ


    ১. নোং চুবা (ইথৎ লোমদা) :


    মে ১ অমসুং ২দা পানা চুবদগী য়াইমরপ ওইনা অন্দমান অমসুং নিকোবর ইথত্তা নোং চুরবা য়াই অমসুং মে ৩দগী ৫ ফাওবগী মনুংদা অতৈ মফমশিংদা চুরবা য়াই। নিকোবর ইথৎকী তোখাইবা মফমশিংদা মে ২ অমসুং ৩দা অকনবা নোং চুরবা য়াই। মে ৪ অমসুং ৫দা অন্দমান অমসুং নিকোবর ইথৎকী তোখাইবা মফমশিংদা নোং কন্না অমসুং য়াম্না কন্না চুরবা য়াই।


    ২. নুংশিত্তগী চেকশিনগদবা


    মেগী ১দা বে ওফ বেঙ্গলগী খা-নোংপোক থংবা মাইকৈদা পুংদা কিলোমিতর ৪০দগী ৫০ ফাওবা য়াংবদগীনা পুংদা কিলোমিতর ৬০ ফাওবা ওইগদবা অকনবা নুংশিৎ শিৎলবা য়াই, মেগী ২ অমসুং ৩দনা বে ওফ বেঙ্গলগী খা-নোংপোক অমসুং অন্দমান সীগী খা থংবা মাইকৈদা শিৎলবা য়াই, মে ৪দনা খা থংবা অন্দমান সী অমসুং থংনবা বে ওফ বেঙ্গলগী খা-নোংপোক থংবা মাইকৈদা পুংদা কিলোমিতর ৪৫দগীনা ৫৫ ফাওবা শিৎপদগী পুংদা কিলোমিতর ৬৫ ফাওবা য়াংনা শিৎলবা য়ারি, অমসুং মে ৫দনা খা থংবা অন্দমান সী অমসুং থংনবা বে ওফ বেঙ্গলগী খা-নোংপোক থংবা মাইকৈদা পুংদা কিলোমিতর ৫০দগীনা ৬০ ফাওবা শিৎপদগী পুংদা কিলোমিতর ৭০ ফাওবা য়াংনা শিৎলবা য়ারি।


    ৩. সমুদ্র গী ফিবম


    খা থংবা অন্দমান সী অমসুং থংনবা বে ওফ বেঙ্গলগী খা-নোংপোক থংবদা লৈবা সমুদ্রগী ফিবম অসি মেগী ১দগী ৫, ২০২০গী মনুংসিদা ইথৎ কনবদগী কা হেন্না কল্লবা য়ারি।


    ৪. ঙামীশিংনা চেকশিনগদবা


    বে ওফ বেঙ্গলগী খা-নোংপোক থংবা মাইকৈদা হি হোন্দোক্তনবা চেশিনৱা হায়রি, মে ২ অমসুং ৩দনা খা থংবা অন্দমান সী অমসুং থংনবা বে ওফ বেঙ্গলগী খা-নোংপোক থংবা মাইকৈদা অমসুং ২০২০গী মেগী তাং ৪ অমসুং ৫দনা অন্দমান সী অমসুং থংনবা বে ওফ বেঙ্গলগী খ-নোংপোক থংবা মাইকৈদা হি হোন্দোক্তনবা হায়রি।


    সিস্তেমদা অপদেৎ লাকপশিং য়েংনবগীদমক www.rsmcnewdelhi.imd.gov.in অমসুং www.mausam.imd.gov.in দা চংবীয়ু।


    ****

    
    
    (Release ID: 1620088) Visitor Counter : 9
    
    
      Read this release in: English , Urdu , Hindi , Bengali , Punjabi , Gujarati , Tamil , Telugu