      PIB Headquarters

      কোবিদ-১৯গী মতাংদা নুমিৎ খুদিংগী ফোংবা পি.আই.বি.গী বুলেতিন
      Posted On: 02 MAY 2020 6:29PM by PIB Imphal


      * লৈবাক অসিগী ওইনা অপুনবা কেস ৩৭,৩৩৬কী মনুংদগী ৯৯৫০ ফখিবগা লোইননা কোবিদ-১৯দগী ফগৎলকপগী চাং ২৬.৬৫% য়ৌরে।

      * ঙরাংদগী অনৌবা কোবিদ কেস ২২৯৩ রিপোর্ত তৌরকখ্রে।
      * মে ৪দগী হৌদুনা লোকদাউন চয়োল অনী শাংদোকখ্রে; গ্রীন অমসুং ওরেঞ্জ জোনশিংদা অহেনবা কোম্থোকপা থমখ্রে।
      * মী পুবা ত্রেনগী সর্বিসশিং মে ১৭, ২০২০ ফাওবা শাংথনা অথিংবা থমখ্রে, অতোপ্পা লমগী শিন্মীশিং অমসুং পন্দুনা লৈরিবা মীওই কয়া পুনবগীদমক শ্রামিক স্পেসল ত্রেনশিং চেনবা হৌখ্রে।
      * মহৈগী সেক্তর অমসুং লৌউ-শিংউগী সেক্তরদা লৈরিবা খুদোংচাদবশিং খন্নবা অমসুং শেমদোক-শেমজিন তৌনবা প্রধান মন্ত্রীনা মীফম পাংথোকখ্রে।
      * শ্রী পিয়ুস গোয়ালনা অতোপ্পা লৈবাকশিংদা কোবিদ-১৯ পাক শন্না শন্দোরকা থিংনবদা পুন্না চৎমিন্ননবা আপিল তৌরি।

    ( ম সিদা হৌখিবা পুং ২৪ দা থোকখিবা কো বিদ -১৯গা মরী লৈন বা চেফোংশিং , ফি ল্দ ওফিসশিংদগী ফংবা পাউশিং , অমসুং পি . আই .বি.না লৌখৎপা ফেক্ত চেকশিং য়াওরি )


    হকশেল অমসুং য়াইফ-য়ুম্বাল মন্ত্রালয়দগী কোবিদ-১৯গী ওইবা অনৌবা পাউ


    হৌজিক ফাওবদা, মীওই ৯৯৫০ নাবা ফখ্রে। হৌখিবা পুং ২৪ অসিদা, অনাবা ১০৬১ নাবা ফখ্রে। মসিনা ঐখোয়গী নাবা ফবগী চাং ২৬.৬৫ য়ৌবা ঙম্লে। হৌজিক লৈরিবা কনফার্ম তৌরবা কেস মশীং অসি ৩৭,৩৩৬নি। ঙরাংদগী, ভারত্তা কোবিদ-১৯ কনফার্ম তৌরবা কেস ২২৯৩ হেনগৎলকখ্রে। হকশেল অমসুং য়াইফ-য়ুম্বাক মন্ত্রালয়না পার্সনেল প্রোতেক্তিব ইক্বুইপমেন্ত নিয়ম চুম্না শিজিন্নবগী অহেনবা কাংলোন থোকখ্রে।


    অকুপ্পা ৱারোলগীদমক, https://pib.gov.in/PressReleseDetail.aspx?PRID=1620384


    মে ৪, ২০২০দগী হৌদুনা লোকদাউন চয়োল অনী মখা তানা শাংথখ্রে


    কুপ্না খন্নরবা মতুংদা, অমসুং লৈবাক অসিদা কোবিদ-১৯ লাকশিন্নবা হোৎনবদা লোকদাউন্না পীরিবা কানবশিংসি উরদুনা ভারত সরকারগী য়ুমলৈ-কৈরৈ মন্ত্রালয়না ঙদি জাস্তর মেনেজমেন্ত এক্ত, ২০০৫কী মখাদা, মে ৪, ২০২০দগী হৌদুনা লোকদাউন অসি চয়োল অনী মখা তানা শাংথনবা চেরোল অমা ঙসি থোকখ্রে। য়ুমলৈ-কৈরৈ মন্ত্রালয়না হায়রিবা মতম অসিদা দিস্ত্রিক্তশিংবু মখোয়গী খুদোংথিনীংঙাই ওইবগী চাং য়েংদুনা রেদ (হোৎস্পো ৎ ), গ্রীন অমসুং ওরেঞ্জ জোন হায়না খাইদোক্তুনা অনৌবা কাংলোনগী মখাদা থবক থৌরম পাংথোকপা য়াবা অমসুং য়াদবা লেপনবা চেরোল অমা থোকখ্রে। হায়রিবা কাংলোনশিং অসিদা গ্রীন অমসুং ওরেঞ্জ জোন্দা লৈবা দিস্ত্রিক্তশিংদা অহেনবা কোম্থোকপশিং থমখ্রে।


    অকুপ্পা ৱারোলগীদমক, https://pib.gov.in/PressReleseDetail.aspx?PRID=1620095


    চয়োল অনীগী লোকদাউন মনুংদা ওরেঞ্জ জোনশিংদা মী অমসুং গারী চত্থোক-চৎশিন তৌবগী মতাংদা শেংদোক ৱারোল


    ওরেঞ্জ জোনশিংদা, লৈবাক অসিগী মফম খুদিংদা লৈরিবা অথিংবশিংগী মথক্তা, দিস্ত্রিক্তশিংগী মনুংদা অমসুং দিস্ত্রিক্ত অমদগী অমদা বস চেনবদা অথিংবা থম্লি। অথিংবসিগী মরক্তা অতোপ্পা থবক অনী অমগা কোম্থোকখ্রেঃ

      * তে ক্সী অমসুং কেব এগ্রিগেতরশিং দ্রাইবর অমগা পেসেঞ্জর অনীগা চৎপদা।
      * অয়াবা পীরবা থবকশিংগীদমক মখোং মরি পানবা গারীদা দ্রাইবর থাদনা পেসেঞ্জর অনীদগী হেন্দনা দিস্ত্রিক্ত অমদগী অমদা চত্থোক-চৎশিন তৌবা।

    অকুপ্পা ৱারোলগীদমক, https://pib.gov.in/PressReleseDetail.aspx?PRID=1620360


    পেসেঞ্জর ত্রেন সর্ভিস লেপ্পগী মতম শাংদোক্লে


    কোবিদ-১৯গী মতুং তারকপদা লৌখৎলকপা খোঙথাংগী মখা চত্থরকপা ওইনা ইন্দিয়ন রেলৱেজগী পেসেঞ্জর ত্রেন সর্ভিস খুদিংমক লেপ্পগী মতম মখা তানা অমুক মে ১৭ , ২০২০ ফাওবা শাংদোক্নবা ফীরেপ লৌরে‍। অদুম ওইনমক স্তেৎ লৈঙাকশিংনা মথৌ তাবগী মতুং ইন্না তোঙান তোঙানবা মফমশিংদা পন্দুনা লৈরিবা মাইগ্রেন্ত শিন্মীশিং , লাই খুরুমবা চৎপশিং , মহৈরোয় অমদি অতৈ মীওইশিং পুথোক পুশিন তৌবগী থবক্তি এম.ঐচ.এ.না পীখিবা চৎন-পথাপকী মতুং ইন্না শ্রমিক স্পিসিয়েল ত্রেনশিংনা তৌগনি‍। পোৎ চৈ পুথোক পুশিন তৌবা ত্রেনশিংদি হৌজিক লৈরিবা অসিগুম্না মথৌ অদুম্মক তৌগনি‍।


    প্রধান মন্ত্রী মোদীনা এগ্রিকলচর সেক্তরদা ইনোৎ পীনবা পাম্বৈশিংগী মতাংদা খন্ন-নৈননবা মীফম অমা পাংথোকখ্রে


    প্রধান মন্ত্রী শ্রী নরেন্দ্র মোদীনা এগ্রিকলচর সেক্তরদা ইসুশিং অমসুং দরকার ওইবা রিফোর্মশিংদা খন্ন-নৈননবা মীফম অমা ঙসি পাংথোকখ্রে। এগ্রিকলচর মার্কেতিং , মার্কেতেবল সরপ্লসকী মেনেজমেন্ত , ইন্সতিত্যুস্নেল ক্রেদিৎতা ফার্মরশিংগী এক্সেস অমসুং আইনগী মতিক চাবা শৌগৎপগা লোয়ননা এগ্রিকলচর সেক্তরবু তোঙান-তোঙানবা অথিংবশিংদগী কোমথোকপগী রিফোর্মশিংদা অখন্নবা ৱাফম থমখি। হৌজিক লৈরিবা মার্কেতিং ইকো-সিস্তেমদা স্ত্রেতেজিক ইন্তর্বেন্সনশিং শেম্বা অমসুং রেপিদ এগ্রিকলচরেল দিবেলপমেন্তগা মরী লৈননা মতিক চাবা রিফোর্মশিং পুরকপদা মিৎয়েং থমখি।


    অকুপ্পা ৱারোলগীদমক, https://pib.gov.in/PressReleseDetail.aspx?PRID=1620364


    এজুকেসন সেক্তরদা খন্ননবা প্রধান মন্ত্রী মোদীনা রিভ্যু মীতিং অমা পাংথোকখ্রে


    নেস্নেল এজুকেসন পোলিসী য়াওনা এজুকেসন সেক্তরদা দরকার ওইরিবা থবকশিং অমসুং অহোংবশিংগী মতাংদা কুপ্না খন্ননবা মীফম অমা ঙসি প্রধান মন্ত্রী নরেন্দ্র মোদীনা পাংথোকখ্রে। এজুকেসন সেক্তরদা তেক্নোলোজী শীজিন্নবা অমসুং ওন-লাইন ক্লাসশিং , এজুকেসন পোর্তেল অমসুং অখন্নবা এজুকেসনগী চেন্নেলশিংদা ক্লাসশিংগী থৌরম শন্দোক্তুনা লাইরিক তাকপী-তম্বীবগী থবক হেনগৎহন্নবগী মতাংদা মরুওইনা খন্নখি। অফবা মগুন লৈবা এজুকেসন ফংহন্দুনা , ইলিমেন্তরী এজুকেসনগী মগুন হেনগৎহন্দুনা , লোল কয়াদা মীৎয়েং চংবা অনৌবা নেস্নেল করিকুলম ফ্রেমৱার্ক অমগী খূৎথাংদা , ২১শুবা চহিচাগী লৌশিং কয়া , শান্নবা অমসুং কলা পুনশিনবা , অকোয়বগী ফিবমগী ৱাফমশিংগী মান্নবা এজুকেসন ফংহন্নবা মীফম অদুদা মরুওইনা খন্নখি। ওনলাইন মোদ , তি ভি চেন্নেলশিং , রেদিও , ব্রোর্দকাস্তশিং য়াওনা স্কুল অমসুং অৱাংবা থাকশিংদা তোঙান-তোঙানবা মখলগী লাইরিক তম্বীবগী মওংশিংদা তেক্নোলোজী শীজিন্নবা অমসুং শীজিন্নবা হেনগৎহন্নবগী মতাংদা খন্নখি।


    অকুপ্পা ৱারোলগীদমক, https://pib.gov.in/PressReleseDetail.aspx?PRID=1620208


    গ্রীন, ওরেঞ্জ অমসুং রেদ জোনশিংদা কেসশিং সি.এ.তি.না হীয়রিং চত্থনবা অনৌবা কাংলোন


    অকুপ্পা ৱারোলগীদমক, https://pib.gov.in/PressReleseDetail.aspx?PRID=1620335


    শ্রী পিয়ুস গোয়ালনা ফোরেন মিসনশিংদা করিগুম্বা দীল অদুদা রেসিপ্রোসিতী ঙাক্না চত্তুনা পুন্না কান্নবা ফংমিন্নগদবা ওইরবদি ভারতনা মতম চুপ্পদা থোং হাংদোক্তুনা লৈ হায়না হায়খ্রে


    কমর্স অমসুং ইন্দস্ত্রীগী মন্ত্রী শ্রী পিয়ুস গোয়ালনা করিগুম্বা দীল অদুদা রেসিপ্রোসিতী ঙা ক্না চত্তুনা পুন্না কান্নবা ফংমিন্নগদবা ওইরবদি ভারতনা মতম চুপ্পদা থোং হাংদোক্তুনা লৈ হায়না ফোংদোকখ্রে। নই দিল্লীদা মপাল লৈবাক্কী মিসনশিংগা ৱারী শারদুনা মহাক্না ভারতকা করবার তৌমিন্নবা পাম্বা লৈবাকশিংবু তরাম্না ওকখ্রে। মহাক্না হৌজিক ওইরিবা মতম অসি বাইলেতরেল (নত্ত্রগা মলতিলেতরেল) এগ্রীমেন্তশিংগী লম্বী য়াৎনবগীদমক দিজিতেল ওইনা পাউ ফাওনবগী খ্বাইদগী ফবা মতম্নি হায়না ফোংদোকখ্রে। কোরোনাভাইরস শন্দোক্লিঙৈ মায়োক্তা পুন্না চৎমিন্ননবা মন্ত্রীনা অতোপ্পা লৈবাকশিংদা আপীল তৌখি।


    অকুপ্পা ৱারোলগীদমক, https://pib.gov.in/PressReleseDetail.aspx?PRID=1620129


    দা. হর্স ভর্ধন্না ভিদিও কনফরেন্সিংগী খুথাংদা বিহারদা এ.ই.এস.কী শেম শারিবশিং য়েংশিনখ্রে


    এ.ই.এস.কী মেনেজমেন্তকীদমক বিহারদা কেন্দ্র সরকারনা অরৈবা মতেং পাংগনি হায়বগী থাজবা পীরদুনা দা. হর্স ভর্ধন্না এ.ই.এস.কী কেসশিং নাথৈরোইদবনি অমসুং কোবিদকী মতম অসিদা লাকশিন্নবা ফোংদোকখ্রে।


    অকুপ্পা ৱারোলগীদমক, https://pib.gov.in/PressReleseDetail.aspx?PRID=1620153


    মথৌ নীংথিনা তৌনবা অমসুং অশোই-অঙাম য়াওদনবগীদমক, ইন্দিয়ন রেলৱেজকী মনীংদা লৈরিবা লান্মীশিংনা মতম কুইনা লোইশিন্দনা লৈরিবা মরুওইবা মেন্তিনেন্সকী থবকশিং লোকদাউন মনুংদা পাংথোকখ্রে


    ইন্দিয়ন রালৱেজকী মনীংদা লৈরিবা লান্মীশিংনা য়ার্দ মোদেলিং, সিজর ক্রোসওবর নৌনা শিন্দোকপা, থোংশিং শেম্বগী মতম কুইনা তৌরুদনা লৈরকপা থবকশিং লোকদাউন মনুংদা পাংথোকখ্রে। তঙাইদবা চীথি পুবা অমসুং মাল পুবা ত্রেনশিংনা সপ্লাই চেন কাইহন্দনা থম্বগী মথক্তা কোবিদ-১৯না মরম ওইদুনা মী পুবা ত্রেনশিং মথৌ তৌবদা অথিংবা থম্লিঙৈ চৈরক্তা ইন্দিয়ন রেলৱেজনা মতম কুইনগী মমাংদগী তৌদনা লৈরকপা মেন্তিনেন্সকী থবকশিং পাংথোকখ্রে।


    অকুপ্পা ৱারোলগীদমক, https://pib.gov.in/PressReleseDetail.aspx?PRID=1620334


    কোরোনা লান্মীশিংবু ফ্রন্তলাইন লান্মীশিংনা ইকাই খুম্নবা উৎখ্রে অমসুং লান্থেং অসিদা মখা তানা মতেং পাংখিগনি হায়না ৱাশকখ্রে


    দিল্লীদা ঙসি জেনরেল বিপিন রাৱত, সি.দি.এস. অমসুং চীফ ওফ আর্মী স্তাফ জেনরেল এম.এম.নারাবনে, চীফ ওফ নেবেল স্তাফ এদমিরেল করম্বির সিংহ, চীফ ওফ এয়র স্তাফ এয়র চীফ মার্সল আর.কে.এস. ভাউদৌরিয়াগা লোইননা ৱা ঙাংখিবা পাউগী মীফম অমদা কোরোনা লান্মীশিংনা হোৎনরিবশিংবু শিংথাখ্রে অমসুং লাক্কদৌরিবা নুমিৎশিং অসিদসু ফ্রান্তলাইন্দা লৈরিবা লান্মীশিংনা মতেং পাংখিগনি হায়না ৱাশকখ্রে।


    অকুপ্পা ৱারোলগীদমক, https://pib.gov.in/PressReleseDetail.aspx?PRID=1620210


    কোবিদ-১৯ লান্মীশিং লৈবাক অসিনা থাগৎপা ফোংদোকপদা ইন্দিয়ন কোস্ত গার্দসু শরুক য়াগনি


    'ভারতনা কোবিদ-১৯ লান্মীশিংবু থাগৎচরি' খোংথাংদা আই.সি.জি.সু জহাজশিং মৈ ঙালহন্দুনা অমসুং কোরোনাগী অনাবা লায়েংলিবা হোস্পিতালশিংদা লৈ চাইথদুনা থৌনা ফনা শরুক য়াগদৌরি। অন্দমান অমসুং নিকোবার ইথৎ অমসুং লক্সদ্বীপ অমসুং মিনিকোই ইথৎকী মনুং হঞ্জিনবা জগাশিং য়াওনা লৈবাক অসিগী শমুদ্র খোংবালগী লম ২৫দা মে ৩, ২০২০দা জহাজশিং মৈ ঙালহন্দুনা কোবিদ-১৯ লান্মীশিংবু থাগৎপা ফোংদোক্কনি। মসিগী মথক্তা, আই.সি.জি.গী হেলিকোপ্তরনা মফম মঙাদা লৈবা কোবিদ-১৯ হোস্পিতালশিংগী মথক্তা লৈ চাইথগদৌরি।


    অকুপ্পা ৱারোলগীদমক, https://pib.gov.in/PressReleseDetail.aspx?PRID=1620418


    প্রধান মন্ত্রী শ্রী নরেন্দ্র মোদী অমসুং থাইলেন্দগী প্রধান মন্ত্রী হিজ এক্সিলেন্সী জেনরেল (থবক্তগী পোৎথারবা) প্রয়ুৎ চান-ও-চাগা তেলিফোন্দা ৱারী শানখ্রে


    প্রধান মন্ত্রী শ্রী নরেন্দ্র মোদীনা ঙসি থাইলেন্দগী প্রধান মন্ত্রী হিজ এক্সিলেন্সী জেনরেল (থবক্তগী পোৎথারবা) প্রয়ুৎ চান-ও-চাগা লোয়ননা তেলিফোন্দা ৱারী শানখ্রে। লুচিংবা অনিনা কোবিদ-১৯ লাইচৎ থেংননবা মখোয়-মখোয়গী মরী লৈনবা লৈবাকশিংনা লৌখৎলিবা খোঙথাংশিংদা ই-পাউ পীনখি।


    অকুপ্পা ৱারোলগীদমক, https://pib.gov.in/PressReleseDetail.aspx?PRID=1620208


    কোবিদ-১৯গা লান্থেংনরিবা অসিদা মতেং পাংনবা লাইফলাইন উরানগী ফ্লাইৎ ৪২২ পাইখ্রে


    এয়র ইন্দিয়া , এল্লাইএন্স এয়র , আই.এ.এফ. অমসুং লন্নাইগী কেরিয়র কয়ানা লাইফলাইন উরানগী মখাদা ফ্লাইৎ ৪২২ পাইখ্রে। ফ্লাইৎশিং অসিগী মনুংদগী ২৪৪দি এয়র ইন্দিয়া অমসুং এল্লাইএন্স এয়রনা পাইখি। ঙসি ফাওবদা পুখীবা কার্গো অসি তন ৭৯০.২২ ওইদুনা ঙসি ফাওবদা পাইখিবা নোংথক লম্বীগী অরাপ্পা অসি পুন্না কিলোমীতর ৪ ,১৩,৫৩৮ হেল্লে। ‘ লাইফলাইন উরান ’ ফ্লাইৎশিং অসি ভারতনা কোবিদ-১৯গা লান্থেংনরিবা অসিদা লৈবাক অসিগী মনুং হঞ্জিনবা মফমশিংদা চংদবা য়াদ্রবা মেদিকেলগী কার্গোশিং পুথোক পুশিন তৌননবা এম.ও.সি.এ.না দোমেস্তিক সেক্তরদা চলাইদুনা মতেং পাংলি।


    অকুপ্পা ৱারোলগীদমক, https://pib.gov.in/PressReleseDetail.aspx?PRID=1620368


    কোবিদ-১৯গী মরম ওইরক্লিবা ফিবম্না মাইনর ফোরেস্ত প্রদ্যুস ৪৯গী মিনিমম সপোর্ত প্রাইস


    উমংদগী তাংদুনা হিংবা ত্রাইবেলশিংগী পুন্সি মহিংদা ইথিল পীগদবা য়াম্না মরুওইবা চেরোল অমদা, সরকারনা মাইনর ফোরেস্ত প্রদ্যুস (এম.এফ.পি.) ৪৯গী মিনিমম সপোর্ত প্রাইস নৌনা লেপখ্রে।


    অকুপ্পা ৱারোলগীদমক, https://pib.gov.in/PressReleseDetail.aspx?PRID=1620100


    পি . আই .বি. ফিল্দ ওফিসশিং দ গী ফংবা পাউ

      * চন্দিগর : চান্দিগর এদমিনিস্ত্রেসন্না পন্দুনা লৈরিবা মাইগ্রেন্ত, মহৈরোই, লমকৈবা মীনচিংবশিংগী মিং চন্নবা পোর্তেল অমা শেমখ্রে। হায়রিবসি চান্দিগর এদমিনিস্ত্রেসনগী ৱেবসাইত http://Chandigarh.gov.in নত্ত্রগা http://admser.chd.nic.in/migrant তা চংদুনা শিজিন্নবা য়াগনি। পন্দুনা লৈরিবা মীওই অমনা মখোয়গী তঙাইফদবশিং মেনশিন্দুনা মখোয়গী মোবাইল ফোন্দা ও.তি.পি. অমা লাক্লবা মতুংদা থাজিনবা য়াগনি। মসি নত্তবা অতোপ্পা অমনা, করিগুম্বা মীওই অমনা হায়রিবসি তৌবা ঙমদবা তারবসু, মখোয়গী খুদোংচানবগীদমক, এদমিনিস্ত্রেসন অসিগী কোল সেন্তরগী হেল্পলাইন নম্বর 1800-180-2067 দা ফোন তৌদুনা মখোয়গী অকুপ্পশিংদু ফোনগী খুথাংদা (অয়ুক পুং ৮.০০দগীনা নুংথিল পুং ৮.০০ ফাওবদা) নুমিৎ খুদিংগী পীশিনবা য়াগনি। পি.এম.জি.কে.এ.ৱাই.কে.গী মখাদা ইমুং ৫০,৫০০তা গেহু অমসুং হৱাই-চেঙৱাই ফংহনখ্রে, মসিনা ফংবা য়ারবা মীওই ৮০%দা য়ু.তি. অমা ওইরিবা চান্দিগরদা ফংহন্নবা পান্দম থমখিবদু য়ৌরে।
      * পঞ্জাব : কোবিদ লাইচৎ শন্দোক্লিব্রা হায়বা য়েংশিন্নবা, পঞ্জাব সরকারনা ইজরেলদগী তেক্নোলোজি অমসুং এক্সপর্তাইজশিংগী মতেং লৌনবা হায়জখ্রে। হায়রিবসিগী মতাংদা 'ইনবেস্ত পঞ্জাব'না ভারত্তা লৈবা এম্বেসিগা মরুওইবা ৱেবিনার অমা পাংথোকখ্রে, মসিদা কোবিদ-১৯ শন্দোরকপদা ইজরেলনা লাকশিন্নবা হোৎনবদা শিজিন্নখিবা তেক্নোলোজিশিংদা মীৎয়েং থমখি। পঞ্জাব সরকারনা পেত্রোল পম্প মেনেজরশিং/ওপরেতরশিংদা তঙাইফদবা স্তাফশিংদমক অকক্নবা মতম খাইদোক্তুনা স্তাফ পুনশিন্না থিংনবা হায়খ্রে।
      * হ রিয়া নাঃ হরিয়ানা সরকারনা অর্বান লোকেল বোদিশিং অমসুং হকশেলগী বিভাগকা পুন্দুনা কোবিদ-১৯ লোকদাউন মনুংদা রাজ্য অসিদা লৈরিবা ম্যুনিসিপালিতি ৮৭তা তঙাইফদবা পোৎলমশিং পীনবা থৌরাং তৌরি। ম্যুনিসিপালিতিশিং অসিনা য়ুম্থোং খুদিংগী চত্তুনা ফত্তবা খোম্বগী থবক ১০০ পর্সেন্ত পাইখৎনবা অমসুং স্তাফশিংনা সোসিএল দিস্তেন্সিং মতীক চানা ইন্নবা থবক চত্থরি। কোবিদ-১৯না মরম ওইদুনা লোল্লুরবা হরিয়ানাদা লৈবা ইন্দস্ত্রীগী য়ুনিতশিং অমসুং মসিগী শিন্মীশিংদা থেংনরিবা শেলথুমগী অৱাবশিং কোক্ননবা হরিয়ানা সরকারনা "হরিয়ানা এম.এস.এম.ই. রিভাইবেল ইন্তরেস্ত বেনিফিত স্কিম" হৌদোকখ্রে। মসিনা এম.এস.এম.ই. য়ুনিতশিংনা মখোয়গী পার্মনেন্ত/কন্ত্রেক শিন্মীশিংদা খুৎশুমল পীবা ঙম্নবা অমসুং অতোপ্পা অহেনবা শেল চংবশিং থেংননবা শেলগী মতেং পীগদৌরি।
          + হিমাচল প্রদেশঃ মুখ্য মন্ত্রীনা মধুয়াস্তিয়াদি কাসে (কাদা) হায়বা রাজ্যগী আয়ুর্বেদ বিভাগনা পুথোকপা কোবিদ-১৯ মনুংদা হকচাং কনখৎনবা আয়ুর্বেদগী হিদাক অমা মীয়ামদা খুদোল তমখ্রে। হায়রিবা আয়ুর্বেদগী পোত্থোক অসিনা হকচাং মপাঙ্গল কনখৎহনগনি অমসুং হায়রিবসি কোরোনা লান্মীশিং, হায়বদি দোক্তর, পেরামেদিকেল স্তাফশিং, পুলিস, অহল ওইরবা মীওইশিং অমসুং কোরোনা থেংনরিবা মীওই পুম্নমক্তা লেম্না ফংহনগনি। দিপুতি কমিস্নর, সুপরিন্তেন্দেন্ত ওফ পুলিস অমসুং চীফ মেদিকেল স্তাফশিংগা ভিদিও কনফরেন্স অমা পাংথোক্লদুনা মুখ্য মন্ত্রীনা হায়খি, অতোপ্পা রাজ্যশিংদগী হিমাচল প্রদেশতা চংলকপা মীওইশিংদা এক্তিব ওইবা কেস থিনবগী কেম্পেন অমা পাংথোক্কনি অমসুং হায়রিবা মীওইশিং অসি ক্বারেন্তিন তৌদুনা থমগনি।
      * কেরলাঃ রাজ্য অসিদা মীয়াম পুন্দুনা লোকদাউনগী কাংলোন থুগাইরক্কনি কিবদগী য়ুগী দুকানশিং হাংদনবা সরকারনা লাউথোকখ্রে।গ্রীন জোনশিংদা বস চেল্লোই। কেন্দ্রগী পাউতাক মখাদা রাজ্য অসিগী কোবিদ জোনশিং লেপথোক্কনি। মাইগ্রেন্ত লেবরশিং লৌথোকলুনবগীদমক খাম্লোইদবা ত্রেন ৫ রাঞ্চি, ভুবনেস্বর অমসুং পত্নাগীদমক কেরলাদগী তাখ্রে। কেরলা মচা ৩, গল্ফতা কোবিদ-১৯ না মরম ওইদুনা লৈখিদ্রে, মসিনা অপুনবা মপান্দা লৈখিদবা মশীং ৭০ শুখ্রে। অপুনবা কনফার্ম তৌরবা কেস মশীং ৪৯৭ য়ৌরে অমসুং এক্তিব কেস ১০২ ওইরে।
      * তমিল নাদুঃ চেনাইনা হৌজিকসু তামিল নাদুগী হোৎস্পোত ওইরি, ঙরাং অনৌবা কেস মশীং ১৭৬ হাপকৎলে, মরকসিদা রাজ্য অসিগী কোবিদ-১৯ মশীং অসি ২,৫২৬ ওইরে। রাজ্য সরকারনা সেনিয়র আই.এ.এস. ওফিসর জে. রাধাকৃষ্ণনবু চেনাইদা মীৎয়েং থম্নবা স্পেসল নোদাল ওফিসর ওইনা হাপখ্রে। ব্লদ কেন্সরগীদমক চেনাইগী এম.এম.সি. হোস্পিতালদা লাইয়েংদুনা লৈরকখিবা নুপা অমা কোবিদ-১৯ পোজিতিব ওইরে। মেত্রোগী ঈশিং তেস্ত তৌবদা চেনাইদগী খোমগৎলকপা সিৱেজকী ঈশিংদা ভাইরেল আর.এন.এ. য়াওবা থেংনরে। চেনাইদগী লাকপা কেস মশীং ১০৮২গা লোইননা এক্তিব কেস ১১৮৩ য়ৌরে।
      * কর্নাতকাঃ ঙসি অনৌবা কেস ৯ কনফার্ম তৌরে। তুমুর অমসুং বিজয়াপুরাদা অনি-অনি, বেলাগাবি, বেঙ্গলুরু, চিকাবলাপুর, বিদার, বাগাল্কোত্তা অমমম। ঙসি অহুম লৈখিদ্রে; দবঙ্গেরে, বিদার অমসুং বেঙ্গলুরুদা অমমম। মীওই ২৫৫ দিসচার্জ তৌখ্রে। অপুনবা কেস মশীং: ৫৯৮। মীওই ২৫৫ দিসচার্জ তৌখ্রে। লৈখিদ্রবা মশীং ২৫ য়ৌরে।
      * আন্ধ্র প্রদেশঃ রাজ্য অসিদা অনৌবা কোবিদ তেস্ত তৌনবা লেব অনী হাপখ্রে; শ্রীকাকুলম অমসুং প্রকাসম জিল্লাদা অমমম্নি; রাজ্য অসিদা লৈরিবা অপুনবা লেব মশীং অসি ১০ শুরে। গুজরাত্তগী অন্ধ্র য়ৌরখ্রবা পন্দনা লৈরম্বা ঙামীশিং তেস্ত তৌগনি অমসুং তেস্ত তৌবদা নেগেতিব ওইবা মীওইশিং খক্তমক ময়ুমদা থাগনি। পুং ২৪ অসিদা অনৌবা কেস ৬২, দিসচার্জ তৌখ্রবা ৩৮। অপুনবা কেসনা ১৫২৫ ওইরে। এক্তিব কেসঃ ১০৫১, লাইয়েংদুনা ফখ্রবাঃ ৪৪১, লৈখিদ্রবাঃ ৩৩। পোজিতিব কেসতা মাং থারিবা কিস্ত্রিক্তশিং: কুরনুল (৪৩৬), গুন্তুর (৩০৮), কৃষ্ণ (২৫৮), নেলোর (৯০), চিত্তুর (৮০)।
      * তেলঙ্গানাঃ রাজ্য সরকারনা কেন্দ্র সরকারদগী হকথেংননা অপীকপা অমসুং ময়াই ওইবা ইন্তর্প্রাইজেসশিং কন্নবা শেলগী তেংবাং পীবীনবা হায়জখ্রে। পন্দুনা লৈরিবা মাইগ্রেন্ত শিন্মীশিংবু য়ুম তম্না লাকহন্নবা হোৎনবা অমসুং তোঙান-তোঙানবা ইন্দস্ত্রীশিং লোকদাউনগী কাংলোনশিং কোম্থোক্তুনা তপ্না-তপ্না হাংদোক্তুনা রাজ্য অসি মহোশাগী ফিবমদা পুরক্লি। হৌজিক ফাওবদা লৈরিবা পোজিতিব কেসঃ ১০৪৪, এক্তিব কেস ৫৫২, নাবা ফরবা ৪৬৪, লৈখিদ্রবা অপুনবা মশীং ২৮।
      * অরুনাচল প্রদেশঃ পি.পি.ই. কিৎ, ভি.তি.এম. কিৎ অমসুং হিদাক লাংথকশিং পুদুনা দিল্লীদগী গৌহাতিফাওবা কোবিদ-১৯ থেংননবা য়ৌরকখ্রে হায়না মুখ্য মন্ত্রীনা ফোংদোরক্লি।
      * অসমঃ মুখ্য মন্ত্রী সরবানন্দ সোনোৱালনা পাউগী মীওইশিংবু কোবিদ-১৯ শন্দোকপগী শিবা কিদনা সমাজতা পীবীবগীদমক থাগৎপা ফোংদোরক্লি।
      * মনিপুরঃ সি.আর.পি.এফ. ফিল্দ বতালিয়ন্না হৌজিক ফাওবদা মীওই ১৫,৮৪০দা প্রোতেক্সন গিয়র (গ্লোব, মাস্ক অমসুং পি.পি.ই.শিং) পীখ্রে; মীওই ৯,১৮৭দা সেনিতাইজর, সাপোন, অমসুং অতোপ্পা সেনিতরি আইতেমশিং য়েন্থোকখ্রে; মীওই ৮,৪৩০দা চানবা পোৎলম, রাসন অমসুং কন্দিমেন্তশিং য়েন্থোকখ্রে।
      * মেঘালয়ঃ আই.এ.এফ. হেলিকোপ্তরশিংনা হয়েং অয়ুক পুং ১০ : ৩০দা সিবিল হোস্পিতালদা লৈ চাইথদুনা কোরোনা লান্মীশিংদা ইকাই খুম্নবা উৎকদৌরি।
      * নাগালেন্দঃ দিস্ত্রিক্ত হোস্পিতাল মকোকচুংদা কোবিদ-১৯ সেম্পল অহানবগী ওইনা স্ক্রিনিং তৌনবা হকশেল মন্ত্রীনা ত্রুনেত মেচিন হৌদোকখ্রে।
      * সিক্কিমঃ মুখ্য মন্ত্রীনা রাজ্য অসিদা মশাগী ওইবা বি.এস.এন.এল. কন্ত্রোল সেন্তর হাংজদুনা মনুং হঞ্জিনবা মফমশিং পাউ ফাউননবা অমসুং সিস্তেমেতিক ওইনা চাউখৎনবা হায়খ্রে।
      * ত্রিপুরাঃ রাজ্য অসিদা অপুনবা কোবিদ-১৯ কেস ৪ লৈরে; ২ দিসচার্জ তৌখ্রে, এক্তিব কেস ২ লৈরি।
          + মহারাস্ত্রাঃ মহারাস্ত্র দা নোংমদা কোবিদ-১৯গী পোজিতিব ওইবা কেস ১,০০ ৩ রিপোর্ত তৌরি, মসিদগী মুম্বাই খক্তনা ৭৪১ ওইরি । রাজ্য অসিদা মীওই ২ ৬ অমসু শিরক্তুনা অপুনবা শিবগী মশীং অসি ৪ ৮৫ য়ৌরে। মহারাস্ত্রদা লৈবা অপুনবা পোজিতিব কেস অসি ১১,৫০৬ ওইরে। অপুনবা রিপোর্ত তৌরবা কেসনা ৭,৬২৫নি। মশক থোকপা খোংথাং অমা ওইনা মহারাস্ত্র সরকারনা জ্যোতিবা ফুলে জন য়োজনা, হায়বা লাইরবশিংগী ইন্সুরেন্স স্কিম অসিনা মীওই খুদিংমক্তা রাসন কার্দ অমসুং দোমিসাইল সর্তিফিকেল ফংহল্লগনি। মসিনা, অয়াবা পীরবা হোস্পিতাল ৯০০তা ১০০০ লক লাইয়েংবদা চহী খুদিংগী লাখ ১.৫ কী খুদোংচাবা ফংগদৌরি।
      * গুজরাতঃ মীওই ৩০২ নৌনা গুজরাত্তা পোজিতিব ওইবগা লোইননা, রাজ্য অসিদা লৈরিবা কোবিদ-১৯ পোজিতিব ওইরবা অনাবগী মশীং অসি হৌজিকফাওবদা ৪,৭২১ য়ৌখ্রে। মসিগী মনুংদগী, ৭৩৫না নাবা ফখ্রে অমসুং ২৩৬না লৈখিদ্রে। হেনগৎলক্লিবা মশীং অসিনা গুজরাতকী দিস্ত্রিক্ত মাপন, অহ্মেদবাদ, সুরত, বাদোদারা অমসুং গান্ধিনাগর য়াওনা রেদ জোন্দা থমখ্রে।
      * রাজস্থানঃ থাংজগী অয়ুক্তা পোজিতিব কেস ১২ অমগা হেঞ্জিল্লকপনা রাজস্থান্দা হৌজিক অপুনবা কোবিদ-১৯ পজিতিব কেস ২,৬৭৮ য়ৌখ্রে। মসিগী মনুংদগী মীওই ১১১৬দি নাবা ফখ্রে অমসুং তম্থিরবা লাইনা অসিগা কন্না লেন্থেংনরবা মতুংদা মীওই ৬৫না পুন্সি লোমখি।
      * মধ্য প্রদেশঃ অনৌবা কেস ৯০ হাপচিল্লকপগা লোইননা, মধ্য প্রদেশতা হৌজিক কোবিদ ১৯ কেস মশীং অসি ২,৬৭৮ য়ৌরে। মসিগী মনুংদগী ৫২৪ অমনা নাবা ফখ্রে অমসুং ১৪৫না লৈখিদ্রে।
      * ছতিশগরঃ হৌজিক ফাওবদা ছতিশগরদা কোবিদ-১৯ কেস ৭ খক্তমক লৈরি। হান্না কেস ৪৩ লৈরম্বদগী ৩৬ নাবা ফখ্রে।
      * গোৱাঃ হান্না পুন্না কেস ৭ লৈরম্বা গোৱা হৌজিক কোবিদ-১৯ নাবা অমত্তা লৈত্রে।

    পি.আই.বি.গী ফেক্তচেক


    ****

    
    
    (Release ID: 1620524) Visitor Counter : 15
    
    
      Read this release in: English , Urdu , Hindi , Marathi , Assamese , Bengali , Punjabi , Gujarati , Tamil , Telugu , Kannada , Malayalam
    
    
    

*