      PIB Headquarters

      কোবিদ-১৯গী মতাংদা নুমিৎ খুদিংগী ফোংবা পি.আই.বি.গী বুলেতিন
      Posted On: 26 MAY 2020 6:36PM by PIB Imphal


    ( মসিদা হৌখিবা পুং ২৪ দা থোকখিবা কোবিদ - ১৯গা মরী লৈনবা চেফোংশিং , ফিল্দ ওফিসশিংদগী ফংবা পাউশিং , অমসুং পি . আই . বি . না লৌখৎপা ফেক্ত চেকশিং য়াওরি )

      * লৈবাক অসিদা ফগৎলকপগী চাং হেনগৎলক্লি অমসুং হৌজিক ৪১.৬১% ওইরি। হৌজিক ফাওবদা মীওই ৬০,৪৯০ অনাবা ফগৎখ্রে/লায়েংদুনা দিচার্জ তৌখ্রে
      * ভারতনা নোংমদা কোবিদ-১৯গী সেম্পল লাখ ১.১রোম তেস্ত তৌরি।
      * কেন্দ্রগী হেলথ সেক্রেতরীনা মাইগ্রেন্ত ৱাকরশিং হল্লকপনা মরম ওইরগা কোবিদ-১৯ কেস মশীং ৱাংখৎলক্লিবা স্তেৎ ৫গা পুন্না ৱারি শানখ্র
      * পেসেঞ্জর লাক্ষ ৪৪ হেন্না মখোয়-মখোয়গী স্তেৎ তান্না “শ্রমিক স্পিসিএল” ত্রেন ৩২৭৪ না পুখ্রে; ঙসি চেল্লিবা ত্রেনশিং অদু থোইদোক্না মী চিনবগী অৱাবা মায়োক্নখিদে।

    · তুরিজম মন্ত্রালয়না হোতেলশিং & অতোপ্পা একোমোদেসন য়ুনিৎশিং এপ্রুবেল/ক্লসিফিকেসনশিং তৌবগী ভেলিদিতী মতম শাংদোকখ্রে।


    হকশেল অমসুং য়াইফ-য়ুম্বাল মন্ত্রালয়দগী কোবিদ-১৯ খ্বাইদগী নৌবা পাউ ;


    হৌজিক ভারতনা নোংমদা সেম্পল লাখ ১.১ চাংয়েং তৌবা ঙম্লি । লেব, সিফ, আর তি-পি সি আর মেছিনশিং অমসুং মী মশিং হেনগৎহনবগী চাংয়েং তৌবা হেনগৎলকপনি । হৌজিক ভারত্তা কোবিদ-১৯ চাংয়েং তৌনবা অপুনবা লেব ৬১২ লৈরি, মসিগী মনুংদা লেব ৪৩০না আই সি এম আরগী অমসুং লেব ১৮২না লনাইগীনি । লৈবাক অসিনা শাজবা আরতি-পি সি আর কিতশিং, ভি তি এম, শ্বাব অমসুং আর এন এ এক্সত্রেক্সন কিতশিং মশক খঙলে অমসুং হৌখিবা থা খরা অসিদা মখোয় পুথোকপা হৌরে ।


    লৈবাক অসিগী অনাবা ফবগী চাং ফিবম ফগৎলক্লি অমসুং হৌজিক চাদা ৪১.৬১দা লৈরি । হৌজিক ফাওবদা মীওই ৬০,৪৯০ কোবিদ-১৯দগী অনাবা ফরে । লৈবাক অসিদা শিবগী চাদা চাদা ৩.৩০(এপ্রিল ১৫ ফাওবদা) লৈরম্বদগী হৌজিক চাদা ২.৮৭দা হন্থরক্তুনা মালেমদা খ্বাইদগী নেম্বা লৈবাকশিংগী মরক্তা য়াওরে । হৌজিক মালেমগী ওইনা শিবগী চাং অসি চাদা ৬.৪৫নি ।মীওই লাখ ১দা শিবগী চাং নৈনবদা মালেমগী ওইনা মীওই লাখ ১দা মীওই ৪.৪ শিবদা ভারতকী ওইনা মীওই লাখ ১দা মীওই ০.৩ শিদুনা খ্বাইদগী নেম্বা লৈবাকশিংগী মরক্তা য়াওরে । অপুনবা মীওই লাখ ১দা শিবগী চাং অমসুং কেস ফেতালিতি রেত অনিমক য়েংনবদা ভারত য়াম্না নেম্লি ।


    For details: https://pib.gov.in/PressReleseDetail.aspx?PRID=1626926


    হেলথ সেক্রেতরী মাইগ্রেন্ত ৱাকরশিং হল্লকপগী মশীং ৱাংখৎলক্লিবা স্তেৎ ৫গা পুন্না ৱারি শানখ্রে


    শ্রীমতি প্রীতি সুদান, হেলথ সেক্রেতরীনা ঙসি অৱাংবা থাক্কী য়েংশিন মীফম অমা চিফ সেক্রেতরীশিং, হেলথ সেক্রেতরীশিং, অমসুং উত্তর প্রদেশ, বিহার, ঝারখন্দ, ছত্তিশগর অমসুং মধ্য প্রদেশকী এন.ঐচ.এম দিরেক্তরশিংগা লোয়ননা পাংথোকখ্রে। হায়রিবা স্তেৎশিং অসিদা লোকদাউনগী চৎনা কাঙলোনশিং হৌখিবা চয়োল অহুম অসিদা কোমথোকখিবা অমসুং স্তেৎ অমদগী অমদা চৎথোক-চৎশিন য়াহল্লকপনা মরম ওইদুনা কোবিদ-১৯গী কেস মশীং ৱাংখৎপা থেংনরে। স্তেৎশিংদা ক্বারন্তিন সেন্তরশিং, আই.সি.য়ু./ভেন্তিলেতর/ওক্সিজেন বেদ অসিনচিংবা য়াওনা হোস্পিতালশিং অসিদা হৌজিক লৈরিবা হেলথকী ইনফ্রাস্তর্কচর পীথদুনা মীৎয়েং চংবা মথৌ তাই হায়না নৌহৌন্না খঙহনখি অমসুং মখোয়বু লাক্লিবা থা অনি অসিগীদমক শেম-শাবা হেনগৎহনবা মথৌ তাই হায়না ফোঙদোকখি। কোবিদ নত্তবা তঙাই ফদবা হেলথ সর্ভিসশিং তি.বি., লেপ্রোসি, সি.ও.পি.দি., লৌনগনদবা লাইনা হাইপরতেন্সন, দাইবেতিস, এক্সিদেন্তনা মরম ওইরগা থোকহনবা অশোকপা অমসুং ত্রোমাগী লায়েং মখা চৎথদুনা অসিগুম্বা তঙাই ফদবা হেলথ প্রোগ্রামশিংগীদমক স্তেৎশিংদা অথুবদা মীৎয়েং চংনবা খঙহনখি।


    অকুপ্পা ৱারোলগীদমক: https://pib.gov.in/PressReleseDetail.aspx?PRID=1626886


    ইন্দিয়ন রেলৱেজনা লৈবাক অসিদা “শ্রমিক স্পিসিএল” ত্রেন ৩২৭৪ মথৌ তৌহনখ্রে অমসুং ত্রেনশিংনা পেসেঞ্জর লাক্ষ ৪৪ হেন্না মখোয়-মখোয়গী স্তেৎ তান্না থাখ্রে


    মে ২৫, ২০২০ ফাওবদা লৈবাক অসিদা পুন্না “শ্রমিক স্পিসিএল” ত্রেন ৩২৭৪ না লৈবাক শিনবা থুংনা তোঙান-তোঙানবা স্তেৎশিংদা মথৌ তৌহনখ্রে। “শ্রমিক স্পিসিএল” ত্রেনশিংদা পেসেঞ্জর লাক্ষ ৪৪ হেন্না মাগী-মাগী স্তেৎ য়ৌখ্রে। ২৫.০৫.২০২০ ফাওবদা শ্রমিক স্পীসিএল ত্রেনশিংনা পেসেঞ্জর লাক্ষ ২.৮ হোনখ্রে। আই.আর.তি.সি.না তোংলিবা মাইগ্রেন্তশিংদা চানবা চীঞ্জাক লাক্ষ ৭৪ অমসুং ঈশিং বোতল ক্রোর ১ হেন্না লেম্না য়েন্থোকখ্রে।
    ঙসি চেল্লিবা ত্রেনশিং অদু থোইদোক্না মী চিনবগী অৱাবা মায়োক্নখিদে।


    অকুপ্পা ৱারোলগীদমক: https://pib.gov.in/PressReleseDetail.aspx?PRID=1626922


    ইন্দিয়ন রেলৱেজনা মে ২৫, ২০২০ (পুং ১০:০০) ফাওবদা “শ্রমিক স্পিসিএল” ত্রেন ৩০৬০ লৈবাক শিনবা থুংনা চেনখ্রে অমদি নুমিৎ ২৫নিসিদা “শ্রমিক স্পিসিএল” ত্রেনশিংদা পেসেঞ্জর লাখ ৪০গী মথক্তা মখোয় মখোয়গী ময়ুম স্তেৎতা থিনখ্রে


    মে ২৫, ২০২০ (পুং ১০:০০) ফাওবদা লৈবাক শিনবা থুংনা তোঙান তোঙানবা স্তেৎ কয়াদগী “শ্রমিক স্পিসিএল” ত্রেন পুন্না ৩০৬০ মথৌ তৌহনখ্রে‍। হায়রিবা “শ্রমিক স্পিসিএল” ত্রেনশিং অসিনা পেসেঞ্জর লাখ ৪০ হেনববু মখোয় মখোয়গী পন্থুংফমদা য়ৌহনখ্রে‍। রেল লম্বী চিনবগী ফীভম মে ২৩/২৪দা থোকখিবা অদু লোইশিনখ্রে‍। চিনবগী ফীভম অদু বিহার অমদি উত্তর প্রদেশকী লম্বীদা রেল ত্রাফিক্কী শরুক অহুম থোকপগী অনি হেন্না থোক্লকপা অমদি স্তেৎ ওথোরিতীশিংনা তৌফম থোকপা তর্মিনেলগী ক্লিয়রেন্স হকশেলগী চৎন-কাংলোননা মরম ওইদুনা থেংথনা পীরকপনা মরম ওইদুনা থোকখিবনি‍। ৱাফম অসি স্তেৎ লৈঙাকশিংগা পুন্না খন্নমিন্নদুনা অমদি খোঙচৎশিং অদুগী অতোপ্পা শীজিন্নবা য়াবা লম্বীশিং থিদোক্তুনা লোইশিনখ্রে‍।


    অকুপ্পা ৱারোলগীদমক: https://pib.gov.in/PressReleseDetail.aspx?PRID=1626773


    তুরিজম মন্ত্রালয়না হোতেলশিং & অতোপ্পা একোমোদেসন য়ুনিৎশিং এপ্রুবেল/ক্লসিফিকেসনশিং তৌবগী ভেলিদিতী মতম জুন ৩০, ২০২০ ফাওবা শাংদোকখ্রে।


    তুরিজম মন্ত্রালয়না তোঙান-তোঙানবা কাংলুপকী লমকোইবশিংগী পাম্লিবা স্তেনদর্দশিং অদু চান্নহন্ননবা হোতেলশিং স্তার রেতিং সিস্তেমগী মখাদা খাইদোকখ্রে। ক্লাসিফিকেসন/সর্তিফিকেসন অসি চহী মঙাগী মতম ফাওবা চৎনগনি। হৌজিক লৈরিবা ফীভম অসি য়েংলগা, প্রোজেক্ত এপ্রুবেলশিং/রিএপ্রুবেলশিং অমসুং ক্লাসিফিকেসন/রিক্লাসিফিকেসনগী মতম লোইরবা/ (২৪.০৩.২০২০ দগী ২৯.৬.২০২০)গী মতমগী মনুংদা মতম লোইগদৌরবা হোতেলশিং অমসুং অতৈ অতোপ্পা লৈফম পীরিবা য়ুনিৎশিংগী এপ্রুবেল নত্রগা সর্তিফিকেসন ৩০.০৬.২০২০ ফাওবা শাংদোক্লবা য়াই। মসিগা মান্ননা, মন্ত্রালয়না ত্রাবেল এজেন্সিশিং, তুর ওপরেতরশিং, এদভেনচর তুর ওপরেতরশিং, দোমেস্তিক তুর ওপরেতরশিং অমসুং তুরিস্ত ত্রান্সপোর্ত ওপরেতরশিং অসিনচিংবা অসিবু এপ্রুফ তৌন্নবা স্কিম অমা লৈরি। কোবিদ-১৯গী লাইচৎকা ইরোইননা মার্চ ২০২০দগী লোকদাউনগী মতম অসিগী মনুংদা ইন্সপেকস্নগী থবক অমসুং এপ্লিকেসনশিং স্রুতিনী তৌবা য়ৈথোকখিবনা মরম ওইদুনা তুরিজম মন্ত্রালয়না তুর ওপরেতর(ইনবাউন, দোমেস্তিক, এদভেনচর) ত্রাবেল এজেন্তশিং অমসুং তুরিস্ত ত্রান্সপোর্ত ওপরেতরশিংগী কাংলুপ পুম্নমক্কী তুরিজম মন্ত্রালয়না অখননবা কন্দিসনশিংগী মখাদা মখোয়বু এপ্রুফ তৌনবগী মতম থা তরুক কোমথোকপা নত্রগা শাংদোকপগী অয়াবা পীখ্রে।


    অকুপ্পা ৱারোলগীদমক: https://pib.gov.in/PressReleseDetail.aspx?PRID=1626879


    পি.এম অমসুং অবু ধাবিগী ক্রাউন প্রিন্সকী মরক্তা তেলিফোন্দা ৱারী-ৱাতাই শানবা


    অবু ধাবিগী ক্রাউন প্রিন্স শৈখ মোহাম্মদ বিন জায়েদ অল নাহয়ামগা ঙসি তেলিফোন্দা ৱারী-ৱাতাই শানবদা প্রধান মন্ত্রী মোদীনা য়ু.এ.ই.গী সরকার অমসুং মীয়ামদা ইদ-উল-ফিতরগী য়াইফ-পাউজেল পীখি।
    কোবিদ-১৯গী লাইচৎ অসিগী ওইরিবা ফিভম অসিগী মনুংদা লৈবাক অনি অসিগী মরক্তা মাইপাক্না তেংবাং পীনবগী মতাংদা পেল্লদুনা লুচিংবশিংনা ফোংদোকখি। প্রধান মন্ত্রীনা য়ু.এ..ই.দা লৈরিবা ভারত মচাশিংদা মতেং পাংবিবগীদমক্তা ক্রাউন প্রিন্সপু থাগৎপা ফোংদোকখ্রে।


    অকুপ্পা ৱারোলগীদমক: https://pib.gov.in/PressReleseDetail.aspx?PRID=1626784


    প্রধান মন্ত্রী শ্রী নরেন্দ্র মোদী অমসুং পীপলস রিপব্লিক ওফ বঙ্গলাদেসকী প্রধান মন্ত্রী ঐচ.ই. শৈখ হসিনা অনিগী মরক্তা তেলিফোন্দা ৱারী শানখ্রে


    প্রধান মন্ত্রী শ্রী নরেন্দ্র মোদী অমসুং পীপলস রিপব্লিক ওফ বঙ্গলাদেসকী প্রধান মন্ত্রী ঐচ.ই. শৈখ হসিনা অনিগী মরক্তা তেলিফোন্দা ৱারী শানখ্রে। প্রধান মন্ত্রী মোদীনা প্রধান মন্ত্রী শৈখ হসিনা অমসুং বঙ্গলাদেসকী মীয়ামদা ইদ-উল-ফিতরগী য়াইফ-পাউজেল পীখি।


    হৌজিক ওইরিবা কোবিদ লাইচৎকী ফিবম অমসুং মসিগী মতাংদা লৈবাক অনিগী মরক্ত মতেং পাংনরিবা অসিগী হিরমদা লুচিংবা অনি ৱা খন্নখি । অৱাবশিং অসি থেংননবা ভারতনা বঙ্গলাদেসতা মতেং পাংগনি হায়না প্রধান মন্ত্রী মোদীনা অমুক হন্না থাজবা পীখি।


    অকুপ্পা ৱারোলগীদমক: https://pib.gov.in/PressReleseDetail.aspx?PRID=1626781


    ঙাকশেল মন্ত্রী শ্রী রাজনাথ সিংহনা কোবিদ-১৯ লাকশিন্ননবা ফোনদা ওসত্রেলিয়ন ঙাকশেল মন্ত্রীগা ৱারি শাখ্রে


    শ্রী রাজনাথ সিংহনা ঙসি ওসত্রেলিয়ন ঙাকশেল মন্ত্রী মিস লিনদা রেনোল্দসকা লোয়ননা তেলিফোনদা ৱারি শাখ্রে। ঙাকশেল মন্ত্রী অনিনা কোবিদ-১৯ লাইচৎকী ময়োক্তা মখোয় মখোয়না লৌখৎপা লাকশিন্ননবা থৌরাংগী মরমদা খন্নখি। শ্রী রাজনাথ সিংহনা ভারতনা ইন্তর্নেস্নল থাক্তা কোবিদ-১৯গী মায়োক্তা লৌখৎলিবা থৌরাংশিংগী মরমদা মিস লিনদা রেনোল্দসদা পাওদমখি অমসুং মলেমগী থক্তা লাইচৎ অসিগী মাইয়োক্তা লানথেংনবদা পুন্না তৌবা য়াবশিংগী হীরমদা খন্নখি।মখোয়না কোবিদ-১৯গী মতুংদা থেংনগদবা মরী লৈনবা অৱাবশিং করম্না ইন্দিয়া-ওসত্রেলিয়া স্ত্রেতেজিক পার্তনরশিপকী মখাদা লৈবাক অনিনা পুন্না অতোপ্পা লৈবাকশিংগা লোয়ননা হোৎনরগা পীগদবা অফবা কান্নবশিংগী মতাংদসু য়ানবা পুরকখি।


    অকুপ্পা ৱারোলগীদমক: https://pib.gov.in/PressReleseDetail.aspx?PRID=1626 905


    পি.পি.ই. কভরওলশিংগী প্রোতো-তাইপ তেস্ত সেম্পলশিং হৌজিক ওথোরাইজ লেবোরেতরী মপালনা তেস্ত অমসুং সর্তিফাইদ তৌখ্রে


    হকশেলগী ওইবা শীনফমদা থবক তৌরিবশিং খুদোংথীদবা হায়বনা মরুওইবা মরমনি খল্লগা ভারততা পি.পি.ই. কভরওলশিং শারি। পি.পি.ই. কভরওলশিংগী প্রোতো-তাইপ তেস্ত সেম্পলশিং হৌজিক ওথোরাইজ লেবোরেতরী মপাল(৯)না হকশেল অমসুং য়াইফ-য়ুম্বাল মন্ত্রালয়না পীবা তেক্নিকেল স্পেসিফিকেসনশিংগী মতুং ইন্না তেস্ত অমসুং সর্তিফাইদ তৌখ্রে। তৌখিবা তেস্তশিংগী স্তেনদর্দ অদু দবল্যু.ঐচ.ও.না পীবা কোবিদ-১৯গী গাইদলাইনশিং ঙাকনা চৎলি অমসুং তেস্তশিং অসি আই.এস.ও. ১৬৬০৩ ‘সীনথেতিক ব্লদ পেনিত্রেসন রেজিসতেন্স তেস্ত’কী ক্লাস ৩ অমসুং মথক্কী মতুং ইন্না তৌরি। শীজিন্নরিবা মীওই অদু মহী মনাই নত্রগা এরোসোল পার্তিকল অমা হেক্তদগী মপুং ফানা ঙাকথোকপা ঙম্নবা মওংদা পি.পি.ই. অসি দিজাইন তৌরি।


    অকুপ্পা ৱারোলগীদমক: https://pib.gov.in/PressReleseDetail.aspx?PRID=1626932


    লাদাখকী এল.জি. শ্রী আর.কে. মাথুরনা কন্দ্রগী মন্ত্রী দোক্তর জিতেনদ্রা সিংহদা কোল তৌখ্রে অমসুং য়ু.তি.দা ওইরিবা কোবিদকী ফীভম & পাইখৎলিবা থবক-থৌরমশিংগী মতাংদা খন্নখ্রে


    লাদাখকী লেপ্তনেন্ত গোভর্নর শ্রী আর.কে. মাথুরনা ঙসি দোক্তর জিতেনদ্রা সিংহদা কোল তৌখ্রে অমসুং নৌনা শেম্বা য়ুনিয়ন তেরিতরীদা ওইরিবা কোবিদকী ফীভম & পাইখৎলিবা থবক-থৌরমশিংগী মতাংদা খন্নখ্রে। দোক্তর জিতেনদ্রা সিংহনা য়ুনিয়ন তেরিতরীগী এদমিনিস্ত্রেসননা থৱায় য়াওনা অমসুং কন্না হোৎন্দুনা কোবিদ লাইচৎ অসি লানথেংনবা অমসুং লাকশিনবদা মাইপাকপা অসিবু লৈঙাকনা থাগৎলি হায়না লেপ্তনেন্ত গোভর্নরদা পাওদমখি।মহাক্না পনখি মদুদি ইরানদা লাই খোইরম্বা চৎলুরগা হল্লকপাশিংগী মরক্তা খঙহৌদনা কোরোনা পোজিতিব ওইবা কেস মশীং খরা রিপোর্ত তৌরকখি মসিনা লৈবাক পুম্বদা অহানবা ওইনা অকিবা পোকনখি অদুবু লাদাখকী এদমিনিস্ত্রেসন অমসুং সিভিল সোসাইতীনা হোৎন্দুনা কোরোনাগী চৈথেংদগী ফগৎলকপা অহানবশিংগী মরক্তা য়াওরকখি।


    অকুপ্পা ৱারোলগীদমক: https://pib.gov.in/PressReleseDetail.aspx?PRID=1626 929


    অপীকপা য়ুনিৎশিং শৌগৎনবা অনৌবা শেন শান্দোকপা ইন্সতিত্যুৎশিং সরকারনা থিরি – শ্রী নিতিন গাদকরি


    
    এম.এস.এম.এম.ই. অমসুং রোদ ত্রান্সপোর্ত অমসুং হায়ৱেজগী য়ুনিয়ন মিনিস্তর নিতিন গাদকরিনা ঙসি হায়খি অপীকপা য়ুনিৎশিং শৌগৎনবা শেনগী মতেং পীনবা অনৌবা শেন শান্দোকপা ইন্সতিত্যুৎশিং সরকারনা থিরি । শ্রী গাদকরিনা অপীকপা ললোন-ইতিক্কী থবকশিংদা লাইনা শেন্থং ফংহনবদা মতেং পাংগদবা এন.বি.এফ.সি.শিং মপাঙ্গল কনগৎহন্নবা সরকারনা থবক পায়খৎলি ।


    অকুপ্পা ৱারোলগীদমক: https://pib.gov.in/PressReleseDetail.aspx?PRID=1626778


    মাঙজিল থানা চঙশিল্লিবা হকশেলগী থৌমীশিংদা মচি লৈবা চীঞ্জাক পীননবা আর.ই.সি. লিমিতেদনা তাজসেতসকা চূংশিন্নখ্রে


    আর.ই.সি. লিমিতেদগী সি.এস.আর. মশা ওইরিবা আর.ই.সি. ফাউন্দেসননা তাজসেত্স (আই.ঐচ.সি.এল. অমসুং এস.এ.তিই.এস. লিমেতেদকী অপুনবা ভেঞ্চর অমা ওইরিবা)গা ন্যু দিল্লীগী সফদারজং হোস্পিতালদা লৈরিবা মেদিকেল স্তাফশিংদা অখন্ননা শেম-শারবা মচি লৈবা চাক্লুক পেক য়েন্থোক্নবা চূংশিন্নখ্রে‍। ন্যু দিল্লীদা মাঙজিল থানা থেংনরিবা হকশেলগী থৌমীশিং অসিগী থৌদাংবু থাগৎপা ফোঙদোকপা ওইনা চাক্লুক পেক ৩০০ নুমিৎ খুদিংগী পীরি‍। থৌরাং অসিগী মখাদা ন্যু দিল্লীদা চাক্লুক ১৮,০০০গী মথক্তা পীগদৌরি‍।


    অকুপ্পা ৱারোলগীদমক: https://pib.gov.in/PressReleseDetail.aspx?PRID=1626872


    
    সি.এস.আই.আর-আই.আই.আই.এম. & রিলাইন্স ইন্দসত্রিস লিমিতেদ(আর.আই.এল.)না কোরোনাভাইরসকীদমক আর.তি.-এল.এ,এম.পি.দা য়ুম্ফম ওইবা তেস্ত দেভেলপ তৌগদৌরি


    আর.তি.-এল.এ,এম.পি অসি য়াম্না থুবা, চুম্বা অমসুং শেল চংদবা তেস্ত অমবনি মসি মৈহৌরোলদগী লৈরক্লবা মচাকশিংগা লোয়ননা খুৎ চংদনা অমসু খুৎলাই চংদনা শেম্লগা তৌবা য়াগনি।


    অকুপ্পা ৱারোলগীদমক: https://pib.gov.in/PressReleseDetail.aspx?PRID=1626931


    পি.আই.বি. ফিল্দ ওফিসশিংদগী ফংবা পাউ

      * কেরেলা: চীফ মিনিস্তরনা অতোপ্পা স্তেৎশিং অমসুং মপান লৈবাক্তগী লাকপা মীওইশিংগী মনুংদা কেস মশিং হেনগৎলকপনা এম.পি.শিং অমসুং এম.এল.এ.শিংগা লোয়ননা ভি.সি.গী খুথাংদা মখোয়বু কোবিদ লান্থেংনবদা স্তেৎ অসিগী মতেং পাংনবা খঙহনখ্রে। য়ৈথোকখিবা এস.এস.এল.সি. অমসুং হায়র সেকেন্দরি চাংয়েংশিং স্তেৎ অসিদা ঙসিদগী কোবিদ ঙাকথোক্নবা অকনবা পাম্বৈশিংগা লোয়ননা মখা চৎথনবা খংহনখ্রে। য়ু য়োনবগী ভর্চুএল ক্ব্যু মেনেজমেন্ত এপ বেবক্যু গুগলনা অয়াবা পীখ্রে। মরক অসিদা কেরেলা মচা অহুম গল্ফতা কোবিদ-১৯না শিহনখিদুনা অশীবা ১২০ হেনখ্রে। স্তেৎ অসি ঙরাং কোবিদনা শীবা তরুক অসুং অনৌবা কেস ৪৯ রিপোর্ত তৌখি।
      * তামিল নাদু: পুদুচেরিদা অনৌবা কোবিদ-১৯ কেস অনি রেপোর্ত তৌরদুনা অপুনবা মশীং ৩৪ য়ৌখ্রে। তমিল নাদু ঙমীশিংগী কোমথোকপা ওইনা মে ৩১গী মমাংদা মাংজৌননা নুমিৎ ১৪ চহিগী ঙা ফাবগী কোমথোকখ্রে। হকশেলগী মন্ত্রীনা স্তেৎ অসিদা কোবিদ-১৯ তেস্ত পোজিতিব ওইরবা মতুংদা শীখিবা মীওই ১১৮কী মনুংদা ৮৪%দি কো-মোবিলিতি লৈখি। নোংমদা খ্বাইদগী ৱাংবা ওইনা ঙরাং অনৌবা কেস ৮০৫ রিপোর্ত তৌখি।: ১৭০৮২দা এক্তিব কেস: ৮২৩০, শীবা মশীং: ১১৮, দিসচার্জ তৌখিবা: ৮৭৩১নি। চেনাইগী এক্তিব কেসনা ৫৯১১নি।
      * কর্নাতক : ঙসিগী ১২ পি.এম. ফাওবদা অনৌবা কোবিদ কেস ১০০ & দিসচার্জ ১৭ ফংখ্রে; চিত্রদুরগাদা ২০, জাদগিরিদা ১৪, হসনদা ১৩, বেলাগাবিদা ১৩, দেবাঙ্গেরদা ১১, বিদারদা ১০, বেঙ্গলোরদা ৭, বিজয়াপুরাদা ৫, উদুপী & কোলারদা কেস অনি অনি অমসুং বেলারি, কোপলা & চিক্কাবলাপুরদা অমমম ফংখি। স্তেৎ অসিদা অপুনবা কেস মশীং ২২৮২দা হেনগৎখ্রে। এক্তিব কেস ১৫১৪, ফগৎলকপা: ৭২২, শীখিবা: ৪৪নি। সি.এম.না হায়র এদুকেসনগা মরি লৈননা য়েংশিন মীফম ফমখ্রে অমসুং মহৈরোইশিং তম্বীবদা ওনলাইন প্লেৎফোর্মশিং খ্বাইদগী য়াম্না শীজিন্নবা খংহনখ্রে। মরক অসিদা হকশেলগী মন্ত্রীনা হায়খ্রে মদুদি অয়ুশ দোক্তরশিংগী দিমান্দশিং য়েংশিন্নবা কম্মিতি অমা শেম্লগনি।
      * আন্ধ্র প্রদেশ: স্তেৎ অসিনা লৌমীশিংগী অৱাবা কোকহন্নবা পান্দম থম্মি- রাইথু ভরোসাগী মখাদা লৌমিশিংদা লুপা ১৩,৫০০গী শেলগী তেঙবাং পীখ্রে। দোমেস্তিক ফ্লাইৎশিং এ.পি.দা মথৌ হৌখ্রে, বেঙ্গলুরুদগী পেসেঞ্জর ৭৯ ভিজয়াৱাদাদা থুংখ্রে। মফম তরুক্তগী পাইরকপা মীওইশিংগী ইন্সতিত্যুস্নেল ক্বারিন্তিন মেন্দেতরি ওইরি। ৮১৪৮ সেম্পলশিং তেস্ত তৌরবা মতুংদা হৌখিবা পুং ২৪দা অনৌবা কেস ৪৮, অশীবা অমগা লোয়ননা ৫৫ দিসচার্জ তৌখ্রে। অপুনবা কেস: ২৭১৯। এক্তিব: ৭৫৯, ফগৎলকপা: ১৯০৩, শীখিবা: ৫৭নি। অতোপ্পা স্তেৎশিংদগী কম্যুলেতিব পোজিতিব ১৫৩গী মনুংদা ৪৭ এক্তিব ওইরি। মপান লৈবাক্তগী কম্ম্যুলেতিব পোজিব ওইবা ১১১নি।
      * তেলঙ্গনা: হন্দক্কী থাগী সরকারগী স্তাফশিংগী তোলোপ মপুংফানা পীবগী মরমদা তংদাংবা খংদ্রি। স্তেৎনা স্কুলশিং অমুক হন্না হাংদোক্কদবা মতম লেপত্রি। মে ২৬ ফাওবদা তেলঙ্গনাদা অপুনবা পোজিতিব কেস ১৯২০ শুখ্রে। ঙরাং ফাওবদা পোজিতিব ওইরবা মাইগ্রেন্তনা ১৫৯নি। মীরৈবাক্তগী হল্লকপা মীওই ৩৮ কোবিদ-১৯ পোজিতিব ওইখ্রে।
      * পঞ্জাব: পঞ্জাব হকশেল বিভাগনা কোবিদ-১৯ লাইচৎকী মনুংগী বার্বর দুকানশিং/শম ককফম সেলুনশিং আইজিন অমসুং সেনিতাইজেসন ঙাক্না চৎনবা অকুপ্পা থোকখ্রে। বার্বর দুকানশিং/শম ককফম সেলুনশিংগী মপুশিংনা কোবিদ-১৯গী লাইওং (ফিভর, দ্রাই কফ, শ্বর হোনবদা নুংঙাইতবনচিংবা) লৈবা স্তাফ অমহেক্তা থবক তৌহল্লোইদবনি অমসুং অনাবগী মেদিকেল এদভাইসকা লোয়ননা ময়ুমদা লৈহনগদবনি। চপ মান্ননা হায়রিবা লাইওং অসি লৈবা ক্লাইন্ত অমত্তা চংহল্লোইদবনি।
      * হরিয়ানা: চিফ মিনিস্তরনা হায়খ্রে মালেম পুম্বগী কোবিদ-১৯গী লাইচৎনা মরম ওইদুনা হরিয়ানাদা লৈরিবা মাইগ্রেন্ত ৱার্করশিং মখোয়গী ময়ুম স্তেৎশিংদা থানবা স্তেৎ লৈঙাক্না তোঙান তোঙানবা স্তেসনশিংদগী নুংতিগী স্পিসিএল শ্রমিক ত্রেনশিং চেলহল্লি। মহাক্না হায় হৌজিক ফাওবদা মাইগ্রেন্ত লেবরর লাখ ২.৯০ স্পিসিএল শ্রমিক ত্রেন ৭৭ অমসুং বস ৫,৫০০গী খুথাংদা মখোয়গী ময়ুম স্তেৎতা থাখ্রে। মসিগী মথক্তা অপুন্বা মীওই ১১,৫৩৪না অতোপ্পা স্তেৎশিংদগী হরিয়ানাদা হল্লকখ্রে। মহাক্না হায় মসিগী মাইগ্রেন্ত লেবররশিং অসিগী অৱাবা খংলদুনা হরিয়ানা লৈঙাক্না শেল তিংদনা মখোয়বু ময়ুম স্তেৎতা থীন্নবা শীল লাঙখি।
      * হিমাচল প্রদেশ: কোবিদ-১৯ শন্দোকপা থীংনবা স্তেৎ অসিদা লৈরিবা মীয়ামদা ক্বরিন্তিনগী রুলশিং চেকশিন্না ঙাক্নবা চীফ মিনিস্তরনা খংহনখ্রে। মহাক্না হায়খ্রে মীয়াম্না সোসিএল মেদিয়াদা শন্দোকপা কোবিদকা মরি লৈনবা ই-পাউশিং ফোর্ৱার্দ তৌদ্রিঙৈদা অহানবদা অচুম্বা থীদোক্কদবনি।
      * মহারাস্ত্রা: মহারাস্ত্রাদা অমৌবা কেস ২,৪৩৬ রিপোর্ত তৌরদুনা স্তেৎ অসিগী কোবিদ-১৯ পোজিতিব ওইবা অনাবা ৫২,৬৬৭ য়ৌখ্রে। হৌজিক স্তেৎ অসিদা এক্তিব কেস ৩৫,১৭৮ লৈরবসু; অনাবা ১৫,৭৮৬না হৌজিক ফাওবদা মপুংফানা ফগৎলদুনা দিসচার্জ তৌখ্রে। হোস্পোৎ মুম্বাইদা অনৌবা কেস ১৪৩০ রিপোর্ত তৌখ্রে। য়াম্না নুংঙাইবা পাউ অমনা ধার্বীগী স্লম ক্লস্তরগী দ্ব্লিং রেৎ অসি মমাং নুমিৎ ৩দগী নুমিৎ ১৯দা সরকারনা লৌখৎপা কন্তেনমেন্ত স্ত্রেতেজরী মথৌ তৌরদুনা লোইশিনখ্রে।
      * গুজরাত: খ্বাইদগী নৌবা রিপোর্তকী মতুং ইন্না দিস্ত্রিক ২০দগী অনৌবা কেস ৪০৫ রিপোর্ত তৌরদুনা অপুনবা কোবিদ-১৯ কেস ১৪,৪৬৮ য়ৌখ্রে। স্তেৎ অসিদা এক্তিব ওইরবা কেসশিংগী মনুংদা অনাবা ১০৯না ভেন্তিলেতর সিস্তেমদা লৈরদুনা ক্রিতিকেল ওইরি। মরক অসিদা লোকদাউন মনুংদা স্তেৎ পুম্বদা এম.এন.আর.ই.জি.এ.গী স্কিমগী মখাদা ২৯,০০ দিভেলপমেন্ত ৱার্কশিংদা চাওরাক্না ৱার্কর লাখ ৬.৮০ থাদখ্রে। ত্রাইবেলশিংনা নম্না তাবা দাহোদ দিস্ত্রিকনা এম.এন.আর.ই.জি.এ.গী মখাদা লাখ ১.০৬রোম থবক পীদুনা মকোক্তা লৈখ্রে।
      * রাজস্থান: ঙসি স্তেৎ অসিদা অনৌবা কোরোনা নাবা মীওই ৭৫ ফঙখ্রবা মতুংদা কোবিদ-১৯না নারবা মীওই ৭,৩৭৬ য়ৌখ্রে। মসিগী মনুংদা মীওই ১,৮৪৪না অতোপ্পা স্তেৎতগী লাকপা মাইগ্রেন্তশিংনি। হৌজিক ফাওবদা জয়পুরদা কেস খ্বাইদগী ৱাংনা ১,৮৪৪ রিপোর্ত তৌখ্রে, অদুগা জোদপুরদগী ১,২৭১ কেস অমসুং উদয়পুরদগী ৫০৫ রিপোর্ত তৌখ্রে। ঙসিদগী স্তেৎ লৈঙাক্না অকক্নবা রেদ জোন মফমশিংদা তেক্সি অমসুং ওতো রিক্সোশিং মথৌ তৌনবা অয়াবা পীখ্রে। মসিগীশিং অসি এয়র্পোর্ত, রেলৱে স্তেসন অমসুং হোস্পিতালশিং খক্তদগী মথৌ তৌবা য়াগনি।
      * মধ্য প্রদেশ: হৌখিবা পুং ২৪দা অনৌবা কেস ১৯৪ রিপোর্ত তৌখ্রে। মসিগী ফল ওইনা কোরোনানা নারবা মীওইগী মশীং ৬,৮৫৯দা হেনগৎখ্রে।
      * ছত্তিশগর: নিংথৌকাবা নুমিৎতা অনৌবা কোরোনা ভাইরস কেস ৪০ স্তেৎ অসিদা রিপোর্ত তৌরদুনা এক্তিব কেস ২২০ য়ৌখ্রে। মুঙ্গেল মথন্তনা মসিগী অনৌবা কেসশিং অসিগী মনুংদা ৩০ রেজিস্তর তৌখি।
      * গোৱা: অনৌবা কেস অমা রিপোর্ত তৌরকখ্রে, হোজিক ফাওবদা রিপোর্ত তৌরকপা কনফর্ম কেস ৬৭কী মনুংদা এক্তিব কেসকী অপুন্বা মশীং ৪৮ য়ৌখ্রে।
      * অসাম: সি.এম.না ময়াই তাংবল লৌদুনা ফমখিবা স্তেৎ কাউন্সিল ওফ মিনিস্তরসগী মীফমদা লৌখিবা ৱারেপকী মতুং ইন্না অসামদা কোবিদ-১৯ ঙাকথোকনবা চেকশিল থৌরাং ওইনা মপানদগী লাকপা মীপুম খুদিং ইন্সতিত্যুস্নেল ক্বারন্তিন তৌগনি অমসুং হোম ক্বারন্তিন তৌবা য়ারোই হায়খ্রে। শেলগী তেংবাং ওইনা লুপা ২০০০ ‘অসাম কিয়র’গী মখাদা মপানদা পন্দুনা লৈরিবা অসামগী মীওই লাখ ৩.৬তা থা খুদিংগী এপ্রিলদগী জুন ২০২০ ফাওবা পীগনি হায়না অসামগী সি.এম. না ময়াই তাংবল লৌরগা ফম্বা কাউন্সিল ওফ মিনিস্তরসকী মীফমনা ৱাংরেপ লৌখ্রে।
      * মনিপুর: মনিপুরদা ইম্ফাল ৱেসতগী মীওই অহুম কোবিদ-১৯ পোজিতিব ওইখ্রে। অপুনবা কেস মশীং ৩৯ য়ৌখ্রে, অমসুং এক্তিব কেস ৩৫না হৌজিক লায়েং চৎথরি।
      * মিজোরাম: রাজ-ভাবানদা তৌখিবা মীফম অদুগী মতুংদা গাভর্নরনা কোবিদ-১৯না মরম ওইরগা মিজোরামদা পন্দুনা লৈরিবা রাজস্থান, কেরেলা, অরুনাচল প্রদেশ, উত্তর প্রদেশ অমসুং হারিয়ানাদগী ওজাশিং অমসুং মহৈরোইশিংদা তেংবাং পীগনি হায়বগী থাজবা পীখ্রে।
      * নাগালেন্দ: নাগালেন্দদা হৌজিক্কী ওইনা স্কুল হাংদোকপগী ৱংফম লৈতে। তি.ভি.শিং & দিজিতেল প্লেৎফোর্মশিংগী খত্থাংদা মহৈরোইশিংনা মখা তানা মহৈ তম্বা ফংহন্ননবা মথৌ তাবাশিং তৌখ্রে।নাগালেন্দ লৈঙাকনা স্তেৎ অসিদা চংলকপা পুম্নমক শুকশোই শোইদনা তেস্ত তৌনবা খঙহনখ্রে।
      * সিক্কিম: 7কেরেলাদগী স্পেসিএল শ্রমিক ত্রেনদা সিক্কিম মচা ৭৯ ন্যু জালপাইগুরিদা থুংখ্রে। থুলবা মতুং, মখোয়বু সিক্কিম নেস্নলাইজ ত্রান্সপোর্ত বসশিংনা মখোয়-মখোয়গী দিস্ত্রিক্তা থীনখ্রে।

    PIB FACT CHECK


    

    
    (Release ID: 1627051) Visitor Counter : 14
    
    
      Read this release in: English , Urdu , Hindi , Marathi , Assamese , Bengali , Punjabi , Gujarati , Tamil , Telugu , Kannada , Malayalam
    
    
    

* 
  
  
  
  
  
  
  
*