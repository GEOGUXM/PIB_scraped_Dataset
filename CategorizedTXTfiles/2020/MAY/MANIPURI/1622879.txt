      য়ুমলৈ-কৈরৈ মন্ত্রালয়

      গৃহ মন্ত্রালয়না রাজ্যশিংদা: পন্দুনা লৈরিবা মাইগ্রেন্ত ৱার্করশিংবু মখোয়গী পোক্নফম লমদমদা খোংজেল য়াঙনা চত্থোক-চৎশিন য়াহন্নবা অপনবা অমত্তা পীদনা অহেনবা শ্রমিক স্পিসিয়েল ত্রেনশিং চেলহনবদা রেলৱেগা কোওপরেৎ তৌ
      Posted On: 11 MAY 2020 12:07PM by PIB Imphal


    কেবিনেৎ সেক্রেতরীনা ভিদিও কনফরেন্সকী থোংদা বস অমসুং শ্রমিক স্পিসিয়েল ত্রেনশিংদা মাইগ্রেন্ত ৱার্করশিংগী চত্থোক-চৎশিন্দা রাজ্য/য়ুনিয়ন তেরিতোরীগী সরকারশিংনা পীরিবা তেংবাং য়েংশিন্নবা ২০২০গী মে ১০দা মীফম অমা পাংথোকখ্রে।


    মীফম অসি পাংথোকপগা লোয়ননা গৃহ মন্ত্রালয়না মাইগ্রেন্ত ৱার্করশিংবু মখোয়গী পোক্নফম লমদম অদু য়ৌনবা লম্বী নত্ত্রগা রেলৱে ত্রেক্তা খোংনা চৎপদগী থিংনবা রাজ্যশিং/য়ুনিয়ন তেরিতোরীশিংদা ইদুনা খঙহনখি। শ্রমিক স্পিসিয়েল ত্রেনশিং নত্ত্রগা বসশিংবু হান্ননা মখোয়গী চত্থোক-চৎশিন য়াহন্নবা অয়াবা পীখ্রে হায়না অকনবা ৱাফম ফোংদোকখি। মরম অদুনা, মখোয়বু মখোয়গী পোক্নফম লমদমশিংদা শ্রমিক স্পিসিয়েল ত্রেনশিং নত্ত্রগা বসশিংদা তোংহনবগী খুদোংচাবা ফংহনবা য়াই অমদি মতম অদু ফাওবা মাইগ্রেন্তশিংবু পাউতাক পীবা য়াই অমদি মনাক নকপা চংজফমশিংদা পুদুনা চৎপা য়াই।


    মসিমসু মখা তানা ফোংদোকখি মদুদি রাজ্যশিং/য়ুনিয়ন তেরিতোরী পুম্নমক্না পন্দুনা লৈরিবা মাইগ্রেন্ত ৱার্করশিংবু খোংজেল য়াঙনা চত্থোক-চৎশিন য়াহন্নবা অপনবা অমত্তা পীদনা অহেনবা শ্রমিক স্পিসিয়েল ত্রেনশিং চেলহনবদা রেলৱেগা কোওপরেৎ তৌগদবনি।


    মাইগ্রেন্তশিংগী চত্থোক-চৎশিনগা মরী লৈননা ওফিসিয়েল কমুনিকেসন য়েংনবা মফম অসিদা ক্লিক তৌবীয়ু


    ****

    
    
    (Release ID: 1622879) Visitor Counter : 14
    
    
      Read this release in: Telugu , English , Urdu , Marathi , Hindi , Bengali , Punjabi , Gujarati , Odia , Tamil , Kannada , Malayalam