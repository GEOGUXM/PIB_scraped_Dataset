      PIB Headquarters

      কোবিদ-১৯গী মতাংদা নুমিৎ খুদিংগী ফোংবা পি.আই.বি.গী বুলেতিন
      Posted On: 28 MAY 2020 6:39PM by PIB Imphal


    ( মসিদা হৌখিবা পুং ২৪ দা থোকখিবা কোবিদ - ১৯গা মরী লৈনবা চেফোংশিং , ফিল্দ ওফিসশিংদগী ফংবা পাউশিং , অমসুং পি . আই . বি . না লৌখৎপা ফেক্ত চেকশিং য়াওরি )

      * কোবিদ-১৯গী অনাবা ৬৭,৬৯১ হৌজিক ফাওবদা নাবা ফখ্রে/ দিসচার্জ তৌখ্রে; ফগৎলকপগী চাং অসি ৪২.৭৫%নি

    · কেবিনেৎ সেক্রেতরিনা খ্বাইদগী শোকহল্লবা শহর ১৩গী কোবিদ ১৯-গী ফীভমশিং য়েংশিনখ্রে

      * শ্রমিক স্পিসিয়েল ত্রেনশিং ৩৫৪৩গী খুত্থাংদা পেসেঞ্জর লাখ ৪৮গী মথক্তা পুখ্রে
      * হৌজিক ফাওবদা লোকদাউনগী মনুংদা পি.এম- কিষান স্কিমদগী লৌমী করোর ৯.৬৭ কান্নবা ফঙখ্রে
      * শ্রী পিয়ুশ গোয়লনা হায়খ্রে আত্মনির্ভর ভারতনা কনফিদেন্ত, সেল্ফ-রিলাইন্ত অমসুং ক্যেরিং নেসন য়াওই

    হকশেল অমসুং য়াইফ-য়ুম্বাল মন্ত্রালয়দগী কোবিদ-১৯ খ্বাইদগী নৌবা পাউ


    হৌজিক লায়েংলিবা কেস মশীংনা ৮৬,১১০নি। হৌজিক ফাওবদা মীওই ৬৭,৬৯১ লায়েংদুনা ফবা ঙমখ্রে। হৌখিবা পুং ২৪দা অনাবা ৩,২৬৬ ফবা ঙমখ্রে। মসিনা ঐখোয়গী ফগৎপগী চাং ৪২.৭৫ য়ৌহনখ্রে।


    অকুপ্পা ৱারোলগীদমক: https://pib.gov.in/PressReleseDetail.aspx?PRID=1627188


    কেবিনেৎ সেক্রেতরিনা খ্বাইদগী শোকহল্লবা শহর ১৩গী কোবিদ ১৯-গী ফীভমশিং য়েংশিনখ্রে


    কেবিনেৎ সেক্রেতরিনা ম্যুনিসিপাল কম্মিস্নরশিং, দিস্ত্রিক মেজিস্ত্রেৎশিংগা লোয়ননা কোবিদ-১৯না শোকহল্লবা শহর ১৩গী ফীভম য়েংশিন্নবা মীফম পাংথোকখ্রে। মীফম অদুদা মসিগী শহর ১৩ অসি কোরোনাভাইরসনা খ্বাইদগী শোকহল্লবা মফমশিং অমসুং লৈবাক অসিগী পোজিতিব কেসশিংগী ৭০% মসিনা ওই হায়না মরু ওইনা লৌখি। মীয়েং চংগদবা শহর ১৩ অদুদি মুম্বাই, চেনাই, দিল্লি/ন্যু দিল্লী, অহমেদবাদ, থানে, পুনে, হাইদরাবাদ, কোলকতা/হাউরা, ইন্দোর (মধ্য প্রদেশ), জয়পুর, জোধপুর, চেঙ্গলপুত্তু অমসুং থিরুভাল্লুর ( তামিল নাদু)। মীফম অদুদা ম্যুনিসিপাল কোর্পোরেসনগী ওফিসিএলশিং অমসুং স্তাফশিংনা কোবিদ-১৯ কেসশিং লাকশিন্নবা লৌখৎলিবা খোঙথাংশিংদা খন্নখি।


    অকুপ্পা ৱারোলগীদমক: https://pib.gov.in/PressReleseDetail.aspx?PRID=1627421


    শ্রীমতি নিরমলা সিতারমননা চিয়র লৌদুনা ২২শুবা ফাইনান্সিএল স্তেবিলিতী অমসুং দেভলোপমেন্ত কাউন্সিলগী মীফম পাংথোকখ্রে


    কেন্দ্রগী ফাইনান্স & কোর্পোরেৎ এফিয়রসকী মন্ত্রী শ্রীমতি নিরমলা সিতারমননা চিয়র লৌদুনা ২২শুবা ফাইনান্সিএল স্তেবিলিতী অমসুং দেভলোপমেন্ত কাউন্সিলগী(এফ.এস.দি.সি.) মীফম ঙসি পাংথোকখ্রে। মীফম অসিদা হৌজিক ওইরিবা মলেমগী অমসুং দোমেস্তিক মেক্রো-ইকনোমিক্কী ফীভম, ফাইনান্সিএল স্তেবিলিতী অমসুং থোক্লকপা য়াবা ইশুশিং,বেঙ্কশিং অমসুং অতৈ অতোপ্পা ফাইনান্সিএল ইনস্তিত্যুসনশিংনা রেগুলেতরী অমসুং পোলিসি রেস্পোন্সশিংগুম্বা থেংনগদবা ইশুশিং, এন.বি.এফ.সি.শিং/ঐচ.এফ.সি.শিং/এম.এফ.আই.শিংগী লিক্ব্যুদিতী/সোলভেন্সি অমসুং অতোপ্পা মরী লৈনবা ইশুশিং রিভ্যু তৌখি। মার্কেৎ ভোলেতিলিতী, দোমেস্তিক রিসোর্স মোবিলাইজেসন অমসুং কেপিতেল ফ্লো ইশুশিংসু কাউন্সিলনা খন্নখি। কাউন্সিলনা কোবিদ-১৯ লাইচৎকী অৱাবনা অচৌবা চৈথেং অমা মলেমগী ফাইনান্সিএল সিস্তেমদা পীরি।


    অকুপ্পা ৱারোলগীদমক: https://pib.gov.in/PressReleseDetail.aspx?PRID=1627456


    শ্রীমতী নির্মলা সিতারমন্না ভিদিও কনফরেন্সকী খুত্থাংদা ন্যু দিবেলপমেন্ত বেঙ্ককী রাজ্যপালশিংগী বোর্দকী অখন্নবা মীফম শরুক য়াখ্রে


    শেল-থুমগী মন্ত্রীনা মহাক্কী অহানবা থম্বা ৱাফমদা ইনফ্রাস্ত্রকচরশিং শেমগৎনবগীদমক্তা এন.দি.বি.না লৌখিবা থৌদাং অদুনা ভারত য়াওনা মীহুৎ ওইরিবা লৈবাকশিংদা অফবা মায়কৈরোমদা ফগৎহনখিবা অদুগীদমক্তা থাগৎপা ফোংদোকখি। অতেনবা মতমদা, এন.দি.বি.না মীহুৎ ওইরিবা লৈবাকশিংগী বিলিয়ন $১৬৬.৬কী শেনফম ওইবা প্রোজেক ৫৫ অয়াবা পীখিবা অসি শিংথানিংঙাই ওইবা মওংদা মায় পাকপা অমনি। বেঙ্ক অসিনা মশাগী ওইবা মফম অমা মায় পাক্না শেম্লে অমসুং চাওথোকচনিংঙাই ওইনা এম.দি.বি.শিংগা লোয়ননা হোৎনমিন্নদুনা লেপ্লি হায়না শ্রীমতী সিতারমন্না হায়খি। শেল-থুমগী মন্ত্রীনা ইং কুমজা ২০১৪দা ব্রিক্সকী মকোকথোংবশিংনা শেমখিবা ভিজন অদু য়াম্না থুনা মওং শেম্বদা লৌখিবা খ্বাইদগী অথোইবা থৌদাং লৌখিবগীদমক এন.বি.দি.গী মমাংদা প্রসিদেন্ত ওইরম্বা শ্রী কে.ভি. কামথপু থাগৎখি। কোবিদ-১৯ ইমর্জেন্সী প্রোগ্রাম লোন প্রদক্ত হৌদোক্তুনা কোবিদ-১৯বু য়াম্না থুনা লোইশিনহনখিনবা তৌরম্বা মহাক্কী থৌদাংশিং অদুনা মহাকপু নিংশিংদুনা লৈহৌরগনি।


    অকুপ্পা ৱারোলগীদমক: https://pib.gov.in/PressReleseDetail.aspx?PRID=1627195


    ভারতকী রেলৱেজনা লৈবাক শিনবা থুংনা ২০২০গী মে ২৭ ফাওবা (পুং ১০০০) “শ্রমিক স্পিসিয়েল” ত্রেন ৩৫৪৩ মথৌ তৌহনখ্রে অমসুং নুমিৎ ২৬নিদা “শ্রমিক স্পিসিয়েল” ত্রেনশিংগী খুত্থাংদা চাউরাক্না পেসেঞ্জর লাখ ৪৮বু মখোয়গী রাজ্যশিংদা পুথোক-পুশিন তৌখ্রে


    ২০২০গী মে ২৭ ফাওবদা, পুন্না “শ্রমিক স্পিসিয়েল” ত্রেন ৩৫৪৩না লৈবাক শিনবা থুংনা রাজ্যশিংদগী মথৌ তৌবা হৌহনখি। শ্রমিক স্পিসিয়েল ত্রেন ২৫৫, ২০২০গী মে ২৬তা হৌদোকখি। হৌজিক ফাওবদা নুমিৎ ২৬নিদা শ্রমিক স্পিসিয়েল ত্রেনশিংগী খুত্থাংদা চাউরাক্না মাইগ্রেন্ত লাখ ৪৮ পুথোক-পুশিন তৌখ্রে। হায়রিবা ত্রেন ৩৫৪৩ অসি রাজ্য কয়ামরুম অমদগী লমথাখিবনি। ত্রেনশিং খ্বাইদগী য়াম্না লমথারকখিবা খ্বাইদগী মকোক থংবা রাজ্যশিং/য়ু.তি.শিং অদুদি গুজরাত (ত্রেন ৯৪৬), মহারাস্ত্র (ত্রেন ৬৭৭), পঞ্জাব (ত্রেন ৩৭৭), উত্তর প্রদেশ (ত্রেন ২৪৩), অমসুং বিহার (ত্রেন ২১৫)নি। হায়রিবা “শ্রমিক স্পিসিয়েল” ত্রেনশিং অসি লৈবাক শিনবা থুংনা রাজ্য কয়া অমদা থুংখি। ত্রেনশিং অসি খ্বাইদগী য়াম্না থুংখিবা খ্বাইদগী মকোক থংবা রাজ্যশিং অদুদি উত্তর প্রদেশ (ত্রেন ১৩৯২), বিহার (ত্রেন ১১২৩), ঝার্খন্দ (ত্রেন ১৫৬), মধ্য প্রদেশ (ত্রেন ১১৯), ওরিশা (ত্রেন ১২৩)নি।


    অকুপ্পা ৱারোলগীদমক: https://pib.gov.in/PressReleseDetail.aspx?PRID=1627231


    রধান মন্ত্রী অমসুং শ্রীলঙ্কাগী প্রধান মন্ত্রী হিজ এক্সিলেন্সী মহিন্দ্র রাজাপক্সাগী মরক্তা তেলিফোন্দা ৱারী শানখ্রে


    শ্রীলঙ্কাগী প্রধান মন্ত্রী, হিজ এক্সিলেন্সী মহিন্দ্র রাজাপক্সাদা মহাক্না শ্রীলঙ্কাগী পার্লিয়ামেন্ততা অহানবা ওইনা চংলবা মতুংদা চহি ৫০ মপুং ফাবগী থাগৎপা ফোঙদোকপা ওইনা প্রধান মন্ত্রীনা ঙসি ৱারী শাখ্রে। লুচিংবশিং অসিনা লৈরিবা কোবিদ-১৯গী লাইচৎ অসিনা হকশে অমসুং শেনমিৎলোন্দা কয়ামুক শোকহনবগে হায়বগী মতাংদা অমসুং মখোয়শিং অসিবু মায়োক্ননবগীদমক্তা লৈবাক অনি অসিনা লৌখৎলিবা পাম্বৈশিং অদুগী মতাংদা খন্নখ্রে। প্রধান মন্ত্রীনা চিরবা মতম অসিগী মনুং অসিদা শ্রীলঙ্কাদা অঙম্বা মতেং পাংনবগীদমক্তা ভারতনা শেম-শাদুনা লেপ্লি হায়না হিজ এক্সিলেন্সী রাজাপক্সাদা থজবা পীখ্রে।


    অকুপ্পা ৱারোলগীদমক: https://pib.gov.in/PressReleseDetail.aspx?PRID=1627262


    পি.এম.-জি.কে.ৱাই.গী মখাদা রাজ্যশিং/য়ু.তি.শিংদা লৈরিবা বেনেফিসরী কোতি ১৩.৪দা হৱাই মেত্রিক তন লাখ ১.৭৮ য়েন্থোকখ্রে


    প্রধান মন্ত্রী গরিব কলয়ান য়োজনা (পি.এম.-জি.কে.ৱাই.)গী মখাদা চাউরাক্না হৱাই মেত্রিক তন লাখ ৪.৫৭ রাজ্যশিং/ য়ু.তি.শিংদা থাদোকখ্রে। মসিগী মনুংদা, হৱাই মেত্রিক তন লাখ ১.৭৮ অমদি রাজ্যশিং/য়ু.তি.শিংদা লৈরিবা বেনিফিস্যরী লাখ ১৩৪০.৬১দা য়েন্থোকখ্রে। প্রধান মন্ত্রী কিসান সম্মান নিধি (পি.এম.-কিসান) স্কিম অসিগী মখাদা লোকদাউনগী মতম, ২৪.৩.২০২০দগীনা হৌজিক ফাওবদা লৌমী কোতি ৯.৬৭না কান্নবা ফংখ্রে অমসুং হৌজিক ফাওবদা লুপা কোতি ১৯,৩৫০.৮৪গী শেনফম থাদোকখ্রে।


    অকুপ্পা ৱারোলগীদমক: https://pib.gov.in/PressReleseDetail.aspx?PRID=1627218


    শ্রী পিয়ুশ গোয়লনা এক্সপোর্তরশিংদা মালেমদা চাংদম্নবা হেনগৎনবা অমসুং ক্বালিতি লৈবা পোৎশিং পুথোক্নবা খঙহনখ্রে


    কম্মর্স & ইন্দস্ত্রী অমসুং রেলৱেজকী কেন্দ্রগী মন্ত্রী শ্রী পিয়ুশ গোয়লনা কনফিদরেসন ওফ ইন্দিয়ন ইন্দস্ত্রী (সি.আই.আই.)না এক্সপোর্ততা শীনবা দিজিতেল সম্মীৎতা ভিদিও কনফরেন্সকী খুথাংদা শরুক য়াখ্রে। ঐখোয়গী শেন্মিৎলোন ফগৎনবগীদমক হৌজিক লৈরিবা মশিং অসিগী অপুনবদগী অহেনবা ওইনা এক্সপোর্তশিং হেনগৎহনবা মথৌ তাই হায়না মহাক্না ফোঙদোকখি। শ্রী গোয়লনা হায় ঐখোয়না মশীংগী হেনগৎহনবদগী য়েংলগা চাংদম্নবা হেন্দুনা অমসুং মালেমদা ক্বালিতি প্রদক্তশিং পীননবা মীৎয়েং চংগদবনি। মহাক্না হায় মালেমগী সপ্লাই চেন অসি অমুক হন্না হৌদোক্নবা হোৎনরিবা মতম অসিদা ভারত অসি মালেমগী কৈথেলদা মখা পোনগদবা পার্তনর অমসুং থাজবা য়াবা মরুপ ওইগদবনি।


    অকুপ্পা ৱারোলগীদমক: https://pib.gov.in/PressReleseDetail.aspx?PRID=1627432


    কম্মর্স অমসুং ইন্দস্ত্রি মিনিস্তর শ্রী পিয়ুশ গোয়লনা ইন্দস্ত্রি অমসুং ত্রেদ এসোসিএসনশিংগা মীফম পাংথোকখ্রে; আত্মনির্ভর ভারতনা কনফিদেন্ত, সেল্ফ-রিলাইন্ত অমসুং ক্যেরিং নেসন অমসুং মশাখক্কী খন্দা অমা য়াওরি।


    কম্মর্স অমসুং ইন্দস্ত্রি য়ুনিয়ন মিনিস্তর শ্রী পিয়ুশ গোয়লনা ইন্দস্ত্রি অমসুং ত্রেদ এসোসিএসনশিংগা ভিদিও কনফরেন্সকী খুথংদা মীফম পাংথোকখ্রে । আত্মনির্ভর ভারত অসি মশাখক্কী, ক্লোজ নত্রগা এন্তি ফোরেনর ওইরোই হায়না মিনিস্তরনা ফোঙদোকখ্রে। মসিগী মহুত্তা সমাজগী মীপুম খুদিংমক য়েংশিনগদবা অমসুং লৈবাক্কী মফম খুদিংমক্কী চাওখৎপা পুরক্নবা কনফিদেন্ত, সেল্ফ-রিলাইন্ত অমসুং ক্যেরিং নেসন অমগী ৱাখল্লোন য়াওই। মহাক্না হায় আত্মনির্ভর ভারতনা ভারতকী সিতিজেন করোর ১৩০গী মরক্তা অমত্তা ওইবগী লিংজেল মান্নবা উৎলগনি।


    অকুপ্পা ৱারোলগীদমক: https://pib.gov.in/PressReleseDetail.aspx?PRID=1627215


    শ্রী পসৱননা এফ.সি.আই.গী চানবা মরু মরাংশিং য়েন্থোকপা অমসুং পৈশিনবা য়েংশিনখ্রে


    শ্রী রাম বিলাস পসৱননা লোকদাউনগী মতমদা এফ.সি.আই.না লৌখিবা থৌদাংবু থাগৎপা ফোংদোকখ্রে অমসুং চানবা মরু মরাংশিং পুথোক পুশিন তৌবা অসি মতম পুম্বদা ৱাংহনগদবনি হায়খ্রে। মহাক্না হায় এফ.সি.আই.ৱার্কফোর্স অসি মালেমগী লাইচৎকী অৱাবা অসিদা ফুদ ৱারিয়র্স অমা ওইনা থোরক্লে অমসুং মসিগী অৱাবা অসি খুদোংচাবা অমদা ওন্থোকখ্রে। লোকদাউনগী মতমদা এফ.সি.আই.না চানচা মরু মরাংশিং লোদ তৌবা, অনলোদ তৌবা অমসুং ত্রান্সপোর্ত তৌবদা রেকোর্দ থমখ্রে। অতোপ্পা অমনা পৈশিনবসু অপনবা য়াওদনা মখা চত্থখ্রে অমসুং সরকারগী এজেন্সিশিংনা হন্দক্কী চহীদা গেহু পৈশিনবা অসি মমাং চহীদগী হেনখ্রে। য়েংশিন মীফম অসিগী মনুংদা স্তেৎ অমসুং য়ু.তি.শিংদা চানবা মরু মরাংশিং য়েন্থোক্নবা স্তোকশিং মিনিস্তরনা য়েংশিনখি।.


    অকুপ্পা ৱারোলগীদমক: https://pib.gov.in/PressReleseDetail.aspx?PRID=1627463


    এক ভারত শ্রেস্থা ভারত প্রোগ্রাম অসি কোবিদ-১৯না ওইহল্লক্লিবা ফীভমশিং অসি য়েংলগা ইনোবেতিব ওইবা পাম্বৈশিং শিজিন্নরগা খুমাং চাওশিলহল্লগনি


    সরকারগী এক ভারত শ্রেস্থা ভারত প্রোগ্রাম অসি কোবিদ-১৯না ওইহল্লক্লিবা ফীভমশিং অসি য়েংলগা ইনোবেতিব ওইবা পাম্বৈশিং শিজিন্নরগা খুমাং চাওশিলহন্নবা ৱারেপ লৌখ্রে। মসি সরকারগী এক ভারত শ্রেস্থা ভারত প্রোগ্রামগী মখাদা মরি লৈনবা মন্ত্রালয়শিংগী সেক্রেতরিশিংগী ভিদিও কনফরেন্সকী খুথাংদা হন্দক্তা ফমখিবা মীফমদা লৌখিবনি।


    অকুপ্পা ৱারোলগীদমক: https://pib.gov.in/PressReleseDetail.aspx?PRID=1627461


    ত্বিত্তর হেন্দল @লেবরদি.জি. শ্রী সন্তোশ গঙৱারনা হৌদোকখ্রে; হেন্দল অসিনা লেবর ৱেলফ্যরগা মরি লৈনবা খ্বাইদগী নৌবা স্তেতিস্তিক্স পীগনি


    লেবর ৱেলফ্যরগা মরি লৈনবা খ্বাইদগী নৌবা স্তেতিস্তিক্স পীনবা হোৎনবা ওইনা লেবর এন্দ এম্পারমেন্তকী মিনিস্তর (আই.সি.) শ্রী শন্তোশ কুমার গঙৱারনা ঙরাং লেবর ব্যুরোগী ত্বিত্তর হেন্দল @লেবরদি.জি. হৌদোকখ্রে। মসিগী হেন্দল অসিনা ইন্দিয়া লেবর মার্কেৎ ইন্দিকেতরশিংগী রিগুলর & অপদেদ ওইবা সোর্সকী স্নেপশোৎ অমা ওইগনি।


    .অকুপ্পা ৱারোলগীদমক: https://pib.gov.in/PressReleseDetail.aspx?PRID=1627410


    সাইন্স অমসুং তেক্নোলোজিনা কোবিদ-১৯ লান্থেংনবদা সোলুসনশিং ফংবা


    ঙসি মেদিয়া ব্রিফিংদা দোক্তর বিনোদ পোল, মেম্বর নিতি আযোগ অমসুং প্রোফেসর কে. বিজয় রাঘভন, ভারত সরকারগী প্রিন্সিপল সাইন্তিফিক এদভাইজরনা ভেক্সিনশিং, দ্রগ পুথোকপা, লায়েংবা অমসুং তেস্ত তৌবগী হীরমশিংদা সাইন্স অমসুং তেক্নোলোজিগা মরি লৈননা কোবিদ-১৯গী থবক থৌরমশিংদা শম্লপপা ৱারোল থমখ্রে।


    অকুপ্পা ৱারোলগীদমক: https://pib.gov.in/PressReleseDetail.aspx?PRID=1627464


    কর্নাল স্মার্ত সিতিনা কোবিদ-১৯ লান্থেংননবা মরুওইবা খোংথাংশিং লৌখৎখ্রে


    অকুপ্পা ৱারোলগীদমক: https://pib.gov.in/PressReleseDetail.aspx?PRID=1627442


    পি.আই.বি. ফিল্দ ওফিসশিংদগী ফংবা পাউ


      * চন্দিগর: য়ু.তি. এদমিনিস্ত্রেতর অসিনা ২৭/০৫/২০২০দগী সেক্তর ৩৮ অমসুং ২৮/০৫/২০২০দগী সেক্তর ৫২দা কন্তেনমেন্ত ওপরেসন লোইশিনবগী অয়াবা পীখ্রে। মফম অদুদা লৈরিবা মীওইশিংগী স্ক্রিনিং, সর্বিলেন্স অমসুং হকশেলবু কুপনা য়েংশিনবা মখা চৎথনবা ৱারেপসু লৌখি। মখা তানা, তোয়না সেনিতাইজেসনগী তৌবগী খোঙথাংশিং অমসুং মফম অদুদা আই.ই.সি. কেম্পেন ম্যুনিসিপাল ওথোরিতীশিংগী মখাদা তৌগনি। অনৌবা সসপেক্ত অমা হেক্তগী সেম্পল অদু লৌগনি অমসুং এদমিনিস্ত্রেসনদা রিপোর্ত তৌগদবনি। মফম অসিদা মী তিনবা ভারত লৈঙাক্কী গাইদলাইনশিংগী মতুং ইন্না মখা তানা থীংখিগনি অমসুং মথৌ তাবা সোসিএল দিস্তেন্সিং, মাস্ক উপ্পা অমসুং হাইজিন ঙাকনা চৎকদবনি।

      * পঞ্জাব: ইকনোমিক্কী ওইবা অৱাবশিং মাইয়োক্নরিঙৈ চৈরক অসিদা, পঞ্জাব লৈঙাকনা স্তেৎ অসিদা কোবিদ লাইচৎনা অমসুং মতম শাংনা লোকদাউন তৌবনা থোকহনবা শেল-থুমগী ওইবা অৱাবা থেংন্নবা ভারত লৈঙাক্তা লুপা কোতি ৫১,১০২গী ফিস্কেল স্তিম্যুলস অমা পীবিনবা হায়জনবা ৱারেপ লৌখ্রে। মে ৩০দা স্তেৎ লৈঙাকনা লোকদাউনগা মরী লৈন্না তুংদা লৌগদবা এক্সনগী খন্নরগনি। স্তেৎ অসিদা ওইরক্লিবা কোবিদকী ফীভমগী মরমদা মে ৩০দা চিফ মিনিস্তরনা চি্য়র লৌদুনা মরী লৈনবা বিভাগশিংগা য়েংশিন্ননবা মীফম অমা ফম্লগনি অমসুং মতুং তারকপদা লোকদাউন অসি মখা চৎথখিগদ্রা নত্রগা লৌথোক্লগদ্রা হায়বা লৈঙাক্কী ৱারেপ অদুসু লাউথোক্লগনি।
      * হরিয়ানা: ইন্তর্নেস্নল ত্রেবেলরশিংবু লৈবাক অসিদা থুংলবগা অ্হানবা নুমিৎ তরেৎনি অদু ইন্সতিত্যুস্নেল ক্বারন্তিন তৌগদবনি মসিগী মতুং তারকপদা নুমিৎ তরেৎনি অদু হোম ক্বারন্তিন তৌবা য়াগনি হায়না হরিয়ানা লৈঙাকনা দিপুতী কম্মিসনরশিংদা য়াথং পীখ্রে। করিগুম্বা হোম ক্বারন্তিন তৌবগী খুদোংচাবা মরাং কাইনা লৈত্রবদি, মরী লৈনবা দিপুতী কম্মিসনরনা মীওই অদুগী দিস্ত্রিক্কী চিফ মেদিকেল ওফিসর তান্নদুনা পেসেঞ্জর অদুবু মখা তানা পীরিবা ইন্সতিত্যুস্নেল ক্বারন্তিন তৌফম অদুদা নুমিৎ তরেৎনি অমুক থমগদবনি।মসি খক্তা নত্তনা দি.সি.শিংদসু হকশেল & য়াইফ য়ুম্বাল মন্ত্রালয় (এম.ও.ঐচ.এফ&দবল্যু)না পীবা গাইদলাইনশিং ঙাকনা চৎনবা য়াথং পীখ্রে।
      * হিমাচল প্রদেশ: চিফ মিনিস্তরনা স্তেৎ অসিগী দিপুতী কম্মিসনরশিং, পুলিসকী সুপ্রিন্তেনদেন্তশিং অমসুং চিফ মেদিকেল ওফিসরশিংগা ভিদিও কনফরেন্সিং তৌদুনা ইন্সতিত্যুস্নেল ক্বারন্তিন সেন্তরশিংদা লৈবা মীওইশিং নুংঙাইনা সেন্তরশিং অসিদা লৈবদা খুদোংচাবা হেন্না ফংহন্নবা মথৌ তাই হায়বগী মতাংদা খন্নখি। মহাক্না হায়খি মদুদি রেদ জোনদগী লাকপা মীশিং ইন্সতিত্যুস্নেল ক্বারন্তিনদা থমগদবনি অমসুং কোবিদ-১৯ তেস্ত তৌবদা নেগেতিব ওইরবতদা হোম ক্বারন্তিন তৌবা য়াগনি। অতোপ্পা লৈবাকশিংদগী হল্লকপা হিমাচল্লি খুদিংমক মসিদা চপমান্নবা মথৌ তাবশিং অদু লৌখৎকনি হায়না মহাক্না ফোংদোকখি। মহাক্না হায়খি মতম চানা লায়েংনবা অমসুং ভাইরস শন্দোকপা য়েংশিন্নবা কোবিদ-১৯ নারবা মীওইগা লোইনরুবশিং ত্রেসিং তৌবা অমসুং স্ক্রিনিং তৌবদা মরুওইবা মীৎয়েং থমগনি। মহাক্না ফোংদোকখি মদুদি মীওইশিং অসিনা ‘কোরোনা মুক্তা এপ’ দাউনলোন তৌগদবনি মসিনা ক্বারন্তিন তোরিবা মীওইশিং খোঙথাং কুপ্না য়েংশিনগনি।
      * কেরেলা: মাইগ্রেন্ত লেবররশিংগী অৱাবা উরদুনা এপেক্স কোর্তনা লৌখৎপা শু মোতো কেসকী পাওখুম ওইনা, কেরেলা লৈঙাকনা এস.সি.দা খঙহনখি মদুদি মখোয়না মাইগ্রেন্ত লেবরর ৭০,১৩৭ মশাগী মরমদা ত্রেন ৫৫দা হলহনখ্রে; মাইগ্রেন্ত লেবরর ৪,৩৪,২৮০না চান্নবা, ঈশিং অমসুং অতৈ অতোপ্পা মথৌ তাবশিং য়াওবা কেম্প ২১,৫৫৬দা চংজফম পীখ্রে।ঙসি অয়ুক্তগী য়ু য়োনফমশিং হাংখ্রে; য়ু য়োন্নবগীদমক ভরচ্যুল ক্ব্যু লেপ্পা য়েংশিন্নবা, বেভ-ক্ব্যু এপকী মায়োক্তা পাকশন্না ৱাকৎ লাকখ্রে। হোম ক্বারন্তিন তৌবশিং কাংলোন থুগাইবা য়েংশিন্নবা পুলিসনা সপ্রাইস চেক হৌখ্রে, কাংলোন থুখাইবশিং স্তেৎকী ফেসিলিতীদা থমখ্রে। কোবিদ-১৯গী অহানবা কেস রিপোর্ত তৌখিবা নুমিতৎকী ১১৯শুবা নুমিৎতা কেরেলাগী কনফর্ম কেস ঙরাং ১,০০০ হেন্দুনা ১,০০৪ শুখ্রে; চাওরক্না চাদা ৪৫(৪৪৫) নুমিৎ ১৪নিদা হেনগৎখ্রে। হৌজিক ফাওবদা ওনলাইনদা এপ্লাই তৌরকপা লাখ ৬কী মনুংদা মীরৈবাক অমসুং অতোপ্পা স্তেৎতগী কেরেলা মচা লাক ১.০৫ মে ২৭ ফাওবদা স্তেৎ অসিদা হল্লকখ্রে।
      * তামিল নাদু: সাউথদর্ন রেলৱেনা চেনাইগী হেদক্বাতর স্তাফ কোবিদ-১৯ পোসিতিব ওইরকপদগী লোনশিনখ্রে; মফম পুম্নমক দিসইনফেক তৌরবা মতুং ওফিস নিংথৌকাবা নুমিৎতগী হাংলগনি।পেসেঞ্জর অহুম- বেংগলুরুদগী অমা অমসুং ন্যু দিল্লিদগী অনি, মধুরাইদা ফ্লাইতা লাকপা কোবিদ-১৯গী তেস্ততা পোসিতিব ওইখ্রে। লোকসকী মতাংদা লৌউবশিংগী ওইনা স্তেৎনা এদভাইজরী অমা থোকখ্রে; ওফিসিএলশিংনা তি.এন. অসি লোকসকী চৈথেং ফোদে হায়রবসু এদভাইজরী থোকখি। ঙরাংগী অনৌবা কেস ৮১৭ শুদুনা স্তেৎ অসিগী কোবিদ-১৯গী তেল্লি ১৮৫৪৫দা লৈরে। এক্তিব কেস: ৮৫০০, শীখিবা: ১৩৩, দিসচার্জ তৌখিবা: ৯৯০৯. চেনাইগী এক্তিব কেসনা ৬৩০৭ ওইরি।
      * ঙসিগী ১২পি.এম. ফাওবদা অনৌবা কোবিদ কেস ৭৫, দিসচার্জ তৌখিবা ২৮ অমসুং শীখিবা অমা।; ঙসিগী অনৌবা কেসশিং অদু উদুপীদগী ২৭, হাসনদগী ১৩, বেঙ্গলোর সিতীদগী ৭, য়াদিরিদগী ৭, চিত্রাদুরগাদগী ৬, দকসিন কানাদাদগী ৬, কালবুরগি & চিকামাগলুরদগী অহুম অহুম, ভিজিয়াপুরাদগী ২, রাইচুরদগী ১। স্তেৎ অসিদা অপুনবা পোসিতিব কেস ২৪৯৩ শুখ্রে। এক্তিব কেস। ১৬৩৫, ফগৎখিবা: ৮০৯, শীখিবা: ৪৭।
      * অন্ধ্র প্রদেশ: সি.এম না স্তেৎ অসিদা স্কুলশিং অমসুং কলেকশিং য়েংশিন্নবা এদুকেস্নেল ৱেব পোর্তেল, www.apsermc.ap.gov.in লোঞ্চ তৌখ্রে, মহাক্না হায়খি ইন্দস্ত্রিএলগী চাউখৎনবা অফবা এনভাইর্মেন্ত লৈহনবা মথৌ তাই। সেম্পল ৯৮৫৮ তেস্ত তৌবদা অনৌবা কেস ৫৪, শীবা অমা লোয়ননা দিসচার্জ তৌখিবা ৪৫ হৌখিবা পুং ২৪দা থেংনখি। অপুনবা কেস: ২৮৪১২ এক্তিব কেস: ৮২৪, ফগৎখিবা: ১৯৫৮, শীখিবা: ৫৯। অতোপ্পা স্তেৎতগী পোসিতিব ওইখিবা অপুনবা কেস ২৯৩ শুদুনা এক্তিব কেস ১২৬ শুখ্রে: মপাল লমগী ওইনা অপুনবা পোজিতিব কেস ১১১ ওইরি।
      * তেলঙ্গনা: লোকদাউন শাংদোকলবসু অমসুং শীনমীশিং অমসুং ফন্দশিংগী অৱাংৎপা লৈরবসু, লৈঙাকনা চেং, চুজাক, বেঙ্গল; চনা, নুমিৎলৈ অমসুং জোৱর য়াওনা লৌমীশিংদগী কোতি ১২,০০০রোমগী পোৎথোক ওইগদবা অদু লৈঙাকনা পৈশিনবা ঙমখ্রে। করিগুম্বা স্তেৎ অমসুং কন্দ্র লৈঙাকশিং অমসুং মখোয়গী মরী লৈনবা দ্রক কন্ত্রোল এদমিনিস্ত্রেসন বিভাগশিংনা দ্রকস & কোসমেতিক্স এক্ত অমসুং ফার্মসি এক্তকী প্রোভিজনশিং ফজনা ইমপ্লিমেন্ত তৌবরা খঙনিংঙি হায়না হাই কোর্তনা খঙহনখ্রে।তেলঙ্গনাদা মে ২৮ ফাওবদা অপুনবা পোজিতিব কেস ২০৯৮ শুখ্রে। হৌজিক ফাওবদা মাইগ্রেন্ত ১৭৩, মপালদগী হল্লকপা/সাউদি অরাবিয়া দিপোর্তী ১২৪ কোবিদ-১৯ পোজিতিব ওইখ্রে।
      * অরুনচল প্রদেশ: কোবিদ-১৯ লাইচৎমা মরম ওইদুনা থোকহনবা ইকনোমিক্কী ওইবা ফীভম রিভ্যু তৌনবা লৈঙাকনা ইকনোমিক রিভাইবেল কম্মিতী অমা শেমখ্রে।
      * অসাম: অসামদা কোবিদ-১৯ নৌনা পোজিতিব ওইবা কেস ৩৩। স্তেৎ হকশেল মন্ত্রীনা ফোংদোকখি মদুদি অপুনবা কেস ৮৩১ শুখ্রে, এক্তিব কেস ৭৩৭, ফগৎখিবা ৮৭, শিখিবা ৪।
      * মনিপুর: হকশেল বিভাগ, হেথ মিসন অমসুং ইম্ফাল ৱেসকী মৈত্রামদা লৈবা য়ুনাকো স্কুলগী ওথোরিতীশিংগা লোয়ননা সি.এম.না মীফম অমা কৌখ্রে, মদুদা বেদ ১০০ থাবা স্তেৎ অসিগী কোবিদ নাবশিং লায়েং চৎথনবা মতম খরগী ওইবা কোবিদ কিয়র সেন্তর অমা স্কুল অসিদা হাংদোক্নবা খন্নখ্রে।
      * মিজোরাম: গুজরাৎ অমসুং মধ্য প্রদেশতগী পন্দুনা লৈরুরবা মিজোরামগী মীঔইশিং ত্রেনদা পুরক্তুনা গুৱাহতী রেলৱে স্তেসনদা থুংখ্রে।
      * নাগালেন্দ: গভার্নর আর.এন. রভিনা স্তেৎ অসিদা বাইও সেফতী লেবেল লেবশিং হেনগৎপা অমসুং কন্তেক্ত ত্রেসিং হেন্না কনশিন্নবা হায়খ্রে। দিমাপুরদা লোকদাউনগী চৎনা কাংলোম থুগাইবা গারি ১০৯ ফগৎখ্রে। লুপা ১৫,৪০০ ফাইন ওইনা খোমগৎখ্রে।
      * সিক্কিম: স্তেৎ অসিগী পন্দুনা লৈরিবা প্রজা ৮৭৮৮ রেজিস্তর তৌরকপদা ৪৪১৫ স্তেৎ অসিদা য়ৌরকখ্রে অমসুং ২০৬৩না স্পেসিএল ত্রেন ৭না লৈবাক অসিগী মফম কয়াদগী পুরকখি। লৌউ-শিংউ মন্ত্রীনা রার.বি.আই. গেংতোককী জেনরেল মেনেজরদা ফর্মর প্রদ্যুসর ওর্গনাইজেসনশিং, কোওপরেতিবশিংদা শেলগী মতেং পীনবা অমসুং লৌউবশিংগী ক্রেদিৎ কেম্পশিং ওর্গনাই তৌবা, কিশান ক্রেদিৎ কার্দ পীবা অমসুং অতোপ্পা পন্দুনা লৈরিবা ইসুশিং কোকহন্নবা খঙহনখ্রে।

    ******


    

    
    (Release ID: 1627532) Visitor Counter : 18
    
    
      Read this release in: English , Urdu , Hindi , Marathi , Assamese , Bengali , Punjabi , Gujarati , Tamil , Telugu , Kannada , Malayalam
    
    
    

*