      ঙাকশেল মন্ত্রালয়

      রক্সা মন্ত্রী শ্রী রাজনাথ সিংনা য়ু.এস. দিফেন্স সেক্রেতরীগা ফোনদা ৱারী শানখ্রে;
      লৈবাক অনিগী মরক্তা দিফেন্সকী তেংবাং পীনবদা খুমাং চাউশিনলিবা অদু য়েংশিনখ্রে

      Posted On: 29 MAY 2020 6:48PM by PIB Imphal

    রক্সা মন্ত্রী, শ্রী রাজনাথ সিংনা য়ু.এস.কী সেক্রেতরী ওফ দিফেন্স, দা. মার্ক তি. এসপরনা হায়জরকখিবা অদুগী মতুং ইন্না ঙসি নুমিদাংৱাইরমদা তেলিফোনদা ৱারী শানখ্রে। মন্ত্রী অনি অসিনা কোবিদ-১৯গী লাইচৎ অসিগা লান্থেংনবদা থেংনখিবা, খংখিবশিং অদুগী মতাংদা অমনা অমদা শম্লপ্পা ৱারী কয়া শানখি অমসুং মসিগী মতাংদা লৈবাক অনি অসিগী মরক্তা নিংথিনা তেংবাং পীনবগী মতাংদা ৱারেপ লৌখি। মখোয়না দিফেন্সকা মরী লৈননা লৈবাক অনি অসিগী দিফেন্সকা মরী লৈনবা থবক থৌরমশিংদা তেংবাং পীনবগী মতাংদা খুমাং কয়া য়াম্না চাউশিল্লবগে হায়বসু য়েংশিনখি অমসুং দিফেন্সকী পার্তনরশিপ মখাতানা চাউখৎহন্নবা মখোয়না থাজবসু পীনখি। মসি লোইশিল্লকপদা রক্সা মন্ত্রীনা সেক্রেতরী এসপরদা মহাক্না খুদোংচাবা মতম অমা য়েংলগা অথুবা মতমদা ভারত্তা লাক্নবা হায়জখ্রে, মসিদা মহাক্না হরাওনা য়ারকখি।


    রক্সা মন্ত্রীনা হন্দক্তা সাইক্লোন অম্ফান্না মরম ওইরগা নোংপোক ভারত্তা পুন্সী কয়া মাংখিবা অদুগী নুংঙাইতবা ফোংদোরকপগী সেক্রেতরী এসপরবু থাগৎপা ফোংদোকখি, অমসুং মঙোন্দা ভারতনা অৱা-অনা তারবশিংদা মতেং পীবগী মতাংদা হোৎনরিবশিং অদুসু খঙহনখি। মন্ত্রী অনিমক্না পাম্বা সেক্যুরিতীগী মতাংদা রিজন অসিদা চাউখৎ থৌরাংশিংগী মতাংদা ৱাখল্লোনশিংসু তাথোক-তাশিন তৌখি।


    *****

    
    
    (Release ID: 1627823) Visitor Counter : 3
    
    
      Read this release in: Punjabi , English , Urdu , Hindi , Bengali , Odia , Tamil , Telugu , Kannada