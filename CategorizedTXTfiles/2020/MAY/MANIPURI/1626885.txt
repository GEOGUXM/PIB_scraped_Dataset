      কেমিকেল্স অমসুং ফর্তিলাইজর মন্ত্রালয়

      এন.পি.পি.এ.না থোকখিবা এদভাইজরিগী মতুংদা এন-৯৫ মাস্কশিংগী মমলশিং ইম্পোর্তরশিং/ মেন্যুফেকচররশিং/ সপ্লাইয়রশিংনা হন্থহনখ্রে
      Posted On: 25 MAY 2020 5:28PM by PIB Imphal


    *প্রেস নোৎ*

    মার্চ ১৩,২০২০গী নোতিফিকেসনগী মখাদা লৈঙাকনা এন-৯৫ মাস্কশিং অসি ইসেন্সিএল কম্মোদিতীস এক্ত, ১৯৫৫কী মখাদা তঙাই ফদবা পোৎলম অমনি হায়না ফোংদোকখ্রে। মরম অসিনা, এক্ত অসিগী মখাদা মখোয়বু পৈদুনা থম্বা, লোন্না য়োনবা অসি দন্দী ফংবা য়াই। মখোয়বু পৈশিনবা, লোন্না য়োনবা য়েংশিন্ননবা এন.পি.পি.এ.না নেস্নল দিজাস্তর মেনেজমেন্ত এক্ত, ২০০৫না পীবা পাৱর শীজিন্নদুনা স্তেৎ/য়ু.তি. পুম্নমক্তা সর্জিকেল অমসুং প্রোতেক্তিব মাস্কশিং, হেন্দ সেনিতাইজরশিং অমসুং গ্লোবশিংগী মমল অসি মার্চ ১৩, ২০২০গী ওর্দর মতুং ইন্না পেকতা থাবা মেক্সিম্ম রিতেল প্রাইসতগী হন্থবা মমলদা মরাং কায়না ফংহল্লু হায়না য়াথং পীখ্রে।


    লৈবাক অসিদা এন-৯৫কী মতাংদা পুন্না লৈশিনবা, লোন্না য়োনবা অমসুং মমল হেন্না ৱাংনা য়োনবগী মরমদা ৱাকৎ কয়া লাক্লি। হীরম অসিদা এ.পি.পি.এ.না স্তেৎ/য়ু.তি. পুম্নমক্কী দ্রক কন্ত্রোল্লরশিং/ফুদ & দ্রক এদমিনিস্ত্রেসনশিংদা মতিক চাবা এক্সন লৌখৎনবা খঙহনখ্রে। রিপোর্তকী মতুং ইন্না, এস.দি.সি.শিং/এফ.দি.এ.শিংনা রেদশিং চৎথখি অমসুং তঙাই ফদবা পোৎলমশিং পৈশিল্লগা থম্বশিং অমসুং লোন্না য়োনলিবশিংগী মাইয়োক্তা মতিক চাবা এক্সনশিং লৌখৎলি। এন-৯৫ মাস্কশিংগী প্রাইস কেপ পীন্নবা লৈঙাকনা বোম্বে হাই কোর্তদা হায়জখ্রে অমসুং পি.আই.এল. অমসু থাঙগৎখ্রে।


    লৈঙাকনা লৈবাক অসিদা এন-৯৫ মাস্কশিং শীজিন্নবা কোন্ননবা লেপ্পা লৈতনা কন্না পুথোকনবা হোৎনরি। মসিগীদমক লৈঙাকনা এন-৯৫ মাস্কশিংগী মেন্যুফেকচররশিং/ইম্পোর্তরশিং/সপ্লাইয়রশিংদগী অপুনবা মমলদা মশীং খ্বাইদগী য়াম্না লৌশিল্লি। এন-৯৫ মাস্কশিংগী মমল ৱাংখৎপা অসিগী মতাংদা এন.পি.পি.এ.না য়েংশিল্লগা মমলশিং হন্থহন্নবা হোৎনরি। হীরম অসিদা এন-৯৫ মাস্কশিং অহোংবা মমলদা মরাং কায়না লৈবাক অসিদা ফংহন্ননবা, এন.পি.পি.এ.না মে ২১, ২০২০দা এন-৯৫ মাস্ককী মেন্যুফেকচররশিং/ইম্পোর্তরশিং/সপ্লাইয়রশিংদা মমলশিং হেনগৎতনবা য়াথং পীখ্রে। মখা তানা লৈবাক অসিদা এন-৯৫ মাস্কশিংগী দিমান্দ অমসুং সপ্লাইদা চান্নরক্তবা অসি য়েংলগা এন.পি.পি.এ.না এন-৯৫ মাস্কশিংগী প্রাইস কেপ পীন্নবা বোম্বে হাই কোর্তদা চে থাখ্রে, মশানা খঙনা মেন্যুফেকচররশিং/ইম্পোর্তরশিং/সপ্লাইয়রশিংনা মমলশিং হন্থহনগদবনি হায়না এন.পি.পি.এ.না য়াথং পীখ্রে।


    মরক অসিদা এন.পি.পি.এ.না লৈঙাকনা মাস্কশিং লৌবগী মমলদগী শরুক অহুম হেনগৎবা মমল অদুবু এপ্রুফ তৌই হায়না ঙসি তাইম্স ওফ ইন্দিয়াদা য়াওখিবা পাও অদুবু এন.পি.পি.এ.না য়াখিদ্রে। পাও অদুদা পল্লিবা লৈঙাকনা লৌবগী মমলগী ক্লিপ্পিং অদু অরানবনি, লৌনম্বনি অমসুং লান্না উহনবনি।


    অদুমগুম্লবা এদভাইজরি অদু থোকখ্রবা মতুং, অয়াম্বা মেন্যুফেকচররশিং/ইম্পোর্তরশিংনা এন-৯৫ মাস্কশিংগী মমলশিং ৪৭% ফাওবা শীংথানিঙাই ওইনা হন্থখ্রে মসিনা লৈবাক অসিদা এন-৯৫ মাস্কশিং অহোংবা মমলদা মরাং কায়না ফংহল্লগনি। অতৈ অতোপ্পা এন-৯৫ মাস্কশিংগী মেন্যুফেকচররশিং/ইম্পোর্তরশিংনা পাওদমলকপগী মতুং ইন্না, অতোপ্পা মেন্যুফেকচররশিং/ইম্পোর্তরশিংনসু লৈঙাক্কী য়াথং ঙাকলগা প্রজা মীয়ামগী য়েংলগা মমল হন্থহল্লগনি হায়বগী থাজবা লৈ হায়না ফোংদোকখ্রে।


    *********


    নেস্নল ফার্মাকোতিকেল প্রাইসিং ওথোরিতী(এন.পি.পি.এ), ফার্মাকোতিকেল বিভাগ, ভারত লৈঙাক্কী কেমিকেল & ফর্তিলাইজর মন্ত্রালয়


    ***

    
    
    (Release ID: 1626885) Visitor Counter : 7
    
    
      Read this release in: English , Urdu , Hindi , Marathi , Assamese , Bengali , Punjabi , Gujarati , Odia , Tamil , Telugu , Kannada , Malayalam