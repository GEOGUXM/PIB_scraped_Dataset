      আর্থ সাইন্স মন্ত্রালয়

      (আই.এস.তি. পুং ১৩২০দা) বে ওফ বেঙ্গলগী নোংচুপ-ময়াইলোমদা শাথিবা নোংলৈ-নুংশিৎ ‘অম্ফান’: নোংচুপ বঙ্গাল অমসুং ওরিশাগী অৱাং থংবা সমুদ্র খোঙবানশিংগী ওইনা নোংলৈ-নুংশিৎকী চেকশিনৱা: রেদ মেসেজ
      Posted On: 20 MAY 2020 2:00PM by PIB Imphal


    ইন্দিয়ন মেতিওরোলোজিকেল বিভাগকী নেস্নল ৱেদর ফোর্কাস্তিং সেন্তর/সাইক্লোন ৱার্নিং দিবিজনগী খ্বাইদগী নৌনা ফোংবা (আই.এস.তি. পুং ১৩২০) গী মতুং ইন্না:


    কা হেন্না শাথিবা নোংলৈ-নুংশিৎ ‘ অম্ফান ’ ( উম - পুন হায়না পানবা ) অসি বে ওফ বেঙ্গলগী অৱাং-নোংচুপলোমগী অৱাং-অৱাং নোংপোক থংবদা হৌখিবা পুং ০৬ মনুংদা পুংদা কি.মি. ২৯গী খোঙজেলদা ঙসি মে ২০, ২০২০গী আই.এস.তি. পুং ১১৩০দা চাউরাক্না পারাদীপ (ওরিশা)গী নোংপোক-অৱাং নোংপোকলোমদা কি.মি. ১৪০ ফাওবা, দীঘা (নোংচুপ বঙ্গাল)গী খা-খানোংপোকলোমদা কি.মি. ১২৫, সাগর ইথৎশিংগী অৱাংদা কি.মি. ১২৫ নক্না অমসুং খেপুপারা (বঙ্গলাদেশ)কী খা নোংচুপলোমদা কি.মি. ১২৫ বে ওফ বেঙ্গলগী অৱাং নোংচুপলোমগী লেতিচুদ ২০.৬° অৱাং মনাক্তা অমসুং লোঙ্গীচুদ ৮৮.৮° নোংপোক্তা নক্না উংদুনা লৈখি। মসি অৱাং-অৱাং নোংপোক্লোমদা বে ওফ বেঙ্গলগী অৱাং নোংচুপ লান্না অমসুং নোংচুপ বেঙ্গল –বঙ্গলাদেশকী সমুদ্র খোঙবানগী দীঘা (নোংচুপ বঙ্গাল) অমসুং হাতিয়া ইথৎ (বঙ্গলাদেশ)কী মরক্তা সুন্দরবন্স নক্না ঙসি মে ২০, ২০২০গী নুংথিল অথেংবদগী নুমিদাংৱাইরমগী মতমদা পুংদা কি.মি. ১৫৫-১৬৫দগী পুংদা কি.মি. ১৮৫ ফাওবগী খ্বাইদগী য়াম্না নুংশিৎনা লৈমায়দা হুম্বগা লোয়ননা শিৎলবা য়ানা লৈ। ঙসি নুংথিল অথেংবদা কংফাল তম্না হুমজিল্লক্লগনি (ঙসিগী আই.এস.তি. পুং ১৬০০দগী)। কংফাল য়ৌরক্লবা মতুংদা সিস্তেম অসি অৱাং-অৱাং নোংপোক্লোমদা কোলকতা নক্না শিৎখিগনি।


    সিস্তেমনা হৌজিক লেপ্পা লৈতনা ভিশাখাপতনম (আন্ধ্র প্রদেশ), পারাদীপ (ওরিশা) অমসুং গোপালপুর (ওরিশা)গী দোপপ্লর ৱেদর রাদর (দি.দবল্যু.আর)না ত্রেক তৌরি।


    মখাগী তেবল অসিদা ফোরকাস্ত ত্রেক অমসুং অয়াংবগী মতাংদা পীরি:

                                                                                                                                                                        
তাং /মতম (আই.এস.তি.)  লৈরিবা ফিভম (লেতিচুদ ০ N/ লোঙ্গীচুদ ০ E)  খ্বাইদগী য়াম্না নুংশিৎনা লৈমায়দা হুম্বগী অয়াংবা (পুংদা ওইবা কি.মি.)  নোংলৈ নুংশিৎনা লৈদুনা শিৎপগী কাংলুপ
                                                                                                                                                                        
                                                                                                                                                                        
                                                                                                                                                                        
২০.০৫.২০/১১৩০         ২০.৬/৮৮.০                                 ১৬০-১৭০ য়াংনা শিৎলম্বদগী ১৯০ ফাওবা খংশিৎ শিৎপা                       কা হেন্না শাথিবা নোংলৈ-নুশিৎ       
                                                                                                                                                                        
                                                                                                                                                                        
                                                                                                                                                                        
২০.০৫.২০/১৭৩০         ২২.০/৮৮.৪                                 ১৫০-১৬০ য়াংনা শিৎলম্বদগী ১৮০ ফাওবা খংশিৎ শিৎপা                       কা হেন্না শাথিবা নোংলৈ-নুশিৎ       
                                                                                                                                                                        
                                                                                                                                                                        
                                                                                                                                                                        
২০.০৫.২০/২৩৩০         ২৩.৩/৮৮.৮                                 ১১০-১২০ য়াংনা শিৎলম্বদগী ১৩৫ ফাওবা খংশিৎ শিৎপা                       য়াম্না শাথিবা নোংলৈ-নুশিৎ          
                                                                                                                                                                        
                                                                                                                                                                        
                                                                                                                                                                        
২১.০৫.২০/০৫৩০         ২৪.৬/৮৯.৩                                 ৬০-৭০ য়াংনা শিৎলম্বদগী ৮০ ফাওবা খংশিৎ শিৎপা                          নোংলৈ-নুশিৎ                        
                                                                                                                                                                        
                                                                                                                                                                        
                                                                                                                                                                        
২১.০৫.২০/১৭৩০         ২৬.০/৯০.৩                                 ৩০-৪০ য়াংনা শিৎলম্বদগী ৫০ ফাওবা খংশিৎ শিৎপা                          দিপ্রেসসন                          
                                                                                                                                                                        
                                                                                                                                                                        

    (১) অকনবা নোংজুগী চেকশিনৱা :


    ওরিশা


    মে ২০,২০২০ দনা অৱাং থংবা ওরিশাগী সমুদ্র খোংবালগী (বালেশ্বর, বদ্রক, ময়ুর্বঞ্জ, জাজপুর, কেন্দ্রপুর অমসুং কিয়োনঝরগর জিলাশিং) মীয়াম্না তাদবা মফমশিংদনা য়াম্না কনবা নোংদগী কা হেন্না কনবা নোং ফাওবা চুরবা য়াই অমসুং জগৎসিংপুর জিলাদা তোঙান্না অকন্না নোং চুরবা য়াই।


    নোংচুপ বঙ্গাল


    মফম অয়াম্বদা নোং চুরগনি অমসুং অকনবদগী য়াম্না কন্না মফম খরদা অমসুং মী য়াম্না তাদবা নোংচুপ বঙ্গালগী গঙ্গা খোঙবান্দা (নোংপোক & নোংচুপ মেদিনিপুর,খা অমদি খা & অৱাং পার্গনাস ২৪, হাউরা, হুগ্লি, কোলকতা অমদি থংনবা জিলাশিং)দা মে ২০, ২০২০দা কা হেন্না কনবা নোং চুরবা য়াই অমসুং মে ২১ ২০২০দা মনুং চনবা জিলাশিংদা তোঙান্না অকনবা নোং চু্রবা য়াই।


    নোংচুপ বঙ্গালগী সব -হিমালয় অমসুং সিক্কিম


    অয়াম্বা মফমশিংদা নোং খজিক্তংদগী ময়ায় ওইরপ ফাওবগী চাংদা লোয়ননা মালদা & দিনাজপুরগী মফম খরদা মে ২০দা অকনবা নোংদগী য়াম্না কনবা নোং চুরবা য়াই অমসুং নোংচুপ বঙ্গালগী সব - হিমালয় অমসুং সিক্কিমগী অয়াম্বা জিলাশিংদনা মে ২১,২০২০দা য়াম্না কনবা নোং চুরবা য়াই।


    অসম অমসুং মেঘালয়


    মে ২০দা মেঘালয়গী মী তাদবা অয়াম্বা মফমশিংদা নোং খজিক্তংদগী ময়ায় ওইরপতগী য়াম্না কন্না ফাওবদগী নোং চুগনি অমসুং মে ২১দা অসমগী নোংচুপ থংবা জিলাশিং & মেঘালয়দা অকনবা নোংদগী কা হেন্না কনবা নোং চুরবা য়াই।


    (২) নুংশিৎকী চেকশিনৱা


    নোংচুপ বঙ্গাল & ওরিশা

      * নোং পুবা নুংশিৎ অসিনা পুংদা কিলোমীতর ৯০ দগী ১০০ ফাওবগী পুংদা কি.মি. ১১০দা খংহেন হেনগৎতুনা ওরিশাগী জগৎসিংপুর, কেন্দ্রাপুর, ভদ্রাক, বালাসোর, অমসুং ময়ুর্ভঞ্জগী জিলাশিংগী অকোয়বদাশিৎলি। মসিনা ঙসি নুমিদাংৱাইরম পুংদা কি.মি. ৫০-৬০ ওইরক্তুনা তপ্না তপ্না হন্থরক্কনি।
      * মসিনা তপ্না তপ্না হেনগৎলক্তুনা ওরিশাগী অৱাং থংবা জিলাশিং বালেশ্বর & বদ্রক্কী অকোয়বদা ঙসি নুমিদাং ৱাইরমদগী মথংগী পুং ৬ ফাওবা পুংদা কিলোমীতর ১০০-১১০ দগী ১২৫ফাওবগী চাংদা হেনগৎতুনা হুমজিল্লকপা য়াই।
      * নোং পুবা নুংশিৎ অসিনা পুংদা কি.মি. ৮০দগী ৯০ ফাওবদগী পুংদা কি.মি. ১০০দা হেনগৎতুনা নোংচুপ বঙ্গালগী সমুদ্র খোংবাল (নোংপোক & নোংচুপ মেদিনিপুর, খা অমদি অৱাংগী পার্গনাস ২৪, হাউরা, হুগ্লি, কোলকতা জিলাশিং)গী অকোয়বদা শিৎলি।
      * নোং পুবা নুংশিৎ অসিনা পুংদা কিলোমীতর ১৫৫ দগী ১৬৫ ফাওবগী চাংদগী পুংদা কিলোমীতর ১৮৫ ফাওবগী চাংদা হেনগৎতুনা নোংপোক মেদিনিপুর অমসুং অৱাং অমদি খাগী পার্গনাস ২৪, জিলাশিংদা অমসুং পুংদা কিলোমীতর ১১০-১২০ ফাওবগী চাংদগী পুংদা কিলোমীতর ১৩০ ফাওবগী চাংদা হেনগৎতুনা নোংচুপ বঙ্গালগী কোলকতা, হুগ্লি , হাউরা অমদি নোংচুপ মেদিনিপুর জিলাশিংদা কঙফালদা য়ৌরকপা মতমদা (২০গী নুংথিলদগী নুমিদাং ফাওবা) শিৎলবা য়াই।

    অরুবা সমুদ্রগী শরুক

      * নোং পুবা নুংশিৎ অসিনা পুংদা কিলোমীতর ১৬০-১৭০ ফাওবগী চাংদগীহেনগৎতুনা পুংদা কিলোমীতর ১৯০ ফাওবগী চাংদা বে ওফ বেঙ্গলগী অৱাং নোংচুপতা শিৎলি। মসিনা ঙসি নুমিদাং ৱাইরম মে ২০গী মতমদা বে ওফ বেঙ্গলগী অৱাংথংবদা য়ৌরকপদা পুংদা কিলোমীতর ১৫৫-১৬৫ ফাওবগী চাংদগী হেনগৎতুনা পুংদা কিলোমীতর ১৮৫ ফাওবগী চাংদা তপ্না তপ্না হন্থরক্কনি।

    (3) সমুদ্রগী ফীভম :

      * সমুদ্রগী ফীভম অসি ফেনোমিনেল ওই অমসুং নোংচুপ-মায়াই থংবা বে ওফ বেঙ্গলদা মথংগী পুং ৬ ফাওবা অমসুং অৱাং নোংচুপ্তা থংনবা মথংগী পুং ১২মখা চত্থখিবা য়াই।

    (৪) ঙামীশিংদা পীবা চেকশিনৱা

      * অৱাং থংবা বে ওফ বেঙ্গল অমসুং বে ওফ বেঙ্গলগা তাইনবা ময়াই থংবা মফমশিংদামথংগী পুং ২৪গী মতমদা ঙামীশিং চংদনবা খঙহনখ্রে। অদুগা অৱাং থংবা বে ওফ বেঙ্গলগী অকোয়বদা লৈরিবা ওরিশাগী অৱাং থংবা, নোংচুপ বঙ্গাল অমসুং তাইনবা বঙ্গলাদেশকী সমুদ্র খোঙবানশিংদা মথংগী পুং ২৮ চংদনবা ঙামীশিংদা হায়খ্রে।

    (৫) নোংলৈ নুংশিৎ শিৎলগনি হায়না পানবা:

      * এস্ত্রোনোমিকেল তাইদকী মথক্তা চাউরাক্না মীতর ৪-৫তা শিৎকদবা নোংলৈ নুশিৎ অসিনা কংফাল য়ৌরকপা মতমদা খা & অৱাং থংবা পার্গানাস ২৪গী লো লাইয়িং এরিয়াশিং অমসুং নোংচুপ বঙ্গালগী নোংপোক থংবা মেদিনিপুর জিলাশিংগীলো লাইয়িং এরিয়াশিংদা মিতর ৩-৪ ফাওবগী মথক্তা খংহৌদনা শিৎলবা য়াই। (ফিগর এনক্লোজ তৌরি)

    ( ৬) মাং তাকহল্লবা য়াই হায়না পানবশিং অমসুং পাংথোক্কদবা থবকশিং


    (a) নোংচুপ বঙ্গাল (নোংপোক থংবা মেদিনিপুর, খা & অৱাং থংবা পার্গনাস ২৪, হাউরা, হুগ্লি, কোলকতাগী জিলাশিং)


    মাং তাকহল্লবা য়াই হায়না পানবশিং :

      * কৎচা য়ুম খুদিংমক চাউনা মাং তাকহনবা, শেমজিন্দ্রবা পক্কা য়ুমশিং খরা মাং তাকহনবা। অপাইবা পোৎশকশিংদগী চাউনা খুদোংথীবা নংবা য়াবা।
      * পাৱর অমসুং কম্যুনিকেসন পোলশিং য়াম্না চাউনা ফুকপা।
      * মফম কয়াদা রেল/লম্বেল পাকশন্না শম্নবা ঙমদবা।
      * হৌরিবা মহৈ মরোংশিং, প্লান্তেসনশিং, ওরচার্দশিং পাকশন্না মাংহনবা।
      * য়ুবীশিং অমসুং পাল্ম পাম্বীশিং হুমদোকপা।
      * মনা পুংবা পাম্বীশিং ফুক্তোকপা।
      * অচৌবা হীশিং অমসুং জহাজশিং মশাগী উচুক্তগী পাইথোকখিবা য়াই।

    ঙামীশিংগী চেকশিনৱা & পাংথোক্কদবা থবকশিং:

      * মে ২০২০ ফাওবা ঙা ফাবগী থবকশিং পুমলেপ লেপ্পা।
      * রেল অমসুং লম্বীগী ত্রাফিক হোংদোকপা নত্ত্রগা লেপ্পা।
      * শোকহনগদৌরিবা মফমশিংদা লৈবা মীওইশিং য়ুমদগী মপান থোক্তবা। লো লাইয়িং এরিয়শিংদগী ময়ুম হোংদোক্নবা মীয়ামদা হায়বা।
      * মোতোর বোতশিং অমসুং অপীকপা জহাজশিং চৎথোক-চৎশিন তৌদবা।

    (b) ওরিশা (জগৎসিংপুর, কেন্দ্রপারা) ঙসি নুমিৎয়ুংবা ফাওবা অমসুং বাদ্রক, বালেশ্বর ঙসি নুমিদাংৱাইরম ফাওবা


    মাং তাকহল্লবা য়াই হায়না পানবশিং :

      * ইগী য়ুম খুদিংমক মাং তাংহনবা/ কৎচা য়ুম খুদিংমক চাউনা মাং তাকহনবা। অপাইবা পোৎশকশিংদগী চাউনা খুদোংথীবা নংবা য়াবা।
      * পাৱর অমসুং কম্যুনিকেসন পোলশিং কোনবা/ফুকপা।
      * কৎচা অমসুং পক্কা লম্বেলশিং চাউনা মাং তাকহনবা। রেলৱেজতা , মথক্তা পুরিবা পাৱর লাইনশিং অমসুং সিগ্নেলিং সিস্তেমশিং য়াম্না পীকনা অকাইবা পীবা।
      * হৌরিবা মহৈ মরোংশিং, প্লান্তেসনশিং, ওরচার্দশিং পাকশন্না মাংহনবা, অশংবা য়ুবীশিং কেনবা অমসুং পাল্ম পাম্বীশিংগী মনা শেগায়বা। হৈনৌগুম্বা মনাপুংবা পাম্বীশিং হুমদোকপা।
      * অপীকপা হীশিং, মশানা শাজবা হীশিং উচুক্তগী পাইথোকখিবা য়াই।

    ঙামীশিংগী চেকশিনৱা & পাংথোক্কদবা থবকশিং:

      * মে ২০২০ ফাওবা ঙা ফাবগী থবকশিং পুমলেপ লেপ্পা।
      * রেল অমসুং লম্বীগী ত্রাফিক হোংদোকপা নত্ত্রগা লেপ্পা।
      * শোকহনগদৌরিবা মফমশিংদা লৈবা মীওইশিং য়ুমদগী মপান থোক্তবা।
      * মোতোর বোতশিং অমসুং অপীকপা জহাজশিং চৎথোক-চৎশিন তৌহনদবা।

    ৭ . কঙফামদা য়ৌরকখ্রবা মতুংগী মীৎয়েং:


    কঙফালদা য়ৌরক্লবা মতুং সিস্তেম অসি অৱাং-অৱাং নোংপোক্লোমদা, নোংচুপ বঙ্গালগী গঙ্গাগী খোঙবাল & বঙ্গলাদেশলোমদা শিৎলগা তপ্না তপ্না মপাঙ্গল শোন্থরবা য়াই। মসি মে ২১গী অয়ুক ফাওবা নোংলৈ নুংশিৎকী চাং অদুদি অদুমক হন্থরোই অমসুং মসিগী মতুং তারকপদা বঙ্গলাদেশ লোমদা দীপ দিপ্রেসসন অমা ওইনা মপাঙ্গল শোন্থখিগনি।


    মসিগী শাফুগী মখাদা নোং পুবা নুংশিৎকী খোঙজেল অসি পুংদা কিলোমীতর ৭০-৮০দগী পুংদা কিলোমীতর ৯০ ফাওবগী চাংদা নোংচুপ বঙ্গালগী গঙ্গা খোঙবানগী মনুং থংবা জিলাশিং (মুরসিদবাদ & নাদিয়া)দা ২০গী অহিংদগী ২১ অয়ুক ফাওবগী মনুংদা য়ৌবা য়াই।


    নোংচুপ বঙ্গালগী গঙ্গা খোঙবালগী মনুং থংবা জিলাশিংদা মে ২১দা নোং খজিক্তংদগী ময়ায় ওইরপ ফাওবগী চাংদা নোং চুরবা য়াই। মে ২০দা মাল্দা & দিনাজপুর জিলাশিংগী অমসুং মে ২১, ২০২০দা নোংচুপ বঙ্গালগী সব - হিমালয় অমসুং সিক্কিমগী অয়াম্বা জিলাশিংদা নোং খজিক্তংদগী ময়ায় ওইরপ ফাওবগী চাংদা নোং চুরবা য়াই লোয়ননা মফম খরদা অকনবদগী য়াম্না কনবা নোং চুরবা য়াই। মে ২১দা নোং খজিক্তংদগীময়ায় ওইরপ ফাওবগী চাংদা অয়াম্বা মফমশিংদা নোং চুরবা য়াই লোয়ননা অকনবদগী কা হেন্না কনবা নোংনোংচুপ থংবা অসম &মেঘালয়গী জিলাশিংগী মফম খরদা চুরবা য়াই।


    নোংচুপ বঙ্গালগী গঙ্গা খোঙবালগী মনুং থংবা জিলাশিংদা মাং তাকহল্লবা য়াই হায়না পানবা অমসুং পাংথোক্কদবা থবকশিং।

      * (i) পাৱর অমসুং কম্যুনিকেসন পোলশিংদা অমাং-অতা খরা থোকপা (ii) কৎচা লম্বেলশিং চাউনা মাং তাকহনবা অমসুং পক্কা লম্বেলশিং খরা মাং তাকহনবা (iii) ঊশাশিং তেকপা, অপীকপা ঊ-পাম্বীশিং মরু ফুকপা (iv) লফোই অমসুং অৱাথবী পাম্বীশিং মাং তাকহনবা (v) শোকহনগদৌরিবা মফমশিংদা লৈবা মীওইশিং য়ুমদগী মপান থোক্তবা।

    সিস্তেম অসিগী অপদেৎকীদমক চানবীদুনা www.rsmcnewdelhi.imd.gov.in অমসুং www.mausam.imd.gov.in দা য়েংবীয়ু।


    (মসিগী লিঙ্ক অসিদা অকুপ্পা ৱারোল অমসুং অপদেৎ তৌরবা গ্রাফিকশিং য়েংবীয়ু)


    ****

    
    
    (Release ID: 1625780) Visitor Counter : 2
    
    
      Read this release in: English , Punjabi , Urdu , Tamil
    
    
    

      
      
      
      
      
      
      
      
      
      
      
      
*