      প্রধানমন্ত্রীগী লোইশঙ

      প্রধান মন্ত্রী অমসুং শ্রীলঙ্কাগী রাস্ত্রপতিগী মরক্তা তেলিফোন্দা ৱারী শানবা
      Posted On: 23 MAY 2020 2:39PM by PIB Imphal


    প্রধান মন্ত্রী শ্রী নরেন্দ্র মোদীনা ঙসি শ্রীলঙ্কাগী রাস্ত্রপতি হিজ এক্সিলেন্সী গোতাবায়া রাজাপক্সাগা লোয়ননা হৌজিক চত্থরিবা কোবিদ-১৯ লাইচৎ অমদি মসিনা রিজন অসিদা হকশেল অমসুং শেনমিৎলোন্দা পীরিবা চৈথেংগী মতাংদা তেলিফোন্দা ৱারী শানখ্রে।


    ভারতনা শ্রীলঙ্কাদা লাইচৎ অসিগী চৈথেং হন্থহন্নবগীদমক পীবা য়াবা তেংবাং পুম্নমক মখা তানা পীখিগনি হায়না প্রধান মন্ত্রীনা শ্রীলঙ্কাগী রাস্ত্রপতিদা থাজবা পীখি।


    ইকোনোমিক এক্তিবিতী নৌনা হৌনবা মহাক্কী সরকারনা লৌখৎলিবা খোংথাংশিং অদু রাস্ত্রপতি রাজাপক্সানা প্রধান মন্ত্রীগী মফমদা পাউদমখি। মসিগা মরী লৈননা লুচিংবা অনিনা শ্রীলঙ্কাদা ভারতনা তেংবাংবা দিবেলপমেন্ত প্রোজেক্তশিং খোংজেল য়াংশিনবগী মথৌ তাবা অদু য়ানখি। ইন্দিয়ন প্রাইবেৎ সেক্তরশিংনা শ্রীলঙ্কাদা ইনবেস্তমেন্ত অমসুং ভেল্যু এদিসন প্রমোৎ তৌবগী ওইথোকপা য়াবশিং অদুসু মখোয়না খন্নখি।


    প্রধান মন্ত্রীনা শ্রীলঙ্কাগী প্রজাশিংগী হকশেল অমসুং নুংঙাই-য়াইফনবগীদমক মহাক্কী ওইবা য়াইফ-পাউজেলশিং পীখি।


    ****

    
    
    (Release ID: 1626383) Visitor Counter : 9
    
    
      Read this release in: English , Urdu , Marathi , Hindi , Bengali , Assamese , Punjabi , Gujarati , Odia , Tamil , Telugu , Kannada , Malayalam