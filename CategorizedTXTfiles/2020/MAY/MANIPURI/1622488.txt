      সিবিল এবিয়েসন মন্ত্রালয়

      লৈবাক শিনবা থুংনা চংদ্রবা য়াদ্রবা পোৎ-চৈ অমসুং হিদাক-লাংথক ৱাত্তনা ফংহন্নবা হায়দুনা ঙসি ফাওবদা লাইফলাইন উরানগী ফ্লাইৎ ৪৯০ পাইখ্রে
      Posted On: 09 MAY 2020 3:06PM by PIB Imphal


    এয়র ইন্দিয়া, এল্লাইএন্স এয়র, আই.এ.এফ. অমসুং লনাইগী কেরিয়র কয়ানা লাইফলাইন উরানগী মখাদা ফ্লাইৎ ৪৯০ পাইখ্রে। ফ্লাইৎশিং অসিগী মনুংদগী ২৮৯দি এয়র ইন্দিয়া অমসুং এল্লাইএন্স এয়রনা পাইখি। মে ৮, ২০২০দা তোন ৬.৩২গী কার্গো পুদুনা ঙসি ফাওবদা পুখিবা কার্গো অসি তোন ৮৪৮.৪২নি। এলাইন্স এয়রনা মে ২, ২০২০দা ফ্লাইৎ ২ পাইখি অমসুং আই.এ.এফ.না ফ্লাইৎ ৮ পাইখি। লাইফলাইন উরান্না ঙসি ফাওবদা পাইরিবা নোংথক্কী অরাপ্পসি কিলোমীতর ৪,৭৩,৬০৯নি। ‘লাইফলাইন উরান’ ফ্লাইৎশিং অসি ভারতনা কোবিদ-১৯গা লান্থেংনরিবা অসিদা লৈবাক অসিগী মনুং হঞ্জিনবা মফমশিংদা চংদবা য়াদ্রবা মেদিকেলগী কার্গোশিং পুথোক পুশিন তৌননবা এম.ও.সি.এ.না চলাইদুনা মতেং পাংলি।


    জম্মু অমসুং কশ্মীর, লদাখ, ইথৎশিং অমসুং অৱাং নোংপোক্কী লমদমশিংদা মরু ওইবা মেদিকেল কার্গোশিং অমসুং অনাবা মীওই কয়া পুথোক পুশিন তৌননবা পৱন হন্স লিমিতেদ য়াওনা হেলিকপ্তর সর্বিস কয়া চলাইরি। পৱন হন্সনা মে ৮, ২০২০ ফাওবদা অরাপ্পা কিলোমীতর ৮,০০১ পাইদুনা তোন ২.৩২গী কার্গো পুথোক পুশিন তৌখি।


    দোমেস্তিক কার্গো ওপরেতর - স্পাইসজেৎ, ব্লু দার্ত, ইন্দিগো অমসুং ভিস্তারানা কমর্সিএল ওইনা কার্গো ফ্লাইৎ পাইরী। স্পাইসজেৎনা মার্চ ২৪দগী মে ৮, ২০২০ ফাওবদা নোঙথক্কী অরাপ্পা কিলোমীতর ১৫,৪৬,৮০৯ পাইদুনা অমসুং কার্গো তোন ৬,৫৮৭ পুদুনা কার্গো ফ্লাইৎ ৯১৬ পাইখি। মসিগী মনুংদা ৩৩৭তি ইন্তর্নেস্নেল কার্গো ফ্লাইৎনি। ব্লু দার্তনা মার্চ ২৫দগী মে ৮, ২০২০ ফাওবদা নোঙথক্কী অরাপ্পা কিলোমীতর ৩,৫৫,৫১৫ পাইদুনা অমসুং কার্গো তোন ৫,২৩১ পুদুনা কার্গো ফ্লাইৎ ৩১১ পাইখি। মসিগী মনুংদা ১৬তি ইন্তর্নেস্নেল কার্গো ফ্লাইৎনি। ইন্দিগোনা এপ্রিল ৩দগী মে ৮, ২০২০ ফাওবদা ইন্তর্নেস্নেল ফ্লাইৎ ৪৬ য়াওনা নোঙথক্কী অরাপ্পা কিলোমীতর ১,৯৬,২৬৩ পাইদুনা অমসুং কার্গো তোন ৫৮৫ পুদুনা কার্গো ফ্লাইৎ ১২১ পাইখি। মসিদা সরকারগীদমক্তা শেল লৌদনা মেদিকেল সপ্লাইশিং পুদুনা পাইখিবসু য়াওখি । ভিস্তারানা এপ্রিল ১৯দগী মে ৮, ২০২০ ফাওবদা নোঙথক্কী অরাপ্পা কিলোমীতর ৩২,৩২১ পাইদুনা অমসুং কার্গো তোন ১৫০ পুদুনা কার্গো ফ্লাইৎ ২৩ পাইখি।


    ইন্তর্নেস্নেল সেক্তরদা নোংপোক এসিয়াগা ফার্মাস্যুতিকেলগী, মেদিকেলগী খুৎশু খুৎলাইশিং অমসুং কোবিদ-১৯গী তেংবাংনবা পোৎলমশিং পুথোক পুশিন তৌনবগীদমক কার্গো এয়র ব্রিজ অমা শেমখ্রে। এয়র ইন্দিয়ানা পুরকখিবা মেদিকেল কার্গো অসি পুন্না তোন ১০৭৫নি। ব্লু দার্তনা এপ্রিল ১৪দগী মে ৮, ২০২০ ফাওবদা গ্বাংঝৌ অমসুং শাংহাইদগী মেদিকেল সপ্লাই চাউরাক্না তোন ১৩১ অমসুং হোং কোংদগী তোন ২৪ পুদুনা পাইরকখ্রে। স্পাইসজেৎনসু শাংহাই অমসুং গ্বাংঝৌদগী মে ৮, ২০২০ ফাওবদা মেদিকেল সপ্লাই তোন ২০৫ অমসুং হোং কোং অমসুং সিঙ্গাপুরদগীনা মে ৮, ২০২০ ফাওবদা মেদিকেল সপ্লাই তোন ২১ পুদুনা পাইরকখ্রে।


    ****


    

    
    (Release ID: 1622488) Visitor Counter : 11
    
    
      Read this release in: Punjabi , English , Urdu , Marathi , Hindi , Assamese , Bengali , Odia , Tamil , Telugu , Kannada