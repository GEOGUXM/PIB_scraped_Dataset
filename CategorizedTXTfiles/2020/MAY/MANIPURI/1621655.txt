      উপ-রাস্ত্রপতিগী লোইশঙ

      রাস্ত্রপতিনা বুদ্ধ পুর্নিমানা লাকপদা লৈবাক অসিগী মীয়ামদা য়াইফ-পাউজেল পীরক্লি
      Posted On: 06 MAY 2020 4:03PM by PIB Imphal


    ভারতকী রাস্ত্রপতি শ্রী এম. ভেনকৈয় নাইদুনা বুদ্ধ পুর্নিমাগী শেংলবা নুমিৎনা লাকপদা লৈবাক অসিগী মীয়ামদা য়াইফ-পাউজেল পীরক্লি। মখাগী অসি পাউজেলগী মপুং ফাবা ৱারোলনি-


    "ভগবান বুদ্ধগী মপোক নুমিৎনা লাকপদা হরাউবা ফোংদোকপা ওইনা পাংথোক্লিবা বুদ্ধ পুর্নিমাগী শেংলবা নুমিৎ অসিদা লৈবাক অসিদা লৈরিবা মীয়াম পুম্নমক্কী মফমদা য়াইফ-পাউজেল পীজরি।


    ভগবান বুদ্ধনা মীওইবা জাতিদা অশেংবা, অচুম্বা, অমসুং পুকচেল শেংবগী লম্বীদা চৎনবা লমজিংবীরমই। মহাক্না তাকপীরম্বা কয়ানা মীওইবশিংবু মশানা মশাবু খঙজদুনা মনীং তম্নবা লম্বীশিং উৎপীরমই। মহাক্কী শান্তিগী পাউজেল, অচুম্বা অমসুং নুংশিবনা মালেম অসিবু মঙাল অমা পীবীরমই অমসুং মতম চুপ্পদা চান্নদুনা লৈরি।


    হৌজিক ওইরিবা কোবিদ-১৯ লাইচৎকী খুদোংচাদ্রবা মতম অসিদা, ঐখোয় পুম্নমক্না অমত্তা ওইনা নুংশিনবা, খাংমিন্নবা অমসুং চান্ন-চিন্ননা অমসুং লৈত-লাইরশিংদা মতেং পাংমিন্নগদবনি। ঐখোয়না অতোপ্পা কয়াবু কোরোনাভাইরসকী লান্থেং অসিদগী কন্নবগীদমক শিবা নাবা খঙদনা হোৎনরিবা ফ্রন্তলাইন লান্মীশিংবু ইকাই খুম্নবা উৎপীগদবনি।"


    ****

    
    
    (Release ID: 1621655) Visitor Counter : 10
    
    
      Read this release in: English , Urdu , Marathi , Hindi , Bengali , Punjabi , Gujarati , Odia , Tamil , Telugu , Malayalam