      PIB Headquarters

      কোবিদ-১৯গী মতাংদা নুমিৎ খুদিংগী ফোংবা পি.আই.বি.গী বুলেতিন
      Posted On: 23 MAY 2020 7:55PM by PIB Imphal


    ( মসিদা হৌখিবা পুং ২৪ দা থোকখিবা কোবিদ - ১৯গা মরী লৈনবা চেফোংশিং , ফিল্দ ওফিসশিংদগী ফংবা পাউশিং , অমসুং পি . আই . বি . না লৌখৎপা ফেক্ত চেকশিং য়াওরি )

      * কোবিদ-১৯গী মীওই ৫১,৭৮৩ নাবা ফখ্রে, ফগৎলকপগী চাং ৪১.৩৯% য়ৌখ্রে।
      * ঙরাংদগী অনৌবা কেস ৬৬৫৪ লাকখিবগা লোইননা, কনফার্ম তৌরবা কোবিদ-১৯ কেসকী অপুনবা মশিং অসি ১,২৫,১০১ য়ৌখ্রে।
      * ভারতকী রেলনা মথংগী নুমিৎ ১০নিদা শ্রমিক স্পিসিয়েল ত্রেন ২৬০০ থারগনি।
      * মমাং চহিদগী কুমসিনা কালেন লৌফম মশিং হেনগৎলে।
      * ভারতকী পোস্তনা লৈবাক অপুনবদা মথৌ তারবা মীওই অমদি হোস্পিতালশিংদা মেদিসিন অমসুং মেদিকেল ইক্বুইপমেন্ত তন ২০০০ থিনখ্রে।

    হকশেল অমসুং য়াইফ-য়ুম্বাল মন্ত্রালয়দগী কোবিদ-১৯ খ্বাইদগী নৌবা পাউ


    কেন্দ্রগী হকশেলগী সেক্রেতরীনা হকশেল মন্ত্রালয়গী সেনিয়র ওফিসরশিংগা লোইননা য়েংশিনবগী মীফম অমা পাংথোকখ্রে মদুদা প্রিন্সিপাল হেল্থ সেক্রেতরীশিং, অর্বান দিবেলপমেন্ত সেক্রেতরীশিং, ম্যুনিসিপাল কমিস্নরশিং, মিশন দাইরেক্তর (NHM)শিং অমসুং অতৈ কোবিদ-১৯গী কেস ৱাংনা লৈবা ম্যুনিসিপাল এরিয়া ১১গী ওফসিয়েলশিংনা সরুক য়াখি। মদুদা ফোংদোক্নখি মদুদি দব্লিংগী মতম তেনবা মফম, শিবগী চাং ৱাংবা মফম অমসুং লৈবাক্কী থাক্তগী কনফার্ম ৱাংনা তৌবা মফমশিংদা হেন্না শিংননীংঙাই মচাক ওইরি।


    অকুপ্পা ৱারোলগীদমকঃ https://pib.gov.in/PressReleseDetail.aspx?PRID=1626139


    ইন্দিয়ন রেলৱেনা মথংগী নুমিৎ ১০দা শ্রমিক স্পিসিয়েল ত্রেন ২৬০০ অমগা মথৌ তৌরগনি


    ইগ্রেন্তশিংবু মখোয়গী ময়ুমদা য়ৌহন্নবা হোৎনবা অমগী মনুং চন্না অচৌবা ৱারেপ অমদা রেলৱে মন্ত্রালয়না রাজ্য সরকারশিংগী দরকার ওইবগী মতুং ইন্না মথংগী নুমিৎ তরাদা লৈবাক পুম্বদা শ্রমিক স্পিসিয়েল ত্রেন ২৬০০ অমগা মথৌ তৌহন্নবা ৱারেপ লৌরে। অনৌবা খোংথাং অসিনা লৈবাক পুম্বদা লৈরিবা পন্দুনা লৈরিবা পেসেঞ্জর লাখ ৩৬তা কানহল্লবা য়াই। লোকদাউন্না মরম ওইদুনা তোঙান-তোঙানবা মফমশিংদা পন্দুনা লৈরিবা মাইগ্রেন্ত ৱার্করশিং, পিলগ্রিমশিং, তুরিস্তশিং, মহৈরোইশিং অমসুং অতোপ্পা মীওইশিংবু হোন্দোক্নবা ইন্দিয়ন রেলৱেনা ২০২০গী মে ১দগী শ্রমিক স্পিসিয়েল ত্রেনশিং চেনবা হৌখি। ত্রেনশিং অসি রেলৱেনা পেসেঞ্জরশিংবু থাদোক্কদৌরিবা রাজ্য অমসুং মখোয়বু লৌশিনগদৌরিবা রাজ্য অনিমক্না অয়াবা পীরবা মতুংদা চেল্লি। রেলৱে অমসুং রাজ্য সরকারশিংনা মসিগী শ্রমিক স্পিসিয়েল ত্রেনশিং অসি অপনবা য়াওদনা মথৌ তৌহন্নবগীদমক সেনিয়র ওফিসিয়েলশিংবু নোদেল ওফিসরশিং ওইনা হাপলি। ইন্দিয়ন রেলৱেনা হৌখিবা নুমিৎ ২৩দা শ্রমিক স্পিসিয়েল ত্রেন ২৬০০ চেল্লি। হৌজিক ফাওবদা পন্দুনা লৈরিবা মাইগ্রেন্ত চাউরাক্না লাখ ৩৬ মখোয়গী হোম স্তেতশিংদা পুদুনা চৎখ্রে।


    অকুপ্পা ৱারোলগীদমকঃ https://pib.gov.in/PressReleseDetail.aspx?PRID=1626395


    কালেনগী মহৈ-মরোংশিং মমাং চহিদগী হনগৎনা থারে, লোকদাউন মনুংদসু পোত্থোক লৌবা য়োনবা হেনগৎহল্লে


    কালেনগী মহৈ-মরোং- ফৌ, হৱাই মরু, অপৌবা মরু-মরাং অমসুং হুনবগী অপুনবা লম অসি মমাং চহিদগী হন্দক চহিদনা হেনগৎখ্রে।


    রবি মার্কেতিং সিসন (অর এম এস) ২০২০-২১ দা পুন্না গেহু মেত্রিক তোন লাখ ৩৩৭.৪৮ এফ সি আই দা থুংখ্রে মসিগী মনুংদা মেত্রিক তোন লাখ ৩২৬.৯৬ লৈখ্রে। প্রধান মন্ত্রী কিসান সম্মান নীধি (পি.এম.-কিসান) স্কিমগী মখাদা চাউরাক্না লৌমী ইমুং কোতি ৯.৫৫ দা খুদোংচাবা ফংহন্নবগীদমক শেনফম লুপা কোতি ১৯১০০.৭৭ কাইথখ্রে।


    অকুপ্পা ৱারোলগীদমকঃ https://pib.gov.in/PressReleseDetail.aspx?PRID=1626140


    ভারতীয় দাকনা হীদাক অমসুং মেদিকেল ইক্বুইপমেন্তশিং তন ২০০০ লৈবাক শিন-থুংনা য়েন্থোকখ্রে


    ইলেক্ত্রোনিক্স অমসুং আই.তি.গী কেন্দ্র মন্ত্রী শ্রী রবি শঙ্কর প্রসাদনা চীফ পোস্ত মাস্তর জেনরেলশিং অমসুং ভারতীয় পোস্তকী মকোকথোংবা ওফিসরশিংদা প্রধান মন্ত্রীগী ৱাখল্লোন অমা ওইরিবা আত্মনির্ভর ভারত অসিবু মপুং ফাহনগদবা মায়কৈরোমদা থবক তৌনবা খঙহনখ্রে। ভিদিও কনফরেন্স অসি সি.-দোত.না শেমগৎখিবা অহানবা “মেক ইন ইন্দিয়া” সোলুসন্দা পাংথোকখি। মসিগী মনুংদা মসি মায় পাক্না পাংথোকখিবা অহানবা ভিদিও কনফরেন্স অমা ওইরম্মি। ভারতীয় পোস্তনা কোবিদতগী নান্থোক্নবা কন্না হোৎনবশিং অদুগী থোইদোক হেন্দোকপশিং: তন ২০০০দগী হেনবা হীদাকশিং অমসুং মেদিকেল ইক্বুইপমেন্তশিং বুক তৌদুনা মথৌতারবা লৈবাক অসিগী মীশিং অমসুং হোসপিতালশিংদা য়েন্থোকখি; নোংমদা কিলোমিতর ২৫০০০দগী হেন্না মেল অমসুং পার্সেল তন ৭৫ পুদুনা সপ্লাইগী পরিং অসি হেন্না কনখৎহন্নবা লম্বী চত্থোক-চৎশিন তৌবগী নেতৱর্কশিং তৌহন্নবা হৌদোকখ্রে; আধার ইনেবল পেমেন্ত সিস্তেম (এ.ই.পি.এস. ) শিজিন্নদুনা বেনিফিসরী লাখ ৮৫ রোমদা থোং-থোংদা লুপা করোর ১৫০০ য়ৌহনখ্রে।


    অকুপ্পা ৱারোলগীদমকঃ https://pib.gov.in/PressReleseDetail.aspx?PRID=1626160


    প্রধান মন্ত্রী অমসুং মোরিসস্কী প্রধান মন্ত্রীগী মরক্তা তেলিফোন্দা ৱারী শানবা


    ঙসি প্রধান মন্ত্রী নরেন্দ্র মোদীনা মোরিসস্কী প্রধান মন্ত্রী প্রবিন্দ জুগনৌথকা তেলিফোন্দা ৱারী শানখ্রে।
    নোংলৈ নুংশিৎ অম্ফান্না ভারত্তা অমাং-অতা থোকহনখিবা অদুদা প্রধান মন্ত্রী জুগনৌথনা মহাক্কী অৱাবা ফোংদোকখি। ‘ওপরেসন সাগর’গী শরুক অমা ওইনাকোবিদ-১৯ লাইচৎ থেংননবা মোরিসসকী হেল্থ ওথোরিতিশিংদা মতেং পাংনবা মীওই ১৪গী মেদিকেল কাংবু অমা অমসুং হিদাক-লাংথকশিং পুবা ভারত নেভিগী জহাজ ‘কেসারি’ থারকপগীদমক মহাক্না প্রধান মন্ত্রী থাগৎখি। ভারত অমসুং মোরিসস অনিগী মরক্তা লৈনরিবা মীয়ামগী অখন্নবা মরী অদু প্রধান মন্ত্রীনা অমুক হন্না নিংশিংখি অমসুং হৌজিক অৱাবা তারবা মতম অসিদা লৈবাক অসিগী মরুপশিং মতেং পাংবা অসি ভারতগী তৌফম থোকপা মথৌনি হায়খি।


    অকুপ্পা ৱারোলগীদমকঃ https://pib.gov.in/PressReleseDetail.aspx?PRID=1626360


    প্রধান মন্ত্রী অমসুং শ্রীলঙ্কাগী রাস্ত্রপতিগী মরক্তা তেলিফোন্দা ৱারী শানবা


    প্রধান মন্ত্রী শ্রী নরেন্দ্র মোদীনা ঙসি শ্রীলঙ্কাগী রাস্ত্রপতি হিজ এক্সিলেন্সী গোতাবায়া রাজাপক্সাগা লোয়ননা হৌজিক চত্থরিবা কোবিদ-১৯ লাইচৎ অমদি মসিনা রিজন অসিদা হকশেল অমসুং শেনমিৎলোন্দা পীরিবা চৈথেংগী মতাংদা তেলিফোন্দা ৱারী শানখ্রে। ভারতনা শ্রীলঙ্কাদা লাইচৎ অসিগী চৈথেং হন্থহন্নবগীদমক পীবা য়াবা তেংবাং পুম্নমক মখা তানা পীখিগনি হায়না প্রধান মন্ত্রীনা শ্রীলঙ্কাগী রাস্ত্রপতিদা থাজবা পীখি।


    অকুপ্পা ৱারোলগীদমকঃ https://pib.gov.in/PressReleseDetail.aspx?PRID=1626358


    কম্যুনিতী রেদিওশিংদা এদভরতাইজমেন্তগী মতম পুং অমদা মিনিৎ ১২দা হেনগৎহন্নবা খন্নরি : শ্রী প্রকাস জাবরেকর


    ইনফোর্মেসন অমসুং ব্রোদকাস্তিংগী য়ুনিয়ন মিনিস্তর প্রকাস জাবরেকরনা হায়খি তি.ভি. চেন্নেলশিংগা মখোয়গা চাং অমদা থম্নবা হৌজিক কম্যুনিতী রেদিওশিংদা পুং অমদা মিনিৎ ৭ এদভরতাইজমেন্তগী মতম পীরিবা অসি মিনিৎ ১২দা হেনগৎপা মহাক্না পাম্মী। কম্যুনিতী রেদিও স্তেসনশিং তারিবশিংদা ৱা ঙাংলদুনা মন্ত্রীনা মীয়ামদা কোরোভাইরসকা মখা তানা মায়োক্ননবা হায়খি। ঐখোয়না অনৌবা কাংলোন মরি হায়বদি য়ুমদা লেংদনা লৈবা, তোইনা খুৎ হাম্বা, মাক্স উপ্পা অমসুং থাপ্না লৈনবা অসি ইনগদবনি । মীয়াম লাপ্না লৈবা অমসুং শেন-থুম তানবগী থবক অনিগী মরক্ত খুদোংচাদবশিং থেংনরিবা অসিগী মতাংদা মিনিস্তরনা হায়খি “জান বি জহান বি” লাইৱা অসি ইনগদবনি অমসুং লাইচৎ লৈরিবা মফমশিংদা শেন-থুমগী থবকশিং অথিংবা থমলবসু গ্রিন জোনশিংদা থবক সুবা হৌরে ।


    অকুপ্পা ৱারোলগীদমকঃ https://pib.gov.in/PressReleseDetail.aspx?PRID=1626170


    এপ্রিল ২০২০গী থাগী প্রদক্সন রিপোর্ত


    এপ্রিল ২০গী কোবিদ-১৯গী লোকদাউন মনুং অসিদা লৈবাক মনুংগী শুংদোক্ত্রিবা পোৎথোক, নেচরেল গ্যাসকী পোৎথোক অমসুং রিফাইনরী আউৎপুৎ অসি হন্থখি।


    অকুপ্পা ৱারোলগীদমকঃ https://pib.gov.in/PressReleseDetail.aspx?PRID=1626327


    কোবিদ মতুংগী ভারত অসি অহেনবা কনফিদেন্ত ফংলগনি অমসুং মালেমগী ফম্বাক্তা মায়াম্না পাম্নবা হেনগৎলগনি: দোক্তর জিতেন্দ্র সিংহ


    কেন্দ্রগী মন্ত্রী দোক্তর জিতেন্দ্র সিংহনা ঙসি ফোঙদোকখ্রে মদুদি কোবিদ মতুংগী ভারত অসি অহেনবা কনফিদেন্ত ফংলগনি অমসুং মালেমগী ফম্বাক্তা ময়াম্না পাম্নবা হেল্লগনি। লনাইগী তি.ভি. চেনেল অমগী ইন্তর্ভ্যু অমদা দোক্তর জিতেন্দ্র সিংহনা হায় মসিগী অৱাবা অসিগী মীপাইবা পাখৎপা মরক অসিদা ঙসিদগী থা তরুক্কী মতুংদা মালেম পুম্বনা ভারত্তা মিৎয়েং চংলগনি অমসুং ঐখোয়গা এঙ্গেজ তৌনবা অপাম্বা লৈরগনি হায়না মহাক্না থাজবা থম্মি। মসি খক্তা নত্তনা ভারত অসি ললোল ইতিক্কী শাফগদবা মফম অমা ওইরগনি।


    অকুপ্পা ৱারোলগীদমকঃ https://pib.gov.in/PressReleseDetail.aspx?PRID=1626205


    সি.ই.এন.এস.না দিজাইন তৌবা শিজিন্নবা নুঙাইবা মায়খুমনা মীয়ামদা মতম শাংনা উপনবগীদমক পুক্নিং থৌগৎবা ঙমগনি


    দিপার্তমেন্ত ওফ সাইন্স এন্দ তেক্নোলোজীগী মনীং তমবা ইনস্তিত্যুৎ অমা ওইরিবা সেন্তর ফোর নেনো এন্দ সোফ্ত মেত্তর সাইন্সেস (সি.ই.এন.এস.)গী থিজিল্লোই কাঙবু খরনা ৱা ঙাঙবা মতমদা চিনবান মমাঙদা অহাঙবা মফম মরাং কায়না লৈহনবা মতেং ওইননবা কপ মওং মানবা দিজাইনগী (পেতেন্ত ফাইল তৌখ্রবা) মায়খুম অমা শেম্লে‍। মসি বেঙ্গলোরদা য়ুম্ফম ওইবা কম্পেনী অমদা মশীং য়াম্না পুথোক্ননবা খুৎশিন্নখ্রে‍।


    অকুপ্পা ৱারোলগীদমকঃ https://pib.gov.in/PressReleseDetail.aspx?PRID=1626356


    “লোকেলদগী গ্লোবেল” হায়বা ৱাখল্লোনদা সেপ্তেম্বর ২০২০দগী “হুনর হাত” অমুক হৌরগনি


    কোরোনা লাইচৎনা মরম ওইদুনা থা ৫ লেপ্লুরবা মতুংদা লৈবাক শিনবা থুংবদগী খুৎহৈবশিংগী “এম্পাৱরমেন্ত এক্সচেঞ্জ” ওইরবা “হুনর হাত” সেপ্তেম্বর ২০২০দগী “লোকেলদগী গ্লোবেল” হায়বা ৱাখল্লোনদা অমদি খুৎহৈবা মশিং হেন্না শরুক য়াদুনা অমুক হৌরগনি‍।


    অকুপ্পা ৱারোলগীদমকঃ https://pib.gov.in/PressReleseDetail.aspx?PRID=1626322


    পি.আই.বি.ফিল্দ ওফিসশিংদগী ফংবা পাউ

      * চান্দিগর: য়ুনিয়ন তেরিতোরী অসিগী এদমিনিস্ত্রেতরনা অমুক হন্না পাউতাক পীরি মদুদি এদমিনিস্ত্রেসন অসিনা ইনফেক্সন শন্দোরকপা থিংনবা বাপু ধাম কোলোনী এরিয়াদা মিৎয়েং থমগদবনি। কেস খুদিংমক মেদিকেল ত্রিৎমেন্তকীদমক ঙন্না দিতেক্ত তৌবা ঙম্নবা এগ্রেসিব অমসুং ইন্তেন্সিব চেকিং তৌগদবনি। এদমিনিস্ত্রেতরনা বাপু ধাম কোলোনীদগী থোরকপা পাম্বা অমদি মখোয় মশাগী য়ুমদা মফম য়াম্না চিনবনা মরম ওইদুনা সরকারগী ক্বরেন্তিন সেন্তরদা লৈবা পাম্বা মখোয়শিং অদুগীদমক তোঙানবা ক্বরেন্তিন সেন্ত অমা শেম-শানবসু খঙহনখ্রে।
      * পঞ্জাব: মপাল লমদা পন্দুনা লৈরিবা মীওইশিং পুরক্নবা হোৎনবগী শরুক ওইনা, ২২.০৫.২০২০দা অমেরিকাদগী অহানবা ফ্লাইৎ মোহালি ইন্তরনেস্নেল এয়ারপোর্তা থুংলরে। হকশেল বিভাগকী প্রোতোকোলগী মতুং ইন্না, পেসেঞ্জর খুদিংমক সোসিয়েল দিস্তেন্সিং নোর্মশিংগা লোয়ননা মেদিকেল স্ক্রীনিং তৌখি অমদি কনা অমত্তা লাইওং ফংখিদে। পেসেঞ্জর খুদিংমকপু এয়ারপোর্ত্তা দিপ্লোই তৌরিবা হকশেল বিভাগকী তিমশিংনা মাস্ক শিজিন্নবা, সেনিতাইজর শিজিন্নবা, য়ারিবা মখৈ খুৎ-শা হাম্বা অমদি সোসিয়েল দিস্তেন্সিং গাইদলাইনশিং ঙাকপনচিংবা হকশেলগা মরী লৈনবা চেকশিন-থৌরাং পুম্নমক লৌখৎনবা খঙহনখি।
      * হরিয়ানা: কেন্দ্রগী গৃহ মন্ত্রালয়না ইশু তৌবা গাইদলাইনশিংগী মতুং ইন্না হরিয়ানা সরকারনা তেক্সিশিং, কেব এগ্রিগেতরশিং, মেক্সি কেবশিং অমসুং ওতো রিক্সাশিংবু লোকদাউন ৪.০গী মতমগীদমক মী তোংবা য়াবগী চাংগা মরী লৈননা গাইদলাইনশিং ইশু তৌখ্রে। তেক্সি অমসুং কেব এগ্রিগেতরশিংনা দ্রাইবরগী মথক্তা মীওই অনি তোংদুনা চেনবা য়াগনি। মসিনা তাকপদি গরিদা মীওই অহুম তোংবা য়াগনি। মীনা থৌবা রিক্সাশিংদা মী অনিদগী হেন্না পুবা য়ারোই। দ্রাইবর অমসুং পেসেঞ্জর খুদিংমকপু মোবাইল ফোনশিংদা আরোগ্য সেতু এপ্লিকেসন ইন্সতোল তৌনবা অমদি এপ্লিকেসন্দা মখোয়গী হেল্থ স্তেতস চাং নায়না অপদেৎ তৌনবা খঙহল্লি।
      * হিমাচল প্রদেশ: লৈবাক অসিগী তোঙান-তোঙানবা শরুকশিংদগী ত্রেন তোংদুনা রাজ্য অসিদা থুংলরিবা মীওইশিং দিল তৌরিবা দোক্তরশিং, পেরামেদিকেল স্তাফশিং, পুলিস পর্সোনেলশিং অমসুং অতোপ্পা স্তাফশিং প্রোতেক্তিব ইক্বুইপমেন্ত পুম্নমক ফংহন্নবা মুখ্য মন্ত্রীনা ওফিসরশিংদা পাউতাক পীখ্রে। মুখ্য মন্ত্রীনা দিপুতী কমিস্নারশিংবু লাক্কদৌরিবা নুমিৎ খরা অসিদা রাজ্যদা মীওই কয়া অমগা থুংলকপা য়াবা অদুগী য়েংলগা মখোয়-মখোয়গা মরী লৈনবা জিলাশিংদা ইন্সতিত্যুস্নেল ক্বরেন্তিনগী অহেনবা খুদোংচাবশিং শেমগৎনবসু পাউতাক পীখি।
      * অসম: গুৱাহাতিদা লৈরিবা কলাপহার হোস্পিতাল অসি দোক্তর ২০, নর্ ৩০, গ্রেদ ৪ স্তাফ ২৫ অমসুং ক্লিনর ৯গা লোয়ননা জি.এম.সি.ঐচ.কী মখাদা থবক তৌনবা মপুংফানা মথৌ তৌবা কোবিদ-১৯ ফেসিলিতী ওন্থোক্লগনি হায়না অসমগী হকশেল মন্ত্রীনা হায়রি।
      * মনিপুর: মনিপুরদা, বেঙ্ক অমসুং তেলেকোম ৱার্কর পুম্নমকপু কার্ফিয়ু পাস পায়দ্রবসু চত্থোক-চৎশিন তৌবা য়াহল্লগনি। মনিপুরদা অতোপ্পা মীওই অমগা কোবিদ-১৯ পোজিতিব ওইরে। অনাবা অদু চেন্নাইদগী রাজ্যদা মে ১৩দা হলকখিবনি।
      * নগালেন্দ: দিমাপুর রেলৱে স্তেসন্দা ওতোমেতিক দিসইনফেক্তেন্ত বুতশিং ইন্সতো তৌরে।
      * কেরলা: মুখ্য মন্ত্রীনা কোবিদ ক্রাইসিস খন্ননবা ভিদিও কনফরেন্সকী থোংদা য়ুমশাকৈশা নুমিৎতা পার্তী পুম্নমক্কী মীফম অমা কৌখ্রে। শগোলশেল নুমিত্তা রাজ্য অসিগী এম.এল.এ.শিং অমসুং এম.পি.শিংগা উনগনি। য়ামদ্রবদা কেরলা মচা ১৪৯ রাজ্যগী মপান্দা শিখ্রে। নুমিৎ অমা খক্তদা ঙরাং মীওই ৪২ কোবিদ-১৯ পোজিতিব ওইরে। রাজ্যদা এক্তিব কেস ২১৬ য়ৌখ্রে।
      * তমিল নাদু: রাজ্যনা তমিল নাদু গুদস এন্দ সর্বিস তেক্স এক্ত ২০১৭ প্রোমুলগেতিং ওর্দিনান্স এমেন্দ তৌদুনা লাইচৎ অসিগী য়েংদুনা জি.এস.তি. কম্প্লাইন্সকী তাং শাংদোকখ্রে। নুমিৎ ৫৮দা অম্মা কেন্তিন্না মীওই লাখ ৬তা চান-থক্নবা য়েন্থোকখ্রে। চেন্নাই অমদি কন্তেন্তমেন্ত জোনশিং নত্তনা তামিল নাদু পুম্বদা মে ২দগী সেলুন, ব্যুতী পালরশিং হাংলগনি। ঙরাং অনৌবা পোজিতিব কেস ৭৮৬ রিপোর্ত তৌরকখি। হৌজিক ফাওবদা অপুনবা কেস ১৩,৯৬৭, এক্তিব কেস ৭৫২৪, শিখিবা ৯, দিসচার্জ ৭১২৮, চেন্নাইদা এক্তিব কেস ৫৬৮১
      * কর্নাতকা: ঙসি নুংথি পুং ১২ ফাওবদা অনৌবা কোবিদ কেস ১৯৬ রিপোর্ত তৌরক্লি। গাদাগ ১৫, য়াদাগিরি ৭২, বেঙ্গলুরু , চিকাবালাপুরা ২, কালাবুর্গি ১, রাইচুর ৩৯, দকক্ষিন কানাদা ৩, হাসন , মানদ্যা ২৮, দেবনগরী ৩, কোলর ২, বেলগাবি ১, উত্তর কানাদা ২, ধর্ৱাদ ১, উদুপি ১। ঙসি ২ শিখি অমসুং অমা দিসচার্জ তৌখি। রাজ্যদা অপুনবা পোজিতিব কেস ১৯৩৯ য়ৌরে। এক্তিব কেস ১২৯৭, নাবা ফখিবা ৫৯৮, শিখিবা ৪২। ঙরাং মহারাস্ত্রদগী লকখিবা মীওই ১১৬ পোজিতিব ওইখি।
      * আন্ধ্র প্রদেশ: হৌখিবা পুং ২৪দা সেম্পল ৯১৩৬ তেস্ত তৌরবা মতুং অনৌবা কেস ৪৭, ৭ দিসচার্জ তৌখিবগা লোয়ননা অমা শিখিবা। অপুনবা কেল ২৫৬১, এক্তিব ৭২৭, রিকেবর ১৭৭৮, শিখিবা ৫৬নি।
      * তেলঙ্গনা: রাজ্য সরকারনা সাউথ সেন্ত্রেল রেলৱেগা খুৎশম্নরগা থাংজা নুমিৎতা মাইগ্রেন্ত ৱার্কর ৭০,০০০গী ময়া শ্রমিক স্পিসিয়ে ত্রেনশিংদা মখোয়-মখোয়গী রাজ্যশিংদা থারগনি। মদুগীদমক ওথোরিতীনা স্পিসিয়েল ত্রেন ৪১ থৌরাং তৌরে। মে ২৩ ফাওবদা তেলঙ্গনাদা অপুনবা পোজিতিব কেস ১৭৬১ ওইরি। ঙরাং ফাওবদা পোজিতিব ওইখিবা মাইগ্রেন্ত ১১৮ শুরে।
      * মহারাস্ত্র: রাজ্যদা ঙসি মীওই ২৯৪০ কোবিদ-১৯ পোজিতিব ওইদুনা অপুনবা মশিং ৪৪,৫৮২ য়ৌরে। হোৎস্পোৎ মুম্বাই মথনতদা অনৌবা কেস ১৭৫১ রিপোর্ত তৌরকখি। কোবিদ-১৯ নারবা মীওই ৬৩ শিখিবগা লোয়ননা, মদুগী মনুংদা ২৭ মুম্বাইদগীনি, লাইচৎ অসিনা মরম ওইদুনা রাজ্যদা শিখিবা মীশিং ১৫১৭ য়ৌখ্রে।
      * গুজরাত: রাজ্য অসিদগী অনৌবা কেস ৩৬৩ রিপের্ত তৌরক্লি। নুমিৎ অসিমক্তদা রাজ্য অসিদগী অনাবা ৩৯২ দিসচার্জ তৌখ্রে। রাজ্য অসিদা অপুনবা কেস মশিং১৩,২৭৩ শুরে। ফগৎলকপগী চাং অসি চাদা ৪৪.৩ ওইরি।
      * রাজস্থান: ঙসি নুংথিল পুং ২ ফাওবদা অৌবা কেস ১৬৩ রিপোর্ত তৌরক্লি। রাজ্য অসিগী অপুনবা পোজিতিব কেস মশিং ৬৬৫৭ য়ৌরে। অনাবা মীওই ৩৬৯৫ নাবা ফখ্রে, মখোয়গী মনুংদা ৩২৬০ দিসচার্জ তৌখ্রে।
      * মধ্য প্রদেশ: য়ামদ্রবদা পুং ২৪গী মনুংদা অনৌবা কোরোনা পেসেন্ত ১৮৯ ফংলে। অনাবা ২৬ নাবা ফরদুনা ময়ুমদা হনখ্রে। মধ্য প্রদেশতা খ্বাইদগী তমথিনা শোকহল্লবা ইন্দোরদা কেস মশিং ২৮৫০ য়ৌখ্রে, ১০৯ শিখ্রে। ভোপালদা হৌজিক কোবিদ-১৯ অনাবা ১১৫৩ লৈরি। উজৈন্দা ৫০৪, বুর্হানপুরদা ২০৯, অমসুং জবলপুরদা কেস ১৯৪ রিপোর্ত তৌরক্লি।
      * ছতিসগর: অনৌবা কেস ৪০গা লোয়ননা রাজ্য অসিদা পোজিতিব কেস ১৭৩ শুরে। খঙহৌদনা কেস মশিং হেঙ্গৎলক্লিবা অসি অতোপ্পা রাজ্যশিংদগী মাইগ্রেন্ত ৱার্করশিং, মহৈরোইশিং অমসুং অতোপ্পশিং চংলকপদগীনি।
      * গোৱা: অনৌবা পোজিতিব কেস অনি অমগা রিপোর্ত তৌরক্তুনা রাজ্য অসিদা কোবিদ কেস ৫ শুরে। ESIC হোস্পিতালদা অনাবা ৯ ফখিবগা লোয়ননা এক্তিব কেস শিং ৩৮দা হন্থরক্লে।

    পি.আই.বি. ফেক্ত চেক


    ****

    
    
    (Release ID: 1626495) Visitor Counter : 13
    
    
      Read this release in: English , Hindi , Marathi , Assamese , Bengali , Punjabi , Gujarati , Tamil , Telugu , Kannada , Malayalam
    
    
    

* 
  
*