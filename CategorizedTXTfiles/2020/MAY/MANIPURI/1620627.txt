      কেমিকেল্স অমসুং ফর্তিলাইজর মন্ত্রালয়

      কোবিদ-১৯গী লোকদাউনগী মতমদা জনঔশদী কেন্দ্রশিংনা এপ্রিল ২০২০দা লুপা করোর ৫২গী লল্লোনবগী শেল-ওনগী রেকোর্দ ফংখ্রে
      Posted On: 03 MAY 2020 1:48PM by PIB Imphal


    কোবিদ-১৯না মরম ওইদুনা য়োনফম অমদি পৈথোক-পৈশিন তৌবগী খুদোংচাদবা লৈরবসু প্রধান মন্ত্রী ভারতীয় জন ঔশধী কেন্দ্র-পি.এম.বি.জে.এ.কে.শিংনা মার্চ ২০২০দা লুপা করোর ৪২গা চাংদম্নবদা এপ্রিল, ২০২০দা লল্লোনবগী শেল-ওন ওইনা লুপা করোর ৫২গী রেকোর্দ ফংখ্রে। এপ্রিল ২০২০দা লুপা করোর ১৭ ওইখি।


    লৈবাকপুম্বা তমথীরবা লায়না কোবিদ-১৯ মায়োক্নবদা অচৌবা লান্থেং কয়া থেংননবগীদমক হিদাকশিং অমদি হকশেলগী ওইবা খুৎলাইশিং য়াম্না অৱাংবা চাংদা দিমান্দ তৌনরক্লি অমসুং মসিগী দিমান্দ অসি ফংহন্নবা জন ঔশধী কেন্দ্রশিংনা এপ্রিল ২০২০দা লুপা করোর ৫২ গী অহোংবা অমদি অফবা হিদাকশিং মীয়ামদা ফংহনখ্রে। জন ঔশধী কেন্দ্রগী হিদাকশিং অসি কৈথেলদা য়োনবা মমলদগী চাদা ৫দগী ৯০ ফাওবা হেন্না হোংবনা মীয়ামদা পুন্না লুপা করোর ৩০০মুক্কী চাংদা কান্নবা ফংহল্লি।


    @pmbjpbppi is committed to ensure uninterrupted availability of medicines to people of the country. In spite of lockdown and problems in procurement & logistics, Janaushadhi has achieved an appreciable sales turnover of Rs 52 Cr in April 2020 as compared to Rs 42 Cr in March 2020 pic.twitter.com/t7sHryXyUd

    — Sadananda Gowda (@DVSadanandGowda) May 1, 2020

    . @pmbjpbppi के #CoronaWarriors इस संकट की घड़ी में राष्ट्रसेवा का जज्बा लिए जन-जन तक सस्ती एवं गुणवत्ता वाली दवाएं पहुंचे इसे सुनिश्चित कर रहें हैं।
    
    निःसंदेह इन कर्म-योगियों का योगदान सराहनीय है, आइए हम सब मिलकर इन योद्धाओं को नमन करें, सम्मान करें। #IndiaFightsCarona pic.twitter.com/Lj5rhD1bWI

    — Mansukh Mandaviya (@mansukhmandviya) May 3, 2020

    ভারত সরকারগী, কেমিকেল অমসুং ফর্তিলাইজর্সকী কেন্দ্র মন্ত্রী, শ্রী দি.ভি.সদানন্দ গৌরা অমদি কেমিকেল অমসুং ফর্তিলাইজর্সকী রাজ্য মন্ত্রী শ্রী মনসুখ মন্দাবিয়ানা লল্লোনবগী শেন-ওনগী রেকোর্দতা পোৎ য়োনবগীদমক্তা অমদি লেপ্তনা, চোকথবা লৈতনা থেংখাং কয়াদা লৈবাক অসিনা খ্বাইদগী দরকার লৈরকপদা থবক তৌবগীদমক্তা জনঔশধী স্তোরশিংবু থাগৎপা ফোংদোকখ্রে।

    লৈবাক অসিগী মীয়ামদা প্রধান মন্ত্রী ভারতীয় জন ঔশধী পরিয়োজনা (পি.এম.বি.জে.পি.)দগী মহাক্কী মন্ত্রালয়না লেপ্পা লৈতনা অহোংবা মমলদা হিদাক ফংহনগনি হায়না শ্রী গৌরানা অচেৎপা ৱাফম থমখ্রে।

    কোবিদ-১৯গী মায়োক্তা লান্থেংনবদা ভারত সরকারনা পি.এম.বি.জে.পি.গুম্বা মশক নাইবা স্কীমশিংদগী অহোংবা মমলদা অফবা জেনেরিক ওইবা হিদাক ৯০০ অমদি সর্জিরী তৌনবা খুৎলায় ১৫৪ অমসুং তুমশিন্নীংঙাই ওইবশিং ফংহন্দুনা হেল্থকেয়র সিস্তেমগী মায়থোংদা অওনবা অমা পুরকখ্রে।


    মীয়ামদা চাউনা মতেং পাংনবা অমদি মখোয়গা খ্বাইদগী নক্নবা জন ঔশধী কেন্দ্রশিংগী মফম খঙদোক্নবা অমদি অহোংবা মমলদা জাতিগী ওইবা হিদাকশিং ফংহন্নবা ‘জন ঔশধী সুগম মোবাইল এপ’ শেম্বনি হায়না ব্যুরো ওফ ফার্মা পি.এস.ইয়ু.জ ওফ ইন্দিয়া (বি.পি.পি.আই.)গী সি.ই.ও. সচীন কুমার সিংহনা হায়খ্রে। মীওই 325000না মসিগী এপ অসি শিজিন্নরি। মসিগী এপ অসিগী মতেংনা গুগল মেপ্তগী জন ঔশধী কেন্দ্র লৈবা মায়কৈ থিবা, জন ঔশধী জেনরিক হিদাকশিং থীবা, জেনরিক অমদি ব্রেন্দেদ ওইবা হিদাকশিং অদু এম.আর.পি.গী মওংদা য়েংলগা চাংদম্নবা অমদি অপুনবা কান্নবশিংগী কান্নরবা ওপ্সনশিং করিসু লুদনা শিজিন্নবা য়াই। মসিগী এপ অসি এন্দ্রোইদ অমদি আই-ফোনগী প্লেৎফোর্মশিংদা ফংই।


    হৌজিক্কী ওইনা, পি.এম.জে.এ.কে. ৬৩০০ হেনবনা লৈবাক অসিগী জিলা ৭২৬তা মথৌ তৌরি। লোকদাউনগী মতমসিদা, পি.এম.বি.জে.পি.না মীশিংবু মখোয় মশানা কোরোনাভাইরসতগী ঙাকথোক্নবা সোসিয়েল মীদিয়াগী থোংদা ই-পাওগী ওইবা পোস্ত কয়া থাগত্তুনা চেকশিন থৌরাংশিং তৌরি।


    
    ****

    
    
    (Release ID: 1620627) Visitor Counter : 24
    
    
      Read this release in: English , Urdu , Hindi , Marathi , Assamese , Bengali , Punjabi , Gujarati , Odia , Tamil , Telugu , Kannada , Malayalam