      রাস্ত্রপতিগী লোইশঙ

      বুদ্ধ পুর্নিমাগী মাঙওইননা রাস্ত্রপতিগী পাউজেল
      Posted On: 06 MAY 2020 5:06PM by PIB Imphal


    ভারতকী রাস্ত্রপতি শ্রী রাম নাথ কোবিন্দনা বুদ্ধ পুর্নিমাগী মাঙওইননা পীবা মহাক্কী পাউজেলদা হায়:-


    “বুদ্ধ পুর্নিমাগী য়াইফরবা থৌরম অসিদা, ঐগী মীয়াম অমদি মালেম শিনবা থুংনা লৈরিবা ভগবান বুদ্ধগী তুং ইন্বীরিবা পুম্নমক্কী মফমদা পাউজেল অমদি য়াইফরোল লান্থোকচরি‍।


    লোর্দ বুদ্ধনা পীরম্বা পাউজেলনা ঐখোয়বু মীওইবা খুন্নাইসিবু নুংশিবা, অচুম্বা, মীনুংশি অমদি অহিংশাগা লোয়ননা থৌগল তৌনবা পুক্নীং থৌগৎলি‍। মহাক্কী পুন্সি অমসুং ৱাখল্লোন্না মান্নবা খুন্নাই, অপুনবা অমদি অচুম্বা ৱায়েলনচিংবা শেংলবা ৱাখল্লোনশিংদা থম্লিবা ঐখোয়গী থাজববু হেন্না মপাঙ্গল কনখৎহল্লি‍।


    কোবিদ-১৯গী শক্লোন্দা হান্না পারুদবা লানফম অমা ঐখোয়না মায়োক্নরিঙৈ তানফমসিদা ভগবান বুদ্ধনা তাকপীরম্বা লম্বীদুদা চত্তুনা ঐখোয়না চোংথোক্তুনা খুদোং চাদ্রবশিংবু মতেং পাংগদবনি‍। শেংলবা কুম্হৈ অসিনা ঐখোয়বু ভগবান বুদ্ধনা তাকপীরম্বশিং অদুবু ইন্নবা পুক্নীং থৌগৎপা অমদি ঐখোয় মশেল অমত্তা ওইবগী ৱাখল্লোন অদুবু হেন্না মপাঙ্গল কনখৎপা ওইহল্লম্লসনু‍।


    পাউজেল অসি হিন্দীদা পানবগীদমক মসিদা নম্বীয়ু


    *****

    
    
    (Release ID: 1621757) Visitor Counter : 1
    
    
      Read this release in: English , Urdu , Hindi , Punjabi , Gujarati , Odia , Tamil , Malayalam