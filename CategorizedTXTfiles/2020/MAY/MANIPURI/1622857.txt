      আর্থ সাইন্স মন্ত্রালয়

      ভারত পুম্বগী ওইবা ৱেদর ফোর্কাস্ত
      Posted On: 10 MAY 2020 5:33PM by PIB Imphal


    ইন্দিয়া মেত্যোরোলোজিকেল দিপার্ৎমেন্তকী নেস্নেল ৱেদর ফোর্কাস্তিং সেন্তরনা ভারত পুম্ববগী ওইবা নুমিৎ মঙানিগী অইং-অশাগী শম্লপ্পা মরোল অমসুং ফোর্কাস্ত থোরক্লি, মখোয়শিং অদুদি:


    ♦ নোংচুপ লোমদগী লাকপা দিস্তরবেন্স অদুগা থেংনরুবা অমসুং অৱাং-নোংচুপ ভারতকী মথক্তা শিৎখিবা নোপোক পাংনা শিৎপা নুংশিৎকা পুন্না য়াওরকপা সাইক্লোনিক সর্কুলেসন্না মরম ওইরগা অহাংবা মফমশিংদা অকনবা নুংশিৎ (৪০-৫০ কে.এম.পি.এম. য়ৌনা য়াংবা)গা লোইননা নোং/নোংলৈ-নুংশিৎ কুংনা চুবদগীনা পাকশন্না ফজনা কন্না চুরবা য়াই অমসুং মসি হিমালয়গী নোচুপ থংবা মফমশিংদা অমসুং ভারতকী অৱাং নোংচুপকী মফমশিংদা লাক্কদৌরিবা পুং ৩৬কী মনুং অসিদা মখা চত্থরবা য়াই অমসুং মে ১২দগী মসি হন্থরকপা য়াই।


    ♦ অনৌবা নোংচুপ লোমদগী লাকপা দিস্তর্বেন্সনা মরম ওইরগা নোংচুপ হিমালয়গী মফমশিংদা মে ১৪, ২০২০দগী শোকহল্লবা য়াই। মসিনা মরম ওইরগা মফমশিং অসিদা অমসুং থংনরিবা মফমশিংদা মে ১৪দগী মথংগী নুমিৎ ১-২ ফাওবা নোং চুবা/অখাক অরাও য়াওবা নোংলৈ-নুংশিৎ থোক্লবা য়াই।


    ♦ ত্রফ/নুংশিৎ শিৎপা লেপখিবনা মরম ওইরগা লাক্কদৌরিবা নুমিৎ ৪-৫নিগী মনুং অসিদা ময়ায় থংবা অমসুং খা ভারতকী মফমশিংদা লিক্না নত্ত্রগা মরক মরক্তা নোং/অখাক-অরাও য়াওবা নোংলৈ-নুংশিৎশিং থোক্লবা য়াই। মতম অসিমক্তদা মফমশিং অসিদা নোংথাং, লেন তাবা অমসুং কন্না শিৎপা নুংশিৎশিং (পুংদা কি.মি. ৩০-৪০) লোইননা অখাক-অরাও য়াওবা নোংলৈ-নুংশিৎশিং অহাংবা মফমশিংদা থোক্লবা য়াই। কেরলা অমসুং তমিল নাদুগী অহাংবা মফমশিংদা লাক্কদৌরিবা পুং ২৪ অসিদা নোং কন্না চুরবা য়াই অমসুং মেগী ১৩ অমসুং ১৪দা কর্নাতকাগী সমুদ্র খোংবানশিংদা থোক্লবা য়াই।


    ♦ লাক্কদৌরিবা নুমিৎ ৪-৫নি অসিগী মনুংদা অৱাং-নোংপোক ভারতকী লমশিংদা নোং চুবা/অখাক-অরাও য়াওবা নোংলৈ-নুংশিৎশিং মরক মরক্তা থোকপদগীনা তোইনা থোকপা ফাওবা য়াই অমসুং মে ১২-১৪গী মনুংদা অসম অমসুং মেঘালয় অমসুং নাগালেন্দ, মনিপুর, মিজোরম অমসুং ত্রিপুরাগী অহাংবা মফমশিংদা নোং কন্না চুরবা য়াই। নোপোক থংবা ভারত্তা লাক্কদৌরিবা নুমিৎ ৫নিদা অমসুং মেগী ১১, ১২গী মনুংদনা হেন্না, নোং/অখাক-অরাও য়াওবা নোংলৈ-নুংশিৎশিং লিক্না থোকপদগীনা মরক মরক্তা থোকপা থেংনবা য়াই।


    ****

    
    
    (Release ID: 1622857) Visitor Counter : 1
    
    
      Read this release in: English , Urdu , Hindi , Bengali , Punjabi , Telugu