      হাউশিং অমসুং অর্বান পোবর্তী এল্লিবেসন মন্ত্রালয়

      কোবিদ-১৯ লাকশিন্নবা অমসুং শন্দোক্তনবা সুরৎ স্মার্ত সিতীনা মরু ওইবা আই.তি.গী খোঙথাংশিং লৌখৎলি
      Posted On: 29 MAY 2020 3:05PM by PIB Imphal


    সুরৎ ম্যুনিসিপাল কোর্পরেসন অসিনা মখল কয়াগী আই.তি.গী খোঙথাংশিং কোবিদ-১৯ লানথেংনবদা লৌখৎলি। এস.এম.সি.না ৱেব পোর্তেল অমা অমসুং “এস.এম.সি. কোবিদ-১৯ ত্রেকর” কৌবা মোবাইল এপ্লিকেসন য়াওবা এস.এম.সি. কোবিদ-১৯ ত্রেকর সিস্তেম দেবেলপ তৌখ্রে, মসিনা মপালদা নত্ত্রগা অতোপ্পা স্তেৎতা চৎলুবগী ত্রেবেল হিস্তরী লৈবা মীশিং অমসুং কোবিদ-১৯ পোজিতিব ওইরবা মীওইগা হকথেংনরুবা মীশিংবু ত্রেক তৌগনি। এস.এম.সি.গী ৱেবসাইৎকী সেল্ফ দেক্লারেসন ফোর্ম, হেল্পলাইন নম্বরদা লাকপা কোলশিং, জি.ও.আই.দা লৈবা মপাল লমদা চৎলুবা মীওইশিংগী ইনফোর্মেসনশিং অসিগুম্বা মখল কয়াগী সোর্সশিং অসিগী খুত্থাংদা ত্রেবলরশিং অমসুং অতোপ্পা মীওইশীংগী অকুপ্পা মরোলশিং খোমজিল্লি। এপ্লিকেসন অসি কমদৌনা ফঙ্কশন তৌবগে হায়বা অদু তেন্তক্না মখাদা থম্লি:


    ১. এস.এম.সি.গী ৱেবসাইৎ www.suratmunicipal.gov.in তা সেল্ফ দেক্লরেসন ফোর্ম ফোংখ্রে মসিদা মীওইশিংনা মখোয়গী মপাল চৎলুবা নত্ত্রগা ইন্তরস্তেৎ ত্রেবেল হিস্তরী লৈবা অমসুং করিগুম্বা মখোয়না কোবিদ-১৯ পোজিতিব ওইরবা মীওইগা লোয়নরুবা থোক্লবদি মদু য়াওবা অকুপ্পা ৱারোলশিং পীশিনবা য়াগনি। অকুপ্পা ৱংরোলশিং পীশিনখ্রবা মতুং মীওই অদুদা এস.এম.সি.না অখন্নবা ত্রেকর আই.দি. পীগনি অমসুং এস.এম.সি. কোবিদ-১৯ ত্রেকর মোবাইল এপ দাউনলোদ তৌনবা খঙহনগনি।


    ২. এস.এম.সি.না প্রজাশিংনা ত্রেবেলরশিং নত্ত্রগা সসপেক্তশিংগী ৱারোলশিংগী মরমদা পাউ পীরক্নবা হেল্পলাইন নম্বর 1-8০০-123-8০০ হাংদোকখ্রে। ৱারোলশিং অদু হেলথ ওফিসিএল য়াওনা এস.এম.সি.গী তীমনা ভেরিফাইদ তৌগনি। মফম অদুদা ফিল্দ তীমনা চৎতুনা য়েংশিনগনি অমসুং করিগুম্বা হেল্পলাইনদা পীরক্লিবা ৱারোমশিং অদু ভেরিফাইদ তৌরবদি, মীওই অদু হোম ক্বারন্তিন তৌনবা খঙহনগনি লোয়ননা মখোয়গী ওইবা অখন্নবা ত্রেকর আই.দি. পীগনি অমসুং এস.এম.সি. কোবিদ-১৯ ত্রেকর মোবাইল এপ দাউনলোদ তৌনবা খঙহনগনি।


    ৩. মীওইশিং অদুনা মখোয়গী হকশেলগী মতাংদা এস.এম.সি. কোবিদ-১৯ ত্রেকর এপকী খুত্থাংদা নুমিৎ অমদা অনিরক (অয়ুক ১০ অমসুং নুমিদাং ৯) ক্বেসননিয়র মেনশিনগদবনি। ক্বেসননিয়র অদুদা মীওই অদু মশা শাবা, লোক খুবা নত্ত্রগা শোর হোনবদা করিগুম্বা অৱাবা য়াওবরা হায়না হঙবা ৱাহং অহুম পীরি। ক্বেসননিয়র অসিগা লোয়ননা মীওই অদুনা মখোয়গী সেল্ফী (ফোতো)সু থাগনি। ক্বেসননিয়র অদুদা করিগুন্বা মীওই অদুনা মখোয়গী হকশেলগী মতাংদা নুঙাইতবা লৈ হায়রবদি অহানবদা ফোনদা ৱারি শাগনি অমসুং মথৌ তারবদি মীওই অদু অনকপদা লৈবা হেলথ ফেসিলিতীদা মথৌ তাবা চেক-অপ অমসুং লায়েং চৎথগনি।


    ৪. এপ অদু ইন্সতোল তৌরবা মতুং মীওই অদুনা মখোয়গী লোকেসন পুং খুদিংগী থাদুনা মখোয়না হোম ক্বরন্তিন নুমিৎ খুদিংগী তৌরি হায়বা খঙহনগদবনি। এস.এম.সি.গী তিমনা মীওইশিং অদুগী লোকেসন হিস্তরী অদু মোনিতর তৌই মসিদা করিগুম্বা মীওই অমা হেক্তনা হোম ক্বারন্তিনগী চৎনা কাংলোনশিং ঙাক্তবা থেংনরবদি মখোয়গী মথক্তা অকনবা এক্সনশিং লৌখৎকনি।


    ৫. হোম ক্বারন্তিন তৌনবা খঙহনখ্রবা মীওই খুদিংমক্কী ওইনা হাউস তু হাউস ফোলো-অপ নুমিৎ খুদিংগী তৌবগী থবক এস.এম.সি. তীমনা পাংথোকই। সিস্তেমগী খুত্থাংদা এস.এম.সি. তীমনা তৌবা ফোলো-অপ অদুসু হাপচিল্লি।


    ৬. সিস্তেমদা কন্তেক্ত ত্রেসিং তৌবদা লাইনবা লিঙ্ক তৌরগা কন্তেক্ত হিস্তরীগী মখাদা, হোম ক্বারন্তিন তৌরিঙৈ মনুংদা মীওই অমনা করিগুম্বা লাইওংশিং উৎলক্লতুনা অমসুং হোস্পিতালদা থমখ্রবা, সসপেক্তশিং অসিগা লোয়নরুবা মীওইশিং অসিবু হাপচিল্লি। হোস্পিতালদা থমখ্রবা মীওই অদু করিগুম্বা পোজিতিব ওইরক্লবদি, মহাক্কা লোইনরুবা মীওইশিং অদু ক্বারন্তিন তৌনবা খঙহনগনি।


    ৭. হকশেল বিভাগনা মথৌ তারকপগী মতুং ইন্না সিস্তেমদা মথৌ তাবা এম.আই.এস. রিপোর্তশিং শেম্মি অমসুং অনৌবা রিপোর্তশিং অদুবুসু দিবেলপ তোই।


    ৮. প্রজানা এপ্লিকেসন অসি লাইনা ইন্সতোল তৌবদা মতেং পাংনবা এন্দ্রোইদ অমসুং আই.ও.এস.তা এপ অসি ইন্সতোল তৌনবা মথৌ তাবা মেন্যুলশিং য়ুত্যুব ভিদিওশিংগা লোয়ননা শেম্মি।


    নুমিৎ ৫নিগী অতেনবা মতম অসিদা এস.এম.সি. কোবিদ-১৯ ত্রেকিং সিস্তেম অসি দিবেলপ তৌই। হৌজিক ফাওবদা মীওই ৩৮০০রোমগী অকুপ্পা ৱারোলশিং সিস্তেমদা হাপখ্রে অমসুং মীওই ২৮০০ হেনবনা মোবাইল এপ অসি শীজিন্নদুনা মখোয়গী লোকেসনশিং পুং খুদিংগী থারক্লি অমসুং মখোয়গী হেলথ চেক-অপকী ক্বেসননিয়র নুমিৎ অমদা অনিরক পীশিল্লক্লি।


    সি.এম.সি.না দিবেলপ তৌবা সিস্তেম অসু গুজরাৎ লৈঙাকনা রিভ্যু তৌখ্রে অমসুং লৈঙাক অসিনা হায়রিবা অসি ইমপ্লিমেন্ত তৌনবা খন্নখ্রে। সিস্তেম অসিগী স্ক্রীনশোৎ খরা মখাদা পীরি:

                                                         
এস.এম.সি. কোবিদ-১৯: ত্রেকর সিস্তেম                       
                                                         
                                                         
                                                                                                                                                       
                                                                                                                                                       
                                                                                                                                                       
                                                                                                                                                       
সুরৎকী হোম ক্বারন্তিন তৌরিবা মীওইশিংগী মেপ ভ্যু            সুরৎকী হোম ক্বারন্তিন তৌরিবা মীওইশিংগী লিস্ত ভ্যু                                           
                                                                                                                                                       
                                                                                                                                                       
                                                                                                                                                       
                                                                                                                                                       
                                                                                                                                                       
                                                                                                                                                       
সুরৎকী হোম ক্বারন্তিন তৌরিবা মীওইগী ত্রেকিং তৌবা           এস.এম.সি. তিমগী ফোলো-অপকা লোয়ননা মীওই অমগী ত্রেবেল হিস্তরী                                  
                                                                                                                                                       
                                                                                                                                                       
                                                                                                                                                       
                                                                                                                                                       
                                                                                                                                                       
                                                                                                                                                       
মোবাইল এপকী খুত্থাংদা হেলথ চেক ক্বেসননিয়রগী ৱারোলশিং ফংবা  এপ দাউনলোদ তৌনবা লিঙ্ককা লোয়ননা মোবাইল এপ দাউনলোদ ইন্সত্রক্সনশিং অমসুং ইন্সতোল তৌনবা গাইদশিং
                                                                                                                                                       
                                                                                                                                                       
                                                                  
                                                                  
                                                                  
                                                                  
মোবাইল এপকী স্ক্রীন শোৎ  এস.এম.সি. ৱেবসাৎতা সেল্ফ-দেক্লারেসন ফোর্ম
                                                                  
                                                                  

    *****

    
    
    (Release ID: 1627862) Visitor Counter : 13
    
    
      Read this release in: English , Urdu , Hindi , Assamese , Punjabi , Gujarati , Tamil , Telugu