      PIB Headquarters

      কোবিদ-১৯গী মতাংদা নুমিৎ খুদিংগী ফোংবা পি.আই.বি.গী বুলেতিন
      Posted On: 27 MAY 2020 6:15PM by PIB Imphal


    ( মসিদা হৌখিবা পুং ২৪ দা থোকখিবা কোবিদ - ১৯গা মরী লৈনবা চেফোংশিং , ফিল্দ ওফিসশিংদগী ফংবা পাউশিং , অমসুং পি . আই . বি . না লৌখৎপা ফেক্ত চেকশিং য়াওরি )

      * অনাবা ফহনবগী চাং ৪২.৪% য়ৌদুনা কোবিদ-১৯ নাবা মীশীং ৬৪,৪২৬ ফহনখ্রে/দিচার্জ তৌখ্রে।
      * কনফর্ম তৌখিবা কোবিদ-১৯ কেস মশীং ১,৫১,৭৬৭ য়ৌখ্রে।
      * কোবিদ-১৯ সেম্পল ১,১৬,০৪১ ঙরাং তেস্ত তৌখ্রে।
      * লাইনা অসি শন্দোকপগী খোঙজেল তপথহন্দুনা,লোকদাউননা কান্নবা কয়া পীখ্রে।
      * আরোগ্য সতুগী এন্দ্রোইদ ভর্জন অসি হোজিক ওপন সোর্স ওইরে।

    হকশেল অমসুং য়াইফ-য়ুম্বাল মন্ত্রালয়দগী কোবিদ-১৯ খ্বাইদগী নৌবা পাউ ;


    ফগৎলকপগী চাং ৪২.৪%দা হেনগৎখ্রে ; ঙরাং ১,১৬,০৪১ সেম্পল তেস্ত তৌখ্রে


    লোকদাউননা কান্নবা কয়া পীরি অমসুং মখোয়গী মরক্তা মরুওইরিবা অসি লোকদাউননা লাইনা অসিগী খোঙজেল হন্থহনবা অসিনি। মসিগা ইরোইননা, লোকদাউন তৌরিঙৈ মনুং অসিদা কোবিদ-১৯গী ওইবা হেলথ ইনফ্রাস্ত্রকচরশিং ফগৎপা; ওনলাইন ত্রেনিং মোদ্যুলশিং অমসুং ৱেবিনরশিংগী খুত্থাংদা হ্যুমেন রিসোর্সকী চাং হেনগৎহনবা; তেস্তিং চাং হেনগৎহনবা; সপ্লাইশিং, ইক্বিপমেন্ত অমসুং ওক্সিজেন হেনগৎহনবা; মরী লৈনবা গাইদলাইনশিং, স্তেনদর্দ ঙাকপা, সরকুলেৎ তৌবা, এদোপ্ত তৌবা, প্রেক্তিস তৌবা; দাইগনোসিস তৌবা, দ্রক ত্রাইএলশিং, ভেক্সিন রিসর্চ হেনগৎহনবা; অমসুং তেক্নিকেলগী ওইবদা কন্তেক্ত ত্রেসিং হেন্না তৌবা, আরোগ্য সেতুগুম্বা তুলশিংগা লোবননা য়ুম অমদগী অমদা চৎতুনা সর্ভে তৌবগা লোয়ননা সর্বিলেন্স সিস্তেম কনখৎহনবা অসি ঙমখ্রে।


    লৈঙাক্কী লেবোরেততী ৪৩৫ অমসুং লনাই লেবোরেতরী ১৮৯(পুন্না লেব ৬২৪)কী খুত্থাংদা লৈবাক অসিগী তেস্তিং কেপসিতী হেনগৎহনখ্রে।হৌজিক ফাওবদা কোবিদ-১৯গী পুলপ পুন্না সেম্পল ৩২,৪২,১৬০ তেস্ত তৌখ্রে, মসিদা সেম্পল ১,১৬,০৪১না ঙরাং তেস্ত তৌখি। লৈবাক অসিদা অপুনবা কেস মশীং ১,৫১,৭৬৭ রিপোর্ত তৌখিবগা লোয়ননা মীওই ৬৪,৪২৬ নাবা ফগৎখ্রে অমসুং ফগৎপগী চাং ৪২.৪% য়ৌখ্রে। শীবগী চাংনা ২.৮৬%নি।


    হকশেল অমসুং য়াইফ য়ুম্বাল মন্ত্রালয়না কোবিদ-১৯ লাইচৎ মনুংগী অমসুং মতুংগী রিপ্রদক্তিব, মেতর্নেল, ন্যুবোরন, চাইল, এদোলেস্সেন্ত হেলথ + ন্যুত্রিসন সর্ভিসকী প্রোবিজন য়াওবা গাইদলাইন অমা ফোংখ্রে।


    অকুপ্পা ৱারোলগীদমক: https://pib.gov.in/PressReleseDetail.aspx?PRID=1626


    আরোগ্য সেতু হৌজিক ওপন সোর্স ওইরে


    এপ্রিল ২, ২০২০দা ইন্দিয়ানা ব্লুতুথতা য়ুম্ফম ওইবা কন্তেক্ত ত্রেসিং তৌদুনা কোবিদ-১৯গী ওইবা য়াবা হোতস্পোত খঙদোক্নবা অমদি মরী লৈনবা ৱাফমশিং মীয়ামদা য়ৌহন্নবা পান্দমদা আরোগ্য সেতু মোবাইল এপ কোবিদ১৯ শন্দোকপা থিংনবগী থৌরাং মপুং ফাহন্নবগীদমক পুথোকখি‍। এপ অসি মালেমগী অতৈ লৈরিবা কন্তেক্ত ত্রেসিং এপশিংদগী য়াম্না হেন্না মে ২৬ ফাওবদা য়ুজর মিলিয়ন ১১৪গী মথক্তা লৈরে‍। এপ অসি লোন ১২দা অমদি এন্দ্রোইদ, আই.ও.এস অমসুং কাই.ও.এস. প্লেতফোর্মশিংদা ফংই‍। আরোগ্য সেতু এপকী মরুওইবা য়ূম্বীদি অরোন-অথুপ লৈতবা, লনাই ৱাফমশিংবু ঙাকপা অমদি খুদোং থিনিংঙাই লৈতবনি। ইন্দিয়াগী ওপন সোর্স সোফৱ্যারগী থৌরাংগা চাননা আরোগ্য সেতুগী সোর্স কোদ হৌজিক্তি ওপন সোর্স ওইহল্লে‍। এপ্লিকেসন অসিগী এন্দ্রোইদ ভর্জনগী সোর্স কোদ য়েংশিন্নবা অমদি চূংশিন্নবগীদমক ফংলে‍। এপ্লিকেসন অসিগী আই.ও.এস. ভর্জনসু চয়োল অনিগী মনুংদা ওপন সোর্স ওইনা থাদোক্লগনি অমদি মখা তানা সর্ভর কোদসু থাদোক্কনি‍।


    অকুপ্পা ৱারোলগীদমক: https://pib.gov.in/PressReleseDetail.aspx?PRID=1626979


    প্রধান মন্ত্রী শ্রী নরেন্দ্র মোদী অমসুং কতার রাজ্যগী অমীর শৈখ তমিম বিন হামদ অল-থানীগা ফোন্দা ৱারী শান্নখ্রে
    প্রধান মন্ত্রী শ্রী নরেন্দ্র মোদীনা ঙসি কতার রাজ্যগী হিজ হাইনেস অমীর শৈখ তমিম বিন হামদ অল-থানীলগা লোইননা কতারগী মীয়ামদা মরূপ মপাং ওইবা মওংদা ইদুল ফীতরগী য়াইফ-পাউজেল পীনবগীমক্তা ফোন্দা ৱারী শানখ্রে। প্রধান মন্ত্রীনা কোবিদ-১৯ থোক্লিবা মতম অসিদা ভারতকী নাগরিকশিংবু শোইদবা মওংদা হিজ হাইনেস অমীরনা য়াইফনবা তৌবীখিবা অদুগীদমক হরাও তয়াম্না থাগৎপা ফোংদোকখি। হিজ হাইনেস অমীরনা ভারতকী মীওই কাংলুপশিংনা কতারদা লৌখিবা থৌদাং, মরুওইনা ভারতকী হেল্থ ৱার্করশিংনা লৌরিবা থৌদাং অদুদা থাগৎপা ফোংদোকখি।
    অকুপ্পা ৱারোলগীদমক: https://pib.gov.in/PressReleseDetail.aspx?PRID=1626974


    প্রধান মন্ত্রী শ্রী নরেন্দ্র মোদী অমসুং ইজীপ্তকী রাস্ত্রপতি, হিজ এক্সিলেন্সী অবদেল ফতেহ অল-সিসীগী মরক্তা ফোন্দা ৱারী শানখ্র


    তেলিফোন্দা ঙসি ৱারী-ৱাতাই শানবা মতমদা, প্রধান মন্ত্রী শ্রী নরেন্দ্র মোদীনা ইজিপ্তকী রাস্ত্রপতি, ঐচ.ই. অবদেল অল-সিসীগা লোইননা ইজীপ্তকী মীয়ামদা ইদ-উল-ফিতরগী য়াইফ-পাউজেল পীখ্রে। য়াইফ-পাউজেল অদুগী পাউখুম পীবা ওইনা ইজীপ্তকী রাস্ত্রপতিনা ইজীপ্ত অমসুং ভারত অনিবু মালেমগী খ্বাইদগী লিরবা সভ্যতাশিংগী মনুংদা অমনি হায়না পনখি অমসুং লৈবাক অনি অসিগী মরক্তা মরী হেন্না চেৎশিল্লকপা অসিগী মতাংদা হরাওবা ফোংদোকখি। প্রধান মন্ত্রীনা কোবিদ-১৯গী চিরবা তঞ্জা অসিগী মনুংদা ইজীপ্তা লৈরিবা ভারত মচাশিং অদুগী অশোই-অঙাম য়াওদনবা অমসুং য়াইফনবগীদমক্তা ইজীপ্তকী ওথোরিতীশিংনা মতেং পাংবীবগীদমক্তা থাগৎপা ফোংদোকখি। হনদক্কী চহি অসিদা ইজীপ্ততা মমাংদগী চৎননবগী থৌরাং তৌখিবা খোংচৎ অদুবু কোবিদ-১৯গী লাইচৎ অসিনা মরম ওইরগা য়ৈথোকখিবা অদুগী মতাংদা পল্লদুনা প্রধান মন্ত্রীনা ফিভম অসিনা হেক ফবগা রাস্ত্রপতি সিসীবু উননীংবগী ৱাফম ফোংদোকখি।


    অকুপ্পা ৱারোলগীদমক: https://pib.gov.in/PressReleseDetail.aspx?PRID=1626970


    প্রধান মন্ত্রী নরেন্দ্র মোদী অমসুং ওস্ত্রিয়াগী রাস্ত্রপতি হিজ এক্সিলেন্সী দোক্তর অলেকজেন্দর ভান দর বেল্লেন অনিগী মরক্তা তেলিফোন্দা ৱারী শানখ্রে


    ঙসি প্রধান মন্ত্রী শ্রী নরেন্দ্র মোদীনা ওস্ত্রিয়াগী রাস্ত্রপতি হিজ এক্সিলেন্সী দোক্তর অলেকজেন্দর ভান দর বেল্লেনগা তেলিফোন্দা ৱারী শানখ্রে। কোবিদ-১৯ লাইচৎনা মখোয়গী লৈবাকশিংগী হকশেল অমসুং শেল-থুমদা পীরিবা চৈথেংশিং থেংননবা পায়খৎলিবা থবকশিংগী মতাংদা লুচিংবা অনিনা মখোয়গী ওইবা ৱাখল্লোনশিং ফোংদোক্নখি। হৌজিক মায়োক্নরিবা অৱাবশিং অসি থেংননবা মালেমগী ওইনা মতেং পীনবগী মরুওইবা অদুদা মখোয়না য়ানখি। কোবিদ মতুংগী মালেম অসিদা ভারত-ওস্ত্রিয়াগী মরী পাকথোক-চাউথোক্নবা অমসুং মপাঙ্গল কনখৎহন্নবগী মখোয়গী অপাম্বশিং লুচিংবা অনিনা অমুক হন্না থমখি। ইনফ্রাস্ত্রকচর, তেক্নোলোজী, রিসর্স অমসুং ইন্নোবেসন অমসুং এস.এম.ই.শিং নচিংবগী সেক্তরদা মতেং পীনবা হেনগৎহন্নবগী খুদোংচাবশিং প্রধান মন্ত্রীনা ফোংদোকখি।


    অকুপ্পা ৱারোলগীদমক: https://pib.gov.in/PressReleseDetail.aspx?PRID=1626968


    ভারতকী অৱাং-নোংপোক রাজ্যশিংগী মহৈরোয়শিংদা ক্বালিতি এদুকেসন অমসুং এদুকেসনগী ওইবা ইনফ্রাস্ত্রকচর ফংহন্ননবা সরকারনা কন্না হোৎনরি: ঐচ.আর.দি. মন্ত্রী


    সরকারনা য়াংয়াংদা লুপা কোতি ৯৮৬.৪৭দা সিক্কিম য়ুনিবর্সিতি (সেন্ত্রেল য়ুনিবর্সিতি) শাননবা অয়াবা পীখ্রে। মসিগীদমক সিক্কিম সরকারনা লুপা কোতি ১৫দা লম একর ৩০০ পীখ্রে, মসিগী মনুংদা লম একর ২৬৫.৯৪দি হান্ননা য়ুনিভর্সিতি অসিদা খুৎশিন্নখ্রবা অমনি। মিনিস্তর অসিনা মখা তানা হায়খি মদুদি সরকারনা মফম তরুক্তা হায়বদি অরুনাচল প্রদেস, মিজোরাম, মেঘালয়, নাগালেন্দ, দিল্লী অমসুং পুদুচেরিদা এন.আই.তি.শিং শাননবা লুপা কোতি ৪৩৭১.৯০গী রিভাইস কোস্ত এস্তিমেৎ মাংজৌননা কাইথখ্রে। রিভাইস কোস্ত এস্তিমেৎ এপ্রুভ তৌখিবগা লোয়ন্না হায়রিবা এন.আই.তি.শিং অসি ৩১ মার্চ, ২০২২ দগী মশাগী কেম্পসতগী মপুংফানা মথৌ তৌবা ঙম্লগনি।


    অকুপ্পা ৱারোলগীদমক: https://pib.gov.in/PressReleseDetail.aspx?PRID=1626950


    কন্দ্রাগী মন্ত্রী দোক্তর জিতেন্দ্রা সিংহনা জে.&কে.গী কোবিদ-১৯গী হৌজিক ওইরিবা ফীভম য়েংশিনখ্রে


    কন্দ্রাগী মন্ত্রী দোক্তর জিতেন্দ্রা সিংহনা য়ু.তি.দা মীশীং য়াম্না হল্লকপা অমসুং কেস মশীং হনগৎলকপা অসিদা ঙসি জে.&কে.গী কোবিদ-১৯ শন্দোরকপা অসিগী হৌজিক ওইরিবা ফীভম য়েংশিনখ্রে ।


    অকুপ্পা ৱারোলগীদমক: https://pib.gov.in/PressReleseDetail.aspx?PRID=1627177


    কোবিদ-১৯ মায়োক্ননবা, সিপেতনা দবল্যু.ঐচ.ও./আই.এস.ও. গাইদলাইনশিংগী মখাদা হেলথ কেয়র; পি.পি.ই. অমসুং অতোপ্পা মরি লৈনবা পোৎশিং পুথোকপা অমসুং সর্তিফাই তৌবগী হীরমশিংদা আর&দিগী খোংথাংশিং লৌখৎলগনি


    কোবিদ-১৯গী লাইচৎ মায়োক্ননবা কেমিকেলস অমসুং ফর্তিলাইজর্স মন্ত্রালয়গী প্রিমিয়র নেস্নেল ইন্সতিত্যুত অমা ওইরিবা সেন্ত্রেল ইন্সতিত্যুত ওফ প্লাস্তিক্স ইঞ্জিনিয়রিং এন্দ তেক্নোলিজি (সিপেত)না দবল্যু.ঐচ.ও./আই.এস.ও. গাইদলাইনশিংগী মখাদা পি.পি.ই. অমসুং অতোপ্পা মরি লৈনবা পোৎশিং পুথোকপা অমসুং সর্তিফাই তৌবগুম্বা হেলথ কেয়র হীরমশিংদা রিসর্স এন্দ দিভেলপমেন্ত (আর&দি)গী খোংথাংশিং লৌখৎলগনি। মুরুথল, জয়পুর, মদুরাই, অমসুং লহ্মনৌদা লৈবা সিপেত সেন্তরশিংদা কোরোনাভাইরতগী ঙাকথোক্নবা প্রোতেক্তিব ইক্বিপমেন্ত অমা ওইনা ফেস সিল্দশিং পুথোকখ্রে।


    অকুপ্পা ৱারোলগীদমক: https://pib.gov.in/PressReleseDetail.aspx?PRID=1627131


    PFC to provide lunch to Doctors and other Medical Staff engaged in treatment of COVID-19 patients পি.এফ.সি.না কোবিদ-১৯গী অনাবশিং লায়েংলিবা দোক্তরশিং অমসুং অতোপ্পা মেদিকেল স্তাফতা অয়ুক্কী চাক্লেন পীরগনি


    কোবিদ-১৯ লাইচৎ লানথেংননবগী অতোপ্পা খোঙথাং অমা ওইনা, পাৱর মন্ত্রালয়গী মখাদা লৈরিবা সেন্ত্রেল পি.এস.য়ু., পাৱর ফাইনন্স কোর্পরেসন লিমিতেদনা এসিয়াগী খ্বাইদগী চাওবা ফোদ কম্পনী অমা ওইরিবা তাজসেতসগা চুংশিন্নরগা কোবিদকী ফ্রন্তলাইন ৱারিয়রশিংদা হাইজিনিক ওইবা অমসুং মচী ওইগদবা চান্নবা চিঞ্জাক পীরগনি। খোঙথাং অসিগা শরুক অমা ওইনা পি.এফ.সি.না ন্যু দিল্লিগী দোক্তর রাম মানোহর লোহিয়া হোস্পিতালগী কোবিদ-১৯ অনাবশিং লায়েংবগী থবক তৌরিবা দোক্তরশিং অমসুং অতোপ্পা হেলথ মেদিকেল স্তাফতা পেক তৌরবা অয়ুক্কী চাক্লেন পীরগনি।


    অকুপ্পা ৱারোলগীদমক: https://pib.gov.in/PressReleseDetail.aspx?PRID=1627186


    এন.সি.এস.তি.সি.না মমিং লৈরবা কোবিদ কাথা হিন্দীদা পুথোকখ্রে


    দা নেস্নল কাউন্সিল ফোর সাইন্স & তেক্নোলোজি কম্ম্যুনিকেসন, সাইন্স & তেক্নোলোজি বিভাগনা কোবিদ-১৯ লাইচৎকী মরুওইবা ই-পাও এ-তু-জেৎ য়াওবা হিন্দী ভর্জনগী মীয়ামগী এৱেরনেসকীদমক মমিং লৈরবা মল্তিমেদিয়া গাইদ পুথোকখ্রে। হায়রিবা অসিগী ইংলিস ভর্জন থা অসিগী অঙনবদা রিলিস তৌখি। মরুওইনা হিন্দী ঙাংবা মফমনা কোবিদ কাথাগী হিন্দী ভর্জনগী পাম্নবা অসি থুংহন্নবা, কোবিদ কাথাগী হিন্দী ভর্জন অসিদা মীয়ামগীদমক কান্নগদবা শেমদোক্লবা ই-পাও হাপচিল্লগা পুথোকখি।


    অকুপ্পা ৱারোলগীদমক: https://pib.gov.in/PressReleseDetail.aspx?PRID=1627188


    পি.আই.বি. ফিল্দ ওফিসশিংদগী ফংবা পাউ

      * চন্দিগর: য়ু.তি. এদমিনিস্ত্রেতর অসিনা কন্তেনমেন্ত জোনশিংদা মথৌ তৌরিবা ম্যুনিসিপাল, পুলিস অমসুং হেথ ওফিসিএল য়াওনা লৈঙাক্কী স্তাফ পুম্নমক মতিক চাবা প্রোতেক্তিব গিয়রশিং শীজিন্নৌ হায়না য়াথং পীখ্রে। এদমিনিস্ত্রেতর অসিনা দিপুতী কম্মিসনরদা কন্তেনমেন্ত জোনশিংদা চান্না থকনবা পোৎলমশিং মরাং কায়না য়েনথোক্নবা খঙহনখ্রে। লনাইগী ওইনা দান তৌরিবশিং অমসুং এন.জি.ও.শিংনসু অৱাবা অসিদা মতেং পাংনবা হায়খ্রে। এদমিনিস্ত্রেতরনা কম্মিসনর, ম্যুনিসিপাল কোর্পরেসনদা কন্তেনমেন্ত জোনশিং চাং নাইনা সেনিতাইজেসন তৌনবা অমসুং মরুওইনা সেম্পল সেন্তরশিংগী মেদিকেল ৱেস অদু মফম চানা হুন্দোকনবা খঙহনখ্রে। ঙসি মীরোনবী নুপী অমা মহাক্কী মপুরোইবা অমদি মচা অমগা লোয়ননা য়ু.পি.দা চৎন্নবা শ্রামিক ত্রেন তোংনবা হোল্দিং সেন্তরদা লাকখি। মেদিকেল স্ক্রিনিং তৌরবা মতুং মহাক ত্রেন তোংনবা রেলৱে স্তেসনদা থীনখি। মফম অদুদা মহাক অঙাং পোক্লমদাইগী মপুক য়েক্লকখি।মহাকপু জি.এম.সি.ঐচ-৩২দা পুনবা এমব্যুলেন্স অমা থৌরাং তৌখি। মপুক য়েকপা হেনজিল্লকপনা মহাকপু অনকপদা লৈবা মানিমজ্রা হোস্পিতালদা পুখি, মফম অদুদা অঙাং নুপা মচা অমা উন্নখি। মমা-মচা অনিমক তেক্তা কায়দনা লৈরি।
          + পঞ্জাব: পঞ্জাব লৈঙাকনা নোংথক্তা, রেলদা অমসুং মখাদা লাকপা ইন্তর্নেস্নল লোয়ননা দোমেস্তিক ত্রাভেল্লরশিংগী হেন্না কনশিনবা অমসুং শুনা য়াওরবা গাইদলাইনশিং ফোংখ্রে। স্তেৎ লৈঙাক্কি মতুং ইন্না, ভাইরস অসি শন্দোকপা থিংনবা অমত্তা ঙাইরবা পাম্বৈদি তেস্তিং, ত্রেসিং অমসুং আইসোলেসন তৌবা কনখৎপনি।পুম্নমকপু য়েংশিন্নবা হীরমগী ওইনদি, লৈঙাকনা অতোপ্পা স্তেৎতগী হল্লকপা মীওইশিং চাউরকপা খরা খল্লগা তেস্ত তৌরি, খুদম ওইনা অমরিতসর অমসুং মোহালি এয়রপোর্তশিংদা থুংলবা দোমেস্তিক পেসেঞ্জর খরা রেনদম বেসিসতা তেস্ত তৌরি।
      * হরিয়ানা: চিফ মিনিস্তরনা ফোংদোকখি মদুদি লোকদাউনগী তৌরিঙৈ মনুংদা থমখিবা অথিংবশিংবু ঙাক্তুনা মী্যামনা অখাংকনখিবা অমসুং মতেং পাংখিবা অমসুং স্তেৎ লৈঙাকনা মতিক চাবা চেকশিন থৌরাং লৌখৎপনা লাইচৎ অসিবু লানথেংনবদা মতেং পাংলি।
          + হিমাচল প্রদেশ: কোবিদ-১৯ লাইচৎ থোক্লকপদগী স্তেৎ লৈঙাক অসিনা মার্চ ২৪, ২০২০দগী স্তেৎ পুম্বদা কর্ফিয়ু থম্নবা ৱংরেপ লৌখি। মে ২৩, ২০২০দা স্তেৎ কেবিনেৎকী পাংথোকখিবা মীফমদা করিগুম্বা ফীভমনা য়াদ্রবদি দিস্ত্রিক মেজিস্ত্রেতশিংদা জুন ৩০, ২০২০ ফাওবা সেক্সন ১৪৪গী মখাদা কর্ফিয়ু শাংদোকনবা খঙহনবা হায়না ৱারেপ লৌখি।
          + কেরেলা: তোঙান তোঙানবা ক্বাতরশিংদগী পাকশন্না য়ানিংদবা ফোংদোরকপগা ইরোইননা স্তেৎ লৈঙাক অসিনা শেল লৌবা ইন্সতিত্যুস্নেল ক্বারন্তিনগী মতাংদা লৌখিবা ৱারেপ হোংদোক্নবা খন্থখ্রে। মীয়াম্না লোকদাউন কোমথোকপা অসিগী খুদোংচাবা লৌরগা লান্না শীজিন্নবা অমদি লোকদাউন থুগাইবা পাকশন্না থেংনরে ফোংদোকখি।স্তেৎ অসিদা কেস মশীং হেনগৎতুনা হৌজিক কেস ৪১৫ য়ৌরে, ২৩১না হৌখিবা নুমিৎ মরিনিদা রেজিস্তর তৌখি, ঙরাংগী ৬৭ য়াওনা, মসি নোংমদা রিকোর্দ তৌবা খ্বাইদগী ৱাংবা ওইরি। মসিগী মনুংদা ১৩৩না মীরৈবাক্তগী লাকপনি অমসুং ১৭৮না অতোপ্পা স্তেৎশিংদগী লাকপনি।হৌজিক ফাওবদা মপানদা লৈবা রেজিস্তর তৌরকখিবা লাখ ১.৩৫কী মনুংদা ১১,১৮৯ খক্তমক হল্লকখ্রে।
          + তামিল নাদু: স্তেৎ লৈঙাকনা লুপা কোতি ১৫,১২৮রোমগী ওইগদবা থবক ৪৭,১৫০ পীবা ঙমগদবা ইনভেসমেন্ত ১৭কী এম.ও.য়ু.শিং খুৎয়েক পীনখ্রে। এস.সি.না তামিল নাদু লৈঙাক্তা চেন্নাইদা লৈবা বিলরোথ হোস্পিতালস লিমিতেদগী মথক্কী মথোল মরি অদুবু কোবিদ-১৯গী অনাবশিং লায়েংনবা শীজিন্নৌ হায়খ্রে; মথোল নিপাম ওইবা হোস্পিতাল অসিনা এপ্রুফ তৌরবা বিল্দিং প্লানবু ঙাক্তবগীদমক মথক্কী মথোল মঙা থুগাইনবা থোকখিবা মাদ্রাস ঐচ.সি.গী ওর্দর অদু অৱাংবা থক্কী কোর্তনা স্তে তোখ্রে।.তিরুচী সেন্ত্রেল প্রিজনগী বন্দি কোবিদ-১৯ পোসিতিব ওইখ্রে; ব্লোক অদুমক্কী অতোপ্পা বন্দি ২৮ ওথোরিতীনা আইসোলেৎ তৌখ্রে। অপুনবা কেস ঙরাং ফাওবদা: ১৭৭২৮, এক্তিব কেস: ৮২৫৬, শীখিবা: ১২৭, দিচার্জ তৌখিবা: ৯৩৪২। চেন্নাইগী এক্তিব কেস অসি ৬০৫৬ ওইরি।
          + কর্নাতক: ঙসিগী ১২ পি.এম.ফাওবদা অনৌবা কোবিদ কেস ১২২, দিসচার্জ তৌখিবা ১৪ & শীখিবা অমা; ঙসিগী অনৌবা কেসশিং অসি কালবুর্গিদগী ২৮, য়াদাগিরিদগী ১৬, হসনদগী ১৫, বিদারদগী ১২, দক্সিন কানাদাদগী ১১, উদুপিদগী ৯, উতারা কানাদাদগী ৬, রাইচুরদগী ৫, বেলাগাবিদগী ৪, চিক্কামঙ্গালুরদগী ৩, বিজয়াপুরদগী ২ অমসুং মন্দ্য, তুমকুর অমসুং বেল্লারিদগী অমমমনি। স্তেৎ অসিগী অপুনবা পোজিতিব কেস ২৪০৫তা হেনগৎখ্রে। এক্তিব কেস: ১৫৯৬, ফগৎলকপা: ৭৬২, শীখিবা: ৪৫নি।
          + আন্ধ্র প্রদেশ: লোকদাউনগী রুলশিং থুগাইবগী ওপোজিসনগী লুচিংবা চন্দ্রবাবু নাইদুদা ফাইল তৌখিবা পিতিসনগী ইনভেস্তিগেসন ঐচ.সি.না তৌরগনি। স্তেৎনা কন্তেনমেন্ত জোনশিং য়াওদনা ফুদ স্তোলশিং, তেক্সতাইল, জেৱেলরি স্তোরশিং হাংনবা অয়াবা পীখ্রে। সেম্পল ৯৬৬৪ তেস্ত তৌরবা মতুংদা হৌখিবা পুং ২৪দা অনৌবা কেস ৬৮, অমা শিবগা লোয়ননা ১০ দিসচার্জ তৌখ্রে। অপুনবা কেস:২৭৮৭। এক্তিব: ৮১৬, ফগৎলকপা: ১৯১৩, শীবা ৫৮। অতোপ্পা স্তেৎশিংদগী কম্যুলেতিব কেস ২১৯গী মনুংদা এক্তিব কেস ৭৫নি। মীরৈবাক্তগী কম্যুলেতিব পোজিতিব ওইবা কেস ১১১নি।
          + তেলঙ্গনা: মহারাস্ত্রগা তাইনবা তেলঙ্গনাগী দিস্ত্রিকশিংদা লোকসনা লান্দারকপদগী অকনবা চেকশিন থৌরাং লৌখৎখ্রে। হায়দরবাদ অমসুং রঙ্গারেদ্দিদা মী পুনবা থিংবদগী কোবিদ-কেসশিং হন্থখ্রে। মে ২৭ ফাওবদা তেলঙ্গনাদা অপুনবা পোজিতিব কেস ১৯৯১ য়ৌখ্রে। ঙরাং ফাওবদা পিজিতিব ওইবা মাইগ্রেন্ত ১৭২নি। মীরৈবাক্তগী হল্লকপা কোবিদ-১৯ পোজিতিব ওইবা মশীংনা ৪২নি।
          + মহারাস্ত্র: অনোয়া কেস ২,০৯১ রিপোর্ত তৌরদুনা কোবিদ-১৯ পোজিতিব কেস ৫৪,৭৫৮ য়ৌখ্রে অদুগা স্তেৎ অসিদা ৩৬,০০৪না এক্তিব ওইরি। হোতস্পোৎ মুম্বাইদা কেস ১,০০২ রিপোর্ত তৌরদুনা মুম্বাই মথন্তদা অপুনবা পোজিতিব কেস মশীং ৩২,৭৯১ য়ৌখ্রে। তেস্তিং লেবোরেতরি ৭২না মহারাস্ত্রদা মথৌ তৌরি অমসুং অনৌবা ২৭না থৌনা মথৌ তৌরগনি। মরক অসিদা স্তেৎ অসিদা কোবিদ-১৯ দব্লিং রেৎ নুমিৎ ১৪দা হেনগৎখ্রে অমসুং শীবগী চাংসু ৩.২৭দা হন্ধখ্রে।
          + গুজরাত: অনৌবা কেস ৩৬১ দিস্ত্রিক ১৯দগী রিপোর্ত তৌদুনা পোজিতিব কেস ১৪,৮২৯ য়ৌখ্রে অদুগা ৬,৭৭৭না হৌজিক ফাওবদা স্তেৎ অসিদা এক্তিব কেস ওইরি।
          + রাজস্থান: ঙসি অনৌবা কেস ১৪৪ রিপোর্ত তৌরদুনা কোবিদ-১৯ পোজিতিব কেস ৭৬৮০ য়ৌখ্রে, অদুগা স্তেৎ অসিদা হৌজিক ফাওবদা অনাবা ৪৩৪১ ফগৎপা ঙমখ্রে। হৌজিক ফাওবদা স্তেৎ অসিদা অশীবা ১৭২ রিপোর্ত তৌখ্রে। কোবিদ-১৯গী সেরো-সর্ভে পাংথোক্কদবা আই.সি.এম.আর.গী লিস্তশিংদা জয়পুর য়াওখ্রে।
          + মধ্য প্রদেশ: অনৌবা কেস ১৬৫ রিপোর্ত তৌরদুনা কোবিদ-১৯ পোজিতিব কেস ৭,০২৪ য়ৌখ্রে মসিগী মনুংদা কেস ৩০৩০না এক্তিব ওইরি। হৌজিক ফাওবদা হোতস্পোৎ ইন্দোর খ্বাইদগী য়াম্বা পোজিতিব কেস ৩১০৩ রিপোর্ত তৌখ্রে। দুকানশিং অমসুং ব্যুজিনেস ইস্তাব্লিশমেন্তশিং ভোপালদা তাঙ্কক নাইনা লোকদাউনগী অথীংবশিং লৌথোকপগী শরুক অমা ওইনা ঙসি হাংখ্রে। সরকারনা দুকানশিং পুং ১১ এ.এম.দগী ৫ পি.এম ফাওবা হাংবগী অয়াবা পীখি।
          + ছত্তিশগর: অনৌবা কোরোনা পোজিতিব কেস ৫০ রিপোর্ত তৌরদুনা স্তেৎ অসিদা এক্তিব কেস ২৭১ য়ৌখ্রে। স্তেৎ লৈঙাক্না স্তেৎ অসিদা কোরোনা ভাইরস লাকশিন্নবা রেদ জোন ১৩ অমসুং ওরেজ জোন ৩৯ খায়দোকখ্রে। মসিগী মথক্তা কোবিদ-১৯গী কেস নৌনা ফংখিবা স্তেৎ অসিগী মফম ৯৫না হান্ননা কোন্তেনমেন্ত জোনশিং ওইনা খায়দোকখ্রে।
          + অরুনাচল প্রদেশ: এন.এ.এফ.ই.দি.না অরুনাচল প্রদেশতা মে অমসুং জুনগী হৱাই চেংৱাই ৩১৩.৯৫৬ এম.তি. পীথখ্রে।
          + অসাম: সোনাপুর দিস্ত্রিক হোস্পিতাল অসি ফমুং ১০৮গা লোয়ননা কোবিদ-১৯ অনাবশিং লায়েংনবা হৌজিক মথৌ তৌবা হৌখ্রে হায়না স্তেৎ হেলথ মিনিস্তরনা ফোঙদোকখ্রে। অসামদা অনৌবা কোবিদ পোজিতিব কেস ১৮ ফঙখ্রে। অপুনবা কেস ৭০৪, এক্তিব ৬৩৫, ফগৎলকপা ৬২, শীবা ৪নি হায়না হেলথ মিনিস্তরনা ত্বিত তৌখ্রে।
          + মনিপুর: কোবিদ-১৯গী লাইচৎকী মতেং পাংবা ওইনা প্রধান মন্ত্রি গরিব কলিয়ান যোজনাগী মখাদা ইন্দিরা গান্ধী নেস্নেল ওল্দ এজ পেন্সন স্কিম (আই.জি.এন.ও.এ.পি.এস.), ইন্দিরা গান্ধী নেস্নেল ৱিদো পেন্সন স্কিম (আই.জি.এন.দবল্যু.পি.এস.), অমসুং ইন্দিরা গান্ধী নেস্নেল দিসএবিলিতি পেন্সন স্কিম (আই.জি.এন.দি.পি.এস.)গী বেনিফিসরিশিংদা লুপা ৫০০গী এক্স-গ্রেসিয়া পীথখ্রে।
          + মিজোরাম: মিজোরাম বোর্দ ওফ স্কুল এদুকেসননা ঐচ.এস. স্কুল লিভিং সর্তিফিকেৎ একজাম অমসুং ঐচ.এস.এল.সি. একজাম (কম্পার্তমেন্তল) ২০২০ অসি সেন্তর ১১দা জুন ১৬দগী অমুক হন্না পাংথোক্নবা সেদ্যুল তৌখ্রে।
          + নাগালেন্দ: সরকারনা পন্দুনা লৈরিবা সিতিজেনশিং পুথোক পুশিন তৌনবা গোৱা, আন্ধ্র প্রদেশ, বেঙ্গলুরু, রাজস্থানদগী অখন্নবা ত্রেনশিং অমসুং নোংচুপ বঙ্গাল, উত্তরাখন্দ, পঞ্জাব, দামন & দ্যু অমসুং লহ্মনৌদগী অখন্নবা বসশিং শিনখ্রে। কোবিদ-১৯ হোর্তিকলচর স্পিসিএল দ্রাইব তীমনা “গ্রো মোর, প্রদ্যুস মোর, অর্ন মোর” হায়বা হীরমদা এগ্রিকলচর & হোর্তিকলচরগী থবক থৌরমশিং পাংথোকখ্রে।

    *****


    

    
    (Release ID: 1627284) Visitor Counter : 12
    
    
      Read this release in: Malayalam , English , Urdu , Hindi , Marathi , Assamese , Bengali , Punjabi , Gujarati , Tamil , Telugu , Kannada
    
    
    

* 
  
  
+