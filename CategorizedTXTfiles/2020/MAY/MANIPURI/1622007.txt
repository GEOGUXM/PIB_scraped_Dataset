      ঙাকশেল মন্ত্রালয়

      ইন্দিয়ন নেভীগী পর্সোনেল প্রোতেক্তিব ইক্যুইপমেন্ত (পি.পি.ই.) আই.এন.এম.এ.এস. (ইন্সতিত্যুৎ ওফ ন্যুক্লিয়র মেদিসিন এন্দ এলাইদ সাইন্সেস)না সর্তিফিকেসন পীখ্রে
      Posted On: 07 MAY 2020 7:39PM by PIB Imphal


    ইন্দিয়ন নেভীনা দিজাইন তৌবা অমসুং পুথোকপা পর্সোনেল প্রোতেক্তিব ইক্যুইপমেন্ত (পি.পি.ই.) অসি দিল্লীগী আই.এন.এম.এ.এস. (ইন্সতিত্যুৎ ওফ ন্যুক্লিয়র মেদিসিন এন্দ এলাইদ সাইন্সেস)না তেস্ত তৌখ্রে, মসি পি.পি.ই.বু তেস্ত তৌনবা অমসুং সর্তিফিকেসন পিনবগী থবক তৌরিবা দি.আর.দি.ও.গী. ওর্গনাইজেসননি অমসুং মসি য়াম্না পুথোক্নবা অমসুং ক্লিনিকেলগী ওইবা কোবিদকী ফিভমশিংদা শিজিন্ননবগী সর্তিফাই তৌখ্রে।


    হৌজিক চত্থরিবা কোবিদ-১৯গী লাইচৎ অসিগী মনুং অসিদা পর্সোনেল প্রোতেক্তিব ইক্যুইপমেন্ত (পি.পি.ই.)গী অৱাৎপা লৈবা হায়বসি য়াম্না লুনা খন্নীংঙাই ওইবা ৱাফম্নি মরমদি মসিনা হেল্থকেয়র ৱার্কফোর্সকী সেক্যুরিতী অমসুং লিংজেলদা ওন্না তৈননা শোকহনবদা নত্তনা, মসিনা মখোয়গী য়াইফনা অমসুং মখোয়শিং অসি মতিক চানা লৈবদা খুদোংথিনীংঙাই ওই।


    পি.পি.ই. অসি তেস্ত তৌবা মতমদা চেকশনবা ক্রাইতরিয়াশিং লৈবা মথৌ তাই অমসুং মসিগী বেঞ্চমার্ক অসি আই.সি.এম.আর. অমসুং এম.ও.ঐচ.এফ.দবল্যু.না থমবনি।


    ইন্দিয়ন নেভীনা কোবিদকী মায়োক্তা লান্থেংননবা মরু ওইবা পাম্বৈ অসি ফংহন্নবগী শিংনবা অসিবু মায়োক য়াখি। ইনোবেসন সেল, ইন্সতিত্যুৎ ওফ নেভেল মেদিসিন, মুম্বাই অমসুং নেভেল দোকয়ার্দ মুমবাইনা শেম্বা তীম্না পি.পি.ই. অসিবু দিজাইন তৌনবা অমসুং পুথোক্নবা পুনশিন্নখি। পি.পি.ই. অসি তেস্ত তৌনবা অমসুং পি.পি.ই. অসিবু সর্তিফিকেসন পীনবা থবক তৌরিবা দি.আর.দি.ও.গী ওর্গনাইজেসন আই.এন.এম.এ.এস. (ইন্সতিত্যুৎ ওফ ন্যুক্লিয়র মেদিসিন এন্দ এলাইদ সাইন্সেস) দিল্লী না তেস্ত তৌখি।


    পি.পি.ই. অসিনা সিনথেতিক ব্লদ পেনিত্রেসন রেজিসতেন্স তেস্ত প্রেসরগী চাংয়েং তৌবদা ৬/৬ মাইপাকখি। (জি.ও.আই.না আই.এস.ও. ১৬৬০৩ স্তেনদার্দকী মতুং ইন্না য়ামদ্রবদা ৩/৬ অমসুং মথক্কী থাক ওইদবা য়াদে) অমসুং মসি মরম অদুনা য়াম্না পুথোকপগীদমক্তা অমসুং ক্লিনিকেল ওইবা কোবিদকী ফিভমশিংদা শিজিন্ননবা সর্তিফাই তৌখ্রে।


    পি.পি.ই.গী হেন্দোক থোইদোকপা মগুনদি মসি য়াম্না চম্বা, অনৌবা অমসুং অফবা মমল হোংবা দিজাইননি; মরম অদুনা মসি ইচম চম্বা ফিরোল পুথোকপা ফেসিলিতীশিংনা শেম্বা য়াই। পি.পি.ই. অসি অনৌবা মওংদা ফেব্রিক শিজিন্নবগীদমক্তা শিংথানীংঙাই ওই, মসিনা পি.পি.ই. অসি ‘স্বর হোনবদা নুংঙাইবা ’ অমসুং ফাওদুনা চংবা থিংবনা মরম ওইরগা শিজিন্নরিবশিংদা শিজিন্নবদা নুংঙাইহল্লি অমসুং খুদোংথিনীংঙাই ওইদে।


    পি.পি.ই. অসিগী মমল অসি কমর্সিয়েল ওইনা ফংবশিং অদুদগী য়াম্না হন্থৈ।


    ****

    
    
    (Release ID: 1622007) Visitor Counter : 11
    
    
      Read this release in: English , Marathi , Hindi , Bengali , Assamese , Punjabi , Tamil , Telugu , Kannada