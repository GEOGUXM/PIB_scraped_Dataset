      মাইক্রো, স্মোল অমসুং মেদিয়ম ইন্তর্প্রাইজেস মন্ত্রালয়

      অৱাংবা থাক্কী মহৈ লোয়শঙশিংনা শেন-থুম ফজনা শিজিন্নবা য়াম্না মরু ওই – নীতিন গরকরী
      অমনবা গারীশিং অনৌবা গারীশিংনা মহুৎ শিনবগী থৌশিলনা লৈবাক অসিদা গারী শাবগী ইন্দস্ত্রী ফগৎহনগনি – শ্রী গরকরী

      Posted On: 21 MAY 2020 6:01PM by PIB Imphal

    ঙসি ত্রান্সপোর্ত অমসুং হাইৱেজগী য়ুনিয়ন মিনিস্তর নীতিন গরকরীনা হায়খ্রে মদুদি অৱাংবা থাক্কী মহৈ লোয়শঙশিংনা শেন-থুম ফজনা শিজিন্নবা য়াম্না মরুওই । হায়রিবা মহৈ লোয়শঙশিং অসিনা মগুন হন্থহন্দনা মখোয়গী চাদিং হন্থহনবা দরকার ওই ।


    তুংদা ওইরক্কদবা অৱাংবা থাক্কী মহৈ-মশিং তম্বগী মতাংদা ভিদিও কনফরেন্সকী খুৎথাংদা এম.আই.তি এ.দি.তি. য়ুনিভর্সিতীগী মীহুৎশিংগা উনবা অমদা মহাক্না ৱা ঙাংখি ।


    মিনিস্তরনা হায়খি, য়ুনিভর্সিতীশিং ফগৎহনবা দরকার ওই অমসুং খুন্নাইদা মগুন লৈবা লাইরিক-লাইসু তম্বগী থবক ফগৎহনগদবনি । ঐখোয়গী নহারোলশিংনা মখোয়গী থৌনাশিং অমসুং অশোনবশিং খঙগদবনি অমসুং মখোয়না থেংনরিবা অৱাবশিং অদু খুদোংচাবশিং ওন্থোকপা ঙমগদবনি । তাঞ্জা অসিদা লৈবাক অসিগী ওইনা নহারোলশিংগী তৌবা ঙম্বা হেনগৎহনবা অসি য়াম্না মরুওই ।


    মহাক্না হায়খি মরীলৈনবশিংগী মরক্ত পুন্না থবক তৌমিন্নবা , মতেং পাংনবা অমসুং অপুনবা ৱাখল্লোন অমদা থবক তৌমিন্নবা দরকার ওই অমসুং মসিগী অৱাবা তাঙ্কক অসি থেংননবা ইন্দস্ত্রীশিংনা মশা-মরোমদোম থাজবা থমগদবনি ।


    মহাক্না হায়খি ইন্দস্ত্রীনা অনৌবা পুথোকপা, ওন্ত্রপ্রিনরশিপ , সাইন্স, তেক্নোলোজী, রিসর্স স্কিল অমসুং লৌশিংনা শেন তানবগী থবকশিংদা মিৎয়েং চংগদবনি । জাপানগী ইনভেস্তমেন্তশিং চাইনাদগী লৌথোক্লগা অতোপ্পা মফম অমদা হোংনবা জাপান সরকারনা মসিগী ইন্দস্ত্রীশিংদা অখন্নবা পেকেজ অমা পীরি । মসি ভারতকী খুদোংচাবা অমনি অমসুং মসিগী কান্নবা লৌগদবনি ।


    মহাক্না হায়খি ইন্দস্ত্রীশিং মফম কয়াদা চাইথোক্তুনা লিংখৎনবা থবক পায়খৎপা দরকার ওই অমসুং লৈবাক অসিগী খুঙ্গং, ত্রাইবেলশিংগী মফমশিং অমসুং চাউখৎত্রিবা মফমশিংদা মিৎয়েং চংগদবনি । লৌউ-শিংউদা য়ুম্ফম ওইবা ইন্দস্ত্রীশিং থিদোকপা মথৌ তাই ।


    মিনিস্তরনা হায়খি অমনবা গারীশিং অনৌবা গারীশিংনা মহুৎশিনবগী থৌশিল অমা হৌদোক্নবা সরকারনা খন্নরি । হিথাংফমশিং ময়াদা রিসাইক্লিং ক্লস্তরশিং লিংখৎপা য়াই, মসিনা লৈবাক অসিদা গারী শাবগী ইন্দস্ত্রী চাউখৎহনগনি ।


    ওন্ত্রপ্নিনর অমা ওইবদা দরকার ওইবা গুনশিং অমসুং ৱারেপ লৌবগী মতাংদা শরুক য়াখিবশিংনা হংলকপা ৱাহংশিংগী পাউখুমশিং মিনিস্তরনা পীখি ।


    ****

    
    
    (Release ID: 1626006) Visitor Counter : 2
    
    
      Read this release in: Punjabi , English , Urdu , Hindi , Marathi , Tamil , Telugu