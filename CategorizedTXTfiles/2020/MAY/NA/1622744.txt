      पृथ्‍वी विज्ञान मंत्रालय

      अखिल भारतीय मौसम पूर्वानुमान
      Posted On: 10 MAY 2020 5:33PM by PIB Delhi


    भारत मौसम विज्ञान विभाग के राष्ट्रीय मौसम पूर्वानुमान केंद्र ने अगले पांच दिनों के लिए अखिल भारतीय मौसम का सारांश और पूर्वानुमान प्रस्तुत किया है जो निम्नलिखित हैः

      * पश्चिमी विक्षोभ एवं उत्तर पश्चिम भारत के ऊपर पूर्वी हवाओं के साथ संबंधित चक्रवाती संचलन से जुडे प्रभाव से, अगले 36 घंटों के दौरान पश्चिमी हिमालयी क्षेत्र और उत्तर पश्चिम भारत के मैदानी क्षेत्र के ऊपर छिटपुट स्थानों पर तेज हवाओं (40 से 50 किमी प्रति घंटे) के साथ व्यापक वर्षा/आंधी आने की संभावना है जिसमें 12 मई के बाद उल्लेखनीय कमी आ जाएगी।
      * 14 मई, 2020 से एक ताजे पश्चिमी विक्षोभ के पश्चिमी हिमालयी क्षेत्र को प्रभावित करने का अनुमान है। इसके प्रभाव में, 14 मई से अगले 1-2 दिनों तक इस क्षेत्र और समीपवर्ती मैदानी क्षेत्रों में फिर से वर्षा/आंधी आने की संभावना है।
      * कम दबाव/वायु की अनिरंतरता के कारण अगले 4-5 दिनों के दौरान मध्य एवं दक्षिणी प्रायद्वीपीय क्षेत्र में पृथक से छिटपुट वर्षा/गरज के साथ छींटे पड़ने की संभावना है। इसी अवधि के दौरान इन क्षेत्रों में छिटपुट स्थानों पर बिजली कड़कने, ओलावृष्टि और तेज हवाओं (30 से 40 किमी प्रति घंटे) का भी अनुमान है। अगले 24 घंटे के दौरान केरल एवं तमिलनाडु के छिटपुट स्थानों पर एवं 13 तथा 14 मई को केरल एवं तटीय कर्नाटक के ऊपर भारी वर्षा का भी अनुमान है।
      * अगले 4-5 दिनों के दौरान उत्तर पूर्व भारत के ऊपर छिटपुट से लेकर काफी व्यापक वर्षा/आंधी आने का अनुमान है जिसमें शीर्ष गतिविधियां 12-14 मई के दौरान होंगी जब असम एवं मेघालय तथा नागालैंड, मणिपुर, मिजोरम एवं त्रिपुरा के ऊपर छिटपुट स्थानों पर भारी वर्षा का भी अनुमान है। अगले पांच दिनों के दौरान पूर्वी भारत में भी छिटपुट वर्षा/गरज के साथ छींटे पड़ने का अनुमान है जिसमें शीर्ष गतिविधि 11 से 12 मई के दौरान रहने की संभावना है।

    एएम/एसकेजे/डीसी

    
    
    (Release ID: 1622744) Visitor Counter : 347
    
    
      Read this release in: English , Urdu , Manipuri , Bengali , Punjabi , Telugu
    
    
    

*