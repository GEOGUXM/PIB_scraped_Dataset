      पृथ्‍वी विज्ञान मंत्रालय

      अखिल भारतीय मौसम पूर्वानुमान
      Posted On: 23 MAY 2020 4:33PM by PIB Delhi


    भारत मौसम विज्ञान विभाग के राष्ट्रीय मौसम पूर्वानुमान केंद्र के अनुसार:

      * मानसून की उत्तरी सीमा (एनएलएम) लगातार अक्षांश 5 डिग्री उत्तर/देशांतर 85 डिग्री पूर्व, अक्षांश 8 डिग्री उत्तर/देशांतर 90 डिग्री पूर्व, कार निकोबार, अक्षांश 11 डिग्री उत्तर/देशांतर 95 डिग्री पूर्व के जरिये गुजर रही है।
      * अगले 4-5 दिनों के दौरान राजस्थान के ऊपर कुछ भागों में गर्म हवा तथा छिटपुट स्थानों पर प्रचंड गर्म हवा की स्थिति तथा पंजाब, हरियाणा, चंडीगढ़ तथा दिल्ली एवं विदर्भ के कुछ भागों के ऊपर गर्म हवा की स्थिति के बने रहने का अनुमान है।

    अगले 4-5 दिनों के दौरान मध्य प्रदेश एवं उत्तर प्रदेश के दक्षिणी हिस्सों के ऊपर छिटपुट स्थानों पर गर्म हवा चलने का अनुमान है,अगले तीन दिनो के दौरान, तटीय आंध्र प्रदेश एवं यानम तथा तेलंगाना के ऊपर तथा 24 घंटों के बाद मराठवाड़ा तथा रायलसीमा के ऊपर गर्म हवा की स्थिति बनने का अनुमान है।

      * 24 से 27 मई के दौरान पूर्वोत्तर राज्यों में भारी से बेहद भारी एवं छिटपुट स्थानों पर अत्यंत भारी वर्षा होने और पूर्वी भारत के समीपवर्ती क्षेत्रों में छिटपुट स्थानों पर भारी से बेहद भारी वर्षा होने का अनुमान है।

    26-27 मई, 2020 के दौरान दक्षिण प्रायद्वीपीय भारत के कुछ भागों में छिटपुट स्थानों पर भारी वर्षा होने का अनुमान है।


    भारत मौसम विज्ञान विभाग ने अगले पांच दिनों के दौरान उत्तर पश्चिम, मध्य एवं समीवर्ती प्रायद्वीपीय भारत के ऊपर गर्म से बेहद गर्म हवा की स्थितियों के बनने तथा 25-27 मई, 2020 के दौरान पूर्वात्तर भारत के ऊपर सघन वर्षा गतिविधियों का पूर्वानुमान व्यक्त किया है।


    प्रेक्षित मौसम:

      * कल पश्चिम राजस्थान के ऊपर एवं हरियाणा, दिल्ली, पूर्व राजस्थान तथा विदर्भ के छिटपुट क्षेत्रों में गर्म हवा की स्थिति देखी गई। सर्वोच्च अधिकतम तापमान चुरु (पश्चिम राजस्थान) में 46.6 डिग्री सेल्सियस दर्ज की गई।
      * पूर्वोत्तर भारत के हिस्से पिछले दो दिनों से भारी से बहुत भारी एवं छिटपुट स्थानों पर अत्यंत भारी वर्षा का अनुभव कर रहे थे। मेघालय में रिपोर्ट की गई वर्षा (सीएम): सोहरा-33 एवं सोहरा (आरकेएम) -28।

    एसजी/एएम/एसकेजे/डीसी


    

    
    (Release ID: 1626426) Visitor Counter : 283
    
    
      Read this release in: Punjabi , English , Urdu , Tamil
    
    
    

*