      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      ‘ਸ਼੍ਰਮਿਕ ਟ੍ਰੇਨਾਂ’ ਨੇ ਪ੍ਰਵਾਸੀ ਮਜ਼ਦੂਰ ਦਾ ਆਵਾਗਮਨ ਅਸਾਨ ਬਣਾਇਆ
      Posted On: 08 MAY 2020 6:27PM by PIB Chandigarh


    ਚੰਡੀਗੜ੍ਹ, 08 ਮਈ, 2020


    ‘ਸ਼੍ਰਮਿਕ ਟ੍ਰੇਨਾਂ’ ਨੇ ਪ੍ਰਵਾਸੀ ਮਜ਼ਦੂਰਾਂ ਦਾ ਇਸ ਖੇਤਰ ਤੋਂ ਆਪੋ–ਆਪਣੇ ਜੱਦੀ ਸਥਾਨਾਂ ਨੂੰ ਜਾਣਾ ਅਸਾਨ ਬਣਾ ਦਿੱਤਾ ਹੈ। ਭਾਰਤੀ ਰੇਲਵੇ ਨੇ ਸੁਨਿਸ਼ਚਿਤ ਕੀਤਾ ਹੈ ਕਿ ਇਨ੍ਹਾਂ ਪ੍ਰਵਾਸੀ ਮਜ਼ਦੂਰਾਂ ਨੂੰ ਕੋਵਿਡ–19 ਨਾਲ ਸਬੰਧਿਤ ਸਾਵਧਾਨੀਆਂ ਦੀ ਪਾਲਣਾ ਕਰਦਿਆਂ ਕਿਸੇ ਤਰ੍ਹਾਂ ਦੀ ਕੋਈ ਔਕੜ ਨਾ ਹੋਵੇ। ਰੇਲਵੇ ਅਧਿਕਾਰੀਆਂ ਨੇ ਇਹ ਸੁਨਿਸ਼ਚਿਤ ਕੀਤਾ ਹੈ ਕਿ ਯਾਤਰਾ ਕਰ ਰਹੇ ਪ੍ਰਵਾਸੀ ਮਜ਼ਦੂਰਾਂ ਤੇ ਉਨ੍ਹਾਂ ਦੇ ਪਰਿਵਾਰ ਇੱਕ–ਦੂਜੇ ਤੋਂ ਉਚਿਤ ਦੂਰੀ ਬਣਾ ਕੇ ਬੈਠਣ, ਉਨ੍ਹਾਂ ਨੂੰ ਯਾਤਰਾ ਲਈ ਭੋਜਨ ਦੇ ਪੈਕਟ ਮੁਹੱਈਆ ਕਰਵਾਏ ਜਾ ਰਹੇ ਹਨ ਤੇ ਉਨ੍ਹਾਂ ਦਾ ਮੈਡੀਕਲ ਨਿਰੀਖਣ ਕੀਤਾ ਜਾ ਰਿਹਾ ਹੈ।


    (ਪੰਜਾਬ ਦੇ ਸਾਹਿਬਜ਼ਾਦਾ ਅਜੀਤ ਸਿੰਘ ਨਗਰ ਤੋਂ ਹਰਦੋਈ ਜਾ ਰਹੀ ਟ੍ਰੇਨ ਵਿੱਚ ਸਮਾਜਿਕ–ਦੂਰੀ ਨੂੰ ਯਕੀਨੀ ਬਣਾਇਆ ਜਾ ਰਿਹਾ ਹੈ)


    (ਸਾਹਿਬਜ਼ਾਦਾ ਅਜੀਤ ਸਿੰਘ ਨਗਰ ਤੋਂ ਹਰਦੋਈ ਜਾ ਰਹੀ ਇੱਕ ਰੇਲ ਦੇ ਯਾਤਰੀਆਂ ਨੂੰ ਭੋਜਨ ਦੇ ਪੈਕਟ ਦਿੱਤੇ ਜਾ ਰਹੇ ਹਨ)


    https://twitter.com/PIBChandigarh/status/1258678673588146177


    (ਸਾਹਿਬਜ਼ਾਦਾ ਅਜੀਤ ਸਿੰਘ ਨਗਰ ਤੋਂ ਹਰਦੋਈ ਜਾ ਰਹੀ ਰੇਲ–ਗੱਡੀ)


    ਆਪਣੇ ਘਰਾਂ ਨੂੰ ਪਰਤ ਰਹੇ ਇਹ ਪ੍ਰਵਾਸੀ ਮਜ਼ਦੂਰ ਡਾਢੇ ਖੁਸ਼ ਦਿਖਾਈ ਦੇ ਰਹੇ ਹਨ। ਇੱਕ ਟ੍ਰੇਨ ਵਿੱਚ ਬੈਠੇ ਇੱਕ ਨਿੱਕੇ ਬੱਚੇ ਨੇ ਕਿਹਾ ਕਿ ਸਰਕਾਰ ਨੇ ਇਹ ਟ੍ਰੇਨ ਭੇਜ ਕੇ ਚੰਗਾ ਕੰਮ ਕੀਤਾ ਹੈ ਤੇ ਉਹ ਉੱਤਰ ਪ੍ਰਦੇਸ਼ ਦੇ ਹਰਦੋਈ ’ਚ ਆਪਣੇ ਪਿੰਡ ਨੂੰ ਜਾਣ ਕਰਕੇ ਖੁਸ਼ ਹੈ। ਇੱਕ ਹੋਰ ਪ੍ਰਵਾਸੀ ਮਜ਼ਦੂਰ ਨੇ ਕਿਹਾ ਕਿ ਕੋਵਿਡ–19 ਕਾਰਨ ਜਿਸ ਦਿਨ ਲੌਕਡਾਊਨ ਦਾ ਐਲਾਨ ਕੀਤਾ ਗਿਆ ਸੀ, ਉਹ ਉਸੇ ਦਿਨ ਤੋਂ ਇਸ ਮੌਕੇ ਦੀ ਉਡੀਕ ਕਰ ਰਿਹਾ ਸੀ।


    (ਹਰਦੋਈ ਜਾ ਰਿਹਾ ਇੱਕ ਬੱਚਾ)


    (ਪ੍ਰਵਾਸੀ ਮਜ਼ਦੂਰ)


    https://twitter.com/PIBChandigarh/status/1258672735074443264?s=09 (ਬੱਚਾ ਤੇ ਪ੍ਰਵਾਸੀ ਮਜ਼ਦੂਰ)


    ਇਹ ਟ੍ਰੇਨਾਂ ਪੰਜਾਬ ਤੇ ਹਰਿਆਣਾ ਰਾਜਾਂ ਦੇ ਵੱਖੋ–ਵੱਖਰੇ ਸਟੇਸ਼ਨਾਂ ਤੋਂ ਨਿਯਮਿਤ ਅਧਾਰ ਉੱਤੇ ਰਵਾਨਾ ਹੋ ਰਹੀਆਂ ਹਨ। ਇੱਕ ਸ਼੍ਰਮਿਕ ਟ੍ਰੇਨ ਵੀਰਵਾਰ ਨੂੰ 1300 ਪ੍ਰਵਾਸੀ ਮਜ਼ਦੂਰਾਂ ਨੂੰ ਲੈ ਕੇ ਜਲੰਧਰ ਤੋਂ ਉੱਤਰ ਪ੍ਰਦੇਸ਼ ਦੇ ਸ਼ਹਿਰ ਆਜ਼ਮਗੜ੍ਹ ਲਈ ਰਵਾਨਾ ਹੋਈ ਸੀ। ਬੁੱਧਵਾਰ ਨੂੰ ਪਟਿਆਲਾ ਤੋਂ 1,200 ਹੋਰ ਪ੍ਰਵਾਸੀ ਮਜ਼ਦੂਰ ਆਪਣੇ ਜੱਦੀ ਸਥਾਨ ਉੱਤਰ ਪ੍ਰਦੇਸ਼ ਦੇ ਆਜ਼ਮਗੜ੍ਹ ਲਈ ਰਵਾਨਾ ਹੋਏ ਸਨ। ਹਿਸਾਰ ਰੇਲਵੇ ਸਟੇਸ਼ਨ ’ਤੇ ਬਿਹਾਰ ਦੇ ਕਟਿਹਾਰ ਜਾ ਰਹੀ ਟ੍ਰੇਨ ਵਿੱਚ ਚੜ੍ਹਨ ਲਈ ਆਪਣੀ ਵਾਰੀ ਦੀ ਉਡੀਕ ਕਰਦੇ ਸਮੇਂ ਪ੍ਰਵਾਸੀ ਮਜ਼ਦੂਰਾਂ ਨੇ ਇੱਕ–ਦੂਜੇ ਤੋਂ ਉਚਿਤ ਦੂਰੀ ਬਣਾਈ ਹੋਈ ਸੀ।


    https://twitter.com/PIBChandigarh/status/1258671623600664577?s=09


    (ਪਟਿਆਲਾ ਤੋਂ ਆਜ਼ਮਗੜ੍ਹ ਲਈ ਰਵਾਨਾ ਹੋ ਰਹੀ ਸ਼੍ਰਮਿਕ ਟ੍ਰੇਨ)


    https://twitter.com/PIBChandigarh/status/1258674295280029696?s=09


    (ਪਟਿਆਲਾ ਤੋਂ ਆਜ਼ਮਗੜ੍ਹ ਲਈ ਰਵਾਨਾ ਹੋ ਰਹੀ ਸ਼੍ਰਮਿਕ ਟ੍ਰੇਨ)


    (ਹਿਸਾਰ ਤੋਂ ਕਟਿਹਾਰ ਜਾ ਰਹੀ ਟ੍ਰੇਨ ਵਿੱਚ ਚੜ੍ਹਨ ਲਈ ਆਪਣੀ ਵਾਰੀ ਉਡੀਕਦੇ ਪ੍ਰਵਾਸੀ ਮਜ਼ਦੂਰ)


    https://twitter.com/PIBChandigarh/status/1258272472417239042?s=09


    (ਹਿਸਾਰ ਤੋਂ ਕਟਿਹਾਰ ਜਾ ਰਹੀ ਟ੍ਰੇਨ)


    ਇਹ ‘ਸ਼੍ਰਮਿਕ ਸਪੈਸ਼ਲ’ ਟ੍ਰੇਨਾਂ ਗ੍ਰਹਿ ਮੰਤਰਾਲੇ ਦੁਆਰਾ ਜਾਰੀ ਦਿਸ਼ਾ–ਨਿਰਦੇਸ਼ਾਂ ਅਨੁਸਾਰ 1 ਮਈ ਤੋਂ ਭਾਰਤੀ ਰੇਲਵੇ ਵੱਲੋਂ ਚਲਾਈਆਂ ਜਾ ਰਹੀਆਂ ਹਨ, ਤਾਂ ਜੋ ਲੌਕਡਾਊਨ ਕਾਰਨ ਵੱਖੋ–ਵੱਖਰੇ ਸਥਾਨਾਂ ਉੱਤੇ ਫਸੇ ਪ੍ਰਵਾਸੀ ਮਜ਼ਦੂਰ, ਤੀਰਥਯਾਤਰੀ, ਸੈਲਾਨੀ, ਵਿਦਿਆਰਥੀ ਤੇ ਹੋਰ ਵਿਅਕਤੀ ਆਪੋ–ਆਪਣੇ ਟਿਕਾਣਿਆਂ ਤੱਕ ਪੁੱਜ ਸਕਣ। ਇਹ ਸਪੈਸ਼ਲ ਟ੍ਰੇਨਾਂ ਸਬੰਧਿਤ ਰਾਜ ਸਰਕਾਰਾਂ ਦੀ ਬੇਨਤੀ ਉੱਤੇ ਪਹਿਲਾਂ ਤੋਂ ਤੈਅ ਪ੍ਰੋਟੋਕੋਲਸ ਅਨੁਸਾਰ ਅਜਿਹੇ ਫਸੇ ਲੋਕਾਂ ਨੂੰ ਲਿਆਉਣ–ਲਿਜਾਣ ਲਈ ਚਲਾਈਆਂ ਜਾਣਗੀਆਂ। ਰੇਲਵੇ ਤੇ ਰਾਜ ਸਰਕਾਰਾਂ ਨੂੰ ਤਾਲਮੇਲ ਕਾਇਮ ਰੱਖਣ ਤੇ ‘ਸ਼੍ਰਮਿਕ ਸਪੈਸ਼ਲ’ ਟ੍ਰੇਨਾਂ ਦੇ ਸੁਚਾਰੂ ਸੰਚਾਲਨ ਲਈ ਸੀਨੀਅਰ ਅਧਿਕਾਰੀਆਂ ਨੂੰ ਨੋਡਲ ਅਧਿਕਾਰੀਆਂ ਵਜੋਂ ਨਿਯੁਕਤ ਕਰਨਾ ਹੋਵੇਗਾ।


    *****


    ਡੀਪੀ/ਪੀਐੱਸ/ਐੱਚਆਰ

    
    
    (Release ID: 1622266) Visitor Counter : 1
    
    
      Read this release in: English