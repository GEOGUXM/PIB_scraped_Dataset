      ਰੱਖਿਆ ਮੰਤਰਾਲਾ

      ਮਿਜ਼ਾਈਲ ਪਾਰਕ ‘ਅਗਨੀਪ੍ਰਸਥ’ ਆਈਐੱਨਐੱਸ ਕਲਿੰਗ ਵਿਖੇ ਸਥਾਪਿਤ ਕੀਤਾ ਜਾਵੇਗਾ
      Posted On: 29 MAY 2020 4:04PM by PIB Chandigarh


    ਆਈਐੱਨਐੱਸ ਕਲਿੰਗ ਵਿਖੇ ਮਿਜ਼ਾਈਲ ਪਾਰਕ ' ਅਗਨੀਪ੍ਰਸਥ ’ ਦਾ ਨੀਂਹ ਪੱਥਰ 28 ਮਈ 2020 ਨੂੰ ਕਮੋਡੋਰ ਰਾਜੇਸ਼ ਦੇਬਨਾਥ , ਕਮਾਂਡਿੰਗ ਅਫਸਰ ਵੱਲੋਂ ਵਾਈਸ ਐਡਮਿਰਲ ਅਤੁਲ ਕੁਮਾਰ ਜੈਨ , ਪੀਵੀਐੱਸਐੱਮ , ਏਵੀਐੱਸਐੱਮ , ਵੀਐੱਸਐੱਮ , ਐਫਓਸੀ-ਇਨ-ਸੀ (ਈਸਟ) ਦੀ ਮੌਜੂਦਗੀ ਵਿੱਚ ਰਖਿਆ ਗਿਆ।


    ਮਿਜ਼ਾਈਲ ਪਾਰਕ ' ਅਗਨੀਪ੍ਰਸਥ ' ਦਾ ਨਿਰਮਾਣ ਇੱਕ ਵਾਰ ਮੁਕੰਮਲ ਹੋਣ ਜਾਣ ਤੋਂ ਬਾਅਦ ਇਸ ਨੂੰ ਆਈਐੱਨਐੱਸ ਕਲਿੰਗ ਦੇ ਸਾਰੇ ਅਧਿਕਾਰੀਆਂ , ਮਲਾਹਾਂ ਤੇ ਸਹਾਇਕ ਕਰਮਚਾਰੀਆਂ ਨੂੰ ਸਮਰਪਿਤ ਕਰ ਦਿੱਤਾ ਜਾਵੇਗਾ , ਜਿਨ੍ਹਾਂ ਨੇ 1981 ਵਿੱਚ ਇਸਦੀ ਸਥਾਪਨਾ ਤੋਂ ਬਾਅਦ ਈਐੱਨਸੀ ਦੇ ਇਸ ਪ੍ਰਮੁੱਖ ਅਪ੍ਰੇਸ਼ਨ ਸਹਿਯੋਗੀ ਬੇਸ ਵਿੱਚ ਸੇਵਾਵਾਂ ਪ੍ਰਦਾਨ ਕੀਤੀਆਂ ਹਨ। ਪਾਰਕ 2018-19 ਲਈ ਆਈਐੱਨਐੱਸ ਨੂੰ ਪ੍ਰਦਾਨ ਕੀਤੇ ਗਏ ਪ੍ਰਤਿਸ਼ਠਿਤ ਯੂਨਿਟ ਸ਼ਲਾਘਾ ਪੱਤਰ ਦੇ ਅਵਾਰਡ ਦੀ ਯਾਦ ਵੀ ਦਿਵਾਏਗਾ।


    ‘ ਅਗਨੀਪ੍ਰਸਥ ' ਦਾ ਉਦੇਸ਼ 1981 ਤੋਂ ਲੈ ਕੇ ਅੱਜ ਤੱਕ ਆਈਐੱਨਐੱਸ ਕਲਿੰਗ ਦੇ ਮਿਜ਼ਾਈਲ ਇਤਿਹਾਸ ਦੀ ਝਲਕ ਦਿਖਾਉਣਾ ਹੈ। ਮਿਜ਼ਾਈਲ ਪਾਰਕ ਦੀ ਸਥਾਪਨਾ ਮਿਜ਼ਾਈਲਾਂ ਅਤੇ ਜ਼ਮੀਨੀ ਸਹਾਇਕ ਉਪਕਰਣਾਂ (ਜੀਐੱਸਈ) ਨਾਲ ਕੀਤੀ ਗਈ ਹੈ , ਜੋ ਯੂਨਿਟ ਦੁਆਰਾ ਪ੍ਰਬੰਧਿਤ ਮਿਜ਼ਾਈਲਾਂ ਦੇ ਵਿਕਾਸ ਨੂੰ ਦਰਸਾਉਂਦੀ ਹੈ। ਇਨ੍ਹਾਂ ਪ੍ਰਦਰਸ਼ਨੀਆਂ ਨੂੰ ਕਬਾੜ (ਸਕ੍ਰੈਪ) ਅਤੇ ਇਸਤੇਮਾਲ ਵਿੱਚ ਨਾ ਆਉਣ ਵਾਲੀਆਂ ਪੁਰਾਣੀਆਂ ਵਸਤਾਂ ਨਾਲ ਬਣਾਇਆ ਗਿਆ ਹੈ , ਜਿਨ੍ਹਾਂ ਨੂੰ ਅੰਦਰੂਨੀ ਤੌਰ ‘ ਤੇ ਮੁੜ ਤੋਂ ਨਿਰਮਿਤ ਕੀਤਾ ਜਾ ਰਿਹਾ ਹੈ। ਇਸ ਦਾ ਮੁੱਖ ਆਕਰਸ਼ਣ ਪੀ - 70 ' ਐਮੇਟਿਸਟ ' ਹੈ , ਜੋ ਇੱਕ ਪੁਰਾਣੇ ' ਚੱਕਰ ' ( ਚਾਰਲੀ - 1 ਪਣਡੁੱਬੀ) ਦੇ ਅਸਲਾ ਭੰਡਾਰ ਤੋਂ ਪਾਣੀ ਵਿੱਚ ਸਥਾਪਿਤ ਕੀਤੀ ਗਈ ਜਹਾਜ਼ ਨੂੰ ਫੁੰਡਣ ਵਾਲੀ (ਐਂਟੀ-ਸ਼ਿਪ) ਮਿਜ਼ਾਈਲ ਹੈ। ਇਹ ਮਿਜ਼ਾਈਲ 1988-91 ਦੌਰਾਨ ਭਾਰਤੀ ਜਲ ਸੈਨਾ (ਆਈਐੱਨਐੱਸ) ਦੀ ਸੇਵਾ ਵਿੱਚ ਸੀ।


    ' ਅਗਨੀਪ੍ਰਸਥ ' ਸਕੂਲੀ ਬੱਚਿਆਂ ਤੋਂ ਲੈ ਕੇ ਜਲ ਸੈਨਾ ਦੇ ਕਰਮਚਾਰੀਆਂ ਤੇ ਉਨ੍ਹਾਂ ਦੇ ਪਰਿਵਾਰਾਂ ਲਈ ਮਿਜ਼ਾਈਲਾਂ ਅਤੇ ਸਬੰਧਿਤ ਟੈਕਨੋਲੋਜੀਆਂ ਬਾਰੇ ਜਿਗਿਆਸੂ ਦਿਮਾਗ ਦੀ ਉਤਸੁਕਤਾ ਅਤੇ ਪ੍ਰੇਰਣਾ ਲਈ ਇੱਕ ਵੰਨ -ਸਟਾਪ ਕਾਰਜ ਖੇਤਰ (ਰੰਗਭੂਮੀ) ਪ੍ਰਦਾਨ ਕਰੇਗਾ। ਇਸ ਦਾ ਉਦੇਸ਼ ਯੂਨਿਟ ਦੀ ਭੂਮਿਕਾ ਵਿੱਚ ਮਲਕੀਅਤ ਅਤੇ ਮਾਣ ਦੀ ਭਾਵਨਾ ਨੂੰ ਉਤਸ਼ਾਹਿਤ ਕਰਨਾ ਹੈ ਅਤੇ ਅਹੁਦੇ / ਵਪਾਰ ਦੀ ਪ੍ਰਵਾਹ ਕੀਤੇ ਬਿਨਾ ਹਰ ਵੇਲ੍ਹੇ ਆਪਣੇ ਟੀਚੇ ਨੂੰ ਹਾਸਲ ਕਰਨ ਲਈ ਹਥਿਆਰਾਂ ਦੀ ਉਪਲੱਬਧਤਾ , ਭਰੋਸੇਯੋਗਤਾ ਅਤੇ ਸਪੁਰਦਗੀ (ਡਿਲਿਵਰੀ) ਦੇ ਵਿਆਪਕ ਉਦੇਸ਼ ਦੀ ਪ੍ਰਾਪਤੀ ਦੀ ਦਿਸ਼ਾ ਵਿੱਚ ਸਾਰੇ ਹੀ ਕਰਮਚਾਰੀਆਂ ਦੇ ਯੋਗਦਾਨ ਦੀ ਲੋੜ ਨੂੰ ਉਜਾਗਰ ਕਰਨਾ ਹੈ।


    ****


    ਸੀਜੀਆਰ / ਵੀਐੱਮ / ਐੱਮਐੱਸ

    
    
    (Release ID: 1627858) Visitor Counter : 3
    
    
      Read this release in: Telugu , English , Urdu , Marathi , Hindi , Tamil