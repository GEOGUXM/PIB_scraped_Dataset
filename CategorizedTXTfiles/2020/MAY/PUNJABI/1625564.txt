      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      ‘ਆਤਮਨਿਰਭਰ ਭਾਰਤ ਅਭਿਯਾਨ’ ਤਹਿਤ ਐਲਾਨੇ ਆਰਥਿਕ ਪੈਕੇਜਾਂ ਨੇ ਇਸ ਖੇਤਰ ਦੇ ਹਿਤਧਾਰਕਾਂ ਦਰਮਿਆਨ ਸਕਾਰਾਤਮਕਤਾ ਪੈਦਾ ਕੀਤੀ
      Posted On: 20 MAY 2020 5:15PM by PIB Chandigarh


    ਚੰਡੀਗੜ੍ਹ, 20 ਮਈ, 2020


    ‘ਆਤਮਨਿਰਭਰ ਭਾਰਤ ਅਭਿਯਾਨ’ ਤਹਿਤ ਐਲਾਨੇ ਗਏ ਆਰਥਿਕ ਪੈਕੇਜਾਂ ਨੇ ਇਸ ਖੇਤਰ ਦੇ ਹਿਤਧਾਰਕਾਂ ਦਰਮਿਆਨ ਸਕਾਰਾਤਮਕਤਾ ਪੈਦਾ ਕੀਤੀ ਹੈ। ਵਿਭਿੰਨ ਖੇਤਰਾਂ ਤੇ ਵਰਗਾਂ ਨੂੰ ਆਪਣੇ ਘੇਰੇ ’ਚ ਲੈਂਦਿਆਂ ਵਿੱਤ ਮੰਤਰੀ ਸ਼੍ਰੀ ਮਤੀ ਨਿਰਮਲਾ ਸੀਤਾਰਮਣ ਨੇ ‘ਆਤਮਨਿਰਭਰ ਭਾਰਤ ਅਭਿਯਾਨ’ ਤਹਿਤ ਪੰਜ ਗੇੜਾਂ ’ਚ ਆਰਥਿਕ ਪੈਕੇਜ ਐਲਾਨੇ ਸਨ। ਭਾਰਤ ਦੇ ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਵੱਲੋਂ 12 ਮਈ, 2020 ਨੂੰ ਦੇਸ਼ ਨੂੰ ਆਤਮਨਿਰਭਰ ਬਣਾਉਣ ਲਈ ‘ਆਤਮਨਿਰਭਰ ਭਾਰਤ’ ਦੇ ਨਿਰਮਾਣ ਦਾ ਜ਼ੋਰਦਾਰ ਸੱਦਾ ਦਿੱਤੇ ਜਾਣ ਤੋਂ ਬਾਅਦ ਇਹ ਐਲਾਨ ਕੀਤੇ ਗਏ ਸਨ।


    ਜਿਵੇਂ ਕਿ ਹਾਲੀਆ ਐਲਾਨਾਂ ’ਚ ਪ੍ਰਸਤਾਵਿਤ ਕੀਤਾ ਗਿਆ ਹੈ, ਮੌਜੂਦਾ ਹਾਲਾਤ ’ਚ ਸਭ ਤੋਂ ਵੱਧ ਪ੍ਰਭਾਵਿਤ ਹੋਏ ਸਟ੍ਰੀਟ ਵੈਂਡਰਾਂ ਨੂੰ ਅਸਾਨੀ ਨਾਲ ਕਰਜ਼ੇ ਦਿਵਾਉਣ ਲਈ ਇੱਕ ਮਹੀਨੇ ਅੰਦਰ ਵਿਸ਼ੇਸ਼ ਯੋਜਨਾ ਸ਼ੁਰੂ ਕੀਤੀ ਜਾਵੇਗੀ ਕਿ ਤਾਂ ਜੋ ਉਹ ਆਪਣੇ ਕਾਰੋਬਾਰ ਮੁੜ ਸ਼ੁਰੂ ਕਰਨ ਦੇ ਯੋਗ ਹੋ ਸਕਣ। ਇਸ ਯੋਜਨਾ ਤਹਿਤ ਹਰੇਕ ਉੱਦਮ ਲਈ 10,000 ਰੁਪਏ ਦੀ ਮੁਢਲੀ ਵਰਕਿੰਗ ਕੈਪੀਟਲ ਵਜੋਂ ਬੈਂਕ ਰਿਣ ਸੁਵਿਧਾ ਦਿੱਤੀ ਜਾਵੇਗੀ। ਇਹ ਯੋਜਨਾ ਸ਼ਹਿਰੀ ਇਲਾਕਿਆਂ ਦੇ ਨਾਲ–ਨਾਲ ਗ੍ਰਾਮੀਣ ਕਾਰੋਬਾਰੀ ਵਿਕਰੇਤਾਵਾਂ ਲਈ ਹੋਵੇਗੀ। ਡਿਜੀਟਲ ਭੁਗਤਾਨਾਂ ਦੀ ਵਰਤੋਂ ਕਰਨ ਅਤੇ ਸਮੇਂ–ਸਿਰ ਰਕਮ ਮੋੜਨ ’ਤੇ ਰੁਪਏ–ਪੈਸੇ ਦੇ ਰੂਪ ਵਿੱਚ ਇਨਾਮਾਂ ਨਾਲ ਪ੍ਰੋਤਸਾਹਿਤ ਕੀਤਾ ਜਾਵੇਗਾ। ਇਹ ਅਨੁਮਾਨ ਹੈ ਕਿ ਇਸ ਯੋਜਨਾ ਤਹਿਤ 50 ਲੱਖ ਸਟ੍ਰੀਟ ਵੈਂਡਰਾਂ ਨੂੰ ਲਾਭ ਪੁੱਜੇਗਾ ਅਤੇ ਉਨ੍ਹਾਂ ਨੂੰ ਕੁੱਲ 5,000 ਕਰੋੜ ਰੁਪਏ ਕਰਜ਼ੇ ਦੇ ਤੌਰ ’ਤੇ ਦਿੱਤੇ ਜਾਣਗੇ। ਲੁਧਿਆਣਾ ’ਚ ਦੁੱਧ ਤੇ ਦਹੀਂ ਵਿਕਰੇਤਾ ਕਮਲੇਸ਼ ਕੁਮਾਰ ਨੇ ਸਟ੍ਰੀਟ ਵੈਂਡਰਾਂ ਲਈ ਐਲਾਨੀ ਯੋਜਨਾ ਦਾ ਲਾਭ ਲੈਣ ਦੀ ਇੱਛਾ ਪ੍ਰਗਟਾਈ।


    


    (ਕਮਲੇਸ਼ ਕੁਮਾਰ)


    https://twitter.com/PIBChandigarh/status/1262979150119178240?s=09 (ਕਮਲੇਸ਼ ਕੁਮਾਰ, ਲੁਧਿਆਣਾ, ਪੰਜਾਬ)


    ਕਾਰੋਬਾਰ ਕਰਨਾ ਹੋਰ ਸੁਖਾਲਾ ਬਣਾਉਣ ਲਈ ਦੀਵਾਲੀਆਪਣ ਦੀਆਂ ਕਾਰਵਾਈਆਂ ਦੀ ਸ਼ੁਰੂਆਤ ਕਰਨ ਲਈ ਘੱਟੋ–ਘੱਟ ਸੀਮਾ ਵਧਾ ਕੇ 1 ਕਰੋੜ ਰੁਪਏ (1 ਲੱਖ ਰੁਪਏ ਤੋਂ, ਜਿਸ ਨਾਲ ਸੂਖਮ, ਲਘੂ ਤੇ ਦਰਮਿਆਨੇ ਉੱਦਮਾਂ ਨੂੰ ਜ਼ਿਆਦਾਤਰ ਲਾਭ ਮਿਲੇਗਾ) ਕਰ ਦਿੱਤੀ ਗਈ ਹੈ। ਕੌਮਾਂਤਰੀ ਨੀਤੀਗਤ ਸਲਾਹਕਾਰ ਡਾ. ਐੱਸ.ਕੇ. ਚੱਢਾ ਅਨੁਸਾਰ ਇਹ ਵਪਾਰ ਉਦਯੋਗ ਅਤੇ ਲਘੂ ਤੇ ਦਰਮਿਆਨੇ ਉੱਦਮਾਂ (ਐੱਸਐੱਮਈ – SMEs) ਲਈ ਇੱਕ ਵੱਡੀ ਰਾਹਤ ਹੈ ਤੇ ਇਸ ਨਾਲ ਐੱਸਐੱਮਈ (SME) ਖੇਤਰ ਬੇਲੋੜੀਆਂ ਕਾਨੂੰਨ ਕਾਰਵਾਈਆਂ ਤੋਂ ਬਚ ਜਾਵੇਗਾ।


    


    (ਡਾ. ਐੱਸਕੇ ਚੱਢਾ)


    https://twitter.com/PIBChandigarh/status/1262291539327201280?s=09 (ਡਾ. ਐੱਸਕੇ ਚੱਢਾ)


    ਪਿਛਲੇ ਹਫ਼ਤੇ ਐਲਾਨੇ ਗਏ ਖੇਤੀਬਾੜੀ ਮੰਡੀਕਰਣ ਸੁਧਾਰਾਂ ਨਾਲ ਸਬੰਧਿਤ ਵਿਵਸਥਾਵਾਂ ਦੀ ਗੱਲ ਕਰਦਿਆਂ ਕਿਸਾਨ ਸਤਪਾਲ ਸਿੰਘ ਨੇ ਕਿਹਾ ਕਿ ਇਸ ਨਾਲ ਉਨ੍ਹਾਂ ਵਰਗੇ ਕਿਸਾਨਾਂ ਨੂੰ ਆਪਣੀਆਂ ਫ਼ਸਲਾਂ ਵੇਚਣ ਲਈ ਹੋਰ ਵਿਕਲਪ ਮਿਲ ਜਾਣਗੇ। ਉਨ੍ਹਾਂ ਇਹ ਵੀ ਕਿਹਾ ਕਿ ਉਨ੍ਹਾਂ ਨੂੰ ਪੀਐੱਮ–ਕਿਸਾਨ ਤਹਿਤ 2,000 ਰੁਪਏ ਮਿਲੇ ਹਨ। ਵਿੱਤ ਮੰਤਰੀ ਨੇ ਪਿਛਲੇ ਹਫ਼ਤੇ ਐਲਾਨ ਕੀਤਾ ਸੀ ਕਿ ਕਿਸਾਨ ਆਪਣੀ ਉਪਜ ਲਾਹੇਵੰਦ ਕੀਮਤ ’ਤੇ ਵੇਚ ਸਕਣ, ਬਿਨਾ ਕਿਸੇ ਰੁਕਾਵਟ ਦੇ ਅੰਤਰ–ਰਾਜੀ ਵਪਾਰ ਕਰ ਸਕਣ ਅਤੇ ਖੇਤੀਬਾੜੀ ਉਪਜ ਦੇ ਈ–ਵਪਾਰ ਲਈ ਇੱਕ ਤਾਣਾ–ਬਾਣਾ ਉਪਲਬਧ ਹੋ ਸਕੇ; ਇਸ ਲਈ ਇੱਕ ਕੇਂਦਰੀ ਕਾਨੂੰਨ ਤਿਆਰ ਕੀਤਾ ਜਾਵੇਗਾ। ਜਿੱਥੋਂ ਤੱਕ ਸਿੱਖਿਆ ਦੇ ਡਿਜੀਟਲੀਕਰਣ ਦਾ ਸਬੰਧ ਹੈ, ਬਾਰੇ ਹਿਮਾਚਲ ਪ੍ਰਦੇਸ਼ ਦੇ ਸ਼ਿਮਲਾ ਸਥਿਤ ਸਰਕਾਰੀ ਕਾਲਜ ਦੇ ਪ੍ਰਿੰਸੀਪਲ ਡਾ. ਪੀ.ਕੇ. ਸਲਾਰੀਆ ਨੇ ਕਿਹਾ ਕਿ ਪਿੱਛੇ ਜਿਹੇ ਐਲਾਨੇ ਗਏ ਆਰਥਿਕ ਪੈਕੇਜਾਂ ਵਿੱਚ ਇਸ ਨੂੰ ਪ੍ਰਮੁੱਖਤਾ ਦਿੱਤੀ ਗਈ ਹੈ। ਸਿੱਖਿਆ ਦੇ ਖੇਤਰ ਨਾਲ ਸਬੰਧਿਤ ਐਲਾਨੀਆਂ ਗਈਆਂ ਕੁਝ ਪਹਿਲਾਂ ਵਿੱਚ ਪੀਐੱਮ ਈ–ਵਿਦਯਾ, ਮਨੋਦਰਪਣ, ਨਵਾਂ ਰਾਸ਼ਟਰੀ ਪਾਠਕ੍ਰਮ ਅਤੇ ਅਧਿਆਪਨ ਸੰਰਚਨਾ, ਨੈਸ਼ਨਲ ਫ਼ਾਊਂਡੇਸ਼ਨਲ ਲਿਟਰੇਸੀ ਐਂਡ ਨਿਊਮਰੇਸੀ ਮਿਸ਼ਨ ਸ਼ਾਮਲ ਹਨ।


    (ਸਤਪਾਲ ਸਿੰਘ)


    https://twitter.com/PIBChandigarh/status/1262980360113020928 (ਸਤਪਾਲ ਸਿੰਘ)


    (ਪੀਕੇ ਸਲਾਰੀਆ)


    https://twitter.com/PIBChandigarh/status/1262984316776140800 (ਪੀਕੇ ਸਲਾਰੀਆ, ਸਰਕਾਰੀ ਕਾਲਜ, ਸ਼ਿਮਲਾ)


    *****


    ਡੀਪੀ/ਪੀਐੱਸ/ਐੱਚਆਰ


    

    
    (Release ID: 1625564) Visitor Counter : 2
    
    
      Read this release in: English