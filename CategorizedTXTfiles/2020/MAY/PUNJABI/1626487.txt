      ਵਿਗਿਆਨ ਤੇ ਤਕਨਾਲੋਜੀ ਮੰਤਰਾਲਾ

      ਸੀਈਐੱਨਐੱਸ (CeNS) ਦੁਆਰਾ ਡਿਜ਼ਾਈਨ ਕੀਤਾ ਚਿਹਰੇ ਦਾ ਅਰਾਮਦਾਇਕ ਮਾਸਕ ਲੋਕਾਂ ਨੂੰ ਲੰਬੇ ਸਮੇਂ ਲਈ ਵਰਤਣ ਲਈ ਉਤਸ਼ਾਹਿਤ ਕਰੇਗਾ
      ਕੋਵਿਡ - 19 ਸੁਰੱਖਿਆ ਮਾਸਕ ਲਈ ਇੱਕ ਮਜ਼ਦੂਰ ਪੱਖੀ / ਐਰਗੋਨੋਮਿਕ ਡਿਜ਼ਾਈਨ ਲੰਬੇ ਸਮੇਂ ਵਿੱਚ ਅਸਾਨੀ ਨਾਲ ਵਰਤਣ ਲਈ ਜ਼ਰੂਰੀ: ਪ੍ਰੋ. ਆਸ਼ੂਤੋਸ਼ ਸ਼ਰਮਾ, ਸੱਕਤਰ, ਡੀਐੱਸਟੀ
      
      Posted On: 23 MAY 2020 2:25PM by PIB Chandigarh


    ਸੈਂਟਰ ਫਾਰ ਨੈਨੋ ਐਂਡ ਸੌਫਟ ਮੈਟਰ ਸਾਇੰਸਿਜ਼ (ਸੀਈਐੱਨਐੱਸ) ਬੰਗਲੌਰ , ਵਿਗਿਆਨ ਅਤੇ ਟੈਕਨੋਲੋਜੀ ਵਿਭਾਗ ਦੀ ਇੱਕ ਖ਼ੁਦਮੁਖਤਿਆਰੀ ਸੰਸਥਾ ਹੈ । ਇਸ ਦੇ ਖੋਜਾਰਥੀਆਂ ਦੀ ਇੱਕ ਟੀਮ ਨੇ ਇੱਕ ਕੱਪ ਦੇ ਅਕਾਰ ਦਾ ਮਾਸਕ ਵਾਲਾ ਡਿਜ਼ਾਈਨ (ਪੇਟੈਂਟ ਫਾਈਲਡ) ਵਿਕਸਿਤ ਕੀਤਾ ਹੈ , ਜੋ ਬੋਲਣ ਸਮੇਂ ਮੂੰਹ ਦੇ ਅੱਗੇ ਲੋੜੀਂਦੀ ਜਗ੍ਹਾ ਬਣਾਉਣ ਵਿੱਚ ਸਹਾਇਤਾ ਕਰਦਾ ਹੈ । ਇਸ ਨੂੰ ਵੱਡੇ ਪੱਧਰ ’ ਤੇ ਬਣਾਉਣ ਲਈ ਬੰਗਲੌਰ ਸਥਿਤ ਇੱਕ ਕੰਪਨੀ ਨੂੰ ਦਿੱਤਾ ਗਿਆ ਹੈ।


    ਇਹ ਅਰਾਮਦਾਇਕ ਫਿੱਟ ਮਾਸਕ ਕਾਰਨ ਬੋਲਣ ਵੇਲੇ ਆਵਾਜ਼ ਵਿੱਚ ਕੋਈ ਵਿਗਾੜ ਨਹੀਂ ਆਉਂਦਾ , ਚਸ਼ਮਿਆਂ ਦੇ ਸ਼ੀਸ਼ਿਆਂ ’ ਤੇ ਕੋਈ ਧੁੰਦ ਨਹੀਂ ਬਣਦੀ , ਅਤੇ ਦਰਅਸਲ , ਸਾਰੇ ਪਾਸਿਆਂ ਤੋਂ ਮੂੰਹ ਨੂੰ ਪੂਰੀ ਤਰ੍ਹਾਂ ਢਕ ਦਿੰਦਾ ਹੈ , ਜਿਸ ਨਾਲ ਸਾਹ ਲੈਂਦੇ ਸਮੇਂ ਅਸਲ ਵਿੱਚ ਲੀਕ ਹੋਣ ਲਈ ਕੋਈ ਜਗ੍ਹਾ ਨਹੀਂ ਬਚਦੀ । ਇੱਕ ਹੋਰ ਮਹੱਤਵਪੂਰਨ ਫਾਇਦਾ ਇਹ ਹੈ ਕਿ ਇਸ ਰਾਹੀਂ ਉੱਚੀ ਸਾਹ ਲਿਆ ਜਾ ਸਕਦਾ ਹੈ ਜਿਸ ਕਾਰਨ ਕੋਈ ਵੀ ਇਸਨੂੰ ਬਗੈਰ ਕਿਸੇ ਤਕਲੀਫ਼ ਦੇ ਪਹਿਨ ਸਕਦਾ ਹੈ । ਇਸ ਤੋਂ ਇਲਾਵਾ , ਖੋਜਾਰਥੀਆਂ ਨੇ ਫੈਬਰਿਕ ਲੇਅਰਾਂ ਦੀ ਚੋਣ ਕੀਤੀ ਹੈ ਜਿਵੇਂ ਕਿ ਬਿਜਲੀ ਚਾਰਜ ਦੁਆਰਾ ਜਰਾਸੀਮ ਤੌਰ ’ ਤੇ ਰੋਗਾਣੂਆਂ ਨੂੰ ਅਸਮਰੱਥ ਕਰਨ ਦੀ ਸੰਭਾਵਨਾ ਹੈ ਜੋ ਕਿ ਫੈਬਰਿਕ ਦੀ ਟ੍ਰਾਈਬੋਇਲੈਕਟ੍ਰਿਕ ਕਿਸਮ ਦੇ ਕਾਰਨ ਹਲਕੀ ਰਗੜ ਦੇ ਅਧੀਨ ਹੋ ਸਕਦੇ ਹਨ । ਇਹ ਅਡਵਾਂਸ ਪੱਧਰ ਦੇ ਟੈਸਟ ਕੀਤੇ ਜਾ ਰਹੇ ਹਨ ।


    ਡੀਐੱਸਟੀ ਦੇ ਸਕੱਤਰ ਪ੍ਰੋਫੈਸਰ ਆਸ਼ੂਤੋਸ਼ ਸ਼ਰਮਾ ਨੇ ਕਿਹਾ , “ ਹਾਲਾਂਕਿ ਕੋਵਿਡ - 19 ਸੁਰੱਖਿਆ ਮਾਸਕ ਲਈ ਇੱਕ ਮਜ਼ਦੂਰ ਪੱਖੀ / ਐਰਗੋਨੋਮਿਕ ਡਿਜ਼ਾਈਨ ਲੰਬੇ ਸਮੇਂ ਵਿੱਚ ਅਸਾਨੀ ਨਾਲ ਵਰਤਣ ਲਈ ਜ਼ਰੂਰੀ ਹੈ , ਪਰ ਇਸ ਉੱਪਰ ਅਕਸਰ ਕੁਝ ਮਿਆਰੀ ਡਿਜ਼ਾਈਨਾਂ ਤੋਂ ਇਲਾਵਾ ਜ਼ਿਆਦਾ ਧਿਆਨ ਨਹੀਂ ਦਿੱਤਾ ਜਾਂਦਾ । ਇੱਕ ਵਧੀਆ ਡਿਜ਼ਾਈਨ ਨੂੰ ਇਸ ਦੇ ਦੁਆਲੇ ਬਿਨਾ ਆਗਿਆ ਪ੍ਰਵੇਸ਼ ਅਤੇ ਕਿਨਾਰਿਆਂ ਤੋਂ ਹਵਾ ਲੀਕ ਹੋਣ ਦੀ ਸੰਭਾਵਨਾ ਨੂੰ ਘੱਟ ਕਰਨਾ ਚਾਹੀਦਾ ਹੈ , ਪਰ ਇਸ ਨੂੰ ਲਗਾਉਂਦੇ ਹੋਏ ਸਾਹ ਲੈਣ ਅਤੇ ਗੱਲਬਾਤ ਕਰਨ ਵਿੱਚ ਅਸਾਨੀ ਨੂੰ ਵਧਾਉਣਾ ਚਾਹੀਦਾ ਹੈ । ”


    ਭਾਰਤ ਅਤੇ ਹੋਰ ਦੇਸ਼ਾਂ ਵਿੱਚ ਕਿਰਿਆਸ਼ੀਲ ਕੋਵਿਡ ਮਾਮਲਿਆਂ ਵਿੱਚ ਵਾਧੇ ਦੇ ਨਾਲ , ਆਮ ਜਨਤਾ ਨੂੰ ਚਿਹਰੇ ਵਾਲੇ ਮਾਸਕ ਦੀ ਵਰਤੋਂ ਦੀ ਸਲਾਹ ਦਿੱਤੀ ਗਈ ਹੈ । ਹਾਲਾਂਕਿ ਸਿਹਤ ਦੇਖਭਾਲ਼ ਪੇਸ਼ੇਵਰ ਖ਼ਾਸ ਅਤੇ ਉੱਚ ਤਕਨੀਕੀ ਗੁਣਵੱਤਾ ਵਾਲੇ ਮੈਡੀਕਲ ਮਾਸਕ ਦੀ ਵਰਤੋਂ ਕਰ ਸਕਦੇ ਹਨ , ਆਮ ਲੋਕਾਂ ਲਈ , ਫਿਲਟਰਿੰਗ ਦੀ ਦਰਮਿਆਨੀ ਕੁਸ਼ਲਤਾ ਵਾਲਾ ਕੋਈ ਮਾਸਕ ਕਾਫ਼ੀ ਮਾਤਰਾ ਵਿੱਚ ਹੋਣਾ ਚਾਹੀਦਾ ਹੈ । ਲੋਕਾਂ ਨੂੰ ਲੰਬੇ ਸਮੇਂ ਲਈ ਪਹਿਨਣ ਲਈ ਉਤਸ਼ਾਹਿਤ ਕਰਨ ਲਈ ਮਾਸਕ ਪਹਿਨਣਾ ਅਰਾਮਦਾਇਕ ਹੋਣਾ ਚਾਹੀਦਾ ਹੈ ।


    ਸੀਈਐੱਨਐੱਸ ਨੇ ਇਸ ਟੈਕਨੋਲੋਜੀ ਨੂੰ ਕੁਝ ਦਹਾਕੇ ਪਹਿਲਾਂ ਸਥਾਪਿਤ ਕੀਤੀ ਗਈ , ਬੰਗਲੌਰ ਦੀ ਇੱਕ ਕੱਪੜੇ ਵਾਲੀ ਕੰਪਨੀ ਕਾਮੇਲੀਆ ਕਲੋਦਿੰਗ ਲਿਮਿਟਿਡ ਨੂੰ ਵੱਡੇ ਪੱਧਰ ’ ਤੇ ਬਣਾਉਣ ਲਈ ਦੇ ਦਿੱਤਾ ਹੈ । ਕੰਪਨੀ ਦੀ ਇੱਛਾ ਹੈ ਕਿ ਉਹ ਪੂਰੇ ਭਾਰਤ ਵਿੱਚ ਵੱਖ-ਵੱਖ ਵੰਡਣ ਵਾਲੇ ਚੈਨਲਾਂ ਰਾਹੀਂ ਪ੍ਰਤੀ ਦਿਨ ਇੱਕ ਲੱਖ ਮਾਸਕ ਪੈਦਾ ਕਰਨਾ ਅਤੇ ਵੇਚਣਾ ਚਾਹੁੰਦੀ ਹੈ ।


    *****


    ਕੇਜੀਐੱਸ / ਡੀਐੱਸਟੀ

    
    
    (Release ID: 1626487) Visitor Counter : 10
    
    
      Read this release in: Telugu , Tamil , English , Urdu , Marathi , Hindi , Assamese , Manipuri , Malayalam