      ਸਿਹਤ ਤੇ ਪਰਿਵਾਰ ਭਲਾਈ ਮੰਤਰਾਲਾ

      ਡਾ: ਹਰਸ਼ ਵਰਧਨ ਨੇ ਕੋਵਿਡ 19 ਲਈ ਆਯੁਸ਼ ਦਖਲਅੰਦਾਜ਼ੀ ਨਾਲ ਸਬੰਧਿਤ 'ਸੰਜੀਵਨੀ' ਐਪ ਅਤੇ ਅੰਤਰ-ਅਨੁਸ਼ਾਸਨੀ ਅਧਿਐਨ ਦੀ ਸ਼ੁਰੂਆਤ ਕੀਤੀ
      “ਤਕਨੀਕੀ ਹਿਤਧਾਰਕਾਂ ਵਿਚਕਾਰ ਗੱਠਜੋੜ ਨਾਲ ਆਯੁਸ਼ ਦੇ ਪਰੰਪਰਾਗਤ ਗਿਆਨ ਨੂੰ ਵਿਆਪਕ ਗਲੋਬਲ ਜਨਸੰਖਿਆ ਤੱਕ ਪਹੁੰਚਾਉਣ ਵਿੱਚ ਮਦਦ ਮਿਲੇਗੀ”

      Posted On: 07 MAY 2020 4:08PM by PIB Chandigarh

    ਕੇਂਦਰੀ ਸਿਹਤ ਅਤੇ ਪਰਿਵਾਰ ਭਲਾਈ ਮੰਤਰੀ ਡਾ. ਹਰਸ਼ ਵਰਧਨ ਨੇ ਅੱਜ ਇੱਥੇ ‘ ਆਯੁਸ਼ ਸੰਜੀਵਨੀ ਐਪ ’ ਅਤੇ ਕੋਵਿਡ - 19 ਦੇ ਸਬੰਧ ਵਿੱਚ ਦੋ ਆਯੁਸ਼ ਅਧਾਰਿਤ ਅਧਿਐਨਾਂ ਦੀ ਸ਼ੁਰੂਆਤ ਕੀਤੀ । ਇਸ ਪ੍ਰੋਗਰਾਮ ਵਿੱਚ ਗੋਆ ਵੱਲੋਂ ਆਯੁਸ਼ ਰਾਜ ਮੰਤਰੀ (ਸੁਤੰਤਰ ਚਾਰਜ) ਸ਼੍ਰੀ ਯੈਸੋ ਨਾਇਕ ਨੇ ਵੀ ਵੀਡੀਓ ਕਾਨਫ਼ਰੰਸਿੰਗ ਜ਼ਰੀਏ ਹਿੱਸਾ ਲਿਆ ।


    ਕੇਂਦਰੀ ਮੰਤਰੀ ਨੇ ਕੋਵਿਡ - 19 ਦੀ ਪ੍ਰਤੀਕਿਰਆ ਉੱਤੇ ਤਕਨੀਕ ਦੀ ਵਰਤੋਂ ਦੇ ਮਹੱਤਵ ਨੂੰ ਉਜਾਗਰ ਕਰਦੇ ਹੋਏ ਕਿਹਾ , “ ਅੱਜ ਲਾਂਚ ਕੀਤੇ ਗਏ ‘ ਆਯੁਸ਼ ਸੰਜੀਵਨੀ ’ ਮੋਬਾਈਲ ਐਪ ਨਾਲ ਲੋਕਾਂ ਦੇ ਵਿੱਚ ਆਯੁਸ਼ ਨਾਲ ਸਬੰਧਿਤ ਸਿਫ਼ਾਰਸ਼ਾਂ ਅਤੇ ਕਦਮਾਂ ਦੀ ਸਵੀਕਾਰਤਾ ਅਤੇ ਵਰਤੋਂ ਦੇ ਨਾਲ ਹੀ ਕੋਵਿਡ - 19 ਦੀ ਰੋਕਥਾਮ ਵਿੱਚ ਇਸ ਦੇ ਪ੍ਰਭਾਵ ਨਾਲ ਜੁੜੀ ਜਾਣਕਾਰੀ ਜੁਟਾਉਣ ਵਿੱਚ ਸਹਾਇਤਾ ਮਿਲੇਗੀ । ਇਸ ਨੂੰ ਆਯੁਸ਼ ਅਤੇ ਐੱਮਈਆਈਟੀਵਾਈ ਦੁਆਰਾ ਵਿਕਸਿਤ ਕੀਤਾ ਗਿਆ ਹੈ । ਇਸ ਦੀ ਪਹੁੰਚ 50 ਲੱਖ ਲੋਕਾਂ ਤੱਕ ਹੋਵੇਗੀ । ”


    ਡਾ. ਹਰਸ਼ ਵਰਧਨ ਨੇ ਕਿਹਾ ਕਿ ਕੋਵਿਡ - 19 ਪ੍ਰਬੰਧਨ ਨੇ ਨਾ ਸਿਰਫ਼ ਆਯੁਸ਼ ਨਾਲ ਜੁੜੇ ਕਦਮਾਂ ਅਤੇ ਉਪਾਅ ਵਿਕਸਿਤ ਕਰਨ ਦੇ ਲਈ ਸਿਹਤ ਅਤੇ ਪਰਿਵਾਰ ਭਲਾਈ ਮੰਤਰਾਲਾ , ਆਯੁਸ਼ ਮੰਤਰਾਲਾ ਅਤੇ ਸੀਐੱਸਆਈਆਰ , ਆਈਸੀਐੱਮਆਰ ਅਤੇ ਯੂਜੀਸੀ ਵਰਗੇ ਤਕਨੀਕੀ ਸੰਗਠਨਾਂ ਨੂੰ ਸਹਿਯੋਗ ਦੇ ਲਈ ਇੱਕ ਸਮਰੱਥ ਪਲੈਟਫ਼ਾਰਮ ਉਪਲਬਧ ਕਰਾਇਆ ਹੈ , ਸਗੋਂ ਇਸ ਤੋਂ ਆਯੁਸ਼ ਨਾਲ ਜੁੜੇ ਗਿਆਨ ਨੂੰ ਗਲੋਬਲ ਸਮੁਦਾਇ ਦੇ ਵਿਆਪਕ ਹਿਤ ਵਿੱਚ ਪ੍ਰੋਤਸਾਹਨ ਦੇਣ ਵਿੱਚ ਵੀ ਸਹਾਇਤਾ ਮਿਲੇਗੀ । ਉਨ੍ਹਾਂ ਨੇ ਕਿਹਾ ਕਿ ਇਹ ਸੰਗਠਨ ਅੱਜ ਮਿਲਕੇ ਕੰਮ ਕਰ ਰਹੇ ਹਨ , ਨਾਲ ਹੀ ਆਯੁਰਵੇਦ ਦੇ ਸਦੀਆਂ ਪੁਰਾਣੇ ਔਸ਼ਧੀ ਉਪਚਾਰ ਦੇ ਸੰਪੂਰਨ ਅਤੇ ਪੂਰੇ ਸਿਹਤ ਲਾਭ ਨੂੰ ਹੁਲਾਰਾ ਦੇਣ ਵਿੱਚ ਆਈਸੀਐੱਮਆਰ ਅਤੇ ਡੀਸੀਜੀਆਈ ਦੁਆਰਾ ਸਹਿਯੋਗ ਅਤੇ ਮਾਰਗਦਰਸ਼ਨ ਕੀਤਾ ਜਾ ਰਿਹਾ ਹੈ ।


    ਡਾ. ਹਰਸ਼ ਵਰਧਨ ਨੇ ਐਪ ਤੋਂ ਇਲਾਵਾ ਦੋ ਵਿਗਿਆਨਕ ਅਧਿਐਨਾਂ ਦੀ ਵੀ ਸ਼ੁਰੂਆਤ ਕੀਤੀ । ਇਹਨਾਂ ਵਿੱਚੋਂ ਇੱਕ ਰੋਗ ਨਿਰੋਧਕ ਦੇ ਰੂਪ ਵਿੱਚ ਅਤੇ ਕੋਵਿਡ - 19 ਦੇ ਮਿਆਰੀ ਉਪਚਾਰ (ਐਡ ਔਨ) ਵਿੱਚ ਆਯੁਰਵੇਦ ਦੀ ਵਰਤੋਂ ਉੱਤੇ ਮਿਲਵਰਤਨ ਕਲੀਨੀਕਲ ਖੋਜ ਅਧਿਐਨ ਹੈ , ਜੋ ਆਈਸੀਐੱਮਆਰ ਦੇ ਤਕਨੀਕ ਸਹਿਯੋਗ ਨਾਲ ਵਿਗਿਆਨਿਕ ਅਤੇ ਉਦਯੋਗਕ ਅਨੁਸੰਧਾਨ (ਸੀਐੱਸਆਈਆਰ) ਦੇ ਮਾਧਿਅਮ ਨਾਲ ਆਯੁਸ਼ ਮੰਤਰਾਲੇ , ਸਿਹਤ ਅਤੇ ਪਰਿਵਾਰ ਭਲਾਈ ਮੰਤਰਾਲੇ ਅਤੇ ਵਿਗਿਆਨ ਅਤੇ ਤਕਨੀਕੀ ਮੰਤਰਾਲੇ ਦੀ ਸਾਂਝੀ ਪਹਿਲ ਹੋਵੇਗੀ । ਯੂਨੀਵਰਸਿਟੀ ਗ੍ਰਾਂਟਸ ਕਮਿਸ਼ਨ (ਯੂਜੀਸੀ) ਦੇ ਵਾਇਸ ਚੇਅਰਮੈਨ ਡਾ. ਭੂਸ਼ਣ ਪਟਵਰਧਨ ਦੀ ਪ੍ਰਧਾਨਤਾ ਵਾਲੀ ਇੰਟਰਡਿਸੀਪਲਿਨੇਰੀ ਆਯੁਸ਼ ਆਰ ਐਂਡ ਡੀ ਟਾਸਕ ਫੋਰਸ ਨੇ ਅਸ਼ਵਗੰਧਾ , ਯਸ਼ਤੀਮਧੁ , ਗੁਦੁਚੀ + ਪੀਪਾਲੀ ਅਤੇ ਇੱਕ ਪੌਲੀ ਹਰਬਲ ਫਾਰਮੂਲੇਸ਼ਨ (ਆਯੁਸ਼ - 64) ਵਰਗੀਆਂ ਚਾਰ ਵੱਖਰੀਆਂ ਔਸ਼ਧੀਆਂ ਦੇ ਅਧਿਐਨ ਲਈ ਦੇਸ਼ ਦੇ ਵਿਭਿੰਨ ਸੰਗਠਨਾਂ ਦੇ ਮਾਣਯੋਗ ਮਾਹਰਾਂ ਦੀ ਸਮੀਖਿਆ ਅਤੇ ਪਰਾਮਰਸ਼ ਪ੍ਰਕਿਰਿਆ ਦੇ ਮਾਧਿਅਮ ਨਾਲ ਕੋਵਿਡ - 19 ਪੌਜ਼ੀਟਿਵ ਮਾਮਲਿਆਂ ਵਿੱਚ ਰੋਗ ਨਿਰੋਧਕ ਅਧਿਐਨ ਅਤੇ ਐਡ - ਔਨ ਇਲਾਜ ਲਈ ਕਲੀਨੀਕਲ ਪ੍ਰੋਟੋਕਾਲ ਤਿਆਰ ਕੀਤੇ ਗਏ ਹਨ । ਇਸ ਵਿੱਚ ਦੋ ਹੇਠਾਂ ਲਿਖੇ ਖੇਤਰ ਸ਼ਾਮਲ ਹਨ :


    ਕ. ਕੋਵਿਡ - 19 ਮਹਾਮਾਰੀ ਦੇ ਦੌਰਾਨ ਜ਼ਿਆਦਾ ਜੋਖਮ ਵਾਲੇ ਵਿਸ਼ਿਆਂ ਵਿੱਚ ਸਾਰਸ - ਸੀਓਵੀ - 2 ਦੇ ਖ਼ਿਲਾਫ਼ ਰੋਗ ਦੇ ਉਪਚਾਰ ਲਈ ਅਸ਼ਵਗੰਧਾ : ਸਵਸਥ ਸੇਵਾ ਕਰਨ ਵਾਲਿਆਂ ਵਿੱਚ ਹਾਇਡਰਾਕਸੀਕਲੋਰੋਕਵਾਇਨ ਦੇ ਨਾਲ ਇੱਕ ਤੁਲਨਾ , ਅਤੇ


    ਖ. ਮਾਮੂਲੀ ਨਾਲ ਮੱਧਮ ਕੋਵਿਡ - 19 ਦੇ ਉਪਚਾਰ ਲਈ ਸਹਾਇਕ ‘ ਉਪਚਾਰ ਦੇ ਮਾਣਕ ’ ਦੇ ਰੂਪ ਵਿੱਚ ਆਯੁਰਵੇਦ ਫਾਰਮੂਲੇਸ਼ਨ ਦਾ ਪ੍ਰਭਾਵ : ਇੱਕ ਰੈਂਡਮਾਇਜ , ਓਪਨ ਲੇਬਲ , ਸਮਾਂਤਰ ਪ੍ਰਭਾਵ , ਐਕਟਿਵ ਕੰਟਰੋਲ , ਮਲਟੀ-ਸੈਂਟਰ ਐਕਸਪੋਲੇਟਰੀ ਦਵਾਈ ਟ੍ਰਾਇਲ ( A Randomized, Open Label, Parallel Efficacy, Active Control, Multi-Centre Exploratory Drug Trial. ) ।


    ਡਾ. ਹਰਸ਼ ਵਰਧਨ ਨੇ ਜ਼ਿਆਦਾ ਜੋਖਮ ਵਾਲੀ ਜਨਸੰਖਿਆ ਵਿੱਚ ਕੋਵਿਡ - 19 ਸੰਕਰਮਣ ਦੇ ਰੋਕਥਾਮ ਲਈ ਆਯੁਸ਼ ਦੇ ਰੋਗ ਨਿਰੋਧਕ ਇੰਟਰਵੈਨਸ਼ਨ ਦੇ ਪ੍ਰਭਾਵ ਉੱਤੇ ਜਨਸੰਖਿਆ ਅਧਾਰਿਤ ਪਾਰੰਪਰਕ ਅਧਿਐਨ ਦੀ ਸ਼ੁਰੂਆਤ ਕੀਤੀ । ਇਸ ਦੇ ਮੁੱਖ ਉਦੇਸ਼ਾਂ ਵਿੱਚ ਕੋਵਿਡ - 19 ਲਈ ਆਯੁਸ਼ ਇੰਟਰਵੈਨਸ਼ਨ ਦੀ ਨਿਵਾਰਕ ਸਮਰੱਥਾ ਦਾ ਆਕਲਨ ਅਤੇ ਭਾਰੀ ਜੋਖਮ ਵਾਲੀ ਆਬਾਦੀ ਵਿੱਚ ਜੀਵਨ ਦੀ ਗੁਣਵੱਤਾ ਵਿੱਚ ਸੁਧਾਰ ਦਾ ਅੰਦਾਜ਼ਾ ਕਰਨਾ ਸ਼ਾਮਲ ਹੈ । ਇਸ ਅਧਿਐਨ ਨੂੰ ਆਯੁਸ਼ ਮੰਤਰਾਲੇ ਦੇ ਅਨੁਸਾਰ ਆਉਣ ਵਾਲੀਆਂ ਚਾਰ ਖੋਜ ਪਰਿਸ਼ਦਾਂ ਅਤੇ ਦੇਸ਼ ਦੇ 25 ਰਾਜਾਂ ਵਿੱਚ ਸਥਿਤ ਸੰਸਥਾਨਾਂ ਅਤੇ ਕਈ ਰਾਜ ਸਰਕਾਰਾਂ ਦੇ ਮਾਧਿਅਮ ਨਾਲ 5 ਲੱਖ ਲੋਕਾਂ ਉੱਤੇ ਕਰਾਇਆ ਜਾਵੇਗਾ । ਇਸ ਜਾਂਚ ਦੇ ਨਤੀਜਿਆਂ ਨਾਲ ਵਿਗਿਆਨਿਕ ਸਬੂਤਾਂ ਦੇ ਮਾਧਿਅਮ ਨਾਲ ਕੋਵਿਡ - 19 ਵਰਗੀ ਮਹਾਮਾਰੀ ਦੇ ਦੌਰਾਨ ਆਯੁਸ਼ ਦੇ ਇੰਟਰਵੈਨਸ਼ਨਾਂ ਦੀ ਰੋਕਥਾਮ ਸਮਰੱਥਾ ਦੇ ਆਕਲਨ ਦਾ ਨਵਾਂ ਰਸਤਾ ਪੇਸ਼ ਹੋਵੇਗਾ ।


    ਇਨ੍ਹਾਂ ਅਧਿਐਨਾਂ ਦੇ ਮਹੱਤਵ ਉੱਤੇ ਚਾਨਣ ਪਾਉਂਦੇ ਹੋਏ ਡਾ. ਹਰਸ਼ ਵਰਧਨ ਨੇ ਕਿਹਾ ਕਿ ਸੀਐੱਸਆਈਆਰ , ਆਈਸੀਐੱਮਆਰ ਅਤੇ ਡੀਸੀਜੀਆਈ ਦੀ ਸਹਾਇਤਾ ਨਾਲ ਪ੍ਰਾਪਤ ਇਨ੍ਹਾਂ ਅਧਿਐਨਾਂ ਨਾਲ ਆਯੁਸ਼ ਉਪਚਾਰ ਦੇ ਮਹੱਤਵ ਦਾ ਪਤਾ ਚਲੇਗਾ । ਉਨ੍ਹਾਂ ਨੇ ਕਿਹਾ , “ ਇਹ ਇੱਕ ਇਤਿਹਾਸਿਕ ਦਿਨ ਹੈ । ਇਸ ਤਕਨੀਕ ਗੱਠਜੋੜ ਨਾਲ ਮੁੱਖ ਧਾਰਾ ਦੀਆਂ ਵਿਗਿਆਨਿਕ ਕੋਸ਼ਿਸ਼ਾਂ ਵਿੱਚ ਆਯੁਸ਼ ਦੇ ਏਕੀਕਰਣ ਨਾਲ ਗਿਆਨ ਅਧਾਰਿਤ ਉਪਾਵਾਂ ਲਈ ਮੁੱਲਵਾਨ ਮੌਕੇ ਪੈਦਾ ਹੁੰਦੇ ਹਨ , ਜਿਨ੍ਹਾਂ ਦਾ ਲਾਭ ਕੋਵਿਡ - 19 ਵਰਗੀ ਮਹਾਮਾਰੀ ਦਾ ਦੌਰ ਗੁਜ਼ਰਨ ਤੋਂ ਬਾਅਦ ਵੀ ਮਿਲਦਾ ਰਹੇਗਾ । ” ਡਾ. ਹਰਸ਼ ਵਰਧਨ ਨੇ ਕਿਹਾ ਕਿ ਅਸੀਂ ਦਵਾਈਆਂ ਦੇ ਆਧੁਨਿਕ ਉਪਚਾਰ ਨੂੰ ਸਮਝਦੇ ਹਾਂ ਅਤੇ ਵਿਗਿਆਨ ਦਾ ਆਯੁਸ਼ ਉਪਚਾਰਾਂ ਦੇ ਨਾਲ ਮੁਕਾਬਲਾ ਨਹੀਂ ਹੈ , ਪਰ ਇਹ ਅੰਤਰੀਵ ਰੂਪ ਨਾਲ ਪੂਰਕ ਹੈ ਅਤੇ ਇੱਕ ਦੂਜੇ ਨੂੰ ਮਜ਼ਬੂਤ ਬਣਾਉਂਦੇ ਹਨ । ਉਨ੍ਹਾਂ ਨੇ ਕਿਹਾ ਕਿ ਸਾਡੇ ਪਿਆਰੇ ਪ੍ਰਧਾਨ ਮੰਤਰੀ ਦੀ ਅਗਵਾਈ ਵਿੱਚ ਕੋਵਿਡ - 19 ਮਹਾਮਾਰੀ ਦੇ ਦੌਰਾਨ ਇਮਿਊਨੀਟੀ ਵਧਾਉਣ ਵਾਲੀਆਂ ਆਯੁਸ਼ ਦੀਆਂ ਸਲਾਹਾਂ ਨੂੰ ਦੁਨੀਆ ਨੇ ਮੰਨਿਆ ਹੈ ।


    ਇਸ ਪ੍ਰੋਗਰਾਮ ਵਿੱਚ ਓਐੱਸਡੀ/ ਸਕੱਤਰ (ਸਿਹਤ ਅਤੇ ਪਰਿਵਾਰ ਭਲਾਈ ਮੰਤਰਾਲਾ) ਸ਼੍ਰੀ ਰਾਜੇਸ਼ ਭੂਸ਼ਣ , ਆਯੁਸ਼ ਸਕੱਤਰ ਸ਼੍ਰੀ ਵੈਦ ਰਾਜੇਸ਼ ਕੋਟੇਚਾ , ਸੀਐੱਸਆਈਆਰ ਦੇ ਡਾਇਰੈਕਟਰ ਜਨਰਲ ਡਾ. ਸ਼ੇਖਰ ਮਾਂਡੇ , ਡਰੱਗਸ ਕੰਟ੍ਰੋਲਰ ਜਨਰਲ ਆਵ੍ ਇੰਡੀਆ ਡਾ. ਵੀਜੀ ਸੋਮਾਨੀ ਅਤੇ ਸਿਹਤ ਅਤੇ ਪਰਿਵਾਰ ਭਲਾਈ ਮੰਤਰਾਲਾ ਅਤੇ ਆਯੁਸ਼ ਦੇ ਹੋਰ ਸੀਨੀਅਰ ਅਧਿਕਾਰੀ ਮੌਜੂਦ ਰਹੇ ।


    ***


    ਐੱਮਵੀ/ ਐੱਮਆਰ

    
    
    (Release ID: 1622019) Visitor Counter : 7
    
    
      Read this release in: Kannada , English , Urdu , Marathi , Hindi , Bengali , Assamese , Odia , Tamil , Telugu