      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      ਇਸ ਖੇਤਰ ਦੇ ਉਦਯੋਗਪਤੀਆਂ ਦਾ ਕਹਿਣਾ ਹੈ ਕਿ ‘ਆਤਮਨਿਰਭਰ ਭਾਰਤ ਅਭਿਯਾਨ’ ਅਧੀਨ ਆਰਥਿਕ ਪੈਕੇਜ ਫੌਰੀ ਤੇ ਲੰਮੇ ਸਮੇਂ ਦੀਆਂ ਲੋੜਾਂ ਪੂਰੀਆਂ ਕਰੇਗਾ
      Posted On: 16 MAY 2020 5:00PM by PIB Chandigarh


    

    ਚੰਡੀਗੜ੍ਹ, 16 ਮਈ, 2020


    ਇਸ ਖੇਤਰ ਦੇ ਉਦਯੋਗਪਤੀਆਂ ਦਾ ਕਹਿਣਾ ਹੈ ਕਿ ‘ਆਤਮਨਿਰਭਰ ਭਾਰਤ ਅਭਿਯਾਨ’ ਦੇ ਪਹਿਲੇ ਗੇੜ ’ਚ ਐਲਾਨਿਆ ਆਰਥਿਕ ਪੈਕੇਜ ਉਦਯੋਗ ਦੀਆਂ ਫੌਰੀ ਤੇ ਲੰਮੇ ਸਮੇਂ ਦੀਆਂ ਜ਼ਰੂਰਤਾਂ ਪੂਰੀਆਂ ਕਰੇਗਾ।


    ਸੀਆਈਆਈ ਚੰਡੀਗੜ੍ਹ ਦੇ ਚੇਅਰਮੈਨ ਡਾ. ਸਤਿੰਦਰ ਪਾਲ ਸਿੰਘ ਨੇ ਕਿਹਾ ਕਿ ਸੂਖਮ–ਲਘੂ ਤੇ ਦਰਮਿਆਨੇ ਉੱਦਮਾਂ (ਐੱਮਐੱਸਐੱਮਈ) ਦੀ ਗਿਣਤੀ ਵਧਣ ਦਾ ਲਾਭ ਇਸ ਖੇਤਰ ਨੂੰ ਲੰਮਾ ਮਿਲਦਾ ਰਹੇਗਾ ਅਤੇ ਕੋਲੇਟਰਲ ਆਵਸ਼ਕਤਾ/ਸ਼ਰਤ ਤੋਂ ਬਗ਼ੈਰ ਰਿਣ ਇੱਕ ਸੁਆਗਤਯੋਗ ਕਦਮ ਹੈ। ਕਾਰੋਬਾਰੀ ਅਦਾਰਿਆਂ ਨੂੰ ਰਾਹਤ ਪਹੁੰਚਾਉਣ ਲਈ 29 ਫ਼ਰਵਰੀ, 2020 ਨੂੰ ਬਕਾਇਆ ਰਹਿੰਦੇ ਕਰਜ਼ੇ ਦੇ 20% ਦੇ ਐਡੀਸ਼ਨਲ ਵਰਕਿੰਗ ਕੈਪੀਟਲ ਫ਼ਾਇਨਾਂਸ, ਵਿਆਜ ਦੀ ਰਿਆਇਤੀ ਦਰ ਉੱਤੇ ਮਿਆਦੀ ਕਰਜ਼ੇ ਦੀ ਸ਼ਕਲ ਵਿੱਚ ਮੁਹੱਈਆ ਕਰਵਾਇਆ ਜਾਵੇਗਾ। ਇਹ 25 ਕਰੋੜ ਰੁਪਏ ਦੇ ਬਕਾਏ ਤੇ 100 ਕਰੋੜ ਰੁਪਏ ਤੱਕ ਦੀ ਟਰਨਓਵਰ ਵਾਲੀਆਂ ਉਨ੍ਹਾਂ ਇਕਾਈਆਂ ਲਈ ਉਪਲਬਧ ਹੋਵੇਗਾ ਜਿਨ੍ਹਾਂ ਦੇ ਖਾਤੇ ਸਟੈਂਡਰਡ ਹਨ। ਇਕਾਈਆਂ ਨੂੰ ਕਿਸੇ ਤਰ੍ਹਾਂ ਦੀ ਗਰੰਟੀ ਜਾਂ ਆਪਣੀ ਖੁਦ ਦੀ ਕੋਲੇਟਰਲ ਨਹੀਂ ਦੇਣੀ ਹੋਵੇਗੀ। ਇਸ ਰਕਮ ਦੀ 100% ਗਰੰਟੀ ਭਾਰਤ ਸਰਕਾਰ ਵੱਲੋਂ ਦਿੱਤੀ ਜਾਵੇਗੀ ਤੇ ਇੰਝ 45 ਲੱਖ ਤੋਂ ਵੱਧ ਐੱਮਐੱਸਐੱਮਈ ਨੂੰ ਕੁੱਲ 3.0 ਲੱਖ ਕਰੋੜ ਰੁਪਏ ਦੀ ਤਰਲਤਾ (ਲਿਕੁਇਡਿਟੀ) ਪ੍ਰਦਾਨ ਹੋਵੇਗੀ। ਰੁਪਏ 200 ਕਰੋੜ ਤੱਕ ਦੇ ਸਰਕਾਰੀ ਟੈਂਡਰਾਂ ਲਈ ਕੋਈ ਗਲੋਬਲ ਟੈਂਡਰ ਨਾ ਲੈਣ ਬਾਰੇ ਟਿੱਪਣੀ ਕਰਦਿਆਂ ਸ੍ਰੀ ਗਰੇਵਾਲ ਨੇ ਕਿਹਾ ਕਿ ਇਹ ਆਤਮਨਿਰਭਰਤਾ ਵੱਲ ਇੱਕ ਮਹੱਤਵਪੂਰਨ ਕਦਮ ਹੈ, ਜਿਸ ਨਾਲ ਸਥਾਨਕ ਐੱਮਐੱਸਐੱਮਈ ਪ੍ਰਤੀਯੋਗੀ ਬਣਨਗੀਆਂ। ਉਨ੍ਹਾਂ ਅੱਗੇ ਕਿਹਾ ਕਿ ਇਸ ਪੈਕੇਜ ਅਧੀਨ ਰੀਅਲ ਇਸਟੇਟ ਖੇਤਰ ਨਾਲ ਸਬੰਧਿਤ ਵਿਵਸਥਾਵਾਂ ਤੇ ਟੈਕਸ ਨਾਲ ਸਬੰਧਿਤ ਉਪਾਅ ਉੱਦਮੀਆਂ ਵਿੱਚ ਆਤਮਵਿਸ਼ਵਾਸ ਮਜ਼ਬੂਤ ਕਰਨਗੇ ਤੇ ਕਾਰੋਬਾਰ ਕਰਨਾ ਸੁਖਾਲਾ ਹੋਵੇਗਾ। ਚੈਂਬਰ ਆਵ੍ ਚੰਡੀਗੜ੍ਹ ਇੰਡਸਟ੍ਰੀਜ਼ ਦੇ ਪ੍ਰਧਾਨ ਨਵੀਨ ਮੰਗਲਾਨੀ ਨੇ ਕਿਹਾ ਕਿ ਪਿਛਲੇ ਡੇਢ ਮਹੀਨੇ ਤੋਂ ਉਦਯੋਗ ਬਹੁਤ ਔਖੇ ਸਮੇਂ ਵਿੱਚੋਂ ਲੰਘ ਰਹੇ ਹਨ ਅਤੇ ਇਹ ਪੈਕੇਜ ਉਦਯੋਗਪਤੀਆਂ ਦੇ ਹੱਥਾਂ ਵਿੱਚ ਕਰਜ਼ਿਆਂ ਰਾਹੀਂ ਲਿਕੁਇਡਿਟੀ (ਤਰਲਤਾ) ਉਪਲਬਧ ਕਰਵਾਏਗਾ।


    (ਡਾ. ਸਤਿੰਦਰ ਪਾਲ ਸਿੰਘ ਗਰੇਵਾਲ, ਚੇਅਰਮੈਨ, ਸੀਆਈਆਈ, ਚੰਡੀਗੜ੍ਹ)


    

    https://twitter.com/PIBChandigarh/status/1261590969960460288?s=09 (ਡਾ. ਸਤਿੰਦਰ ਪਾਲ ਸਿੰਘ ਗਰੇਵਾਲ)


    

    

    (ਨਵੀਨ ਮੰਗਲਾਨੀ, ਪ੍ਰਧਾਨ, ਚੈਂਬਰ ਆਵ੍ ਚੰਡੀਗੜ੍ਹ ਇੰਡਸਟ੍ਰੀਜ਼)


    https://twitter.com/PIBChandigarh/status/1261591149887676418?s=09 (ਨਵੀਨ ਮੰਗਲਾਨੀ)


    ਹਰਿਆਣਾ ਦੇ ਜੀਂਦ ਜ਼ਿਲ੍ਹੇ ਦੇ ਉਦਯੋਗਪਤੀਆਂ ਨੇ ਕਿਹਾ ਕਿ ਐੱਮਐੱਸਐੱਮਈਜ਼ ਲਈ ਐਲਾਨੀਆਂ ਵੱਡੀਆਂ ਰਿਆਇਤਾਂ ਨਾਲ ਉਦਯੋਗ ਨੂੰ ਪੁਨਰ–ਸੁਰਜੀਤ ਹੋਣ ਵਿੱਚ ਮਦਦ ਮਿਲੇਗੀ, ਜੋ ਕੋਵਿਡ–19 ਲੌਕਡਾਊਨਜ਼ ਕਾਰਨ ਬਹੁਤ ਬੁਰੀ ਤਰ੍ਹਾਂ ਪ੍ਰਭਾਵਿਤ ਹੋਇਆ ਹੈ। ਇੱਕ ਉਦਯੋਗਪਤੀ ਨੇ ਕਿਹਾ ਕਿ ਡਿਸਕੌਮਸ (DISCOMS) ਨੂੰ ਮੁਹੱਈਆ ਕਰਵਾਏ ਗਏ 90,000 ਕਰੋੜ ਰੁਪਏ ਦਾ ਲਾਭ ਉਦਯੋਗਾਂ ਨੂੰ ਹੋਵੇਗਾ। ਬੁੱਧਵਾਰ ਨੂੰ ਐਲਾਨੇ ਗਏ ਆਰਥਿਕ ਪੈਕੇਜ ਅਧੀਨ, ਬਿਜਲੀ ਵਿੱਤ ਨਿਗਮ ਅਤੇ ਗ੍ਰਾਮੀਣ ਬਿਜਲਈਕਰਣ ਨਿਗਮ ਨਾਲ ਡਿਸਕੌਮਸ (DISCOMS) ਵਿੱਚ ਦੋ ਸਮਾਨ ਕਿਸ਼ਤਾਂ ’ਚ 90,000 ਕਰੋੜ ਰੁਪਏ ਦੀ ਤਰਲਤਾ ਆਵੇਗੀ। ਡਿਸਕੌਮਸ (DISCOMS) ਵੱਲੋਂ ਇਸ ਰਕਮ ਦੀ ਵਰਤੋਂ ਟ੍ਰਾਂਸਮਿਸ਼ਨ ਤੇ ਬਿਜਲੀ ਉਤਪਾਦਨ ਕੰਪਨੀਆਂ ਦੇ ਬਕਾਏ ਅਦਾ ਕਰਨ ਲਈ ਕੀਤੀ ਜਾਵੇਗੀ। ਇੱਕ ਹੋਰ ਉਦਯੋਗਪਤੀ ਨੇ ਛੋਟੇ ਉਦਯੋਗਾਂ ਲਈ ਪੈਕੇਜ ਬਾਰੇ ਸਕਾਰਾਤਮਕ ਆਸ ਪ੍ਰਗਟਾਈ।


    (ਉਦਯੋਗਪਤੀ 1, ਜੀਂਦ)


    (ਉਦਯੋਗਪਤੀ 2, ਜੀਂਦ)


    

    https://twitter.com/PIBChandigarh/status/1261547560449110018?s=09 (ਜੀਂਦ ਵਿੱਚ ਉਦਯੋਗਪਤੀ)


    ਜਲੰਧਰ, ਪੰਜਾਬ ’ਚ ਖੇਡ–ਟ੍ਰਾਫ਼ੀਆਂ ਦੇ ਨਿਰਮਾਤਾ ਸ੍ਰੀ ਬੇਦੀ ਨੇ ਕਿਹਾ ਕਿ ਵਿੱਤ ਮੰਤਰੀ ਵੱਲੋਂ ਐਲਾਨਿਆ ਆਰਥਿਕ ਪੈਕੇਜ ਐੱਮਐੱਸਐੱਮਈ ਖੇਤਰ ਲਈ ਇੱਕ ਜੀਵਨ–ਰੇਖਾ ਵਜੋਂ ਕੰਮ ਕਰੇਗਾ। ਇਸ ਨਾਲ ਨਾ ਸਿਰਫ਼ ਇਸ ਖੇਤਰ ਦੀ ਵਿਵਹਾਰਕਤਾ ਯਕੀਨੀ ਹੋਵੇਗੀ, ਸਗੋਂ ‘ਮੇਕ ਇਨ ਇੰਡੀਆ’ ਨੂੰ ਵੀ ਉਤਸ਼ਾਹ ਮਿਲੇਗਾ।


    ਸ੍ਰੀ ਬੇਦੀ, ਜਲੰਧਰ, ਪੰਜਾਬ)


    

    https://twitter.com/PIBChandigarh/status/1261244153771331584?s=09 (ਸ੍ਰੀ ਬੇਦੀ, ਜਲੰਧਰ, ਪੰਜਾਬ)


    ਭਾਰਤ ਸਰਕਾਰ ਵੱਲੋਂ ‘ਆਤਮਨਿਰਭਰ ਭਾਰਤ ਅਭਿਯਾਨ’ ਅਧੀਨ ਅਰਥਵਿਵਸਥਾ, ਬੁਨਿਆਦੀ ਢਾਂਚੇ, ਸਿਸਟਮ, ਜੀਵੰਤ ਡੈਮੋਗ੍ਰਾਫੀ ਤੇ ਮੰਗ ਉੱਤੇ ਧਿਆਨ ਕੇਂਦ੍ਰਿਤ ਕਰਦਿਆਂ ਬੁੱਧਵਾਰ ਤੋਂ ਆਰਥਿਕ ਪ੍ਰੋਤਸਾਹਨ ਪੈਕੇਜਾਂ ਦੀ ਲੜੀ ਦਾ ਐਲਾਨ ਕੀਤਾ ਜਾ ਰਿਹਾ ਹੈ।


    *****


    ਡੀਪੀ/ਪੀਐੱਸ/ਐੱਚਆਰ

    
    
    (Release ID: 1624532) Visitor Counter : 3
    
    
      Read this release in: English