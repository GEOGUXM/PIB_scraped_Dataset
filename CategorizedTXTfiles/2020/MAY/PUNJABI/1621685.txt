      ਸੱਭਿਆਚਾਰ ਮੰਤਰਾਲਾ

      ਨੈਸ਼ਨਲ ਗੈਲਰੀ ਆਵ੍ ਮਾਡਰਨ ਆਰਟ ਕੱਲ੍ਹ ਨੂੰ ਸ਼੍ਰੀ ਗੁਰੂਦੇਵ ਰਬਿੰਦਰਨਾਥ ਟੈਗੋਰ ਦੀ 159 ਵੀਂ ਜਨਮ ਵਰ੍ਹੇਗੰਢ ਦੀ ਯਾਦਗਾਰ ਵਿੱਚ ਵਰਚੁਅਲ ਟੂਰ ਆਯੋਜਿਤ ਕਰੇਗੀ
      Posted On: 06 MAY 2020 8:42PM by PIB Chandigarh


    ਨੈਸ਼ਨਲ ਗੈਲਰੀ ਆਵ੍ ਮਾਡਰਨ ਆਰਟਸ , ਗੁਰੂਦੇਵ ਰਬਿੰਦਰਨਾਥ ਟੈਗੋਰ ਦੀ 159 ਵੀਂ ਜਨਮ ਵਰ੍ਹੇਗੰਢ ਦੇ ਸਮਾਰੋਹ ਲਈ 7 ਮਈ , 2020 ਤੋਂ “ ਗੁਰੂਦੇਵ – ਸੰਗੀਤ ਸ਼ਾਸ਼ਤਰੀ ਦੀ ਯਾਤਰਾ ਉਨ੍ਹਾਂ ਦੀ ਦਿੱਖ ਸ਼ਬਦਾਵਲੀ ਦੁਆਰਾ ” ਸਿਰਲੇਖ ਦੇ ਵਰਚੁਅਲ ਟੂਰ ਦਾ ਆਯੋਜਨ ਕਰੇਗੀ । ਨਗਮਾ ਬਹੁਮੁਖੀ ਪ੍ਰਤਿਭਾ ਦੁਆਰਾ ਬਣਾਏ ਗਏ 102 ਕਲਾਤਮਕ ਕੰਮਾਂ ’ ਤੇ ਮਾਣ ਮਹਿਸੂਸ ਕਰਦਾ ਹੈ । ਇਹ ਕਲਾਤਮਕ ਕੰਮ ਵਿਜ਼ੂਅਲ ਭਾਸ਼ਾ ਵਿੱਚ ਉਨ੍ਹਾਂ ਦੇ ਅਨਮੋਲ ਯੋਗਦਾਨ ਦੀ ਝਲਕ ਪੇਸ਼ ਕਰਦੇ ਹਨ । ਇਹ ਵਰਚੁਅਲ ਟੂਰ , ਨਗਮਾ ਦੇ ਰਿਜ਼ਰਵ ਸੰਗ੍ਰਹਿ ਤੋਂ ਰਬਿੰਦਰਨਾਥ ਟੈਗੋਰ ਦੇ ਪ੍ਰਮੁੱਖ ਕਲਾਤਮਕ ਕੰਮਾਂ ਤੋਂ ਕਲਾ ਦੇ ਕੰਮ ਨੂੰ ਪੇਸ਼ ਕਰਦਾ ਹੈ ਅਤੇ ਉਸਦੀ ਰਚਨਾ ਅਨੁਸਾਰ ਪੋਰਟਰੇਟ ਐਂਡ ਹੈੱਡ ਸਟੱਡੀ , ਦ ਹਿਊਮਨ ਐਂਡ ਮੈਸਮੇਰਾਈਜ਼ਿੰਗ ਨੇਚਰ ਦੇ ਵਿਸ਼ੇ ਵਿੱਚ ਪ੍ਰਦਰਸ਼ਿਤ ਹੋਇਆ ਹੈ ।


    ਨੈਸ਼ਨਲ ਗੈਲਰੀ ਆਵ੍ ਮਾਡਰਨ ਆਰਟ ਵਿੱਚ ਉਨ੍ਹਾਂ ਦੀ ਕਲਪਨਾ ਨੂੰ ਪੇਸ਼ ਕਰਦਾ ਸੰਗ੍ਰਹਿ ਹੈ ।


    ਨੋਵੇਲ ਕੋਰੋਨਾ ਵਾਇਰਸ (ਕੋਵਿਡ - 19) ਦੁਆਰਾ ਖ਼ਤਰੇ ਦੇ ਕਾਰਨ ਜਿਸ ਨੂੰ ਵਿਸ਼ਵ ਸਿਹਤ ਸੰਗਠਨ ਦੁਆਰਾ ਇੱਕ ਮਹਾਮਾਰੀ ਐਲਾਨਿਆ ਗਿਆ ਹੈ । ਭਾਰਤ ਸਰਕਾਰ ਦੇ ਸਿਹਤ ਅਤੇ ਪਰਿਵਾਰ ਭਲਾਈ ਮੰਤਰਾਲੇ ਦੀ ਸਲਾਹ ਦੀ ਪਾਲਣਾ ਕਰਦਿਆਂ ਅਗਲੇ ਹੁਕਮ ਆਉਣ ਤੱਕ ਅਜਾਇਬ ਘਰ ਅਤੇ ਲਾਇਬ੍ਰੇਰੀਆਂ ਨੂੰ ਜਨਤਕ ਪਹੁੰਚ ਲਈ ਬੰਦ ਕਰ ਦਿੱਤਾ ਗਿਆ ਹੈ ।


    ਨਗਮਾ ਦੇ ਡਾਇਰੈਕਟਰ ਜਨਰਲ ਸ਼੍ਰੀ ਅਦਵੈਤ ਚਰਨ ਗਦਨਾਇਕ ਨੇ ਕਿਹਾ , “ ਸਾਡੀ ਕੋਸ਼ਿਸ਼ ਹੈ ਕਿ - ਇੱਕ ਕਵੀ , ਨਾਵਲਕਾਰ ਅਤੇ ਚਿੱਤਰਕਾਰ ਰਬਿੰਦਰਨਾਥ ਟੈਗੋਰ ਨੂੰ ਸ਼ਰਧਾਂਜਲੀ ਭੇਟ ਕਰੀਏ , ਜੋ 1913 ਵਿੱਚ ਸਾਹਿਤ ਲਈ ਨੋਬਲ ਪੁਰਸਕਾਰ ਨਾਲ ਸਨਮਾਨਿਤ ਹੋਣ ਵਾਲੇ ਪਹਿਲੇ ਭਾਰਤੀ ਵਜੋਂ ਜਾਣੇ ਜਾਂਦੇ ਹਨ । ਟੈਗੋਰ ਦੇ ਕੰਮ ਅਤੇ ਉਨ੍ਹਾਂ ਦੇ ਘਰ ਤੋਂ ਇਸ ਵਰਚੁਅਲ ਟੂਰ ਦੁਆਰਾ ਉਨ੍ਹਾਂ ਦਾ ਸੰਪੂਰਨ ਸਾਹਿਤਕ ਸਫ਼ਰ ਪੇਸ਼ ਕਰਨ ਲਈ ਮੈਂ ਮਾਣ ਮਹਿਸੂਸ ਕਰਦਾ ਹਾਂ । ਇਸ ਵਰਚੁਅਲ ਯਾਤਰਾ ਦੇ ਅੰਤ ’ ਤੇ ਦਰਸ਼ਕ ਸਵਾਲ ਜਵਾਬ ਵੀ ਖੇਡ ਸਕਦੇ ਹਨ । ਮੈਂ ਸ਼੍ਰੀ ਐੱਸਐੱਸ ਪੌਲ ਦੀ ਅਗਵਾਈ ਵਾਲੀ ਸਾਡੀ ਸਮੁੱਚੀ ਆਈਟੀ ਸੈੱਲ ਨੂੰ ਵਰਚੁਅਲ ਟੂਰਾਂ ਦੀ ਸ਼ੁਰੂਆਤ ਕਰਨ ਦੇ ਵਿਚਾਰ ਨੂੰ ਸਮਝਣ ਅਤੇ ਧਾਰਨਾਤਮਕ ਬਣਾਉਣ ਲਈ ਅਣਥੱਕ ਮਿਹਨਤ ’ ਤੇ ਮਾਣ ਮਹਿਸੂਸ ਕਰਦਾ ਹਾਂ ਅਤੇ ਉਨ੍ਹਾਂ ਨੇ ਸਾਡੇ ਸਨਮਾਨਤ ਦਰਸ਼ਕਾਂ ਦੀ ਸੁਵਿਧਾ ਲਈ ਨਗਮਾ ਦੇ ਕੀਮਤੀ ਸੰਗ੍ਰਹਿ ਨੂੰ ਲੌਕਡਾਉਨ ਦੇ ਸਮੇਂ ਵਿੱਚ ਤਿਆਰ ਕੀਤਾ ਅਤੇ ਵਿਕਸਤ ਕੀਤਾ ।


    ਇਹ ਵਰਚੁਅਲ ਟੂਰ ਨਗਮਾ ਦੇ ਕੀਮਤੀ ਸੰਗ੍ਰਹਿ ਵਿੱਚੋਂ ਉਨ੍ਹਾਂ ਦੀਆਂ ਸਮੁੱਚੀਆਂ ਰਚਨਾਵਾਂ ਪੇਸ਼ ਕਰਦਾ ਹੈ ਜਿਸ ਵਿੱਚ ਉਨ੍ਹਾਂ ਦੇ ਕੁਝ ਵੱਡੇ ਸਾਹਿਤਕ ਯੋਗਦਾਨ ਦੀ ਇੱਕ ਪਾਠ ਸਬੰਧੀ ਟਿੱਪਣੀ ਵੀ ਸ਼ਾਮਲ ਹੈ । ਦਰਸ਼ਕਾਂ ਨੂੰ ਦੇਸ਼ ਦੇ ਪਹਿਲੇ ਸੱਭਿਆਚਾਰਕ ਮੀਡੀਆ ਪੋਰਟਲ https://so-ham.in ’ ਤੇ ਇੱਕ ਗੱਲਬਾਤ ( https://so-ham.in/gurudev-journey-of-the-maestro-through-his-visual-vocabulary/) ਵਿੱਚ ਹਿੱਸਾ ਲੈਣ ਲਈ ਸੱਦਾ ਦਿੱਤਾ ਗਿਆ ਹੈ । ਇਸ ਪੋਰਟਲ ਨੂੰ 2018 ਵਿੱਚ ਨਗਮਾ ਦੇ ਬੈਨਰ ਹੇਠ ਲਾਂਚ ਕੀਤਾ ਗਿਆ ਸੀ । ਦਰਸ਼ਕ ਟੂਰ ਦੇ ਅੰਤ ’ ਤੇ ‘ ਪਲੇ ਦਾ ਕੁਇਜ਼ ’ ਵਿੱਚ ਵੀ ਹਿੱਸਾ ਲੈ ਸਕਦੇ ਹਨ ।


    ਰਬਿੰਦਰਨਾਥ ਟੈਗੋਰ ( 1861-1941), ਜੋ ‘ ਗੁਰੂਦੇਵ ’ ਵਜੋਂ ਜਾਣੇ ਜਾਂਦੇ ਹਨ , ਇੱਕ ਅਮੀਰ ਪਰਿਵਾਰ ਵਿੱਚ ਪੈਦਾ ਹੋਏ ਸਨ । ਸੰਗੀਤ ਸ਼ਾਸ਼ਤਰੀ ਛੋਟੀ ਉਮਰ ਵਿੱਚ ਹੀ ਸਾਹਿਤ , ਕਲਾ , ਸੰਗੀਤ ਅਤੇ ਨ੍ਰਿਤ ਦੀ ਦੁਨੀਆ ਤੋਂ ਆਕਰਸ਼ਤ ਸੀ । 1913 ਵਿੱਚ , ਉਹ ਆਪਣੇ ਨਾਵਲ ‘ ਗੀਤਾਂਜਲੀ ’ ਲਈ ਸਾਹਿਤ ਦਾ ਨੋਬਲ ਪੁਰਸਕਾਰ ਪ੍ਰਾਪਤ ਕਰਨ ਵਾਲੇ ਪਹਿਲੇ ਭਾਰਤੀ ਬਣੇ । ਉਨ੍ਹਾਂ ਨੇ ਭਾਰਤ ਅਤੇ ਬੰਗਲਾਦੇਸ਼ ਦੇ ਰਾਸ਼ਟਰੀ ਗੀਤ ਵੀ ਲਿਖੇ । ਉਨ੍ਹਾਂ ਨੇ ਕਲਾ ’ ਤੇ ਆਪਣੀ ਛਾਪ ਛੱਡ ਦਿੱਤੀ ਅਤੇ ਇਸ ਦੇ ਅਭਿਆਸਾਂ ਨੂੰ ਬਦਲਣ ਅਤੇ ਆਧੁਨਿਕਤਾ ਵਿੱਚ ਲਿਆਉਣ ਲਈ ਭੂਮਿਕਾ ਨਿਭਾਈ ।


    ਰਬਿੰਦਰਨਾਥ ਟੈਗੋਰ ਮੁੱਖ ਤੌਰ ’ ਤੇ ਇੱਕ ਲੇਖਕ , ਕਵੀ , ਨਾਟਕਕਾਰ , ਦਾਰਸ਼ਨਿਕ ਅਤੇ ਸੁਹਜ ਸ਼ਾਸ਼ਤਰੀ , ਮਿਊਜ਼ਿਕ ਕੰਪੋਜ਼ਰ ਅਤੇ ਕੋਰੀਓਗ੍ਰਾਫ਼ਰ , ਇੱਕ ਵਿਲੱਖਣ ਵਿਦਿਅਕ ਸੰਸਥਾ – ਵਿਸ਼ਵ - ਭਾਰਤੀ ਦੇ ਬਾਨੀ ਅਤੇ ਇੱਕ ਪੇਂਟਰ ਵਜੋਂ ਜਾਣੇ ਜਾਂਦੇ ਸਨ । ਟੈਗੋਰ ਦਾ ਪੇਂਟਰ ਵਜੋਂ ਉੱਭਰਨਾ 1928 ਵਿੱਚ ਸ਼ੁਰੂ ਹੋਇਆ ਸੀ ਜਦੋਂ ਉਹ 67 ਸਾਲਾਂ ਦੇ ਸਨ ।


    ਉਨ੍ਹਾਂ ਲਈ , ਇਹ ਉਨ੍ਹਾਂ ਦੀ ਕਾਵਿਕ ਚੇਤਨਾ ਦੇ ਵਿਸਥਾਰ ਦੇ ਰੂਪ ਵਿੱਚ ਸੀ । 20 ਵੀਂ ਸਦੀ ਦੇ 20 ਵਿਆਂ ਦੇ ਅੱਧ ਦੌਰਾਨ ਆਪਣੀਆਂ ਖਰੜਿਆਂ ਦੇ ਪੰਨਿਆਂ ’ ਤੇ ਸਕ੍ਰੈਚਿੰਗ ਅਤੇ ਈਰੇਜ਼ਰਜ਼ ਦੇ ਨਾਲ , ਉਹ ਹੌਲੀ-ਹੌਲੀ ਆਜ਼ਾਦ ਚਿੱਤਰਾਂ ਨੂੰ ਬਣਾਉਣ ਲੱਗੇ ਸਨ ।


    1928 ਅਤੇ 1940 ਦੇ ਵਿਚਕਾਰ , ਰਬਿੰਦਰਨਾਥ ਨੇ 2000 ਤੋਂ ਵੱਧ ਚਿੱਤਰ ਬਣਾਏ । ਉਨ੍ਹਾਂ ਨੇ ਆਪਣੀਆਂ ਪੇਂਟਿੰਗਾਂ ਨੂੰ ਕਦੇ ਕੋਈ ਸਿਰਲੇਖ ਨਹੀਂ ਦਿੱਤਾ ਸੀ । ਯਾਦਾਂ ਅਤੇ ਅਵਚੇਤਨ ਨਾਲ ਭਰੀ , ਰਬਿੰਦਰਨਾਥ ਦੀ ਕਲਾ ਸੁਭਾਵਿਕ ਅਤੇ ਨਾਟਕੀ ਸੀ । ਉਨ੍ਹਾਂ ਦੀਆਂ ਤਸਵੀਰਾਂ ਵਿਲੱਖਣ ਦੁਨਿਆ ਦੀ ਨਹੀਂ ਬਲਕਿ ਇੱਕ ਅੰਦਰੂਨੀ ਹਕੀਕਤ ਨੂੰ ਦਰਸਾਉਂਦੀਆਂ ਹਨ ।


    ਉਨ੍ਹਾਂ ਦੀ ਕਲਾ ਦੇ ਕੰਮ ਦੀ ਪਹਿਲੀ ਪ੍ਰਦਰਸ਼ਨੀ 1930 ਵਿੱਚ ਪੈਰਿਸ ਵਿੱਚ ਅਤੇ ਫਿਰ ਪੂਰੇ ਯੂਰਪ ਅਤੇ ਅਮਰੀਕਾ ਵਿੱਚ ਪ੍ਰਦਰਸ਼ਤ ਕੀਤੀ ਗਈ ਸੀ । ਇਸ ਤੋਂ ਬਾਅਦ ਉਨ੍ਹਾਂ ਨੇ ਅੰਤਰ ਰਾਸ਼ਟਰੀ ਪੱਧਰ ’ ਤੇ ਮਾਨਤਾ ਪ੍ਰਾਪਤ ਕੀਤੀ । ਰਬਿੰਦਰਨਾਥ ਆਪਣੇ ਰੇਖਾ ਚਿੱਤਰਾਂ ਵਿੱਚ ਅਮੂਰਤਤਾ ਵੱਲ ਵਧਿਆ । ਉਨ੍ਹਾਂ ਦੀਆਂ ਰਚਨਾਵਾਂ ਕਲਪਨਾ , ਰਵਾਨੀ ਅਤੇ ਜਾਨ ਦੀਆਂ ਇੱਕ ਵਿਸ਼ਾਲ ਭਾਵਨਾਵਾਂ ਨੂੰ ਦਰਸਾਉਂਦੀਆਂ ਹਨ । ਇੱਕ ਸ਼ਕਤੀਸ਼ਾਲੀ ਕਲਪਨਾ ਨੇ ਉਨ੍ਹਾਂ ਦੀਆਂ ਰਚਨਾਵਾਂ ਵਿੱਚ ਇੱਕ ਪੇਚੀਦਾ ਅਜੀਬਤਾ ਅਤੇ ਡੂੰਘਾਈ ਦੀ ਭਾਵਨਾ ਸ਼ਾਮਲ ਕੀਤੀ । ਕੋਈ ਉਨ੍ਹਾਂ ਦੀਆਂ ਪੰਛੀਆਂ ਅਤੇ ਇਨਸਾਨਾਂ ਅਤੇ ਅਰਧ ਵੱਖ-ਵੱਖ ਰੂਪਾਂ ਦੀਆਂ ਵਿਅੰਗਾਤਮਕ ਰਚਨਾਵਾਂ ਤੋਂ ਹੈਰਾਨ ਹੈ । ਉਨ੍ਹਾਂ ਦੀਆਂ ਰਚਨਾਵਾਂ ਦੀ ਊਰਜਾ ਇੱਕ ਠੰਡੀ ਸ਼ੁੱਧਤਾ ਅਤੇ ਗੀਤਕਾਰੀ ਦੁਆਰਾ ਸੰਤੁਲਿਤ ਹੈ । ਟੈਗੋਰ ਨੇ ਆਪਣੀ ਤਕਨੀਕ ਵਿੱਚ ਸਿਰਜਣਾਤਮਕ ਆਜ਼ਾਦੀ ਦਾ ਜਸ਼ਨ ਮਨਾਇਆ ; ਉਹ ਆਪਣੇ ਵਿਸ਼ਿਆਂ ਨੂੰ ਜ਼ਿੰਦਗੀ ਦੇਣ ਲਈ ਕਦੇ ਕਾਗਜ਼ ਦੀ ਰੰਗੀਨ ਸਿਆਹੀ ਤੋਂ ਝਿਜਕਦਾ ਨਹੀਂ ਸੀ । ਉਨ੍ਹਾਂ ਦੀਆਂ ਡਰਾਇੰਗਜ਼ ਅਤੇ ਸਿਆਹੀ ਪੇਂਟਿੰਗਾਂ ਬੁਰਸ਼ਾਂ , ਚਿਥੜਿਆਂ , ਸੂਤੀ-ਉੱਨ ਅਤੇ ਇੱਥੋਂ ਤੱਕ ਕਿ ਉਨ੍ਹਾਂ ਦੀਆਂ ਉਂਗਲਾਂ ਨਾਲ ਬਣੀਆਂ ਹੁੰਦੀਆਂ ਹਨ । ਟੈਗੋਰ ਲਈ , ਕਲਾ ਉਹ ਪੁਲ਼ ਸਨ ਜੋ ਵਿਅਕਤੀ ਨੂੰ ਸੰਸਾਰ ਨਾਲ ਜੋੜਦਾ ਸੀ । ਉਨ੍ਹਾਂ ਦੇ ਆਧੁਨਿਕਵਾਦੀ ਹੋਣ ਦੇ ਕਾਰਨ ; ਟੈਗੋਰ ਪੂਰੀ ਤਰ੍ਹਾਂ ਖ਼ਾਸਕਰ ਕਲਾ ਦੇ ਖੇਤਰ ਵਿੱਚ ਆਪਣੇ ਸਮੇਂ ਦੀ ਦੁਨੀਆਂ ਨਾਲ ਸਬੰਧਿਤ ਸੀ । ਯੂਰਪੀਅਨ ਕਲਾ ਵਿੱਚ ਪ੍ਰਗਟਾਵੇ ਅਤੇ ਪ੍ਰਾਚੀਨ ਸੱਭਿਆਚਾਰਾਂ ਦੀ ਮੁੱਢਲੀ ਕਲਾ ਨੇ ਉਨ੍ਹਾਂ ਨੂੰ ਪ੍ਰੇਰਿਤ ਕੀਤਾ । ਅਨੋਖੀ ਕਲਪਨਾ , ਜੰਗਲੀ ਕਲਪਨਾ ਅਤੇ ਅਬਸ੍ਰਡ ਲਈ ਇੱਕ ਪੈਦਾਇਸ਼ੀ ਭਾਵਨਾ ਨੇ ਉਨ੍ਹਾਂ ਦੀ ਵਿਜ਼ੁਅਲ ਭਾਸ਼ਾ ਨੂੰ ਇੱਕ ਵੱਖਰਾ ਚਰਿੱਤਰ ਦਿੱਤਾ । ਉਨ੍ਹਾਂ ਦੀਆਂ ਰਚਨਾਵਾਂ ਭਾਰਤ ਦੇ ਨਾਲ-ਨਾਲ ਦੁਨੀਆ ਭਰ ਦੇ ਕਲਾਕਾਰਾਂ ਲਈ ਪ੍ਰੇਰਣਾ ਸਰੋਤ ਰਹੀਆਂ ਹਨ ।


    *******


    ਐੱਨਬੀ / ਏਕੇਜੇ / ਓਏ

    
    
    (Release ID: 1621685) Visitor Counter : 10
    
    
      Read this release in: Telugu , English , Urdu , Hindi , Bengali , Tamil