      ਰਸਾਇਣ ਤੇ ਖਾਦ ਮੰਤਰਾਲਾ

      ਮੰਤਰੀ ਮੰਡਲ ਨੇ ਹਿੰਦੁਸਤਾਨ ਔਰਗੈਨਿਕ ਕੈਮੀਕਲਸ ਲਿਮਿਟਿਡ ਦਾ ਵਿਆਜ ਮਾਫ ਕਰਨ ਨੂੰ ਪ੍ਰਵਾਨਗੀ ਦਿੱਤੀ
      Posted On: 20 MAY 2020 2:19PM by PIB Chandigarh


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਆਰਥਿਕ ਮਾਮਲਿਆਂ ਬਾਰੇ ਕੈਬਨਿਟ ਕਮੇਟੀ ਨੇ ਹਿੰਦੁਸਤਾਨ ਔਰਗੈਨਿਕ ਕੈਮੀਕਲਸ ਲਿਮਿਟਿਡ (ਐੱਚਓਸੀਐੱਲ) ਨੂੰ ਦਿੱਤੇ ਭਾਰਤ ਸਰਕਾਰ ਦੇ ਕਰਜ਼ੇ ‘ ਤੇ 31 ਮਾਰਚ , 2005 ਤੱਕ ਦੇ 7. 59 ਕਰੋੜ ਰੁਪਏ ਦੇ ਵਿਆਜ ਨੂੰ ਮਾਫ ਕਰਨ ਦੀ ਕਾਰਜ ਉਪਰੰਤ ਪ੍ਰਵਾਨਗੀ ਦੇ ਦਿੱਤੀ ਹੈ। ਇਹ ਮਾਫੀ ਮਾਰਚ 2006 ਵਿੱਚ ਐੱਚਓਸੀਐੱਲ ਨੂੰ ਪੁਨਰਵਾਸ ਪੈਕੇਜ ਦੇ ਤਹਿਤ ਆਰਥਿਕ ਮਾਮਲਿਆਂ ਬਾਰੇ ਕੈਬਨਿਟ ਕਮੇਟੀ ਦੁਆਰਾ ਪਹਿਲਾਂ ਹੀ ਮਨਜ਼ੂਰ ਕੀਤੇ ਗਏ ਦੰਡਾਤਮਕ ਵਿਆਜ ਅਤੇ 31 ਮਾਰਚ , 2005 ਤੱਕ ਦੇ ਵਿਆਜ ਦੀ ਮਾਫੀ ਦੇ ਇਲਾਵਾ ਹੈ।


    ਲਗਭਗ ਦਸ ਸਾਲ ਪੁਰਾਣਾ ਮਾਮਲਾ ਹੋਣ ਦੇ ਕਾਰਨ ਭਾਰਤ ਸਰਕਾਰ ਅਤੇ ਐੱਚਓਸੀਐੱਲ ਦੇ ਖਾਤੇ ਤੋਂ 7. 59 ਕਰੋੜ ਰੁਪਏ ਦੀ ਵਿਆਜ ਰਾਸ਼ੀ ਨੂੰ ਪਹਿਲਾਂ ਹੀ ਹਟਾਇਆ ਜਾ ਚੁੱਕਿਆ ਹੈ ਅਤੇ ਇਸ ਵਿਆਜ ਰਾਸ਼ੀ ਦਾ ਹੁਣ ਕੋਈ ਮਤਲਬ ਨਹੀਂ ਰਹਿ ਗਿਆ ਹੈ। ਹੁਣ ਇਹ ਉਚਿਤ ਹੋਵੇਗਾ ਕਿ 31 ਮਾਰਚ , 2005 ਤੱਕ ਦੇ ਭਾਰਤ ਸਰਕਾਰ ਦੇ ਕਰਜ਼ ‘ ਤੇ 7 . 59 ਕਰੋੜ ਰੁਪਏ ਦੇ ਵਿਆਜ ਦੀ ਮਾਫੀ ਨੂੰ ਨਿਯਮਿਤ ਕਰ ਦਿੱਤਾ ਜਾਵੇ। ਇਸ ਕਾਰਜ ਉਪਰੰਤ ਪ੍ਰਵਾਨਗੀ ਨਾਲ ਐੱਚਓਸੀਐੱਲ ਨੂੰ ਵੀ ਮਾਮਲੇ ਵਿੱਚ ਬਕਾਇਆ ਪਏ ਕੈਗ ( CAG- ਸੀਏਜੀ) ਦੇ ਆਡਿਟ ਅਵਲੋਕਨ ਨੂੰ ਨਿਪਟਾਉਣ ਵਿੱਚ ਮਦਦ ਮਿਲੇਗੀ।


    ******


    ਵੀਆਰਆਰਕੇ/ਐੱਸਐੱਚ

    
    
    (Release ID: 1625600) Visitor Counter : 1
    
    
      Read this release in: English , Urdu , Hindi , Manipuri , Telugu