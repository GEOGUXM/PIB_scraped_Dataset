      ਸੈਰ ਸਪਾਟਾ ਮੰਤਰਾਲਾ

      ਟੂਰਿਜ਼ਮ ਮੰਤਰਾਲੇ ਨੇ‘ਸੈਲੀਬ੍ਰੇਟਿੰਗ ਦ ਇਨਕ੍ਰੈਡੀਬਲ ਇੰਡੀਅਨ ਵੂਮਨ ਇਨ ਰਿਸਪੌਂਸੀਬਲ ਟੂਰਿਜ਼ਮ ’ ਵਿਸ਼ੇ ’ਤੇ “ਦੇਖੋ ਅਪਨਾ ਦੇਸ਼” ਸੀਰੀਜ਼ ਦਾ 12ਵਾਂ ਵੈਬੀਨਾਰ ਆਯੋਜਿਤ ਕੀਤਾ
      Posted On: 01 MAY 2020 4:00PM by PIB Chandigarh


    30 ਅਪ੍ਰੈਲ 2020 ਨੂੰ ਟੂਰਿਜ਼ਮ ਮੰਤਰਾਲੇ ਨੇ ‘ ਸੈਲੀਬ੍ਰੇਟਿੰਗ ਦ ਇਨਕ੍ਰੈਡੀਬਲ ਇੰਡੀਅਨ ਵੂਮਨ ਇਨ ਰਿਸਪੌਂਸੀਬਲ ਟੂਰਿਜ਼ਮ ’ ਵਿਸ਼ੇ ’ ਤੇ “ ਦੇਖੋ ਅਪਨਾ ਦੇਸ਼ ” ਲੜੀ ਦਾ 12 ਵਾਂ ਵੈਬੀਨਾਰ ਆਯੋਜਿਤ ਕੀਤਾ ਜਿਸ ਵਿੱਚ ਭਾਰਤ ਵਿਚਲੀਆਂ ਕੁਝ ਇਨਕ੍ਰੈਡੀਬਲ ਔਰਤਾਂ ਦੀਆਂ ਕੁਝ ਸ਼ਕਤੀਸ਼ਾਲੀ ਅਤੇ ਨਿਜੀ ਕਹਾਣੀਆਂ ਪੇਸ਼ ਕੀਤੀਆਂ ਗਈਆਂ , ਜਿਨ੍ਹਾਂ ਨੇ ਯਾਤਰਾ ਦੀ ਇੱਕ ਬਦਲਵੀਂ ਕਲਪਨਾ ਪੇਸ਼ ਕੀਤੀ ।


    ਵੈਬੀਨਾਰ ਨੇ ਦੱਸਿਆ ਕਿ ਕਿਵੇਂ ਵਿਅਕਤੀ ਸੈਰ-ਸਪਾਟੇ (ਟੂਰਿਜ਼ਮ) ਦੁਆਰਾ ਆਪਣੀ ਜ਼ਿੰਦਗੀ ਅਤੇ ਸਮੁਦਾਇ ਜਿਸ ਵਿੱਚ ਉਹ ਰਹਿੰਦੇ ਹਨ , ਵਿੱਚ ਤਬਦੀਲੀ ਲਿਆ ਸਕਦੇ ਹਨ । ਯਾਤਰਾ ਕਰਦੇ ਸਮੇਂ , ਸਥਾਨਕ ਸਰੋਤਾਂ ਦੀ ਵਰਤੋਂ ਕਰਨਾ , ਛੋਟੇ ਘਰਾਂ ਵਿੱਚ ਠਹਿਰਨਾ , ਛੋਟੇ ਘੱਟ ਜਾਣੇ ਜਾਂਦੇ ਉੱਦਮੀਆਂ ਦਾ ਸਮਰਥਨ ਕਰਨਾ ਅਤੇ ਇੱਕ ਛੋਟੇ ਜਿਹੇ ਪਰਿਵਾਰਕ ਮਾਲਕੀਅਤ ਵਾਲੇ ਰੈਸਟੋਰੈਂਟ ਵਿੱਚ ਖਾਧਾ ਖਾਣਾ ਸਾਰੇ ਸਥਾਨਕ ਲੋਕਾਂ ਲਈ ਇੱਕ ਬਹੁਤ ਵੱਡਾ ਫ਼ਰਕ ਲਿਆਉਂਦਾ ਹੈ । ਇਸ ਸਭ ਉਨ੍ਹਾਂ ਖੇਤਰਾਂ ਨੂੰ ਵਧਾਉਣ ਵਿੱਚ ਸਹਾਇਤਾ ਕਰਦੇ ਹਨ ਜੋ ਸੈਰ-ਸਪਾਟੇ ਤੋਂ ਲਾਭ ਲੈਂਦੇ ਹਨ ।


    ਆਉਟਲੁੱਕ ਰਿਸਪੌਂਸੀਬਲ ਟੂਰਿਜ਼ਮ ਇਨੀਸ਼ੀਏਟਿਵ ਤੋਂ , ਜੋ ਆਉਟਲੁੱਕ ਪਬਲਿਸ਼ਿੰਗ ਗਰੁੱਪ ਦਾ ਹਿੱਸਾ ਹੈ , ਪੇਸ਼ਕਾਰੀਆਂ ਦੀ ਟੀਮ ਜਿਸ ਵਿੱਚ ਸੋਈਟੀ ਬੈਨਰਜੀ , ਰਾਧਿਕਾ ਪੀ ਨਾਇਰ , ਅਤੇ ਸੋਨਾਲੀ ਚੈਟਰਜੀ ਹਨ । ਉਨ੍ਹਾਂ ਨੇ ਇੱਕ ਕੇਸ ਬਣਾਇਆ ਹੈ ਕਿ ਕੋਵਿਡ ਤੋਂ ਬਾਅਦ ਦੀ ਦੁਨੀਆ ਵਿੱਚ ਸੈਰ-ਸਪਾਟੇ ਵਿੱਚ ਇਨ੍ਹਾਂ ਔਰਤਾਂ ਦੀ ਭੂਮਿਕਾ ਅਹਿਮ ਹੋਵੇਗੀ , ਖ਼ਾਸਕਰ ਜਦੋਂ ਹੋਮਸਟੇ (ਘਰ ਬਸੇਰੇ) ਅਤੇ ਦੂਰ-ਦੁਰਾਡੇ ਦੇ ਟਿਕਾਣੇ ਵਧੇਰੇ ਯਾਤਰੀਆਂ ਨੂੰ ਆਕਰਸ਼ਿਤ ਕਰਨ ਲੱਗ ਪੈਣਗੇ ।


    ਵੈਬੀਨਾਰ ਨੇ 10 ਪ੍ਰੇਰਣਾਦਾਇਕ ਕਹਾਣੀਆਂ ਪੇਸ਼ ਕੀਤੀਆਂ:


    • ਮਾਨ ਪਿੰਡ , ਲੱਦਾਖ ਤੋਂ ਸਟੈਨਜ਼ਿਨ ਡੋਲਕਰ ਜੋ ਹੋਣਹਾਰ ਖਗੋਲ ਵਿਗਿਆਨੀ , ਟੈਲੀਸਕੋਪ ਅਪਰੇਟਰ ਅਤੇ ਐਸਟ੍ਰੋਪ੍ਰੇਨਿਓਰ ਹੈ ।


    • ਕਾਨ੍ਹਾ ਨੇੜੇ ਬੰਧਾ ਤੋਲਾ ਪਿੰਡ ਤੋਂ ਬੇਮਿਸਾਲ ਸੁਨੀਤਾ ਮਰਾਵੀ , ਜੋ ਬੇਗਾ ਕਬੀਲੇ ਤੋਂ ਇੱਕ ਅਧਿਆਪਕ ਹੈ ਅਤੇ ਮਣਕਿਆਂ ਦੇ ਗਹਿਣੇ ਬਣਾਉਂਦੀ ਹੈ ।


    • ਨਾਗਾਲੈਂਡ ਦੇ ਮੋਨ ਜਿਲ੍ਹੇ ਦੇ ਸ਼ੀਓਂਗ ਪਿੰਡ ਦੀ ਫੇਜਿਨ ਕੋਨਿਆਕ , ਜੋ ਇੱਕ ਕਾਫੀ ਉਤਪਾਦਕ , ਹੋਮਸਟੇ ਮਾਲਕ ਅਤੇ ਐਥਨੋਗ੍ਰਾਫ਼ਰ ਹੈ ਜੋ ਆਪਣੀ ਕਾਫ਼ੀ ਅਤੇ ਸੰਤਰੇ ਦੇ ਬਾਗਾਂ ਦਾ ਪ੍ਰਬੰਧਨ ਕਰਦੀ ਹੈ , ਅਤੇ ਕੋਨਿਆਕਸ ਲਈ ਤਬਲਾ ਵਜਾਉਣ ਦਾ ਅਭਿਆਸ ਵੀ ਕਰਦੀ ਹੈ ।


    • ਲਕਸ਼ਮੀ , ਇੱਕ ਪ੍ਰਾਹੁਣਚਾਰੀ ਮਾਹਰ ਅਤੇ ਦਿੱਲੀ ਦੇ ਐੱਨਸੀਆਰ ਦੀ ਮਸਾਜ ਕਰਨ ਵਾਲੀ ਹੈ , ਜਿਸਨੇ ਪ੍ਰਾਹੁਣਚਾਰੀ ਅਤੇ ਥੇਰੇਪੀ ਦੀ ਮਸਾਜ ਵਿੱਚ ਆਪਣਾ ਕਰੀਅਰ ਬਣਾਉਣ ਲਈ ਅਪਾਹਜਤਾ ਉੱਪਰ ਆਪਣਾ ਕਾਬੂ ਪਾ ਲਿਆ ਹੈ ।


    • ਉੱਤਰਾਖੰਡ ਦੇ ਮੁਨਸਿਆਰੀ ਦੇ ਸਰਮੋਲੀ ਪਿੰਡ ਦੀ ਰਹਿਣ ਵਾਲੀ ਰੇਖਾ ਰਾਉਤੇਲਾ , ਜੋ ਹੋਮਸਟੇ ਦੀ ਮਾਲਕ , ਪੰਛੀ ਨਿਗਰਾਨੀ ਮਾਹਰ ਅਤੇ ਵੈਨ ਪੰਚਾਇਤ ਦੀ ਪੰਚ ਹੈ ।


    • ਮਹਾਰਾਸ਼ਟਰ ਦੇ ਦੇਹਨੀ ਪਿੰਡ ਤੋਂ ਰਕਸ਼ਾ ਪਾਟੇਕਰ , ਜੋ ਗ੍ਰਾਮੀਣਟੂਰਿਜ਼ਮ ਮਾਹਿਰ ਅਤੇ ਮਾਸਟਰ ਟ੍ਰੇਨਰ , ਸਮੁਦਾਇ ਅਧਾਰਿਤਟੂਰਿਜ਼ਮ ਪ੍ਰੋਜੈਕਟਾਂ ਨੂੰ ਪ੍ਰਾਹੁਣਚਾਰੀ ਦੀ ਸਿਖਲਾਈ ਦਿੰਦੀ ਹੈ ।


    • ਕੇਰਲ ਦੇ ਵਯਾਨਡ ( Wayanad ) , ਮੱਥਾਕੜਾ , ਦੀ ਸਜਨਾ ਸ਼ਾਜੀ ਜੋ ਢੋਲ ਵਜਾਉਣ ਵਾਲੀ ਅਤੇ ਯਾਤਰਾ ਗਾਈਡ ਹੈ ।


    • ਉੱਤਰ ਬੰਗਾਲ ਦੇ ਚੁਖੀਮ ਤੋਂ ਪਬਿੱਤਰਾ ਮਾਇਆ ਖਵਾਸ , ਜੋ ਘਰੇਲੂ ਸ਼ੈਫ਼ ਅਤੇ ਉੱਦਮੀ ਹੈ ।


    • ਅੰਡੇਮਾਨ ਅਤੇ ਨਿਕੋਬਾਰ ਟਾਪੂਆਂ ਤੋਂ ਸੁਮਿੱਤਰਾ ਵਿਸ਼ਵਾਸ , ਜੋ ਇੱਕ ਸਕੂਬਾ ਗੋਤਾਖੋਰ ਅਤੇ ਇੱਕ ਅੰਡਰਵਾਟਰ ਰੀਫ਼ ਰੀਸਟੋਰਰ ਹੈ ।


    ਟੂਰਿਜ਼ਮ ਮੰਤਰਾਲੇ ਦੀ ਵੈਬੀਨਾਰ ਸੀਰੀਜ਼ ਦਾ ਉਦੇਸ਼ ਭਾਰਤ ਦੀਆਂ ਵੱਖ-ਵੱਖ ਟੂਰਿਜ਼ਮ ਜਗ੍ਹਾਵਾਂ ਬਾਰੇ ਜਾਗਰੂਕਤਾ ਪੈਦਾ ਕਰਨਾ ਅਤੇ ਉਨ੍ਹਾਂ ਨੂੰ ਉਤਸ਼ਾਹਿਤ ਕਰਨਾ ਹੈ । ਘੱਟ ਜਾਣੀਆਂ ਜਾਂਦੀਆਂ ਜਗ੍ਹਾਵਾਂ ਅਤੇ ਪ੍ਰਸਿੱਧ ਜਗ੍ਹਾਵਾਂ ਦੇ ਘੱਟ ਜਾਣੇ ਜਾਂਦੇ ਪਹਿਲੂਆਂ ਨੂੰ ਉਜਾਗਰ ਕਰਨਾ ਵੀ ਇਸਦਾ ਉਦੇਸ਼ ਹੈ ।


    ਜਿਨ੍ਹਾਂ ਨੇ ਇਨ੍ਹਾਂ ਵੈਬੀਨਾਰਾਂ ਨੂੰ ਨਹੀਂ ਦੇਖਿਆ ਸੀ , ਉਨ੍ਹਾਂ ਲਈ ਸੈਸ਼ਨ ਹੁਣ ਇਸ ਲਿੰਕ https://www.youtube.com/channel/UCbzIbBmMvtvH7d6Zo_ZEHDA/featured ’ ਤੇ ਅਤੇ ਭਾਰਤ ਸਰਕਾਰ ਦੇ ਟੂਰਿਜ਼ਮ ਮੰਤਰਾਲੇ ਦੇ ਸਾਰੇ ਸੋਸ਼ਲ ਮੀਡੀਆ ਹੈਂਡਲਜ਼ ’ ਤੇ ਵੀ ਉਪਲਬਧ ਹਨ ।


    *******


    ਐੱਨਬੀ / ਏਕੇਜੇ / ਓਏ

    
    
    (Release ID: 1620121) Visitor Counter : 3
    
    
      Read this release in: Kannada , Tamil , English , Urdu , Hindi , Bengali , Gujarati , Telugu , Malayalam