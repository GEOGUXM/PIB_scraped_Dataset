      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ ਨੇ ਚੱਕਰਵਾਤੀ ਤੂਫ਼ਾਨ ‘ਅੰਫਾਨ’ ਤੋਂ ਬਚਾਅ ਲਈ ਤਿਆਰੀਆਂ ਦੀ ਸਮੀਖਿਆ ਕੀਤੀ
      25 ਐੱਨਡੀਆਰਐੱਫ਼ ਟੀਮਾਂ ਸਥਿਤੀ ਦਾ ਟਾਕਰਾ ਕਰਨ ਲਈ ਤੈਨਾਤ

      Posted On: 18 MAY 2020 5:39PM by PIB Chandigarh

    ਪ੍ਰਧਾਨ ਮੰਤਰੀ ਸ੍ਰੀ ਨਰੇਂਦਰ ਮੋਦੀ ਨੇ ਅੱਜ ਬੰਗਾਲ ਦੀ ਖਾੜੀ ’ ਚ ਵਿਕਸਿਤ ਹੋ ਰਹੇ ਚੱਕਰਵਾਤੀ ਤੂਫ਼ਾਨ ‘ ਅੰਫਾਨ ’ ਤੋਂ ਬਚਾਅ ਲਈ ਕੀਤੇ ਜਾ ਰਹੇ ਉਪਾਵਾਂ ਦੀ ਸਮੀਖਿਆ ਕੀਤੀ।


    ਪ੍ਰਧਾਨ ਮੰਤਰੀ ਨੇ ਪੂਰੀ ਸਥਿਤੀ ਦਾ ਜਾਇਜ਼ਾ ਲਿਆ ਅਤੇ ‘ ਰਾਸ਼ਟਰੀ ਆਪਦਾ ਪ੍ਰਤੀਕਿਰਿਆ ਬਲ ’ ( ਐੱਨਡੀਆਰਐੱਫ਼ ) ਵੱਲੋਂ ਪੇਸ਼ ਤੂਫ਼ਾਨ ਦੇ ਟਾਕਰੇ ਦੀਆਂ ਤਿਆਰੀਆਂ ਅਤੇ ਲੋਕਾਂ ਨੂੰ ਉੱਥੋਂ ਕੱਢਣ ਦੀ ਯੋਜਨਾ ਦੀ ਸਮੀਖਿਆ ਕੀਤੀ।


    ਪ੍ਰਤੀਕਿਰਿਆ ਯੋਜਨਾ ਦੀ ਪੇਸ਼ਕਾਰੀ ਦੌਰਾਨ ਡਾਇਰੈਕਟਰ ਜਨਰਲ ਡੀਜੀ , ਐੱਨਡੀਆਰਐੱਫ਼ ਨੇ ਸੂਚਿਤ ਕੀਤਾ ਕਿ 25 ਐੱਨਡੀਆਰਐੱਫ਼ ਟੀਮਾਂ ਮੌਕਾ ਸੰਭਾਲਣ ਲਈ ਤੈਨਾਤ ਕੀਤੀਆਂ ਗਈਆਂ ਹਨ , ਜਦ ਕਿ 12 ਹੋਰ ਰਾਖਵੀਂਆਂ ਟੀਮਾਂ ਪੂਰੀ ਤਰ੍ਹਾਂ ਤਿਆਰ ਰੱਖੀਆਂ ਗਈਆਂ ਹਨ। ਇਸ ਦੇ ਨਾਲ ਹੀ 24 ਹੋਰ ਟੀਮਾਂ ਨੂੰ ਵੀ ਦੇਸ਼ ਦੇ ਵੱਖੋ – ਵੱਖਰੇ ਹਿੱਸਿਆਂ ਵਿੱਚ ਤਿਆਰ ਰਹਿਣ ਲਈ ਆਖ ਦਿੱਤਾ ਗਿਆ ਹੈ।


    ਇਸ ਮੀਟਿੰਗ ਵਿੱਚ ਭਾਰਤ ਸਰਕਾਰ ਦੇ ਸੀਨੀਅਰ ਅਧਿਕਾਰੀਆਂ ਤੋਂ ਇਲਾਵਾ ਕੇਂਦਰੀ ਗ੍ਰਹਿ ਮੰਤਰੀ ਸ਼੍ਰੀ ਅਮਿਤ ਸ਼ਾਹ ; ਪ੍ਰਧਾਨ ਮੰਤਰੀ ਦੇ ਪ੍ਰਿੰਸੀਪਲ ਸਲਾਹਕਾਰ ਸ਼੍ਰੀ ਪੀਕੇ ਸਿਨਹਾ , ਕੈਬਨਿਟ ਸਕੱਤਰ ਸ਼੍ਰੀ ਰਾਜੀਵ ਗਾਬਾ ਨੇ ਵੀ ਹਿੱਸਾ ਲਿਆ।


    *****


    ਵੀਆਰਆਰਕੇ / ਐੱਸਐੱਚ

    
    
    (Release ID: 1625011) Visitor Counter : 2
    
    
      Read this release in: Urdu , Marathi , Assamese , Odia , Telugu , Kannada , Tamil , English , Hindi , Bengali , Manipuri , Gujarati , Malayalam