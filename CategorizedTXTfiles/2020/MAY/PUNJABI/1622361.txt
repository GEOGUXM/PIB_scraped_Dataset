      ਰੱਖਿਆ ਮੰਤਰਾਲਾ

      ਰੱਖਿਆ ਮੰਤਰੀ ਸ਼੍ਰੀ ਰਾਜਨਾਥ ਸਿੰਘ ਨੇ ਮਨੋਹਰ ਪਰੀਕਰ ਇੰਸਟੀਟਿਊਟ ਫਾਰ ਡਿਫੈਂਸ ਸਟਡੀਜ਼ ਐਂਡ ਐਨਲਸਿਸਜ਼ (ਐੱਮਪੀ-ਆਈਡੀਐੱਸਏ) ਦੀ 165 ਵੀਂ ਮੀਟਿੰਗ ਦੀ ਪ੍ਰਧਾਨਗੀ ਕੀਤੀ।
      Posted On: 08 MAY 2020 8:00PM by PIB Chandigarh


    ਰੱਖਿਆ ਮੰਤਰੀ ਸ਼੍ਰੀ ਰਾਜਨਾਥ ਸਿੰਘ ਨੇ ਅੱਜ ਇੱਥੇ ਮਨੋਹਰ ਪਰੀਕਰ ਇੰਸਟੀਟਿਊਟ ਫਾਰ ਡਿਫੈਂਸ ਸਟਡੀਜ਼ ਐਂਡ ਐਨਲਸਿਸਜ਼ (ਐੱਮਪੀ-ਆਈਡੀਐੱਸਏ) ਦੀ 165 ਵੀਂ ਅਤੇ ਪਹਿਲੀ ਵਰਚੁਅਲ ਐਗਜ਼ੀਕਿਉਟਿਵ ਕੌਂਸਲ (ਈਸੀ) ਦੀ ਪ੍ਰਧਾਨਗੀ ਕੀਤੀ ।


    ਰੱਖਿਆ ਮੰਤਰੀ ਨੇ ਐੱਮ ਪੀ-ਆਈਡੀਐੱਸਏ ਦੇ ਡਾਇਰੈਕਟਰ ਜਨਰਲ , ਰਾਜਦੂਤ ਸੁਜਾਨ ਆਰ ਚਿਨੋਈ , ਐਗਜ਼ੀਕਿਉਟਿਵ ਕੌਂਸਲ (ਈਸੀ) ਦੇ ਸਾਰੇ ਮੈਂਬਰਾਂ ਅਤੇ ਹੋਰ ਵਿਦਵਾਨਾਂ ਨੂੰ ਸੀਓਵੀਆਈਡੀ - 19 ਦੇ ਕਾਰਨ ਲਗਾਈਆਂ ਗਈਆਂ ਸ਼ਰਤਾਂ (ਪਾਬੰਦੀਆਂ) ਦੇ ਬਾਵਜੂਦ ਆਪਣੀਆਂ ਡਿਉਟੀਆਂ ਨਿਭਾਉਣ ਲਈ ਵਧਾਈ ਦਿੱਤੀ । ਰੱਖਿਆ ਮੰਤਰੀ ਨੇ ਕਿਹਾ ਕਿ ਇੰਸਟੀਟਿਊਟ ਕੁਝ ਵਿਦਵਾਨਾਂ ਅਤੇ ਸਟਾਫ ਦੀ ਗਤੀਸ਼ੀਲਤਾ ਦੀ ਬਦੋਲਤ ਕਈ ਮੁਕਾਮ ਸਫਲਤਾਪੂਰਵਕ ਹਾਸਲ ਕਰਨ ਵਿੱਚ ਸਮਰਥ ਹੋਇਆ ਹੈ । ਅਜਿਹੇ ਮਾਹਿਰਾਂ ਨੇ ਆਪਣੀਆ ਲਿਖਤਾਂ ਅਤੇ ਵੈਬੀਨਾਰਾਂ ਜ਼ਰੀਏ ਕੋਵਿਡ - 19 ਮਹਾਮਾਰੀ ਦੀ ਰੋਸ਼ਨੀ ਵਿੱਚ ਸੇਧ , ਪਹੁੰਚ ਅਤੇ ਖੋਜ ਦਾ ਕੰਮ ਜਾਰੀ ਰੱਖਿਆ ਹੈ । ਐੱਮਪੀ-ਆਈਡੀਐੱਸਏ ਪਾਬੰਦੀਆਂ ਦੇ ਵਿੱਚਕਾਰ ਦੁਬਾਰਾ ਖੋਲ੍ਹਣ ਵਾਲੇ ਪਹਿਲੇ ਅਜਿਹੇ ਸੰਸਥਾਨਾਂ ਵਿੱਚੋਂ ਇੱਕ ਸੀ , ਜਿਸਨੇ ਕਿ ਉਸੇ ਸਮੇਂ ਸੁਰੱਖਿਆ ਦੇ ਉਚਿਤ ਉਪਾਅ ਕੀਤੇ ਅਤੇ ਸਮਾਜਿਕ ਦੂਰੀਆਂ ਦੇ ਦਿਸ਼ਾ-ਨਿਰਦੇਸ਼ਾਂ ਦੀ ਪਾਲਣਾ ਕੀਤੀ ।


    ਸ਼੍ਰੀ ਰਾਜਨਾਥ ਸਿੰਘ ਨੇ ਇੱਕ ਮਹੱਤਵਪੂਰਣ ਸੰਸਥਾ ਵਜੋਂ ਐੱਮਪੀ-ਆਈਡੀਐੱਸਏ ਦੇ ਯੋਗਦਾਨ ਨੂੰ ਸਵੀਕਾਰ ਕੀਤਾ , ਜੋ ਰੱਖਿਆ , ਸੁਰੱਖਿਆ ਅਤੇ ਅੰਤਰਰਾਸ਼ਟਰੀ ਸਬੰਧਾਂ ਵਿੱਚ ਮਿਆਰੀ ਖੋਜ ਕਰਦਾ ਹੈ । ਸਾਲਾਂ ਤੋਂ , ਇੰਸਟੀਟਿਊਟ ਨੇ ਦੇਸ਼ ਦੇ ਵੱਖ-ਵੱਖ ਰਾਜਾਂ ਵਿੱਚ ਹਥਿਆਰਬੰਦ ਸੈਨਾਵਾਂ , ਕੇਂਦਰੀ ਪੁਲਿਸ ਸੰਗਠਨਾਂ ਅਤੇ ਨੀਮ ਫੌਜੀ ਬਲਾਂ , ਸਰਕਾਰ ਦੀਆਂ ਖੋਜ ਸੰਸਥਾਵਾਂ ਅਤੇ ਯੂਨੀਵਰਸਿਟੀਆਂ ਨਾਲ ਵਿਆਪਕ ਸੰਪਰਕ ਕਾਇਮ ਕਰਨ ਲਈ ਪੂਰੀ ਲਗਨ ਨਾਲ ਕੰਮ ਕੀਤਾ ਹੈ ।


    ਘਰੇਲੂ ਅਤੇ ਅੰਤਰਰਾਸ਼ਟਰੀ ਪੱਧਰ ਉਤੇ , ਵੱਡੀ ਗਿਣਤੀ ਵਿੱਚ ਥਿੰਕ ਟੈਂਕਾਂ ਦੇ ਨਾਲ ਇਸ ਦੇ ਵਿਆਪਕ ਵਿਚਾਰਕ ਅਦਾਨ-ਪ੍ਰਦਾਨ ਦੇ ਨਾਲ- ਨਾਲ , ਵਿਦਵਾਨਾਂ ਨੂੰ ਇੱਕ ਮਾਹੌਲ ਵਿੱਚ ਗੱਲਬਾਤ ਕਰਨ ਦਾ ਇੱਕ ਮੌਕਾ ਪ੍ਰਦਾਨ ਕਰਦੇ ਹਨ , ਜਿੱਥੇ ਸੁਤੰਤਰ ਅਤੇ ਸਪਸ਼ਟ ਵਿਚਾਰਾਂ ਦਾ ਅਦਾਨ-ਪ੍ਰਦਾਨ ਕੀਤਾ ਜਾ ਸਕਦਾ ਹੈ । ਇਹ ਨੀਤੀ ਚੁਣੌਤੀ ਬਣਾਉਣ ਵਾਲੇ ਡੋਮੇਨ ਵਿੱਚ ਵਿਚਾਰਾਂ ਦੇ ਅੰਤਰ-ਪ੍ਰਸਾਰ ਦੁਆਰਾ ਬਦਲਵੇਂ ਪਰਿਪੇਖਾਂ ਵਿੱਚ ਤਾਜ਼ਾ ਸੋਚ ਨੂੰ ਉਭਾਰ ਕੇ ਲਿਆਉਂਦਾ ਹੈ ।


    ਐੱਮਪੀ-ਆਈਡੀਐੱਸਏ ਦੇ ਭਵਿੱਖ ਦੇ ਯਤਨਾਂ ਲਈ ਚੰਗੀ ਕਾਮਨਾ ਕਰਦਿਆਂ , ਰੱਖਿਆ ਮੰਤਰੀ ਨੇ ਵਿਦਵਾਨਾਂ ਨੂੰ ਅਪੀਲ ਕੀਤੀ ਕਿ ਉਹ ਬੇਮਿਸਾਲ ਸੰਕਟ ਕਾਰਨ ਆਰਥਿਕਤਾ ਵਿੱਚ ਸੰਸਾਧਨਾਂ ਦੀ ਘਾਟ ਚੁਣੌਤੀਆਂ ਨੂੰ ਦੂਰ ਕਰਨ ਲਈ ਨਵੇਂ ਵਿਚਾਰਾਂ ਦੀ ਪ੍ਰਾਪਤੀ ਲਈ ਅੱਗੇ ਆਉਣ , ਖ਼ਾਸ ਕਰਕੇ ਰੱਖਿਆ ਖੇਤਰ ਵਿੱਚ ਆਧੁਨਿਕੀਕਰਨ ਲਈ ।


    ਸ਼੍ਰੀ ਰਾਜਨਾਥ ਸਿੰਘ ਨੂੰ ਭਾਰਤੀ ਹਥਿਆਰਬੰਦ ਸੈਨਾਵਾਂ ਦੀ ਬਹਾਦਰੀ ਅਤੇ ਕੁਰਬਾਨੀ ਦੀ ਸ਼ਲਾਘਾ ਕਰਨ ਦਾ ਵੀ ਮੌਕਾ ਮਿਲਿਆ , ਜਿਹੜੇ ਸਾਡੀ ਸਰਹੱਦ ਦੇ ਦੁਸ਼ਮਣ ਵਿਰੁੱਧ ਲੜਨ ਲਈ ਤਿਆਰ ਹਨ ਅਤੇ ਤਿਆਰ ਰਹਿੰਦੇ ਹਨ ਅਤੇ ਨਾਲ ਹੀ ਅੱਤਵਾਦ ਵਿਰੋਧੀ ਕਾਰਵਾਈਆਂ ਵਿੱਚ ਅਤੇ ਕੋਵਿਡ - 19 ਨਾਲ ਲੜਨ ਲਈ ਵੀ ਸਹਾਇਤਾ ਪ੍ਰਦਾਨ ਕਰਦੇ ਹਨ ।


    ਐਗਜ਼ੀਕਿਉਟਿਵ ਕੌਂਸਲ (ਈਸੀ) ਦੀ ਬੈਠਕ ਵਿੱਚ ਇਸ ਦੇ ਮੈਂਬਰ ਰੱਖਿਆ ਸੱਕਤਰ ਡਾ. ਅਜੈ ਕੁਮਾਰ , ਸਾਬਕਾ ਗ੍ਰਹਿ ਸਕੱਤਰ ਸ਼੍ਰੀ ਜੀ ਕੇ ਪਿਲਈ ਅਤੇ ਪ੍ਰੋਫੈਸਰ ਐੱਸ ਡੀ ਮੁਨੀ ਮੌਜੂਦ ਸਨ । ਰਾਜਦੂਤ ਸਵਪਸ਼ਵਾਨ ਸਿੰਘ , ਲੈਫਟੀਨੈਂਟ ਜਨਰਲ ਪ੍ਰਕਾਸ਼ ਮੈਨਨ (ਸੇਵਾਮੁਕਤ) , ਵਾਈਸ ਐਡਮਿਨ ਸ਼ੇਖਰ ਸਿਨਹਾ (ਸੇਵਾਮੁਕਤ) , ਏਅਰ ਮਾਰਸ਼ਲ ਵੀ ਕੇ ਭਾਟੀਆ (ਸੇਵਾ ਮੁਕਤ) ਅਤੇ ਸ਼੍ਰੀ ਗੁਲਸ਼ਨ ਲੂਥਰਾ ਵੀ ਵੀਡੀਓ ਕਾਨਫਰੰਸਿੰਗ ਜ਼ਰੀਏ ਇਸ ਮੀਟਿੰਗ ਵਿੱਚ ਸ਼ਾਮਲ ਹੋਏ ।


    ****


    ਏਬੀਬੀ/ਐੱਸਐੱਸ/ਨੈਂਪੀ/ਕੇਏ/ਡੀਕੇ/ਸਾਵੀ/ਏਡੀਏ

    
    
    (Release ID: 1622361) Visitor Counter : 2
    
    
      Read this release in: English , Urdu , Hindi , Marathi , Bengali , Tamil , Telugu