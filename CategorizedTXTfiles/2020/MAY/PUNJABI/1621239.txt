      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      ਖੇਤਰ ’ਚ ਮਨਰੇਗਾ ਗਤੀਵਿਧੀਆਂ ਭਖਣ ਲੱਗੀਆਂ
      Posted On: 05 MAY 2020 4:39PM by PIB Chandigarh


    ਚੰਡੀਗੜ੍ਹ, 05 ਮਈ, 2020


    ਕੋਵਿਡ–19 ਕਾਰਨ ਲਾਗੂ ਕੀਤੇ ਗਏ ਲੌਕਡਾਊਨ ਵਿੱਚ ਭਾਰਤ ਸਰਕਾਰ ਵੱਲੋਂ ਕੁਝ ਖਾਸ ਛੋਟਾਂ ਦੇ ਐਲਾਨ ਤੋਂ ਬਾਅਦ ਇਸ ਖੇਤਰ ’ਚ ਮਨਰੇਗਾ (ਮਹਾਤਮਾ ਗਾਂਧੀ ਨੈਸ਼ਨਲ ਰੂਰਲ ਇੰਪਲਾਇਮੈਂਟ ਗਰੰਟੀ ਐਕਟ – MGNREGA – ਮਹਾਤਮਾ ਗਾਂਧੀ ਰਾਸ਼ਟਰੀ ਗ੍ਰਾਮੀਣ ਰੋਜ਼ਗਾਰ ਗਰੰਟੀ ਕਾਨੂੰਨ) ਤਹਿਤ ਗਤੀਵਿਧੀਆਂ ਸ਼ੁਰੂ ਹੋ ਗਈਆਂ ਹਨ। ਮਨਰੇਗਾ ਹਰੇਕ ਵਿੱਤੀ ਵਰ੍ਹੇ ਦੌਰਾਨ ਹਰੇਕ ਅਜਿਹੇ ਗ੍ਰਾਮੀਣ ਪਰਿਵਾਰ ਨੂੰ 100 ਦਿਨਾਂ ਲਈ ਮਜ਼ਦੂਰੀ ਆਧਾਰਤ ਰੋਜ਼ਗਾਰ ਦੀ ਗਰੰਟੀ ਦਿੰਦਾ ਹੈ, ਜਿਸ ਦੇ ਬਾਲਗ਼ ਮੈਂਬਰ ਆਪਣੀ ਮਰਜ਼ੀ ਨਾਲ ਕੋਈ ਗ਼ੈਰ–ਹੁਨਰੰਮਦ ਹੱਥੀਂ ਕੰਮ ਕਰਨ ਲਈ ਤਿਆਰ ਹੁੰਦੇ ਹਨ।


    ਮਨਰੇਗਾ ਤਹਿਤ ਕੰਮ ’ਤੇ ਲੱਗੇ ਇਸ ਖੇਤਰ ਦੇ ਕਾਮੇ ਕੋਵਿਡ–19 ਦੀ ਰੋਥਕਾਮ ਲਈ ਤੈਅ ਸਾਰੀਆਂ ਸਾਵਧਾਨੀਆਂ ਦਾ ਪੂਰਾ ਖ਼ਿਆਲ ਰੱਖ ਰਹੇ ਹਨ। ਹਿਮਾਚਲ ਪ੍ਰਦੇਸ਼ ਦੇ ਹਮੀਰਪੁਰ ਜ਼ਿਲ੍ਹੇ ਦੇ ਵਸਨੀਕ ਮੀਨਾ ਦੇਵੀ ਨੇ ਦੱਸਿਆ ਕਿ ਲੌਕਡਾਊਨ ਕਾਰਨ ਸਾਰੇ ਮਜ਼ਦੂਰ ਆਪਣੇ ਘਰਾਂ ਦੇ ਅੰਦਰ ਸਨ। ਹੁਣ ਮਨਰੇਗਾ ਤਹਿਤ ਮਿਲੇ ਕੰਮ ਨੇ ਉਨ੍ਹਾਂ ਨੂੰ ਉਪਜੀਵਕਾ ਕਮਾਉਣ ਵਿੱਚ ਮਦਦ ਕੀਤੀ ਹੈ। ਉਨ੍ਹਾਂ ਇਹ ਵੀ ਦੱਸਿਆ ਕਿ ਉਹ ਖੁਦ ਤੇ ਉਨ੍ਹਾਂ ਦੇ ਹੋਰ ਸਾਰੇ ਸਾਥੀ ਕਾਮੇ ਇੱਕ–ਦੂਜੇ ਤੋਂ ਸਰੀਰਕ ਦੂਰੀ ਵੀ ਰੱਖ ਰਹੇ ਹਨ ਤੇ ਨਾਲ ਹੀ ਕੰਮ ਕਰਦੇ ਸਮੇਂ ਆਪਣੇ ਹੱਥ ਵੀ ਨਿਯਮਿਤ ਤੌਰ ’ਤੇ ਧੋ ਰਹੇ ਹਨ। ਇਸੇ ਤਰ੍ਹਾਂ ਹਿਮਾਚਲ ਪ੍ਰਦੇਸ਼ ਦੇ ਕਿੰਨੌਰ ਜ਼ਿਲ੍ਹੇ ਦੇ ਪਿੰਡ ਸਾਂਗਲਾ ’ਚ ਮਨਰੇਗਾ ਤਹਿਤ ਪ੍ਰਾਪਤ ਰੋਜ਼ਗਾਰ ਲੋਕਾਂ ਲਈ ਵੱਡੀ ਰਾਹਤ ਲੈ ਕੇ ਆਇਆ ਹੈ। ਨਾਰਨੌਲ, ਹਰਿਆਣਾ ’ਚ ਵੀ ਇੰਝ ਹੀ ਦੇਖਣ ਨੂੰ ਮਿਲਿਆ, ਜਿੱਥੇ ਕਾਮੇ ਸਾਰੀਆਂ ਸਾਵਧਾਨੀਆਂ ਦੀ ਪਾਲਣਾ ਕਰ ਰਹੇ ਹਨ।


    


    (ਮੀਨਾ ਦੇਵੀ, ਹਮੀਰਪੁਰ)


    https://twitter.com/PIBChandigarh/status/1257273479868661760 (ਹਮੀਰਪੁਰ, ਹਿਮਾਚਲ ਪ੍ਰਦੇਸ਼ ’ਚ ਮਨਰੇਗਾ ਗਤੀਵਿਧੀਆਂ)


    (ਕਿੰਨੌਰ, ਹਿਮਾਚਲ ਪ੍ਰਦੇਸ਼ ਵਿੱਚ ਮਨਰੇਗਾ ਗਤੀਵਿਧੀਆਂ)


    https://twitter.com/PIBChandigarh/status/1257177720892481537?s=09 (ਕਿੰਨੌਰ, ਹਿਮਾਚਲ ਪ੍ਰਦੇਸ਼ ’ਚ ਗਤੀਵਿਧੀਆਂ)


    (ਨਾਰਨੌਲ ’ਚ ਮਨਰੇਗਾ ਗਤੀਵਿਧੀਆਂ)


    https://twitter.com/PIBChandigarh/status/1256835948828114944?s=09 (ਨਾਰਨੌਲ, ਹਰਿਆਣਾ, ’ਚ ਮਨਰੇਗਾ ਗਤੀਵਿਧੀਆਂ)


    ਇਸ ਦੇ ਨਾਲ ਹੀ, ‘ਪ੍ਰਧਾਨ ਮੰਤਰੀ ਗ਼ਰੀਬ ਕਲਿਆਣ ਯੋਜਨਾ’ ਨੇ ਵੀ ਇਸ ਖੇਤਰ ਦੇ ਗ਼ਰੀਬਾਂ ਨੂੰ ਇਸ ਔਖੇ ਵੇਲੇ ਰਾਹਤ ਪਹੁੰਚਾਈ ਹੈ। ਹਰਿਆਣਾ ਦੇ ਜੀਂਦ ਜ਼ਿਲ੍ਹੇ ’ਚ ਜਨਤਕ ਵੰਡ ਪ੍ਰਣਾਲੀ (ਪੀਡੀਐੱਸ) ਦੇ ਇੱਕ ਆਊਟਲੈੱਟ ਉੱਤੇ ਖੜ੍ਹੇ ਲਕਸ਼ਮੀ ਨੇ ਦੱਸਿਆ ਕਿ ਸਰਕਾਰ ਗ਼ਰੀਬਾਂ ਨੂੰ ਮੁਫ਼ਤ ਰਾਸ਼ਨ ਮੁਹੱਈਆ ਕਰਵਾਉਣ ਦਾ ਚੰਗਾ ਕੰਮ ਕਰ ਰਹੀ ਹੈ, ਜਦ ਕਿ ਕਮਲਾ ਨੇ ਸਰਕਾਰ ਦਾ ਸ਼ੁਕਰੀਆ ਅਦਾ ਕਰਦਿਆਂ ਕਿਹਾ ਕਿ ਇਸ ਵੇਲੇ ਜਦੋਂ ਕੰਮ ਦੀ ਘਾਟ ਹੈ, ਮੁਫ਼ਤ ਰਾਸ਼ਨ ਨਾਲ ਵੱਡੀ ਮਦਦ ਮਿਲ ਰਹੀ ਹੈ। ਹਰਿਆਣਾ ਦੇ ਮੋਹਨ ਨੇ ਕਿਹਾ ਕਿ ਗ਼ਰੀਬਾਂ ਨੂੰ ਡਿਪੂਆਂ ਤੋਂ ਰਾਸ਼ਨ ਮਿਲ ਰਿਹਾ ਹੈ ਤੇ ਉਨ੍ਹਾਂ ਦੇ ਖਾਤਿਆਂ ਵਿੱਚ ਧਨ ਵੀ ਆ ਰਿਹਾ ਹੈ। ਇੱਕ ਦਿਹਾੜੀਦਾਰ ਮਜ਼ਦੂਰ, ਮੋਹਨ ਨੇ ਉਨ੍ਹਾਂ ਵਰਗੇ ਲੋਕਾਂ ਦੀਆਂ ਸਮੱਸਿਆਵਾਂ ਸਮਝਣ ਲਈ ਭਾਰਤ ਸਰਕਾਰ ਦਾ ਧੰਨਵਾਦ ਕੀਤਾ ਕਿਉਂਕਿ ਮੁਢਲੇ ਦਿਨਾਂ ਦੀਆਂ ਔਕੜਾਂ ਤੋਂ ਬਾਅਦ ਉਨ੍ਹਾਂ ਨੂੰ ਹੁਣ ਕੰਮ ਮਿਲ ਰਿਹਾ ਹੈ।


    

    

    (ਲਕਸ਼ਮੀ, ਜੀਂਦ, ਹਰਿਆਣਾ)


    


    (ਕਮਲਾ, ਜੀਂਦ, ਹਰਿਆਣਾ)


    https://twitter.com/PIBChandigarh/status/1257544574299369473?s=09 (ਲਕਸ਼ਮੀ ਤੇ ਕਮਲਾ, ਜੀਂਦ, ਹਰਿਆਣਾ)


    

    

    (ਮੋਹਨ, ਹਰਿਆਣਾ)


    https://twitter.com/PIBChandigarh/status/1257327709933277184 (ਮੋਹਨ, ਹਰਿਆਣਾ)


    ਮਾਰਚ ਮਹੀਨੇ ਐਲਾਨੇ ਗਏ ‘ਪ੍ਰਧਾਨ ਮੰਤਰੀ ਗ਼ਰੀਬ ਕਲਿਆਣ ਪੈਕੇਜ’ ਨੇ ਗ਼ਰੀਬਾਂ ਦੀ ਭੋਜਨ ਤੇ ਧਨ ਨਾਲ ਮਦਦ ਕੀਤੀ ਹੈ ਤੇ ਉਹ ਲੌਕਡਾਊਨ ਦੇ ਪ੍ਰਭਾਵਾਂ ਦਾ ਟਾਕਰਾ ਕਰਨ ਯੋਗ ਹੋਏ ਹਨ।


    *****


    ਡੀਪੀ/ਪੀਐੱਸ/ਐੱਚਆਰ

    
    
    (Release ID: 1621239) Visitor Counter : 2
    
    
      Read this release in: English