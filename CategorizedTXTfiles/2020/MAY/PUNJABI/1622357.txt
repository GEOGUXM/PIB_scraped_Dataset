      ਮਾਈਕਰੋ , ਸਮਾਲ ਅਤੇ ਮੀਡੀਅਮ ਉੱਦਮ ਮੰਤਰਾਲਾ

      2019 - 20 ਵਿੱਚ ਖਾਦੀ ਅਤੇ ਗ੍ਰਾਮ ਉਦਯੋਗ ਦਾ ਕਾਰੋਬਾਰ ਲਗਭਗ 90,000 ਕਰੋੜ ਰੁਪਏ ਦੇ ਆਸ-ਪਾਸ ਪਹੁੰਚਿਆ
      Posted On: 08 MAY 2020 5:28PM by PIB Chandigarh


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਅਗਵਾਈ ਹੇਠ ਪਿਛਲੇ ਪੰਜ ਵਰ੍ਹਿਆਂ ਵਿੱਚ , ਭਾਰਤ ਵਿੱਚ ‘ ਬ੍ਰਾਂਡ ਖਾਦੀ ’ ਦੀ ਪ੍ਰਵਾਨਗੀ ਵਿਆਪਕ ਰੂਪ ਨਾਲ ਦੇਖਣ ਨੂੰ ਮਿਲੀ ਹੈ । ਜਦੋਂ ਕਿ ਖਾਦੀ ਦਾ ਉਤਪਾਦਨ , ਦੀਰਘਕਾਲੀ ਵਿਕਾਸ ਲਈ ਸਭ ਤੋਂ ਅਨੁਕੂਲ ਵਾਤਾਵਰਣ ਉਤਪਾਦ , ਪਿਛਲੇ ਪੰਜ ਵਰ੍ਹਿਆਂ ਵਿੱਚ ਦੁੱਗਣੇ ਤੋਂ ਵੀ ਜ਼ਿਆਦਾ ਹੋ ਚੁੱਕਿਆ ਹੈ , ਯਾਨੀ 2015-16 ਦੇ ਬਾਅਦ ਤੋਂ ; ਇਸ ਮਿਆਦ ਦੌਰਾਨ ਖਾਦੀ ਦੀ ਵਿਕਰੀ ਵਿੱਚ ਲਗਭਗ ਤਿੰਨ ਗੁਣਾ ਵਾਧਾ ਦੇਖਿਆ ਗਿਆ ਹੈ ।


    ਇਸੇ ਪ੍ਰਕਾਰ , ਗ੍ਰਾਮ ਉਦਯੋਗ ( ਵੀਆਈ ) ਖੇਤਰ ਦੇ ਉਤਪਾਦਨ ਅਤੇ ਵਿਕਰੀ ਵਿੱਚ ਵੀ ਪਿਛਲੇ ਪੰਜ ਵਰ੍ਹਿਆਂ ਵਿੱਚ ਲਗਭਗ 100% ਦਾ ਬੇਮਿਸਾਲ ਵਾਧਾ ਦੇਖਿਆ ਗਿਆ ਹੈ ।


    ਪਿਛਲੇ ਇੱਕ ਵਰ੍ਹੇ ਵਿੱਚ ਖਾਦੀ ਦੇ ਕਾਰੋਬਾਰ ਦੇ ਪ੍ਰਦਰਸ਼ਨ ਦਾ ਅਵਲੋਕਨ ਕਰਦੇ ਹੋਏ , ਇਹ 2018-19 ਵਿੱਚ 3215.13 ਕਰੋੜ ਰੁਪਏ ਸੀ , ਜਿਸ ਵਿੱਚ 31% ਦਾ ਵਾਧਾ ਦਰਜ ਕਰਦੇ ਹੋਏ , ਇਹ 2019-20 ਵਿੱਚ 4211.26 ਕਰੋੜ ਰੁਪਏ ਹੋ ਗਿਆ । ਗ੍ਰਾਮ ਉਦਯੋਗ ਉਤਪਾਦਾਂ ਦਾ ਕਾਰੋਬਾਰ 2019-20 ਵਿੱਚ 84,675.39 ਕਰੋੜ ਰੁਪਏ ਤੱਕ ਪਹੁੰਚ ਗਿਆ , ਜਿਸ ਵਿੱਚ ਪਿਛਲੇ ਵਰ੍ਹੇ ਦੀ ਤੁਲਨਾ ਵਿੱਚ 19% ਤੋਂ ਜ਼ਿਆਦਾ ਦਾ ਵਾਧਾ ਦਰਜ ਕੀਤਾ ਗਿਆ ਹੈ , ਜੋ ਕਿ 2018-19 ਵਿੱਚ 71,077 ਕਰੋੜ ਰੁਪਏ ਸੀ ।


    ਵਰ੍ਹੇ 2019-20 ਵਿੱਚ , ਖਾਦੀ ਅਤੇ ਗ੍ਰਾਮ ਉਦਯੋਗ ਦਾ ਕੁੱਲ ਕਾਰੋਬਾਰ 88,887 ਕਰੋੜ ਰੁਪਏ ਤੱਕ ਪਹੁੰਚ ਗਿਆ ਹੈ ।


    ਕੇਂਦਰੀ ਖਾਦੀ ਗ੍ਰਾਮ ਉਦਯੋਗ ਕਮਿਸ਼ਨ (ਕੇਵੀਆਈਸੀ) ਦੇ ਚੇਅਰਮੈਨ , ਸ਼੍ਰੀ ਵਿਨੈ ਕੁਮਾਰ ਸਕਸੈਨਾ ਨੇ ਖਾਦੀ ਦੇ ਬੇਮਿਸਾਲ ਵਿਕਾਸ ਲਈ ਪ੍ਰਧਾਨ ਮੰਤਰੀ , ਸ਼੍ਰੀ ਨਰੇਂਦਰ ਮੋਦੀ ਦੇ ਲਗਾਤਾਰ ਯਤਨਾਂ , ਐੱਮਐੱਸਐੱਮਈ ਮੰਤਰੀ , ਸ਼੍ਰੀ ਨਿਤਿਨ ਗਡਕਰੀ ਦੇ ਰਚਨਾਤਮਕ ਮਾਰਕਿਟਿੰਗ ਵਿਚਾਰਾਂ ਅਤੇ ਕਈ ਮੰਤਰਾਲਿਆ ਦੇ ਸਰਗਰਮ ਸਹਿਯੋਗ ਨੂੰ ਇਸ ਦਾ ਕ੍ਰੈਡਿਟ ਦਿੱਤਾ ਹੈ ।


    ਸਕਸੈਨਾ ਨੇ ਕਿਹਾ , “ ਖਾਦੀ ਉਦਯੋਗ ਨੂੰ ਪੁਨਰਜੀਵਿਤ ਕਰਨ ਦੇ ਸਰਕਾਰ ਦੇ ਨਿਰੰਤਰ ਯਤਨਾਂ ਅਤੇ ਖਾਦੀ ਨੂੰ ਰੋਜ਼ਾਨਾ ਜੀਵਨ ਦੀ ਜ਼ਰੂਰਤ ਦੇ ਰੂਪ ਵਿੱਚ ਅਪਣਾਉਣ ਲਈ , ਪ੍ਰਧਾਨ ਮੰਤਰੀ ਦੁਆਰਾ ਆਪਣੇ ਰੇਡੀਓ ਪ੍ਰੋਗਰਾਮ "ਮਨ ਕੀ ਬਾਤ" ਸਹਿਤ ਵਿਭਿੰਨ ਪਲੈਟਫਾਰਮਾਂ ਜ਼ਰੀਏ ਵਾਰ - ਵਾਰ ਅਪੀਲ ਕਰਨ ਸਦਕਾ , ਕੇਵੀਆਈਸੀ ਵਿਕਾਸ ਦੇ ਪਥ ਉੱਤੇ ਲਗਾਤਾਰ ਅੱਗੇ ਵਧਦਾ ਜਾ ਰਿਹਾ ਹੈ । ”


    ਅੰਕੜਿਆਂ ਅਨੁਸਾਰ , 2015-16 ਵਿੱਚ ਖਾਦੀ ਦਾ ਉਤਪਾਦਨ 1,066 ਕਰੋੜ ਰੁਪਏ ਅਨੁਮਾਨਿਆ ਗਿਆ ਸੀ , ਜੋ ਕਿ ਵਰ੍ਹੇ 2019-20 ਵਿੱਚ ਵਧ ਕੇ 2,292.44 ਕਰੋੜ ਰੁਪਏ ਹੋ ਗਿਆ , ਜਿਸ ਵਿੱਚ 115% ਤੋਂ ਜ਼ਿਆਦਾ ਦਾ ਵਾਧਾ ਦਰਜ ਕੀਤਾ ਗਿਆ । ਦੂਜੇ ਪਾਸੇ , ਖਾਦੀ ਦੀ ਵਿਕਰੀ ਹੋਰ ਵੀ ਜ਼ਿਆਦਾ ਰਹੀ । ਖਾਦੀ ਫੈਬ੍ਰਿਕ ਉਤਪਾਦਾਂ ਦੀ ਵਿਕਰੀ 2015-16 ਵਿੱਚ 1,510 ਕਰੋੜ ਰੁਪਏ ਸੀ , ਜੋ ਕਿ 2019-20 ਵਿੱਚ 179% ਵਧ ਕੇ 4,211.26 ਕਰੋੜ ਰੁਪਏ ਹੋ ਗਈ ।


    2015-16 ਵਿੱਚ ਗ੍ਰਾਮ ਉਦਯੋਗਾਂ ਦੇ ਉਤਪਾਦਾਂ ਦਾ ਉਤਪਾਦਨ 33,425 ਕਰੋੜ ਰੁਪਏ ਦਾ ਕੀਤਾ ਗਿਆ ਸੀ ਅਤੇ ਇਹ ਉਤਪਾਦਨ 2019-20 ਵਿੱਚ 96% ਦੇ ਵਾਧੇ ਨਾਲ 65,393.40 ਕਰੋੜ ਰੁਪਏ ਹੋ ਗਿਆ । 2015-16 ਵਿੱਚ ਗ੍ਰਾਮ ਉਦਯੋਗਾਂ ਦੇ ਉਤਪਾਦਾਂ ਦੀ ਵਿਕਰੀ 40,385 ਕਰੋੜ ਰੁਪਏ ਸੀ , ਜਿਸ ਵਿੱਚ ਲਗਭਗ 110% ਦਾ ਵਾਧਾ ਦਰਜ ਕੀਤਾ ਗਿਆ ਅਤੇ ਇਹ 2019-20 ਵਿੱਚ 84,675.39 ਕਰੋੜ ਰੁਪਏ ਹੋ ਗਿਆ ।


    ਖਾਦੀ ਕੱਪੜਿਆਂ ਦੇ ਇਲਾਵਾ , ਗ੍ਰਾਮ ਉਦਯੋਗ ਉਤਪਾਦਾਂ ਦੀ ਇੱਕ ਵਿਸਤ੍ਰਿਤ ਲੜੀ ਜਿਵੇਂ ਸੁੰਦਰਤਾ ਪ੍ਰਸਾਧਨ , ਸਾਬਣ ਅਤੇ ਸ਼ੈਂਪੂ , ਆਯੁਰਵੇਦਿਕ ਦਵਾਈਆਂ , ਸ਼ਹਿਦ , ਤੇਲ , ਚਾਹ , ਅਚਾਰ , ਪਾਪੜ , ਹੈਂਡ ਸੈਨੀਟਾਈਜ਼ਰ , ਮਿਸ਼ਠਾਨ , ਭੋਜਨ ਪਦਾਰਥ ਅਤੇ ਚਮੜੇ ਦੀਆਂ ਵਸਤਾਂ ਨੇ ਵੀ ਵੱਡੀ ਸੰਖਿਆ ਵਿੱਚ ਦੇਸ਼-ਵਿਦੇਸ਼ ਦੇ ਉਪਭੋਗਤਾਵਾਂ ਨੂੰ ਆਕਰਸ਼ਿਤ ਕੀਤਾ ਹੈ। ਇਸ ਸਦਕਾ , ਪਿਛਲੇ ਪੰਜ ਵਰ੍ਹਿਆਂ ਵਿੱਚ ਗ੍ਰਾਮ ਉਦਯੋਗ ਉਤਪਾਦਾਂ ਦੇ ਉਤਪਾਦਨ ਅਤੇ ਵਿਕਰੀ ਵਿੱਚ ਲਗਭਗ ਦੁੱਗਣਾ ਵਾਧਾ ਦਰਜ ਕੀਤਾ ਗਿਆ ਹੈ ।


    ਇਹ ਗੱਲ ਵਿਸ਼ੇਸ਼ ਰੂਪ ਨਾਲ ਧਿਆਨ ਦੇਣ ਯੋਗ ਹੈ ਕਿ ਕੇਵੀਆਈਸੀ ਨੇ ਕਈ ਰਾਜ ਸਰਕਾਰਾਂ , ਜਨਤਕ ਖੇਤਰ ਦੇ ਅਦਾਰਿਆਂ ਜਿਵੇਂ ਏਅਰ ਇੰਡੀਆ , ਆਈਓਸੀ , ਓਐੱਨਜੀਸੀ , ਆਰਈਸੀ ਅਤੇ ਹੋਰ , ਕਾਲਜਾਂ , ਯੂਨੀਵਰਸਿਟੀਆਂ , ਭਾਰਤੀ ਰੇਲ ਅਤੇ ਸਿਹਤ ਮੰਤਰਾਲੇ ਦਾ ਸਮਰਥਨ ਜੁਟਾਉਣ ਵਿੱਚ ਨਿਰੰਤਰ ਰੂਪ ਨਾਲ ਪ੍ਰਗਤੀ ਕੀਤੀ ਹੈ । ਇਸ ਦੇ ਇਲਾਵਾ , ਗ੍ਰਾਮ ਉਦਯੋਗ ਖੇਤਰ ਵਿੱਚ , ਕੇਵੀਆਈਸੀ ਮਧੂ ਮੱਖੀ ਪਾਲਣ , ਮਿੱਟੀ ਦੇ ਬਰਤਨ ਅਤੇ ਬੇਕਰੀ ਜਿਹੇ 150 ਤੋਂ ਜ਼ਿਆਦਾ ਖੇਤਰਾਂ ਵਿੱਚ ਇਨ-ਹਾਊਸ ਸਮਰੱਥਾ ਦੇ ਨਾਲ ਉਤਕ੍ਰਿਸ਼ਟ ਉਤਪਾਦਾਂ ਦਾ ਦਾਅਵਾ ਕਰਦਾ ਹੈ ।


    

    *****


    ਆਰਸੀਜੇ / ਐੱਸਕੇਪੀ / ਆਈਏ

    
    
    (Release ID: 1622357) Visitor Counter : 10
    
    
      Read this release in: Hindi , Marathi , Odia , Telugu , Urdu , Bengali , English , Manipuri , Tamil