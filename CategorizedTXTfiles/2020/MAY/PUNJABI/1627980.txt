      ਵਿਗਿਆਨ ਤੇ ਤਕਨਾਲੋਜੀ ਮੰਤਰਾਲਾ

      ਵਿਗਿਆਨ ਅਤੇ ਟੈਕਨੋਲੋਜੀ ਵਿਭਾਗ (ਡੀਐੱਸਟੀ) ਨੇ ਇਨਫੈਕਸ਼ਨ ਟ੍ਰਾਂਸਮਿਸ਼ਨ ਦੀ ਨਿਗਰਾਨੀ ਕਰਨ ਅਤੇ ਨੀਤੀ ਨਿਰਮਾਤਾਵਾਂ ਨੂੰ ਫੈਸਲੇ ਲੈਣ ਵਿੱਚ ਸਹਾਇਤਾ ਦੇ ਲਈ ਕੋਵਿਡ-19 ਇੰਡੀਆ ਨੈਸ਼ਨਲ ਸੁਪਰ ਮਾਡਲ ਦੀ ਸ਼ੁਰੂਆਤ ਕੀਤੀ
      Posted On: 30 MAY 2020 3:59PM by PIB Chandigarh


    ਵਿਗਿਆਨ ਅਤੇ ਟੈਕਨੋਲੋਜੀ ਵਿਭਾਗ (ਡੀਐੱਸਟੀ) ਨੇ ਇਨਫੈਕਸ਼ਨ ਦੇ ਭਵਿੱਖ ਵਿੱਚ ਹੋਣ ਵਾਲੇ ਪ੍ਰਸਾਰ ਦੀ ਨਿਗਰਾਨੀ ਕਰਨ ਅਤੇ ਇਸ ਪ੍ਰਕਾਰ , ਸਿਹਤ ਪ੍ਰਣਾਲੀ ਦੀ ਤਿਆਰੀ ਅਤੇ ਇਨਫੈਕਸ਼ਨ ਵਿੱਚ ਕਮੀ ਲਿਆਉਣ ਵਾਲੇ ਹੋਰ ਉਪਾਵਾਂ ਨਾਲ ਸਬੰਧਿਤ ਫ਼ੈਸਲੇ ਲੈਣ ਵਿੱਚ ਸਹਾਇਤਾ ਕਰਨ ਦੇ ਲਈ ਇੱਕ ਕੋਵਿਡ - 19 ਇੰਡੀਆ ਨੈਸ਼ਨਲ ਸੁਪਰ ਮਾਡਲ ਦੀ ਸ਼ੁਰੂਆਤ ਕੀਤੀ ਹੈ ।


    ਜਿੱਥੇ ਸਰਕਾਰ ਇਨਫੈਕਸ਼ਨ ਅਤੇ ਮੌਤ ਦਰ ’ ਤੇ ਬਾਰੀਕੀ ਨਜ਼ਰ ਰੱਖ ਰਹੀ ਹੈ , ਰੋਗ ਦੇ ਪ੍ਰਸਾਰ ਦਾ ਅੰਦਾਜ਼ਾ ਲਗੂਂ ਦੇ ਲਈ ਇੱਕ ਮਜ਼ਬੂਤ ਭਵਿੱਖਬਾਣੀ ਕਰਨ ਵਾਲਾ ਮਾਡਲ ਲਿਆਉਣ ਅਤੇ ਰੋਗ ਦੇ ਨਿਰੀਖਣ ਵਿੱਚ ਵਾਧਾ ਕਰਨਾ ਵੀ ਬਹੁਤ ਜ਼ਰੂਰੀ ਹੈ । ਡੀਐੱਸਟੀ -ਐੱਸਈਆਰਬੀ (ਵਿਗਿਆਨ ਅਤੇ ਇੰਜੀਨੀਅਰਿੰਗ ਰਿਸਰਚ ਬੋਰਡ) ਅਤੇ ਹੋਰ ਏਜੰਸੀਆਂ ਦੁਆਰਾ ਫੰਡ ਕੀਤੇ ਜਾਂਚਕਰਤਾਵਾਂ ਦੁਆਰਾ ਕੋਵਿਡ - 19 ਦੀ ਭਵਿੱਖਬਾਣੀ ਅਤੇ ਨਿਰੀਖਣ ਦੇ ਲਈ ਅਣਗਣਿਤ ਗਣਿਤ ਦੇ ਮਾਡਲਾਂ ’ ਤੇ ਕੰਮ ਕੀਤਾ ਜਾ ਰਿਹਾ ਹੈ ।


    ਮੈਟਰੋਲੋਜੀਕਲ ਇਵੈਂਟਾਂ ਦੀ ਆਫ਼ਤ ਪ੍ਰਬੰਧਨ ਯੋਜਨਾਵਾਂ ਦੇ ਲਈ ਗਣਿਤ ਮਾਡਲਾਂ ਦੀ ਵਰਤੋਂ ਦੇ ਭਾਰਤ ਦੇ ਇਤਿਹਾਸ ਤੋਂ ਪ੍ਰੇਰਿਤ ਹੋ ਕੇ , ਡੀਐੱਸਟੀ ਨੇ ਇਸ ਖੇਤਰ ਦੀ ਮੁਹਾਰਤ ਨੂੰ ਹਾਸਲ ਕਰਨ ਵਿੱਚ ਅਤੇ ਪੂਰੇ ਦੇਸ਼ ਦੇ ਲਈ ਇੱਕ ਮਾਡਲ ਦਾ ਨਿਰਮਾਣ ਕਰਨ ਦੇ ਲਈ ਇਹ ਪ੍ਰਕਿਰਿਆ ਸ਼ੁਰੂ ਕੀਤੀ ਹੈ ਜਿਸ ਨੂੰ ਸਬੂਤ-ਅਧਾਰਿਤ ਭਵਿੱਖਬਾਣੀ ਕਰਨ ਲਈ , ਜਿਸ ਦੀ ਵਰਤੋਂ ਪਰੰਪਰਾਗਤ ਰੂਪ ਨਾਲ ਮੌਸਮ ਦੀ ਭਵਿੱਖਬਾਣੀ ਕਰਨ ਵਾਲੇ ਭਾਈਚਾਰਿਆਂ ਵਿੱਚ ਕੀਤਾ ਜਾਂਦਾ ਹੈ , ਦੇ ਲਈ ਲੋੜੀਂਦੀ ਸਖ਼ਤ ਟੈਸਟਿੰਗ ਦੇ ਅਧੀਨ ਹੋਵੇਗਾ ।


    ਇਹ ਮਾਡਲ ਪੂਰੀ ਤਰ੍ਹਾਂ ਨਾਲ ਉਸ ਅੰਕੜੇ ’ ਤੇ ਭਰੋਸਾ ਕਰੇਗਾ ਜੋ ਕੋਵਿਡ - 19 ਲਈ ਢੁਕਵਾਂ ਹੋਵੇਗਾ ਅਤੇ ਇਸ ਵਿੱਚ ਅੰਕੜੇ ਦੇ ਲਈ ਨਵੇਂ ਰੁਝਾਨਾਂ ਤੋਂ ਸਿੱਖਣ ਦੇ ਲਈ ਇੱਕ ਅਨੁਕੂਲ ਅੰਦਰੂਨੀ ਕੰਪੋਨੈਂਟ ਵੀ ਹੋਵੇਗਾ । ਇਹ ਸਫ਼ਲ ਸਬੂਤ ਅਧਾਰਿਤ ਗਣਿਤਿਕ ਅਤੇ ਸੰਖਿਅਕੀ ਭਵਿੱਖਬਾਣੀ ਮਾਡਲ ਨੂੰ ਇਕੱਠਾ ਕਰੇਗਾ ਅਤੇ ਇਨਫੈਕਸ਼ਨ ਰੋਗ ਦੇ ਫੈਲਣ ਦੀ ਮਜਬੂਤ ਭਵਿੱਖਬਾਣੀ ਦੇ ਲਈ ਸਭ ਤੋਂ ਵਧੀਆ ਭਵਿੱਖਸੂਚਕ ਵਿਸ਼ਲੇਸ਼ਣ ਨੂੰ ਸ਼ਾਮਲ ਕਰੇਗਾ । ਇਸ ਸੁਪਰ ਮਾਡਲ ਦੀ ਵਰਤੋਂ ਭਾਰਤ ਅਤੇ ਦੁਨੀਆ ਭਰ ਵਿੱਚ ਇਨਫੈਕਸ਼ਨ ਦੇ ਪ੍ਰਸਾਰ ਦੀ ਦਰ ਅਤੇ ਕਿਸ ਤਰ੍ਹਾਂ ਇਹ ਸਿਹਤ ਖੇਤਰ ਨੂੰ ਪ੍ਰਭਾਵਿਤ ਕਰੇਗਾ , ਦੀ ਭਵਿੱਖਬਾਣੀ ਕਰਨ ਵਿੱਚ ਮੁਸ਼ਕਿਲਾਂ ਤੋਂ ਉਭਰਨ ਵਿੱਚ ਨੀਤੀ ਨਿਰਮਾਤਾਵਾਂ ਦੁਆਰਾ ਕੀਤਾ ਜਾਵੇਗਾ ਅਤੇ ਇਸ ਤਰ੍ਹਾਂ ਮਹਾਮਾਰੀ ਨੂੰ ਰੋਕਿਆ ਜਾ ਸਕੇਗਾ ।


    ਇਸ ਪਹਿਲ ਦੇ ਇੱਕ ਹਿੱਸੇ ਦੇ ਰੂਪ ਵਿੱਚ , ਜਵਾਹਰ ਲਾਲ ਨਹਿਰੂ ਸੈਂਟਰ ਫਾਰ ਅਡਵਾਂਸਡ ਸਾਇੰਟਫਿਕ ਰਿਸਰਚ (ਜੇਐੱਨਸੀਏਐੱਸਆਰ) ਅਤੇ ਆਈਆਈਐੱਸਸੀ , ਬੰਗਲੌਰ ਦੇਸ਼ ਵਿੱਚ ਸਾਰੇ ਕੋਵਿਡ - 19 ਮਾਡਲਿੰਗ ਪ੍ਰੋਜੈਕਟਾਂ ਅਤੇ ਪ੍ਰੋਗਰਾਮਾਂ ਦੇ ਨਾਲ ਸੰਪਰਕ ਕਰਨ ਅਤੇ ਕੰਮ ਕਰਨ ਦੇ ਲਈ ਤਾਲਮੇਲ ਕਰਨਗੇ । ਇਹ ਵੱਖ-ਵੱਖ ਮਾਡਲਾਂ ਦਾ ਮੁੱਲਾਂਕਣ ਕਰਨ ਦੇ ਲਈ ਬੈਂਚਮਾਰਕਾਂ ਦੇ ਇੱਕ ਸੈੱਟ ਵਿਕਸਿਤ ਕਰੇਗਾ ਅਤੇ ਆਖਰੀ ਰੂਪ ਵਿੱਚ ਕੋਵਿਡ - 19 ਇੰਡੀਆ ਨੈਸ਼ਨਲ ਸੁਪਰ ਮਾਡਲ ਨੂੰ ਪ੍ਰਦਾਨ ਕਰੇਗਾ । ਤਾਲਮੇਲ ਟੀਮ ਮਾਡਲਿੰਗ ਵਿੱਚ ਕਿਰਿਆਸ਼ੀਲ ਖੋਜ ਸਮੂਹਾਂ , ਵੱਖ-ਵੱਖ ਸਾਫ਼ਟਵੇਅਰ ਡਿਵੈਲਪਰਾਂ ਅਤੇ ਨਾਮਵਰ ਕੰਪਨੀਆਂ ਦੇ ਨਾਲ ਸਲਾਹ ਮਸ਼ਵਰਾ ਕਰੇਗਾ ਅਤੇ ਕੰਮ ਕਰੇਗਾ , ਜਿਸ ਨਾਲ ਕਿ ਇੱਕ ਢੁਕਵੇਂ ਯੂਜਰ ਇੰਟਰਫੇਸ ਅਤੇ ਸੌਫ਼ਟਵੇਅਰ ਦੀ ਡਿਲੀਵਰੀ ਕੀਤੀ ਜਾ ਸਕੇ ।


    ਇੱਕ ਸਲਾਹਕਾਰ ਕਮੇਟੀ ਡੀਐੱਸਟੀ ਅਤੇ ਐੱਸਈਆਰਬੀ ਅਤੇ ਕੋਆਰਡੀਨੇਟਰਾਂ (ਜੇਐੱਨਸੀਏਐੱਸਆਰ ਅਤੇ ਆਈਆਈਐੱਸਸੀ ਬੰਗਲੌਰ) ਅਤੇ ਇਸ ਪਹਿਲ ਦੇ ਮਾਡਲਰਾਂ ਦੇ ਨਾਲ ਮਿਲ ਕੇ ਕੰਮ ਕਰੇਗਾ , ਜਿਸ ਨਾਲ ਕਿ ਤਕਨੀਕੀ ਇਕੱਠ , ਦਿਸ਼ਾ-ਨਿਰਦੇਸ਼ ’ ਤੇ ਮਹੱਤਵਪੂਰਨ ਇਨਪੁੱਟ ਉਪਲਬਧ ਕਰਾਇਆ ਜਾ ਸਕੇ ਅਤੇ ਇੱਕ ਮਜਬੂਤ ਸੁਪਰ ਮਾਡਲ ਦੀ ਆਖਰੀ ਡਿਲੀਵਰੀ ਕੀਤੀ ਜਾ ਸਕੇ ।


    ਡੀਐੱਸਟੀ ਦੇ ਸਕੱਤਰ ਪ੍ਰੋਫ਼ੈਸਰ ਆਸ਼ੂਤੋਸ਼ ਸ਼ਰਮਾ ਨੇ ਕਿਹਾ , “ ਕੋਵਿਡ - 19 ਦੇ ਪ੍ਰਸਾਰ ਦੇ ਲਈ ਗਣਿਤਿਕ ਮਾਡਲਿੰਗ ਅਤੇ ਅਨੁਰੂਪਤਾ ਅਤੇ ਇਸਦਾ ਪ੍ਰਭਾਵ ਸਿਰਫ਼ ਅਕਾਦਮਿਕ ਅਭਿਆਸ ਨਹੀਂ ਹੈ , ਬਲਕਿ ਤਰਕਸੰਗਤ ਫੈਸਲੇ ਲੈਣ , ਯੋਜਨਾ ਨਿਰਮਾਣ ਅਤੇ ਸਰੋਤ ਪ੍ਰਬੰਧਨ ਦੇ ਲਈ ਮਹੱਤਵਪੂਰਨ ਲੋੜਾਂ ਹਨ । ਇਸ ਤਰ੍ਹਾਂ , ਇਹ ਬੇਹੱਦ ਮਹੱਤਵਪੂਰਨ ਹੈ ਕਿ ਇੱਕ ਮਜਬੂਤ ਰਾਸ਼ਟਰੀ ਮਾਡਲ ਜਿਸ ਦੀ ਜਾਂਚ ਇਸ ਖੇਤਰ ਦੇ ਕੰਮ ਕਰਨ ਵਾਲੇ ਵਿਗਿਆਨਕ ਭਾਈਚਾਰੇ ਦੇ ਵੱਡੇ ਨੁਮਾਇੰਦਿਆਂ ਦੁਆਰਾ ਕੀਤੀ ਗਈ ਹੈ , ਦਾ ਵਿਕਾਸ ਕੀਤਾ ਜਾਵੇਗਾ ।


    *****


    ਐੱਨਬੀ/ ਕੇਜੀਐੱਸ/ (ਡੀਐੱਸਟੀ)

    
    
    (Release ID: 1627980) Visitor Counter : 11
    
    
      Read this release in: English , Urdu , Hindi , Marathi , Tamil , Telugu , Kannada