      ਰਾਸ਼ਟਰਪਤੀ ਸਕੱਤਰੇਤ

      ਰਾਸ਼ਟਰਪਤੀ ਭਵਨ ਨੇ ਖਰਚੇ ਘਟਾ ਕੇ ਮਿਸਾਲ ਕਾਇਮ ਕੀਤੀ ਰਾਸ਼ਟਰਪਤੀ ਭਵਨ ਕੋਵਿਡ-19 ਰਾਹਤ ਉਪਾਵਾਂ ਵੱਲ ਸੰਸਾਧਨਾਂ ਦੇ ਵਧੀਆ ਪ੍ਰਵਾਹ ਰਾਹੀਂ ਆਤਮ ਨਿਰਭਰ ਭਾਰਤ ਲਹਿਰ ਦਾ ਸਮਰਥਨ ਕਰੇਗਾ
      Posted On: 14 MAY 2020 5:00PM by PIB Chandigarh


    ਕੋਵਿਡ- 19 ਰਾਹਤ ਉਪਾਵਾਂ ਲਈ ਅਤੇ ਵਧੇਰੇ ਸਰੋਤ ਉਪਲੱਬਧ ਕਰਾਉਣ ਦੇ ਮੱਦੇਨਜ਼ਰ ਭਾਰਤ ਦੇ ਰਾਸ਼ਟਰਪਤੀ ਸ਼੍ਰੀ ਰਾਮ ਨਾਥ ਕੋਵਿੰਦ ਨੇ ਮਾਰਚ ਵਿੱਚ ਪੀਐੱਮ-ਕੇਅਰਸ ਫੰਡ ਵਿੱਚ ਆਪਣੀ ਇੱਕ ਮਹੀਨੇ ਦੀ ਤਨਖਾਹ ਦਾ ਯੋਗਦਾਨ ਦੇਣ ਤੋਂ ਬਾਅਦ ਇੱਕ ਸਾਲ ਲਈ ਆਪਣੀ ਤਨਖ਼ਾਹ ਦਾ 30 ਪ੍ਰਤੀਸ਼ਤ ਤਿਆਗਣ ਦਾ ਫੈਸਲਾ ਕੀਤਾ ਹੈ ।


    ਰਾਸ਼ਟਰਪਤੀ ਨੇ ਰਾਸ਼ਟਰਪਤੀ ਭਵਨ ਨੂੰ ਨਿਰਦੇਸ਼ ਦੇ ਕੇ ਖਰਚ ਨੂੰ ਘਟਾਉਣ , ਸੰਸਾਧਨਾਂ ਦਾ ਵੱਧ ਤੋਂ ਵੱਧ ਉਪਯੋਗ ਕਰਨ ਅਤੇ ਕੋਵਿਡ- 19 ਦਾ ਮੁਕਾਬਲਾ ਕਰਨ ਲਈ ਬਚਾਏ ਗਏ ਧਨ ਦੀ ਵਰਤੋਂ ਕਰਕੇ ਅਤੇ ਲੋਕਾਂ ਦੀ ਆਰਥਿਕ ਦੁਰਦਸ਼ਾ ਨੂੰ ਘਟਾਉਣ ਲਈ ਇੱਕ ਮਿਸਾਲ ਕਾਇਮ ਕੀਤੀ ਹੈ । ਰਾਸ਼ਟਰਪਤੀ ਦੇ ਅਨੁਮਾਨ ਵਿੱਚ ਇਹ ਭਾਰਤ ਨੂੰ ਆਤਮ ਨਿਰਭਰ ਬਣਾਉਣ ਅਤੇ ਦੇਸ਼ ਨੂੰ ਮਹਾਮਾਰੀ ਨਾਲ ਲੜਨ ਦੀ ਚੁਣੌਤੀ ਲੈਣ ਲਈ ਅਤੇ ਨਾਲ ਹੀ ਵਿਕਾਸ , ਖੁਸ਼ਹਾਲੀ ਲਈ ਸਰਕਾਰ ਦੇ ਦ੍ਰਿਸ਼ਟੀਕੋਣ ਨੂੰ ਸਮਝਣ ਲਈ ਇੱਕ ਛੋਟਾ ਜਿਹਾ , ਪਰ ਮਹੱਤਵਪੂਰਨ ਯੋਗਦਾਨ ਹੋਵੇਗਾ । ਰਾਸ਼ਟਰਪਤੀ ਭਵਨ ਆਪਣੇ ਖਰਚਿਆਂ ਨੂੰ ਘਟਾਉਣ ਲਈ ਹੇਠ ਦਿੱਤੇ ਉਪਾਅ ਕਰੇਗਾ:


    1. ਵਿੱਤੀ ਸਾਲ 2020-21 ਵਿੱਚ ਕੋਈ ਨਵਾਂ ਪੂੰਜੀਗਤ ਕਾਰਜ ਨਹੀਂ ਕੀਤਾ ਜਾਵੇਗਾ । ਸਿਰਫ਼ ਚਲ ਰਹੇ ਕਾਰਜਾਂ ਨੂੰ ਪੂਰਾ ਕੀਤਾ ਜਾਵੇਗਾ ।


    2. ਮੁਰੰਮਤ ਅਤੇ ਸਾਂਭ-ਸੰਭਾਲ਼ ਦਾ ਕੰਮ ਸਿਰਫ਼ ਸੰਪਤੀ ਦੀ ਉਚਿਤ ਸਾਂਭ-ਸੰਭਾਲ਼ ਨੂੰ ਯਕੀਨੀ ਕਰਨ ਲਈ ਘੱਟ ਤੋਂ ਘੱਟ ਕੀਤਾ ਜਾਵੇਗਾ ।


    3. ਦਫ਼ਤਰੀ ਉਪਭੋਗ ਸਮੱਗਰੀਆਂ ਦੇ ਉਪਯੋਗ ਵਿੱਚ ਉਚਿਤ ਕਮੀ ਹੋਵੇਗੀ । ਉਦਾਹਰਨ ਲਈ ਰਾਸ਼ਟਰਪਤੀ ਭਵਨ ਖਰਚ ਤੋਂ ਬਚਣ ਅਤੇ ਦਫ਼ਤਰ ਨੂੰ ਵਾਤਾਵਰਣ ਦੇ ਅਨੁਕੂਲ ਬਣਾਉਣ ਲਈ ਕਾਗਜ਼ ਦੇ ਉਪਯੋਗ ਵਿੱਚ ਕਟੌਤੀ ਕਰਨ ਲਈ ਈ-ਤਕਨੀਕ ਦਾ ਉਪਯੋਗ ਕਰੇਗਾ । ਉਨ੍ਹਾਂ ਦੇ ਉਪਯੋਗ ਨੂੰ ਤਰਕਸੰਗਤ ਬਣਾ ਕੇ ਊਰਜਾ ਅਤੇ ਈਂਧਣ ਦੀ ਬੱਚਤ ਦੀ ਕੋਸ਼ਿਸ਼ ਕੀਤੀ ਜਾਵੇਗੀ ।


    4. ਰਾਸ਼ਟਰਪਤੀ ਨੇ ਰਾਸ਼ਟਰਪਤੀ ਲਿਮੋਸਿਨ ਦੀ ਖਰੀਦ ਨੂੰ ਮੁਲਤਵੀ ਕਰਨ ਦਾ ਫੈਸਲਾ ਕੀਤਾ ਹੈ ਜੋ ਕਿ ਰਸਮੀ ਮੌਕਿਆਂ ਲਈ ਇਸਤੇਮਾਲ ਕੀਤੀ ਜਾਣੀ ਸੀ । ਰਾਸ਼ਟਰਪਤੀ ਭਵਨ ਅਤੇ ਸਰਕਾਰ ਦੇ ਮੌਜੂਦਾ ਸੰਸਾਧਨਾਂ ਨੂੰ ਅਜਿਹੇ ਮੌਕਿਆਂ ਲਈ ਸਾਂਝੇ ਤੌਰ ’ ਤੇ ਉਪਯੋਗ ਕੀਤਾ ਜਾਵੇਗਾ ।


    5. ਘਰੇਲੂ ਦੂਰੀ ਅਤੇ ਪ੍ਰੋਗਰਾਮਾਂ ਨੂੰ ਸਮਾਜਿਕ ਦੂਰੀ ਪਾਬੰਦੀਆਂ ਦਾ ਪਾਲਣ ਕਰਨ ਲਈ ਕਾਫ਼ੀ ਘੱਟ ਕੀਤਾ ਜਾਵੇਗਾ ਅਤੇ ਇਸ ਤਰ੍ਹਾਂ ਦੇ ਅਭਿਆਸਾਂ ਦੇ ਖਰਚ ਨੂੰ ਘੱਟ ਕੀਤਾ ਜਾਵੇਗਾ । ਇਸਦੀ ਬਜਾਏ ਰਾਸ਼ਟਰਪਤੀ ਕਾਫ਼ੀ ਹੱਦ ਤੱਕ ਲੋਕਾਂ ਤੱਕ ਪਹੁੰਚਣ ਲਈ ਤਕਨੀਕ ’ ਤੇ ਨਿਰਭਰ ਹੋਣਗੇ ।


    6. ਇਸ ਤਰ੍ਹਾਂ ਦੇ ਉਪਾਅ ਕਰਨ ਦੇ ਰੂਪ ਵਿੱਚ ਸਮਾਗਮ ਵਿੱਚ ‘ ਐਟ-ਹੋਮ ਸਮਾਗਮ ’ ਅਤੇ ਰਾਜ ਭੋਜ ਦੌਰਾਨ ਨਿਮਨਲਿਖਤ ਉਪਾਵਾਂ ਰਾਹੀਂ ਘੱਟ ਕੀਤਾ ਜਾਵੇਗਾ :


    ੳ. ਸਮਾਜਿਕ ਦੂਰੀ ਬਣਾਈ ਰੱਖਣ ਲਈ ਮਹਿਮਾਨਾਂ ਦੀ ਸੂਚੀ ਛੋਟੀ ਰੱਖੀ ਜਾਵੇਗੀ ।


    ਅ. ਅਜਿਹੇ ਮੌਕਿਆਂ ’ ਤੇ ਫੁੱਲਾਂ ਅਤੇ ਹੋਰ ਸਜਾਵਟੀ ਵਸਤਾਂ ਦੀ ਘੱਟ ਤੋਂ ਘੱਟ ਵਰਤੋਂ ਕੀਤੀ ਜਾਵੇਗੀ ।


    ੲ. ਜਿੱਥੋਂ ਤੱਕ ਹੋ ਸਕੇ ਭੋਜਨ ਪਦਾਰਥਾਂ ਨੂੰ ਘਟਾਇਆ ਜਾਵੇਗਾ ।


    ਇਹ ਅਨੁਮਾਨ ਹੈ ਕਿ ਇਨ੍ਹਾਂ ਉਪਾਵਾਂ ਨਾਲ ਚਾਲੂ ਵਿੱਤੀ ਸਾਲ ਵਿੱਚ ਰਾਸ਼ਟਰਪਤੀ ਭਵਨ ਦੇ ਬਜਟ ਦੀ ਲਗਭਗ 20% ਦੀ ਬੱਚਤ ਹੋਵੇਗੀ ।


    ਇਸ ਦੌਰਾਨ ਇਹ ਯਕੀਨੀ ਬਣਾਇਆ ਜਾਵੇਗਾ ਕਿ ਅਜਿਹੇ ਸਖ਼ਤ ਉਪਾਵਾਂ ਦਾ ਆਊਟਸੋਰਸ/ਕੰਟ੍ਰੈਕਚੁਅਲ ਵਰਕਰਾਂ ਦੀ ਕੀਤੀ ਗਈ ਮਦਦ ’ ਤੇ ਕੋਈ ਪ੍ਰਤੀਕੂਲ ਪ੍ਰਭਾਵ ਨਾ ਪਏ । ਗ਼ਰੀਬ ਲੋਕਾਂ ਦੇ ਕਲਿਆਣ ਲਈ ਰਾਸ਼ਟਰਪਤੀ ਭਵਨ ਵੱਲੋਂ ਚੁੱਕੇ ਗਏ ਹੋਰ ਕਾਰਜ ਵੀ ਪ੍ਰਭਾਵਿਤ ਨਹੀਂ ਹੋਣਗੇ ।


    ****


    ਵੀਆਰਆਰਕੇ / ਕੇਪੀ

    
    
    (Release ID: 1623988) Visitor Counter : 13
    
    
      Read this release in: English , Urdu , Marathi , Hindi , Tamil , Telugu