      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      ਖੇਤਰ ’ਚ ਵਪਾਰਕ ਗਤੀਵਿਧੀਆਂ ਮੁੜ ਲੀਹ ’ਤੇ ਪਰਤਣ ਲੱਗੀਆਂ
      Posted On: 07 MAY 2020 6:23PM by PIB Chandigarh


    ਚੰਡੀਗੜ੍ਹ, 07 ਮਈ, 2020


    ਭਾਰਤ ਸਰਕਾਰ ਵੱਲੋਂ ਦਿੱਤੀਆਂ ਹਾਲੀਆ ਰਿਆਇਤਾਂ ਕਾਰਨ ਇਸ ਖੇਤਰ ਵਿੱਚ ਵਪਾਰਕ ਗਤੀਵਿਧੀਆਂ ਮੁੜ ਲੀਹ ’ਤੇ ਆਉਂਦੀਆਂ ਜਾ ਰਹੀਆਂ ਹਨ। ਹੁਣ ਜਦੋਂ ਕੁਝ ਦੁਕਾਨਾਂ ਦੋਬਾਰਾ ਖੁੱਲ੍ਹਣੀਆਂ ਸ਼ੁਰੂ ਹੋ ਗਈਆਂ ਹਨ, ਹਰਿਆਣਾ ਦੇ ਦੁਕਾਨਦਾਰਾਂ ਨੇ ਇਸ ਬਹੁਤ ਜ਼ਰੂਰੀ ਰਾਹਤ ਦਾ ਸੁਆਗਤ ਕੀਤਾ। ਇਸ ਰਾਜ ਦੇ ਇੱਕ ਦੁਕਾਨਦਾਰ ਕੁੰਦਨ ਨੇ ਕਿਹਾ ਕਿ ਲੌਕਡਾਊਨ ’ਚ ਮਿਲੀਆਂ ਰਿਆਇਤਾਂ ਕਾਰਨ ਸਿਰਫ਼ ਗਾਹਕਾਂ ਨੂੰ ਹੀ ਨਹੀਂ, ਸਗੋਂ ਉਨ੍ਹਾਂ ਨੂੰ ਵੀ ਰਾਹਤ ਮਿਲੀ ਹੈ। ਕੈਥਲ ਦੇ ਉਮੇਸ਼ ਸੀਕਰੀ ਇਸ ਲਈ ਖੁਸ਼ ਹਨ ਕਿ ਕੁਝ ਦੁਕਾਨਾਂ ਮੁੜ ਖੁੱਲ੍ਹਣ ਜਾ ਰਹੀਆਂ ਹਨ ਪਰ ਉਨ੍ਹਾਂ ਨੂੰ ਇਸ ਗੱਲ੍ਹ ਦਾ ਵੀ ਥੋੜ੍ਹਾ ਡਰ ਹੈ ਕਿ ਇਸ ਨਾਲ ਕਿਤੇ ਮਹਾਮਾਰੀ ਦਾ ਫੈਲਣਾ ਹੋਰ ਵਧ ਨਾ ਜਾਵੇ। ਉਨ੍ਹਾਂ ਕਿਹਾ ਕਿ ਲੋਕਾਂ ਨੂੰ ਸਮਾਜਿਕ–ਦੂਰੀ ਦੇ ਨਿਯਮ ਦੀ ਪਾਲਣਾ ਕਰਦੇ ਰਹਿਣਾ ਚਾਹੀਦਾ ਹੈ।


    

    

    (ਕੁੰਦਨ, ਹਰਿਆਣਾ)


    https://twitter.com/PIBChandigarh/status/1258318169816494082?s=09 (ਕੁੰਦਨ, ਹਰਿਆਣਾ)


    


    (ਉਮੇਸ਼ ਸੀਕਰੀ, ਕੈਥਲ, ਹਰਿਆਣਾ)


    https://twitter.com/PIBChandigarh/status/1258317488174936064?s=09 (ਉਮੇਸ਼ ਸੀਕਰੀ, ਹਰਿਆਣਾ)


    ‘ਪ੍ਰਧਾਨ ਮੰਤਰੀ ਗ਼ਰੀਬ ਕਲਿਆਣ ਪੈਕੇਜ’ (ਪੀਐੱਮਜੀਕੇਵਾਈ) ਦੇ ਹਿੱਸੇ ਵਜੋਂ ਸਰਕਾਰ ਵੱਲੋਂ ਗ਼ਰੀਬ ਬਜ਼ੁਰਗਾਂ, ਜਨ–ਧਨ ਖਾਤਿਆਂ ਦੀਆਂ ਮਹਿਲਾ ਲਾਭਾਰਥੀਆਂ ਤੇ ਕਿਸਾਨਾਂ ਨੂੰ ਮੁਫ਼ਤ ਅਨਾਜ, ਗੈਸ ਸਿਲੰਡਰ ਤੇ ਨਕਦ ਭੁਗਤਾਨ ਵੀ ਮੁਹੱਈਆ ਕਰਵਾਏ ਜਾ ਰਹੇ ਹਨ। ਤਾਜ਼ਾ ਅੰਕੜਿਆਂ ਅਨੁਸਾਰ, 5 ਮਈ, 2020 ਤੱਕ ਡਿਜੀਟਲ ਭੁਗਤਾਨ ਬੁਨਿਆਦੀ ਢਾਂਚੇ ਦਾ ਉਪਯੋਗ ਕਰਦਿਆਂ ‘ਪ੍ਰਧਾਨ ਮੰਤਰੀ ਗ਼ਰੀਬ ਕਲਿਆਣ ਪੈਕੇਜ’ (ਪੀਐੱਮਜੀਕੇਪੀ) ਤਹਿਤ ਲਗਭਗ 39 ਕਰੋੜ ਗ਼ਰੀਬ ਲੋਕਾਂ ਨੂੰ 34,800 ਕਰੋੜ ਰੁਪਏ ਦੀ ਵਿੱਤੀ ਸਹਾਇਤਾ ਪ੍ਰਾਪਤ ਹੋ ਚੁੱਕੀ ਹੈ।


    ਹਰਿਆਣਾ ਦੀਆਂ ਮਹਿਲਾ ਲਾਭਾਰਥੀਆਂ ਨੇ ਪੁਸ਼ਟੀ ਕੀਤੀ ਕਿ ਉਨ੍ਹਾਂ ਦੇ ਜਨ–ਧਨ ਖਾਤਿਆਂ ਵਿੱਚ ਧਨ ਪ੍ਰਾਪਤ ਹੋ ਗਿਆ ਹੈ ਤੇ ਉਨ੍ਹਾਂ ਇਸ ਉੱਤੇ ਤਸੱਲੀ ਪ੍ਰਗਟਾਈ। ਆਪਣੇ ਜਨ–ਧਨ ਖਾਤੇ ’ਚ ਸਮੇਂ ’ਤੇ ਧਨ ਜਮ੍ਹਾਂ ਕਰਵਾਉਣ ਲਈ ਸਰਕਾਰ ਦੀ ਸ਼ਲਾਘਾ ਕਰਦਿਆਂ ਰਾਜ ਦੇ ਪਿੰਡ ਮਸੀਹ ਨਿਵਾਸੀ ਮੰਜੂ ਦੇਵੀ ਨੇ ਕਿਹਾ ਕਿ ਉਨ੍ਹਾਂ ਨੂੰ ਦੂਜੀ ਕਿਸ਼ਤ ਮਿਲ ਗਈ ਹੈ। ਇਸੇ ਰਾਜ ਦੇ ਦਿਨੇਸ਼ ਦੇਵੀ ਨੇ ਦੱਸਿਆ ਕਿ ਉਨ੍ਹਾਂ ਦੇ ਖਾਤੇ ਵਿੱਚ ਪ੍ਰਧਾਨ ਮੰਤਰੀ ਜਨ–ਧਨ ਯੋਜਨਾ ਤਹਿਤ 500 ਰੁਪਏ ਜਮ੍ਹਾਂ ਹੋ ਗਏ ਹਨ। ਆਸ਼ਾ ਦੇਵੀ ਨੇ ਆਪਣੇ ਖਾਤੇ ਵਿੱਚ ਰਕਮ ਜਮ੍ਹਾਂ ਹੋਣ ਦੀ ਪੁਸ਼ਟੀ ਕੀਤੀ।


    

    

    (ਮੰਜੂ ਦੇਵੀ, ਹਰਿਆਣਾ)


    https://twitter.com/PIBChandigarh/status/1258310968838246401?s=09 (ਮੰਜੂ ਦੇਵੀ, ਹਰਿਆਣਾ)


    


    (ਆਸ਼ਾ ਦੇਵੀ, ਹਰਿਆਣਾ)


    https://twitter.com/PIBChandigarh/status/1258312053116121088?s=09 (ਆਸ਼ਾ ਦੇਵੀ, ਹਰਿਆਣਾ)


    


    (ਦਿਨੇਸ਼ ਦੇਵੀ, ਹਰਿਆਣਾ)


    https://twitter.com/PIBChandigarh/status/1258315001892233216?s=09 (ਦਿਨੇਸ਼ ਦੇਵੀ, ਹਰਿਆਣਾ)


    *****


    ਡੀਪੀ/ਪੀਐੱਸ/ਐੱਚਆਰ

    
    
    (Release ID: 1621963) Visitor Counter : 1
    
    
      Read this release in: English