      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      ‘ਸ਼੍ਰਮਿਕ ਸਪੈਸ਼ਲ’ ਟ੍ਰੇਨਾਂ ਇਸ ਖੇਤਰ ’ਚ ਫਸੇ ਕਾਮਿਆਂ ਨੂੰ ਲਗਾਤਾਰ ਰਾਹਤ ਦੇ ਰਹੀਆਂ ਹਨ
      Posted On: 12 MAY 2020 7:01PM by PIB Chandigarh


    ਚੰਡੀਗੜ੍ਹ, ਮਈ 12, 2020


    ‘ਸ਼੍ਰਮਿਕ ਸਪੈਸ਼ਲ’ ਟ੍ਰੇਨਾਂ ਇਸ ਖੇਤਰ ਵਿੱਚ ਫਸੇ ਕਾਮਿਆਂ ਨੂੰ ਲਗਾਤਾਰ ਰਾਹਤ ਦੇ ਰਹੀਆਂ ਹਨ। ਜਦ ਤੋਂ ਇਹ ਟ੍ਰੇਨਾਂ ਚਲਣੀਆਂ ਸ਼ੁਰੂ ਹੋਈਆਂ ਹਨ, ਤਦ ਤੋਂ ਹੀ ਪੰਜਾਬ ਤੇ ਹਰਿਆਣਾ ਰਾਜਾਂ ਵਿੱਚ ਕਾਮਿਆਂ ਦਾ ਆਵਾਗਮਨ ਦੇਖਿਆ ਜਾ ਰਿਹਾ ਹੈ। ਰੇਲ ਅਧਿਕਾਰੀਆਂ ਦੁਆਰਾ ਇਨ੍ਹਾਂ ਰਾਜਾਂ ਵਿੱਚੋਂ ਸਟੇਸ਼ਨਾਂ ਤੋਂ ਉਨ੍ਹਾਂ ਦੇ ਜਾਣ ਲਈ ਹਰ ਤਰ੍ਹਾਂ ਦੀ ਜ਼ਰੂਰੀ ਮਦਦ ਮੁਹੱਈਆ ਕਰਵਾਈ ਜਾ ਰਹੀ ਹੈ।


    ਜਦੋਂ ਵੀ ਇਹ ਟ੍ਰੇਨਾਂ ਆਪਣੇ ਟਿਕਾਣਿਆਂ ਲਈ ਰਵਾਨਾ ਹੁੰਦੀਆਂ ਹਨ, ਤਦ ਉੱਥੇ ਰਵਾਨਗੀ ਸਮੇਂ ਖੁਸ਼ੀ ਦਾ ਮਾਹੌਲ ਆਮ ਦੇਖਿਆ ਜਾਂਦਾ ਹੈ। ਅਜਿਹਾ ਉਦੋਂ ਦੇਖਣ ਨੂੰ ਮਿਲਿਆ, ਜਦੋਂ 1,334 ਪ੍ਰਵਾਸੀ ਕਾਮਿਆਂ ਨੂੰ ਲੈ ਕੇ ਇੱਕ ‘ਸ਼੍ਰਮਿਕ ਸਪੈਸ਼ਲ’ ਟ੍ਰੇਨ ਪੰਜਾਬ ਦੇ ਮੋਹਾਲੀ ਤੋਂ ਉੱਤਰ ਪ੍ਰਦੇਸ਼ ਦੇ ਗੋਰਖਪੁਰ ਲਈ ਰਵਾਨਾ ਹੋਈ। ਬਿਲਕੁਲ ਇਸੇ ਤਰ੍ਹਾਂ ਪੰਜਾਬ ਦੇ ਪਟਿਆਲਾ ਦੇ ਰੇਲਵੇ ਸਟੇਸ਼ਨ ’ਤੇ ਦੇਖਣ ਨੂੰ ਮਿਲਿਆ, ਜਦੋਂ ਇੱਕ ਟ੍ਰੇਨ ਪ੍ਰਵਾਸੀਆਂ ਨੂੰ ਲੈ ਕੇ ਬਿਹਾਰ ਦੇ ਸੁਪੌਲ ਜ਼ਿਲ੍ਹੇ ਲਈ ਰਵਾਨਾ ਹੋਈ। ਰੇਲ ਅਧਿਕਾਰੀਆਂ ਦੁਆਰਾ ਯਾਤਰੀਆਂ ਦੀ ਥਰਮਲ ਸਕੈਨਿੰਗ ਅਤੇ ਉਨ੍ਹਾਂ ਦੀ ਪਰਸਪਰ ਸਮਾਜਿਕ–ਦੂਰੀ ਨੂੰ ਵੀ ਸੁਨਿਸ਼ਚਿਤ ਕੀਤਾ ਜਾ ਰਿਹਾ ਹੈ। ਸੋਮਵਾਰ ਨੂੰ ਚੰਡੀਗੜ੍ਹ ਰੇਲਵੇ ਸਟੇਸ਼ਨ ’ਤੇ ਸ਼੍ਰਮਿਕ ਸਪੈਸ਼ਲ ਟ੍ਰੇਨ ਉੱਤੇ ਚੜ੍ਹਨ ਵਾਲੇ ਹਰੇਕ ਪ੍ਰਵਾਸੀ ਕਾਮੇ ਨੂੰ ਭੋਜਨ ਦਾ ਇੱਕ ਪੈਕਟ ਅਤੇ ਪਾਣੀ ਦੀਆਂ ਬੋਤਲਾਂ ਮੁਹੱਈਆ ਕਰਵਾਈਆਂ ਗਈਆਂ।


    (ਮੋਹਾਲੀ, ਪੰਜਾਬ ਤੋਂ ਜਿਵੇਂ ਹੀ ਇੱਕ ਟ੍ਰੇਨ ਗੋਰਖਪੁਰ, ਉੱਤਰ ਪ੍ਰਦੇਸ਼ ਲਈ ਰਵਾਨਾ ਹੋਣ ਲੱਗੀ, ਕਾਮਿਆਂ ਨੇ ਤਾੜੀਆਂ ਵਜਾਈਆਂ)


    https://twitter.com/PIBChandigarh/status/1260090587979509766?s=09 (ਮੋਹਾਲੀ, ਪੰਜਾਬ ਤੋਂ ਜਿਵੇਂ ਹੀ ਇੱਕ ਟ੍ਰੇਨ ਗੋਰਖਪੁਰ, ਉੱਤਰ ਪ੍ਰਦੇਸ਼ ਲਈ ਰਵਾਨਾ ਹੋਣ ਲੱਗੀ, ਕਾਮਿਆਂ ਨੇ ਤਾੜੀਆਂ ਵਜਾਈਆਂ)


    (ਪਟਿਆਲਾ, ਪੰਜਾਬ ਤੋਂ ਸੁਪੌਲ, ਬਿਹਾਰ ਲਈ ਟ੍ਰੇਨ ਦੀ ਰਵਾਨਗੀ ਮੌਕੇ ਕਾਮੇ ਹੱਥ ਹਿਲਾਉਂਦੇ ਹੋਏ)


    https://twitter.com/PIBShimla/status/1260097801892974597?s=09 (ਪਟਿਆਲਾ, ਪੰਜਾਬ ਤੋਂ ਸੁਪੌਲ, ਬਿਹਾਰ ਲਈ ਟ੍ਰੇਨ ਰਵਾਨਗੀ ਸਮੇਂ)


    (ਮੁਜ਼ੱਫ਼ਰਪੁਰ, ਉੱਤਰ ਪ੍ਰਦੇਸ਼ ਜਾ ਰਹੀ ਇੱਕ ਟ੍ਰੇਨ ਵਿੱਚ ਕਾਮੇ)


    https://twitter.com/PIBChandigarh/status/1259803373743689728?s=09 (ਅੰਬਾਲਾ ਛਾਉਣੀ ਰੇਲਵੇ ਸਟੇਸ਼ਨ ਤੋਂ ਮੁਜ਼ੱਫ਼ਰਪੁਰ, ਉੱਤਰ ਪ੍ਰਦੇਸ਼ ਰਵਾਨਾ ਹੁੰਦੀ ਟ੍ਰੇਨ)


    (ਟ੍ਰੇਨ ’ਤੇ ਸਵਾਰ ਹੋਣ ਤੋਂ ਪਹਿਲਾਂ ਕਾਮਿਆਂ ਦੀ ਥਰਮਲ ਸਕੈਨਿੰਗ ਕੀਤੀ ਜਾ ਰਹੀ ਹੈ)


    (ਇੱਕ ਰੇਲਵੇ ਸਟੇਸ਼ਨ ’ਤੇ ਕਾਮੇ ਆਪਣੀ ਵਾਰੀ ਦੀ ਉਡੀਕ ਕਰਦੇ ਹੋਏ)


    https://twitter.com/PIBChandigarh/status/1260090798101590019?s=09


    (ਰੇਲ ਅਧਿਕਾਰੀ ਯਾਤਰੀਆਂ ਦੀ ਥਰਮਲ ਸਕੈਨਿੰਗ ਤੇ ਸਮਾਜਿਕ–ਦੂਰੀ ਕਾਇਮ ਰੱਖਣਾ ਯਕੀਨੀ ਬਣਾ ਰਹੇ ਹਨ)


    12 ਮਈ, 2020 (ਸਵੇਰੇ 09:30 ਵਜੇ) ਤੱਕ, 542 ਸ਼੍ਰਮਿਕ ਸਪੈਸ਼ਲ ਟ੍ਰੇਨਾਂ ਰਾਹੀਂ ਦੇਸ਼ ਦੇ 6.48 ਲੱਖ ਕਾਮਿਆਂ ਦਾ ਆਵਾਗਮਨ ਹੋ ਚੁੱਕਿਆ ਹੈ। ਫਸੇ ਕਾਮਿਆਂ ਦੇ ਤੇਜ਼ ਆਵਾਗਮਨ ਦੀ ਸੁਵਿਧਾ ਲਈ ਭਾਰਤ ਸਰਕਾਰ ਨੇ ਰਾਜਾਂ/ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਦੀਆਂ ਸਰਕਾਰਾਂ ਨੂੰ ਇੱਕ ਹਾਲੀਆ ਚਿੱਠੀ ਰਾਹੀਂ ਬੇਨਤੀ ਕੀਤੀ ਹੈ ਕਿ ਉਹ ਹੋਰ ‘ਸ਼੍ਰਮਿਕ ਸਪੈਸ਼ਲ’ ਟ੍ਰੇਨਾਂ ਚਲਾਉਣ ਲਈ ਭਾਰਤੀ ਰੇਲਵੇ ਨੂੰ ਸਹਿਯੋਗ ਦੇਣ।


    ‘ਸਪੈਸ਼ਲ ਸ਼੍ਰਮਿਕ’ ਟ੍ਰੇਨਾਂ ਤੋਂ ਇਲਾਵਾ, ਰੇਲਵੇ ਮੰਤਰਾਲੇ ਨੇ ਸਿਹਤ ਤੇ ਪਰਿਵਾਰ ਭਲਾਈ ਮੰਤਰਾਲੇ ਅਤੇ ਗ੍ਰਹਿ ਮੰਤਰਾਲੇ ਦੀ ਸਲਾਹ ਨਾਲ ਇਹ ਫ਼ੈਸਲਾ ਵੀ ਕੀਤਾ ਹੈ ਕਿ 12 ਮਈ, 2020 ਤੋਂ ਭਾਰਤੀ ਰੇਲਵੇ ਇੱਕ ਕ੍ਰਮਬੱਧ ਤਰੀਕੇ ਨਾਲ ਅੰਸ਼ਕ ਤੌਰ ‘ਤੇ ਰੇਲ ਸੇਵਾਵਾਂ ਬਹਾਲ ਕਰ ਦੇਵੇਗਾ। ਉਸੇ ਅਨੁਸਾਰ, ਰੇਲਵੇ ਮੰਤਰਾਲੇ ਦੁਆਰਾ ਸਪੈਸ਼ਲ ਟ੍ਰੇਨਾਂ ਦੀਆਂ 15 ਜੋੜੀਆਂ ਚਲਾਉਣ ਦਾ ਐਲਾਨ ਕੀਤਾ ਗਿਆ ਹੈ।


    *****


    ਡੀਐੱਸ/ਪੀਐੱਸ/ਐੱਚਆਰ


    

    
    (Release ID: 1623384) Visitor Counter : 2
    
    
      Read this release in: English