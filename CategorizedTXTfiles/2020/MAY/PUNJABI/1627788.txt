      ਰੱਖਿਆ ਮੰਤਰਾਲਾ

      ਸੈਨਾ ਦੇ ਕਮਾਂਡਰਾਂ ਦਾ ਸੰ‍ਮੇਲਨ : 27 - 29 ਮਈ 2020
      Posted On: 29 MAY 2020 4:48PM by PIB Chandigarh


    ਇੱਕ ਸਿਖਰ ਪੱਧਰ ਦਾ ਸਾਲ ਵਿੱਚ ਦੋ ਵਾਰ ਹੋਣ ਵਾਲਾ ਸੈਨਾ ਦੇ ਕਮਾਂਡਰਾਂ ਦਾ ਸੰਮੇਲਨ ਜਿਸ ਵਿੱਚ ਵਿਚਾਰਕ ਪੱਧਰ ‘ ਤੇ ਚਰਚਾ ਦੇ ਬਾਅਦ ਮੱਹਤਵਪੂਰਨ ਨੀਤੀਗਤ ਫੈਸਲੇ ਕੀਤੇ ਜਾਂਦੇ ਹਨ , ਦੋ ਪੜਾਵਾਂ ਵਿੱਚ ਆਯੋਜਿਤ ਹੋਣ ਵਾਲੇ ਇਸ ਸੰਮੇਲਨ ਦਾ ਪਹਿਲਾ ਪੜਾਅ ਸਾਊਥ ਬਲਾਕ , ਨਵੀਂ ਦਿੱਲੀ ਵਿੱਚ 27 ਤੋਂ 29 ਮਈ , 2020 ਤੱਕ ਆਯੋਜਿਤ ਕੀਤਾ ਗਿਆ। ਪੂਰਵ ਨਿਰਧਾਰਿਤ ਪ੍ਰੋਗਰਾਮ ਅਨੁਸਾਰ ਇਸ ਨੂੰ ਅਪ੍ਰੈਲ 2020 ਵਿੱਚ ਆਯੋਜਿਤ ਕੀਤਾ ਜਾਣਾ ਸੀ ਲੇਕਿਨ ਕੋਵਿਡ - 19 ਮਹਾਮਾਰੀ ਦੇ ਕਾਰਨ ਇਸ ਨੂੰ ਮੁਲਤਵੀ ਕਰਨਾ ਪਿਆ ਸੀ।


    ਤਿੰਨ ਦਿਨ ਵਿੱਚ , ਭਾਰਤੀ ਸੈਨਾ ਦੀ ਚੋਟੀ ਦੀ ਲੀਡਰਸ਼ਿਪ ਨੇ ਮੌਜੂਦਾ ਅਤੇ ਆਉਣ ਵਾਲੇ ਸਮੇਂ ਦੀਆਂ ਸੁਰੱਖਿਆ ਚੁਣੌਤੀਆਂ ਨਾਲ ਸਬੰਧਿਤ ਵੱਖ-ਵੱਖ ਪਹਿਲੂਆਂ ‘ ਤੇ ਚਰਚਾ ਕੀਤੀ। ਇਸ ਦੇ ਇਲਾਵਾ , ਮਾਨਵ ਸੰਸਾਧਨ ਪ੍ਰਬੰਧਨ ਦੇ ਮੁੱਦਿਆਂ , ਅਸਲਾ ਪ੍ਰਬੰਧਨ ਨਾਲ ਸਬੰਧਿਤ ਅਧਿਐਨ , ਇੱਕ ਜਗ੍ਹਾ ‘ ਤੇ ਸਥਿਤ ਸਿਖਲਾਈ ਪ੍ਰਤਿਸ਼ਠਾਨਾਂ ਦੇ ਰਲੇਵੇਂ ਅਤੇ ਹੈੱਡਕੁਆਰਟਰ ਆਰਮੀ ਟ੍ਰੇਨਿੰਗ ਕਮਾਂਡ ਦੇ ਨਾਲ ਮਿਲਟਰੀ ਟ੍ਰੇਨਿੰਗ ਡਾਇਰੈਕਟੋਰੇਟ ਦੇ ਰਲੇਵੇਂ ‘ ਤੇ ਵੀ ਚਰਚਾ ਕੀਤੀ ਗਈ। ਆਯੋਜਨ ਦੇ ਦੌਰਾਨ ਆਰਮੀ ਵੇਲਫੇਅਰ ਹਾਊਸਿੰਗ ਔਰਗਨਾਈਜੇਸ਼ਨ ( ਐੱਡਬਿਲਊਏਐੱਚਓ) ਅਤੇ ਆਰਮੀ ਵੇਲਫੇਅਰ ਐਜੂਕੇਸ਼ਨ ਸੋਸਾਇਟੀ (ਏਡਬਲਿਊਈਐੱਸ) ਦੇ ਬੋਰਡ ਆਵ੍ ਗਵਰਨਰ ਦੀਆਂ ਬੈਠਕਾਂ ਦਾ ਵੀ ਆਯੋਜਨ ਕੀਤਾ ਗਿਆ।


    24 ਤੋਂ 27 ਜੂਨ , 2020 ਤੱਕ ਨਿਰਧਾਰਿਤ ਸੰਮੇਲਨ ਦੇ ਦੂਜੇ ਪੜਾਅ ਵਿੱਚ ਡੀਐੱਮਏ ਅਤੇ ਡੀਓਡੀ ਨਾਲ ਇੰਟ੍ਰੈਕਟਿਵ ਸੈਸ਼ਨ ਸ਼ਾਮਲ ਹੋਣਗੇ , ਕਮਾਂਡ ਹੈੱਡਕੁਆਰਟਰ ਦੁਆਰਾ ਪ੍ਰਾਯੋਜਿਤ ਏਜੰਡੇ ‘ ਤੇ ਚਰਚਾ ਅਤੇ ਲੌਜਿਸਟਿਕਸ2 ਅਤੇ ਪ੍ਰਸ਼ਾਸਨਿਕ ਮੁੱਦਿਆਂ ‘ ਤੇ ਚਲ ਰਹੇ ਅਧਿਐਨਾਂ ‘ ਤੇ ਚਰਚਾ ਹੋਵੇਗੀ। ਮਾਣਯੋਗ ਰੱਖਿਆ ਮੰਤਰੀ ਅਤੇ ਸੀਡੀਐੱਸ ਦੇ ਵੀ ਇਸ ਪੜਾਅ ਦੇ ਦੌਰਾਨ ਸੰਮੇਲਨ ਨੂੰ ਸੰਬੋਧਨ ਕਰਨ ਦੀ ਸੰਭਾਵਨਾ ਹੈ।


    ***


    ਕਰਨਲ ਅਮਨ ਆਨੰਦ


    ਪੀਆਰਓ (ਆਰਮੀ)

    
    
    (Release ID: 1627788) Visitor Counter : 13
    
    
      Read this release in: Telugu , Malayalam , English , Urdu , Marathi , Hindi , Manipuri