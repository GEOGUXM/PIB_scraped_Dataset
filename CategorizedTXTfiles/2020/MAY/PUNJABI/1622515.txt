      ਵਿੱਤ ਮੰਤਰਾਲਾ

      ਕੁਝ ਸੰਸਥਾਵਾਂ ਦੀ ਰਜਿਸਟ੍ਰੇਸ਼ਨ, ਪ੍ਰਵਾਨਗੀ ਆਦਿ ਲਈ ਨਵੀਂ ਵਿਧੀ 1 ਅਕਤੂਬਰ, 2020 ਤੱਕ ਟਲੀ
      Posted On: 09 MAY 2020 10:41AM by PIB Chandigarh


    ਕੇਂਦਰੀ ਪ੍ਰਤੱਖ ਟੈਕਸ ਬੋਰਡ ( ਸੀਬੀਡੀਟੀ ) ਨੇ ਬੇਮਿਸਾਲ ਮਾਨਵੀ ਅਤੇ ਆਰਥਿਕ ਸੰਕਟ ਨੂੰ ਧਿਆਨ ਵਿੱਚ ਰੱਖਦੇ ਹੋਏ ਇਹ ਫ਼ੈਸਲਾ ਕੀਤਾ ਹੈ ਕਿ ਕੁਝ ਸੰਸਥਾਵਾਂ ਦੀ ਪ੍ਰਵਾਨਗੀ / ਰਜਿਸਟ੍ਰੇਸ਼ਨ / ਅਧਿਸੂਚਨਾ ਲਈ ਨਵੀਂ ਵਿਧੀ ‘ ਤੇ ਅਮਲ ਨੂੰ 1 ਅਕਤੂਬਰ , 2020 ਤੱਕ ਮੁਲਤਵੀ ਕਰ ਦਿੱਤਾ ਜਾਵੇਗਾ । ਇਸ ਅਨੁਸਾਰ , ਇਨਕਮ ਟੈਕਸ ਐਕਟ , 1961 ਦੀ ਧਾਰਾ 10 ( 23 ਸੀ ) , 12 ਏਏ , 35 ਅਤੇ 80 ਜੀ ਦੇ ਤਹਿਤ ਪ੍ਰਵਾਨ / ਰਜਿਸਟਰਡ / ਅਧਿਸੂਚਿਤ ਕੀਤੀਆਂ ਗਈਆਂ ਸੰਸਥਾਵਾਂ ਨੂੰ 1 ਅਕਤੂਬਰ , 2020 ਤੋਂ ਲੈ ਕੇ ਤਿੰਨ ਮਹੀਨੇ ਦੇ ਅੰਦਰ ਯਾਨੀ 31 ਦਸੰਬਰ , 2020 ਤੱਕ ਸਬੰਧਿਤ ਸੂਚਨਾ ਦਰਜ ਕਰਨ ਦੀ ਜ਼ਰੂਰਤ ਹੋਵੇਗੀ। ਇਸ ਦੇ ਇਲਾਵਾ , ਨਵੀਆਂ ਸੰਸਥਾਵਾਂ ਦੀ ਪ੍ਰਵਾਨਗੀ / ਰਜਿਸਟ੍ਰੇਸ਼ਨ / ਅਧਿਸੂਚਨਾ ਲਈ ਸੋਧੀ ਹੋਈ ਵਿਧੀ ਵੀ 1 ਅਕਤੂਬਰ , 2020 ਤੋਂ ਲਾਗੂ ਹੋਵੇਗੀ।


    
    
    ਇਸ ਸਬੰਧ ਵਿੱਚ ਜ਼ਰੂਰੀ ਵਿਧਾਈ ਸੰਸ਼ੋਧਨ ਉਚਿਤ ਸਮੇਂ ‘ ਤੇ ਪ੍ਰਸਤਾਵਿਤ ਕੀਤੇ ਜਾਣਗੇ।


    
    
    ਨੋਵੇਲ ਕੋਰੋਨਾ ਵਾਇਰਸ (ਕੋਵਿਡ - 19) ਦੇ ਵਧਦੇ ਕਹਿਰ ਅਤੇ ਇਸ ਕਰਕੇ ਕੀਤੇ ਗਏ ਲੌਕਡਾਊਨ ਦੇ ਕਾਰਨ 1 ਜੂਨ , 2020 ਨੂੰ ਨਵੀਂ ਵਿਧੀ ਦੇ ਲਾਗੂਕਰਨ ‘ ਤੇ ਚਿੰਤਾ ਪ੍ਰਗਟ ਕਰਦੇ ਹੋਏ ਵਿੱਤ ਮੰਤਰਾਲੇ ਵਿੱਚ ਕਈ ਆਵੇਦਨ ਪ੍ਰਾਪਤ ਹੋਏ ਸਨ। ਨਵੀਂ ਵਿਧੀ ‘ ਤੇ ਅਮਲ ਨੂੰ ਰੋਕਣ ਲਈ ਵੱਡੀ ਸੰਖਿਆ ਵਿੱਚ ਬੇਨਤੀਆਂ ਪ੍ਰਾਪ‍ਤ ਹੋਈਆਂ ਹਨ।


    
    
    
    ਇਹ ਨੋਟ ਕੀਤਾ ਜਾ ਸਕਦਾ ਹੈ ਕਿ ਵਿੱਤ ਐਕਟ , 2020 ਨੇ ਇਨਕਮ ਟੈਕਸ ਐਕਟ ਦੀ ਧਾਰਾ 10 ( 23 ਸੀ ) , 12 ਏਏ , 35 ਅਤੇ 80 ਜੀ ਵਿੱਚ ਨਿਰਧਾਰਿਤ ਕੁਝ ਸੰਸਥਾਵਾਂ ਦੀ ਪ੍ਰਵਾਨਗੀ / ਰਜਿਸਟ੍ਰੇਸ਼ਨ / ਅਧਿਸੂਚਨਾ ਨਾਲ ਸਬੰਧਿਤ ਵਿਧੀ ਨੂੰ ਤਰਕਸੰਗਤ ਬਣਾ ਦਿੱਤਾ ਹੈ , ਜੋ 1 ਜੂਨ , 2020 ਨੂੰ ਪ੍ਰਭਾਵੀ ਹੋਣਾ ਸੀ। ਨਵੀਂ ਵਿਧੀ ਅਨੁਸਾਰ , ਇਨ੍ਹਾਂ ਧਾਰਾਵਾਂ ਦੇ ਤਹਿਤ ਪਹਿਲਾਂ ਤੋਂ ਹੀ ਪ੍ਰਵਾਨ / ਪੰਜੀਕ੍ਰਿਤ / ਅਧਿਸੂਚਿਤ ਸੰਸਥਾਵਾਂ ਨੂੰ ਤਿੰਨ ਮਹੀਨੇ ਦੇ ਅੰਦਰ ਯਾਨੀ 31 ਅਗਸਤ , 2020 ਤੱਕ ਸੂਚਨਾ ਦਰਜ ਕਰਨ ਦੀ ਲੋੜ ਹੋਵੇਗੀ। ਇਸ ਦੇ ਇਲਾਵਾ , ਨਵੀਆਂ ਸੰਸਥਾਵਾਂ ਦੀ ਪ੍ਰਵਾਨਗੀ / ਰਜਿਸਟ੍ਰੇਸ਼ਨ / ਅਧਿਸੂਚਨਾ ਲਈ ਵਿਧੀ ਨੂੰ ਵੀ 1 ਜੂਨ , 2020 ਤੋਂ ਤਰਕਸੰਗਤ ਬਣਾਇਆ ਗਿਆ ਹੈ।


    
    
    ****
    
    
    ਆਰਐੱਮ/ਕੇਐੱਮਐੱਨ
    

    
    (Release ID: 1622515) Visitor Counter : 7
    
    
      Read this release in: Assamese , English , Urdu , Hindi , Marathi , Manipuri , Bengali , Odia , Tamil , Telugu , Kannada , Malayalam