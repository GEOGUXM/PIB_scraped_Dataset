      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ ਨੇ ਕਿਹਾ , ‘ਰਾਸ਼ਟਰ ਪੱਛਮ ਬੰਗਾਲ ਅਤੇ ਓਡੀਸ਼ਾ ਦੇ ਨਾਲ ਖੜ੍ਹਾ ਹੈ’
      Posted On: 21 MAY 2020 3:03PM by PIB Chandigarh


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਨੇ ਚੱਕਰਵਾਤੀ ਤੂਫਾਨ ‘ ਅੰਫਾਨ ’ ਦੁਆਰਾ ਮਚਾਈ ਗਈ ਭਾਰੀ ਤਬਾਹੀ ਦੇ ਦ੍ਰਿਸ਼ ਜਾਂ ਮੰਜਰ ਨੂੰ ਦੇਖ ਕੇ ਪੱਛਮ ਬੰਗਾਲ ਅਤੇ ਓਡੀਸ਼ਾ ਵਿੱਚ ਸਥਿਤੀ ਦੇ ਛੇਤੀ ਤੋਂ ਛੇਤੀ ਆਮ ਹੋਣ ਦੀ ਮੰਗਲ-ਕਾਮਨਾ ਕੀਤੀ ਹੈ।


    ਪ੍ਰਧਾਨ ਮੰਤਰੀ ਨੇ ਟਵੀਟਾਂ ਦੀ ਲੜੀ ਵਿੱਚ ਕਿਹਾ ਹੈ , ‘ ਮੇਰੀਆਂ ਸੰਵੇਦਨਾਵਾਂ ਓਡੀਸ਼ਾ ਦੇ ਲੋਕਾਂ ਦੇ ਨਾਲ ਹਨ ਕਿਉਂਕਿ ਰਾਜ ਨੇ ਚੱਕਰਵਾਤੀ ਤੂਫਾਨ ‘ ਅੰਫਾਨ ’ ਦੇ ਉੱਲਟ ਪ੍ਰਭਾਵਾਂ ਦਾ ਸਾਹਮਣਾ ਵੱਡੀ ਬਹਾਦਰੀ ਨਾਲ ਕੀਤਾ ਹੈ। ਪ੍ਰਭਾਵਿਤ ਲੋਕਾਂ ਨੂੰ ਹਰ ਸੰਭਵ ਸਹਾਇਤਾ ਸੁਨਿਸ਼ਚਿਤ ਕਰਨ ਲਈ ਅਧਿਕਾਰੀਗਣ ਜ਼ਮੀਨੀ ਪੱਧਰ ਦੇ ਕਾਰਜਾਂ ਵਿੱਚ ਪੂਰੀ ਤਰ੍ਹਾਂ ਨਾਲ ਜੁਟੇ ਹੋਏ ਹਨ । ਮੈਂ ਮੰਗਲ-ਕਾਮਨਾ ਕਰਦਾ ਹਾਂ ਕਿ ਹਾਲਤ ਛੇਤੀ ਤੋਂ ਛੇਤੀ ਆਮ ਹੋਣ।


    ਐੱਨਡੀਆਰਐੱਫ ਦੀਆਂ ਟੀਮਾਂ ਚੱਕਰਵਾਤੀ ਤੂਫਾਨ ਪ੍ਰਭਾਵਿਤ ਇਲਾਕਿਆਂ ਵਿੱਚ ਕੰਮ ਕਰ ਰਹੀਆਂ ਹਨ। ਉੱਚ ਅਧਿਕਾਰੀ ਸਥਿਤੀ ‘ ਤੇ ਕਰੀਬੀ ਨਜ਼ਰ ਰੱਖ ਰਹੇ ਹਨ ਅਤੇ ਇਸ ਦੇ ਨਾਲ ਹੀ ਪੱਛਮ ਬੰਗਾਲ ਦੀ ਸਰਕਾਰ ਦੇ ਨਾਲ ਵੀ ਮਿਲ ਕੇ ਕੰਮ ਕਰ ਰਹੇ ਹਨ ।


    ਪ੍ਰਭਾਵਿਤ ਲੋਕਾਂ ਦੀ ਮਦਦ ਕਰਨ ਵਿੱਚ ਕੋਈ ਵੀ ਕਸਰ ਨਹੀਂ ਛੱਡੀ ਜਾਵੇਗੀ ।


    ਮੈਂ ਚੱਕਰਵਾਤੀ ਤੂਫਾਨ ‘ ਅੰਫਾਨ ’ ਦੁਆਰਾ ਪੱਛਮ ਬੰਗਾਲ ਵਿੱਚ ਮਚਾਈ ਗਈ ਤਬਾਹੀ ਦੇ ਦ੍ਰਿਸ਼ ਦੇਖਦਾ ਰਿਹਾ ਹਾਂ । ਇਸ ਚੁਣੌਤੀਪੂਰਨ ਸਮੇਂ ਵਿੱਚ ਪੂਰਾ ਦੇਸ਼ ਪੱਛਮ ਬੰਗਾਲ ਦੇ ਨਾਲ ਇਕਜੁੱਟਤਾ ਨਾਲ ਖੜ੍ਹਾ ਹੈ। ਰਾਜ ਦੇ ਲੋਕਾਂ ਦੀ ਚੰਗੀ ਸਿਹਤ ਅਤੇ ਖੁਸ਼ਹਾਲੀ ਦੀ ਮੰਗਲ-ਕਾਮਨਾ ਕਰਦਾ ਹਾਂ। ਆਮ ਸਥਿਤੀ ਬਹਾਲ ਕਰਨ ਦੇ ਪ੍ਰਯਤਨ ਨਿਰੰਤਰ ਜਾਰੀ ਹਨ।


    https://twitter.com/narendramodi/status/1263383936706572288


    https://twitter.com/narendramodi/status/1263384064616103937


    https://twitter.com/narendramodi/status/1263384187949608961


    ****


    ਵੀਆਰਆਰਕੇ/ਐੱਚਐੱਸ

    
    
    (Release ID: 1625897) Visitor Counter : 1
    
    
      Read this release in: English , Urdu , Marathi , Hindi , Assamese , Manipuri , Bengali , Gujarati , Odia , Tamil , Telugu , Kannada , Malayalam