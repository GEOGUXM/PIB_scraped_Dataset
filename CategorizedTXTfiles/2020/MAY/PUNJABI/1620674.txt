      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਨੇ ਖੇਤੀਬਾੜੀ ਸੈਕਟਰ ’ਚ ਸੁਧਾਰਾਂ ਉੱਤੇ ਜ਼ੋਰ ਦਿੱਤਾ ਪ੍ਰਧਾਨ ਮੰਤਰੀ ਗ਼ਰੀਬ ਕਲਿਆਣ ਪੈਕੇਜ ਤੇ ਛੋਟਾਂ ਨਾਲ ਇਸ ਖੇਤਰ ਦੇ ਕਿਸਾਨਾਂ ਨੂੰ ਮਿਲੀ ਲੌਕਡਾਊਨ ਨਾਲ ਲੜਨ ’ਚ ਮਦਦ
      Posted On: 03 MAY 2020 5:14PM by PIB Chandigarh


    
    ਚੰਡੀਗੜ੍ਹ, 03 ਮਈ, 2020
    ਖੇਤੀਬਾੜੀ ਦੇ ਮੰਡੀਕਰਣ, ਮੰਡੀਕਰਣ–ਯੋਗ ਵਾਧੂ ਅਨਾਜ ਦੇ ਪ੍ਰਬੰਧ, ਕਿਸਾਨਾਂ ਦੀ ਸੰਸਥਾਗਤ ਕਰਜ਼ੇ ਤੱਕ ਪਹੁੰਚ ਵਿੱਚ ਸੁਧਾਰਾਂ ਅਤੇ ਖੇਤੀਬਾੜੀ ਨੂੰ ਕਾਨੂੰਨ ਦੀ ਉਚਿਤ ਮਦਦ ਨਾਲ ਵਿਭਿੰਨ ਪਾਬੰਦੀਆਂ ਤੋਂ ਆਜ਼ਾਦ ਕਰਨ ’ਤੇ ਖਾਸ ਜ਼ੋਰ ਦਿੱਤਾ ਗਿਆ ਹੈ। ਦੋ ਮਈ, 2020 ਦੀ ਮੀਟਿੰਗ ਵਿੱਚ ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਵੱਲੋਂ ਅਜਿਹੇ ਮੁੱਦਿਆਂ ਉੱਤੇ ਵਿਚਾਰ–ਵਟਾਂਦਰਾ ਕੀਤਾ ਗਿਆ ਸੀ। ਮੰਡੀਕਰਣ ਦੀਆਂ ਮੌਜੂਦਾ ਪਰਿਸਥਿਤੀਆਂ ਵਿੱਚ ਨੀਤੀਗਤ ਦਖ਼ਲ ਦੇਣ ਤੇ ਤੇਜ਼–ਰਫ਼ਤਾਰ ਖੇਤੀ ਵਿਕਾਸ ਦੇ ਸੰਦਰਭ ਵਿੱਚ ਵਾਜਬ ਸੁਧਾਰ ਲਿਆਉਣ ਉੱਤੇ ਧਿਆਨ ਕੇਂਦ੍ਰਿਤ ਕੀਤਾ ਗਿਆ ਸੀ। ਕਿਸਾਨਾਂ ਦੇ ਹਿਤ ਕੇਂਦਰ ਸਰਕਾਰ ਵਾਸਤੇ ਸਦਾ ਤੋਂ ਹੀ ਪ੍ਰਮੁੱਖ ਰਹੇ ਹਨ। ਕੋਵਿਡ–19 ਕਾਰਨ ਲੌਕਡਾਊਨ ਦੇ ਐਲਾਨ ਦੇ ਬਾਅਦ ਤੋਂ ਹੀ ਕਿਸਾਨਾਂ ਨੂੰ ਸਮੇਂ–ਸਮੇਂ ’ਤੇ ਦਿੱਤੀਆਂ ਗਈਆਂ ਛੋਟਾਂ ਅਤੇ 15 ਅਪ੍ਰੈਲ, 2020 ਨੂੰ ਜਾਰੀ ਕੀਤੇ ਸੋਧੇ ਸੰਯੁਕਤ ਦਿਸ਼ਾ–ਨਿਰਦੇਸ਼ ਸਰਕਾਰ ਦੀ ਇਸ ਮਨਸ਼ਾ ਨੂੰ ਦਰਸਾਉਂਦੇ ਹਨ।
    ਪ੍ਰਧਾਨ ਮੰਤਰੀ ਗ਼ਰੀਬ ਕਲਿਆਣ ਯੋਜਨਾ ਅਧੀਨ ਰਾਹਤ ਪੈਕੇਜ ਦੇ ਹਿੱਸੇ ਵਜੋਂ, ਪੰਜਾਬ ’ਚ ਹੁਸ਼ਿਆਰਪੁਰ ਜ਼ਿਲ੍ਹੇ ਦੇ ਕਿਸਾਨ ਪਰਮਜੀਤ ਸਿੰਘ ਨੇ ਕਿਹਾ ਕਿ ਪੀਐੱਮ–ਕਿਸਾਨ ਅਧੀਨ ਉਨ੍ਹਾਂ ਦੇ ਬੈਂਕ ਖਾਤੇ ਵਿੱਚ 2,000 ਰੁਪਏ ਆਏ ਹਨ ਅਤੇ ਇਸ ਮਦਦ ਲਈ ਉਨ੍ਹਾਂ ਭਾਰਤ ਸਰਕਾਰ ਦਾ ਧੰਨਵਾਦ ਕੀਤਾ। ਹਿਮਾਚਲ ਪ੍ਰਦੇਸ਼ ਦੇ ਬਿਲਾਸਪੁਰ ਤੋਂ ਰਤਨ ਚੰਦ ਨੇ ਇਹ ਰਾਸ਼ੀ ਪ੍ਰਾਪਤ ਹੋਣ ਦੀ ਪੁਸ਼ਟੀ ਕੀਤੀ।


    https://twitter.com/PIBChandigarh/status/1255828713763147776?s=09 (ਪਰਮਜੀਤ ਸਿੰਘ, ਪੰਜਾਬ)
    https://twitter.com/PIBChandigarh/status/1256480788784136195?s=09 (ਰਤਨ ਚੰਦ, ਹਿਮਾਚਲ ਪ੍ਰਦੇਸ਼)


    ਖਾਦਾਂ, ਕੀਟ–ਨਾਸ਼ਕਾਂ ਤੇ ਬੀਜਾਂ ਦੇ ਪ੍ਰਚੂਨ–ਵਿਕਰੇਤਾਵਾਂ ਨੂੰ ਲੌਕਡਾਊਨ ਦੇ ਸਮੇਂ ਦੌਰਾਨ ਆਪਣੀਆਂ ਦੁਕਾਨਾਂ ਖੋਲ੍ਹਣ ਦੀ ਇਜਾਜ਼ਤ ਦਿੱਤੀ ਗਈ ਹੈ। ਸਰਕਾਰ ਦਾ ਸ਼ੁਕਰੀਆ ਅਦਾ ਕਰਦਿਆਂ ਪੰਜਾਬ ਦੇ ਕਿਸਾਨ ਕ੍ਰਿਪਾਲ ਸਿੰਘ ਨੇ ਕਿਹਾ ਕਿ ਇਹ ਕਿਸਾਨਾਂ ਲਈ ਇੱਕ ਵੱਡੀ ਰਾਹਤ ਹੈ ਤੇ ਕੀਮਤਾਂ ਵਾਜਬ ਹਨ। ਇੱਕ ਹੋਰ ਕਿਸਾਨ ਸੁਖਵਿੰਦਰ ਸਿੰਘ ਨੇ ਕਿਹਾ ਕਿ ਉਨ੍ਹਾਂ ਨੂੰ ਬੀਜ ਹਾਸਲ ਕਰਨ ਵਿੱਚ ਕੋਈ ਸਮੱਸਿਆ ਨਹੀਂ ਹੈ ਤੇ ਆਉਂਦੀ ਬਿਜਾਈ ਦੇ ਮੌਸਮ ਲਈ ਇਹ ਉਚਿਤ ਹੈ।


    https://twitter.com/PIBChandigarh/status/1256534848337899520?s=09 (ਕ੍ਰਿਪਾਲ ਸਿੰਘ, ਪੰਜਾਬ)
    https://twitter.com/PIBChandigarh/status/1256537743590436867?s=09 (ਸੁਖਵਿੰਦਰ ਸਿੰਘ)
    ਪੰਜਾਬ ਤੇ ਹਰਿਆਣਾ ’ਚ ਇਸ ਵੇਲੇ ਫ਼ਸਲਾਂ ਦੀ ਵਾਢੀ ਦਾ ਮੌਸਮ ਚੱਲ ਰਿਹਾ ਹੈ, ਇਸ ਲਈ ਕਿਸਾਨਾਂ ਦੀ ਉਪਜ ਸਮੇਂ ਸਿਰ ਮੰਡੀਆਂ ਤੱਕ ਪੁੱਜਣਾ ਯਕੀਨੀ ਬਣਾਉਣ ਲਈ ਮਸ਼ੀਨਾਂ ਦਾ ਸੁਖਾਵੇਂ ਢੰਗ ਨਾਲ ਚੱਲਣਾ ਜ਼ਰੂਰੀ ਹੈ। ਇਸੇ ਲਈ ਖੇਤੀਬਾੜੀ ਮਸ਼ੀਨਰੀ ਦੀ ਮੁਰੰਮਤ ਤੇ ਇਸ ਦੇ ਸਪੇਅਰ ਪਾਰਟਸ (ਸਪਲਾਈ–ਲੜੀ ਸਮੇਤ), ਕੰਬਾਈਨ ਤੇ ਥ੍ਰੈਸ਼ਰ ਇਕਾਈਆਂ ਦੀ ਮੁਰੰਮਤ ਦੀਆਂ ਦੁਕਾਨਾਂ, ਵੈਲਡਿੰਗ ਦੀਆਂ ਦੁਕਾਨਾਂ ਆਦਿ ਨੂੰ ਖੁੱਲ੍ਹਾ ਰੱਖਿਆ ਗਿਆ ਹੈ।
    https://twitter.com/PIBChandigarh/status/1255036407464300544?s=09 (ਹਰਿਆਣਾ ’ਚ ਕੰਬਾਈਨ ਤੇ ਥ੍ਰੈਸ਼ਰਜ਼ ਇਕਾਈ)
    https://twitter.com/PIBChandigarh/status/1256837841142706179?s=09 (ਵੈਲਡਿੰਗ ਦੀ ਦੁਕਾਨ, ਸੋਨੀਪਤ)


    ਮਾਰਚ ਮਹੀਨੇ ਵਿੱਚ ਐਲਾਨੇ ਪ੍ਰਧਾਨ ਮੰਤਰੀ ਗ਼ਰੀਬ ਕਲਿਆਣ ਪੈਕੇਜ ਰਾਹੀਂ ਗ਼ਰੀਬ ਬਜ਼ੁਰਗ ਨਾਗਰਿਕਾਂ ਤੇ ਜਨ–ਧਨ ਖਾਤਿਆਂ ਦੀਆਂ ਲਾਭਾਰਥੀ ਮਹਿਲਾਵਾਂ ਨੂੰ ਮੁਫ਼ਤ ਅਨਾਜ ਤੇ ਨਕਦ ਭੁਗਤਾਨ ਵੀ ਮੁਹੱਈਆ ਕਰਵਾਏ ਗਏ ਹਨ।


    *****


    ਡੀਪੀ/ਪੀਐੱਸ/ਐੱਚਆਰ

    
    
    (Release ID: 1620674) Visitor Counter : 2
    
    
      Read this release in: English