      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      ਪੰਜਾਬ, ਹਰਿਆਣਾ ਤੇ ਹਿਮਾਚਲ ਪ੍ਰਦੇਸ਼ ਰਾਜਾਂ ਵਿੱਚ ਸਾਵਧਾਨੀਆਂ ਰੱਖਦਿਆਂ ਆਰਥਿਕ ਗਤੀਵਿਧੀਆਂ ਜਾਰੀ
      Posted On: 10 MAY 2020 7:01PM by PIB Chandigarh


    ਚੰਡੀਗੜ੍ਹ, 10 ਮਈ, 2020


    ਪੰਜਾਬ, ਹਰਿਆਣਾ ਤੇ ਹਿਮਾਚਲ ਪ੍ਰਦੇਸ਼ ਰਾਜਾਂ ’ਚ ਆਰਥਿਕ ਗਤੀਵਿਧੀਆਂ ਜਾਰੀ ਹਨ ਤੇ ਇਸ ਦੌਰਾਨ ਲੋੜੀਂਦੀਆਂ ਸਾਵਧਾਨੀਆਂ ਦੀ ਪਾਲਣਾ ਕਰਨ ਵਿੱਚ ਕੋਈ ਕਸਰ ਨਹੀਂ ਛੱਡੀ ਜਾ ਰਹੀ। ਜਿਵੇਂ ਕਿ ਲੁਧਿਆਣਾ ਦੀ ਇੱਕ ਟਾਇਰ ਨਿਰਮਾਣ ਇਕਾਈ ਵਿੱਚ ਵੇਖਿਆ ਜਾ ਸਕਦਾ ਹੈ, ਇਸ ਵੇਲੇ ਰਿਆਇਤਾਂ ਅਧੀਨ ਕੰਮ ਕਰ ਰਹੇ ਕੁਝ ਉਦਯੋਗਾਂ ਦੀਆਂ ਮੈਨੇਜਮੈਂਟਾਂ ਕੋਵਿਡ–19 ਨਾਲ ਸਬੰਧਿਤ ਸਾਰੀਆਂ ਸਾਵਧਾਨੀਆਂ ਰੱਖ ਰਹੀਆਂ ਹਨ। ਕਰਮਚਾਰੀਆਂ ਨੇ ਇੱਕ–ਦੂਜੇ ਤੋਂ ਦੂਰੀ ਕਾਇਮ ਰੱਖ ਕੇ ਮਸ਼ੀਨ ਚਲਾਉਂਦੇ ਸਮੇਂ ਮਾਸਕ ਤੇ ਦਸਤਾਨੇ ਪਹਿਨੇ ਹੋਏ ਹਨ। ਕਰਮਚਾਰੀਆਂ ਨੂੰ ਕੋਵਿਡ–19 ਬਾਰੇ ਪੂਰੀ ਤਰ੍ਹਾਂ ਜਾਗਰੂਕ ਰੱਖਣ ਲਈ ਕੈਂਪਸ ਦੇ ਅੰਦਰ ਪੋਸਟਰ ਲਾਏ ਗਏ ਹਨ। ਲੁਧਿਆਣਾ ਦੀ ਇੱਕ ਹੋਰ ਧਾਗਾ ਤੇ ਕੱਪੜਾ ਨਿਰਮਾਣ ਇਕਾਈ ਵਿੱਚ ਵੀ ਕਰਮਚਾਰੀਆਂ ਦੀ ਥਰਮਲ ਸਕੈਨਿੰਗ, ਬੱਸਾਂ ਨੂੰ ਕੀਟਾਣੂ–ਮੁਕਤ ਕਰਦਿਆਂ, ਜਾਗਰੂਕਤਾ ਫੈਲਾਉਣ ਵਾਲੀ ਸਮੱਗਰੀ ਨੂੰ ਦੇਖਿਆ ਜਾ ਸਕਦਾ ਹੈ।


    (ਲੁਧਿਆਣਾ ਟਾਇਰ ਨਿਰਮਾਣ ਇਕਾਈ ’ਚ ਜਾਗਰੂਕਤਾ ਪੋਸਟਰ)


    (ਲੁਧਿਆਣਾ ਦੀ ਟਾਇਰ ਨਿਰਮਾਣ ਇਕਾਈ ਵਿੱਚ ਕੰਮ ਕਰਦੇ ਕਰਮਚਾਰੀ)


    https://twitter.com/PIBChandigarh/status/1257897449806540803 (ਲੁਧਿਆਣਾ ’ਚ ਟਾਇਰ ਨਿਰਮਾਣ ਇਕਾਈ)


    (ਲੁਧਿਆਣਾ ਦੀ ਇੱਕ ਧਾਗਾ ਤੇ ਕੱਪੜਾ ਨਿਰਮਾਣ ਇਕਾਈ ਵਿੱਚ ਇੱਕ ਕਰਮਚਾਰੀ ਦੀ ਥਰਮਲ ਸਕੈਨਿੰਗ ਕੀਤੀ ਜਾ ਰਹੀ ਹੈ)


    https://twitter.com/PIBChandigarh/status/1258640939360247810?s=09


    (ਲੁਧਿਆਣਾ ਦੇ ਧਾਗਾ ਤੇ ਕੱਪੜਾ ਨਿਰਮਾਤਾ)


    ਹਿਮਾਚਲ ਪ੍ਰਦੇਸ਼ ’ਚ ਸ਼ਿਮਲਾ ਦੇ ਲੋਅਰ ਬਜ਼ਾਰ ਵਿੱਚ ਦੁਕਾਨਾਂ ਖੁੱਲ੍ਹੀਆਂ ਹਨ, ਜਿਸ ਕਰ ਕੇ ਦੁਕਾਨਦਾਰ ਤੇ ਖ਼ਰੀਦਦਾਰ ਦੋਵੇਂ ਹੀ ਖੁਸ਼ ਹਨ। ਕੁਝ ਦੁਕਾਨਾਂ ਹੁਣ ਦੁਬਾਰਾ ਖੁੱਲ੍ਹਣ ਲਗ ਪਈਆਂ ਹਨ, ਜਿਸ ਕਾਰਨ ਹਰਿਆਣਾ ਦੇ ਦੁਕਾਨਦਾਰਾਂ ਨੇ ਇਸ ਅਤਿ–ਜ਼ਰੂਰੀ ਰਾਹਤ ਦਾ ਸੁਆਗਤ ਕੀਤਾ ਹੈ। ਰਾਜ ਦੇ ਇੱਕ ਦੁਕਾਨਦਾਰ ਕੁੰਦਨ ਨੇ ਕਿਹਾ ਕਿ ਲੌਕਡਾਊਨ ਦੌਰਾਨ ਰਿਆਇਤਾਂ ਮਿਲਣ ਕਾਰਨ ਦੁਕਾਨਾਂ ਦਾ ਦੁਬਾਰਾ ਖੁੱਲ੍ਹਣਾ ਹਰੇਕ ਲਈ ਰਾਹਤ ਹੈ। ਕੈਥਲ ਦੇ ਉਮੇਸ਼ ਸੀਕਰੀ ਖੁਸ਼ ਹਨ ਕਿਉਂਕਿ ਕੁਝ ਦੁਕਾਨਾਂ ਦੁਬਾਰਾ ਖੁੱਲ੍ਹ ਰਹੀਆਂ ਹਨ ਪਰ ਉਂਝ ਉਹ ਅਜਿਹੀ ਸਥਿਤੀ ਤੋਂ ਥੋੜ੍ਹਾ ਡਰ ਵੀ ਰਹੇ ਹਨ ਕਿ ਕਿਤੇ ਇਸ ਨਾਲ ਮਹਾਮਾਰੀ ਦਾ ਫੈਲਣਾ ਵਧ ਨਾ ਜਾਵੇ। ਉਨ੍ਹਾਂ ਆਸ ਪ੍ਰਗਟਾਈ ਕਿ ਲੋਕ ਇੱਕ–ਦੂਜੇ ਤੋਂ ਦੂਰੀ ਬਣਾ ਕੇ ਰੱਖਣਗੇ।


    (ਸ਼ਿਮਲਾ ਦੇ ਲੋਅਰ ਬਜ਼ਾਰ ਦੀ ਇੱਕ ਦੁਕਾਨ ’ਚ ਖ਼ਰੀਦਦਾਰੀ ਕਰਦਾ ਇੱਕ ਗਾਹਕ)


    (ਕੁੰਦਨ, ਹਰਿਆਣਾ)


    https://twitter.com/PIBChandigarh/status/1258318169816494082?s=09 (ਕੁੰਦਨ, ਹਰਿਆਣਾ)


    (ਉਮੇਸ਼ ਸੀਕਰੀ, ਕੈਥਲ, ਹਰਿਆਣਾ)


    https://twitter.com/PIBChandigarh/status/1258317488174936064?s=09 (ਉਮੇਸ਼ ਸੀਕਰੀ, ਹਰਿਆਣਾ)


    ਮਨਰੇਗਾ ਅਧੀਨ ਗਤੀਵਿਧੀਆਂ ਨੇ ਵੀ ਗ੍ਰਾਮੀਣ ਖੇਤਰਾਂ ਦੇ ਲੋਕਾਂ ਦੀ ਉਪਜੀਵਕਾ ਨੂੰ ਸੁਰੱਖਿਅਤ ਕਰਨਾ ਸ਼ੁਰੂ ਕਰ ਦਿੱਤਾ ਹੈ। ਇਨ੍ਹਾਂ ਗਤੀਵਿਧੀਆਂ ਦੇ ਚਲਦਿਆਂ, ‘ਪ੍ਰਧਾਨ ਮੰਤਰੀ ਗ਼ਰੀਬ ਕਲਿਆਣ ਪੈਕੇਜ’ (ਪੀਐੱਮਜੀਕੇਪੀ – PMGKP) ਇਸ ਖੇਤਰ ਦੇ ਗ਼ਰੀਬਾਂ ਲਈ ਲੋੜੀਂਦੀ ਰਾਹਤ ਲੈ ਕੇ ਆਇਆ ਹੈ। ਪੀਐੱਮਜੀਕੇਪੀ (PMGKP) ਦੇ ਹਿੱਸੇ ਵਜੋਂ, ਸਰਕਾਰ ਮਹਿਲਾਵਾਂ, ਗ਼ਰੀਬ ਬਜ਼ੁਰਗਾਂ ਅਤੇ ਕਿਸਾਨਾਂ ਨੂੰ ਅਨਾਜ ਤੇ ਨਕਦ ਭੁਗਤਾਨ ਮੁਹੱਈਆ ਕਰਵਾਉਂਦੀ ਰਹੀ ਹੈ।


    *****


    ਡੀਪੀ/ਪੀਐੱਸ/ਐੱਚਆਰ


    

    
    (Release ID: 1622770) Visitor Counter : 2
    
    
      Read this release in: English