      ਰੇਲ ਮੰਤਰਾਲਾ

      “ਸ਼੍ਰਮਿਕ ਸਪੈਸ਼ਲ” ਟ੍ਰੇਨਾਂ ਰਾਹੀਂ 20 ਦਿਨਾਂ ਵਿੱਚ, 23.5 ਲੱਖ ਤੋਂ ਵੱਧ ਯਾਤਰੀਆਂ ਨੂੰ ਆਪਣੇ ਗ੍ਰਹਿ ਰਾਜਾਂ ਵਿੱਚ ਪਹੁੰਚਾਇਆ ਗਿਆ
      ਭਾਰਤੀ ਰੇਲਵੇ ਨੇ 20 ਮਈ, 2020 (10.00 ਵਜੇ ਸਵੇਰੇ) ਤੱਕ ਦੇਸ਼ ਭਰ 'ਚ 1773 “ਸ਼੍ਰਮਿਕ ਸਪੈਸ਼ਲ” ਟ੍ਰੇਨਾਂ ਚਲਾਈਆਂ
      
      ਇੱਕ ਦਿਨ ਵਿੱਚ ਹੁਣ ਤੱਕ ਦੀਆਂ ਸਭ ਤੋਂ ਵੱਧ ਕੁੱਲ 205 “ਸ਼੍ਰਮਿਕ ਸਪੈਸ਼ਲਸ” ਨੂੰ 2.5 ਲੱਖ ਤੋਂ ਵੱਧ ਯਾਤਰੀਆਂ ਨਾਲ ਚਲਾਇਆ ਗਿਆ
      Posted On: 20 MAY 2020 3:34PM by PIB Chandigarh


    ਵੱਖ-ਵੱਖ ਥਾਵਾਂ ' ਤੇ ਫਸੇ ਪ੍ਰਵਾਸੀ ਮਜ਼ਦੂਰਾਂ , ਤੀਰਥਯਾਤਰੀਆਂ , ਸੈਲਾਨੀਆਂ , ਵਿਦਿਆਰਥੀਆਂ ਅਤੇ ਹੋਰ ਵਿਅਕਤੀਆਂ ਦਾ ਸਪੈਸ਼ਲ ਟ੍ਰੇਨਾਂ ਜ਼ਰੀਏ ਆਵਾਗਮਨ ਸੁਨਿਸ਼ਚਿਤ ਕਰਨ ਬਾਰੇ ਗ੍ਰਹਿ ਮੰਤਰਾਲੇ ਦੇ ਆਦੇਸ਼ ਤੋਂ ਬਾਅਦ , ਭਾਰਤੀ ਰੇਲਵੇ ਨੇ 01 ਮਈ 2020 ਤੋਂ “ ਸ਼੍ਰਮਿਕ ਸਪੈਸ਼ਲ ” ਟ੍ਰੇਨਾਂ ਚਲਾਉਣ ਦਾ ਫੈਸਲਾ ਕੀਤਾ ਸੀ।


    20 ਮਈ 2020 (10.00 ਵਜੇ ਸਵੇਰੇ) ਤੱਕ ਦੇਸ਼ ਭਰ ਦੇ ਵੱਖ-ਵੱਖ ਰਾਜਾਂ ਤੋਂ ਕੁੱਲ 1773 “ ਸ਼੍ਰਮਿਕ ਸਪੈਸ਼ਲ ” ਟ੍ਰੇਨਾਂ ਚਲਾਈਆਂ ਗਈਆਂ ਹਨ। ਇਨ੍ਹਾਂ “ ਸ਼੍ਰਮਿਕ ਸਪੈਸ਼ਲ ” ਟ੍ਰੇਨਾਂ ਰਾਹੀਂ 23.5 ਲੱਖ ਤੋਂ ਵੱਧ ਯਾਤਰੀ ਆਪਣੇ ਗ੍ਰਹਿ ਰਾਜ ਪਹੁੰਚ ਚੁੱਕੇ ਹਨ।


    ਕੱਲ੍ਹ ਯਾਨੀ ਕਿ 19 ਮਈ ਨੂੰ 2.5 ਲੱਖ ਤੋਂ ਵੱਧ ਯਾਤਰੀਆਂ ਨਾਲ , ਦੇਸ਼ ਭਰ ਦੇ ਵੱਖ-ਵੱਖ ਰਾਜਾਂ ਤੋਂ ਰਿਕਾਰਡ ਕੁੱਲ 205 “ ਸ਼੍ਰਮਿਕ ਸਪੈਸ਼ਲ ” ਟ੍ਰੇਨਾਂ ਚਲਾਈਆਂ ਗਈਆਂ।


    ਇਹ 1773 ਟ੍ਰੇਨਾਂ ਵੱਖ-ਵੱਖ ਰਾਜਾਂ ਆਂਧਰ ਪ੍ਰਦੇਸ਼ , ਬਿਹਾਰ , ਚੰਡੀਗੜ੍ਹ ਯੂਟੀ , ਦਿੱਲੀ , ਗੋਆ , ਗੁਜਰਾਤ , ਹਰਿਆਣਾ , ਜੰਮੂ ਅਤੇ ਕਸ਼ਮੀਰ , ਝਾਰਖੰਡ , ਕਰਨਾਟਕ , ਕੇਰਲ , ਮੱਧ ਪ੍ਰਦੇਸ਼ , ਮਹਾਰਾਸ਼ਟਰ, ਪੁਦੂਚੇਰੀ ਯੂਟੀ , ਪੰਜਾਬ, ਰਾਜਸਥਾਨ, ਤਮਿਲ ਨਾਡੂ , ਤੇਲੰਗਾਨਾ , ਉੱਤਰ ਪ੍ਰਦੇਸ਼ , ਉੱਤਰਾਖੰਡ ਅਤੇ ਪੱਛਮ ਬੰਗਾਲ ਤੋਂ ਚਲਾਈਆਂ ਗਈਆ ਹਨ।


    ਇਹ ਸਪੈਸ਼ਲ ਟ੍ਰੇਨਾਂ ਵੱਖ-ਵੱਖ ਰਾਜਾਂ - ਆਂਧਰ ਪ੍ਰਦੇਸ਼ , ਅਸਾਮ , ਬਿਹਾਰ , ਛੱਤੀਸਗੜ੍ਹ , ਗੁਜਰਾਤ , ਹਿਮਾਚਲ ਪ੍ਰਦੇਸ਼ , ਜੰਮੂ ਤੇ ਕਸ਼ਮੀਰ , ਝਾਰਖੰਡ , ਕਰਨਾਟਕ , ਕੇਰਲ, ਮੱਧ ਪ੍ਰਦੇਸ਼ , ਮਹਾਰਾਸ਼ਟਰ , ਮਣੀਪੁਰ , ਮਿਜ਼ੋਰਮ , ਨਾਗਾਲੈਂਡ , ਓਡੀਸ਼ਾ , ਰਾਜਸਥਾਨ , ਤਮਿਲ ਨਾਡੂ , ਤੇਲੰਗਾਨਾ , ਤ੍ਰਿਪੁਰਾ , ਉੱਤਰ ਪ੍ਰਦੇਸ਼ , ਉੱਤਰਾਖੰਡ , ਪੱਛਮੀ ਬੰਗਾਲ ਪਹੁੰਚੀਆਂ।


    ਟ੍ਰੇਨ ' ਤੇ ਚੜ੍ਹਨ ਤੋਂ ਪਹਿਲਾਂ , ਯਾਤਰੀਆਂ ਦੀ ਸਹੀ ਸਕ੍ਰੀਨਿੰਗ ਸੁਨਿਸ਼ਚਿਤ ਕੀਤੀ ਜਾਂਦੀ ਹੈ। ਯਾਤਰਾ ਦੌਰਾਨ ਯਾਤਰੀਆਂ ਨੂੰ ਮੁਫਤ ਭੋਜਨ ਅਤੇ ਪਾਣੀ ਦਿੱਤਾ ਜਾ ਰਿਹਾ ਹੈ।


    ****


    ਡੀਜੇਐੱਨ/ਐੱਮਕੇਵੀ

    
    
    (Release ID: 1625473) Visitor Counter : 10
    
    
      Read this release in: Tamil , Assamese , English , Urdu , Hindi , Marathi , Manipuri , Bengali , Odia , Telugu , Kannada