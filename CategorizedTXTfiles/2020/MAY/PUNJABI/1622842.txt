      ਪ੍ਰਿਥਵੀ ਵਿਗਿਆਨ ਮੰਤਰਾਲਾ

      ਸਰਬ ਭਾਰਤੀ ਮੌਸਮ ਭਵਿੱਖਬਾਣੀ
      Posted On: 10 MAY 2020 5:33PM by PIB Chandigarh


    ਭਾਰਤ ਮੌਸਮ ਵਿਗਿਆਨ ਵਿਭਾਗ ਦੇ ਰਾਸ਼ਟਰੀ ਮੌਸਮ ਭਵਿੱਖਬਾਣੀ ਕੇਂਦਰ ਨੇ ਅਗਲੇ ਪੰਜ ਦਿਨਾਂ ਦੇ ਲਈ ਸਰਬ ਭਾਰਤੀ ਮੌਸਮ ਦਾ ਸਾਰਾਂਸ਼ ਅਤੇ ਭਵਿੱਖਬਾਣੀ ਪੇਸ਼ ਕੀਤੀ ਹੈ ਜੋ ਹੇਠਾਂ ਦਿੱਤੀ ਹੈ:


    • ਪੱਛਮੀ ਡਿਸਟਰਬੈਂਸ ਅਤੇ ਉੱਤਰ ਪੱਛਮੀ ਭਾਰਤ ਦੇ ਉੱਪਰ ਪੂਰਬੀ ਹਵਾਵਾਂ ਦੇ ਨਾਲ ਸਬੰਧਿਤ ਚੱਕਰਵਾਤੀ ਸਰਕੂਲੇਸ਼ਨ ਦੇ ਨਾਲ ਜੁੜੇ ਪ੍ਰਭਾਵ ਨਾਲ , ਅਗਲੇ 36 ਘੰਟਿਆਂ ਦੇ ਦੌਰਾਨ ਪੱਛਮੀ ਹਿਮਾਲਿਆ ਖੇਤਰ ਅਤੇ ਉੱਤਰ ਪੱਛਮੀ ਭਾਰਤ ਦੇ ਮੈਦਾਨੀ ਖੇਤਰ ਦੇ ਉੱਪਰ ਕੁਝ ਕੁ ਸਥਾਨਾਂ ’ ਤੇ ਤੇਜ਼ ਹਵਾਵਾਂ (ਗਤੀ 40-50 ਕਿਲੋਮੀਟਰ ਪ੍ਰਤੀ ਘੰਟੇ ਦੀ ਰਫ਼ਤਾਰ) ਦੇ ਨਾਲ ਵਿਆਪਕ ਵਰਖਾ/ ਹਨੇਰੀ ਆਉਣ ਦੀ ਸੰਭਾਵਨਾ ਹੈ ਜਿਸ ਵਿੱਚ 12 ਮਈ ਤੋਂ ਬਾਅਦ ਖ਼ਾਸ ਤੌਰ ’ ਤੇ ਕਮੀ ਆ ਜਾਵੇਗੀ ।


    • 14 ਮਈ , 2020 ਤੋਂ ਇੱਕ ਤਾਜ਼ੇ ਪੱਛਮੀ ਡਿਸਟਰਬੈਂਸ ਦੇ ਪੱਛਮੀ ਹਿਮਾਲਿਆ ਖੇਤਰ ਨੂੰ ਪ੍ਰਭਾਵਿਤ ਕਰਨ ਦਾ ਅਨੁਮਾਨ ਹੈ । ਇਸ ਦੇ ਪ੍ਰਭਾਵ ਵਿੱਚ , 14 ਮਈ ਤੋਂ ਅਗਲੇ 1-2 ਦਿਨਾਂ ਤੱਕ ਇਸ ਖੇਤਰ ਅਤੇ ਇਸ ਦੇ ਨਾਲ ਲਗਦੇ ਮੈਦਾਨਾਂ ਵਿੱਚ ਫਿਰ ਤੋਂ ਮੀਂਹ / ਹਨੇਰੀ ਆਉਣ ਦੀ ਸੰਭਾਵਨਾ ਹੈ ।


    • ਘੱਟ ਦਬਾਅ/ ਹਵਾ ਦੀ ਗ਼ੈਰ-ਨਿਰੰਤਰਤਾ ਦੇ ਕਾਰਨ ਅਗਲੇ 4-5 ਦਿਨਾਂ ਦੌਰਾਨ ਮੱਧ ਅਤੇ ਦੱਖਣੀ ਪ੍ਰਾਇਦੀਪ ਖੇਤਰ ਵਿੱਚ ਥੋੜੀ ਬਹੁਤੀ ਵਰਖਾ / ਗਰਜ ਦੇ ਨਾਲ ਛਿੱਟੇ ਪੈਣ ਦੀ ਸੰਭਾਵਨਾ ਹੈ । ਇਸੇ ਮਿਆਦ ਦੇ ਦੌਰਾਨ ਇਨ੍ਹਾਂ ਖੇਤਰਾਂ ਵਿੱਚ ਛਿੱਟਪੁੱਟ ਜਗ੍ਹਾਵਾਂ ’ ਤੇ ਬਿਜਲੀ ਖੜਕਣ , ਗੜੇ ਅਤੇ ਤੇਜ਼ ਹਵਾਵਾਂ ( 30-40 ਕਿਲੋਮੀਟਰ ਪ੍ਰਤੀ ਘੰਟਾ) ਦਾ ਵੀ ਅਨੁਮਾਨ ਹੈ । ਅਗਲੇ 24 ਘੰਟਿਆਂ ਦੌਰਾਨ ਕੇਰਲ ਅਤੇ ਤਮਿਲ ਨਾਡੂ ਦੇ ਕੁਝ ਸਥਾਨਾਂ ਅਤੇ 13 ਅਤੇ 14 ਮਈ ਨੂੰ ਕੇਰਲ ਅਤੇ ਤਟਵਰਤੀ ਕਰਨਾਟਕ ਦੇ ਉੱਪਰ ਵੀ ਭਾਰੀ ਵਰਖਾ ਹੋਣ ਦੀ ਸੰਭਾਵਨਾ ਹੈ ।


    • ਅਗਲੇ 4-5 ਦਿਨਾਂ ਦੇ ਦੌਰਾਨ ਉੱਤਰ ਪੂਰਬ ਭਾਰਤ ਦੇ ਉੱਪਰ ਕੁਝ ਤੋਂ ਲਈ ਕੇ ਕਾਫ਼ੀ ਵਿਆਪਕ ਵਰਖਾ/ ਹਨੇਰੀ ਆਉਣ ਦਾ ਅਨੁਮਾਨ ਹੈ ਜਿਸ ਵਿੱਚ ਚੋਟੀ ਦੀਆਂ ਗਤੀਵਿਧੀਆਂ 12-14 ਮਈ ਦੇ ਦੌਰਾਨ ਹੋਣਗੀਆਂ ਜਦੋਂ ਆਸਾਮ ਅਤੇ ਮੇਘਾਲਿਆ ਅਤੇ ਨਾਗਾਲੈਂਡ , ਮਣੀਪੁਰ , ਮਿਜ਼ੋਰਮ ਅਤੇ ਤ੍ਰਿਪੁਰਾ ਦੀਆਂ ਕੁਝ ਜਗ੍ਹਾਵਾਂ ’ ਤੇ ਭਾਰੀ ਵਰਖਾ ਹੋਣ ਦੀ ਸੰਭਾਵਨਾ ਹੈ । ਅਗਲੇ ਪੰਜ ਦਿਨਾਂ ਦੇ ਦੌਰਾਨ ਪੂਰਬੀ ਭਾਰਤ ਵਿੱਚ ਵੀ ਕੁਝ ਵਰਖਾ/ ਗਰਜ ਦੇ ਨਾਲ ਛਿੱਟੇ ਪੈਣ ਦਾ ਅਨੁਮਾਨ ਹੈ ਜਿਸ ਵਿੱਚ ਚੋਟੀ ਦੀਆਂ ਗਤੀਵਿਧੀਆਂ 11 ਤੋਂ 12 ਮਈ ਦੇ ਦੌਰਾਨ ਰਹਿਣ ਦੀ ਸੰਭਾਵਨਾ ਹੈ ।


    ****


    ਕੇਜੀਐੱਸ / (ਆਈਐੱਮਡੀ)

    
    
    (Release ID: 1622842) Visitor Counter : 3
    
    
      Read this release in: English , Urdu , Hindi , Manipuri , Bengali , Telugu