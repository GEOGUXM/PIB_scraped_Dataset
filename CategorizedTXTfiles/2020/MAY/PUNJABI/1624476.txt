      ਰਸਾਇਣ ਤੇ ਖਾਦ ਮੰਤਰਾਲਾ

      ਨਾਈਪਰ - ਗੁਵਾਹਾਟੀ ਨੇ ਕੋਵਿਡ - 19 ਦੇ ਖ਼ਿਲਾਫ਼ ਲੜਾਈ ਲਈ ਇਨੋਵੇਟਿਵ 3ਡੀ ਉਤਪਾਦਾਂ ਨੂੰ ਡਿਜ਼ਾਈਨ ਕੀਤਾ ਹੈ
      ਇਨ੍ਹਾਂ ਉਤਪਾਦਾਂ ਦਾ ਨਿਰਮਾਣ ਐੱਚਏਐੱਲ ਦੇ ਸਹਿਯੋਗ ਨਾਲ ਕੀਤਾ ਜਾ ਰਿਹਾ ਹੈ

      Posted On: 15 MAY 2020 4:06PM by PIB Chandigarh

    ਨੈਸ਼ਨਲ ਇੰਸਟੀਟਿਊਟ ਆਵ੍ ਫਾਰਮਾਸਿਊਟਿਕਲ ਐਜੂਕੇਸ਼ਨ ਐਂਡ ਰਿਸਰਚ - ਗੁਵਾਹਾਟੀ ( ਨਾਈਪਰ - ਗੁਵਾਹਾਟੀ ) ਕੋਵਿਡ - 19 ਮਹਾਮਾਰੀ ਦੇ ਖ਼ਿਲਾਫ਼ ਲੜਾਈ ਵਿੱਚ ਮਦਦ ਕਰਨ ਲਈ ਦੋ ਉਤਪਾਦਾਂ ਨੂੰ ਲੈ ਕੇ ਸਾਹਮਣੇ ਆਇਆ ਹੈ।


    ਪਹਿਲਾ ਉਤਪਾਦ ਇੱਕ 3 ਡੀ - ਮੁਦਰਿਤ ਹੈਂਡਸ - ਫ੍ਰੀ ਉਪਕਰਣ ਹੈ ਜਿਸ ਦੀ ਵਰਤੋਂ ਦਰਵਾਜ਼ਿਆਂ , ਖਿੜਕੀਆਂ , ਦਰਾਜਾਂ ( ਲੰਬਕਾਰੀ ਅਤੇ ਖਿਤਿਜੀ ਦੋਵਾਂ ਦੇ ਲਈ) , ਜਾਂ ਰੈਫ੍ਰੀਜਰੇਟਰ ਹੈਂਡਲ , ਜਾਂ ਐਲੀਵੇਟਰ ਬਟਨਾਂ ਅਤੇ ਲੈਪਟੌਪ / ਡੈਸਕਟੌਪ ਕੀ - ਬੋਰਡ ਨੂੰ ਖੋਲ੍ਹਣ ਜਾਂ ਬੰਦ ਕਰਨ ਵਿੱਚ ਮਦਦ ਲਈ ਕੀਤਾ ਜਾ ਸਕਦਾ ਹੈ , ਜਿਸ ਵਿੱਚ ਸਵਿੱਚ ਬਟਨ ਨੂੰ ਚਾਲੂ / ਬੰਦ ਕਰਨਾ ਵੀ ਸ਼ਾਮਲ ਹੈ । ਖੋਜਕਾਰਾਂ ਦੁਆਰਾ ਕਈ ਸੰਸਾਧਨਾਂ ਦੇ ਵਿਸਥਾਰਤ ਵਿਸ਼ਲੇਸ਼ਣ ਤੋਂ ਬਾਅਦ , ਜਿਸ ਵਿੱਚ ਖਤਰਿਆਂ ਨੂੰ ਮਾਪਣਾ ਅਤੇ ਨੰਗੇ ਹੱਥਾਂ ਨਾਲ ਵਾਇਰਸ ਦਾ ਫੈਲਾਅ ਕਿਵੇਂ ਹੁੰਦਾ ਹੈ , ਸ਼ਾਮਲ ਹੈ , 3 ਡੀ - ਪ੍ਰਿੰਟਡ ਉਪਕਰਣ ਦੇ ਨਿਰਮਾਣ ਲਈ ਡਿਜ਼ਾਈਨ ਤਿਆਰ ਕੀਤਾ ਗਿਆ ਹੈ। ਫੇਸ - ਸ਼ੀਲਡ ਨੂੰ ਡਿਜ਼ਾਈਨ ਕਰਨਾ ਵੀ ਸੌਖਾ ਹੈ ਅਤੇ ਇਸ ਦੇ ਨਮੂਨੇ ਵਿੱਚ ਤੇਜ਼ੀ ਨਾਲ ਵਿਕਾਸ ਕਰਨਾ ਵੀ ਸੰਭਵ ਹੈ । ਇਸ ਦੀ ਲਾਗਤ ਵੀ ਘੱਟ ਹੈ , ਪਹਿਨਣ ਵਿੱਚ ਆਸਾਨ ਹੈ , ਰਾਸਾਇਨਿਕ ਸਥਿਰਤਾ ਚੰਗੀ ਹੈ , ਨਾਜੁਕ ਨਹੀਂ ਹੈ ਅਤੇ ਮੌਜੂਦਾ ਸੈਨੀਟਾਈਜ਼ਰ ਜਾਂ ਕਿਸੇ ਵੀ ਅਲਕੋਹਲ ਯੁਕਤ ਕੀਟਾਣੂਨਾਸ਼ਕ ਨਾਲ ਸੌਖ ਨਾਲ ਸਾਫ਼ ਕੀਤਾ ਜਾ ਸਕਦਾ ਹੈ।


    ਦੂਜਾ ਉਤਪਾਦ , ਨੋਵੇਲ ਕੋਰੋਨਾਵਾਇਰਸ ਦੇ ਪ੍ਰਸਾਰ ਦੀ ਰੋਕਥਾਮ ਲਈ 3 ਡੀ - ਪ੍ਰਿੰਟਡ ਐਂਟੀਮਾਇਕਰੋਬਿਅਲ ਫੇਸ - ਸ਼ੀਲਡ ਹੈ । ਇਸ ਦਾ ਡਿਜ਼ਾਈਨ ਇਹ ਸਮਝਣ ਲਈ ਇੱਕ ਡੂੰਘੀ ਸਟਡੀ ਤੋਂ ਬਾਅਦ ਕੀਤਾ ਗਿਆ ਕਿ ਇਹ ਵਾਇਰਸ ਮੂੰਹ , ਅੱਖ , ਘੋਲ ਅਤੇ ਸਰੀਰ ਦੀਆਂ ਹੋਰ ਖੁਰਲੀਆਂ ਰਾਹੀਂ ਕਿਵੇਂ ਫੈਲਦਾ ਹੈ।


    ਨਾਈਪਰ , ਰਸਾਇਣ ਅਤੇ ਖਾਦ ਮੰਤਰਾਲੇ ਦੇ ਫਾਰਮਾਸਿਊਟਿਕਲ ਵਿਭਾਗ ਦੇ ਅਨੁਸਾਰ ਆਉਣ ਵਾਲਾ ਬਿਹਤਰੀਨ ਸੰਸਥਾਨ ਹਨ । ਸੱਤ ਸੰਸਥਾਨ ਅਹਿਮਦਾਬਾਦ , ਹੈਦਰਾਬਾਦ , ਹਾਜੀਪੁਰ , ਕੋਲਕਾਤਾ , ਗੁਵਾਹਾਟੀ , ਮੋਹਾਲੀ ਅਤੇ ਰਾਇਬਰੇਲੀ ਵਿੱਚ ਕਾਰਜਸ਼ੀਲ ਹਨ ।


    ਡਾ . ਪੀ ਡੀ ਵਾਘੇਲਾ , ਸਕੱਤਰ ਫਾਰਮਾਸਿਊਟਿਕਲਸ ਨਵੀਂ ਦਿੱਲੀ ਦੀ ਅਗਵਾਈ ਵਿੱਚ ਕੱਲ੍ਹ ਵੀਡੀਓ ਕਾਨਫਰੰਸਿੰਗ ਜ਼ਰੀਏ ਇੱਕ ਬੈਠਕ ਦਾ ਪ੍ਰਬੰਧ ਕੀਤਾ ਗਿਆ , ਜਿਸ ਦਾ ਉਦੇਸ਼ ਖੋਜ ਅਤੇ ਨਵੀਨ ਗਤੀਵਿਧੀਆਂ ਵਿੱਚ ਨਾਈਪਰ ਦੇ ਪ੍ਰਦਰਸ਼ਨਾਂ ਦੀ ਸਮਿਖਿਆ ਕਰਨਾ ਸੀ , ਵਿਸ਼ੇਸ਼ ਰੂਪ ਵਿਚ ਉਨ੍ਹਾਂ ਤਰੀਕਿਆਂ ਦੇ ਸੰਬੰਧ ਵਿੱਚ ਜੋ ਨਾਈਪਰ ਦੇ ਕੋਲ ਮੌਜੂਦ ਹਨ ਅਤੇ ਉਹ ਕੋਵਿਡ - 19 ਮਹਾਮਾਰੀ ਦੇ ਖ਼ਿਲਾਫ਼ ਦੇਸ਼ ਦੀ ਲੜਾਈ ਵਿੱਚ ਕਿਵੇਂ ਯੋਗਦਾਨ ਪਾ ਸਕਦੇ ਹਨ।


    ਸਾਰੇ ਨਿਰਦੇਸ਼ਕਾਂ ਅਤੇ ਚੇਅਰਮੈਨ ਨੇ ਇਸ ਬੈਠਕ ਵਿੱਚ ਹਿੱਸਾ ਲਿਆ , ਨਾਈਪਰ - ਗੁਵਾਹਾਟੀ ਦੇ ਡਾਇਰੈਕਟਰ ਡਾ . ਯੂਐੱਸਐੱਨ ਮੂਰਤੀ ਨੇ ਦੱਸਿਆ ਕਿ ਨਾਈਪਰ - ਗੁਵਾਹਾਟੀ ਨੇ ਨਮੂਨਿਆਂ ਦੀ ਫੌਰੀ ਮਾਨਤਾ / ਉਤਪਾਦਾਂ ਦਾ ਨਿਰਮਾਣ ਅਤੇ ਨਿਯੁਕਤੀ ਦੇ ਦ੍ਰਿਸ਼ਟੀਕੋਣ ਤੋਂ ਕੋਰੋਨਾ ਵਾਇਰਸ ਦੇ ਨਾਲ ਲੜਾਈ ਵਿੱਚ ਦੇਸ਼ ਦੀ ਮਦਦ ਕਰਨ ਦੀ ਕੋਸ਼ਿਸ਼ ਕੀਤੀ ਹੈ । ਉਨ੍ਹਾਂ ਨੇ ਕਿਹਾ ਕਿ , ਨਾਈਪਰ - ਗੁਵਾਹਾਟੀ ਲਾਭਦਾਇਕ ਯੋਗਦਾਨ ਅਤੇ ਹੱਲ ਪ੍ਰਦਾਨ ਕਰਨ ਲਈ ਪ੍ਰਤੀਬੱਧ ਹੈ । ਉਨ੍ਹਾਂ ਨੇ ਕਿਹਾ ਕਿ ਨਾਈਪਰ - ਗੁਵਾਹਾਟੀ ਨੇ ਚਮੜੀ ਦੇ ਅਨੁਕੂਲ ਹਰਬਲ ਸੈਨੀਟਾਈਜ਼ਰ ਵੀ ਬਣਾਇਆ ਹੈ। ਉਨ੍ਹਾਂ ਨੇ ਦੱਸਿਆ ਕਿ ਹਿੰਦੁਸਤਾਨ ਐਂਟੀਬਾਓਟਿਕਸ ਲਿਮਿਟਿਡ , ( ਐੱਚਏਐੱਲ) , ਇੱਕ ਵਿਭਾਗੀ ਪੀਐੱਸਯੂ , ਦੇ ਨਾਲ ਮਿਲਕੇ ਉਨ੍ਹਾਂ ਦੇ ਨਵੇਂ ਉਤਪਾਦਾਂ ਦਾ ਉਦਯੋਗਿਕ ਪੱਧਰ ਉੱਤੇ ਨਿਰਮਾਣ ਕੀਤਾ ਜਾ ਰਿਹਾ ਹੈ ।


    ਘਰਾਂ , ਹਸਪਤਾਲਾਂ , ਕਾਰਖਾਨਿਆਂ , ਕੰਪਨੀਆਂ , ਸੰਸਥਾਨਾਂ , ਸੰਗਠਨਾਂ , ਅਤੇ ਹੋਰ ਇਮਾਰਤਾਂ ਵਿੱਚ ਸਭ ਤੋਂ ਜ਼ਿਆਦਾ ਰੋਗਾਣੂ ਗ੍ਰਸਤ ਵਸਤਾਂ ਵਿੱਚ ਦਰਵਾਜ਼ੇ , ਖਿੜਕੀਆਂ , ਸਵਿੱਚ ਬਟਨ , ਲਿਫਟ ਬਟਨ , ਦਰਾਜ ਹੈਂਡਲ , ਰੈਫ੍ਰੀਜਰੇਟਰ ਹੈਂਡਲ ਅਤੇ ਲੈਪਟੌਪ/ ਡੈਸਕਟੌਪ ਕੀ - ਬੋਰਡ ਸ਼ਾਮਲ ਹਨ । ਕੋਵਿਡ - 19 ਮਹਾਮਾਰੀ ਦੇ ਕਹਿਰ ਦੀ ਇਸ ਮੌਜੂਦਾ ਹਾਲਤ ਵਿੱਚ , ਇਹ ਚੀਜ਼ਾਂ ਨੰਗੇ ਹੱਥ ਨਾਲ ਸੰਪਰਕ ਨਾਲ ਜਾਂ ਦੂਸ਼ਿਤ ਸਤਹਾਂ ਦੇ ਰਾਹੀਂ ਇੱਕ ਵਿਅਕਤੀ ਤੋਂ ਦੂਜੇ ਵਿਅਕਤੀ ਵਿੱਚ ਸੰਕ੍ਰਮਣ ਦਾ ਪ੍ਰਸਾਰਣ ਕਰਨ ਵਿੱਚ ਮਹੱਤਵਪੂਰਨ ਭੂਮਿਕਾ ਨਿਭਾ ਸਕਦੀਆਂ ਹਨ।


    * * * *


    ਆਰਸੀਜੇ / ਆਰਕੇਐੱਮ

    
    
    (Release ID: 1624476) Visitor Counter : 9
    
    
      Read this release in: English , Urdu , Hindi , Bengali , Manipuri , Assamese , Tamil , Telugu