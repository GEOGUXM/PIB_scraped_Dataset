      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      ‘ਸ਼੍ਰਮਿਕ ਸਪੈਸ਼ਲ ਟ੍ਰੇਨਾਂ’ ਨੇ ਪੰਜਾਬ ਤੇ ਹਰਿਆਣਾ ਰਾਜਾਂ ਦੇ ਪ੍ਰਵਾਸੀ ਕਾਮਿਆਂ ਨੂੰ ਘਰ ਪਰਤਣ ’ਚ ਮਦਦ ਕੀਤੀ
      Posted On: 09 MAY 2020 5:27PM by PIB Chandigarh


    ਚੰਡੀਗੜ੍ਹ, 09 ਮਈ, 2020


    ਹਜ਼ਾਰਾਂ ਪ੍ਰਵਾਸੀ ਕਾਮੇ ਹੁਣ ਆਪਣੇ ਘਰਾਂ ਨੂੰ ਪਰਤ ਸਕਣਗੇ ਕਿਉਂਕਿ ਉਨ੍ਹਾਂ ਨੂੰ ‘ਸ਼੍ਰਮਿਕ ਸਪੈਸ਼ਲ ਟ੍ਰੇਨਾਂ’ ਰਾਹੀਂ ਪੰਜਾਬ ਤੇ ਹਰਿਆਣਾ ਰਾਜਾਂ ਤੋਂ ਵਾਪਸ ਭੇਜਿਆ ਜਾ ਰਿਹਾ ਹੈ। ਸਟਾਫ਼ ਤੇ ਅਧਿਕਾਰੀ ਇਨ੍ਹਾਂ ਫਸੇ ਕਾਮਿਆਂ ਦੀ ਮਦਦ ਕਰ ਕੇ ਖੁਸ਼ ਹਨ ਅਤੇ ਉਹ ਹਰੇਕ ਯਾਤਰੀ ਦੀ ਥਰਮਲ ਸਕੈਨਿੰਗ ਤੇ ਉਨ੍ਹਾਂ ਵਿਚਾਲੇ ਸਮਾਜਿਕ–ਦੂਰੀ ਨੂੰ ਯਕੀਨੀ ਬਣਾ ਰਹੇ ਹਨ। ਭਿਵਾਨੀ ਸਟੇਸ਼ਨ ’ਤੇ ਟ੍ਰੇਨ ਰਾਹੀਂ ਵਾਪਸ ਜਾਣ ਲਈ ਤਾਂਘਦੇ ਇਨ੍ਹਾਂ ਯਾਤਰੀਆਂ ਵਿੱਚ ਅਨੁਸ਼ਾਸਨ ਦੀ ਭਾਵਨਾ ਸਹਿਜੇ ਹੀ ਦੇਖੀ ਜਾ ਸਕਦੀ ਹੈ, ਜਿੱਥੇ ਯਾਤਰੀ ਮਾਸਕ ਪਹਿਨ ਕੇ ਬਹੁਤ ਸਹਿਣਸ਼ੀਲਤਾ ਨਾਲ ਕਟਿਹਾਰ ਜਾਣ ਵਾਲੀ ਟ੍ਰੇਨ ਉੱਤੇ ਚੜ੍ਹਨ ਦੀ ਉਡੀਕ ਕਰ ਕਰ ਰਹੇ ਹਨ ਤੇ ਉਨ੍ਹਾਂ ਨੇ ਇੱਕ–ਦੂਜੇ ਤੋਂ ਉਚਿਤ ਦੂਰੀ ਵੀ ਬਣਾ ਕੇ ਰੱਖੀ ਹੋਈ ਹੈ।


    https://twitter.com/PIBChandigaarh/status/1258641721606340608?s=09


    (ਉੱਤਰ ਪ੍ਰਦੇਸ਼ ਦੇ ਆਜ਼ਮਗੜ੍ਹ ਲਈ ਰਵਾਨਗੀ ਤੋਂ ਪਹਿਲਾਂ ਜਲੰਧਰ ’ਚ ਯਾਤਰੀਆਂ ਦੀ ਥਰਮਲ ਸਕੈਨਿੰਗ ਹੋ ਰਹੀ ਹੈ)


    (ਭਿਵਾਨੀ ’ਚ ਯਾਤਰੀ ਕਟਿਹਾਰ ਜਾਣ ਵਾਲੀ ਟ੍ਰੇਨ ’ਤੇ ਚੜ੍ਹਨ ਦੀ ਉਡੀਕ ਕਰਦੇ ਹੋਏ)


    (ਕਟਿਹਾਰ ਲਈ ਰਵਾਨਾ ਹੋਣ ਤੋਂ ਪਹਿਲਾਂ ਭਿਵਾਨੀ ’ਚ ਯਾਤਰੀਆਂ ਦੀ ਥਰਮਲ ਸਕੈਨਿੰਗ ਕਰਦੇ ਹੋਏ)


    (ਜਲੰਧਰ ’ਚ ਯਾਤਰੀ ਸੁਲਤਾਨਪੁਰ ਜਾਣ ਵਾਲੀ ਟ੍ਰੇਨ ਉੱਤੇ ਚੜ੍ਹਦੇ ਸਮੇਂ ਹੱਥ ਹਿਲਾਉਂਦੇ ਹੋਏ)


    https://twitter.com/PIBChandigarh/status/1259010958095073280?s=09


    (ਜਲੰਧਰ ’ਚ ਯਾਤਰੀ ਸੁਲਤਾਨਪੁਰ ਜਾਣ ਵਾਲੀ ਟ੍ਰੇਨ ਉੱਤੇ ਚੜ੍ਹਦੇ ਸਮੇਂ ਹੱਥ ਹਿਲਾਉਂਦੇ ਹੋਏ)


    https://twitter.com/PIBChandigarh/status/1259014537631502344?s=09


    (ਇੱਕ ਸਟੇਸ਼ਨ ’ਤੋਂ ਟ੍ਰੇਨ ਦੀ ਰਵਾਨਗੀ ਸਮੇਂ ਰੇਲਵੇ ਸਟਾਫ਼ ਤਾੜੀਆਂ ਵਜਾਉਂਦੇ ਹੋਏ)


    ਆਪੋ–ਆਪਣੇ ਜੱਦੀ ਸਥਾਨਾਂ ਵੱਲ ਜਾਂਦੇ ਸਮੇਂ ਇਹ ਯਾਤਰੀ ਬਹੁਤ ਖੁਸ਼ੀ ਤੇ ਰਾਹਤ ਮਹਿਸੂਸ ਕਰ ਰਹੇ ਹਨ। ਫ਼ਿਰੋਜ਼ਪੁਰ ਰੇਲਵੇ ਡਿਵੀਜ਼ਨ 7 ਮਈ, 2020 ਤੱਕ ਜਲੰਧਰ, ਲੁਧਿਆਣਾ ਤੇ ਅੰਮ੍ਰਿਤਸਰ ਤੋਂ 16 ਟ੍ਰੇਨਾਂ ਰਾਹੀਂ 17,938 ਪ੍ਰਵਾਸੀਆਂ ਨੂੰ ਉੱਤਰ ਪ੍ਰਦੇਸ਼, ਬਿਹਾਰ ਤੇ ਝਾਰਖੰਡ ਸਥਿਤ ਉਨ੍ਹਾਂ ਦੇ ਜੱਦੀ ਸਥਾਨਾਂ ਤੱਕ ਪਹੁੰਚਾ ਚੁੱਕਿਆ ਹੈ। ਭਾਰਤੀ ਰੇਲਵੇ ਵੱਲੋਂ ਇਹ ਟ੍ਰੇਨਾਂ 1 ਮਈ ਤੋਂ ਚਲਾਈਆਂ ਜਾ ਰਹੀਆਂ ਹਨ ਅਤੇ ਇਨ੍ਹਾਂ ਨਾਲ ਲੌਕਡਾਊਨ ਕਰਕੇ ਵੱਖੋ–ਵੱਖਰੇ ਸਥਾਨਾਂ ਉੱਤੇ ਫਸੇ ਪ੍ਰਵਾਸੀ ਕਾਮਿਆਂ, ਤੀਰਥਯਾਤਰੀਆਂ, ਸੈਲਾਨੀਆਂ, ਵਿਦਿਆਰਥੀਆਂ ਤੇ ਹੋਰ ਵਿਅਕਤੀਆਂ ਨੂੰ ਆਉਣ–ਜਾਣ ਵਿੱਚ ਮਦਦ ਮਿਲ ਰਹੀ ਹੈ।


    ‘ਸ਼੍ਰਮਿਕ ਸਪੈਸ਼ਲ ਟ੍ਰੇਨਾਂ’ ਨੂੰ ਦੋਵੇਂ ਸਬੰਧਿਤ ਰਾਜ ਸਰਕਾਰਾਂ ਦੀ ਬੇਨਤੀ ਉੱਤੇ ਇੱਕ ਤੋਂ ਦੂਜੇ ਸਥਾਨਾਂ ਤੱਕ ਅਜਿਹੇ ਫਸੇ ਵਿਅਕਤੀਆਂ ਨੂੰ ਲਿਆਉਣ ਤੇ ਲਿਜਾਣ ਲਈ ਤੈਅ ਮਾਪਦੰਡਾਂ ਅਤੇ ਪ੍ਰੋਟੋਕੋਲਸ ਅਨੁਸਾਰ ਹੀ ਚਲਾਇਆ ਜਾ ਰਿਹਾ ਹੈ। ਫਸੇ ਯਾਤਰੀਆਂ ਦੀ ਆਵਾਜਾਈ ਦੇ ਸਬੰਧ ਵਿੱਚ ਗ੍ਰਹਿ ਮੰਤਰਾਲੇ ਦੇ ਹੁਕਮਾਂ ਦੀ ਪਾਲਣਾ ਅਨੁਸਾਰ ਰੇਲਵੇ ਤੇ ਇਸ ਖੇਤਰ ਦੀਆਂ ਰਾਜ ਸਰਕਾਰਾਂ ਨੇ ਇਨ੍ਹਾਂ ਟ੍ਰੇਨਾਂ ਨੂੰ ਸੁਖਾਵੇਂ ਤਰੀਕੇ ਚਲਾਉਣ ਅਤੇ ਤਾਲਮੇਲ ਕਾਇਮ ਰੱਖਣ ਲਈ ਨੋਡਲ ਅਧਿਕਾਰੀ ਨਿਯੁਕਤ ਕੀਤੇ ਹਨ।


    *****


    ਡੀਪੀ/ਪੀਐੱਸ/ਐੱਚਆਰ

    
    
    (Release ID: 1622541) Visitor Counter : 1
    
    
      Read this release in: English