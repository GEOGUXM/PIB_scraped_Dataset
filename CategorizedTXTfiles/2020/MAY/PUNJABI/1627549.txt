      ਮੰਤਰੀ ਮੰਡਲ ਸਕੱਤਰੇਤ

      ਮੰਤਰੀ ਮੰਡਲ ਸਕੱਤਰ ਨੇ ਕੋਵਿਡ ਤੋਂ ਸਭ ਤੋਂ ਅਧਿਕ ਪ੍ਰਭਾਵਿਤ 13 ਸ਼ਹਿਰਾਂ ਦੀ ਸਥਿਤੀ ਦੀ ਸਮੀਖਿਆ ਕੀਤੀ
      Posted On: 28 MAY 2020 3:50PM by PIB Chandigarh


    ਮੰਤਰੀ ਮੰਡਲ ਸਕੱਤਰ ਨੇ ਕੋਵਿਡ- 19 ਤੋਂ ਸਭ ਤੋਂ ਅਧਿਕ ਪ੍ਰਭਾਵਿਤ 13 ਸ਼ਹਿਰਾਂ ਦੀ ਸਥਿਤੀ ਦੀ ਸਮੀਖਿਆ ਕਰਨ ਲਈ ਮਿਊਂਸਪਲ ਕਮਿਸ਼ਨਰਾਂ , ਜ਼ਿਲ੍ਹਾ ਮੈਜਿਸਟ੍ਰੇਟਾਂ ਨਾਲ ਬੈਠਕ ਕੀਤੀ। ਬੈਠਕ ਵਿੱਚ ਸਾਰੇ ਰਾਜਾਂ ਅਤੇ ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਦੇ ਮੁੱਖ ਸਕੱਤਰ ਵੀ ਸ਼ਾਮਲ ਹੋਏ।


    ਇਸ ਬੈਠਕ ਦਾ ਇਸ ਲਈ ਮਹੱਤਵ ਹੈ ਕਿਉਂਕਿ ਇਨ੍ਹਾਂ 13 ਸ਼ਹਿਰਾਂ ਨੂੰ ਕੋਰੋਨਾਵਾਇਰਸ ਤੋਂ ਸਭ ਤੋਂ ਅਧਿਕ ਪ੍ਰਭਾਵਿਤ ਸਥਾਨ ਮੰਨਿਆ ਜਾ ਰਿਹਾ ਹੈ ਅਤੇ ਦੇਸ਼ ਦੇ ਲਗਭਗ 70% ਪਾਜ਼ਿਟਿਵ ਮਾਮਲੇ ਇਨ੍ਹਾਂ ਸ਼ਹਿਰਾਂ ਵਿੱਚ ਹਨ।


    ਕੋਵਿਡ ਤੋਂ ਸਭ ਤੋਂ ਅਧਿਕ ਪ੍ਰਭਾਵਿਤ 13 ਸ਼ਹਿਰ ਹਨ - ਮੁੰਬਈ , ਚੇਨਈ , ਦਿੱਲੀ/ਨਵੀਂ ਦਿੱਲੀ , ਅਹਿਮਦਾਬਾਦ , ਠਾਣੇ , ਪੁਣੇ , ਹੈਦਰਾਬਾਦ , ਕੋਲਕਾਤਾ/ਹਾਵੜਾ , ਇੰਦੌਰ (ਮੱਧ ਪ੍ਰਦੇਸ਼) , ਜੈਪੁਰ , ਜੋਧਪੁਰ , ਚੈਂਗਲਪੱਟੂ ( Chengalpattu) ਅਤੇ ਤਿਰੂਵੱਲੂਰ ( Thiruvallur) ( ਤਮਿਲ ਨਾਡੂ) ਹਨ।


    ਬੈਠਕ ਵਿੱਚ ਕੋਵਿਡ- 19 ਮਾਮਲਿਆਂ ਦੇ ਪ੍ਰਬੰਧਨ ਲਈ ਅਧਿਕਾਰੀਆਂ ਅਤੇ ਨਗਰ ਨਿਗਮਾਂ ਦੇ ਕਰਮਚਾਰੀਆਂ ਦੁਆਰਾ ਕੀਤੇ ਗਏ ਉਪਾਵਾਂ ਦੀ ਸਮੀਖਿਆ ਕੀਤੀ ਗਈ।


    ਕੇਂਦਰ ਸਰਕਾਰ ਪਹਿਲਾਂ ਹੀ ਸ਼ਹਿਰੀ ਬਸਤੀਆਂ ਵਿੱਚ ਕੋਵਿਡ- 19 ਦੇ ਪ੍ਰਬੰਧਨ ਉੱਤੇ ਦਿਸ਼ਾ-ਨਿਰਦੇਸ਼ ਜਾਰੀ ਕਰ ਚੁੱਕੀ ਹੈ।


    ਇਸ ਰਣਨੀਤੀ ਦੀਆਂ ਮੁੱਖ ਵਿਸ਼ੇਸ਼ਤਾਵਾਂ ਵਿੱਚ ਉੱਚ ਜੋਖਮ ਵਾਲੇ ਕਾਰਕਾਂ ਉੱਤੇ ਕੰਮ ਕਰਨਾ , ਪੁਸ਼ਟੀ ਦਰ , ਘਾਤਕ ਦਰ , ਡਬਲਿੰਗ ਰੇਟ , ਪ੍ਰਤੀ ਮਿਲੀਅਨ ਲੋਕਾਂ ਦੇ ਟੈਸਟ ਆਦਿ ਜਿਹੇ ਸੂਚਕ ਅੰਕ ਸ਼ਾਮਲ ਹਨ।


    ਕੇਂਦਰ ਨੇ ਜ਼ੋਰ ਦੇ ਕੇ ਕਿਹਾ ਹੈ ਕਿ ਕੰਟੇਨਮੈਂਟ ਜ਼ੋਨਾਂ ਨੂੰ ਮਾਮਲਿਆਂ ਅਤੇ ਸੰਪਰਕਾਂ ਦੀ ਮੈਪਿੰਗ ਅਤੇ ਉਨ੍ਹਾਂ ਦੇ ਭੂਗੋਲਿਕ ਵਿਸਤਾਰ ਜਿਹੇ ਕਾਰਕਾਂ ਦੇ ਅਧਾਰ ਉੱਤੇ ਭੂਗੋਲਿਕ ਰੂਪ ਨਾਲ ਪਰਿਭਾਸ਼ਿਤ ਕੀਤਾ ਜਾਂਦਾ ਹੈ। ਇਹ ਇੱਕ ਚੰਗੀ ਤਰ੍ਹਾਂ ਨਾਲ ਪਰਿਭਾਸ਼ਿਤ ਘੇਰੇ ਦਾ ਸੀਮਾਂਕਨ ਕਰਨ ਅਤੇ ਲੌਕਡਾਊਨ ਦੇ ਸਖ਼ਤ ਪ੍ਰੋਟੋਕਾਲ ਨੂੰ ਲਾਗੂ ਕਰਨ ਦੇ ਸਮਰੱਥ ਹੋਵੇਗਾ।


    ਨਗਰ ਨਿਗਮ ਇਹ ਤੈਅ ਕਰ ਸਕਦਾ ਹੈ ਕਿ ਆਵਾਸੀ ਕਾਲੋਨੀਆਂ , ਮੁਹੱਲਿਆਂ , ਨਗਰਪਾਲਿਕਾ ਵਾਰਡਾਂ ਜਾਂ ਪੁਲਿਸ- ਥਾਣਾ ਖੇਤਰਾਂ , ਨਗਰਪਾਲਿਕਾ ਖੇਤਰਾਂ , ਕਸਬਿਆਂ ਨੂੰ ਜ਼ਰੂਰਤ ਅਨੁਸਾਰ ਕੰਟੇਨਮੈਂਟ ਜ਼ੋਨ ਦੇ ਰੂਪ ਵਿੱਚ ਨਾਮਜ਼ਦ ਕੀਤਾ ਜਾ ਸਕਦਾ ਹੈ ਜਾਂ ਨਹੀਂ।


    ਸ਼ਹਿਰਾਂ ਨੂੰ ਸਲਾਹ ਦਿੱਤੀ ਗਈ ਹੈ ਕਿ ਇਹ ਖੇਤਰ ਜ਼ਿਲ੍ਹਾ ਪ੍ਰਸ਼ਾਸਨ ਅਤੇ ਸਥਾਨਕ ਸ਼ਹਿਰੀ ਸੰਸਥਾ ਦੁਆਰਾ ਸਥਾਨਕ ਪੱਧਰ ‘ ਤੇ ਤਕਨੀਕੀ ਜਾਣਕਾਰੀ ਨਾਲ ਉਚਿਤ ਤੌਰ ‘ ਤੇ ਪਰਿਭਾਸ਼ਿਤ ਕੀਤਾ ਜਾਣਾ ਚਾਹੀਦਾ ਹੈ।


    ***


    ਵੀਆਰਆਰਕੇ/ਏਕੇ

    
    
    (Release ID: 1627549) Visitor Counter : 11
    
    
      Read this release in: English , Urdu , Marathi , Hindi , Manipuri , Bengali , Gujarati , Odia , Tamil , Telugu , Kannada