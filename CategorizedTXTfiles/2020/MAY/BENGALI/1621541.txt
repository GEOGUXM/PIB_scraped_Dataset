      প্রধানমন্ত্রীরদপ্তর

      পর্তুগালের প্রধানমন্ত্রী আন্তোনিয় কোস্টা-র সঙ্গে প্রধানমন্ত্রী শ্রী নরেন্দ্র মোদী-র টেলিফোনে কথা
      Posted On: 05 MAY 2020 7:02PM by PIB Kolkata

      নতুন দিল্লি, ৫ মে, ২০২০
      প্রধানমন্ত্রী শ্রী নরেন্দ্র মোদী, আজ পর্তুগালের প্রধানমন্ত্রী মি. আন্তোনিয় কোস্টার সঙ্গে টেলিফোনে কথা বলেন।
      
      প্রধানমন্ত্রী, পর্তুগালের রাষ্ট্রপতি মি. মারসেলো রেবেলো ডি সুজা-র ফেব্রুয়ারী মাসে ভারত সফরের প্রসঙ্গটি উল্লেখ করেন।
      
      উভয় নেতা, কোভিড – ১৯ মহামারীর বিষয়ে আলোচনা করেন এবং নিজ নিজ দেশে তাঁরা এই মহামারীর মোকাবিলায় কি কি উদ্যোগ নিয়েছেন, তা নিয়ে মতবিনিময় করেন। পর্তুগালের প্রধানমন্ত্রী যেভাবে এই সঙ্কট মোকাবিলায় কাজ করছেন, শ্রী মোদী তার প্রশংসা করেন।
      
      এই ভাইরাসের সংক্রমণ আটকাতে সক্রিয় রাষ্ট্রীয় উদ্যোগের বিষয়ে তাঁরা আলোচনা করেন। পরিস্থিতির মোকাবিলা এবং কোভিড – ১৯ এর বিষয়ে গবেষণা ও উদ্ভাবনে দুটি দেশ একে অন্যকে সাহায্য করার অঙ্গীকার করেছে।
      
      লকডাউনের কারণে পর্তুগালে যে সব ভারতীয় পর্যটকরা আটকে আছেন, তাদের ভিসার মেয়াদ বাড়ানোয় প্রধানমন্ত্রী, মি. কোস্টাকে ধন্যবাদ জানান। ভারতে যে সমস্ত পর্তুগীজ নাগরিকরা রয়েছেন, তাঁদের ভারতীয় কর্তৃপক্ষ সহযোগিতা করায় পর্তুগালের প্রধানমন্ত্রী, শ্রী মোদীর প্রশংসা করেন।
      
      এই সঙ্কটের মোকাবিলায় এবং কোভিড পরবর্তী পরিস্থিতিতে উভয় নেতা, পরস্পরের সঙ্গে যোগাযোগ রেখে চলার বিষয়ে একমত হন।
      
      CG/CB/SFS
    
    
    (Release ID: 1621541) Visitor Counter : 9
    
    
      Read this release in: English , Marathi , Hindi , Manipuri , Punjabi , Gujarati , Odia , Tamil , Telugu , Kannada , Malayalam