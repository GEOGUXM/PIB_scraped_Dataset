      রেলমন্ত্রক

      ভারতীয় রেল আগামী ১০ দিনে আরো ২৬০০ শ্রমিক স্পেশাল ট্রেন চালাবে
      Posted On: 23 MAY 2020 4:35PM by PIB Kolkata


    নয়াদিল্লী, ২৩ মে, ২০২০


    

    
    কোভিড-১৯ মহামারীর সঙ্গে দেশ যখন লড়াই চালাচ্ছে, তখন এই গুরুত্বপূর্ণ সময়ে ভারতীয় রেল একাধিক উদ্যোগ নিয়েছে। পরিযায়ীদের নিজ নিজ রাজ্যে পৌঁছে দেওয়ার অবিচ্ছিন্ন প্রয়াসের অঙ্গ হিসেবে রেল মন্ত্রক আগামী ১০ দিনে রাজ্য সরকারের প্রয়োজন অনুসারে আরো ২৬০০ শ্রমিক স্পেশাল ট্রেন চালানোর সিদ্ধান্ত নিয়েছে। এই উদ্যোগের ফলে দেশের বিভিন্ন প্রান্তে আটকে থাকা ৩৬ লক্ষ যাত্রী উপকৃত হবেন বলে আশা করা যাচ্ছে। লকডাউনের জেরে বিভিন্ন প্রান্তে আটকে থাকা পরিযায়ী শ্রমিক, তীর্থযাত্রী, পর্যটক, ছাত্রছাত্রী এবং অন্যান্য ব্যক্তিদের জন্য পয়লা মে থেকে ভারতীয় রেল শ্রমিক স্পেশাল ট্রেন চালাচ্ছে। এই শ্রমিক স্পেশাল ট্রেনগুলি যাতে সুষ্ঠুভাবে পরিচালিত হয় এবং সমন্বয় বজায় থাকে তারজন্য রেল এবং রাজ্য সরকার নোডাল আধিকারিক নিয়োগ করেছে। বিগত ২৩ দিনে ভারতীয় রেল ২৬০০ শ্রমিক স্পেশাল ট্রেন চালিয়েছে। এ পর্যন্ত প্রায় ৩৬ লক্ষ আটকে পড়া পরিযায়ীদের নিজ নিজ রাজ্যে পৌঁছে দিয়েছে। উল্লেখ্য, শ্রমিক স্পেশাল ট্রেন ছাড়াও রেল মন্ত্রক ১২ই মে থেকে ১৫ জোড়া বিশেষ ট্রেন চালানো শুরু করেছে এবং পয়লা জুন থেকে ২০০টি ট্রেন চালানোর কথা ঘোষণা করেছে।


    
    
    
    CG/SS/NS

    
    
    (Release ID: 1626458) Visitor Counter : 29
    
    
      Read this release in: Telugu , English , Urdu , Hindi , Marathi , Assamese , Manipuri , Punjabi , Gujarati , Odia , Tamil , Kannada , Malayalam