      রেলমন্ত্রক

      জামালপুর থেকে লখনৌতে ইন্ডিয়ান রেলওয়ে ইনস্টিটিউট ফর মেকানিকাল অ্যান্ড ইলেকট্রিক্যাল ইঞ্জিনিয়ারিং (আইআরআইএমইই) স্থানান্তর বিষয়ক স্পষ্টীকরণ
      Posted On: 07 MAY 2020 4:20PM by PIB Kolkata


    নতুন দিল্লি, ০৭ মে, ২০২০


    

    সম্প্রতি বিভিন্ন গণমাধ্যমে খবর প্রকাশিত হয়েছে যে, জামালপুর থেকে লখনৌতে ইন্ডিয়ান রেলওয়ে ইনস্টিটিউট ফর মেকানিকাল অ্যান্ড ইলেকট্রিক্যাল ইঞ্জিনিয়ারিং (আইআরআইএমইই) স্থানান্তরের পরিকল্পনা করা হচ্ছে।
    
    এই প্রসঙ্গে রেল মন্ত্রক স্পষ্টভাবে জানিয়ে দিয়েছে যে, তাঁদের জামালপুর থেকে লখনৌতে আইআরআইএমই স্থানান্তর করার কোনও পরিকল্পনা নেই। এই বিষয়ে যে কোনও মন্তব্য ভুল এবং বিভ্রান্তিকর। এ ধরণের বিভ্রান্তিকর খবরে রেল মন্ত্রকের কোনও অনুমোদন নেই।
    
    প্রকৃতপক্ষে, রেল মন্ত্রক পরিবহন প্রযুক্তি এবং ব্যবস্থাপনায় শিক্ষামূলক কর্মসূচি চালু করতে আইআরআইএমইয়ের কর্মসূচি সম্প্রসারণের পরিকল্পনা নিয়েছে। তাছাড়া জামালপুরেই অদূর ভবিষ্যতে বেশ কয়েকটি অতিরিক্ত শিক্ষামূলক কর্মসূচি নিয়ে এক বছরের ডিপ্লোমা কোর্স চালু করার পরিকল্পনা করা হয়েছে, এবং সেগুলির জন্য পাঠ্যক্রম নির্ধারণের প্রস্তুতি চলছে। ভারতীয় রেল IRIMEE এর ইতিহাস এবং উত্তরাধিকার নিয়ে অত্যন্ত গর্বিত এবং এটির বর্তমান অবস্থান থেকে স্থানান্তরিত হওয়ার প্রশ্নই আসে না। প্রকৃতপক্ষে, ভারতীয় রেলের সমস্ত প্রচেষ্টা হ'ল এটিকে আরও উন্নত করা এবং বর্তমান স্থানেই আধুনিকীকরণের মাধ্যমে এর ভূমিকা আরও প্রসারিত করা।
    
    ভারতে বিশেষ করে রেল এবং সাধারণভাবে সমগ্র পরিবহন ক্ষেত্রটিই বড়ো ধরণের প্রগতি ও রূপান্তর প্রত্যক্ষ করছে। জামালপুরে আইআরআইএমই-র মতো একটি উন্নত প্রশিক্ষণ ও শিক্ষামূলক প্রতিষ্ঠানের পরিষেবা শুধু ভারতীয় রেলকর্মীদের প্রশিক্ষণ প্রদানেই সীমাবদ্ধ নয় বরং বিহার ও পার্শ্ববর্তী অঞ্চলের যুবকদের উন্নত মানের পেশাগত শিক্ষা এবং দক্ষতা উন্নয়ন সুনিশ্চিত করার ক্ষেত্রেও এর উল্লেখযোগ্য ভূমিকা রয়েছে। এছাড়া এই অঞ্চলের সামগ্রিক অর্থনৈতিক উন্নয়নেও এই প্রতিষ্ঠানর অবদান রয়েছে।
    

    

    CG/SB

    
    
    (Release ID: 1621968) Visitor Counter : 2
    
    
      Read this release in: English , Urdu , Hindi , Manipuri , Punjabi , Tamil , Telugu