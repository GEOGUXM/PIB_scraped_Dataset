      স্বরাষ্ট্র মন্ত্রক

      বিশাখাপত্তনমে গ্যাস লিকের ঘটনার সর্বশেষ পরিস্থিতি পর্যালোচনা ও ব্যবস্থা গ্রহণ নিয়ে এনসিএমসি-র সঙ্গে ক্যাবিনেট সচিবের বৈঠক
      Posted On: 08 MAY 2020 6:14PM by PIB Kolkata


    নতুন দিল্লি, ৮ই মে, ২০২০


    

    জাতীয় বিপর্যয় ব্যবস্থাপনা কমিটি (ন্যাশনাল ক্রাইসিস ম্যানেজমেন্ট কমিটি – এনসিএমসি) বিশাখাপত্তনমে গতকালের গ্যাস লিক দুর্ঘটনায় উদ্ভুত পরিস্থিতি নিয়ে আজ বৈঠক করেছে। এই বৈঠকে ক্যাবিনেট সচিব শ্রী রাজীব গৌবা পৌরহিত্য করেন।


    
    অন্ধ্রপ্রদেশের মুখ্যসচিব, কমিটিকে বর্তমান পরিস্থিতি সম্পর্কে জানান। ঐ ট্যাঙ্ক থেকে যাতে আর গ্যাস লিক না হয়, সেজন্য যথাযথ ব্যবস্থা নেওয়া হয়েছে। সংশ্লিষ্ট এলাকা থেকে সবাইকে নিরাপদ দূরত্বে সরিয়ে নিয়ে যাওয়া হয়েছে। এই গ্যাস লিকের ফলে ঐ এলাকার মানুষের স্বাস্থ্য এবং জল ও বায়ুর দূষণের বিষয় নিয়ে বৈঠকে আলোচনা হয়।


    
    ক্যাবিনেট সচিব, সমস্ত পরিস্থিতি পর্যালোচনা করে রাজ্যের চাহিদা মতো সবরকম সাহায্যের নির্দেশ দেন। ঐ এলাকার ত্রাণ ও উদ্ধার কাজের বিষয়ে তিনি খোঁজখবর করেন। রাসায়নিক নিরাপত্তা এবং শিল্পের সঙ্গে যুক্ত দেশ-বিদেশের বিশেষজ্ঞদের কাছ থেকে পরিস্থিতি মোকাবিলায় পরামর্শ নেওয়া হবে বলে সিদ্ধান্ত নেওয়া হয়েছে। চিকিৎসকদের সঙ্গেও এবিষয়ে বিশদে আলোচনা করা হবে।


    
    পরিবেশ, বন ও জলবায়ু, রসায়ন ও পেট্রোরসায়ন এবং ওষুধ মন্ত্রকের সচিব, জাতীয় বিপর্যয় মোকাবিলা বাহিনীর মহানির্দেশক, এইমস-এর নির্দেশক, কেন্দ্রীয় স্বরাষ্ট্র মন্ত্রক ও কেন্দ্রীয় দূষণ নিয়ন্ত্রণ পর্যদের আধিকারিকরা এই বৈঠকে যোগ দেন। ভিডিও কনফারেন্সের মাধ্যমে অন্ধ্রপ্রদেশের মুখ্যসচিব এবং বিশাখাপত্তনম জেলার সরকারী আধিকারিকরা বৈঠকে অংশ নেন।


    

    CG/CB/SFS

    
    
    (Release ID: 1622253) Visitor Counter : 10
    
    
      Read this release in: English , Urdu , Hindi , Marathi , Manipuri , Punjabi , Odia , Tamil , Telugu , Kannada