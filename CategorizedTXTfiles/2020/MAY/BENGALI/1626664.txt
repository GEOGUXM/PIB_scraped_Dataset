      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 24 MAY 2020 6:28PM by PIB Kolkata


    নয়াদিল্লি, ২৪ মে, ২০২০


    কোভিড-১৯ সংক্রান্ত স্বাস্থ্য ও পরিবার কল্যাণ মন্ত্রকের সর্বশেষ তথ্য


    দেশে করোনা আক্রান্ত ৫৪ হাজার ৪৪০ জন সুস্থ হয়েছেন। গত ২৪ ঘন্টায় সুস্থ হয়েছেন ২ হাজার ৬৫৭ জন রোগী। সুস্থতার হার বেড়ে হয়েছে ৪১.২৮ শতাংশ। দেশে গতকাল থেকে আরও ৬ হাজার ৬৬৭ জনের কোভিড-১৯ এ নিশ্চিতভাবে আক্রান্তের খবর মিলেছে। এর ফলে, আক্রান্তের সংখ্যা বেড়ে হয়েছে ১ লক্ষ ৩১ হাজার ৮৬৮। চিকিৎসাধীন রয়েছেন ৭৩ হাজার ৫৬০ জন।


    স্বাস্থ্য ও পরিবার কল্যাণ মন্ত্রী ডঃ হর্ষ বর্ধন আজ দিল্লির চৌধুরী ব্রহ্ম প্রকাশ আয়ুর্বেদ চড়ক সংস্থান পরিদর্শন করেন। এই প্রতিষ্ঠানটিকে নির্দিষ্টভাবে কোভিড স্বাস্থ্য কেন্দ্রে রূপান্তরিত করা হয়েছে। ডঃ হর্ষ বর্ধন এই স্বাস্থ্য কেন্দ্রের কোভিড-১৯ সংক্রান্ত প্রস্তুতি ও সংক্রমণ মোকাবিলায় পদক্ষেপগুলি খতিয়ে দেখেন। তিনি এই স্বাস্থ্য কেন্দ্রের বিভিন্ন ওয়ার্ড ঘুরে দেখেন এবং চিকিৎসা-পদ্ধতি পরিদর্শন করেন। আয়ুষ মন্ত্রকের নির্দেশ অনুযায়ী, এই স্বাস্থ্য কেন্দ্রটিতে কোভিড-১৯ আক্রান্ত রোগীদের চিকিৎসা পরিষেবা দেওয়া হচ্ছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1626574 – এই লিঙ্কে ক্লিক করুন।


    ভারতীয় রেল আজ সকাল ১০টা পর্যন্ত ২ হাজার ৮১৩টি শ্রমিক স্পেশাল ট্রেনে করে ৩৭ লক্ষেরও বেশি যাত্রী পরিবহণ করেছে


    ভারতীয় রেল আজ সকাল ১০টা পর্যন্ত ২ হাজার ৮১৩টিরও বেশি শ্রমিক স্পেশাল ট্রেনে করে ৩৭ লক্ষেরও বেশি যাত্রী পরিবহণ করেছে। এই ট্রেনগুলির মধ্যে প্রায় ৬০ শতাংশ ট্রেন গুজরাট, মহারাষ্ট্র, পাঞ্জাব, উত্তর প্রদেশ এবং বিহার থেকে যাত্রা শুরু করেছে। একইভাবে, অধিকাংশ ট্রেনের গন্তব্যই ছিল উত্তর প্রদেশ এবং বিহারে। গতকাল থেকে ৫৬৫টি ট্রেনের মধ্যে ২৬৬টি ট্রেন বিহারে এবং ১৭২টি ট্রেন উত্তর প্রদেশে গিয়েছে। এই বিপুল সংখ্যক ট্রেনের জন্য কোথাও কোথাও লাইনে যানজট হয়েছে। এমনকি যাত্রীদেরকে স্টেশনে নামানোর পর সেখানে বিভিন্ন ধরের স্বাস্থ্য নির্দেশিকা এবং সামাজিক দূরত্ব বজায় রাখার জন্য ট্রেনগুলির সময়সূচিতে বিলম্ব ঘটেছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1626576 – এই লিঙ্কে ক্লিক করুন।


    কেন্দ্রীয় মোটরগাড়ি আইন, ১৯৮৯ – এর আওতায় ৩২ ও ৮১ নম্বর ধারানুযায়ী মাশুল প্রদানের সময়সীমা বৃদ্ধির বিষয়টিকে বৈধতা দিয়ে বিজ্ঞাপ্তি জারি


    কেন্দ্রীয় স্বরাষ্ট্র মন্ত্রকের গত ২৪শে মার্চ জারি করা নীতি-নির্দেশিকা এবং কোভিড-১৯ মহামারীর প্রেক্ষিতে লকডাউনের জন্য ঐ নীতি-নির্দেশিকায় সংশোধনের প্রেক্ষিতে কেন্দ্রীয় সড়ক পরিবহণ ও মহাসড়ক মন্ত্রক গত ৩০শে মার্চ এক নির্দেশ জারি করে বলেছে, ১৯৮৯ - এর কেন্দ্রীয় মোটরগাড়ি আইন এবং ১৯৮৮’র মোটরগাড়ি আইনের সঙ্গে সম্পর্কিত নথিপত্রের মেয়াদ বাড়ানো হয়েছে। সড়ক পরিবহণ মন্ত্রকের ঐ নির্দেশিকায় আরও বলা হয়েছে, লকডাউনের জন্য গাড়ির নথিপত্রের মেয়াদ উত্তীর্ণের সময়সীমা বাড়ানো হবে। সেই অনুসারে, গত পয়লা ফেব্রুয়ারি মেয়াদ উত্তীর্ণ হয়ে যাওয়া নথিপত্র অথবা আগামী ৩০শে জুন নথিপত্রের মেয়াদ উত্তীর্ণ হতে চলেছে, সেই সমস্ত ক্ষেত্রে আইন বলবৎকারী কর্তৃপক্ষগুলিকে মেয়াদ উত্তীর্ণ হয়ে যাওয়া গাড়িগুলির বিরুদ্ধে ব্যবস্থা গ্রহণ না করার পরামর্শ দেওয়া হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1626568 – এই লিঙ্কে ক্লিক করুন।


    মিশন সাগর – মরিশাসের পোর্ট ল্যুইস – এ নৌ-বাহিনীর জাহাজ কেশরী


    মিশন সাগর অভিযানের অঙ্গ হিসাবে ভারতীয় নৌ-বাহিনীর জাহাজ কেশরী গতকাল মরিশাসের পোর্ট ল্যুইসে পৌঁছেছে। কোভিড-১৯ মহামারীর বিরুদ্ধে লড়াইয়ে ভারত সরকার বন্ধু মনোভাবাপন্ন দেশগুলিকে বিভিন্ন রকম সহায়তা দিচ্ছে। নৌ-বাহিনীর জাহাজ কেশরী মরিশাসে কোভিড-১৯ সংক্রান্ত অত্যাবশ্যক ওষুধপত্র ও আয়ুর্বেদিক ওষুধ নিয়ে গেছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1626465 – এই লিঙ্কে ক্লিক করুন।


    জান ও জাহান – এর জন্য বন ধন : শাহাপুরের কাটকারি আদিবাসীদের গল্প


    বিস্তারিত বিবরণের জন্য https://pib.gov.in/PressReleseDetail.aspx?PRID=1626550 – এই লিঙ্কে ক্লিক করুন।


    পিআইবি’র আঞ্চলিক কার্যালয় থেকে প্রাপ্ত তথ্য


    · পাঞ্জাব : সব ধরনের জড়তা সত্ত্বেও দেশের মধ্যে পাঞ্জাবে করোনায় সুস্থতার হার সর্বাধিক ৯০ শতাংশ। রাজ্যের মুখ্যমন্ত্রী জানিয়েছেন, অন্তর্দেশীয় বিমান, ট্রেন ও বাসে করে যাঁরা রাজ্যে আসবেন, তাঁদের সকলকেই ১৪ দিনের বাধ্যতামূলক হোম কোয়ারেন্টাইনে থাকতে হবে। রাজ্যে আসা সমস্ত ব্যক্তির আন্তঃরাজ্য সীমান্ত এবং জেলা সীমান্তগুলিতে পরীক্ষা করা হবে। বিমানবন্দর ও রেল স্টেশনগুলিতেও যাত্রীদের স্বাস্থ্য পরীক্ষা হবে। যাঁদের মধ্যে উপসর্গ লক্ষ্য করা যাবে, তাঁদের বাধ্যতামূলকভাবে দু’সপ্তাহ হোম কোয়ারেন্টাইনে থাকতে হবে।


    · হরিয়ানা : কোভিড-১৯ এর সময় বেসরকারি বিদ্যালয়গুলির পক্ষ থেকে যে মাশুল ধার্য করা হয়েছে, সে সম্পর্কে রাজ্য বিদ্যালয় শিক্ষা দপ্তর নীতি-নির্দেশিকা জারি করেছে। বেসরকারি বিদ্যালয়গুলিকে কেবল মাসিক-ভিত্তিতে টিউশন ফি নেওয়ার নির্দেশ দেওয়া হয়েছে। এমনকি, বেসরকারি বিদ্যালয়গুলিকে টিউশন ফি, পড়ূয়াদের যাতায়াত বাবদ মাশুল, স্কুলের পোশাক ও পাঠ্য বইয়ের জন্য মাশুল না বাড়ানোর পরামর্শ দেওয়া হয়েছে।


    · হিমাচল প্রদেশ : করোনা ভাইরাস সংক্রমণের প্রেক্ষিতে লকডাউনের দরুণ রাজ্যের বেসরকারি বিদ্যালয়গুলিকে কেবল টিউশন ফি আদায়ের অনুমতি দেওয়া হয়েছে।


    · কেরল : দুবাই ফেরৎ ক্যান্সার আক্রান্ত ৫৩ বছর বয়সী এক মহিলার আজ কোজিকোড়ে মৃত্যু হয়েছে। আবুধাবিতে আরও ২ জন কেরলবাসীর কোভিডে আক্রান্ত হয়ে মৃত্যু হয়েছে। এর ফলে, উপসাগরীয় অঞ্চলে মোট ১০৫ জন কেরলবাসীর মৃত্যুর খবর মিলেছে। রাজ্যে গতকাল আরও ৬২ জন কোভিড-১৯ এ আক্রান্ত হয়েছেন। এখনও পর্যন্ত রাজ্যে মৃত্যু হয়েছে ৫ জনের।


    · তামিলনাডু : পন্ডিচেরী থেকে আরও ৩ জনের নমুনা পরীক্ষায় কোভিড-১৯ এর উপস্থিতির প্রমাণ মিলেছে। এর ফলে, কেন্দ্রশাসিত এই অঞ্চলে আক্রান্তের সংখ্যা বেড়ে হয়েছে ২৫। তামিলনাডুর মুখ্যমন্ত্রী জানিয়েছেন, রাজ্যে করোনা ভাইরাসের কম্যুনিটি সংক্রমণ হয়নি। তিনি আরও জানান, লকডাউনের দরুণ রাজ্যের ৩৫ হাজার কোটি টাকা রাজস্ব ক্ষতি হবে। রাজ্যে গতকাল পর্যন্ত করোনায় আক্রান্তের সংখ্যা ১৫ হাজার ৫১২। নিশ্চিতভাবে করোনায় আক্রান্ত হয়েছেন ৭ হাজার ৯১৫ জন। মৃত্যু হয়েছে ১০৩ জনের। কেবল চেন্নাইতেই আক্রান্ত হয়েছেন ৫ হাজার ৮৬৫ জন।


    · কর্ণাটক : রাজ্যে আজ বেলা ১২টা পর্যন্ত ৯৭ জনের করোনায় সংক্রমণের খবর মিলেছে। এছাড়াও, ২৬ জন সুস্থ হয়ে ছাড়া পেয়েছেন। রাজ্যে করোনায় আক্রান্তের সংখ্যা বেড়ে হয়েছে ২ হাজার ৫৬। নিশ্চিতভাবে করোনায় আক্রান্ত হয়েছেন ১ হাজার ৩৭৮ জন। সুস্থ হয়েছেন ৬৩৪ জন এবং মৃত্যু হয়েছে ৪২ জনের। রাজ্যে আজ থেকে লকডাউন নিষেধাজ্ঞা আরও কঠোর করা হয়েছে। কেবল অত্যাবশ্যক পরিষেবায় অনুমতি রয়েছে।


    · অন্ধ্রপ্রদেশ : রাজ্যে গত ২৪ ঘন্টায় নতুন করে ৬৬ জন আক্রান্ত হয়েছেন। কোনও মৃত্যুর খবর নেই। করোনায় আক্রান্তের সংখ্যা বেড়ে হয়েছে ২ হাজার ৬২৭। নিশ্চিতভাবে করোনায় আক্রান্ত হয়েছেন ৭৬৪ জন। সুস্থ হয়েছেন ১ হাজার ৮০৭ জন। মৃত্যু হয়েছে ৫৬ জনের। রাজ্যে তীব্র তাপ প্রবাহের জন্য পরিবহণ নিগম এসি বাস চালানোর সিদ্ধান্ত নিয়েছে। এই পরিষেবা রাত্রিতেও মিলবে।


    · তেলেঙ্গানা : দক্ষিণ-মধ্য রেল পয়লা মে থেকে আজ পর্যন্ত ১৯৬টি শ্রমিক স্পেশাল ট্রেনে করে ২ লক্ষ ৪০ হাজারেরও বেশি প্রবাসী শ্রমিককে নিজ রাজ্যে পৌঁছে দিয়েছে। রাজ্য সরকার ৫০ হাজারেরও বেশি প্রবাসী শ্রমিকের জন্য ৪৬টি ট্রেন চালানোর বন্দোবস্ত করেছে। রাজ্যে আজ পর্যন্ত করোনায় আক্রান্তের সংখ্যা ১ হাজার ৮১৩। বিদেশ ফেরৎ ৪ জনের নমুনা পরীক্ষায় কোভিড-১৯ এর উপস্থিতির প্রমাণ মিলেছে।


    · মহারাষ্ট্র : রাজ্যে আরও ২ হাজার ৬০৮ জন সংক্রামিত হওয়ায় কোভিড-১৯ এ আক্রান্তের সংখ্যা বেড়ে হয়েছে ৪৭ হাজার ১৯০। এদের মধ্যে ৩২ হাজার ২০১ জন নিশ্চিতভাবে করোনায় আক্রান্ত হয়েছেন। মহানগরী মুম্বাইয়ে আক্রান্তের সংখ্যা দাঁড়িয়েছে ২৮ হাজার ৬৩৪।


    · গুজরাট : রাজ্যে, বিশেষ করে আমেদাবাদে করোনায় আক্রান্তের সংখ্যা বেড়েই চলেছে। রাজ্যের ১৯টি জেলা থেকে আরও ৩৯৬ জনের সংক্রমণের খবর মেলায় আক্রান্তের সংখ্যা বেড়ে হয়েছে ১৩ হাজার ৬৮৯।


    · রাজস্থান : রাজ্যে নিশ্চিতভাবে কোভিড-১৯ আক্রান্তের সংখ্যা বেড়ে হয়েছে ২ হাজার ৮২৯। এর মধ্যে অর্ধেক বিভিন্ন রাজ্য থেকে আসা প্রবাসী মানুষ রয়েছেন। রাজ্যে আক্রান্তের সংখ্যা বেড়ে হয়েছে ৬ হাজার ৭৯৪। এদিকে জয়পুর থেকে আগামীকাল বিমান পরিষেবা শুরু হচ্ছে।


    · মধ্যপ্রদেশ : রাজ্যে আরও ২০১ জনের নতুন করে সংক্রমণের খবর মেলায় আক্রান্তের সংখ্যা বেড়ে হয়েছে ৬ হাজার ৩৭১। সবচেয়ে বেশি ২ হাজার ৯৩৩ জন আক্রান্ত হয়েছেন ইন্দোর থেকে। রাজ্যের নকশাল প্রভাবিত বালাঘাট জেলার গ্রামাঞ্চলে জন কার্ডধারীদের কর্মসংস্থানের দিক থেকে প্রথম স্থান অর্জন করেছে।


    · ছত্তিশগড় : রাজ্যে রেকর্ড ৪৪ জনের নতুন করে সংক্রমণের খবর মেলায় নিশ্চিতভাবে করোনায় আক্রান্তের সংখ্যা বেড়ে হয়েছে ১৫২। মোট আক্রান্তের সংখ্যা এখনও পর্যন্ত ২১৪।


    · গোয়া : রাজ্যে আরও ১ জনের সংক্রমণের খবর পাওয়া গেছে। এর ফলে, আক্রান্তের সংখ্যা বেড়ে হয়েছে ৫৫। এদের মধ্যে ৩৯ জন নিশ্চিতভাবে করোনায় আক্রান্ত হয়েছেন। রাজ্যে যে কয়েকজন ব্যক্তি নতুন করে সংক্রামিত হয়েছেন তাঁরা প্রত্যেকেই বাইরে থেকে এসেছেন।


    · অরুণাচল প্রদেশ : নাগরিক প্রশাসন দপ্তরের সচিব বলেছেন, দপ্তরে ন্যূনতম কিছু কর্মী পালাক্রমে কাজ করছেন। তিনি আরও বলেছেন, প্রয়োজনে কেবল মহিলা কর্মীরাই চাইল্ড কেয়ার লিভ নিতে পারেন।


    · মণিপুর : রাজ্যে আরও ৩ জন নিশ্চিতভাবে করোনায় আক্রান্ত হয়েছেন। এরা সম্প্রতি বাইরে থেকে এসেছেন। এখনও পর্যন্ত রাজ্যে আক্রান্তের সংখ্যা ২৮। অসামরিক বিমান পরিবহণ পরিষেবা হওয়ার আগে আজ ইম্ফল বিমানবন্দরে মহড়া চালাণ হয়।


    · মিজোরাম : আইজলের লেংপুই বিমানবন্দরে গতকাল থার্মাল অ্যান্ড অপ্টিক্যাল বাই স্পেকট্রাম ক্যামেরা বসানো হয়েছে। এই বিমানবন্দর দেশের চতুর্থ ও উত্তর-পূর্বের প্রথম, যেখানে যাত্রীদের জন্য আধুনিক থার্মাল স্ক্রিনিং ব্যবস্থা চালু করা হয়েছে।


    · নাগাল্যান্ড : রাজ্য কৃষি দপ্তরের আধিকারিকরা মোকোকচুঙ – এ কৃষকদের সঙ্গে কথা বলেছেন এবং তাঁদেরকে কোভিড-১৯ এর ব্যাপারে সতর্ক করে দিয়ে কৃষি কাজ সম্পর্কিত পরামর্শ দিয়েছেন।


    CG/BD/SB

    
    
    (Release ID: 1626664) Visitor Counter : 20
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Tamil , Kannada , Malayalam