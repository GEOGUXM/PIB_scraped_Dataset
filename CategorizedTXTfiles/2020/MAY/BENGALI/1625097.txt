      স্বরাষ্ট্র মন্ত্রক

      আটকে পড়া শ্রমিকদের ট্রেনে করে যাতায়াতের ব্যাপারে আদর্শ কার্যপরিচালন প্রণালী
      Posted On: 19 MAY 2020 1:14PM by PIB Kolkata


    নয়াদিল্লি, ১৯ মে, ২০২০


    

    
    লকডাউন সম্পর্কিত সংশোধিত নীতি-নির্দেশিকা কার্যকর রেখেই কেন্দ্রীয় স্বরাষ্ট্র মন্ত্রক আটকে পড়া শ্রমিকদের ট্রেনে যাতায়াতে সংশোধিত আদর্শ কার্য পরিচালন প্রণালী জারি করেছে।


    
    এই কার্যপরিচালন প্রণালী নিম্নরূপ –
    
    • কেন্দ্রীয় স্বরাষ্ট্র মন্ত্রকের সঙ্গে আলোচনা করে রেল মন্ত্রক শ্রমিক স্পেশাল ট্রেন পরিষেবায় অনুমতি দেবে।
    
    • সমস্ত রাজ্য ও কেন্দ্রশাসিত অঞ্চল নোডাল কর্তৃপক্ষ গঠন করবে এবং আটকে পড়া শ্রমিকদের পাঠানো ও নিজ রাজ্যে তাদেরকে গ্রহণ করা সম্পর্কে প্রয়োজনীয় ব্যবস্থা নেবে।
    
    • রাজ্য ও কেন্দ্রশাসিত অঞ্চলগুলির প্রয়োনীয়তার ভিত্তিতে শ্রমিক স্পেশাল ট্রেনগুলির স্টপেজ এবং গন্তব্য চূড়ান্ত করবে রেল মন্ত্রক। রেল মন্ত্রকের পক্ষ থেকে শ্রমিক স্পেশাল ট্রেনগুলির যাতায়াত সংক্রান্ত বিবরণ রাজ্য ও কেন্দ্রশাসিত অঞ্চলগুলির কাছে পাঠানো হবে, যাতে তারা আটকে পড়া শ্রমিকদের অন্য রাজ্যে প্রেরণ এবং গন্তব্যে পৌঁছনোর ব্যাপারে ব্যবস্থা নিতে পারে।
    
    • ট্রেনগুলির টিকিটের ব্যাপারে রাজ্য ও কেন্দ্রশাসিত অঞ্চলগুলি ব্যবস্থা নেবে। ট্রেনের যাত্রাসূচি সম্পর্কিত প্রচার এবং যাত্রীদের যাতায়াতের বিষয়গুলিও দেখভাল করবে রেল।
    
    • আটকে পড়া শ্রমিকদের যে রাজ্য ও কেন্দ্রশাসিত অঞ্চল থেকে অন্য রাজ্যে পাঠানোর পূর্বে সমস্ত যাত্রীর বাধ্যতামূলকভাবে স্বাস্থ্য পরীক্ষা করা হবে এবং শুধুমাত্র উপসর্গহীন যাত্রীদের ট্রেন সফরে অনুমতি দেওয়া হবে।
    
    • ট্রেনে ওঠার সময় ও যাত্রার সময় সমস্ত যাত্রী সামাজিক দূরত্ব মেনে চলবেন।
    
    • গন্তব্য স্টেশনে পৌঁছনোর পর সমস্ত যাত্রীর স্বাস্থ্য পরীক্ষা করা হবে।

    

    
    CG/BD/SB

    
    
    (Release ID: 1625097) Visitor Counter : 25
    
    
      Read this release in: English , Urdu , Marathi , Hindi , Assamese , Manipuri , Punjabi , Gujarati , Odia , Tamil , Telugu , Kannada , Malayalam