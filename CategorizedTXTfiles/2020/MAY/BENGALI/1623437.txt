      প্রতিরক্ষামন্ত্রক

      মিশন সাগর: আইএনএস কেশরি মালদ্বীপের হাতে খাদ্যসামগ্রী তুলে দিয়েছে
      Posted On: 12 MAY 2020 6:59PM by PIB Kolkata


    নতুন দিল্লি, ১২ মে, ২০২০


    

    
    'মিশন সাগর' অভিযানের অঙ্গ হিসাবে আজ (১২ মে) ভারতীয় নৌবাহিনী যুদ্ধ জাহাজ কেশরি মালদ্বীপের মাল বন্দরে পৌঁছেছে। এই পরিস্থিতিতে ভারত সরকার তার বন্ধু প্রতিবেশী দেশগুলিকে সহায়তা দিচ্ছে। এর অঙ্গ আইএনএস কেশরি মালদ্বীপের জনগণের সুবিধার্থে ৫৮০ টন খাদ্য সামগ্রী পৌঁছে দিয়েছে। এই অঞ্চলে কোভিড-১৯ মহামারী ও সামাজিক দূরত্বের নিয়মাবলীর কথা মাথায় রেখে, অনলাইনে এই খাদ্য সামগ্রী হস্তান্তর প্রক্রিয়া সম্পন্ন করা হয়। অনুষ্ঠানে মালদ্বীপের বিদেশ মন্ত্রী শ্রী আবদুল্লাহ সৈঈদ এবং সেদেশের প্রতিরক্ষা মন্ত্রী মারিয়া আহমেদ দিদি উপস্থিত ছিলেন। মালদ্বীপে ভারতীয় দূত সঞ্জয় সুধীর এই অনুষ্ঠানে উপস্থিত ছিলেন। মালদ্বীপের বিদেশ মন্ত্রী শ্রী আবদুল্লাহ সৈঈদ ভারতের এই সহায়তার জন্য ধন্যবাদ জানান।
    
    'সাগর' 'অঞ্চলে সার্বিক বিকাশ, নিরাপত্তার দৃষ্টিভঙ্গি, প্রতিবেশীই প্রথম এই নীতির অঙ্গ হিসেবে এই জাহাজ পাঠানো হয়েছিল। প্রতিরক্ষা ও বিদেশ মন্ত্রকের সঙ্গে সমন্বয়ের বজায় রেখে এই অভিযান চালানো হয়।
    
    মালদ্বীপ সহ বিদেশ থেকে ভারতীয়দের ফিরিয়ে আনার জন্য ভারতীয় নৌবাহিনীর 'সমুদ্র সেতু' অভিযানের অন্যতম অংশ হল এই 'মিশন সাগর'। আইএনএস জলশ্বা এবং আইএনএস মাগরের গত ৮ এবং ১০ মে মোট ৯০০জন ভারতীয় নাগরিককে বিদেশ থেকে ফিরিয়ে এনেছে।


    

    CG/SS

    
    
    (Release ID: 1623437) Visitor Counter : 17
    
    
      Read this release in: English , Punjabi , Urdu , Hindi , Manipuri , Assamese , Odia , Tamil , Telugu , Kannada , Malayalam