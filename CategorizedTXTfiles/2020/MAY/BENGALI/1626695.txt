      রেলমন্ত্রক

      ভারতীয় রেল আজ সকাল ১০টা পর্যন্ত ২ হাজার ৮১৩টি শ্রমিক স্পেশাল ট্রেনে করে ৩৭ লক্ষেরও বেশি যাত্রী পরিবহণ করেছে
      Posted On: 24 MAY 2020 5:11PM by PIB Kolkata


    নতুন দিল্লি, ২৪ মে, ২০২০


    

    
    ভারতীয় রেল আজ সকাল ১০টা পর্যন্ত ২ হাজার ৮১৩টিরও বেশি শ্রমিক স্পেশাল ট্রেনে করে ৩৭ লক্ষেরও বেশি যাত্রী পরিবহণ করেছে। এই ট্রেনগুলির মধ্যে প্রায় ৬০ শতাংশ ট্রেনই গুজরাট, মহারাষ্ট্র, পাঞ্জাব থেকে যাত্রা শুরু করে, অধিকাংশ ট্রেনের গন্তব্য ছিল উত্তর প্রদেশ এবং বিহার ।মোট শ্রমিক স্পেশাল ট্রেনগুলির ৮০ শতাংশ উত্তর প্রদেশ এবং বিহারের বিভিন্ন স্থানে পৌঁছেছে ।এর মধ্যে উত্তর প্রদেশের জন্য ছিল ১৩০১টি ও বিহারের জন্য ছিল ৯৭৩টি ট্রেন। উত্তর প্রদেশ গামী অধিকাংশ ট্রেনের গন্তব্য ছিল লখনউ - গোরক্ষপুর এবং বিহারগামী ট্রেনের গন্তব্য ছিল পাটনার আশেপাশে। গতকাল থেকে ৫৬৫টি ট্রেনের মধ্যে ২৬৬টি ট্রেন বিহারে এবং ১৭২টি ট্রেন উত্তর প্রদেশে পৌঁছেছে।
    
    এই বিপুল সংখ্যক ট্রেনের জন্য কোথাও কোথাও লাইনে যানজটের সৃষ্টি হয়। এমনকি যাত্রীদেরকে স্টেশনে নামানোর পর সেখানে বিভিন্ন ধরনের স্বাস্থ্য নির্দেশিকা এবং সামাজিক দূরত্ব বজায় রাখার জন্য ট্রেনগুলির যাত্রায় বিলম্ব ঘটে।
    
    যানজট নিরসনে কয়েকটি ট্রেন মথুরা, ঝাড়সুগুদা হয়ে অন্যদিকে চালানো হয়। তদুপরি, যানজট এড়াতে রুট ভাগ করে দেওয়ার আদেশ জারি করা হয়। ট্রেনগুলির যাতে দেরি না হয় সেজন্য রেলওয়ে বোর্ড, জোনাল রেলওয়ে স্তরে এবং বিভাগীয় পর্যায়ে ২৪ ঘন্টা নজরদারি চালায়। শ্রমিক স্পেশাল ট্রেনের নিয়মিত চলাচল নিশ্চিত করতে ট্রেন চলাচলের সঙ্গে যুক্ত কর্মীদের তৎপর হতে বলা হয়েছে। এর ফলে যানজট অনেকটাই কাটানো সম্ভব হয় এবং ট্রেনগুলির গতিও অনেকটাই বাড়ে।
    
    পূর্ব-সীমান্তের ট্রেনগুলি নেটওয়ার্ক সমস্যার কারণে দেরিতে চলে এর জেরে ট্রেনগুলিতে খাবার বিতরণের বিলম্ব হয়। শ্রমিক স্পেশাল ট্রেনগুলিতে নিয়মিত খাবার ও পানীয় জল সরবরাহ নিশ্চিত করতে এবং যাত্রীদের অসুবিধা কমাতে আইআরসিটিসি এবং রেল যথাযথ প্রয়াস চালাচ্ছে।


    

    CG/SS

    
    
    (Release ID: 1626695) Visitor Counter : 17
    
    
      Read this release in: Punjabi , Telugu , Marathi , Tamil , Assamese , English , Urdu , Hindi , Manipuri , Gujarati , Odia , Malayalam