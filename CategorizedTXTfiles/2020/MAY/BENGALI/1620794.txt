      সড়কপরিবহণওমহাসড়কমন্ত্রক

      খালি ট্রাক সহ পণ্য পরিবহণকারী ট্রাকের ড্রাইভার ও পরিবহণ সংস্থাগুলির অভিযোগ ও নানা বিষয়ে সমাধানের জন্য কেন্দ্রীয় স্বরাষ্ট্র মন্ত্রকের কন্ট্রোল রুম
      Posted On: 03 MAY 2020 4:37PM by PIB Kolkata


    নতুন দিল্লি, ৩ মে, ২০২০


    

    দেশজুড়ে লকডাউন ব্যবস্থার মধ্যে এক রাজ্য থেকে অন্য রাজ্যে খালি ট্রাক সহ পণ্য পরিবহণকারী ট্রাকের ড্রাইভার এবং পরিবহণ সংস্থাগুলির নানা অভিযোগ ও বিভিন্ন বিষয়ের দ্রুত সমাধান নিশ্চিত করতে কেন্দ্র, স্বরাষ্ট্র মন্ত্রকের কন্ট্রোলরুমটি ব্যবহার করার সিদ্ধান্ত নিয়েছে। এই কন্ট্রোলরুমে সড়ক পরিবহণ ও মহাসড়ক মন্ত্রকের আধিকারিকরাও থাকবেন।


    
    লকডাউনের জন্য কেন্দ্রীয় স্বরাষ্ট্র মন্ত্রকের কন্ট্রোলরুম নম্বরটি হল – 1930। ড্রাইভার এবং পরিবহণ সংস্থাগুলির কর্মীরা লকডাউন সংক্রান্ত যে কোনো অভিযোগ জানাতে এই নম্বরটি ব্যবহার করতে পারেন। এছাড়াও জাতীয় সড়ক সংক্রান্ত অভিযোগের জন্য জাতীয় সড়ক কর্তৃপক্ষের হেল্পলাইন নম্বর – 1033-ও রয়েছে। ড্রাইভার এবং পরিবহণ সংস্থাগুলির অভিযোগের নিষ্পত্তির জন্য সড়ক পরিবহণ ও মহাসড়ক মন্ত্রক, জাতীয় সড়ক কর্তৃপক্ষ, বিভিন্ন রাজ্য ও কেন্দ্রশাসিত অঞ্চলের পরিবহণ দপ্তর, পরিবহণ সংস্থাগুলি প্রয়োজনীয় ব্যবস্থা নেবে। সড়ক পরিবহণ ও মহাসড়ক মন্ত্রক দপ্তরের আধিকারিকরা, দৈনন্দিন ভিত্তিতে এই অভিযোগগুলির ওপর একটি প্রতিবেদন তৈরি করবেন।


    
    লকডাউনের সময় গাড়ি চলাচলের বিষয়ে কেন্দ্রীয় স্বরাষ্ট্র মন্ত্রকের কিছু নির্দেশ ও নিয়মাবলী রয়েছে। এর ফলে বিভিন্ন রাজ্য এবং কেন্দ্রশাসিত অঞ্চলে কোভিড – ১৯ মহামারীর মোকাবিলায় যে লকডাউন জারি করা হয়েছে, তার মধ্যেও ট্রাকগুলি বিনাবাধায় পণ্য পরিবহণ করতে পারবে।


    

    
    CG/CB/SFS

    
    
    (Release ID: 1620794) Visitor Counter : 23
    
    
      Read this release in: Punjabi , English , Urdu , Hindi , Marathi , Assamese , Gujarati , Odia , Tamil , Telugu , Kannada , Malayalam