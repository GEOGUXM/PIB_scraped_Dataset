      অর্থমন্ত্রক

      অর্থমন্ত্রী ই-কেওয়াইসি-র মাধ্যমে আধার ভিত্তিতে তাৎক্ষণিক প্যানের সুবিধা চালু করেছেন
      Posted On: 28 MAY 2020 4:42PM by PIB Kolkata


    নতুন দিল্লি, ২৮ মে, ২০২০


    

    
    চলতি বছরে কেন্দ্রীয় বাজেটের ঘোষণা মতোই কেন্দ্রীয় অর্থ ও কর্পোরেট বিষয়ক মন্ত্রী শ্রীমতি নির্মলা সীতারমণ আজ নতুন দিল্লিতে তাৎক্ষণিক প্যান' প্রদানের (প্রায় বাস্তব সময়ের ভিত্তিতে) সুবিধা আনুষ্ঠানিকভাবে চালু করেছেন। এই প্যান আবেদনকারীদের বৈধ 'আধার নম্বর' এবং 'আধার' দিয়ে নিবন্ধিত একটি মোবাইল নম্বর থাকতে হবে। এই প্রক্রিয়াটি কাগজবিহীন এবং আবেদনকারীদের বিনামূল্যে ইলেকট্রনিক প্যান (ই-প্যান) প্রদান করা হবে।
    
    
    আধার ভিত্তিক ই-কেওয়াইসি এর ভিত্তিতে আনুষ্ঠানিকভাবে প্যানের সুবিধা আজ চালু করা হলেও, গত ১২ ফেব্রুয়ারি আয়কর বিভাগের ই-ফাইলিং ওয়েবসাইটের মাধ্যমে "বিটা সংস্করণ" প্রক্রিয়া পরীক্ষা মূলক ভাবে চালু করা হয়েছে।তার পর থেকে ২৫ মে পর্যন্ত ৬,৭৭,৬৮০টি তাৎক্ষণিক প্যান প্রদান করা হয়েছে।
    
    
    এটি আরও উল্লেখযোগ্য যে, ২৫ মে অবধি করদাতাদের জন্য মোট ৫০.৫২ কোটি প্যান বরাদ্দ করা হয়েছে। এর মধ্যে প্রায় ৪৯.৩৯ কোটি প্যান বিভিন্ন ব্যক্তিকে প্রদান করা হয়েছে এবং ৩২.১৭ কোটিরও বেশি প্যান আধারের সঙ্গে সংযুক্ত করা গেছে।
    
    তাৎক্ষণিক প্যান এর জন্য আবেদনের প্রক্রিয়াটি খুব সহজ। অবিলম্বে প্যান পেতে আবেদনকারীকে আয়কর বিভাগের ই-ফাইলিং ওয়েবসাইটে যেতে হবে এবং তার বৈধ আধার নম্বর লিখতে হবে। এর পরে, একটি ওটিপি তার 'আধার নিবন্ধিত মোবাইল নম্বর' এ আসবে, যা তাকে ওয়েবসাইটে দিতে হবে। এই প্রক্রিয়াটি শেষ হওয়ার সাথে সাথে একটি ১৫-সংখ্যার নম্বর প্রাপ্ত হবে। প্রয়োজনে আবেদনকারী তার আধার নম্বর দিয়ে যে কোনও সময় তার অনুরোধের স্থিতি পরীক্ষা করতে পারেন। প্রক্রিয়া সফল হলে আবেদনকারী তাদের ই-প্যান ডাউনলোড করতে পারেন। ই-প্যানটি আবেদনকারীর ই-মেইল অইডিতে প্রেরণ করা হবে, তার ই-মেইল অইডিটি আধারের সঙ্গে নিবন্ধিত থাকতে হবে।
    
    তাৎক্ষণিক প্যান প্রদানের সুবিধা চালু করা আয়কর বিভাগের ডিজিটাল ভারতের দিকে নেওয়া আরও একটি গুরুত্বপূর্ণ পদক্ষেপ, যা করদাতাদের জন্য নিয়ম মেনে চলা আরও সহজ করে তুলবে।


    

    CG/SS

    
    
    (Release ID: 1627536) Visitor Counter : 11
    
    
      Read this release in: Marathi , English , Urdu , Hindi , Manipuri , Punjabi , Odia , Tamil , Telugu , Malayalam