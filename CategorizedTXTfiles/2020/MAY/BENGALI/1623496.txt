      মানবসম্পদবিকাশমন্ত্রক

      'এক ভারত ,শ্রেষ্ঠ ভারত' প্রচারের উদ্দীপনা ধরে রাখতে আই আই আই টি গুয়াহাটির উদ্যোগে অনুষ্ঠিত হলো পোস্টার তৈরির প্রতিযোগিতা। বিষয় ছিল"রাজস্থান ট্যুরিজম এন্ড ট্রাভেলস"
      
      দেশজুড়ে লকডাউন বিধিনিষেধ জারি থাকায় এই প্রতিযোগিতায় ছাত্র ছাত্রীরা বাড়িতে থেকেই অনলাইনে অংশগ্রহণ করেছেন

      Posted On: 12 MAY 2020 6:09PM by PIB Kolkata

    নতুন দিল্লি, ১২ই মে, ২০২০


    

    আমাদের দেশের বৈচিত্রের মধ্যে ঐক্যের ঐতিহ্য উদযাপন করতে সরকার, "এক ভারত, শ্রেষ্ঠ ভারত" প্রচারের উদ্যোগ নিয়েছে। মানবসম্পদ উন্নয়ন মন্ত্রক এই প্রচার কর্মসূচীর মূল দায়িত্বে রয়েছে। এছাড়াও এই প্রচার কর্মসূচীতে সামিল হয়েছে আরও কিছু মন্ত্রক এবং রাজ্য সরকার গুলি। কোভিড-19 অতিমারীর প্রেক্ষিতে দেশজুড়ে চলা লকডাউন বিধিনিষেধ জারি থাকলেও এই প্রচার কর্মসূচীতে অনুপ্রাণিত হয়ে গুয়াহাটির ইন্ডিয়ান ইন্সটিটিউট অফ ইনফরমেশন টেকনোলজি (আই আই আই টি) সম্প্রতি একটি পোস্টার তৈরির প্রতিযোগিতার আয়োজন করে। লকডাউন চলায় প্রতিষ্ঠানের ছাত্র ছাত্রীদের এই প্রতিযোগিতায় বাড়ীতে থেকেই অংশগ্রহণ করতে বলা হয়।


    
    প্রতিযোগিতার বিষয় ছিল "রাজস্থান ট্যুরিজম এন্ড ট্রাভেলস"।


    
    কোভিড-19 সংক্রমণের দরুন বহু প্রতিষ্ঠানের স্বাভাবিক কাজকর্ম ব্যহত হচ্ছে। বহুক্ষেত্রেই ছাত্র ছাত্রী, কর্মী এবং অধ্যাপকদের ক্যাম্পাস ছেড়ে চলে যেতে হয়েছে। এর ফলে আই আই আই টি জির এই কর্মসূচীর ওপর কিছুটা প্রভাব পড়ে। তা সত্বেও এই প্রতিষ্ঠান গত ১লা মে ২০২০ তে এক ভারত, শ্রেষ্ট ভারত কর্মসূচী সংগঠিত করে। পড়ুয়াদের মধ্যে রাজস্থানকে জানতে এবং সেখানকার ঐতিহ্য তুলে ধরতে আই আই আই টি জি, এই অনুষ্ঠান পরিচালনা করতে বদ্ধপরিকর ছিল। প্রতিষ্ঠানের কলরব লিটারারি ক্লাবের দুই ছাত্রী, মেঘনা সিংহ ও প্রিয়াঙ্কা কুমারী এই অনুষ্ঠানের নেতৃত্ব দেন। পোস্টার তৈরী করা হয়েছে দুটি বিভাগে, ডিজিটাল এবং হস্ত নির্মিত। মোট ১৪ জন এই দুটি বিভাগে অংশগ্রহণ করেন। ৯ জন ডিজিটাল বিভাগে এবং ৫ জন হস্ত নির্মিত বিভাগে ছিলেন। প্রত্যেক প্রতিযোগী তাদের বাড়ীতে থেকেই এই প্রতিযোগিতায় অংশগ্রহণ করেন।


    
    ডিজিটাল এবং হস্ত নির্মিত পোস্টারগুলির মৌলিকতা, নক্সা, বিষয়বস্তু, এবং সৃজনশীলতার দিকে নজর দিয়ে বিচার করা হয়েছে। রাজস্থান এবং তার সৌন্দর্য তুলে ধরতে অংশগ্রহণকারীরা কঠিন পরিশ্রম করে অসাধারণ কিছু পোস্টার উপস্থাপনা করেন।


    
    ডিজিটাল মাধ্যমে পোস্টার তৈরি বিভাগে প্রথম হন আতিক কমলেশ,দ্বিতীয় স্থান পেয়েছেন জি.প্রণয় এবং তৃতীয় স্থান অধিকার করেন প্রিয়াঙ্কা কুমারী।


    
    হস্ত নির্মিত পোস্টারে প্রথম স্থান অধিকার করেন জাদি পুনিতা এবং দ্বিতীয় হন রোহিত জৈন।


    

    CG/PPM

    
    
    (Release ID: 1623496) Visitor Counter : 15
    
    
      Read this release in: English , Telugu , Tamil , Urdu , Hindi , Manipuri , Punjabi