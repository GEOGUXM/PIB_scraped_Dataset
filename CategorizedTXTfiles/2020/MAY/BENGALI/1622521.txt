      সংখ্যালঘুবিষয়কমন্ত্রক

      সমাজের সকল শ্রেণীর মানুষদের সঙ্গে সংখ্যালঘু সম্প্রদায়ের মানুষেরাও দেশজুড়ে কোভিড-19 মোকাবিলায় সহযোগিতা করছেন বলে জানালেন মুক্তার আব্বাস নাকভি
      
      সংখ্যালঘু বিষয়ক মন্ত্রকের অধীনে দক্ষতা উন্নয়ন কর্মসূচীতে ১৫০০ জনকে স্বাস্থ্য পরিচর্যা সহায়ক হিসেবে প্রশিক্ষণ দেওয়া হয়েছে। প্রশিক্ষিত ব্যক্তিরা করোনা আক্রান্তদের চিকিৎসা এবং সেরে ওঠায় সহায়তা করবেন
      
      মুক্তার আব্বাস নাকভি জানান দেশজুড়ে থাকা ১৬টি হজ হাউস সংশ্লিষ্ট রাজ্য সরকারগুলির হাতে তুলে দেওয়া হয়েছে করোনা আক্রান্তদের পৃথক ভাবে রাখার জন্যএবং কোয়ারেন্টাইন কেন্দ্র গড়ে তোলার জন্য
      
      আলিগড় মুসলিম ইউনিভার্সিটি মেডিকেল কলেজ হাসপাতালে করোনা আক্রান্তদের চিকিৎসার জন্য ১০০টি শয্যা প্রস্তুত করা হয়েছে।পাশাপাশি করোনা পরীক্ষারও ব্যবস্থা করা হয়েছে, এখনও পর্যন্ত ৯০০০ জনের পরীক্ষা করা হয়েছে বলে তিনি জানান

      Posted On: 09 MAY 2020 2:07PM by PIB Kolkata

    নতুন দিল্লি, ৯ই মে, ২০২০


    কেন্দ্রীয় সংখ্যালঘু বিষয়ক মন্ত্রী শ্রী মুক্তার আব্বাস নাকভি আজ জানিয়েছেন যে সংখ্যালঘু বিষয়ক মন্ত্রকের অধীনে দক্ষতা উন্নয়ন কর্মসূচীতে ১৫০০ জনকে স্বাস্থ্য পরিচর্যা সহায়ক হিসেবে প্রশিক্ষণ দেওয়া হয়েছে। প্রশিক্ষিত ব্যক্তিরা করোনা আক্রান্তদের চিকিৎসা এবং সেরে ওঠায় সহায়তা করবেন।


    
    শ্রী নাকভি জানান,প্রশিক্ষিত স্বাস্থ্য পরিচর্যা সহায়কদের মধ্যে রয়েছেন ৫০%মহিলা। এই প্রশিক্ষিত সহায়করা দেশের নানান প্রান্তের হাসপাতাল এবং স্বাস্থ্য কেন্দ্র গুলিতে করোনা আক্রান্তদের চিকিৎসায় সহায়তা করবেন। চলতি বছরে ২০০০ এরও বেশি জন কে সংখ্যালঘু বিষয়ক মন্ত্রক প্রশিক্ষণ দিয়েছে বলে তিনি জানান।


    
    দেশের বিভিন্ন প্রান্তে থাকা ওয়াকফ বোর্ড করোনা আক্রান্তদের চিকিৎসার জন্য প্রধানমন্ত্রী এবং মুখ্যমন্ত্রীদের ত্রাণ তহবিলে ৫১ কোটি টাকা সাহায্য করেছে। ওয়াকফ বোর্ডের পক্ষ থেকে দরিদ্রদের জন্য খাদ্য ও প্রয়োজনীয় সামগ্রী বিলি করা হচ্ছে।


    
    মুক্তার আব্বাস নাকভি জানান দেশজুড়ে থাকা ১৬টি হজ হাউস সংশ্লিষ্ট রাজ্য সরকার গুলির হাতে তুলে দেওয়া হয়েছে করোনা আক্রান্তদের পৃথক ভাবে রাখার জন্যএবং কোয়ারেন্টাইন কেন্দ্র গড়ে তোলার জন্য। রাজ্য সরকার গুলি প্রয়োজন মতো এই কেন্দ্রগুলি ব্যবহার করছে।


    
    শ্রী নাকভি জানান আলিগড় মুসলিম ইউনিভার্সিটি "পি এম কেয়ারস" তহবিলে ইতিমধ্যেই ১.৪০ কোটি টাকা সহায়তা করেছে।এ এম এউ মেডিকেল কলেজে ১০০টি শয্যা প্রস্তুত রাখা হয়েছে করোনা আক্রান্তদের চিকিৎসার জন্য। এ এম এউ তে ৯০০০ করোনা পরীক্ষা করা হয়েছে।


    
    শ্রী নাকভি আরও জানান আজমেঢ় শরীফ দরগার অধীনে খাজা মডেল স্কুল এবং কায়াদ বিশ্রাম স্থলিতে কোয়ারেন্টাইনের ব্যবস্থা করা হয়েছে। লকডাউন কালে দরগা কমিটি ৪৫০০ জন দরিদ্র মানুষের খাদ্য ও বাসস্থানের পাশাপাশি চিকিৎসার ব্যবস্থা করেছে। পরিযায়ী শ্রমিকদের ঘরে ফিরতে দরগা কমিটি ১ কোটি টাকা খরচ করেছে বলে তিনি জানান।


    
    মন্ত্রী জানান মন্ত্রকের অধীনে শিখো অর কামাও কর্মসূচীর মাধ্যমে বিপুলসংখ্যক মাস্ক তৈরি করা হচ্ছে।


    
    প্রধানমন্ত্রী নরেন্দ্র মোদীর নেতৃত্বে গোটা দেশের মানুষ যে দৃঢ় মনোভাব নিয়ে করোনার বিরুদ্ধে লড়াইয়ে সামিল হয়েছে,ঠিক তেমনই সংখ্যালঘু সম্প্রদায়ের মানুষরাও সমাজের প্রতিটি শ্রেনীর সঙ্গে এই লড়াইয়ে সামিল রয়েছেন বলে শ্রী নাকভি জানান।


    

    CG/PPM

    
    
    (Release ID: 1622521) Visitor Counter : 11
    
    
      Read this release in: Marathi , English , Urdu , Hindi , Manipuri , Punjabi , Odia , Tamil , Telugu , Kannada , Malayalam