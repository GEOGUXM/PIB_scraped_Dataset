      পর্যটনমন্ত্রক

      পর্যটন মন্ত্রকের "দেখো আপনা দেশ" সিরিজের আওতায় ‘সংস্কৃতির গলনাধার- গোয়া' শীর্ষক ১৬ তম ওয়েবিনারের আয়োজন
      Posted On: 08 MAY 2020 3:39PM by PIB Kolkata


    নতুন দিল্লি, ৮ মে, ২০২০


    

    
    কেন্দ্রীয় পর্যটন মন্ত্রক,বৃহস্পতিবার (৭মে) "দেখো আপনা দেশ" সিরিজের আওতায় ‘সংস্কৃতির গলনাধার- গোয়া' শীর্ষক ১৬ তম ওয়েবিনারের আয়োজন করে। ভারতের সর্বাধিক জনপ্রিয় পর্যটন কেন্দ্র 'গোয়া'র'স্বল্প পরিচিত' বা 'অজানা' ভ্রমণ অভিজ্ঞতা উপস্থাপন করা হয় এই ওয়েব ভিত্তিক সেমিনারে।এখানে অংশগ্রহণকারীদের সামনে গোয়ার এমন অজানা জায়গার সৌন্দর্য তুলে ধরা হয়, যা আবিষ্কারের অপেক্ষায় রয়েছে।
    
    লেখক, চিত্রগ্রাহক, ফেস্টিভাল কিউরেটর বিবেক মেনেজেস এই সেমিনার উপস্থাপন করেন। এই ওয়েবিনারে গোয়ার বিখ্যাত সৈকত এবং নাইট লাইফের বাইরেও থাকা এমন সমৃদ্ধি তুলে ধরা হয়, যা বহু শতাব্দী ধরে গভীর সাংস্কৃতিক আদান-প্রদান ও সৃজনশীলতার মধ্য দিয়ে বিস্তৃত রয়েছে।
    
    উপস্থাপনায় ভারতের আন্তর্জাতিক চলচ্চিত্র উৎসব, গোয়া শিল্প, সাহিত্য উৎসব, সেরেন্ডিপিটি আর্টস ফেস্টিভ্যাল, স্থানীয় উৎসব, সংগীত, খাদ্য, স্থাপত্য এবং চিত্রকর্মের বৈশিষ্ট্য তুলে ধরা হয়।
    
    এদিনের ভ্রমণ আরও তাৎপর্যপূর্ণ হয়ে ওঠে কারন, গোয়ার দর্শনীয় স্থানের চেয়ে ওই স্থানের মানুষ ও তাদের সংস্কৃতি সম্পর্কে বিভিন্ন অভিজ্ঞতা, স্থানীয় বাড়িতে থাকা, স্থানীয় শিল্প, রান্না, খাবারের ছবি বেশি করে তুলে ধরা হয়।
    
    মন্ত্রকের অতিরিক্ত মহা নির্দেশিক রুপিন্দর ব্রার ওয়েবিনারে সুস্থায়ী ভ্রমণের গুরুত্বের ওপর জোর দেন। তিনি বলেন, ‘সামাজিক-সাংস্কৃতিক ধারণক্ষমতা'র মূল লক্ষ্য হল কোন সম্প্রদায়ের উপর নেতিবাচক প্রভাব হ্রাস করা এবং পর্যটন ও পর্যটকদের প্রতি ইতিবাচক মনোভাব বাড়ানো।
    
    
    ওয়েবিনারের আলোচনা গুলি এখন দেখতে পাওয়া যাবে -


    https://www.youtube.com/channel/UCbzIbBmMvtvH7d6Zo_ZEHDA/featured এবং কেন্দ্রীয় পর্যটন মন্ত্রকের incredibleindia.org and tourism.gov . in এই ওয়েব সাইটে।


    

    CG/SS

    
    
    (Release ID: 1622179) Visitor Counter : 5
    
    
      Read this release in: Punjabi , Telugu , Kannada , Tamil , English , Urdu , Marathi , Hindi , Manipuri , Odia