      স্বরাষ্ট্র মন্ত্রক

      আগামী ২০ মে ঘূর্ণীঝড় ‘আমফান’ আছড়ে পরার আগে জাতীয় বিপর্যয় মোকাবিলা কমিটির বৈঠকে প্রস্তুতি পর্যালোচনা
      Posted On: 18 MAY 2020 10:08PM by PIB Kolkata


    নতুন দিল্লি, ১৮ মে, ২০২০


    

    
    ক্যাবিনেট সচিব শ্রী রাজীব গৌবার সভাপতিত্বে আজ জাতীয় বিপর্যয় মোকাবিলা কমিটির বৈঠক অনুষ্ঠিত হয়েছে। দ্বিতীয় বৈঠকে ঘূর্ণীঝড় ‘আমফান’ মোকাবিলায় রাজ্য ও কেন্দ্রীয় মন্ত্রক / সংস্থাগুলির প্রস্তুতি পর্যালোচনা করা হয়।
    
    ভারত আবহাওয়া দফতর (আইএমডি) জানিয়েছে যে প্রবল ঘূর্ণীঝড় ‘আমফান’ আগামী ২০মে বিকেলে/ সন্ধ্যায় পশ্চিমবঙ্গ উপকূলে পৌঁছতে পারে। তখন ঝড়ের গতিবেগ থাকবে ঘন্টায় ১৫৫-১৬৫ থেকে ১৮৫ কিলোমিটার। এর সঙ্গে প্রবল বৃষ্টিপাত হতে পারে রাজ্যের উপকূলীয় জেলাগুলিতে।
    
    
    এই ঝড়ের প্রভাব পড়বে ওড়িশার জগৎসিংপুর, কেন্দ্রপাড়া, ভদ্রক, জাজপুর, বালাসোর এবং পশ্চিমবঙ্গের পূর্ব মেদিনীপুর, দক্ষিণ ও উত্তর ২৪ পরগনা, হাওড়া, হুগলি এবং কলকাতা সহ উপকূলীয় জেলাগুলিতে।
    
    বৈঠকে অংশগ্রহণকারি সংশ্লিষ্ট রাজ্য সরকারগুলির আধিকারিকদের সামনে জাতীয় বিপর্যয় মোকাবিলা কমিটির গৃহীত প্রস্তুতিমূলক পদক্ষেপের বিষয়ে তুলে ধরা হয়। পর্যাপ্ত পরিমাণে খাদ্যশস্য, পানীয় জল এবং অন্যান্য প্রয়োজনীয় সামগ্রী ও পরিষেবা যথাযথ ভাবে রাজ্যগুলিকে সরবরাহ করা হবে বলে আশ্বস্ত করা হয়েছে।
    
    জাতীয় বিপর্যয় মোকাবিলা বাহিনী- এনডিআরএফের ২৬ টি দল ওড়িশা এবং পশ্চিমবঙ্গে মোতায়েন করা হয়েছে এবং অতিরিক্ত আরো দল যাওয়ার পথে রয়েছে। দলগুলির কাছে নৌকা, গাছ কাটার যন্ত্র, টেলিফোন সারাইয়ের সরঞ্জাম ইত্যাদি রয়েছে। যে কোনও পরিস্থিতি মোকাবিলা করতে এবং রাজ্য সরকারকে সহায়তা দেওয়ার জন্য পর্যাপ্ত সংখ্যক সেনা, বিমানবাহিনী, নৌ ও উপকূল রক্ষীবাহিনী বাহিনী দলকে সতর্ক করে রাখা হয়েছে।
    
    রাজ্য ও কেন্দ্রীয় সংস্থাগুলির প্রস্তুতি পর্যালোচনা করে ক্যাবিনেট সচিব নির্দেশ দিয়েছেন যে, ঘূর্ণীঝড়ের আগে নিচু অঞ্চলে থাকা লোকদের সরিয়ে নিয়ে যেতে হবে এবং খাদ্য, পানীয় জল ও ওষুধ ইত্যাদির মতো প্রয়োজনীয় সামগ্রীর পর্যাপ্ত পরিমাণে সরবরাহ বজায় রাখতে হবে। বিদ্যুৎ ও টেলিযোগাযোগ পরিষেবাগুলির বাধা রোধ করতে সংস্থা গুলিকে নির্দেশ দেওয়া হয়েছে। ঘূর্ণী ঝড়ের আগাম সতর্কতা পৌঁছে দিতে বিনামূল্যে এসএমএসের সুবিধা দেবার কথা বলা হয়েছে।
    
    ওড়িশার মুখ্যসচিব এবং পশ্চিমবঙ্গের প্রধান সচিব, ভিডিও কনফারেন্সের মাধ্যমে বৈঠকে অংশ নিয়েছিলেন।স্বরাষ্ট্র, প্রতিরক্ষা, নৌ-পরিবহন, বিদ্যুৎ, টেলিযোগাযোগ, স্বাস্থ্য, আবহাওয়া, জাতীয় বিপর্যয় মোকাবিলা বাহিনীর শীর্ষ আধিকারিকরা বৈঠকে অংশ নেন।
    
    জরুরী পরিস্থিতিতে পরিস্থিতি পর্যালোচনা করতে আগামীকাল জাতীয় বিপর্যয় মোকাবিলা কমিটি ফের বৈঠক করবে।


    

    CG/SS

    
    
    (Release ID: 1625005) Visitor Counter : 13
    
    
      Read this release in: Hindi , Punjabi , English , Urdu , Odia , Tamil , Telugu