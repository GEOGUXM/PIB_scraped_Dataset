      আবাসনএবংশহরাঞ্চলেরদারিদ্র্যদূরীকরণমন্ত্রক

      দেরাদুন স্মার্ট সিটি কোভিড-১৯ মোকাবিলায় ইন্টিগ্রেটেড কম্যান্ড অ্যান্ড কন্ট্রোল সেন্টার সহ সি.সি.টি.ভি. এবং লকডাউনের সময় যাতায়াতে অনুমতি দিতে একাধিক ব্যবস্থা নিয়েছে
      Posted On: 11 MAY 2020 1:32PM by PIB Kolkata


    নতুন দিল্লি, ১১ মে, ২০২০


    

    দেরাদুন স্মার্ট সিটি কর্তৃপক্ষ কোভিড-১৯-এর বিরুদ্ধে লড়াইয়ে নজরদারির জন্য ইন্টিগ্রেটেড কম্যান্ড ও কন্ট্রোল সেন্টারকে কাজে লাগাচ্ছে। কোভিড-১৯ সংক্রান্ত বিভিন্ন প্রয়োজনীয়তা মেটাতে স্মার্ট সিটি কর্তৃপক্ষ উপযুক্ত পরিকল্পনা গ্রহণে জেলা কর্তৃপক্ষের সঙ্গে সহযোগিতা বজায় রেখে চলেছে। স্মার্ট সিটি কর্তৃপক্ষ ও জেলা প্রশাসনের সঙ্গে একাধিক প্রযুক্তিগত পরিষেবা অংশীদাররা ভিডিও কনফারেন্সের মাধ্যমে নিরন্তর যোগাযোগ রেখে চলেছে।


    
    দেরাদুন স্মার্ট সিটি কর্তৃপক্ষ শহরের হাসপাতালগুলিতে নজরদারির জন্য ইন্টিগ্রেটেড কম্যান্ড ও কন্ট্রোল সেন্টারের সাহায্য নিচ্ছে। শহরের একাধিক জায়গায় সুরক্ষা ও নিরাপত্তার জন্য সি.সি.টি.ভি. বসানো হয়েছে। কৃত্রিম বুদ্ধিমত্তাকে কাজে লাগিয়ে আইসোলেশন বা কোয়ারেন্টাইন


    
    মুখাবয়ব চিহ্নিতকরণ ব্যবস্থা কাজে লাগানো হচ্ছে। এছাড়াও শহরের বিভিন্ন এলাকায় বসানো সি.সি.টি.ভি গুলি স্বাস্থ্যকর্মীদের সুরক্ষা ও নিরাপত্তা প্রদানে গুরুত্বপূর্ণ ভূমিকা পালন করছে।


    
    এই স্মার্ট সিটি কর্তৃপক্ষ লকডাউনের সময় অত্যাবশ্যক পরিষেবার জন্য কম্পিউটার ভিত্তিক অনুমতিদান ব্যবস্থা চালু করেছে। যদি কোন ব্যক্তি লকডাউনের সময় অত্যবশ্যক পরিষেবা গ্রহণ করতে চান, সেক্ষেত্রে তাঁকে অনলাইনে অনুমতি চাইতে হবে। বাড়িতে বসেই তিনি সেই অনুমতি পেয়ে যাবেন।


    
    এছাড়াও স্মার্ট সিটি কর্তৃপক্ষ লকডাউন সম্পর্কে সচেতনতা প্রচারের কাজ করছে। একই সঙ্গে সাধারণ মানুষকে পুরনিগম ও অন্যান্য সরকারি পরিষেবাগুলি সম্পর্কে সচেতন করা হচ্ছে। বিভিন্ন সোস্যাল মিডিয়ায় স্মার্ট সিটি কর্তৃপক্ষ তার প্রকল্পগুলি সম্পর্কেও সচেতনতা গড়ে তোলার কাজ করছে। দেরাদুন শহরের গুরুত্বপূর্ণ কেন্দ্রগুলিতে জনসমক্ষে বার্তা প্রচারের যে উদ্যোগ নেওয়া হয়েছে, তার অঙ্গ হিসেবে বড় আকারের ডিসপ্লে বোর্ডে সচেতনতা প্রচার করা হচ্ছে। সাধারণ মানুষের সুবিধার্থে পুলিশ, স্বাস্থ্য ও অন্যান্য দপ্তরের আপৎকালীন সহায়তা নম্বরগুলি ডিসপ্লে বোর্ডের মাধ্যমে প্রচার করা হচ্ছে।


    

    CG/BD/AS

    
    
    (Release ID: 1622968) Visitor Counter : 11
    
    
      Read this release in: English , Urdu , Hindi , Marathi , Assamese , Manipuri , Odia , Tamil , Telugu