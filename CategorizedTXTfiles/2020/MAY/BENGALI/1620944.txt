      পর্যটনমন্ত্রক

      পর্যটন মন্ত্রকের দেখো আপনা দেশ ওয়েবিনার সিরিজের চতুর্দশ পর্বে দার্জিলিং-এর সমৃদ্ধ ঐতিহ্য নিয়ে হিমালয়ের পাশে বাংলা অনুষ্ঠান আয়োজন
      Posted On: 04 MAY 2020 1:30PM by PIB Kolkata


    নতুন দিল্লি, ৪ মে, ২০২০


    

    হিমালয় পর্বতমালার ভারতীয় অংশ অপরূপ সৌন্দর্যের এক পূর্ণাঙ্গ গন্তব্য। হিমালয়ের এই অংশটি সারা বছর ধরেই অপূর্ব শোভা নিয়ে আমাদের আকৃষ্ট করে থাকে। হিমালয় পর্বতমালার ৭৩ শতাংশ অংশই ভারতে পড়ে। এই পর্বতমালা সারা বছর ধরেই ভারতে পর্যটনের বিপুল সুযোগ করে দেয়। হিমালয়ের জন্য পর্যটকরা রোমহর্ষক অভিযান থেকে শুরু করে সাধারণ পর্যটনে আকৃষ্ট হন। এখানে রয়েছে জীববৈচিত্র্যের এক সমৃদ্ধ সমাহার, রয়েছে সুউচ্চ পর্বত শিখর ও অনন্য সুন্দর হ্রদ। এছাড়াও হিমালয় অঞ্চলের বিভিন্ন সংস্কৃতি বা আধ্যাত্মিক প্রশান্তি সকলকে আকৃষ্ট করে।


    
    পর্যটন মন্ত্রকের দেখো আপনা দেশ ওয়েবিনার সিরিজের চতুর্দশ পর্বে গত ২রা মে হিমালয়ের পাশে বাংলা শীর্ষক অনুষ্ঠানের আয়োজন করা হয়। এই অনুষ্ঠানের সঞ্চালক ছিলেন হেল্প ট্যুরিজম প্রাইভেট লিমিটেডের শ্রী সুপ্রতিম বসু। এই অনুষ্ঠানে দার্জিলিং চা-এর ইতিহাস, দার্জিলিং-হিমালয়ান রেলওয়ে বা ট্রয় ট্রেনের ইতিহাস, পর্বতাভিযানের মহড়া হিসেবে ট্রেকিং, ডাকবাঙলোর ঐতিহ্য, এই অঞ্চলের গ্রামগুলির সংস্কৃতি ও পর্যটকদের স্বার্থে হোম স্টে-র সুবিধাগুলি তুলে ধরা হয়।


    
    আকর্ষণীয় পর্যটন গন্তব্য হিসেবে হিমালয়কে তুলে ধরতে পর্যটন মন্ত্রক সারা বছর ধরে পর্যটন বিপণনে একাধিক কর্মসূচী নিয়ে থাকে। স্বদেশ দর্শন কর্মসূচীর আওতায় মন্ত্রক দেশের প্রত্যেকটি পর্যটন গন্তব্যকে সুনির্দিষ্ট করে বিশেষভাবে আকর্ষণীয় করে তুলে ধরার চেষ্টা করছে। এর মধ্যে, হিমালয় অঞ্চলকে অন্যতম একটি পর্যটন গন্তব্য হিসেবে চিহ্নত করা হয়েছে।


    
    দেশে রোমহর্ষক পর্যটনের প্রসারে সরকার গতবছর হিমালয়ের ১০০টি নতুন শিখর পর্বতারোহীদের অভিযানের জন্য খুলে দেওয়ার সিদ্ধান্ত নেয়।


    
    মন্ত্রকের এই ওয়েবিনার সিরিজগুলি ইউটিউব চ্যানেলের পাশাপাশি সোস্যালমিডিয়ার অ্যাকাউন্টগুলিতেও দেখা যাচ্ছে। পরবর্তী ওয়েবিনার সিরিজ আগামী ৫-ই মে সরকাল ১১টায় অনুষ্ঠিত হবে। এই ওয়েবিনার সিরিজের বিষয় হল পাঞ্জাব-বেয়ন্ড দ্য ব্রোচার্স।


    

    CG/BD/AS

    
    
    (Release ID: 1620944) Visitor Counter : 5
    
    
      Read this release in: Punjabi , Kannada , English , Urdu , Hindi , Manipuri , Odia , Tamil , Telugu