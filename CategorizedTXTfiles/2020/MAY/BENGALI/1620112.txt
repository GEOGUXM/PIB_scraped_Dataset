      ক্রেতা, খাদ্যএবংগণবন্টনমন্ত্রক

      ‘এক দেশ এক রেশন কার্ড’ ব্যবস্থায় আরো ৫টি রাজ্য ও কেন্দ্রশাসিত অঞ্চল সামিল হওয়ায় মোট ১৭টি রাজ্য ও কেন্দ্রশাসিত অঞ্চলে এই সুবিধে পাওয়া যাবে
      Posted On: 01 MAY 2020 4:41PM by PIB Kolkata


    নতুনদিল্লি, ১ মে, ২০২০


    

    কেন্দ্রীয় উপভোক্তা, খাদ্য ও গনবন্টন মন্ত্রী শ্রী রামবিলাস পাসোয়ান উত্তর প্রদেশ, বিহার, পাঞ্জাব, হিমাচল প্রদেশ আর দাদরা ও নগর হাভেলি এবং দমন ও দিউ – এই ৫টি রাজ্য ও কেন্দ্রশাসিত অঞ্চলকে এক দেশ এক রেশন ব্যবস্থার মধ্যে অন্তর্ভুক্ত করার প্রস্তাবটি অনুমোদন করেছেন। এর আগে অন্ধ্রপ্রদেশ, গোয়া, গুজরাট, হরিয়ানা ঝাড়খন্ড, কেরালা, কর্ণাটক, মধ্যপ্রদেশ, মহারাষ্ট্র, রাজস্থান, তেলেঙ্গনা, ও ত্রিপুরা এই ব্যবস্থায় অন্তর্ভুক্ত হয়েছিল।


    
    এর ফলে জাতীয় ও আন্তঃরাজ্য পোর্টাবিলিটির আওতায় ৬০ কোটি মানুষ জাতীয় খাদ্য সুরক্ষা আইনের সাহায্যে দেশের ১৭টি রাজ্য ও কেন্দ্র শাসিত অঞ্চলের যে কোন জায়গা থেকে রেশন তুলতে পারবেন।


    
    গনবন্টন দপ্তর এই মর্মে প্রয়োজনীয় নির্দেশিকা জারি করেছে। এর ফলে আজ থেকেই এই সব রাজ্য ও কেন্দ্রশাসিত অঞ্চলের বাসিন্দারা ওই ১৭টি রাজ্য ও কেন্দ্রশাসিত অঞ্চলের যে কোন একটির রেশন দোকান থেকে রেশন পাবেন। ‘এক দেশ এক রেশন ব্যবস্থা’-র মধ্যে আরো রাজ্য ও কেন্দ্রশাসিত অঞ্চলকে যুক্ত করার উদ্যোগ মন্ত্রক চালিয়ে যাচ্ছে। যেসব রাজ্য ও কেন্দ্র শাসিত অঞ্চল এই ব্যবস্থায় ঢুকতে প্রস্তুত, তাদের এখানে অন্তর্ভুক্ত করা হচ্ছে।


    

    CG/CB

    
    
    (Release ID: 1620112) Visitor Counter : 21
    
    
      Read this release in: Punjabi , Malayalam , Tamil , Gujarati , Telugu , English , Urdu , Hindi