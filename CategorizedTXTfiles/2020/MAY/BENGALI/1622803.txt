      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 10 MAY 2020 6:23PM by PIB Kolkata


    নয়াদিল্লি , ১০ মে , ২০২০


    কোভিড-১৯ মোকাবিলায় পর্যাপ্ত স্বাস্থ্য পরিকাঠামো ও পরিষেবা ব্যবস্থা গড়ে তোলা হয়েছে


    দেশে কোভিড-১৯ মোকাবিলায় পর্যাপ্ত স্বাস্থ্য পরিকাঠামো ও স্বাস্থ্য পরিষেবার বন্দোবস্ত করা হয়েছে। পৃথকভাবে কোভিড-১৯ এর জন্য যে স্বাস্থ্য পরিষেবা ব্যবস্থা গড়ে তোলা হয়েছে, তাকে তিনটি শ্রেণীতে ভাগ করা হয়েছে। রাজ্য ও কেন্দ্রশাসিত অঞ্চলগুলির পাশাপাশি, কেন্দ্রীয় সরকারি হাসপাতাল ও চিকিৎসা কেন্দ্র সহ বিভিন্ন রাজ্য ও কেন্দ্রশাসিত অঞ্চলের ৪৮৩টি জেলায় আজ পর্যন্ত ৭ হাজার ৪৪০টি স্বাস্থ্য পরিষেবা ব্যবস্থা চালু রয়েছে। এই স্বাস্থ্য কেন্দ্র বা চিকিৎসা পরিষেবা কেন্দ্রগুলিতে ৬ লক্ষ ৫৬ হাজারেরও বেশি আইসোলেশন বেড, নিশ্চিতভাবে করোনায় আক্রান্তদের জন্য ৩ লক্ষ ৫ হাজারেরও বেশি বেড, উপসর্গের লক্ষণ দেখা যাচ্ছে এমন ব্যক্তিদের জন্য ৩ লক্ষ ৫১ হাজারেরও বেশি বেড, ৯৯ হাজারেরও বেশি অক্সিজেন সহায়তা বেড এবং ৩৪ হাজারেরও বেশি আইসিইউ বেড রয়েছে। এখনও পর্যন্ত ১৯ হাজার ৩৫৭ জন করোনা আক্রান্ত ব্যক্তি আরোগ্য লাভ করেছেন। গত ২৪ ঘন্টায় ১ হাজার ৫১১ জন রোগী সুস্থ হয়ে উঠেছেন। এর ফলে, আরোগ্য লাভের হার পৌঁছেছে ৩০.৭৬ শতাংশে। দেশে নিশ্চিতভাবে করোনায় আক্রান্তের সংখ্যা এখন ৬২ হাজার ৯৩৯। গতকাল থেকে আরও ৩ হাজার ২৭৭ জনের নমুনা পরীক্ষায় ভাইরাসের উপস্থিতির প্রমাণ মিলেছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1622631 – এই লিঙ্কে ক্লিক করুন।


    কোভিড-১৯ মোকাবিলায় রাজ্যগুলিতে কেন্দ্রীয় দল পাঠানো হচ্ছে


    কেন্দ্রীয় স্বাস্থ্য ও পরিবার কল্যাণ মন্ত্রক ১০টি রাজ্যে কেন্দ্রীয় দল পাঠানোর সিদ্ধান্ত নিয়েছে। এই দলগুলি সেই সমস্ত রাজ্যে পাঠানো হবে, যেখানে আক্রান্তের সংখ্যা এবং সংক্রমণের হার সর্বাধিক। রাজ্যে পৌঁছনোর পর দলগুলি সংশ্লিষ্ট স্বাস্থ্য দপ্তরকে কোভিড-১৯ মোকাবিলায় সাহায্য করবে। এই দলে রয়েছেন – স্বাস্থ্য ও পরিবার কল্যাণ মন্ত্রকের একজন উচ্চ পদস্থ আধিকারিক, যুগ্মসচিব পদমর্যাদার নোডাল আধিকারিক এবং একজন জনস্বাস্থ্য বিশেষজ্ঞ। রাজ্য স্বাস্থ্য দপ্তরকে সংক্রামিত এলাকায় সংক্রমণ প্রতিরোধ ও নিয়ন্ত্রণে প্রয়োজনীয় ব্যবস্থা গ্রহণে সাহায্য করবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1622573 – এই লিঙ্কে ক্লিক করুন।


    কোভিড-১৯ সংক্রমণ মোকাবিলায় রাজ্য ও কেন্দ্রশাসিত অঞ্চলগুলির মুখ্যসচিব ও স্বাস্থ্য সচিবদের সঙ্গে পর্যালোচনা বৈঠকে ক্যাবিনেট সচিব


    কেন্দ্রীয় ক্যাবিনেট সচিব শ্রী রাজীব গৌবা ভিডিও কনফারেন্সের মাধ্যমে বর্তমান কোভিড-১৯ পরিস্থিতি নিয়ে রাজ্য ও কেন্দ্রশাসিত অঞ্চলগুলির মুখ্যসচিব ও স্বাস্থ্য সচিবদের সঙ্গে বৈঠক করেন। এই বৈঠকে কোভিড-১৯ সংক্রমণ পরিস্থিতি মোকাবিলায় গৃহীত পদক্ষেপগুলি নিয়ে পর্যালোচনা করা হয়। এই প্রেক্ষিতে ক্যাবিনেট সচিব জানান, ভারতীয় রেলের ৩৫০টিরও বেশি শ্রমিক স্পেশাল ট্রেন ৩ লক্ষ ৫০ হাজার প্রবাসী শ্রমিকদের গন্তব্যে পৌঁছে দিয়েছে। আরও বেশি সংখ্যক শ্রমিক স্পেশাল ট্রেন চালানোর জন্য তিনি রাজ্য সরকারগুলিকে রেলেকে সহযোগিতার অনুরোধ করেন। বন্দে ভারত অভিযানের আওতায় বিদেশে আটকে পড়া ভারতীয়দের দেশে ফিরিয়ে আনার ব্যাপারেও রাজ্যগুলিকে সহযোগিতার আর্জি জানান ক্যাবিনেট সচিব।


    বিস্তারিত বিবরণের জন্য https://pib.gov.in/PressReleseDetail.aspx?PRID=1622632 – এই লিঙ্কে ক্লিক করুন।


    প্রধানমন্ত্রী আগামীকাল রাজ্যগুলির মুখ্যমন্ত্রীদের সঙ্গে বৈঠক করবেন


    প্রধানমন্ত্রী শ্রী নরেন্দ্র মোদী আগামীকাল বেলা ৩টায় ভিডিও কনফারেন্সের মাধ্যমে রাজ্য মুখ্যমন্ত্রীদের সঙ্গে পঞ্চম বৈঠকে মিলিত হবেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1622660 – এই লিঙ্কে ক্লিক করুন।


    ভারতীয় রেল ১০ই মে পর্যন্ত ৩৬৬টি শ্রমিক স্পেশাল ট্রেন চালিয়েছে


    ভারতীয় রেল ১০ মে পর্যন্ত বিভিন্ন রাজ্য থেকে ৩৬৬টি শ্রমিক স্পেশাল ট্রেন পরিষেবা দিয়েছে। এই ট্রেনগুলির মধ্যে ২৮৭টি ট্রেন ইতিমধ্যেই গন্তব্যে পৌঁছেছে এবং বাকি ৭৯টি ট্রেন যাত্রাপথে রয়েছে। এই রাজ্যগুলির মধ্যে পশ্চিমবঙ্গ, অন্ধ্রপ্রদেশ, বিহার, মহারাষ্ট্র, ওডিশা, রাজস্থান প্রভৃতি রাজ্য রয়েছে। এই শ্রমিক স্পেশাল ট্রেনগুলিতে সামাজিক দূরত্ব বজায় রাখার বিধি অনুসরণ করে প্রায় ১ হাজার ২০০ যাত্রীকে এক স্থান থেকে অন্য স্থানে নিয়ে যাওয়া হয়েছে। সফরের সময় যাত্রীদের বিনামূল্যে খাবার ও জল দেওয়া হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1622664 – এই লিঙ্কে ক্লিক করুন।


    সিবিএসই-র বোর্ড পরীক্ষাগুলির উত্তরপত্রের মূল্যায়নের জন্য ৩ হাজার বিদ্যালয়কে উত্তরপত্রের মূল্যায়ন কেন্দ্র হিসাবে খোলার অনুমতি দিল স্বরাষ্ট্র মন্ত্রক


    কেন্দ্রীয় মানবসম্পদ উন্নয়ন মন্ত্রী শ্রী রমেশ পোখরিয়াল ‘নিশাঙ্ক’ সিবিএসই-র বোর্ড পরীক্ষাগুলির উত্তরপত্র মূল্যায়নের জন্য স্বরাষ্ট্র মন্ত্রকের অনুমতিদানের ব্যাপারে কৃতজ্ঞতা প্রকাশ করেছেন। শ্রী নিশাঙ্ক জানিয়েছেন বোর্ড পরীক্ষাগুলির উত্তরপত্র মূল্যায়নের জন্য ৩ হাজার সিবিএসই অধীনস্ত বিদ্যালয়গুলিকে চিহ্নিত করা হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1622553 – এই লিঙ্কে ক্লিক করুন।


    অ্যাটর্নি জেনারেল, সলিসিটর জেনারেল এবং কেন্দ্রীয় সরকারের সমস্ত আইনি আধিকারিকদের সঙ্গে পর্যালোচনা বৈঠকে আইন মন্ত্রী


    কেন্দ্রীয় আইন ও ন্যায় বিচার মন্ত্রী শ্রী রবিশঙ্কর প্রসাদ আজ আইনি আধিকারিকদের একটি দলের সঙ্গে বৈঠক করেন। বৈঠকে মন্ত্রী জোর দিয়ে বলেন, জটিল এই মহামারী এক দুরুহ ও অভিনব চ্যালেঞ্জ ছুঁড়ে দিয়েছে। এই প্রেক্ষিতে সরকারি কার্যপরিচালন ব্যবস্থাকেও সমানভাবে প্রতিক্রিয়াশীল হয়ে উঠতে হবে। তাই, কেন্দ্রীয় সরকার ও রাজ্য সরকারগুলির সিদ্ধান্ত প্রণয়ন ব্যবস্থাকে এমনভাবে যুক্তিসঙ্গত করে তুলতে হবে, যাতে সাধারণ মানুষের আস্থা অর্জন করা যায়। শ্রী প্রসাদ আরও বলেন, জটিল এই সময়ে জেদবশত দাখিল করা জনস্বার্থ মামলাগুলিকে যতটা সম্ভব এড়িয়ে চলা প্রয়োজন। বর্তমান পরিস্থিতিকে সুযোগে পরিণত করে ন্যায় বিচার প্রদান ব্যবস্থাকে আরও সুদৃঢ় করতে ডিজিটাল ব্যবস্থার সর্বাধিক সদ্ব্যবহারেও তিনি জোর দেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1622675 – এই লিঙ্কে ক্লিক করুন।


    মিশন সাগর – ১০ই মে, ২০২০


    কোভিড-১৯ মহামারীর মধ্যেই বিভিন্ন দেশকে সহায়তার অঙ্গ হিসাবে ভারত সরকার একাধিক পদক্ষেপ নিয়েছে। এই পদক্ষেপের অঙ্গ হিসাবে ভারতীয় নৌ-বাহিনীর জাহাজ কেশরী খাদ্য সামগ্রী, কোভিড অসুখ সংক্রান্ত ওষুধ, বিশেষ আয়ুর্বেদিক ওষুধ এবং চিকিৎসা-সহায়ক দল নিয়ে মালদ্বীপ, মরিশাস, সেশেলস, মাদাগাস্কার এবং কোমরসের উদ্দেশে রওনা হয়েছে। মিশন সাগর হিসাবে নৌ-বাহিনীর এই জাহাজের সহায়তা কর্মসূচি কোভিড-১৯ মহামারী জনিত বিভিন্ন সমস্যার সমাধানে সংশ্লিষ্ট দেশগুলিকে সহায়তার অঙ্গ হিসাবে প্রথম সহায়তা দাতা দেশ হিসাবে ভারতের ভূমিকাকে তুলে ধরা।


    বিস্তারিত বিবরণের জন্য https://pib.gov.in/PressReleseDetail.aspx?PRID=1622644 – এই লিঙ্কে ক্লিক করুন।


    রিটেলার্স অ্যান্ড বিল্ডিং অ্যান্ড কন্সট্রাকশন প্রফেশনালরা সংশ্লিষ্ট ক্ষেত্রকে ক্ষুদ্র ও মাঝারি শিল্প সংস্থা হিসাবে নথিভুক্ত করার জন্য আবেদন জানিয়েছেন


    কেন্দ্রীয় অতিক্ষুদ্র, ছোট ও মাঝারি শিল্পোদ্যোগ মন্ত্রী শ্রী নীতিন গড়করি রিটেলার্স অ্যাসোসিয়েশন অফ ইন্ডিয়া অ্যান্ড প্র্যাক্টিসিং ইঞ্জিনিয়ার্স, আর্কিটেক অ্যান্ড ডাউন প্ল্যানার্স অ্যাসোসিয়েশনের সঙ্গে যুক্ত পেশাদারদের আশ্বাস দিয়ে বলেছেন, ক্ষুদ্র ও মাঝারি শিল্প সংস্থা হিসাবে তাঁদের সংগঠনকে নথিভুক্ত করার যে আবেদন করা হয়েছে, তা অবিলম্বে খতিয়ে দেখা হবে। শ্রী গড়করি রিটেলারদের হোম ডেলিভারীর সুবিধা খুঁজে বের করার অনুরোধ জানিয়ে বলেন, বর্তমান পরিস্থিতি অনুযায়ী সামাজিক দূরত্ব বজায় রাখার বিষয়টিও সুনিশ্চিত করতে হবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1622527 – এই লিঙ্কে ক্লিক করুন।


    কোভিড-১৯ লকডাউন জনিত কঠোর নিষেধাজ্ঞা সত্ত্বেও ন্যাশনাল ফার্টিলাইজার লিমিটেডের এপ্রিল মাসে বিক্রি ৭১ শতাংশ বেড়েছে


    বিস্তারিত বিবরণের জন্য https://pib.gov.in/PressReleseDetail.aspx?PRID=1622635 – এই লিঙ্কে ক্লিক করুন।


    পিআইবি’র আঞ্চলিক কার্যালয় থেকে প্রাপ্ত তথ্য


    · হিমাচল প্রদেশ : গোয়ায় আটকে পড়া হিমাচলবাসীদের রাজ্যে ফিরিয়ে আনতে বিশেষ ট্রেন চালানোর জন্য রাজ্য সরকারের অনুরোধে কেন্দ্রীয় সরকার সম্মত হয়েছে। আগামী ১৩ বা ১৪ তারিখ গোয়া থেকে বিশেষ একটি ট্রেনে হিমাচলবাসীদের রাজ্যে ফিরিয়ে আনা হবে।


    · পাঞ্জাব : রাজ্য বিদ্যালয় শিক্ষা পর্ষদের অধীন দশম শ্রেণীর ছাত্রছাত্রীদের পরীক্ষা মূল্যায়ন ছাড়াই প্রি-বোর্ড পরীক্ষার ভিত্তিতে পরবর্তী শ্রেণীতে উত্তীর্ণ করার সিদ্ধান্তের কথা জানিয়েছেন রাজ্যের মুখ্যমন্ত্রী। আরও সিদ্ধান্ত হয়েছে, পঞ্চম থেকে নবম শ্রেণী পর্যন্ত সমস্ত ছাত্রছাত্রীকে পরবর্তী শ্রেণীতে উত্তীর্ণ করা হবে। অপ্রত্যাশিত কোভিড সঙ্কটের প্রেক্ষিতে এই সিদ্ধান্ত। তবে, একাদশ ও দ্বাদশ শ্রেণীর ছাত্রছাত্রীদের ব্যাপারে কেন্দ্রীয় সরকারের সিদ্ধান্ত রাজ্য সরকার অনুসরণ করবে।


    · হরিয়ানা : করোনা ভাইরাসের সংক্রমণের প্রেক্ষিতে দিব্যাঙ্গ জনদের সুরক্ষা ও নিরাপত্তায় রাজ্য সরকার বিশেষ নীতি-নির্দেশিকা জারি করেছে। রাজ্যের সমস্ত দপ্তর ও কার্যালয় প্রধানদের এ ব্যাপারে নির্দেশিকা পাঠানো হয়েছে। নির্দেশিকায় বলা হয়েছে, ভিন্নভাবে সক্ষম ব্যক্তিদের জন্য বিশেষ রোস্টার তৈরি করতে, যাতে তাঁদের কর্মক্ষেত্রে কর্তব্য পালনে কোনও রকম অসুবিধার সম্মুখীন না হতে হয়। রাজ্যে ছাত্রছাত্রীদের শিক্ষা ব্যবস্থা অব্যাহত রাখতে রাজ্য সরকার সর্বাত্মক প্রয়াস নিচ্ছে। ৫টি ডিটিএইচ চ্যানেলে শিক্ষামূলক অনুষ্ঠান সম্প্রচার করা হছে। একই সঙ্গে, রাজ্য সরকারের এডুস্যাট ব্যবস্থার মাধ্যমে ৪টি চ্যানেলে কেবল অপারেটরদের সহযোগিতায় শিক্ষামূলক অনুষ্ঠান সম্প্রচার করা হচ্ছে।


    · মহারাষ্ট্র : রাজ্যে আক্রান্তের সংখ্যা বেড়ে হয়েছে ২০ হাজার ২২৮। গত ২৪ ঘন্টায় ৪৮ জনের মৃত্যু হয়েছে এবং ১ হাজার ১৬৫ জন নতুন করে আক্রান্ত হয়েছেন। কেবল মুম্বাইয়েই আক্রান্তের সংখ্যা ১২ হাজার ৮৬৪ এবং মৃত্যু হয়েছে ৪৮৯ জনের।


    · গুজরাট : নতুন দিল্লির এইমস্‌ – এর নির্দেশক ডঃ রণদীপ গুলেরিয়া আমেদাবাদ সফরের সময় বলেছেন, সামাজিক কলঙ্কের কারণে কোভিড-১৯ আক্রান্ত রোগীদের দেরী হাসপাতালে ভর্তি সহ অন্যান্য শারীরিক অসুস্থতার ফলে কোভিডে মৃত্যুর সংখ্যা রাজ্যে বেড়েছে। এখনও পর্যন্ত রাজ্যে নিশ্চিতভাবে করোনায় আক্রান্ত হয়েছেন ৭ হাজার ৭৪৭ জন। মৃত্যু হয়েছে ৪৫২ জনের।


    · রাজস্থান : রাজ্যে আজ আরও ৪৩ জনের আক্রান্তের খবর মিলেছে। এর ফলে, নিশ্চিতভাবে করোনায় আক্রান্তের সংখ্যা বেড়ে হয়েছে ৩ হাজার ৭৪১। আক্রান্তদের মধ্যে আরোগ্যলাভের হার উল্লেখযোগ্যভাবে ৬০ শতাংশে পৌঁছেছে। এখনও পর্যন্ত ২ হাজার ১৭৬ জন আরোগ্যলাভ করেছেন।


    · মধ্যপ্রদেশ : রাজ্যে নতুন করে ২৭৩ জনের সংক্রমণের খবর মেলায় আক্রান্তের সংখ্যা বেড়ে হয়েছে ৩ হাজার ৬১৪। আক্রান্তদের মধ্যে আজ পর্যন্ত ১ হাজার ৬৭৬ জন সুস্থ হয়ে উঠেছেন এবং ২১৫ জন মারা গেছেন।


    · গোয়া : অন্যান্য কয়েকটি রাজ্যের সঙ্গে গোয়াও ১৯৪৮ – এর ফ্যাক্টরি আইনের আওতায় শ্রমবিধি শিথিল করেছে। করোনা মহামারীর জন্য আগামী তিন মাস ১২ ঘন্টার কাজের শিফট্‌ চালু করা হয়েছে। শ্রমিকদের অতিরিক্ত সময় কাজের জন্য ওভারটাইম দেওয়া হবে।


    · কেরল : কেরল হাইকোর্ট রাজ্য সরকারকে তামিলনাডু সীমান্ত লাগোয়া ওয়ালাইয়ার স্থলচৌকিতে গতকাল থেকে আটকে পড়া ব্যক্তিদের ই-পাস দেওয়ার নির্দেশ দিয়েছে। বিপুল সংখ্যক কেরলবাসী কোনও রকম সরকারি পাস ছাড়াই সীমান্ত এলাকাগুলিতে সমবেত হয়েছেন। মালদ্বীপ থেকে ৬৯৮ জন ব্যক্তিকে উদ্ধার করে আজ সকালে কোচিতে নিয়ে আসা হয়েছে। এই ৬৯৮ জন ব্যক্তির মধ্যে ৪৪০ জন কেরলের। বাকিরা তামিলনাডুর। লাক্ষাদ্বীপে আটকে পড়া ১২১ জনকে আজ কোচিতে ফিরিয়ে আনা হয়েছে। দোহা থেকে আজ রাতে ১৮২ জন যাত্রীকে নিয়ে একটি বিমান তিরুবনন্তপুরমে এসে পৌঁছবে।


    · তামিলনাডু : রাজ্য সরকার প্রবাসী শ্রমিকদের পরিবহণ খাতে খরচ বহন করবে। এয়ার ইন্ডিয়ার একটি বিমানে করে ১৭৭ জন ভারতীয়কে মালয়েশিয়া থেকে তিরুচিতে নিয়ে আসা হয়েছে। চলতি সপ্তাহে চেন্নাইয়ে কোভিড আক্রান্তের সংখ্যা বাড়তে পারে বলে রাজ্যের নিযুক্ত বিশেষ আধিকারিক জে রাধাকৃষ্ণণ জানিয়েছেন। রাজ্যে সোমবার থেকে কোভিড-১৯ লকডাউন নিষেধাজ্ঞা শিথিল করা হচ্ছে। রাজ্যে গতকাল পর্যন্ত করোনায় আক্রান্ত হয়েছেন ৬ হাজার ৫৩৫ জন। নিশ্চিতভাবে করোনায় আক্রান্তের সংখ্যা ৪ হাজার ৬৬৪। মৃত্যু হয়েছে ৪৪ জনের। কেবল চেন্নাইতেই আক্রান্তের সংখ্যা ৩ হাজার ৩০০-র বেশি।


    · কর্ণাটক : রাজ্যে কোভিড-১৯ এর ৭৬ শতাংশের বেশি রোগীর এখন কোনও উপসর্গ নেই। শ্রমিকদের নিয়ে ৪টি বিশেষ ট্রেন উত্তর প্রদেশ, বিহার ও ঝাড়খন্ডের উদ্দেশে রওনা হয়েছে। কোভিড-১৯ এ আক্রান্তের সংখ্যা বৃদ্ধি পাওয়ায় ব্যাপক নমুনা পরীক্ষার নির্দেশ দেওয়া হয়েছে। নতুন করে ৫৩ জনের সংক্রমণের খবর মেলায় রাজ্যে আক্রান্তের সংখ্যা বেড়ে হয়েছে ৮৪৭। মৃত্যু হয়েছে ৩১ জনের।


    · অন্ধ্রপ্রদেশ : বিদেশে আটকে পড়া তেলেগু মানুষজনকে নিয়ে এয়ার ইন্ডিয়ার প্রথম বিমানটি সোমবার সকালে বিজয়ওয়াড়ায় এসে পৌঁছবে। এই বিমান যাত্রীদের বিমানবন্দরেই স্বাস্থ্য পরীক্ষা করে কোয়ারেন্টাইন সেন্টারে ১৪ দিন নজরদারিতে রাখা হবে। রাজ্যে নতুন করে ৫০ জনের আক্রান্তের খবর মিলেছে। গত ২৪ ঘন্টায় ৩৮ জন সুস্থ হয়েছেন এবং ১ জন মারা গেছেন। রাজ্যে আক্রান্তের সংখ্যা বেড়ে হয়েছে ১ হাজার ৯৮০। নিশ্চিতভাবে করোনায় আক্রান্ত হয়েছেন ১ হাজার ১০ জন এবং মৃত্যু হয়েছে ৪৫ জনের।


    · তেলেঙ্গানা : তেলেঙ্গানা থেকে লক্ষ লক্ষ প্রবাসী শ্রমিকের বাড়ি ফেরার সময় খানিকটা দীর্ঘায়িত হতে চলেছে। হায়দরাবাদ শহরের পুলিশ কিছু কিছু ক্ষেত্রে নিষেধাজ্ঞা জারি করায় শ্রমিকদের বাড়ি ফেরার সময় দীর্ঘায়িত হচ্ছে। রাজ্যে করোনা আক্রান্তের সংখ্যা ১ হাজার ১৬৩। নিশ্চিতভাবে করোনায় আক্রান্ত হয়েছে ৩৮২ জন। মৃত্যু হয়েছে ৩০ জনের।


    · আসাম : রাজ্যের স্বাস্থ্য মন্ত্রী ভিডিও কনফারেন্সের মাধ্যমে কোভিড-১৯ সংক্রান্ত নজরদারি কর্মসূচির অগ্রগতি ডেপুটি কমিশনারদের সঙ্গে পর্যালোচনা করে দেখেছেন।


    · মণিপুর : চেন্নাই থেকে আটকে পড়া মণিপুরীদেরকে নিয়ে বিশেষ ট্রেনটি আজ সন্ধ্যায় রওনা হবে বলে স্থির হয়েছে। রাজ্যে ফিরতে চলা এই মণিপুরীদের জন্য কোয়ারেন্টাইনের ব্যবস্থা করা হচ্ছে। রাজ্যে কোভিড-১৯ সংক্রান্ত সংক্রমণ প্রতিরোধে যে অধ্যাদেশ জারি করা হয়েছে, তা লঙ্ঘনের দায়ে এখনও পর্যন্ত ১ হাজার ৩২৩ জনকে জরিমানা করা হয়েছে।


    · নাগাল্যান্ড : রাজ্যে পর্যাপ্ত পরিমাণে খাদ্যশস্য, ওষুধপত্র ও অন্যান্য নিত্য প্রয়োজনীয় সামগ্রী মজুত রয়েছে। অত্যাবশ্যক সামগ্রী সরবরাহের সঙ্গে যুক্ত বাণিজ্যিক যানবাহন ও পরিষেবাদাতাদের ওপর কোনও নিষেধাজ্ঞা জারি করা হয়নি। ডিমাপুর জেলা প্রশাসন আগামীকাল থেকে সকাল ৬টা - সকাল ৯টা সমস্ত হার্ডওয়্যার দোকান খোলার অনুমতি দিয়েছে।


    CG/BD/SB

    
    
    (Release ID: 1622803) Visitor Counter : 18
    
    
      Read this release in: Punjabi , English , Urdu , Hindi , Marathi , Assamese , Manipuri , Gujarati , Tamil , Telugu , Kannada , Malayalam