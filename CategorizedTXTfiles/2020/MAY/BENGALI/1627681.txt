      ভূ-বিজ্ঞানমন্ত্রক

      ২৮ থেকে ৩১শে মে-এর মধ্যে উত্তর-পশ্চিম এবং মধ্য ভারত জুড়ে কয়েক পশলা বষ্টির সম্ভাবনা
      Posted On: 28 MAY 2020 8:33PM by PIB Kolkata


    নয়াদিল্লী, ২৮ মে, ২০২০


    

    
    ভারতের আবহাওয়া বিভাগের জাতীয় আবহাওয়া পূর্বাভাস কেন্দ্র জানিয়েছে একটি পশ্চিমী ঝঞ্ঝা পূর্ব আফগানিস্তান এবং পাকিস্তান সংলগ্ন ট্রপোস্ফেয়ারিক স্তরে অবস্থান করছে। একটি ঘূর্ণিঝড় উত্তরপূর্ব রাজস্থান এবং আশপাশের অঞ্চলে অবস্থান করছে। এর ফলে পশ্চিম হিমালয় অঞ্চলের জম্মু ও কাশ্মীর, লাদাখ, গিলগিট, বালতিস্তান, মুজফ্ফরাবাদ, হিমাচল প্রদেশ, উত্তরাখন্ড এবং উত্তর-পশ্চিম ভারত সংলগ্ন সমতল অঞ্চলে ২৮ থেকে ৩১শে মে-এর মধ্যে ঝড়-বৃষ্টি হতে পারে। এই একই সময়ের মধ্যে মধ্যপ্রদেশে বিক্ষিপ্ত বৃষ্টি/বজ্রপাতের সম্ভাবনা রয়েছে।


    
    ২৮ থেকে ৩১শে মে পশ্চিম হিমালয় অঞ্চল, পাঞ্চাব, হরিয়ানা, চন্ডীগড় ও দিল্লীতে বজ্রপাত, শিলাবৃষ্টি ও ঝোড়ো হাওয়ার সঙ্গে বৃষ্টির সম্ভাবনা রয়েছে। উত্তরপ্রদেশ এবং রাজস্থানে ২৮ থেকে ৩০শে মে-এর মধ্যে ঝড়-বৃষ্টির সম্ভবনা রয়েছে।


    
    আবহাওয়ার এই পরিস্থিতির কারণে উত্তর-পশ্চিম এবং মধ্য ভারতের সমতল অঞ্চলে চলতে থাকা তাপপ্রবাহের পরিস্থিতি ২৯শে মে থেকে কিছুটা কমতে পারে।


    
    মৌসম ভবন জানিয়েছে দক্ষিণ-পশ্চিম মৌসুমী বায়ু মালদ্বীপ-কমোরিন অঞ্চলের কিছু অংশে, বঙ্গোপসাগরের দক্ষিণাংশে, আন্দামান সাগর এবং আন্দামান দ্বীপপুঞ্জের কিছু অংশে এগিয়ে এসেছে। আগামী ৪৮ ঘন্টার মধ্যে মালদ্বীপ-কমোরিন অঞ্চলের আরও কিছু অংশে দক্ষিণ-পশ্চিম মৌসুমী বায়ু এগিয়ে যাওয়ার মতো পরিস্থিতি অনুকূল হয়ে উঠেছে। এর পরিপ্রেক্ষিতে পয়লা জুন থেকে কেরালায় দক্ষিণ-পশ্চিম মৌসুমী বায়ুর সঙ্গে বর্ষা ঢোকার জন্য অনুকূল পরিস্থিতি তৈরি হয়েছে।


    

    CG/SS/NS

    
    
    (Release ID: 1627681) Visitor Counter : 11
    
    
      Read this release in: Hindi , Punjabi , Tamil , English , Urdu