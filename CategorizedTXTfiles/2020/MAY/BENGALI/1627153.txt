      মানবসম্পদবিকাশমন্ত্রক

      উত্তর-পূর্বের রাজ্যগুলির পড়ুয়াদের জন্য গুণগতমানের শিক্ষা ও উন্নত শিক্ষা পরিকাঠামো গড়ে তুলতে সরকার অঙ্গীকারবদ্ধ : কেন্দ্রীয় মানবসম্পদ উন্নয়ন মন্ত্রী
      Posted On: 26 MAY 2020 6:43PM by PIB Kolkata


    নয়াদিল্লি, ২৬ মে, ২০২০


    

    কেন্দ্রীয় মানবসম্পদ উন্নয়ন মন্ত্রী শ্রী রমেশ পোখরিয়াল ‘নিশাঙ্ক’ বলেছেন, সরকার সারা দেশেই, বিশেষ করে উত্তর-পূর্বের রাজ্যগুলির ছাত্রছাত্রীদের কাছে গুণমানের শিক্ষা ব্যবস্থা ও উন্নত পরিকাঠামো পৌঁছে দিতে অঙ্গীকারবদ্ধ। তিনি জানান, এই প্রেক্ষিতে সরকার একাধিক গুরুত্বপূর্ণ সিদ্ধান্ত নিয়েছে। ইতিমধ্যেই সিকিমের ইয়ংইয়ং – এ সিকিম বিশ্ববিদ্যালয়ের (কেন্দ্রীয় বিশ্ববিদ্যালয়) স্থায়ী ক্যাম্পাস নির্মাণে অনুমতি দেওয়া হয়েছে। এজন্য খরচ ধরা হয়েছে ৯৮৬ কোটি ৪৭ লক্ষ টাকা। এই বিশ্ববিদ্যালয় গড়ে তোলার জন্য সিকিম সরকার ১৫ কোটি টাকার বিনিময়ে ৩০০ একর জমি বরাদ্দ করেছে। এর মধ্যে প্রায় ২৬৬ একর জমি ইতিমধ্যেই বিশ্ববিদ্যালয় কর্তৃপক্ষের হাতে তুলে দেওয়া হয়েছে। বাকি জমি হস্তান্তরের কাজ চলছে।


    
    শ্রী নিশাঙ্ক আরও জানান, উত্তর-পূর্বের অরুণাচল প্রদেশ, মিজোরাম, মেঘালয় ও নাগাল্যান্ড সহ দিল্লি ও পন্ডিচেরীতে ৬টি ন্যাশনাল ইন্সটিটিউট অফ টেকনোলজি স্থাপনের জন্য সংশোধিত খরচ মঞ্জুর করা হয়েছে। জাতীয় স্তরের এই ৬টি প্রযুক্তি প্রতিষ্ঠান স্থাপনে খরচ ধরা হয়েছে ৪ হাজার ৩৭১ কোটি ৯০ লক্ষ টাকা। এই শিক্ষা প্রতিষ্ঠানগুলির স্থায়ী ভবনে কাজকর্ম ২০২২ সালের ৩১শে মার্চের মধ্যে শুরু হয়ে যাবে। জাতীয় স্তরের এই প্রতিষ্ঠানগুলিতে ৬ হাজার ৩২০ জন ছাত্রছাত্রী পঠন-পাঠনের সুযোগ পাবেন।


    

    CG/BD/SB

    
    
    (Release ID: 1627153) Visitor Counter : 11
    
    
      Read this release in: Telugu , Punjabi , English , Urdu , Marathi , Hindi , Manipuri , Odia , Tamil