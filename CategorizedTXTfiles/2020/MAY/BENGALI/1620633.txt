      সারওরসায়নমন্ত্রক

      লকডাউন চলাকালীন জনঔষধি কেন্দ্রগুলিতে এপ্রিল মাসে রেকর্ড ৫২ কোটি টাকার ওষুধ বিক্রি হয়েছে
      Posted On: 03 MAY 2020 1:48PM by PIB Kolkata


    নয়াদিল্লি, ০৩ মে, ২০২০


    

    কোভিড-১৯ লকডাউনের সময় সংগ্রহ ও পরিবহণ ক্ষেত্রে সমস্যা থাকা সত্ত্বেও প্রধানমন্ত্রী ভারতীয় জনঔষধি কেন্দ্রগুলিতে সদ্য সমাপ্ত এপ্রিল মাসে রেকর্ড ৫২ কোটি টাকার ওষুধ বিক্রি হয়েছে। গত মার্চ মাসে বিক্রির পরিমাণ ছিল ৪২ কোটি টাকা।


    
    কোভিড-১৯ মহামারীর কারণে সমগ্র দেশ বড় চ্যালেঞ্জের মুখে। এই পরিস্থিতিতে ওষুধপত্র ও চিকিৎসা সামগ্রীর চাহিদা কয়েকগুণ বৃদ্ধি পেয়েছে। ক্রমবর্ধিত এই চাহিদা মেটাতে জনঔষধি কেন্দ্রগুলি সদ্য সমাপ্ত এপ্রিল মাসে সুলভে গুণগত মানের ৫২ কোটি টাকার ওষুধ বিক্রি করেছে। জনঔষধি কেন্দ্রগুলিতে ওষুধের দাম গড় বাজার মূল্যের তুলনায় ৫০-৯০ শতাংশ কম। এর ফলে, সাধারণ মানুষের গত মাসে প্রায় ৩০০ কোটি টাকা সাশ্রয় হয়েছে।


    
    কেন্দ্রীয় রসায়ন ও সার মন্ত্রী শ্রী ডি ভি সদানন্দ গৌড়া এবং বিভাগীয় প্রতিমন্ত্রী শ্রী মনসুখ মান্ডভিয়া ওষুধ বিক্রিতে রেকর্ড এই সাফল্যের জন্য জনঔষধি কেন্দ্র পরিচালনাকারীদের অভিনন্দন জানিয়েছেন। শ্রী গৌড়া জানিয়েছেন, দেশে মানুষের জন্য সুলভ মূল্যে ওষুধের যোগান অব্যাহত রাখতে তাঁর মন্ত্রক অঙ্গীকারবদ্ধ।


    
    কোভিড-১৯ এর বিরুদ্ধে লড়াইয়ে কেন্দ্রীয় সরকার প্রধানমন্ত্রী ভারতীয় জনঔষধি পরিযোজনার মতো জনকল্যাণমুখী কর্মসূচির মাধ্যমে স্বাস্থ্য পরিষেবা ক্ষেত্রে আমূল পরিবর্তন আনতে উদ্যোগী হয়েছেন। জনঔষধি পরিযোজনার কর্মসূচির মাধ্যমে ৯০০-রও বেশি জেনেরিক ওষুধ এবং ১৫৪ রকমের অস্ত্রোপচার সংক্রান্ত চিকিৎসা সরঞ্জাম সুলভ মূল্যে মানুষের কাছে পৌঁছে দেওয়া হয়েছে। জনঔষধি যোজনার সুবিধা গ্রহণে ৩ লক্ষ ২৫ হাজারেরও বেশি মানুষ জনঔষধি সুগম মোবাইল অ্যাপ ডাউনলোড করেছেন। বর্তমানে দেশে ৭২৬টি জেলায় ৬ হাজার ৩০০-রও বেশি প্রধানমন্ত্রী জনঔষধি কেন্দ্র চালু রয়েছে।


    

    CG/BD/SB

    
    
    (Release ID: 1620633) Visitor Counter : 21
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Odia , Tamil , Telugu , Kannada , Malayalam