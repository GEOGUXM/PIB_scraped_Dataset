      সংস্কৃতিমন্ত্রক

      ভেসক-বুদ্ধ পূর্ণিমা উপলক্ষে প্রধানমন্ত্রীর ভাষণ
      Posted On: 07 MAY 2020 5:05PM by PIB Kolkata


    নয়াদিল্লি, ০৭ মে, ২০২০


    

    প্রধানমন্ত্রী শ্রী নরেন্দ্র মোদী বুদ্ধ পূর্ণিমা উপলক্ষে আন্তর্জাতিক ভেসক উদযাপন অনুষ্ঠানে অনলাইনে ভাষণ দেন। এই অনুষ্ঠানে কেন্দ্রীয় সংস্কৃতি প্রতিমন্ত্রী শ্রী প্রহ্লাদ সিং প্যাটেল ও ক্রীড়া প্রতিমন্ত্রী শ্রী কিরেণ রিজিজু-ও ভিডিও কনফারেন্সের মাধ্যমে যোগ দেন। প্রধানমন্ত্রী শ্রী মোদী তাঁর ভাষণে বলেন, ভগবান বুদ্ধের জীবন, আদর্শ ও বাণী সারা বিশ্বের মানুষকে সমৃদ্ধ করছে। ভগবান বুদ্ধের বার্তা কোনও একটি পরিবেশ পরিস্থিতির মধ্যে সীমিত নেই। সময় বদলেছে, পরিস্থিতি বদলেছে, সমাজ ব্যবস্থায় পরিবর্তন এসেছে কিন্তু ভগবান বুদ্ধের বাণী আজও আমাদের জীবনে একইভাবে প্রাসঙ্গিক। তাই, ভগবান বুদ্ধে কেবল একটি নাম নয়, বরং এক পবিত্র চিন্তন যা প্রতিটি মানুষের হৃদয়ে অনুরণিত হয় এবং মানবজাতিকে সঠিক দিশা দেখায়।


    
    এই উপলক্ষে কেন্দ্রীয় সংস্কৃতি প্রতিমন্ত্রী শ্রী প্রহ্লাদ সিং প্যাটেল সকলকে বুদ্ধ পূর্ণিমার অভিনন্দন জানিয়ে বলেন, ভগবান বুদ্ধ ভালোবাসা ও অহিংসার ক্ষমতা আমাদের সামনে তুলে ধরেছেন। ভগবান বুদ্ধের বাণীতে রয়েছে, অহিংসাই হ’ল জ্ঞান অর্জনের ভাষা। কেন্দ্রীয় ক্রীড়া প্রতিমন্ত্রী শ্রী কিরেণ রিজিজু বলেন, কোভিড-১৯ জনিত পরিস্থিতির প্রেক্ষিতেও বুদ্ধ পূর্ণিমা উদযাপন অনুষ্ঠানে যোগ দিতে সারা বিশ্ব থেকে মানুষ অংশ গ্রহণ করেছেন। মানুষের স্বতঃস্ফূর্ত এই অংশগ্রহণ ‘বসুধৈব কুটুম্বকম্’ আদর্শের এক উজ্জ্বল দৃষ্টান্ত।


    

    CG/BD/SB

    
    
    (Release ID: 1622131) Visitor Counter : 13
    
    
      Read this release in: Punjabi , English , Urdu , Hindi , Marathi , Manipuri , Gujarati , Odia , Tamil , Telugu , Kannada , Malayalam