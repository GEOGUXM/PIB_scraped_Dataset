      পর্যটনমন্ত্রক

      ভারত সরকারের পর্যটন মন্ত্রক ‘দেখো আপনা দেশ’ সিরিজের অন্তর্গত 'পাঞ্জাব বিয়ন্ড দ্য ব্রোশিয়র’ শীর্ষক ১৫তম ওয়েবিনার আয়োজন করেছে
      Posted On: 06 MAY 2020 8:34PM by PIB Kolkata


    নতুন দিল্লি, ০৬ মে ,২০২০


    

    
    আমাদের দেশে ঘুরে বেড়ানো, দেখা, জানা ও উপভোগ করার মতো অনেক অসাধারণ গন্তব্য রয়েছে যা কোনও নির্দিস্ট রাজ্য কিম্বা দেশের নানা প্রান্ত ঘুরতে গিয়ে বাকি থেকে যায়l ভারত সরকারের পর্যটন মন্ত্রক আয়োজিত ‘দেখো আপনা দেশ’ সিরিজের অন্তর্গত ২০২০ সালের ৫ মের আয়োজন 'পাঞ্জাব বিয়ন্ড দ্য ব্রোশিয়র’ ওয়েবিনার তার নামের প্রতি সম্পূর্ণ সুবিচার করেছে।
    
    দুটি রাস্তা যখন বিভক্ত হয়, তখন যে পথে কম মানুষ গিয়েছেন, সেটি বেছে নিলে অজানাকে জানা আর অদেখাকে দেখা ও উপভোগের আনন্দ নতুন মাত্রা পায়। তাই আমরা যখন কম মানুষের বেছে নেওয়া পথটি বেছে নিই তখন সবচেয়ে অতুলনীয় সৌন্দর্যের মুখোমুখি হই। আমরা অনেকের অদেখা ও কখনও না শোনা এমন সব জায়গায় পৌঁছে যাই যা জনপ্রিয় ভ্রমণ তালিকায় থাকে না। এবারের এই ওয়েবিনার অধিবেশনটি ছিল পাঞ্জাব রাজ্যের এমন কম পরিচিত জায়গাগুলির সন্ধান করা যে ভ্রমণপথগুলি সাধারণতঃ পর্যটকদের যাত্রা-তালিকায় থাকে না।
    
    ব্রেকঅ্যাওয়ে সংস্থার প্রতিষ্ঠাতা শ্রীমতি শিল্পা শর্মা, - এবং বিশিষ্ট ভ্রমণ লেখক ও খাদ্য সমালোচক শ্রীমতী পুনীতিন্দর কৌর সিধুর উপস্থাপনায় ওয়েবিনারে পাঞ্জাবকে প্রাকৃতিক ও সাংস্কৃতিক বৈচিত্রের দিক থেকে যেভাবে তিনটি এলাকায় ভাগ করা হয় - মাজা, দোয়াবা এবং মালওয়া - সেভাবেই সুন্দরভাবে তুলে ধরেছেন। এই উপস্থাপনায় তাঁরা পাঞ্জাবের সাংস্কৃতিক ঐতিহ্যসম্পন্ন ও স্মৃতিসৌধগুলির বর্ণনা ছুঁয়ে যান যাতে হরপ্পা যুগের প্রাচীন ঐতিহাসিক পদচিহ্ন, আফগান ও মুঘল স্মৃতিস্তম্ভের স্থাপনা, বৌদ্ধ ধ্বংসাবশেষ, মাইলফলক রয়েছে। পাঞ্জাব রাজ্যের রাজ-আমলের গল্প, ব্রিটিশ-যুগের সেনানিবাস, শহীদ স্মৃতিসৌধ, ধর্মীয় বিশ্বাসের স্থান এবং প্রাণবন্ত উত্সবগুলির বর্ণনাও উপস্থাপকরা করেন।
    
    উপস্থাপকরা বিভিন্ন শহর এবং ‘হোম স্টে’ সুবিধাসম্পন্ন বাড়িতে থাকার অভিজ্ঞতা নিয়ে কথা বলেন যা স্থানীয় মানুষের সঙ্গে মিশে গিয়ে, তাঁদের সংস্কৃতি, রান্না এবং লোককাহিনী সম্পর্কে জানার সুযোগ করে দেয় যা পাঞ্জাবের স্বাদে পর্যটকদের সমৃদ্ধ করে। পাঞ্জাবের ঐতিহ্যগত যেমন লোহরি, বসন্ত পঞ্চমী, হোলি, বৈশাখী, তীজ, দীপাবলির মতো বিভিন্ন প্রাণবন্ত ও মনকাড়া উৎসব-অনুষ্ঠান এবং বিশ্ব হরিবল্লভ সংগীত সম্মেলনের মতো প্রাচীনতম সংগীত সম্মেলনের উল্লেখ তাঁদের উপস্থাপনাকে আকর্ষণীয় করে তোলে।
    
    ওয়েবিনারদের সেশনগুলি এখন https://www.youtube.com/channel/UCbzIbBmMvtvH7d6Zo_ZEHDA/featured এ দেখতে পাওয়া যাবে। আর পাওয়া যাবে ভারত সরকারের পর্যটন মন্ত্রকের সমস্ত সামাজিক যোগাযোগ মাধ্যমগুলিতে।
    
    পরবর্তী ওয়েবিনার আয়োজিত হবে আগামী ২০মে, ২০২০ সকাল এগারোটায়। এর শিরোনাম থাকবে, ‘গোয়া: ক্রুসিবল অফ কালচার’। এতে গোয়ার অনেক শতাব্দীপ্রাচীন গভীর সাংস্কৃতিক বিনিময় নিয়ে আলোচনা হবে, সেখানকার সংগীত, খাদ্য, স্থাপত্যশিল্প, চিত্রকর্ম ইত্যাদি। অংশগ্রহণের জন্য এখানে নথিভুক্ত করুন: https://bit.ly/2SPNo0T


    
    
    
    CG/SB

    
    
    (Release ID: 1621970) Visitor Counter : 15
    
    
      Read this release in: English , Telugu , Urdu , Hindi , Punjabi , Tamil