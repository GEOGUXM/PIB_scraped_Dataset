      স্বাস্থ্যওপরিবারকল্যাণমন্ত্রক

      কোভিড – ১৯ এর সর্বশেষ তথ্য
      Posted On: 08 MAY 2020 5:55PM by PIB Kolkata


    নতুন দিল্লি, ৮ মে, ২০২০


    

    দেশে কোভিড-১৯ মহামারীর মোকাবিলায় কেন্দ্র এবং বিভিন্ন রাজ্য ও কেন্দ্রশাসিত অঞ্চলগুলি নানা উদ্যোগ গ্রহণ করেছে। উচ্চপর্যায়ে এগুলি নিয়ে প্রতিনিয়ত পর্যালোচনা করা হচ্ছে।


    
    কেন্দ্রীয় স্বাস্থ্য ও পরিবার কল্যাণ মন্ত্রী ড. হর্ষ বর্ধন, আজ তামিলনাডু, কর্ণাটক ও তেলেঙ্গানার স্বাস্থ্য মন্ত্রীদের সঙ্গে ভিডিও কনফারেন্সের মাধ্যমে কোভিড – ১৯ এর পরিস্থিতির বিষয়ে পর্যালোচনা করেন। তিনি এই বৈঠকে সিভিয়ার অ্যাকিউট রেসপিরেটরি ইনফেকশান (সারি) এবং ইনফ্লুয়েঞ্জার নমুনা পরীক্ষা বৃদ্ধি এবং অন্য রাজ্য থেকে ফিরে আসা পরিযায়ী শ্রমিকদের কোয়ারান্টাইনের ব্যবস্থা করার উপর জোর দেন।


    
    আইসিএমআর, প্লাজমা নিয়ে দ্বিতীয় পর্যায়ের প্ল্যাসিড ট্রায়ালের উদ্যোগ নিয়েছে। ইতিমধ্যেই কোভিড – ১৯ ন্যাশনাল এথিক্স কমিটি থেকে একাজের অনুমতি পাওয়া গেছে। মহারাষ্ট্রের ৫টি, গুজরাটের ৪টি, রাজস্থান, তামিলনাডু, মধ্যপ্রদেশ এবং উত্তরপ্রদেশের ২টি ও পঞ্জাব, কর্ণাটক, তেলেঙ্গানা ও চন্ডীগড়ের ১টি হাসপাতালের রোগীদের উপর এই পরীক্ষা চালানো হবে।
    আজ পর্যন্ত দেশে ২১৬টি জেলায় সংক্রমণের কোনো খবর নেই। গত ২৮ দিনে ৪২টি জেলায়, ২১ দিনে ২৯টি জেলায়, ১৪ দিনে ৩৬টি জেলায় এবং ৭ দিনে ৪৬টি জেলায় নতুন কোনো সংক্রমণের খবর পাওয়া যায় নি।


    
    স্বাস্থ্য মন্ত্রক, বিদেশ থেকে যারা ফিরে আসছেন, যারা কোভিড আক্রান্তদের সংস্পর্শে ছিলেন এবং যাদের কোভিড সংক্রমণ হয়েছিল, তাদের জন্য হোটেল, লজ সহ বিভিন্ন ফ্ল্যাটে কোয়ারান্টাইন এবং আইসোলেশনের বিষয়ে অতিরিক্ত একটি নির্দেশিকা জারি করেছে। এই নির্দেশিকাটি দেখতে হলে নিচের লিঙ্কে ক্লিক করুন -


    https://www.mohfw.gov.in/pdf/Additionalguidelinesforquarantineofreturneesfromabroadcontactsisolationofsuspectorconfirmedcaseinprivatefacilities.pdf


    
    শেষ পাওয়া খবরে দেশে আক্রান্তের সংখ্যা ৫৬,৩৪২ জন। গত ২৪ ঘন্টায় আক্রান্ত হয়েছে ৩৩৯০ জন। সুস্থ হয়ে বাড়ি ফিরে গেছেন মোট ১৬,৫৪০ জন। মোট আক্রান্তের ২৯.৩৬ শতাংশ সুস্থ হয়ে বাড়ি ফিরেছেন। এদের মধ্যে গত ২৪ ঘন্টায় ১২৭৩ জন সুস্থ হয়েছেন। আক্রান্তদের মধ্যে ৩.২ শতাংশ সংক্রমিতকে অক্সিজেন দিতে হচ্ছে। আইসিইউতে রয়েছেন, ৪.৭ শতাংশ। ভেন্টিলেটরে রাখা হয়েছে, ১.১ শতাংশ রোগীকে।


    
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন।


    
    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেল @CovidIndiaSeva-এ ও প্রশ্ন করা যাবে। এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা চাইলে নীচের লিঙ্কে ক্লিক করুন।
    https://www.mohfw.gov.in/pdf/coronvavirushelplinenumber.pdf


    

    CG/CB/SFS

    
    
    (Release ID: 1622288) Visitor Counter : 16
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Odia , Tamil , Telugu , Kannada , Malayalam