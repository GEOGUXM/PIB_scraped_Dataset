      স্বরাষ্ট্র মন্ত্রক

      কোভিড-১৯ মহামারীর মোকাবিলায় করোনা যোদ্ধাদের অতুলনীয় অবদান ও আত্মত্যাগের জন্য কেন্দ্রীয় স্বরাষ্ট্রমন্ত্রীর শ্রদ্ধার্ঘ্য
      Posted On: 03 MAY 2020 3:08PM by PIB Kolkata


    নতুন দিল্লি, ৩ মে, ২০২০


    

    কেন্দ্রীয় স্বরাষ্ট্র মন্ত্রী শ্রী অমিত শাহ, আজ কোভিড – ১৯ মহামারীর মোকাবিলায় করোনা যোদ্ধাদের অতুলনীয় অবদান ও আত্মত্যাগের জন্য তাঁদের শ্রদ্ধা জানিয়েছেন। এক ট্যুইট বার্তায় শ্রী শাহ বলেন, ‘ভারত, তার বীর করোনা যোদ্ধাদের প্রণাম জানায়। “আমি আপনাদের নিশ্চিত করে বলতে চাই যে, মোদী সরকার এবং পুরো দেশ আপনাদের সঙ্গে রয়েছে। দেশকে করোনা মুক্ত করার জন্য আমরা যে সংকল্প গ্রহণ করেছি, তা সফল হবে এবং এক স্বাস্থ্যবান সমৃদ্ধশালী ও শক্তিশালী ভারত গঠন করে, সারা বিশ্বের কাছে আমরা উদাহরণ সৃষ্ট করবো। জয় হিন্দ !”
    
    আজ ভারতীয় সশস্ত্রবাহিনী বিভিন্ন ভাবে করোনা যোদ্ধাদের প্রতি শ্রদ্ধা প্রদর্শন করেছে। স্বরাষ্ট্র মন্ত্রী, এই উদ্যোগের প্রশংসা করে বলেন, ‘দেশকে করোনা মুক্ত করার জন্য যে সব ডাক্তার, পুলিশ, আধাসামরিক বাহিনীর সদস্য এবং অন্যান্য যোদ্ধারা দিন-রাত এক করে কাজ করে যাচ্ছেন, তাঁদের উদ্দেশে ভারতীয় সশস্ত্র বাহিনীগুলি যেভাবে শ্রদ্ধা প্রদর্শন করেছে, সেই দৃশ্য আমাদের মন ছুঁয়ে গেছে। এই যোদ্ধারা যে সাহসিকতার সঙ্গে এই লড়াই চালাচ্ছেন, তা নিঃসন্দেহে প্রশংসার যোগ্য।’
    
    ভারতীয় সশস্ত্র বাহিনীগুলি আজ জাতীয় পুলিশ স্মারকে পুষ্পার্ঘ্য নিবেদন করে করোনার বিরুদ্ধে লড়াইয়ে সাহসী যোদ্ধাদের সম্মান জানিয়েছে। শ্রী শাহ এক ট্যুইট বার্তায় এই প্রসঙ্গে বলেন, ‘ভারত, যে সাহসের সঙ্গে করোনার বিরুদ্ধে যুদ্ধ লড়ছে, তা আসলে অত্যন্ত প্রশংসনীয়। এই রোগের বিরুদ্ধে যে সব সাহসী যোদ্ধা লড়াই করছেন, আজ জাতীয় পুলিশ স্মারকে তিন বাহিনীর সদস্যরা তাঁদের প্রতি পুষ্পার্ঘ্য নিবেদন করেছে। এই সঙ্কটের সময়ে গোটা দেশ, এই সব সাহসী যোদ্ধা এবং তাদের পরিবারের পাশে রয়েছে।‘


    

    CG/CB/SFS

    
    
    (Release ID: 1620659) Visitor Counter : 117
    
    
      Read this release in: Punjabi , English , Urdu , Hindi , Marathi , Manipuri , Assamese , Gujarati , Odia , Tamil , Telugu , Kannada , Malayalam