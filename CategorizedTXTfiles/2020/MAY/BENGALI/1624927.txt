      উপ-রাষ্ট্রপতিরসচিবালয়

      উপরাষ্ট্রপতি শ্রী ভেঙ্কাইয়া নাইডু করোনা সংক্রমণ থেকে পাঠ গ্রহন করে নতুন করে বাঁচার পথ খোঁজার ডাক দিয়েছেন
      
      জীবন এবং মানবতার প্রশ্নে নতুন মনোভাব গড়ে তুলতে হবে
      
      শ্রী নাইডু বলেন রোগ বা অর্থনীতি সকলকেই আঘাত করে; পরস্পরের সংযোগে বাঁচাই শিক্ষার মূল চাবিকাঠি
      
      কোভিড আমাদের দর্শন এবং নৈতিকতার মতন বিষয় গুলির সামনে দাঁড় করিয়ে দিয়েছে
      
      অর্থনৈতিক দোষ ত্রুটি গুলিকেও সামনে তুলে ধরেছে
      
      শ্রী নাইডু করোনা সঙ্কট কালে নতুন জীবনের ছন্দে ফিরতে ১২টি নতুন দিশার পরামর্শ দেন

      Posted On: 18 MAY 2020 2:26PM by PIB Kolkata

    নতুন দিল্লী, ১৮ মে, ২০২০


    উপরাষ্ট্রপতি এবং রাজ্যসভার চেয়ারম্যান শ্রী ভেঙ্কাইয়া নাইডু,করোনা সঙ্কটকালে বেঁচে থাকার নতুন পথ গ্রহণের প্রয়োজনীয়তার ওপর গুরুত্ব দিয়েছেন। সংক্রমণ মোকাবিলায় তিনি নতুন ১২টি দিশার পরামর্শ দেন।করোনা অতিমারীর থেকে শিক্ষা নিয়ে জীবনের বেঁচে থাকার পথ খুঁজে নিতে হবে বলে তিনি জানান। তিনি বলেন এই সংক্রমণের স্থায়িত্ব দীর্ঘ হতে পারে। সুতরাং জীবন এবং মানবিকতাকে নতুন মনোভাবে গড়ে তুলতে হবে।


    
    গতকাল রাতে দেশজুড়ে লকডাউনের চতুর্থ দফা ঘোষিত হওয়ার পরই তিনি তাঁর ফেসবুক পেজে ১৫২৯টি শব্দের একটি প্রবন্ধ উপস্থাপন করেন। তাতে তিনি কভিড-19 অতিমারীর দার্শনিক এবং নৈতিকতার দিক গুলি তুলে ধরেন। তিনি বলেন এই সংক্রমণ রোগ বা অর্থনীতি সকলকেই আঘাত করে;পরস্পরের সংযোগে বাঁচাই শিক্ষার মূল চাবিকাঠি।


    
    করোনা সংক্রমণের আগে মানুষ একাই সুখভোগ করতে, একাই বাঁচতে চাইতো,অন্যের কি হল তা নিয়ে ভাবনার সময় ছিল না। কিন্তু করোনা পরবর্তী পর্যায়ে মানুষ প্রকৃতির সঙ্গে, মানুষের সঙ্গে এক সাথে বাঁচার তাগিদ অনুভব করছে। অদৃশ্য ভাইরাসটি দ্রুতগতিতে মানুষের জীবনধারার বদল ঘটিয়ে দিয়েছে।


    
    তিনি বলেন এই অতিমারী অর্থনৈতিক দোষ ত্রুটি গুলিকেও তুলে ধরেছে। অনিশ্চিত ভবিষ্যৎ মানুষকে তাড়া করে বেড়াচ্ছে। অনিশ্চয়তা উদ্বেগ সৃষ্টি করছে। এর থেকে মুক্তির উপায় হলো স্থির থাকা,আস্থা রাখা এবং নতুন জীবনকে মেনে নেওয়া।


    
    তিনি উল্লেখ করেন যে, যে কোনো সভ্যতাই মানুষের বেঁচে থাকার সম্ভবনাকে এগিয়ে নিয়ে যাওয়ার চেষ্টা করে। তিনি বলেন করোনা সঙ্কট শুধুমাত্র সভ্যতার বিষয় নয়, বর্তমান সভ্যতাকে রক্ষা করতে নতুন ধারার সঙ্গে তাল মিলিয়ে চলতে হবে।


    
    জীবন দীর্ঘ দিন কারাবন্দি থাকতে পারে না, তাই শ্রী নাইডু, গত রাতে লকডাউন বিধিনিষেধে কিছু ছাড় দেওয়াকে স্বাগত জানিয়ে বলেন অনেক সংক্রমণের সঙ্গে আমরা যেমন মানিয়ে নিয়ে চলছি,ঠিক তেমন ভাবেই এই সংক্রমণকে মানিয়ে নিয়ে আমাদের চলতে হবে। আমরা যেমন ভেবেছিলাম হয়তো এই সংক্রমণ তার থেকে বেশিদিন আমাদের সঙ্গী হতে পারে।


    
    জীবনে নতুন ভাবে বাঁচতে শ্রী নাইডু ১২টি দিশার পরামর্শ দেন। তার মধ্যে উল্লেখযোগ্য হলো প্রকৃতির সঙ্গে সঙ্গতি রেখে চলতে হবে। কিভাবে নিরাপদে বাঁচা যায় তা জানতে হবে। সংক্রমণের গতিপ্রকৃতি প্রতিনিয়ত সঠিকভাবে পর্যালোচনা ও তার প্রভাব ভাবতে হবে। বিজ্ঞানের ওপর ভরসা রাখতে হবে। বিজ্ঞানই এই সমস্যা সমাধানের পথ দেখাবে। মাস্ক ব্যবহার করতে হবে,শারীরিক দূরত্ব বজায় রাখতে হবে,স্বাস্থ্য বিধি মানতে হবে। সংক্রমিত ব্যক্তিদের ওপর কালিমালেপন বন্ধ করতে হবে,সংক্রমণ বহন করছে বলে কোনো ব্যক্তিকে চিহ্নিত করার আগে সঠিক তথ্য জানতে হবে।


    
    উপরাষ্ট্রপতি সংবাদ মাধ্যমকে সঠিক এবং বিজ্ঞান ভিত্তিক খবর পরিবেশনের জন্য আবেদন জানান।


    
    শ্রী নাইডু দেশের মানুষকে "ভিন্ন ভাবে এবং সুস্থ ভাবে " বাঁচার আহ্বান জানান।


    

    CG/PPM

    
    
    (Release ID: 1624927) Visitor Counter : 33
    
    
      Read this release in: English , Urdu , Hindi , Marathi , Assamese , Manipuri , Punjabi , Tamil , Telugu , Kannada , Malayalam