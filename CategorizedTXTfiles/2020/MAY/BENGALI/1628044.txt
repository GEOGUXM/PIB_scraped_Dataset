      কর্মী, জন-অভিযোগএবংপেনশনমন্ত্রক

      ডঃ জিতেন্দ্র সিং দ্বিতীয় দফার মোদী সরকারের প্রথম বর্ষপূর্তি উপলক্ষে ২০১৯এর ৩০শে মে থেকে ২০২০'র ৩০শে মে পর্যন্ত "প্রশাসনিক সংস্কার ও গণ অভিযোগ দফতর"(ডিএআরপিজি)এর সাফল্যের উপর ই-বুকলেট চালু করেছেন
      Posted On: 30 MAY 2020 7:27PM by PIB Kolkata


    নতুন দিল্লি, ৩০ মে, ২০২০


    

    কেন্দ্রীয় কর্মচারী, জনসাধারণ, গণ অভিযোগ ও পেনশন বিষয়ক প্রতিমন্ত্রী ডঃ জিতেন্দ্র সিং দ্বিতীয় দফার মোদী সরকারের প্রথম বছর পূর্তি উপলক্ষে ২০১৯এর ৩০শে মে থেকে ২০২০'র ৩০শে মে পর্যন্ত "প্রশাসনিক সংস্কার ও গণ অভিযোগ দফতর"(ডিএআরপিজি)এর সাফল্যের উপর ই-বুকলেট চালু করেছেন। এই উপলক্ষে ভিডিও কনফারেন্সের মাধ্যমে তিনি দফতরের শীর্ষ কর্মকর্তাদের সাথে মতবিনিময় করেন।
    
    অনুষ্ঠানে ডঃ জিতেন্দ্র সিং বলেছেন যে, "প্রশাসনিক সংস্কার ও গণ অভিযোগ দফতর"(ডিএআরপিজি) এর সাফল্যে প্রধানমন্ত্রীর সুশাসনের দৃষ্টিভঙ্গি প্রতিফলিত হয়েছে। কেন্দ্রীয় সচিবালয় এবং রাজ্যগুলিতে ই-অফিস বাস্তবায়নের ক্ষেত্রে কর্মীদের প্রয়াসের কথাও তুলে ধরেন তিনি।শ্রী সিং বলেন এরই অঙ্গ হিসেবে ২০১৯ এবং ২০২০ সালে শিলং এবং মুম্বইয়ে যথাক্রমে ২২ তম ও ২৩ তম জাতীয় ই-গভর্নেন্স সম্মেলনের আয়োজন করা হয়েছিল ।প্রশাসনিক সংস্কার ও গণ অভিযোগ দফতরে কাজ কর্ম পরিচালনার ক্ষেত্রে উল্লেখযোগ্য সংস্কার করা হয়েছে। তিনি আরো বলেছেন যে এই সংস্কার আনার ফলে কোভিড-১৯ সময়কালে বেশ কয়েকটি মন্ত্রক / বিভাগ "ই-অফিস"এর সুযোগ ব্যবহার করে কোন সমস্যা ছাড়াই ঘরে বসেই (ওয়ার্ক ফর্ম হোম)কাজ চালিয়ে গেছে। এই লকডাউনের মধ্যেও ০.৮৭ লক্ষ অভিযোগ নিষ্পত্তি করা সম্ভব হয়েছে। ডঃ জিতেন্দ্র সিং বলেছেন জম্মু ও কাশ্মীরে সুশাসনের জন্য "প্রশাসনিক সংস্কার ও গণ অভিযোগ দফতর"(ডিএআরপিজি)প্রশংসনীয় কাজ করে চলেছে। ভবিষ্যতের দিকে নজর রেখে যে কোনো সমস্যা মোকাবিলায় প্রত্যুত্তর (ফিড-ব্যাক) কল সেন্টারগুলির আধুনিকীকরণের কাজ চালানো হবে বলেও তিনি জানান।


    
    ড:জিতেন্দ্র সিংহ এর আগে ডি এ আর পি জি’র তিনটি গুরুত্বপূর্ণ প্রকাশনার জন্য প্রশংসা করেন। এগুলি হল, দ্য গুড গভারনেন্স ইনডেক্স, ২০১৯, দ্য ন্যাশনাল ই-সার্ভিসেস ডেলিভারি অ্যাসেসমেন্ট ২০১৯ এবং দ্য সেন্ট্রাল সেক্রেটারিয়েট ম্যানুয়াল অফ অফিস প্রসিডিউর ২০১৯। এই প্রকাশনাগুলি কেন্দ্রীয় সচিবালয়কে ডিজিটাল করে তোলার ক্ষেত্রে এবং সু প্রশাসনের লক্ষ্যে তথ্য দিয়ে সাহায্য করেছে।


    
    ভবিষ্যতের লক্ষ্যে, ড:সিংহ বলেন ডি এ আর পি জি কে সময়মত অভিযোগ সমাধানে গুরুদায়িত্ব পালন করতে হবে। সে ক্ষেত্রে তাদের পরিকাঠামো উন্নত করতে হবে। ফিড ব্যাক কল সেন্টার, সফটঅয়্যারের উন্নয়ন করতে হবে। ই-গভর্নেন্স এবং ই-সার্ভিসের মাধ্যমে সরকারের সুপ্রশাসন নীতিকে এগিয়ে নিয়ে যেতে হবে।


    
    প্রশাসনিক সংস্কার ও গন অভিযোগ দপ্তরের সচিব ড:ক্ষেত্রপতি শিবাজি, অতিরিক্ত সচিব শ্রী ভী শ্রীনিবাসন, যুগ্মসচিব শ্রীমতী জয়া দুবে এবং শ্রী এন বি এস রাজপুত সহ দপ্তরের পদস্থ আধিকারিক রা আজকের এই ভিডিও কনফারেন্সে যোগদান করেন।


    

    
    CG/SS/PPM

    
    
    (Release ID: 1628044) Visitor Counter : 5
    
    
      Read this release in: English , Urdu , Hindi , Marathi , Manipuri , Punjabi , Tamil , Telugu