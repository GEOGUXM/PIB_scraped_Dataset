      স্বাস্থ্যওপরিবারকল্যাণমন্ত্রক

      কোভিড – ১৯ এর সর্বশেষ তথ্য
      Posted On: 03 MAY 2020 4:19PM by PIB Kolkata


    নতুন দিল্লি, ৩ মে, ২০২০


    

    
    দেশে কোভিড-১৯ মহামারীর মোকাবিলায় কেন্দ্র এবং বিভিন্ন রাজ্য ও কেন্দ্রশাসিত অঞ্চলগুলি নানা উদ্যোগ গ্রহণ করেছে। উচ্চপর্যায়ে প্রতিনিয়ত এই সব বিষয় পর্যালোচনা করা হচ্ছে।


    
    কেন্দ্রীয় স্বাস্থ্য ও পরিবার কল্যাণ মন্ত্রী ড. হর্ষ বর্ধন, আজ লেডি হার্ডিঞ্জ মেডিকেল কলেজে গিয়ে কোভিড – ১৯ এর মোকাবিলায় গৃহীত ব্যবস্থাপনা পর্যালোচনা করেন। এই মেডিকেল কলেজ সফরের সময় তিনি নির্দেশকের দপ্তর, ইমার্জেন্সি বিভাগ, ওপিডি, নমুনা পরীক্ষাগার, কোভিড ব্লক, হাসপাতালের প্রথম এবং দ্বিতীয় তল, চিকিৎসক ও স্বাস্থ্য কর্মীদের পোষাক পরিবর্তনের জায়গা সহ হাসপাতালের রেড জোন পরিদর্শন করেন।


    
    ড. হর্ষ বর্ধন, পুরো ব্যবস্থাপনায় সন্তোষ প্রকাশ করেছেন। চিকিৎসক এবং স্বাস্থ্যকর্মীদের জন্য বিশেষ স্নানের ব্যবস্থা, অঙ্কলোজি বিভাগে তাঁদের দূষণমুক্ত করার জন্য গৃহীত উদ্যোগের তিনি প্রশংসা করেন। এই হাসপাতালের প্রশাসনিক বিভাগ, প্রথম সারিতে থাকা স্বাস্থ্যকর্মীদের সঙ্গে দিনে দু বার করে কথা বলেন।


    
    ড. হর্ষ বর্ধন, ১৭ মে পর্যন্ত বর্ধিত লকডাউনের প্রেক্ষিতে সকলকে কোভিড – ১৯ এর সংক্রমণ রুখতে, নির্দেশিকাগুলি মেনে চলতে বলেন । যে সমস্ত চিকিৎসক, কোভিড – ১৯ সংক্রমিত রোগীদের চিকিৎসা করছেন, তাঁদের যেন একঘরে করে না রাখা হয় এবং কোভিড – ১৯ এ সংক্রমণের পর যে সমস্ত রোগী এই যুদ্ধ জয় করে বাড়ি ফিরছেন, তাঁরা যাতে বৈষম্যের শিকার না হন তা নিশ্চিত করতে দেশবাসীর প্রতি তিনি আবেদন জানান।


    
    শেষ পাওয়া খবরে দেশে আক্রান্তের সংখ্যা ৩৯,৯৮০ জন। গতকাল আরো ২৬৪৪ জন নতুন করে এই ভাইরাসে সংক্রমিত হয়েছেন। সুস্থ হয়ে বাড়ি ফিরে গেছেন ১০,৬৩২ জন। গত ২৪ ঘন্টায় ৬৮২ জন সুস্থ হয়েছেন। মোট আক্রান্তের ২৬.৫৯ শতাংশ সুস্থ হয়ে বাড়ি ফিরেছেন।


    
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন।


    
    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা চাইলে নীচের লিঙ্কে ক্লিক করুন।
    https://www.mohfw.gov.in/pdf/coronvavirushelplinenumber.pdf


    

    CG/CB/SFS

    
    
    (Release ID: 1620664) Visitor Counter : 47
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Odia , Tamil , Telugu , Kannada , Malayalam