      বৈদ্যুতিন ও তথ্যপ্রযুক্তি মন্ত্রক

      তথ্যপ্রযুক্তি মন্ত্রী, ভারতের জাতীয় এআই পোর্টাল www.ai.gov.in চালু করেছেন
      
      তিনি স্কুল শিক্ষার্থীদের মধ্যে এআই এর প্রচার করার জন্য ইন্টেল ইন্ডিয়া'র উদ্যোগের উদ্বোধন করেন

      Posted On: 30 MAY 2020 7:20PM by PIB Kolkata

    নতুন দিল্লি, ৩০ মে, ২০২০


    

    সরকারের দ্বিতীয় পর্বের প্রথম বার্ষিকী উপলক্ষে কেন্দ্রীয় বৈদ্যুতিন এবং তথ্যপ্রযুক্তি, আইন ও বিচার ও যোগাযোগ মন্ত্রী রবি শঙ্কর প্রসাদ ভারতের জাতীয় কৃত্রিম বুদ্ধিমত্যা (আর্টিফিসিয়াল ইন্টেলিজেন্স) পোর্টালটি www.ai.gov.in নামে চালু করেছেন।
    
    এই পোর্টালটি বৈদ্যুতিন এবং তথ্যপ্রযুক্তি মন্ত্রক ও তথ্য প্রযুক্তি শিল্পক্ষেত্র যৌথভাবে তৈরি করেছে। বৈদ্যুতিন এবং তথ্যপ্রযুক্তি মন্ত্রকের জাতীয় ই-গভর্নেন্স বিভাগ এবং তথ্যপ্রযুক্তি শিল্পের অন্তর্গত থেকে ন্যাসকম যৌথভাবে এই পোর্টালটি পরিচালনা করবে। এই পোর্টাল ভারতে এআই সম্পর্কিত উন্নয়নের জন্য ওয়ান স্টপ ডিজিটাল প্ল্যাটফর্ম হিসাবে কাজ করবে, নিবন্ধ, স্টার্টআপস, এআইয়ের বিনিয়োগের তহবিল, সংস্থাগুলির তথ্য এবং ভারতের এআই সম্পর্কিত শিক্ষাপ্রতিষ্ঠানের মতো বিষয়গুলি তুলে ধরবে। পোর্টালটিতে বিভিন্ন নথি, কেস স্টাডি, গবেষণা সংক্রান্ত বিষয়গুলিও জানা যাবে। এটিতে এআই সম্পর্কিত কর্মসংস্থান বিষয়ক একটি বিভাগ রয়েছে।
    
    এই উপলক্ষে, বৈদ্যুতিন ও তথ্য প্রযুক্তি, যোগাযোগ, আইন এবং বিচার মন্ত্রী, রবিশঙ্কর প্রসাদ, যুবাদের জন্য "যুবাদের জন্য দায়বদ্ধ এআই" নামে জাতীয় কর্মসূচী চালু করেন। এই কর্মসূচির লক্ষ্য হ'ল দেশের অল্প বয়স্ক শিক্ষার্থীদের একটি প্ল্যাটফর্ম তৈরী করে দেওয়া এবং তাদেরকে ভবিষ্যতের জন্য ডিজিটাল প্রযুক্তিতে শিক্ষিত করার পাশাপাশি নতুন যুগের জন্য প্রয়োজনীয় এআই প্রযুক্তিতে দক্ষতা বৃদ্ধি করা। বৈদ্যুতিন এবং তথ্যপ্রযুক্তি মন্ত্রকের অধীন জাতীয় ই-গভর্নেন্স বিভাগ, ইন্টেল ভারতের সহযোগিতায় স্কুল শিক্ষা ও সাক্ষরতা বিভাগ (ডি ও এসই অ্যান্ড এল), মানবসম্পদ উন্নয়ন মন্ত্রকের সহায়তায় এই কর্মসূচীটি তৈরি এবং চালু করেছে। ডি ও এসই অ্যান্ড এল, রাজ্য শিক্ষা বিভাগগুলিতে যোগ্যতার মানদণ্ড অনুযায়ী এ সংক্রান্ত শিক্ষকদের মনোনীত করতে সহায়তা করবে।
    
    "যুবাদের জন্য দায়িত্বশীল এআই" কর্মসূচী দেশের অল্পবয়সীদের এআই বিষয়ে শিক্ষাপ্রদান করে দক্ষতার ব্যবধান হ্রাস করতে সহায়তা করবে, এবং এর ফলে তারা বিভিন্ন সামাজিক সমস্যার অর্থবহ সমাধান খুঁজে বের করতে সমর্থ হবে। এই কর্মসূচিটি সারা ভারত সরকারী বিদ্যালয়ের শিক্ষার্থীদের কাছে পৌঁছে দেওয়ার এবং তাদেরকে ভবিষ্যতের দক্ষ কর্মী হিসেবে গড়ে তোলার জন্য বিশেষভাবে তৈরী করা হয়েছে।
    
    অনুষ্ঠানে সংবাদমাধ্যমকে উদ্দেশ্য করে বৈদ্যুতিন এবং তথ্যপ্রযুক্তি, আইন ও বিচারমন্ত্রী, শ্রী রবি শঙ্কর প্রসাদ বলেন, ভারতকে অবশ্যই বিশ্বের কৃত্রিম বুদ্ধিমত্তার বিকাশে শীর্ষস্থানীয় দেশ হতে হবে।
    
    বৈদ্যুতিন ও তথ্যপ্রযুক্তি, যোগাযোগ, এবং মানব সম্পদ উন্নয়ন মন্ত্রকের প্রতিমন্ত্রী, শ্রী সঞ্জয় ধোত্রে মহামারী-পীড়িত বিশ্বের বিশেষ উল্লেখ সহ ডিজিটাল প্রযুক্তির ভূমিকার উপর জোর দিয়ে বলেছেন যে, এই জাতীয় প্রযুক্তিগুলি কঠিন সময়ে মানুষের উদ্ধারকারী হিসাবে প্রমাণিত হয়েছে। এগুলি বিশেষত শিক্ষা, কৃষি, স্বাস্থ্যসেবা, ই-বাণিজ্য, ফিনান্স, টেলিযোগাযোগ ইত্যাদির ক্ষেত্রে অত্যন্ত গুরুত্বপূর্ণ সহায়ক হিসেবে কাজ করছে। এআই পোর্টালের গুরুত্ব তুলে ধরে শ্রী ধোত্রে বলেছেন যে এ জাতীয় জাতীয় পোর্টাল দেশে কৃত্রিম বুদ্ধিমত্তাকে সকলের কাছে তুলে ধরবে।

    

    CG/TG

    
    
    (Release ID: 1628080) Visitor Counter : 19
    
    
      Read this release in: Punjabi , English , Urdu , Hindi , Marathi , Odia , Tamil , Telugu