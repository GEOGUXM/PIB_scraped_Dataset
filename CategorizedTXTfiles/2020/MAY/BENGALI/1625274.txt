      মানবসম্পদবিকাশমন্ত্রক

      কেন্দ্রীয় মানবসম্পদ উন্নয়ন মন্ত্রী এন ই ই টি ২০২০ এবং জে ই ই মেন পরীক্ষার মক টেষ্টের জন্য একটি সর্ব ভারতীয় মোবাইল এ্যাপ চালু করেছেন
      
      যে সব ছাত্রছাত্রী ন্যাশনাল টেস্টিং এজেন্সি আয়োজিত পরীক্ষার জন্য প্রস্তুতি নিচ্ছে তারা মক টেস্ট দিতে পারবে এই নতুন চালু হওয়া মোবাইল এ্যাপটির মাধ্যমে

      Posted On: 19 MAY 2020 8:08PM by PIB Kolkata

    নতুন দিল্লী, ১৯ মে, ২০২০


    

    
    কেন্দ্রীয় মানবসম্পদ উন্নয়ন মন্ত্রী শ্রী রমেশ পোখরিয়াল নিশাঙ্ক আজ "ন্যাশনাল টেস্ট অভ্যাস" নামে একটি মোবাইল এ্যাপ চালু করেছেন। ন্যাশনাল টেস্টিং এজেন্সি (এন টি এ) এই এ্যাপটি সম্প্রসারণ করেছে।যে সকল ছাত্রছাত্রী এন টি এর অধীনে আসন্ন জে ই ই এবং এন ই ই টির মতন পরীক্ষা গুলিতে বসতে চলেছেন,সেই পরীক্ষার্থীরা এই এ্যাপের মাধ্যমে মক টেস্ট দিতে পারবেন। দেশজুড়ে লকডাউন বিধিনিষেধ চালু থাকায় বিভিন্ন শিক্ষা প্রতিষ্ঠান এবং এন টি এর পরীক্ষা অনুশীলন কেন্দ্র গুলি বন্ধ রয়েছে। এর ফলে এই পরীক্ষা গুলির প্রস্তুতি ভীষণ ভাবে ক্ষতিগ্রস্ত হয়েছে। এর প্রেক্ষিতে এই ক্ষতিপূরণ মেটাতে বাড়ীতে থেকেই উচ্চমানের মক টেষ্টের সুবিধা দানের লক্ষ্যেই এই এ্যাপটি চালু করা হলো।


    
    ছাত্রছাত্রীদের জন্য চালু হওয়া এই সুবিধা চালু করার মধ্যে দিয়ে পরীক্ষা প্রস্তুতির মতন গুরুত্বপূর্ণ ক্ষেত্রে স্বাভাবিক অবস্থার মত পরিস্থিতি তৈরী করতে ভারত অগ্রনী ভূমিকা পালন করলো। এই কঠিন সময়ে যখন সারা বিশ্ব জুড়ে লড়াই চলছে তখন এই ধরনের পদক্ষেপ গুরুত্বপূর্ণ।


    
    সারা দেশের ছাত্রছাত্রীরা,এই এ্যাপটি ব্যবহার করে বিনামূল্যে উচ্চ মানের মক টেস্ট দিতে পারবেন। জে ই ই এবং এন ই ই টি পরীক্ষার সহ অন্যান্য প্রতিযোগিতা মূলক পরীক্ষার প্রস্তুতিতে এই এ্যাপটি কার্যকরী ভুমিকা পালন করবে। পরীক্ষাগুলি সহজেই ডাউনলোড করা যাবে।


    
    ছাত্রছাত্রীরা অফলাইনে এই মক টেস্ট গুলি দিতে পারবে ফলে ইন্টারনেট ব্যবহারেও সাশ্রয় হবে।


    
    এই এ্যাপটি চালু করে মানবসম্পদ উন্নয়ন মন্ত্রী বলেন,"কোনো ছাত্রছাত্রী যাতে পরীক্ষার প্রস্তুতিতে পিছিয়ে না পরে তা এই এ্যাপটি তৈরী করার সময় নিশ্চিত করা হয়েছে এবং এই এ্যাপটিএপ টি সময়োচিত। বিশেষ করে যখন দেশজুড়ে কোভিদের কারনে লকডাউন চলছে এবং সব শিক্ষা প্রতিষ্ঠান এবং এন টি এর পরীক্ষা অনুশীলন কেন্দ্র গুলি বন্ধ রয়েছে সেই প্রেক্ষিতে ছাত্রছাত্রীদের ঘাটতি পূরণে এই এ্যাপটি কার্যকরী ভুমিকা নেবে।


    
    স্মার্টফোন বা কম্পিউটারের মাধ্যমে দেশের প্রতিটি অংশের পরীক্ষার্থীরা এই মক টেস্টে সামিল হতে পারবে। মক টেস্ট ডাউনলোড করেও পরীক্ষা অনুশীলন করা যাবে এই এ্যাপটির মাধ্যমে। ইন্টারনেট না থাকলেও এতে অংশগ্রহন করা যাবে। গুগুল প্লে ষ্ট্রোর থেকে এনরয়েড ভিত্তিক স্মার্টফোন বা ট্যাবলেটে এই এ্যাপটি ডাউনলোড করা যাবে। খুব শীঘ্রই এই এ্যাপটি পাওয়া যাবে আই ও এসে। এপটি ডাউনলোড করার পর ছাত্রছাত্রীদের নাম নথিভুক্ত করে নিজের একাউন্ট তৈরী করতে হবে।তার পরই ছাত্রছাত্রীরা বিনামূল্যে তাদের পছন্দমতন বিষয়ে মক টেস্ট দিতে পারবে।


    
    এন টি এর পক্ষ থেকে পরিকল্পনা করা হয়েছে,প্রতিদিন নতুন মক টেস্ট দেওয়া হবে।এই মক টেস্ট গুলি পড়ুয়ারা ডাউনলোড করে অফলাইনে পরীক্ষা দিতে পারবে। পরীক্ষা দেওয়ার পর তারা ফের অনলাইনে তাদের পরিক্ষাপত্র দাখিল করবে এবং মূল্যায়নের ফলাফল জানতে পারবে। কেন্দ্রীয় মন্ত্রী জানান ,এই এ্যাপটির সবচেয়ে বড়ো সুবিধা হল যে সব অঞ্চলে ইন্টারনেট পরিষেবা দুর্বল সেই সব অঞ্চলের ছাত্রছাত্রীরা এই পরিক্ষাপত্র ডাউনলোড করে পরীক্ষার প্রস্তুতি নিতে পারবে। এর পাশাপাশি এন টি এ,ছাত্রছাত্রীদের সহায়তা দিতে https://nta.ac.in/abhyas/help লিঙ্কটিও চালু করেছে।


    
    মক টেষ্টের ফল প্রকাশ করার সময় প্রতিটি ছাত্রছাত্রীর কোথায় কোথায় ঘাটতি রয়েছে তা বিশ্লেষন করা হবে, যাতে তারা তাদের প্রবেশিকা পরীক্ষায় এই সব ঘাটতি গুলি মিটিয়ে ভালো ফল করতে পারে।


    

    CG/PPM

    
    
    (Release ID: 1625274) Visitor Counter : 14
    
    
      Read this release in: Tamil , English , Urdu , Marathi , Hindi , Assamese , Punjabi , Odia , Telugu