      পেট্রোলিয়ামওপ্রাকৃতিকগ্যাসমন্ত্রক

      কেন্দ্রীয় পেট্রোলিয়াম ও প্রাকৃতিক গ্যাস মন্ত্রী শ্রী ধর্মেন্দ্র প্রধানের সঙ্গে রাশিয়ার শক্তি বিষয়ক মন্ত্রী মিঃ আলেকজান্ডার নোভাকের মধ্যে ভিডিও কনফারেন্সে কথা
      Posted On: 07 MAY 2020 10:12AM by PIB Kolkata


    নয়াদিল্লি, ০৭ মে, ২০২০


    

    কেন্দ্রীয় পেট্রোলিয়াম ও প্রাকৃতিক গ্যাস মন্ত্রী শ্রী ধর্মেন্দ্র প্রধান গতকাল ভিডিও কনফারেন্সের মাধ্যমে রাশিয়ার শক্তি বিষয়ক মন্ত্রী আলেকজান্ডার নোভাকের সঙ্গে কথা বলেন। দুই মন্ত্রীর মধ্যে এই আলোচনায় বিশ্ব জুড়ে তেল ও প্রাকৃতিক গ্যাস ক্ষেত্রের বর্তমান পরিস্থিতি এবং উভয় দেশের মধ্যে সংশ্লিষ্ট ক্ষেত্রে দ্বিপাক্ষিক সহযোগিতার বিভিন্ন দিক পর্যালোচনা করা হয়। সেদেশের মন্ত্রী মিঃ নোভাক সদ্য স্বাক্ষরিত ওপেক দেশগুলির মধ্যে চুক্তি সম্পর্কে শ্রী প্রধানকে অবহিত করেন। শ্রী প্রধান এই চুক্তিকে স্বাগত জানিয়ে বলেন, এটি বিশ্ব শক্তি বাজার ব্যবস্থায় স্থিতিশীলতা ও নির্ভরতা প্রদানের ক্ষেত্রে গুরুত্বপূর্ণ পদক্ষেপ। তেল ও প্রাকৃতিক গ্যাস সরবরাহকারী দেশ হিসাবে ভারতের কাছেও এই চুক্তির বিশেষ গুরুত্ব রয়েছে। এক গুরুত্বপূর্ণ দ্বিপাক্ষিক অংশীদার হিসাবে ভারতের ভূমিকার কথা উল্লেখ করে সেদেশের মন্ত্রী বলেন, হাইড্রোকার্বন সংগ্রহেও ভারত গুরুত্বপূর্ণ ভূমিকা পালন করে। এ প্রসঙ্গে শ্রী প্রধান জানান, হাইড্রোকার্বন চাহিদার দিক থেকেও ভারতের অবস্থান একইরকম থাকবে।


    
    দুই মন্ত্রী উভয় দেশের মধ্যে চালু প্রকল্পগুলির অগ্রগতি পর্যালোচনা করেন। কোভিড-১৯ জনিত উদ্ভূত পরস্থিতি সত্ত্বেও ভারতের নিরন্তর সহযোগিতার প্রশংসা করেন সেদেশের মন্ত্রী। ভারতের শক্তি চাহিদা মেটাতে সবরকম সহায়তা দেওয়ার ব্যাপারে মিঃ নোভাক পুনরায় আশ্বাস দেন।


    
    ভারতের পক্ষ থেকে রাশিয়ার সঙ্গে দীর্ঘমেয়াদী সহযোগিতাকে স্বাগত জানিয়ে শ্রী প্রধান সেদেশের মন্ত্রীকে বর্তমান পরিস্থিতি স্বাভাবিক হলে ভারত সফরে আসার পুনরায় অনুরোধ জানান। এ প্রসঙ্গে সেদেশের মন্ত্রী কোকিন কয়লা ক্ষেত্রে দ্বিপাক্ষিক সহযোগিতাকে আরও নিবিড় করতে এবং প্রস্তাবিত সমঝোতাপত্র দ্রুত চূড়ান্ত করার ব্যাপারে গুরুত্ব দেন। উভয় পক্ষই বিশ্ব শক্তি ক্ষেত্রের বর্তমান পরিস্থিতি মূল্যায়ন পাশাপাশি চাহিদার ক্ষেত্রে ভারতের গুরুত্বপূর্ণ ভূমিকার কথা উল্লেখ করে। সেই সঙ্গে, বৈঠকে সম্মতি প্রকাশ করা হয় যে, বিশ্ব অর্থনীতির পুনরুজ্জীবনে ভারতের শক্তি চাহিদা বড় ভূমিকা নিতে পারে।


    

    CG/BD/SB

    
    
    (Release ID: 1621826) Visitor Counter : 11
    
    
      Read this release in: English , Urdu , Hindi , Marathi , Manipuri , Punjabi , Odia , Tamil , Telugu , Kannada , Malayalam