      রেলমন্ত্রক

      নান্দেদ ডিভিশনে বদনাপুর এবং করমাদ স্টেশনের মধ্যে রেল লাইনের ওপর দুর্ঘটনার
      Posted On: 08 MAY 2020 8:21PM by PIB Kolkata


    নতুন দিল্লি, ৮ মে, ২০২০


    

    মনমাদের দিকে একটি মালাগাড়ি আজ ভোরে এগিয়ে যাওয়ার সময় রেল লাইনের উপর ঘুমিয়ে পড়া একদল ব্যক্তিকে ধাক্কা মারে ।ভোর ৫.২২ নাগাদ ঘটে যাওয়া এই ঘটনা অন্তত্য দুর্ভাগ্যজনক। নান্দেদ ডিভিশনে পারভানি - মনমাদ বিভাগের বদনাপুর ও করমাদ স্টেশনগুলির মধ্যে এই ঘটনাটি ঘটে।
    
    ওই দলে থাকা প্রায় ১৯ জনের মধ্যে ১৪ জন ঘটনাস্থলেই মারা যান এবং পরে আহত ২জনের মৃত্যু হয়। অল্পবিস্তর আহত এক ব্যক্তি আওরঙ্গবাদ হাসপাতালে চিকিৎসাধীন রয়েছেন।এই ঘটনার মুহূর্তে মালবাহী ট্রেনের চালক লাইনের উপর ঘুমিয়ে পড়া ব্যক্তিদের দেখতে পেয়েই হর্ন বাজিয়ে ছিলেন এবং ট্রেন থামানোর জন্য সর্বাত্মক প্রচেষ্টাও করেছিলেন।
    
    এই দুর্ঘটনার খবর পাওয়ার সাথে সাথেই রেলওয়ের সুরক্ষা বাহিনীর (আরপিএফ) উর্ধ্বতন কর্মকর্তা, রেলওয়ের সুরক্ষা শাখা সহ অন্যান্য বিভাগের কর্মকর্তারা ঘটনাস্থলে ছুটে যান। নান্দেদ বিভাগের বিভাগীয় রেলওয়ে ম্যানেজার, শ্রী উপিন্দর সিংও ব্যক্তিগতভাবে উদ্ধার কাজ পর্যবেক্ষণ করতে ঘটনাস্থলে পৌঁছে যান। ওষুধ ও চিকিৎসা সরঞ্জামের একটি মেডিকেল রিলিফ ভ্যান (এমআরভি)এর সঙ্গে চিকিৎসক, নার্স এবং অন্যান্য প্যারা-মেডিক্যাল কর্মীদের সমন্বয়ে একটি দলও ঘটনাস্থলে ছুটে যায় ত্রাণ ও উদ্ধার কাজে যথাযথ সাহায্যের জন্য। দক্ষিণ কেন্দ্র রেল (এসসিআর)এর জেনারেল ম্যানেজার শ্রী গজানন মাল্য ঘটনার খবর পাওয়ার সাথে সাথে বিভাগীয় প্রধানদের সঙ্গে বৈঠক করেছেন এবং ত্রাণ ও উদ্ধার কাজ দ্রুত সম্পন্ন করার নির্দেশ দিয়েছেন।
    
    এই ঘটনার তদন্তের জন্য দক্ষিণ কেন্দ্র সার্কেলের রেল নিরাপত্তা কমিশনারের নেতৃত্বে গঠিত একটি উচ্চ-স্তরীয় দলকে ঘটনা স্থলে যাওয়ার নির্দেশ দেওয়া হয়েছে। মাননীয় রেল মন্ত্রী শ্রী পীযূষ গোয়েল পরিস্থিতির উপর গভীর ভাবে নজর রাখছেন এবং এ বিষয়ে গৃহীত পদক্ষেপগুলি সম্পর্কে যথাযথ সময়ে অবহিত করা হচ্ছে।


    

    CG/SS

    
    
    (Release ID: 1622338) Visitor Counter : 6
    
    
      Read this release in: English , Urdu , Hindi , Marathi , Punjabi , Odia , Tamil , Telugu