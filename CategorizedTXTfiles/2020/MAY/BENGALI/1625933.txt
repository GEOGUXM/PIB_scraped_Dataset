      মন্ত্রিসভারঅর্থনৈতিকবিষয়সংক্রান্তকমিটি

      কেন্দ্রীয় মন্ত্রিসভা রাজস্ব ভাগাভাগির ভিত্তিতে এবং কোকিং কোল লিঙ্কেজগুলির মেয়াদের ভিত্তিতে কয়লা ও লিগনাইট খনিগুলির নিলাম তথা বিক্রয়ের ক্ষেত্রে আদর্শ পদ্ধতি অনুসরণের প্রস্তাবে সায় দিয়েছে
      Posted On: 20 MAY 2020 2:12PM by PIB Kolkata


    নয়াদিল্লি, ২০ মে, ২০২০


    

    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটির বৈঠকে রাজস্ব ভাগাভাগি এবং কোকিং কোল নিঙ্কেজগুলির মেয়াদের ভিত্তিতে কয়লা ও লিগনাইট খনিগুলির নিলাম তথা বিক্রয়ের ক্ষেত্রে আদর্শ পদ্ধতি অনুসরণের প্রস্তাবে সায় মিলেছে।


    
    এই পদ্ধতি অনুযায়ী, দরপত্র আহ্বান সংক্রান্ত মাপকাঠিতে রাজস্ব ভাগাভাগির বিষয়টিকে অন্তর্ভুক্ত করা হয়েছে। এর ফলে, দরপত্র আহ্বানকারীদের দরপত্র আহ্বানের সময় রাজস্বের একটি অংশ সরকারকে দিতে হবে। রাজস্বের এই পরিমাণ স্থির হয়েছে ৪ শতাংশ। মনে করা হচ্ছে, সরকারের এই সিদ্ধান্তের ফলে কয়লা খনিগুলি থেকে সর্বাধিক পরিমাণে উৎপাদিত কয়লা বাজারে পৌঁছবে। সেই সঙ্গে, কয়লা ব্লকগুলির নতুন মূল্য নিরূপণ এবং উন্নয়নের কাজেও গতি আসবে। কয়লা খনিগুলি থেকে কয়লা উত্তোলন বা তার বিক্রয়ে কোনও বাধা না থাকার ফলে সরকারের এই সিদ্ধান্ত সুদূরপ্রসারী ভূমিকা নেবে বলে মনে করা হচ্ছে।


    
    নতুন এই পদ্ধতিতে অনুযায়ী, যাঁরা কয়লা বা লিগনাইট ব্লকগুলির বরাত পেয়েছেন, তাঁদের মাসিক-ভিত্তিতে সরকারের কাছে রাজস্ব হস্তান্তর করতে হবে। উল্লেখ করা যেতে পারে, অনিয়ন্ত্রিত ক্ষেত্রের সঙ্গে যুক্ত কয়লা ব্লকগুলির নিলামের ক্ষেত্রে কোকিং কয়লা লিঙ্কেজগুলির মেয়াদ বাড়িয়ে ৩০ বছর করা হয়েছে।


    

    CG/BD/SB

    
    
    (Release ID: 1625933) Visitor Counter : 3
    
    
      Read this release in: English , Urdu , Marathi , Hindi , Punjabi , Tamil , Telugu , Malayalam