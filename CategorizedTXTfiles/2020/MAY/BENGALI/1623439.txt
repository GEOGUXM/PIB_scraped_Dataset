      সারওরসায়নমন্ত্রক

      পি এম কেয়ারস তহবিলে বি পি পি আই ২৫ লক্ষ টাকা দান করেছে
      Posted On: 12 MAY 2020 5:15PM by PIB Kolkata


    নতুন দিল্লী, ১২ই মে, ২০২০


    

    
    কেন্দ্রীয় রসায়ন ও সার মন্ত্রকের অধীনস্থ ফার্মাসিউটিক্যাল দপ্তরের শাখা ব্যুরো অফ ফার্মা পি এস এউস অফ ইন্ডিয়া (বি পি পি আই), কোভিড-19 সংক্রমণের বিরুদ্ধে লড়াইয়ে সরকারের উদ্যোগকে সমর্থন জানিয়ে ২৫ লক্ষ টাকা পি এম কেয়ারস তহবিলে দান করেছে।


    
    ফার্মা দপ্তরের সচিব শ্রী পি ডি ভাগেলা আজ নতুন দিল্লিতে ঐ টাকার একটি চেক কেন্দ্রীয় রসায়ন ও সার মন্ত্রী শ্রী ডি ভি সদানন্দ গৌড়ার হাতে তুলে দেন। চেক প্রদান অনুষ্ঠানে উপস্থিত ছিলেন বি পি পি আইয়ের মুখ্য কার্যনির্বাহী আধিকারিক শ্রী শচীন সিংহ,ফার্মা দপ্তরের যুগ্মসচিব শ্রী রাজনেশ তিঙ্গাল এবং দপ্তরের অপর যুগ্মসচিব শ্রী নভদীপ রীনবা এবং অন্যান্য পদস্থ আধিকারিকরা।


    
    বি পি পি আইয়ের কর্মী এবং জনৌষধি কেন্দ্রের মালিক ও পরিবেশকরা এই টাকা দিয়েছেন। এই জনৌষধি কেন্দ্র গুলি কাজ করে প্রধানমন্ত্রী ভারতীয় জনৌষধি পরিযোজনার(পি এম বি জে পি) অধীনে। এই কেন্দ্রগুলি দেশের জরুরী পরিষেবা প্রদান করে। বি পি পি আই হল প্রধানমন্ত্রী ভারতীয় জনৌষধি পরিযোজনা কেন্দ্রগুলির তদারকি সংস্থা। বি পি পি আই এই কেন্দ্রগুলির অধীনে হওয়া সব কাজের ওপর নজর রাখে এবং তদারকি করে থাকে। এই কেন্দ্রগুলি এই কঠিন পরিস্থিতিতে যাতে সঠিক ভাবে তাদের পরিষেবা দিতে পারে তার জন্য বি পি পি আই সংশ্লিষ্ট সব পক্ষ এবং ক্রেতাদের পাশে দাঁড়িয়েছে।


    
    প্রধানমন্ত্রী ভারতীয় জনৌষধি পরিযোজনায় নিরবিচ্ছিন্ন ভাবে অত্যাবশ্যক ওষুধ যাতে পাওয়া যায় তা নিশ্চিত করতে বি পি পি আই বদ্ধপরিকর।২০২০ সালের এপ্রিল মাসে দেশজুড়ে লকডাউন চলাকালীন বিপিপিআই ৫২ কোটি টাকার ব্যবসা করছে। মার্চ মাসে এই ব্যবসার পরিমান ছিল ৪২ কোটি টাকা। এই সঙ্কটকালে বিপিপিআই এর হাতে সবচেয়ে প্রয়োজনীয় ওষুধ হাইড্রক্সিক্লোরকুইন, প্যারাসিটামল, অজিথ্রমাইসিন এবং মাস্ক প্রচুর পরিমানে মজুত আছে। বিপিপিআই মার্চ এবং এপ্রিল ২০২০ তে ৬ লক্ষ মাস্ক এবং ৫০ লক্ষ হাইড্রক্সিক্লোরকুইন ট্যাবলেট বিক্রি করেছে। বিপিপিআই য়ের কাছে আরও ৬০ লক্ষ হাইড্রক্সিক্লোরকুইন ট্যাবলেটের বরাত এসেছে। দেশের ৭২৬টি জেলায় এই লকডাউন সময়ে ৬৩০০টি পি এম বি জে কে কাজ চালিয়ে যাচ্ছে। সরকারী উদ্যোগ "স্বাস্থ্য কি সিপাহী" এর অধীনে অসুস্থ এবং প্রবীন নাগরিকদের বাড়িতে অত্যাবশ্যক ওষুধ পৌছে দেওয়া হচ্ছে।


    

    CG/PPM

    
    
    (Release ID: 1623439) Visitor Counter : 10
    
    
      Read this release in: Telugu , English , Urdu , Hindi , Manipuri , Punjabi , Tamil , Kannada , Malayalam