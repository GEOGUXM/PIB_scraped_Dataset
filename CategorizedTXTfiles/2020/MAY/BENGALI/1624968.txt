      ভূ-বিজ্ঞানমন্ত্রক

      বঙ্গোপসাগরের দক্ষিণ-মধ্য ভাগ সংলগ্ন এবং পশ্চিম-মধ্য ভাগে অবস্থিত ঘূর্ণীঝড় "আমফান"এর সর্বশেষ পরিস্থিতি : ঘূর্ণীঝড়ের জন্য পশ্চিমবঙ্গ এবং উত্তর ওডিশা উপকূল অঞ্চলে কমলা সতর্কতা
      Posted On: 18 MAY 2020 3:46PM by PIB Kolkata


    নয়াদিল্লী, ১৮ মে, ২০২০


    

    ভারতীয় আবহাওয়া দপ্তরের জাতীয় আবহাওয়া পূর্বাভাস কেন্দ্রের সর্বশেষ উপগ্রহ চিত্র থেকে পাওয়া তথ্য অনুযায়ী- বঙ্গোপসাগরের দক্ষিণ-মধ্য ভাগ সংলগ্ন এবং পশ্চিম-মধ্য ভাগে অবস্থিত প্রবল ঘূর্ণীঝড় "আমফান" বিগত ৬ ঘন্টায় ৭ কিলোমিটার প্রতি ঘন্টা গতিবেগে উত্তর দিকে অগ্রসর হচ্ছে। আজ দুপুর আড়াইটা পর্যন্ত পাওয়া তথ্য অনুযায়ী ওড়িশার পারাদ্বীপ থেকে ৭৩০ কিলোমিটার দক্ষিণে, পশ্চিমবঙ্গের দীঘা থেকে ৮৯০ কিলোমিটার দক্ষিণ-দক্ষিণ পশ্চিমে এবং বাংলাদেশের খেপু পাড়া থেকে ১ হাজার ১০ কিলোমিটার দূরে অবস্থান করছে।


    
    এই ঘূর্ণীঝড়টি ধীরে ধীরে উত্তর দিকে এগিয়ে যাচ্ছে এবং এরপর উত্তর- উত্তর দিকে বাঁক নেবে। তারপর বঙ্গোপসাগরের উত্তর-পশ্চিম দিকে এগিয়ে যাবে। আগামী ২০ মে বিকেল অথবা সন্ধ্যার দিকে তীব্র ঘূর্ণীঝড় হিসেবে "আমফান" পশ্চিমবঙ্গ ও বাংলাদেশের উপকূলীয় অঞ্চল দীঘা (পশ্চিমবঙ্গ) ও বাংলাদেশের সুন্দরবন সংলগ্ন হাতিয়া দ্বীপপুঞ্জের মধ্যবর্তী অঞ্চল দিয়ে প্রতি ঘন্টায় ১৬৫-১৭৫ থেকে ১৮৫ কিলোমিটার বেগে অতিক্রম করবে।


    
    এরফলে আগামীকাল এবং ২০ মে ওড়িশা এবং পশ্চিমবঙ্গের উপকূলীয় জেলা, পূর্ব মেদিনীপুর ও দুই ২৪ পরগণায় ভারী বৃষ্টির সম্ভাবনা রয়েছে। এমনকি গাঙ্গেয় পশ্চিমবঙ্গের হাওড়া, হুগলী, কলকাতা ও পশ্চিম মেদিনীপুর সংলগ্ন জেলায় ২০ মে ভারী বৃষ্টি হতে পারে। পশ্চিমবঙ্গের মালদা ও দিনাজপুর জেলা এবং সিকিমে ২০ ও ২১ মে বৃষ্টি হতে পারে। অসম ও মেঘালয়েও হালকা থেকে মাঝারি অথবা ভারী বৃষ্টির সম্ভাবনা রয়েছে। ওড়িশা এবং পশ্চিমবঙ্গের উপকূলীয় জেলায় ১৮ তারিখ সন্ধ্যার পর থেকে প্রতি ঘন্টায় ৬৫ থেকে ৭৫ কিলোমিটার বেগে ঝোড়ো হাওয়া বইতে পার। ১৯ তারিখ বিকেলের পর হাওয়ার গতিবেগ ক্রমশ বাড়তে পারে। পূর্ব মেদিনীপুর ও সংলগ্ন এলাকায় ১৬৫ থেকে ১৭৫ কিলোমিটার বেগে ঝোড়ো হাওড়া বইতে পারে। দুই ২৪ পরগণা, কলকাতা, হুগলী, হাওড়া, পশ্চিম মেদিনীপুরে আগামী ২০ মে বিকেল থেকে রাত পর্যন্ত ১১০ থেকে ১২০ কিলোমিটার বেগে ঝোড়ো হাওয়া বইতে পারে।


    
    ঘূর্ণীঝড় আমফানের কারণে সমুদ্র উত্তাল থাকবে। এজন্য ১৯ এবং ২০শে মে মৎসজীবীদের গভীর সমুদ্রে যেতে নিষেধ করা হয়েছে। এই ঘূর্ণীঝড়ের দরুণ পশ্চিমবঙ্গে দুই ২৪ পরগণা, হাওড়া, হুগলী, কলকাতা, মেদিনীপুর জেলায় ব্যাপক ক্ষয়ক্ষতির আশঙ্কা করা হচ্ছে। কাঁচা ও পুরানো বাড়ি ক্ষতিগ্রস্ত হতে পারে। পোস্টার, ব্যানার, হোর্ডিং-এর মতো সামগ্রী রাস্তায় উড়ে পড়তে পারে। টেলিফোন ও বিদ্যুতের খুঁটি উপড়ে যেতে পারে। বড় গাছ ভেঙে পড়তে পারে এমনকি সড়ক ও রেল যোগাযোগও বিচ্ছিন্ন হতে পারে। এই কারণে দূর্যোগের সময় সকলকে নিরাপদে ঘরে থাকতে বলা হয়েছে। এই সময় ফেরি যোগাযোগ বন্ধ রাখা হবে। বেশ কিছু ট্রেনের যাত্রাপথের পরিবর্তন করা হতে পারে।

    

    CG/SS/NS

    
    
    (Release ID: 1624968) Visitor Counter : 25
    
    
      Read this release in: English , Urdu , Tamil