      রেলমন্ত্রক

      দৈনিক ৪টি ট্রেন থেকে বাড়িয়ে ১৪৫টি ট্রেন, শ্রমিক স্পেশালের মাধ্যমে ঘরে ফেরানোর উদ্যোগ জোরদার করেছে ভারতীয় রেল
      Posted On: 15 MAY 2020 3:40PM by PIB Kolkata


    নতুন দিল্লি, ১৫ই মে, ২০২০


    

    
    কেন্দ্রীয় স্বরাষ্ট্র মন্ত্রকের নির্দেশ অনুসারে ভারতীয় রেল, মে দিবস অর্থাৎ পয়লা মে থেকে শ্রমিক স্পেশাল ট্রেন চালানো শুরু করেছে। লকডাউনের ফলে বিভিন্ন জায়গায় আটকে থাকা পরিযায়ী শ্রমিক, তীর্থযাত্রী, পর্যটক, ছাত্র – ছাত্রী সহ অন্যান্যরা এর ফলে বাড়ি ফিরতে পারছেন। পয়লা মে, মাত্র ৪টি ট্রেন দিয়ে এই পরিষেবা সূচনা করা হয়। ১৫ দিনে ১০০০টিরও বেশি ট্রেন চালানো হয়েছে। ১৪ই মে, ২ লক্ষ ১০,০০০ যাত্রী, ১৩৫টি শ্রমিক স্পেশাল ট্রেনে তাঁদের বাড়ি ফিরছেন । এই প্রথম একটি নির্দিষ্ট দিনে শ্রমিক স্পেশাল ট্রেনে যাত্রী সংখ্যা ২ লক্ষ অতিক্রম করেছে।


    
    পয়লা মে, মাত্র ৫০০০ যাত্রী শ্রমিক স্পেশাল ট্রেনে যাত্রা শুরু করেছিলেন।


    
    এপর্যন্ত ১২ লক্ষ যাত্রী শ্রমিক স্পেশাল ট্রেনে তাদের নিজ নিজ রাজ্যে ফিরেছেন।


    
    এই ট্রেনগুলি অন্ধ্রপ্রদেশ, অসম, বিহার, ছত্তিশগড়, হিমাচলপ্রদেশ, জম্মু-কাশ্মীর, ঝাড়খন্ড, কর্ণাটক, কেরালা, মধ্যপ্রদেশ, মহারাষ্ট্র, ওডিশা, রাজস্থান, তামিলনাডু, তেলেঙ্গানা, ত্রিপুরা, উত্তরপ্রদেশ, উত্তরাখন্ড এবং পশ্চিমবঙ্গে শ্রমিক ও অন্যান্যদের পৌঁছে দিয়েছে।


    
    প্রসঙ্গত, ৪ লক্ষেরও বেশি আটকে থাকা মানুষকে প্রতিদিন ঘরে ফেরানোর জন্য ভারতীয় রেল, রাজ্য সরকারগুলির সঙ্গে সমন্বয়ে ট্রেন চালাচ্ছে । দৈনিক, ৩০০টি এধরণের শ্রমিক স্পেশাল ট্রেন চালানোর উদ্যোগ নেওয়া হয়েছে।


    
    যে সব রাজ্যে যাত্রীরা আটকে রয়েছেন এবং যে সব রাজ্যে তারা ফিরতে চান, উভয় রাজ্যের সম্মতিক্রমে রেল, এই শ্রমিক স্পেশাল ট্রেন চালাচ্ছে। ট্রেনে ওঠার আগে যাত্রীদের শারীরিক পরীক্ষা করা হচ্ছে। তাদের বিনামূল্যে খাবার ও পানীয় জল দেবার ব্যবস্থা করা হচ্ছে।


    

    CG/CB/SFS

    
    
    (Release ID: 1624116) Visitor Counter : 50
    
    
      Read this release in: Tamil , Marathi , English , Urdu , Hindi , Assamese , Manipuri , Punjabi , Gujarati , Odia , Telugu , Kannada , Malayalam