      পেট্রোলিয়ামওপ্রাকৃতিকগ্যাসমন্ত্রক

      এল পি জি ডিস্ট্রিবিউটর হওয়ার আবেদন পত্র চেয়ে প্রতারণার বিষয়ে সাধারণ মানুষকে সতর্ক করলো তেল বিপণন সংস্হাগুলি
      Posted On: 08 MAY 2020 3:09PM by PIB Kolkata


    কোলকাতা, ৮ মে, ২০২০


    

    ইন্ডিয়ান অয়েল কর্পোরেশন লিমিটেড, ভারত পেট্রোলিয়াম কর্পোরেশন লিমিটেড এবং হিন্দুস্তান কর্পোরেশন লিমিটেড সহ অন্যান্য তেল বিপণন সংস্থাগুলির কাছে অভিযোগ এসেছে যে কিছু অজ্ঞাত পরিচয় ব্যক্তি এবং ভুয়ো কিছু সংস্থা বিভিন্ন লোকের কাছে জাল চিঠি ও ই-মেল পাঠিয়ে এল পি জি ডিস্ট্রিবিউটর বা রিটেল বিক্রেতা হবার জন্য প্রস্তাব পাঠাচ্ছে এবং তাঁর বিনিময়ে অর্থ দাবি করছে।


    
    তেল বিপনন সংস্থাগুলির তরফে জনগনকে সতর্ক করে বলা হয়েছে তারা যেন প্রতারকদের পাতা ফাঁদে পা না দেন। প্রতারক চক্রের লোকজন বিভিন্ন তেল বিপণন সংস্থার লোগো ও লেটারহেড ব্যবহার করে সাধারন মানুষের কাছে চিঠি ও মেল পাঠিয়ে এই ধরনের প্রস্তাব পাঠাচ্ছে এবং বিনিময়ে অর্থ দাবি করছে।


    
    যদি কোন ব্যক্তি এই ধরনের মেল বা চিঠি পান তবে তাদের অবিলম্বে প্রেরক সংস্থার নাম ও অন্যান্য তথ্য নিয়ে নিকটবর্তী অফিসে গিয়ে যোগাযোগ করতে বলা হয়েছে। কোন ভাবেই তারা যেন তাদের ব্যক্তিগত তথ্য ওই সমস্ত প্রতারকদের না দেন এবং কোন অর্থও যেন না পাঠান।


    
    স্থানীয় অফিসের যোগাযোগের যাবতীয় তথ্য সংশ্লিষ্ট কোম্পানির ওয়েবসাইটে দেওয়া আছে। এখানেও দেওয়া হলঃ


    
    পেট্রোল পাম্প ডিলারশিপ এর জন্যঃ https://www.petrolpumpdealerchayan.in/area-offices এবং এল পি জি ডিস্ট্রিবিউটর এর জন্যঃ https://www.lpgvitarakchayan.in/area- offices.php


    তেল কোম্পানি গুলির পক্ষ থেকে জানানো হয়েছে ওই সমস্ত প্রতারকেরা এমন ওয়েবসাইট তৈরি করেছে যাতে মনে হয় সেটি একদম আসল। ভুয়ো ওয়েবসাইট গুলি হলঃ www.lpgvitarakchayan.in এবং www.petrolpumpdealerchayan.in


    উল্লেখ করা যেতে পারে এল পি জি ডিস্ট্রিবিউটর বা রিটেল বিক্রেতা হবার জন্য তেল কোম্পানিগুলি সারা দেশে একটি নির্দিষ্ট পদ্ধতি মেনে চলে। দেশের সব প্রধান প্রধান সংবাদপত্রে বিজ্ঞাপন দিয়ে ইচ্ছুক ব্যক্তিদের কাছ থেকে আবেদন পত্র চাওয়া হয়।


    CG/SDG

    
    
    (Release ID: 1622195) Visitor Counter : 7
    
    
      Read this release in: English