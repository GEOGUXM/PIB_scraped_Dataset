      স্বাস্থ্যওপরিবারকল্যাণমন্ত্রক

      কোভিড-১৯ সংক্রান্ত সর্বশেষ তথ্য
      Posted On: 24 MAY 2020 4:46PM by PIB Kolkata


    নয়াদিল্লি, ২৪ মে, ২০২০


    

    কোভিড-১৯ সংক্রমণ মোকাবিলা ও প্রতিরোধে রাজ্য/কেন্দ্রশাসিত অঞ্চলগুলির পাশাপাশি, কেন্দ্রীয় সরকার পর্যায়ক্রমে একাধিক সুপরিকল্পিত এবং কার্যকর পদক্ষেপ নিচ্ছে। পরিস্তিতির ওপর উচ্চ পর্যায়ে নিরন্তর নজরদারি চালানো হচ্ছে এবং তা পর্যালোচনা করা হচ্ছে।


    
    স্বাস্থ্য ও পরিবার কল্যাণ মন্ত্রী ডঃ হর্ষ বর্ধন আজ দিল্লির চৌধুরী ব্রহ্ম প্রকাশ আয়ুর্বেদ চড়ক সংস্থান পরিদর্শন করেন। এই প্রতিষ্ঠানটিকে নির্দিষ্টভাবে কোভিড স্বাস্থ্য কেন্দ্রে রূপান্তরিত করা হয়েছে। ডঃ হর্ষ বর্ধন এই স্বাস্থ্য কেন্দ্রের কোভিড-১৯ সংক্রান্ত প্রস্তুতি ও সংক্রমণ মোকাবিলায় পদক্ষেপগুলি খতিয়ে দেখেন। তিনি এই স্বাস্থ্য কেন্দ্রের বিভিন্ন ওয়ার্ড ঘুরে দেখেন এবং চিকিৎসা-পদ্ধতি পর্যবেক্ষণ করেন। আয়ুষ মন্ত্রকের নির্দেশ অনুযায়ী, এই স্বাস্থ্য কেন্দ্রটিতে কোভিড-১৯ আক্রান্ত রোগীদের চিকিৎসা পরিষেবা দেওয়া হচ্ছে।


    
    স্বাস্থ্য ও পরিবার কল্যাণ মন্ত্রকের নীতি-নির্দেশিকা অনুযায়ী, নির্দিষ্টভাবে যে স্বাস্থ্য কেন্দ্রগুলিকে কোভিড হাসপাতালে রূপান্তরিত করা হয়েছে, সেখানে সব ধরনের চিকিৎসার পাশাপাশি, কোভিড আক্রান্ত রোগীদের চিকিৎসার পৃথক ব্লক রয়েছে এবং এই ব্লকগুলিতে যাওয়া-আসার পৃথক ব্যবস্থাও করা হয়েছে।


    
    মন্ত্রকের পক্ষ থেকে বিদেশ থেকে আগত ব্যক্তিদের জন্য নতুন নীতি-নির্দেশিকা জারি করা হয়েছে। বিস্তারিত নীতি-নির্দেশিকার জন্য এই লিঙ্কে ক্লিক করুন - https://www.mohfw.gov.in/pdf/Guidelinesforinternationalarrivals.pdf


    
    এছাড়াও, মন্ত্রকের পক্ষ থেকে অন্তর্দেশীয় যাত্রার ক্ষেত্রে (বিমান/ট্রেন/আন্তঃরাজ্য বাস পরিষেবা) নতুন নীতি-নির্দেশিকা জারি করা হয়েছে।


    বিস্তারিত জানার জন্য এই লিঙ্কে ক্লিক করুন -


    https://www.mohfw.gov.in/pdf/Guidelinesfordomestictravel(airortrainorinter-statebustravel).pdf


    
    দেশে করোনা আক্রান্ত ৫৪ হাজার ৪৪০ জন সুস্থ হয়েছেন। গত ২৪ ঘন্টায় সুস্থ হয়েছেন ২ হাজার ৬৫৭ জন রোগী। সুস্থতার হার বেড়ে হয়েছে ৪১.২৮ শতাংশ।


    
    দেশে গতকাল থেকে আরও ৬ হাজার ৬৬৭ জনের কোভিড-১৯ এ নিশ্চিতভাবে আক্রান্তের খবর মিলেছে। এর ফলে, আক্রান্তের সংখ্যা বেড়ে হয়েছে ১ লক্ষ ৩১ হাজার ৮৬৮। চিকিৎসাধীন রয়েছেন ৭৩ হাজার ৫৬০ জন।


    
    কোভিড-১৯ সংক্রান্ত প্রকৃত ও সর্বশেষ তথ্য সংক্রান্ত টেকনিক্যাল বিষয়, নীতি-নির্দেশিকা এবং পরামর্শের জন্য নিয়মিত https://www.mohfw.gov.in/ এবং @MoHFW_INDIA –এই ওয়েবসাইটে নজর রাখুন।


    
    টেকনিক্যাল বিষয়ে জানার জন্য technicalquery.covid19@gov.in , ncov2019@gov.in এবং @CovidIndiaSeva - এখানে যোগাযোগ করা যেতে পারে।


    
    কোভিড-১৯ সংক্রান্ত যে কোনও বিষয়ে জানার জন্য স্বাস্থ্য ও পরিবার কল্যাণ মন্ত্রকের হেল্পলাইন নম্বর : +91-11-23978046 or 1075 (টোল ফ্রি) – এ যোগাযোগ করুন। কোভিড-১৯ সংক্রান্ত রাজ্য/কেন্দ্রশাসিত অঞ্চলগুলির হেল্পলাইন নম্বরের তালিকা নীচের লিঙ্কে দেওয়া রয়েছে - https://www.mohfw.gov.in/pdf/coronvavirushelplinenumber.pdf


    

    CG/BD/SB

    
    
    (Release ID: 1626656) Visitor Counter : 19
    
    
      Read this release in: Marathi , English , Urdu , Hindi , Assamese , Manipuri , Punjabi , Gujarati , Odia , Tamil , Telugu , Malayalam