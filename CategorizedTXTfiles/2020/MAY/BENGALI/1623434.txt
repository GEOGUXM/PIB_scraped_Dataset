      স্বাস্থ্যওপরিবারকল্যাণমন্ত্রক

      কোভিড-19 সংক্রমণের প্রেক্ষিতে হিমাচল প্রদেশ,উত্তরাখন্ড এবং কেন্দ্র শাসিত জম্মু-কাশ্মীর ও লাদাখের প্রস্তুতি ও কন্টেনমেন্ট পরিস্থিতি নিয়ে আজ ড: হর্ষ বর্ধন পর্যালোচনা করেছেন
      Posted On: 12 MAY 2020 5:13PM by PIB Kolkata


    নতুন দিল্লি, ১২ই মে, ২০২০


    

    
    
    কেন্দ্রীয় স্বাস্থ্য ও পরিবার কল্যাণ মন্ত্রী ড:হর্ষ বর্ধন আজ কেন্দ্র শাসিত অঞ্চল জম্মু ও কাশ্মীরের উপ রাজ্যপাল শ্রী গিরীশ চন্দ্র মুর্মু, কেন্দ্র শাসিত লাদাখের উপ রাজ্যপাল শ্রী আর.কে.মাথুর,উত্তরাখন্ডের মুখ্যমন্ত্রী শ্রী ত্রিভেন্দ্র সিং রাওয়াত এবং হিমাচল প্রদেশের মুখ্যমন্ত্রী শ্রী জয় রাম ঠাকুর ও স্বাস্থ্য ও পরিবার কল্যাণ মন্ত্রকের প্রতিমন্ত্রী অশ্বিনী কুমার চৌবের সঙ্গে উচ্চ পর্যায়ের বৈঠক করেন। কেন্দ্রীয় স্বাস্থ্য মন্ত্রী বিভিন্ন রাজ্যের স্বাস্থ্য মন্ত্রী এবং রেড জোন চিহ্নিত জেলাগুলির জেলা শাসকদের সঙ্গে ব্যক্তিগতভাবে যোগাযোগ করার প্রয়াসের অঙ্গ হিসাবে আজ রাজ্যগুলির প্রস্তুতি পর্যালোচনা করেন।


    
    স্বাস্থ্যমন্ত্রী জানান ১২ ই মে ২০২০ পর্যন্ত গোটা দেশে মোট করোনা সংক্রমিতের সংখ্যা ৭০,৭৫৬ জন। এর মধ্যে সুস্থ হয়েছেন ২২,৪৫৫ জন, সংক্রমণে প্রাণ হারিয়েছেন ২,২৯৩ জন। গত ২৪ ঘণ্টায় নতুন করে সংক্রমিত হয়েছেন ৩৬০৪ জন। গত ১৪ দিন আগে যেখানে সংক্রমণের হার দ্বিগুণ হতে সময় লাগছিল ১০.৯ দিন, সেখানে গত তিন ধরে সেই পরিস্থিতির উন্নতি হয়ে সময় লাগছে ১২.২ দিন। তিনি বলেন মৃত্যু হার সীমিত রয়েছে ৩.২% এর মধ্যে আর সুস্থ হওয়ার হার ৩১.৭৪%। আই সি ইউ তে রয়েছেন ২.৩৭% কোভিড রুগি, ভেন্টিলেটারের প্রয়োজন পড়ছে ০.৪১% রুগির,অক্সিজেনের প্রয়োজন পড়ছে ১.৮২% করোনা আক্রান্তের জন্য। ড:হর্ষ বর্ধন জানান ৩৪৭ টি সরকারী পরীক্ষাগার এবং ১৩৭ টি বেসরকারী পরীক্ষাগারে প্রতিদিন ১,০০,০০০ পরীক্ষার ব্যবস্থা করা হয়েছে।


    
    ড:হর্ষ বর্ধন বলেন, কেন্দ্র এবং রাজ্য ও কেন্দ্র শাসিত অঞ্চল গুলির যৌথ উদ্যোগে কোভিড-19এর বিরুদ্ধে লড়াই করার সব রকম প্রস্তুতি নেওয়া হয়েছে। সংক্রমণের বিরুদ্ধে লড়াইয়ের জন্য প্রচুর সংখ্যক কোভিড হাসপাতাল, আইসোলেশান এবং আই সি ইউ শয্যা প্রস্তুত করা এবং কোয়ারেন্টাইন কেন্দ্র চিহ্নিত করা হয়েছে বলে তিনি জানান। কেন্দ্রের পক্ষ থেকে প্রচুর মাস্ক এবং পি পি ই সরবরাহ করা হয়েছে।


    
    সমগ্র পরিস্থিতি ব্যাখ্যার পর ড:হর্ষ বর্ধন বলেন দেশজুড়ে এখন পরিযায়ী শ্রমিকদের চলাচল শুরু হয়েছে, এই অবস্থায় রাজ্যগুলিকে কঠোর নজরদারি, পরীক্ষা, সময়মত চিকিৎসার ব্যবস্থা করতে হবে। একই ভাবে নজরদারি চালাতে হবে যারা বিদেশ থেকে ফিরেছেন তাদের প্রতিও। তিনি প্রত্যেককে আরোগ্য সেতু এ্যাপ ডাউনলোড করার পরামর্শ দেন।


    
    তিনি সংক্রমিত বা সংক্রমিত নয় এমন সব জোনে সিভিয়ার এ্যাক্যুট রেসপিরেটরি ইনফেকশন (সারি) এবং ইনফ্লুয়েঞ্জা লাইক ইলনেস(আই এল আই) রয়েছে এমন ব্যক্তিদের দ্রুত চিহ্নিত করার ওপরে বিশেষ জোর দিয়েছেন। প্রাথমিক স্তরে এই রোগীদের চিহ্নিত করা গেলে রোগের বিস্তৃতি কম হবে বলে তিনি জানান। উত্তরাখন্ডে এই কাজ সঠিক ভাবে হওয়ায় তিনি সন্তোষ প্রকাশ করেন।লাদাখের উপ রাজ্যপাল জানান, পুলিশ, চিকিৎসকদের নিয়ে দল গড়া হয়েছে। পাশাপাশি অঞ্চলের মানুষদের সচেতন করতে এবং আস্থা গঠন করতে পঞ্চায়েত ও প্রবীন নাগরিকদের কাজে লাগানো হচ্ছে। কেন্দ্রের কাছ থেকে সব ক্ষেত্রে পর্যাপ্ত সাহায্য পাওয়া যাচ্ছে বলে রাজ্য ও কেন্দ্র শাসিত অঞ্চলের প্রশাসকরা জানান। হিমাচল প্রদেশের মুখ্যমন্ত্রী শ্রী জয় রাম ঠাকুর জানান স্বাস্থ্য কর্মী, পুলিশ কর্মীদের রোগ প্রতিরোধ ক্ষমতা বৃদ্ধি করতে আয়ুর্বেদিক ওষুধ প্রতিষেধক হিসাবে দেওয়া হচ্ছে।


    
    ড: হর্ষ বর্ধন জানান লাদাখে ধুমপান করেন প্রচুর সংখ্যক মানুষ, সেখানে থুথু ফেলা নিষিদ্ধ করতে হবে।


    
    তিনি বলেন কোভিড সংক্রমণের চিকিৎসার সঙ্গে অন্যান্য রোগের চিকিৎসাও চালিয়ে যেতে হবে। বিশেষত টীকাকরণ, যক্ষা, ডায়ালিসিস, রক্ত দেওয়া এবং ক্যান্সার রোগীদের চিকিৎসা চালিয়ে যেতে হবে বলে তিনি জানান। কোভিড নয় এমন রোগীদের অভিযোগ জানাবার জন্য রাজ্য গুলিকে 1075 ও 104 হেল্পলাইন চালু রয়েছে বলে জানান।


    
    শ্রী বর্ধন আজ ভিডিও কনফারেন্সের মাধ্যমে বেশ কয়েকটি জেলার জেলা শাসকদের সঙ্গেও পরিস্থিতি পর্যালোচনা করেন।


    
    আজকের বৈঠকে যোগ দেন স্বাস্থ্য ও পরিবার কল্যাণ মন্ত্রকের সচিব শ্রীমতী প্রীতি সুদান,স্বাস্থ্য সচিব শ্রী সঞ্জীভ কুমার,স্বাস্থ্য ও পরিবার কল্যাণ মন্ত্রকের ও এস ডি শ্রী রঞ্জন ভূষণ, এন এইচ এমের এ এস এবং মহা নির্দেশক শ্রীমতী বন্দনা গুর্নানি, মন্ত্রকের যুগ্ম সচিব বিকাশ শীল, এন সি ডি সির নির্দেশক ড: এস কে সিংহ,স্বাস্থ্য মন্ত্রকের প্রধান সচিব এবং অন্যান্য আধিকারিকরা।


    

    CG/PPM

    
    
    (Release ID: 1623434) Visitor Counter : 9
    
    
      Read this release in: Manipuri , English , Urdu , Hindi , Assamese , Punjabi , Gujarati , Tamil , Telugu , Kannada , Malayalam