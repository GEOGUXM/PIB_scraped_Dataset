      স্বরাষ্ট্র মন্ত্রক

      পশ্চিমবঙ্গে ত্রাণ ও পুনরুদ্ধার কাজের অগ্রগতি পর্যালোচনা কেন্দ্রের
      Posted On: 25 MAY 2020 3:59PM by PIB Kolkata


    নতুন দিল্লি, ২৫ মে, ২০২০


    

    
    ঘূর্ণিঝড় আম্ফানের জেরে পশ্চিমবঙ্গের ক্ষতিগ্রস্থ অঞ্চলে ত্রাণ এবং পুনরুদ্ধারের কাজ অব্যাহত রাখতে ক্যাবিনেট সচিব শ্রী রাজীব গৌবার সভাপতিত্বে আজ জাতীয় সঙ্কট মোকাবিলা কমিটি (এনসিএমসি)'র পঞ্চম বৈঠক অনুষ্ঠিত হয়।
    
    প্রধানমন্ত্রীর আকাশ পথে ক্ষতিগ্রস্ত এলাকা পরিদর্শন ও পশ্চিমবঙ্গ সরকারের সঙ্গে ত্রাণকার্য পর্যালোচনার পর ঘোষণা মতো ১হাজার কোটি টাকা ইতিমধ্যেই রাজ্য সরকারকে পাঠিয়ে দেওয়া হয়েছে।
    
    পশ্চিমবঙ্গের মুখ্য সচিব ত্রাণ ও পুনরুদ্ধারের কাজে সহায়তার জন্য কেন্দ্রকে ধন্যবাদ জানিয়েছেন। রাজ্যের ঘূর্ণিঝড় ক্ষতিগ্রস্থ অঞ্চলগুলিতে বিদ্যুৎ ও টেলিযোগাযোগ পরিকাঠামো পুনরুদ্ধারে অগ্রাধিকার দিতে বলা হয়েছে। বেশিরভাগ অঞ্চলে টেলিযোগাযোগ ব্যবস্থার অনেকটা উন্নতি হয়েছে, তবে স্থানীয় বিদ্যুৎ বন্টন ব্যবস্থার নেটওয়ার্কের ক্ষয়ক্ষতি হওয়ায় কিছু অঞ্চলে টেলিযোগাযোগ এখনো চালু করা যায়নি। পার্শ্ববর্তী রাজ্যের উদ্ধারকারী দলগুলির সাথে কেন্দ্রীয় সংস্থাগুলিকেও এই কাজে লাগানো হয়েছে।
    
    ইতোমধ্যে এনডিআরএফ এবং এসডিআরএফের দলগুলি সঙ্গে কলকাতায় রাস্তায় গাছ সরিয়ে যান চলাচল স্বাভাবিক করে তুলতে সেনা মোতায়েন করা হয়েছে।
    
    পুনর্নির্মাণের কাজের অগ্রগতির কথা উল্লেখ করে ক্যাবিনেট সচিব পরামর্শ দিয়েছেন যে, অগ্রাধিকারের ভিত্তিতে সম্পূর্ণ বিদ্যুৎ সংযোগ, টেলিযোগাযোগ এবং পানীয় জলের সরবরাহ স্বাভাবিক করা দরকার। কেন্দ্রীয় সংস্থাগুলি রাজ্যের প্রয়োজনে আরও যে কোনও সহায়তা করতে প্রস্তুত। রাজ্যের চাহিদার ভিত্তিতে পর্যাপ্ত পরিমাণে খাদ্যশস্য সরবরাহের জন্য প্রস্তুত রাখা হয়েছে।
    
    ক্ষয়ক্ষতির পরিমাণ নির্ধারণের জন্য স্বরাষ্ট্র মন্ত্রক শীঘ্রই একটি কেন্দ্রীয় দল পশ্চিমবঙ্গে পাঠাবে।
    
    ক্যাবিনেট সচিব আরও পরামর্শ দিয়েছেন যে, পশ্চিমবঙ্গ সরকার তাদের দরকার অনুযায়ী নিজেদের প্রয়োজনের ব্যাপারে জানাতে পারে এবং কেন্দ্রীয় মন্ত্রক / সংস্থাগুলির আধিকারিকদের রাজ্য সরকারের সাথে সমন্বয় বজায় রেখে দ্রুত প্রয়োজনীয় সহায়তা করার জন্য নির্দেশ দেওয়া হয়েছে।
    
    
    পশ্চিমবঙ্গের মুখ্য সচিব ভিডিও কনফারেন্সের মাধ্যমে এনসিএমসি'র বৈঠকে অংশ নেন।স্বরাষ্ট্র, বিদ্যুৎ, টেলিযোগাযোগ, খাদ্য ও গণ বন্টন, স্বাস্থ্য, পানীয় জল ও স্যানিটেশন, এনডিএমএ এবং এনডিআরএফের শীর্ষ আধিকারিকরা এই বৈঠকে অংশ নিয়েছিলেন।

    

    CG/SS

    
    
    (Release ID: 1626815) Visitor Counter : 10
    
    
      Read this release in: English , Urdu , Hindi , Marathi , Manipuri , Assamese , Punjabi , Gujarati , Tamil , Telugu , Malayalam