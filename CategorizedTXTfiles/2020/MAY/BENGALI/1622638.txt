      রেলমন্ত্রক

      ভারতীয় রেল ৯ তারিখ পর্যন্ত দেশজুড়ে ২৮৩ শ্রমিক স্পেশাল ট্রেন চালিয়েছে
      
      যাত্রীদের নিখরচায় খাবার ও জল দেওয়া হচ্ছে
      
      যে রাজ্য থেকে যাত্রীরা রওনা হচ্ছেন এবং যে রাজ্যে তাঁরা পৌঁছবেন, দুই রাজ্যের সম্মতিতে ট্রেন চালানো হচ্ছে
      
      শারীরিক ব্যবধান বজায় রাখা হচ্ছে
      
      শ্রমিক স্পেশাল প্রতিটি ট্রেনে ১২০০ যাত্রী যাচ্ছেন

      Posted On: 09 MAY 2020 10:20PM by PIB Kolkata

    নতুন দিল্লি, ৯ই মে, ২০২০


    

    পরিযায়ী শ্রমিক, তীর্থযাত্রী, পর্যটক, ছাত্র-ছাত্রী সহ অন্য যে সমস্ত নাগরিক দেশের বিভিন্ন প্রান্তে লকডাউনের কারণে আটকে রয়েছেন, কেন্দ্রীয় স্বরাষ্ট্র মন্ত্রকের নির্দেশ অনুসারে ভারতীয় রেল, তাঁদের জন্য ‘শ্রমিক স্পেশাল’ ট্রেন চালানোর সিদ্ধান্ত নিয়েছে।
    ৯ তারিখ পর্যন্ত দেশের বিভিন্ন স্থান থেকে ২৮৩ শ্রমিক স্পেশাল ট্রেন চালানো হয়েছে। এর মধ্যে ২২৫টি ট্রেন গন্তব্যে পৌঁছে গেছে। ৫৮টি ট্রেন যাত্রা পথে রয়েছে। শনিবার আরো ৪৯টি ট্রেন যাত্রা শুরু করেছে।


    
    এই ট্রেনগুলির মধ্যে অন্ধ্রপ্রদেশে ২টি, বিহারে ৯০টি , হিমাচলপ্রদেশে ১টি, ঝাড়খন্ডে ১৬টি, মধ্যপ্রদেশে ২১টি, মহারাষ্ট্রে ৩টি, ওডিশায় ২১টি, রাজস্থানে ৪টি, উত্তরপ্রদেশে ১২১টি, এবং পশ্চিমবঙ্গ ও তেলেঙ্গানার জন্য ২টি ট্রেন চালানো হয়েছে।


    
    প্রয়াগরাজ, ছাপড়া, বালিয়া, গয়া, পূর্ণিয়া, বারাণসি, দারভাঙ্গা, গোরক্ষপুর, লক্ষ্মৌ, জৌনপুর, হাতিয়া, বাস্তি, কাটিহার, দানাপুর, মুজাফ্ফরপুর, সহর্ষ সহ বিভিন্ন শহরে এই ট্রেনগুলি পরিযায়ী শ্রমিকদের পৌঁছে দিচ্ছে।


    
    শ্রমিক স্পেশাল ট্রেনগুলিতে সর্বচ্চ ১২০০ জন যাত্রী যেতে পারছেন। ট্রেনে শারীরিক দূরত্ব বজায় রাখা হচ্ছে। ট্রেন ছাড়ার আগে যাত্রীদের শারীরিক পরীক্ষা করা হচ্ছে। যাত্রাপথে যাত্রীদের বিনামূল্য জল ও খাবার দেওয়া হচ্ছে।


    

    CG/CB/SFS

    
    
    (Release ID: 1622638) Visitor Counter : 24
    
    
      Read this release in: English , Urdu , Hindi , Marathi , Manipuri , Assamese , Punjabi , Odia , Tamil , Telugu , Kannada