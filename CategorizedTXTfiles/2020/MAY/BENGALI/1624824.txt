      স্বাস্থ্যওপরিবারকল্যাণমন্ত্রক

      স্বাস্থ্য সচিব ৩০টি অধিক সংখ্যক কোভিড-১৯ সংক্রামিত পুরসভা এলাকার সঙ্গে যোগাযোগ করে কোভিড-১৯ কনটেইনমেন্ট এবং ব্যবস্থাপনা পর্যালোচনা করেছেন। সুস্থ হয়ে ওঠার হার ৩৫.০৯% বেড়েছে
      Posted On: 16 MAY 2020 6:55PM by PIB Kolkata


    নতুন দিল্লি, ১৬ মে, ২০২০


    

    
    কেন্দ্রীয় স্বাস্থ্য সচিব শ্রীমতি প্রীতি সুদান, শ্রী রাজেশ ভূষণ, ওএসডি, এমওএইচএফডব্লিউ এবং স্বাস্থ্য মন্ত্রকের উর্ধ্বতন কর্মকর্তারা আজ এখানে দেশের ৩০টি অধিক সংখ্যক কোভিড -১৯ সংক্রামিত পৌরসভা এলাকা যেগুলিতে মোট সংক্রমণের ৮০% রোগী রয়েছে, সেগুলির সংশ্লিষ্ট রাজ্যের স্বাস্থ্য সচিব, পৌর কমিশনার, জেলাশাসক ও অন্যান্য আধিকারিকদের সঙ্গে একটি উচ্চ পর্যায়ের পর্যালোচনা বৈঠক করেছেন।
    
    এই ৩০টি পৌরসভা অঞ্চল নিম্নলিখিত রাজ্যগুলি / কেন্দ্রশাসিত অঞ্চলে অবস্থিত: মহারাষ্ট্র, তামিলনাড়ু, গুজরাট, দিল্লি, মধ্য প্রদেশ, পশ্চিমবঙ্গ, রাজস্থান, উত্তরপ্রদেশ, তেলেঙ্গানা, অন্ধ্র প্রদেশ, পাঞ্জাব এবং ওড়িশা।
    
    এই সভায় কোভিড-১৯ আক্রান্তদের চিকিৎসা এবং সংক্রমণ ছড়িয়ে পড়া প্রতিরোধে সংশ্লিষ্ট পৌরপরিষদ ও পৌরসভাগুলির কর্মকর্তা ও কর্মচারীরা কী কী ব্যবস্থা গ্রহণ করেছিলেন তা নিয়ে পর্যালোচনা করা হয়। তাদেরকে কোভিড-১৯ আক্রান্তদের চিকিৎসা এবং সংক্রমণ ছড়িয়ে পড়া প্রতিরোধে সফল এলাকাগুলির অভিজ্ঞতা জানিয়ে নতুন নির্দেশিকা দেওয়া হয়। যে কৌশলগুলি অবলম্বন করে তাঁরা সাফল্য পেয়েছেন সেগুলির হাইলাইটগুলি নিয়ে আলোচনা করা হয়। জেলাগুলিতে কোভিড -১৯ সংক্রমণের বর্তমান অবস্থা সম্পর্কে একটি উপস্থাপনায় উচ্চ ঝুঁকির কারণগুলি যেমন, নিশ্চিতকরণের হার, মৃত্যুর হার, কোথায় কতদিনে সংক্রমণ দ্বিগুণ হচ্ছে তার পরিসংখ্যান, প্রতি মিলিয়নে কতজনের কোভিড -১৯ সংক্রমণ পরীক্ষা করা হয়েছে তার পরিসংখ্যান ইত্যাদির সূচকগুলি তুলে ধরা হয়। ব্যাখ্যার সময় এগুলি কে বিবেচনা করার কারণগুলি সম্পর্কে সংক্ষেপে জানিয়ে কন্টেইনমেন্ট জোন এবং বাফার জোনের মানচিত্রায়ণ, পরিধি নির্ধারণ, কক্ষপথে বাড়িতে বাড়িতে নজরদারি মাধ্যমে যোগাযোগের সক্রিয় অনুসন্ধান, সংক্রমণের হালহকিকত সন্ধান, পরীক্ষার প্রয়োজনীয় নির্দেশাবলী, কন্টেন্টমেন্ট জোনে সংক্রামিত রোগীদের ক্লিনিকাল ব্যবস্থাপনার মতো বাধ্যতামূলক কর্মসূচি; বাফার জোনে এসএআরআই / আইএলআই কেস পর্যবেক্ষণের সুবিধার্থে নজরদারি কর্মসূচি যেমন, সামাজিক দূরত্ব নিশ্চিত করা, সবাই যাতে নিয়মিত ঘন ঘন হাত ধুতে থাকার স্বাস্থ্যবিধি পালন করেন সেজন্যে সচেতনতা অভিযান ইত্যাদি নিয়ে বিস্তারীত আলোচনা হয়।
    
    এই উচ্চ পর্যায়ের পর্যালোচনা সভায় সাধারণভাবে কন্টেইনমেন্ট জোনগুলির ভৌগলিক ক্ষেত্র ধরে ধরে সংক্রমণের কারণ বিশ্লেষণ, রোগীদের পরিচিতির ম্যাপিং এবং সংক্রামিত ভৌগলিক ক্ষেত্রগুলির সুনির্দিষ্ট পরিধি এবং বলবৎ করার উপর ভিত্তি করেই সংজ্ঞায়িত করা উচিত বলে জোর দেওয়া হয়েছে। পৌর পরিষদগুলি, আবাসিক কলোনী / পাড়া / পৌরসভা ওয়ার্ড বা পুলিশ-স্টেশন এলাকা / পৌর অঞ্চল / শহরগুলি ইত্যাদি হিসাবে কনটেন্ট জোন হিসাবে নির্ধারিত করা যেতে পারে। অঞ্চলটি স্থানীয় স্তর থেকে প্রযুক্তিগত তথ্য সহ জেলা প্রশাসন / স্থানীয় নগর সংস্থা দ্বারা যথাযথভাবে এলাকাটিকে সংজ্ঞায়িত করার পরামর্শ দেওয়া হয়। এর পাশাপাশি বলা হয়, কন্টেইনমেন্ট জোনের আশেপাশের বাফার জোন গুলিকেও সংক্রমণের শৃঙ্খলা ভঙ্গ করার জন্য সীমানা নির্ধারণ করতে হবে। পুরানো শহর/ নগরের বস্তি এলাকা এবং অন্যান্য উচ্চ ঘনত্বের পকেট সহ পরিযায়ী কর্মীশিবিরগুলির ক্ষেত্রে উচ্চ সতর্কতা বজায় রাখা প্রত্যেক শহরাঞ্চলে কোভিড-১৯ নিয়ন্ত্রণ ও ব্যবস্থাপনার ক্ষেত্রে গুরুত্বপূর্ণ পদক্ষেপ হয়ে উঠতে পারে।
    
    কনটেইনমেন্ট জোনগুলিতে দেখা গেছে সংক্রমণ দ্বিগুণ হওয়ার উচ্চ হার, উচ্চ মৃত্যুর হার এবং উচ্চ নিশ্চিতকরণ শতাংশের মতো সূচকগুলি নির্ধারণের ক্ষেত্রে, তাদের সম্ভাব্য মূল কারণগুলি সম্পর্কে অবহিত করা হয়েছিল এবং গ্রহণযোগ্য সম্ভাব্য পদক্ষেপ সম্পর্কেও অবহিত করা হয়েছিল। কিন্তু নানা কারণে যথেষ্ট সতর্কতা অবলম্বন সম্ভব হয়নি, বিশেষ করে ঘনবসতিপূর্ণ শহুরে অঞ্চলে দারিদ্র্য ও অন্যান্য বহু সমস্যা, আর্থ-অসামাজিক পরিস্থিতি, সীমাবদ্ধ স্বাস্থ্য পরিকাঠামো, সামাজিক দূরত্বের অভাব, মহিলাদের বিভিন্ন সমস্যা এই সংক্রমণ বৃদ্ধির ক্ষেত্রে গুরুত্বপূর্ণ কারণ হয়ে উঠেছে।
    
    কেন্দ্রীয় স্বাস্থ্য সচিব আরও জোর দিয়ে বলেন, কোভিড-১৯ রোগীদের চিকিৎসা ব্যবস্থাপনার পাশাপাশি আরএমএনএইচএ + এন কেয়ার, ক্যান্সার চিকিত্সা, যক্ষা নজরদারি, টিকাকরণ অভিযান, ভেক্টর নিয়ন্ত্রণ ব্যবস্থা যেমন নগর অঞ্চলে সমস্ত প্রয়োজনীয় স্বাস্থ্য পরিষেবা চালু রাখার ক্ষেত্রে জোর দিতে হবে। আসন্ন বর্ষার পরিপ্রেক্ষিতে সমস্ত প্রয়োজনীয় স্বাস্থ্য পরিষেবা সুনিশ্চিত করতে হবে। জনমনে আস্থা ও আত্মবিশ্বাস গড়ে তোলার জন্য পৌরসভা অঞ্চলগুলিকে ঝুঁকি নিয়েও কার্যকর সম্পর্ক স্থাপনের দিকে মনোনিবেশ করতে হবে। সংশ্লিষ্ট রাজ্যের স্বাস্থ্য সচিব, পৌর কমিশনার, জেলাশাসক ও অন্যান্য আধিকারিকদের প্রত্যেক জনগোষ্ঠীর নেতাদের এবং স্থানীয় জনমানসে প্রভাব সৃষ্টিকারী নেতাদের সঙ্গে নিয়মিত যোগাযোগ রেখে কাজ করার অনুরোধ জানিয়ে তিনি বলেন, এঁরা স্থানীয় নজরদারি দলগুলির সঙ্গে থেকে স্বাস্থ্যকর্মীদের আস্থা ও আত্মবিশ্বাস বৃদ্ধিতে সহযোগিতা করতে পারেন।
    
    মুম্বইয়ের প্রতিনিধিরা তাঁদের "কনটেইনমেন্ট নেতাদের" অভিজ্ঞতা সবাইকে বলেন। তাঁরা বলেন, স্থানীয় প্রবীণ এবং গোষ্ঠীনেতারা কিভাবে ওয়ার্ড অফিসারদের সঙ্গে থেকে জনগণকে, বিশেষ করে বস্তিবহুল এলাকার গোষ্ঠীগুলিকে সরকারের প্রচেষ্টাকে সমর্থন করার জন্য উত্সাহিত করেছেন!
    
    এভাবে সম্মেলনে স্থানীয় সমাধানগুলির সন্ধান, বিশ্বাস বাড়াতে এবং স্বাস্থ্যকর্মীদের উপর ইতিবাচক প্রভাবের জন্য সম্প্রদায়ের নেতৃত্বের ভূমিকা তুলে ধরা হয়।
    
    রোগীদের সময়মতো শনাক্তকরণের জন্য অতিরিক্ত মনোযোগ দিতে, সংক্রমণমুক্ত হওয়ার শতাংশ, এসএআরআই / আইএলআই নজরদারি এবং আরও কার্যকর মানবসম্পদ ব্যবস্থাপনা উন্নতির উপর জোর দেওয়া হয়। তাছাড়া সমস্ত স্বাস্থ্য পরিষেবা প্রদানকারীদের পর্যাপ্ত আত্মরক্ষামূলক সরঞ্জাম সরবরাহ করার পরামর্শ দেওয়া হয় যাতে এই ফ্রন্টলাইন স্বাস্থ্যকর্মীদের সংক্রমণমুক্ত রাখা যায়। ত্রাণ শিবির ও আইসোলেশন শিবিরের পরিচ্ছন্নতা এবং স্যানিটেশন মানদণ্ড বজায় রাখা এবং কোভিড-১৯ সংক্রামিত রোগীদের বাড়ির বর্জ্য ব্যবস্থাপনার উপরও জোর দেওয়া হয়।
    
    ইতিমধ্যেই সারা দেশে মোট ৩০,১৫০ জন কোভিড-১৯ সংক্রামিত রোগী নিরাময় হয়েছেন। বিগত ২৪ ঘন্টায় ২২২২জন রোগী নিরাময় হয়েছেন। এই পরিসংখ্যান অনুযায়ী ইতিমধ্যেই মোট নিরাময়ের হার ৩৫.০৯% হয়েছে। সংক্রমণ সুনিশ্চিত হওয়া মোট রোগীর সংখ্যা দেশে এখন ৮৫,৯৪০জন। গতকাল থেকে ভারতে নতুন করে ৩৯৭০ জন কোভিড-১৯ সংক্রামিত হয়েছেন।
    
    কোভিড-১৯ সম্পর্কিত সমস্ত প্রযুক্তিগত বিষয়, নির্দেশিকা এবং পরামর্শ সম্পর্কিত সমস্ত যথাযথ এবং আপডেটেড তথ্যের জন্য অনুগ্রহ করে নিয়মিত দেখুন: https://www.mohfw.gov.in/ এবং @MOHFW_INDIA ওয়েবসাইট দুটি।
    
    কোভিড-১৯ সংক্রমণ সম্পর্কিত প্রযুক্তিগত জিজ্ঞাসাগুলি technicalquery.19@gov.in এবং @CovidIndiaSeva তে পাঠানো যেতে পারে।
    
    কোভিড-১৯ সংক্রান্ত যে কোনও প্রশ্নের ক্ষেত্রে, অনুগ্রহ করে স্বাস্থ্য ও পরিবার কল্যাণ মন্ত্রকের নম্বরে কল করুন। : + 91-11-23978046 বা 1075 (টোল মুক্ত)। COVID-19-তে রাজ্য / কেন্দ্রশাসিত অঞ্চলগুলির হেল্পলাইন নম্বরগুলির তালিকা https://www.mohfw.gov.in/pdf/coronvavirushelplinenumber.pdf এও পাওয়া যায়।

    

    
    CG/SB

    
    
    (Release ID: 1624824) Visitor Counter : 17
    
    
      Read this release in: English , Urdu , Marathi , Hindi , Punjabi , Tamil , Telugu , Kannada