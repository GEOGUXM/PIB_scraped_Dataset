      স্বরাষ্ট্র মন্ত্রক

      কেন্দ্রীয় অর্থমন্ত্রী আজ যে কাঠামো পুনর্গঠন সংক্রান্ত পদক্ষেপের কথা ঘোষণা করেছেন,তার ভূয়সী প্রশংসা করেছেন কেন্দ্রীয় স্বরাষ্ট্রমন্ত্রী
      
      শক্তিশালী, সুরক্ষিত এবং ক্ষমতাবান ভারত গঠন মোদী সরকারের সর্বোচ্চ অগ্রাধিকার বলে জানান শ্রী অমিত শাহ
      
      প্রধানমন্ত্রী নরেন্দ্র মোদীর মন্ত্র' পুনর্গঠন,সম্পাদন এবং পরিবর্তন' ই হলো গত ৬ বছরে ভারতের বিস্ময়কর উন্নয়নের চাবিকাঠি বলে স্বরাষ্ট্রমন্ত্রী মন্তব্য করেন

      Posted On: 16 MAY 2020 8:02PM by PIB Kolkata

    নতুন দিল্লী, ১৬ মে, ২০২০


    

    কেন্দ্রীয় অর্থমন্ত্রী আজ যে কাঠামো পুনর্গঠন বিষয়ক সিদ্ধান্ত ঘোষণা করেছেন,তার ভূয়সী প্রশংসা করে কেন্দ্রীয় স্বরাষ্ট্রমন্ত্রী শ্রী অমিত শাহ বলেছেন, "আমি প্রধানমন্ত্রী নরেন্দ্র মোদী এবং অর্থমন্ত্রী শ্রীমতী নির্মলা সীতারামনকে আজকের এই নির্ণায়ক সিদ্ধান্ত গ্রহণের জন্য ধন্যবাদ জানাই। এই সিদ্ধান্তের দরুন ভারতের অর্থনীতি নিশ্চিতভাবে চাঙ্গা হবে। পাশাপাশি আমাদের আত্মনির্ভর ভারত গঠনের লক্ষ্যে এগিয়ে যাওয়া যাবে"। প্রধানমন্ত্রী নরেন্দ্র মোদীর মন্ত্র' পুনর্গঠন, সম্পাদন এবং পরিবর্তন'ই হলো গত ৬ বছরে ভারতের বিস্ময়কর উন্নয়নের চাবিকাঠি বলে স্বরাষ্ট্রমন্ত্রী মন্তব্য করেন।


    
    কয়লা উৎপাদন ক্ষেত্রে ভারতকেস্বনির্ভর করে তুলতে প্রধানমন্ত্রী যে অভূতপূর্ব পদক্ষেপ নিয়েছেন তাকে অভিনন্দন জানিয়ে শ্রী শাহ বলেন, কয়লা ক্ষেত্রে পরিকাঠামো উন্নয়নে ৫০,০০০ কোটি টাকা বরাদ্দ এবং বানিজ্যিক খননের সূচনা পুনর্গঠন নীতিতে এক দিকনির্দেশক পদক্ষেপ। এর দরুন প্রতিযোগিতা এবং স্বচ্ছতা বাড়বে বলে তিনি জানান।


    
    প্রতিরক্ষা সরঞ্জাম উৎপাদনে সরাসরি বিদেশী বিনিয়োগের (এফ ডি আই) সীমা ৭৪% অবধি বৃদ্ধি করার সিদ্ধান্তকে এবং কিছু অস্ত্র আমদানির ওপর নিষেধাজ্ঞা জারি করার সিদ্ধান্তকেস্বাগত জানিয়ে শ্রী শাহ বলেন এর দরুন মেক ইন ইন্ডিয়া প্রকল্প নিশ্চিত ভাবে উৎসাহিত হবে পাশাপাশি আমাদের আমদানির বোঝাও কম হবে। এক শক্তিশালী, নিশ্চিত এবং ক্ষমতাশালী ভারত গঠনই মোদী সরকারের সর্বোচ্চ অগ্রাধিকার বলে জানান শ্রী অমিত শাহ জানান।


    
    বিমান চলাচল ক্ষেত্রকে চাঙ্গা করতে প্রধানমন্ত্রী শ্রী নরেন্দ্র মোদী যে আধুনিক সিদ্ধান্ত নিয়েছেন,তার জন্য তিনি ধন্যবাদ জানান। তিনি বলেন, আকাশ পথ ব্যবহারের জন্য যে সীমাবদ্ধতা ছিল তা শিথিল করায় আমাদের বিমান চলাচল ক্ষেত্র প্রতি বছর ১০০০ কোটি টাকা লাভ করবে। এর পাশাপাশি বিমানের এম আর ও ক্ষেত্রে কর কাঠামো যুক্তি সঙ্গত হওয়ায় ভারত বিমানের এম আর ও কেন্দ্র হয়ে উঠতে পারে।


    
    সামাজিক পরিকাঠামো উন্নয়ন এবং মহাকাশ ক্ষেত্রে অসরকারী ক্ষেত্র গুলির অংশীদারিত্ব বিষয়ে শ্রী শাহ বলেন,প্রধানমন্ত্রী নরেন্দ্র মোদী আজকে বেসরকারী ক্ষেত্র গুলিকে উৎসাহ দানে যে ৮১০০ কোটি টাকা মঞ্জুর করেছেনএবং ভারতীয় বেসরকারী সংস্থাগুলি, ভারতের মহাকাশ সফরে সহযাত্রী করার সিদ্ধান্ত নিয়েছেন তাতে তিনি আপ্লুত।


    

    CG/PPM

    
    
    (Release ID: 1624575) Visitor Counter : 14
    
    
      Read this release in: English , Urdu , Marathi , Hindi , Punjabi , Gujarati , Tamil , Telugu , Kannada