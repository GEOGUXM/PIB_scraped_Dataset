      পর্যটনমন্ত্রক

      ‘দেখো আপনা দেশ’ সিরিজের আওতায় কেন্দ্রীয় পর্যটন মন্ত্রকের উদ্যোগে ‘সংস্কৃতি এবং পর্যটন – গোয়ার অর্থনীতির দুই দিক’ শীর্ষক ২৪তম ওয়েব-ভিত্তিক সেমিনারের আয়োজন
      Posted On: 27 MAY 2020 4:52PM by PIB Kolkata


    নয়াদিল্লি, ২৭ মে, ২০২০


    

    কেন্দ্রীয় পর্যটন মন্ত্রক মঙ্গলবার ‘দেখো আপনা দেশ’ সিরিজের আওতায় ‘সংস্কৃতি এবং পর্যটন – গোয়ার অর্থনীতির দুই দিক’ শীর্ষক ২৪তম ওয়েব-ভিত্তিক সেমিনারের আয়োজন করে। এই আলোচনাসভায় গোয়ার না দেখা ইতিহাস, স্থাপত্যকলা, সংস্কৃতি, ঐতিহ্য – এইসব বিষয়গুলিকে পর্যটকদের সামনে তুলে ধরা হয়। ইতিহাসবিদ শ্রী সন্দীপ সরদেশাই, স্থাপত্য শিল্পী আরমেনিও রিবারিও ও প্রত্নতাত্ত্বিক শ্রীমতী সাওনি শেট্টি এই ওয়েব-ভিত্তিক সেমিনারটি উপস্থাপন করেন। এখানে গোয়ার শতাব্দী প্রাচীন ইতিহাস, সংস্কৃতি, সৃজনশীলতা তুলে ধরা হয়। একইসঙ্গে, এই আলোচনাসভায় মধ্যযুগীয় সময়কালে কাদম্ব রাজত্বকাল, বিজয়নগর সাম্রাজ্য থেকে শুরু করে পর্তুগীজদের আগ্রাসনের ইতিহাসের বিভিন্ন দিক উপস্থাপন করা হয়। প্রায় ৪৫০ বছর ধরে পর্তুগীজ শাসনকালে গোয়ার সংস্কৃতি, স্থাপত্যকলা কিভাবে প্রভাবিত হয়েছিল, তাও বক্তারা আলোচনায় তুলে ধরেন।
    
    
    কেন্দ্রীয় পর্যটন মন্ত্রক ন্যাশনাল ই-গভর্ন্যান্স শাখার সহযোগিতায় এবং তথ্য ও প্রযুক্তি মন্ত্রকের সাহায্যে ‘দেখো আপনা দেশ’ ওয়েব-ভিত্তিক সেমিনার উপস্থাপন করছে। আগামী ২৮ তারিখ পরবর্তী ‘দেখো আপনা দেশ’ ওয়েবিনারের আয়োজন করা হয়েছে। বিষয় হল – ‘ভ্রমণপিপাসুদের জন্য উত্তর-পূর্ব ভারত’।
    
    
    ওয়েবিনারগুলি এখন ভারত সরকারের পর্যটন মন্ত্রকের সোশ্যাল মিডিয়া ইউটিউব- https://www.youtube.com/channel/UCbzIbBmMvtvH7d6Zo_ZEHDA/featured এও পাওয়া যাবে।


    

    CG/SS/DM

    
    
    (Release ID: 1627275) Visitor Counter : 14
    
    
      Read this release in: English , Urdu , Marathi , Hindi , Manipuri , Punjabi , Tamil , Telugu