      সারওরসায়নমন্ত্রক

      কোভিড-19 সংক্রমণের দরুন দেশজুড়ে চলা লকডাউন বিধিনিষেধ আরোপ থাকা সত্ত্বেও ন্যাশনাল ফার্টিলাইজার লিমিটেডর এপ্রিল 2020 তে সার বিক্রির হার বেড়েছে ৭১%
      Posted On: 10 MAY 2020 2:59PM by PIB Kolkata


    নতুন দিল্লি, ১০ মে, ২০২০


    কেন্দ্রীয় রসায়ন ও সার মন্ত্রকের অধীনস্থ সংস্থা ন্যাশনাল ফার্টিলাইজার লিমিটেড তাদের উৎপাদিত সারের বিক্রি এপ্রিল ২০২০ তে ৭১% বৃদ্ধি করেছে। দেশজুড়ে কোভিড-19 সংক্রমণের দরুন লকডাউন বিধিনিষেধ বলবৎ থাকা কালীন এই বছরের এপ্রিল মাসে সংস্থাটি সার বিক্রি করেছে ৩.৬২ লক্ষ মেট্রিক টন। গত বছর এই সময়ে সংস্থাটির সার বিক্রির পরিমান ছিল ২.১২ লক্ষ মেট্রিক টন।


    
    সংস্থাটি লকডাউনের দরুন পরিবহন সহ একাধিক সমস্যার সম্মুখীন হলেও এই সঙ্কটকালে কৃষকদের হাতে সার তুলে দেবার জন্য সর্বতোভাবে চেষ্টা চালিয়ে গেছে। ন্যাশনাল ফার্টিলাইজার লিমিটেডের মহা নির্দেশক শ্রী মনোজ মিশ্র,সংস্থার উৎপাদিত সারের বিক্রয়ের সঙ্গে যুক্ত দলটিকে অভিনন্দন জানান। কারন তাদের উদ্যোগেই চলতি বছরের এপ্রিল মাসে সারের বিক্রির পরিমান সর্বোচ্চ পর্যায়ে পৌঁছয়।


    
    ন্যাশনাল ফার্টিলাইজার লিমিটেডের পাঁচটি ইউরিয়া উৎপাদন কেন্দ্র রয়েছে। পাঞ্জাবের নাঙ্গাল এবং ভাতিন্দায়, হরিয়ানার পানিপথে এবং মধ্যপ্রদেশের বিজয়পুরে দুটি উৎপাদন কেন্দ্র রয়েছে। এই উৎপাদন কেন্দ্র গুলির ৩৫.৬৮ লক্ষ মেট্রিক টন ইউরিয়া উৎপাদনের ক্ষমতা রয়েছে। ২০১৯ -২০ আর্থিক বছরে সংস্থাটি সব মিলিয়ে ৫৭ লক্ষ মেট্রিক টন পণ্য বিক্রি করেছে। টানা পাঁচ বছর ধরে এন এফ এল এই পরিমান সার বিক্রি করে চলেছে।দেশের কৃষকদের প্রতি ভারত সরকারের প্রতিশ্রুতি রক্ষা করতে সংস্থাটি এই কঠিন সময়েও তাদের সর্বোচ্চ উৎপাদনের লক্ষ্যমাত্রা বজায় রেখেছে।


    
    কোভিড-19 অতিমারী কালে সরকার কে সহযোগিতা করার পাশাপাশি সংস্থাটির কর্মীরা একদিনের বেতন দান করে ৮৮ লক্ষ টাকা পি এম কেয়ারস তহবিলে তুলে দেয়।এর সঙ্গে সংস্থার সামাজিক দায়িত্ব (সি এস আর)এর খাতেও পি এম কেয়ারস তহবিলে ৬৩.৯৪ লক্ষ টাকা তুলে দেয়। সব মিলিয়ে সংস্থাটির পক্ষ থেকে পি এম কেয়ারস তহবিলে ১.৫২ কোটি টাকা তুলে দেওয়া হয়েছে।


    

    CG/PPM

    
    
    (Release ID: 1622737) Visitor Counter : 21
    
    
      Read this release in: Punjabi , English , Urdu , Hindi , Marathi , Manipuri , Odia , Tamil , Telugu , Kannada , Malayalam