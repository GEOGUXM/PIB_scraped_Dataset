      ক্ষুদ্র, অতিক্ষুদ্রওমাঝারিশিল্পমন্ত্রক

      বিভিন্ন ক্ষেত্রের জন্য কেন্দ্রীয় সরকারের ঘোষিত ত্রাণ প্রকল্প এবং এমএসএম ই-র নতুন সংজ্ঞা শিল্প ক্ষেত্রেকে চাঙ্গা করবে : শ্রী গডকরি
      Posted On: 17 MAY 2020 5:46PM by PIB Kolkata


    নয়াদিল্লি, ১৭ মে, ২০২০


    

    ক্ষুদ্র, মাঝারি ও অতিক্ষুদ্র দফতর এবং সড়ক পরিবহন দপ্তরের কেন্দ্রীয় মন্ত্রী শ্রী নীতিন গডকরি বলেছেন, কেন্দ্রীয় সরকার এমএসএম ই সহ বিভিন্ন ক্ষেত্রের জন্য যেসব ত্রাণ প্রকল্প ঘোষণা করেছে এবং এমএসএমই-র নতুন সংজ্ঞা শিল্প ক্ষেত্রে ব্যাপক সুফল লাভ করা যাবে। তিনি এমএসএমই-র সঙ্গে সংশ্লিষ্ট বিভিন্ন ব্যক্তিদের কেন্দ্রীয় সরকারের দেওয়া অর্থের সঠিক ব্যবহার কি ভাবে করা যায় সে ব্যাপারে পরামর্শ দেওয়ার আহ্বান জানিয়েছেন। আজ ভিডিও কনফারেন্সিং-এর মাধ্যমে ‘এমএসএমই-র ওপর কোভিড-১৯ এর প্রভাব’ এবং ’২০ লক্ষ কোটি টাকার প্যাকেজ ঘোষণার পর ভারতের শিল্প ভবিষ্যৎ’ শীর্ষক এক আলোচনাচক্রে অংশ নিচ্ছিলেন। তিনি কৃষি ও মৎস চাষ ক্ষেত্রে এমএসএমই-র ভূমিকা আরও কতটা প্রসারিত করা যায় সেটি নিয়েও সকলকে ভাবতে বলেন। শ্রী গডকরি এই কঠিন সময় শিল্প সংস্থাগুলিকে ইতিবাচক মনোভাব নিয়ে কাজ করার কথা বলেন। চীন থেকে জাপানি শিল্প সংস্থাগুলিকে সরিয়ে নিয়ে যাওয়ার জন্য জাপান সরকার যে বিশেষ প্যাকেজ ঘোষণা করেছে, সে প্রসঙ্গে মন্ত্রী বলেন, ভারতের কাছে এটা একটা বড় সুযোগ এবং সদ্ব্যাবহার করতে হবে।


    
    ​গ্রীণ এক্সপ্রেসওয়ে সম্পর্কে তিনি বলেন, নয়াদিল্লি-মুম্বাই গ্রীণ এক্সপ্রেসওয়ে-র কাজ শুরু হয়ে গেছে এবং এই সড়কটি গ্রামীণ, আদিবাসী প্রধান এলাকা এবং পিছিয়ে পড়া এলাকার মধ্যে দিয়ে যাচ্ছে। এর ফলে, এই সমস্ত অঞ্চলে ভবিষ্যতে শিল্প বিকাশের সম্ভাবনা বৃদ্ধি পেয়েছে।


    
    ​শ্রী গডকরি এই আলোচনার সময় বিভিন্ন প্রশ্নের উত্তর দেন এবং জানান সরকার সবরকম সাহায্য করতে প্রস্তুত।


    

    CG/SDG/SKD

    
    
    (Release ID: 1624948) Visitor Counter : 15
    
    
      Read this release in: English , Urdu , Hindi , Marathi , Assamese , Manipuri , Punjabi , Tamil , Telugu , Kannada