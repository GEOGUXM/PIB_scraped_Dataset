      কর্মী, জন-অভিযোগএবংপেনশনমন্ত্রক

      কেন্দ্র শাসিত অঞ্চল জম্মু ও কাশ্মীর এবং লাদাখ আঞ্চলিক প্রশাসনের এবং ওই অঞ্চলের কেন্দ্রীয় সরকারি কর্মচারীদের চাকুরি সংক্রান্ত যে কোনো বিষয়ের শুনানি এবং সমাধান করা হবে জম্মু ও কাশ্মীরের নিজস্ব ক্যাট(সিএ টি) বেঞ্চে
      Posted On: 01 MAY 2020 2:19PM by PIB Kolkata


    নতুন দিল্লি, ১ মে, ২০২০


    কেন্দ্র শাসিত অঞ্চল জম্মু এবং কাশ্মীর ও লাদাখের সব কর্মচারীদের চাকুরি সংক্রান্ত সব সমস্যা চণ্ডীগড় ক্যাট বেঞ্চে স্থানান্তরিত করা হচ্ছে বলে এক শ্রেনীর সংবাদ মাধ্যমে যে খবর প্রকাশিত হয়েছে তা সঠিক নয় বলে জানানো হয়েছে। আবেদনকারী বা তার আইনজীবীকে চণ্ডীগড় যাওয়ার বা চণ্ডীগড় গিয়ে চাকুরি সংক্রান্ত কোনো আবেদন চণ্ডীগড় ট্রাইব্যুনালের কাছে করার প্রয়োজন নেই। চণ্ডীগড় সার্কিট কথার ভুল অর্থ করা হয়েছে। এর অর্থ এই নয় যে আবেদনকারী বা তার আইনজীবীকে চণ্ডীগড়ে যেতে হবে। কেন্দ্রীয় সরকারি এবং কেন্দ্র শাসিত জম্মু ও কাশ্মীরের এবং লাদাখ প্রশাসনের সকল কর্মচারীর চাকুরি সংক্রান্ত যাবতীয় সমস্যার শুনানি এবং সমাধান হবে জম্মু ও কাশ্মীরের নিজস্ব ক্যাট বেঞ্চে।


    
    এর আগেও জম্মু এবং কাশ্মীরের ক্যাট বেঞ্চে,জম্মু কাশ্মীরের কেন্দ্রীয় সরকারি কর্মচারীদের চাকুরি সংক্রান্ত যাবতীয় সমস্যার শুনানি হয়েছে। এখন যে পদক্ষেপ নেওয়া হয়েছে তাতে পার্থক্য শুধু এইটুকুই যে এখন থেকে কেন্দ্র শাসিত অঞ্চলের প্রশাসনের কর্মচারীদের সমস্যা গুলিও ঐ বেঞ্চে শুনানি হবে এবং সমাধান করা হবে। এর জন্য জম্মু কাশ্মীর ক্যাট বেঞ্চ কে ঘন ঘন শুনানি গ্রহন করতে হবে।


    
    সমস্ত মামলার আবেদন আঞ্চলিক স্তরেই করা যাবে বা ক্যাটের সচিবালয় দপ্তর থেকে করা যাবে। এর জন্য আঞ্চলিক প্রশাসন সব রকম পরিষেবা দেওয়ার ব্যবস্থা করবে। কেন্দ্র শাসিত জম্মু ও কাশ্মীরের ক্যাট বেঞ্চে বিচার নির্দিষ্ট এবং স্বচ্ছতার সঙ্গে হবে বলে নিশ্চিত করা হয়েছে।


    

    
    CG/PPM

    
    
    (Release ID: 1620049) Visitor Counter : 13
    
    
      Read this release in: Punjabi , English , Urdu , Hindi , Manipuri , Gujarati , Odia , Tamil , Telugu