      কর্মী, জন-অভিযোগএবংপেনশনমন্ত্রক

      ড:জিতেন্দ্র সিংহ আজ, প্রশাসনিক সংস্কার এবং গন অভিযোগ দপ্তরের (ডি এ আর পি জি)অধীনে গত ৩০শে মার্চ থেকে ৪ঠা মে, ২০২০ সময়কালে কোভিড-19 সংক্রান্ত যাবতীয় গন অভিযোগের কি প্রতিবিধান করা হয়েছে সে বিষয়গুলি ২৮টি রাজ্য ও ৯টি কেন্দ্র শাসিত অঞ্চলের প্রশাসনের সঙ্গে পর্যালোচনা করেন
      
      প্রশাসনিক সংস্কার এবং গন অভিযোগ দপ্তর, কোভিড-19 পরবর্তী কালে যে সব অভিযোগ এসেছে তা যেমন দ্রুততার সঙ্গে সমাধান করেছে তাতে তিনি সন্তোষ প্রকাশ করেন। উল্লেখ্য এই সময় কালে দপ্তর কোভিড সংক্রান্ত ৫২,৩২৭ টি অভিযোগের নিষ্পত্তি করেছে

      Posted On: 05 MAY 2020 4:28PM by PIB Kolkata

    নতুন দিল্লি, ৫ মে, ২০২০


    ড:জিতেন্দ্র সিংহ আজ ,প্রশাসনিক সংস্কার এবং গণ অভিযোগ দপ্তরের (ডি এ আর পি জি)অধীনে গত ৩০ শে মার্চ থেকে ৪ ঠা মে,২০২০ সময়কালে কোভিড-19 সংক্রান্ত যাবতীয় গন অভিযোগের কি সমাধান করা হয়েছে সে বিষয়ে ২৮টি রাজ্য ও ৯টি কেন্দ্র শাসিত অঞ্চলের প্রশাসনের সঙ্গে পর্যালোচনা করেন। দপ্তর যে দ্রুততার সঙ্গে অভিযোগগুলির নিষ্পত্তি করে তাতে তিনি সন্তোষ প্রকাশ করেন।


    
    এই সময়কালে প্রশাসনিক সংস্কার এবং গণ অভিযোগ দপ্তরের জাতীয় কোভিড-19 সংক্রান্ত গণ অভিযোগ মনিটর খোলা হয়েছিল,তাতে ৫২,৩২৭টি অভিযোগের সমাধান করা হয়েছে। এর মধ্যে কেন্দ্রীয় মন্ত্রক ও দপ্তর ৪১,৬২৬টি অভিযোগের সমাধান করেছে।কোভিড-19 সংক্রান্ত প্রতিটি গণ অভিযোগ সমাধান করতে কেন্দ্রীয় মন্ত্রকের সময় লেগেছে গড়ে মাত্র ১.৪৫ দিন। দপ্তর নিজেরাই ২০,০০০টি অভিযোগ খতিয়ে দেখে এবং সমাধান করে।প্রত্যেককে ফোন করে তারা সন্তুষ্ট হয়েছেন কিনা তা নিশ্চিত করে।কোভিড-19 সংক্রান্ত ১০,৭০১টি অভিযোগ দপ্তরের পক্ষ থেকে রাজ্য সরকার গুলিকে পাঠানো হয়। সব অভিযোগ গুলিই সমাধান করা গেছে বলে জানান হয়েছে।


    
    ড:জিতেন্দ্র সিংহ কোভিড-19 সংক্রান্ত অভিযোগ গুলি দ্রুততার সঙ্গে ও সময়মতন প্রতিবিধান হওয়ায় প্রশাসনিক সংস্কার এবং গণ অভিযোগ দপ্তরের আধিকারিকদের পাশাপাশি রাজ্য সরকার গুলিকেও ধন্যবাদ জানান। তিনি বলেন এই অভিযোগ গুলির সমাধানে শুধুমাত্র উন্নত প্রযুক্তির ব্যবহারই নয় প্রয়োজন আবেগের। উত্তর প্রদেশ, কর্নাটক, গুজরাট, হরিয়ানা, কেরালার মতন রাজ্য গুলিতে এ বিষয়ে নির্দিষ্ট পোর্টাল রয়েছে। পাশাপাশি উত্তর পূর্বের রাজ্য গুলি,কেন্দ্র শাসিত রাজ্য জম্মু ও কাশ্মীর, লাদাখ, আন্দামান ও নিকোবর দ্বীপপুঞ্জগুলিতে সংযোগের অসুবিধা থাকা সত্বেও তারা উদ্যোগী হয়েছে। তিনি বলেন সময়মত অভিযোগের প্রতিবিধান হলে সরকারের ওপর সাধারন মানুষের আস্থা অটুট থাকে।


    
    দেশজুড়ে লকডাউন বিধিনিষেধ থাকায়, বেশ কয়েকজন জেলা শাসকের ভূমিকার তিনি প্রশংসা করেন। তিনি বিশেষ ভাবে জেলা শাসক রেয়াসির কথা বলেন, তিনি সামাজিক দূরত্ব বজায় রাখতে বৈষ্ণোদেবী যাত্রা পিছিয়ে দেন। যে সব জেলা শাসক রা খাদ্য সরবরাহ নিশ্চিত করেছেন এবং জেলা স্তরে লকডাউন কঠোরভাবে পালন করেছেন,তাদেরও কাজের প্রশংসা করেন তিনি। আটকে পড়া ছাত্র ছাত্রীদের এবং পরিযায়ী শ্রমিকদের আন্ত:রাজ্য চলাচলের ক্ষেত্রে রাজ্য প্রশাসন এবং জেলা শাসকরা যে গুরুত্বপূর্ণ দায়িত্ব পালন করেছেন, তারও তিনি প্রশংসা করেন। পাশাপাশি রাজ্য প্রশাসন হাসপাতাল পরিকাঠামো, কোয়ারেন্টাইন সেন্টার গড়ে তোলা, বিদ্যালয় এবং উচ্চ শিক্ষা সংক্রান্ত বিষয়,মজুরি এবং কর্ম সংস্থান বিষয়ে যে উদ্যোগ নিয়েছে তাতে তিনি সন্তোষ প্রকাশ করেছেন।


    
    তিনি বলেন, প্রধানমন্ত্রী নরেন্দ্র মোদীর নেতৃত্বাধীন সরকার সবচেয়ে বেশী গুরুত্ব দেয় গণ অভিযোগ সংক্রান্ত সমস্যার সমাধানের ওপর। ২০১৪ থেকে ২০২০ সময়কালে ২০লক্ষেরও বেশী অভিযোগের প্রতিবিধান করা হয়েছে। এই উদ্যোগে প্রমাণিত হয় যে সাধারন মানুষ ,সরকারের ওপর বিশ্বাস করে।


    
    আজকের পর্যালোচনা বৈঠকে উপস্থিত ছিলেন, প্রশাসনিক সংস্কার এবং গণ অভিযোগ দপ্তরের সচিব ড:কে ছত্রপতি শিবাজি, দপ্তরের অতিরিক্ত সচিব শ্রী ভি শ্রীনিবাস, যুগ্ম সচিব শ্রীমতী জয়া দুবে। রাজ্য এবং কেন্দ্র শাসিত অঞ্চলের অতিরিক্ত মুখ্য সচিব, প্রধান সচিব, সচিব সহ বরিষ্ট আধিকারিকরা।


    

    CG/PPM

    
    
    (Release ID: 1621351) Visitor Counter : 9
    
    
      Read this release in: Telugu , Odia , Kannada , Assamese , English , Urdu , Marathi , Hindi , Punjabi , Tamil , Malayalam