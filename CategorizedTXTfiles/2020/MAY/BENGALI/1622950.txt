      স্বরাষ্ট্র মন্ত্রক

      চিকিৎসাকর্মী ও প্যারামেডিক্যাল স্টাফের নির্বিঘ্নে যাতায়াত সুনিশ্চিত করা, সমস্ত বেসরকারি ক্লিনিক, নার্সিংহোম ও পরীক্ষাগার পুনরায় খোলা এবং কোভিড ও কোভিড বহির্ভূত জরুরী পরিস্থিতি মোকাবিলার জন্য রাজ্যগুলিকে স্বরাষ্ট্রমন্ত্রকের নির্দেশ
      Posted On: 11 MAY 2020 12:10PM by PIB Kolkata


    নতুন দিল্লি, ১১ মে, ২০২০


    

    দেশের কয়েকটি রাজ্য ও কেন্দ্রশাসিত আঞ্চলে চিকিৎসা কর্মী ও প্যারামেডিক্যাল স্টাফের যাতায়াতের ওপর যে নিষেধাজ্ঞা জারি করা হচ্ছে তার প্রেক্ষিতে ক্যাবিনেট সচিব রবিবার ভিডিও কনফারেন্সে এক বৈঠকে বিষয়টি নিয়ে আলোচনা করেন।


    
    ক্যাবিনেট সচিবের এই বৈঠকের প্রেক্ষিতে, কেন্দ্রীয় স্বরাষ্ট্রমন্ত্রক সমস্ত রাজ্য ও কেন্দ্রশাসিত অঞ্চলকে লিখিত ভাবে জনিয়েছে যে, জনস্বাস্থ্যগত প্রয়োজনীয়তা মেটাতে এবং মানুষের জীবন রক্ষার জন্য চিকিৎসার কাজের সঙ্গ যুক্ত সকলে যাতে নির্বিঘ্নে যাতায়াত করতে পারেন তা সুনিশ্চিত করতে উপযুক্ত ব্যবস্থা গ্রহণ করতে হবে। চিকিৎসা কর্মীদের যাতায়াতে যে কোন ধরনের বাধা-বিপত্তি কোভিড এবং কোভিড বহির্ভূত চিকিৎসা পরিষেবা প্রদানের ক্ষেত্রে বাধা হয়ে উঠতে পারে।


    
    সমস্ত রাজ্য ও কেন্দ্রশাসিত প্রশাসনকে এক চিঠিতে মন্ত্রকের পক্ষ থেকে এক নির্দেশে বলা হয়েছে চিকিৎসক, নার্স, প্যারামেডিক্যাল স্টাফ এবং অ্যাম্বুলেন্সের সুষ্ঠু যাতায়াত সুনিশ্চিত করতে হবে। এই ব্যবস্থা গ্রহণ করা হলে কোভিড ও কোভিড বহির্ভূত রোগীদের মধ্যে চিকিৎসা পরিষেবা আরও সহজে পৌঁছে দেওয়া যাবে। ওই চিঠিতে আরও বলা হয়েছে, চিকিৎসা কর্মীদের আন্তঃরাজ্য যাতায়াতেও যে কোন রকম বাধা-বিপত্তি দূর করতে রাজ্য ও কেন্দ্রশাসিত অঞ্চলগুলিকে প্রয়োজনীয় ব্যবস্থা নিতে হবে।


    
    মন্ত্রকের পক্ষ থেকে জোর দিয়ে বলা হয়েছে, সমস্ত বেসরকারি ক্লিনিক, নার্সিংহোম ও নমুনা পরীক্ষাগার খোলার অনুমতি দিতে হবে। এর ফলে, হাসপাতালগুলির ওপর থেকে কোভিড ও কোভিড বহির্ভূত চিকিৎসা পরিষেবার ওপর বোঝা কিছুটা লাঘব হবে।


    

    CG/BD/AS

    
    
    (Release ID: 1622950) Visitor Counter : 23
    
    
      Read this release in: English , Urdu , Marathi , Hindi , Manipuri , Punjabi , Gujarati , Odia , Tamil , Telugu , Kannada , Malayalam