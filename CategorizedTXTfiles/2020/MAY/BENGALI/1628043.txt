      রেলমন্ত্রক

      শ্রমিক ট্রেনগুলি নিয়ে পরিকল্পনা ও সমন্বয় আরও বাড়ানোর জন্য রেল মন্ত্রক রাজ্য সরকারকে অনুরোধ করেছে
      Posted On: 30 MAY 2020 6:47PM by PIB Kolkata


    নতুন দিল্লি, ৩০ মে, ২০২০


    

    শ্রমিক ট্রেনগুলি সম্পর্কে যথাযথ পরিকল্পনা ও সমন্বয় সুনিশ্চিত করার জন্য রেল মন্ত্রক রাজ্য সরকারকে অনুরোধ করেছে। আটকা পড়া ব্যক্তিদের যাতায়াতের সুবিধার জন্য রাজ্যগুলির চাহিদা অনুযায়ী যথাযথভাবে ট্রেনের ব্যবস্থা করতে রেল মন্ত্রক দৃঢ় প্রতিজ্ঞ।
    
    বিদ্যুৎ কেন্দ্রগুলির জন্য কয়লা পৌঁছানো ও খাদ্যশস্য, সার, সিমেন্ট ইত্যাদি প্রয়োজনীয় পণ্য পরিবহনের জন্য ট্রেন পরিষেবা অব্যাহত রয়েছে। এমনকি ভারতীয় রেল দেশের নাগরিকদের কাছে কৃষি পণ্য, ওষুধ এবং অন্যান্য গুরুত্বপূর্ণ পণ্য সরবরাহের জন্য বিশাল সংখ্যক পণ্যবাহী ট্রেন পরিচালনা করেছে।


    
    তবে এমন বেশ কয়েকটি ঘটনা ঘটেছে যেখানে রাজ্যগুলির দাবি অনুযায়ী রেল মন্ত্রক "শ্রমিক স্পেশাল" ট্রেনের ব্যবস্থা করলেও যাত্রীদের স্টেশনে আনা হয়নি। যে কারনে নির্দিষ্ট ট্রেনগুলি বাতিল করা হয়েছে। আবার কিছু রাজ্য অন্য রাজ্য থেকে পরিযায়ী শ্রমিকদের ট্রেন ঢোকার ক্ষেত্রেও বাধা দিচ্ছে।
    
    
    পয়লা ও ১৯ মেস্বরাষ্ট্র মন্ত্রকের (এমএইচএ) জারি করা নির্দেশিকা অনুযায়ী ভারতীয় রেল রাজ্য সরকারের সাথে সমন্বয় বজায় রেখে আটকে পড়া ব্যক্তিদের যাতায়াতের জন্য শ্রমিক স্পেশাল ট্রেন পরিচালনা করছে।স্বরাষ্ট্র মন্ত্রক এবং স্বাস্থ্য ও পরিবার কল্যাণ মন্ত্রকের প্রদত্ত নির্দেশিকা মেনে এবং পর্যবেক্ষণ চালিয়ে, এখনও পর্যন্ত প্রায় ৫৪ লক্ষ আটকে পড়া পরিযায়ীকে নিজ নিজ রাজ্যে পৌঁছে দেওয়ার জন্য ভারতীয় রেল ৪০০০ এরও বেশি শ্রমিক স্পেশাল ট্রেন চালিয়েছে।
    
    রাজ্যগুলি থেকে আজ অবধি প্রাপ্ত প্রায় সমস্ত অনুরোধগুলিকেই রক্ষা করেছে রেল মন্ত্রক। তবে অনেক রাজ্যই এখন তাদের প্রয়োজনীয়তা হ্রাস করেছে। যার থেকে বোঝা যাচ্ছে যে পরিযায়ী শ্রমিকদের নিজ নিজ রাজ্যে পৌঁছানোর কাজটি প্রায় শেষের পথে। লক্ষণীয় বিষয় যে প্রায় ৭৫% ট্রেন উত্তর প্রদেশ এবং বিহারের জন্য ছিল। অনেক ট্রেন পূর্ব ভারতের দিকেও গেছে।
    
    
    মন্ত্রকের পক্ষ থেকে রাজ্যগুলিকে দেওয়া এক চিঠিতে বলা হয়েছে, রেলের মনোনীত নোডাল আধিকারিকরা যখন রাজ্যগুলির সঙ্গে শ্রমিক স্পেশাল ট্রেনের বিষয়ে মতবিনিময় করছেন তখনই সংশ্লিষ্ট রাজ্যগুলির ট্রেনের আনুমানিক প্রয়োজনীয়তার বিষয়ে জানানো উচিৎ। এতে আটকে পড়া বাকি পরিযায়ীদের নিজ নিজ রাজ্যে পৌঁছে দেওয়ার ক্ষেত্রে রেল মন্ত্রকের সুবিধা হবে এবং সেই অনুযায়ী ট্রেনের সূচি তৈরি করা হবে।
    
    তবে ভারতীয় রেল আশ্বাস দিয়েছে যে, ভবিষ্যতেও যে কোনও প্রয়োজনে অতিরিক্ত শ্রমিক স্পেশাল ট্রেন চালানো হবে।


    

    CG/SS

    
    
    (Release ID: 1628043) Visitor Counter : 9
    
    
      Read this release in: Telugu , English , Hindi , Marathi , Manipuri , Assamese , Punjabi , Odia , Tamil