      ভূ-বিজ্ঞানমন্ত্রক

      বঙ্গোপসাগরের পশ্চিম-মধ্য ভাগের ওপর অবস্থিত প্রবল ঘূর্ণীঝড় আমফান: পশ্চিমবঙ্গ এবং উত্তর ওডিশার জন্য ঘূর্ণীঝড়ের কমলা সতর্কতা জারি
      Posted On: 19 MAY 2020 11:54AM by PIB Kolkata


    নয়াদিল্লী, ১৯ মে, ২০২০


    

    ভারতীয় আবহাওয়া দপ্তরের জাতীয় আবহাওয়া পূর্বাভাস কেন্দ্রের সর্বশেষ উপগ্রহ চিত্র থেকে পাওয়া তথ্য অনুযায়ী- বঙ্গোপসাগরের পশ্চিম-মধ্য ভাগের ওপর অবস্থিত প্রবল ঘূর্ণীঝড় আমফান বিগত ৬ ঘন্টায় ১৫ কিলোমিটার প্রতি ঘন্টা গতিবেগে উত্তর-উত্তর পূর্ব দিকে অগ্রসর হচ্ছে। আজ সকাল ১১টা পর্যন্ত পাওয়া তথ্য অনুযায়ী ওড়িশার পারাদ্বীপ থেকে ৪৮০ কিলোমিটার দক্ষিণে, পশ্চিমবঙ্গের দীঘা থেকে ৬৩০ কিলোমিটার দক্ষিণ-দক্ষিণ পশ্চিমে এবং বাংলাদেশের খেপু পাড়া থেকে ৭৫০ কিলোমিটার দক্ষিণ-দক্ষিণ পশ্চিমে অবস্থান করছে।


    
    এই ঘূর্ণীঝড়টি ধীরে ধীরে উত্তর- উত্তর পূর্ব দিকে এগিয়ে যাচ্ছে। আগামীকাল বিকেল অথবা সন্ধ্যার দিকে তীব্র ঘূর্ণীঝড় হিসেবে "আমফান" পশ্চিমবঙ্গ ও বাংলাদেশের উপকূলীয় অঞ্চল দীঘা (পশ্চিমবঙ্গ) ও বাংলাদেশের সুন্দরবন সংলগ্ন হাতিয়া দ্বীপপুঞ্জের মধ্যবর্তী অঞ্চল দিয়ে প্রতি ঘন্টায় ১৫৫-১৬৫ থেকে ১৮৫ কিলোমিটার বেগে অতিক্রম করবে।


    
    এরফলে আজ এবং আগামীকাল ওডিশা এবং পশ্চিমবঙ্গের উপকূলীয় জেলা, পূর্ব মেদিনীপুর ও দুই ২৪ পরগণায় ভারী বৃষ্টির সম্ভাবনা রয়েছে। এমনকি গাঙ্গেয় পশ্চিমবঙ্গের হাওড়া, হুগলী, কলকাতা ও পশ্চিম মেদিনীপুর সংলগ্ন জেলায় আগামীকাল ভারী বৃষ্টি হতে পারে। কোনো কোন জেলায় বৃহস্পতিবার (২১শে মে) বৃষ্টি হতে পারে। উত্তরবঙ্গের মালদা ও দিনাজপুর জেলা এবং সিকিমে আগামীকাল ও ২১ তারখ বৃষ্টি হতে পারে। অসম ও মেঘালয়েও হালকা থেকে মাঝারি অথবা ভারী বৃষ্টির সম্ভাবনা রয়েছে। ওডিশা এবং পশ্চিমবঙ্গের উপকূলীয় জেলায় আজ সন্ধ্যার পর থেকে প্রতি ঘন্টায় ৬৫ থেকে ৭৫ কিলোমিটার বেগে ঝোড়ো হাওয়া বইতে পারে। আজ বিকেলের পর হাওয়ার গতিবেগ ক্রমশ বাড়তে পারে। পূর্ব মেদিনীপুর ও সংলগ্ন এলাকায় ১৬৫ থেকে ১৭৫ কিলোমিটার বেগে ঝোড়ো হাওড়া বইতে পারে। দুই ২৪ পরগণা, কলকাতা, হুগলী, হাওড়া, পশ্চিম মেদিনীপুরে আগামীকাল বিকেল থেকে রাত পর্যন্ত প্রতি ঘন্টায় ১১০ থেকে ১২০ কিলোমিটার বেগে ঝোড়ো হাওয়া বইতে পারে।


    
    ঘূর্ণীঝড় আমফানের কারণে সমুদ্র উত্তাল থাকবে। সমুদ্রে চার থেকে পাঁচ মিটার উচ্চতায় বড় ঢেউ উঠতে পারে। এজন্য আজ এবং আগামীকীল মৎসজীবীদের গভীর সমুদ্রে যেতে নিষেধ করা হয়েছে। এই ঘূর্ণীঝড়ের দরুণ পশ্চিমবঙ্গে দুই ২৪ পরগণা, হাওড়া, হুগলী, কলকাতা, মেদিনীপুর জেলায় ব্যাপক ক্ষয়ক্ষতির আশঙ্কা করা হচ্ছে। কাঁচা ও পুরানো বাড়ি ক্ষতিগ্রস্ত হতে পারে। পোস্টার, ব্যানার, হোর্ডিং-এর মতো সামগ্রী রাস্তায় উড়ে পড়তে পারে। টেলিফোন ও বিদ্যুতের খুঁটি উপড়ে যেতে পারে। বড় গাছ ভেঙে পড়তে পারে এমনকি সড়ক ও রেল যোগাযোগও বিচ্ছিন্ন হতে পারে। এই কারণে দূর্যোগের সময় সকলকে নিরাপদে ঘরে থাকতে বলা হয়েছে। এই সময় ফেরি যোগাযোগ বন্ধ রাখা হবে। বেশ কিছু ট্রেনের যাত্রাপথের পরিবর্তন করা হতে পারে।


    

    CG/SS/NS

    
    
    (Release ID: 1625110) Visitor Counter : 23
    
    
      Read this release in: English , Urdu , Hindi , Assamese , Manipuri , Punjabi , Tamil