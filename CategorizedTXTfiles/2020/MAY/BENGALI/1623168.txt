      ক্রেতা, খাদ্যএবংগণবন্টনমন্ত্রক

      রেশন কার্ডের সঙ্গে আধারের সংযুক্তিকরণের বিষয়ে স্পষ্টীকরণ
      Posted On: 11 MAY 2020 6:43PM by PIB Kolkata


    নতুন দিল্লি, ১১ই মে, ২০২০


    

    এক শ্রেণীর সংবাদপত্রে আজ প্রকাশিত একটি খবরে বলা হয়েছে, যাদের রেশন কার্ডের সঙ্গে আধার সংযুক্তিকরণ করা হয় নি, তাদের রেশন কার্ড বাতিল হয়ে যাবে।


    
    খাদ্য এবং গণবন্টন দপ্তর, ২০১৭ সালের ৭ই ফেব্রুয়ারী সমস্ত রাজ্য এবং কেন্দ্রশাসিত অঞ্চলগুলিকে রেশন কার্ডের সঙ্গে আধার সংযুক্তিকরণের একটি নির্দেশ জারি করে, সেই অনুযায়ী চলতি বছরের ৩০শে সেপ্টেম্বরের মধ্যে এই কাজটি সম্পূর্ণ করতে হবে। এর পর দপ্তর, ২০১৭ সালের ২৪শে অক্টোবর এবং ২০১৮ সালে ৮ই নভেম্বর ২টি নির্দেশিকায় জানায়, কোনো প্রকৃত সুবিধাভোগকে তার নির্ধারিত খাদ্যশস্য থেকে বঞ্চিত করা যাবে না। আধার সংযুক্তিকরণ করা হয় নি বলে, কারোর রেশন কার্ডও বাতিল করা হবে না। জাতীয় খাদ্য সুরক্ষা আইন অনুযায়ী জানানো হয়েছে, কারোর যদি আধার বা বায়োমেট্রিক তথ্য সংযুক্ত করা না হয়, তাহলেও নির্ধারিত খাদ্যশস্যের পরিমাণ থেকে তাকে বঞ্চিত করা যাবে না। কারণ বিভিন্ন জায়গায় দূর্বল ইন্টারনেট পরিষেবা সহ নানা রকমের কারিগরি সমস্যা দেখা যায়। বর্তমান সঙ্কটের সময় কোনো দরিদ্র মানুষ বা যে সব পরিবারের খাদ্যশস্য পাওয়ার অধিকার আছে, তারা যেন তাদের প্রাপ্য থেকে বঞ্চিত না হন, সেদিকে গুরুত্ব দেওয়া হয়েছে।


    
    কেন্দ্র এবং রাজ্য সরকার অথবা কেন্দ্রশাসিত অঞ্চলের প্রশাসনের উদ্যোগে বর্তমানে ২৩ কোটি ৫০ লক্ষ রেশন কার্ডের মধ্যে ৯০ শতাংশের আধার সংযুক্তিকরণ করা হয়েছে। ৮০ কোটি সুবিধাভোগীর মধ্যে ৮৫ শতাংশর ক্ষেত্রে আধার সংযুক্তিকরণের কাজ সম্পূর্ণ হয়েছে।


    
    দপ্তর, বর্তমানে ‘এক দেশ, এক রেশন কার্ড’ ব্যবস্থা চালু করেছে। যার ফলে গণবন্টন ব্যবস্থার সুসংহত ব্যবস্থাপনায় দরিদ্র এবং পরিযায়ী সুবিধাভোগীদের স্বার্থ সুরক্ষিত থাকবে। এক রাজ্য থেকে অন্য রাজ্যে কোনো সুবিধাভোগী যদি যান, সেক্ষেত্রে তাঁর তথ্য একটি কেন্দ্রীয় ব্যবস্থাপনার তথ্যভান্ডারে থাকা প্রয়োজন। সেকারণেই প্রতিটি রেশন কার্ডের সঙ্গে আধার সংযুক্তিকরণ জরুরী।


    

    CG/CB/SFS

    
    
    (Release ID: 1623168) Visitor Counter : 14
    
    
      Read this release in: Punjabi , English , Urdu , Hindi , Marathi , Manipuri , Odia , Tamil , Telugu