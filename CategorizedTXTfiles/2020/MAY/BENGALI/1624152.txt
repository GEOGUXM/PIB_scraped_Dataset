      বিজ্ঞানওপ্রযুক্তিমন্ত্রক

      বিজ্ঞান ও প্রযুক্তি দপ্তরের ইন্সপায়ার ফ্যাকাল্টি হাল্কা ওজনবিশিষ্ট কার্বন ফোম উদ্ভাবন করেছে, যা লিড ব্যাটারির পরিবর্তে কাজে লাগবে
      Posted On: 15 MAY 2020 12:13PM by PIB Kolkata


    নয়াদিল্লি, ১৫ মে, ২০২০


    

    কেন্দ্রীয় বিজ্ঞান ও প্রযুক্তি দপ্তর ইন্সপায়ার ফ্যাকাল্টি নামে যে পুরস্কার প্রবর্তন করেছে, তার একজন প্রাপক ডঃ রাজীব কুমারের নেতৃত্বে একটি দল হাল্কা ওজনবিশিষ্ট কার্বন ফোম উদ্ভাবন করেছে। এটি লিড-অ্যাসিড ব্যাটারিতে যে লিড গ্রিড থাকে, তার পরিবর্তে ব্যবহার করা যেতে পারে। কেন্দ্রীয় বিজ্ঞান ও শিল্প গবেষণা পর্ষদের অ্যাডভান্স মেটেরিয়ালস্ অ্যান্ড প্রসেস রিসার্চ ইন্সটিটিউটের অধ্যাপক ডঃ রাজীব কুমার হাল্কা ওজনবিশিষ্ট কার্বন ফোম উদ্ভাবনে সংশ্লিষ্ট দলটির নেতৃত্ব দিয়েছেন।


    
    এই হাল্কা ওজনবিশিষ্ট কার্বন ফোম তাপমাত্রাকে শুষে নিতে পারে। এছাড়াও, লিড অ্যাসিড ব্যাটারি এবং জল শোধন ব্যবস্থাতেও এ ধরনের কার্বন আস্তরণযুক্ত ফোমের বড় ভূমিকা রয়েছে।


    
    বর্তমানে গ্রিড সংযুক্ত শক্তি সঞ্চয় ব্যবস্থায় লিথিয়াম আয়ন ব্যাটারি ব্যবহার করা হয়। এ ধরনের ব্যাটারিতে অনেক বেশি পরিমাণ শক্তি সঞ্চয় করে রাখা সম্ভব এবং ব্যাটারির আয়ু অনেক দীর্ঘ সময় বজায় থাকে। অবশ্য, লিথিয়াম আয়ন ব্যাটারির সুরক্ষাগত ক্ষেত্রে কিছু সমস্যা রয়েছে। এ ধরনের ব্যাটারি থেকে সীমিত সংখ্যক ক্ষেত্রে শক্তি সরবরাহ করা যায়। এছাড়াও, এ ধরনের ব্যাটারি উৎপাদনের খরচ অনেক বেশি, এমনকি পুনর্ব্যবহারের পরিকাঠামো অপ্রতুল। এই প্রেক্ষিতে লিড অ্যাসিড ব্যাটারিগুলি অনেক বেশি নির্ভরযোগ্য, অর্থ সাশ্রয়কারী এবং পরিবেশ-বান্ধব। এছাড়াও, লিড অ্যাসিড ব্যাটারির আরও একটি বড় সমস্যা হ’ল – এ ধরনের ব্যাটারির ওজন অনেক বেশি ও তাপ সংবেদী ব্যবস্থা অত্যন্ত দুর্বল।


    
    ভোপালের এই প্রতিষ্ঠানের অধ্যাপক ডঃ রাজীব কুমার হাল্কা ওজনবিশিষ্ট কার্বন ফোম সম্পর্কে বলেছেন, বিজ্ঞান ও প্রযুক্তি দপ্তরের সহায়তার ফলে আমরা আরও উন্নত মানের ব্যাটারি নির্মাণ করছি। যেহেতু আমাদের শক্তি সঞ্চয় ব্যবস্থার ওপর নির্ভরশীলতা বেশি, তাই, আধুনিক লিড অ্যাসিড ব্যাটারিগুলি মোটরগাড়ি শিল্পে এবং গৃহস্থালীর কাজে আরও বড় ভূমিকা নিতে পারে। তিনি আরও বলেন, হাল্কা ওজনবিশিষ্ট কার্বন ফোম লিড অ্যাসিড ব্যাটারির পরিবর্তে অনেক বেশি উপযোগী এবং এর তাপ সংবেদনশীল ব্যবস্থাও অত্যন্ত কার্যকর।


    

    CG/BD/SB

    
    
    (Release ID: 1624152) Visitor Counter : 8
    
    
      Read this release in: English , Urdu , Hindi , Manipuri , Punjabi , Tamil