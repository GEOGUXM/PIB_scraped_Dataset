      ভূ-বিজ্ঞানমন্ত্রক

      মারাত্মক ঘূর্ণিঝড় 'আমফান' এর ওপর নজর
      Posted On: 17 MAY 2020 10:00PM by PIB Kolkata


    নতুন দিল্লি, ১৭ মে, ২০২০


    

    
    ভারতের আবহাওয়া দফতরের জাতীয় আবহাওয়া পূর্বাভাস কেন্দ্র / ঘূর্ণিঝড় সতর্কতা বিভাগের পক্ষ থেকে প্রকাশিত সর্বশেষ বিজ্ঞপ্তি অনুসারে:
    
    বঙ্গোপসাগরের দক্ষিণ মধ্য ভাগের উপর অবস্থিত অতি তীব্র ঘূর্ণিঝড় 'আমফান' বিগত ৬ ঘন্টা ধরে ঘন্টায় ৯ কিলোমিটার গতিবেগে উত্তর দিকে অগ্রসর হয়েছে। ১৭ মে বিকেল ৫.৩০ পর্যন্ত উপগ্রহ চিত্রে পাওয়া পাওয়া তথ্য অনুযায়ী ওড়িশার পারাদ্বীপ থেকে প্রায় ৯৩০ কিলোমিটার দক্ষিণে, পশ্চিমবঙ্গের দিঘা থেকে ১০৮০ কিলোমিটার দক্ষিণ-দক্ষিণ পশ্চিমে এবং বাংলাদেশের খেপুপাড়া থেকে ১২০০ কিলোমিটার দক্ষিণ-দক্ষিণপশ্চিমে এই ঘূর্ণিঝড়টি অবস্থান করছে। এটি সম্ভবত পরবর্তী ২৪ ঘন্টায় প্রবল ঘূর্ণিঝড়ে পরিণত হবে। আগামী ১২ ঘন্টায় ধীরে ধীরে উত্তর দিকে যাবে এবং তারপরে উত্তর-উত্তর পূর্ব দিকে বাঁক নেবে। তার পর তীব্র বেগে বঙ্গোপসাগরের উত্তর-পশ্চিম দিকে এগিয়ে যাবে এবং ২০ মে বিকাল / সন্ধ্যায় অত্যন্ত তীব্র ঘূর্ণিঝড় হিসাবে পশ্চিমবঙ্গ ও বাংলাদেশের উপকূলীয় অঞ্চল- দীঘা (পশ্চিমবঙ্গ) ও হাতিয়া দ্বীপপুঞ্জের (বাংলাদেশ) মধ্যবর্তী অঞ্চল দিয়ে অতিক্রম করবে।
    
    এর ফলে ১৯ও ২০মে ওড়িশা ও পশ্চিমবঙ্গের উপকূলীয় জেলা পূর্ব মেদিনীপুর ও দুই ২৪ পরগনার ভারি বৃষ্টির সম্ভাবনা রয়েছে। এমনকি গাঙ্গেয় পশ্চিমবঙ্গের হাওড়া, হুগলী, কলকাতা ও পশ্চিম মেদিনীপুরে ২০ মে ভারী বৃষ্টি হতে পারে। ওড়িশা ও পশ্চিমবঙ্গের উপকূলীয় জেলায় ১৮ মে থেকেই প্রতি ঘন্টায় ৪৫-৬৫ কলোমিটার বেগে ঝড়ো হাওয়া বইতে পারে। পশ্চিমবঙ্গের উপকূলবর্তী জেলা ও গাঙ্গেয় বঙ্গের উপর ২০মে ঝোড়ো হাওয়ার বেগ আরো বাড়তে পারে। সমুদ্র উত্তাল থাকবে। ১৮ তারিখ থেকে মৎসজীবীদের গভীর সমুদ্রে মাছ ধরতে যেতে নিষেধ করা হচ্ছে।
    
    পশ্চিমবঙ্গের পূর্ব ও পশ্চিম মেদিনীপুর দুই ২৪ পরগনা, হাওড়া, হুগলী, কলকাতায় ক্ষয়ক্ষতির আশঙ্কা করা হচ্ছে। মনে করা হচ্ছে কাঁচা, পুরোনো বাড়ি ক্ষতিগ্রস্ত হতে পারে। পোস্টার, ব্যানার, হোডিং এর মতো সামগ্রী রাস্তায় উড়ে পরতে পারে। টেলিফোন ও বিদ্যুতের খুঁটি উপরে যেতে পারে। বড় গাছ ভেঙে পড়তে পারে। সড়ক ও রেল যোগাযোগ বিচ্ছিন্ন হতে পারে। এ কারণে দুর্যোগের সময় সকলকে নিরাপদে ঘরে থাকতে বলা হয়েছে। এই সময় ফেরি যোগাযোগ বন্ধ রাখা হবে।বেশ কিছু ট্রেনের যাত্রাপথ পরিবর্তন করা হতে পারে।


    

    
    CG/SS

    
    
    (Release ID: 1624945) Visitor Counter : 15
    
    
      Read this release in: English , Urdu , Hindi , Tamil