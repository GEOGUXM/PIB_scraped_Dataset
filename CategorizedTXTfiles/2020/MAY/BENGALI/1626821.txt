      উপ-রাষ্ট্রপতিরসচিবালয়

      উপরাষ্ট্রপতি শ্রী ভেঙ্কাইয়া নাইডু আজ জলশক্তি মন্ত্রক এবং নীতি আয়োগের আধিকারিকদের সঙ্গে বৈঠকে অন্ধ্রপ্রদেশের উদয়গিরি অঞ্চলের পানীয় জলের প্রকল্প গুলি খতিয়ে দেখার কথা বলেন
      
      পদস্থ আধিকারিকদের সঙ্গে বৈঠকে তিনি ঐ অঞ্চলের পানীয় জলের সমস্যার কথা তুলে ধরেন

      Posted On: 25 MAY 2020 1:48PM by PIB Kolkata

    নতুন দিল্লী, ২৫ মে, ২০২০


    

    
    ভারতের উপরাষ্ট্রপতি শ্রী এম ভেঙ্কাইয়া নাইডু আজ নীতি আয়োগের মুখ্য কার্যনির্বাহী আধিকারিক অমিতাভ কান্ত,পানীয় জল এবং স্যানিটেশন দপ্তরের সচিব শ্রী পরমেশ্বরন আয়ার এবং জল সম্পদ,নদী উন্নয়ন এবং গঙ্গা সংস্কার দপ্তরের সচিব শ্রী ইউ পি সিংহের সঙ্গে বৈঠক করেন। বৈঠকে অন্ধ্রপ্রদেশের নেল্লর জেলার খরা পীড়িত উদয়গিরি অঞ্চলের পানীয় জলের সমস্যা এবং জল সেচের সমস্যা কি ভাবে সমাধান করা যায় সে বিষয়ে বিস্তারিত আলোচনা করা হয়েছে। উপরাষ্ট্রপতি এই অঞ্চলের মানুষদের সমস্যার কথা তুলে ধরেন।


    
    অতি সম্প্রতিকালে ভারতের উপরাষ্ট্রপতি শ্রী নাইডু, উদয়গিরি সংসদীয় ক্ষেত্রের জনগণের সঙ্গে কথা বলেন। উল্লেখ্য, শ্রী নাইডু বর্তমানে ভারতের উপরাষ্ট্রপতি, ১৯৭৮ সালে এই অঞ্চল থেকে প্রথম বারের জন্য বিধায়ক নির্বাচিত হন। এই অঞ্চলের মানুষদের কুশল সম্পর্কে জানতে গিয়ে শ্রী নাইডু জানতে পারেন যে ঐ অঞ্চলের মাটির নিচের জলের স্তর অনেকটাই নীচে নেমে গেছে পাশাপাশি পুকুর ও নলকূপ গুলিও প্রায় শুকিয়ে গেছে। ফলে জল সরবরাহ প্রকল্প গুলি থেকে তারা প্রয়োজনীয় জল টুকুও পাচ্ছেন না। তাঁরা জানান গত ৭ বছর ধরে টানা ঐ অঞ্চলে বৃষ্টিপাতের পরিমান অনেক কম। তাঁরা উপরাষ্ট্রপতির কাছে কৃষ্ণা জলাধার বা সমাসিলা প্রকল্প থেকে জল সরবরাহের কোনো উপায় খুঁজে বের করার বিষয়টি উত্থাপন করেন।


    
    আজকের বৈঠকে যোগদানকারী আধিকারিকরা জানান, এই বিষয়ে তারা অন্ধ্রপ্রদেশ সরকারের সঙ্গে এবং সংশ্লিষ্ট সব পক্ষের সঙ্গে আলোচনা করে দ্রুত কি ভাবে এই সমস্যার সমাধান করা যায় সে বিষয়ে পদক্ষেপ নেবেন।


    
    জলসম্পদ দপ্তরের সচিবকে শ্রী নাইডু,কেন্দ্রীয় জল কমিশনের সঙ্গে আলোচনা করে প্রযুক্তিগত দিক গুলি খতিয়ে দেখার পরামর্শ দেন।পাশাপাশি এই অঞ্চলে জল সরবরাহ করতে রাজ্য সরকার যে প্রকল্প গুলি হাতে নিয়েছে তার রিপোর্ট গুলি খতিয়ে দেখারও পরামর্শ দেন তিনি।


    
    প্রাথমিক পর্যবেক্ষণের পর, জল শক্তি মন্ত্রকের পদস্থ আধিকারিক, নীতি আয়োগের পদস্ত আধিকারিক এবং কেন্দ্রীয় জল কমিশনের পদস্ত আধিকারিকগণের ঐ অঞ্চল পর্যবেক্ষনের পরামর্শ দেন তিনি। ঐ অঞ্চলের সংশ্লিষ্ট সব পক্ষের সঙ্গে কথা বলে বাস্তব সমস্যার সমাধানের জন্য পথ খোঁজার আবেদন করেন শ্রী নাইডু।


    
    উপরাষ্ট্রপতি জানান তিনি অন্ধ্রপ্রদেশের মুখ্যমন্ত্রীর সঙ্গেও উদয়গিরির পানীয় জলের এই সমস্যা বিষয়ে কথা বলেছেন। তিনি আজকের বৈঠকের বিষয়ে মুখ্যমন্ত্রী কে বলেন,এর ফলে রাজ্য এবং কেন্দ্র সরকার যদি এই সমস্যা সমাধানে একযোগে কাজ করে তাহলে ভালো হয়। অন্ধ্রপ্রদেশের মুখ্যমন্ত্রী ইতিবাচক মনোভাব প্রকাশ করে এবং নিশ্চিত করে বলেন যে এই সমস্যা সমাধানে তিনি কেন্দ্রীয় দপ্তরের সঙ্গে একযোগে কাজ করবেন।


    

    CG/PPM

    
    
    (Release ID: 1626821) Visitor Counter : 7
    
    
      Read this release in: English , Urdu , Hindi , Marathi , Manipuri , Punjabi , Tamil , Telugu