      বিজ্ঞানওপ্রযুক্তিমন্ত্রক

      কোভিড-19 সঙ্কট দেখিয়েছে বিজ্ঞান এবং প্রযুক্তি দপ্তর কিভাবে দ্রুত বৈজ্ঞানিক কর্মকান্ডের স্থপতি হিসেবে আত্মপ্রকাশ করেছে : অধ্যাপক আশুতোষ শর্মা
      Posted On: 05 MAY 2020 12:55PM by PIB Kolkata


    নতুন দিল্লি, ৫ মে, ২০২০


    

    
    বিজ্ঞান ও প্রযুক্তি দপ্তর, সাম্প্রতিক কালে তাদের কাজের ধারায় চূড়ান্তভাবে বদল ঘটিয়েছে। দপ্তর তাদের কাজের ধারা দ্রুত বদল করে করোনা ভাইরাসের বিরুদ্ধে লড়াইয়ের উপযোগী বিজ্ঞান পরিকাঠামো বিকাশকারী হিসেবে আত্মপ্রকাশ করেছে। বিজ্ঞান ও প্রযুক্তি দপ্তরের সচিব অধ্যাপক আশুতোষ শর্মা আজ ইলেটস টেকনোমিডিয়ার সঙ্গে সরাসরি এক ওয়েবনার আলোচনায় একথা বলেন। দপ্তরের ৫০ বছর পূর্তি উপলক্ষে "করোনার বিরুদ্ধে লড়াই-বিজ্ঞান গবেষণা এবং উদ্ভাবন কে প্রভাবিত করছে" শীর্ষক এক আলোচনায় তিনি ভাষণ দিচ্ছিলেন।


    
    তিনি বলেন, আমরা এখন আমাদের কর্মসূচীকে এমন ভাবে তৈরী করছি, যাতে বৈজ্ঞানিকরা ঝুঁকি নিয়ে যা আবিষ্কার করবেন তার ফলাফল বদল আনবে অথবা আগামী দিনে প্রভাব ফেলবে। এই কর্মসূচীর মধ্যে রয়েছে বৈজ্ঞানিক এবং কার্যকরী অন্বেষণমূলক গবেষণা ও অগ্রগতি (এস ইউ পি আর এ)এবং এই গবেষণার চালিয়ে যাবার বিষয়টিকে সব থেকে বেশী গুরুত্ব দেওয়া হবে। এই ধরনের কর্মসূচী বিজ্ঞানের ধারাকে বদল করে চলেছে। দেশে কোভিড-19 সংক্রমণ মোকাবিলায় দ্রুত সমাধানে এই ধরনের কিছু কাজকে ব্যবহার করার উদ্যোগ নেওয়া হচ্ছে বলে অধ্যাপক শর্মা জানান। তিনি বলেন বিজ্ঞান ও প্রযুক্তি দপ্তরের অধীনে বেশ কিছুস্বশাসিত সংস্থা কোভিড-19 অতিমারীর মোকাবিলায় বিভিন্ন ক্ষেত্রে বেশ কিছু গুরুত্বপূর্ণ সামগ্রী আবিষ্কার করেছে। সংক্রমনের বিরুদ্ধে এই উৎপাদিত সামগ্রী,মাস্ক কয়েকদিনের মধ্যেই অসরকারি সংস্থা এবং স্টার্ট আপ সংস্থাগুলির সঙ্গে যৌথ উদ্যোগে বাজারে আসবে। চাহিদার দিকে নজর দিয়ে বিজ্ঞান ও প্রযুক্তি দপ্তর বিজ্ঞান গবেষণার ধারা বদলের ওপর গুরুত্ব দিয়েছে বলে তিনি জানান। তিনি বলেন,বর্তমান সঙ্কট এই ধারা বদলে কার্য্যকরী ভূমিকা পালন করছে।


    
    স্রী শর্মা বলেন বিজ্ঞান ও প্রযুক্তি দপ্তর ১৯৭১ সালের তেশরা মে তাদের কাজ শুরু করে। মার্কিন যুক্তরাষ্ট্রের এন এস এফ এর ধাঁচে গড়ে ওঠা এই দপ্তর শুধুমাত্র বিজ্ঞান গবেষণায় অর্থ সাহায্যই করে না, পাশাপাশি গবেষণার নীতি নির্ধারণ, এবং অন্যান্য দেশের সঙ্গে বৈজ্ঞানিক কর্মকান্ডের যোগাযোগ স্থাপনের কাজও করে থাকে। এই মাধ্যম গবেষকদের এবং বিজ্ঞান ভিত্তিক গবেষণা প্রতিষ্ঠানের ক্ষমতায়নের পাশাপাশি বিদ্যালয়, কলেজ, পি এইচ ডি,পোস্ট ডক্টরেট ছাত্র ছাত্রীদের, নব্য বিজ্ঞানী সহ বিজ্ঞান ও প্রযুক্তির সঙ্গে যুক্ত স্টার্ট আপ, বেসরকারী সংস্থা এবং সংশ্লিষ্ট সব পক্ষের সঙ্গে কাজ করে থাকে।


    
    অধ্যাপক শর্মা জানান গত পাঁচ বছরে বিজ্ঞান ও প্রযুক্তি দপ্তরের বাজেট প্রায় দ্বিগুণ বৃদ্ধি পেয়েছে। এর ফলে দপ্তর, নতুন নতুন ক্ষেত্রে ব্যাপক হারে আরও গবেষণার অনুমতি দিতে পারছে।


    
    তিনি "নিধি" প্রকল্পের কথা উল্লেখ করার পাশাপাশি দেশের প্রায় ১০ লক্ষ বিদ্যালয় স্তরের ছাত্র ছাত্রীদের গবেষণার কর্মসূচী "মানক"এর কথাও বলেন তিনি।এই কর্মসূচীর অধীনে পড়ুয়াদের চিন্তা ভাবনা ও গবেষণার ওপর বিশেষ জোর দেওয়া হয়েছে বলে তিনি জানান। এ ছাড়াও তিনি 'সাথী' আবাসন সরঞ্জাম কেন্দ্রর কথাও জানান। অতি ক্ষুদ্র,ক্ষুদ্র ও মাঝারি শিল্পের সঙ্গে এই প্রকল্প জড়িত।


    
    অধ্যাপক শর্মা জানান বিজ্ঞান ও প্রযুক্তি দপ্তর নতুনভাবে বেশ কিছু ক্ষেত্রে সাহায্য করে চলেছে। এর মধ্যে রয়েছে,সাইবার-ফিজিক্যাল সিস্টেম, ন্যাশনাল মিশন অন কুয়ান্টম সায়েন্স, বিজ্ঞান প্রযুক্তি এবং তার প্রয়োগ, সুপার কম্পিউটিং মিশন এর পাশাপাশি বুদ্ধিদীপ্ত যন্ত্র, পরিবেশ সংক্রান্ত গবেষণা এবং কোভিড-19 সংক্রান্ত গবেষণা ইত্যাদি।


    
    সমগ্র বিজ্ঞান ও প্রযুক্তি দপ্তরস্বশাসিত সংস্থা, অধীনস্ত সংস্থা, বৈজ্ঞানিকদের সহায়তা, স্টার্ট আপ, অসরকারী সংস্থার সঙ্গে একযোগে কাজ করে চলেছে। কোভিড-19 সঙ্কটের মোকাবিলায় ডি এস টি ১১টি অগ্রভাগে থাকা প্রকল্পে কাজ করছে। তার মধ্যে রয়েছে বিনিয়োগ, প্রাথমিক গবেষণা, উৎপাদিত পণ্যের মান উন্নয়নে স্টার্ট আপ সংস্থা গুলিকে সহায়তা দান, ডি এস টির সঙ্গে যুক্ত এন জি ও গুলিকে মাস্ক এবং জীবাণুনাশক তৈরীতে সহায়তা দান। এর সঙ্গে বিজ্ঞানপ্রসার এবং এন সি এস টি সির মাধ্যমে জন সচেতনা বাড়ানো প্রভৃতি।


    
    বিজ্ঞান ও প্রযুক্তি দপ্তরের অধীনে বহু গবেষণা এবং আবিষ্কার হচ্ছে। যেমন দপ্তরের অধীনস্থ সংস্থা শ্রী চিত্রা তিরুনাল ইন্সটিটিউট ফর সায়েন্স এন্ড টেকনোলজি ১৫টি নতুন উদ্ভাবনমূলক সামগ্রী আবিষ্কার করেছে,যার মধ্যে ১০ টির উৎপাদন শুরু হবে। দপ্তরের অধীনে সার্ভে অফ ইন্ডিয়া একাধিক অঞ্চলের 3D মানচিত্র তৈরির কাজ করছে। যথাযথ নির্দেশনা, সঠিক বিনিয়োগ এবং বিজ্ঞানের গভীর জ্ঞানের প্রয়োগ করে বিজ্ঞান ও প্রযুক্তি দপ্তর গোটা দেশে বিজ্ঞান ও প্রযুক্তি ভিত্তিক বদল আনতে চলেছে।


    

    CG/PPM

    
    
    (Release ID: 1621252) Visitor Counter : 61
    
    
      Read this release in: English , Urdu , Hindi , Marathi , Assamese , Punjabi , Odia , Tamil , Telugu