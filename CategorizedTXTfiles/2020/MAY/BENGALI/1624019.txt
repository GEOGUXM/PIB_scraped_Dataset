      প্রধানমন্ত্রীরদপ্তর

      প্রধানমন্ত্রী শ্রী নরেন্দ্র মোদীর সঙ্গে ডেনমার্কের প্রধানমন্ত্রী মিসেস মেটে ফ্রেডেরিক্সেন-এর টেলিফোনে কথা
      Posted On: 14 MAY 2020 8:03PM by PIB Kolkata


    নতুন দিল্লি, ১৪ মে, ২০২০


    

    প্রধানমন্ত্রী শ্রী নরেন্দ্র মোদী আজ টেলিফোনে ডেনমার্কের প্রধানমন্ত্রী মিসেস মেটে ফ্রেডেরিক্সেন-এর সঙ্গে কথা বলেন।


    
    দুই প্রধানমন্ত্রী কোভিড-১৯ মোকাবিলায় নিজ নিজ দেশে গৃহীত পদক্ষেপগুলি নিয়ে আলোচনা করেন। লকডাউন তুলে নেওয়ার ক্ষেত্রে এবং সংক্রমণের সংখ্যা সীমিত রাখায় ডেনমার্কের সাফল্যের প্রশংসা করেন প্রধানমন্ত্রী শ্রী মোদী। দুই নেতাই সহমত প্রকাশ করেন যে, একে অপরের অভিজ্ঞতা থেকে শিক্ষা নিতে ভারত ও ডেনমার্কের বিশেষজ্ঞরা নিরন্তর যোগাযোগ রেখে চলবেন।


    
    দুই প্রধানমন্ত্রী ভারত-ডেনমার্ক সম্পর্ককে আরও নিবিড় করার ব্যাপারে আগ্রহ প্রকাশ করেন। কোভিড পরবর্তী সময়ে দুই দেশ কিভাবে একযোগে কাজ করতে পারে তা নিয়েও দুজনের কথা হয়।


    
    দুই দেশের বিদেশমন্ত্রীদের মধ্যে গত ১২ মে যৌথ কমিশনের বৈঠক সফল ভাবে আয়োজনের জন্য উভয় দেশের প্রধানমন্ত্রীরা একে এপরকে অভিনন্দন জানান।


    
    দুই প্রধানমন্ত্রী স্বাস্থ্য গবেষণা, পরিচ্ছন্ন ও দূষণ মুক্ত শক্তি এবং জলবায়ু পরিবর্তনের মত বিষয়গুলিতে পারস্পরিক সহযোগিতার ব্যাপক সুযোগ রয়েছে বলে স্বীকার করে নিয়ে ভারত ও ডেনমার্কের মধ্যে এক মজবুত কৌশলগত অংশিদারিত্ব গড়ে তোলার অঙ্গিকার করেন।


    

    CG/BD/AS

    
    
    (Release ID: 1624019) Visitor Counter : 12
    
    
      Read this release in: Punjabi , English , Urdu , Marathi , Hindi , Assamese , Manipuri , Gujarati , Odia , Tamil , Telugu , Kannada , Malayalam