      বিজ্ঞানওপ্রযুক্তিমন্ত্রক

      কোভিড-১৯-এর গবেষণার কাজে জৈবপ্রযুক্তি দপ্তরের চারটি জৈব ব্যাঙ্ক প্রতিষ্ঠা
      Posted On: 30 MAY 2020 1:48PM by PIB Kolkata


    নয়াদিল্লি, ৩০ মে, ২০২০


    কোভিড-১৯ মহামারীর মোকাবিলায়, এর টিকা, রোগ নির্ণয় এবং চিকিৎসা পদ্ধতি নিয়ে গবেষণা প্রতিনিয়ত হয়ে চলেছে। এই গবেষণায় কোভিড-১৯ সংক্রমিত ব্যক্তিদের থেকে সংগৃহীত নমুনাগুলি অত্যন্ত গুরুত্বপূর্ণ। নীতি আয়োগ সম্প্রতি এক বিজ্ঞপ্তিতে জানিয়েছে, কোভিড-১৯ সংক্রান্ত গবেষণায় সংগৃহীত জৈব নমুনাগুলিকে ব্যবহারের জন্য বিভিন্ন গবেষণাগারের মধ্যে সমন্বয় গড়ে তুলতে হবে। ক্যাবিনেট সচিবের নির্দেশ অনুসারে, ভারতীয় চিকিৎসা-বিজ্ঞান গবেষণা পরিষদ (ইন্ডিয়ান কাউন্সিল অফ মেডিকেল রিসার্চ) ১৬টি জৈব ভাণ্ডার চিহ্নিত করেছে যেখানে কোভিড-১৯ সংক্রমিত ব্যক্তিদের মুখের লালারস, নাকের ভেতর থেকে নেওয়া কফের নমুনা, থুতু, রক্ত, মল এবং মুত্র সংরক্ষণ করা থাকবে।


    ভারতীয় চিকিৎসা-বিজ্ঞান গবেষণা পরিষদের নয়টি, জৈবপ্রযুক্তি দপ্তরের চারটি এবং শিল্প ও বিজ্ঞান গবেষণা পরিষদের তিনটি জৈব ভাণ্ডার গড়ে তোলা হয়েছে ౼যেখানে সুসংহত প্রামাণ্য পরিচালন পদ্ধতির মাধ্যমে নমুন সংগ্রহ, সেগুলিকে সংরক্ষণ করা এবং তার থেকে প্রাপ্ত তথ্য ভাগ করে নেওয়া হচ্ছে।


    এই জৈব ব্যাঙ্ক বা জৈব ভাণ্ডারগুলির সংরক্ষিত নমুনা কোভিড-১৯-এর টিকা, চিকিৎসা পদ্ধতি সহ গবেষণার বিভিন্ন ক্ষেত্রে সাহায্য করবে।


    এছাড়াও, এই নমুনাগুলি বিভিন্ন ওষুধ শিল্প এবং বাণিজ্যিক সংস্থা ব্যবহার করতে পারবে যার মাধ্যমে আমাদের গবেষক, শিল্প সংস্থা ও স্টার্ট-আপ সংস্থাগুলি চিকিৎসার নতুন পদ্ধতি এবং নতুন ওষুধ বা টিকা উদ্ভাবনের কাজে সুবিধে হবে। এভাবেই আমরা আত্মনির্ভর ভারত গড়ার দিকে এগিয়ে যাব।


    CG/CB/DM

    
    
    (Release ID: 1627997) Visitor Counter : 13
    
    
      Read this release in: English , Hindi , Marathi , Assamese , Manipuri , Punjabi , Tamil , Telugu