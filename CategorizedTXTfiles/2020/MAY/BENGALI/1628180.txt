      ভূ-বিজ্ঞানমন্ত্রক

      দক্ষিন পশ্চিম মৌসুমি বায়ুর অগ্রগতির পরিস্থিতি ক্রমশ অনুকূল হচ্ছে
      
      দক্ষিন ওমান উপকূলবর্তী অঞ্চল এবং সংলগ্ন ইয়েমেনের ওপর নিম্নচাপ ঘনীভূত হয়েছে
      
      আগামী ৩৬ ঘণ্টায় দক্ষিন পূর্ব এবং তৎসংলগ্ন পূর্ব মধ্য আরব সাগরে আরও একটি নিম্নচাপ ঘনীভূত হওয়ার সম্ভাবনা রয়েছে

      Posted On: 30 MAY 2020 9:18PM by PIB Kolkata

    নতুন দিল্লী, ৩০শে মে, ২০২০


    

    
    ভারতের আবহাওয়া দপ্তরের জাতীয় আবহাওয়া পূর্বাভাস কেন্দ্রের ঘূর্নিঝড় সতর্কতা বিভাগের গতকালের সন্ধ্যাকালীন সতর্কতা অনুযায়ী:


    
    (১) দক্ষিন উপকূলবর্তী ওমান এবং তৎসংলগ্ন ইয়েমেনের ওপর সৃষ্ট নিম্নচাপটি ঘন্টায় ৫ কিলোমিটার গতিতে আরও দক্ষিন পশ্চিম দিকে সরে যাচ্ছে। গতকাল বিকাল ৫.৩০ অবধি সেটি আবস্থান করছিল পশ্চিম সলালহ (ওমান) এবং আল-গীয়াধের (ইয়েমেন) ২০০ কিলোমিটার পূর্ব-উত্তর পূর্বে। এই নিম্নচাপটি আগামী ১২ ঘন্টায় অতি গভীর নিম্নচাপে রূপান্তরিত হওয়ার সম্ভাবনা রয়েছে।


    
    (২) আগামী ৩৬ ঘণ্টায় দক্ষিন পুর্ব এবং তৎসংলগ্ন পূর্ব মধ্য আরব সাগরের ওপর, অন্য একটি নিম্নচাপ ঘনীভূত হওয়ার সম্ভাবনা রয়েছে। আগামী ৪৮ ঘণ্টায় সেটি পূর্ব মধ্য এবং দক্ষিন পূর্ব আরব সাগরে গভীর নিম্নচাপে পরিণত হতে পারে।আগামী ৪ থেকে ৫ দিনের মধ্যে এই ঘনীভূত নিম্নচাপটি উত্তর-উত্তর পশ্চিম দিকে গুজরাট এবং সংলগ্ন উত্তর মহারাষ্টের উপকূলের দিকে অগ্রসর হতে পারে।

    

    সতর্কতা:


    
    (১) বৃষ্টিপাত:


    
    প্রাথমিক পর্যবেক্ষণে দেখা গেছে,নিম্নচাপটি ওমানের দক্ষিন উপকূলবর্তী অঞ্চলের ওপর অবস্থান করছে এবং আগামী ৪৮ ঘণ্টায় সেটি ক্রমাগত ওমান ও ইয়েমেনের দিকে অগ্রসর হবে বলে মনে করা হচ্ছে।


    
    (২) ঝোড়ো হাওয়ার সতর্কতা:


    
    আগামি ৪৮ ঘন্টায় পশ্চিম মধ্য আরব সাগর এবং দক্ষিন ওমান এবং ইয়েমেনের উপকূলবর্তী অঞ্চলে ৪৫ থেকে ৫৫ বা সর্বোচ্চ ৬৫ কিলোমিটার প্রতি ঘন্টার গতিতে ঝোড়ো হাওয়া বয়ে যেতে পারে।


    
    (৩) সামুদ্রিক অবস্থা:


    
    আগামী ৪৮ ঘণ্টায় পূর্ব মধ্য আরব সাগর এবং দক্ষিন ওমান-ইয়েমেনের উপকূলবর্তী অঞ্চলের সমুদ্র উত্তাল বা অতি উত্তাল হওয়ার সম্ভাবনা আছে।


    
    (৪) মৎস্যজীবী দের প্রতি সতর্কবার্তা:


    
    আগামী ৪৮ ঘণ্টায় পশ্চিম মধ্য আরব সাগর এবং দক্ষিন ওমান-ইয়েমেনের উপকূলবর্তী সাগরে মৎস্যজীবীদের মাছ ধরতে যেতে নিষেধ করা হয়েছে।


    
    দক্ষিন পূর্ব এবং তৎসংলগ্ন পূর্ব মধ্য আরব সাগর অঞ্চলে দ্বিতীয় একটি নিম্নচাপ সৃষ্টির দিকে নজর রেখে মৎস্যজীবীদের ৩১শে মে ২০২০ থেকে পরবর্তী নির্দেশ না পাওয়া পর্যন্ত দক্ষিন পূর্ব এবং তৎসংলগ্ন পূর্ব-মধ্য আরব সাগরীয় অঞ্চলে মাছ ধরতে যেতে নিষেধ করা হয়েছে।


    

    CG/PPM

    
    
    (Release ID: 1628180) Visitor Counter : 4
    
    
      Read this release in: English , Urdu , Hindi , Tamil