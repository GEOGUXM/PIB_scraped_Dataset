      অর্থমন্ত্রক

      ভারতীয় ও মার্কিন মুদ্রার মধ্যে বাণিজ্যিক বিনিময়ের সুবিধার্থে জিআইএফটি-আইএফএসসি-তে বিশেষ ব্যবস্থাপনার সূচনা করলেন শ্রীমতী নির্মলা সীতারমন
      Posted On: 08 MAY 2020 4:03PM by PIB Kolkata


    নতুনদিল্লি, ৮ মে, ২০২০


    

    
    কেন্দ্রীয় অর্থ ও কর্পোরেট বিষয়ক মন্ত্রী শ্রীমতী নির্মলা সীতারমন আজ গান্ধীনগরে জিআইএফটি আন্তর্জাতিক আর্থিক পরিষেবা কেন্দ্রে (ইন্টারন্যাশনাল ফিনান্সিয়াল সার্ভিস সেন্টার-আইএফএসসি) বোম্বে শেয়ার বাজার ও জাতীয় শেয়ার বাজারের জন্য ভারতীয় ও মার্কিন মুদ্রার বাণিজ্যিক বিনিময়ের সুবিধার্থে বিশেষ ব্যবস্থার সূচনা করেছেন।


    
    বিগত এক দশকে ভারতের আর্থিক পরিষেবার সঙ্গে যুক্ত প্রতিষ্ঠানগুলির শেয়ার অন্যান্য আন্তর্জাতিক আর্থিক কেন্দ্রগুলিতে চলে যাচ্ছে। এই ব্যবসাকে ভারতে ফিরিয়ে আনতে পারলে আর্থিক দিক দিয়ে যেমন লাভবান হওয়া যাবে, একইভাবে কর্ম সংস্থানের সুযোগও তৈরি হবে। এই কারণে ভারতীয় ও মার্কিন মুদ্রার বিনিময়ের সুযোগ জিআইএফটি-আইএফএসসি-তে পাবার ব্যবস্থা করা হল। সারা পৃথিবীর যে কোন জায়গা থেকে দিনে ২২ ঘন্টা এই কেন্দ্রের মধ্যে থাকা সংস্থাগুলি এই পরিষেবার সুযোগ পাবে।


    
    জিআইএফটি-আইএফএসসি-তে আন্তর্জাতিক মানের বাণিজ্য করার পরিবেশ রয়েছে। এখানে প্রতিযোগিতামূলক করব্যবস্থার সুযোগও পাওয়া যায়। আজ এই নতুন ব্যবস্থার সূচনার ফলে আইএফএসসি-তে আন্তর্জাতিক সংস্থাগুলি ব্যবসা করতে আরো আকৃষ্ট হবে বলে মনে করা হচ্ছে।


    

    CG/CB

    
    
    (Release ID: 1622175) Visitor Counter : 11
    
    
      Read this release in: Punjabi , English , Urdu , Marathi , Hindi , Manipuri , Gujarati , Odia , Tamil , Telugu