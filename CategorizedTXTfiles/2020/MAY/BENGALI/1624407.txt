      বিজ্ঞানওপ্রযুক্তিমন্ত্রক

      কোভিড – ১৯ এর সংক্রমণ মোকাবিলায় বিজ্ঞানীরা ঘরের ভেতর ব্যবহারযোগ্য মোবাইল স্প্রেয়ার উদ্ভাবন করলেন
      Posted On: 16 MAY 2020 11:57AM by PIB Kolkata


    নতুন দিল্লি, ১৬ই মে, ২০২০


    দূর্গাপুরের সিএসআইআর – সেন্ট্রাল মেকানিক্যাল ইঞ্জিনিয়ারিং রিসার্চ ইনস্টিটিউট (সিএমইআরআই), ২টি সংক্রমণরোধী স্প্রেয়ার উদ্ভাবন করেছে। যেগুলির সাহায্যে হাসপাতাল সহ বিভিন্ন জায়গায় সংক্রমণ প্রতিরোধী দ্রবণ স্প্রে করে ছড়িয়ে দেওয়া যাবে।


    ব্যাটারি পাওয়ার ডিসইনফেক্ট্যান্ট স্প্রেয়ার (বিপিডিএস) এবং নিউমেটিক্যালি অপারেটেড মোবাইল ইন্ডোর ডিসইনফেক্ট্যান্ট (পিওএমআইডি) নামে এই দুটি যন্ত্রের মাধ্যমে, টেবিল, দরজার কড়া, আলোর সুইচ, ফোন, কম্পিউটারের কিবোর্ড, বিভিন্ন ধরণের আলমারি সহ যে সব জায়গায় মানুষ বেশি স্পর্শ করে, সেখানে সংক্রমণমুক্ত করা যাবে।


    বিপিডিএস এবং পিওএমআইডি –এর দুটি সংক্রমণ প্রতিরোধী রাসায়নিক দ্রবণ রাখার জায়গা রয়েছে। এই যন্ত্রগুলির সঙ্গে নজল লাগানো আছে, যার মাধ্যমে ঐ রাসায়নিক দ্রবণ স্প্রে করা করা যায়। পিওএমআইডি, একটি স্টিলের কাঠামোর ওপর বসানো থাকে। ঐ কাঠামোটির তলায় চাকা রয়েছে। ফলে ঘরের যে কোনো স্থানে এই স্প্রেয়ারটি নিয়ে যাওয়া যায়। অন্যদিকে বিপিডিএস, তার বিহীন একটি স্প্রেয়ার। যেখানে দুটি নজল স্প্রে করার জন্য রাখা আছে। ব্যাটারি চালিত এই যন্ত্রে একবার পুরো চার্জ দিলে ৪ ঘন্টা ব্যবহার করা যাবে।


    এই যন্ত্রগুলির মাধ্যমে ঘরের বিস্তীর্ণ এলাকায় সংক্রমণ মুক্ত করতে স্প্রে করা সম্ভব। সিএমইআরআই -এর কর্ণধার ড. হরিশ হিরানী জানান, এই যন্ত্রগুলিকে বাণিজ্যিকভাবে উৎপাদনের জন্য অতিক্ষুদ্র, ক্ষুদ্র ও মাঝারি শিল্পদ্যোগী বিভিন্ন সংস্থাকে আহ্বান জানানো হচ্ছে।


    

    CG/CB/SFS

    
    
    (Release ID: 1624407) Visitor Counter : 37
    
    
      Read this release in: English , Urdu , Marathi , Hindi , Assamese , Manipuri , Punjabi , Odia , Tamil , Telugu , Kannada