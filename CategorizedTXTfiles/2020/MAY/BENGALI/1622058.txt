      প্রতিরক্ষামন্ত্রক

      ভারতীয় নৌবাহিনীর ব্যক্তিগত সুরক্ষামূলক সরঞ্জাম (পিপিই), আইএনএমএএস-এর (নিউক্লিয়ার মেডিসিন অ্যান্ড অ্যালায়েড সায়েন্সেস ইনস্টিটিউট) ছাড়পত্র পেয়েছে
      Posted On: 07 MAY 2020 7:39PM by PIB Kolkata


    নতুন দিল্লি, ৭ মে, ২০২০


    ভারতীয় নৌবাহিনীর ব্যক্তিগত সুরক্ষামূলক সরঞ্জাম (পিপিই), আইএনএমএএস-এর (নিউক্লিয়ার মেডিসিন অ্যান্ড অ্যালায়েড সায়েন্সেস ইনস্টিটিউট) ছাড়পত্র পেয়েছে।ভারতীয় নৌবাহিনীর নকশায় তৈরী ব্যক্তিগত সুরক্ষা সরঞ্জাম (পিপিই), দিল্লির আইএনএমএএস-এ পরীক্ষা করা হয়, এই ডিআরডিও সংস্থাটি পিপিইর পরীক্ষা করে এবং শংসাপত্র দিয়ে থাকে ।উল্লেখ্য বর্তমান কোভিড -১৯ জনিত পরিস্থিতিতে প্রচুর পরিমানে পিপিই উৎপাদন ও তার ব্যাপক ব্যবহার হচ্ছে এবং এব্যাপারে প্রয়োজনীয় শংসাপত্র দেওয়া হয়েছে।

    
    কোভিড-১৯ মহামারী চলাকালীন ব্যক্তিগত সুরক্ষামূলক সরঞ্জামের (পিপিই) অভাব গুরুতর উদ্বেগের কারণ হয়ে দাঁড়িয়েছে, এ ধরনের সরঞ্জামের অপ্রতুলতায় স্বাস্থ্যসেবা কর্মীরা নিরাপত্তাহীনতায় ভোগেন এবং তাদের মনোবলের ক্ষেত্রেও বিরূপ প্রভাব সৃষ্টি হয়।
    
    এই পিপিইগুলি সঠিক কিনা তা পরীক্ষার জন্য বেশ কঠিন মাপকাঠি তৈরী করা হয়েছে। আইসিএমআর এবং এমওএইচএফডাব্লু এই মাপকাঠি তৈরী করেছে।
    
    কোভিড-১৯ এর বিরুদ্ধে লড়াইয়ে ভারতীয় নৌবাহিনী যে কোনরকম চ্যালেঞ্জ গ্রহণে সর্বদা প্রস্তুত রয়েছে। ইনোভেশন সেল, ন্যাভাল মেডিসিন ইনস্টিটিউট, মুম্বই এবং ন্যাভাল ডকইয়ার্ড মুম্বাই এর একটি দল পিপিইর নকশা তৈরী ও উৎপাদনে সহযোগিতা করেছে।
    
    পিপিইর পরীক্ষা ও শংসাপত্র দেওয়ার দায়িত্বপ্রাপ্ত ডিআরডিও সংস্থা দিল্লির আইএনএমএএস পিপিইগুলির পরীক্ষা করেছে।
    
    পিপিই-গুলি ৬/৬ সিন্থেটিক ব্লাড পেনিট্রেশন রেজিস্টান্স পরীক্ষায় উত্তীর্ণ হয়েছে। (আইএসও ১৬৬০৩ মাপকাঠি অনুসারে এগুলিকে ন্যূনতম ৩/৬ এর মান অতিক্রম করতে হয়) কোভিড-১৯ জনিত সংকটজনক পরিস্থিতিতে এর ব্যাপক উৎপাদন ও ব্যবহারের শংসাপত্র প্রদান করা হয়েছে।
    
    এই পিপিই-গুলির বৈশিষ্ট্য হচ্ছে এগুলির নকশা সহজ সরল এবং এগুলি কম খরচে বানানো যায়। সাধারণ গাউন তৈরী করার সংস্থাগুলিই এগুলি প্রস্তুত করতে পারে। এতে ব্যবহৃত কাপড়ে হাওয়া চলাচল করতে পারে তাই এটি আরামদায়ক এবং একইসঙ্গে ব্যবহারের দিক থেকেও অনেক নিরাপদ।
    
    এই পিপিই-গুলির দাম বাজার চলতি অন্যান্য পিপিই-গুলির তুলনায় অনেক কম।

    

    CG/TG

    
    
    (Release ID: 1622058) Visitor Counter : 12
    
    
      Read this release in: English , Marathi , Hindi , Manipuri , Assamese , Punjabi , Tamil , Telugu , Kannada