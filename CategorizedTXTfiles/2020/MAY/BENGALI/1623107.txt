      মানবসম্পদবিকাশমন্ত্রক

      কেন্দ্রীয় মানব সম্পদ উন্নয়ন মন্ত্রী শ্রী রমেশ পোখরিয়াল ‘নিশাঙ্ক’ ওড়িশার বিশ্ববিদ্যালয় স্তরে ছাত্র ছাত্রীদের জন্য ওড়িশা কেন্দ্রীয় বিশ্ববিদ্যালয়ের জ্ঞানভিত্তিক অনুভূতিসম্পন্ন পুনর্বাসন পরিষেবা - “ভরসা” নামে এক হেল্পলাইনের সূচনার করেছেন
      Posted On: 11 MAY 2020 5:47PM by PIB Kolkata


    নতুন দিল্লি, ১১ মে, ২০২০


    

    কোভিড -১৯ মহামারী সংকটের সময়ে ছাত্র ছাত্রীদের সমস্যা লাঘব করতে, আজ ভার্চুয়াল প্ল্যাটফর্মের মাধ্যমে কেন্দ্রীয় মানব সম্পদ উন্নয়ন মন্ত্রী শ্রী রমেশ পোখরিয়াল ‘নিশাঙ্ক’ ওড়িশার বিশ্ববিদ্যালয় স্তরে ছাত্র ছাত্রীদের জন্য ওড়িশা কেন্দ্রীয় বিশ্ববিদ্যালয়ের জ্ঞানভিত্তিক অনুভূতিসম্পন্ন পুনর্বাসন পরিষেবা -“ভরসা” নামে এক হেল্পলাইনের সূচনার করেছেন। এই হেল্পলাইন নম্বর টি হল-০৮০৪৬৮০১০১০ (08046801010)। ওড়িশা সরকারের উচ্চশিক্ষা মন্ত্রী, ডাঃ অরুণ কুমার সাহু অনুষ্ঠানে উপস্থিত ছিলেন। অনুষ্ঠানে সমন্বয়কারী হিসেবে কাজ করেছেন ওড়িশার কেন্দ্রীয় বিশ্ববিদ্যালয় উপাচার্য অধ্যাপক আই রামব্রাহ্মম।
    
    শ্রী রমেশ পোখরিয়াল নিশাঙ্ক অনুষ্ঠানে বলেন যে, কোভিড -১৯ মহামারীর কারণে সমগ্র জাতি এখন কঠিন সময়ের মধ্য দিয়ে যাচ্ছে। তবে প্রধানমন্ত্রী শ্রী নরেন্দ্র মোদীর নেতৃত্ব ভারত সরকার এই মহামারী মোকাবিলায় যে ভাবে কাজ করে চলেছে তা প্রশংসানীয়। শিক্ষার্থীদের ভবিষ্যৎ রক্ষায় মানব সম্পদ উন্নয়ন মন্ত্রক রূপরেখা তৈরি করেছে বলেও তিনি জানান। মন্ত্রী নতুন একাডেমিক ক্যালেন্ডার (শিক্ষাদানের সময় সূচি) এবং ভার্চুয়াল শিক্ষার পদ্ধতি সম্পর্কে গৃহীত পদক্ষেপের উপর জোর দেন।
    
    তিনি বলেন যে, ছাত্র ছাত্রীদের মানসিক স্বাস্থ্যের বিষয়টি অত্যন্ত গুরুত্বপূর্ণ। তাই ওড়িশার কেন্দ্রীয় বিশ্ববিদ্যালয়ের চালু করা এই হেল্পলাইন সেদিকে থেকে এক বড় পদক্ষেপ। তিনি হেল্পলাইনটি আনুষ্ঠানিকভাবে চালু করেন এবং শিক্ষার্থী ও তাদের অভিভাবকদের সুবিধার জন্য এই নম্বরটি ঘোষণা করেন। কেন্দ্রীয় মন্ত্রী ওড়িশা কেন্দ্রীয় বিশ্ব বিদ্যালয়ের উপাচার্য, বিভিন্ন বিভাগীয় প্রধান, রেজিস্ট্রার এবং সহকারীদের এই হেল্পলাইন সূচনা অনুষ্ঠানে উপস্থিত থাকার জন্য শুভেচ্ছা জানান। তিনি বিভিন্ন কেন্দ্রীয় ও রাজ্য বিশ্ববিদ্যালয় এবং সারা দেশের উচ্চশিক্ষার সঙ্গে যুক্ত অন্যান্য সংস্থাগুলিকে এই ধরণের হেল্প লাইন নম্বর চালু করার জন্য অনুরোধ জানান।
    
    
    অনুষ্ঠানে উপাচার্য অধ্যাপক আই রামব্রহ্মম হেল্পলাইন ‘ভরসা’ এর প্রধান বৈশিষ্ট্য গুলি তুলে ধরেন। কোভিড -১৯-এর পরিপ্রেক্ষিতে এই হেল্পলাইনের সাহায্যে দুস্থ শিক্ষার্থীদের সমস্যা সমাধানের চেষ্টা করা হবে বলেও তিনি জানান। ওড়িশা সরকারের উচ্চশিক্ষা মন্ত্রী, ডাঃ অরুণ কুমার সাহু এই উদ্যোগের উচ্ছ্বসিত প্রশংসা করেন।


    

    CG/SS

    
    
    (Release ID: 1623107) Visitor Counter : 14
    
    
      Read this release in: Punjabi , English , Urdu , Hindi , Tamil , Telugu , Kannada