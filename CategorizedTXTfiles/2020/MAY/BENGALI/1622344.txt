      অর্থমন্ত্রক

      কোভিড-১৯এর বিরুদ্ধে লড়াইয়ে ভারতের সহায়তায় কেন্দ্রীয় সরকার এবং এশীয় পরিকাঠামোগত বিনিয়োগ ব্যাংক (এআইআইবি)এর মধ্যে ৫০০ মিলিয়ন ডলার আর্থিক চুক্তি স্বাক্ষর
      Posted On: 08 MAY 2020 5:22PM by PIB Kolkata


    নতুন দিল্লি, ৮মে,২০২০


    

    
    কোভিড -১৯ মহামারীর বিরুদ্ধে লড়াইয়ে ভারতের সহায়তায় এবং জনস্বাস্থ্য ব্যবস্থাপনাকে আরো জোরদার করে তুলতে আজ কেন্দ্রীয় সরকার এবং এশীয় পরিকাঠামোগত বিনিয়োগ ব্যাংক (এআইআইবি)এর মধ্যে "কোভিড -১৯ জরুরী সহয়তা ও স্বাস্থ্য ব্যবস্থাপনা প্রস্তুতি প্রকল্প"এ ৫০০ মিলিয়ন ডলার আর্থিক চুক্তি স্বাক্ষরিত হয়েছে। এটি এআইআইবি ব্যাংক থেকে ভারতে স্বাস্থ্য খাতে প্রথম সহায়তাদান।
    
    এই সহয়তার অর্থ ভারতের সমস্ত রাজ্য এবং কেন্দ্রশাসিত অঞ্চলগুলিতে খরচ করা হবে। সংক্রামিত ব্যক্তি, ঝুঁকিপূর্ণ জনগোষ্ঠীর চিকিৎসা, চিকিৎসক ও জরুরী পরিষেবার সঙ্গে যুক্ত কর্মীর চিকিৎসা এবং গবেষণা ও পরীক্ষামূলক কাজে লাগানো হবে।
    
    এই চুক্তি স্বাক্ষরে উপস্থিত ছিলেন কেন্দ্রীয় সরকারের পক্ষে অর্থ মন্ত্রকের অর্থনীতি বিষয়ক বিভাগের অতিরিক্ত সচিব, শ্রী সমীর কুমার খারে এবং এআইআইবির পক্ষে কার্যকরী মহানির্দেশিক শ্রী রজত মিশ্র।
    
    শ্রী খারে বলেন যে, এআইআইবি'র সময়োপযোগী এই আর্থিক সহায়তা কোভিড-১৯ এর সমস্যা মোকাবিলায় এবং ভারতের জাতীয় স্বাস্থ্য ব্যবস্থাকে আরও শক্তিশালী করতে সরকারকে সাহায্য করবে। জরুরী পরিস্থিতিতে অর্থ ও স্বাস্থ্য মন্ত্রক এবং এআইআইবির কর্মকর্তাদের প্রচেষ্টার ভিত্তিতে এই প্রকল্পটি প্রস্তুত করা হয়েছে।
    
    পিপিই, অক্সিজেন সরবরাহ ব্যবস্থাপনা ও কিট সংগ্রহের মাধ্যমে রোগ নির্ণয়ের সক্ষমতা বৃদ্ধিতে তাৎক্ষণিক সহায়তা প্রদান, রোগ প্রতিরোধ ক্ষমতা বৃদ্ধি ঘটিয়ে কোভিড-১৯ এর প্রসারকে যতটা সম্ভব ধীর এবং সীমাবদ্ধ করতে সাহায্য করবে এই প্রকল্পটি। এছাড়াও জনস্বাস্থ্য, রোগ প্রতিরোধ, এবং ভারতীয় মেডিক্যাল রিসার্চ কাউন্সিলের গবেষণার কাজেও বিশেষ সহয়তায় প্রদান করবে।
    
    
    এআইআইবির ইনভেস্টমেন্ট অপারেশনস বিভাগের সহ সভাপতি ডি জে পান্ডিয়ান বলেছেন যে, এই প্রকল্পের অর্থে ভারতে উপযুক্ত স্বাস্থ্য ব্যবস্থা গড়ে তোলা সম্ভব হবে। কোভিড-১৯ রোগীদের কার্যকরী চিকিৎসা এবং এই রোগ বিস্তার রোধ করা যাবে। এই তহবিলের অর্থ ভারতে ভবিষ্যতের রোগের প্রকোপ নিয়ন্ত্রণে বিশেষভাবে সাহায্য করবে। তিনি আরও বলেছেন এই অভূতপূর্ব বিশ্বব্যাপী সমস্যা মোকাবিলায় এআইআইবি আগামী দিনে গুরুত্বপূর্ণ ভূমিকা পালন করবে এবং আন্তর্জাতিক আর্থিক সংস্থাগুলির সাথে ঘনিষ্ঠভাবে কাজ করবে। এই প্রকল্পে বিশ্বব্যাংক আর্থিক সহায়তা প্রদান করেছে বলেও তিনি জানিয়েছেন।
    
    এই প্রকল্পটি স্বাস্থ্য ও পরিবার কল্যাণ মন্ত্রকের আওতাধীন জাতীয় স্বাস্থ্য মিশন (এনএইচএম), জাতীয় রোগ নিয়ন্ত্রণ কেন্দ্র (এনসিডিসি) এবং ইন্ডিয়ান কাউন্সিল অফ মেডিকেল রিসার্চ (আইসিএমআর) কার্যকর করবে।


    

    CG/SS

    
    
    (Release ID: 1622344) Visitor Counter : 11
    
    
      Read this release in: English , Urdu , Marathi , Hindi , Punjabi , Odia , Tamil , Telugu , Kannada , Malayalam