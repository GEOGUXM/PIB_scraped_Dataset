      রেলমন্ত্রক

      শ্রমিক স্পেশাল ট্রেনগুলিতে ভ্রমণরত প্রায় ৫০ লক্ষ পরিযায়ীকে ভারতীয় রেল বিনামূল্যে ৮৫ লক্ষেরও বেশি খাবারের প্যাকেট এবং ১.২৫ কোটি জলের বোতল বিতরণ করেছে
      Posted On: 28 MAY 2020 7:50PM by PIB Kolkata


    নয়াদিল্লী, ২৮ মে, ২০২০


    

    
    ভারতীয় রেল পয়লা মে থেকে শ্রমিক স্পেশাল ট্রেনে ভ্রমণকারী পরিযায়ীদের জন্য বিনামূল্যে ৮৫ লক্ষ খাবারের প্যাকেট এবং ১.২৫ কোটি জলের বোতল বিতরণ করেছে। ভারতীয় রেলের রাষ্ট্রায়াত্ব সংস্থা আইআরসিটিসি-র তৈরি করা এই খাবারের প্যাকেটগুলি আঞ্চলিক রেল বিভাগগুলি বিতরণ করেছে। শ্রমিক স্পেশাল ট্রেনে ভ্রমণরত সমস্ত পরিযায়ী যাত্রীকে খাবার ও জলের বোতল দেওয়া হয়েছে। ভ্রমণকারীদের আইআরসিটিসি-র রেল নীর জলের বোতলের সঙ্গে পুরি-সব্জি-আচার, রুটি-সব্জি-আচার, কলা, বিস্কুট, কেক, ভেজ পোলাও, পাওভাজি, উপমা, পোলাও-আচার ইত্যাদি খাবার দেওয়া হয়েছে।


    
    স্বরাষ্ট্র মন্ত্রকের কাছ থেকে অনুমতি পাওয়ার পর বিশেষ ট্রেনের মাধ্যমে বিভিন্ন স্থানে আটকে পড়া পরিযায়ী শ্রমিক, তীর্থযাত্রী, পর্যটক, শিক্ষার্থী এবং অন্যান্য ব্যক্তিদের নিজ নিজ রাজ্যে পৌঁছে দেওয়ার জন্য ভারতীয় রেল পয়লা মে থেকে শ্রমিক স্পেশাল ট্রেন চালানোর সিদ্ধান্ত নেয়। ২৮শে মে পর্যন্ত বিভিন্ন রাজ্য থেকে মোট ৩ হাজার ৭৩৬টি শ্রমিক স্পেশাল ট্রেন চালানো হয়েছে। এ পর্যন্ত ২৭ দিনে প্রায় ৫০ লক্ষ পরিযায়ী 'শ্রমিক স্পেশাল' ট্রেনে যাত্রা করেছেন। এদিনের যাত্রাপথে কোনো ট্রেনই যানযটের সমস্যার মধ্যে পড়েনি।


    
    এই ৩ হাজার ৭৩৬টি ট্রেন বিভিন্ন রাজ্য থেকে ছাড়া হয়েছে। এরমধ্যে গুজরাত থেকে ৯৭৯, মহারাষ্ট্র থেকে ৬৯৫, পাঞ্জাব থেকে ৩৯৭, উত্তরপ্রদেশ এবং বিহার থেকে ২৬৩টি করে ট্রেন ছেড়েছে।


    
    এই শ্রমিক স্পেশাল ট্রেনগুলি বিভিন্ন রাজ্যে পৌঁছেছে। এরমধ্যে উত্তরপ্রদেশে ১ হাজার ৫২০, বিহারে ১ হাজার ২৯৬, ঝাড়খন্ডে ১৬৭, মধ্যপ্রদেশে ১২১ এবং ওডিশায় ১৩৯টি ট্রেন পৌঁছেছে।


    
    শ্রমিক স্পেশাল ট্রেন ছাড়াও দিল্লীকে সংযুক্ত করে রেল ১৫ জোড়া বিশেষ ট্রেন চালাচ্ছে এবং পয়লা জুন থেকে আরও ২০০টি ট্রেন চালানোর পরিকল্পনা গ্রহণ করেছে।


    

    CG/SS/NS

    
    
    (Release ID: 1627685) Visitor Counter : 14
    
    
      Read this release in: Telugu , English , Urdu , Hindi , Manipuri , Punjabi , Odia , Tamil , Kannada