      উত্তর-পূর্বাঞ্চলেরউন্নয়নসংক্রান্তমন্ত্রক

      কেন্দ্রীয় মন্ত্রী ড:জিতেন্দ্র সিংহ, উত্তর পূর্ব ভারতের আটটি রাজ্যের মুখ্যসচিব এবং পদস্থ আধিকারিকদের সঙ্গে কোভিড-19 সংক্রমণের সর্বশেষ পরিস্থিতি পর্যালোচনা করেছেন
      Posted On: 16 MAY 2020 9:00PM by PIB Kolkata


    নতুন দিল্লী, ১৬ই মে, ২০২০


    

    
    উত্তর পূর্ব অঞ্চল উন্নয়ন মন্ত্রকের স্বাধীন দায়িত্ব প্রাপ্ত প্রতিমন্ত্রী,প্রধানমন্ত্রী দপ্তরের প্রতিমন্ত্রী, কর্মী, জন অভিযোগ এবং পেনশন, পারমাণবিক শক্তি এবং মহাকাশ মন্ত্রকের প্রতিমন্ত্রী ড:জিতেন্দ্র সিংহ, উত্তর পূর্ব ভারতের আটটি রাজ্যের মুখ্যসচিব এবং পদস্থ আধিকারিকদের সঙ্গে কোভিড-19 সংক্রমণের সর্বশেষ পরিস্থিতি পর্যালোচনা করেছেন।


    
    অরুণাচলপ্রদেশ, আসাম, মণিপুর, মেঘালয়, মিজোরাম, নাগাল্যান্ড, সিকিম এবং ত্রিপুরা সরকারের প্রতিনিধিদের সঙ্গে তিনি ভিডিও কনফারেন্সের মাধ্যমে প্রায় এক ঘন্টা আলোচনা করেন। রাজ্য প্রতিনিধিরা কোভিড সংক্রান্ত সর্বশেষ পরিস্থিতি তুলে ধরার পাশাপাশি পরিযায়ী শ্রমিকদের বিষয় সহ প্রধানমন্ত্রীর ২০ লক্ষ কোটি টাকার আর্থিক প্রকল্পের নানান দিক তুলে ধরেন। এই প্রকল্পের মাধ্যমে আগামী দিনে কোন কোন ক্ষেত্রে ছাড় দেওয়া যেতে পারে সে বিষয়েও আলোচনা হয়।


    
    উত্তর পূর্ব অঞ্চল উন্নয়ন মন্ত্রী হিসাবে ড:জিতেন্দ্র সিংহ,রাজ্য সরকারগুলিকে করোনা সংক্রমণ মোকাবিলা বিষয়ে সঠিক এবং বুদ্ধিদীপ্ত পদক্ষেপ গ্রহণের জন্য প্রশংসা করেন। তিনি বলেন, এই অঞ্চলে করোনা সংক্রমণের ব্যাপ্তি রুখে দেওয়ার জন্যই উত্তর পূর্ব অঞ্চল সর্বত্র প্রশংসিত হচ্ছে।


    
    দেশের বিভিন্ন প্রান্ত থেকে পরিযায়ী শ্রমিকরা উত্তর পূর্বের রাজ্য গুলিতে ফিরে আসার বিষয়ে ড:সিংহ বলেন, সংশ্লিষ্ট রাজ্য গুলি থেকে শ্রমিকদের নামের তালিকা চেয়ে পাঠানো হয়েছে। উত্তর পূর্ব অঞ্চল উন্নয়ন মন্ত্রক একই সঙ্গে রাজ্যের রেসিডেন্ট কমিশানার এবং নোডাল আধিকারিকদের সঙ্গে কাজ করে পরিযায়ী শ্রমিকদের মসৃণ ভাবে ঘরে ফেরানোর কাজ করছে। রাজ্য গুলির পক্ষ থেকে করা সব অনুরোধই গুরুত্ব সহকারে মীমাংসা করার চেষ্টা চলছে বলে তিনি জানান।


    
    গুয়াহাটি পর্যন্ত বিমান চলাচল শুরু করার প্রস্তাব প্রসঙ্গে তিনি বলেন, এই বিষয়েস্বরাষ্ট্র এবং অসামরিক বিমান চলাচল মন্ত্রক সঠিক সময়ে সিদ্ধান্ত নেবে। অতিরিক্ত ট্রেন চালানোর বিষয়ে তিনি বলেন,রেল মন্ত্রক ইতিমধ্যেই এই পথে ট্রেন চালাবার উদ্যোগ নিয়েছে।


    
    ড:জিতেন্দ্র সিংহ বলেন, উত্তর পূর্ব অঞ্চল উন্নয়ন মন্ত্রক সবচেয়ে বেশি গুরুত্ব দিচ্ছে অঞ্চলের উন্নয়ন প্রকল্প গুলির ওপর। বিশেষত যে প্রকল্প গুলির কাজ থেমে রয়েছে,সেগুলির কাজ দ্রুত শুরু করে সময়মতন শেষ করার ওপর তিনি জোর দেন। এই প্রকল্প গুলির খরচের হিসাব তিনি যতো দ্রুত সম্ভব মন্ত্রকে জমা দিতে বলেন তিনি।


    
    রাজ্যের মুখ্য সচিবরাও থেমে থাকা প্রকল্প গুলির কাজ দ্রুত শেষ করার ওপর জোর দেন।


    
    উত্তর পূর্ব অঞ্চল উন্নয়ন মন্ত্রকের সচিব শ্রী ইন্দ্রজীত সিংহ, উত্তর পূর্ব অঞ্চল কাউন্সিলের সচিব এবং উত্তর পূর্ব মন্ত্রকের পদস্থ আধিকারিকরা এই বৈঠকে যোগ দেন।


    

    
    CG/PPM

    
    
    (Release ID: 1624666) Visitor Counter : 4
    
    
      Read this release in: English , Urdu , Hindi , Punjabi , Tamil , Telugu , Kannada