      ভূ-বিজ্ঞানমন্ত্রক

      দক্ষিন আন্দামান সাগর এবং তৎসংলগ্ন দক্ষিণপুর্ব বঙ্গোপসাগর অঞ্চলের ওপর নিম্নচাপ সৃষ্টি হয়েছে
      Posted On: 01 MAY 2020 12:39PM by PIB Kolkata


    নতুনদিল্লি, ১ মে, ২০২০


    ভারতের আবহাওয়া দফতরের ঘূর্ণিঝড় সতর্কতা বিভাগের পক্ষ থেকে জানানো হয়েছে,দক্ষিণ আন্দামান সমুদ্র এবং তৎসংলগ্ন দক্ষিণপূর্ব বঙ্গোপসাগর অঞ্চলের ওপর আজ সকালে (১লা মে ২০২০) নিম্নচাপ ঘনীভূত হয়েছে। এর গতি কিছুটা ধীর বলে মনে করা হচ্ছে।

    
    আগামী ৪৮ ঘণ্টায় ঐ নিম্নচাপ টি একই অবস্থানে থেকে আরও ঘনীভূত হয়ে আন্দামান সাগর এবং তৎসংলগ্ন দক্ষিণ পূর্ব বঙ্গোপসাগরে গভীর নিম্নচাপে পরিণত হওয়ার সম্ভাবনা রয়েছে। আগামী ৪৮ ঘণ্টায় এর তীব্রতা আরও বাড়তে পারে। ৫ই মে,পর্যন্ত এটি ধীরে ধীরে উত্তর-উত্তরপশ্চিম দিকে সরে যাবে বলে মনে করা হচ্ছে।


    
    এই নিম্নচাপের প্রভাবে আগামী ৫ দিন দক্ষিণ আন্দামান সাগর ও তৎসংলগ্ন দক্ষিণপূর্ব বঙ্গোপসাগর এবং আন্দামান ও নিকোবর দ্বীপপুঞ্জ অঞ্চলে আবহাওয়া খারাপ থাকবে বলে সতর্কতা জারি করা হয়েছে।


    
    (১) বৃষ্টিপাত(দ্বীপপুঞ্জ অঞ্চলে):


    ১ লা এবং ২রা মে আন্দামান এবং নিকোবর দ্বীপপুঞ্জ অঞ্চলে হাল্কা থেকে মাঝারি বৃষ্টিপাতের সম্ভবনা রয়েছে। ৩রা থেকে ৫ই মে ঐ অঞ্চলের বিভিন্ন অঞ্চলে বৃষ্টিপাতের সম্ভবনা রয়েছে। ২রা এবং ৩রা মে,নিকোবর দ্বীপপুঞ্জ অঞ্চলে বিক্ষিপ্তভাবে ভারী বৃষ্টির সম্ভাবনা রয়েছে। আগামী ৪ঠা ও ৫ই মে আন্দামান ও নিকোবর দ্বীপপুঞ্জে বিক্ষিপ্তভাবে ভারী থেকে অতি ভারী বৃষ্টির সম্ভাবনা রয়েছে।


    
    (২) ঝড়ো হাওয়ার সতর্কতা:
    ১ লা মে দক্ষিন পূর্ব বঙ্গোপসাগর অঞ্চলে ৪০ থেকে ৫০ কিলোমিটার প্রতি ঘন্টা গতিবেগে ঝড়ো হাওয়া বয়ে যাওয়ার সম্ভবনা রয়েছে। ঝড়ের গতিবেগ সর্বোচ্চ ৬০ কিলোমিটার হতে পারে বলে সতর্কতা জারি করা হয়েছে।আগামী ২রা এবং ৩রা মে,দক্ষিন পূর্ব বঙ্গোপসাগর এবং দক্ষিণ আন্দামান সাগরের ওপর দিয়ে ৪০ থেকে ৫০ কিলোমিটার গতিতে ঝড়ো হাওয়া বয়ে যেতে পারে। আগামী ৪ঠা মে,৪৫ থেকে ৫৫ কিলোমিটার গতিবেগে দক্ষিণ আন্দামান সাগর এবং তৎসংলগ্ন দক্ষিণ পূর্ব বঙ্গোপসাগর অঞ্চলের ওপর দিয়ে ঝড়ো হাওয়া বয়ে যেতে পারে। আগামী ৫ই মে,দক্ষিণ আন্দামান সাগর এবং তৎসংলগ্ন দক্ষিন পূর্ব বঙ্গোপসাগর অঞ্চল দিয়ে ৫০ থেকে ৬০ কিলোমিটার গতিতে ঝড়ো হাওয়া বয়ে যেতে পারে। ঝড়ের সর্বোচচ গতিবেগ৭০ কিলোমিটার প্রতি ঘন্টা হতে পারে।


    
    (৩) সমুদ্র পরিস্থিতি:
    ১লা মে থেকে ৫ই মে,২০২০,দক্ষিন আন্দামান সাগর এবং দক্ষিন পূর্ব বঙ্গোপসাগর উত্তাল থেকে অতি উত্তাল হতে পারে।


    
    (৪) মৎস্যজীবীদের জন্য সতর্কতা:
    ১লা মে,দক্ষিন পূর্ব বঙ্গোপসাগর অঞ্চলে মৎসজীবী দের মাছ ধরতে যেতে নিষেধ করা হয়েছে। আগামী ২রা এবং ৩রা মে দক্ষিন আন্দামান সাগর এবং দক্ষিনপূর্ব বঙ্গোপসাগর অঞ্চলে এবং আগামী ৪ঠা ও ৫ই মে ২০২০ তে আন্দামান সাগর এবং তৎসংলগ্ন দক্ষিন পূর্ব বঙ্গোপসাগরে মাছ ধরতে যেতে নিষেধ করা হয়েছে।


    
    বিস্তারিত তথ্য এবং সর্বশেষ তথ্য জানতে www.rsmcnewdelhi.imd.gov.in এবং www.mausam.imd.gov.in এ ক্লিক করতে পারেন।


    

    CG/PPM

    
    
    (Release ID: 1620011) Visitor Counter : 7
    
    
      Read this release in: English , Urdu , Hindi , Manipuri , Punjabi , Gujarati , Tamil , Telugu