      ভূ-বিজ্ঞানমন্ত্রক

      দক্ষিণপূর্ব এবং তৎসংলগ্ন পূর্বমধ্য আরব সাগরে ও লাক্ষাদ্বীপ অঞ্চলে একটি নিম্নচাপ ঘনীভূত হয়েছে
      
      এই নিম্নচাপটি ক্রমাগত উত্তর দিকে সরে আগামী ৩ রা জুন, ২০২০ নাগাদ উত্তর মহারাষ্ট এবং গুজরাটের উপকূলবর্তী অঞ্চলের কাছে পৌঁছাবে
      
      ওমানের দক্ষিন উপকূলবর্তী এবং তৎসংলগ্ন ইয়েমেনের ওপর নিম্নচাপ ঘনীভূত হয়েছে

      Posted On: 31 MAY 2020 2:18PM by PIB Kolkata

    নতুন দিল্লী, ৩১শে মে, ২০২০


    

    ভারতের আবহাওয়া দপ্তরের জাতীয় আবহাওয়া পূর্বাভাস কেন্দ্রের ঘূর্নিঝড় সতর্কতা বিভাগের সতর্কতা অনুযায়ী:
    
    দক্ষিণপূর্ব এবং তৎসংলগ্ন পূর্বমধ্য আরব সাগরে ও লাক্ষাদ্বীপ অঞ্চলে একটি নিম্নচাপ ঘনীভূত হয়েছে। ৩১শে মে, ২০২০ ভোর ৫.৩০ নাগাদ এই নিম্নচাপটি ঘনীভূত হয়ে বিকাল পর্যন্ত ঐ অঞ্চলেই অবস্থান করছে।


    
    আগামী ২৪ ঘণ্টায় পূর্বমধ্য এবং তৎসংলগ্ন দক্ষিনপূর্ব আরব সাগরের ওপর এটি গভীর নিম্নচাপে পরিণত হওয়ার সম্ভবনা রয়েছে এবং এটি পরবর্তী ২৪ ঘণ্টায় আরও ঘনীভূত হয়ে ঘূর্ণিঝড়ে রূপান্তরিত হতে পারে। এটি ক্রমাগত উত্তর দিকে অগ্রসর হয়ে আগামী ৩রা জুন নাগাদ উত্তর মহারাষ্ট্র এবং গুজরাটের উপকূলবর্তী অঞ্চলের কাছে পৌঁছাতে পারে।


    
    (১) ওমানের দক্ষিন উপকূলবর্তী এবং তৎসংলগ্ন ইয়েমেনের ওপর নিম্নচাপ ঘনীভূত হয়েছে।


    
    গত ২৯শে মে, ২০২০তে ওমানের দক্ষিন উপকূলবর্তী এবং তৎসংলগ্ন ইয়েমেনের ওপর নিম্নচাপ সৃষ্টি হয়। এটি ৩০শে মে সকালের দিকে উত্তর পশ্চিম দিকে অগ্রসর হয়। তারপরই এটি আজ ৩১শে মে সামান্য দক্ষিনপশ্চিম দিকে অগ্রসর হয়ে ওমানের সললহের ২০ কিলোমিটার পশ্চিম এবং ইয়েমেনের আল-গীয়াধের পূর্ব-উত্তরপুর্বের ২০০ কিলোমিটার দূরে কেন্দ্রীভূত হয়েছে।


    
    আগামী ১২ ঘন্টায় এটি আরও ঘনীভূত হওয়ার সম্ভাবনা রয়েছে। তারপর সেটি ক্রমাগত দুর্বল হবে।ধীরে ধীরে সেটি পশ্চিম-দক্ষিণপশ্চিম দিকে সরে যাবে।


    

    সতর্কতা:


    
    (১) বৃষ্টিপাতের সম্ভাবনা:


    
    **আজ এবং আগামীকাল লাক্ষাদ্বীপ, কেরালা এবং কর্নাটকের উপকূলবর্তী অঞ্চলে হাল্কা থেকে মাঝারি বৃষ্টির সম্ভাবনা রয়েছে। আজ দক্ষিন কোঙ্কন ও গোয়ার কিছু অংশে হাল্কা থেকে মাঝারি বৃষ্টির সম্ভাবনা রয়েছে।আগামীকাল ঐ অঞ্চলের কিছু অঞ্চলে বিক্ষিপ্ত ভাবে ভারী বৃষ্টির হতে পারে। ২রা ও ৩ রা জুন গোয়া ও কোঙ্কন অঞ্চলে হাল্কা থেকে মাঝারি বৃষ্টির সম্ভাবনা রয়েছে।


    
    **আগামী ৩ রা ও ৪ ঠা জুন উত্তর কোঙ্কন এবং উত্তর ও মধ্য মহারাষ্ট্র অঞ্চলে হাল্কা থেকে মাঝারি এবং বিচ্ছিন্ন ভাবে ভারী বৃষ্টির সম্ভাবনা রয়েছে।


    
    **আগামী ৩ রা জুন দক্ষিন গুজরাট,দমন,ডিউ,দাদরা এবং নগরহাভেলী অঞ্চলে হাল্কা থেকে ভারী বৃষ্টির সম্ভাবনা রয়েছে। আগামী ৪ ঠা জুন ঐ অঞ্চলে ভারী থেকে অতি ভারী বৃষ্টির সম্ভাবনা রয়েছে।


    
    (২) ঝোড়ো হাওয়ার সতর্কতা:


    
    আগামী ৪৮ ঘন্টায় দক্ষিনপূর্ব এবং সংলগ্ন পূর্বমধ্য আরব সাগর অঞ্চল সহ লাক্ষাদ্বীপ, কেরালার উপকূলবর্তী অঞ্চলে ৪৫-৫৫ বা ৬৫ কিলোমিটার প্রতি ঘন্টা গতিবেগে ঝোড়ো হাওয়া বয়ে যেতে পারে। আগামী ২রা জুন ঝোড়ো হাওয়ার গতিবেগ সর্বোচ্চ ৮৫ কিলোমিটার প্রতি ঘন্টা হতে পারে। দক্ষিন মহারাষ্ট্র এবং কর্নাটকের ওপর দিয়ে এই ঝোড়ো হাওয়া বয়ে যাবে বলে মনে করা হচ্ছে। আগামি ৩রা জুন সকালে এই হাওয়ার গতিবেগ প্রতি ঘন্টায় ১০০ থেকে ১১০ কিলোমিটার হতে পারে। মহারাষ্ট্র ও গুজরাটের ওপর দিয়ে এই ঝোড়ো হাওয়া বয়ে যেতে পারে।


    
    আগামী ২৪ ঘন্টায় দক্ষিন ওমান এবং ইয়েমেনের উপকূলবর্তী অঞ্চলের ওপর দিয়ে সর্বোচ্চ ৬৫ কিলোমিটার প্রতি ঘন্টায় ঝোড়ো হাওয়া বয়ে যেতে পারে।


    
    (৩) সামুদ্রিক অবস্থা:


    
    আগামী ২৪ ঘন্টায় দক্ষিন পূর্ব এবং সংলগ্ন পূর্ব মধ্য আরব সাগর এবং লাক্ষাদ্বীপ অঞ্চলে সমুদ্র উত্তাল থেকে অতি উত্তাল হতে পারে। আগামী ২রা জুন পূর্ব মধ্য এবং দক্ষিন পূর্ব আরব সাগর, কর্নাটক, দক্ষিন মহারাষ্টের উপকূলবর্তী সাগর উত্তাল থেকে অতি উত্তাল হতে পারে। আগামী ৩রা জুন এই অঞ্চল গুলি সহ মহারাষ্ট্র এবং গুজরাট সংলগ্ন সাগর উত্তাল থেকে অতি উত্তাল হওয়ার সম্ভাবনা আছে।


    
    (৪) মৎস্যজীবীদের জন্য সতর্কবার্তা:


    
    আগামী ২রা জুন অবধি মৎস্যজীবীদের দক্ষিন পূর্ব আরব সাগর, লাক্ষাদ্বীপ অঞ্চল এবং কেরালার সংলগ্ন সমুদ্রে মাছ ধরতে যেতে নিষেধ করা হয়েছে। ৩রা জুন অবধি পূর্ব মধ্য আরব সাগর এবং কর্নাটক সংলগ্ন সাগরে মাছ ধরতে যেতে নিষেধ করা হয়েছে। আগামী ৩ এবং ৪ঠা জুন অবধি পূর্ব মধ্য আরব সাগর এবং মহারাষ্ট্র সংলগ্ন সাগরে ও উত্তর পূর্ব আরব সাগর এবং গুজরাট উপকূলবর্তী অঞ্চলে মৎস্যজীবীদের মাছ ধরতে যেতে নিষেধ করা হয়েছে। যে সমস্ত মৎস্যজীবী ইতিমধ্যেই মাছ ধরতে গেছেন, তাদের আজকের মধ্যেই ফিরে আসার নির্দেশ দেওয়া হয়েছে।


    
    একই সঙ্গে দক্ষিন ওমান এবং ইয়েমেনের উপকুলেও মাছ ধরতে যাওয়ার ওপর নিষেধাজ্ঞা জারি করা হয়েছে।


    
    সম্পূর্ণ পরিস্থিতির দিকে নজরদারি চালানো হচ্ছে এবং সংশ্লিষ্ট রাজ্য সরকার গুলিকে নিয়মিত তথ্য দেওয়া হচ্ছে।


    
    বিস্তারিত তথ্যের জন্য www.rsmcnewdelhi.imd.gov.in এবং www.mausam.imd.gov.in ওয়েবসাইটে ক্লিক করা যেতে পারে।
    আপাতত আগামী ২৪ ঘণ্টায় দক্ষিন আরব সাগর, মালদ্বীপ-কমরিন অঞ্চল, দক্ষিন পশ্চিম এবং দক্ষিন পূর্ব বঙ্গোপসাগর অঞ্চলে দক্ষিণ পশ্চিম মৌসুমী বায়ুর অগ্রগতি ক্রমাগত অনুকূল হচ্ছে।


    
    কেরালায় ১লা জুন ২০২০ তে দক্ষিন পশ্চিম মৌসুমী বায়ুর প্রবেশের পরিস্থিতি সৃষ্টি হয়েছে।


    

    CG/PPM

    
    
    (Release ID: 1628234) Visitor Counter : 9
    
    
      Read this release in: Punjabi , English , Urdu , Hindi