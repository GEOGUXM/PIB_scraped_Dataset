      বিজ্ঞানওপ্রযুক্তিমন্ত্রক

      মানুষের ফুসফুসে এপিথেলিয়াল কোষে বিজ্ঞানীরা নোভেল করোনা ভাইরাস নিয়ে পরীক্ষা চালাবেন
      Posted On: 05 MAY 2020 7:21PM by PIB Kolkata


    নতুন দিল্লি, ৫ মে, ২০২০


    কোভিড – ১৯ এর গবেষণার কাজে হায়দ্রাবাদ ভিত্তিক সেন্টার ফর সেলুলার এন্ড মলিক্যুলার বায়োলজি (সিসিএমবি), ব্যাঙ্গালোর ভিত্তিক আইস্টেম রিসার্চ প্রাইভেট লিমিটেডের সঙ্গে একযোগে কাজ করবে। তাদের গবেষণায় মানুষের কোষে নোভেল করোনা ভাইরাস উৎপাদন করার চেষ্টা করা হবে। তার পর সেই ভাইরাসটিকে টেস্টটিউবে নিয়ে কোভিড – ১৯ এর ওষুধ ও টীকা তৈরির উদ্যোগ নেওয়া হবে।


    
    গবেষকরা মানুষের ফুসফুসে এপিথেলিয়াল কোষের মধ্যে উৎপাদন প্রক্রিয়াকে কাজে লাগিয়ে কোভিড প্রতিরোধী শনাক্তকরণ প্লাটফর্মের সাহায্যে নোভেল করোনা ভাইরাসের বৈশিষ্ট্য বোঝার চেষ্টা করবেন। তার থেকে সিসিএমবি-র বিজ্ঞানীর সম্ভাব্য ওষুধ তৈরি করতে উদ্যোগী হবেন।


    
    বিজ্ঞান ও শিল্প গবেষণা পরিষদ (সিএসআইআর)-এর অধীনস্থ সংস্থা সিসিএমবি, সেলুলার ও মলিক্যুলার জীববিদ্যা নিয়ে উন্নতমানের গবেষণা চালাচ্ছে। ব্যাঙ্গালোর ভিত্তিক সেন্টার ফর সেলুলার এন্ড মলিক্যুলার প্লাটফর্ম (সি-ক্যাম্প), বিজ্ঞান ও প্রযুক্তি মন্ত্রকের জৈবপ্রযুক্তি শাখার একটি সংস্থা। যারা আইস্টেম রিসার্চ প্রাইভেট লিমিটেডকে চিকিৎসাশাস্ত্রে কোষের ব্যবহার নিয়ে কাজে সাহায্য করে থাকে। ড. রাজর্ষি পালের নেতৃত্বে একদল বিজ্ঞানী এই ধরণের চিকিৎসা পদ্ধতি এবং রোগের প্রকৃতি নিয়ে কাজ করছেন। আশা করা যায়, সিসিএমবি-র এই উদ্যোগে কোভিড – ১৯ এর গবেষণায় বিরাট সাফল্য আসবে।


    

    CG/CB/SFS

    
    
    (Release ID: 1621556) Visitor Counter : 12
    
    
      Read this release in: Punjabi , English , Urdu , Hindi , Assamese , Tamil , Telugu