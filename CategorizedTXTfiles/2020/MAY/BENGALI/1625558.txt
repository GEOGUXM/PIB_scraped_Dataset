      কেন্দ্রীয়মন্ত্রিসভা

      কেন্দ্রীয় মন্ত্রিসভা "অতিক্ষুদ্র খাদ্য প্রক্রিয়াকরণ শিল্পোদ্যোগ (এফএমই) গঠন প্রকল্প" অনুমোদন করেছে
      Posted On: 20 MAY 2020 2:27PM by PIB Kolkata


    নতুন দিল্লি, ২০ মে, ২০২০


    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভা "অতিক্ষুদ্র খাদ্য প্রক্রিয়াকরণ শিল্পোদ্যোগ (এফএমই) গঠন প্রকল্প" অনুমোদন করেছে। কেন্দ্রীয় সরকারের পৃষ্ঠপোষকতায় তৈরি করা হয়েছে এই প্রকল্পটি। এর জন্য ব্যয় হবে ১০ হাজার কোটি টাকা। কেন্দ্র দেবে ৬০% এবং রাজ্য দেবে ৪০% অর্থ। দেশের অসংগঠিত ক্ষেত্রে শ্রমিকদের জন্য এই উদ্যোগ নেওয়া হয়েছে।


    
    
    এই প্রকল্প বাস্তবায়িত হলে অতিক্ষুদ্র খাদ্য প্রক্রিয়াকরণ শিল্পোদ্যোগ ক্ষেত্রে আর্থিক ক্ষমতা বৃদ্ধি পাবে।খাবারের মান এবং সুরক্ষা বজায় থাকবে। অসংগঠিত ক্ষেত্র থেকে সংগঠিত ক্ষেত্রে রূপান্তরিত হওয়ার সুযোগ তৈরি হবে। উদীয়মান জেলায় মহিলা উদ্যোগপতিদের রোজগারের সুযোগ তৈরি হবে। উপজাতি জেলাগুলিতে ক্ষুদ্র বনজ উৎপাদনের দিকে বিশেষ নজর দেওয়া যাবে।প্রায় ২ লক্ষ ক্ষুদ্র শিল্পোদ্যোগী ভর্তুকি যুক্ত ঋণ সহায়তা পাবেন।২০২০-২১ থেকে ২০২৪-২৫ অর্থবর্ষের জন্য এই প্রকল্প বাস্তবায়িত হবে। অনেক স্বনির্ভর গোষ্ঠীর সদস্যদের ঋণ পেতে সুবিধা হবে। প্রশিক্ষণ ও দক্ষতা উন্নয়নের সুযোগ তৈরি হবে। কেন্দ্রের আন্তঃমন্ত্রকের ক্ষমতায়িত কমিটি (আইএমইসি)প্রকল্পটির পর্যবেক্ষণ করবে। রাজ্য ও কেন্দ্রশাসিত অঞ্চলগুলি নোডাল এজেন্সি হিসেবে কাজ করবে। এই প্রকল্পে অংশগ্রহণের জন্য একটি জাতীয়স্তরে পোর্টাল চালু করা হবে। খাদ্য প্রক্রিয়াকরণ, বাছাই, প্যাকেটজাত করা, সংরক্ষণের মতো সাধারণ পরিষেবা ক্ষেত্রে কাজের পরিধি বাড়বে। প্রত্যক্ষ বা পরোক্ষভাবে কর্মসংস্থানের সুযোগ সৃষ্টি হবে।

    

    
    CG/SS

    
    
    (Release ID: 1625558) Visitor Counter : 9
    
    
      Read this release in: Malayalam , Kannada , Tamil , Manipuri , Odia , English , Urdu , Hindi , Marathi , Punjabi , Gujarati , Telugu