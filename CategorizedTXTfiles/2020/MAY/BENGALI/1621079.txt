      প্রতিরক্ষামন্ত্রক

      ডিআরডিও-র অতিবেগুনী রশ্মির মাধ্যমে সংক্রমণ মুক্ত টাওয়ার উদ্ভাবন
      Posted On: 04 MAY 2020 5:13PM by PIB Kolkata

      নতুন দিল্লি, ৪ মে, ২০২০
      যে সব জায়গায় সংক্রমণের যথেষ্ট সম্ভাবনা রয়েছে, সেখানে কোনো রাসায়নিক পদার্থ ব্যবহার না করে দ্রুত সংক্রমণ মুক্ত করার জন্য প্রতিরক্ষা গবেষণা ও উন্নয়ন সংস্থা (ডিআরডিও) অতিবেগুনী রশ্মির মাধ্যমে সংক্রমণ মুক্ত করার টাওয়ার উদ্ভাবন করেছে।
      
      এই যন্ত্রটি ডিআরডিও-র দিল্লি ভিত্তিক গবেষণাগার, লেসার সায়েন্স এন্ড টেকনোলজি সেন্টার (ল্যাসটেক) উদ্ভাবন করেছে। গুরুগ্রামের মেসার্স নিউ এজ ইন্সট্রুমেন্টস এন্ড মেটেরিয়ালর্স প্রাইভেট লিমিটেড, এই যন্ত্রটি তৈরি করেছে। অতিবেগুনী রশ্মি নির্ভর এই যন্ত্রটির নাম দেওয়া হয়েছে, ইউভি ব্লাস্টার। বৈদ্যুতিন সরঞ্জাম, কম্পিউটার, বিভিন্ন অফিস ও গবেষণাগারে ব্যবহৃত নানা যন্ত্রপাতিকে রাসায়নিক পদার্থ দিয়ে সংক্রমণ মুক্ত করার ক্ষেত্রে সমস্যা তৈরি হয়। ইউভি ব্লাস্টার, এই সমস্ত জিনিসগুলিকে সংক্রমণ মুক্ত করবে। এছাড়াও বিমানবন্দর, শপিংমল, মেট্রোরেল, হোটেল, কারখানা এবং অফিসের মতো জায়গা౼যেখানে প্রচুর লোকের আসা-যাওয়া করেন, সেখানে এই যন্ত্রটি ব্যবহার করা যাবে।
      
      ওয়াইফাই-এর মাধ্যমে ল্যাপটপ অথবা মোবাইল ফোনের সাহায্যে ইউভি ব্লাস্টারকে চালানো যাবে। এখানে ২৫৪ ন্যানোমিটার তরঙ্গ দৈঘ্যের ৪৩ ওয়াট ক্ষমতা সম্পন্ন ৬টি ল্যাম্প রয়েছে, যেখান থেকে অতিবেগুনী রশ্মি ৩৬০ ডিগ্রী এলাকা জুড়ে ছড়িয়ে পড়তে পারে। ১২ X ১২ ফুটের একটি ঘরকে এই যন্ত্র, ১০ মিনিটে জীবাণুমুক্ত করে। ৪০০ বর্গফুট এলাকার ঘরের বিভিন্ন জায়গায় এই যন্ত্রটি রেখে দিয়ে ৩০ মিনিটে ঘরকে সংক্রমণমুক্ত করা যাবে।
      
      ঘরের দরজা হঠাৎ করে খুলে গেলে বা কেউ ঘরে হঠাৎ ঢুকে পড়লে যন্ত্রটি সঙ্গে সঙ্গে বন্ধ হয়ে যাবে। এই যন্ত্রটি হাত দিয়েও চালানো সম্ভব।
      CG/CB/SFS
    
    
    (Release ID: 1621079) Visitor Counter : 11
    
    
      Read this release in: English , Marathi , Gujarati , Urdu , Hindi , Manipuri , Punjabi , Odia , Tamil , Telugu , Kannada , Malayalam