      স্বরাষ্ট্র মন্ত্রক

      স্বরাষ্ট্র মন্ত্রকের নির্দেশাবলী
      Posted On: 18 MAY 2020 6:41PM by PIB Kolkata

      নয়াদিল্লী, ১ ৮ মে, ২০২০
      জাতীয় বিপর্যয় ব্যবস্থাপনা কতৃপক্ষ (এন ডি এম এ),২০০৫ সালের বিপর্যয় ব্যবস্থাপনা আইনের ৬ ধারার,(২)(১)উপধারার অধীনে,তাদের ক্ষমতাবলে,কোভিড-19 সংক্রমণ দেশজুড়ে ছড়িয়ে পড়ার প্রেক্ষিতে ন্যাশনাল এক্সিকিউটিভ কমিটি(এন ই সি) র প্রতি গত ২৪,০৩,২০২০/১৪,০৪,২০২০ এবং ০১,০৫,২০২০ তারিখে দেওয়া নির্দেশিকায় লকডাউন ঘোষণার নির্দেশ দেয়।
      এন ই সির সভাপতি,২০০৫ সালের বিপর্যয় ব্যবস্থাপনা আইনের ১০ ধারার (২)(১) উপধারার অধীনে তাঁর ক্ষমতাবলে ২৪,০৩,২০২০/২৯,০৩,২০২০/১৪,০৪,২০২০/১৫,০৪,২০২০ এবং ০১,০৫,২০২০ তারিখে দেশজুড়ে লকডাউন বিধি নিষেধ বলবৎ করার নির্দেশ দেন ।
      বিপর্যয় ব্যবস্থাপনা আইন,২০০৫ এর ১০ ধারার, (২)(১)উপধারার অধীনে এন ই সি যে নির্দেশিকা প্রকাশ করেছে তা ১৮,০৫,২০২০ তারিখ থেকে জারি হবে।
      এতদ্বারা জানান হচ্ছে যে বিপর্যয় ব্যবস্থাপনা আইনের ৬(২)(১) ধারা ও উপধারার অধীনে এন ডি এম এ ১৭,০৫,২০২০ তারিখে 1-29/2020 আদেশ নামা প্রকাশ করেছে,তাতে এন ই সির সভাপতিকে,কোভিড-19 সংক্রমণের প্রেক্ষিতে দেশের প্রতিটি অংশে ৩১,০৫,২০২০ পর্যন্ত লকডাউনের মেয়াদ পুনরায় বর্দ্ধিত করার জন্য নির্দেশ দেওয়া হয়েছে।
      সুতরাং এর দরুন, এন ডি এম এর ১৭,০৫,২০২০ তারিখে জারি করা আদেশ অনুযায়ী এবং বিপর্যয় ব্যবস্থাপনা আইনের ১০ ধারার (২)(১)উপধারার বলে নিম্ন স্বাক্ষরকারী,এন ই সির সভাপতি হিসাবে ক্ষমতাবলে যে নির্দেশনামা প্রকাশ করেছেন,তাতে ভারত সরকারের সব কেন্দ্রীয় মন্ত্রক এবং দপ্তর,রাজ্য সরকার ও কেন্দ্র শাসিত অঞ্চলের প্রশাসনের প্রতি নির্দেশ দেওয়া হয়েছে যে কোভিড-19 সংক্রমণের প্রেক্ষিতে দেশজুড়ে লক্ডাউনের বিধিনিষেধ আগামী ৩১,০৫,২০২০ পর্যন্ত বলবৎ থাকবে। নির্দেশ অনুযায়ী এই বিধিনিষেধ চালু হবে ১৮,০৫,২০২০ তারিখ থেকে।
      ভারত সরকারের সমস্ত মন্ত্রক এবং দপ্তর,রাজ্য এবং কেন্দ্র শাসিত অঞ্চলের সরকার,রাজ্য বা কেন্দ্র শাসিত অঞ্চলের প্রশাসনের প্রতি জারি করা নির্দেশিকায় উল্লেখ করা হয়েছে যে ৩১,০৫,২০২০ পর্যন্ত বর্দ্ধিত লকডাউন বিধিনিষেধে সমস্ত নিয়ম কঠোর ভাবে মেনে চলতে হবে।
      [কেন্দ্রীয় স্বরাষ্ট্র মন্ত্রকের ১৭,০৫,২০২০ তারিখে প্রকাশ করা আদেশ পত্র নম্বর 40-3/2020-DM-1(A) অনুযায়ী]
      (১) দেশজুড়ে লকডাউন বিধিনিষেধ জারী থাকবে আগামী ৩১ শে মে,২০২০ পর্যন্ত।
      (২) নিম্নে উল্লেখিত কার্যকলাপের ওপর বিধিনিষেধ বলবৎ থাকবে।
      1, সমস্ত অভ্যন্তরীণ এবং আন্তর্জাতিক বিমান যাত্রা।তবে অভ্যন্তরীণ চিকিৎসা পরিষেবা বা অভ্যন্তরীণ এয়ার এম্বুলেন্স পরিষেবা এবং নিরাপত্তার কারণে বা কেন্দ্রীয় স্বরাষ্ট্র মন্ত্রকের নির্দেশ মতন বিমান চলাচলকে এর আওতার বাইরে রাখা হয়েছে।
      2, মেট্রো রেল পরিষেবা বন্ধ থাকবে।
      3, স্কুল, কলেজ, কোচিন সহ সমস্ত শিক্ষা প্রতিষ্ঠান বন্ধ থাকবে। অনলাইনে বা দূর শিক্ষায় পাঠদান চলবে।
      4, হোটেল, রেস্টুরেন্ট এবং অন্যান্য আতিথেয়তা সংক্রান্ত পরিষেবা বন্ধ থাকবে। তবে স্বাস্থ্য আবাসন,পুলিশ,স্বাস্থ্য পরিসেবার সঙ্গে যুক্ত কর্মী, সরকারী আধিকারিক, আটকে পরা ব্যক্তি ( পর্যটক বা কোয়ারেন্টাইনে থাকা ব্যক্তি), বাস ডিপো, রেল স্টেশন এবং বিমান বন্দরে ক্যান্টিনের সঙ্গে যুক্ত পরিষেবা গুলিকে এর আওতার বাইরে রাখা হয়েছে। এছাড়া রেস্টুরেন্ট গুলির রন্ধনশালা হোম ডেলিভারির জন্য খোলা যেতে পারে।
      5, সমস্ত সিনেমা হল, শপিং মল, জিমনাসিয়াম, সুইমিং পুল, পার্ক, থিয়েটার, বার এবং এসেম্ব্লি হল বন্ধ থাকবে। স্পোর্টস কমপ্লেক্স খোলা যাবে তবে তাতে দর্শক প্রবেশের অনুমতি দেওয়া হবে না।
      6, সমস্ত রকম সামাজিক, রাজনৈতিক, ক্রীড়া, বিনোদন, পঠনপাঠন, সংস্কৃতিক, ধর্মীয় অনুষ্ঠান সহ অন্যান্য সব ধরনের জমায়েতের ওপর নিষেধাজ্ঞা জারি থাকবে।
      7, সমস্ত ধর্মীয় উপাসনা স্থল জন সাধারণের জন্য বন্ধ থাকবে। ধর্মীয় জমায়েত কঠোর ভাবে নিষিদ্ধ।
      (৩) কন্টেনমেন্ট জোন ছাড়া নিয়ম মেনে যে সব ক্ষেত্র গুলিকে ছাড় দেওয়া হয়েছে:
      1, একাধিক রাজ্য বা কেন্দ্র শাসিত অঞ্চল সমন্বয় রেখে গাড়ী বা বাস চালাতে পারবে।
      2, আন্ত রাজ্য বাস পরিষেবা বা গন পরিবহন চলাচলের সিদ্ধান্ত নেবে সংশ্লিষ্ট রাজ্য বা কেন্দ্র শাসিত অঞ্চল।
      3, সংযোজন ১ এ উল্লেখিত এস ও পির সঙ্গে যুক্ত ব্যক্তিকে বিধিনিষেধের আওতার বাইরে রাখা হয়েছে।
      (৪) কোভিড-১৯ ব্যবস্থাপনায় জাতীয় নির্দেশিকা:
      সংযোজন ২ এ উল্লেখিত কোভিড-19 সংক্রান্ত জাতীয় নির্দেশিকা দেশজুড়ে জারী থাকবে।
      (৫) কন্টেনমেন্ট, বাফার, রেড, অরেঞ্জ এবং গ্রিন জোন:
      1, কেন্দ্রীয় স্বাস্থ্য ও পরিবার কল্যাণ মন্ত্রকের নির্দেশ মোতাবেক সংশ্লিষ্ট রাজ্য এবং কেন্দ্র শাসিত অঞ্চল গুলি রেড, অরেঞ্জ ও গ্রিন জোন চিহ্নিত করতে পারবে।
      2, কেন্দ্রীয় স্বাস্থ্য ও পরিবার কল্যাণ মন্ত্রকের নির্দেশিকা অনুযায়ী জেলা প্রশাসন কন্টেনমেন্ট, বাফার, রেড, অরেঞ্জ জোন চিহ্নিত করতে পারবে।
      3, কন্টেনমেন্ট জোনে শুধুমাত্র জরুরী পরিষেবা চালু থাকবে। কঠোর ভাবে লক্ষ্য রাখতে হবে যে এই জোনে বাইরে থেকে বা এই জোন থেকে কোনো ব্যক্তি প্রবেশ বা বাইরে না যেতে পারেন।শুধুমাত্র চিকিৎসা ও অত্যাবশ্যক পরিষেবাকে ছাড় দেওয়া হবে।
      4, কন্টেনমেন্ট জোনে কন্ট্রাক্ট ট্র্যাকিং,বাড়ী বাড়ী গিয়ে নজরদারি চালান সহ যাবতীয় প্রয়োজনীয় চিকিৎসা পরিষেবা জারী রাখতে হবে।
      (৬) নৈশকালীন কার্ফু:
      রাত ৭টা থেকে সকাল ৭টা পর্যন্ত কোনো ব্যক্তি বিশেষের চলাচল কঠোরভাবে নিয়ন্ত্রণ করা হবে। তবে জরুরি পরিষেবা চালু থাকবে। এই নির্দেশ কঠোর ভাবে বলবৎ করতে আঞ্চলিক প্রশাসনকে তাদের অধীনে থাকা অঞ্চলে ভারতীয় পেনাল কোড অনুযায়ী ১৪৪ ধারা মোতাবেক কার্ফু জারি করতে হবে।
      (৭) ক্ষতিগ্রস্ত হতে পারেন এমন ব্যক্তিদের সুরক্ষা:
      ৬৫ বছর বা তার বেশি বয়সের ব্যক্তি,অন্যান্য রোগের উপসর্গ আছে এমন ব্যক্তি, গর্ভবতী মহিলা এবং ১০ বছরের কম শিশুদের ঘরেতে থাকার নির্দেশ দেওয়া হয়েছে। শুধুমাত্র জরুরী ও স্বাস্থ্য প্রয়োজনে এঁদের ছাড় দেওয়া হয়েছে।
      (৮) বিশেষভাবে নিষেধাজ্ঞার অধীনে থাকা ক্ষেত্র গুলি ছাড়া আর সব কার্যকলাপ চলতে পারে।
      কন্টেনমেন্ট জোনে ওপরে উল্লেখিত ৫(৩) নম্বর ধারা অনুযায়ী শুধুমাত্র অত্যাবশ্যক পরিষেবা চালু থাকবে।
      রাজ্য এবং কেন্দ্র শাসিত অঞ্চলের প্রশাসন প্রয়োজনে নিষেধাজ্ঞা শিথিল বা কঠোর করতে পারে
      (৯) আরোগ্য সেতুর ব্যবহার:
      1, আরোগ্য সেতুর মাধ্যমে প্রাথমিক স্তরেই সংক্রমণের ঝুঁকি নির্ধারণ সম্ভব। এবং এটি ব্যক্তি বা সম্প্রদায়ের ঢাল হিসাবে কাজ করে।
      2, দপ্তর এবং কর্মস্থলে কর্মীবৃন্দের সুরক্ষার জন্য এই আরোগ্য সেতু টি কর্মচারীরা তাদের মোবাইল ফোনে ডাউনলোড করেছেন কিনা তা নিয়োগকর্তাদের নিশ্চিত করতে হবে।
      3, জেলা প্রশাসনের পক্ষ থেকেও প্রত্যেককে এই অ্যাপটি ব্যবহারের পরামর্শ দিতে হবে। এটিতে নিয়মিত নজর রাখলে সংক্রমণের ঝুঁকি অনেকটা হবে।
      (১০) বিশেষ কিছু ক্ষেত্রে ব্যক্তি বা পণ্যের চলাচলে বিশেষ নির্দেশিকা:
      1, সব রাজ্য এবং কেন্দ্র শাসিত অঞ্চল প্রশাসন, রাজ্যের ভিতরে এবং আন্তরাজ্য ক্ষেত্রে চিকিৎসার সঙ্গে যুক্ত ব্যক্তি,নার্স, প্যারা মেডিক্যাল ষ্টাফ, সংক্রমণ প্রতিরোধ ব্যবস্থাপনার সঙ্গে যুক্ত ব্যক্তি এবং এম্বুলেন্স কে বিনা বাধায় প্রবেশের অধিকার দেবে।
      2, সব রাজ্য এবং কেন্দ্র শাসিত অঞ্চল পণ্য,পণ্যবাহী যান এমনকি খালি ট্রাক কে আন্ত রাজ্য চলাচলে অনুমতি দেবে।
      3, সব রাজ্য এবং কেন্দ্র শাসিত অঞ্চল প্রশাসন, প্রতিবেশি রাষ্ট্র গুলির সঙ্গে বানিজ্য চুক্তি অনুযায়ী পণ্য, পণ্যবাহী যান সীমান্ত অঞ্চল দিয়ে যাতায়াতে বাধা দেবে না।
      (১১) নির্দেশিকা কঠোরভাবে মেনে চলার নির্দেশ:
      1, ২০০৫ সালের বিপর্যয় ব্যবস্থাপনা আইন অনুসারে জারী করা নির্দেশনামা, রাজ্য এবং কেন্দ্র শাসিত অঞ্চলের সরকার কোনোভাবেই হাল্কা করতে পারবে না।
      2, সব জেলা শাসকদের এই নির্দেশ কঠোরভাবে মেনে চলতে হবে।
      3, প্রয়োজনে জেলা শাসকরা ইনসিডেন্ট কমান্ডার নিয়োগ করে এই নির্দেশ পালনে নজর রাখতে পারেন। এই ইনসিডেন্ট কমান্ডার পুরো বিষয়টি দায়িত্ব নিয়ে তদারকি করবেন।
      (১২) আইনি পদক্ষেপ:
      কোনো ব্যক্তি যদি এই নির্দেশাবলি লংঘন করেন,তবে ২০০৫ সালের বিপর্যয় ব্যবস্থাপনা আইনের ৫১ থেকে ৬০ ধারা অনুযায়ী এবং ভারতীয় দণ্ডবিধির ১৮৮ ধারা সহ অন্যান্য আইন মোতাবেক,তার বিরূদ্ধে আইনি পদক্ষেপ নেওয়া যাবে।
      সংযোজন- ১
      কেন্দ্রীয় স্বরাষ্ট্র মন্ত্রকের জারি করা আদর্শ পরিচালন প্রক্রিয়া বা স্ট্যান্ডার্ড অপারেটিং প্রসিডিওর (এসওপি) সমূহ :
      ১. দোসরা এপ্রিল জারি হওয়া ভারতে থাকা বিদেশী নাগরিকদের জন্য অন্তর্বর্তী এসওপি।
      ২. ১৯শে এপ্রিল জারি হওয়া বিভিন্ন রাজ্য ও কেন্দ্রশাসিত অঞ্চলে আটকে থাকা পরিযায়ী শ্রমিকদের চলাচলের জন্য এসওপি।
      ৩. ২১শে এপ্রিল জারি হওয়া ভারতীয় নাবিক ও জাহাজের কর্মীদের বন্দরে ঢোকা ও বন্দর ছাড়ার জন্য এসওপি।
      ৪. ২৯শে এপ্রিল ও পয়লা মে জারি হওয়া আটকে থাকা পরিযায়ী শ্রমিক, তীর্থযাত্রী, পর্যটক, ছাত্রছাত্রী এবং অন্যান্য লোকের চলাচলের জন্য এসওপি।
      ৫. ৫ মে জারি হওয়া দেশের বাইরে আটকে থাকা ভারতীয় নাগরিকদের চলাচলের জন্য এসওপি।
      ৬. ১১ই মে জারি হওয়া ট্রেন যাত্রীদের জন্য এসওপি।
      সংযোজন- ২
      কোভিড-১৯এর ব্যবস্থাপনায় জাতীয় নির্দেশিকা
      ১. সর্বসাধারণের জন্য জায়গায় এবং কর্মক্ষেত্রে মাস্ক পরে থাকা বাধ্যতামূলক।
      ২. প্রকাশ্য স্থানে এবং কর্মক্ষেত্রে থুতু ফেলা শাস্তিযোগ্য অপরাধ। সংশ্লিষ্ট রাজ্য/কেন্দ্রশাসিত অঞ্চল/স্থানীয় কর্তৃপক্ষের আইন অনুসারে এর জন্য শাস্তি দেওয়া হবে।
      ৩. সর্বসাধারণের জন্য জায়গায় এবং যানবাহনে শারীরিক দূরত্ব বজায় রেখে চলতে হবে।
      ৪. বিয়ে বাড়িতে সামাজিক দূরত্ব বজায় রেখে চলতে হবে। নিমন্ত্রিত অতিথির সংখ্যা ৫০এর বেশি হওয়া চলবে না।
      ৫. শবযাত্রা/অন্তেষ্টি ক্রিয়ায় শারীরিক দূরত্ব বজায় রাখতে হবে। এখানে ২০ জনের বেশি থাকা যাবে না।
      ৬. প্রকাশ্য স্থানে মদ্যপান, ধূমপান, পান, গুটখা চিবানো যাবে না।
      ৭. দোকানে খরিদ্দারদের মধ্যে ন্যূনতম ৬ ফুট (দুই গজ)দূরত্ব বজায় রাখতে হবে। দোকানে ৫ জনের বেশি খদ্দের থাকা যাবে না।
      কর্মক্ষেত্রের জন্য অতিরিক্ত নির্দেশিকা
      ৮. যতটা সম্ভব বাড়ি থেকে কাজ করতে হবে।
      ৯. দপ্তরে কাজের ক্ষেত্রে এবং ব্যবসা বাণিজ্যের জায়গায় কাজের সময় ইতস্তত ঘোরাঘুরি করা চলবে না।
      ১০. সর্বসাধারণের জন্য স্থানে ঢোকা এবং বেরোনোর জায়গায় থার্মাল স্ক্যানিং, হাত ধোয়া এবং স্যানিটাইজারের ব্যবস্থা রাখতে হবে।
      ১১. বিভিন্ন শিফ্টের মাঝখানে পুরো কর্মক্ষেত্রে এবং দরজার হ্যান্ডেলের মতন যেসব জায়গায় হাত দিয়ে স্পর্শ করা হয়, সেখানে ঘন ঘন সংক্রমণ মুক্ত করতে হবে।
      ১২. কর্মক্ষেত্রে সমস্ত কর্মীদের মধ্যে শারীরিক দূরত্ব বজায় রাখতে হবে। দুটি শিফ্টের মধ্যে সময়ের ব্যবধান রাখতে হবে। মধ্যাহ্ন ভোজের বিরতির সময় কর্মীদের ইতস্তত ঘুরে বেরানো চলবে না।
      সংযোজন- ৩
      লকডাউন নিষেধাজ্ঞা লঙ্ঘনে অপরাধ ও জরিমানা
      A. বিপর্যয় ব্যবস্থাপনা আইন, ২০০৫ – এর ধারা ৫১ থেকে ৬০
      ৫১) বাধাদান প্রভৃতির জন্য শাস্তি – যে কেউ, উপযুক্ত কারণ ছাড়া –
      (a) এই আইনের আওতায় কেন্দ্রীয় সরকার বা রাজ্য সরকারের কোনও আধিকারিক বা কর্মচারী অথবা জাতীয় কর্তৃপক্ষ বা রাজ্য কর্তৃপক্ষ বা জেলা কর্তৃপক্ষের স্বীকৃত কোনও ব্যক্তিকে তাঁর কর্তব্য পালনে বাধাদান, অথবা
      (b) কেন্দ্রীয় সরকার বা রাজ্য সরকার বা জাতীয় কার্যনির্বাহী কমিটি বা রাজ্য কার্যনির্বাহী কমিটি বা জেলা কর্তৃপক্ষের পক্ষ থেকে এই আইনের আওতায় প্রদেয় নির্দেশ মেনে চলা অগ্রাহ্য করলে -
      যে কোনও ব্যক্তিকে অপরাধের যোগ্য বলে বিবেচনা করে শাস্তি হতে পারে, এই শাস্তির মেয়াদ হতে পারে ১ বছর বা আর্থিক জরিমানা অথবা উভয়ই। আইনের আওতায় প্রদেয় নিষেধাজ্ঞা অমান্য করলে বা সরকারি কর্মী-আধিকারিকদের কাজে বাধা দিলে অথবা জীবন ও সম্পত্তির ক্ষতিসাধন করলে শাস্তির মেয়াদ দু’বছর পর্যন্ত বাড়তে পারে।
      ৫২) অসত্য দাবির জন্য শাস্তি – কোনও ব্যক্তি সজ্ঞানে কোনও অসত্য দাবি করলে অথবা তাঁর দাবি থেকে যদি ক্ষয়ক্ষতি বা আত্মঃস্বার্থসিদ্ধির প্রমাণ মেলে, যার ফলে কেন্দ্রীয় সরকার, রাজ্য সরকার, জাতীয় কর্তৃপক্ষ, রাজ্য কর্তৃপক্ষ বা জেলা কর্তৃপক্ষের কোনও আধিকারিকের কর্তব্য পালনে বিঘ্ন ঘটে সেক্ষেত্রে জনৈক ঐ ব্যক্তির শাস্তির সংস্থান রয়েছে। এর ফলে, দু’বছর পর্যন্ত কারাদন্ড ও জরিমানা হতে পারে।
      ৫৩) অর্থ বা জিনিসপত্রের অযৌক্তিক ব্যবহারের জন্য শাস্তি - কোনও ব্যক্তি যদি অর্থ বা জিনিসপত্রের অযৌক্তিক ব্যবহার করেন এবং এই কারণে যদি আপৎকালীন পরিস্থিতির ক্ষেত্রে বিপদ ও দুর্গত মানুষদের ত্রাণের মাধ্যমে স্বার্থসিদ্ধির প্রমাণ মেলে অথবা অর্থ দিয়ে ঐ ব্যক্তি যদি অন্য কোনও ব্যক্তিকে ইচ্ছাকৃতভাবে প্রলুব্ধ করেন, সেক্ষেত্রে দু’বছর পর্যন্ত কারাদন্ড ও জরিমানার সংস্থান রয়েছে।
      ৫৪) মিথ্যা ভয় দেখানোর জন্য শাস্তি – যে কেউ বিপর্যয় বা বিপর্যয়ের ব্যাপকতা সম্পর্কে মিথ্যা প্রচার করে ভয় দেখানোর চেষ্টা করেন বা এ ধরনের বার্তা প্রচারের সঙ্গে যুক্ত থাকেন, সেক্ষেত্রে যদি উদ্বেগ বা আতঙ্কের সৃষ্টি হয়, তা হলে যে কোনও ব্যক্তির দু’বছর পর্যন্ত কারাদন্ড বা জরিমানার সংস্থান রয়েছে।
      ৫৫) সরকারি দপ্তরগুলি কর্তৃক অপরাধ – (১) এই আইনের আওতায় যদি কোনও সরকারি দপ্তর অপরাধ করে থাকে, তা হলে সংশ্লিষ্ট দপ্তরের প্রধানকে ঐ অপরাধের দোষী হিসাবে সাব্যস্ত করা হবে এবং জনৈক আধিকারিক যদি যুক্তিসঙ্গতভাবে তাঁর অপরাধের যৌক্তিকতা প্রমাণে ব্যর্থ হন, সেক্ষেত্রে তাঁর বিরুদ্ধে উপযুক্ত কমিশন প্রয়োজনীয় ব্যবস্থা নেবে।
      (২) এই আইনের ১ নম্বর উপ-ধারার উল্লিখিত যে কোনও লক্ষ্যণীয় বিষয়ে কোনও সরকারি দপ্তর যদি অপরাধ করে থাকে এবং প্রমাণিত হয় এই অপরাধ সম্পূর্ণ সজ্ঞানে করা হয়েছে বা উদাসীনতার ফলে ঘটেছে, সেক্ষেত্রে দপ্তরের প্রধান ছাড়াও অন্যান্য আধিকারিকরাও দোষী বলে সাব্যস্ত হবেন এবং তাঁদের বিরুদ্ধে উপযুক্ত শাস্তির বিধান প্রয়োগ করা হবে।
      ৫৬) এই আইনের বিভিন্ন ধারা কার্যকর করার ক্ষেত্রে কর্তব্যরত আধিকারিক ব্যর্থ হলে বা আইনের ধারা লঙ্ঘন করলে – যে কোনও আধিকারিক যাতে এই আইনের আওতায় কর্তব্য পালনের জন্য নিয়োগ করা হয়েছে এবং যিনি কর্তব্য পালন থেকে ব্যর্থ হবেন অথবা কর্তব্য পালন করতে অসম্মত হবেন, যদি না তিনি লিখিতভাবে তাঁর ঊর্ধ্বতন কর্তৃপক্ষকে কর্তব্য পালনের বিষয়ে অনিচ্ছার কথা জানান, সেক্ষেত্রে সংশ্লিষ্ট আধিকারিকের বিরুদ্ধে শাস্তি গ্রহণ করা হবে এবং এক বছর পর্যন্ত কারাবাস ও জরিমানা ধার্য হবে।
      ৫৭) বিধিসম্মত যে কোনও নির্দেশ লঙ্ঘনের জন্য জরিমানা – এই আইনের ৬৫ নম্বর ধারার আওতায় কেউ যদি যে কোনও নির্দেশ লঙ্ঘন করে থাকেন, সেক্ষেত্রে তাঁর শাস্তির সংস্থান রয়েছে। জনৈক ব্যক্তির এক বছর পর্যন্ত কারাদন্ড বা জরিমানা অথবা উভয়ই হতে পারে।
      ৫৮) কোম্পানিগুলি কর্তৃক অপরাধ – এই আওতায় যদি কোনও সংস্থা বা কর্পোরেটগুলি অপরাধ করে থাকে এবং অপরাধের সময় উপস্থিত সমস্ত ব্যক্তিকে অপরাধের দায় নিতে হবে।এমনকি, সংশ্লিষ্ট সংস্থার ব্যবসায়িক কাজকর্মের ব্যাপারেও তাঁদের দায়বদ্ধতা থাকবে। সেই অনুযায়ী, আইনের ধারা লঙ্ঘনের জন্য তাঁদের অভিযুক্ত করা হবে এবং আইন মোতাবেক বিচার প্রক্রিয়া চলবে ও শাস্তি নির্ধারণ করা হবে।
      এই আইনের ১ নম্বর উপ-ধারার আওতায় উল্লিখিত যে কোনও লক্ষ্যণীয় বিষয়ে যদি কোনও সংস্থা অপরাধ করে থাকে এবং প্রমাণিত হয় যদি সংস্থাটি ইচ্ছাকৃতভাবে বা উদাসীনতার মনোভাব দেখিয়ে অপরাধ ঘটিয়েছে, সেক্ষেত্রে সংশ্লিষ্ট সংস্থার যে কোনও ডায়রেক্টর, ম্যানেজার, সচিব বা সংস্থার অন্যান্য আধিকারিকদের অপরাধী হিসাবে গণ্য করে আইনানুগ ব্যবস্থা ও শাস্তির সংস্থান করা হবে।
      ৫৯) মামলা দায়ের করার জন্য সরকারের আগাম অনুমোদন – কেন্দ্রীয় সরকার বা রাজ্য সরকারের পূর্ববর্তী মঞ্জুরি ছাড়াই এই আইনের ৫৫ ও ৫৬ নম্বর ধারার আওতায় অপরাধের ক্ষেত্রে শাস্তি প্রদানের জন্য কোনও মামলা দায়ের করা যাবে না। অবশ্য, এক্ষেত্রে কেন্দ্রীয় সরকার বা রাজ্য সরকারের সাধারণ অথবা স্পেশাল অর্ডার ছাড়া কোনও আধিকারিকের বিরুদ্ধে আগাম অনুমোদন না নিলে মামলা দায়ের করা যাবে না।
      ৬০) অপরাধের ব্যাপারে আদালতের দৃষ্টি আকর্ষণ – কোনও আদালতই এই আইনের আওতায় অপরাধের ব্যাপারে গুরুত্ব আরোপ করবে না, যতক্ষণ পর্যন্ত –
      জাতীয় কর্তৃপক্ষ, রাজ্য কর্তৃপক্ষ, কেন্দ্রীয় সরকার, রাজ্য সরকার, জেলা কর্তৃপক্ষ বা অন্য কোনও কর্তৃপক্ষ অথবা এই ধরনের কর্তৃপক্ষগুলির স্বীকৃত আধিকারিকরা সংশ্লিষ্ট আদালতে অভিযোগ দায়ের করবেন; অথবা
      তথাকথিত অভিযোগ এবং সংশ্লিষ্ট ব্যক্তির ইচ্ছা অনুযায়ী নির্দিষ্ট পদ্ধতি মেনে ৩০ দিনের কম সময়ে জনৈক ব্যক্তিকে নোটিশ দেওয়ার পরেও সংশ্লিষ্ট জাতীয় কর্তৃপক্ষ, রাজ্য কর্তৃপক্ষ, কেন্দ্রীয় সরকার, রাজ্য সরকার, জেলা কর্তৃপক্ষ বা অন্য কোনও কর্তৃপক্ষ অথবা স্বীকৃত সরকারি আধিকারিকের কাছে অভিযোগের বিরুদ্ধে আবেদন দাখিল না করেন।
      B. ১৮৬০ সালের ভারতীয় ফৌজদারি বিধির ১৮৮ নম্বর ধারা
      188. কোনও সরকারি আধিকারিকের পক্ষ থেকে ঘোষণা করা নির্দেশ অমান্য করলে সংশ্লিষ্ট সরকারি আধিকারিককে আইন অনুযায়ী ক্ষমতা দেওয়া হয়েছে, যাতে তিনি দ্রুত আইন লঙ্ঘনের ক্ষেত্রে প্রয়োজনীয় ব্যবস্থা নিতে পারেন এবং আইন অনুযায়ী তাঁকে প্রদেয় ক্ষমতাবলে আইন ভঙ্গকারীর বিরুদ্ধে প্রয়োজনীয় নির্দেশ জারি করতে যদি সংশ্লিষ্ট ব্যক্তির আইন ভঙ্গের ফলে স্বাভাবিক কাজকর্মে বাধা, আঘাত অথবা বিরক্ত করা এবং এর ফলে যদি আইন মোতাবেক কোনও ব্যক্তির যদি ক্ষতিসাধন হয়, তা হলে সংশ্লিষ্ট আইন ভঙ্গকারীর বিরুদ্ধে সাধারণ কারাদন্ডের সংস্থান রয়েছে, যা এক মাস পর্যন্ত বাড়তে পারে অথবা ২০০ টাকা পর্যন্ত জরিমানা অথবা উভয়ই হতে পারে। তবে, আইন ভঙ্গকারীর বিরুদ্ধে আইনানুগ ব্যবস্থা নেওয়ার সময় বিবেচনা করে দেখা হয়, তা কৃত কুকর্মে কোনও মানুষের জীবন, স্বাস্থ্য বা সুরক্ষা বিপন্ন হচ্ছে কিনা অথবা দাঙ্গার মতো পরিস্থিতি তৈরি হচ্ছে কিনা। যদি দেখা যায় এগুলি সবই বিপজ্জনক হয়েছে এবং আইন ভঙ্গকারী সজ্ঞানে এ ধরনের পরিস্থিতি তৈরিতে মদত দিয়েছে, সেক্ষেত্রে তার কারাবাসের মেয়াদ বেড়ে ৬ মাস বা জরিমানা বেড়ে ১ হাজার টাকা অথবা উভয়ই হতে পারে।
      ব্যাখ্যা – এটা সর্বাদাই প্রয়োজন হয় না যে, আইন ভঙ্গকারীর উদ্দেশ্যই ছিল ক্ষতিসাধন বা তার কৃত কুকর্মের ফলে ক্ষতি হতে পারে। এটা যথেষ্ট যে, সংশ্লিষ্ট আইন ভঙ্গকারী নির্দেশটি সম্পর্কে জানেন, যেটি তিনি লঙ্ঘন করেছেন এবং এই লঙ্ঘনের ফলেই ক্ষতিসাধন ঘটেছে।
      স্পষ্টীকরণ – একজন সরকারি আধিকারিক প্রদেয় আইন বলে নির্দেশ ঘোষণা করে, সেই নির্দেশ অনুযায়ী সিদ্ধান্ত নিতে পারেন, কোন্ কোন্ সড়কপথে ধর্মীয় শোভাযাত্রা করা যাবে না। এই নির্দেশ সজ্ঞানে লঙ্ঘন দাঙ্গার কারণ হয়ে উঠতে পারে। এই আইনের ধারায় অপরাধের সংজ্ঞা নিরূপণ করা হয়েছে।
      CG/PPM/CB/BD/NS/SB
    
    
    (Release ID: 1624917) Visitor Counter : 42