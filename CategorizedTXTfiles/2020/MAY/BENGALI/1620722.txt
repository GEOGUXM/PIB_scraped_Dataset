      অসামরিকবিমানপরিবহণমন্ত্রক

      লাইফলাইন উড়ানের আওতায় ৪৩০টি বিমান চলাচল করেছে
      Posted On: 03 MAY 2020 4:47PM by PIB Kolkata


    নতুন দিল্লি, ৩মে, ২০২০


    

    লাইফলাইন উড়ানের আওতায় এয়ার ইন্ডিয়া, অ্যালায়েন্স এয়ার, আইএএফ এবং ব্যক্তিগত পণ্যবাহী সংস্থাগুলির ৪৩০টি বিমান চালাচল করেছে। এর মধ্যে ২৫২ টি বিমান ছিল এয়ার ইন্ডিয়া এবং অ্যালায়েন্স এয়ারের। আজ অবধি পণ্য পরিবহনের পরিমাণ প্রায় ৭৯৫.৮৬ টন। লাইফলাইন উড়ানের আওতায় বিমানগুলি ৪,২১,৭৯০ কিলোমিটারের বেশি দূরত্ব অতিক্রম করেছে। কোভিড-১৯ এর বিরুদ্ধে ভারতের এই লড়াইকে সমর্থন জানিয়ে দেশের প্রত্যন্ত অঞ্চলে প্রয়োজনীয় মেডিকেল পণ্য পরিবহনের জন্য ‘লাইফলাইন উড়ানে’র আওতায় বিমান পরিচালনা করা হচ্ছে।
    
    পবন হানস হেলিকপ্টার ২মে অবধি ৭৭২৯ কিলোমিটার পথ অতিক্রম করে ২.২৭ টন পণ্যসম্ভার বহন করেছে। এ ক্ষেত্রে উত্তর পূর্ব অঞ্চল, দ্বীপ অঞ্চল এবং পার্বত্য রাজ্যগুলিতে বিশেষ দৃষ্টি দেওয়া হয়েছে। পবন হানস লিমিটেড সহ অন্যান্য হেলিকপ্টারের মাধ্যমে জম্মু ও কাশ্মীর, লাদাখ, দ্বীপঅঞ্চল এবং উত্তর-পূর্ব অঞ্চলে গুরুতর চিকিৎসা পণ্যসম্ভার ও রোগীদের পরিবহনের কাজে পরিচালিত হয়েছে।
    
    ডোমেস্টিক কার্গো অপারেটর স্পাইসজেট, ব্লু ডার্ট, ইন্ডিগো এবং ভিস্তারা বাণিজ্যিক ভিত্তিতে কার্গো ফ্লাইট পরিচালনা করছে। স্পাইসজেট পণ্যবাহী বিমানে ১৩,০৯,৩১০ কিলোমিটার দীর্ঘ পথ অতিক্রম করে ৫,৫১৯ টন মাল বহন করেছে। ব্লু ডার্ট ২৫৩ টি পণ্যবাহী ফ্লাইট পরিচালনা করে ২,৭৬,৭৬৮ কিলোমিটার দূরত্ব অতিক্রম করে ৪,৩৬৪ টন মাল বহন করেছে। ইন্ডিগো ১,৪৩,৬০৪ কিলোমিটার দূরত্ব অতিক্রম করে ৪২৩ টন মালামাল বহন করেছে। এর মধ্যে সরকারের জন্য বিনামূল্যে চিকিৎসা সরঞ্জাম রয়েছে। ভিস্তারা২৮,৫৯০ কিলোমিটার দূরত্ব অতিক্রম করে প্রায় ১৩৯ টন মাল বহন করেছে।
    
    আন্তর্জাতিক ক্ষেত্রে, পূর্ব এশিয়ার সাথে পণ্যবাহী বিমান সংযোগ স্থাপন করে ফার্মাসিউটিক্যালস, চিকিৎসা সরঞ্জাম এবং কোভিড -১৯ ত্রাণ সামগ্রী পরিবহনের কাজ চালিয়ে যাওয়া হচ্ছে। পূর্ব এশিয়া থেকে এয়ার ইন্ডিয়া ৮৯৯ টন চিকিৎসা সামগ্রী নিয়ে এসেছে।
    
    
    ব্লু ডার্ট গুয়াংজু এবং সাংহাই থেকে প্রায় ১১৪ টন চিকিৎসা সরবরাহ নিয়ে এসেছে। স্পাইসজেট সাংহাই ও গুয়াংজু থেকে ২মে পর্যন্ত ২০৪ টন চিকিৎসা সরঞ্জাম এবং হংকং ও সিঙ্গাপুর থেকে থেকে ১৬ টন চিকিৎসা সামগ্রী নিয়ে এসেছে।


    

    CG/SS

    
    
    (Release ID: 1620722) Visitor Counter : 18
    
    
      Read this release in: Odia , English , Urdu , Hindi , Hindi , Marathi , Assamese , Manipuri , Punjabi , Tamil , Telugu , Kannada