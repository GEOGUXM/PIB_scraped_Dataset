      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 15 MAY 2020 6:36PM by PIB Kolkata


    নয়াদিল্লি , ১৫ মে , ২০২০


    কোভিড-১৯ সংক্রান্ত মন্ত্রী গোষ্ঠীর পঞ্চদশ বৈঠক আয়োজিত; কোভিড-১৯ সংক্রান্ত বর্তমান পরিস্থিতি, প্রস্তুতি এবং পদক্ষেপগুলির পর্যালোচনা


    কোভিড-১৯ সংক্রান্ত মন্ত্রী গোষ্ঠীর উচ্চ পর্যায়ের পঞ্চদশ বৈঠক আজ নির্মাণ ভবনে আয়োজিত হয়। বৈঠকে সভাপতিত্ব করেন কেন্দ্রীয় স্বাস্থ্য ও পরিবার কল্যাণ মন্ত্রী ডঃ হর্ষ বর্ধন। এই বৈঠকে কোভিড-১৯ এর সংক্রমণ প্রতিরোধে গৃহীত কৌশল ও পন্থা-পদ্ধতি নিয়ে বিস্তারিত আলোচনা হয়। বিভিন্ন রাজ্যে সংক্রমণ ঠেকাতে পদক্ষেপগুলি খতিয়ে দেখা হয়। দেশে কোভিড-১৯ এ নিশ্চিতভাবে আক্রান্তের সংখ্যা বেড়ে হয়েছে ৮১ হাজার ৯৭০। মারা গেছেন ২ হাজার ৬৪৯ জন। মৃত্যু হার ৩.২৩ শতাংশ। এখনও পর্যন্ত ২৭ হাজার ৯২০ জন সুস্থ হয়েছেন। বিগত ২৪ ঘন্টায় পাওয়া তথ্য অনুযায়ী, ১ হাজার ৬৮৫ জন আক্রান্ত রোগী সুস্থ হয়েছেন। এর ফলে, সুস্থতার হার দাঁড়িয়েছে ৩৪.০৬ শতাংশে। বৈঠকে লকডাউনের প্রভাবে আক্রান্তের হার দ্বিগুণ হওয়া প্রাক্‌-লকডাউন সময়ে ৩ দিন ৪ ঘন্টা থেকে অগ্রগতি হয়ে গত সপ্তাহে দাঁড়িয়েছে ১২ দিন ৯ ঘন্টা।


    বিস্তারিত বিবরণের জন্য https://pib.gov.in/PressReleseDetail.aspx?PRID=1624057 – এই লিঙ্কে ক্লিক করুন।


    কোভিড-১৯ এর বিরুদ্ধে লড়াইয়ে ভারতীয় অর্থনীতিতে মদত যোগাতে আত্মনির্ভর ভারত অভিযানের আওতায় কেন্দ্রীয় অর্থমন্ত্রী শ্রীমতী নির্মলা সীতারমন তৃতীয় পর্যায়ে আর্থিক পদক্ষেপগুলির বিস্তারিত বিবরণ পেশ করেছেন


    বিস্তারিত বিবরণের জন্য https://pib.gov.in/PressReleseDetail.aspx?PRID=1624104 – এই লিঙ্কে ক্লিক করুন।


    প্রবাসী শ্রমিক, কৃষক, ছোট ব্যবসায়ী এবং রাস্তার হকার সহ দরিদ্র মানুষের সহায়তায় অর্থমন্ত্রী স্বল্প ও দীর্ঘ মেয়াদী পদক্ষেপের কথা ঘোষণা করেছেন


    প্রবাসী শ্রমিক, রাস্তার হকার, প্রবাসী শহরাঞ্চলের দরিদ্র মানুষ, ছোট ব্যবসায়ী, স্বনিযুক্তি পেশায় যুক্ত ব্যক্তি, ক্ষুদ্র চাষী এবং আবাসন ক্ষেত্র বর্তমান পরিস্থিতির ফলে যেসব সমস্যার সম্মুখীন হচ্ছেন, তা খানিকটা লাঘব করার জন্য দ্বিতীয় পর্যায়ে কিছু পদক্ষেপের কথা ঘোষণা করা হয়েছে। অর্থমন্ত্রী শ্রীমতী নির্মলা সীতারমন গতকাল সাংবাদিক সম্মেলনে প্রবাসী শ্রমিক, কৃষক, ছোট ব্যবসায়ী এবং রাস্তার হকার সহ দরিদ্র মানুষের স্বার্থে একগুচ্ছ দীর্ঘ ও স্বল্পমেয়াদী ব্যবস্থার কথা ঘোষণা করেন। এই ব্যবস্থাগুলির মধ্যে রয়েছে – প্রবাসী শ্রমিকদের দু’মাস বিনামূল্যে খাদ্যশস্য বিতরণ; এক দেশ, এক রেশন কার্ড কর্মসূচির আওতায় ২০২১ সালের মার্চ মাস থেকে দেশের যে কোনও ন্যায্য মূল্যের দোকানে গণবন্টন ব্যবস্থায় রেশন সংগ্রহের সুবিধা; প্রবাসী শ্রমিক ও শহরাঞ্চলের দরিদ্রদের জন্য সুলভে স্বল্প ভাড়ায় আবাসনের সুবিধা, শিশু মুদ্রা ঋণ গ্রহীতাদের জন্য ১২ মাসে ২ শতাংশ হারে সুদ ছাড়; রাস্তার হকারদের জন্য ৫ হাজার কোটি টাকার ঋণ সুবিধা; ঋণ সংযুক্ত ভর্তুকি কর্মসূচির পরিধি বাড়িয়ে আবাসন ক্ষেত্র ও মধ্যবিত্ত শ্রেণীর জন্য ৭০ হাজার কোটি টাকা; ক্যাম্পা তহবিল ব্যবহার করে ৬ হাজার কোটি টাকার কর্মসংস্থান সৃষ্টি; নাবার্ডের মাধ্যমে কৃষকদের জন্য অতিরিক্ত ৩০ হাজার কোটি টাকার আপৎকালীন কার্যকরি মূলধন এবং কিষাণ ক্রেডিট কার্ড কর্মসূচির মাধ্যমে আড়াই কোটি কৃষকের জন্য সহজ শর্তে ২ লক্ষ কোটি টাকা ঋণ সহায়তা।


    বিস্তারিত বিবরণের জন্য https://pib.gov.in/PressReleseDetail.aspx?PRID=1623862 – এই লিঙ্কে ক্লিক করুন।


    লকডাউনের কারণে ডেয়ারি ক্ষেত্রের জন্য কার্যকরি মূলধন ঋণের ওপর সুদ ছাড়


    কোভিড-১৯ এর কারণে ডেয়ারি ক্ষেত্রের ওপর যে আর্থিক প্রভাব পড়েছে, তা খানিকটা লাঘব করতে কেন্দ্রীয় পশুপালন ও ডেয়ারি মন্ত্রক ডেয়ারি সমবায় সমিতি এবং কৃষক উৎপাদক সংগঠনগুলির জন্য ডেয়ারি ক্ষেত্রে কার্যকরি মূলধন ঋণের ওপর সুদ ছাড় সংক্রান্ত এক নতুন কর্মসূচির কথা ঘোষণা করেছে। ২০২০-২১ থেকে এই কর্মসূচির সুবিধা পাওয়া যাবে। সমবায় সমিতি এবং কৃষকদের মালিকানাধীন দুগ্ধ উৎপাদক সংস্থাগুলির কার্যকরি মূলধন চাহিদা মেটাতে তপশিলভুক্ত ব্যাঙ্কগুলি থেকে কার্যকরি মূলধন হিসাবে গৃহীত ঋণের ওপর সুদ ছাড় মিলবে। এই সুবিধা পাওয়া যাবে ২০২০’র পয়লা এপ্রিল থেকে ২০২১ – এর ৩১শে মার্চ পর্যন্ত।


    বিস্তারিত বিবরণের জন্য https://pib.gov.in/PressReleseDetail.aspx?PRID=1623843 – এই লিঙ্কে ক্লিক করুন।


    ব্যয় কমিয়ে দৃষ্টান্ত স্থাপন করেছে রাষ্ট্রপতি ভবন


    কোভিড-১৯ ত্রাণ সহায়তা খাতে আরও বেশি সম্পদ সংস্থানের জন্য রাষ্ট্রপতি শ্রী রামনাথ কোভিন্দ মার্চ মাসে তাঁর বেতন পিএম কেয়ার্স তহবিলে দান করেছেন। তিনি আরও সিদ্ধান্ত নিয়েছেন, তাঁর সারা বছরের বেতনের ৩০ শতাংশ দান করা হবে। রাষ্ট্রপতি এক নির্দেশ দিয়ে বলেছেন, রাষ্ট্রপতি ভবনের খরচ কমিয়ে সাশ্রয় হওয়া অর্থ কোভিড-১৯ মোকাবিলায় মানুষের আর্থিক সুরাহা খাতে খরচ করা হবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1623936 – এই লিঙ্কে ক্লিক করুন।


    মিঃ বিল গেটস্‌ – এর সঙ্গে প্রধানমন্ত্রীর মতবিনিময়


    প্রধানমন্ত্রী শ্রী নরেন্দ্র মোদী ভিডিও কনফারেন্সের মাধ্যমে বিল অ্যান্ড মিলিন্ডা গেটস্‌ ফাউন্ডেশনের সহ-সভাপতি মিঃ বিল গেটস্‌ – এর সঙ্গে মতবিনিময় করেন। দুই বিশিষ্ট ব্যক্তির মধ্যে বিশ্ব জুড়ে কোভিড-১৯ পরিস্থিতি সহ মহামারী মোকাবিলায় গবেষণা ও উন্নয়নের মাধ্যমে বিশ্ব জুড়ে সহযোগিতা গড়ে তোলার ওপর গুরুত্ব দেওয়া হয়। এই প্রেক্ষিতে দুই বিশিষ্ট ব্যক্তি ভারতের গ্রামাঞ্চলের শেষ প্রান্ত পর্যন্ত স্বাস্থ্য পরিষেবা পৌঁছে দেওয়ার অভিনব পন্থা, করোনায় আক্রান্তদের সংস্পর্শে আসা ব্যক্তিদের চিহ্নিত করতে ভারত সরকারের নিজস্ব মোবাইল অ্যাপ সহ এই মহামারীর টিকা ও অন্যান্য ওষুধপত্র উৎপাদনের পরিমাণ বাড়াতে ভারতের ফার্মাসিউটিক্যাল ক্ষেত্রের সক্ষমতা নিয়ে আলোচনা হয়। বিশ্বব্যাপী প্রচেষ্টায় ভারতের সদিচ্ছা ও অবদান যোগানোর ক্ষেত্রে সক্ষমতার বিষয়গুলি দু’জনের আলোচনায় উঠে আসে। বর্তমানে বিশ্ব জুড়ে মহামারী মোকাবিলায় একজোট হওয়ার যে প্রয়াস চলছে, তাতে ভারতে সামিল হওয়ার বিষয়টিও শ্রী মোদী ও মিঃ গেটস্‌ আলোচনা করেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1623944 – এই লিঙ্কে ক্লিক করুন।


    প্রধানমন্ত্রী শ্রী নরেন্দ্র মোদী আজ টেলিফোনে ডেনমার্কের প্রধানমন্ত্রী মিসেস মেটে ফ্রেডেরিক্সেন-এর সঙ্গে কথা বলেন।


    দুই প্রধানমন্ত্রী কোভিড-১৯ মোকাবিলায় নিজ নিজ দেশে গৃহীত পদক্ষেপগুলি নিয়ে আলোচনা করেন। লকডাউন তুলে নেওয়ার ক্ষেত্রে এবং সংক্রমণের সংখ্যা সীমিত রাখায় ডেনমার্কের সাফল্যের প্রশংসা করেন প্রধানমন্ত্রী শ্রী মোদী। দুই নেতাই সহমত প্রকাশ করেন যে, একে অপরের অভিজ্ঞতা থেকে শিক্ষা নিতে ভারত ও ডেনমার্কের বিশেষজ্ঞরা নিরন্তর যোগাযোগ রেখে চলবেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1623876 – এই লিঙ্কে ক্লিক করুন।


    ভারতের বৈদেশিক বাণিজ্য : এপ্রিল ২০২০


    ২০২০’র এপ্রিল মাসে ভারতের সামগ্রিক রপ্তানির (ব্যবসা-বাণিজ্য ও পরিষেবা সহ) পরিমাণ হিসাব করা হয়েছিল ২৭.৯৬ বিলিয়ন মার্কিন ডলার, যা গত বছরের একই সময়ের তুলনায় ৩৬.৬৭ শতাংশ কম। ২০২০’র এপ্রিল মাসে সামগ্রিক রপ্তানির পরিমাণ হিসাব করা হয় ২৭.৮০ বিলিয়ন মার্কিন ডলার, যা গত বছরের তুলনায় ৪৭.৩৬ শতাংশ কম।


    বিস্তারিত বিবরণের জন্য https://pib.gov.in/PressReleseDetail.aspx?PRID=1624102 – এই লিঙ্কে ক্লিক করুন।


    সুলভ মূল্যে অত্যাবশ্যক ওষুধপত্র, চিকিৎসা পরিষেবা ও টিকার সুবিধা সহজলভ্য করতে জি-২০ দেশগুলির প্রতি আহ্বান ভারতের


    সুলভ মূল্যে অত্যাবশ্যক ওষুধপত্র, চিকিৎসা পরিষেবা ও টিকার সুবিধা সহজলভ্য করতে জি-২০ দেশগুলির প্রতি আহ্বান জানিয়েছে ভারত। জি-২০ দেশগুলির বাণিজ্য ও বিনিয়োগ মন্ত্রীদের দ্বিতীয় ভার্চ্যুয়াল বৈঠকে অংশ নিয়ে কেন্দ্রীয় বাণিজ্য ও শিল্প মন্ত্রী শ্রী পীযূষ গোয়েল করোনা মহামারীর প্রেক্ষিতে সারা বিশ্বজুড়ে সাধারণ মানুষ যে সমস্ত সমস্যার সম্মুখীন হচ্ছেন তা নিরসনে জি-২০ দেশগুলিকে অবিলম্বে প্রয়োজনীয় পদক্ষেপ গ্রহণের আহ্বান জানিয়েছেন। এই প্রেক্ষিতে, শ্রী গোয়েল বলেন, অভাবনীয় এই পরিস্থিতির সময় সহমর্মিতা ও সুসামঞ্জস্য বজায় রাখা প্রয়োজন। তাই, সমস্ত দেশের প্রাথমিক কর্তব্যই হল মানুষের জীবন রক্ষা করা। জি-২০ দেশগুলির প্রতি আহ্বান জানিয়ে শ্রী গোয়েল বলেন, যে সমস্ত দেশে নমুনা পরীক্ষার কিট, স্বাস্থ্যকর্মীদের সুরক্ষামূলক উপকরণের প্রয়োজনীয়তা রয়েছে, সেখানে অগ্রাধিকারের ভিত্তিতে এই সমস্ত অত্যাবশ্যক উপকরণ পাঠানো জরুরী। শ্রী গোয়েল আরও বলেন, রপ্তানি নিষেধাজ্ঞা নীতি গ্রহণ করে এই সমস্যার সমাধান সম্ভব নয়। এর জন্য প্রয়োজন নিষেধাজ্ঞা শিথিল করে সুলভমূল্যে প্রয়োজনীয় উপকরণগুলি দ্রুত সরবরাহের মাধ্যমে সাধারণ মানুষের জীবন বাঁচানো।


    বিস্তারিত বিবরণের জন্য https://pib.gov.in/PressReleseDetail.aspx?PRID=1623888 – এই লিঙ্কে ক্লিক করুন।


    ভারতীয় শ্রমিক স্পেশাল ট্রেনগুলির মাধ্যমে প্রবাসী শ্রমিকদের গন্তব্যে পৌঁছে দিতে বড় ভূমিকা পালন করছে


    ভারতীয় রেল পয়লা মে থেকে আজ পর্যন্ত ১ হাজারেরও বেশি শ্রমিক স্পেশাল ট্রেন চালিয়েছে। পয়লা মে ৪টি ট্রেন পরিষেবা দিয়ে প্রবাসী শ্রমিকদের গন্তব্যে পৌঁছনো অভিযান শুরু হয়েছিল। ১৪ই মে তারিখে রেল একদিনে ১৪৫টি ট্রেন চালাচ্ছে। এই ট্রেনগুলির মাধ্যমে ২ লক্ষ ১০ হাজারেরও বেশি যাত্রী নিজ রাজ্যে ফিরে গেছেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1624059 – এই লিঙ্কে ক্লিক করুন।


    লকডাউনের সময় বকেয়া মেটানোর ক্ষেত্রে বিলম্বের জন্য ইপিএফ এবং এমপি আইনের আওতায় প্রতিষ্ঠানগুলিকে জরিমানা থেকে রেহাই


    দীর্ঘায়িত লকডাউনের দরুণ বহু সংস্থা তাদের বকেয়া জমা দিতে বিলম্ব ঘটছে। এই প্রেক্ষিতে ইপিএফ এবং এমপি আইনের আওতায় এ ধরনের বিলম্বের ক্ষেত্রে কোনও রকম অতিরিক্ত শুল্ক বা জরিমানা ধার্য হবে না বলে স্থির হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1624093 – এই লিঙ্কে ক্লিক করুন।


    মানব সম্পদ উন্নয়ন মন্ত্রীর পরামর্শের প্রেক্ষিতে সি.বি.এস.ই. নবম ও একাদশ শ্রেণীর অনুত্তীর্ণ ছাত্র-ছাত্রীদের বিদ্যালয়-ভিত্তিক পরীক্ষায় বসার সুযোগ দেওয়া হবে


    কোভিড-১৯ জনিত অপ্রত্যাশিত পরিস্থিতির প্রেক্ষিতে কেন্দ্রীয় মানব সম্পদ উন্নয়ন মন্ত্রী শ্রী রমেশ পোখরিয়াল ‘নিশাঙ্ক ’ কেন্দ্রীয় মাধ্যমিক শিক্ষা পর্ষদ বা সি.বি.এস.ই.-নবম ও একাদশ শ্রেণীর যে সমস্ত ছাত্র-ছাত্রী পরীক্ষার অনুত্তীর্ণ হয়েছে তাদেরকে অনলাইন বা অফলাইনে আরও একবার পরীক্ষায় বসার সুযোগ দেবার অনুরোধ জানিয়েছেন। এই প্রেক্ষিতে, সি.বি.এস.ই. একটি বিজ্ঞপ্তি জারি করেছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1623867 – এই লিঙ্কে ক্লিক করুন।


    ই-জাতীয় কৃষি বাজারে আরও ৩৮টি নতুন মান্ডি অন্তর্ভুক্ত


    ই-জাতীয় কৃষি বাজার প্ল্যাটফর্মে আজ আরও ৩৮টি ই-মান্ডি যুক্ত হয়েছে। এর ফলে, দ্বিতীয় পর্যায়ে ই-জাতীয় কৃষি বাজার প্ল্যাটফর্মে সামিল হওয়া মান্ডির সংখ্যা দাঁড়ালো ৪১৫। এখনও পর্যন্ত ১৮টি রাজ্য ও ৩টি কেন্দ্রশাসিত অঞ্চলের ১ হাজার মান্ডি ই-জাতীয় কৃষি বাজার প্ল্যাটফর্মে সামিল হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1624083 – এই লিঙ্কে ক্লিক করুন।


    প্রতিরক্ষা মন্ত্রী শ্রী রাজনাথ সিং ভারতীয় উপকূল রক্ষী বাহিনীর জাহাজ ‘সচেত’ এবং ২টি দ্রুতগামী নজরদারি নৌকাকে বাহিনীতে সামিল করলেন


    প্রতিরক্ষা মন্ত্রী শ্রী রাজনাথ সিং আজ ভিডিও কনফারেন্সের মাধ্যমে গোয়ায় ভারতীয় উপকূল রক্ষী বাহিনীর জাহাজ ‘সচেত’ এবং ২টি দ্রুতগামী নজরদারি নৌকা (সি-৪৫০ ও সি-৪৫১) আজ বাহিনীতে সামিল করেছে। উপকূল রক্ষী বাহিনীর জন্য যে ৫টি নজরদারি জাহাজের বরাত দেওয়া হয়েছে, ‘সচেত’ জাহাজটি তার প্রথম। গোয়া শিপইয়ার্ড লিমিটেড সম্পূর্ণ দেশীয় প্রযুক্তিতে এই জলযানটি নির্মাণ করেছে। আধুনিক এই জাহাজটিতে অত্যাধুনিক দিক নির্দেশক ব্যবস্থা ও যোগাযোগের সরঞ্জাম রয়েছে। ডিজিটাল উপায়ে এ ধরনের উদ্যোগ গ্রহণের জন্য উপকূল রক্ষী বাহিনী ও গোয়া শিপইয়ার্ড লিমিটেডের প্রচেষ্টার প্রশংসা করে শ্রী সিং বলেন, ভারতের উপকূল নজরদারির সক্ষমতায় এই জাহাজ গুরুত্বপূর্ণ মাইলফলক। উপকূল রক্ষী বাহিনীর ক্রমবর্ধমান শক্তি এবং ভারতীয় জাহাজ নির্মাণ শিল্পগুলির প্রচেষ্টা গর্বের বিষয়। উপকূল অঞ্চলের নিরাপত্তা ও সুরক্ষায় বাহিনীর ভূমিকার প্রশংসা করে শ্রী সিং বলেন, বিশ্বের চতুর্থ বৃহত্তম উপকূল রক্ষী বাহিনী হিসাবে ভারতীয় উপকূল রক্ষী বাহিনী নিজেকে এক নির্ভরযোগ্য প্রতিষ্ঠান হিসাবে প্রতিষ্ঠিত করেছে। উপকূল রক্ষী বাহিনী কেবল উপকূল অঞ্চলের সুরক্ষাই নয়, সেই সঙ্গে নৌ-বাণিজ্যিক কাজকর্মের সুরক্ষার ক্ষেত্রেও বড় ভূমিকা পালন করে চলেছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1624023 – এই লিঙ্কে ক্লিক করুন।


    জল জীবন মিশনের আওতায় গ্রামাঞ্চলে পানীয় জল সরবরাহ ক্ষেত্রে নজরদারির জন্য গুজরাটে পরীক্ষামূলকভাবে সেন্সর-ভিত্তিক ব্যবস্থার সূচনা


    জল জীবন মিশনের আওতায় গ্রামাঞ্চলে পানীয় জল সরবরাহের ক্ষেত্রে সেন্সর-ভিত্তিক নজরদারি ব্যবস্থা চালু করতে চলেছে গুজরাট। ইতিমধ্যেই দুটি রাজ্যে জল সরবরাহের ওপর নজরদারি রাখার এই ব্যবস্থা পরীক্ষামূলকভাবে চালু হয়েছে। উদ্দেশ্য, পর্যাপ্ত পরিমাণে গ্রামাঞ্চলের প্রতিটি পরিবারে নিয়মিতভাবে দীর্ঘমেয়াদী-ভিত্তিতে জলের গুণমানের ওপর নজর রাখা। উল্লেখ করা যেতে পারে, বর্তমান কোভিড-১৯ মহামারীর প্রেক্ষিতে সকলের কাছে জলের যোগান সুনিশ্চিত করতে কেন্দ্রীয় সরকার অগ্রাধিকারের ভিত্তিতে জল সরবরাহ সংক্রান্ত সমস্ত কর্মকাড দ্রুত শেষ করার জন্য রাজ্যগুলিকে নির্দেশ জারি করেছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1623821 – এই লিঙ্কে ক্লিক করুন।


    শ্রী অর্জুন মুন্ডা ফেসবুকের সঙ্গে সহযোগিতায় দেশের আদিবাসী যুবাদের ডিজিটাল পদ্ধতিতে প্রশিক্ষণের জন্য গোল কর্মসূচির সূচনা করেছেন


    এই কর্মসূচির উদ্দেশ্য হ’ল – ডিজিটাল পদ্ধতির মাধ্যমে আদিবাসী যুবাদের দক্ষতা প্রদানে সহায়তা করা। আদিবাসী যুবাদের মধ্যে যে দক্ষতা ও মেধা লুকিয়ে রয়েছে, তা খুঁজে বের করতেই এই উদ্যোগ। এই কর্মসূচির ফলে আদিবাসী যুবাদের অস্তিত্ব ও চারিত্রিক গঠনে বড় ভূমিকা নেবে বলে মনে করা হচ্ছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1624021 – এই লিঙ্কে ক্লিক করুন।


    কোভিড-১৯ এর বিরুদ্ধে লড়াইয়ে ন্যাশনাল ইন্সটিটিউট অফ ফার্মাসিউটিক্যাল এডুকেশন অ্যান্ড রিসার্চ গুরুত্বপূর্ণ ভূমিকা পালন করছে


    কোভিড-১৯ সংক্রমণ প্রতিরোধ, আগাম চিহ্নিতকরণ এবং চিকিৎসার ক্ষেত্রে ন্যাশনাল ইন্সটিটিউট অফ ফার্মাসিউটিক্যাল এডুকেশন অ্যান্ড রিসার্চ প্রতিষ্ঠানের পক্ষ থেকে একাধিক গবেষণামূলক প্রস্তাব জমা করেছে। প্রাপ্ত প্রস্তাবগুলি সংশ্লিষ্ট বিভাগের অনুমোদনের জন্য পাঠানো হচ্ছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1623835 – এই লিঙ্কে ক্লিক করুন।


    কোভিড-১৯ এর বিরুদ্ধে লড়াইয়ে গুয়াহাটির ন্যাশনাল ইন্সটিটিউট অফ ফার্মাসিউটিক্যাল এডুকেশন অ্যান্ড রিসার্চ অভিনব থ্রিডি সামগ্রী উদ্ভাবন করেছে


    গুয়াহাটির ন্যাশনাল ইন্সটিটিউট অফ ফার্মাসিউটিক্যাল এডুকেশন অ্যান্ড রিসার্চ কোভিড-১৯ মহামারীর বিরুদ্ধে লড়াইয়ে দুটি অভিনব থ্রিডি প্রিন্টেড হ্যান্ডস্‌ ফ্রি সামগ্রী উদ্ভাবন করেছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1624068 – এই লিঙ্কে ক্লিক করুন।


    পর্যটন মন্ত্রক ‘দেখো আপনা দেশ’ ওয়েবইনার সিরিজের নতুন পর্বে মাইশোরের কয়েক শতাব্দী প্রাচীন শিল্পকলা তুলে ধরেছে


    বিস্তারিত বিবরণের জন্য https://pib.gov.in/PressReleseDetail.aspx?PRID=1624026 – এই লিঙ্কে ক্লিক করুন।


    পিআইবি’র আঞ্চলিক কার্যালয় থেকে প্রাপ্ত তথ্য


    · পাঞ্জাব : রাজ্যে শিল্প সংস্থাগুলির পুনরুজ্জীবনে এবং বিভিন্ন শিল্প সংগঠনের উদ্বেগের প্রেক্ষিতে রাজ্যের মুখ্যমন্ত্রী লুধিয়ানায় ক্ষুদ্র কুটির শিল্প সংস্থাগুলিকে অবিলম্বে কাজ শুরু করার নির্দেশ দিয়েছেন। রাজ্যের শিক্ষা মন্ত্রী ছাত্রছাত্রীদের অভিভাবকদের আশ্বস্ত করে বলেছেন, যে সমস্ত বিদ্যালয় অনলাইনে পঠন-পাঠন চালু রেখেছে, তাদের কাছ থেকে কেবল টিউশন ফি এবং অ্যাডমিশন ফি নেওয়া হবে। তিনি আরও জানান, স্কুল কর্তৃপক্ষগুলি ২০২০-২১ শিক্ষাবর্ষে অন্য কোনোভাবে অতিরিক্ত মাশুল আদায় করতে পারবে না।


    · হরিয়ানা : কেন্দ্রীয় অর্থমন্ত্রী শ্রীমতী নির্মলা সীতারমন বর্তমান পরিস্থিতির প্রেক্ষিতে যে বিশেষ কোভিড প্যাকেজের কথা ঘোষণা করেছেন, রাজ্যের মুখ্যমন্ত্রী তাকে স্বাগত জানিয়েছেন। বিশেষ কোভিড প্যাকেজের দ্বিতীয় পর্বে প্রবাসী শ্রমিক ও কৃষকদের জন্য যে সুবিধার কথা ঘোষণা করা হয়েছে, তার ফলে হরিয়ানা লাভবান হবে। কেন্দ্রীয় অর্থমন্ত্রী আজ ক্ষুদ্র ও মাঝারি শিল্প ক্ষেত্র সহ ব্যাঙ্ক বহির্ভূত আর্থিক প্রতিষ্ঠান, রিয়েল এস্টেট এবং বিদ্যুৎ বন্টন সংস্তাহগুলির জন্য আরও কিছু সুবিধার কথা ঘোষণা করেছেন। প্রবাসী শ্রমিকদের নিজ রাজ্যে ফেরৎ পাঠাতে মুখ্যমন্ত্রী সমস্ত জেলা প্রশাসনের আধিকারিকদের নিজ রাজ্যে ফেরৎ পাঠানোর পাশাপাশি, সফরের সময় প্রবাসী শ্রমিকদের যে কোনও সমস্যা দ্রুত নিরসনের জন্য প্রয়োজনীয় উদ্যোগ নিতে বলেছেন।


    · হিমাচল প্রদেশ : রাজ্যের মুখ্যমন্ত্রী গ্রাম পঞ্চায়েত প্রধানদের এবং তৃণমূল স্তরের নির্বাচিত প্রতিনিধিদের নিজ নিজ এলাকায় হোম কোয়ারেন্টাইন সুবিধা কার্যকরভাবে রূপায়ণের জন্য অনুরোধ জানিয়েছেন। রাজ্য সরকার যে ‘নিগাহ’ কর্মসূচি চালু করেছে, তা যথাযথভাবে কার্যকর করার জন্য মুখ্যমন্ত্রী পঞ্চায়েত প্রধানদের আহ্বান জানিয়েছেন। তিনি বলেন, এই কর্মসূচির উদ্দেশ্য হ’ল – যাঁরা হোম কোয়ারেন্টাইনে রয়েছেন, তাঁরা যাতে কোয়ারেন্টাইন ব্যবস্থা মেনে চলেন, তার ওপর নজর রাখা।


    · মহারাষ্ট্র : রাজ্যে করোনায় আক্রান্তের সংখ্যা বেড়ে হয়েছে ২৭ হাজার ৫২৪। নিশ্চিতভাবে করোনায় আক্রান্ত হয়েছেন ২০ হাজার ৪৪১ জন। সুস্থ হয়েছেন ৬ হাজার ৫৯ জন। কোভিড-১৯ এর প্রেক্ষিতে লকডাউনের মেয়াদ বাড়ানোর ব্যাপারে রাজ্যের মুখ্যমন্ত্রী উদ্ভব ঠাকরে আজ এনসিপি প্রধান শরদ পাওয়ারের সঙ্গে বৈঠক করেন।


    · গুজরাট : রাজ্যে করোনায় আক্রান্তের সংখ্যা বেড়ে হয়েছে ৯ হাজার ৫৯২। গতকাল ১১৯ জন আক্রান্ত রোগীকে সুস্থ হওয়ার পর ছেড়ে দেওয়া হয়েছে। মারা গেছেন ২০ জন। রাজ্যের মুখ্যমন্ত্রী শ্রী বিজয় রুপানী আত্মনির্ভর গুজরাট সহায় যোজনার কথা ঘোষণা করেছেন।


    · রাজস্থান : আজ রাজ্যে আরও ৫৫ জন নিশ্চিতভাবে করোনায় আক্রান্ত হয়েছেন। এর ফলে, নিশ্চিতভাবে করোনায় আক্রান্তের সংখ্যা বেড়ে হয়েছে ১ হাজার ৮৮১। সুস্থ হয়েছেন ২ হাজার ৬৪৬ জন। মারা গেছেন ১২৫ জন।


    · মধ্যপ্রদেশ : রাজ্যে আক্রান্তের সংখ্যা বেড়ে হয়েছে ৪ হাজার ৪২৬। আক্রান্ত ২ হাজার ১৮ জনের শারীরিক পরিস্থিতি এখন স্থিতিশীল। আজ পর্যন্ত রাজ্যে মারা গেছেন ২৩৭ জন।


    · গোয়া : মুম্বাইয়ে ১৪ দিন কোয়ারেন্টাইনে থাকার পর গোয়ায় ফিরে এসে একজন নাবিকের নমুনা পরীক্ষায় ভাইরাসের উপস্থিতির প্রমাণ মিলেছে। রাজ্যে নিশ্চিতভাবে করোনায় আক্রান্ত হয়েছেন ৮ জন।


    · অরুণাচল প্রদেশ : রাজীব গান্ধী বিশ্ববিদ্যালয় ও তার শাখা কলেজগুলিতে ২৯শে জুন থেকে পঠন-পাঠন পুনরায় শুরু হচ্ছে।


    · আসাম : রাজ্যের স্বাস্থ্যমন্ত্রী লকডাউন সংক্রান্ত নতুন নিষেধাজ্ঞাগুলি নিয়ে ভিডিও কনফারেন্সের মাধ্যমে ডেপুটি কমিশনার এবং জেলা পুলিশ প্রধানদের সঙ্গে কথা বলেছেন।


    · মণিপুর : রাজ্যে একজন নিশ্চিতভাবে করোনায় আক্রান্ত রোগীকে জওহরলাল নেহরু ইন্সটিটিউট অফ মেডিকেল সায়েন্সেস আইসোলেশন ওয়ার্ডে স্থানান্তরিত করা হয়েছে।


    · মিজোরাম : সীমান্ত ব্যবস্থাপনা নিরাপত্তা দল সীমান্ত লাগোয়া গ্রামগুলিতে দুর্গত মানুষের মধ্যে অত্যাবশ্যক সামগ্রী বিতরণ করেছে।


    · নাগাল্যান্ড : রাজ্য থেকে পাঠানো ৮৯১টি নমুনার মধ্যে ৮৭৩টি নমুনা পরীক্ষার পরিণাম নেগেটিভ এসেছে। বাকি ১৮টি নমুনা পরীক্ষার ফলাফলের জন্য অপেক্ষা করা হচ্ছে।


    · কেরল : রাজ্যে হঠাৎ করে নিশ্চিত করোনায় আক্রান্তের সংখ্যা বৃদ্ধি পাওয়ায় নজরদারি জোরদার করা হয়েছে। নতুন দিল্লি থেকে প্রথম স্পেশাল ট্রেনটি আজ সকালে রাজ্য রাজধানীতে এসে পৌঁছেছে। কেরলে আটকে পড়া প্রবাসী শ্রমিকদের নিজ রাজ্যে ফিরিয়ে নিয়ে যেতে পশ্চিমবঙ্গ সরকার ২৮টি ট্রেন পরিষেবার ব্যাপারে সম্মত হয়েছে। উপসাগরীয় দেশগুলিতে আরও ৩ জন কেরলবাসীর মৃত্যু হয়েছে।


    · তামিলনাডু : মাদ্রাজ হাইকোর্ট তামিলনাডু সরকারকে মদের দোকানগুলি বন্ধ রাখার যে নির্দেশ দিয়েছিল, সুপ্রিম কোর্ট তাতে স্থগিতাদেশ দিয়েছে। রাজ্যে গতকাল পর্যন্ত ৯ হাজার ৬৭৪ জন করোনায় আক্রান্ত হয়েছেন। নিশ্চিতভাবে করোনায় আক্রান্তের সংখ্যা ৭ হাজার ৩৬৫। মৃত্যু হয়েছে ৬৬ জনের।


    · কর্ণাটক : রাজ্যের মুখ্যমন্ত্রী ৪২ হাজার ৫০০ আশা কর্মীর জন্য ৩ হাজার টাকা করে এককালীন সহায়তার কথা ঘোষণা করেছেন। সান ফ্রান্সিস্কো থেকে এয়ার ইন্ডিয়ার বিশেষ বিমানে ১০৯ জন যাত্রী ব্যাঙ্গালোরে পৌঁছেছেন। রাজ্যে আক্রান্তের সংখ্যা ১ হাজার ৩২। নিশ্চিতভাবে করোনায় আক্রান্ত হয়েছেন ৫২০ জন। সুস্থ হয়েছেন ৪৭৬ জন এবং মারা গেছেন ৩৫ জন।


    · অন্ধ্রপ্রদেশ : পিএম-কিষাণ কর্মসূচির আওতায় প্রথম কিস্তি বাবদ ৫ হাজার ৫০০ টাকা করে কৃষকদের দেওয়া হয়েছে। প্রায় ৪৯ লক্ষ কৃষক এতে লাভবান হবেন রাজ্যে করোনায় আক্রান্তের সংখ্যা ২ হাজার ১৫৭। নিশ্চিতভাবে করোনায় আক্রান্ত হয়েছেন ৮৫৭ জন। সুস্থ হয়েছেন ১ হাজার ২৫২ জন। মৃত্যু হয়েছে ৪৮ জনের।


    · তেলেঙ্গানা : হায়দরাবাদ বিশ্ববিদ্যালয় এবং সিএসআইআর – এর অধীন সেন্টার ফর সেলুলার অ্যান্ড মলিকুলার বায়োলজি প্রতিষ্ঠান কোভিড-১৯ মহামারীর দ্রুত চিকিৎসার জন্য অ্যান্টিবডি ফ্ল্যাগমেন্ট বেসড্‌ ইমিউনো থেরাপি উদ্ভাবনের জন্য শুক্রবার এক চুক্তিতে স্বাক্ষর করেছে। গতকাল পর্যন্ত করোনায় আক্রান্তের সংখ্যা ১ হাজার ৪১৪। সুস্থ হয়েছেন ৯৫২ জন। মৃত্যু হয়েছে ৩৪ জনের। আজ পর্যন্ত ৪২ জন প্রবাসী শ্রমিকের নমুনা পরীক্ষায় ভাইরাসের উপস্থিতির প্রমাণ মিলেছে।


    CG/BD/SB

    
    
    (Release ID: 1624213) Visitor Counter : 17
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Tamil , Telugu , Kannada , Malayalam