      কর্মী, জন-অভিযোগএবংপেনশনমন্ত্রক

      কেন্দ্রীয় মন্ত্রী ডঃ জিতেন্দ্র সিং ৮টি উত্তর-পূর্ব রাজ্য ও জম্মু ও কাশ্মীর কেন্দ্রশাসিত অঞ্চলে অবস্থিত দিল্লির আবাসিক কমিশনারের কাছ থেকে কোভিড-১৯ সম্পর্কিত তথ্য ও মতামত নিয়েছেন
      Posted On: 15 MAY 2020 7:38PM by PIB Kolkata


    নতুন দিল্লি, ১৫ মে, ২০২০


    

    
    কেন্দ্রীয় মন্ত্রী ডঃ জিতেন্দ্র সিং ৮টি উত্তর-পূর্ব রাজ্য ও জম্মু ও কাশ্মীর কেন্দ্রশাসিত অঞ্চলে অবস্থিত দিল্লির আবাসিক কমিশনারের কাছ থেকে কোভিড -১৯ সম্পর্কিত তথ্য ও মতামত নিয়েছেন।
    
    এক ঘণ্টার দীর্ঘ ভিডিও কনফারেন্সের আলোচনায়, আবাসিক কমিশনাররা, যাঁরা কেন্দ্রীয় মন্ত্রীকে তাদের তথ্য সরবরাহ করেছেন তারা হলেন- অরুণাচল প্রদেশের জিতেন্দ্রনারাইন, আসামের কেসি সামরিয়া, মণিপুরের পিকে সিং, নাগাল্যান্ডের জ্যোতি কলাশ, সিকিমের অশ্বানী কুমার চন্দ, ত্রিপুরা থেকে চেতনমূর্তি, জম্মু ও কাশ্মীর থেকে নীরজ কুমার।
    
    বিভিন্ন রাজ্য / কেন্দ্রশাসিত অঞ্চলগুলির প্রতিনিধিদের সঙ্গে আলোচনায় ডঃ জিতেন্দ্র সিং জানান, গত দুই, তিন দিনে ভিন রাজ্যে আটকে থাকা মানুষদের নিজের রাজ্যে ফিরে যাওয়ার জন্য সরকার যথাযথ ব্যবস্থা গ্রহণ করেছে। তিনি বলেন, শ্রমিক বিশেষ ট্রেন চালানোর প্রক্রিয়া অব্যাহত রয়েছে। আবাসিক কমিশনারা যেভাবে নোডাল অফিসার হিসেবে দায়িত্ব পালন করছে তার জন্য প্রশংসা করেন তিনি।
    
    ডঃ জিতেন্দ্র সিং বলেন, তাঁর দফতর সকল রাজ্য ও কেন্দ্রশাসিত অঞ্চলের সঙ্গে নিয়মিত যোগাযোগ রেখে চলেছে এবং আবাসিক কমিশনারদের তাদের নিজ নিজ রাজ্য ও কেন্দ্রশাসিত অঞ্চল সম্পর্কিত সমস্যাগুলি নিয়ে সংশ্লিষ্ট দফতর ও কেন্দ্র সরকারে সাথে যোগাযোগ রাখতে বলা হয়েছে। তিনি আরও উল্লেখ করেন যে, উত্তর-পূর্ব রাজ্যগুলি এবং জম্মু ও কাশ্মীর, লাদাখ কেন্দ্র শাসিত অঞ্চল করোনার বিস্তারের রোধে দেশের অন্যান্য রাজ্য এবং কেন্দ্রশাসিত অঞ্চলগুলির তুলনায় ভালো কাজ করছে।
    
    একের পর এক আবাসিক কমিশনার মন্ত্রীর কাছে জানান, তাদের নিজ নিজ রাজ্য বা কেন্দ্রশাসিত অঞ্চলগুলিতে প্রয়োজনীয় সামগ্রী বা চিকিৎসা সরঞ্জাম সরবরাহের ফলে সেখানে আর কোন অভাব নেই। এর জন্য মন্ত্রী এবং সংশ্লিষ্ট দফতরকে ধন্যবাদ জানান।
    
    সমস্ত শ্রেণীর লোকদের জন্য প্রধানমন্ত্রী নরেন্দ্র মোদীর ঘোষিত ২০ লক্ষ কোটি টাকার আর্থিক প্যাকেজ সম্পর্কে আবাসিক কমিশনাররা ইতিবাচক মতামত দিয়েছেন। তারা বলেছেন যে প্রতিটি রাজ্য এবং কেন্দ্রশাসিত অঞ্চলগুলি একে স্বাগত জানিয়েছে।


    

    
    CG/SS

    
    
    (Release ID: 1624528) Visitor Counter : 10
    
    
      Read this release in: English , Urdu , Hindi , Assamese , Punjabi , Tamil , Telugu , Kannada