      খাদ্যপ্রক্রিয়াকরণশিল্পমন্ত্রক

      হিমঘর মালিকদের সঙ্গে ভিডিও কনফারেন্সের মাধ্যমে শ্রীমতী হারসিমরত কৌর বাদলের বৈঠক
      Posted On: 04 MAY 2020 6:47PM by PIB Kolkata


    নতুন দিল্লি, ৪ মে, ২০২০


    

    
    কেন্দ্রীয় খাদ্য প্রক্রিয়াকরণ শিল্প মন্ত্রী শ্রীমতী হারসিমরত কৌর বাদল আজ মহারাষ্ট্রে খাদ্য প্রক্রিয়াকরণ মন্ত্রকের সহায়তায় গড়ে ওঠা সম্পূর্ণ সমন্বিত হিমঘর প্রকল্পের মালিকদের সঙ্গে ভিডিও কনফারেন্সের মাধ্যমে বৈঠক করেন। খাদ্য প্রক্রিয়াকরণ মন্ত্রকের প্রতিমন্ত্রী শ্রী রামেশ্বর তেলি আজকের এই বৈঠকে উপস্থিত ছিলেন।


    
    সম্পূর্ণ হয়ে যাওয়া ৩৮ টি হিমঘর প্রকল্পের মালিকরা আজকের বৈঠকে যোগ দেন। মালিকরা প্রকল্পগুলি সম্পূর্ণ করতে কি ধরনের সমস্যার সম্মুখীন হন বা তাঁদের কি ধরনের অভিজ্ঞতা হয়েছে তা তাঁরা কেন্দ্রীয় খাদ্য প্রক্রিয়াকরণ মন্ত্রীর সঙ্গে আলোচনা করেন।পাশাপাশি এই লকডাউন চলাকালে হিমঘর পরিচালনায় তারা কি ধরনের চ্যালেঞ্জের মুখোমুখি হচ্ছেন তাও তারা আলোচনায় তুলে ধরেন।


    
    শ্রীমতী হারসিমরত কৌর বাদল সবচেয়ে বেশি জোর দেন সমন্বিত হিমঘর নেটওয়ার্কের সমষ্টিগত শক্তি বৃদ্ধিতে। কোভিড-19 সঙ্কট কালের মোকাবিলায় খাদ্য পণ্যের সরবরাহ অব্যহত রাখাই এখন সবচেয়ে বড় চ্যালেঞ্জ।


    
    এই বৈঠকে হিমঘরে জমে থাকা প্রচুর পরিমানে হিমায়িত সবজি এবং প্রক্রিয়া করা দুগ্ধজাত সামগ্রীর প্রথাগত বাজার হারানোর বিষয়ে আলোচনা হয়। হোটেল,রেস্টুরেন্ট বা বিয়ে বাড়ী বন্ধ থাকায় এই ধরনের পণ্যের চাহিদা কমে গেছে। এর পাশাপাশি পণ্য রপ্তানিতেও নানা ধরনের সমস্যা দেখা দিচ্ছে বলে মালিক পক্ষ জানান।


    
    মালিক পক্ষ আরও জানান এক তৃতীয়াংশ শ্রমিক নিয়ে কাজ করতে গেলে অনেক বেশী সময় লাগছে। ফলে উৎপাদন খরচ অনেক বেড়ে যাচ্ছে।


    

    খাদ্য প্রক্রিয়াকরণ শিল্প মন্ত্রী আজকের ভিডিও কনফারেন্সে যে গুরুত্বপূর্ণ বিষয় গুলি তুলে ধরেন তা হল:


    
    ১.কাঁচামালের লভ্যতা এবং তার উচ্চ মূল্য
    ২.কাজ করার ক্ষেত্রে লকডাউনের প্রভাব
    ৩.শ্রমিক এবং পরিবহনের বিষয়
    ৪.মজুত সামগ্রীর উচ্চ দাম
    ৫.কৃষকদের দাম মেটানোর ক্ষেত্রে অর্থের সমস্যা ইত্যাদি।


    

    CG/PPM

    
    
    (Release ID: 1621076) Visitor Counter : 10
    
    
      Read this release in: English , Urdu , Hindi , Marathi , Assamese , Punjabi , Odia , Tamil , Telugu , Kannada