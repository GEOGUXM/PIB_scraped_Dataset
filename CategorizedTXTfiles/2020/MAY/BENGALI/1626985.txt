      রেলমন্ত্রক

      ভারতীয় রেল ২৫শে মে পর্যন্ত ৩ হাজার ২৭৪টি ‘শ্রমিক স্পেশাল’ ট্রেন চালিয়েছে, বিগত ২৫ দিনে ‘শ্রমিক স্পেশাল’ ট্রেনের মাধ্যমে ৪৪ লক্ষেরও বেশি যাত্রীকে নিজ নিজ রাজ্যে পৌঁছে দিয়েছে
      Posted On: 26 MAY 2020 5:04PM by PIB Kolkata


    নয়াদিল্লী, ২৬ মে, ২০২০


    

    স্বরাষ্ট্র মন্ত্রকের কাছ থেকে অনুমতি পাওয়ার পর বিশেষ ট্রেনের মাধ্যমে বিভিন্ন স্থানে আটকে পড়া পরিযায়ী শ্রমিক, তীর্থযাত্রী, পর্যটক, শিক্ষার্থী এবং অন্যান্য ব্যক্তিদের নিজ নিজ রাজ্যে পৌঁছে দেওয়ার জন্য ভারতীয় রেল পয়লা মে থেকে ‘শ্রমিক স্পেশাল’ ট্রেন চালানোর সিদ্ধান্ত নেয়।


    
    ২৫শে মে পর্যন্ত দেশের বিভিন্ন রাজ্য থেকে মোট ৩ হাজার ২৭৪টি ‘শ্রমিক স্পেশাল’ ট্রেন চালানো হয়েছে। ৪৪ লক্ষেরও বেশি যাত্রীকে এই ‘শ্রমিক স্পেশাল’ ট্রেনের মাধ্যমে তাদের গন্তব্যে পৌঁছে দেওয়া হয়েছে। শুধুমাত্র ২৫শে মে-তে ২২৩টি ‘শ্রমিক স্পেশাল’ ট্রেনে ২.৮ লক্ষ যাত্রী যাতায়াত করেছে।


    
    আইআরসিটিসি পরিযায়ী যাত্রীদের বিনামূল্যে ৭৪ লক্ষের বেশি খাবারের প্যাকেট এবং ১ কোটিরও বেশি জলের বোতল বিতরণ করেছে।


    
    এদিনের যাত্রাপথে কোনো ট্রেনই যানজট সমস্যার মধ্যে পড়েনি।


    
    ‘শ্রমিক স্পেশাল’ ট্রেন ছাড়াও দিল্লীকে সংযু্ক্ত করে রেল ১৫ জোড়া বিশেষ ট্রেন চালু করেছে এবং পয়লা জুন থেকে আরও ২০০টি ট্রেন চালানোর পরিকল্পনা গ্রহণ করা হয়েছে।
    

    

    
    CG/SS/NS

    
    
    (Release ID: 1626985) Visitor Counter : 9
    
    
      Read this release in: Telugu , English , Urdu , Hindi , Marathi , Manipuri , Assamese , Punjabi , Odia , Tamil , Kannada , Malayalam