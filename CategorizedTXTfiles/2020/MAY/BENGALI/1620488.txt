      প্রতিরক্ষামন্ত্রক

      করোনা সেনানীদের অভিবাদন জানালেন অগ্রভাগে থাকা সেনানীরা
      Posted On: 01 MAY 2020 9:52PM by PIB Kolkata


    নয়াদিল্লি, ০২ মে, ২০২০


    

    
    করোনা সেনানীদের প্রচেষ্টাকে স্বীকৃতি দিতে এবং আগামী দিনগুলিতে তাঁদের প্রচেষ্টা অব্যাহত রাখতে বিভিন্ন ক্ষেত্রে অগ্রভাগে থাকা সেনানীদের সহায়তা সম্পর্কে সংবাদ মাধ্যমকে অবহিত করতে চিফ অফ ডিফেন্স স্টাফ জেনারেল বিপিন রাওয়ত আজ নতুন দিল্লিতে একটি সাংবাদিক সম্মেলন করেন। এই সাংবাদিক সম্মেলনে সেনা প্রধান জেনারেল মনোজ মুকুন্দ নারাভানে, নৌ-সেনা প্রধান অ্যাডমিরাল করমবীর সিং এবং বায়ুসেনা প্রধান আর কে এস ভাদৌরিয়া উপস্থিত ছিলেন।


    
    জেনারেল বিপিন রাওয়ত জানান, গত ২৪শে মার্চ থেকে তেসরা মে পর্যন্ত সময়ে প্রত্যেক ভারতবাসীকে করোনার বিরুদ্ধে লড়াইয়ে যথাসাধ্য অবদান রাখার আবেদন জানানো হয়। অধিকাংশ ভারতবাসী লকডাউনের সিদ্ধান্তকে স্বাগত জানিয়ে বাড়ি থেকেই কাজ করার পন্থা বেছে নেন। তবে, নির্দিষ্ট সংখ্যক কিছু ভারতীয়, যাঁরা করোনা সেনানী হিসাবে ইতিমধ্যেই পরিচিতি লাভ করেছেন, তাঁরা জীবনের ঝুঁকি নিয়ে প্রতিদিন অন্যের জীবন রক্ষায় ব্রতী হয়েছেন। উদ্দেশ্য একটাই, যাতে সাধারণ মানুষকে বিভিন্ন সুযোগ-সুবিধা যথাযথভাবে পৌঁছে দেওয়া যায়। প্রত্যেক ভারতবাসী আইন-শৃঙ্খলা বজায় রেখে সরকারি প্রয়াসে সহায়তা যুগিয়েছেন। চিকিৎসক হন বা নার্স, স্যানিটেশন কর্মী হন বা পুলিশ অথবা মিডিয়া কর্মী – এরা প্রত্যেকেই এই করোনা মহামারীর বিরুদ্ধে লড়াইয়ে ভারতকে শক্তিশালী করতে নিজেদের ভূমিকা পালন করেছেন। এদের সকলের নিঃস্বার্থ অক্লান্ত প্রচেষ্টার স্বীকৃতি অবশ্যই প্রাপ্য। স্বাভাবিকভাবেই কোভিড-১৯ মোকাবিলায় এদের সকলের নিঃস্বার্থ সেবার জন্য আমরা কৃতজ্ঞ।


    
    জেনারেল রাওয়ত আরও বলেন, সেনাবাহিনী কোভিড-১৯ মোকাবিলায় দ্বৈত নীতি গ্রহণ করেছে। এর একটি হ’ল – কার্যকরভাবে সংক্রমণ ঠেকানো এবং দ্বিতীয়, অসামরিক কর্তৃপক্ষগুলিকে সহায়তা। এক প্রশ্নের জবাবে জেনারেল রাওয়ত জানান, করোনা যুদ্ধে অগ্রভাগে থাকা কোনও সৈনিক, নৌ-কর্মী বা বায়ুসেনা কর্মী ক্ষতিগ্রস্ত হননি। যে কোনও চ্যালেঞ্জের মোকাবিলায় সেনাবাহিনী সম্পূর্ণ প্রস্তুত রয়েছে।


    

    CG/BD/SB

    
    
    (Release ID: 1620488) Visitor Counter : 12
    
    
      Read this release in: English , Urdu , Marathi , Hindi , Assamese , Punjabi , Gujarati , Tamil , Telugu , Kannada