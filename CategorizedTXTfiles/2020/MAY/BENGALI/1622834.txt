      ভূ-বিজ্ঞানমন্ত্রক

      সর্বভারতীয় আবহাওয়ার পূর্বাভাস
      Posted On: 10 MAY 2020 5:33PM by PIB Kolkata


    নতুন দিল্লি, ১০মে, ২০২০


    

    
    ভারতের আবহাওয়া দফতরের জাতীয় আবহাওয়া পূর্বাভাস কেন্দ্র আগামী পাঁচ দিনের জন্য সর্বভারতীয় আবহাওয়ার পূর্বাভাস দিয়েছে। বলা হয়েছে-
    
    পশ্চিমি ঝঞ্ঝা এবং উত্তর-পশ্চিম ভারতের পূর্ব দিক থেকে বাতাসের সঙ্গে ঘূর্ণিঝড়ের সম্ভাবনার কারণে পরবর্তী ৩৬ ঘন্টার মধ্যে পশ্চিম হিমালয় অঞ্চল এবং উত্তর-পশ্চিমের সমতলে বিচ্ছিন্ন ভাবে ৪০ থেকে ৫০ কিলোমিটার বেগে ঝোড়ো হাওয়া বইতে পারে। সঙ্গে প্রবল বজ্র বিদ্যুৎসহ বৃষ্টিপাতের সম্ভাবনা রয়েছে। তবে ১২ মে’র পরে তা কমে যাবে।
    
    ১৪ মে থেকে একটি নতুন পশ্চিমি ঝঞ্ঝা পশ্চিম হিমালয় অঞ্চলকে প্রভাবিত করবে বলে মনে করা হচ্ছে। এর ফলে, ১৪ মে থেকে পরের ১-২ দিনের জন্য এই অঞ্চল এবং পার্শ্ববর্তী সমতলে আবার বৃষ্টি / বজ্র বিদ্যুৎসহ বৃষ্টি হতে পারে।
    
    বিচ্ছিন্ন ভাবে নিম্নচাপ / বাতাসের কারণে আগামী ৪-৫ দিনের মধ্যে মধ্য ও দক্ষিণ উপদ্বীপ অঞ্চলে বিক্ষিপ্ত বৃষ্টি / বজ্রবিদ্যুৎসহ ঝড়ের সম্ভাবনা রযছে। একই সময়ে এই অঞ্চলগুলিতে বিচ্ছিন্নভাবে বিভিন্ন জায়গায় বজ্রপাত, শিলাবৃষ্টি এবং প্রতি ঘন্টায় ৩০ থেকে ৪০ কিলোমিটার বেগে প্রবল বাতাস বয়ে যেতে পারে, বলে আশা করা যাচ্ছে।আগামী ২৪ ঘন্টায় কেরল ও তামিলনাড়ুর এবং ১৩ ও ১৪ মে কেরল ও উপকূলীয় কর্ণাটকের বিভিন্ন স্থানেও ভারী বৃষ্টিপাতের সম্ভাবনা রয়েছে।
    
    উত্তর-পূর্ব ভারতের আসাম, মেঘালয় ,নাগাল্যান্ড, মণিপুর, মিজোরাম এবং ত্রিপুরার বিভিন্ন জায়গায় আগামী ৪-৫ দিনের মধ্যে প্রবল বৃষ্টিপাত / বৃষ্টির সঙ্গে ঝড়ো বাতাসের সম্ভাবনা রয়েছে। পূর্ব ভারতেও আগামী পাঁচ দিনের মধ্যে ঝড়ো বাতাস ও বৃষ্টির সম্ভাবনা রয়েছে।


    

    CG/SS

    
    
    (Release ID: 1622834) Visitor Counter : 16
    
    
      Read this release in: English , Urdu , Hindi , Manipuri , Punjabi , Telugu