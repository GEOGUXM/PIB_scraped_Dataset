      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 07 MAY 2020 6:28PM by PIB Kolkata


    নয়াদিল্লি , ০৭ মে , ২০২০


    উত্তর প্রদেশ, ওডিশা ও পশ্চিমবঙ্গে কোভিড-১৯ সংক্রমণ মোকাবিলায় গৃহীত পদক্ষেপ ও প্রস্তুতি পর্যালোচনা করলেন ডঃ হর্ষ বর্ধন


    কেন্দ্রীয় স্বাস্থ্য ও পরিবার কল্যাণ মন্ত্রী ডঃ হর্ষ বর্ধন আজ উত্তর প্রদেশ ও ওডিশার স্বাস্থ্য মন্ত্রী এবং উচ্চ পদস্থ আধিকারিকদের সঙ্গে কোভিড-১৯ সংক্রমণ মোকাবিলায় গৃহীত পদক্ষেপ, প্রস্তুতি ও বর্তমান পরিস্থিতি খতিয়ে দেখেছেন। ডঃ হর্ষ বর্ধন বলেছেন, ৭ই মে পর্যন্ত দেশে আক্রান্তের সংখ্যা ৫২ হাজার ৯৫২। এর মধ্যে ১৫ হাজার ২৬৬ জন সুস্থ হয়েছেন এবং মারা গেছেন ১ হাজার ৭৮৩ জন। গত ২৪ ঘন্টায় নতুন করে ৩ হাজার ৫৬১ জন নিশ্চিতভাবে করোনায় আক্রান্ত হয়েছেন এবং সুস্থ হয়েছেন ১ হাজার ৮৪ জন। তিনি জানান, অন্যান্য দেশে মৃত্যুর হারের তুলনায় ভারতের পরিস্থিতি অনেকটাই ভালো। দেশে মৃত্যু হার ৩.৩ শতাংশ এবং সুস্থতার হার ২৮.৮৩ শতাংশ। আইসিইউ-তে চিকিৎসাধীন করোনায় আক্রান্তের সংখ্যা ৪.৮ শতাংশ, ভেন্টিলেটরে রয়েছেন ১.১ শতাংশ এবং অক্সিজেন সাপোর্টে রয়েছেন ৩.৩ শতাংশ। দেশে নমুনা পরীক্ষার হার দৈনিক বেড়ে হয়েছে ৯৫ হাজার। দেশে এখনও পর্যন্ত কোভিড-১৯ এর নমুনা পরীক্ষা হয়েছে ১৩ লক্ষ ৫৭ হাজার ৪৪২। আজ পর্যন্ত ১৮০টি জেলা থেকে গত ৭ দিনে নতুন করে আক্রান্তের খবর নেই। বিগত ১৪-২০ দিনে ১৬৪টি জেলা থেকে নতুন করে আক্রান্তের খবর মিলেনি। এছাড়াও, ১৩৬টি জেলা থেকে গত ২১-২৮ দিনে আক্রান্তের খবর নেই। আগামী কয়েকদিনে বিভিন্ন রাজ্যে আটকে পড়া প্রবাসী শ্রমিকরা নিজ নিজ রাজ্যে ফেরার প্রেক্ষিতে প্রবাসী শ্রমিকদের নমুনা পরীক্ষা, কোয়ারেন্টাইনে রাখার ব্যবস্থা এবং চিকিৎসা পরিষেবা আরও জোরদার করার জন্য ডঃ হর্ষ বর্ধন রাজ্যগুলিকে অনুরোধ করেছেন। এই বৈঠকে রাজ্যগুলির পক্ষ থেকে জানানো হয়, জাতীয় স্তরে 1075 হেল্পলাইনের পাশাপাশি, 104 হেল্পলাইন নম্বরে কোভিড সংক্রান্ত বিভিন্ন পরিষেবা দেওয়া হচ্ছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621842 – এই লিঙ্কে ক্লিক করুন।


    প্রধানমন্ত্রী শ্রী নরেন্দ্র মোদী অনলাইনে বুদ্ধ পূর্ণিমা উপলক্ষে আন্তর্জাতিক স্তরে ভেসক উদযাপন অনুষ্ঠানে ভাষণ দিলেন


    অনলাইনে প্রার্থনা সভা অনুষ্ঠানে বিশ্বের বিভিন্ন প্রান্ত থেকে বৌদ্ধ সংঘগুলির প্রধানরা যোগ দেন। কোভিড-১৯ এর মোকাবিলায় অগ্রভাগে থাকা সেনানী ও মৃত ব্যক্তিদের সম্মানে সপ্তাহব্যাপী যে প্রার্থনা সভার আয়োজন করা হয়েছে, এই অনুষ্ঠান তাঁদেরকে উৎসর্গ করা হয়েছে। প্রধানমন্ত্রী শ্রী মোদী আজ অনলাইনে আন্তর্জাতিক স্তরে ভেসক উদযাপন অনুষ্ঠানে ভাষণ দেন। এই অনুষ্ঠানে কেন্দ্রীয় মন্ত্রী শ্রী প্রহ্লাদ সিং প্যাটেল ও কিরেণ রিজিজু অংশগ্রহণ করেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621823 – এই লিঙ্কে ক্লিক করুন।


    ভেসক-বুদ্ধ পূর্ণিমা উপলক্ষে প্রধানমন্ত্রীর ভাষণ


    বন্ধুগণ, ভগবান বুদ্ধের প্রতিটি শব্দ, প্রতিটি বাণী মানবতার সেবায় ভারতকে উদ্বুদ্ধ হতে প্রেরণা যোগায়। ভগবান বুদ্ধ ভারতের কাছে জ্ঞানালোক এবং আত্মোপলব্ধির প্রতীক। এই আত্মোপলব্ধিকে সঙ্গে নিয়ে ভারত সমগ্র মানবজাতির সেবায় কাজ করছে এবং আগামীতেও করবে। ভারতের অগ্রগতি সর্বদাই বিশ্বের সমৃদ্ধিতে সহায়ক হবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621741 – এই লিঙ্কে ক্লিক করুন।


    কোভিড-১৯ পরিস্থিতি মোকাবিলার ক্ষেত্রে আয়ুষ চিকিৎসা-পদ্ধতিকে সামিল করে ইন্টার ডিসিপ্লিনারি পঠন-পাঠনের আনুষ্ঠানিক সূচনা


    কেন্দ্রীয় আয়ুষ মন্ত্রী শ্রী শ্রীপাদ যশো নায়েক এবং স্বাস্থ্য ও পরিবার কল্যাণ মন্ত্রী ডঃ হর্ষ বর্ধন নতুন দিল্লিতে এক অনুষ্ঠানে কোভিড-১৯ সংক্রান্ত আয়ুষ চিকিৎসা-পদ্ধতি ভিত্তিক তিনটি পঠন-পাঠন কোর্সের যৌথভাবে সূচনা করেছেন। আয়ুষ মন্ত্রক দেশে চিকিৎসা শিক্ষা ব্যবস্থার মাধ্যমে কোভিড-১৯ মহামারী মোকাবিলায় একাধিক উদ্যোগ গ্রহণ করেছে। এছাড়াও, মন্ত্রক বিশেষজ্ঞদের নিয়ে আয়ুষ সংক্রান্ত একটি গবেষণা ও উন্নয়নমূলক কর্মী গোষ্ঠী গঠন করেছে। উদ্দেশ্য, কোভিড-১৯ মহামারী মোকাবিলায় কার্যকর রণকৌশল প্রণয়নে সাহায্য করা।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621492 – এই লিঙ্কে ক্লিক করুন।


    ভারতীয় রেল রাজ্য কর্তৃপক্ষগুলিকে কোভিড কেয়ার সেন্টার সুবিধা প্রদানে প্রস্তুত হয়েছে


    রেল মন্ত্রক ৫ হাজার ২৩১টি কামরাকে কোভিড কেয়ার সেন্টারের উপযোগী করে তুলেছে। এই কামরাগুলি কোভিড-১৯ এর প্রাথমিক উপসর্গ দেখা দেওয়া রোগীদের চিকিৎসায় ব্যবহার করা যেতে পারে। এমনকি, এই কামরাগুলিকে সেইসব রাজ্য কাজে লাগাতে পারবে, যাদের কেয়ার সেন্টারগুলি ইতিমধ্যে রোগীদের পূর্ণ হয়ে উঠেছে। ভারতীয় রেল ১৫৮টি স্টেশনকে কোভিড-১৯ চিকিৎসার কাজে লাগানোর জন্য প্রস্তুত করেছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621776 – এই লিঙ্কে ক্লিক করুন।


    কেন্দ্রীয় মানবসম্পদ উন্নয়ন মন্ত্রী দেশে গবেষণাধর্মী কাজকর্ম বাড়াতে পিএমআরএফ কর্মসূচি সংশোধনের কথা ঘোষণা করলেন


    কেন্দ্রীয় মানবসম্পদ উন্নয়ন মন্ত্রী শ্রী রমেশ পোখরিয়াল ‘নিশাঙ্ক’ দেশে গবেষণাধর্মী কাজকর্মের প্রসারে প্রধানমন্ত্রীর রিসার্চ ফেলোশিপ কর্মসূচিতে একাধিক সংস্কারের কথা ঘোষণা করেছেন। এই সংশোধনের ফলে যে কোনও স্বীকৃত প্রতিষ্ঠান বা বিশ্ববিদ্যালয়ের ছাত্রছাত্রীরা গবেষণাধর্মী কাজকর্মে অংশগ্রহণের সুযোগ পাবেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621794 – এই লিঙ্কে ক্লিক করুন।


    রাজ্যসভার চেয়ারম্যান ও লোকসভার স্পিকার সংসদীয় কমিটিগুলির বৈঠকে কোভিড নিয়ে আলোচনা করলেন


    রাজ্যসভার চেয়ারম্যান শ্রী এম ভেঙ্কাইয়া নাইডু এবং লোকসভার স্পিকার শ্রী ওম বিড়লা দেশে কোভিড-১৯ জনিত অসুখ ও পরিস্থিতি নিয়ে আলোচনা করেছেন। সংসদীয় কমিটিগুলির বৈঠকে এ বিষয়ে সাংসদদের ভূমিকা নিয়েও আলোচনা হয়। বৈঠকে আরও স্থির হয়েছে, অদূর ভবিষ্যতে যদি নিয়মিত প্রথামাফিক বৈঠক আয়োজন করা না যায়, সেক্ষেত্রে বিকল্প উপায় খুঁজে দেখা যেতে পারে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621827 – এই লিঙ্কে ক্লিক করুন।


    ভারতীয় নৌ-বাহিনী বিদেশ থেকে ভারতীয় নাগরিকদের উদ্ধারে সাহায্য করতে জাহাজ পাঠিয়েছে এবং কোয়ারেন্টাইনের জন্য সেনা কর্মীদের প্রস্তুত রেখেছে


    ভারতীয় নৌ-বাহিনী বিদেশে আটকে পড়া ভারতীয় নাগরিকদের উদ্ধারে ভারত মহাসাগরীয় অঞ্চলের বিভিন্ন দেশে চিকিৎসক দল সহ একাধিক জাহাজ পাঠিয়েছে। এই জাহাজগুলিতে বিভিন্ন দেশে আটকে পড়া ভারতীয় নাগরিকদের উদ্ধার করে নিয়ে আসা হবে। দেশে ফেরার পর ভারতীয় নাগরিকদের কোয়ারেন্টাইন কেন্দ্রে রাখা হবে। এজন্য ২ হাজার ১০০ জনকে রাখার ৬টি কোয়ারেন্টাইন কেন্দ্র গড়ে তোলা হয়েছে। ভারতীয় নাগরিকরা কোভিড-১৯ এর কারণে সৌদি আরব, কুয়েত, সংযুক্ত আরব আমীরশাহী, বাহারিন ও মালয়েশিয়ায় আটকে রয়েছেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621766 – এই লিঙ্কে ক্লিক করুন।


    ইথিওপিয়ার প্রধানমন্ত্রীর সঙ্গে ভারতের প্রধানমন্ত্রীর টেলিফোনে কথা


    প্রধানমন্ত্রী শ্রী নরেন্দ্র মোদী টেলিফোনে ইথিওপিয়ার প্রধানমন্ত্রী ডঃ অ্যাবি আহমেদ আলির সঙ্গে কথা বলেছেন। দুই প্রধানমন্ত্রী কোভিড-১৯ মহামারীর ফলে অভ্যন্তরীণ, আঞ্চলিক ও বিশ্ব জুড়ে যে চ্যালেঞ্জ দেখা দিয়েছে, সে বিষয়ে কথা বলেন। জটিল এই স্বাস্থ্য সঙ্কটে দুই প্রধানমন্ত্রী একে অপরের প্রতি সমবেদনা জানান। শ্রী মোদী সেদেশের প্রধানমন্ত্রীকে ভারতের পক্ষ থেকে অত্যাবশ্যক ওষুধ ও অন্যান্য সামগ্রী সরবরাহে আশ্বাস দিয়েছেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621539 – এই লিঙ্কে ক্লিক করুন।


    কোভিড-১৯ সঙ্কট পরবর্তী সময়ে সৃষ্টি হওয়া সুযোগ-সুবিধাগুলিকে কাজে লাগাতে শিল্প সংস্থাগুলিকে ইতিবাচক পদক্ষেপ নিতে হবে : শ্রী গড়করি


    শ্রী নীটিন গড়করি বলেছেন, কোভিড মহামারী পরবর্তী সময়ে তৈরি হওয়া বিভিন্ন সুযোগ-সুবিধাকে কাজে লাগাতে শিল্প সংস্থাগুলিকে ইতিবাচক মনোভাব নিয়ে এগিয়ে আসতে হবে। একই সঙ্গে শিল্প সংস্থাগুলিকে কোভিড-১৯ সংক্রমণ প্রতিরোধেও প্রয়োজনীয় প্রতিকারমূলক ব্যবস্থা গ্রহণ করতে হবে, যাতে কর্মীদের স্বাস্থ্য সুরক্ষিত রাখা যায়।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621829 – এই লিঙ্কে ক্লিক করুন।


    শ্রী গড়করি আগামী দু’বছরে ১৫ লক্ষ কোটি টাকার সড়ক নির্মাণের লক্ষ্য স্থির করলেন


    শ্রী গড়করি বলেছেন, তিনি মন্ত্রকের আধিকারিকদের দ্রুত কার্যকর নীতি চূড়ান্ত করতে নির্দেশ দিয়েছেন, যাতে দীর্ঘমেয়াদী ভিত্তিতে ব্যয় কমানো যায়। দেশীয় মোটরগাড়ি উৎপাদন শিল্পে নগদের যোগান বাড়াতে বৈদেশিক মূলধন সহ সহজ শর্তে ঋণ গ্রহণের সুবিধা খুঁজে দেখার প্রস্তাব দিয়েছেন। বিএস-৪ শ্রেণীর যানবাহন সংক্রান্ত এক প্রশ্নের জবাবে তিনি বলেছেন, মহামান্য সুপ্রিম কোর্টের নির্দেশ মেনে চলতে সরকার বদ্ধ পরিকর।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621779 – এই লিঙ্কে ক্লিক করুন।


    মৃত্তিকা স্বাস্থ্য কার্ডের ওপর ভিত্তি করে মাটির পুষ্টি অক্ষুণ্ন রাখার জন্য কৃষক আন্দোলন গড়ে তোলার আহ্বান জানালেন কেন্দ্রীয় কৃষি মন্ত্রী


    কেন্দ্রীয় কৃষি মন্ত্রী শ্রী নরেন্দ্র সিং তোমর মাটির পুষ্টি ধরে রাখতে কৃষক আন্দোলন গড়ে তোলার আহ্বান জানিয়েছেন। মৃত্তিকা স্বাস্থ্য কর্মসূচির অগ্রগতি পর্যালোচনা করে তিনি জৈব সার ব্যবহার বৃদ্ধির জন্য এবং রাসায়নিক সার ব্যবহার বন্ধের ব্যাপারে মিশন মোড-ভিত্তিতে সচেতনতামূলক অভিযান চালানোর ওপর গুরুত্ব দিলেন। এই কর্মসূচির আওতায় দেশের সমস্ত জেলায় ১ লক্ষেরও বেশি গ্রামে কৃষকদের স্বার্থে সচেতনতামূলক কর্মসূচি চালানো হবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621542 – এই লিঙ্কে ক্লিক করুন।


    প্রধানমন্ত্রী গরিব কল্যাণ যোজনার আওতায় খাদ্যশস্য বন্টন নিয়ে ২৪টি রাজ্য/কেন্দ্রশাসিত অঞ্চলের খাদ্য সচিবদের সঙ্গে পর্যালোচনা বৈঠকে কেন্দ্রীয় খাদ্য ও গণবন্টন সচিব


    এই কর্মসূচির আওতায় কোভিড মহামারীতে প্রভাবিত সমাজের সবচেয়ে পিছিয়ে পড়া শ্রেণীর মানুষের মধ্যে ১ কোটি ২০ লক্ষ মেট্রিক টন খাদ্যশস্য বন্টন করা হচ্ছে। জাতীয় সুরক্ষা আইনের আওতায় প্রতিটি পরিবার যাতে প্রাপ্ত খাদ্যশস্যের তুলনায় এপ্রিল, মে ও জুন মাসে দ্বিগুণ পরিমাণ খাদ্যশস্য পায়, তা সুনিশ্চিত করার ওপর সরকার জোর দিচ্ছে। অন্ত্যোদয় অন্ন যোজনার সুফলভোগীদের প্রত্যেককে প্রতি মাসে নির্দিষ্ট কোটা ৩৫ কেজির পাশাপাশি, আরও ৫ কেজি খাদ্যশস্য সরবরাহ করা হচ্ছে। রাজ্যগুলি ৬ই মে পর্যন্ত প্রায় ৭০ লক্ষ মেট্রিক টন খাদ্যশস্য সংগ্রহ করেছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621536 – এই লিঙ্কে ক্লিক করুন।


    কোভিড-১৯ মহামারীর প্রেক্ষিতে উদ্ভূত অনিশ্চিত সময়ে হিমঘরগুলির সুসংহত প্রয়াসের ওপর গুরুত্ব দিলেন শ্রীমতী হরসিমরত কউর বাদল


    মন্ত্রকের সহায়তাপ্রাপ্ত হিমঘর প্রকল্পগুলির প্রোমোটারদের সঙ্গে এক ভিডিও কনফারেন্সে শ্রীমতী বাদল খাদ্য প্রক্রিয়াকরণ শিল্পগুলি, বিশেষ করে হিমঘর নেটওয়ার্কগুলির সুসংবদ্ধ প্রয়াসের ওপর গুরুত্ব দিয়েছেন। খাদ্য প্রক্রিয়াকরণ শিল্পগুলির অতিরিক্ত কৃষিজ পণ্য সংগ্রহের সম্ভাবনার কথা উল্লেখ করে শ্রীমতী বাদল উৎপাদিত অতিরিক্ত কৃষিজ পণ্যকে মূল্য সংযুক্ত প্রক্রিয়াজাত পণ্যে রূপান্তরিত করার পরামর্শ দেন, যাতে অভ্যন্তরীণ ও আন্তর্জাতিক চাহিদা মেটানো যায়।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621532 – এই লিঙ্কে ক্লিক করুন।


    কোভিড-১৯ মহামারী মোকাবিলায় কেন্দ্রীয় ট্রেড ইউনিয়নগুলির প্রতিনিধিদের সঙ্গে মতবিনিময় করলেন কেন্দ্রীয় শ্রম মন্ত্রী


    কোভিড-১৯ মহামারীজনিত পরিস্থিতি এবং সংশ্লিষ্ট ক্ষেত্রের শ্রমিক তথা অর্থনীতির ওপর এর প্রভাব নিয়ে আলোচনা করতে কেন্দ্রীয় শ্রম ও কর্মসংস্থান মন্ত্রী ওয়েবইনারের মাধ্যমে কেন্দ্রীয় ট্রেড ইউনিয়ন সংগঠনগুলির সঙ্গে আলোচনা করেন। বৈঠকে শ্রমিক ও প্রবাসী শ্রমিকদের স্বার্থ সুরক্ষা, কর্মসংস্থান সৃষ্টির পন্থা-পদ্ধতি, অর্থনৈতিক কর্মকান্ড পুনরায় চালু করার মতো বিষয়গুলি নিয়ে আলোচনা হয়।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621495 – এই লিঙ্কে ক্লিক করুন।


    দেশীয় উৎপাদন বাড়ানো ও আমদানি কমাতে শ্রী গড়করি ভারতীয় সুগন্ধী ও প্রসাধন সংগঠনের প্রতি আহ্বান জানালেন


    কেন্দ্রীয় অতিক্ষুদ্র, ছোট ও মাঝারি শিল্পোদ্যোগ মন্ত্রী শ্রী নীতিন গড়করি স্টার্ট আপ ইকোসিস্টেম এবং ক্ষুদ্র ও মাঝারি শিল্প সংস্তাহগুলির ওপর কোভিড-১৯ এর প্রভাব নিয়ে ভারতীয় সুগন্ধী ও প্রসাধন অ্যাসোসিয়েশনের সদস্যদের সঙ্গে বৈঠক করেন। শ্রী গড়করি এই সংগঠনকে দেশজ উৎপাদন বৃদ্ধির ওপর গুরুত্ব দিয়ে আমদানি নির্ভরশীলতার কথা বলেন। তিনি শিল্প সংস্থাগুলিকে বিশ্ব বাজারে আরও প্রতিযোগিতাসম্পন্ন হয়ে ওঠার জন্য উদ্ভাবন, প্রযুক্তি ও গবেষণামূলক কাজে গুরুত্ব দেওয়ার আহ্বান জানান।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621553 – এই লিঙ্কে ক্লিক করুন।


    কোভিড-১৯ মোকাবিলায় ভারতীয় প্রযুক্তিগুলির বিবরণ দিয়ে একটি ছোট পুস্তিকা প্রকাশ করলেন সিএসআইআর – এর মহানির্দেশক


    সিএসআইআর – এর মহানির্দেশক ডঃ শেখর সি মান্ডে ন্যাশনাল রিসার্চ ডেভেলপমেন্ট কর্পোরেশনের তৈরি করা কোভিড-১৯ মোকাবিলার জন্য ভারতীয় প্রযুক্তিগুলির বিবরণ দিয়ে একটি ছোট পুস্তিকা প্রকাশ করেছেন। এই পুস্তিকাতে কোভিড-১৯ সংক্রান্ত প্রায় ২০০টি ভারতীয় প্রযুক্তি, চালু গবেষণামূলক কর্মকান্ড, বাণিজ্যিকীকরণের জন্য প্রযুক্তি ও সরকারের গৃহীত উদ্যোগগুলির কথা তুলে ধরা হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621458 – এই লিঙ্কে ক্লিক করুন।


    পরিবেশের ওপর প্রভাব মূল্যায়ণ সংক্রান্ত খসড়া বিজ্ঞপ্তির মেয়াদ বাড়িতে ৩০শে জুন


    কেন্দ্রীয় সরকার গত ১১ই এপ্রিল সরকারি গেজেটে সাধারণ মানুষের অবগতির জন্য পরিবেশের ওপর প্রভাব মূল্যায়ন সংক্রান্ত বিজ্ঞপ্তি হিসাবে একটি খসড়া বিজ্ঞপ্তি প্রকাশ করে। এই বিজ্ঞপ্তি প্রকাশের পর ছয় দিনের মধ্যে সংশ্লিষ্ট বিষয়ে মতামত ও প্রস্তাব পাঠানোর অনুরোধ করা হয়। বর্তমান পরিস্থিতি বিবেচনা করে মন্ত্রক নোটিশের মেয়াদ ৩০শে জুন পর্যন্ত বাড়িয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621800 – এই লিঙ্কে ক্লিক করুন।


    কেন্দ্রীয় পর্যটন মন্ত্রক ‘দেখো আপনা দেশ’ সংক্রান্ত লোগো নক্‌শা রচনার প্রতিযোগিতা শুরু করলো


    কেন্দ্রীয় পর্যটন mygov প্ল্যাটফর্মে ‘দেখো আপনা দেশ’ সংক্রান্ত লোগো নক্‌শা রচনার প্রতিযোগিতা শুরু করেছে। এই প্রতিযোগিতা আয়োজনের উদ্দেশ্য হ’ল লোগোর নক্‌শা রচনার ব্যাপারে সাধারণ মানুষের কাছ থেকে সৃজনশীল ধারণা সংগ্রহ করা।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621597 – এই লিঙ্কে ক্লিক করুন।


    আইসিএআর – এর প্রতিষ্ঠানগুলি ১২টি ভাষায় মৎস্যচাষ ক্ষেত্রের জন্য পরামর্শ প্রকাশ করেছে


    কৃষি ক্ষেত্রের সঙ্গে যুক্ত সংশ্লিষ্ট সকলের স্বার্থ সুরক্ষায় ভারতীয় কৃষি গবেষণা পর্ষদ তার গবেষণা প্রতিষ্ঠানগুলির মাধ্যমে সংশ্লিষ্ট সকলের সচেতনতার জন্য একাধিক উদ্ভাবনমূলক পদক্ষেপ গ্রহণ করেছে। এই পদক্ষেপগুলির মধ্যে কৃষি গবেষণা পর্ষদের সেন্ট্রাল ইন্সটিটিউট অফ ফিসারিজ টেকনোলজি মৎস্যজীবীদের সুবিধার্থে ইংরাজি ও হিন্দি সহ ১০টি আঞ্চলিক ভাষায় এক পরামর্শ প্রস্তুত করেছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621745 – এই লিঙ্কে ক্লিক করুন।


    কোভিড-১৯ এর বিরুদ্ধে লড়াইকে আরও জোরদার করতে নাসিক স্মার্ট সিটি মোবাইল অ্যাপ্লিকেশন ও বডি স্যানিটাইজেশনের মতো একাধক উদ্যোগ নিয়েছে


    বিস্তারিত বিবরণের জন্য https://pib.gov.in/PressReleseDetail.aspx?PRID=1621809 – এই লিঙ্কে ক্লিক করুন।


    পিআইবি’র আঞ্চলিক কার্যালয় থেকে প্রাপ্ত তথ্য


    · চন্ডীগড় : কেন্দ্রশাসিত এই অঞ্চলের প্রশাসক সমস্ত দায়িত্ববান নাগরিককে তাঁদের অসুস্থতার ব্যাপারে দ্রুত জানানোর জন্য অনুরোধ জানিয়েছেন। তিনি স্থানীয় নেতৃবৃন্দকে কোভিড উপসর্গ দেখা দেওয়া যে কোনও ব্যক্তি সম্পর্কে প্রশাসনকে জানানোর নির্দেশ দিয়েছেন। আজ পর্যন্ত চন্ডিগড়ের বিপন্ন ও দুর্গত মানুষের মধ্যে ৩৮ লক্ষ ৪৪ হাজারেরও বেশি রান্না করা খাবার প্যাকেট বিতরণ করা হয়েছে।


    · পাঞ্জাব : রাজ্য যখন বিপুল সংখ্যক অনাবাসী ভারতীয় ও দেশের অন্যান্য অংশ থেকে নিজের রাজ্যে ফিরে আসা মানুষের স্বাস্থ্য চিকিৎসার ব্যাপারে প্রস্তুত হচ্ছে, তখন রাজ্যের মুখ্যমন্ত্রী মারণ কোভিড-১৯ সংক্রমণ মোকাবিলায় একগুচ্ছ নির্দেশ জারি করেছে। দেশের বাইরে ও অন্যান্য রাজ্য থেকে ফেরা ব্যক্তিদের প্রাতিষ্ঠানিক কোয়ারেন্টাইনের পাশাপাশি, হোম কোয়ারেন্টাইনে পাঠানোর ব্যবস্থা করা হবে।


    · হরিয়ানা : রাজ্যের শহরাঞ্চলীয় স্থানীয় কর্তৃপক্ষগুলি পুর এলাকার মধ্যে বাজার চত্বরে সামাজিক দূরত্ব বজায় রাখার বিধি ভঙ্গ করলে জরিমানা আদায়ের নির্দেশ জারি করেছে। রাজ্য সরকার কর্মসংস্থান ও আর্থিক কর্মকান্ডের প্রসারে যে পোর্টাল চালু করেছে, তাতে বিপুল সাড়া মিলেছে। এখনও পর্যন্ত এই পোর্টালের মাধ্যমে ১১ লক্ষ ২১ হাজারেরও বেশি শ্রমিককে কাজের সন্ধান দেওয়া হয়েছে।


    · কেরল : ১৮১ জন ব্যক্তিকে নিয়ে এয়ার ইন্ডিয়ার প্রথম বিমানটি আজ রাত ৯টা ৪০ মিনিটে আবুধাবি থেকে কোচি এসে পৌঁছবে। আরও একটি এয়ার ইন্ডিয়ার বিমান আজ রাত ১০টা ৩০ মিনিট নাগাদ দুবাই থেকে কোজিকোরে এসে পৌঁছবে। আরও ৬ জন কেরলবাসী কোভিড-১৯ এ আক্রান্ত হয়ে গ্রেট ব্রিটেন, মার্কিন যুক্তরাষ্ট্র ও উপসাগরীয় দেশগুলিতে মারা গেছেন। রাজ্যের ৮টি জেলা কোভিড মুক্ত হয়েছে।


    · তামিলনাডু : ১ হাজার ১৩৬ জন যাত্রীকে নিয়ে একটি বিশেষ ট্রেন রাঁচির উদ্দেশে রওনা হয়েছে। বিপুল সংখ্যক প্রবাসী শ্রমিক সহ স্থানীয় শ্রমিক বাড়ি ফিরতে আগ্রহ দেখানোর ফলে শিল্প সংস্থাগুলিতে শ্রমিক সঙ্কট দেখা দিতে চলেছে। রাজ্যে এখনও পর্যন্ত কোভিডে আক্রান্তের সংখ্যা ৪ হাজার ৮২৯। নিশ্চিতভাবে করোনায় আক্রান্ত হয়েছেন ৩ হাজার ২৭৫ জন। মৃত্যু হয়েছে ৩৫ জনের।


    · কর্ণাটক : রাজ্যে আরও ৮ জনের নমুনা পরীক্ষায় ভাইরাসের উপস্থিতির প্রমাণ মিলেছে। ৫৫ বছর বয়সী এক মহিলা কোভিডে আক্রান্ত হয়ে আজ মারা গেছেন। রাজ্যে এখনও পর্যন্ত আক্রান্তের সংখ্যা ১০১। মারা গেছেন ৩০ জন।


    · অন্ধ্রপ্রদেশ : ভাইজ্যাকে এলজি পলিমার কেমিকেল ফ্যাক্টরিতে রাসায়নিক গ্যাস লিক করে ৯ জন মারা গেছেন এবং ২০০ জনের বেশি আহত হয়েছেন। প্রধানমন্ত্রী রাজ্যের মুখ্যমন্ত্রীকে ফোন করে এই দুর্ঘটনায় সবরকম সাহায্যের আশ্বাস দিয়েছেন। রাজ্যে বিগত ২৪ ঘন্টায় কোভিড আক্রান্তে ২ জনের মৃত্যু হয়েছে। এখনও পর্যন্ত আক্রান্তের সংখ্যা বেড়ে হয়েছে ১ হাজার ৮৩৩। নিশ্চিতভাবে করোনায় আক্রান্ত হয়েছেন ১ হাজার ১৫ জন। মৃত্যু হয়েছে ৩৮ জনের।


    · তেলেঙ্গানা : আটকে পড়া ২ হাজার ৮০৩ জন শ্রমিক তেলেঙ্গানা থেকে নিজেদের রাজ্যের উদ্দেশ্যে রওনা হয়েছেন। রাজ্য সরকারের অনুমতির পর বেসরকারি কার্যালয়গুলিতে ৩৩ শতাংশ কর্মী নিয়ে কাজকর্ম শুরু হতে চলেছে। রাজ্যে এখনও পর্যন্ত কোভিডে আক্রান্তের সংখ্যা ১ হাজার ১০৭। নিশ্চিতভাবে করোনায় আক্রান্ত হয়েছেন ৪৩০ জন। মৃত্যু হয়েছে ২৯ জনের এবং সুস্থ হয়েছেন ৬৪৮ জন।


    · অরুণাচল প্রদেশ : মুখ্যমন্ত্রীর ত্রাণ তহবিলে এখনও পর্যন্ত ১৯ কোটি ৮৯ লক্ষ টাকা জমা পড়েছে। কোভিড-১৯ সংক্রান্ত ত্রাণ সহায়তা খাতে ৯ কোটি ৪৯ লক্ষ টাকা দেওয়া হয়েছে। রাজ্যে প্রধানমন্ত্রী গরিব কল্যাণ যোজনার আওতায় বিনামূল্যে ৩২ হাজার ৭৫২টি রান্নার গ্যাস সিলিন্ডার বিতরণ করা হয়েছে।


    · আসাম : করোনা ভাইরাসের সংক্রমণের প্রেক্ষিতে রাজ্যে অর্থনীতির পুনরুজ্জীবনে মুখ্যমন্ত্রী উপদেষ্টা কমিটির চেয়ারম্যান ও সদস্যদের সঙ্গে বৈঠক করেছেন।


    · মেঘালয় : রাজ্যের আইআইএম প্রতিষ্ঠান থেকে ২৫৮ শয্যাবিশিষ্ট করোনা কেয়ার সেন্টারে পরিণত করা হয়েছে।


    · মণিপুর : রাজ্য সরকার এমজিএনআরইজিএ – এর আওতায় সামাজিক দূরত্ব কঠোরভাবে বজায় রেখে গ্রামাঞ্চলে কাজকর্মের অনুমতি দিয়েছে। সমস্ত শিক্ষা প্রতিষ্ঠানকে অনলাইনের মাধ্যমে পঠন-পাঠন চালিয়ে যাওয়ার নির্দেশ দেওয়া হয়েছে।


    · মিজোরাম : জন স্বাস্থ্য কারিগরি দপ্তরের কর্মীরা কোভিড-১৯ মহামারীর প্রেক্ষিতে মুখ্যমন্ত্রী ত্রাণ তহবিলে ১ লক্ষ টাকা দান করেছেন।


    · নাগাল্যান্ড : রাজ্যের মুখ্যমন্ত্রী কিউয়েন সাং জেলা হাসপাতাল পরিদর্শন করেছেন এবং দিনমজুরদের ত্রাণ সামগ্রী বন্টন করেছেন। রাজ্যের উপ-মুখ্যমন্ত্রী কিউয়েন সাং গ্রাম পর্ষদগুলিকে ওয়াকিটকি সেট বিতরণ করেছেন।


    · মহারাষ্ট্র : রাজ্যে একদিনেই এ যাবৎ সর্বাধিক ১ হাজার ২৩৩ জন করোনায় আক্রান্ত হয়েছেন। এর ফলে, আক্রান্তের সংখ্যা বেড়ে হয়েছে ১৬ হাজার ৭৫৮। মৃত্যু হয়েছে ৬৫১ জনের। কেবল মুম্বাইতেই আক্রান্ত হয়েছেন ১০ হাজার ৫০০-রও বেশি মানুষ। অবশ্য, রাজ্যে নিশ্চিত করোনায় আক্রান্তের হার এপ্রিল মাসের গোড়ার দিকে ৩ শতাংশের পরিবর্তে এখন ১০ শতাংশে এসে পৌঁছেছে। রাজ্য সরকার ২৫ হাজার প্রাইভেট চিকিৎসককে কোভিড-১৯ রোগীদের চিকিৎসার জন্য হাসপাতালগুলিতে যাওয়ার নির্দেশ দিয়েছেন। তবে, ৫৫ বছরের বেশি বয়সী চিকিৎসকদের এই নির্দেশিকার আওতার বাইরে রাখা হয়েছে।


    · গুজরাট : রাজ্যে নতুন করে ৩৮০ জনের সংক্রমণের খবর মেলায় নিশ্চিতভাবে করোনায় আক্রান্তের সংখ্যা বেড়ে ৬ হাজার ৬২৫ হয়েছে। মৃত্যু হয়েছে ৩৯৬ জনের। রাজ্যে নতুন করে যে ৩৮০ জন আক্রান্ত হয়েছেন, তার মধ্যে আমেদাবাদ থেকেই আক্রান্তের সংখ্যা ২৯১।


    · রাজস্থান : রাজ্য সরকার কোভিড-১৯ সংক্রমণ নিয়ন্ত্রণে রাজ্যের বাইরের ব্যক্তিদের প্রবেশ বন্ধ করতে আন্তঃরাজ্য সীমান্ত সীল করে দিয়েছে। রাজ্যে নিশ্চিতভাবে করোনায় আক্রান্তের সংখ্যা ৩ হাজার ৩৫৫। আক্রান্তদের মধ্যে সুস্থতার হার ৪৬.৯৮ শতাংশ, যা অন্যান্য রাজ্যগুলির তুলনায় অনেক বেশি।


    · মধ্যপ্রদেশ : রাজ্যে নিশ্চিতভাবে করোনায় আক্রান্ত হয়েছেন ৩ হাজার ১৩৮ জন। সুস্থ হয়েছেন ১ হাজার ৯৯ জন। সুস্থতার হার প্রায় ৩৩ শতাংশ।


    CG/BD/SB

    
    
    (Release ID: 1621976) Visitor Counter : 22
    
    
      Read this release in: Malayalam , English , Hindi , Marathi , Assamese , Manipuri , Punjabi , Gujarati , Tamil , Telugu , Kannada