      ক্ষুদ্র, অতিক্ষুদ্রওমাঝারিশিল্পমন্ত্রক

      ২০১৯-২০ অর্থবর্ষে খাদি এবং গ্রামীণ শিল্প ক্ষেত্রে বাণিজ্যক লেনদেন প্রায় ৯০ হাজার কোটি টাকায় পৌঁছেছে
      Posted On: 08 MAY 2020 5:28PM by PIB Kolkata


    নতুন দিল্লি, ৮মে,২০২০


    

    
    প্রধানমন্ত্রী শ্রী নরেন্দ্র মোদীর নেতৃত্বে গত পাঁচ বছরে ভারতে 'ব্র্যান্ড খাদি' ব্যাপকভাবে সাড়া ফেলেছে। দীর্ঘমেয়াদী উন্নয়নের জন্য সবচেয়ে উল্লেখযোগ্য হল খাদির উৎপাদন গত পাঁচ বছরে দ্বিগুণেরও বেশি বৃদ্ধি পয়েছে।অর্থাৎ ২০১৫-১৬থেকে একই সময়ে খাদির বিক্রি প্রায় তিনগুণ বেড়েছে।
    
    একইভাবে, গ্রামীণ শিল্প ক্ষেত্রে উৎপাদন ও বিক্রি গত পাঁচ বছরে অভূতপূর্বভাবে প্রায় ১০০% বৃদ্ধি পেয়েছে।
    
    খাদি এবং গ্রামীণ শিল্প ক্ষেত্রে এই সাফল্যের কথা জানিয়ে কেন্দ্রীয় সড়ক পরিবহন ও মহাসড়ক এবং অতি ক্ষুদ্র , ক্ষুদ্র ও মাঝারি শিল্প উদ্যোগ মন্ত্রী শ্রী নীতিন গডকরি বলেন এই আর্থিক লেন দেন বৃদ্ধি একদিকে যেমন দেশের আর্থিক শ্রীবৃদ্ধির পথে গতি নিয়ে এসেছে, আরেক দিকে গ্রামীণ কর্মসংস্থানের সুযোগ সৃষ্টি হয়েছে। প্রধানমন্ত্রী শ্রী নরেন্দ্র মোদীর নেতৃত্বে এটি সম্ভব হয়েছে বলেও তিনি জানিয়েছেন।
    
    গত এক বছরে খাদি ব্যবসায়ের দিকে নজর দিলে দেখা যাবে ২০১৯-২০২০ অর্থবর্ষে খাদি এবং গ্রামীণ শিল্প ক্ষেত্রে বাণিজ্যক লেনদেন হয়েছে ৮৮, ৮৮৭ কোটি টাকা।
    
    খাদি এবং গ্রামীণ শিল্প ক্ষেত্র'র চেয়ারম্যান, শ্রী বিনয় কুমার স্যাক্সেনা বলেন, প্রধানমন্ত্রী শ্রী নরেন্দ্র মোদী এবং এমএসএমই মন্ত্রীর সৃজনশীল বাণিজ্যক ভাবনা চিন্তা থেকেই এই সাফল্য এসেছে ।খাদির অভূতপূর্ব বিকাশের জন্য বিভিন্ন মন্ত্রকের সক্রিয় সহযোগিতার প্রশংসাও করেন তিনি ।শ্রী সাক্সেনা বলেন, খাদি শিল্পকে পুনরুজ্জীবিত করতে সরকার লাগাতার প্রয়াস চালিয়ে গেছে। প্রধানমন্ত্রী বারবার তার রেডিও অনুষ্ঠান" মন কি বাত "সহ বিভিন্ন জায়গায় খাদির সামগ্রী ব্যবহারে আবেদন করেছেন ।এর ফলস্বরূপ, খাদি এবং গ্রামীণ শিল্প ক্ষেত্র ক্রমাগত উন্নয়নের পথে এগিয়ে চলেছে।
    
    খাদি পোশাক ছাড়াও প্রসাধনী, সাবান ও শ্যাম্পু, আয়ুর্বেদিক ওষুধ, মধু, তেল, চা, আচার, পাপড়, হ্যান্ড স্যানিটাইজার, মিষ্টান্ন, খাবারের সামগ্রী এবং চামড়ার পণ্যগুলির মতো একাধিক গ্রামীণ শিল্পের সম্ভার রয়েছে। বিদেশী গ্রাহকদের কাছেও বেশ জনপ্রিয় হয়ে উঠেছে। ফলস্বরূপ, গ্রামীণ শিল্প পণ্য উৎপাদন এবং বিক্রি গত পাঁচ বছরে প্রায় দ্বিগুণ বৃদ্ধি পেয়েছে।


    

    
    CG/SS

    
    
    (Release ID: 1622315) Visitor Counter : 18
    
    
      Read this release in: Punjabi , Hindi , Marathi , Odia , Telugu , Urdu , English , Manipuri , Tamil