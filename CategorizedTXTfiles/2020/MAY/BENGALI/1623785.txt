      বিজ্ঞানওপ্রযুক্তিমন্ত্রক

      কোভিড – ১৯ এর কারণে ভিন্নভাবে সক্ষম ও প্রবীণ নাগরিকরা যে সমস্যায় পড়ছেন, তার থেকে সুরাহা দেবার জন্য ডিএসটি-র সহায়ক যন্ত্র ও প্রযুক্তি উদ্ভাবন
      Posted On: 13 MAY 2020 6:37PM by PIB Kolkata


    নতুন দিল্লি, ১৩ই মে, ২০২০


    

    কেন্দ্রীয় বিজ্ঞান ও প্রযুক্তি দপ্তর (ডিএসটি), কোভিড – ১৯ এর ফলে ভিন্নভাবে সক্ষম ও প্রবীণ নাগরিকদের বিভিন্ন সমস্যার সমাধানের জন্য বেশ কিছু উদ্যোগ গ্রহণ করেছে। ডিএসটি-র অধীনস্থ সায়েন্স ফর ইক্যুইটি এমপাওয়ারমেন্ট এন্ড ডেভলপমেন্ট (এসইইডি), বিভিন্ন সহায়ক যন্ত্র তৈরি করছে। যেগুলি ভিন্নভাবে সক্ষম ও প্রবীণ নাগরিকদের সহায়ক হবে।


    
    কোভিড – ১৯ এর বিষয়ে সচেতনতা গড়ে তুলতে এবং নানা রকমের স্বাস্থ্যবিধি সংক্রান্ত তথ্য জানানোর জন্য চেন্নাইয়ের রাজলক্ষ্মী ইঞ্জিনিয়ারিং কলেজ, একটি বৈদ্যুতিন যন্ত্র আবিষ্কার করেছে। যে যন্ত্রটি মোবাইল এবং ট্যাবের সঙ্গে লাগালে ভিন্নভাবে সক্ষম বাচ্চাদের নানা রকমের তথ্য দিতে পারবে। বিভিন্ন ভাষায় এই সমস্ত শিশুরা নানা তথ্য পাবে এবং সেটি খুবই আকর্ষণীয় ভাবে দেওয়া হবে।


    
    প্রবীণ নাগরিক এবং ভিন্নভাবে সক্ষম যে সমস্ত ব্যক্তিরা কোয়ারান্টাইনে বা আইসোলেশন ওয়ার্ডে থাকবেন, তাদের জন্য একটি সেনসার মেশিন তৈরি করেছে কোয়াম্বাটুরের পিএসজি কলেজ অফ টেকনোলজি। মাত্র ১৫০০ টাকার এই যন্ত্রটি পরে থাকলে আক্রান্ত ব্যক্তির সুস্থ হবার নানা লক্ষণের বিষয়ে যেমন জানা যাবে, একইভাবে পেশির সঞ্চালনার কাজেও এই যন্ত্র সাহায্য করবে। অর্থাৎ কোনো ফিজিওথেরাপিস্টের সাহায্যের প্রয়োজন হবে না। ডিএসটি, ভিন্নভাবে সক্ষমদের জন্য স্বয়ংক্রিয় হ্যান্ড স্যানিটাইজার স্ক্রাব তৈরি করেছে। যার ফলে ভিন্নভাবে সক্ষমদের স্পর্শ না করেই এই যন্ত্রের মাধ্যমে সংক্রমণ মুক্ত করা যাবে। এই ধরণের যন্ত্রপাতি বিপুল পরিমাণে তৈরির জন্য কেন্দ্র, বিশেষ উদ্যোগ নিয়েছে।


    

    CG/CB/SFS

    
    
    (Release ID: 1623785) Visitor Counter : 12
    
    
      Read this release in: English , Urdu , Marathi , Hindi , Assamese , Punjabi , Tamil , Telugu