      বিদ্যুৎমন্ত্রক

      কেন্দ্রীয় বিদ্যুৎ মন্ত্রক আত্মনির্ভর ভারত অভিযানের আওতায় ৯০ হাজার কোটি টাকার বর্ধিত প্যাকেজের বিষয় জানিয়ে রাজ্য ও কেন্দ্রশাসিত অঞ্চলগুলিকে চিঠি দিয়েছে
      Posted On: 16 MAY 2020 6:53PM by PIB Kolkata


    নতুন দিল্লী, ১৬ মে, ২০২০


    কেন্দ্রীয় বিদ্যুৎ মন্ত্রক আত্মনির্ভর ভারত অভিযানের আওতায় ৯০ হাজার কোটি টাকার বর্ধিত প্যাকেজের বিষয় জানিয়ে রাজ্য ও কেন্দ্রশাসিত অঞ্চলগুলিকে চিঠি দিয়েছে। এই আর্থিক প্যাকেজ বিদ্যুৎ বন্টন সংস্থাগুলিকে চাপ কমাতে সাহায্য করবে।


    
    কেন্দ্রীয় বিদ্যুৎ এবং নতুন ও পুর্ননবীকরণ শক্তি মন্ত্রকের স্বাধীন দায়িত্বপ্রাপ্ত প্রতিমন্ত্রী শ্রী আর কে সিং জানিয়েছেন, বিদ্যুৎ ক্ষেত্রের জন্য এই প্যাকেজ বিদ্যুৎ বন্টন সংস্থার বোঝা কমাতে সাহায্য করবে। একইসঙ্গে বন্টন সংস্থাগুলির রক্ষণাবেক্ষণ এবং এই কঠিন অবস্থায় বিদ্যুৎ সরবরাহের ক্ষেত্রে যথাযথ সাহায্য করবে। গত ১৩ই মে ভারত সরকার সিদ্ধান্ত নিয়েছে যে, আত্মনির্ভর ভারত অভিযানের অংশ হিসেবে পাওয়ার ফিনান্স কর্পোরেশন এবং গ্রামীণ বিদ্যুতায়ণ সংস্থার মাধ্যমে ৯০ হাজার কোটি টাকা খরচ করা হবে। এই পদক্ষেপের অধীনে পাওয়ার ফিনান্স কর্পোরেশন এবং গ্রামীণ বিদ্যুতায়ণ সংস্হা বিদ্যুৎ বন্টন সংস্থাগুলিকে ১০ বছর পর্যন্ত বিশেষ দীর্ঘমেয়াদী ঋণ প্রদান করবে। রাজ্য ও কেন্দ্রশাসিত অঞ্চলগুলিকে পাঠানো চিঠিতে একথা জানানো হয়েছে। চিঠিতে বলা হয়েছে কোভিড-১৯ মহামারীর জেরে লকডাউনের কারণে বিদ্যুৎ ক্ষেত্রে আর্থিক বিরূপ প্রভাব পরেছে এবং এরফলে বিদ্যুৎ ক্ষেত্রে নগদ অর্থ সংগ্রহে সংকটের পরিস্হিতি তৈরি হয়েছে। এই পরিস্থিতিতে বিদ্যুৎ ক্ষেত্রে নগদ জোগানের সমস্যা সমাধানে বিদ্যুৎ সরবরাহ শৃঙ্খলা যথাযথ করা প্রয়োজন। এক্ষেত্রে এই আর্থিক প্যাকেজ বিশেষভাবে সাহায্য করবে বলে তিনি জানিয়েছেন। রাজ্যগুলির প্রতিশ্রুতির ভিত্তিতে বিদ্যুৎ বন্টন সংস্থাগুলিকে এই ঋণ প্রদান করা হবে। লকডাউনের প্রথম দিকে অধিকাংশ কলকারখানা ও শিল্পাঞ্চল বন্ধ থাকায় বিদ্যুতের চাহিদা অনেকটাই কমে গিয়েছিল। তবে পরবর্তী সময়ে ধীরে ধীরে বিদ্যুতের চাহিদা ক্রমশই বৃদ্ধি পেয়েছে।


    

    CG/SS/NS

    
    
    (Release ID: 1624577) Visitor Counter : 16
    
    
      Read this release in: English , Urdu , Hindi , Punjabi , Odia , Tamil , Telugu , Kannada