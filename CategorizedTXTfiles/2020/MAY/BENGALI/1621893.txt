      প্রতিরক্ষামন্ত্রক

      সেনা ইঞ্জিনিয়ারিং সার্ভিসে ৯ হাজার ৩০৪টি পদ বিলোপের প্রস্তাব অনুমোদন করেছেন প্রতিরক্ষা মন্ত্রী
      Posted On: 07 MAY 2020 1:06PM by PIB Kolkata


    নয়াদিল্লি, ০৭ মে, ২০২০


    

    প্রতিরক্ষা মন্ত্রী শ্রী রাজনাথ সিং সেনা ইঞ্জিনিয়ারিং সার্ভিসের বেসিক ও শিল্প সংক্রান্ত কর্মী বাহিনীতে ৯ হাজার ৩০০-রও বেশি পদ বিলোপের প্রস্তাব অনুমোদন করেছেন। মিলিটারি ইঞ্জিনিয়ারিং সার্ভিসের মুখ্য ইঞ্জিনিয়ার এই পদগুলি বিলোপের জন্য প্রতিরক্ষা মন্ত্রীর কাছে প্রস্তাব পাঠান। উল্লেখ করা যেতে পারে, লেঃজেঃ শেকতকরের নেতৃত্বে গঠিত কমিটি সেনাবাহিনীর অভিযান পরিচালনাগত ক্ষমতা বাড়াতে এবং ব্যয় বরাদ্দ খাতে ভারসাম্য বজায় রাখতে একাধিক প্রস্তাব দেয়।


    
    কমিটির পক্ষ থেকে সেনা ইঞ্জিনিয়ারিং সার্ভিসে অসামরিক কর্মী বাহিনী পুনর্গঠনের বিষয়েও একটি প্রস্তাব দেওয়া হয়। কমিটির এই প্রস্তাব এবং সেনা ইঞ্জিনিয়ারিং সার্ভিসের মুখ্য ইঞ্জিনিয়ারের প্রস্তাবের ভিত্তিতে বেসিক ও শিল্প সংক্রান্ত ১৩ হাজার ১৫৭টি পদের মধ্যে ৯ হাজার ৩০৪টি পদ বিলোপের প্রস্তাব প্রতিরক্ষা মন্ত্রী অনুমোদন করেছেন।


    
    বেসিক ও শিল্প সংক্রান্ত কর্মী সংখ্যা কমিয়ে এবং ব্যয়ভার হ্রাস করে সেনা ইঞ্জিনিয়ারিং সার্ভিসকে আরও সুদক্ষ করে তোলার জন্যই পদ বিলোপের এই সিদ্ধান্ত নেওয়া হয়েছে।


    

    CG/BD/SB

    
    
    (Release ID: 1621893) Visitor Counter : 15
    
    
      Read this release in: Punjabi , Tamil , English , Urdu , Hindi , Marathi , Manipuri , Odia , Telugu