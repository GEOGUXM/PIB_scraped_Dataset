      ক্ষুদ্র, অতিক্ষুদ্রওমাঝারিশিল্পমন্ত্রক

      অতি ক্ষুদ্র, ক্ষুদ্র ও মাঝারি শিল্পোদ্যোগ মন্ত্রকের 'চ্যাম্পিয়ন্স' পোর্টালের সূচনা
      Posted On: 12 MAY 2020 11:15AM by PIB Kolkata


    নতুন দিল্লি, ১২মে, ২০২০


    

    
    অতি ক্ষুদ্র, ক্ষুদ্র ও মাঝারি উদ্যোগ মন্ত্রক (এমএসএমই) 'চ্যাম্পিয়ন্স' নামে একটি পোর্টাল চালু করেছে। সেটি হলো http://www.champions.gov.in/ ।


    
    এটি একটি প্রযুক্তিভিত্তিক নিয়ন্ত্রণ কক্ষ তথা পরিচালন ব্যবস্থাপনা সম্পর্কিত তথ্য বিষয়ক পোর্টাল। মূলত দেশের এমএসএমই ক্ষেত্রগুলিকে জাতীয় ও আন্তর্জাতিক স্তরে তুলে ধরে বিশ্ব মানের যোগ্যতা অর্জন এবং প্রশাসনিক বাধাগুলি সহজে দূর করার লক্ষ্যে এই পোর্টাল চালু করা হয়েছে।
    
    আধুনিক প্রযুক্তির ধারাবাহিক প্রয়োগের সাথে সাথে জাতীয় ও আন্তর্জাতিক স্তরে ক্ষুদ্র শিল্পকে সচল করার লক্ষ্যে এই পোর্টালটির নামকরণ করা হয়েছে 'চ্যাম্পিয়ন্স'। এই পোর্টালের মাধ্যমে এমএসএমই ক্ষেত্র সম্পর্কিত সমস্ত তথ্য এক জায়গায় পাওয়া যাবে।
    
    এমএসএমই মন্ত্রকের নতুন সচিব হিসেবে এ কে শর্মা গত ৩০শে এপ্রিল দায়িত্ব গ্রহণের সময় ইঙ্গিত দিয়েছিলেন যে, বর্তমান ক্ষুদ্র শিল্পকে জাতীয় ও আন্তর্জাতিক পর্যায়ে গড়ে তুলতে তথ্য ও জ্ঞাপণ প্রযুক্তি (আইসিটি) ভিত্তিক ব্যবস্থাপনা গড়ে তোলা হবে। তবেই এই ক্ষেত্রে ব্যবসায়িক দক্ষতা বৃদ্ধি পাবে। তবে এটি এমন একটি প্রযুক্তিভিত্তিক নিয়ন্ত্রণ কক্ষ তথা পরিচালন ব্যবস্থাপনা সম্পর্কিত তথ্য বিষয়ক পোর্টাল যা টেলিফোন, ইন্টারনেট এবং ভিডিও কনফারেন্সের মতো আইসিটি সরঞ্জামগুলি দিয়ে কৃত্রিম বুদ্ধিমত্তার সাহায্যে তথ্য বিশ্লেষণ করা যায়। এই পোর্টালটি সরাসরি কেন্দ্রীয় গণ অভিযোগ প্রতিকার ও নজরদারি ব্যবস্থাপনা (সিপিজিআরএমএস) এবং এমএসএমই মন্ত্রকের অন্যান্য ওয়েব সিস্টেমের সাথে যুক্ত রয়েছে। বিনা ব্যয়ে এনআইসির সহায়তায় এই পোর্টালটি পুরো দেশীয় প্রযুক্তিতে তৈরি করা হয়েছে।


    
    এই ব্যবস্থাপনা পরিচালন করার জন্য আধিকারিকদের বিশেষভাবে নিয়োগ করা হয়েছে এবং প্রশিক্ষণও দেওয়া হয়েছে। শ্রী শর্মা গত ৯ মে আধিকারিক এবং কর্মীদের সঙ্গে নিয়ে 'চ্যাম্পিয়ন্স' পোর্টালের পরীক্ষামূলক কাজ চালান।
    
    'চ্যাম্পিয়ন্স' পোর্টালের পরীক্ষামূলক সূচনা উপলক্ষে শ্রী শর্মা বলেন যে, এমএসএমইই বিভাগের সাথে যুক্ত ব্যক্তিদের সহায়তাদানের জন্য সব রকম প্রয়াস চালানো হচ্ছে। এই শিল্প ক্ষেত্রকে চাঙ্গা করতে একধিক উদ্যোগ গ্রহণ করা হয়েছে বলেও তিনি জানান।


    

    CG/SS

    
    
    (Release ID: 1623407) Visitor Counter : 12
    
    
      Read this release in: Punjabi , English , Marathi , Urdu , Hindi , Manipuri , Odia , Tamil , Telugu , Malayalam