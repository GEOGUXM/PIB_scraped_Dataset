      সংস্কৃতিমন্ত্রক

      লকডাউন চলাকালীন রাষ্ট্রীয় আধুনিক কলা সংগ্রহালয় "এনজিএমএ কে সংগ্রহ সে" অন-লাইনের মাধ্যমে সংগ্রহশালার দেখা, অদেখা দুষ্প্রাপ্য শিল্পকর্মগুলি নিয়ে প্রদর্শনীর আয়োজন করেছে
      
      এই সপ্তাহের থিম রবীন্দ্রনাথ ঠাকুরকে উৎসর্গ করা হয়েছে

      Posted On: 04 MAY 2020 5:19PM by PIB Kolkata

    নতুন দিল্লি, ৪মে,২০২০


    

    লকডাউনের কারণে দিল্লির রাষ্ট্রীয় আধুনিক কলা সংগ্রহালয় (ন্যাশনাল গ্যালারী অফ মডার্ন আর্ট –এনজিএমএ ) সাময়িকভাবে বন্ধ রাখা হয়েছে।কিন্তু এই কোভিড-১৯ এর জেরে লকডাউনের মধ্যেও প্রদর্শনী দেখার আগ্রহ শিল্পানুরাগীদের হার মানাতে পারে নি। আর তাই একটি নতুন পথে শুরু হয়েছে এই প্রদর্শনী। "এনজিএমএ কে সংগ্রাহ সে" প্রদর্শনীটি অনলাইনে ঘরে বসেই দেখার সুযোগ করে দেওয়া হয়েছে। এনজিএমএ ভার্চুয়াল কর্মসূচির মাধ্যমে তার সংগ্রহশালার দেখা ,অদেখা দুষ্প্রাপ্য শিল্পকর্মগুলিকে নিয়ে সপ্তাহ/ দৈনিক প্রদর্শন করেছে।
    
    এই সপ্তাহের থিম শিল্পীর শিল্পীকর্ম। আগামী ৭ মে গুরুদেব রবীন্দ্রনাথ ঠাকুরের ১৫৯ জন্মবার্ষিকী, তাই তার প্রতি শ্রদ্ধা নিবেদন করে এটি তাঁকেই উৎসর্গ করা হয়েছে ।সারা সপ্তাহে অনলাইনের মাধ্যমে শিল্প প্রদশর্নীটি কবিগুরুকে শ্রদ্ধা জানিয়ে উদযাপন করা হবে। আগামী দিনে আরও অনেক আকর্ষণীয় এবং মননশীল থিমের উপর ভার্চুয়াল প্রদশর্নী আয়োজনের চিন্তা ভাবনা রয়েছে। ভবিষ্যতে শিল্পানুরাগী, শিল্পী, শিল্পের সঙ্গে পরিচিত, ছাত্র- ছাত্রী এবং শিক্ষকদের বাড়িতে বসেই শিল্পকর্ম দেখার সুযোগ করে দেবে এই ধরণের উদ্যোগ।
    
    নতুন দিল্লির রাষ্ট্রীয় আধুনিক কলা সংগ্রহালয়,এর আগে যামিনী রায় এবং রাজা রবি ভার্মার মতো শিল্পীদের নিয়ে প্রদর্শনীর আয়োজন করেছে। এই সংগ্রহশালায় থাকা নানা শিল্প সংগ্রহের মাধ্যমে আন্তর্জাতিক নারী দিবস, আন্তর্জাতিক নৃত্য দিবস এবং আন্তর্জাতিক শ্রমিক দিবসের মতো আন্তর্জাতিক দিবসগুলির পালন করা হয়েছে। এই প্রদর্শনীগুলি এনজিএমএর ওয়েবসাইট এবং সোশ্যাল মিডিয়াতেও পাওয়া যায়।
    
    
    এনজিএমএর অধিকর্তা শ্রী অদ্বৈত চরণ গড়নায়ক বলেছেন, “কোভিড ১৯ এর কারণে জাদুঘরের গ্যালারী বন্ধ হওয়া আমাদের উদ্যমকে হার মানাতে পারে নি এবং আমাদের দর্শকদের সঙ্গে সংযোগ বিচ্ছিন্ন করতে পারেনি। বরং ওয়েব এবং ইন্টারনেটের সাহায্যে সোশ্যাল মিডিয়ার মাধ্যমে বিশ্বের বিস্তৃত দর্শকের সঙ্গে একটি আকর্ষণীয় উপায়ে সংযুক্ত হওয়ার একটি নতুন সুযোগ তৈরি হয়েছে। সমস্ত প্রয়াসকে সকলেই খুব ভালভাবে গ্রহণ করেছে এবং আমরা আশা করছি যে ভবিষ্যতেও একইভাবে এ ধরণের কাজ চালিয়ে যাবো। "

    

    CG/SS

    
    
    (Release ID: 1621138) Visitor Counter : 10
    
    
      Read this release in: Assamese , English , Urdu , Hindi , Punjabi , Tamil , Telugu