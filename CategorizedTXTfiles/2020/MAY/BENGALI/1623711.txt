      প্রধানমন্ত্রীরদপ্তর

      কোভিড-১৯ এর বিরুদ্ধে লড়াইয়ে জন্য পিএম কেয়ারস তহবিল ট্রাস্টের ৩১০০ কোটি টাকা বরাদ্দ
      Posted On: 13 MAY 2020 8:23PM by PIB Kolkata


    নতুন দিল্লি, ১৩ মে, ২০২০


    

    
    কোভিড-১৯ এর বিরুদ্ধে লড়াইয়ের জন্য পিএম কেয়ারস তহবিল থেকে আজ ৩১০০ কোটি টাকা বরাদ্দের সিদ্ধান্ত নেওয়া হয়েছে। ৩১০০ কোটি টাকার মধ্যে, প্রায় ২,০০০ কোটি টাকা ভেন্টিলেটর কেনার জন্য বরাদ্দ করা হয়েছে ।১,০০০ কোটি টাকা পরিযায়ী শ্রমিকদের কল্যাণের জন্য ব্যবহার করা হবে এবং প্রতিষেধক তৈরিতে ১০০ কোটি টাকা দেওয়া হবে।
    
    মাননীয় প্রধানমন্ত্রীর নেতৃত্বে চলতি বছরের ২৭শে মার্চ গঠিত হয় এই ট্রাস্ট। এর অন্যান্য সদস্যরা হলেন প্রতিরক্ষা মন্ত্রী, স্বরাষ্ট্রমন্ত্রী এবং অর্থমন্ত্রী। এই প্যাকেজটি ঘোষণার সময়, প্রধানমন্ত্রী কোভিড-১৯ এর বিরুদ্ধে ভারতের লড়াইকে সমর্থন জানিয়ে পিএম কেয়ারস তহবিলে উদার হস্তে দান করা সকল অর্থ দাতাকে ধন্যবাদ জানিয়েছেন।
    
    ক) ৫০,০০০ ভেন্টিলেটর
    
    সারাদেশে কোভিড-১৯ সমস্যা মোকাবেলার জন্য পরিকাঠামোগত ক্ষমতা বৃদ্ধিতে, পিএম কেয়ারস 'তহবিলের প্রায় ২,০০০ কোটি টাকা দিয়ে ভারতে নির্মিত ৫০,০০০ ভেন্টিলেটর কেনা হবে। এই ভেন্টিলেটরগুলি সমস্ত রাজ্য / কেন্দ্রশাসিত অঞ্চলগুলিতে সরকার পরিচালিত কোভিড হাসপাতালগুলিতে করোনা আক্রান্তদের উন্নত চিকিৎসার জন্য সরবরাহ করা হবে।
    
    খ) পরিযায়ীদের জন্য ত্রাণ ব্যবস্থা
    
    পরিযায়ী ও দরিদ্রদের কল্যাণে গৃহীত বর্তমান ব্যবস্থাকে আরো শক্তিশালী করার জন্য, রাজ্য / কেন্দ্রশাসিত অঞ্চলগুলিকে পিএম কেয়ারস তহবিল থেকে ১০০০ কোটি টাকা সহায়তা দেওয়া হবে। এই অর্থ রাজ্য সরকার / কেন্দ্রশাসিত অঞ্চলগুলিকে দেওয়া হবে যাতে, জেলা কালেক্টর / পৌর কমিশনারা পরিযায়ী ও দরিদ্রদের আবাসনের সুবিধা, খাদ্য, চিকিৎসার ব্যবস্থা এবং পরিযায়ীদের যাতায়াতে সুবিধায় খরচ করতে পারে। এই অর্থ (১) ২০১১ সালের আদমশুমারি অনুসারে রাজ্য / কেন্দ্রশাসিত অঞ্চলের জনসংখ্যার উপর ভিত্তিতে - ৫০% গুরুত্বে (২) সর্বশেষ ইতিবাচক কোভিড-১৯ সংক্রমণ সংখ্যা - ৪০% গুরুত্বে এবং ( ৩) সমস্ত রাজ্য/ কেন্দ্রশাসিত অঞ্চলগুলির সমান অংশে ১০%গুরুত্বে সমস্ত রাজ্যের ন্যূনতম চাহিদা নিশ্চিত করে দেওয়া হবে।
    
    গ) প্রতিষেধক তৈরিতে
    
    কোভিড-১৯ এর বিরুদ্ধে একটি প্রতিষেধক অন্তত্য প্রয়োজন এবং এর জন্য ভারতীয় শিক্ষাবিদ, স্টার্ট-আপস এবং শিল্প সংস্থা একসাথে প্রতিষেধক তৈরির কাজ চালিয়ে যাচ্ছে। এই কাজে বৈজ্ঞানিক পরামর্শদাতাদের তত্ত্বাবধানে পিএম কেয়ারস তহবিল থেকে ১০০ কোটি টাকা সহয়তা দেওয়া হবে।


    

    CG/SS

    
    
    (Release ID: 1623711) Visitor Counter : 20
    
    
      Read this release in: English , Gujarati , Urdu , Hindi , Marathi , Assamese , Manipuri , Punjabi , Odia , Tamil , Telugu , Kannada