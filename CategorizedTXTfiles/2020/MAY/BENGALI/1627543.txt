      প্রতিরক্ষামন্ত্রক

      ভারতীয় বিমান বাহিনীর হাতে তুলে দেওয়া হলো তেজস এফ ও সি যুদ্ধ বিমান
      Posted On: 27 MAY 2020 8:29PM by PIB Kolkata


    নতুন দিল্লী, ২৭শে মে, ২০২০


    

    
    ভারতীয় বিমান বাহিনীর ১৮ নম্বর স্কোয়াড্রনের হাতে গত বুধবার তেজস এম কে-1 এফ ও সি যুদ্ধ বিমান তুলে দেওয়া হয়েছে। বিমান বাহিনীর দক্ষতা বাড়াতে "ফ্লাইং বুলেট" নামে পরিচিত এই সামরিক বিমান সুলুর বিমান ঘাঁটিতে নিয়ে যাওয়া হয়েছে। ভারতীয় বিমান বাহিনীর এটিই প্রথম স্কোয়াড্রন যেখানে এই সামরিক বিমান সামিল করা হল। ভারতে নির্মিত সামরিক বিমান কর্মসূচীর অধীনে এই বিমান এক নতুন গুরুত্বপূর্ণ মাইলফলক অতিক্রম করলো। মেক ইন ইন্ডিয়া কর্মসূচীকে তুলে ধরতে এটি একটি গুরুত্বপূর্ণ পদক্ষেপ। তেজস এম কে-1 এফ ও সি সামরিক যুদ্ধ বিমানে রয়েছে একটি ইঞ্জিন,হাল্কা ওজনের,অনেক উঁচুতে উড়তে সক্ষম,সব পরিবেশে,সব রকম ভাবে লড়াই তে সক্ষম।


    
    স্কোয়াড্রন টির হাতে সামরিক বিমানটি তুলে দেওয়ার অনুষ্ঠানে উপস্থিত ছিলেন চিফ অফ দ্য এয়ার ষ্টাফ(সি এ এস)এয়ার চিফ মার্শাল আর কে এস ভাদুরিয়া, এয়ার অফিসার কমান্ডিং ইং চিফ অফ দ্য সাউদার্ন এয়ার কমান্ড, এয়ার মার্শাল অমিত তেওয়ারি এবং ১৮ স্কোয়াডনের কমোডোর কমান্ডান্ট এয়ার মার্শাল টি ডি জোসেফ, হ্যালের মুখ্য মহা নির্দেশক শ্রী আর মাধাবন, পি জি ডি (সি এ) এবং এরনটিক্যাল ডেভলপমেন্ট এজেন্সির নির্দেশক ড:গিরীশ এস দেওধর প্রমুখ।সুলুর বিমান ঘাঁটির এই অনুষ্ঠানে কর্মীদের উদ্দেশে ভাষণে চিফ অফ দ্য এয়ার ষ্টাফ তাদের উদ্যোগকে অভিনন্দন জানান। পাশাপাশি তিনি অভিনন্দন জানান হ্যালের সভাপতি, এ ডি এ, ডি আর ডি ওর গবেষণাগার গুলিকে, ডি পি এস ইউ গুলি, এম এস এম ই গুলি সহ সংশ্লিষ্ট সব পক্ষকে যারা এই বিমান নির্মাণে সহযোগিতা করে নতুন দিগন্ত উন্মোচিত করেছে।


    
    এই অনুষ্ঠানে হ্যাল সি এম ডির পক্ষ থেকে তেজস এফ ও সি বিমানের নানান তথ্য ও নথিপত্র চিফ অফ এয়ার স্টাফের সামনে তুলে ধরা হয়। পরে সি এ এস, এই নথিপত্র ১৮ নম্বর স্কোয়াড্রনের কমান্ডিং অফিসার গ্রুপ ক্যাপ্টেন মনীশ তোলানির হাতে তুলে দেন।অনুষ্ঠানটি শুরু হয় বর্ণাঢ্য কুচকাওয়াজের মাধ্যমে। সাজানো হয় হেলিকপ্টার MI 17, V5 এবং ALH, An-32 পরিবহন বিমাং এবং তেজস Mk1 সামরিক বিমান দিয়ে।


    
    ১৯৬৫ সালের ১৫ই এপ্রিলে আম্বালায় ১৮ নম্বর স্কোয়াডন টি তাদের কাজ শুরু করে ফল্যান্ড জিন্যাট যুদ্ধ বিমানকে সঙ্গী করে। ১৯৭১ সালের ভারত পাক যুদ্ধে এই স্কোয়াডন থেকেই পরমবীর চক্র পদক পান ফ্লাইং অফিসার নির্মল জীৎ সিংহ শেখন। হ্যাল নির্মিত দুটি যুদ্ধ বিমান অজয় এবং তেজস এই স্কোয়াডনের হাতে রয়েছে। বহু বছর ধরে এই স্কোয়াডেন একাধিক বিমান ঘাঁটি থেকে মিগ-27 ML যুদ্ধ বিমান পরিচালনা করেছে।


    
    স্কোয়াড্রনের হাতে বিমানটি তুলে দেওয়ার আগে চিফ অর এয়ার ষ্টাফ আর কে এস ভাদুরিয়া তেজস MK 1 যুদ্ধ বিমানে স্বল্প সময়ের জন্য উড়ানে অংশ নেন।


    

    CG/PPM

    
    
    (Release ID: 1627543) Visitor Counter : 25
    
    
      Read this release in: English , Urdu , Hindi , Marathi , Manipuri , Punjabi , Tamil , Telugu