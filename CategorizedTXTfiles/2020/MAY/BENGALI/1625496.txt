      কেন্দ্রীয়মন্ত্রিসভা

      কেন্দ্রীয় মন্ত্রিসভায় বর্তমানের ‘আংশিক ঋণ গ্যারান্টি প্রকল্প’ সংশোধনের প্রস্তাব অনুমোদিত
      Posted On: 20 MAY 2020 2:30PM by PIB Kolkata


    নয়াদিল্লী, ২০ মে, ২০২০


    

    
    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভা রাষ্ট্রায়ত্ব ব্যাঙ্কের দ্বারা এনবিএফসি/অতিক্ষুদ্র আর্থিক প্রতিষ্ঠানের জারি করা আংশিক ঋণ গ্যারান্টি প্রকল্পের মেয়াদ প্রাথমিকভাবে এক বছর পর্যন্ত বাড়ানোর অনুমোদন দিয়েছে। একইসঙ্গে কেন্দ্রীয় মন্ত্রিসভা বন্ড বা বাণিজ্যিক কাগজপত্র কেনার ক্ষেত্রে প্রাথমিক ক্ষতির ২০ শতাংশ পর্যন্ত কার্যকর/অক্ষুন্ন পোর্টফোলিও গ্যারান্টিতে অনুমোদন দিয়েছে।


    
    মন্ত্রিসভা বর্তমানের আংশিক ঋণ গ্যারান্টি প্রকল্পে গোষ্ঠী সম্পদ ক্রয়ের ক্ষেত্রে সংশোধনীতে অনুমোদন দিয়েছে এবং এর আওতা বাড়িয়েছে।


    
    গোষ্ঠী সম্পদ কেনার ক্ষেত্রে আংশিক ঋণ গ্যারান্টি প্রকল্প ৩১শে মার্চ ২০২১ পর্যন্ত বাড়ানো হয়েছে।


    
    কোভিড-১৯এর জেরে লকডাউনের ক্ষেত্রে নতুন করে ঋণ দান এবং ঋণ ফেরৎ নেওয়ার ক্ষেত্রে নানা সমস্যা তৈরি হওয়ায় সার্বিক অর্থনীতির ওপর প্রভাব পড়েছে। এই সিদ্ধান্তের ফলে জাতীয় রাষ্ট্রায়ত্ব ব্যাঙ্ক, ক্ষুদ্র আর্থিক প্রতিষ্ঠান যেমন লাভবান হবে, তেমনি ক্ষুদ্র ঋণ দানের পরিমাণ বৃদ্ধি পাবে। যেহেতু জাতীয় রাষ্ট্রায়ত্ব ব্যাঙ্ক, ক্ষুদ্র আর্থিক প্রতিষ্ঠানগুলি দেশের ক্ষুদ্র ও মাধারি শিল্পে পুঁজি তৈরীর পাশাপাশি গ্রাহকদের চাহিদা বজায় রাখার ক্ষেত্রে গুরুত্বপূর্ণ ভূমিকা পালন করে থাকে তাই তাদের কোনো বাধা ছাড়াই তহবিল প্রাপ্তি অব্যাহত থাকবে এবং বর্ধিত ‘আংশিক ঋণ গ্যারান্টি প্রকল্প’কে আরও শক্তিশালী করে তুলবে বলে মনে করা হচ্ছে।


    

    
    CG/SS/NS

    
    
    (Release ID: 1625496) Visitor Counter : 18
    
    
      Read this release in: English , Urdu , Hindi , Marathi , Manipuri , Punjabi , Gujarati , Odia , Tamil , Telugu , Kannada , Malayalam