      স্বরাষ্ট্র মন্ত্রক

      কেন্দ্রীয় স্বরাষ্ট্র মন্ত্রকের রাজ্য এবং কেন্দ্রশাসিত অঞ্চলগুলিকে পরামর্শ : পরিযায়ী শ্রমিকরা যেন পায়ে হেঁটে বাড়ি না ফেরেন ও সরকারের ব্যবস্থাপনায় বাস এবং শ্রমিক স্পেশাল ট্রেনের সুযোগ পান, তা নিশ্চিত করতে হবে
      Posted On: 15 MAY 2020 10:41PM by PIB Kolkata


    নতুন দিল্লি, ১৫ই মে, ২০২০


    

    
    কেন্দ্রীয় স্বরাষ্ট্র মন্ত্রক, সমস্ত রাজ্য এবং কেন্দ্রশাসিত অঞ্চলগুলিকে ১১ই মে একটি চিঠিতে পরামর্শ দেয় যে, আটকে থাকা পরিযায়ী শ্রমিকরা যাতে সরকার নির্ধারিত বাস এবং শ্রমিক স্পেশাল ট্রেনে বাড়ি ফিরতে পারেন, তার যথাযথ ব্যবস্থা করতে হবে।


    
    ঐ চিঠিতে বলা হয়েছে, পরিযায়ী শ্রমিকরা রাস্তা এবং রেল লাইন ধরে হেঁটে যাচ্ছেন, এমন ঘটনা নজরে আসলেই প্রশাসনকে , তাঁদের কাছাকাছি কোনো আশ্রয় কেন্দ্রে নিয়ে যেতে হবে। সেখানে খাবার, জল দেওয়ার ব্যবস্থা করে, শ্রমিকদের কাউন্সেলিং করতে হবে। এর পর তাদের বাড়ি ফেরার জন্য বাস বা শ্রমিক স্পেশাল ট্রেনের ব্যবস্থা করতে হবে।


    
    কিন্তু দেখা যাচ্ছে, দেশের নানা প্রান্তে পরিযায়ী শ্রমিকরা এখনও রাস্তা এবং রেললাইন ধরে হেঁটে চলেছেন। এই প্রেক্ষিতে কেন্দ্রীয় স্বরাষ্ট্র মন্ত্রক, সমস্ত রাজ্য এবং কেন্দ্রশাসিত অঞ্চলগুলিকে আবারও একটি চিঠি পাঠিয়েছেন। ঐ চিঠিতে বলা হয়েছে, পরিযায়ী শ্রমিকরা যেন পায়ে হেঁটে বাড়ি না ফেরেন, রাজ্য এবং কেন্দ্রশাসিত অঞ্চলগুলিকে তা নিশ্চিত করতে হবে।


    
    মন্ত্রকের এই চিঠিতে আরো জানানো হয়েছে, রেল, প্রতিদিন ১০০টির বেশি শ্রমিক স্পেশাল ট্রেন চালাচ্ছে এবং অতিরিক্ত ট্রেন চালাতেও তারা প্রস্তুত। সংশ্লিষ্ট সকলকে এই বিষয়ে বিস্তারিতভাবে জানানোর জন্য উদ্যোগ নিতে বলা হয়েছে। পরিযায়ী শ্রমিকরা যেন পায়ে হেঁটে বাড়ি না ফেরেন, তা নিশ্চিত করতে সংশ্লিষ্ট রাজ্য এবং কেন্দ্রশাসিত অঞ্চলগুলিকে উদ্যোগী হতে হবে।
    মন্ত্রকের এই চিঠিটি পড়ার জন্য নিচের লিঙ্কে ক্লিক করুন - http://pibphoto.nic.in/documents/rlink/2020/may/p202051501.pdf


    

    CG/CB/SFS

    
    
    (Release ID: 1624327) Visitor Counter : 10
    
    
      Read this release in: English , Urdu , Hindi , Marathi , Manipuri , Punjabi , Gujarati , Odia , Tamil , Telugu , Kannada