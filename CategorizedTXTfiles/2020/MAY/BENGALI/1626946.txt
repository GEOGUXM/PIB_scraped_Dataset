      পর্যটনমন্ত্রক

      পর্যটন মন্ত্রক হোটেল ও অন্যান্য থাকার জায়গাগুলির অনুমোদন / শ্রেণীবিভাজন সংক্রান্ত মেয়াদ বাড়িয়ে ৩০শে জুন করেছে
      Posted On: 26 MAY 2020 12:57PM by PIB Kolkata


    নয়াদিল্লী, ২৬ মে, ২০২০


    
    
    
    পর্যটকদের বিভিন্ন শ্রেণীর বিষয়টিকে বিবেচনায় রেখে পর্যটন মন্ত্রক রেটিং সিস্টেমের আওতায় হোটেলগুলিকে শ্রেণী বিভক্ত করে থাকে। এই ব্যবস্থার আওতায় হোটেলগুলিতে ওয়ান স্টার থেকে থ্রি স্টার, ফোর স্টার এবং ফাইভ স্টার সহ একাধিক শ্রেণীতে বিভাজন করা হয়। এই শ্রেণী বিভাজনগুলির মধ্যে রয়েছে ফাইভ স্টার ডিলাক্স, হেরিটেজ (বেসিক), হেরিটেজ (ক্লাসিক), হেরিটেজ (গ্র্যান্ড), লিগ্যাসি ভিন্টেজ প্রভৃতি। এছাড়াও অ্যাপার্টমেন্ট হোটেল, হোম স্টে, গেস্ট হাউস প্রভৃতি রয়েছে। উল্লেখ করা যেতে পারে মন্ত্রকের বর্তমান নিয়ম অনুসারে বিভিন্ন শ্রেণীর হোটেলের শ্রেণী বিভাজন/শংসাপত্রের মেয়াদ পাঁচ বছর।
    বর্তমান পরিস্থিতি বিবেচনায় রেখে স্থির হয়েছে কোভিড-১৯ মহামারীর জন্য যেহেতু আতিথেয়তা শিল্পকে বিভিন্ন সমস্যার সম্মুখীন হতে হচ্ছে তাই মন্ত্রক হোটেল/অতিথি নিবাসগুলির অনুমোদন বা শংসাপত্র সংক্রান্ত মেয়াদ বাড়ানোর সিদ্ধান্ত নিয়েছে। ইতিমধ্যেই যে সমস্ত হোটেল বা অতিথি নিবাসের মেয়াদ উত্তীর্ণ হয়েছে তাদের সুবিধার্থে শংসাপত্র পুনর্নবীকরণের জন্য সময়সীমা বাড়িয়ে আগামী ৩০শে জুন পর্যন্ত করা হয়েছে।


    
    একইভাবে মন্ত্রকের একটি কর্মসূচির আওতায় দেশে পর্যটনের প্রসারে ট্রাভেল এজেন্ট, ট্যুর অপারেটর, অ্যাডভেঞ্চার ট্যুর অপারেটর, ডোমেস্টিক ট্যুর অপারেটর এবং পর্যটক পরিবহন অপারেটরগুলির অনুমোদনের ব্যবস্থা করা হয়েছে। এই কর্মসূচির উদ্দেশ্য হল ট্রাভেল এজেন্ট এবং বিভিন্ন ধরণের ট্যুর অপারেটরদের মান ও পরিষেবা বজায় রাখতে উৎসাহিত করা।


    
    লকডাউনের জন্য প্রয়োজনীয় নথিপত্র খতিয়ে দেখা এবং প্রদেয় পরিষেবার গুণমান যাচাই সংক্রান্ত কাজকর্ম স্থগিত হয়ে যাওয়ার দরুন পর্যটন মন্ত্রক ট্যুর অপারেটরদের স্বার্থে শংসাপত্রগুলির পুনর্নবীকরণের মেয়াদ ছয় মাস বাড়ানোর সিদ্ধান্ত নিয়েছে।


    

    CG/SS/NS

    
    
    (Release ID: 1626946) Visitor Counter : 17
    
    
      Read this release in: Telugu , English , Urdu , Hindi , Marathi , Manipuri , Punjabi , Gujarati , Odia , Tamil , Malayalam