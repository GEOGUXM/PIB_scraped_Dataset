      প্রধানমন্ত্রীরদপ্তর

      প্রধানমন্ত্রীর জাতীয় প্রযুক্তি দিবস উপলক্ষে বৈজ্ঞানিকদের প্রতি শ্রদ্ধার্ঘ্য
      Posted On: 11 MAY 2020 4:17PM by PIB Kolkata


    নতুন দিল্লি, ১১ই মে, ২০২০


    

    প্রধানমন্ত্রী শ্রী নরেন্দ্র মোদী আজ দেশের সমস্ত বৈজ্ঞানিকদের উদ্দেশে শ্রদ্ধা নিবেদন করেছেন। এই বৈজ্ঞানিকেরা সকলের জীবনে বিজ্ঞান ও প্রযুক্তিকে ব্যবহার করে, ইতিবাচক পরিবর্তন নিয়ে এসেছেন।


    
    শ্রী মোদী, জাতীয় প্রযুক্তি দিবস উপলক্ষ্যে ট্যুইট করেছেন।


    
    তিনি তাঁর ট্যুইট বার্তায় বলেছেন, ‘জাতীয় প্রযুক্তি দিবসে যাঁরা প্রযুক্তির মাধ্যমে অন্যের জীবনে ইতিবাচক পরিবর্তন এনেছেন দেশ, তাঁদের শ্রদ্ধা জানাচ্ছে। ১৯৯৮ সালের আজকের দিনে আমাদের বৈজ্ঞানিকেরা যে ব্যতিক্রমী সাফল্য অর্জন করেছিলেন, আমরা তা স্মরণ করি।’


    
    প্রধানমন্ত্রী, ১৯৯৮ সালের ১১ই মে পোখরাণে পরীক্ষামূলক বিস্ফোরণের প্রসঙ্গ উল্লেখ করে বলেন, দৃঢ় রাজনৈতিক নেতৃত্বের জন্যই সেই সময় পারমাণবিক পরীক্ষা করা সম্ভব হয়েছিল। এই পরীক্ষার বিষয়ে প্রধানমন্ত্রী, তাঁর একটি মন-কি-বাত অনুষ্ঠানের কিছু বক্তব্য আবারও তুলে ধরেন।


    
    তিনি বলেন, ‘১৯৯৮ সালে পোখরাণের পরীক্ষা দেখিয়েছিল, দৃঢ় একজন রাজনৈতিক ব্যক্তিত্ব কি করতে পারেন। পোখরাণের বিষয়ে আমি একটি #MannKiBaat অনুষ্ঠানে ভারতের বৈজ্ঞানিক এবং অটলজীর স্মরণীয় নেতৃত্বের সম্পর্কে যা বলেছিলাম, তা আবারও উল্লেখ করলাম।’


    
    শ্রী মোদী আরেকটি ট্যুইটে বলেন, ‘আজ বিশ্বকে কোভিড – ১৯ থেকে মুক্ত করার জন্য প্রযুক্তি নানাভাবে সাহায্য করছে। করোনা ভাইরাসকে পরাজিত করার জন্য যাঁরা সামনের সারিতে গবেষণা ও উদ্ভাবনের কাজ করছেন, আমি তাঁদের প্রণাম জানাই। একটি সুন্দর ও স্বাস্থ্যকর পৃথিবীর গড়ে তোলার জন্য আমরা প্রযুক্তিকে যথাযথভাবে ব্যবহার করবো।’


    

    CG/CB/SFS

    
    
    (Release ID: 1623079) Visitor Counter : 13
    
    
      Read this release in: English , Urdu , Hindi , Marathi , Manipuri , Assamese , Punjabi , Gujarati , Odia , Tamil , Telugu , Kannada , Malayalam