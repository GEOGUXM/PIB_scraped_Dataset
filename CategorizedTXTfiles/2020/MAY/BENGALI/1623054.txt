      প্রতিরক্ষামন্ত্রক

      ডিআরডিও-র জাতীয় প্রযুক্তি দিবসের অনুষ্ঠানে দেশকে প্রযুক্তির রপ্তানিকারক হিসাবে গড়ে তোলার আহ্বান জানিয়েছন প্রতিরক্ষা মন্ত্রী শ্রী রাজনাথ সিং
      Posted On: 11 MAY 2020 4:22PM by PIB Kolkata


    নতুন দিল্লি, ১১ই মে, ২০২০


    

    
    প্রতিরক্ষা মন্ত্রী শ্রী রাজনাথ সিং, দেশকে আত্মনির্ভর ও প্রযুক্তির রপ্তানিকারক হিসেবে গড়ে তোলার আহ্বান জানান। জাতীয় প্রযুক্তি দিবস উপলক্ষ্যে তিনি ভিডিও কনফারেন্সের মাধ্যমে প্রতিরক্ষা, গবেষণা ও উন্নয়ন সংস্থা (ডিআরডিও)-র বিজ্ঞানীদের উদ্দেশ্যে ভাষণ দিচ্ছিলেন।


    
    শ্রী সিং বলেন, গত ৫ বছরে আমরা নতুন লক্ষ্যমাত্রা ধার্য করেছি এবং সেখানে পৌঁছানোর জন্য যথাযথ নীতি অনুসরণ করে এগিয়ে চলেছি। তিনি বলেন, প্রতিরক্ষা, গবেষণা, উন্নয়ন এবং উৎপাদন – প্রতিটি ক্ষেত্রেই পরিবর্তন দেখা যাচ্ছে। দেশীয় প্রযুক্তি এবং দেশে উৎপাদনের ওপর গুরুত্ব দিয়ে তিনি বলেন, ভারত যখন প্রযুক্তি রপ্তানিকারক দেশ হিসেবে গড়ে উঠবে, তখনই আমরা প্রকৃত অর্থে আত্মনির্ভর হয়ে উঠবো।


    
    ভারতকে প্রযুক্তির কেন্দ্রস্থল হিসেবে গড়ে তুলতে দেশের গবেষকদের তিনি উদ্যোগী হবার অনুরোধ জানান। এই লক্ষ্যে পৌঁছতে সরকার এবং সাধারন মানুষ তাঁদের সম্পূর্ণ সহযোগিতা করবে বলে প্রতিরক্ষামন্ত্রী আশ্বাস দেন।


    
    কোভিড – ১৯ মহামারী মোকাবিলায় প্রতিরক্ষা সংগঠনগুলি যেভাবে অদৃশ্য শক্রর মোকাবিলায় লড়াই করছে, তিনি সেবিষয়ে বিস্তারিত জানান। শ্রী সিং বলেন, গত ৩ – ৪ মাস ধরে ডিআরডিও, জৈব পোষাক, স্যানিটাইজার, ব্যক্তিগত সুরক্ষা সরঞ্জামের কিট সহ এধরণের ৫০টির বেশি সামগ্রী তৈরি করেছে।


    
    ১৯৯৮ সালে পোখরাণে সফল পারমাণবিক অস্ত্র পরীক্ষাকে স্মরণ করে, জাতীয় প্রযুক্তি দিবস পালন করা হয়। দেশজ প্রযুক্তির সফল ব্যবহার এবং বিভিন্ন গুরুত্বপূর্ণ ক্ষেত্রে আত্মনির্ভর হয়ে ওঠাই এদিনটি পালনের মূল লক্ষ্য।


    
    এই উপলক্ষ্যে আয়োজিত অনুষ্ঠানে শ্রী সিং বলেন, আমাদের বিজ্ঞানীদের জ্ঞান, মেধা ও প্রজ্ঞাকে উৎসর্গ করে আজকের দিনটি পালন করা হয়। দেশের জটিল নিরাপত্তা ব্যবস্থার নানা সমস্যার সমাধানের জন্য এই সব বিজ্ঞানীদের মূল্যবান অবদানকে আমরা স্মরণ করি।


    
    এবছরের জাতীয় প্রযুক্তি দিবসে শক্তি–পোখরাণ–২-এ যে সমস্ত বিজ্ঞানী এবং প্রযুক্তিবিদ নিরলস কাজ করে গেছেন, তাঁদের প্রতি শ্রদ্ধা নিবেদন করা হয়। এই উপলক্ষ্যে কোভিড – ১৯ এর বিরুদ্ধে যুদ্ধে, ডিআরডিও-র উদ্ভাবিত বিভিন্ন প্রযুক্তির প্রদর্শন করা হয়।


    
    এই অনুষ্ঠানে ডিআরডিও-র চেয়ারম্যান ড. জি. সতীশ রেড্ডি ,নীতি আয়োগের সদস্য ড. ভি. কে. সরস্বতীন এবং কেন্দ্রের প্রধান বৈজ্ঞানিক উপদেষ্টা অধ্যাপক কে. বিজয় রাঘবন ডিআরডিও-র বিজ্ঞানীদের কোভিড – ১৯ এর বিরুদ্ধে যুদ্ধে উল্লেখযোগ্য অবদান রাখায় অভিনন্দন জানান। ড. রেড্ডি বলেন, কোভিড – ১৯ এর মোকাবিলায় ডিআরডিও, ৫৩ রকমের সামগ্রী রেকর্ড সময়ে উদ্ভাবন করেছে।


    
    এই অনুষ্ঠানে প্রতিরক্ষা বিভাগ ও ডিআরডিও-র পদস্থ আধিকারিকরা উপস্থিত ছিলেন।


    

    CG/CB/SFS

    
    
    (Release ID: 1623054) Visitor Counter : 16
    
    
      Read this release in: Punjabi , English , Urdu , Marathi , Hindi , Tamil , Telugu