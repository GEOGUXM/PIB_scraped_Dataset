      স্বাস্থ্যওপরিবারকল্যাণমন্ত্রক

      কোভিড – ১৯ এর সর্বশেষ তথ্য
      
      এপর্যন্ত ১২,৭২৬ জন সুস্থ হয়েছেন

      Posted On: 05 MAY 2020 5:44PM by PIB Kolkata

    নতুন দিল্লি, ৫ মে, ২০২০


    

    
    দেশে কোভিড-১৯ মহামারীর মোকাবিলায় কেন্দ্র এবং বিভিন্ন রাজ্য ও কেন্দ্রশাসিত অঞ্চলগুলি নানা উদ্যোগ গ্রহণ করেছে। উচ্চপর্যায়ে এগুলি নিয়ে প্রতিনিয়ত পর্যালোচনা করা হচ্ছে।


    
    কোভিড – ১৯ এর উপর উচ্চপর্যায়ের মন্ত্রিগোষ্ঠীর চতুর্দশ বৈঠক আজ নতুন দিল্লির নির্মাণ ভবনে অনুষ্ঠিত হয়েছে। ড. হর্ষ বর্ধন এই বৈঠকে পৌরহিত্য করেন। কেন্দ্র এবং বিভিন্ন রাজ্য সরকারগুলির গৃহীত পদক্ষেপ, ব্যক্তিগত সুরক্ষা সরঞ্জাম, মাস্ক, ভেন্টিলেটর, ওষুধ সহ এই সংক্রমণ মোকাবিলার বিভিন্ন সামগ্রী কতটা রয়েছে, বৈঠকে তা নিয়ে আলোচনা হয়। মন্ত্রিগোষ্ঠীর কাছে আরোগ্য সেতু অ্যাপের বিষয়টিও বিস্তারিতভাবে জানানো হয়েছে।


    
    বিভিন্ন হাসপাতালে বহির্বিভাগ, ডাক্তারদের চেম্বার, আইসিইউ, সন্তান প্রসব কক্ষ, অপারেশন থিয়েটারে কিভাবে ব্যক্তিগত সুরক্ষা সরঞ্জাম ব্যবহার করতে হবে, সেবিষয়ে বিস্তারিত তথ্য নিচের ওয়েবসাইটে দেওয়া হয়েছে।
    https://www.mohfw.gov.in/pdf/AdditionalguidelinesonrationaluseofPersonalProtectiveEquipmentsettingapproachforHealthfunctionariesworkinginnonCOVIDareas.pdf


    
    কেন্দ্রীয় স্বাস্থ্য ও পরিবার কল্যাণ মন্ত্রক, ১৪ই এপ্রিল এক নির্দেশিকায় জানিয়েছেন, বিভিন্ন এলাকায় কোভিড সংক্রমিত নন, এরকম অসুখে আক্রান্তদের চিকিৎসার জন্য কি কি নিয়ম মেনে চলতে হবে। টীকাকরণ, মা ও শিশুর স্বাস্থ্য পরিষেবা, ডায়লিসিস, ক্যান্সার ডায়বেটিস, যক্ষ্মা রোগীদের যথাযথ চিকিৎসা নিশ্চিত করার বিষয়ও ওই নির্দেশিকায় বলা হয়েছে।
    শেষ পাওয়া খবরে দেশে আক্রান্তের সংখ্যা ৪৬,৪৩৩ জন। গত ২৪ ঘন্টায় নতুন করে আক্রান্ত হয়েছেন ৩৯০০ জন। সুস্থ হয়ে বাড়ি ফিরে গেছেন ১২,৭২৬ জন। মোট আক্রান্তের ২৭.৪১ শতাংশ সুস্থ হয়ে বা ড়ি ফিরেছেন। গত ২৪ ঘন্টায় ১৯৫ জন মারা গেছেন। এপর্যন্ত এই ভাইরাসে সংক্রমিত হয়ে মোট ১৫৬৮ জন মারা গেছেন।


    
    গত ২৪ ঘন্টায় সংক্রমিতের হার এবং মৃত্যুর ঘটনা সর্বোচ্চ পরিমাণ বৃদ্ধি পেয়েছে। রাজ্য এবং কেন্দ্রশাসিত অঞ্চলগুলিকে শারীরিক দূরত্ব বজায় রাখা, সংক্রমিত ব্যক্তিদের সন্ধান করা এবং চিকিৎসা সংক্রান্ত বিভিন্ন ব্যবস্থাপনার বিষয়ে পরামর্শ দেওয়া হয়েছে।


    
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন।


    
    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেলে @CovidIndiaSeva-তেও কোনো প্রশ্ন থাকলে তা জানাতে পারেন। এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা চাইলে নীচের লিঙ্কে ক্লিক করুন।
    https://www.mohfw.gov.in/pdf/coronvavirushelplinenumber.pdf


    

    CG/CB/SFS

    
    
    (Release ID: 1621325) Visitor Counter : 10
    
    
      Read this release in: Punjabi , Telugu , English , Urdu , Hindi , Marathi , Assamese , Manipuri , Gujarati , Odia , Tamil , Kannada , Malayalam