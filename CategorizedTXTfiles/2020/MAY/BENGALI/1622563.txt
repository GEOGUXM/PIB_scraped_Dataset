      সারওরসায়নমন্ত্রক

      কোভিড-19 সংক্রমণের দরুন দেশজুড়ে লকডাউন সহ অন্যান্য প্রতিকূলাতার মধ্যেও রাষ্ট্রীয় কেমিক্যালস ফার্টিলাইজার তাদের এন পি কে সুফলা সার বিক্রি ৩৫ শতাংশ বৃদ্ধি করেছে
      Posted On: 09 MAY 2020 4:03PM by PIB Kolkata


    নতুন দিল্লি, ৯ই মে, ২০২০


    কোভিড-19 সংক্রমণের দরুন দেশজুড়ে চলা লকডাউন এবং পরিবহন সহ অন্যান্য প্রতিকূলতার মুখে দাঁড়িয়ে ভারত সরকারের রসায়ন ও সার মন্ত্রকের অধীনস্থ সংস্থা রাষ্ট্রীয় কেমিক্যালস ফার্টিলাইজার লিমিটেড(আর সি এফ) তাদের উৎপাদিত এন পি কে সুফলা সার বিক্রি ৩৭.৪৭ শতাংশ বৃদ্ধি করতে পেরেছে। ২০১৯ সালের এপ্রিল মাসের তুলনায় ২০২০ সালের এপ্রিল মাসে এই বৃদ্ধি হয়েছে বলে জানা গেছে।


    
    কেন্দ্রীয় রসায়ন ও সার মন্ত্রী শ্রী সদানন্দ গৌড়া আর সি এফ কে অভিনন্দন জানিয়ে বলেছেন কৃষিজাত পণ্যের এই পুষ্টির চাহিদা মেটানোর ফলে কৃষিপণ্য উৎপাদনে বিশেষ সুবিধা হবে। তিনি মন্ত্রকের অধীনস্থ অন্যান্য সার উৎপাদনকারী সংস্থা গুলির এই সঙ্কটকালে কঠোর পরিশ্রম করে কৃষকদের চাহিদা মেটানোর কাজ করে যাওয়ার জন্য সন্তোষ প্রকাশ করেন। শ্রী গৌড়া জানান, তিনি ব্যক্তিগতভাবে সার সরবরাহ এবং পরিবহন, বন্টন সহ সব বিষয়ে কেন্দ্রীয় এবং রাজ্য সরকার গুলির সংশ্লিষ্ট দপ্তরের সঙ্গে নিয়মিত যোগাযোগ রেখে চলেছেন।


    
    আর সি এফের মহা নির্দেশক এস সি মুদগেরিকার এক ট্যুইট বার্তায় জানান দেশজুড়ে কোভিড-19 অতিমারীর দরুন সৃষ্ট সঙ্কটকালে আর সি এফ, সারের সরবরাহ অব্যহত রাখতে পেরেছে মহারাষ্ট্র সরকারের কৃষি দপ্তরের সহায়তায়। কৃষকদের নিরাপত্তার দিকে খেয়াল রেখে সার তুলে দেওয়া হয়েছে প্রতিষ্ঠানের প্রাচীরের অন্য প্রান্ত থেকে। সংস্থার ট্রমবে ইউনিট শক্তি বাঁচানোর ক্ষেত্রে দক্ষতা দেখাতে পেরেছে।


    
    একই সঙ্গে আর সি এফ সামাজিক দায়িত্ব পালন করে দরিদ্র মানুষদের খাদ্য সহ নানান অত্যাবশ্যক পণ্য তুলে দিয়েছে। পাশাপাশি পি এম কেয়ারস তহবিলে আর সি এফ ৮৩.৫৬ লক্ষ টাকা এবং মহারাষ্ট্র মুখ্যমন্ত্রীর ত্রাণ তহবিলে ৮৩.৫০ লক্ষ টাকা দান করেছে।সংস্থার কর্মীরা এক দিনের বেতন দান করেছেন। এর আগে আর সি এফ কর্পোরেট সোশিয়াল রেসপনসিবিলিটি খাতে ৫০ লক্ষ টাকা দিয়েছে।


    
    আর সি এফ ইউরিয়া, সার, জৈব সার, জলে মিশ্রিত সার সহ শিল্প ক্ষেত্রে ব্যবহার হয় এমন রাসায়নিক পদার্থ উৎপাদনে অগ্রণী ভুমিকা পালন করে থাকে। তাই এই সংস্থাটি মিনি বা ছোটো রত্ন বলে পরিচিত। সংস্থার উৎপাদিত ইউরিয়া উজ্জ্বলা এবং সার সুফলা বহুল পরিচিত। এ ছাড়াও সংস্থা টি অন্যান্য শিল্প ক্ষেত্রে ব্যবহার হয়ে থাকে এমন রসায়নিকও তৈরি করে থাকে।


    

    CG/PPM

    
    
    (Release ID: 1622563) Visitor Counter : 11
    
    
      Read this release in: English , Urdu , Hindi , Marathi , Assamese , Manipuri , Punjabi , Odia , Tamil , Telugu , Kannada