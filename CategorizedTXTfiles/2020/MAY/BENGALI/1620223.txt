      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 01 MAY 2020 7:00PM by PIB Kolkata


    নয়াদিল্লি , ০১ মে , ২০২০


    স্বাস্থ্য ও পরিবার কল্যাণ মন্ত্রকের পক্ষ থেকে কোভিড-১৯ সংক্রান্ত সর্বশেষ তথ্য


    দেশে এখনও পর্যন্ত সুস্থ হয়েছেন ৮ হাজার ৮৮৮ জন। আক্রান্তদের সুস্থতার হার পৌঁছেছে ২৫.৩৭ শতাংশে। এখনও পর্যন্ত নিশ্চিতভাবে করোনায় আক্রান্তের সংখ্যা ৩৫ হাজার ৪৩। গতকাল থেকে দেশে আরও ১ হাজার ৯৯৩ জনের নমুনা পরীক্ষায় করোনার উপস্থিতির প্রমাণ মিলেছে। রাজ্য, কেন্দ্রশাসিত অঞ্চল ও জেলা প্রশাসনগুলিকে নিরবচ্ছিন্ন প্রয়াস অব্যাহত রেখে যে সমস্ত জেলায় রেড ও অরেঞ্জ জোন রয়েছে, সেখানে সংক্রমণ-শৃঙ্খল ভেঙে ফেলার ওপর জোর দেওয়া হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1620059 – এই লিঙ্কে ক্লিক করুন।


    প্রধানমন্ত্রী সামরিক বিমান পরিবহণ ক্ষেত্রের কাজকর্ম পর্যালোচনা করলেন


    ভারতের অসামরিক বিমান পরিবহণ ক্ষেত্রকে আরও বেশি কার্যকর ও দক্ষ করে তুলতে বিভিন্ন রণকৌশল নিয়ে আজ এক পর্যালোচনা বৈঠক করলেন প্রধানমন্ত্রী শ্রী নরেন্দ্র মোদী। এই বৈঠকে স্থির হয়েছে, ভারতীয় বিমান ক্ষেত্রকে আরও দক্ষভাবে ব্যবহার করতে হবে, যাতে সফরের সময় কমানো যায় এবং সাধারণ মানুষের সময় সাশ্রয় হয়। একইভাবে, উড়ান সংস্থাগুলির খরচ সাশ্রয়ে সামরিক বিষয়ক দপ্তরের সঙ্গে ঘনিষ্ঠ সমন্বয় গড়ে তোলার কথা বলা হয়েছে। আরও বেশি মুনাফা এবং বিমানবন্দরগুলিকে কাজকর্মে দক্ষতা বাড়াতে অসামরিক বিমান পরিবহণ মন্ত্রককে সরকারি-বেসরকারি অংশীদারিত্বের ভিত্তিতে আরও ৬টি বিমানবন্দরের হস্তান্তর প্রক্রিয়া ত্বরান্বিত করার পাশাপাশি, তিন মাসের মধ্যে দরপত্র ছাড়ার নির্দেশ দেওয়া হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1620077 – এই লিঙ্কে ক্লিক করুন।


    শক্তি ক্ষেত্রের কাজকর্ম পর্যালোচনায় প্রধানমন্ত্রী মোদী


    প্রধানমন্ত্রী শ্রী নরেন্দ্র মোদী আজ শক্তি ক্ষেত্রের কাজকর্ম ও কোভিড-১৯ জনিত প্রভাব সম্পর্কে এক বৈঠকে বিস্তারিত আলোচনা করেন। শ্রী মোদী এই ক্ষেত্রের স্থায়ীত্ব, নমনীয়তা ও দক্ষতা বাড়াতে একাধিক দীর্ঘমেয়াদী সংস্কারের কথা বলেন। আজকের বৈঠকে সহজে ব্যবসা-বাণিজ্যের অনুকূল বাতাবরণ গড়ে তোলা, পুনর্নবীকরণের প্রস্তাব, কয়লা সরবরাহ নীতিতে আরও সরলতা, সরকারি-বেসরকারি অংশীদারিত্বের ভূমিকা এবং লগ্নির পরিমাণ বৃদ্ধির ব্যাপারেও আলোচনা হয়। প্রধানমন্ত্রী অর্থনীতির বিকাশে শক্তি ক্ষেত্রের গুরুত্বের কথা উল্লেখ করেন। এছাড়াও, বৈঠকে বেসরকারি বিনিয়োগকে আকৃষ্ট করতে চুক্তিগুলির কার্যকর রূপায়ণ নিয়েও আলোচনা হয়।


    বিস্তারিত বিবরণের জন্য https://pib.gov.in/PressReleseDetail.aspx?PRID=1620072 – এই লিঙ্কে ক্লিক করুন।


    প্রতিরক্ষা ও মহাকাশ ক্ষেত্রে অগ্রগতির পন্থা-পদ্ধতি নিয়ে আলোচনা বৈঠকে প্রধানমন্ত্রী মোদী


    প্রধানমন্ত্রী শ্রী নরেন্দ্র মোদী দেশে এক মজবুত ও স্বনির্ভর প্রতিরক্ষা শিল্প ব্যবস্থা গড়ে তুলতে সম্ভাব্য সংস্কারগুলি নিয়ে বিস্তারিত আলাপ-আলোচনার জন্য এক বৈঠক করেন। এই বৈঠকে এমন এক দেশীয় প্রতিরক্ষা শিল্প ব্যবস্থা গড়ে তোলা নিয়ে আলোচনা হয়, যা কোভিড-১৯ এর প্রেক্ষিতে অর্থনীতির বিকাশে, সেনাবাহিনীর স্বল্প ও দীর্ঘ মেয়াদী চাহিদাগুলি পূরণে সক্ষম হয়ে উঠবে। এছাড়াও, বৈঠকে অর্ডন্যান্স ফ্যাক্টরিগুলির কাজকর্মের সংস্কার, সংগ্রহ প্রক্রিয়া আরও সুবিন্যস্তকরণ, সম্পদ বন্টনে সামঞ্জস্য, গবেষণা, উন্নয়ন তথা উদ্ভাবনে উৎসাহদান, জটিল প্রতিরক্ষা প্রযুক্তি ক্ষেত্রে বিনিয়োগ আকর্ষণ এবং রপ্তানি বৃদ্ধির নানা দিক নিয়ে আলোচনা হয়।


    বিস্তারিত বিবরণের জন্য https://pib.gov.in/PressReleseDetail.aspx?PRID=1619822 – এই লিঙ্কে ক্লিক করুন।


    কয়লা ও খনি ক্ষেত্রের বিকাশে নানা পন্থা নিয়ে আলোচনার জন্য প্রধানমন্ত্রী শ্রী নরেন্দ্র মোদীর বৈঠক


    প্রধানমন্ত্রী শ্রী নরেন্দ্র মোদী কোভিড-১৯ এর প্রেক্ষিতে দেশীয় অর্থনীতির বিকাশ ত্বরান্বিত করতে খনি ও কয়লা ক্ষেত্রে সম্ভাব্য নানা আর্থিক সংস্কার নিয়ে আলোচনার জন্য বৈঠক করেন। বৈঠকে দেশীয় উৎস কেন্দ্রগুলি থেকে সহজে এবং পর্যাপ্ত পরিমাণে খনিজ সম্পদের যোগান, অনুসন্ধানমূলক কাজকর্ম বৃদ্ধি, বিনিয়োগ ও আধুনিক প্রযুক্তি আকৃষ্ট করা এবং স্বচ্ছতা ও নৈতিকতা বজায় রেখে ব্যাপক কর্মসংস্থান সৃষ্টির দিকগুলি নিয়ে আলোচনা হয়। এছাড়াও, আলোচনায় অতিরিক্ত কয়লা ও খনিজ ব্লকগুলির নিলাম, দরপত্র আহ্বান প্রক্রিয়ায় অংশগ্রহণে আরও বেশি উৎসাহদান, খনন কাজ ও পরিবহণ বাবদ খরচ সাশ্রয় সহ পরিবেশের সুস্থায়ী উন্নয়নের জন্য কার্বন নিঃসরণের পরিমাণ কমানোর মতো বিষয়গুলিও উত্থাপন করা হয়।


    বিস্তারিত বিবরণের জন্য https://pib.gov.in/PressReleseDetail.aspx?PRID=1619753 – এই লিঙ্কে ক্লিক করুন।


    কোভিড-১৯ মোকাবিলায় লকডাউন নিষেধাজ্ঞার দরুণ দেশের বিভিন্ন প্রান্তে আটকে পড়া মানুষের যাতায়াতে বিশেষ ট্রেন চালানো হবে


    কেন্দ্রীয় স্বরাষ্ট্র মন্ত্রক দেশের বিভিন্ন প্রান্তে আটকে পড়া প্রবাসী শ্রমিক, পুণ্যার্থী, পর্যটক, ছাত্রছাত্রী ও অন্যান্য ব্যক্তিদের যাতায়াতের জন্য রেল মন্ত্রককে বিশেষ ট্রেন চালানোর অনুমতি দিয়ে নির্দেশিকা জারি করেছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1620024 – এই লিঙ্কে ক্লিক করুন।


    ভারতীয় রেল প্রবাসী শ্রমিক, পুণ্যার্থী, পর্যটক, ছাত্রছাত্রী ও অন্যান্য ব্যক্তি, যাঁরা লকডাউনের জন্য বিভিন্ন জায়গায় আটকে পড়েছেন, তাঁদের যাতায়াতে শ্রমিক স্পেশাল ট্রেনের যাত্রা শুরু করলো


    কেন্দ্রীয় স্বরাষ্ট্র মন্ত্রকের জারি করা নীতি-নির্দেশিকা অনুযায়ী সিদ্ধান্ত হয়েছে যে, দেশের বিভিন্ন প্রান্তে লকডাউনের কারণে আটকে পড়া প্রবাসী শ্রমিক, পুণ্যার্থী, পর্যটক, ছাত্রছাত্রী ও অন্যান্য ব্যক্তিদের যাতায়াতে আজ শ্রম দিবস থেকেই শ্রমিক স্পেশাল ট্রেন চালানো হবে। স্পেশাল এই ট্রেনগুলি সংশ্লিষ্ট রাজ্য সরকারের অনুরোধে এক প্রান্ত থেকে আরেক প্রান্ত পর্যন্ত চালানো হবে। শ্রমিক স্পেশাল ট্রেনগুলির সুষ্ঠু যাতায়াতে ভারতীয় রেল ও রাজ্য সরকারগুলি পারস্পরিক সমন্বয় বজায় রাখার জন্য নোডাল আধিকারিক হিসাবে উচ্চ পদস্থ আধিকারিকদের নিয়োগ করবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1620027 – এই লিঙ্কে ক্লিক করুন।


    দেশে অত্যাবশ্যক পণ্য ও পরিষেবার সরবরাহ-শৃঙ্খল অব্যাহত রাখা, লরি ও পণ্যবাহী যানগুলির সুষ্ঠু যাতায়াত সুনিশ্চিত করতে রাজ্য ও কেন্দ্রশাসিত অঞ্চলগুলিকে নির্দেশ দিল কেন্দ্রীয় স্বরাষ্ট্র মন্ত্রক


    কেন্দ্রীয় স্বরাষ্ট্র মন্ত্রকের পক্ষ থেকে পুনরায় রাজ্য ও কেন্দ্রশাসিত অঞ্চলগুলিকে জানানো হয়েছে যে, পুনর্বিন্যস্ত সংশোধিত নীতি-নির্দেশিকার আওতায় খালি লরি সহ পণ্যবাহী লরি ও যানবাহনগুলির যাতায়াতে পৃথক কোনও অনুমতি নেওয়ার প্রয়োজন নেই। রাজ্য ও কেন্দ্রশাসিত অঞ্চলগুলিকে লেখা এক চিঠিতে মন্ত্রকের পক্ষ থেকে দেশে লকডাউন চলাকালীন সময় অত্যাবশ্যক পণ্য পরিষেবার সরবরাহ-শৃঙ্খল অব্যাহত রাখতে পণ্যবাহী লরিগুলির বিনা বাধায় যাতায়াত সুনিশ্চিত করার নির্দেশ দেওয়া হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1619675 – এই লিঙ্কে ক্লিক করুন।


    ভারতীয় খাদ্য নিগম এপ্রিল মাসে ৬০ লক্ষ টন খাদ্যশস্য সরবরাহ করেছে


    ভারতীয় খাদ্য নিগম (এফসিআই) এপ্রিল মাসে ৬০ লক্ষ টন খাদ্যশস্য সরবরাহ করেছে, যা মাসিক গড় সরবরাহ ৩০ লক্ষ টনের দ্বিগুণ। এই সমস্ত খাদ্যশস্য কাশ্মীর উপত্যকা, লেহ্‌ ও লাদাখ, অরুণাচল প্রদেশ ও মেঘালয়ে পাঠানো হয়েছে। এছাড়াও, আরও কিছু খাদ্যশস্য আন্দামান ও লাক্ষাদ্বীপে পাঠানো হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1619652 – এই লিঙ্কে ক্লিক করুন।


    কৃষিজ পণ্য বিপণনের জন্য ৭টি রাজ্যের ২০০টি নতুন বাজার ই-জাতীয় কৃষি বাজার প্ল্যাটফর্মে অন্তর্ভুক্ত হয়েছে


    কেন্দ্রীয় কৃষি ও কৃষক কল্যাণ মন্ত্রী শ্রী নরেন্দ্র সিং তোমর জানিয়েছেন, মে মাসের শেষ নাগাদ কৃষিজ পণ্য বিপণনের জন্য প্রায় ১ হাজার কৃষি বাজার ই-জাতীয় কৃষি বাজার প্ল্যাটফর্মে যুক্ত হচ্ছে। শ্রী তোমর আজ কৃষি ভবনে ৭টি রাজ্য থেকে ২০০টি নতুন কৃষি বাজার ই-জাতীয় কৃষি বাজার প্ল্যাটফর্মে সামিল হওয়া উপলক্ষে আয়োজিত এক অনুষ্ঠানে বক্তব্য রাখছিলেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1620050 – এই লিঙ্কে ক্লিক করুন।


    ভারতকে এক আকর্ষণীয় গন্তব্য হিসাবে পরিণত করতে গুরুত্বপূর্ণ ভূমিকা পালনের জন্য বিদেশে ভারতীয় মিশনগুলির প্রতি আহ্বান জানালেন শ্রী পীযূষ গোয়েল


    কেন্দ্রীয় বাণিজ্য ও শিল্প মন্ত্রী শ্রী পীযূষ গোয়েল ভারতীয় ব্যবসা-বাণিজ্য ও রপ্তানি বৃদ্ধির লক্ষ্যে নতুন নতুন সুযোগ-সুবিধা চিহ্নিতকরণের জন্য বিদেশে ভারতীয় মিশনগুলি গুরুত্বপূর্ণ ভূমিকা নিতে পারে বলে মন্তব্য করেন। তিনি বলেন, বিনিয়োগের ক্ষেত্রে ভারতকে এক বিশ্বাসযোগ্য গন্তব্যে পরিণত করার ক্ষেত্রেও ভারতীয় মিশনগুলি গুরুত্বপূর্ণ ভূমিকা নিতে পারে। শ্রী গোয়েল গত সন্ধ্যায় বিদেশ মন্ত্রী শ্রী এস জয়শঙ্করকে সঙ্গে নিয়ে ভিডিও কনফারেন্সের মাধ্যমে ১৩১টি ভারতীয় মিশনের সঙ্গে কথা বলছিলেন। শ্রী গোয়েল আরও বলেন, বর্তমান কোভিড-১৯ পরিস্থিতিকে সুযোগে পরিণত করতে সংশ্লিষ্ট সকলকে একযোগে কাজ করতে হবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1620062 – এই লিঙ্কে ক্লিক করুন।


    পণ্য পরিবহণে সংস্কার আনতে পরিবহণ সংস্থাগুলির প্রধানদের সঙ্গে বৈঠক রেল মন্ত্রীর


    কোভিড-১৯ সঙ্কটের সময় ভারতীয় রেলের গুরুত্বপূর্ণ ভূমিকার কথা উল্লেখ করে রেল মন্ত্রী শ্রী পীযূষ গোয়েল বর্তমান সঙ্কট পরিস্থিতিকে গুরুত্ব দিয়ে উপযুক্ত ব্যবস্থা গ্রহণের লক্ষ্যে অগ্রসর হয়েছেন। ভারতীয় রেল দেশবাসীর কাছে জীবনরেখা হিসাবে অত্যাবশ্যক সামগ্রী পৌঁছে দিচ্ছে। তিনি আরও জানান, বর্তমান সময়কে রেলের বিভিন্ন পরিকাঠামো উন্নয়ন খাতে কাজে লাগানো হচ্ছে। এর ফলে, দীর্ঘদিন পড়ে থাকা প্রকল্পগুলির কাজ দ্রুততার সঙ্গে এগিয়ে চলেছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1620046 – এই লিঙ্কে ক্লিক করুন।


    চিকিৎসা সরঞ্জাম সংগ্রহে অগ্রাধিকার; মেক ইন ইন্ডিয়া কর্মসূচিতে গুরুত্ব


    বিস্তারিত বিবরণের জন্য https://pib.gov.in/PressReleseDetail.aspx?PRID=1620047 – এই লিঙ্কে ক্লিক করুন।


    ন্যাশনাল টেস্টিং এজেন্সি বিভিন্ন পরীক্ষার জন্য অনলাইন আবেদনপত্র জমা দেওয়ার সময়সীমা বাড়িয়েছে


    কোভিড-১৯ মহামারীর প্রেক্ষিতে অভিভাবক ও পড়ুয়ারা যে সমস্ত সমস্যার সম্মুখীন হচ্ছেন, সেকথা বিবেচনায় রেখে কেন্দ্রীয় মানবসম্পদ উন্নয়ন মন্ত্রী শ্রী রমেশ পোখরিয়াল ‘নিশাঙ্ক’ বিভিন্ন পরীক্ষার জন্য অনলাইন আবেদনপত্র জমা দেওয়ার তারিখ বাড়ানোর ব্যাপারে ন্যাশনাল টেস্টিং এজেন্সিকে পরামর্শ দেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1619698 – এই লিঙ্কে ক্লিক করুন।


    বর্তমান লকডাউনজনিত পরিস্থিতিতে ব্যবসায়ীদের জন্য ইলেক্ট্রনিক চালান তথা রিটার্ন দাখিল প্রক্রিয়া সহজ করলো ইপিএফও


    কোভিড-১৯ মহামারী সংক্রমণ নিয়ন্ত্রণে লকডাউনের বর্তমান পরিস্থিতি বিবেচনায় রেখে কর্মচারী ভবিষ্যনিধি তহবিল সংগঠন (ইপিএফও) ব্যবসায়ী শিল্পোদ্যোগীদের সুবিধার্থে ইলেক্ট্রনিক চালান তথা রিটার্ন দাখিল প্রক্রিয়া সহজ করেছে। ব্যবসায়ী ও শিল্পোদ্যোগীরা বর্তমান পরিস্থিতিতে একদিকে যেমন নগদ যোগানে ভুগছেন, তেমনই তাঁরা কর্মচারীদের বেতন মেটানোর পাশাপাশি, বিধিবদ্ধ আর্থিক দায়গুলিও মেটানোর চেষ্টা করছেন। বর্তমান পরিস্থিতি বিবেচনায় রেখে ব্যবসায়ী ও শিল্পোদ্যোগীদের জন্য মাসিক ইলেক্ট্রনিক চালান তথা রিটার্ন দাখিল প্রক্রিয়া সহজ করার উদ্যোগ নেওয়া হয়েছে। ইপিএফও-র এই উদ্যোগের ফলে ব্যবসায়ীরা পৃথকভাবে যেমন চালান জমা করতে পারবেন, তেমনই বিধিবদ্ধ আর্থিক বেকয়াগুলিও মেটাতে পারবেন। এখন থেকে একজন ব্যবসায়ী বা শিল্পোদ্যোগীরা বিধিবদ্ধ অন্যান্য আর্থিক বকেয়া না মিটিয়েও পৃথকভাবে মাসিক ইলেক্ট্রনিক চালান তথা রিটার্ন জমা করতে পারবেন। এই নতুন সুবিধার ফলে নিয়োগকর্তাদের পাশাপাশি, কর্মচারীরাও লাভবান হবেন। কোনও নিয়োগ কর্তা ইলেক্ট্রনিক চালান তথা রিটার্ন দাখিল করার মধ্য দিয়ে তাঁর আইনি মান্যতা অনুসরণ করার বিষয়গুলিকে প্রতিফলিত করে থাকেন। তবে, সরকারের ঘোষিত সময়সীমার মধ্যে এবং বকেয়া জমা দিলে কোনও আর্থিক জরিমানার মুখোমুখী হতে হয় না। তাই, সময় মতো ইলেক্ট্রনিক চালান তথা রিটার্ন জমা করলে নিয়োগকর্তা ও কর্মচারী উভয়েরই ভবিষ্যনিধি তহবিলে প্রদেয় অর্থের ক্ষেত্রে সরকারের নিয়ম অনুযায়ী সুদ সুবিধা পাওয়া যায়। এমনকি, ইলেক্ট্রনিক চালান তথা রিটার্ন সংক্রান্ত তথ্য ব্যবসায়ী তথা শিল্পোদ্যোগীদের সুবিধার্থে ভবিষ্যৎ পরিকল্পনা তথা সিদ্ধান্ত গ্রহণেও সাহায্য করে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1619677 – এই লিঙ্কে ক্লিক করুন।


    ‘আয়ুরক্ষা – করোনা সে জঙ্গ – দিল্লি পোলিস কে সঙ্গ’ কর্মসূচির সূচনা হ’ল


    আয়ুষ মন্ত্রকের অধীন সর্বভারতীয় আয়ুর্বেদ প্রতিষ্ঠান এবং দিল্লি পুলিশ যৌথভাবে আজ নতুন দিল্লিতে দিল্লি পুলিশের কর্মীদের জন্য আয়ুরক্ষা কর্মসূচির সূচনা করেছে। সহজ-সরল পদ্ধতি এবং কালোত্তীর্ণ আয়ুর্বেদ চিকিৎসা-পদ্ধতির মাধ্যমে রোগ প্রতিরোধ ক্ষমতা বাড়াতে করোনার বিরুদ্ধে লড়াইয়ে এই কর্মসূচি গ্রহণ করা হয়েছে। আয়ুষ মন্ত্রকের জারি করা উপদেশ অনুযায়ী এই কর্মসূচি পরিচালিত হবে। এই কর্মসূচিতে যে সমস্ত আয়ুর্বেদ পদ্ধতির কথা বলা হয়েছে, তার মধ্যে রয়েছে – চওয়নপ্রাশ, অণুতৈল, সনশমনি বটির মতো সরল ভেষজ পদ্ধতি এবং বৈজ্ঞানিকভাবে প্রমাণিত রোগ প্রতিরোধক পদ্ধতিগুলির কথা বলা হয়েছে। এই উপলক্ষের আয়ুষ মন্ত্রকের সচিব শ্রী বৈদ্য রাজেশ কোটেচা বয়ঃষ্টপনা বা বার্ধক্য সংক্রান্ত প্রভাব হ্রাসকারী ভেষজ উপাদানগুলির কথা উল্লেখ করেন। তিনি আরও বলেন, মন্ত্রক নিশ্চিতভাবে করোনায় আক্রান্ত রোগীদের স্বার্থে প্রচলিত চিকিৎসা পদ্ধতির পাশাপাশি, অতিরিক্ত উপশমদায়ী ব্যবস্থা হিসাবে আয়ুষ ওষুধ সরবরাহ করবে। কোভিড-১৯ মোকাবিলায় তিনি দিল্লি পুলিশের প্রয়াসের প্রশংসা করেন। দিল্লি পুলিশ কমিশনার শ্রী এস এন শ্রীবাস্তব দিল্লি পুলিশ কর্মীদের স্বাস্থ্য সুরক্ষায় আয়ুষ মন্ত্রক ও সর্বভারতীয় আয়ুর্বেদ প্রতিষ্ঠানের প্রচেষ্টার প্রশংসা করেন। তিনি বলেন, আয়ুর্বেদ চিকিৎসায় রোগ প্রতিরোধক ক্ষমতা বাড়ানোর যে সমস্ত পদ্ধতির কথা বলা হয়েছে, তা কালোত্তীর্ণ হয়েছে এবং বিজ্ঞানসম্মত ভিত্তি রয়েছে। এই কর্মসূচি রূপায়ণে দিল্লি পুলিশের ৮০ হাজার কর্মীকে অন্তর্ভুক্ত করা হবে। জাতীয় রাজধানী অঞ্চল দিল্লির ১৫টি জেলায় এই কর্মসূচি রূপায়ণের সর্বভারতীয় আয়ুর্বেদ প্রতিষ্ঠানের ১৫ জন আধিকারিককে নোডাল আধিকারিক হিসাবে নিয়োগ করা হচ্ছে। দিল্লি পুলিশ এই ১৫ জন আধিকারিকের সঙ্গে ঘনিষ্ঠ সমন্বয় বজায় রেখে আয়ুরক্ষা কর্মসূচি রূপায়ণ করবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1619678 – এই লিঙ্কে ক্লিক করুন।


    চিকিৎসা কর্মী ও পুলিশ বাহিনীর ব্যবহারের জন্য কেন্দ্রীয় ভান্ডারে তৈরি করা ৪ হাজার ৯০০ সুরক্ষামূলক কিট হস্তান্তর করলেন ডঃ জিতেন্দ্র সিং


    ডঃ জিতেন্দ্র সিং চিকিৎসা কর্মী ও পুলিশ বাহিনীর নিঃস্বার্থ সেবার প্রশংসা করে কেন্দ্রীয় ভান্ডারে তৈরি করা স্যানিটাইজার, হ্যান্ডওয়াশের মতো ৪ হাজার ৯০০ সুরক্ষা সামগ্রী তাঁদের স্বার্থে হস্তান্তরিত করেছেন। এই কিটগুলি স্বাস্থ্য মন্ত্রক ও দিল্লি পুলিশের প্রতিনিধিদের হাতে তুলে দেওয়া হয়।


    বিস্তারিত বিবরণের জন্য https://pib.gov.in/PressReleseDetail.aspx?PRID=1620053 – এই লিঙ্কে ক্লিক করুন।


    কোভিড-১৯ এর বিরুদ্ধে ভারতের লড়াইয়ে সহায়তা যোগাতে লাইফলাইন উড়ান কর্মসূচির আওতায় ৪১৫টি বিমান পরিষেবা দিচ্ছে


    লাইফলাইন উড়ান কর্মসূচির আওতায় ৪১৫টি বিমানে করে আজ পর্যন্ত ৭৭৯.৮৬ টন পণ্য পরিবহণ করা হয়েছে। আকাশপথে এই বিমানগুলি পণ্য পরিবহণের কাজে ৪ লক্ষ ৭ হাজার কিলোমিটারেরও বেশি পথ অতিক্রম করেছে। এই বিমানগুলি দেশের প্রত্যন্ত অঞ্চলে অত্যাবশ্যক সামগ্রী পৌঁছে দিয়েছে পবন হংস সংস্থা হেলিকপ্টারে করে গত ২৯শে এপ্রিল পর্যন্ত ২ টন পণ্য দেশের বিভিন্ন প্রান্তে পৌঁছে দিয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1619655 – এই লিঙ্কে ক্লিক করুন।


    কয়লা খনিগুলির উৎপাদন প্রক্রিয়া ত্বরান্বিত করতে প্রকল্প নজরদারি ইউনিটের সূচনা করলো কয়লা মন্ত্রক


    কেন্দ্রীয় সরকারের বরাদ্দকৃত কয়লা খনিগুলির উৎপাদন প্রক্রিয়া দ্রুত শুরু করতে মন্ত্রক প্রত্যেক প্রকল্প-ভিত্তিক নজরদারি ইউনিটের সূচনা করেছে। সহজে ব্যবসা-বাণিজ্যের প্রসারে এই উদ্যোগ এক গুরুত্বপূর্ণ পদক্ষেপ। সেই সঙ্গে, খনিগুলির কাজকর্ম শুরু করার ক্ষেত্রে সময় মতো অনুমোদন আদায়েও এই উদ্যোগ গুরুত্বপূর্ণ ভূমিকা নেবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1619620 – এই লিঙ্কে ক্লিক করুন।


    নোভেল করোনা ভাইরাসের মৌলিক গঠন ভেঙ্গে ফেলতে মাইক্রোওয়েভ স্টেরিলাইজার আবিষ্কার


    প্রতিরক্ষা গবেষণা ও উন্নয়ন সংস্থার অধীন পুণের ডিফেন্স ইন্সটিটিউট অফ অ্যাডভান্স টেকনোলজি করোনা ভাইরাসের মৌলিক গঠনতন্ত্রকে ভেঙ্গে ফেলতে ‘অতুল্য’ নামে এক মাইক্রোওয়েভ স্টেরিলাইজার আবিষ্কার করেছে। এই মাইক্রোওয়েভের সাহায্যে ৫৬০ ডিগ্রি থেকে ৬০০ ডিগ্রি সেলসিয়াস তাপমাত্রা তৈরি করে ভাইরাসের গঠনতন্ত্র ভেঙ্গে ফেলা যায়।


    বিস্তারিত বিবরণের জন্য https://pib.gov.in/PressReleseDetail.aspx?PRID=1619646 – এই লিঙ্কে ক্লিক করুন।


    পর্যটন মন্ত্রকের ‘দেখো আপনা দেশ’ ওয়েবইনার সিরিজের দ্বাদশ পর্বে পর্যটন ক্ষেত্রে ভারতীয় মহিলাদের দায়িত্ব ও কর্তব্যবোধকে তুলে ধরা হ’ল


    পর্যটন মন্ত্রকের ‘দেখো আপনা দেশ’ ওয়েবইনার সিরিজের দ্বাদশ পর্বে পর্যটন ক্ষেত্রে ভারতীয় মহিলাদের দায়িত্ব ও কর্তব্যবোধকে তুলে ধরা হয়েছে। এই পর্বে কয়েকজন অসামান্য মহিলার ব্যক্তিগত কাহিনী জনসমক্ষে তুলে ধরা হয়।


    বিস্তারিত বিবরণের জন্য https://pib.gov.in/PressReleseDetail.aspx?PRID=1620007 – এই লিঙ্কে ক্লিক করুন।


    কোভিড-১৯ মহামারী মোকাবিলায় বিশ্ব জুড়ে সমন্বয়মূলক ডিজিটাল পদক্ষেপ গ্রহণের আহ্বান জানালেন জি-২০ দেশগুলির ডিজিটাল বিষয়ক মন্ত্রীরা


    কোভিড-১৯ মহামারী মোকাবিলায় বিশ্ব জুড়ে সমন্বয়মূলক ডিজিটাল পদক্ষেপ গ্রহণের আহ্বান জানালেন জি-২০ দেশগুলির ডিজিটাল বিষয়ক মন্ত্রীরা। জি-২০ দেশগুলির ডিজিটাল অর্থনীতি বিষয়ক মন্ত্রীদের এক ভার্চ্যুয়াল বৈঠকে মত প্রকাশ করা হয়েছে, এই ভাইরাসের সংক্রমণজনিত প্রভাব মোকাবিলায় বিশ্বব্যাপী ডিজিটাল পদক্ষেপে আরও সমন্বয়ের পাশাপাশি, সমগ্র প্রক্রিয়াকে আরও জোরদার করা প্রয়োজন। এই বৈঠকে ভারতের হয়ে প্রতিনিধিত্ব করেন কেন্দ্রীয় যোগাযোগ ও ইলেক্ট্রনিক্স তথা তথ্য প্রযুক্তি মন্ত্রী শ্রী রবিশঙ্কর প্রসাদ।


    বিস্তারিত বিবরণের জন্য https://pib.gov.in/PressReleseDetail.aspx?PRID=1619788 – এই লিঙ্কে ক্লিক করুন।


    শ্রী নীতিন গড়করি বলেছেন, আয়ুষ ক্ষেত্রের সম্ভাবনা ব্যাপক এবং আর্থিক ক্ষেত্রে ভারতকে শক্তিশালী দেশ হিসাবে পরিণত করতে গুরুত্বপূর্ণ ভূমিকা পালন করতে পারে


    শ্রী নীতিন গড়করি বলেছেন, ভারতের আয়ুষ চিকিৎসা-পদ্ধতি দেশকে মহাশক্তিধর অর্থনীতিতে পরিণত করার ক্ষেত্রে বড় ভূমিকা নিতে পারে। প্রচলিত চিকিৎসা-পদ্ধতির এক বিকল্প মাধ্যম হিসাবে ভারতে দশকের পর দশক আয়ুষের জনপ্রিয়তা অক্ষূন্ন রয়েছে। তিনি এই ক্ষেত্রের অগ্রগতিতে গবেষণা ও উদ্ভাবনমূলক কাজের আহ্বান জানান। শ্রী গড়করি আয়ুষ শিল্পোদ্যোগী উন্নয়নমূলক কর্মসূচির সূচনা করে একথা বলেন। তিনি আরও বলেন, ভারতীয় আয়ুর্বেদ, যোগ, হোমিওপ্যাথি ও সিদ্ধার মতো চিকিৎসা-পদ্ধতিগুলির বিদেশে ব্যাপক চাহিদা রয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1619618 – এই লিঙ্কে ক্লিক করুন।


    কেন্দ্রীয় মন্ত্রী ডঃ জিতেন্দ্র সিং ইন্ডিয়ান ইন্সটিটিউট অফ পাবলিক অ্যাডমিনিস্ট্রেশনের সমাবর্তনে অনলাইনে ভাষণে ভাষণ দিলেন


    কেন্দ্রীয় ডঃ জিতেন্দ্র সিং ইন্ডিয়ান ইন্সটিটিউট অফ পাবলিক অ্যাডমিনিস্ট্রেশনের সমাবর্তন অনুষ্ঠানে প্রধানমন্ত্রী অতিথি হিসাবে ভাষণ দেন। এই অনুষ্ঠানে সর্বভারতীয় ও সেন্ট্রাল সার্ভিসের ৪৫ জন সিনিয়র গ্রুপ-এ পদের আধিকারিকরা উপস্থিত ছিলেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1619667 – এই লিঙ্কে ক্লিক করুন।


    সিএসআইআর সর্বাধিক ফলপ্রসূ ২৫টি ওষুধ চিহ্নিত করেছে


    কেন্দ্রীয় বিজ্ঞান ও শিল্প গবেষণা পর্ষদ (সিএসআইআর) কোভিড-১৯ মহামারী মোকাবলায় বহুমুখী পদক্ষেপ নিয়েছে। এর মধ্যে অন্যতম হ’ল – কোভিড-১৯ চিকিৎসায় সবচেয়ে দ্রুত কার্যকরি ও ফলপ্রসূ ২৫টি ওষুধ চিহ্নিত করেছে। অবশ্য, কোভিড-১৯ এর উপশমে নতুন ওষুধ আবিষ্কারে এক দশকেরও বেশি সময় লাগতে পারে। ভারতে কোভিড-১৯ রোগীদের জন্য সিএসআইআর সর্বাধিক ফলপ্রসূ ২৫টি ওষুধ চিহ্নিত করেছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1619671 – এই লিঙ্কে ক্লিক করুন।


    বিশাখাপত্তনম স্মার্টসিটি কর্তৃপক্ষের কোভিড-১৯ মোকাবিলা সংক্রান্ত অপারেশন সেন্টারের দিবারাত্রি কাজের সূচনা হ’ল


    এই অপারেশন সেন্টারটি নজরদারি ও সচেতনতা বৃদ্ধির পাশাপাশি, সংক্রমণের অনুসন্ধানেও কাজ করবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1620002 – এই লিঙ্কে ক্লিক করুন।


    পিআইবি’র আঞ্চলিক কার্যালয় থেকে প্রাপ্ত তথ্য


    · চন্ডীগড় : চন্ডীগড়ের বাপুধাম কলোনী এবং সেক্টর-৩০বি’তে মশলাপাতি বিক্রয়ের জন্য দুটি বাসের ব্যবস্থা করা হয়েছে। পুলিশ এই এলাকা দুটি সীল করে দিয়েছে। মানুষজনকে সামাজিক দূরত্ব বজায় রেখে জিনিসপত্র কেনার পরামর্শ দেওয়া হয়েছে। প্রধানমন্ত্রী গরিব কল্যাণ অন্ন যোজনার আওতায় ৪৭ হাজার ৮০০ পরিবারকে গম ও ডালশস্য দেওয়া হয়েছে।


    · পাঞ্জাব : বিদেশে আটকে পড়া যে সমস্ত পাঞ্জাবী রাজ্যে ফিরতে চান, তাঁদের জন্য পাঞ্জাব সরকার একটি অনলাইন লিঙ্ক চালু করেছে। রাজ্য সরকারের কোভিড হেল্প সংক্রান্ত ওয়েবসাইটে গিয়ে ঐ লিঙ্কে ক্লিক করে দেশে ফেরার আবেদন দাখিল করা যাবে। রাজ্য সরকার ইতিমধ্যেই গুরুত্বপূর্ণ শাহাপুরকান্দি বাঁধ নির্মাণ প্রকল্পের কাজ শুরু করেছে।


    · হরিয়ানা : রাজ্যে ৩৩ লক্ষ ৮০ হাজারেরও বেশি মানুষ আরোগ্য সেতু অ্যাপ ডাউনলোড করেছেন। স্বাস্থ্য পরীক্ষার জন্য ৫৫০টিরও বেশি ভ্রাম্যমাণ স্বাস্থ্য চিকিৎসা দল গঠন করা হয়েছে। সংক্রামিত এলাকা সহ সমস্ত জেলায় মানুষের স্বাস্থ্য পরীক্ষার জন্য বাড়ি বাড়ি গিয়ে সমীক্ষার কাজ চলছে। রাজ্যে পানমশলা, গুটকা, চিয়ুংগাম প্রভৃতি বিক্রি বন্ধ করে দেওয়া হয়েছে। প্রকাশ্য-স্থানে ধূমপান ও খৈনি সেবন নিষিদ্ধ করা হয়েছে।


    · হিমাচল প্রদেশ : রাজ্যের মুখ্যমন্ত্রী যে সমস্ত মানুষ সম্প্রতি অন্য রাজ্য থেকে হিমাচল প্রদেশে ফিরেছেন, তাঁদের বাড়িতেই একান্তে থাকার নিয়ম-নীতি কঠোরভাবে মেনে চলার জন্য আবেদন জানিয়েছেন। রাজ্য সরকারের পক্ষ থেকে গ্রাম পঞ্চায়েত এবং শহরাঞ্চলীয় স্থানীয় প্রশাসনগুলির সদস্যদের, যে সমস্ত ব্যক্তি রাজ্যের বাইরে থেকে এই রাজ্যে ফিরেছেন, তাঁদের ওপর কড়া নজরদারির নির্দেশ দেওয়া হয়েছে।


    · মহারাষ্ট্র : দেশের প্রথম রাজ্য হিসাবে মহারাষ্ট্রে নিশ্চিতভাবে করোনায় আক্রান্তের সংখ্যা ১০ হাজার ছাড়িয়েছে। আরও ৫৮৩ জনের সংক্রমণের খবর মেলায় রাজ্যে আক্রান্তের সংখ্যা বেড়ে হয়েছে ১০ হাজার ৪৯৮। আক্রান্তদের মধ্যে মৃত্যু হয়েছে ৪৫৯ জনের। এখনও পর্যন্ত সুস্থ হয়েছেন ১ হাজার ৭৭৩ জন। রাজ্যের ১৪টি জেলাকে রেড জোনে রাখা হয়েছে। বাকি জেলাগুলির মধ্যে ১৬টি অরেঞ্জ এবং ৬টি গ্রিন জোনে রয়েছে।


    · গুজরাট : রাজ্যে আরও ৩১৩ জনের নমুনা পরীক্ষায় ভাইরাসের উপস্থিতির প্রমাণ মেলায় নিশ্চিতভাবে করোনা আক্রান্তের সংখ্যা বেড়ে ৪ হাজার ৩৯৫ হয়েছে। এদের মধ্যে সুস্থ হয়েছেন ৬১৩ জন এবং মৃত্যু হয়েছে ২১৪ জনের। করোনা ভাইরাস সংক্রমণের প্রেক্ষিতে ৬০তম রাজ্য প্রতিষ্ঠা বার্ষিকী অনুষ্ঠান বাতিল করা হয়েছে। রাজ্যের মুখ্যমন্ত্রী সকলকে মাস্ক ব্যবহার করার এবং সামাজিক দূরত্ব বজায় রাখার জন্য আহ্বান জানিয়েছেন।


    · রাজস্থান : রাজ্যে আরও ১১৮ জনের নমুনা পরীক্ষায় ভাইরাসের উপস্থিতির প্রমাণ মেলায় আক্রান্তের সংখ্যা বেড়ে হয়েছে ২ হাজার ৫৮৪। ইতিমধ্যে ৮৩৬ জন সুস্থ হয়েছেন এবং ৫৮ জন মারা গেছেন। রাজ্যের ৮টি জেলাকে রেড জোন হিসাবে, ১৯টি জেলাকে অরেঞ্জ জোন হিসাবে এবং ৬টি জেলাকে গ্রিন জোন হিসাবে ঘোষণা করা হয়েছে।


    · মধ্যপ্রদেশ : রাজ্যে গত ২৪ ঘন্টায় আরও ৯৯ জনের সংক্রমণের খবর মেলায় নিশ্চিতভাবে করোনা আক্রান্তের সংখ্যা বেড়ে হয়েছে ২ হাজার ৬৬০। এদের মধ্যে ৪৮২ জন সুস্থ হয়ে উঠেছেন। মারা গেছেন ১৩৭ জন।


    · ছত্তিশগড় : রাজ্যে এখনও পর্যন্ত নিশ্চিতভাবে করোনায় আক্রান্তের সংখ্যা ৪। ৩৮ জন আক্রান্তের মধ্যে ৩৪ জন সুস্থ হয়ে উঠেছেন।


    · গোয়া : রাজ্যে ৭ জন আক্রান্তের মধ্যে কোনও ব্যক্তির নমুনা পরীক্ষায় করোনার উপস্থিতির প্রমাণ মেলেনি।


    · কেরল : রাজ্যে আটকে পড়া প্রবাসী শ্রমিকদের নিয়ে প্রথম ট্রেনটি ওডিশার উদ্দেশে যাত্রা সূচনা করবে শুক্রবার। আগামীকাল আরও ৫টি ট্রেন চালানো হবে। রাজ্যের কন্নুর কোট্টায়ম জেলাকে রেড জোন তালিকায় অন্তর্ভুক্ত করা হয়েছে। করোনায় আক্রান্ত হয়ে আরও ৩ জন কেরলবাসীর বিদেশে মৃত্যু হয়েছে। এদের মধ্যে ২ জনের মৃত্যু হয়েছে উপসাগরীয় দেশগুলিতে এবং ১ জন মারা গেছেন গ্রেট ব্রিটেনে।


    · তামিলনাডু : চেন্নাইয়ে আরও ৩১টি এলাকায় সংক্রমণ ছড়িয়ে পড়ায় সংক্রামিত এলাকার সংখ্যা বেড়ে দাঁড়িয়েছে ২৩৩। কোড্ডালোর থেকে আরও ২ জনের নমুনা পরীক্ষায় ভাইরাসের উপস্থিতির প্রমাণ মিলেছে।


    · পন্ডীচেরী : গতকাল পর্যন্ত আক্রান্তের সংখ্যা বেড়ে দাঁড়িয়েছে ২ হাজার ৩২৩। এদের মধ্যে নিশ্চিতভাবে করোনায় আক্রান্ত হয়েছেন ১ হাজার ৩৫ জন। মৃত্যু হয়েছে ২৭ জনের। সুস্থ হয়েছেন ১ হাজার ২৫৮ জন।


    · কর্ণাটক : রাজ্যে আজ আরও ১১ জনের নমুনা পরীক্ষায় ভাইরাসের উপস্থিতির প্রমাণ মিলেছে। আক্রান্তের সংখ্যা বেড়ে ৫৭৬ হয়েছে। সুস্থ হয়েছেন ২৩৫ জন এবং মৃত্যু হয়েছে ২২ জনের।


    · অন্ধ্রপ্রদেশ : রাজ্যে ওয়াইএসআর পেনশন অনুকা কর্মসূচির আওতায় ৫৮ লক্ষ ২২ হাজার মানুষকে ১ হাজার ৪২১ কোটির টাকার বেশি বিতরণ করা হয়েছে। রাজ্যে গত ২৪ ঘন্টায় নতুন করে ৬০ জন আক্রান্ত হয়েছেন। মারা গেছেন ২ জন। এখনও পর্যন্ত মোট আক্রান্তের সংখ্যা ১ হাজার ৪৬৩। নিশ্চিতভাবে করোনায় আক্রান্ত হয়েছেন ১ হাজার ২৭ জন। মৃত্যু হয়েছে ৩৩ জনের এবং ৪০৩ জন সুস্থ হয়েছেন।


    · তেলেঙ্গানা : আইআইটি হায়দরাবাদে কর্মরত প্রবাসী শ্রমিক, যাঁরা দিন কয়েক আগে কম মজুরির জন্য বিক্ষোভ দেখিয়েছিলেন, তাঁদের আজ একটি বিশেষ ট্রেনে করে ঝাড়খন্ড পাঠিয়ে দেওয়া হয়েছে। রাজ্যে এখনও পর্যন্ত করোনায় আক্রান্তের সংখ্যা ১ হাজার ৩৮। নিশ্চিতভাবে করোনায় আক্রান্ত হয়েছেন ৫৬৮ জন। সুস্থ হয়েছেন ৪৪২ জন এবং মারা গেছেন ২৮ জন।


    · অরুণাচল প্রদেশ : লকডাউনের কারণে ইটানগরে আটকে পড়া ৩০০ জন মানুষকে ২৭টি বাসে করে নিজেদের জেলায় ফিরিয়ে আনা হয়েছে।


    · আসাম : রাজ্যে আজ আরও ৩ জন আক্রান্ত রোগীকে সুস্থ হয়ে ওঠার পর হাসপাতাল থেকে ছেড়ে দেওয়া হয়েছে। রাজ্যের স্বাস্থ্য মন্ত্রী এক ট্যুইটে জানিয়েছেন, নিশ্চিতভাবে করোনায় আক্রান্তের সংখ্যা এখনও পর্যন্ত ৯।


    · মণিপুর : রাজ্যের মুখ্যমন্ত্রী জানিয়েছেন, মুখ্যমন্ত্রীর কোভিড ত্রাণ তহবিলে অনুদান হিসাবে জমা পড়া ১১ কোটি ৩৩ লক্ষ টাকার মধ্যে ৭ কোটি ৭ লক্ষ টাকা ইতিমধ্যেই সুফলভোগীদের অ্যাকাউন্টে জমা করা হয়েছে।


    · মেঘালয় : রাজ্যে একটি গ্রিন জোন জেলা থেকে অন্য একটি গ্রিন জোন জেলায় বেসরকারি যানবাহন চলাচলে অনুমতি দেওয়া হয়েছে। রাজ্যের মুখ্যমন্ত্রী জানিয়েছেন, শিলং – এর সিভিল হাসপাতালে ভর্তি ২ জন আক্রান্ত রোগীর পর পর ২টি নমুনা পরীক্ষার পরিণাম নেগেটিভ এসেছে। এরা দু’জনই এখন সুস্থ হওয়ার পথে।


    · নাগাল্যান্ড : রাজ্যের মুখ্যসচিব পুনরায় জানিয়েছেন, পরবর্তী নির্দেশ জারি না হওয়া পর্যন্ত সমস্ত শিক্ষা প্রতিষ্ঠান বন্ধ থাকবে। বিদ্যালয় শিক্ষা সংক্রান্ত অনুষ্ঠান সম্প্রচারের জন্য তিনি দূরদর্শন ও আকাশবাণীকে ধন্যবাদ জানিয়েছেন।


    · সিকিম : রাজ্য সরকার প্রক্রিয়াজাত মাংস সহ পোল্ট্রি ও পোল্ট্রিজাত পণ্য এবং সবধরণের সামুদ্রিক খাবার পরবর্তী নির্দেশ জারি না হওয়া পর্যন্ত রাজ্যে প্রবেশের ওপর নিষেধাজ্ঞা জারি করেছে।


    · ত্রিপুরা : প্রধানমন্ত্রী গরিব কল্যাণ যোজনার অঙ্গ হিসাবে রাজ্যে ৩ হাজার ৩১৪ জন কৃষক প্রধানমন্ত্রী কিষাণ যোজনার মাধ্যমে উপকৃত হয়েছেন।


    CG/BD/SB

    
    
    (Release ID: 1620223) Visitor Counter : 33
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Tamil , Telugu , Kannada , Malayalam