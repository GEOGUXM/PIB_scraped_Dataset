      রেলমন্ত্রক

      ১৫ জোড়া বিশেষ ট্রেনের জন্য টিকিট বুক করার শর্তাবলী সংশোধন করলো ভারতীয় রেল
      Posted On: 22 MAY 2020 8:04PM by PIB Kolkata


    নয়াদিল্লি, ২২ মে, ২০২০


    

    ভারতীয় রেল বর্তমানে ১৫ জোড়া বিশেষ ট্রেন চালাচ্ছে। এই ট্রেনগুলির পরিষেবা গত ১২ই মে থেকে শুরু হয়েছে। যাত্রীদের সুবিধার্থে সিদ্ধান্ত হয়েছে, ১৫ জোড়া এই বিশেষ ট্রেনের টিকিট বুকিং – এর ক্ষেত্রে নির্দিষ্ট কিছু শর্তাবলী সংশোধন করা হবে।


    
    এই প্রেক্ষিতে ট্রেনগুলির জন্য আগাম টিকিট সংরক্ষণের সময়সীমা ৭ দিন থেকে বাড়িয়ে ৩০ দিন করা হবে। এই ট্রেনগুলির জন্য কোনও তৎকাল টিকিট বুকিং ব্যবস্থা থাকছে না। বর্তমান নিয়ম ও শর্তাবলী অনুযায়ী, এই ট্রেনগুলির জন্য আরএসি বা ওয়েটিং লিস্টের টিকিট দেওয়া হবে। অবশ্য, ওয়েটিং লিস্টে থাকা যাত্রীদের ট্রেন সফরে অনুমতি দেওয়া হবে না।


    
    সংশ্লিষ্ট ট্রেনটির যাত্রা শুরুর কমপক্ষে ৪ ঘন্টা আগে যাত্রী আসনের প্রথম তালিকা এবং ২ ঘন্টা আগে দ্বিতীয় তালিকা প্রস্তুত করা হবে। প্রথম ও দ্বিতীয় তালিকা প্রস্তুত করার মাঝে যে সময় থাকবে, সেই সময়ে কারেন্ট টিকিট বুক করা যাবে।


    
    কম্প্যুটার-চালিত পিআরএস কাউন্টার সহ ডাকঘর, যাত্রী টিকিট সুবিধা কেন্দ্র ছাড়াও আইআরসিটিসি-র ওয়েবসাইট থেকে এবং স্বীকৃত এজেন্টদের কাছ থেকে টিকিট বুক করা যাবে। এই টিকিট বুক করা যাবে আগামী ২৪শে মে থেকে ট্রেনের যাত্রা সূচনার দিন অর্থাৎ ৩১শে মে পর্যন্ত।


    

    CG/BD/SB

    
    
    (Release ID: 1626416) Visitor Counter : 19
    
    
      Read this release in: Odia , Telugu , English , Urdu , Hindi , Marathi , Manipuri , Punjabi , Tamil