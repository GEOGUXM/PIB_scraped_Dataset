      খাদ্যপ্রক্রিয়াকরণশিল্পমন্ত্রক

      কোভিড-১৯ মহামারীর অনিশ্চিয়তা ও বর্তমান সময়ে সুসংহত হিম ঘর পরিচালন ব্যবস্থাপনার উপর গুরুত্ব আরোপ করলেন শ্রীমতি হরসিমরত কৌর বাদল
      Posted On: 06 MAY 2020 6:59PM by PIB Kolkata


    নতুন দিল্লি, ৬ মে,২০২০


    

    
    কেন্দ্রীয় খাদ্য প্রক্রিয়াকরণ শিল্পমন্ত্রী, শ্রীমতি হরসিমরত কৌর বাদল বলেছেন যে, হিম ঘর পরিচালন ব্যবস্থাপনার সাহায্যে ফল এবং শাকসব্জির পচন রোধ করা সম্ভব হচ্ছে এবং সারা বছর ধরে সেই খাদ্য সামগ্রী পাওয়া সহজ লভ্য হয়ে উঠেছে। খাদ্য প্রক্রিয়াকরণ শিল্পের সহয়তায় হিম ঘর পরিচালন ব্যবস্থাপনার সঙ্গে যুক্ত ব্যক্তিদের নিয়ে আয়োজিত এক ভিডিও কনফারেন্সে কেন্দ্রীয় মন্ত্রী কোভিড-১৯ মহামারীর বর্তমান অনিশ্চয়তাময় পরিস্থিতিতে খাদ্য প্রক্রিয়াকরণ সংস্থাগুলির, বিশেষত সুসংহত হিম ঘর পরিচালন ব্যবস্থাপনার উপর গুরুত্ব আরোপ করেছেন। তিনি বলেন এটি কৃষকদের অনিশ্চিত পরিস্থিতি থেকে রক্ষা করবে এবং বাজারমূল্যের ভারসাম্য বজায় রাখতে সহায়তা যোগাবে
    
    
    ভিডিও কনফারেন্সে খাদ্য প্রক্রিয়াকরণ শিল্প প্রতিমন্ত্রী শ্রী রামেশ্বর তেলি সহ হরিয়ানা, পাঞ্জাব, হিমাচল প্রদেশ, জম্মু ও কাশ্মীর ও রাজস্থানের খাদ্য প্রক্রিয়াকরণ শিল্প মন্ত্রকের সহয়তায় হিম ঘর পরিচালন ব্যবস্থাপনার সঙ্গে যুক্ত ব্যক্তিরাও উপস্থিত ছিলেন।
    
    কেন্দ্রীয় মন্ত্রীর সঙ্গে মতবিনিময়ের সময় প্রকল্পগুলি সম্পন্ন করার ক্ষেত্রে তাদের অভিজ্ঞতা ও সমস্যার কথা জানান এ ছাড়াও লকডাউন সময়কালে হিম ঘর প্রকল্পগুলি পরিচালনায় যে সমস্যার মুখোমুখি হয়েছেন তারা,সে কথাও তুলে ধরেন।
    
    অতিরিক্ত ভিড় এড়ানোর জন্য স্থানীয় আধিকারিকরা মান্ডিগুলির কার্যক্রমের সময়সীমা সীমিত করার সিদ্ধান্ত নিয়ে উদ্বেগ প্রকাশ করেন। সদস্যরা জানান, অনেক সময় বিলম্বের কারণে পচনশীল খাদ্য পণ্যগুলির গুণমান ক্ষতিগ্রস্থ হচ্ছে এবং কিছু ক্ষেত্রে পণ্য নষ্ট হওয়ার কারণে কৃষকরা সঠিক দাম পান পাচ্ছেন না। তারা সম্প্রতি উৎপাদিত ফল ও শাকসব্জির নিরবচ্ছিন্ন সরবরাহ নিশ্চিত করতে মান্ডিগুলি ২৪ ঘন্টা পরিচালনা করতে বলেন।
    
    
    কোভিড মহামারীর মধ্যে অভ্যন্তরীণ চাহিদা হ্রাসের কথা উল্লেখ করে হিম ঘর পরিচালন ব্যবস্থাপনার সঙ্গে যুক্ত ব্যক্তিরা সর্বসম্মতিক্রমে বিদ্যুতের শুল্কে ভর্তুকি দেওয়ার কথা বলেন।
    
    উপরোক্ত বিষয়গুলি ছাড়াও ভিডিও কনফারেন্সের মাধ্যমে কেন্দ্রীয় মন্ত্রীর সঙ্গে যে বিষয়ে আলোচিত হয়েছিল:
    
    কাঁচামাল পাওয়া এবং এটির বেশি দাম, পরিচালন ব্যবস্থাপনায় লকডাউন এর প্রভাব এবং শ্রমিকএবং মাল ওঠা নামানোর সমস্যা ইত্যাদি নিয়ে আলোচনা এবং বিভিন্ন সমস্যার সমাধান নিয়ে আলোচনা হয়।

    

    
    CG/SS

    
    
    (Release ID: 1621644) Visitor Counter : 12
    
    
      Read this release in: English , Urdu , Hindi , Assamese , Punjabi , Tamil , Telugu