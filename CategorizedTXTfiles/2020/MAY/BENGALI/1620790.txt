      কর্মী, জন-অভিযোগএবংপেনশনমন্ত্রক

      লোকপালের বিচারবিভাগীয় সদস্য, বিচারপতি অজয় কুমার ত্রিপাঠি কোভিড-১৯ এর লড়াইয়ে পরলোকগমন করেছেন
      Posted On: 03 MAY 2020 5:04PM by PIB Kolkata


    নতুন দিল্লি, ৩ মে, ২০২০


    

    
    গভীর দুঃখের সাথে জানানো হচ্ছে যে, ভারতের লোকপালের বিচারবিভাগীয় সদস্য, বিচারপতি অজয় কুমার ত্রিপাঠি দোশরা মে, শনিবার সকাল ৮ টা ৪৫ মিনিটে নয়াদিল্লির এইমস-এ পরলোকগমন করেছেন। তিনি করোনা ভাইরাসে সংক্রমিত হয়েছিলেন এবং শ্বাসকষ্টজনিত সমস্যা নিয়ে গত দোশরা এপ্রিল ২০২০-তে এ আই আই এম এসে ভর্তি হন।
    
    প্রয়াত বিচারপতি অজয় কুমার ত্রিপাঠীর জন্ম ১৯৫৭ সালের ১৯ নভেম্বর । তিনি শ্রী রাম কলেজ অফ কমার্স থেকে অর্থনীতিতে স্নাতক এবং পরে দিল্লি বিশ্ববিদ্যালয়ের ক্যাম্পাস আইন কেন্দ্রে আইন নিয়ে পড়াশুনা করেন। তিনি পাটনা হাইকোর্টে আইন প্র্যাকটিস শুরু করেন এবং ২০০৬ সালের ৯ ই অক্টোবর, পাটনা হাইকোর্ট অতিরিক্ত বিচারপতি পদে আসীন হন এবং ২০০৭ সালের ২১ শে নভেম্বর, পাটনা হাইকোর্টের স্থায়ী বিচারপতি হিসাবে শপথ গ্রহণ করেন। তিনি ৭ ই জুলাই, ২০১৮ সালে ছত্তিশগড় হাইকোর্টের প্রধান বিচারপতি হিসাবে শপথ গ্রহণ করেন।
    
    ২৭ শে মার্চ, ২০১৯-এ বিচারপতি ত্রিপাঠি ভারতের লোকপালের বিচার বিভাগীয় সদস্য হিসাবে শপথ নেন। তিনি তাঁর উদ্ভাবনী ধ্যানধারণা এবং মতামত দিয়ে ভারতের লোকপাল প্রতিষ্ঠান স্থাপনে গুরুত্বপূর্ণ ভূমিকা পালন করেছিলেন। তার মৃত্যুতে ভারতের লোকপাল ব্যবস্থায় শোকের ছায়া নেমে এসেছে। ঈশ্বর যেন তার পরিবারকে এই শোক থেকে বেরিয়ে আসার জন্য শক্তি দান করেন।


    

    
    CG/TG

    
    
    (Release ID: 1620790) Visitor Counter : 8
    
    
      Read this release in: Punjabi , English , Urdu , Hindi , Marathi , Manipuri , Odia , Tamil , Telugu , Kannada