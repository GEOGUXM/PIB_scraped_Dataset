      কৃষিমন্ত্রক

      লকডাউনের সময় চাল ও তৈলবীজের সংগ্রহ অব্যাহত
      Posted On: 10 MAY 2020 6:03PM by PIB Kolkata


    নতুন দিল্লি, ১০ই মে, ২০২০


    

    কেন্দ্রীয় কৃষি ও কৃষক কল্যাণ মন্ত্রক, লকডাউনের সময় কৃষক ও কৃষিকাজে সাহায্যের জন্য প্রধানমন্ত্রী শ্রী নরেন্দ্র মোদীর নেতৃত্বে বিভিন্ন পদক্ষেপ গ্রহণ করেছে। কেন্দ্রীয় কৃষি ও কৃষক কল্যাণ মন্ত্রী, শ্রী নরেন্দ্র সিং তোমর, পরিস্থিতির দিকে নিয়মিত নজর রেখে চলেছেন।


    

    ১) লকডাউনের সময় নাফেডের ফসল সংগ্রহঃ-


    
    • অন্ধ্রপ্রদেশ, তেলেঙ্গানা, কর্ণাটক, রাজস্থান, মহারাষ্ট্র, মধ্যপ্রদেশ, গুজরাট, উত্তরপ্রদেশ ও হরিয়ানা – এই ৯টি রাজ্য থেকে ২ লক্ষ ৭৪ হাজার মেট্রিকটন ছোলা সংগ্রহ করা হয়েছে।
    • রাজস্থান, মধ্যপ্রদেশ, উত্তরপ্রদেশ, গুজরাট এবং হরিয়ানা – এই ৫টি রাজ্য থেকে ৩ লক্ষ ৪০ হাজার মেট্রিকটন সর্ষে সংগ্রহ করা হয়েছে।
    • তেলেঙ্গানা থেকে ১৭০০ মেট্রিকটন সূর্যমুখীর বীজ সংগ্রহ করা হয়েছে।
    • তামিলনাডু, তেলেঙ্গানা, অন্ধ্রপ্রদেশ, মহারাষ্ট্র, কর্ণাটক, মধ্যপ্রদেশ, গুজরাট ও ওডিশা – এই ৮টি রাজ্য থেকে ১ লক্ষ ৭১ হাজার মেট্রিকটন অড়হর ডাল সংগ্রহ করা হয়েছে।


    

    ২) গ্রীষ্মকালীন ফসলের জন্য বীজ বোনা হয়েছেঃ-


    
    • ধান – প্রায় ৩৪ লক্ষ ৮৭ হাজার হেক্টর এলাকায় গ্রীষ্মকালীন ধান বপন করা হয়েছে। গতবছর এই সময় এর পরিমাণ ছিল ২৫ লক্ষ ২৯,০০০ হেক্টর জমি।
    • ডাল শস্য – প্রায় ১০ লক্ষ ৩৫,০০০ হেক্টর জমিতে ডাল শস্য বপন করা হয়েছে। গত বছর এই সময় এর পরিমাণ ছিল ৫ লক্ষ ৯২,০০০ হেক্টর।
    • দানা শস্য – প্রায় ৯ লক্ষ ৫৭ হাজার হেক্টর জমিতে দানা শস্যের বীজ বপন করা হয়েছে। গত বছর এই সময় এর পরিমাণ ছিল ৬ লক্ষ ২০,০০০ হেক্টর।
    • তৈলবীজ – প্রায় ৯ লক্ষ ১৭,০০০ হেক্টর জমিতে তৈলবীজ বপন করা হয়েছে। গত বছর এই সময় এর পরিমাণ ছিল, ৭ লক্ষ ৯০০০ হেক্টর।
    ৩) ২০২০ – ২১ এ রবিশস্যের বাজারজাত করার মরশুমে ফুড কর্পোরেশন অফ ইন্ডিয়ার গুদামে ২ কোটি ৪১ লক্ষ ৩৬,০০০ মেট্রিকটন গম এসেছে। এর মধ্যে ২ কোটি ৩৩ লক্ষ ৫১,০০০ মেট্রিকটন গম কেনা হয়ে গেছে।
    ৪) ২০২০ – ২১ রবি মরশুমে রবিশস্য এবং তৈলবীজ সংগ্রহের জন্য ১১টি রাজ্যে ৩২০৬টি সংগ্রহ কেন্দ্র গড়ে তোলা হয়েছে।


    

    CG/CB/SFS

    
    
    (Release ID: 1622795) Visitor Counter : 20
    
    
      Read this release in: Punjabi , English , Urdu , Hindi , Marathi , Assamese , Manipuri , Tamil , Telugu , Kannada