      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 21 MAY 2020 6:32PM by PIB Kolkata


    নয়াদিল্লি, ২১ মে, ২০২০


    কোভিড-১৯ সংক্রান্ত স্বাস্থ্য ও পরিবার কল্যাণ মন্ত্রকের সর্বশেষ তথ্য


    দেশে কোভিড-১৯ আক্রান্ত ৪৫ হাজার ২৯৯ জন রোগী সুস্থ হয়েছেন। গত ২৪ ঘন্টায় সুস্থ হয়েছেন ৩ হাজার ০২ জন। আক্রান্তদের মধ্যে সুস্থতার হার লক্ষ্যণীয়ভাবে বাড়ছে। বর্তমানে এই হার বেড়ে হয়েছে ৪০.৩২ শতাংশ। দেশে নিশ্চিতভাবে করোনায় আক্রান্তের সংখ্যা ৬৩ হাজার ৬২৪। এদের মধ্যে ২.৯৪ শতাংশ রোগী আইসিইউ-তে রয়েছেন। দেশে কোভিড-১৯ এ মৃত্যু হার ৩.০৬ শতাংশ, যা বিশ্বব্যাপী মৃত্যু হার ৬.৬৫ শতাংশের তুলনায় অনেকটাই কম। দেশে কোভিড-১৯ মৃত্যু হওয়া ব্যক্তিদের মধ্যে ৬৪ শতাংশ পুরুষ এবং ৩৬ শতাংশ মহিলা রয়েছেন। বয়সের ভিত্তিতে মৃত্যু হারের পরিসংখ্যান – ১৫ বছরের কম বয়সী ০.৫ শতাংশ, ১৫-৩০ বছর বয়সী ২.৫ শতাংশ, ৩০-৪৫ বছর বয়সী ১১.৪ শতাংশ, ৪৫-৬০ বছর বয়সী ৩৫.১ শতাংশ এবং ৬০ বছরের বেশি বয়সী ক্ষেত্রে মৃত্যু হয়েছে ৫০.৫ শতাংশ। উল্লেখ করা যেতে পারে, এখনও পর্যন্ত করোনায় মৃত্যুর ৭৩ শতাংশ ক্ষেত্রেই মৃত ব্যক্তিদের অন্যান্য শারীরিক উপসর্গ ছিল।


    বিস্তারিত বিবরণের জন্য https://pib.gov.in/PressReleseDetail.aspx?PRID=1625744 – এই লিঙ্কে ক্লিক করুন।


    কোভিড-১৯ সংক্রান্ত সর্বশেষ তথ্য (দ্বিতীয়)


    দেশে স্বাস্থ্য পরিকাঠামো ক্ষেত্রে মানোন্নয়নের জন্য লকডাউন চলাকালীন সময়কে যথাযথ ব্যবহার করা হচ্ছে। গত ২১শে মে পর্যন্ত ২৬ লক্ষ ১৫ হাজারেরও বেশি নমুনা পরীক্ষা করা হয়েছে এবং গত ২৪ ঘন্টায় নমুনা পরীক্ষা হয়েছে ১ লক্ষ ৩ হাজারেরও বেশি। এই নমুনা পরীক্ষার জন্য ৩৯১টি সরকারি এবং ১৬৪টি বেসরকারি পরীক্ষাগারকে কাজে লাগানো হয়েছে। ভারতীয়দের মধ্যে সার্স-কভ-২ সংক্রমণ প্রতিরোধে ভারতীয় চিকিৎসা গবেষণা পরিষদ কম্যুনিটি-ভিত্তিক সমীক্ষা পরিচালনার কাজ শুরু করেছে। কেন্দ্রীয় সরকার ও রাজ্য সরকারগুলির সমবেত প্রয়াসের ফলে ৩ হাজার ২৭টি সুনির্দিষ্ট কোভিড হাসপাতাল এবং কোভিড স্বাস্থ্য কেন্দ্র সহ ৬ লক্ষ ৫০ হাজার কোভিড কেয়ার সেন্টার কাজ করে চলেছে। এছাড়াও, সুনির্দিষ্ট কোভিড হাসপাতাল এবং কোভিড স্বাস্থ্য কেন্দ্রগুলিতে ২ লক্ষ ৮১ হাজার আইসোলেশন বেড, ৩১ হাজারেরও বেশি আইসিইউ বেড এবং প্রায় ১০ লক্ষ ১০ হাজার অক্সিজেন সাপোর্ট বেড রয়েছে। কেন্দ্রীয় সরকার ৬৫ লক্ষ পিপিই কিট এবং ১ কোটি ১০ লক্ষেরও বেশি এন-৯৫ মাস্ক রাজ্যগুলিকে সরবরাহ করেছে। দেশীয় উৎপাদকরা দৈনিক প্রায় ৩ লক্ষ পিপিই কিট এবং ৩ লক্ষ এন-৯৫ মাস্ক উৎপাদন করছেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1625819 – এই লিঙ্কে ক্লিক করুন।


    আয়ুষ্মান ভারত প্রধানমন্ত্রী জন আরোগ্য যোজনায় ১ কোটি ক্ষেত্রে চিকিৎসা পরিষেবা দেওয়া হয়েছে


    আয়ুষ্মান ভারত প্রধানমন্ত্রী জন আরোগ্য যোজনার আওতায় ১ কোটি ক্ষেত্রে চিকিৎসা পরিষেবা দেওয়ার মাইলফলক অর্জিত হয়েছে। সরকারের ফ্ল্যাগশিপ এই স্বাস্থ্য বিমা কর্মসূচির সাফল্য উদযাপনের পাশাপাশি, কেন্দ্রীয় স্বাস্থ্য ও পরিবার কল্যাণ মন্ত্রী ডঃ হর্ষ বর্ধন অনলাইনে আরোগ্য ধারা নামে এক চিকিৎসা ধারাবাহিক অনুষ্ঠানের প্রথম পর্বের সূচনা করেছেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1625833 – এই লিঙ্কে ক্লিক করুন।


    আগামী পয়লা জুন থেকে শুরু হতে চলা ট্রেন পরিষেবার জন্য নীতি-নির্দেশিকা


    ভারতীয় রেল আগামী পয়লা জুন থেকে ২০০টি যাত্রীবাহী ট্রেন পরিষেবা পুনরায় চালু করতে চলেছে। গত ২১শে মে থেকেই এই ট্রেনগুলির টিকিট বুকিং প্রক্রিয়া শুরু হয়েছে। বর্তমানে যে শ্রমিক স্পেশাল ট্রেনগুলি চলছে, এই ট্রেনগুলি তার অতিরিক্ত।


    বিস্তারিত বিবরণের জন্য https://pib.gov.in/PressReleseDetail.aspx?PRID=1625585 – এই লিঙ্কে ক্লিক করুন।


    দেশেই আটকে পড়া ব্যক্তিদের জন্য বিমান সফরের সুবিধার্থে স্বরাষ্ট্র মন্ত্রক লকডাউন নির্দেশিকায় সংশোধন করলো


    কেন্দ্রীয় স্বরাষ্ট্র মন্ত্রক কোভিড-১৯ এর মোকাবিলায় লকডাউন সংক্রান্ত নীতি-নির্দেশিকাগুলি সংশোধন করেছে। উদ্দেশ্য, দেশেই আটকে পড়া ব্যক্তিদের অভ্যন্তরীণ বিমান সফরে সুবিধা করে দেওয়া। কেন্দ্রীয় অসামরিক বিমান পরিবহণ মন্ত্রক বিমানবন্দর এবং যাত্রীদের বিমান সফরের ব্যাপারে শীঘ্রই নীতি-নির্দেশিকা জারি করবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1625578 – এই লিঙ্কে ক্লিক করুন।


    প্রধানমন্ত্রী উজ্জ্বলা যোজনার সুফলভোগীদের এখনও পর্যন্ত ৬ কোটি ৮০ লক্ষ রান্নার গ্যাসের সিলিন্ডার বিনামূল্যে বন্টন করা হয়েছে


    কেন্দ্রীয় সরকার দরিদ্র মানুষের কল্যাণে কোভিড-১৯ জনিত আর্থিক পরিস্থিতি মোকাবিলার লক্ষ্যে প্রধানমন্ত্রী গরিব কল্যাণ প্যাকেজ চালু করেছে। এই কর্মসূচির আওতায় পেট্রোলিয়াম ও প্রাকৃতিক গ্যাস মন্ত্রক প্রধানমন্ত্রী উজ্জ্বলা যোজনার ৮ কোটিরও বেশি সুফলভোগীকে এপ্রিল থেকে জুন মাস পর্যন্ত তিন মাসের জন্য বিনামূল্যে রান্নার গ্যাস সরবরাহ করছে। গত ২০শে মে পর্যন্ত রাষ্ট্রায়ত্ত তেল বিপণন সংস্থাগুলি প্রায় ৬ কোটি ৮০ লক্ষ গ্যাস সিলিন্ডার বন্টন করেছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1625736 – এই লিঙ্কে ক্লিক করুন।


    শিল্প সংস্থাগুলির ওপর সরকারের আস্থা রয়েছে : কেন্দ্রীয় অর্থমন্ত্রী


    কেন্দ্রীয় অর্থমন্ত্রী শ্রীমতী নির্মলা সীতারমন বলেছেন, সরকারের শিল্প সংস্থাগুলির কর্মদক্ষতার ওপর সম্পূর্ণ আস্থা রয়েছে। তিনি শিল্প সংস্থাগুলিকে আরও বেশি পেশাদারিত্ব মনোভাব দেখিয়ে অধিক সংখ্যক শ্রমিকদের কাজে লাগানোর পরামর্শ দেন। সরকার শিল্প সংস্থাগুলির সুবিধার্থে নিশ্চিত ঋণ সহায়তা প্রকল্প চালু করেছে। শিল্প সংস্থাগুলিকে সরকারের প্রদেয় এই আর্থিক সুবিধা কাজে লাগাতে হবে বলেও বণিকসভা ভারতীয় শিল্প মহাসংঘ আয়োজিত এক অনুষ্ঠানে শ্রীমতী সীতারমন একথা বলেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1625500 – এই লিঙ্কে ক্লিক করুন।


    কেন্দ্রীয় মন্ত্রী শ্রী প্রকাশ জাভড়েকর আগামীকাল কম্যুনিটি রেডিও-গুলির সঙ্গে কথা বলবেন


    জনগণের কাছে আরও বেশি করে পৌঁছে যাওয়ার এক অভিনব উদ্যোগের অঙ্গ হিসাবে কেন্দ্রীয় তথ্য ও সম্প্রচার মন্ত্রী শ্রী প্রকাশ জাভড়েকর আগামীকাল সন্ধ্যা ৭টায় কম্যুনিটি রেডিও-গুলির সঙ্গে কথা বলবেন। দুটি পর্বে এই অনুষ্ঠান সম্প্রচারিত হবে - প্রথমে হিন্দিতে পরে ইংরাজিতে। শ্রোতারা এফএম গোল্ড চ্যানেলে (১০০.১ মেগাহাডর্জ) সন্ধ্যা ৭টা ৩০ মিনিটে হিন্দিতে এবং রাত্রি ৯টা ১০ মিনিটে ইংরাজিতে এই অনুষ্ঠান শুনতে পারবেন। বর্তমানে দেশে প্রায় ২৯০টি কম্যুনিটি রেডিও স্টেশন রয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1625761 – এই লিঙ্কে ক্লিক করুন।


    জওহর নবোদয় বিদ্যালয়গুলি আটকে পড়া ছাত্রছাত্রীদের নিরাপদে অন্যত্র সরিয়ে নিয়ে যেতে মানবসম্পদ উন্নয়ন মন্ত্রকের উদ্যোগ


    কেন্দ্রীয় মানবসম্পদ উন্নয়ন মন্ত্রী শ্রী রমেশ পোখরিয়াল ‘নিশাঙ্ক’ জানিয়েছেন, নবোদয় বিদ্যালয় সমিতি গত ১৫ই মে দেশের ১৭৩টি নবোদয় বিদ্যালয়ের ছাত্রাবাসগুলিতে থাকা ৩ হাজারেরও বেশি ছাত্রছাত্রীকে সফলভাবে অন্যত্র সরিয়ে নিয়ে গিয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1625743 – এই লিঙ্কে ক্লিক করুন।


    স্বয়ম কোর্সের আওতায় জুলাই মাসে ৮২টি নিম্ন স্নাতক এবং ৪২টি স্নাতকোত্তর নন-ইঞ্জিনিয়ারিং কোর্সের সুবিধা প্রদান করবে


    কেন্দ্রীয় মানবসম্পদ উন্নয়ন মন্ত্রী শ্রী রমেশ পোখরিয়াল ‘নিশাঙ্ক’ জানিয়েছেন, বিশ্ববিদ্যালয় ও তার স্বীকৃত কলেজগুলিতে নথিভুক্ত ছাত্রছাত্রীরা স্বয়ম কোর্সের সুবিধা গ্রহণ করে বিশ্ববিদ্যালয় মঞ্জুরি কমিশনের অনলাইন শিক্ষা সংক্রান্ত বর্তমান নিয়ম-নীতিগুলি অনুসরণ করে অবশিষ্ট পাঠ্যক্রমের পঠন-পাঠন শেষ করতে পারবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1625826 – এই লিঙ্কে ক্লিক করুন।


    সিবিএসই-র ছাত্রছাত্রীদের জন্য সাইবার নিরাপত্তা সংক্রান্ত ৩টি হ্যান্ডবুকের আনুষ্ঠানিক প্রকাশ করলেন মানবসম্পদন উন্নয়ন মন্ত্রী


    কেন্দ্রীয় মানবসম্পদ উন্নয়ন মন্ত্রী শ্রী রমেশ পোখরিয়াল ‘নিশাঙ্ক’ জানিয়েছেন, ছাত্রছাত্রীদের সুবিধার্থে কেন্দ্রীয় মাধ্যমিক শিক্ষা পর্ষদ বা সিবিএসই প্রস্তুত করা সাইবার নিরাপত্তা সংক্রান্ত তিনটি হ্যান্ডবুক – এর আনুষ্ঠানিক প্রকাশ করলেন। নবম থেকে দ্বাদশ শ্রেণীর ছাত্রছাত্রীদের মধ্যে সাইবার নিরাপত্তা সম্পর্কে সচেতনতা গড়ে তুলতে এই উদ্যোগ।


    বিস্তারিত বিবরণের জন্য https://pib.gov.in/PressReleseDetail.aspx?PRID=1625457 – এই লিঙ্কে ক্লিক করুন।


    গর্ভবতী মহিলা আধিকারিক এবং মহিলা কর্মীদের অফিসে হাজিরা থেকে ছাড় দিল কর্মচারী বিষয়ক ও প্রশিক্ষণ দপ্তর


    কেন্দ্রীয় কর্মচারী বিষয়ক ও প্রশিক্ষণ দপ্তর গর্ভবতী মহিলা আধিকারিক ও মহিলা কর্মীদের অফিসে হাজিরা থেকে ছাড় দিয়েছে। এই মর্মে, ইতিমধ্যেই একটি নির্দেশিকা জারি হয়েছে এবং বিভিন্ন কেন্দ্রীয় মন্ত্রক ও দপ্তরগুলিতে এই নির্দেশিকা অনুসরণ করতে বলা হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1625529 – এই লিঙ্কে ক্লিক করুন।


    কোভিড-১৯ এর ফলে প্রতিরক্ষা উৎপাদনে বিরূপ প্রভাব পড়েছে : প্রতিরক্ষা মন্ত্রী


    কোভিড-১৯ মহামারী মোকাবিলায় দেশবাসীর লড়াইয়ে ভারতীয় প্রতিরক্ষা উৎপাদক সংস্থা সহ খুচরো ও মাঝারি শিল্প সংস্থাগুলি গুরুত্বপূর্ণ ভূমিকা পালন করবে। ভারতীয় অর্থনীতির মেরুদন্ড হিসাবে ক্ষুদ্র ও মাঝারি শিল্প সংস্থাগুলিকে বর্ণনা করে প্রতিরক্ষা মন্ত্রী বলেন, বর্তমান কোভিড-১৯ এর ফলে দেশীয় প্রতিরক্ষা শিল্প ক্ষেত্রে বিরূপ প্রভাব পড়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1625732 – এই লিঙ্কে ক্লিক করুন।


    ইউপিএসই ৫ই জুনের পর বিভিন্ন পরীক্ষার নতুন বর্ষপঞ্জী ঘোষণা করবে


    কোভিড-১৯ এর কারণে দেশ জুড়ে লকডাউনের প্রেক্ষিতে বর্তমান পরিস্থিতি পর্যালোচনা করতে ইউপিএসই এক বিশেষ বৈঠক অনুষ্ঠিত হয়।বর্তমান পরিস্থিতির নানা দিক খতিয়ে দেখে সিদ্ধান্ত হয়েছে, কমিশনের পরবর্তী বৈঠক অনুষ্ঠিত হবে আগামী ৫ই জুন। এই বৈঠকের পরে বিভিন্ন পরীক্ষার নতুন সূচি ঘোষণা করা হবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1625485 – এই লিঙ্কে ক্লিক করুন।


    দেশ থেকে বিদেশে : খাদি সামগ্রী বিশ্ব বাজারে পৌঁছতে চলেছে


    সর্বস্তরে জনপ্রিয় খাদি ফেসমাস্ক শীঘ্রই আন্তর্জাতিক বাজারে বিপণন হতে চলেছে। খাদি ও গ্রামোদ্যোগ কমিশনের পক্ষ থেকে খাদি কটন এবং সিল্ক নির্মিত ফেস মাস্ক বিদেশের বাজারগুলিতে বিপণনের সম্ভাবনা খতিয়ে দেখছে। কমিশন ইতিমধ্যেই ৮ লক্ষ এ ধরনের মাস্ক সরবরাহের বরাত পেয়েছে। এছাড়াও, লকডাউন চলাকালীন সময় ৬ লক্ষেরও বেশি মাস্ক সরবরাহ করা হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1625755 – এই লিঙ্কে ক্লিক করুন।


    পিআইবি’র আঞ্চলিক কার্যালয় থেকে প্রাপ্ত তথ্য


    · কেরল : আরও দু’জন কেরলবাসী কোভিড-১৯ এ আক্রান্ত হয়েছে উপসাগরীয় দেশগুলিতে মারা গেছেন। এদের মধ্যে একজন স্বাস্থ্য কর্মী। এছাড়াও, মুম্বাইয়ে দু’জন মালয়েলির মৃত্যু হয়েছে। রাজ্যে কোভিড-১৯ এ আক্রান্তের সংখ্যা বেড়ে হয়েছে ১৬১।


    · তামিলনাডু : প্রবাসী শ্রমিকরা নিজ রাজ্যে ফিরে যাওয়ার দরুণ ক্ষুদ্র ও মাঝারি ক্ষেত্রের পাশাপাশি, নির্মাণ প্রকল্পের কাজকর্ম ব্যহত হতে চলেছে। রাজ্যে কোভিড-১৯ এ আক্রান্তের সংখ্যা বেড়ে ১৩ হাজার পেরিয়েছে। নিশ্চিতভাবে করোনায় আক্রান্ত হয়েছেন ৭ হাজার ২১৯ জন। মৃত্যু হয়েছে ৮৭ জনের।


    · কর্ণাটক : রাজ্যে আজ বেলা ১২টা পর্যন্ত ১১৬ জনের আক্রান্তের এবং ১ জনের মৃত্যুর খবর মিলেছে। রাজ্যে মৃত্যু হয়েছে ৪১ জনের। নিশ্চিতভাবে করোনায় আক্রান্তের সংখ্যা ৯৬৬।


    · অন্ধ্রপ্রদেশ : কেন্দ্রীয় নীতি-নির্দেশিকা অনুসরণ করে শহরাঞ্চলে বাস পরিষেবার পাশাপাশি, দোকান-বাজার খোলার নির্দেশিকা জারি করা হয়েছে রাজ্যের পক্ষ থেকে। ৬১ হাজারেরও বেশি আটকে পড়া ব্যক্তি নিজ নিজ রাজ্যে ফিরে গেছেন। রাজ্যে করোনায় আক্রান্তের সংখ্যা ২ হাজার ৪৫২। নিশ্চিতভাবে করোনায় আক্রান্ত হয়েছেন ৭১৮ জন। মৃত্যু হয়েছে ৫৪ জনের।


    · তেলেঙ্গানা : রাজ্যে একদিন অন্তর দোকান-বাজার খোলার ব্যাপারে অনিশ্চয়তা বহাল রয়েছে।আজ পর্যন্ত নিশ্চিতভাবে করোনায় আক্রান্ত হয়েছেন ১ হাজার ৬৬১ জন। প্রবাসী ব্যক্তিদের মধ্যে গতকাল পর্যন্ত ৮৯ জনের নমুনা পরীক্ষায় ভাইরাসের উপস্থিতির প্রমাণ মিলেছে।


    · চন্ডীগড় : কেন্দ্রশাসিত এই অঞ্চলের প্রশাসনের পক্ষ থেকে ব্যবসায়িক সংগঠন, বাজার সংগঠন এবং দোকান মালিকদের সামাজিক দূরত্ব বজায় রাখা এবং সুস্বাস্থ্য বজায় রাখার জন্য নির্দেশ দেওয়া হয়েছে।


    · পাঞ্জাব : বিদেশ থেকে বিশেষ বিমানগুলিতে করে দেশে ফিরে আসা পাঞ্জাবীদের সহায়তার জন্য নতুন দিল্লির ইন্দিরা গান্ধী আন্তর্জাতিক বিমানবন্দরে রাজ্য সরকারের পক্ষ থেকে বিশেষ সহায়তা কেন্দ্র খোলা হয়েছে।


    · হরিয়ানা : ইচ্ছুক প্রবাসী শ্রমিকদের নিজ রাজ্যে ফেরৎ পাঠাতে রাজ্য সরকার অঙ্গীকারবদ্ধ। এই শ্রমিকদের ফেরৎ পাঠানোর কাজে বাস ও ট্রেনের ভাড়া রাজ্য সরকারের পক্ষ থেকেই মেটানো হবে। রাজ্যে আটকে পড়া ব্যক্তিদের মে ও জুন মাসে ব্যক্তি পিছু ৫ কেজি করে চাল ও ছোলার ডাল দেওয়া হবে।


    · অরুণাচল প্রদেশ : কর্ণাটকে আটকে পড়া ২০৯ জন অরুণাচলী ছাত্রছাত্রী গুয়াহাটি পৌঁছেছে। এদেরকে সড়কপথে ইটানগরে নিয়ে আসা হবে।


    · আসাম : কোভিড-১৯ নমুনা পরীক্ষার ফল নেগেটিভ আসায় ৬ জন রোগীকে ছেড়ে দেওয়া হয়েছে। রাজ্যে করোনায় আক্রান্তের সংখ্যা ১২৩।


    · মণিপুর : রাজ্যে ফিরে আসার পর সমস্ত ব্যক্তির নমুনা সংগ্রহ করা হয়েছে। এখনও পর্যন্ত ১৩৯টি নমুনা পরীক্ষার জন্য পাঠানো হয়েছে। গভর্নমেন্ট আইডিয়াল ব্লাইন্ড স্কুলে রূপান্তরকামীদের জন্য কোয়ারেন্টাইন সেন্টার খোলা হয়েছে।


    · মেঘালয় : কোভিড-১৯ সংক্রান্ত ত্রাণ পরিচালনার কাজে আজ পর্যন্ত ৬৯ কোটি টাকা খরচ করা হয়েছে। এছাড়াও, গত দু’মাসে স্বাস্থ্য পরিকাঠামো উন্নয়নে ৪৬ কোটি টাকা ব্যয় হয়েছে।


    · মিজোরাম : রাজ্যের সিয়াহা জেলার গ্রামবাসীরা তাঁদের উৎপাদিত শাক-সব্জি সিয়াহা শহরে গড়ে ওঠা কোয়ারেন্টাইন কেন্দ্রের রন্ধনশালাগুলিতে বিতরণ করা হয়েছে।


    · নাগাল্যান্ড : ওয়েস্টার্ন সুমি অর্গানাইজেশন ২০০ জন বাইরে থাকা আসা ব্যক্তির খরচ বহন করবে। থাবিকু গ্রামে কোয়ারেন্টাইন কেন্দ্র গড়ে তোলা হবে।


    · মহারাষ্ট্র : রাজ্যে করোনায় আক্রান্তের সংখ্যা ৩৯ হাজার ২৯৭। নিশ্চিতভাবে করোনায় আক্রান্ত হয়েছেন ২৭ হাজার ৫৮১। সংক্রমণের অন্যতম উৎস কেন্দ্র মুম্বাইয়েই আক্রান্তের সংখ্যা প্রায় ২৪ হাজার।


    · গুজরাট : রাজ্যে কোভিড-১৯ এ আক্রান্তের সংখ্যা ১২ হাজার ৫৩৯। ৩০ জনের মৃত্যুর খবর মিলেছে। বর্তমানে ৬ হাজার ৫৭১ জন রোগীর বিভিন্ন হাসপাতালে চিকিৎসা চলছে। এদের মধ্যে ৪৭ জনের শারীরিক অবস্থা সঙ্কটজনক। রাজ্যের উপ-মুখ্যমন্ত্রী সাধারণ মানুষের সক্রিয় অংশগ্রহণের জন্য ‘আমিও একজন করোনা সেনানী’ অভিযানের সূচনা করেছেন।


    · রাজস্থান : রাজ্যে আজ আরও ৮৩ জনের নমুনা পরীক্ষায় ভাইরাসের উপস্থিতির প্রমাণ মিলেছে। এর ফলে, আক্রান্তের সংখ্যা বেড়ে হয়েছে ৬ হাজার ৯৮। এখনও পর্যন্ত ৩ হাজার ৪২১ জন সুস্থ হয়েছেন এবং ২ হাজার ৫০০-রও বেশি রোগীর চিকিৎসা চলছে।


    · মধ্যপ্রদেশ : রাজ্যে আক্রান্তের সংখ্যা বেড়ে হয়েছে ৫ হাজার ৮৭৫। সবচেয়ে বেশি ২ হাজার ৭৭৪ জন আক্রান্ত হয়েছে ইন্দোর জেলা থেকে। রাজ্যে মৃত্যু হয়েছে ২৬৭ জনের এবং এদের মধ্যে ১০৭ জন মারা গেছেন ইন্দোর থেকে।


    · ছত্তিশগড় : রাজ্যের বিভিন্ন জেলা থেকে আরও ১৪ জনের সংক্রমণের খবর মেলায় কোভিড-১৯ এ আক্রান্তের সংখ্যা বেড়ে হয়েছে ১১৫।


    · গোয়া : রাজ্যে আরও ৪ জন নতুন করে সংক্রামিত হওয়ায় আক্রান্তের সংখ্যা বেড়ে হয়েছে ৫০। এই ৪ জনের মধ্যে ২ জন রাজধানী এক্সপ্রেসে রবিবার রাজ্যে এসে পৌঁছন, একজন এসেছেন পুণে থেকে এবং বাকি চতুর্থ ব্যক্তি উপকূল রক্ষীবাহিনীর কর্মী।


    CG/BD/SB

    
    
    (Release ID: 1626070) Visitor Counter : 14
    
    
      Read this release in: English , Hindi , Marathi , Assamese , Manipuri , Punjabi , Gujarati , Tamil , Telugu , Kannada , Malayalam