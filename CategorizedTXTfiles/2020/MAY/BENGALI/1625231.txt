      বিদ্যুৎমন্ত্রক

      বিদ্যুৎ মন্ত্রক ঘূ্র্ণীঝড় আমফান মোকাবিলায় পর্যাপ্ত ব্যবস্থা গ্রহণ করেছে
      Posted On: 19 MAY 2020 7:34PM by PIB Kolkata


    নয়াদিল্লী, ১৯ মে, ২০২০

    

    
    অতি প্রবল ঘূর্ণীঝড় আমফান, পূর্বাভাস মতো আগামীকাল বিকেলে আছড়ে পড়তে পারে। এ জন্য পশ্চিমবঙ্গ এবং ওডিশায় বিদ্যুৎ সরবরাহ ব্যবস্থাপনা এবং পরিস্থিতি মোকাবিলায় যথাযথ ও পর্যাপ্ত ব্যবস্থাপনা গ্রহণ করেছে কেন্দ্রীয় বিদ্যুৎ মন্ত্রক। প্রতি নিয়ত পরিস্থিতির ওপর নজর রাখা হচ্ছে মন্ত্রকের পক্ষ থেকে। এমনটিকি পশ্চিমবঙ্গ এবং ওডিশা সরকার ও তাদের বিদ্যুৎ ইউনিট, জেনারেটার এবং বিদ্যুৎ সরবরাহ কোম্পানী, গ্রিড অপারেটার্স ও বিদ্যুৎ উৎপাদনের সঙ্গে যুক্ত পণ্য সরবরাহকারী সংস্থাগুলির সঙ্গে সমন্বয় বজায় রেখে আলোচনা চালিয়ে যাচ্ছে মন্ত্রক।


    
    পসকো’র- দ্য ন্যাশনাল লোড ডেসপ্যাচ সেন্টার এবং ইস্টার্ন রিজিওন্যাল লোড ডেসপ্যাচ সেন্টারকে 'কন্ট্রোল সেন্টার' হিসেবে গড়ে তোলা হয়েছে। ওডিশা সরকারের বিদ্যুৎ/শক্তি দপ্তরের শীর্ষ আধিকারিকদের নোডাল অফিসার হিসেবে নিযুক্ত করা হয়েছে। পশ্চিমবঙ্গকে যেকোন জরুরি পরিস্থিতি মোকাবিলায় দায়িত্ব দেওয়া হয়েছে। এনটিপিসি, পিজিসিআইএল এবং পসকো-র মতো রাষ্ট্রায়ত্ব সংস্থাগুলিকে যেকোন পরিস্থিতি মোকাবিলায় এবং রাজ্যের বিদ্যুৎ ইউনিটগুলির প্রয়োজনীয় সহায়তায় প্রস্তুত থাকতে বলা হয়েছে। ভুবনেশ্বর এবং কলকাতায় পিজিসিআইএল এবং এনটিপিসি ২৪ ঘন্টার কন্ট্রোল রুম খুলেছে। ঘূর্ণীঝড়ের কারণে বিদ্যুৎ সরবরাহের খুঁটি উপড়ে পড়লে এবং বিদ্যুৎ'এর তার ছিঁড়ে গেলে দ্রুত সারাইয়ের জন্য অতিরিক্ত কর্মীর ব্যবস্থা করা হয়েছে। এর পাশাপাশি পুনরুদ্ধারমূলক কাজে অতিরিক্ত গাড়িরও ব্যবস্থা করা হয়েছে যাতে কর্মীরা দ্রুত ঘটনাস্থলে পৌঁছাতে পারে। বিদ্যুৎ'এর খুঁটি, তার উৎপাদক সংস্থাগুলিকে প্রয়োজনে দ্রুত মাল সরবরাহের জন্য সতর্ক করে দেওয়া হয়েছে। রাজ্যের বিদ্যুৎ সরবরাহ লাইন এবং বিদ্যুৎ পরিকাঠামো ক্ষেত্রে ক্ষয়ক্ষতি হলে রাজ্য বিদ্যুৎ ইউনিটগুলি প্রয়োজনীয় সহায়তা প্রদান করবে।


    

    
    CG/SS/NS

    
    
    (Release ID: 1625231) Visitor Counter : 28
    
    
      Read this release in: Telugu , English , Urdu , Marathi , Hindi , Assamese , Odia , Tamil