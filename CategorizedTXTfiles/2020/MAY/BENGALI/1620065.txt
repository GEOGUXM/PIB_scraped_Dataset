      সংস্কৃতিমন্ত্রক

      সত্যজিৎ রায় জন্ম শতবার্ষিকীতে ফিল্মস ডিভিশনের অনলাইনে চলচ্চিত্র উৎসব
      Posted On: 01 MAY 2020 5:43PM by PIB Kolkata


    কোলকাতা, ১ মে, ২০২০


    জগদ্বিখ্যাত চলচ্চিত্রকার সত্যজিৎ রায়ের জন্ম শতবার্ষিকীতে (১৯২১-১৯৯২) অন লাইনে পাঁচ দিন ব্যাপী চলচ্চিত্র উৎসবের আয়োজন করেছে ফিল্মস ডিভিশন। ২-৬ মে এই উৎসব দেখা যাবে www.filmsdivision.org এই ওয়েবসাইটে। ওই ওয়েবসাইটটিতে গিয়ে “Documentary of the Week Section” এ ক্লিক করতে হবে। এছাড়া ইউ টিউব লিঙ্কেও দেখা যাবে।


    উৎসবে সত্যজিৎ রায় নির্মিত কিছু দুর্লভ তথ্যচিত্র এবং টেলিভিশনের জন্য তৈরি চলচ্চিত্র দেখানো হবে। এর মধ্যে রয়েছে প্রখ্যাত শিল্পী বিনোদ বিহারী মুখার্জী কে নিয়ে তৈরি ইনার আই, মুন্সি প্রেমচাঁদের কাহিনী অবলম্বনে টেলিভিশনের জন্য তৈরি পূর্ণ দৈর্ঘের ছবি সদগতি, রবীন্দ্রনাথ ঠাকুরের উপর তথ্য চিত্র। এছাড়াও থাকবে শ্যাম বেনেগলের ছবি সত্যজিৎ রে এবং গৌতম ঘোষের রে ।


    CG/SDG

    
    
    (Release ID: 1620065) Visitor Counter : 15
    
    
      Read this release in: English