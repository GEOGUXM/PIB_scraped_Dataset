      প্রতিরক্ষামন্ত্রক

      ভারতীয় নৌবাহিনীর প্রস্তুত করা স্বল্প মূল্যের পিপিইর বেশীসংখ্যায় উৎপাদনের লক্ষ্যে পেটেন্টের জন্য আবেদন
      Posted On: 14 MAY 2020 3:27PM by PIB Kolkata


    নতুন দিল্লি, ১৪ মে, ২০২০


    

    
    ভারতীয় নৌবাহিনীর তৈরী ব্যক্তিগত চিকিৎসা সুরক্ষা সরঞ্জাম (পিপিই) র অনেক বেশী সংখ্যায় দ্রুত উৎপাদনের লক্ষ্যে একটি বড় পদক্ষেপ হিসেবে, প্রতিরক্ষা মন্ত্রকের ইন্টেলেকচুয়াল প্রপার্টি ফ্যাসিলিটেশন সেল (আইপিএফসি), বিজ্ঞান ও প্রযুক্তি মন্ত্রকের অধীনে একটি সংস্থা, জাতীয় গবেষণা উন্নয়ন কর্পোরেশন (এনআরডিসি), এর সঙ্গে সহযোগিতায় পেটেন্টের আবেদন দাখিল করেছে। (এনআরডিসি), এটি বিজ্ঞান ও প্রযুক্তি মন্ত্রকের অধীনে একটি উদ্যোগ।
    
    ভারতীয় নৌবাহিনীর একজন ডাক্তার, এই স্বল্পমূল্যের পিপিইগুলির নকশা তৈরী করে, মুম্বইয়ের ইনস্টিটিউট অব নেভাল মেডিসিনের (আইএনএম) এর ইনোভেশন সেল-এ প্রকাশ করেছেন। মুম্বাইয়ের নৌবাহিনীর এলাকায় এগুলির প্রাথমিক উৎপাদন শুরু হয়েছে।
    
    নৌবাহিনীর তৈরী এই পিপিই, একটি বিশেষ কাপড় দিয়ে তৈরি যা বাজারে পাওয়া অন্যান্য পিপিইগুলির তুলনায় বাতাস চলাচলে অনেক বেশীমাত্রায় সক্ষম, ভারতের গরম এবং আর্দ্র আবহাওয়ার ক্ষেত্রে ব্যবহারের জন্য যা আদর্শ। তাছাড়া এগুলি অনেক বেশীমাত্রায় সুরক্ষিত।
    
    স্বল্প ব্যয়ের এই পিপিইর ব্যাপক উৎপাদন শুরু করতে নৌবাহিনী, আইপিএফসি এবং এনআরডিসি বর্তমানে প্রচেষ্টা চালাচ্ছে। দ্রুতগতিতে পিপিইগুলির উৎপাদনের জন্য এনআরডিসি যোগ্য সংস্থাগুলিকে চিহ্নিত করছে। করোনা ভাইরাসের বিরুদ্ধে লড়াইয়ে অত্যন্ত তাৎপর্যপূর্ণ ও জরুরি পদক্ষেপ হিসেবে দেশের প্রথম সারির স্বাস্থ্যসেবা প্রদানকারীদের আরামদায়ক পিপিই সরবরাহ করার বিষয়টি গণ্য করা হয়, বেশী মূলধন বিনিয়োগ না করে সাশ্রয়ী মূল্যে দেশীয়ভাবে এই পিপিইগুলির উৎপাদন করা সম্ভব। লাইসেন্সপ্রাপ্ত উৎপাদনে আগ্রহী সংস্থা / স্টার্ট আপগুলি cmdnrdc@nrdcindia.com এ যোগাযোগ করতে পারে।
    
    রক্ষা জ্ঞান শক্তি প্রকল্পের অধীনে গঠিত আইপিএফসি-র সাথে সমন্বয় বজায় রেখে ভারতীয় নৌবাহিনীর পক্ষ থেকে এ ধরনের উদ্ভাবনী প্রয়াস চালানো হচ্ছে।

    

    CG/TG

    
    
    (Release ID: 1623940) Visitor Counter : 16
    
    
      Read this release in: English , Urdu , Marathi , Hindi , Manipuri , Assamese , Punjabi , Odia , Tamil , Telugu , Kannada