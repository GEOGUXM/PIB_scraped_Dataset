      ভূ-বিজ্ঞানমন্ত্রক

      দক্ষিণ-পশ্চিম মৌসুমী বায়ুর অগ্রগতির অনুকূল পরিবেশ
      Posted On: 28 MAY 2020 2:59PM by PIB Kolkata


    নতুন দিল্লি, ২৮ মে, ২০২০


    

    
    ভারতের আবহাওয়া বিভাগের জাতীয় আবহাওয়ার পূর্বাভাস কেন্দ্র জানিয়েছে দক্ষিণ-পশ্চিম মৌসুমী বায়ু মালদ্বীপ-কমোরিন অঞ্চলের কিছু অংশে, বঙ্গোপসাগরের দক্ষিণাংশে, আন্দামান সাগর এবং আন্দামান ও নিকোবর দ্বীপপুঞ্জের কিছু অংশে এগিয়ে এসেছে।


    
    আগামী ৪৮ ঘন্টার মধ্যে মালদ্বীপ-কমোরিন অঞ্চলের আরও কিছু অংশে দক্ষিণ-পশ্চিম মৌসুমী বায়ু আরও এগিয়ে যাওয়ার মত পরিস্থিতি অনুকূল হয়ে উঠছে।আগামী ৩১শে মে থেকে ৪ জুন এর মধ্যে দক্ষিণ-পূর্ব ও সংলগ্ন পূর্ব মধ্য আরব সাগরের উপর একটি নিম্নচাপ তৈরি হওয়ার সম্ভাবনা রয়েছে। এর পরিপ্রেক্ষিতে, ১ লা জুন থেকে কেরালায় দক্ষিণ-পশ্চিম মৌসুমী বায়ুর সঙ্গে বর্ষা ঢোকার জন্য খুব অনুকূল পরিস্থিতি তৈরি হয়েছে।


    
    আরব সাগরের পশ্চিম মধ্যভাগে একটি নিম্নচাপ তৈরি হয়েছে। এটি খুব সম্ভবত আগামী ৪৮ ঘন্টার মধ্যে গভীর নিন্মচাপে পরিণত হয়েছে। আগামী ৩ দিনের মধ্যে এটি দক্ষিণ ওমান এবং পূর্ব ইয়েমেন উপকূলের দিক থেকে উত্তর-পশ্চিম দিকে অগ্রসর হওয়ার সম্ভাবনা রয়েছে।


    
    আগামী ২৯শে মে থেকে ১ জুনের মধ্যে মৎসজীবীদের পশ্চিম মধ্য আরব সাগরে না যাওয়ার পরামর্শ দেওয়া হয়েছে। এমন কি ৩১মে থেকে ৪জুন পর্যন্ত জেলেদের দক্ষিণ-পূর্ব ও পূর্ব মধ্য আরব সাগরে না যাওয়ার পরামর্শ দেওয়া হয়ছে।


    

    CG/SS

    
    
    (Release ID: 1627478) Visitor Counter : 10
    
    
      Read this release in: English , Urdu , Hindi , Punjabi , Tamil , Malayalam