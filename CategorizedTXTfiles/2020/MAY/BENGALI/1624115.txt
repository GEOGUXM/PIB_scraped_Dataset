      ভূ-বিজ্ঞানমন্ত্রক

      চলতি বছরে কেরালায় দক্ষিণপশ্চিম মৌসুমী বায়ুর প্রবেশ নিয়ে আবহাওয়া দপ্তরের পূর্বাভাস
      
      এই বছর ৫ই জুন বা তার চার দিন আগে পরে কেরালায় দক্ষিণপশ্চিম মৌসুমীবায়ু প্রবেশ করবে বলে পূর্বাভাসে জানানো হয়েছে

      Posted On: 15 MAY 2020 1:09PM by PIB Kolkata

    নতুন দিল্লী, ১৫ই মে, ২০২০


    এই বছর দক্ষিণপশ্চিম মৌসুমী বায়ু অন্যান্য বছরের তুলনায় কিছুটা পরে কেরালায় প্রবেশ করবে বলে মনে করা হচ্ছে। অন্যান্য বছরে সাধারণত পয়লা জুন মৌসুমী বায়ু প্রবেশ করে। এই বছর তা ৫ই জুন নাগাদ প্রবেশ করতে পারে। তবে ৪ দিন আগে বা পরেও প্রবেশ করতে পারে বলে আবহাওয়া দপ্তর জানিয়েছে।

    
    দক্ষিণ পশ্চিম মৌসুমি বায়ু কেরালায় প্রবেশের সাথেই ধরে নেওয়া হয় যে গোটা ভারতেই বর্ষার সূত্রপাত হল। এর মাধ্যমেই গ্রীষ্ম ঋতুর পরিবর্তন ঘটে ও বর্ষা শুরু হয়। মৌসুমী বায়ু উত্তর দিকে এগিয়ে চলার সঙ্গে সঙ্গে প্রচন্ড তাপ প্রবাহ থেকে অনেকটা স্বস্তি পাওয়া যায়। সাধারণত দক্ষিণ পশ্চিম মৌসুমি বায়ু কেরালায় সক্রিয় হয় ১ লা জুন থেকে। ২০০৫ সাল থেকে ভারতের আবহাওয়া দপ্তর কেরালায় মৌসুমী বায়ু সক্রিয় হওয়ার পূর্বাভাস দিয়ে আসছে। সম্পূর্ণ ভারতীয় প্রযুক্তিতে তৈরি পরিসংখ্যান মডেলের মাধ্যমে খুব বেশি হলে পূর্বাভাসের চার দিনের আগে বা পরে কেরালায় মৌসুমী বায়ু সক্রিয় হয়।
    
    এই বছরের দক্ষিণ পশ্চিম মৌসুমী বায়ু এবং আন্দামান সাগরের ওপর তার প্রভাব:
    ভারতের মৌসুমী বায়ু অঞ্চলের মধ্যে দক্ষিণ আন্দামান সাগরে প্রথম বর্ষার প্রভাব পড়ে, তারপর মৌসুমী বায়ু ধীরে ধীরে অগ্রসর হয় বঙ্গোপসাগরের উত্তর পশ্চিম দিকে। বর্তমানে,দক্ষিন পূর্ব বঙ্গোপসাগর এবং তৎসংলগ্ন অঞ্চলে নিম্নচাপ সৃষ্টি হয়েছে। এটি আগামী ১২ ঘণ্টায় গভীর নিম্নচাপে রূপান্তরিত হতে পারে। এর ফলে ১৬ ই মে সন্ধ্যায় দক্ষিন বঙ্গোপসাগর অঞ্চলের মধ্যভাগে ঘূর্ণিঝড় বয়ে যেতে পারে। এর প্রভাবে আগামী ৪৮ ঘণ্টায় আন্দামান সাগর,আন্দামান ও নিকোবর দ্বীপপুঞ্জে এবং দক্ষিণপূর্ব বঙ্গোপসাগর অঞ্চলে দক্ষিণ পশ্চিম মৌসুমী বায়ু আরও সক্রিয় হয়ে দ্রূত এগিয়ে আসার অনুকূল পরিস্থিতি সৃষ্টি করতে পারে।
    
    দক্ষিন পূর্ব মৌসুমী বায়ুর সূত্রপাত, অগ্রগতি এবং বিদায় নেওয়ার স্বাভাবিক তারিখ গুলি গত ১৫ই এপ্রিল আবহাওয়া দপ্তর প্রকাশ করেছে।
    https://www.imdpune.gov.in/Clim_LRF_New/Reports.html এ ক্লিক করলে নতুন তারিখ গুলি জানা যাবে।


    

    CG/PPM

    
    
    (Release ID: 1624115) Visitor Counter : 14
    
    
      Read this release in: Punjabi , English , Urdu , Hindi , Odia , Tamil , Malayalam