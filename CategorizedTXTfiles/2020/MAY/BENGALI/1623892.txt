      মানবসম্পদবিকাশমন্ত্রক

      শিক্ষকদের সাথে ওয়েবিনারের মাধ্যমে বৈঠক করলেন কেন্দ্রীয় মানব সম্পদ উন্নয়ন মন্ত্রী
      
      নবোদয় বিদ্যালয়ে যারা চাকরি পেয়েছেন লকডাউনের পরেই তাদের নিয়োগ করা হবে
      
      ২০২০-র নেট পরীক্ষার তারিখ শীঘ্রই ঘোষণা করা হবে

      Posted On: 14 MAY 2020 5:34PM by PIB Kolkata

    নয়াদিল্লি, ১৪ মে, ২০২০


    কেন্দ্রীয় মানব সম্পদ উন্নয়ন মন্ত্রী শ্রী রমেশ পোখরিয়াল ‘নিশাঙ্ক’ আজ শিক্ষকদের সাথে ওয়েবিনারের মাধ্যমে নয়া দিল্লি থেকে এক বৈঠকে মিলিত হন। ছাত্র সমাজের কাছে কোভিড-১৯ নিয়ে শিক্ষকরা যে ভাবে সচেতনতার প্রচার চালিয়েছেন তার জন্য তিনি কৃতজ্ঞতা প্রকাশ করেন।


    তিনি ওই বৈঠকে জানান নবোদয় বিদ্যালয়ে যারা চাকরির জন্য যাদের সব প্রক্রিয়া সম্পন্ন হয়েছে লকডাউনের পরেই তাদের নিয়োগ করা হবে এবং ২০২০-র নেট পরীক্ষার তারিখ শীঘ্রই ঘোষণা করা হবে।


    লকডাউন চলাকালীন শিক্ষকরা যাতে তাদের কর্তব্য পালনে অবিচল থেকে ছাত্র স্বার্থে কাজ করেন তার জন্য অনুরোধ জানান। তিনি বলেন ভারতবর্ষে শিক্ষকদের ভগবানের উপরে স্থান দেওয়া হয়েছে। আচার্য দেব ভব এই আপ্ত বাক্য মাথায় রেখে শিক্ষকদের সম্মান জানানো আমাদের কর্তব্য।


    শ্রী পোখরিয়াল বলেন দেশ এক অভূতপূর্ব আপতকালিন স্বাস্থ্য ব্যবস্থার মধ্যে দিয়ে চলেছে, এই সময় ছাত্র এবং অভিভাবকদের আলাদা আলাদা ধরনের সমস্যার মধ্যে দিয়ে যেতে হচ্ছে এই পরিস্থিতিতে শিক্ষক কেই দায়িত্ব নিয়ে সমস্যার সমাধান করতে হবে। করোনায় দিল্লির একটি প্রাথমিক স্কুলের শিক্ষকের মৃত্যুতে তিনি শোক প্রকাশ করেন।


    অনলাইনে পড়াশোনার ক্ষেত্রে শিক্ষক সমাজ যে ভাবে প্রযুক্তি সহায়ক ব্যবস্থার সাথে নিজেদেরকে মানিয়ে নিয়েছেন তিনি তার প্রশংসা করেন। লকডাউনের পর বিদ্যালয় খুললে উদ্ভূত পরিস্থিতিতে কিভাবে সমস্যার সমাধান করা যেতে পারে তা নিয়েও শ্রী পোখরিয়াল আলোচনা করেন।সি বি এস ই খুব শীঘ্রই এই সংক্রান্ত একটি চেক লিস্ট প্রকাশ করবে বলে তিনি জানান।


    বৈঠকে তিনি শিক্ষকদের কোভিড-১৯ সংক্রান্ত নীতি নির্দেশিকা মেনে চলার আহ্বান জানান।


    CG/SDG

    
    
    (Release ID: 1623892) Visitor Counter : 16
    
    
      Read this release in: English , Urdu , Hindi , Marathi , Assamese , Punjabi , Odia , Tamil , Telugu , Kannada , Malayalam