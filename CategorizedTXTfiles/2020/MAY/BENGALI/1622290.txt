      সড়কপরিবহণওমহাসড়কমন্ত্রক

      শ্রী গডকরি ধরচুলা থেকে লিপুলেখ (চীন সীমান্ত) পর্যন্ত কৈলাশ-মানসরোবরের যাত্রা পথের কাজ শেষ হওয়ার জন্য উচ্ছ্বসিত প্রশংসা করেছেন
      Posted On: 08 MAY 2020 4:51PM by PIB Kolkata


    নতুন দিল্লি, ৮ মে,২০২০


    

    
    কেন্দ্রীয় সড়ক পরিবহন ও মহাসড়ক এবং অতি ক্ষুদ্র, ক্ষুদ্র ও মাঝারি শিল্প উদ্যোগ মন্ত্রী শ্রী নীতিন গডকরি কৈলাশ-মানসরোবর যাত্রা পথ হিসাবে পরিচিত ধরচুলা থেকে লিপুলেখ (চীন সীমান্ত) পর্যন্ত সড়ক যোগাযোগের কাজ শেষ হওয়ার জন্য সীমান্ত সড়ক সংস্থা (বিআরও)র উচ্ছ্বসিত প্রশংসা করেছেন। প্রতিরক্ষা মন্ত্রী শ্রী রাজনাথ সিং আজ ভিডিও কনফারেন্সের মাধ্যমে পিথোরাগড় থেকে গাড়ির প্রথম কনভয়ের যাত্রাপথের সূচনার মাধ্যমে এই সড়কের উদ্বোধন করেন।
    
    শ্রী গডকরি বলেন যে, সীমান্তবর্তী গ্রামগুলিকে অবশেষে এই প্রথমবার রাস্তার মাধ্যমে সংযুক্ত করা গেছে এবং কৈলাশ মানসরোবরের তীর্থযাত্রীরা এখন ৯০ কিলোমিটার দুর্গম পথ ছেড়ে ও যানবাহনের মাধ্যমে চীন সীমান্ত পর্যন্ত যাতায়াত করতে পারবেন।
    
    ধরচুলা-লিপুলেখ সড়কটি পিথোরাগড়- তওয়াঘাট- ঘটিয়াবাগড় সড়কের সম্প্রসারিত পথ। এটি ঘটিয়াবাগড় থেকে শুরু হয়ে কৈলাশ মানসরোবরের প্রবেশদ্বার লিপুলেখ পাস'এ এসে শেষ হয়ছে। এই ৮০ কিলোমিটার দীর্ঘ রাস্তাটি ৬০০০ ফুট থেকে ১৭,০৬০ ফুট পর্যন্ত উচ্চতায় অবস্থিত। এই সড়ক প্রকল্পের কাজ শেষ হওয়ায় কৈলাশ মানসরোবরে যাত্রার সময় বেশ কয়েক দিন কমে যাবে।
    
    বর্তমানে, সিকিম বা নেপাল রুট হয়ে কৈলাশ মানসরোবর যাত্রা দুই থেকে তিন সপ্তাহ সময় লাগত। লিপুলেখ রুটে ৯০ কিলোমিটার দীর্ঘ পাহাড়ি পথ পেরোতে প্রবীণ যাত্রীদের প্রচুর সমস্যায় পড়তে হত। এখন যানবাহনের মাধ্যমে কৈলাশ মানসরোবর যাত্রা করা যাবে।
    
    বেশ কয়েকটি সমস্যার কারণে এই রাস্তাটি নির্মাণ কাজ আটকে ছিল। অবিচ্ছিন্ন তুষারপাত এবং অত্যন্ত নিম্ন তাপমাত্রার কারণে শুধুমাত্র পাঁচ মাসই করা যেত। কৈলাশ মানসরোবর যাত্রা জুন থেকে অক্টোবরের মধ্যে হয় এবং সেই সময় সেখানে বাণিজ্যের কাজ চলে। ফলে সড়ক নির্মাণের দৈনিক সময় অনেক কমে যায়। এর বাইরেও কয়েক বছর ধরে এখানে বন্যা ও মেঘ ভাঙা বৃষ্টির বিভিন্ন ঘটনা ঘটেছে, যার ফলে অনেক লোকসান হয়েছে। সড়কের প্রথম ২০ কিলোমিটার পাহাড়ের শক্ত পাথরে ওপর কাজ করতে হয়েছে এবং ২৫টি সরঞ্জাম কালী নদীতে পড়ে গিয়ে ক্ষতিগ্রস্থ হয়েছিল।
    
    সমস্ত অসুবিধা সত্ত্বেও, বিআরও ২০ গুণ কর্মক্ষমতা বাড়িয়ে এবং আধুনিক প্রযুক্তি ও সরঞ্জাম ব্যবহার করে কাজ শেষ করেছে। ওই অঞ্চলে কয়েকশ টন পণ্য ও সরঞ্জাম সরবরাহের জন্য একাধিক হেলিকপ্টারকে কাজে লাগানো হয়েছিল।


    

    
    CG/SS

    
    
    (Release ID: 1622290) Visitor Counter : 19
    
    
      Read this release in: English , Urdu , Marathi , Hindi , Manipuri , Punjabi , Tamil , Telugu