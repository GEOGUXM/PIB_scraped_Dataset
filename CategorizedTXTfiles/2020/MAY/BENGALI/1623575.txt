      প্রতিরক্ষামন্ত্রক

      অপারেশন সমুদ্র সেতুর অধীনে ২০২ জন ভারতীয় নাগরিককে মালদ্বীপ থেকে উদ্ধার করে আজ "আই এন এস মাগার" জাহাজটি কেরালার কোচি বন্দরে এসে পৌঁছায়
      Posted On: 12 MAY 2020 10:00PM by PIB Kolkata


    নতুন দিল্লি, ১২ই মে, ২০২০


    

    
    ভারতীয় নৌবাহিনীর "আই এন এস মাগার" জাহাজটিতে বন্দে ভারত কর্মসূচী মত অপারেশন সমুদ্র সেতু'র মাধ্যমে দ্বিতীয় পর্যায়ে মালদ্বীপ থেকে আজ ২০২ জন ভারতীয় নাগরিককে দেশে ফিরিয়ে আনা হয়েছে। ভারতীয় নাগরিকদের মধ্যে রয়েছেন ২৩ জন মহিলা এবং ৩টি শিশু। গত ১০ই মে রাতে জাহাজটি মালদ্বীপ ছাড়ে। অশান্ত সমুদ্র এবং প্রতিকূল আবহাওয়া সত্ত্বেও নাবিকরা জাহাজে থাকা ভারতীয় নাগরিকদের স্বাচ্ছন্দ্য নিশ্চিত করতে সব রকম ব্যবস্থা নেয়। এই যাত্রীরা মূলত কেরালা এবং তামিলনাড়ুর বাসিন্দা।


    
    কেন্দ্রীয় সরকারের প্রস্তুত এস ও পি মেনেই যাত্রীদের স্বদেশে ফিরিয়ে আনা হয়।জাহাজে যাতে সংক্রমণ না ছড়ায় তার জন্য সব রকম সুরক্ষা ব্যবস্থা নিশ্চিত করা হয়। জাহাজের কর্মীদের পৃথক রাখার বিষয়টি নিশ্চিত করা হয়েছে। কোচি বন্দরের কাছাকাছি জাহাজ টি পৌঁছানোর আগেই দক্ষিন নৌ কমান্ডের তিনটি জাহাজ আই এন এস মাগার কে স্বাগত জানায়। সমুদ্রিকা জাহাজ ঘাঁটিতে জাহাজটিকে স্বাগত জানাতে উপস্থিত ছিলেন রাজ্য সরকার, জেলা প্রশাসন এবং পোর্ট ট্রাস্টের আধিকারিকবৃন্দ। তারা উদ্ধার করে আনা ভারতীয় নাগরিকদের অভিবাসন এবং স্বাস্থ্য পরীক্ষার মতন অবশ্য করণীয় বিষয় গুলি পর্যবেক্ষণ করেন।তাদের নিজেদের ঘরে ফিরিয়ে দিতে দ্রুত পরিবহণের ব্যবস্থা করা হয়।


    
    আই এন এস মাগার জাহাজটির নেতৃত্ব দেন কমান্ডার বরুণ পনিকর,কেরালার চাঙ্গানাচেরির বাসিন্দা। তিনি জাহাজটিকে সঠিকভাবে ফিরিয়ে নিয়ে আসেন। বিপর্যয় মোকাবিলায় এবং মানবিক ত্রাণের ক্ষেত্রে এর আগেও এই জাহাজটির বিশেষ ভূমিকার ইতিহাস রয়েছে। কলকাতার গার্ডেনরিচ শিপ বিল্ডার্স এন্ড ইঞ্জিনিয়ারিং লিমিটেডে সম্পূর্ণ ভারতীয় প্রযুক্তিতে তৈরী হয় জাহাজ টি। কোচি বন্দর ছাড়ার আগে জাহাজটিতে চিকিৎসা সহ অন্যান্য ব্যবস্থা নিশ্চিত করা হয়।


    
    বন্দে ভারত মিশানের অধীনে ভারতীয নৌবাহিনী এই নিয়ে ৯০০ জন ভারতীয় নাগরিকদের মালদ্বীপ থেকে দেশে ফিরিয়ে আনল।


    
    পরবর্তী পর্যায়ে নৌবাহিনীর জাহাজ 'আই এন এস জলশ্ব '৭০০ ভারতীয় নাগরিককে মালদ্বীপ থেকে ফিরিয়ে আনতে ১৫ই মে ২০২০ তে যাত্রা করবে।


    

    CG/PPM

    
    
    (Release ID: 1623575) Visitor Counter : 9
    
    
      Read this release in: English