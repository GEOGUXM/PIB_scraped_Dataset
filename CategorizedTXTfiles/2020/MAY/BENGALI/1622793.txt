      রেলমন্ত্রক

      ভারতীয় রেল ১০ই মে ২০২০র বিকাল ৩টে পর্যন্ত দেশজুড়ে ৩৬৬টি "শ্রমিক স্পেশাল"ট্রেন চালিয়েছে
      
      এই ট্রেনের যাত্রীদের বিনামূল্যে খাদ্য আর জল দেওয়া হয়েছে
      
      যে রাজ্য থেকে শ্রমিকরা যে রাজ্যে যাচ্ছেন,উভয় রাজ্যের সম্মতিতেই ভারতীয় রেল এই ট্রেন পরিষেবার ব্যবস্থা করেছে
      
      ট্রেনগুলিতে সামাজিক দূরত্ব বিধি মানা হয়েছে
      
      প্রতিটি "শ্রমিক স্পেশাল"ট্রেনে ১২০০ র মত যাত্রী যাত্রা করেছেন

      Posted On: 10 MAY 2020 4:30PM by PIB Kolkata

    নতুন দিল্লি, ১০ই মে, ২০২০


    বিভিন্ন রাজ্যে আটকে পড়া পরিযায়ী শ্রমিক, তীর্থযাত্রী, পর্যটক, ছাত্র ছাত্রী এবং অন্যান্য যাত্রীদের বিশেষ ট্রেনে ফিরিয়ে আনার ক্ষেত্রে কেন্দ্রীয় স্বরাষ্ট্র মন্ত্রকের নির্দেশ পাওয়ার পর, ভারতীয় রেল "শ্রমিক স্পেশাল" ট্রেন পরিষেবার সিদ্ধান্ত নিয়েছে।


    
    ১০ই মে ২০২০ অবধি ভারতীয় রেল দেশের একাধিক রাজ্যের মধ্যে ৩৬৬টি "শ্রমিক স্পেশাল" ট্রেন চালিয়েছে। যার মধ্যে ২৮৭টি ট্রেন ইতিমধ্যেই গন্তব্যস্থলে পৌঁচেচ্ছে,বাকি ৮৭টি ট্রেন যাত্রার মাঝ পথে রয়েছে।


    
    ২৮৭টি ট্রেন যে সব রাজ্যে ইতিমধ্যেই পৌঁছেচে সে গুলি হলো অন্ধ্রপ্রদেশে ১টি, বিহারে ৮৭টি, হিমাচল প্রদেশে ১টি, ঝাড়খণ্ডে ১৬টি, মধ্যপ্রদেশে ২৪টি, মহারাষ্ট্রে ৩টি, ওড়িষ্যায় ২০টি, রাজস্থানে ৪টি, তেলেঙ্গানায় ২টি, উত্তর প্রদেশে ১২৭টি, পশ্চিমবঙ্গে ২টি।


    
    ট্রেন গুলিতে পরিযায়ীদের যে সব শহরে নিয়ে যাওয়া হয়েছে তার মধ্যে রয়েছে তিরুচিরাপল্লি, তিতলাগড়, বরৌনি, খান্ডবা, জগন্নাথপুর, খুরদারোড, প্রয়াগরাজ, ছাপড়া, বালিয়া, গয়া, পুর্নিয়া, বারাণসী, দ্বারভাঙা, গোরাখপুর, লখনৌ, জৌনপুর, হাতিয়া, বস্তি, কাটিহার, দানাপুর, মুজাফ্ফরপুর, সহর্ষ সহ অন্যান্য শহর।


    
    সামাজিক দূরত্ব বিধি বজায় রাখার জন্য এই শ্রমিক স্পেশাল ট্রেন গুলিতে সর্বোচ্চ ১২০০ যাত্রী ভ্রমণ করার অনুমতি দেওয়া হয়েছে। ট্রেনে ভ্রমণের আগে সব যাত্রীদের নিয়ম মেনে শারীরিক পরীক্ষা করা হয়েছে। যাত্রা কালে যাত্রীদের বিনামূল্যে খাবার এবং জল সরবরাহ করা হয়েছে।


    

    CG/PPM

    
    
    (Release ID: 1622793) Visitor Counter : 30
    
    
      Read this release in: Assamese , English , Urdu , Hindi , Marathi , Manipuri , Punjabi , Odia , Tamil , Telugu , Kannada , Malayalam