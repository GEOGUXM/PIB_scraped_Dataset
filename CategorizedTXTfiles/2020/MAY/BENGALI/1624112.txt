      আদিবাসীবিষয়কমন্ত্রক

      শ্রী অর্জুন মুন্ডা ফেসবুকের সঙ্গে অংশীদারিত্বে দেশের আদিবাসী- উপজাতি যুবদের ডিজিটাল দক্ষতা বৃদ্ধির জন্য কেন্দ্রীয় উপজাতি বিষয়ক মন্ত্রকের ‘লক্ষ্য’ কর্মসূচির সূচনা করেছেন
      Posted On: 15 MAY 2020 12:32PM by PIB Kolkata


    নতুন দিল্লি, ১৫ মে,২০২০


    

    
    কেন্দ্রীয় উপজাতি বিষয়ক মন্ত্রী শ্রী অর্জুন মুন্ডা আজ নতুন দিল্লির একটি ওয়েবিনারের সাহায্যে ফেসবুকের সঙ্গে অংশীদারিত্ব উপজাতি বিষয়ক মন্ত্রকের অনলাইন “গোল (অনলাইন অভ্যাসে সামনের সারিতে উঠে আসা)” কর্মসূচির সূচনা করেছেন। ওয়েবিনারে মাধ্যমে এই আনুষ্ঠানের সূচনায় প্রতিমন্ত্রী শ্রীমতি রেণুকা সিং সরুতা; মন্ত্রকের সচিব, শ্রী দীপক খন্দেকার এবং ফেসবুকের প্রতিনিধিরা উপস্থিত ছিলেন। গোল কর্মসূচিটি ডিজিটাল মাধ্যমে উপজাতি যুবকদের প্রশিক্ষণের জন্য তৈরি করা হয়েছে। এই কর্মসূচিটি উপজাতীয় যুবকদের সুপ্ত প্রতিভা সন্ধানে অনুঘটক হিসাবে কাজ করবে। এতে তাদের ব্যক্তিগত বিকাশ ঘটবে এবং সমাজে অনেক ওপরে উঠতে গুরুত্বপূর্ণ ভূমিকা পালন করবে। ওয়েবিনার এর লিঙ্কটি নিম্নরূপ:
    
    https://www.facebook.com/arjunmunda/videos/172233970820550/UzpfSTY1Nzg2NDIxNzU5NjMzNDoyODg4MDg1MTAxMjQwODkw/
    
    কর্মসূচির ঘোষণা করে শ্রী অর্জুন মুন্ডা বলেছেন যে কোভিড মহামারীর জেরে সৃষ্ট সমস্যার পরিপ্রেক্ষিতে ডিজিটাল সাক্ষরতার গুরুত্ব বেড়েছে। তিনি বলেছেন যে, উপজাতীয় যুবক ও মহিলাদের জীবনে অগ্রসর হওয়ার জন্য একটি প্ল্যাটফর্ম তৈরী করতে মন্ত্রক সঠিক সময়ে ফেসবুকের সাথে গাঁটছড়া বেঁধে এই "গোল" কর্মসূচি রূপায়ণ করেছে। প্রধানমন্ত্রী শ্রী নরেন্দ্র মোদীর দৃষ্টিভঙ্গি অনুযায়ী এই কর্মসূচির মাধ্যমে বর্তমানে ৫,০০০ উপজাতি যুবককে ব্যবসায়ের নতুন পদ্ধতি শিখতে, দেশীয় ও আন্তর্জাতিক বাজারের খোঁজ করতে প্রশিক্ষণ দেওয়া হবে এবং এই কর্মসূচিতে সংযুক্ত করার মাধ্যমে তাদের ডিজিটাল প্ল্যাটফর্ম এবং তার সরঞ্জামগুলি সম্পর্কে সামগ্রিক দক্ষতা বৃদ্ধি করা হবে। মন্ত্রী ব্যাখ্যা করে বলে যে উদ্যান পালন, খাদ্য প্রক্রিয়াকরণ, মৌমাছি পালন, উপজাতি শিল্প ও সংস্কৃতি, ঔষধি সহ বিভিন্ন ক্ষেত্রে উপজাতির যুবক ও মহিলাদের পরামর্শ দানের মাধ্যমে দক্ষতা এবং জ্ঞান অর্জনের জন্য সহায়তা দেওয়ার লক্ষ্যে একটি দীর্ঘমেয়াদী দৃষ্টিভঙ্গিতে এই কর্মসূচিটি তৈরি করা হয়েছে। ৫ হাজার দিয়ে শুরু হলেও আগামী দিনে এই কর্মসূচিতে যে কোন আগ্রহী উপজাতি ব্যক্তিই যোগ দিতে পারবেন বলে মন্ত্রী জানান।
    
    আনুষ্ঠানে শ্রীমতি রেণুকা সিং সরুতা, শ্রী দীপক খন্দেকর এবং ফেসবুকের পাবলিক পলিসি, পরিচালক শ্রীমতি আঁখি দাস (ভারত, দক্ষিণ ও মধ্য এশিয়া) বক্তব্য রাখেন। শ্রীমতি আঁখি দাস বলেন বর্তমান বিশ্বব্যাপী মহামারীর জেরে স্বাস্থ্য ও মানবিক ক্ষেত্রে সংকট দেখা গেছে। উপজাতি বিষয়ক মন্ত্রকের এই উদ্যোগ ভারতের আদিবাসী সংস্কৃতি সংরক্ষণ এবং আদিবাসী সম্প্রদায়ের দক্ষতা বৃদ্ধিতে এই কর্মসূচি বিশেষ ভাবে সাহায্য করবে।
    
    আগ্রহী প্রার্থীদের অনলাইন পোর্টাল " goal.tribal.gov.in " এ আবেদন করার জন্য আহ্বান জানানো হয়েছে।
    ৩ জুলাই এর মধ্যরাত পর্যন্ত আবেদন করা যাবে।

    

    
    CG/SS

    
    
    (Release ID: 1624112) Visitor Counter : 15
    
    
      Read this release in: Telugu , English , Urdu , Marathi , Hindi , Punjabi , Odia , Tamil , Malayalam