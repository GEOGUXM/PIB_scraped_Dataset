      পেট্রোলিয়ামওপ্রাকৃতিকগ্যাসমন্ত্রক

      শ্রী ধর্মেন্দ্র প্রধান ১১টি রাজ্য/ কেন্দ্রশাসিত অঞ্চলগুলিতে ছড়িয়ে থাকা ৫৬টি সিএনজি স্টেশন জাতির উদ্দেশে উৎসর্গ করেছেন
      Posted On: 29 MAY 2020 2:59PM by PIB Kolkata


    নয়াদিল্লী, ২৯ মে, ২০২০


    
    
    
    সকলের কাছে পরিবেশ বান্ধব প্রাকৃতিক গ্যাস, কম্প্রেসড ন্যাচারাল গ্যাস বা সিএন জি পৌঁছে দিতে পেট্রোলিয়াম এবং প্রাকৃতিক গ্যাস ও ইস্পাত মন্ত্রী শ্রী ধর্মন্দ্র প্রধান আজ একটি অনলাইন অনুষ্ঠানের মাধ্যমে দেশের ৪৮টি সিএনজি স্টেশন জাতির উদ্দেশে উৎসর্গ এবং ৮টি অন্যান্য সিএনজি স্টেশনের উদ্বোধন করেছেন। এই মোট ৫৬টি সিএনজি স্টেশন গুজরাট, হরিয়ানা, ঝাড়খন্ড, কর্ণাটক, মধ্যপ্রদেশ, মহারাষ্ট্র, নতুন দিল্লী, পাঞ্জাব, রাজস্থান, তেলেঙ্গানা এবং উত্তরপ্রদেশে- ১১টি রাজ্য /কেন্দ্রশাসিত অঞ্চলে রয়েছে।
    
    দেশের প্রাকৃতিক গ্যাস পরিচালন ব্যবস্থাপনা সম্প্রসারণে সকল অংশীদারদের ভূমিকার প্রশংসা করে শ্রী প্রধান বলেন, ভারতের ৭২ শতাংশ জনসংখ্যার ৫৩ শতাংশ ভৌগলিক অঞ্চলকে খুব শীঘ্রই সিটি গ্যাস ডিস্ট্রিবিউশন (নগর গ্যাস বিতরণ)ব্যবস্থাপনার আওতাভুক্ত করা হবে। তিনি বলেন, দেশ ক্রমশই প্রাকৃতিক গ্যাস ভিত্তিক অর্থনীতির দিকে এগিয়ে চলেছে।পাইপ লাইনের মাধ্যমে প্রাকৃতিক গ্যাস- পিএনজি স্টেশনের সংখ্যা ২৫ লক্ষ থেকে বেড়ে ৬০ লক্ষ হয়েছে। শিল্পাঞ্চল গ্যাস সংযোগ ২৮ হাজার বেড়ে ৪১ হাজার হয়েছে। এমনকি সিএনজি পরিচালিত গাড়ির সংখ্যা ২২ লক্ষ থেকে বেড়ে হয়েছে ৩৪ লক্ষ। মন্ত্রী বলেন, এটি সন্তোষের বিষয় যে ,সরকারি ক্ষেত্রের পাশাপাশি বেসরকারি সংস্থাগুলিও দেশে প্রাকৃতিক গ্যাসের পরিকাঠামো সম্প্রসারণে সক্রিয়ভাবে অংশ নিচ্ছে।
    
    শ্রী প্রধান বলেন, সরকার জ্বালানী দক্ষতা, সাশ্রয় যোগ্যতা, সুরক্ষা এবং গ্রহণযোগ্যতার বিষয় নিয়ে কাজ করছে। তিনি বলেন, খুব শীঘ্রই এমন এক পরিকল্পনা করা হচ্ছে, যেখানে গ্রাহকদের কেবলমাত্র এক জায়গায় যেতে হবে, সেখান থেকেই পেট্রোল, ডিজেল, সিএনজি, এলপিজি এবং এলএনজি-র মতো সব ধরণের জ্বালানী সরবরাহ করা হবে। তিনি বলেন, সরকার ইতিমধ্যেই ডিজেলের জন্য ভ্রাম্যমাণ সরবরাহকারী ব্যবস্থাপনা চালু করেছে। পেট্রোল এবং এলএনজি-র জন্য এই একই ব্যবস্থাপনা চালু করতে চাইছে সরকার। শ্রী প্রধান আরও বলেন, ভবিষ্যতে সাধারণ মানুষ, জ্বালানীর হোম ডেলিভারি পেতে পারেন।
    
    এই ভার্চুয়াল উদ্বোধনী অনুষ্ঠানে পেট্রোলিয়াম ও প্রাকৃতিক গ্যাস মন্ত্রকের সচিব শ্রী তরুণ কাপুর, মন্ত্রকের অন্যান্য শীর্ষ আধিকারিক, প্রাকৃতিক গ্যাস, গ্যাস কোম্পানী এবং অন্যান্য অংশীদারেরা অংশ নেয়।
    
    করোনা ভাইরাস সংক্রমণ ছড়িয়ে যাওয়ার কারণে এই স্টেশনগুলিতে কাজ শেষ হতে কিছুটা দেরি হয়। তবে গত মাসে নিষেধাজ্ঞায় কিছু শিথিল করার ফলে কাজের ক্ষেত্রে গতি আসে। সমস্ত সুরক্ষা এবং সামাজিক দূরত্বের নিয়মগুলি মেনে এই স্টেশনগুলিতে কাজ সম্পন্ন হয়েছে। ভারতের সিএনজি-র পরিচালন ব্যবস্থাপনায় এই অতিরিক্ত স্টেশনগুলি যুক্ত হওয়ায় দেশে প্রতিদিন ৫০ হাজারেরও বেশি গাড়িতে সিএনজি গ্যাস ভর্তি করা যাবে।

    

    
    CG/SS/NS

    
    
    (Release ID: 1627690) Visitor Counter : 17
    
    
      Read this release in: Telugu , Marathi , Odia , Tamil , Malayalam , English , Urdu , Hindi , Punjabi