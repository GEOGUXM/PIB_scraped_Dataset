      আদিবাসীবিষয়কমন্ত্রক

      “আদিবাসীদের জীবন-জীবিকা ও নিরাপত্তা”–র বিষয়ে কেন্দ্রীয় আদিবাসী বিষয়ক মন্ত্রী, শ্রী অর্জুন মুন্ডার রাজ্য ও কেন্দ্রশাসিত অঞ্চলগুলির সঙ্গে ভিডিও কনফারেন্সের মাধ্যমে বৈঠক
      Posted On: 12 MAY 2020 6:40PM by PIB Kolkata


    নতুন দিল্লি, ১২ই মে, ২০২০


    

    কেন্দ্রীয় আদিবাসী বিষয়ক মন্ত্রী শ্রী অর্জুন মুন্ডা, আজ নতুন দিল্লিতে “আদিবাসীদের জীবন-জীবিকা ও নিরাপত্তা” নিয়ে রাজ্য এবং কেন্দ্রশাসিত অঞ্চলগুলির সঙ্গে ভিডিও কনফারেন্সের মাধ্যমে বৈঠক করেন। ২০টির বেশি রাজ্য ও কেন্দ্রশাসিত অঞ্চলের মুখ্যমন্ত্রী, উপমুখ্যমন্ত্রী, আদিবাসী বিষয়ক এবং বনমন্ত্রীরা ছাড়াও মন্ত্রকের উচ্চপদস্থ আধিকারিকরা এই বৈঠকে যোগ দেন।


    
    শ্রী মুন্ডা, সংশোধিত নূন্যতম সহায়কমূল্যে বনজ সম্পদ সংগ্রহ করে আদিবাসীদের জীবন ও জীবিকাকে সাহায্য করার জন্য রাজ্যগুলিকে অভিনন্দন জানান।


    
    পয়লা মে থেকে ৫০টি বনজ সামগ্রীর নূন্যতম সহায়ক মূল্যের পরিবর্তন ঘটানো হয়েছে। ১৭টি রাজ্য, ৪০ কোটি টাকার এই ধরণের বনজ সামগ্রী সংগ্রহ করেছে। আরো ৫টি রাজ্য এই কাজ শুরু করেছে। শ্রী মুন্ডা, বৈঠকে প্রধানমন্ত্রী বন ধন যোজনার আওতায় রাজ্যগুলিতে যে কাজ হচ্ছে, তার পর্যালোচনা করেন। বন ধন কেন্দ্রগুলির পরিকাঠামো নিয়ে বৈঠকে আলোচনা হয়েছে। জাতীয় এবং আন্তর্জাতিক স্তরে আদিবাসীদের উৎপাদিত সামগ্রী বিক্রির বিষয় নিয়েও মন্ত্রী বিস্তারিত আলোচনা করেন।
    কোভিড – ১৯ মহামারীর প্রেক্ষিতে যে সমস্ত আদিবাসী পরিযায়ী শ্রমিক এবং ছাত্র – ছাত্রীরা বাড়ি ফিরে আসছেন, তাঁদের জন্য রাজ্যগুলি কি কি ব্যবস্থা নিয়েছে, শ্রী মুন্ডা বৈঠকে সেই বিষয়গুলিও পর্যালোচনা করেন। আদিবাসী বিষয়ক প্রতিমন্ত্রী, শ্রীমতী রেণুকা সিং, গ্রামাঞ্চলে ফিরে আসা পরিযায়ী শ্রমিকদের জন্য ছোট ছোট কেন্দ্র গড়ে তোলার প্রস্তাব দেন। যেখানে আদিবাসী শ্রমিকরা, তাঁদের জীবিকার জন্য নানা ধরণের কাজ করার সুযোগ পাবেন।


    
    আদিবাসীদের জীবন–জীবিকা এবং কর্মসংস্থানের জন্য বন ধন কেন্দ্র ওস্বনির্ভর গোষ্ঠীগুলির মাধ্যমে কেন্দ্র যে সাহায্যের হাত বাড়িয়ে দিয়েছে, বিভিন্ন রাজ্য সেজন্য কৃতজ্ঞতা প্রকাশ করেছে। কয়েকটি রাজ্য, কোভিড – ১৯-এর সংক্রমণ শুরু হবার পর, আদিবাসীদের উৎপাদিত হ্যান্ড স্যানিটাইজার এবং ফেস মাস্কের বিষয়ে বিস্তারিত তথ্য তুলে ধরে। এই সব সামগ্রী রেল সহ বিভিন্ন জায়গায় সরবরাহ করা হয়েছে।


    
    বন ধন কেন্দ্র গড়ে তোলার বিষয়ে বিভিন্ন রাজ্যের ভূমিকার প্রসঙ্গে ট্রাইফেডের ম্যানেজিং ডিরেক্টর শ্রী প্রবীর কৃষ্ণ, বৈঠকে বিস্তারিতভাবে জানিয়েছেন।


    

    CG/CB/SFS

    
    
    (Release ID: 1623406) Visitor Counter : 19
    
    
      Read this release in: English , Tamil , Telugu , Odia , Kannada , Urdu , Hindi , Punjabi