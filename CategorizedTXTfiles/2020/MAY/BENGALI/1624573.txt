      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 16 MAY 2020 7:09PM by PIB Kolkata


    নয়াদিল্লি, ১৬ মে, ২০২০


    স্বাস্থ্য সচিব অত্যাধিক সংক্রামিত ৩০টি পুর এলাকার পরিস্থিতি এবং গৃহীত পদক্ষেপ খতিয়ে দেখেছেন; করোনায় সুস্থতার হার বেড়ে ৩৫.০৯ শতাংশ


    এই ৩০টি পুর এলাকা হ’ল – মহারাষ্ট্র, তামিলনাডু, গুজরাট, দিল্লি, মধ্যপ্রদেশ, পশ্চিমবঙ্গ, রাজস্থান, উত্তর প্রদেশ, তেলেঙ্গানা, অন্ধ্রপ্রদেশ, পাঞ্জাব এবং ওডিশার। স্বাস্থ্য সচিবের সঙ্গে পুর নিগমগুলির আধিকারিক ও কর্মীদের এক বৈঠকে কোভিড-১৯ মোকাবিলায় গৃহীত পদক্ষেপগুলি নিয়েও কথা হয়। দেশে এখনও পর্যন্ত ৩০ হাজার ১৫০ জন ব্যক্তি সুস্থ হয়ে উঠেছেন। গত ২৪ ঘন্টায় সুস্থ হয়েছেন ২ হাজার ২৩৩ জন। এর ফলে, সুস্থতার হার বেড়ে হয়েছে ৩৫.০৯ শতাংশ। দেশে নিশ্চিতভাবে করোনায় আক্রান্তের সংখ্যা ৮৫ হাজার ৯৪০। গতকাল থেকে দেশে আরও ৩ হাজার ৯৭০ জন নিশ্চিতভাবে করোনায় আক্রান্ত হয়েছেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1624497 – এই লিঙ্কে ক্লিক করুন।


    কোভিড-১৯ এর বিরুদ্ধে লড়াইয়ে ভারতীয় অর্থনীতিতে মদত যোগাতে আত্মনির্ভর ভারত অভিযানের আওতায় কেন্দ্রীয় অর্থমন্ত্রী শ্রীমতী নির্মলা সীতারমন চতুর্থ পর্যায়ের আর্থিক পদক্ষেপগুলির বিস্তারিত বিবরণ পেশ করেছেন


    বিস্তারিত বিবরণের জন্য https://pib.gov.in/PressReleseDetail.aspx?PRID=1624465 – এই লিঙ্কে ক্লিক করুন।


    কৃষি পরিকাঠামো লজিস্টিক, দক্ষতা বৃদ্ধি, কৃষি, মৎস্যচাষ ও খাদ্য প্রক্রিয়াকরণ ক্ষেত্রে সরকারি ও প্রশাসনিক সংস্কার প্রক্রিয়াকে আরও জোরদার করতে অর্থমন্ত্রী একগুচ্ছ পদক্ষেপের কথা ঘোষণা করেছেন


    অর্থমন্ত্রী শ্রীমতী নির্মলা সীতারমন শুক্রবার তৃতীয় পর্যায়ে কৃষি পরিকাঠামো লজিস্টিক, দক্ষতা বৃদ্ধি, কৃষি, মৎস্যচাষ ও খাদ্য প্রক্রিয়াকরণ ক্ষেত্রে সরকারি ও প্রশাসনিক সংস্কার প্রক্রিয়াকে আরও জোরদার করতে একগুচ্ছ পদক্ষেপের কথা ঘোষণা করেছেন। এর মধ্যে রয়েছে – কৃষকদের জন্য কৃষি পরিকাঠামো তহবিল বাবদ ১ লক্ষ কোটি টাকা; ক্ষুদ্র খাদ্য প্রক্রিয়াকরণ শিল্পগুলির পুনরুজ্জীবন খাতে ১০ হাজার কোটি টাকা; প্রধানমন্ত্রী মৎস্য সম্পদ যোজনার আওতায় মৎস্যজীবীদের জন্য ২০ হাজার কোটি টাকা; জাতীয় গবাদি পশু রোগ নিয়ন্ত্রণ কর্মসূচির আওতায় বিশেষ পরিকাঠামো উন্নয়নে ১৫ হাজার কোটি টাকার তহবিল; ভেষজ চাষাবাদের প্রসারে ৪ হাজার কোটি টাকা; মৌমাছি প্রতিপালন ক্ষেত্রে ৫০০ কোটি টাকা; কৃষি ক্ষেত্রে প্রশাসনিক সংস্কারে একাধিক পদক্ষেপ; কৃষকদের উৎপাদিত ফসলের উপযুক্ত মূল্য প্রদানে অত্যাবশ্যক পণ্য সামগ্রী আইনে সংশোধন; কৃষকদের পছন্দ মতো বিপণনের সুবিধা প্রদানে কৃষি বিপণন ক্ষেত্রে সংস্কার; কৃষিজ পণ্যের মূল্য ও গুণমান নিশ্চিতকরণ।


    বিস্তারিত বিবরণের জন্য https://pib.gov.in/PressReleseDetail.aspx?PRID=1624153 – এই লিঙ্কে ক্লিক করুন।


    কোভিড-১৯ এর প্রভাব থেকে ভারতের দরিদ্রতর মানুষের সুরক্ষায় বিশ্ব ব্যাঙ্ক থেকে ১ বিলিয়ন মার্কিন ডলার


    কোভিড-১৯ এর প্রভাব থেকে ভারতের সামাজিক সুরক্ষামূলক ব্যবস্থাগুলিকে ত্বরান্বিত করার ক্ষেত্রে প্রস্তাবিত ১ বিলিয়ন মার্কিন ডলারের মধ্যে ৭৫০ মিলিয়ন মার্কিন ডলারের জন্য ভারত সরকার ও বিশ্ব ব্যাঙ্কের মধ্যে চুক্তি স্বাক্ষর হয়েছে। এই চুক্তি স্বাক্ষরের উদ্দেশ্য হ’ল – কোভিড-১৯ মহামারীর বিরূপ প্রভাব থেকে সামাজিক সুরক্ষা প্রদানে ভারতের গরিব মানুষ এবং সমাজের সবচেয়ে দুর্বল শ্রেণীর মানুষকে সুরক্ষা দেওয়া। ইতিমধ্যেই বিশ্ব ব্যাঙ্কের পক্ষ থেকে গত মাসে ভারতের স্বাস্থ্য ক্ষেত্রে সহায়তার জন্য ১ বিলিয়ন মার্কিন ডলার ঋণ সহায়তার কথা ঘোষণা করা হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1624156 – এই লিঙ্কে ক্লিক করুন।


    আত্মনির্ভর ভারত অভিযানের আওতায় ৯০ হাজার কোটি টাকার সম্প্রসারিত আর্থিক প্যাকেজের ব্যাপারে রাজ্য/কেন্দ্রশাসিত অঞ্চলগুলিকে চিঠি দিলেন কেন্দ্রীয় বিদ্যুৎ মন্ত্রী


    রাজ্য ও কেন্দ্রশাসিত অঞ্চলগুলিকে লেখা চিঠিতে উল্লেখ করা হয়েছে, আরইসি এবং পিএফসি সংস্থাগুলি অবলম্বে রাজ্য বিদ্যুৎ বন্টন সংস্থাগুলিকে ঋণ সহায়তা দেবে। এহাড়াও, রাজ্য বিদ্যুৎ বন্টন সংস্থাগুলি উদয় কর্মসূচির আওতায় সরাসরি আর্থিক সহায়তা না পেলেও রাজ্য সরকারগুলির পক্ষ থেকে আর্থিক সহায়তা পেয়ে থাকে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1624496 – এই লিঙ্কে ক্লিক করুন।


    মোদী সরকারের বিশ্বাস – ভারতের অগ্রগতি কেবল কৃষক কল্যাণেই সম্ভব; কৃষকদের ক্ষমতায়ন হলে দেশ আত্মনির্ভর হয়ে উঠবে : শ্রী অমিত শাহ


    শ্রী অমিত শাহ বলেছেন, মোদী সরকার বিশ্বাস করে ভারতের অগ্রগতি নিহিত রয়েছে কৃষক কল্যাণের মধ্য দিয়ে। কৃষকদের স্বার্থ সুরক্ষায় এই অভাবনীয় সাহায্য দেশকে আত্মনির্ভর করে তুলতে প্রধানমন্ত্রী মোদীর দূরদৃষ্টিকেই প্রতিফলিত করে। শ্রী শাহ আরও বলেন, কৃষকদের প্রতি প্রধানমন্ত্রী মোদীর সহনশীলতা সমগ্র বিশ্বের কাছে দৃষ্টান্ত-স্বরূপ।


    বিস্তারিত বিবরণের জন্য https://pib.gov.in/PressReleseDetail.aspx?PRID=1624162 – এই লিঙ্কে ক্লিক করুন।


    কোভিড ১৯ – এর বিরুদ্ধে লড়াইয়ে ভারতীয় অর্থনীতিতে মদত যোগাতে আত্মনির্ভর ভারত অভিযানের আওতায় ঘোষিত ব্যবস্থাগুলিকে স্বাগত জানালেন শ্রী মনসুখ মান্ডভিয়া


    কেন্দ্রীয় অর্থমন্ত্রী এখনও পর্যন্ত তিনটি পর্যায়ে যে সমস্ত আর্থিক প্যাকেজ ঘোষণা করেছেন, সেগুলি সম্পর্কে শ্রী মান্ডভিয়া বলেছেন, ভারতীয় অর্থনীতি ও নাগরিকদের স্বার্থ সুরক্ষায় এই প্যাকেজ সুদূরপ্রসারী ভূমিকা নেবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1624143 – এই লিঙ্কে ক্লিক করুন।


    রাজ্য ও কেন্দ্রশাসিত অঞ্চলগুলিকে কেন্দ্রীয় স্বরাষ্ট্র মন্ত্রকের পক্ষ থেকে বলা হয়েছে প্রবাসী শ্রমিকরা যেন হাঁটাপথে বাড়ি না ফেরেন এবং তাঁদের গন্তব্যে পৌঁছে দেওয়ার ক্ষেত্রে শ্রমিক স্পেশাল ট্রেনগুলির সাহায্য নিতে


    কেন্দ্রীয় স্বরাষ্ট্র মন্ত্রক সমস্ত রাজ্য ও কেন্দ্রশাসিত অঞ্চলগুলিকে প্রবাসী শ্রমিকদের স্বার্থে তাঁরা যাতে পায়ে হেঁটে বাড়ি না ফেরেন, তা সুনিশ্চিত করার জন্য বলেছেন। মন্ত্রকের পক্ষ থেকে এক চিঠিতে বলা হয়েছে, রেল মন্ত্রক প্রতিদিন ১০০টিরও বেশি শ্রমিক স্পেশাল ট্রেন চালাচ্ছে। প্রয়োজনে অতিরিক্ত ট্রেনের ব্যবস্থা করতে রেল মন্ত্রক প্রস্তুত রয়েছে। শ্রমিকদের পায়ে হেঁটে বাড়ি না ফেরার ব্যাপারে সচেতন করতে হবে এবং তাঁদের জানাতে হবে যে তাঁরা সরকারের পরিচালিত বাস বা ট্রেনগুলির সুবিধা পেতে পারেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1624232 – এই লিঙ্কে ক্লিক করুন।


    প্রধানমন্ত্রী গরিব কল্যাণ যোজনার আওতায় এখনও পর্যন্ত উজ্জ্বলা যোজনার সুফলভোগীরা ৬ কোটি ২৮ লক্ষেরও বেশি বিনামূল্যে গ্যাস সিলিন্ডার পেয়েছেন


    কেন্দ্রীয় পেট্রোলিয়াম ও প্রাকৃতিক গ্যাস মন্ত্রী শ্রী ধর্মেন্দ্র প্রধান আজ উজ্জ্বলা যোজনার সুফলভোগী, গ্যাস ডিস্ট্রিবিউটর এবং তেল বিপণনকারী সংস্থাগুলির আধিকারিকদের সঙ্গে ভিডিও কনফারেন্সের মাধ্যমে মতবিনিময় করেন। তিনি বলেন, প্রধানমন্ত্রী উজ্জ্বলা যোজনার চার বছর পূর্ণ হয়েছে। মোদী সরকার গরিব কল্যাণ যোজনার আওতায় উজ্জ্বলা যোজনার সুফলভোগীদের তিন মাস বিনামূল্যে গ্যাস সিলিন্ডার দেওয়ার কথা ঘোষণা করেছে। যোজনার সুফলভোগীদের অ্যাকাউন্টে ইতিমধ্যে ৮ হাজার ৪৩২ কোটি টাকা হস্তান্তরিত করা হয়েছে। এখনও পর্যন্ত উজ্জ্বলা যোজনার ৬ কোটি ২৮ লক্ষেরও বেশি সুফলভোগী বিনামূল্যে গ্যাস সিলিন্ডার পেয়েছেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1624309 – এই লিঙ্কে ক্লিক করুন।


    দেশের বিভিন্ন জায়গায় আটকে পড়া ১৪ লক্ষেরও বেশি মানুষ ১৫ই মে মধ্যরাত্রি পর্যন্ত নিজেদের রাজ্যে পৌঁছেছেন


    ভারতীয় রেলের ১ হাজার ৭৪টিরও বেশি শ্রমিক স্পেশাল ট্রেন পরিষেবার মাধ্যমে ১৫ই মে মধ্যরাত্রি পর্যন্ত দেশের বিভিন্ন জায়গায় আটকে পড়া ১৪ লক্ষ মানুষকে নিজেদের রাজ্যে পৌঁছে দিয়েছেন। রেল গত তিন দিনে গড়ে ২ লক্ষেরও বেশি মানুষকে নিজের রাজ্যে পৌঁছতে সাহায্য করেছে। আগামী দিনগুলিতে দৈনিক এই সংখ্যা বেড়ে হবে ৩ লক্ষ।


    বিস্তারিত বিবরণের জন্য https://pib.gov.in/PressReleseDetail.aspx?PRID=1624361 – এই লিঙ্কে ক্লিক করুন।


    আত্মনির্ভর ভারত অভিযানের আওতায় ৮ কোটি প্রবাসী শ্রমিক ও তাঁদের পরিবারগুলিকে বিনামূল্যে খাদ্যশস্য


    কেন্দ্রীয় গ্রাহক বিষয়ক, খাদ্য ও গণবন্টন মন্ত্রী শ্রী রামবিলাস পাসোয়ান বলেছেন, কোভিড-১৯ এর সময় প্রবাসী শ্রমিকদের ওপর বোঝা লাঘব করতে ৮ কোটি প্রবাসী শ্রমিক ও তাঁদের পরিবারগুলিকে বিনামূল্যে খাদ্যশস্য দেওয়ার জন্য রাজ্য ও কেন্দ্রশাসিত অঞ্চলগুলিকে ৮ লক্ষ মেট্রিক টন খাদ্যশস্য সরবরাহ করা হয়েছে। তিনি আরও জানান, চলতি বছরের আগস্ট মাস থেকেই ২৩টি রাজ্য ও কেন্দ্রশাসিত অঞ্চল ‘এক দেশ, এক রেশন কার্ড’ কর্মসূচির আওতায় আসছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1624455 – এই লিঙ্কে ক্লিক করুন।


    রিয়েল এস্টেট নিয়ামক আইনের কার্যকর রূপায়ণ ক্রেতা ও বিক্রেতাদের মধ্যে আস্থা ফিরিয়ে আনতে পারে : হরদীপ সিং পুরী


    কেন্দ্রীয় আবাসন ও শহরাঞ্চল বিষয়ক মন্ত্রী শ্রী হরদীপ সিং পুরী বলেছেন, এই আইনের অন্যতম একটি উদ্দেশ্য হ’ল – ক্রেতা ও বিক্রেতাদের মধ্যে আস্থার মনোভাব বজায় রাখতে সাহায্য করা। ক্রেতা ও বিক্রেতার মধ্যে আস্থা বজায় রাখতে এই আইনের কার্যকর রূপায়ণ অত্যন্ত জরুরি। বর্তমান পরিস্থিতির প্রেক্ষিতে বিভিন্ন দিক পর্যালোচনা করে সরকার নির্দিষ্ট কিছু ব্যবস্থার ভিত্তিতে আগামী ২০শে এপ্রিল থেকে নির্মাণ কাজে অনুমতি দিয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=162 – এই লিঙ্কে ক্লিক করুন।


    অপারেশন সমুদ্র সেতু – দ্বিতীয় পর্বে নৌ-বাহিনীর জাহাজ জলস্বা মালে বন্দর থেকে ভারতের এসে পৌঁছেছে


    ভারতীয় নৌ-বাহিনীর জাহাজ জলস্বা দ্বিতীয় পর্বে মালদ্বীপের মালে বন্দর থেকে ৫৮৮ জন ভারতীয়কে কোচিতে ফিরিয়ে নিয়ে এসেছে। এই ভারতীয়দের মধ্যে ২১ জন শিশু সহ ৬ জন গর্ভবতী মহিলাও রয়েছেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1624293 – এই লিঙ্কে ক্লিক করুন।


    মহামারী ও লকডাউনের মনস্তাত্ত্বিক – সামাজিক প্রভাব সম্পর্কে ৭টি ই-সংস্করণ প্রকাশ করলেন কেন্দ্রীয় মানবসম্পদ উন্নয়ন মন্ত্রী


    কেন্দ্রীয় মানবসম্পদ উন্নয়ন মন্ত্রী শ্রী রমেশ পোখরিয়াল ‘নিশাঙ্ক’ মনস্তাত্ত্বিক – সামাজিক ক্ষেত্রে মহামারী ও লকডাউনের প্রভাব এবং তার মোকাবিলা সম্পর্কে ৭টি ই-সংস্করণের পাশাপাশি, সমসংখ্যক ই-মুদ্রিত সংস্করণের প্রকাশ করেন। ন্যাশনাল বুক ট্রাস্ট অফ ইন্ডিয়ার পক্ষ থেকে এই সংস্করণগুলি প্রণয়ন করা হয়েছে। এই উপলক্ষে শ্রী নিশাঙ্ক বলেন, বর্তমান বিশ্ব আজ যে অপ্রত্যাশিত সমস্যার সম্মুখীন, তার প্রভাব হ্রাস করতে ন্যাশনাল বুক ট্রাস্টের এই ৭টি সংস্করণ পুস্তিকা গুরুত্বপূর্ণ ভূমিকা পালন করতে পারে। এই বইগুলি মানসিক সুস্থিতি বজায় রাখতে সাহায্য করবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1624148 – এই লিঙ্কে ক্লিক করুন।


    কোভিড-১৯ মোকাবিলায় বিজ্ঞানীরা মোবাইল ইন্ডোর ডিজইনফেকশন স্প্রেয়ার উদ্ভাবন করেছেন


    বিশেষ এই স্প্রেয়ারগুলি বাড়ির ভেতরে এমন জায়গায় ছড়িয়ে দেওয়া যেতে পারে, যেখানে সহজে আমাদের হাত পৌঁছয় না। এই প্রযুক্তি কোভিড-১৯ পরবর্তী সময়েও বাড়ির ভেতরে জীবাণু মুক্ত করার কাজে ব্যবহার করা যেতে পারে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1624297 – এই লিঙ্কে ক্লিক করুন।


    কোভিড-১৯ মোকাবিলায় ঝুঁকি এড়ানো এবং চিকিৎসা পদ্ধতির সুষ্ঠু সমাধান খুঁজে বের করতে ইন্টেল ইন্ডিয়া এবং আইআইটি হায়দরাবাদের সঙ্গে সহযোগিতা করছে সিএসআইআর


    বিস্তারিত বিবরণের জন্য https://pib.gov.in/PressReleseDetail.aspx?PRID=1624122 – এই লিঙ্কে ক্লিক করুন।


    পিআইবি’র আঞ্চলিক কার্যালয় থেকে প্রাপ্ত তথ্য


    · আসাম : রাজ্যে আজ আরও ২ জন ব্যক্তির নমুনা পরীক্ষায় করোনা ভাইরাসের উপস্থিতির প্রমাণ মিলেছে। এর ফলে, আক্রান্তের সংখ্যা বেড়ে হয়েছে ৯১।


    · মণিপুর : রাজ্যের দুটি হাসপাতালে কোভিড-১৯ নমুনা পরীক্ষা আরও বাড়ানোর জন্য ট্রুন্যাট যন্ত্র বসানো হয়েছে।


    · মিজোরাম : রাজ্যে গীর্জাগুলির হলগুলিকে কোয়ারেন্টাইন কেন্দ্র হিসাবে ব্যবহারের যে অনুরোধ রাজ্য সরকারের পক্ষ থেকে করা হয়েছিল, তা গীর্জা কর্তৃপক্ষ মেনে নিয়েছে।


    · নাগাল্যান্ড : রাজ্যের এক বালিকা আজ বেঙ্গালুরুর এক হাসপাতালে মারা গেছে। মৃত এই বালিকার নমুনা পরীক্ষার জন্য পাঠানো হয়েছে।


    · সিকিম : রাজ্যের খাদ্য ও অসামরিক সরবরাহ তথা গ্রাহক বিষয়ক দপ্তর স্থানীয় মানুষের অভিযোগের ভিত্তিতে খাদ্য সামগ্রীর অতিরিক্ত মূল্য বৃদ্ধির ওপর নজর রাখছে।


    · কেরল : রাজ্যের স্বাস্থ্য মন্ত্রী বলেছেন, করোনা সংক্রমণের তৃতীয় পর্যায় পূর্বের তুলনায় অনেক বেশি বিপজ্জনক। ছোট ভুলভ্রান্তি থেকে আক্রান্তের সংখ্যা ব্যাপকভাবে বাড়তে পারে। এদিকে আজ রাতে আটকে পড়া ভারতীয়দের নিয়ে উপসাগরীয় দেশগুলি থেকে আরও তিনটি বিমান রাজ্যে এসে পৌঁছেছে। দিল্লি থেকে কেরলবাসীদের ফিরিয়ে নিয়ে আসতে দিল্লি সরকারকে প্রয়োজনীয় ব্যবস্থা নিতে কেরল সরকার অনুরোধ করেছে।


    · তামিলনাডু : পরীক্ষা হলগুলিতে পড়ুয়াদের মধ্যে ব্যক্তিগত দূরত্ব বজায় রাখতে দশম শ্রেণীর বোর্ড পরীক্ষা ১২ হাজারেরও বেশি কেন্দ্রে গ্রহণ করা হবে। চেন্নাই ও তিরুভাল্লুর বাদে রাজ্যে মদের দোকানগুলি পুনরায় খোলা হবে। গতকাল আরও ৪৩৪ জনের নমুনা পরীক্ষায় ভাইরাসের উপস্থিতির প্রমাণ মেলায় রাজ্যে আক্রান্তের সংখ্যা বেড়ে হয়েছে ১০ হাজার। নিশ্চিতভাবে করোনায় আক্রান্ত হয়েছেন ৭ হাজার ৪৩৫ জন। মৃত্যু হয়েছে ৭১ জনের।


    · কর্ণাটক : সরকারি সহায়তা বহির্ভূত শিক্ষা প্রতিষ্ঠানগুলির সঙ্গে আজ রাজ্যের মুখ্যমন্ত্রী বৈঠক করেন। এই শিক্ষা প্রতিষ্ঠানগুলির শিক্ষক-শিক্ষিকাদের লকডাউনের সময় পুরো বেতন দেওয়ার নির্দেশ দিয়েছেন মুখ্যমন্ত্রী। রাজ্যে আজ দুপুর ১২টা পর্যন্ত নতুন করে ২৩ জনা আক্রান্ত হয়েছেন। এর ফলে, আক্রান্তের সংখ্যা বেড়ে হয়েছে ১ হাজার ৭৯। নিশ্চিতভাবে করোনায় আক্রান্ত হয়েছেন ৫৪৮ জন। মৃত্যু হয়েছে ৩৬ জনের।


    · অন্ধ্রপ্রদেশ : রাজ্য সরকার বেআইনি পরিবহণ রুখতে এবং মদ উৎপাদন ঠেকাতে বিশেষ এনফোর্সমেন্ট ব্যুরো স্থাপনের সিদ্ধান্ত নিয়েছে। রাজ্যে গত ২৪ ঘন্টায় নমুনা পরীক্ষার পর ১০১ জনকে ছেড়ে দেওয়া হয়েছে। রাজ্যে করোনায় আক্রান্তের সংখ্যা ২ হাজার ২০৫। নিশ্চিতভাবে করোনায় আক্রান্ত হয়েছেন ৮০৩ জন। মারা গেছেন ৪৯ জন।


    · মহারাষ্ট্র : রাজ্যে আরও ১ হাজার ৫৭৬ জন নতুন করে আক্রান্ত হওয়ায় আক্রান্তের সংখ্যা বেড়ে দাঁড়িয়েছে ২৯ হাজার ১০০। এদের মধ্যে নিশ্চিতভাবে করোনায় আক্রান্ত হয়েছেন ২১ হাজার ৪৬৭ জন। সরকারি ও বেসরকারি হাসপাতালগুলির মধ্যে সমন্বয় স্থাপনে রাজ্য ও জেলাস্তরে মুখ্যসচিব এবং জেলাশাসকদের নেতৃত্বে বিশেষ কমিটি গঠন করা হয়েছে।


    · গুজরাট : রাজ্যে কোভিড-১৯ এ আরও ৩৪০ জনের সংক্রমনের খবর মেলায় আক্রান্তের সংখ্যা বেড়ে হয়েছে ৯ হাজার ৯৩১। শুধুমাত্র আমেদাবাদে নিশ্চিতভাবে করোনায় আক্রান্ত হয়েছেন ২৬১ জন। সুরাটে ২ হাজারেরও বেশি বিদ্যুৎ চালিত তাঁত শিল্প কেন্দ্রে পুনরায় কাজকর্ম শুরু হয়েছে।


    · রাজস্থান : রাজ্যে আজ বেলা ২টো পর্যন্ত আরও ১৭৭ জনের আক্রান্তের খবর মিলেছে। এর মধ্যে ১২২ জন নিশ্চিতভাবে করোনায় আক্রান্ত হয়েছেন। এরা সকলেই জয়পুরের বাসিন্দা। রাজ্যে আক্রান্তের সংখ্যা বেড়ে হয়েছে ৪ হাজার ৯২৪। ২ হাজার ৪৮০ জন ব্যক্তিকে সুস্থ হওয়ার পর ছেড়ে দেওয়া হয়েছে।


    · মধ্যপ্রদেশ : রাজ্যে আরও ১৬৯ জনের সংক্রমণের খবর মেলায় মোট আক্রান্তের সংখ্যা বেড়ে হয়েছে ৪ হাজার ৫৯৫। গতকাল ১১২ জন আক্রান্ত ব্যক্তি সুস্থ হয়ে উঠেছেন। নিশ্চিতভাবে করোনায় আক্রান্তের সংখ্যা ২ হাজার ৭৩। রাজ্যে এখনও পর্যন্ত ৩ লক্ষ ১২ হাজার প্রবাসী শ্রমিক ফিরে এসেছেন।


    · গোয়া : রাজ্যে ফিরে আসা ১৫৪ জন নৌ-কর্মীকে ভাস্কো দা গামায় ৪টি হোটেলে কোয়ারেন্টাইনে রাখা হয়েছে। এদিকে, মারগাঁও – এ ইএসআই হাসপাতালে কোভিড আক্রান্ত ৮ জন রোগী চিকিৎসায় ভালো সাড়া দিচ্ছেন বলে স্বাস্থ্য দপ্তরের এক আধিকারিক জানিয়েছেন।


    CG/BD/SB

    
    
    (Release ID: 1624573) Visitor Counter : 31
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Tamil , Telugu , Kannada , Malayalam