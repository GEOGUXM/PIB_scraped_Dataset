      ভূ-বিজ্ঞানমন্ত্রক

      দক্ষিণ-পূর্ব বঙ্গোপসাগর ও সংলগ্ন দক্ষিণ আন্দামান সাগরের উপর নিম্নচাপের জেরে ১৬ মে সন্ধ্যার মধ্যে ঘূর্ণি ঝড় তৈরি হওয়ার সম্ভাবনা তীব্র
      Posted On: 13 MAY 2020 6:30PM by PIB Kolkata


    নতুন দিল্লি, ১৩ মে, ২০২০


    

    
    ভারত আবহাওয়া দফতরের ঘূর্ণি ঝড় সতর্কতা বিভাগ জানিয়েছে, আজ সকালে দক্ষিণ-পূর্ব বঙ্গোপসাগর এবং তৎসংলগ্ন দক্ষিণ আন্দামান সাগরের উপর একটি নিম্নচাপ তৈরি হয়েছে। এটি সম্ভবত ১৫ মে এর মধ্যে দক্ষিণ বঙ্গোপসাগরের কেন্দ্র ভাগে এক গভীর নিম্নচাপে পরিণত হবে। ১৬মে সন্ধ্যার মধ্যে তা দক্ষিণ-পশ্চিম এবং পশ্চিম-মধ্য বঙ্গোপসাগর সংলগ্ন অঞ্চলে এটি ঘূর্ণিঝড়ে পরিনত হয়ে ১৭ মে'এর মধ্যে উত্তর-পশ্চিম দিকে অগ্রসর হবে এবং তারপরে উত্তর-উত্তর পূর্ব দিকে পুনরায় বক্রাকার অগ্রসর হবে। এর ফলে দক্ষিণ বঙ্গোপসাগর, আন্দামান সাগর এবং আন্দামান ও নিকোবর দ্বীপপুঞ্জের দক্ষিণ-পশ্চিম মৌসুমী বায়ু ঢোকার জন্য পরিস্থিতি অনুকূল হয়ে উঠবে। এর প্রভাবে, দক্ষিণ ও মধ্য বঙ্গোপসাগরে সন্নিহিত অঞ্চলে ১৫ই মে থেকে প্রতিকূল আবহাওয়া সৃষ্টি হবে। ১৫ ও ১৬মে আন্দামান ও নিকোবর দ্বীপপুঞ্জের বিভিন্ন জায়গায় ভারি থেকে অতিভারি বৃষ্টি হতে পারে।দক্ষিণ ও মধ্য বঙ্গোপসাগরের ৫৫-৬৫ কিলোমিটার বেগে ঝোড়ো হাওয়া বইতে পারে এবং পরবর্তী সময়ে ঝড়ের বেগে আরো বাড়বে।এই সময় সমুদ্র উত্তাল থাকবে। তাই ১৫ ও ১৬ই মে মৎসজীবীদের গভীর সমুদ্রে মাছ ধরতে যেতে নিষেধ করা হয়েছে।
    
    আরো বিস্তারিত জানতে www.rsmcnewdelhi.imd.gov.in এবং www.mausam.imd.gov.in ওয়েব সাইট দেখা যেতে পারে।


    

    CG/SS

    
    
    (Release ID: 1623680) Visitor Counter : 27
    
    
      Read this release in: English , Urdu , Hindi , Punjabi , Odia , Tamil