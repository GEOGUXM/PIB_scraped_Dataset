      সড়কপরিবহণওমহাসড়কমন্ত্রক

      ক্ষুদ্র ও মাঝারি শিল্প সংস্থা, গ্রামীণ ও কুটির শিল্পের জন্য প্রধানমন্ত্রীর আর্থিক প্যাকেজ ঘোষণাকে শ্রী নীতিন গড়করি স্বাগত জানিয়েছেন
      Posted On: 12 MAY 2020 9:48PM by PIB Kolkata


    নতুন দিল্লি, ১২ মে, ২০২০


    

    কেন্দ্রীয় সড়ক পরিবহণ ও জাতীয় মহাসড়ক মন্ত্রী শ্রী নীতিন গড়করি প্রধানমন্ত্রীর ২০ লক্ষ কোটি টাকার ত্রাণ প্যাকেজের ঘোষণাকে স্বাগত জানিয়েছেন। শ্রী গড়করি বলেছেন, ঐতিহাসিক এই প্যাকেজ ঘোষণার মাধ্যমে প্রধানমন্ত্রী ক্ষুদ্র ও মাঝারি তথা গ্রামীণ ও কুটির শিল্প ক্ষেত্রের চাহিদা ও প্রত্যাশা পূরণ করেছেন।


    
    শ্রী গড়করি আরও বলেন, বিপুল সহায় সম্পদ, আধুনিক প্রযুক্তি এবং পর্যাপ্ত কাঁচামালের যোগানের দরুন ভারত শীঘ্রই সব শিল্পক্ষেত্রে আত্মনির্ভর হয়ে উঠবে। বিশ্ব অর্থনীতিতে ভারতকে মহাশক্তিধর দেশে পরিণত করার যে পরিকল্পনা প্রধানমন্ত্রী গ্রহণ করেছেন, তার বাস্তবায়নে এই আর্থিক প্যাকেজ অত্যন্ত গুরুত্বপূর্ণ ভূমিকা নেবে বলে শ্রী গড়করি অভিমত প্রকাশ করেন। তিনি আরও বলেন, কোভিড-১৯ মহামারীর ফলে আর্থিক মন্দার বিষয়টিকে সমস্যা হিসেবে না দেখে উদ্ভূত পরিস্থিতিকে কাজে লাগিয়ে সুযোগে পরিণত করা দরকার। এই লক্ষ্যে দেশকে এগিয়ে নিয়ে যেতে ইতিবাচক মনোভাব ও আত্মবিশ্বাস অক্ষুন্ন রাখা জরুরী।


    
    শ্রী গড়করি বলেন, প্রধানমন্ত্রীর এই আর্থিক প্যাকেজের ঘোষণা দেশবাসী বহুদিন মনে রাখবে। প্রধানমন্ত্রীর এই সাহায্য ঘোষণার ফলে ক্ষুদ্র ও মাঝারি শিল্প সহ গ্রামীণ ও কুটির শিল্পে ১১ কোটির বেশি মানুষ যুক্ত রয়েছেন, তাদের আর্থিক স্বচ্ছলতা আরও বাড়বে। জি.ডি.পি.-তে এই শিল্পক্ষেত্র দুটির অবদান প্রায় ২৯ শতাংশ। সদ্য ঘোষিত এই আর্থিক প্যাকেজের ফলে ক্ষুদ্র ও মাঝারি শিল্প সংস্থা সহ গ্রামীণ ও কুটির শিল্প নতুন উচ্চতায় পৌঁছবে বলে শ্রী গড়করি আশাপ্রকাশ করেন।


    

    CG/BD/AS

    
    
    (Release ID: 1623480) Visitor Counter : 32
    
    
      Read this release in: English , Urdu , Marathi , Punjabi , Telugu , Kannada