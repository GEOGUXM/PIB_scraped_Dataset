      অসামরিকবিমানপরিবহণমন্ত্রক

      এয়ার ইন্ডিয়া, এলায়েন্স এয়ার, ভারতীয় বিমান বাহিনী এবং অসরকারী বিমান সংস্থাগুলির ৪৪৩টি বিমান লাইফলাইন উড়ান পরিষেবার কাজে যুক্ত রয়েছে
      Posted On: 04 MAY 2020 7:21PM by PIB Kolkata


    নতুন দিল্লি, ৪ মে, ২০২০


    লাইফলাইন উড়ান পরিষেবার কাজে যুক্ত রয়েছে এয়ার ইন্ডিয়া,এলায়েন্স এয়ার,ভারতীয় বিমান বাহিনী এবং বেসরকারী সংস্থার ৪৪৩টি বিমান। এর মধ্যে ২৬৫টি বিমান এয়ার ইন্ডিয়া এবং এলায়েন্স এয়ারের। আজ পর্যন্ত এই পরিষেবার মাধ্যমে ৪,৩৪,৫৩১ কিলোমিটার আকাশপথ পাড়ি দিয়ে এই পণ্যবাহী বিমান গুলি ৮২১.০৭ টন পণ্য পরিবহন করেছে।কোভিড-19 সংক্রমণের দরুন দেশজুড়ে চলা লকডাইন কালে দেশের লড়াইয়ে সমর্থন জানিয়ে,অসামরিক বিমান চলাচল মন্ত্রক এই লাইফলাইন উড়ানগুলি নিয়ন্ত্রণ করে দেশের প্রত্যন্ত অঞ্চলে প্রয়োজনীয় চিকিৎসা সামগ্রী সরবরাহ করে চলেছে। উত্তর পূর্ব অঞ্চল, ব-দ্বীপ অঞ্চল এবং পাহাড়ি অঞ্চলগুলির প্রতি বিশেষ নজর দেওয়া হচ্ছে। পবনহংস লিমিটেড সহ অন্যান্য হেলিকপ্টার পরিষেবা ব্যবহার হচ্ছে জম্মু ও কাশ্মীর, লাদাখ, ব দ্বীপ অঞ্চল এবং উত্তর পূর্ব অঞ্চলের রাজ্য গুলিতে। মূলত চিকিৎসা সামগ্রী এবং অসুস্থ মানুষদের পরিবহনের জন্য এই পরিষেবা ব্যবহার করা হচ্ছে। গত ৩রা মে ২০২০ পর্যন্ত পবনহংস হেলিকপ্টার পরিষেবার মাধ্যমে ৭,৭২৯ কিলোমিটার আকাশপথ পাড়ি দিয়ে ২.২৭ টন পণ্য পরিবহন করা হয়েছে। অভ্যন্তরীণ পণ্য পরিষেবা সংস্থা স্পাইস জেট, ব্লু ডার্ট এবং ইন্ডিগো বানিজ্যিক ভাবে পণ্য পরিষেবা দিয়ে চলেছে। স্পাইস জেট সংস্থা ৭৭৫টি পণ্যবাহী বিমান গত ২৪ শে এপ্রিল থেকে ৩রা মে পর্যন্ত ১৩,৩১,২২৬ কিলোমিটার আকাশপথ পাড়ি দিয়ে ৫,৬১৭ টন পণ্য বহন করেছে। এর মধ্যে ২৮৩টি আন্তর্জাতিক বিমান রয়েছে। ব্লু ডার্ট তাদের ২৫৬টি পণ্যবাহী বিমানে গত ২৫শে এপ্রিল থেকে ৩রা মে পর্যন্ত ২,৮৩,৩৫৮ কিলোমিটার আকাশপথ পাড়ি দিয়ে ৪,৪০৫ টন পণ্য বহন করে। এর মধ্যে ১৩ টি আন্তর্জাতিক পণ্যবাহী বিমান ছিল। গত ৩ রা এপ্রিল থেকে ৩ রা মে পর্যন্ত ইন্ডিগো বিমান সংস্থা ৮৮ টি পণ্যবাহী বিমানে ১,৪৬,৫৪৭ কিলোমিটার আকাশপথ পাড়ি দিয়ে ৪৪২ টন পণ্য বহন করেছে। এর মধ্যে ৩৩ টি আন্তর্জাতিক পণ্যবাহী বিমান রয়েছে।অসরকারি সংস্থার বিমান গুলি সরকারের জন্য জরুরি পরিষেবা পৌছে দিয়েছে বিনামূল্যে। ভিস্তারা বিমান সংস্থা গত ১৯শে এপ্রিল থেকে ৩রা মে পর্যন্ত ২০টি পণ্যবাহী বিমানে ২৮,৫৯০ কিলোমিটার আকাশপথ পাড়ি দিয়ে ১৩৯ টন পণ্য পরিবহন করেছে।


    
    কোভিড-19 সংক্রান্ত সামগ্রী,চিকিৎসা সরঞ্জাম এবং ওষুধ পরিবহনের জন্য আন্তর্জাতিক ক্ষেত্রে পূর্ব এশিয়ার সঙ্গে একটি পণ্যএয়ার ব্রিজ স্থাপন করা হয়েছেএয়ার ইন্ডিয়া ৯৩০ টন চিকিৎসা সামগ্রী এই পথে নিয়ে এসেছে। এর পাশাপাশি ব্লু ডার্ট গত ১৪ই এপ্রিল থেকে ৩ রা মে ২০২০ পর্যন্ত সাংহাই এবং গুয়াংজহু থেকে ১১৪ টন পণ্য নিয়ে এসেছে। হংকং থেকে পণ্য পরিবহন করেছে ২৪ টন। স্পাইস জেট ৩ রা মে পর্যন্ত সাংহাই ও গুয়াংঝু থেকে ২০৪ টন চিকিৎসা সামগ্রী নিয়ে এসেছে এবং ওই সময়কালেই হংকং এবং সিঙ্গাপুর থেকে ১৬ টন চিকিৎসা সামগ্রী পরিবহন করেছে।


    

    CG/PPM

    
    
    (Release ID: 1621060) Visitor Counter : 19
    
    
      Read this release in: English , Urdu , Hindi , Assamese , Manipuri , Punjabi , Odia , Tamil , Telugu , Kannada