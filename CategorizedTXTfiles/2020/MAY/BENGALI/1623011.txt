      স্বাস্থ্যওপরিবারকল্যাণমন্ত্রক

      কোভিড-১৯ এর নজরদারীরতে আইজিজি এলাইজা টেস্ট –এর মাধ্যমে অ্যান্টিবডি শনাক্ত করে আইসিএমআর-এনআইভি পুণের উদ্ভাবন রোগ নজরদারীর ক্ষেত্রে গুরুত্বপূর্ণ ভূমিকা পালন করবেঃ ডঃ হর্ষ বর্ধন
      Posted On: 10 MAY 2020 8:07PM by PIB Kolkata

      নতুন দিল্লি, ১০ই মে, ২০২০
      
      ভারতীয় চিকিৎসা গবেষণা পরিষদ, ইন্ডিয়ান কাউন্সিল অফ মেডিক্যাল রিসার্চ – আইসিএমআর এবং পুণের ন্যাশনাল ইনস্টিটিউট অফ ভাইরোলজি (এনআইভি), সম্পূর্ণ দেশীয় প্রযুক্তিতে কোভিড – ১৯ এর অ্যান্টিবডি শনাক্তকরণের জন্য আইজিজি এলাইজা টেস্ট – ‘কোভিড কবচ এলাইজা’-কে তৈরি করে, সেটি ব্যবহারের জন্য স্বীকৃতিও দিয়েছে।
      
      বিশ্বের ২১৪টি দেশে কোভিড – ১৯ মহামারীতে ৩৮,৫৫,৭৮৮ জন সংক্রমিত হয়েছেন। মারা গেছেন, ২,৬৫,৮৬২-র বেশি। পৃথিবীর বিভিন্ন দেশ এই মহামারীকে প্রতিহত করতে নানা উদ্যোগ গ্রহণ করেছে। ভারতে কোভিড – ১৯ শনাক্তকরণের বেশিরভাগ উপাদান, বিদেশ থেকে আমদানি করতে হয়। আমাদের দেশের বিজ্ঞানীরা সেকারণে সার্স–কোভ–২ –কে শনাক্তকরণের জন্য দেশে কিট তৈরির চেষ্টা চালিয়ে যাচ্ছেন।
      
      ভাইরাস বিদ্যার গবেষণার বিষয়ে আইসিএমআর – এনআইভি, দেশের শীর্ষ গবেষণাগার। ভারতে যাঁদের কোভিড – ১৯ সংক্রমণ হয়েছে, তাঁদের শরীরে সার্স–কোভ–২ ভাইরাসকে পৃথক করার কাজ চালিয়ে যাচ্ছেন এনআইভি-র বিজ্ঞানীরা। এই গবেষণারই অঙ্গ হিসেবে দেশীয় প্রযুক্তিতে শনাক্তকরণের কিট তৈরির উদ্যোগ নেওয়া হয়েছিল।
      
      কোভিড – ১৯ শনাক্তকরণের জন্য রিয়েল টাইম পিসিআর যেমন গুরুত্বপূর্ণ, সেরকমই এই ভাইরাসে দেশে কত লোক সংক্রমিত হয়েছেন, সেবিষয়ে নজরদারি চালানোর ক্ষেত্রে অ্যান্টিবডি টেস্টও সমান গুরুত্বপূর্ণ।
      
      আইসিএমআর – এনআইভি –র বিজ্ঞানীদের তৈরি আইজিজি এলাইজা টেস্টের কিট তৈরি এক্ষেত্রে যথেষ্ট তাৎপর্যপূর্ণ। ইতিমধ্যেই মুম্বাইয়ের ২টি জায়গায়, এই কিট ব্যবহার করা হয়েছে এবং তাতে যথাযথ ফলও পাওয়া গেছে। আড়াই ঘন্টায় এই কিট ৯০টি নমুনা পরীক্ষা করতে পারে। দেশের বাজারে দ্রুত পরীক্ষা করার জন্য যে কিট গুলি পাওয়া যাচ্ছে, তার সঙ্গে বিচার করলে বলা যায়, এনআইভি-র তৈরি কিটটি যথেষ্ট উচ্চসংবেদী।
      
      কেন্দ্রীয় স্বাস্থ্য ও পরিবার কল্যাণ মন্ত্রী, ড. হর্ষ বর্ধন বলেছেন, কোভিড-১৯ এর নজরদারীতে আইজিজি এলাইজা টেস্ট –এর মাধ্যমে অ্যান্টিবডি শনাক্ত করে আইসিএমআর-এনআইভি পুণের এই উদ্ভাবন রোগ নজরদারীর ক্ষেত্রে গুরুত্বপূর্ণ ভূমিকা পালন করবে।
      
      আইসিএমআর – এনআইভি, এলাইজা টেস্টটি উদ্ভাবন করে, সেটিকে ব্যাপক উৎপাদনের জন্য জাইডাস ক্যাডিলা কোম্পানিকে দায়িত্ব দিয়েছে। কোভিড কবচ এলাইজার বাণিজ্যিক উৎপাদন এই সংস্থাটি শুরু করে দিয়েছে। ‘মেক-ইন-ইন্ডিয়া’ উদ্যোগের যা একটি সার্থক উদাহরণ।
      CG/CB/SFS
    
    
    (Release ID: 1623011) Visitor Counter : 11
    
    
      Read this release in: Punjabi , Telugu , English , Assamese , Urdu , Marathi , Hindi , Tamil