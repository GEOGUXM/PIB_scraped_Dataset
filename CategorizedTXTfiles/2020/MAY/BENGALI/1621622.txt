      স্বাস্থ্যওপরিবারকল্যাণমন্ত্রক

      কোভিড – ১৯ এর সর্বশেষ তথ্য
      
      এ পর্যন্ত ১৪,১৮৩ জন সুস্থ হয়েছেন

      Posted On: 06 MAY 2020 6:18PM by PIB Kolkata

    নতুন দিল্লি, ৬ মে, ২০২০


    

    দেশে কোভিড-১৯ মহামারীর মোকাবিলায় কেন্দ্র এবং বিভিন্ন রাজ্য ও কেন্দ্রশাসিত অঞ্চলগুলি নানা উদ্যোগ গ্রহণ করেছে। উচ্চপর্যায়ে এগুলি নিয়ে প্রতিনিয়ত পর্যালোচনা করা হচ্ছে।


    
    কেন্দ্রীয় স্বাস্থ্য ও পরিবার কল্যাণ মন্ত্রী ড. হর্ষ বর্ধন, আজ গুজরাটের উপমুখ্যমন্ত্রী ও স্বাস্থ্যমন্ত্রী শ্রী নীতীনভাই প্যাটেল এবং মহারাষ্ট্রের স্বাস্থ্যমন্ত্রী শ্রী রাজেশ টোপের সঙ্গে বৈঠক করেন। বৈঠকে স্বাস্থ্য ও পরিবার কল্যাণ দপ্তরের প্রতিমন্ত্রী, শ্রী অশ্বিনী কুমার চৌবে সহ কেন্দ্র এবং সংশ্লিষ্ট রাজ্যগুলির পদস্থ আধিকারিকরা উপস্থিত ছিলেন। তাঁরা কোভিড – ১৯ মহামারীর সংক্রমণ প্রতিরোধ, এর চিকিৎসার বিষয়ে বিস্তারিত আলোচনা করেন।


    
    ড. হর্ষ বর্ধন, কোভিড – ১৯ এ আক্রান্ত নন, এমন রোগীরা চিকিৎসা থেকে যাতে বঞ্চিত না হন, সেদিকে গুরুত্ব দিতে বলেছেন। এছাড়া সারি এবং ইনফ্লুয়েঞ্জার মতো অসুখের শনাক্তকরণ ও পরীক্ষা – নিরীক্ষার জন্য ব্যবস্থা নিতেও রাজ্যগুলিকে তিনি পরামর্শ দিয়েছেন। কোভিড – ১৯ এ আক্রান্ত রোগীদের ক্ষেত্রে কোনো রকম বৈষম্য যেন না হয় এবং সঠিক সময়ে এই রোগের সংক্রমণের কথা যেন জানা যায়, স্বাস্থ্যমন্ত্রী সেবিষয়ে গুরুত্ব দিয়েছেন।


    
    শেষ পাওয়া খবরে দেশে আক্রান্তের সংখ্যা ৪৯,৩৯১ জন। গত ২৪ ঘন্টায় নতুন করে আক্রান্ত হয়েছেন ২৯৫৮ জন। সুস্থ হয়ে বাড়ি ফিরে গেছেন ১৪,১৮৩ জন। গত ২৪ ঘন্টায় সুস্থ্ হয়েছেন ১৪৫৭ জন। মোট আক্রান্তের ২৮.৭২ শতাংশ সুস্থ হয়ে বাড়ি ফিরেছেন।


    
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন।


    
    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেলে @CovidIndiaSeva-তেও কোনো প্রশ্ন থাকলে তা জানাতে পারেন। এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা চাইলে নীচের লিঙ্কে ক্লিক করুন।
    https://www.mohfw.gov.in/pdf/coronvavirushelplinenumber.pdf


    

    CG/CB/SFS

    
    
    (Release ID: 1621622) Visitor Counter : 17
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Odia , Tamil , Telugu , Kannada , Malayalam