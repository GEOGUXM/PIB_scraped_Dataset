      স্বরাষ্ট্র মন্ত্রক

      কোভিড-১৯ সংক্রমণ মোকাবিলায় রাজ্য ও কেন্দ্রশাসিত অঞ্চলগুলির মুখ্যসচিব ও স্বাস্থ্য সচিবদের সঙ্গে পর্যালোচনা বৈঠকে ক্যাবিনেট সচিব
      Posted On: 10 MAY 2020 2:51PM by PIB Kolkata


    নয়াদিল্লি, ১০ মে, ২০২০


    

    কেন্দ্রীয় ক্যাবিনেট সচিব শ্রী রাজীব গৌবা ভিডিও কনফারেন্সের মাধ্যমে বর্তমান কোভিড-১৯ পরিস্থিতি নিয়ে রাজ্য ও কেন্দ্রশাসিত অঞ্চলগুলির মুখ্যসচিব ও স্বাস্থ্য সচিবদের সঙ্গে বৈঠক করেন। এই বৈঠকে কোভিড-১৯ সংক্রমণ পরিস্থিতি মোকাবিলায় গৃহীত বিভিন্ন পদক্ষেপ পর্যালোচনা করা হয়।


    
    এই প্রেক্ষিতে ক্যাবিনেট সচিব জানান, ভারতীয় রেলের ৩৫০টিরও বেশি শ্রমিক স্পেশাল ট্রেন ৩ লক্ষ ৫০ হাজার প্রবাসী শ্রমিকদের গন্তব্যে পৌঁছে দিয়েছে। আরও বেশি সংখ্যক শ্রমিক স্পেশাল ট্রেন চালানোর জন্য তিনি রাজ্য সরকারগুলিকে রেলকে সহযোগিতার অনুরোধ জানান। বন্দে ভারত অভিযানের আওতায় বিদেশে আটকে পড়া ভারতীয়দের দেশে ফিরিয়ে আনার ব্যাপারেও রাজ্যগুলিকে সহযোগিতার আর্জি জানান ক্যাবিনেট সচিব।


    
    ক্যাবিনেট সচিব জোর দিয়ে বলেন, চিকিৎসক, নার্স ও আধা-চিকিৎসকদের যাতায়াতে যাবতীয় বাধা-বিপত্তি দূর করতে রাজ্যগুলিকে প্রয়োজনীয় ব্যবস্থা নিয়ে হবে।রাজ্যগুলির উদ্দেশ্য হ’ল – করোনা সেনানীদের সুরক্ষিত ও নিরাপদ রাখা।


    
    এই বৈঠকে রাজ্যগুলির মুখ্যসচিবরা নিজ নিজ রাজ্যে বর্তমান কোভিড-১৯ পরিস্থিতি সম্পর্কে ক্যাবিনেট সচিবকে অবহিত করেন। তাঁরা বলেন, কোভিড-১৯ থেকে সুরক্ষার পাশাপাশি, সুপরিকল্পিত উপায়ে অর্থনৈতিক কর্মকান্ডগুলিও ধীরে ধীরে বাড়ানো প্রয়োজন।


    

    CG/BD/SB

    
    
    (Release ID: 1622701) Visitor Counter : 20
    
    
      Read this release in: English , Urdu , Marathi , Hindi , Manipuri , Punjabi , Odia , Tamil , Telugu , Kannada , Malayalam