      মানবসম্পদবিকাশমন্ত্রক

      "এক ভারত শ্রেষ্ঠ ভারত" বোধের চেতনা ছড়িয়ে দিতে এবং যুবসমাজকে মৌলিক কর্তব্য সম্পর্কে সংবেদনশীল করে তুলতে পাঞ্জাবের কেন্দ্রীয় বিশ্ববিদ্যালয়ের এক ভারত শ্রেষ্ঠ ভারত (ইবিএসবি) ক্লাব, মৌলিক কর্তব্যগুলি মনে করানোর বিষয়ে "এ রিমাইন্ডার অন ফান্ডামেন্টাল ডিউটিস” শীর্ষক একটি ছোট ভিডিও'র সূচনা করেছে
      Posted On: 31 MAY 2020 12:44PM by PIB Kolkata


    নতুন দিল্লি, ৩১ মে, ২০২০


    

    
    আমাদের মৌলিক কর্তব্য সম্পর্কে যুবসমাজকে সংবেদনশীল করে তোলার লক্ষ্যে, পাঞ্জাবের ভাথিন্ডার কেন্দ্রীয় বিশ্ববিদ্যালয়, আমাদের মৌলিক কর্তব্যগুলি সম্পর্কে মনে করানো নিয়ে "এ রিমাইন্ডার অন ফান্ডামেন্টাল ডিউটিস”শীর্ষক একটি ছোট ভিডিওর সূচনা করেছে। পাঞ্জাবের ভাথিন্ডার কেন্দ্রীয় বিশ্ববিদ্যালয়ের অন্তর্গত এক ভারত শ্রেষ্ঠ ভারত (ইবিএসবি) ক্লাব "এক ভারত শ্রেষ্ঠ ভারত" কর্মসূচির আওতায় কেন্দ্রীয় মানব সম্পদ উন্নয়ন মন্ত্রক এবং ইউজিসির নির্দেশনা অনুযায়ী ও বিশ্ববিদ্যালয়ের উপাচার্য অধ্যাপক আর.কে.কোহলির সহায়তায় এই ভিডিওটি তৈরি করেছে।


    
    এই ভিডিওটির উদ্দেশ্য হ'ল প্রত্যেক ব্যক্তিকে দায়বদ্ধ নাগরিক হিসাবে আমাদের বিধিবদ্ধ কর্তব্যগুলি মেনে চলার জন্য উদ্বুদ্ধ করা,কোভিড -১৯ এর বিস্তার মোকাবিলায় সরকার যে প্রতিরোধমূলক নির্দেশিকা জারি করেছে, তা অনুসরণের জন্য উৎসাহিত করা এবং সকলকেই "সঙ্কল্প সে সিদ্ধি কি অওর" কর্মসূচিতে সামিল হওয়ার জন্য আহ্বান জানানো। এই ভিডিওটিতে পাঞ্জাবের ভাথিন্ডার কেন্দ্রীয় বিশ্ববিদ্যালয়ের অন্তর্গত এক ভারত শ্রেষ্ঠ ভারত (ইবিএসবি) ক্লাবের ২৮ জন শিক্ষার্থী-স্বেচ্ছাসেবী দেশের ২৮টি রাজ্যের প্রতিনিধিত্ব করেছেন এবং সংশ্লিষ্ট রাজ্যের নিজ নিজ আঞ্চলিক ভাষায় মৌলিক কর্তব্যগুলির অনুবাদ তুলে ধরেছেন।


    বিস্তারিত জানতে-
    https://twitter.com/EBSB_MHRD/status/1265896852232134656 দেখুন।


    

    CG/SS

    
    
    (Release ID: 1628172) Visitor Counter : 10
    
    
      Read this release in: Telugu , Marathi , Punjabi , Hindi , English , Urdu , Manipuri , Tamil , Malayalam