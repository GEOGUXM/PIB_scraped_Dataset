      নারীওশিশুবিকাশমন্ত্রক

      শ্রী অজয় তীরকে কেন্দ্রীয় নারী ও শিশু বিকাশ মন্ত্রকের সচিব হিসেবে দায়িত্বভার গ্রহণ করেছেন
      Posted On: 01 MAY 2020 2:35PM by PIB Kolkata


    নতুন দিল্লি, ১ মে, ২০২০


    

    
    শ্রী অজয় তীরকে আজ নতুন দিল্লিতে কেন্দ্রীয় নারী ও শিশু বিকাশ মন্ত্রকের (ডাব্লুসিডি) সচিব হিসাবে দায়িত্ব ভার গ্রহণ করেছেন। তিনি ১৯৮৭ সালের মধ্যপ্রদেশ ক্যাডারের আইএএস আধিকারিক। শ্রী রবীন্দ্র পানওয়ারের স্থলাভিষিক্ত হলেন তিনি। শ্রী পানওয়ার গতকাল অবসরগ্রহণ করেছেন।
    
    সচিব হিসেবে দায়িত্ব নেওয়ার আগে, শ্রী অজয় তীরকে এই মন্ত্রকেরই বিশেষ সচিবের পদে নিযুক্ত ছিলেন। তিনি নারী ও শিশু বিকাশ মন্ত্রকের অতিরিক্ত সচিব হিসাবে যোগদানের আগে ২০১৭ সালে ভারত সরকারের মানব সম্পদ উন্নয়ন মন্ত্রকের বিদ্যালয় শিক্ষা ও সাক্ষরতা বিভাগে যুগ্ম সচিব হিসাবে কাজ করেন। তিনি ২০০৪ থেকে ২০০৯ সাল পর্যন্ত পরিচালক ও যুগ্মসচিব হিসাবে প্রতিরক্ষা মন্ত্রকে ডেপুটেশনে ছিলেন।
    
    শ্রী ​​তীরকে ২০১৫ থেকে ২০১৭ সাল পর্যন্ত মধ্য প্রদেশের রাজ্যপালের প্রধান সচিব ছিলেন এবং তাঁর নিজের রাজ্যে কর্মরত অবস্থায় চিকিৎসা, শিক্ষা, শ্রম ও কর্মসংস্থান এবং গ্রামীণ বিকাশের ক্ষেত্রে কাজ পরিচালনা করার মতো যথেষ্ট অভিজ্ঞতা তার রয়েছে। তিনি মধ্য প্রদেশের রাজ্য সমবায় বিপণন ফেডারেশনের (মার্কফেইড) ম্যানেজিং ডিরেক্টর ছিলেন। প্রথম দিক থেকে তিনি সিদ্ধি, হোসাঙ্গাবাদ ও রায়পুরের জেলা কালেক্টর হিসেবেও কাজ করেছেন।
    
    এছাড়াও তিনি মধ্য প্রদেশে ভারতীয় প্রশাসনিক পরিষেবা অফিসার হিসাবে বিভিন্ন কাজ দক্ষতার সঙ্গে সামলেছেন।

    

    CG/SS

    
    
    (Release ID: 1620061) Visitor Counter : 7
    
    
      Read this release in: English , Urdu , Hindi , Manipuri , Punjabi , Gujarati , Odia , Tamil , Telugu , Malayalam