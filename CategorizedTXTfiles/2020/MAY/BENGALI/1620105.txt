      প্রধানমন্ত্রীরদপ্তর

      বিদ্যুৎ ক্ষেত্রের পর্যালোচনা বৈঠক করলেন প্রধানমন্ত্রী
      Posted On: 01 MAY 2020 5:52PM by PIB Kolkata


    নতুনদিল্লি, ১ মে ২০২০


    

    
    প্রধানমন্ত্রী শ্রী নরেন্দ্র মোদী আজ বিদ্যুৎ ক্ষেত্রের ব্যাপারে বিস্তারিত বৈঠক করেন । বৈঠকে বিদ্যুৎ ক্ষেত্রের উপর কোভিড-১৯ এর প্রভাব নিয়ে আলোচনা হয়। তিনি এই ক্ষেত্রের স্থিতিশীলতা, নমনীয়তা ও দক্ষতা বাড়ানোর জন্য বিভিন্ন দীর্ঘমেয়াদী সংস্কারের বিষয়ে আলোচনা করেন।
    
    বিদ্যুৎ ক্ষেত্রে সহজে ব্যবসা করা, পুণর্নবীকরণযোগ্য বিদ্যুতকে বন্টন ব্যবস্থায় যুক্ত করা, কয়লা সরবরাহ সহজ করা, সরকারী-বেসরকারী অংশীদারীত্ব ও এই শিল্পে বিনিয়োগ বৃদ্ধির বিষয় নিয়েও বৈঠকে আলোচনা হয়েছে।
    
    প্রধানমন্ত্রী অর্থনীতিতে বিদ্যুৎ শিল্পের গুরুত্বর বিষয়টি উল্লেখ করেন। বিদ্যুৎক্ষেত্রে বেসরকারী বিনিয়োগ আকৃষ্ট করার গুরুত্ব নিয়ে বৈঠকে বিস্তারিত আলোচনা হয়েছে।
    
    শ্রী মোদী গ্রাহক কেন্দ্রীক বিদ্যুৎ পরিষেবার উপর জোর দেন। গ্রাহকরা যাতে ২৪ ঘন্টা উন্নতমানের বিদ্যুৎ পান তা তিনি সুনিশ্চিত করার নির্দেশ দেন। বিদ্যুৎ বন্টন সংস্থাগুলির কাজের গুনমান বৃদ্ধি, মূল্য নির্ধারণ প্রক্রিয়ার স্বচ্ছতা ও সঠিক সময়ে ভর্তুকি প্রদানের বিষয় নিয়েও বৈঠকে আলোচনা হয়।
    
    বৈঠকে কেন্দ্রীয় স্বরাষ্ট্র মন্ত্রী, অর্থমন্ত্রী, বিদ্যুৎ, দক্ষতা ও নতুন ও পুনর্নবীকরণ মন্ত্রকের প্রতিমন্ত্রী, অর্থ প্রতিমন্ত্রী এবং কেন্দ্রের বিভিন্ন দপ্তরের পদস্থ আধিকারিকরা উপস্থিত ছিলেন।


    

    CG/CB

    
    
    (Release ID: 1620105) Visitor Counter : 14
    
    
      Read this release in: English , Urdu , Marathi , Hindi , Manipuri , Punjabi , Gujarati , Odia , Tamil , Telugu , Kannada , Malayalam