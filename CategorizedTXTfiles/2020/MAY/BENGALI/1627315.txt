      রেলমন্ত্রক

      ভারতীয় রেল ২৭শে মে সকাল ১০টা পর্যন্ত দেশজুড়ে ৩,৫৪৩টি ‘শ্রমিক স্পেশাল’ ট্রেন চালিয়েছে, বিগত ২৬ দিনে ‘শ্রমিক স্পেশাল ট্রেন’-এর মাধ্যমে ৪৮ লক্ষেরও বেশি যাত্রীকে নিজ নিজ রাজ্যে পৌঁছে দিয়েছে
      Posted On: 27 MAY 2020 7:30PM by PIB Kolkata


    নয়াদিল্লি, ২৭ মে, ২০২০


    

    
    স্বরাষ্ট্রমন্ত্রকের কাছ থেকে অনুমতি পাওয়ার পর বিশেষ ট্রেনের মাধ্যমে বিভিন্ন স্থানে আটকে পড়া পরিযায়ী শ্রমিক, তীর্থ যাত্রী, পর্যটক, শিক্ষার্থী এবং অন্যান্য ব্যক্তিদের নিজ নিজ রাজ্যে পৌঁছে দেওয়ার জন্য ভারতীয় রেল পয়লা মে থেকে ‘শ্রমিক স্পেশাল’ ট্রেন চালানোর সিদ্ধান্ত নেয় ।
    
    ২৭শে মে সকাল ১০টা পর্যন্ত দেশের বিভিন্ন রাজ্য থেকে মোট ৩,৫৪৩টি ‘শ্রমিক স্পেশাল ট্রেন’ চালানো হয়েছে ।বিগত ২৬ দিনে ৪৮ লক্ষেরও বেশি যাত্রীকে এই ‘শ্রমিক স্পেশাল ট্রেন’-এর মাধ্যমে তাদের গন্তব্যে পৌঁছে দেওয়া হয়েছে।
    
    এই ৩,৫৪৩টি ট্রেন বিভিন্ন রাজ্য থেকে ছাড়া হয়েছে । এর মধ্যে সব থেকে বেশি ৯৪৬টি ট্রেন ছেড়েছে গুজরাত থেকে, মহারাষ্ট্র থেকে ছেড়েছে ৬৭৭টি ট্রেন । পাঞ্জাব থেকে ৩৭৭, উত্তর প্রদেশ থেকে ২৪৩ এবং বিহার থেকে ২১৫টি ট্রেন ছেড়েছে।
    
    এই ‘শ্রমিক স্পেশাল ট্রেন’-গুলি বিভিন্ন রাজ্যে পৌঁছেছে। এর মধ্যে উত্তরপ্রদেশে ১৩৯২, বিহারে ১১২৩, ঝাড়খণ্ডে ১৫৬, মধ্যপ্রদেশে ১১৯ এবং ওড়িশায় ১২৩টি ট্রেন পৌঁছেছে।
    
    আইআরসিটিসি পরিযায়ী যাত্রীদের বিনামূল্যে ৭৪ লক্ষের বেশি খাবারের প্যাকেট এবং ১.১০ কোটিরও বেশি জলের বোতল বিতরণ করেছে।
    
    এদিনের যাত্রাপথে কোনো ট্রেনই যানজট সমস্যার মধ্যে পড়েনি।
    
    ‘শ্রমিক স্পেশাল ট্রেন’ ছাড়াও দিল্লিকে সংযুক্ত করে রেল ১৫ জোড়া বিশেষ ট্রেন চালু করছে এবং পয়লা জুন থেকে আরও ২০০টি ট্রেন চালানোর পরিকল্পনা গ্রহণ করা হয়েছে।


    

    CG/SS

    
    
    (Release ID: 1627315) Visitor Counter : 12
    
    
      Read this release in: Telugu , English , Urdu , Hindi , Marathi , Manipuri , Punjabi , Odia , Tamil