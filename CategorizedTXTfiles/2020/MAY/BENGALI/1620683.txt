      ক্ষুদ্র, অতিক্ষুদ্রওমাঝারিশিল্পমন্ত্রক

      সঙ্কট মোকাবিলায় সমস্ত পক্ষকেই সুসংহত দৃষ্টিভঙ্গি গ্রহণ করতে হবে: শ্রী নীতিন গডকরি
      Posted On: 03 MAY 2020 4:24PM by PIB Kolkata


    নতুন দিল্লি, ৩মে,২০২০


    

    
    কেন্দ্রীয় অতি ক্ষুদ্র, ক্ষুদ্র মাঝারি শিল্প উদ্যোগ এবং সড়ক পরিবহন ও মহাসড়ক মন্ত্রী শ্রী নীতিন গডকরি আজ তফশীলি জাতি -উপজাতি(এসসি-এসটি) উদ্যোক্তাদের আওতাধীন অতি ক্ষুদ্র, ক্ষুদ্র মাঝারি শিল্প উদ্যোগ ক্ষেত্রে কোভিডি -১৯ এর প্রভাব নিয়ে দলিত ইন্ডিয়ান চেম্বার অফ কমার্স অ্যান্ড ইন্ডাস্ট্রির (ডিআইসিসিআই) প্রতিনিধিদের সাথে ভিডিও কনফারেন্সিংয়ের মাধ্যমে আলাপচারিতায় অংশ নিয়েছেন। এই মত বিনিময়কালে, ডিআইসিসিআইয়ের প্রতিনিধিরা কোভিড -১৯ মহামারীর জেরে এসসি-এসটি উদ্যোক্তাদের বিভিন্ন সমস্যার বিষয়ে উদ্বেগ প্রকাশ করেছেন এবং এর মোকাবিলায় কয়েকটি পরামর্শের সাথে সাথে ,এই ক্ষেত্রকে সচল রাখতে সরকারের কাছে সহায়তা চেয়েছেন।
    
    শ্রী গডকরি কোভিড-১৯ সংক্রমণ মোকাবিলায় প্রয়োজনীয় প্রতিরোধমূলক ব্যবস্থা গ্রহণ করার জন্য শিল্প সংস্থাকে এগিয়ে আসার আহ্বান জানান। তিনি ব্যবসায়িক কার্যক্রম চলাকালীন পিপিই (মাস্কস, স্যানিটাইজার ইত্যাদি) ব্যবহার এবং সামাজিক দূরত্বের নিয়মগুলি বজায় রাখার পরামর্শ দেন।
    
    কেন্দ্রীয় মন্ত্রী বলেন যে, রপ্তানি ক্ষেত্রের ক্ষমতা বৃদ্ধির পাশাপাশি, বিদেশী থেকে আমদানি কমিয়ে দেশীয় উৎপাদনের উপরও জোর দেওয়া দরকার। তিনি আরও বলেন, উদ্ভাবন,শিল্পোদ্যোগ, বিজ্ঞান ও প্রযুক্তি, গবেষণা ক্ষেত্রে দক্ষতা বৃদ্ধির দিকে নজর দেওয়া উচিত। তিনি বলেন যে ,আন্তর্জাতিক বাজারে প্রতিযোগিতায় টিকে থাকতে গুণমানের সাথে কোনও আপস না করে লজিস্টিক ব্যয়, মূলধন ব্যয়, বিদ্যুৎ ও উৎপাদন ব্যয় হ্রাস করার দিকে নজর দিতে হবে।
    
    মন্ত্রী স্মরণ করিয়ে দেন, জাপান সরকার তার শিল্প সংস্থাগুলিকে চীন থেকে বিনিয়োগ সরিয়ে নিয়ে এসে অন্য কোথাও বিনিয়োগ করার জন্য বিশেষ প্যাকেজের কথা ঘোষণা করেছে। ভারতের এই সুযোগ কাজে লাগানো উচিত বলে জানান তিনি ।
    
    তিনি আরও উল্লেখ করেন, গ্রীন এক্সপ্রেস হাইওয়ের কাজ ইতিমধ্যে শুরু হয়ে গেছে, এবং শিল্প ক্লাস্টার, অত্যাধুনিক প্রযুক্তিতে সজ্জিত লজিস্টিক পার্কগুলিতে শিল্প ক্ষেত্রে বিনিয়োগ করার সুযোগ তৈরি হয়েছে।
    
    
    ডিআইসিসিআই দ্বারা উত্থাপিত কয়েকটি বড় বিষয় এবং এসসি-এসটি উদ্যোক্তাদের সাহায্য দেওয়ার জন্য বিভিন্ন মতামত যেমন - মোরাটোরিয়ামের সময় বৃদ্ধি, অতিরিক্ত জিএসটি অব্যাহতি, কর্মক্ষেত্রে মূলধনী ঋনের সীমা বৃদ্ধি, ঋণ দানের সহজ উপায় ,শিল্পের বিকেন্দ্রীকরণের মত বিষয়গুলি আলোচনায় ওঠে।
    
    শ্রী গডকরি প্রতিনিধিদের প্রশ্নের জবাব দেন এবং সরকারের পক্ষ থেকে সম্ভাব্য সকল সহায়তা প্রদানের আশ্বাস দেন। তিনি জানান যে, বিষয়টি সংশ্লিষ্ট বিভাগগুলির কাছে তুলে ধরবেন। শ্রী গডকরি উল্লেখ করেন যে,সমস্ত পক্ষকেই এই সঙ্কট কাটিয়ে উঠতে অবশ্যই সুসংহত দৃষ্টিভঙ্গি গ্রহণ করতে হবে এবং এই সঙ্কট কাটিয়ে উঠতে এ সময়ে শিল্প সংস্থাগুলিকে ইতিবাচক মনোভাব পোষণের আহ্বান জানান।
    
    শ্রী গডকরি গতকাল ফিকির মহিলা শাখা আয়োজিত অতি ক্ষুদ্র, ক্ষুদ্র মাঝারি শিল্প উদ্যোগে ১০০জন সফল মহিলা উদ্যোক্তাদের এক অনুষ্ঠান অনলাইনে উদ্বোধন করেন এবং ওয়েবিনারের মাধ্যমে সম্বোধন করেন। সেখানে মহিলা উদ্যোক্তাদের বিভিন্ন সমস্যা এবং অন্যান্য বিষয় নিয়ে আলোচনা এবং তাদের পরামর্শ দেওয়া হয়।


    

    CG/SS

    
    
    (Release ID: 1620683) Visitor Counter : 14
    
    
      Read this release in: English , Urdu , Marathi , Hindi , Assamese , Punjabi , Tamil , Telugu