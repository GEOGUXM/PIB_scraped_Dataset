      মানবসম্পদবিকাশমন্ত্রক

      কেন্দ্রীয় মানব সম্পদ উন্নয়ন মন্ত্রী, দেশে গবেষণা ক্ষেত্রে গতি আনতে পিএমআরএফ প্রকল্পের সংশোধন করেছেন
      Posted On: 07 MAY 2020 4:14PM by PIB Kolkata


    নতুন দিল্লি, ৭ই মে, ২০২০


    

    দেশে গবেষণার কাজে গতি আনতে প্রাইম মিনিস্টার রিসার্চ ফেলোশিপ (পিএমআরএফ) প্রকল্পে কিছু সংশোধনের কথা ঘোষণা করেছেন কেন্দ্রীয় মানব সম্পদ উন্নয়ন মন্ত্রী শ্রী রমেশ পোখরিয়াল ‘নিশাঙ্ক’। এখন থেকে আইআইএসসি, আইআইটি, এনআইটি, আইআইএসইআর, আইআইইএসটি, সিএফআইআইআইটি –র ছাত্র-ছাত্রীরা ছাড়া অন্যান্য স্বীকৃত প্রতিষ্ঠান এবং বিশ্ববিদ্যালয়ের ছাত্র-ছাত্রীরা সিজিপিএ-র কমপক্ষে ৮ পয়েন্ট বা তার সমতুল এবং জেট পরীক্ষায় ৭৫০ নম্বরের বদলে ৬৫০ নম্বর পেলেই এই প্রকল্পে যুক্ত হবার সুযোগ পাবেন।


    
    মন্ত্রী জানান, এখন থেকে দুই ভাবে এই প্রকল্পে যুক্ত হওয়া যাবে। সরাসরি পরীক্ষার মাধ্যমে যুক্ত হবার পাশাপাশি যে সব ছাত্ররা পিএমআরএফ-এর স্বীকৃত বিভিন্ন প্রতিষ্ঠানে ১ – ২ বছর গবেষণার কাজ করছেন, তাঁরাও এই প্রকল্পে যুক্ত হওয়ার সুযোগ পাবেন। এ বিষয়ে বিস্তারিত জানতে নিচের লিঙ্কে ক্লিক করুন -


    https://twitter.com/DrRPNishank/status/1258340738502361088?s=19


    
    শ্রী পোখরিয়াল বলেন, মানব সম্পদ উন্নয়ন মন্ত্রকের অধীনে এখন ‘গবেষণা ও উদ্ভাবন বিভাগ’ তৈরি করা হয়েছে। এই বিভাগের কাজ হল, মন্ত্রকের অধীনস্থ বিভিন্ন সংস্থায় গবেষণাগুলির মধ্যে সমন্বয় সাধন করা।


    
    মানব সম্পদ উন্নয়ন মন্ত্রী জানান, দেশের বিভিন্ন উচ্চশিক্ষা প্রতিষ্ঠানে গবেষণার মানোন্নয়নের জন্যই পিএমআরএফ চালু হয়েছে। ২০১৮ – ১৯ অর্থবর্ষের বাজেট পেশের সময় এই প্রকল্পটি ঘোষণা করা হয়। এই প্রকল্পে যে সমস্ত ছাত্র-ছাত্রীরা যুক্ত হতে পারবেন, তাঁদের জন্য একটি যথাযথ বাছাই প্রক্রিয়ার ব্যবস্থা রয়েছে। সরাসরি যারা এই প্রক্রিয়ায় যুক্ত হতে পারবেন, তাঁদের বিজ্ঞান ও প্রযুক্তির শাখায় ভারতে যে কোনো স্বীকৃত প্রতিষ্ঠান বা বিশ্ববিদ্যালয় থেকে সিজিপিএ-এর কমপক্ষে ৮ পয়েন্ট পেতে হবে এবং জেট পরীক্ষায় কমপক্ষে ৬৫০ স্কোর করতে হবে। ছাত্র-ছাত্রীরা পিএইচডি প্রোগ্রামে ঢোকার সময় তাঁদের একটি ইন্টারভিউ দিতে হবে ও একটি সুপারিশপত্রের প্রয়োজন হবে।


    
    যারা পার্শ্বপ্রক্রিয়ায় এই প্রকল্পে যুক্ত হবেন, তাঁদের পিএমআরএফ –এর স্বীকৃত যে কোনো একটি প্রতিষ্ঠানে কমপক্ষে এক বছর গবেষণার কাজ করতে হবে। এক্ষেত্রে ঐ ছাত্র বা ছাত্রীর স্নাতকোত্তর ডিগ্রী থাকা প্রয়োজন। যে সব ছাত্র-ছাত্রী স্নাতক স্তরের পরেই গবেষণার কাজে যুক্ত হয়েছেন, তাঁদের কমপক্ষে ২ বছর সংশ্লিষ্ট প্রতিষ্ঠানে গবেষণা করতে হবে এবং পিএইচডি করার সময় সিজিপিএ / সিপিআই-এর ৮.৫ বা তার বেশি পয়েন্ট পেতে হবে। এক্ষেত্রে প্রার্থীর যোগ্যতা বিচার করার সময় গবেষণার বিষয়টি বিবেচিত হবে।


    

    CG/CB/SFS

    
    
    (Release ID: 1621986) Visitor Counter : 4
    
    
      Read this release in: English , Urdu , Hindi , Assamese , Manipuri , Punjabi , Odia , Tamil , Telugu