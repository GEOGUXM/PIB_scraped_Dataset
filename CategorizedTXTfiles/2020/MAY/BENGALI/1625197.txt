      ভূ-বিজ্ঞানমন্ত্রক

      বঙ্গোপসাগরের পশ্চিম-মধ্য ভাগের ওপর অবস্থিত প্রবল ঘূর্ণীঝড় আমফান: পশ্চিমবঙ্গ এবং উত্তর ওডিশা উপকূলে ঘূর্ণীঝড়ের জন্য কমলা সতর্কতা
      Posted On: 19 MAY 2020 6:15PM by PIB Kolkata


    নয়াদিল্লী, ১৯ মে, ২০২০


    

    ভারতীয় আবহাওয়া দপ্তরের জাতীয় আবহাওয়া পূর্বাভাস কেন্দ্রের (বিকেল সাড়ে পাঁচটা পর্যন্ত) সর্বশেষ উপগ্রহ চিত্র থেকে পাওয়া তথ্য অনুযায়ী- বঙ্গোপসাগরের পশ্চিম-মধ্য ভাগের ওপর অবস্থিত প্রবল ঘূর্ণীঝড় আমফান বিগত ৬ ঘন্টায় ১৮ কিলোমিটার প্রতি ঘন্টা গতিবেগে উত্তর-উত্তর পূর্ব দিকে অগ্রসর হচ্ছে। আজ বিকেল সাড়ে পাঁচটা পর্যন্ত পাওয়া তথ্য অনুযায়ী ওডিশার পারাদ্বীপ থেকে ৪২০ কিলোমিটার দক্ষিণে, পশ্চিমবঙ্গের দীঘা থেকে ৫৭০ কিলোমিটার দক্ষিণ-দক্ষিণ পশ্চিমে এবং বাংলাদেশের খেপু পাড়া থেকে ৭০০ কিলোমিটার দক্ষিণ-দক্ষিণ পশ্চিমে অবস্থান করছে।


    
    এই ঘূর্ণীঝড়টি ধীরে ধীরে উত্তর- উত্তর পূর্ব দিকে এগিয়ে যাচ্ছে। আগামীকাল বিকেল অথবা সন্ধ্যার দিকে তীব্র ঘূর্ণীঝড় হিসেবে "আমফান" পশ্চিমবঙ্গ ও বাংলাদেশের উপকূলীয় অঞ্চল দীঘা (পশ্চিমবঙ্গ) ও বাংলাদেশের সুন্দরবন সংলগ্ন হাতিয়া দ্বীপপুঞ্জের মধ্যবর্তী অঞ্চল দিয়ে প্রতি ঘন্টায় ১৫৫-১৬৫ থেকে ১৮৫ কিলোমিটার বেগে অতিক্রম করবে। অন্ধ্রপ্রদেশের বিশাখাপত্তনমে 'ডপলার ওয়েদার র‍্যাডারে'র মাধ্যমে এই অতি প্রবল ঘূর্ণীঘঝড়ের ওপর প্রতিনিয়ত নজর রাখা হচ্ছে।


    
    এরফলে আজ এবং আগামীকাল ওডিশা ও পশ্চিমবঙ্গের উপকূলীয় জেলা পূর্ব মেদিনীপুর ও দুই ২৪ পরগণায় ভারী থেকে অতিভারী বৃষ্টির সম্ভাবনা রয়েছে। ভারী বৃষ্টি হবে গাঙ্গেয় পশ্চিমবঙ্গের কলকাতা, হুগলী, হাওড়া সহ সংলগ্ন অঞ্চলে। উত্তরবঙ্গের মালদা, দিনাজপুর এবং অসম, মেঘালয়, সিকিমে বৃষ্টি হতে পারে। আগামীকাল ঘূর্ণীঝড় অতিক্রম করার সময় রাজ্যের উপকূলবর্তী এবং গাঙ্গেয় পশ্চিমবঙ্গে ১০০-১১০ থেকে ১২৫ কিলোমিটার বেগে ঝোড়ো হাওয়া বইতে পারে। এর জেরে বিভিন্ন জেলায় ক্ষয়ক্ষতির আশঙ্কা করা হচ্ছে। সমুদ্রে চার থেকে পাঁচ মিটার বড় ঢেউ উঠতে পারে। মৎসজীবীদের গভীর সমুদ্রে যেতে নিষেধ করা হয়েছে। নীচু এলাকা থেকে সাধারণ মানুষকে সরিয়ে নিয়ে যাওয়া হয়েছে। দুর্যোগের সময় সাধারণ মানুষকে ঘরে থাকতে বলা হয়েছে।


    

    
    CG/SS/NS

    
    
    (Release ID: 1625197) Visitor Counter : 19
    
    
      Read this release in: English , Punjabi , Tamil , Urdu , Manipuri