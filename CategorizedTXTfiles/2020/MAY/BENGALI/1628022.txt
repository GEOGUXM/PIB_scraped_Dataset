      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 30 MAY 2020 6:35PM by PIB Kolkata


    নয়াদিল্লি, ৩০ মে, ২০২০


    দেশে গত ২৪ ঘন্টায় কোভিড-১৯ আক্রান্ত ১১ হাজার ২৬৪ জন রোগী সুস্থ হয়েছেন; সুস্থতার হার বেড়ে ৪৭.৪০ শতাংশ, গত ২৪ ঘন্টায় ৪.৫ শতাংশ বৃদ্ধি; নিশ্চিতভাবে করোনায় আক্রান্তের সংখ্যা কমে ৮৬ হাজার ৪২২

    দেশে গত ২৪ ঘন্টায় কোভিড-১৯ আক্রান্ত ১১ হাজার ২৬৪ জন রোগী সুস্থ হয়েছেন।এক দিনে সুস্থ হওয়ার সংখ্যার নিরিখে এখনও পর্যন্ত এটাই সর্বোচ্চ। এর ফলে, কোভিড-১৯ এ আক্রান্ত ৮২ হাজার ৩৬৯ জন রোগী সুস্থ হয়েছেন। এর ফলে, সুস্থতার হার বেড়ে হয়েছে ৪৭.৪০ শতাংশ। গত ২৪ ঘন্টায় সুস্থতার হার আগের দিনের ৪২.৮৯ শতাংশ থেকে আরও ৪.৫১ শতাংশ বেড়েছে। একইভাবে, ২৯শে মে পর্যন্ত নিশ্চিতভাবে করোনায় আক্রান্ত রোগীর সংখ্যা ৮৯ হাজার ৯৮৭ থেকে কমে ৮৬ হাজার ৪২২ হয়েছে। নিশ্চিতভাবে করোনায় আক্রান্তদের ওপর সারাক্ষণ নজর রাখা হচ্ছে।
    ৩০শে মে পর্যন্ত হিসাবে গত ১৪ দিনে আক্রান্তের সংখ্যা দ্বিগুণ হওয়ার সময় ছিল ১৩ দিন ৩ ঘন্টা। গত তিন দিনে আক্রান্তের সংখ্যা দ্বিগুণ হওয়ার সময় বেড়ে হয়েছে ১৫ দিন ৪ ঘন্টা। মৃত্যু হার ২.৮৬ শতাংশ। দেশে ২৯শে মে পর্যন্ত নিশ্চিতভাবে করোনায় আক্রান্ত ২.৫৫ শতাংশ রোগী আইসিইউ-তে, ০.৪৮ শতাংশ রোগী ভেন্টিলেটরে এবং ১.৯৬ শতাংশ রোগী অক্সিজেন সাপোর্টে রয়েছেন। ৪৬২টি সরকারি পরীক্ষাগার এবং ২০০টি বেসরকারি পরীক্ষাগারে এখনও পর্যন্ত ৩৬ লক্ষ ১২ হাজারেরও বেশি নমুনা পরীক্ষা করা হয়েছে। কেবল গতকালই ১ লক্ষ ২৬ হাজার ৮৪২টি নমুনা পরীক্ষা হয়েছে।
    বিস্তারিত বিবরণের জন্য https://pib.gov.in/PressReleseDetail.aspx?PRID=1627908 – এই লিঙ্কে ক্লিক করুন।


    
    মাননীয় প্রধানমন্ত্রীর চিঠি
    “করোনা ভাইরাস যখন ভারতে আঘাত হানে, তখন সমগ্র বিশ্ব একথা ভেবে আতঙ্কিত হয়েছিল যে, ভারত সকলের কাছেই সমস্যা হয়ে উঠতে চলেছে। কিন্তু আজ দৃঢ় আত্মবিশ্বাস ও সংযমের ফলে আপনারা পরিস্থিতিকে এমনভাবে পাল্টে ফেলেছেন, যার জন্য সমগ্র বিশ্ব আমাদের দিকে তাকিয়ে রয়েছে। আপনারা প্রমাণ করে দিয়েছেন, সমবেত শক্তি ও ভারতীয়দের সম্ভাবনা বিশ্বের সমৃদ্ধ ও শক্তিশালী দেশগুলির তুলনায় কোনও অংশেই কম নয় এবং ঐ দেশগুলির সঙ্গে তুলনীয়ও নয়। আপনাদের সকলের হাততালিই হোক, করোনা সেনানীদের সম্মানে প্রদীপ প্রজ্জ্বলনই হোক, জনতা কার্ফিউ হোক অথবা দেশ জুড়ে লকডাউনের সময় নিয়ম-নীতি মেনে চলার প্রতি সম্মান প্রদর্শনই হোক – প্রতিটি ক্ষেত্রেই আপনারা বিশ্ববাসীকে দেখিয়ে দিয়েছেন, এক ভারত সন্দেহাতীতভাবে শ্রেষ্ঠ ভারত।
    পাহাড় প্রমাণ বর্তমান সঙ্কটের সময় এটা কখনই দাবি করা যাবে না যে, কেউ মারণ এই ভাইরাসে প্রভাবিত হবেন না, এমনকি অস্বস্তিবোধ করবেন না। আমাদের শ্রমিক সমাজ, প্রবাসী শ্রমিক, শিল্পী ও কারু শিল্পীরা, যাঁরা ছোট উদ্যোগের সঙ্গে যুক্ত, হকার বন্ধুরা এবং আরও কিছু সহ-নাগরিক অসহনীয় যন্ত্রণা সহ্য করে চলেছেন। তাই, আমরা এদের সকলের সমস্যা নিরসনে একজোট হয়ে এবং দৃঢ় সংকল্প নিয়ে কাজ করে চলেছি।
    অবশ্য, আমাদের এই বিষয়টিও সুনিশ্চিত করতে হবে যে, যে সমস্ত অসুবিধা ও সমস্যার আমরা সম্মুখীন হচ্ছি, সেগুলি যেন কোনোভাবেই বিপর্যয়ের রূপ না নেয়। তাই, প্রত্যেক ভারতীয়র কর্তব্য সমস্ত নিয়ম-কানুন ও নীতি-নির্দেশিকা মেনে চলা। আমরা এখনও পর্যন্ত অসম্ভব সংযম দেখিয়েছি এবং আমাদের এই সংযম আগামী দিনেও অক্ষুণ্ন থাকবে। অসম্ভব এই সংযম দেখানোর ফলেই ভারত এখনও পর্যন্ত অন্যান্য দেশগুলির তুলনায় অনেকটা নিরাপদ ও ভালো অবস্থায় রয়েছে। মহামারীর বিরুদ্ধে এই লড়াই দীর্ঘস্থায়ী হবে। কিন্তু, আমাদের জয়ের রাস্তার খোঁজে এগিয়ে চলতে হবে। তাই, মহামারীর বিরুদ্ধে জয় হবে আমাদের সমবেত সংকল্প ......
    বিস্তারিত বিবরণের জন্য https://pib.gov.in/PressReleseDetail.aspx?PRID=1627794 – এই লিঙ্কে ক্লিক করুন।


    
    লকডাউনের সময় সুবিশাল এই দেশে প্রত্যেকের কাছে বিনামূল্যে খাদ্যশস্য পরিবহণ ও বন্টন গত এক বছরে মন্ত্রকের সবচেয়ে বড় সাফল্য : শ্রী রামবিলাস পাসোয়ান
    কেন্দ্রীয় গ্রাহক বিষয়ক, খাদ্য ও গণবন্টন মন্ত্রী শ্রী রামবিলাস পাসোয়ান বলেছেন, লকডাউনের সময় মানুষের কাছে বিনামূল্যে খাদ্যশস্য পরিবহণ ও বন্টন গত এক বছরে মন্ত্রকের সবচেয়ে বড় সাফল্য। শ্রী পাসোয়ান আজ মন্ত্রকের সাফল্যের খতিয়ান তুলে ধরে একথা জানান। শ্রী পাসোয়ান বলেন, ২০১৯ এর গ্রাহক সুরক্ষা আইন কার্যকর হওয়ার ফলে ভারতীয় খাদ্য নিগমের অনুমোদিত মূলধন ৩ হাজার ৫০০ কোটি টাকা থেকে বেড়ে ১০ হাজার কোটি টাকা হয়েছে। সেই সঙ্গে, ‘এক দেশ, এক রেশন কার্ড’ ব্যবস্থা বাস্তবায়নের পথে।
    বিস্তারিত বিবরণের জন্য https://pib.gov.in/PressReleseDetail.aspx?PRID=1627917 – এই লিঙ্কে ক্লিক করুন।


    
    প্রতিরক্ষা মন্ত্রী শ্রী রাজনাথ সিং-এর সঙ্গে মার্কিন প্রতিরক্ষা সচিবের টেলিফোনে কথা
    প্রতিরক্ষা মন্ত্রী শ্রী রাজনাথ সিং আজ সন্ধ্যায় মার্কিন প্রতিরক্ষা সচিব ডঃ মার্ক টি এস্পারের সঙ্গে টেলিফোনে কথা বলেন। দুই প্রতিরক্ষা মন্ত্রী কোভিড-১৯ মহামারীর বিরুদ্ধে লড়াইয়ে পারস্পরিক অভিজ্ঞতা একে অপরকে অবহিত করেন এবং এই ক্ষেত্রে দ্বিপাক্ষিক সহযোগিতার ধারাবাহিক অগ্রগতিতে সন্তোষ প্রকাশ করেন। উভয় নেতাই দ্বিপাক্ষিক প্রতিরক্ষা সহযোগিতার অগ্রগতি পর্যালোচনা করেন এবং আশা প্রকাশ করেন, আগামী দিনে এই সহযোগিতা আরও নিবিড় হবে। শ্রী সিং পারস্পরিক সুবিধাজনক সময়ে সেদেশের প্রতিরক্ষা সচিব ডঃ এস্পারকে ভারতে আসার আমন্ত্রণ জানান। ডঃ এস্পার এই আমন্ত্রণ গ্রহণ করেছেন।
    বিস্তারিত বিবরণের জন্য https://pib.gov.in/PressReleseDetail.aspx?PRID=1627702 – এই লিঙ্কে ক্লিক করুন।


    
    ব্রিকস্ দেশের কর কর্তৃপক্ষগুলির বৈঠক
    ব্রিকস্ গোষ্ঠীভুক্ত ৫টি দেশ – ব্রাজিল, রাশিয়া, ভারত, চীন ও দক্ষিণ আফ্রিকার কর কর্তৃপক্ষগুলির প্রধানদের বৈঠক ২৯শে মে অনুষ্ঠিত হয়। ভারতে করদাতাদের ওপর থেকে মহামারীর প্রভাব হ্রাস করতে যে সমস্ত পদক্ষেপ গ্রহণ করা হয়েছে, সে সম্পর্কে অর্থ সচিব অন্যান্য ব্রিকস্ রাষ্ট্রগুলিকে অবহিত করেন। ভারতের পক্ষ থেকে জানানো হয়, কর হার না বাড়িয়ে বকেয়া মাশুল প্রদানের ক্ষেত্রে সুদের হার অপরিবর্তিত রয়েছে। তিনি ব্রিকস্ রাষ্ট্রগুলিকে কোভিড-১৯ সংক্রান্ত কর আরোপ ব্যবস্থাগুলি ভারতের সঙ্গে বিনিময় করার অনুরোধ জানান। এর উদ্দেশ্য হল– কর সংক্রান্ত এ ধরনের তথ্য পারস্পরিক বিনিময়ের ফলে রাজস্ব ও আর্থিক ক্ষেত্রে মহামারীর প্রভাব উপলব্ধি করা সহজতর হবে।
    বিস্তারিত বিবরণের জন্য https://pib.gov.in/PressReleseDetail.aspx?PRID=1627742 – এই লিঙ্কে ক্লিক করুন।


    
    কোভিড-১৯ পরিস্থিতির মধ্যেই খাদ্য প্রক্রিয়াকরণ শিল্প মন্ত্রকের অভিযোগ নিষ্পত্তি সেল শিল্প সংস্থাগুলির ৫৮৫টি সমস্যার মধ্যে ৫৮১টি নিরসন করেছে
    কোভিড-১৯ পরিস্থিতির মধ্যেই কেন্দ্রীয় খাদ্য প্রক্রিয়াকরণ শিল্প মন্ত্রকের অভিযোগ নিষ্পত্তি সেল শিল্প সংস্থাগুলির ৫৮৫টি সমস্যার মধ্যে ৫৮১টি নিরসন করেছে। মন্ত্রকের অভিযোগ নিষ্পতির লক্ষ্যে গঠিত টাস্কফোর্স সংশ্লিষ্ট রাজ্য সরকার ও অন্যান্য উপযুক্ত কর্তৃপক্ষের সঙ্গে নিয়মিত যোগাযোগ বজায় রেখে এই সাফল্য পেয়েছে। এছাড়াও, অগ্রণী শিল্প সংগঠন, খাদ্য প্রক্রিয়াকরণ ও সংশ্লিষ্ট শিল্প ক্ষেত্রের সঙ্গে এই টাস্কফোর্সের নিরন্তর যোগাযোগ বজায় রয়েছে।
    বিস্তারিত বিবরণের জন্য https://pib.gov.in/PressReleseDetail.aspx?PRID=1627872 – এই লিঙ্কে ক্লিক করুন।
    
    অনলাইন-ভিত্তিক অগ্রণী ট্রাভেল এজেন্ট সংস্থাগুলির প্রতিনিধিরা পর্যটন ও সংস্কৃতি মন্ত্রীর সঙ্গে সাক্ষাৎ করলেন
    ভারতে অনলাইন-ভিত্তিক অগ্রণী ট্রাভেল এজেন্ট সংস্থাগুলির এক প্রতিনিধি দল নতুন দিল্লিতে কেন্দ্রীয় পর্যটন ও সংস্কৃতি প্রতিমন্ত্রী শ্রী প্রহ্লাদ প্যাটেলের সঙ্গে সাক্ষাৎ করেন। এই বৈঠকে লকডাউন পরবর্তী সময়ে সংশ্লিষ্ট সবপক্ষের স্বাস্থ্যগত সুরক্ষা ও নগদ সংক্রান্ত কাজকর্ম পরিচালনার দিকগুলি নিয়ে আলোচনা হয়।
    বিস্তারিত বিবরণের জন্য https://pib.gov.in/PressReleseDetail.aspx?PRID=1627670 – এই লিঙ্কে ক্লিক করুন।


    
    উদ্ভাবন ও গবেষণাধর্মী কাজকর্মে উৎসাহদান : জৈব প্রযুক্তি দপ্তর ৪টি কোভিড-১৯ বায়ো ব্যাঙ্ক গড়ে তুলছে
    কোভিড-১৯ মহামারীর প্রভাব হ্রাস করতে টিকা, চিকিৎসা-পদ্ধতি ও ওষুধপত্র উদ্ভাবনের লক্ষ্যে একাধিক গবেষণা ও উন্নয়নমূলক প্রচেষ্টা গ্রহণ করা হয়েছে। কোভিড-১৯ আক্রান্ত রোগীদের কাছ থেকে সংগৃহীত নমুনা গবেষণা ও উন্নয়নমূলক কাজকর্মের ক্ষেত্রে গুরুত্বপূর্ণ সম্পদ হয়ে উঠতে পারে। সম্প্রতি নীতি আয়োগ কোভিড-১৯ সংক্রান্ত গবেষণাধর্মী কাজকর্মের বিভিন্ন তথ্য জৈবিক উপাদান আদান-প্রদানের ব্যাপারে নীতি-নির্দেশিকা জারি করেছে। ক্যাবিনেট সচিবের নির্দেশ অনুযায়ী, ভারতীয় চিকিৎসা গবেষণা পরিষদ কোভিড-১৯ আক্রান্ত রোগীদের কাছ থেকে সংগৃহীত নমুনা ও অন্যান্য জৈবিক উপাদান সংগ্রহ করে রাখার জন্য ১৬টি বায়ো ব্যাঙ্ক গঠন করছে।
    বিস্তারিত বিবরণের জন্য https://pib.gov.in/PressReleseDetail.aspx?PRID=1627861 – এই লিঙ্কে ক্লিক করুন।


    
    কোভিড-১৯ এর বিরুদ্ধে লড়াইয়ে ঝাড়খন্ড প্রশাসনকে সহায়তার জন্য সংস্কৃতি মন্ত্রকের গান্ধী স্মৃতি এবং দর্শন স্মৃতি প্রতিষ্ঠান পিপিই কিট ও অন্যান্য সামগ্রী সরবরাহ করেছে
    কোভিড-১৯ এর বিরুদ্ধে লড়াইয়ে নতুন দিল্লির গান্ধী স্মৃতি ও দর্শন সমিতি ঝাড়খন্ডের খুন্তি জেলা প্রশাসনকে সহায়তার জন্য ২০০টি পিপিই কিট, ৫০টি থার্মোমিটার ১০ হাজারেরও বেশি দস্তানা, ১১ হাজার মাস্ক এবং ৫০০টি ফেস শিল্ড সরবরাহ করেছে।
    বিস্তারিত বিবরণের জন্য https://pib.gov.in/PressReleseDetail.aspx?PRID=1627755 – এই লিঙ্কে ক্লিক করুন।


    
    কোভিড-১৯ এর বিরুদ্ধে লড়াইয়ে উত্তরাখন্ড সরকারকে সাহায্য করতে রাষ্ট্রায়ত্ত পাওয়ার ফিনান্স কর্পোরেশন পিপিই কিট ও অ্যাম্বুলেন্স সরবরাহ করবে
    কোভিড-১৯ এর বিরুদ্ধে লড়াইয়ে উত্তরাখন্ড সরকারকে ১ কোটি ২৩ লক্ষ টাকা আর্থিক সহায়তা দিতে এগিয়ে এসেছে কেন্দ্রীয় বিদ্যুৎ মন্ত্রকের রাষ্ট্রায়ত্ত সংস্থা পাওয়ার ফিনান্স কর্পোরেশন লিমিটেড। এই অর্থে ৫৫০টি পিপিই কিট এবং চিকিৎসা সরঞ্জামে সুসজ্জিত ৬টি অ্যাম্বুলেন্স রাজ্য স্বাস্থ্য দপ্তরকে সরবরাহ করা হবে।
    বিস্তারিত বিবরণের জন্য https://pib.gov.in/PressReleseDetail.aspx?PRID=1627869 – এই লিঙ্কে ক্লিক করুন।
    

    

    পিআইবি’র আঞ্চলিক কার্যালয় থেকে প্রাপ্ত তথ্য


    
    
    • চন্ডীগড় : মুখ্য স্বাস্থ্য সচিব জানিয়েছেন, বিদেশ থেকে আসা ১১৬ জনের মধ্যে ২৯ জনকে প্রয়োজনীয় নমুনা পরীক্ষার পর ছেড়ে দেওয়া হয়েছে। ২৮১ জন অন্তর্দেশীয় বিমান যাত্রীকে চন্ডীগড়ে অবতরণের পর বাড়িতে নিজের স্বাস্থ্যের ওপর নজর রাখার পরামর্শ দেওয়া হয়েছে। কেন্দ্রশাসিত এই অঞ্চলে রোগীদের চিকিৎসার জন্য ভেন্টিলেটর, অক্সিজেন, পিপিই কিট বা ওষুধপত্রের ঘটতি নেই। সংক্রামিত এলাকাগুলিতে প্রতি সপ্তাহে জীবাণু মুক্ত করার কাজ চলছে।
    
    • পাঞ্জাব : কোভিড-১৯ সংক্রমণ ও নিয়ন্ত্রণমূলক প্রয়াসগুলিকে আরও জোরদার করতে রাজ্য সরকার বিধিভঙ্গের ক্ষেত্রে জরিমানা বাড়িয়েছে। সর্বজনীন স্থানে মাস্ক ব্যবহার না করলে ৫০০ টাকা জরিমানা ও কোয়ারেন্টাইন নিষেধাজ্ঞা লঙ্ঘন করলে ২ হাজার টাকা জরিমানা, বাস মালিকরা সামাজিক দূরত্ব বিধি লঙ্ঘন করলে ৩ হাজার টাকা এবং অটো রিক্শা বা দু’চাকার যানের ক্ষেত্রে ৫০০ টাকা জরিমানা ধার্য করা হয়েছে।
    
    • হরিয়ানা : রাজ্য পর্যটন নিগম কোভিড-১৯ আক্রান্ত রোগীদের চিকিৎসার কাজে যুক্ত স্বাস্থ্য কর্মীদের জন্য ট্যুরিস্ট কমপ্লেক্স ও লজগুলি নিখরচায় ব্যবহারের জন্য দিয়েছে। সারা দেশে লকডাউন শুরু হওয়ার পর লজ ও ট্যুরিস্ট কমপ্লেক্সগুলিকে চিকিৎসক ও স্বাস্থ্য কর্মীদের জন্য ব্যবহারের সিদ্ধান্ত নেওয়া হয়।
    
    • হিমাচল প্রদেশ : কোভিড-১৯ মহামারীর বিরুদ্ধে লড়াইয়ে রাজ্য সরকারকে আন্তরিক সহায়তার জন্য মুখ্যমন্ত্রী ফার্মা শিল্প সংস্থাগুলিকে ধন্যবাদ জানিয়েছেন। তিনি শিল্পপতিদের পিএম কেয়ার্স তহবিলে এবং কোভিড-১৯ বিপর্যয় সংক্রান্ত রাজ্য আপৎকালীন তহবিলে মুক্ত হস্তে দান করার আহ্বান জানিয়েছেন। শিল্পপতিদের এই সহায়তা ভাইরাসের বিরুদ্ধে লড়াইয়ে সুদূরপ্রসারী হবে।
    
    • কেরল : কোজিকোড়ে কোয়ারেন্টাইনে থাকা বিদেশ ফেরৎ এক ব্যক্তির মৃত্যু হলেও তাঁর নমুনা পরীক্ষায় ভাইরাসের উপস্থিতির প্রমাণ মেলেনি। রাজ্যে ৮ জন পুলিশ কর্মীর নমুনা পরীক্ষাতেও ভাইরাসের প্রমাণ মেলেনি। বিভিন্ন দাবি-দাওয়া নিয়ে প্রবাসী শ্রমিকরা প্রতিবাদে সামিল হন। উপসাগরীয় দেশগুলিতে আরও ৩ জন কেরলবাসীর মৃত্যু হয়েছে। গতকাল রাজ্যে ২ জনের মৃত্যু হয়েছে এবং ৬২ জন নিশ্চিতভাবে করোনায় আক্রান্ত হয়েছেন। ৫৭৭ জন রোগীর চিকিৎসা চলছে এবং ১ লক্ষ ২৪ হাজারেরও বেশি ব্যক্তিকে নজরদারিতে রাখা হয়েছে।
    
    • তামিলনাডু : গ্রামীণ অর্থনীতির বিকাশে রাজ্য সরকার ৩০০ কোটি টাকার কোভিড-১৯ সহায়তা প্যাকেজ ঘোষণা করেছে। চেন্নাই – আন্দামান রুটে জাহাজ পরিষেবা পুনরায় শুরু হয়েছে। রাজ্যের আক্রান্তের সংখ্যা ২০ হাজার ছাড়িয়েছে। নিশ্চিতভাবে করোনায় আক্রান্ত হয়েছেন ৮ হাজার ৬৭৬ জন। মৃত্যু হয়েছে ১৫৪ জনের। কেবল চেন্নাইয়েই আক্রান্ত হয়েছেন ৬ হাজার ৩৫৩ জন ব্যক্তি।
    
    • কর্ণাটক : রাজ্য সরকার বিভিন্ন ক্ষেত্র থেকে পাওয়া অনুরোধের প্রেক্ষিতে রবিবার পূর্ণ দিবস শাট ডাউনের নির্দেশ প্রত্যাহার করে নিয়েছে। রাজ্যে শুক্রবার ২৪৮ জন নিশ্চিতভাবে করোনায় আক্রান্ত হয়েছেন। এর ফলে, আক্রান্তের সংখ্যা বেড়ে হয়েছে ২ হাজার ৭৮১। নিশ্চিতভাবে করোনায় আক্রান্ত হয়েছেন ১ হাজার ৮৩৭ জন। মৃত্যু হয়েছে ৪৮ জনের।
    
    • অন্ধ্রপ্রদেশ : রাজ্যে গত ২৪ ঘন্টায় নতুন করে ৭০ জনের সংক্রমণের খবর মিলেছে। এর ফলে, করোনায় আক্রান্তের সংখ্যা বেড়ে হয়েছে ২ হাজার ৯৪৪। নিশ্চিতভাবে করোনায় আক্রান্ত হয়েছেন ৭৯২ জন। মৃত্যু হয়েছে ৬০ জনের। বিদেশ থেকে আসা ১১১ জনের নমুনায় ভাইরাসের উপস্থিতির প্রমাণ মিলেছে।
    
    • তেলেঙ্গানা : ন্যাশনাল ইন্সটিটিউট অফ নিউট্রিশন- এর সহযোগিতায় ভারতীয় চিকিৎসা গবেষণা পর্ষদ হায়দরাবাদে ৫টি সংক্রামিত এলাকায় র্যা পিড সমীক্ষার কাজ শুরু করেছে। রাজ্যে আজ পর্যন্ত নিশ্চিতভাবে করোনায় আক্রান্ত হয়েছেন ২ হাজার ৪২৫ জন। এছাড়াও, বিদেশ ফেরৎ ২৩৭ জনের নমুনা পরীক্ষায় ভাইরাসের উপস্থিতির প্রমাণ মিলেছে।
    
    • আসাম : রাজ্যে সিএসআইআর প্রতিষ্ঠানের উদ্যোগে কোভিড সংক্রান্ত নমুনা পরীক্ষাগারের কাজকর্ম জোড়হাটে শুরু হতে চলেছে। রাজ্যে আরও ৪৩ জন নিশ্চিতভাবে করোনায় আক্রান্ত হয়েছেন। আক্রান্তের সংখ্যা বেড়ে হয়েছে ১ হাজার ১০০। নিশ্চিতভাবে আজ পর্যন্ত করোনায় আক্রান্ত হয়েছেন ৯৬৮ জন। মৃত্যু হয়েছে ৪ জনের।
    
    • মণিপুর : রাজ্যে আরও ১ জন কোভিড-১৯ এ সংক্রামিত হওয়ায় আক্রান্তের সংখ্যা বেড়ে হয়েছে ৬০।
    
    • মিজোরাম : রাজ্য সরকারি কর্মচারীদের পরিবারগুলিকে সংশ্লিষ্ট কর্মীর কোভিড-১৯ জনিত কারণে মৃত্যু হলে ২০ লক্ষ টাকা ক্ষতিপূরণ দেওয়া হবে।
    
    • নাগাল্যান্ড : কোভিড-১৯ মহামারীর প্রেক্ষিতে রাজ্যের বিদ্যালয় ও কলেজগুলি শিক্ষা মাশুল প্রত্যাহার করেছে।
    
    • সিকিম : কোভিড-১৯ আক্রান্ত রোগীদের চিকিৎসার কাজে যুক্ত রাজ্যের এসটিএনএম হাসপাতালের ৩২ জন কর্মীকে ১৪ দিনের কোয়ারেন্টাইনে পাঠানো হয়েছে।
    
    • মহারাষ্ট্র : রাজ্যে আরও ৬৯২ জনের নমুনা পরীক্ষায় ভাইরাসের উপস্থিতির প্রমাণ মেলায় মোট আক্রান্তের সংখ্যা দাঁড়িয়েছে ৬২ হাজার ২২৮। এদের মধ্যে নিশ্চিতভাবে করোনায় আক্রান্ত হয়েছেন ৩৩ হাজার ১২৪ জন। মৃত্যু হয়েছে ২ হাজার ৯৮ জনের। এদিকে রাজ্য সরকার প্রকাশ্য-স্থানে থুথু ফেলা, ধূমপান ও তামাক সেবন নিষিদ্ধ করেছে।
    
    • গুজরাট : রাজ্যে ৩৭২ জন নতুন করে সংক্রামিত হওয়ায় কোভিড-১৯ এ আক্রান্তের সংখ্যা বেড়ে হয়েছে ১৫ হাজার ৯৪৪। এখনও পর্যন্ত নিশ্চিতভাবে করোনায় আক্রান্তের সংখ্যা ৬ হাজার ৩৫৫। আজ পর্যন্ত শ্রমিক স্পেশাল ট্রেনগুলি করে ১৪ লক্ষ প্রবাসী শ্রমিককে নিজ রাজ্যে ফেরৎ পাঠানো হয়েছে।
    
    • মধ্যপ্রদেশ : রাজ্যে কোভিড-১৯ এ আক্রান্তের সংখ্যা দাঁড়িয়েছে ৭ হাজার ৬৪৫। এদের মধ্যে নিশ্চিতভাবে করোনায় আক্রান্তের সংখ্যা ৩ হাজার ৪২। রাজ্য সরকার শ্রমিকদের কর্মসংস্থানের জন্য রোজগার সেতু নামে এক অভিনব কর্মসূচির সূচনা করেছে।
    
    • রাজস্থান : রাজ্যে আজ আরও ৪৯ জনের সংক্রমণের খবর মেলায় করোনায় আক্রান্তের সংখ্যা বেড়ে হয়েছে ৮ হাজার ৪১৪। এদের মধ্যে ৫ হাজার ২৯০ জন রোগী সুস্থ হয়েছেন। রাজ্যে নিশ্চিতভাবে করোনায় আক্রান্ত ব্যক্তির সংখ্যা স্থিতিশীল রয়েছে। গত ৬ দিনে সুস্থতার হার বেড়েছে।
    
    • ছত্তিশগড় : রাজ্যে রাইপুর থেকে কোভিড-১৯ এ মৃত্যুর প্রথম খবর পাওয়া গেছে। রাজ্যে এখনও পর্যন্ত আক্রান্তের সংখ্যা ৩১৪। আজ পর্যন্ত সুস্থ হয়েছেন ১০০ জন রোগী।


    CG/BD/SB

    
    
    (Release ID: 1628022) Visitor Counter : 16
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Telugu , Kannada , Malayalam