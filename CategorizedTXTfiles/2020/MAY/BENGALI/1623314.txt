      রেলমন্ত্রক

      পশ্চিমবঙ্গে আজ আরো দুটি শ্রমিক স্পেশাল ট্রেন এসে পৌঁছেছে
      Posted On: 12 MAY 2020 6:12PM by PIB Kolkata


    কলকাতা, ১২ মে, ২০২০


    

    ১২ তারিখ পর্যন্ত দেশের বিভিন্ন স্থান থেকে ৫৪২ শ্রমিক স্পেশাল ট্রেন চালানো হয়েছে। এর মধ্যে ৪৫০টি ট্রেন গন্তব্যে পৌঁছে গেছে। ৯২টি ট্রেন যাত্রা পথে রয়েছে।
    
    
    এই ট্রেনগুলির মধ্যে পশ্চিমবঙ্গে আজ ২টি শ্রমিক স্পেশাল ট্রেন এসে পৌঁছেছে। একটি ট্রেন বেঙ্গালুরু থেকে ছেড়ে আজ ভোর সাড়ে পাঁচটায় বাঁকুড়াতে এসে পৌঁছায়। এই ট্রেনে ১২৪৭ জন যাত্রী ছিলেন। এর মধ্যে ৪৭টি শিশু ছিল।


    
    দ্বিতীয় ট্রেনটি কাটপাডি থেকে ছেড়ে আজ বিকেল চারটে পঞ্চান্ন মিনিটে হাওড়ায় এসে পৌঁছায়। এই ট্রেনে ১১২৬ জন যাত্রী ছিলেন।


    
    দুটি ট্রেনেই শ্রমিক, চিকিৎসা করাতে গিয়ে আটকে পড়া রোগী এবং তাঁদের পরিজনেরা ছিলেন।
    
    আগামীকাল পশ্চিমবঙ্গের খড়্গপুর ও নিউ জলপাইগুড়িতে দুটি ট্রেন আসবে। ভেলোর থেকে খড়্গপুরে যে ট্রেনটি আসছে সেটিতে ১৪৬৪ জন যাত্রী রয়েছেন। কর্ণাটকের মালুর থেকে নিউ জলপাইগুড়িগামী ট্রেনটিতে ১৪১৯ জন যাত্রী আছেন।
    
    শ্রমিক স্পেশাল ট্রেনে শারীরিক দূরত্ব বজায় রাখা হচ্ছে। ট্রেন ছাড়ার আগে যাত্রীদের শারীরিক পরীক্ষা করা হচ্ছে। যাত্রাপথে আইআরসিটিসি থেকে যাত্রীদের বিনামূল্যে জল ও খাবার দেওয়া হয়।


    
    ট্রেনগুলি গন্তব্য স্টেশনে পৌঁছানোর পর পশ্চিমবঙ্গ সরকারের পক্ষ থেকে যাত্রীদের শারীরিক পরীক্ষা করা হয়।
    
    পরিযায়ী শ্রমিক, তীর্থযাত্রী, পর্যটক, ছাত্র-ছাত্রী সহ অন্য যে সমস্ত নাগরিক দেশের বিভিন্ন প্রান্তে লকডাউনের কারণে আটকে রয়েছেন, কেন্দ্রীয় স্বরাষ্ট্র মন্ত্রকের নির্দেশ অনুসারে ভারতীয় রেল, তাঁদের জন্য ‘শ্রমিক স্পেশাল’ ট্রেন চালানোর সিদ্ধান্ত নেয়।


    

    CG/CB

    
    
    (Release ID: 1623314) Visitor Counter : 18
    
    
      Read this release in: English