      ক্ষুদ্র, অতিক্ষুদ্রওমাঝারিশিল্পমন্ত্রক

      স্থানীয় উৎপাদিত পণ্য সামগ্রীগুলির বিপণনের সাহায্যে এগিয়ে এলো খাদি ও গ্রামোদ্যোগ কমিশন
      Posted On: 13 MAY 2020 6:50PM by PIB Kolkata


    নতুন দিল্লি, ১৩ মে, ২০২০


    

    প্রধানমন্ত্রী শ্রী নরেন্দ্র মোদী স্থানীয় উৎপাদিত সামগ্রী ব্যবহারের এবং গুণমান বজায় রেখে তাকে বিশ্বমানের করে তোলার জন্য যে আহ্বান জানিয়েছেন, তার প্রেক্ষিতে খাদি ও গ্রামোদ্যোগ কমিশন প্রয়োজনীয় ব্যবস্থা নিচ্ছে। স্থানীয় উৎপাদিত পণ্যগুলির ব্যবহার বাড়ানোর ক্ষেত্রে প্রধানমন্ত্রীর আবেদনের একদিন পর কমিশন প্রধানমন্ত্রীর কর্মসংস্থান সুনিশ্চিতকরণ কর্মসূচীর আওতায় বিভিন্ন প্রকল্পের দ্রুত রূপায়ণ সুনিশ্চিত করতে নির্দেশিকা জারি করেছে।


    
    কমিশনের চেয়ারম্যান শ্রী বিনয় কুমার সাক্সেনা আজ সংশ্লিষ্ট এজেন্সিগুলিকে নির্দেশ জারি করে বলেছেন, ওই কর্মসূচীর আওতায় প্রাপ্ত আবেদনগুলির সত্যতা যাচাই করে তা দ্রুত ব্যাঙ্কের কাছে পাঠিয়ে দিতে হবে, যাতে ২৬ দিনের মধ্যে তহবিল বরাদ্দ করা যায়। শ্রী সাক্সেনা তহবিল বরাদ্দের ক্ষেত্রে ২৬ দিনের সময় প্রয়োজন ভিত্তিতে আরও কমিয়ে ১৫ দিন করার কথাও বলেছেন। ওই কর্মসূচীর আওতায় প্রকল্প রূপায়ণকারী কর্তৃপক্ষগুলিকে নীতি-নির্দেশিকা মেনে সংশ্লিষ্ট আবেদনকারীকে সাহায্য করার জন্য এবং ঋণ সহায়তা মঞ্জুর না হওয়া পর্যন্ত সাহায্যের নির্দেশ দেওয়া হয়েছে।


    
    সংশোধিত এই নীতি-নির্দেশিকা অনুযায়ী, মুম্বাইয়ে কমিশনের যে নজরদারি সেল রয়েছে তারা দৈনিক ভিত্তিতে জমা পড়া আবেদনপত্রগুলির প্রয়োজনীয় প্রক্রিয়া সম্পূর্ণ করার ব্যাপারে নজরদারি চালাবে। এরপর, আবেদনপত্রের বর্তমান পরিস্থিতি সম্পর্কিত তথ্য কমিশনের সি.ই.ও. এবং চেয়ারম্যানের কাছে অনুমোদনের জন্য পাঠানো হবে।


    
    শ্রী সাক্সেনা আরও বলেন, স্থানীয় পণ্য উৎপাদন ও ব্যবহারে উৎসাহিত করার জন্য প্রধানমন্ত্রীর আবেদনের প্রেক্ষিতেই বর্তমান নীতি-নির্দেশিকায় সংশোধন করা হয়েছে। এর ফলে,স্বল্প সময়ের মধ্যে বহু কর্মসংস্থান্র সুযোগ সৃষ্টি হবে বলেও তিনি আশাপ্রকাশ করেন।


    

    CG/BD/AS

    
    
    (Release ID: 1623793) Visitor Counter : 21
    
    
      Read this release in: Manipuri , English , Urdu , Hindi , Marathi , Punjabi , Tamil , Telugu , Kannada