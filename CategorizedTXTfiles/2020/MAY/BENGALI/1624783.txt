      স্বরাষ্ট্র মন্ত্রক

      কেন্দ্রীয় অর্থমন্ত্রীর আজকের ঘোষণায় আমাদের গ্রামীণ অর্থনীতি এবং পরিকাঠামো বিকাশে গতি আসবে, কোটি কোটি গরিব মানুষ এবং পরিযায়ী শ্রমিকের কর্মসংস্থানের সুযোগ তৈরি হবে : কেন্দ্রীয় স্বরাষ্ট্রমন্ত্রী
      Posted On: 17 MAY 2020 4:20PM by PIB Kolkata


    নতুন দিল্লি, ১৭ই মে, ২০২০


    

    
    কেন্দ্রীয় স্বরাষ্ট্রমন্ত্রী শ্রী অমিত শাহ আজ বিশেষ অর্থনৈতিক প্যাকেজ ঘোষণা করার জন্য প্রধানমন্ত্রী শ্রী নরেন্দ্র মোদী এবং কেন্দ্রীয় অর্থমন্ত্রী শ্রীমতি নির্মলা সীতারামনকে ধন্যবাদ জানিয়েছেন। তিনি বলেছেন, মোদী সরকারের এদিনের ঘোষিত সিদ্ধান্তগুলি আত্মনির্ভর ভারতের ধারণাকে আরও এগিয়ে নিয়ে যেতে সাহায্য করবে। এই পদক্ষেপগুলি শিক্ষা, স্বাস্থ্য, ব্যবসায়িক ক্ষেত্রে আমূল পরিবর্তন নিয়ে আসবে । কোটি কোটি গরিব মানুষের কর্মস্থানের সুযোগ করে দেবে।


    
    গ্রামীণ ভারত সম্পর্কে বলতে গিয়ে শ্রী শাহ বলেছেন, মনরেগা-র আওতায় মোদী সরকার যে অতিরিক্ত ৪০ হাজার কোটি টাকা বরাদ্দ করেছে তাতে শুধুমাত্র গরিব এবং পরিযায়ী শ্রমিকদের জন্যই কর্মসংস্থানের সৃষ্টি হবেনা, একইসঙ্গে জীবনযাত্রার মানোন্নয়নও ঘটবে। এরফলে গ্রামীণ অর্থনীতি এবং পরিকাঠামোয় গতি আসবে বলেও তিনি জানান।


    
    কেন্দ্রীয় স্বরাষ্ট্রমন্ত্রী কোভিড-১৯ মোকাবিলায় প্রধানমন্ত্রী নরেন্দ্র মোদীর নেতৃত্বের প্রশংসা করেছেন এবং তিনি বলেছেন, প্রধানমন্ত্রী যেভাবে কোভিড-১৯ মোকাবিলা করছেন তা বেশ কয়েকটি উন্নত দেশকে ছাপিয়ে গেছে। প্রধানমন্ত্রী দেশের স্বাস্থ্য ক্ষেত্রকে সংস্কারের মাধ্যমে শক্তিশালী করে তুলে ভবিষ্যতে ভারতকে এই জাতীয় মহামারীর মোকাবিলায় প্রস্তুত করার সংকল্প নিয়েছেন। স্বরাষ্ট্রমন্ত্রী জানিয়েছেন, মোদী সরকার প্রতিটি জেলায় সংক্রামক রোগ নির্ণায়ক হাসপাতাল,পরীক্ষাগার পরিচালন ব্যবস্থাপনা এবং নজরদারি জোরদার করতে ও গবেষণাকে উৎসাহ দিতে স্বাস্থ্য ক্ষেত্রে ব্যয় বৃদ্ধি করার সিদ্ধান্ত নিয়েছে। এই দূরদর্শীতা ভারতকে চিকিৎসা ক্ষেত্রে আরও এগিয়ে নিয়ে যাবে বলেও তিনি মন্তব্য করেন।


    
    রাষ্ট্রায়ত্ব সংস্থার নীতি সংস্কারের সিদ্ধান্তের বিষয়ে বক্তব্য রাখতে গিয়ে শ্রী শাহ জানান, সহজে ব্যবসার উন্নতিসাধন সহ একাধিক সিদ্ধান্তে প্রধানমন্ত্রীর ভবিষ্যতের আত্মনির্ভর ভারতের প্রতিশ্রুতিই প্রতিফলিত হয়। কেন্দ্রীয় স্বরাষ্ট্রমন্ত্রী বলেছেন, মোদী সরকার রাজ্যের ঋণের সীমা বাড়ানোর সিদ্ধান্ত নিয়েছে, যা তাদের অতিরিক্ত ৪.২৮ লক্ষ কোটি টাকার আর্থিক সহায়তা প্রদান করবে।

    

    CG/SS/NS

    
    
    (Release ID: 1624783) Visitor Counter : 20
    
    
      Read this release in: Punjabi , English , Urdu , Marathi , Hindi , Assamese , Manipuri , Gujarati , Odia , Tamil , Telugu , Kannada , Malayalam