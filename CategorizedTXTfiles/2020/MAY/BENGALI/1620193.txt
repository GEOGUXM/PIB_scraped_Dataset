      আবাসনএবংশহরাঞ্চলেরদারিদ্র্যদূরীকরণমন্ত্রক

      কোভিড -১৯ জনিত পরিস্থিতি মোকাবিলার জন্য বিশাখাপত্তনম স্মার্ট সিটি অপারেশনস সেন্টার চব্বিশ ঘন্টা কাজ করে চলেছে
      
      অপারেশনস সেন্টার ট্র্যাকিং, মনিটরিং এবং সচেতনতা বৃদ্ধির কাজ করছে

      Posted On: 01 MAY 2020 3:44PM by PIB Kolkata

    নতুন দিল্লি, ১ মে, ২০২০


    

    
    বিশাখাপত্তনমের স্মার্ট সিটি অপারেশনস সেন্টার কোভিড-১৯ জনিত পরিস্থিতি মোকাবিলায় তিন শিফটে ২৪x ৭ কাজ করছে। এখানে যে কাজগুলি করা হচ্ছে তা হলঃ
    
    • শহরের ৯০ টি জায়গায় লাগানো পাবলিক অ্যানাউন্সমেন্ট সিস্টেমগুলির মাধ্যমে সতর্কতা ব্যবস্থা এবং কোভিড-১৯ সম্পর্কিত তথ্য ঘোষণা।
    
    • শহর জুড়ে ১০ টি মূল স্থানে লাগানো ডিজিটাল সাইনবোর্ডগুলির (ভেরিয়েবল মেসেজ ডিসপ্লে) মাধ্যমে কোভিড -১৯ সংক্রান্ত তথ্য প্রচার করা।
    
    • কোভিড হেল্পডেস্ক / যোগাযোগ কেন্দ্রে মূখ্য স্বাস্থ্য আধিকারিক (সিএমওএইচ) এবং জেলাস্বাস্থ্য আধিকারিক (ডিএমওএইচ)-এর সাথে সমন্বয়সাধন করে দৈনন্দিন ভিত্তিতে বিদেশ থেকে ফিরে আসা নাগরিকদের সনাক্তকরন এবং পর্যবেক্ষণ করা। হেল্পডেস্ক / যোগাযোগ কেন্দ্রটি ২৪x৭ জনস্বাস্থ্য, শহর ও জেলা পর্যায়ের কর্মকর্তাদের সঙ্গে সমন্বয় সাধন করে চলেছে।
    
    • জরুরি ফোনের জবাব দেওয়ার জন্য সিওসিতে একটি টোল ফ্রি নম্বরের ব্যবস্থা করা হয়েছে।
    
    • বিদেশ থেকে আগত প্রত্যেকের চিহ্নিতকরণের জন্য একটি মোবাইল অ্যাপ্লিকেশন তৈরি করা হয়েছে। মোবাইল অ্যাপ্লিকেশনটির মাধ্যমে প্রাপ্ত তথ্যের উপর ভিত্তি করে, ক্লাস্টার ম্যাপিং এবং হাই রিস্ক কালার কোডিং মানচিত্রটিকে ডিজিটাল করা হয়েছে এবং একটি নির্দিষ্ট ব্যবস্থায় ক্লাস্টারগুলি গঠন অর্থাৎ ০-১৪, ১৫-২৮ এবং ২৮ দিনের বেশী এরকম কয়েকটি বিভাগে ভাগ করে নজরদারি ব্যবস্থা চিহ্নিত করা হয়েছে, গুরুত্বপূর্ণ অঞ্চলগুলি পর্যবেক্ষণ করার জন্য শহরজুড়ে ৫০০ টি ক্যামেরা বসানো হয়েছে। জেলা প্রশাসনের উপরোক্ত বিশ্লেষণের ভিত্তিতে সিওসিতে জিওএস ব্যবহার করে র‍্যানডম নমুনাও সংগ্রহ করা হচ্ছে।
    
    • কন্টেনমেন্ট ক্লাস্টারে পজিটিভ অঞ্চলগুলি চিহ্নিত করার জন্য এএনএম / আশা / স্বেচ্ছাসেবকদের সুবিধার্থে একটি মোবাইল অ্যাপ্লিকেশন তৈরি করা হয়েছে।
    
    • বিশাখাপত্তনমে ২০ টি র‍্যাপিড রেসপন্স টিম (আরআরটি) গঠন করা হয়েছে এবং এই দলগুলিকে ট্র্যাক করা্র জন্য সংশ্লিষ্ট অ্যাম্বুলেন্সে বসানো মোবাইল ট্যাব ব্যবহার করা হচ্ছে।
    
    • একটি আরআরটি অ্যাপ্লিকেশন তৈরি করা হয়েছে যার মধ্যে সংশ্লিষ্ট দলের সমস্ত চিকিৎসকরা নির্দিষ্ট এলাকা থেকে সরাসরি কোভিড সন্দেহজনকদের বিবরণ আপলোড করছেন। বিষয়টি একইসঙ্গে সিওসি পর্যবেক্ষণ করছে।
    
    • ৪ টি মোবাইল টিম কোভিড লক্ষণযুক্ত ব্যক্তিদের নমুনা সংগ্রহের জন্য গঠিত হয়েছে। দলগুলিকে মোবাইল ট্যাব ভিত্তিক ট্র্যাকিংয়ের মাধ্যমে সিওসি পর্যবেক্ষণ করছে। এছাড়া সংশ্লিষ্ট চিকিৎসকরা রিয়েল টাইম ভিত্তিতে মোবাইল অ্যাপ্লিকেশনের মাধ্যমে নাগরিকদের সম্পর্কে বিশদ তথ্য জমা দিচ্ছেন।
    
    • স্বেচ্ছাসেবকদের করা ডোর টু ডোর সমীক্ষা নিয়মিতভাবে পর্যবেক্ষণ করা হচ্ছে।
    
    • কন্টেনমেন্ট অঞ্চলে ব্লিচিং এবং অন্যান্য পরিচ্ছন্নতার কাজ পর্যবেক্ষনের জন্য একটি মোবাইল অ্যাপ্লিকেশন তৈরি করা হচ্ছে।
    
    • নিত্যপ্রয়োজনীয় এবং মুদি বিক্রেতার বিবরণ সোশ্যাল মিডিয়ায় দেওয়া হয়েছে। এই সংক্রান্ত যে কোন রকম সমস্যার জন্য হেল্পডেস্ক নম্বরগুলি হল ০৮৯১-২৮৬৯১০৬, ২৮৬৯১১০।
    
    টুইটার / ফেসবুকের মতো সোশ্যাল মিডিয়া প্ল্যাটফর্মের মাধ্যমে সতর্ক বার্তা / তথ্য প্রকাশ করা হচ্ছে।

    

    CG/TG

    
    
    (Release ID: 1620193) Visitor Counter : 13
    
    
      Read this release in: English , Urdu , Marathi , Hindi , Assamese , Punjabi , Gujarati , Odia , Tamil , Telugu , Kannada