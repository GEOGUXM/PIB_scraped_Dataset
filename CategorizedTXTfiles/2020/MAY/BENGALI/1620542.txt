      অসামরিকবিমানপরিবহণমন্ত্রক

      লাইফলাইন উড়ান পরিষেবার অধীনে ৪২২ টি বিমান, দেশের বিভিন্ন প্রান্তের মানুষের জন্য অত্যাবশ্যক চিকিৎসা সামগ্রী সরবরাহ করে চলেছে
      Posted On: 02 MAY 2020 3:43PM by PIB Kolkata


    নতুন দিল্লি, ২ মে, ২০২০


    এয়ার ইন্ডিয়া,এল্যায়েন্স এয়ার,ভারতীয় বিমান বাহিনীর এবং অসরকারি সংস্থার ৪২২ টি বিমান লাইফলাইন উড়ান পরিষেবার অধীনে কাজ করছে। এর মধ্যে ২৪৪ টি বিমান এয়ার ইন্ডিয়ার এবং এলায়েন্স এয়ারের। আজ অবধি ৭৯০.২২ টন পণ্য সরবরাহ করা হয়েছে। লাইফলাইন উড়ান বিমান গুলি আজ পর্যন্ত ৪,১৩,৫৩৮ কিলোমিটার আকাশপথ পাড়ি দিয়েছে। কোভিড-১৯ সংক্রমণের দরুণ দেশজুড়ে চলা লকডাইনে দেশের লড়াইয়ে সমর্থন জানিয়ে,অসামরিক বিমান চলাচল মন্ত্রক এই লাইফলাইন উড়ানগুলির সাহায্যে দেশের প্রত্যন্ত অঞ্চলে প্রয়োজনীয় চিকিৎসা সামগ্রী সরবরাহ করে চলেছে।


    
    পবনহংস লিমিটেড সহ অন্যান্য হেলিকপ্টার পরিষেবা ব্যবহার হচ্ছে জম্মু ও কাশ্মীর,লাদাখ,ব দ্বীপ অঞ্চল এবং উত্তর পূর্ব অঞ্চলের রাজ্য গুলিতে। মূলত চিকিৎসা সামগ্রী এবং অসুস্থ মানুষদের পরিবহনের জন্য এই পরিষেবা ব্যবহার করা হচ্ছে।গত ১লা মে ২০২০ পর্যন্ত পবনহংসের হেলিকপ্টার গুলি ৭,৫২৯ কিলোমিটার আকাশপথ পাড়ি দিয়ে ২.০৩ টন পণ্য পরিবহন করেছে। এই পরিষেবার মাধ্যমে গুরুত্ব দেওয়া হয়েছে উত্তর পূর্ব অঞ্চল,ব দ্বীপ অঞ্চল এবং পাহাড়ি অঞ্চলগুলিকে।এয়ার ইন্ডিয়া এবং ভারতীয় বিমান বাহিনী জম্মু ও কাশ্মীর, লাদাখ, উত্তর পূর্ব অঞ্চল এবং অন্যান্য ব দ্বীপ অঞ্চলগুলিতে প্রাথমিক ভাবে সহযোগিতা করে।


    
    অভ্যন্তরীণ পণ্য পরিষেবা সংস্থা স্পাইস জেট,ব্লু ডার্ট এবং ইন্ডিগো বানিজ্যিক ভাবে পণ্য পরিষেবা দিয়ে চলেছে। স্পাইস জেট সংস্থা ৭৩৪টি পণ্যবাহী বিমান গত ২৪ শে এপ্রিল থেকে ১ লা মে পর্যন্ত ১২,৭৭,২১৩ কিলোমিটার আকাশপথ পাড়ি দিয়ে ৫,৩২০ টন পণ্য বহন করেছে। এর মধ্যে ২৭০ টি আন্তর্জাতিক বিমান রয়েছে। ব্লু ডার্ট তাদের ২৪৫ টি পণ্যবাহী বিমানে গত ২৫ শে এপ্রিল থেকে ১লা মে পর্যন্ত ২,৬৭,৪১৭ কিলোমিটার আকাশপথ পাড়ি দিয়ে ৪,১৭৯ টন পণ্য বহন করে। এর মধ্যে ১২ টি আন্তর্জাতিক পণ্যবাহী বিমান ছিল। গত ৩ রা এপ্রিল থেকে ১লা মে পর্যন্ত ইন্ডিগো বিমান সংস্থা ৮২ টি পণ্যবাহী বিমানে ১,৩৬,০৬০ কিলোমিটার আকাশপথ পাড়ি দিয়ে ৩৯৩ টন পণ্য বহন করেছে। এর মধ্যে ২৭ টি আন্তর্জাতিক পণ্যবাহী বিমান রয়েছে।অসরকারি সংস্থাটি সরকারের জন্য জরুরি পরিষেবা পৌছে দিয়েছে বিনামূল্যে। ভিস্তারা বিমান সংস্থা গত ১৯ শে এপ্রিল থেকে ১ লা মে পর্যন্ত ২০ টি পণ্যবাহী বিমানে ২৮,৫৯০ কিলোমিটার পথ পাড়ি দিয়ে ১৩৯ টন পণ্য পরিবহন করেছে।


    
    কোভিড ১৯ সংক্রান্ত সামগ্রী,চিকিৎসা সরঞ্জাম এবং ওষুধ পরিবহনের জন্য আন্তর্জাতিক ক্ষেত্রে পূর্ব এশিয়ার সঙ্গে একটি পণ্যএয়ার ব্রিজ স্থাপন করা হয়েছে। এয়ার ইন্ডিয়া ৮৪২ টন চিকিৎসা সামগ্রী এই পথে নিয়ে এসেছে। এর পাশাপাশি ব্লু ডার্ট গত ১৪ই এপ্রিল থেকে ১লা মে ২০২০ পর্যন্ত সাংহাই এবং গুয়াংজহু থেকে ১১৪ টন পণ্য নিয়ে এসেছে। স্পাইস জেট ১লা মে পর্যন্ত সাংহাই ও গুয়াংজহু থেকে ২০৪ টন চিকিৎসা সামগ্রী নিয়ে এসেছে এবং এই সময়কালে হংকং এবং সিঙ্গাপুর থেকে ১৬ তণ চিকিৎসা সামগ্রী নিয়ে এসেছে।


    

    CG/PPM

    
    
    (Release ID: 1620542) Visitor Counter : 18
    
    
      Read this release in: English , Urdu , Marathi , Hindi , Assamese , Manipuri , Punjabi , Odia , Tamil , Telugu , Kannada