      বিজ্ঞানওপ্রযুক্তিমন্ত্রক

      ইন্ডিয়ান ন্যাশনাল একাডেমি অফ ইঞ্জিনিয়ারিং (আইএনএই) যুব আইএনএই শিল্পোদ্যোগী পুরস্কার ২০২০'র মনোনয়ন জমা দেওয়ার জন্য আহ্বান জানিয়েছে
      Posted On: 15 MAY 2020 6:39PM by PIB Kolkata


    নতুন দিল্লি, ১৫ মে, ২০২০


    

    
    বিজ্ঞান ও প্রযুক্তি বিভাগের (ডিএসটি) অন্তর্গত গুডগাঁওএরস্বশাসিত প্রতিষ্ঠান ইন্ডিয়ান ন্যাশনাল একাডেমি অফ ইঞ্জিনিয়ারিং (আইএনএই), যুব আইএনএই শিল্পোদ্যোগী পুরস্কার ২০২০'র মনোনয়ন জমা দেওয়ার জন্য আহ্বান জানিয়েছে। পুরস্কার হিসেবে দেওয়া হবে কৃতিত্বের স্বীকৃতিস্বরূপ মানপত্র ও নগদ দুই লক্ষ টাকা। নির্বাচিত একক প্রার্থী বা তিন ব্যক্তির বেশি নয় এমন গোষ্ঠীর মধ্যে এই পুরস্কার ভাগ করে দেওয়া হবে।
    
    তরুণ ইঞ্জিনিয়ারদের মধ্যে উদ্ভাবন এবং উদ্যোগকে উৎসাহ দিতে ও তাদের কাজের স্বীকৃতি দেওয়ার জন্য প্রতি বছর দু'জন প্রার্থীকে এই পুরষ্কার প্রদান করা হয়। ইঞ্জিনিয়ারিং ক্ষেত্রে উদ্ভাবন এবং ধারণাগুলি যা শিল্পে বাস্তবায়িত হয়েছে এবং নতুন প্রক্রিয়া বা পণ্য ক্ষেত্রে প্রয়োগ করা গেছে তাদেরই এই পুরস্কারের জন্য অগ্রাধিকার দেওয়া হয়। তবে তার বয়স চলতি বছরের ১ জানুয়ারী পর্যন্ত ৪৫ বছরের মধ্য হতে হবে। তবেই সে এই পুরস্কারে বিবেচনার জন্য যোগ্য হবেন।
    
    উদ্ভাবক এবং উদ্যোক্তা উভয়কেই এই পুরস্কারের জন্য গুরুত্ব দিয়ে বিবেচনা করা হবে।তবে শিক্ষা ক্ষেত্র / গবেষণা বা শিল্প সংস্থায় কাজ করা যে ব্যক্তির ইঞ্জিনিয়ারিং / প্রযুক্তি ধারণাগুলি স্টার্ট-আপ সংস্থায় সফল ভাবে কার্যকর করা হয়েছে তাদেরকে এই পুরস্কারে অগ্রাধিকার দেওয়া হবে।
    
    ইন্ডিয়ান ন্যাশনাল একাডেমি অফ ইঞ্জিনিয়ারিং (আইএনএই), যুব আইএনএই শিল্পোদ্যোগী পুরস্কার ২০২০'র মনোনয়ন জমা দেওয়ার জন্য আইএনএই অনুসরণকারী অন্যান্য শিক্ষা প্রতিষ্ঠানকে চিঠি পাঠিয়েছে। এছাড়াও, বিজ্ঞান ও প্রযুক্তি বিভাগের (ডিএসটি) অন্তর্গত বিভিন্ন শিক্ষা প্রতিষ্ঠান, আইআইটি গবেষণা পার্ক, স্টার্ট-আপ সংস্থা, অতি ক্ষুদ্র, ক্ষুদ্র, মাঝারি শিল্প উদ্যোগ সংস্থাকেও মনোনয়ন জমা দেওয়ার জন্য আহ্বান জানিয়েছে।
    
    আইএনএই ওয়েবসাইটে মনোনয়ন জমা নেওয়ার কাজ শুরু হয়েছে এবং মনোনয়ন জমা দেওয়ার শেষ তারিখ ৩০ জুন। আগ্রহী প্রার্থীরা আরও তথ্যের জন্য http://www.inae.in/ দেখতে পারেন।


    

    
    CG/SS

    
    
    (Release ID: 1624385) Visitor Counter : 12
    
    
      Read this release in: Telugu , English , Urdu , Hindi , Marathi , Punjabi , Tamil