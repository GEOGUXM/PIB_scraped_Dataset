      কৃষিমন্ত্রক

      কেন্দ্রীয় কৃষিমন্ত্রী শ্রী নরেন্দ্র সিং তোমার মরু পঙ্গপাল নিয়ন্ত্রণে কীটনাশক শিল্পের সঙ্গে যুক্ত প্রতিনিধিদের সঙ্গে মতবিনিময় করেছেন
      Posted On: 13 MAY 2020 6:08PM by PIB Kolkata


    নতুন দিল্লি, ১৩ মে, ২০২০


    

    
    কেন্দ্রীয় কৃষি ও কৃষক কল্যাণ মন্ত্রী শ্রী নরেন্দ্র সিং তোমার কৃষিক্ষেত্রে পঙ্গপাল আক্রমণ রোধ করার কৌশল নিয়ে আজ ভিডিও কনফারেন্সের মাধ্যমে কীটনাশক উৎপাদন শিল্পের সঙ্গে যুক্ত প্রতিনিধিদের সঙ্গে কথা বলেছেন। তিনি বলেন, সরকার নিরবচ্ছিন্নভাবে বীজ বপন ও ফসল কাটার কাজ চালিয়ে যেতে সব রকম প্রয়াস চালিয়ে যাচ্ছে। শ্রী তোমার আরো বলেন, কেন্দ্রীয় ও রাজ্য সরকার মরু পঙ্গপাল নিয়ন্ত্রণ ব্যবস্থাপনা নিয়ে একসাথে কাজ করছে। তিনি বলেন এই জন্য আমেরিকা থেকে নতুন মেশিন অর্ডার করা হয়েছে এবং খুব শীঘ্রই তা পাওয়া যাবে। মন্ত্রী জানান কেন্দ্রীয় কৃষি মন্ত্রক এবং সংশ্লিষ্ট রাজ্য সরকারের সময়োপযোগী ব্যবস্থা গ্রহণের ফলে পঙ্গপালের দ্বারা ফসলের ক্ষয়ক্ষতি অনেকটাই আটকানো গেছে। এমনকি কেন্দ্র জাতীয় বিপর্যয় মোকাবিলা তহবিল (এনডিআরএফ ) থেকে ক্ষতিগ্রস্থ কৃষকদের ক্ষতিপূরণ দেওয়া হয়েছে। এদিনের ভিডিও কনফারেন্সে কেন্দ্রীয় কৃষি ও কৃষক কল্যাণ প্রতিমন্ত্রী শ্রী পরুশোত্তম রুপালা এবং শ্রী কৈলাশ চৌধুরী উপস্থিত ছিলেন।
    
    কোভিড-১৯ এর জেরে লকডাউন চলা সত্ত্বেও, গত ১১ এপ্রিল থেকে পঙ্গপাল নিয়ন্ত্রণ কার্যালয়গুলি জেলা প্রশাসন এবং রাজ্য কৃষি বিভাগের কর্মকর্তাদের সঙ্গে সমন্বয় বজায় রেখে কাজ চালিয়েগেছে। ৫০টি স্প্রে সরঞ্জাম / যানবাহনের সাহায্যে এই কাজ চলছে। এমনকি বিভিন্ন স্থানে ট্রাক্টর মাউন্ট স্প্রেয়ার এবং ফায়ার-টেন্ডার যানের সাহায্যে পঙ্গপাল নিয়ন্ত্রণে কাজ চালানো হচ্ছে। এখনও অবধি রাজস্থানের জয়সালমির, শ্রী গঙ্গানগর, যোধপুর, বারমের ও নাগৌড় জেলা এবং পাঞ্জাবের ফাজিলকা জেলার ১৪,২৯৯ হেক্টর জমির ফসল গঙ্গা ফড়িং এবং মৌমাছির মতো পঙ্গপালের হাত থেকে রক্ষা করা গেছে। তবে এখনও বেশ কিছু জায়গায় ভোর থেকেই এর উপদ্রব শুরু হয়ে যায়। তাই সরকার এই সমস্যা সমাধানে সর্বতো প্রয়াস চালিয়ে যাচ্ছে।


    

    CG/SS

    
    
    (Release ID: 1623707) Visitor Counter : 6
    
    
      Read this release in: English , Urdu , Hindi , Punjabi , Tamil , Telugu