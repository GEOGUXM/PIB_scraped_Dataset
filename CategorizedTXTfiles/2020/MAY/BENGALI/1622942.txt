      মানবসম্পদবিকাশমন্ত্রক

      ছাত্র ছাত্রী,অধ্যাপক এবং বিভিন্ন প্রতিষ্ঠানের কোভিড-19 সংক্রান্ত যাবতীয় জিজ্ঞাস্য, অভিযোগ এবং পঠন পাঠন বিষয়ক যাবতীয় প্রশ্নের উত্তর দিতে, বিশ্ববিদ্যালয় মঞ্জুরি কমিশন(এউ জি সি) একাধিক পদক্ষেপ নিয়েছে
      Posted On: 11 MAY 2020 12:14PM by PIB Kolkata


    নতুন দিল্লি, ১১ই মে, ২০২০


    

    
    কোভিড-19 অতিমারীর প্রেক্ষিতে এউ জি সি গত ২৯ শে এপ্রিল পরীক্ষা এবং শিক্ষা বর্ষপঞ্জি সংক্রান্ত নির্দেশকা জারি করে। দেশের সব বিশ্ববিদ্যালয়গুলিকে জানানো হয় যে এই নির্দেশিকার ওপর ভিত্তি করে তাদের পঠন পাঠন কর্মসূচীর পরিকল্পনা করতে হবে। তবে ছাত্র ছাত্রীদের সুরক্ষা এবং স্বার্থকে বিশেষ গুরুত্ব দিতে হবে। নির্দেশিকা অনুযায়ী পরিকল্পনা করার ক্ষেত্রে ছাত্র ছাত্রীদের স্বাস্থ্য সুরক্ষা যাতে বজায় থাকে তা গুরুত্ব দিয়ে দেখতে হবে।


    
    বিশ্ববিদ্যালয় গুলিকে এউ জি সির পক্ষ থেকে একটি সেল খোলার কথা বলা হয়েছে। এই সঙ্কটকালে ছাত্র ছাত্রীদের পরীক্ষা এবং পঠন পাঠন বিষয়ে যদি কোনো প্রশ্ন বা অভিযোগ থাকে তবে তার মীমাংসা করতে এই সেল কার্যকরী ভূমিকা পালন করবে। সংশ্লিষ্ট সব পক্ষের যাবতীয় প্রশ্নের উত্তর এই সেল জানিয়ে দেবে।


    
    এ ছাড়াও বিশ্ববিদ্যালয় মঞ্জুরি কমিশন,কোভিড-19 অতিমারী কালে ছাত্র ছাত্রী,অধ্যাপক এবং প্রতিষ্ঠানের যদি কোনো প্রশ্ন বা অভিযোগ থাকে তবে তার সমাধান করতেও একাধিক পদক্ষেপ গ্রহন করেছে। সে গুলি হলো:


    
    (১) সংশ্লিষ্ট সব পক্ষের জন্য চালু করা হয়েছে হেল্প লাইন নম্বর:০১১-২৩২৩৬৩৭৪
    (২) ই মেল করা যেতে পারে: covid19help.ugc@hmail.com
    (৩) ছাত্র ছাত্রীরা তাদের অভিযোগ অনলাইনে জানাতে পারেন এউ জি সির অভিযোগ সমাধান পোর্টালে। এটি হলো: https://www.ugc.ac.in/grievance/student_reg.aspx
    (৪) ছাত্র ছাত্রী, অধ্যাপক এবং প্রতিষ্ঠানের অভিযোগ সমাধানে ইউ জি সি একটি টাস্কফোর্স গঠন করেছে। অভিযোগের সমাধান হলে তা সংশ্লিষ্ট পক্ষকে জানিয়ে দেওয়া হচ্ছে।


    
    ইউ জি সির পক্ষ থেকে সমস্ত মহাবিদ্যালয় এবং বিশ্ববিদ্যালয়গুলিকে তাদের ওয়েবসাইটে এই বিজ্ঞপ্তি প্রকাশ করার অনুরোধ করা হয়েছে। এছাড়াও ই মেল করেও জানানোর কথা বলা হয়েছে।


    

    CG/PPM

    
    
    (Release ID: 1622942) Visitor Counter : 23
    
    
      Read this release in: English , Urdu , Hindi , Marathi , Manipuri , Assamese , Punjabi , Odia , Tamil , Telugu , Kannada , Malayalam