      যোগাযোগওতথ্যপ্রযুক্তিমন্ত্রক

      আইসিএম আর –এর আঞ্চলিক ডিপোগুলি থেকে দেশের প্রত্যন্ত অঞ্চল সহ সর্বত্র ভারতীয় ডাক কোভিড-১৯ এর পরীক্ষার কিট পৌঁছে দিচ্ছে
      Posted On: 08 MAY 2020 4:57PM by PIB Kolkata


    নতুনদিল্লি, ৮ মে, ২০২০


    

    ভারতীয় ডাক বিভাগের সঙ্গে সমন্বয় রেখে ভারতীয় চিকিৎসা গবেষণা পরিষদ (ইন্ডিয়ান কাউন্সিল অফ মেডিক্যাল রিসার্চ -আইসিএমআর) দেশের সর্বত্র কোভিড-১৯ টেস্টিং কিট পৌঁছে দেবার জন্য চুক্তিবদ্ধ হয়েছে। আইসিএমআর-এর ১৬টি আঞ্চলিক ডিপো ও ২০০টি অতিরিক্ত গবেষণাগার থেকে এই কিটগুলো নিয়ে যাওয়া হচ্ছে। সংস্থাটির লক্ষ্য হল দেশে প্রতিদিন ১ লক্ষ নমুনার পরীক্ষা করা। ভারতীয় ডাক বিভাগের যে ১,৫৬,০০০টি ডাকঘর রয়েছে এ কাজে সেই পরিকাঠামো ব্যবহার করা হচ্ছে। ডাক বিভাগ ইম্ফল, আইজলের মতো প্রত্যন্ত অঞ্চল ছাড়াও দুঙ্গারপুর, চুরু, ঝালাওয়ার, কলকাতা, ভুবনেশ্বর, রাঁচি, যোধপুর, উদয়পুর কোটা সহ নানা জায়গায় এই কিটগুলি নিয়ে যাচ্ছে।
    
    কেন্দ্রীয় যোগাযোগ, বৈদ্যুতিন, তথ্যপ্রযুক্তি, আইন ও বিচার মন্ত্রী শ্রী রবি শঙ্কর প্রসাদ আইসিএমআর-এর সঙ্গে ভারতীয় ডাকের এই অংশীদারিত্বের ভূয়সী প্রশংসা করেছেন। লকডাউনের মধ্যে ডাক বিভাগ চিঠি, ওষুধ, আর্থিক সাহায্য, খাদ্য সামগ্রী ও রেশন বিভিন্ন মানুষের দোরগোড়ায় পৌঁছে দিচ্ছে। এই কঠিন সময়ে তিনি ডাকপিয়নদের ভূমিকার প্রশংসা করেন।


    
    নির্দিষ্ট সময়ে দেশের নানা জায়গায় যাতে এই কিটগুলি পৌঁছে দেওয়া যায়, সরকার তা নিশ্চিত করেছে। দেশের ১৪টি পোস্টাল সার্কেলের ১৬টি ডিপো থেকে শিবমোগগা, তিরুনেল্ভেলি, ধর্মপুরী, তিরুপতি, দার্জিলিং, গ্যাংটক, লেহ,জম্মু, উদমপুর, ঝালোয়ার, ভাবনগর, শোলাপুর, দারভাঙ্গা, ঋষিকেশ, ফরিদকোটের মত প্রত্যন্ত অঞ্চল সহ দেশের ২০০টি পরীক্ষাগারে এই কিটগুলি শুকনো বরফের বাক্সে পাঠানো হচ্ছে।


    
    ডাকবিভাগের কর্মীরা দিনরাত কাজ করে চলেছেন। রাত সাড়ে১১টাতেও তাঁরা কিট পৌঁছে দিয়েছেন। ডাক বিভাগ এবং আইসিএমআর-এর নোডাল অফিসাররা এই কাজে সমন্বয় রেখে চলেছেন। কিট পৌঁছানোর কাজে যাতে কোন সমস্যা না হয়, তার জন্য স্পীড পোস্টে প্রথমে বুক করে পরে মাশুল দেওয়া হবে এই নীতিতে কাজ করা হচ্ছে। কিট পৌঁছানোর পর দৈনিক হোয়াটস অ্যাপে সেই তথ্য দেওয়া হচ্ছে।


    
    আই সি এম আরের ১৬টি ডিপো হল౼নতুন দিল্লির এনআইএমআর, চন্ডিগড়ের পিজিআই, লক্ষ্মৌর কেজিএমইউ, পাটনা আরএমআরআই, যোধপুর এনআইআরএনসিডি, আমেদাবাদ এনআইওএইচ, ভোপাল এনআইআরইএইচ, কোলকাতার এনআইসিইডি, পুণে এনআইভি, ব্যাঙ্গালোরের এনআইভি ফিল্ড ইউনিট, হায়দ্রাবাদের এনআইএন, চেন্নাইয়ের এনআইই, ডিব্রুগড়ের আরএমআরসি, ভুবেনেশ্বরের আরএমআরসি, মুম্বাইয়ের এনআইআরআরএইচ, গুয়াহাটির জিএমসি।


    

    CG/CB

    
    
    (Release ID: 1622204) Visitor Counter : 15
    
    
      Read this release in: English , Urdu , Hindi , Marathi , Assamese , Punjabi , Odia , Tamil , Telugu , Kannada , Malayalam