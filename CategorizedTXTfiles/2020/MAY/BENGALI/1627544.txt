      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 28 MAY 2020 6:39PM by PIB Kolkata


    নয়াদিল্লি, ২৮ মে, ২০২০


    কোভিড-১৯ সংক্রান্ত কেন্দ্রীয় স্বাস্থ্য ও পরিবার কল্যাণ মন্ত্রকের সর্বশেষ তথ্য


    দেশে নিশ্চিতভাবে করোনা আক্রান্ত ৮৬ হাজার ১১০ জন চিকিৎসাধীন রয়েছেন। এদের স্বাস্থ্যের ওপর সারাক্ষণ তীক্ষ্ণ নজর রাখা হচ্ছে। এখনও পর্যন্ত ৬৭ হাজার ৬৯১ জন আরোগ্য লাভ করেছেন। গত ২৪ ঘন্টায় ৩ হাজার ২৬৩ জন রোগী সুস্থ হয়েছেন। এর ফলে, সুস্থতার হার বেড়ে হয়েছে ৪২.৭৫ শতাংশ।


    বিস্তারিত বিবরণের জন্য https://pib.gov.in/PressReleseDetail.aspx?PRID=1627449 – এই লিঙ্কে ক্লিক করুন।


    ক্যাবিনেট সচিব সবচেয়ে বেশি সংক্রামিত ১৩টি শহরের কোভিড-১৯ পরিস্থিতি পর্যালোচনা করেছেন


    ক্যাবিনেট সচিব কোভিড-১৯ এ সবচেয়ে বেশি সংক্রামিত ১৩টি শহরের পুর কমিশনার বা সেই জেলাগুলির জেলাশাসকদের সঙ্গে বর্তমান পরিস্থিতি নিয়ে পর্যালোচনা করেছেন। এই বৈঠকে সংশ্লিষ্ট রাজ্য ও কেন্দ্রশাসিত অঞ্চলের মুখ্য সচিবরাও উপস্থিত ছিলেন।উল্লেখ করা যেতে পারে, দেশে করোনায় আক্রান্ত রোগীর প্রায় ৭০ শতাংশই এই ১৩টি শহরের হওয়ায় আজকের বৈঠকের বিশেষ তাৎপর্য রয়েছে।যে ১৩টি শহরের ওপর গুরুত্ব দেওয়া হয়, তার মধ্যে কলকাতা/হাওড়া সহ মুম্বাই, চেন্নাই, দিল্লি, আমেদাবাদ, থানে, পুণে, হায়দরাবাদ, ইন্দোর, জয়পুর, যোধপুর প্রভৃতি রয়েছে। এই বৈঠকে কোভিড-১৯ সংক্রমণ প্রতিরোধ ও নিয়ন্ত্রণে সংশ্লিষ্ট শহরগুলির পুর নিগমের আধিকারিক ও কর্মীরা যে সমস্ত পদক্ষেপ নিয়েছেন, তা পর্যালোচনা করে দেখা হয়। ইতিমধ্যেই কেন্দ্রীয় সরকারের পক্ষ থেকে শহরাঞ্চলগুলিতে কোভিড-১৯ সংক্রমণ মোকাবিলায় নীতি-নির্দেশিকা জারি করা হয়েছে। কেন্দ্রের পক্ষ থেকে সংক্রামিত এলাকাগুলি ভৌগোলিক এলাকা অনুযায়ী চিহ্নিতকরণের ওপর গুরুত্ব দেওয়া হয়েছে। উদ্দেশ্য, সংক্রামিত এলাকাগুলিকে পৃথকভাবে চিহ্নিত করে তার সীমানা স্থির করে দেওয়া এবং সেই এলাকাগুলিতে লকডাউন সম্পর্কিত নিষেধাজ্ঞাগুলি কঠোরভাবে বলবৎ করা। এই শহরগুলিকে পরামর্শ দিয়ে বলা হয়েছে, স্থানীয় পর্যায়ে প্রাপ্ত তথ্যের ওপর ভিত্তিতে করে জেলা প্রশাসন বা স্থানীয় শহরাঞ্চলীয় কর্তৃপক্ষগুলি সংক্রামিত এলাকাগুলি সুনির্দিষ্টভাবে চিহ্নিত করার কাজ করবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1627421 – এই লিঙ্কে ক্লিক করুন।


    আর্থিক স্থিতিশীলতা ও উন্নয়ন পর্ষদের ২২তম বৈঠকে পৌরহিত্য করলেন শ্রীমতী নির্মলা সীতারমন


    কেন্দ্রীয় অর্থ তথা কর্পোরেট বিষয়ক মন্ত্রী শ্রীমতী নির্মলা সীতারমন আজ আর্থিক স্থিতিশীলতা ও উন্নয়ন পর্ষদের ২২তম বৈঠকে পৌরহিত্য করেন। বৈঠকে বর্তমান বিশ্ব ও দেশীয় ম্যাক্রো অর্থনীতির অবস্থা, আর্থিক স্থিতিশীলতা সহ ব্যাঙ্ক ও আর্থিক প্রতিষ্ঠানগুলি যে সমস্ত সমস্যার মুখোমুখী হতে চলেছে, তা নিয়ে আলোচনা হয়। এছাড়াও, ব্যাঙ্ক বহির্ভূত আর্থিক প্রতিষ্ঠান/আবাসন অর্থ সহায়তা সংস্থা/মিউচ্যুয়াল ফান্ড প্রতিষ্ঠানগুলির নগদ অর্থের যোগান ও ঋণ পরিশোধে ক্ষমতার বিষয়গুলিও বৈঠকে উঠে আসে। পরিষদের বৈঠকে বর্তমান বাজার ব্যবস্থা, দেশীয় সম্পদ কাজে লাগানো, মূলধন প্রবাহের মতো বিষয়গুলি নিয়েও আলোচনা হয়েছে। পরিষদের পক্ষ থেকে জানানো হয়েছে, কোভিড-১৯ জনিত মহামারীর প্রেক্ষিতে উদ্ভূত সঙ্কট বিশ্ব অর্থ ব্যবস্থার স্থিতিশীলতার ক্ষেত্রে গুরুতর আশঙ্কার কারণ হয়ে দাঁড়িয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1627456 – এই লিঙ্কে ক্লিক করুন।


    শ্রীমতী নির্মলা সীতারমন ভিডিও কনফারেন্সের মাধ্যমে নিউ ডেভেলপমেন্ট ব্যাঙ্কের পরিচালন পর্ষদের বিশেষ বৈঠকে অংশগ্রহণ করেছেন


    প্রারম্ভিক ভাষণে কেন্দ্রীয় অর্থমন্ত্রী পরিকাঠামোগত উন্নয়ন ক্ষেত্রে তহবিল সংস্থানের জন্য ব্যাঙ্কের ভূমিকার প্রশংসা করেন। তিনি বলেন, এই তহবিল সহায়তা ভারত সহ সদস্য দেশগুলির উন্নয়নমূলক কর্মসূচিগুলিতে ইতিবাচক প্রভাব ফেলেছে। খুব কম সময়ের মধ্যেই এই ব্যাঙ্ক সদস্য দেশগুলির জন্য ১৬.৬ বিলিয়ন মার্কিন ডলারের ৫৫টি প্রকল্পে অনুমোদন দিয়েছে। ব্যাঙ্কের এই সাফল্য নিঃসন্দেহে প্রশংসনীয়। শ্রীমতী সীতারমন আরও বলেন, ব্যাঙ্ক সাফল্যের সঙ্গে যে সুনাম অর্জন করেছে, তার ভিত্তিতে কাঁধে কাঁধ মিলিয়ে অন্যান্য অর্থ সহায়তাকারী প্রতিষ্ঠানগুলির পাশে দাঁড়িয়ে রয়েছে। নিউ ডেভেলপমেন্ট ব্যাঙ্কের বিদায়ী সভাপতি শ্রী কে ভি কামাতের প্রশংসা করে শ্রীমতী সীতারমন দ্রুত ও বিচক্ষণ পদক্ষেপ গ্রহণের মাধ্যমে ব্রিকস্‌ দেশগুলির ভবিষ্যৎ কর্মপন্থাকে সঠিক দিশা দেখানোর জন্য শ্রী কামাতের দৃঢ়চেতা ভূমিকার প্রশংসা করেন। কোভিড-১৯ মহামারীর সময় সদস্য দেশগুলির জন্য এই ব্যাঙ্কের পক্ষ থেকে আপৎকালীন ঋণ সহায়তা কর্মসূচি চালু করার ক্ষেত্রে শ্রী কামাতের ভূমিকা স্মরণীয় হয়ে থাকবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1627195 – এই লিঙ্কে ক্লিক করুন।


    ভারতীয় রেল ২৭শে মে সকাল ১০টা পর্যন্ত ৩ হাজার ৫৪৩টি শ্রমিক স্পেশাল ট্রেনে করে প্রায় ৪৮ লক্ষ যাত্রীকে নিজ রাজ্যে পৌঁছে দিয়েছে


    ভারতীয় রেল ২৭শে মে সকাল ১০টা পর্যন্ত ৩ হাজার ৫৪৩টি শ্রমিক স্পেশাল ট্রেন পরিষেবা দিয়েছে। গত ২৬ তারিখ রেল ২৫৫টি শ্রমিক স্পেশাল ট্রেন চালিয়েছে। শ্রমিক স্পেশাল ট্রেন পরিষেবা চালু হওয়ার পর গত ২৬ দিনে প্রায় ৪৮ লক্ষ প্রবাসী শ্রমিক ও ব্যক্তিকে নিজ রাজ্যে পৌঁছে দেওয়া হয়েছে। যে ৫টি রাজ্য থেকে সর্বাধিক ট্রেন পরিষেবা দেওয়া হয়েছে, সেই রাজ্যগুলি হ’ল – গুজরাট (৯৪৬টি ট্রেন), মহারাষ্ট্র (৬৭৭টি ট্রেন), পাঞ্জাব (৩৭৭টি ট্রেন), উত্তর প্রদেশ (২৪৩টি ট্রেন) এবং বিহার (২১৫টি ট্রেন)।


    বিস্তারিত বিবরণের জন্য https://pib.gov.in/PressReleseDetail.aspx?PRID=1627231 – এই লিঙ্কে ক্লিক করুন।


    শ্রীলঙ্কার প্রধানমন্ত্রীর সঙ্গে টেলিফোনে ভারতের প্রধানমন্ত্রীর কথা


    প্রধানমন্ত্রী শ্রী নরেন্দ্র মোদী আজ দ্বীপরাষ্ট্র শ্রীলঙ্কার প্রধানমন্ত্রী শ্রী মাহিন্দা রাজাপক্ষ-কে সেদেশের সংসদে প্রথমবার পা রাখার পর সুদীর্ঘ ৫০ বছর পূর্ণ করার জন্য অভিনন্দন জানিয়েছেন। দুই প্রধানমন্ত্রীর মধ্যে স্বাস্থ্য ও আর্থিক ক্ষেত্রের ওপর কোভিড-১৯ মহামারীর প্রভাব নিয়ে কথা হয়। নিজ নিজ দেশে এই মহামারী মোকাবিলায় গৃহীত পদক্ষেপগুলি নিয়েও দুই নেতা আলোচনা করেছেন। প্রধানমন্ত্রী শ্রী মোদী সেদেশের প্রধানমন্ত্রীকে আশ্বস্ত করে বলেছেন, জটিল এই সময়ে ভারত সম্ভাব্য সবরকম সাহায্য নিয়ে শ্রীলঙ্কার পাশে রয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1627262 – এই লিঙ্কে ক্লিক করুন।


    প্রধানমন্ত্রী গরিব কল্যাণ যোজনার আওতায় রাজ্য ও কেন্দ্রশাসিত অঞ্চলগুলিতে ১৩ লক্ষ ৪০ হাজার সুফলভোগীকে ১ লক্ষ ৭৮ হাজার মেট্রিক টন ডালশস্য বন্টন করা হয়েছে


    প্রধানমন্ত্রী গরিব কল্যাণ যোজনার আওতায় রাজ্য/কেন্দ্রশাসিত অঞ্চলগুলিতে প্রায় ৪ লক্ষ ৫৭ হাজার মেট্রিক টন ডালশস্য সরবরাহ করা হয়েছে। এর মধ্যে ১ লক্ষ ৭৮ হাজার মেট্রিক টন ডালশস্য বন্টন করা হয়েছে রাজ্য/কেন্দ্রশাসিত অঞ্চলগুলির ১৩ কোটি ৪০ লক্ষ ৬১ হাজার সুফলভোগীকে। প্রধানমন্ত্রী কিষাণ সম্মান নিধি কর্মসূচির আওতায় লকডাউনের সময় গত ২৪শে মার্চ থেকে আজ পর্যন্ত ৯ কোটি ৬৭ লক্ষ কৃষক ১৯ হাজার ৩৫০ কোটি ৮৪ লক্ষ টাকারও বেশি সহায়তা পেয়েছেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1627218 – এই লিঙ্কে ক্লিক করুন।


    রপ্তানিকারীদের আরও বেশি প্রতিযোগিতাপূর্ণ হয়ে ওঠার এবং সমগ্র বিশ্বকে উৎকৃষ্ট মানের সামগ্রী যোগানের আহ্বান জানালেন শ্রী পীযূষ গোয়েল


    কেন্দ্রীয় বাণিজ্য ও শিল্প মন্ত্রী শ্রী পীযূষ গোয়েল আজ ভিডিও কনফারেন্সের মাধ্যমে বণিকসভা ভারতীয় শিল্প মহাসংঘের (সিআইআই) পক্ষ থেকে আয়োজিত রপ্তানি সংক্রান্ত এক ডিজিটাল বৈঠকে অংশ নেন। রাপ্তানিতে আরও বৈচিত্র্য আনার ওপর জোর দিয়ে শ্রী গোয়েল বলেন, দেশীয় অর্থনীতিকে জোরদার করতে প্রাপ্ত সহায় সম্পদকে আরও বেশি কাজে লাগাতে হবে। তিনি বলেন, শিল্প সংস্থাগুলিকে আরও বেশি প্রতিযোগিতাপূর্ণ হয়ে ওঠার পাশাপাশি, সমগ্র বিশ্বকে উৎকৃষ্ট মানের পণ্য সামগ্রী যোগান দিতে হবে। খুব শীঘ্রই ভারত বিশ্ব বাজার ব্যবস্থায় এক নির্ভরযোগ্য অংশীদার ও বিশ্বস্ত বন্ধু হয়ে উঠবে বলে শ্রী গোয়েল অভিমত প্রকাশ করেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1627432 – এই লিঙ্কে ক্লিক করুন।


    কেন্দ্রীয় বাণিজ্য ও শিল্প মন্ত্রী শ্রী পীযূষ গোয়েল শিল্প ও বাণিজ্য সংগঠনগুলির সঙ্গে বৈঠক করেছেন; শ্রী গোয়েল বলেছেন, আত্মনির্ভর ভারত কর্মসূচির মধ্যে এক আত্মবিশ্বাসী, স্বনির্ভর এবং কল্যাণমুখী রাষ্ট্রের বৈশিষ্ট্য নিহিত রয়েছে


    কেন্দ্রীয় বাণিজ্য ও শিল্প মন্ত্রী শ্রী পীযূষ গোয়েল আজ ভিডিও কনফারেন্সের মাধ্যমে শিল্প ও বাণিজ্য সংগঠনগুলির সঙ্গে বৈঠক করেন। শ্রী গোয়েল বলেন, আত্মনির্ভর ভারত কর্মসূচি কোনোভাবেই পশ্চাৎগমন, রুদ্ধদ্বার বা বৈদেশিক বিরোধিতার নীতিকে সমর্থন করে না বরং এই কর্মসূচির মধ্যে এক আত্মবিশ্বাসী, স্বনির্ভর ও কল্যাণমুখী সমাজের বৈশিষ্ট্যগুলি নিহিত রয়েছে। এই কর্মসূচির মূল মন্ত্র হ’ল – সমাজের সার্বিক কল্যাণ এবং দেশের প্রতিটি প্রান্তের সুসামঞ্জস্যপূর্ণ উন্নয়ন। তিনি আরও বলেন, আত্মনির্ভর ভারত ১৩০ কোটি ভারতবাসীর উদার মানসিকতাকে প্রতিফলিত করে। এই কর্মসূচি ভারতীয় শিল্প সংস্থাগুলিকে সহায়তা করার জন্য, বিরোধিতার জন্য নয়। যদিও দেশের প্রযুক্তিগত ও দক্ষতা ক্ষেত্রে বিশেষ সক্ষমতা রয়েছে, তথাপি অনেক কিছু করণীয়ও রয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1627215 – এই লিঙ্কে ক্লিক করুন।


    শ্রী পাসোয়ান ভারতীয় খাদ্য নিগমের খাদ্যশস্য বন্টন ও সংগ্রহ প্রক্রিয়া পর্যালোচনা করেছেন


    লকডাউনের সময় ভারতীয় খাদ্য নিগম (এফসিআই) – এর ভূমিকার প্রশংসা করে শ্রী রামবিলাস পাসোয়ান বলেছেন, খাদ্য শস্য সরবরাহ সর্বকালীন রেকর্ড ছুঁয়েছে। তিনি আরও বলেন, বর্তমান কোভিড-১৯ পরিস্থিতিতে নিগমের কর্মী বাহিনী খাদ্য-সেনানী রূপে আবির্ভূত হয়েছেন। নিগম বর্তমান চ্যালেঞ্জকে সুযোগে পরিণত করে রেকর্ড পরিমাণ খাদ্যশস্য সরবরাহ করেছে। অন্যদিকে, সুষ্ঠুভাবে সংগ্রহ প্রক্রিয়াও চলছে। গত বছরের তুলনায় এবার গম সংগ্রহের পরিমাণ উল্লেখযোগ্য হারে বেড়েছে। পর্যালোচনা বৈঠকে শ্রী পাসোয়ান রাজ্য ও কেন্দ্রশাসিত অঞ্চলগুলিকে খাদ্যশস্য বন্টন ব্যবস্থার বিভিন্ন দিক খতিয়ে দেখেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1627463 – এই লিঙ্কে ক্লিক করুন।


    বর্তমান কোভিড-১৯ পরিস্থিতি সত্ত্বেও অভিনব উপায়ে ‘এক ভারত, শ্রেষ্ঠ ভারত’ কর্মসূচিকে এগিয়ে নিয়ে যাওয়া হবে


    বর্তমান কোভিড-১৯ জনিত সঙ্কট সত্ত্বেও অভিনব উপায় অবলম্বন করে ‘এক ভারত, শ্রেষ্ঠ ভারত’ কর্মসূচিকে এগিয়ে নিয়ে যাওয়ার সিদ্ধান্ত হয়েছে। সরকারের ‘এক ভারত, শ্রেষ্ঠ ভারত’ কর্মসূচির আওতায় সংশ্লিষ্ট মন্ত্রকগুলির সচিবদের নিয়ে সম্প্রতি এক বৈঠকে এই সিদ্ধান্ত হয়।


    বিস্তারিত বিবরণের জন্য https://pib.gov.in/PressReleseDetail.aspx?PRID=1627461 – এই লিঙ্কে ক্লিক করুন।


    শ্রী সন্তোষ গাঙ্গোয়ার শ্রম সংক্রান্ত মহানির্দেশকের ট্যুইটার অ্যাকাউন্ট @LabourDG সূচনা করেছেন; এই অ্যাকাউন্ট থেকে শ্রমিক কল্যাণ সংক্রান্ত সর্বশেষ পরিসংখ্যান মিলবে


    শ্রমিক কল্যাণ সংক্রান্ত সর্বশেষ পরিসংখ্যান জনসমক্ষে তুলে ধরার উদ্দেশে কেন্দ্রীয় শ্রম ও কর্মসংস্থান প্রতিমন্ত্রী শ্রী সন্তোষ কুমার গাঙ্গোয়ার শ্রম সংক্রান্ত মহানির্দেশকের ট্যুইটার অ্যাকাউন্ট @LabourDG –র সূচনা করেছেন। এক ট্যুইটে মন্ত্রী বলেছেন, এই অ্যাকাউন্ট থেকে ভারতীয় শ্রম বাজারের সূচক সংক্রান্ত বিভিন্ন তথ্য নিয়মিতভাবে পাওয়া যাবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1627410 – এই লিঙ্কে ক্লিক করুন।


    কোভিড-১৯ মোকাবিলায় সমাধান সূত্র খুঁজে বের করতে বিজ্ঞান ও প্রযুক্তি


    আজ এক সাংবাদিক সম্মেলনে নীতি আয়োগের সদস্য ডঃ বিনোদ পল এবং কেন্দ্রীয় সরকারের মুখ্য বৈজ্ঞানিক উপদেষ্টা অধ্যাপক কে বিজয় রাঘবন বিজ্ঞান ও প্রযুক্তি সম্পর্কিত বিভিন্ন বিষয়ে কোভিড-১৯ এর সমাধান সূত্র খুঁজে বের করার উদ্ভাবনমূলক প্রচেষ্টাগুলির এক সম্মিলিত বিবরণী পেশ করেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1627464 – এই লিঙ্কে ক্লিক করুন।


    কার্নাল স্মার্ট সিটি কোভিড-১৯ এর বিরুদ্ধে লড়াইয়ে একাধিক গুরুত্বপূর্ণ পদক্ষেপ নিয়েছে


    বিস্তারিত বিবরণের জন্য https://pib.gov.in/PressReleseDetail.aspx?PRID=1627442 – এই লিঙ্কে ক্লিক করুন।


    পিআইবি’র আঞ্চলিক কার্যালয় থেকে প্রাপ্ত তথ্য


    · চন্ডীগড় : কেন্দ্রশাসিত এই অঞ্চলের প্রশাসক সেক্টর-৩৮ এ সংক্রমণ দমন অভিযান সমাপ্ত করার নির্দেশ দিয়েছেন। আরও সিদ্ধান্ত হয়েছে, সংক্রমণ দমন অভিযান বন্ধ করা হলেও বাসিন্দাদের স্বাস্থ্য পরীক্ষা ও তাঁদের ওপর নজরদারি অব্যাহত থাকবে। প্রতিটি সেক্টরের পুর কর্তৃপক্ষগুলিকে নিয়মিত স্বাস্থ্য সচেতনতামূলক অভিযান পরিচালনার নির্দেশ দিয়েছেন তিনি। কেন্দ্রীয় সরকারের নীতি-নির্দেশিকা মেনে এই এলাকাগুলিতে সামাজিক জমায়েতে নিষেধাজ্ঞা কঠোরভাবে বলবৎ থাকছে।


    · পাঞ্জাব : ক্রমবর্ধমান আর্থিক ঘাটতির মধ্যেই রাজ্য সরকার ৫১ হাজার ১০২ কোটি টাকার আর্থিক সহায়তা দাবি করেছে কেন্দ্রের কাছে। রাজ্যের রাজস্ব ঘটতি মেটাতে এই দাবি জানানো হয়েছে। কোভিড-১৯ মহামারী ও লকডাউনের প্রেক্ষিতে রাজ্যে আর্থিক সঙ্কট মেটাতেই এই দাবি। রাজ্যে লকডাউনের মেয়াদ বাড়ানো বা প্রত্যাহারের বিষয়ে ৩০শে মে সিদ্ধান্ত নেওয়া হবে। রাজ্যের মুখ্যমন্ত্রী লকডাউন সম্পর্কিত ব্যাপারে সংশ্লিষ্ট দপ্তরগুলির সঙ্গে সামগ্রিক কোভিড-১৯ পরিস্থিতি নিয়ে ৩০শে মে বৈঠক করবেন।


    · হরিয়ানা : বিদেশ থেকে আগত সমস্ত ব্যক্তিকে রাজ্যে পৌঁছনোর পর প্রথম ৭ দিন প্রাতিষ্ঠানিক কোয়ারেন্টাইনে রাখার জন্য রাজ্য সরকারের পক্ষ থেকে সমস্ত ডেপুটি কমিশনারদের নির্দেশ দেওয়া হয়েছে। যদি কোনও জেলায় পর্যাপ্ত সংখ্যায় হোম কোয়ারেন্টাইনের সুবিধা না থাকে, সেক্ষেত্রে সংশ্লিষ্ট ডেপুটি কমিশনাররা মুখ্য চিকিৎসা আধিকারিকদের সঙ্গে আলোচনা করে সেই জেলায় পৌঁছনো বিদেশ থেকে আসা ব্যক্তিদের কোয়ারেন্টাইনে থাকার ব্যবস্থা করবে। এছাড়াও, ডেপুটি কমিশনারদের নির্দেশ দিয়ে বলা হয়েছে, কেন্দ্রীয় স্বাস্থ্য ও পরিবার কল্যাণ মন্ত্রকের নীতি-নির্দেশিকাগুলি অক্ষরে অক্ষরে পালন করতে।


    · হিমাচল প্রদেশ : রাজ্যের মুখ্যমন্ত্রী ভিডিও কনফারেন্সের মাধ্যমে ডেপুটি কমিশনার, জেলা পুলিশ প্রধান এবং মুখ্য চিকিৎসা আধিকারিকদের সঙ্গে এক বৈঠকে প্রাতিষ্ঠানিক কোয়ারেন্টাইনগুলির সুযোগ-সুবিধার বাড়ানোর নির্দেশ দিয়েছেন, যাতে কোয়ারেন্টাইনে থাকা ব্যক্তিরা স্বাচ্ছন্দ্যবোধ করেন। মুখ্যমন্ত্রী আরও বলেছেন, রেড জোন থেকে আসা ব্যক্তিদের প্রাতিষ্ঠানিক কোয়ারেন্টাইনে রাখা হবে এবং কোভিড-১৯ নমুনা পরীক্ষার ফলাফল নেগেটিভ এলেই তাঁদের হোম কোয়ারেন্টাইনে পাঠানো হবে। কোয়ারেন্টাইনে থাকা ব্যক্তিদের গতিবিধির ওপর নজর রাখতে সংশ্লিষ্ট সব বিভাগের কর্মীদের ‘করোনা মুক্ত অ্যাপ’ ডাউনলোড করার নির্দেশ দিয়েছেন মুখ্যমন্ত্রী।


    · কেরল : মহামান্য সুপ্রিম কোর্ট স্বতঃপ্রণোদিত হয়ে প্রবাসী শ্রমিকদের সংখ্যার ব্যাপারে যে অবস্থান গ্রহণ করেছে, তার প্রেক্ষিতে কেরল সরকার আদালতকে জানিয়েছে, রাজ্য থেকে ৫৫টি ট্রেনে করে ৭০ হাজারেরও বেশি প্রবাসী শ্রমিককে নিজ রাজ্যে ফেরৎ পাঠানো হয়েছে। এছাড়াও, ৪ লক্ষ ৩৪ হাজারেরও বেশি প্রবাসী শ্রমিক ২১ হাজার ৫০০টির বেশি শিবিরে রয়েছেন, যেখানে তাঁদের খাবার, পানীয় জল ও অন্যান্য সুযোগ-সুবিধা দেওয়া হচ্ছে। রাজ্যে গতকাল করোনায় আক্রান্তের সংখ্যা বেড়ে হয়েছে ১ হাজার ৪। গত ১৪ দিনে প্রায় ৪৪৫ জন এই ভাইরাসে সংক্রামিত হয়েছেন।


    · তামিলনাডু : একজন কর্মীর নমুনা পরীক্ষায় কোভিড-১৯ এর উপস্থিতির প্রমাণ মেলায় চেন্নাইয়ে দক্ষিণ রেলের সদর দপ্তর সাময়িক বন্ধ করে দেওয়া হয়েছে। আগামী সোমবার দপ্তর খোলার সম্ভাবনা রয়েছে। দিল্লি থেকে ২ জন এবং বেঙ্গালুরু থেকে আসা ১ জনের নমুনা পরীক্ষায় ভাইরাসের উপস্থিতির প্রমাণ মিলেছে। পঙ্গপালের আক্রমণ সম্পর্কে কৃষকদের জন্য রাজ্যের পক্ষ পারমর্শ জারি করা হয়েছে। রাজ্যে গতকাল পর্যন্ত করোনায় আক্রান্তের সংখ্যা বেড়ে হয়েছে ১৮ হাজার ৫৪৫। নিশ্চিতভাবে করোনায় আক্রান্ত হয়েছেন ৮ হাজার ৫০০ জন। মৃত্যু হয়েছে ১৩৩ জনের। কেবল চেন্নাইয়েই আক্রান্তের সংখ্যা ৬ হাজার ৩০৭।


    · কর্ণাটক : রাজ্যে বেলা ১২টা পর্যন্ত নতুন করে ৭৫ জন আক্রান্ত হয়েছেন এবং ১ জন মারা গেছেন। এর ফলে, রাজ্যে আক্রান্তের সংখ্যা বেড়ে হয়েছে ২ হাজার ৪৯৩। নিশ্চিতভাবে করোনায় আক্রান্ত হয়েছেন ১ হাজার ৬৩৫ জন। মৃত্যু হয়েছে ৪৭ জনের।


    · অন্ধ্রপ্রদেশ : রাজ্যে স্কুল ও কলেজগুলির ওপর নজরদারি চালাতে মুখ্যমন্ত্রী শিক্ষামূলক ওয়েবপোর্টাল চালু করেছে। রাজ্যে শিল্পের উন্নয়নে অনুকূল বাতাবরণ গড়ে তোলা হবে। এদিকে রাজ্যের করোনায় আক্রান্তের সংখ্যা দাঁড়িয়েছে ২ হাজার ৮৪১।নিশ্চিতভাবে করোনায় আক্রান্ত হয়েছেন ৮২৪ জন এবং মৃত্যু হয়েছে ৫৯ জনের।


    · তেলেঙ্গানা : লকডাউন এবং শ্রমিক বাহিনীর ঘাটতি সত্ত্বেও রাজ্য সরকার কৃষকদের কাছ থেকে ১২ হাজার কোটি টাকার ফসল সংগ্রহ করেছে। তেলেঙ্গানা হাইকোর্ট রাজ্য ও কেন্দ্রের কাছে জানতে চেয়েছে, ড্রাগস্‌ অ্যান্ড কসমেটিক অ্যাক্টের ধারাগুলি যথাযথভাবে বলবৎ করা হচ্ছে কিনা। রাজ্যে আজ পর্যন্ত আক্রান্তের সংখ্যা ২ হাজার ৯৮। বিদেশ থেকে আসা ১২৪ জনের নমুনা পরীক্ষায় করোনার উপস্থিতির প্রমাণ মিলেছে।


    · অরুণাচল প্রদেশ : কোভিড-১৯ মহামারীর প্রেক্ষিতে রাজ্যে অর্থ ব্যবস্থার পুনরুজ্জীবনে রাজ্য সরকার আর্থিক পুনরুজ্জীবন কমিটি গঠন করেছে।


    · আসাম : রাজ্যে আরও ৩৩ জনের নমুনা পরীক্ষায় ভাইরাসের উপস্থিতির প্রমাণ মিলেছে। এর ফলে, আক্রান্তের সংখ্যা বেড়ে হয়েছে ৮৩১। নিশ্চিতভাবে করোনায় আক্রান্ত হয়েছেন ৭৩৭ জন। মৃত্যু হয়েছে ৪ জনের এবং ৮৭ জন সুস্থ হয়েছেন।


    · মণিপুর : রাজ্যের মুখ্যমন্ত্রী স্বাস্থ্য দপ্তর, স্বাস্থ্য মিশন এবং পশ্চিম ইম্ফল জেলার মেইট্রামের একটি স্কুল কর্তৃপক্ষের সঙ্গে ১০০ শয্যাবিশিষ্ট অস্থায়ী কোভিড কেয়ার সেন্টার গড়ে তোলার জন্য বৈঠক করেছেন।


    · মিজোরাম : গুজরাট ও মধ্যপ্রদেশে আটকে পড়া মিজোরামের মানুষকে নিয়ে একটি ট্রেন আজ গুয়াহাটি স্টেশনে এসে পৌঁছেছে।


    · নাগাল্যান্ড : আর এন রবি রাজ্যে আরও বেশি সংখ্যক বায়োসেফটি লেভেল পরীক্ষাগার স্থাপনের ওপর গুরুত্ব দিয়েছেন। ডিমাপুরে লকডাউন নিষেধাজ্ঞা লঙ্ঘনের দায়ে ১০৯টি গাড়িকে আটক করে জরিমানা আদায় করা হয়েছে।


    · সিকিম : ৪ হাজার ৪১৫ জন আটকে পড়া সিকিমবাসী রাজ্যে এসে পৌঁছেছেন। দেশের বিভিন্ন প্রান্ত থেকে ৭টি স্পেশাল ট্রেনে করে ২ হাজার ৬৩ জন আটকে পড়া ব্যক্তিকে রাজ্যে নিয়ে আসা হয়েছে। রাজ্যের কৃষি মন্ত্রী কৃষক উৎপাদক সংগঠন ও সমবায় সমিতিগুলিকে আরও বেশি অর্থ সহায়তা দেওয়ার পাশাপাশি, কৃষকদের জন্য ঋণ সহায়তা শিবির, কিষাণ ক্রেডিট কার্ড বিতরণ এবং বকেয়া বিষয়গুলি নিষ্পত্তির লক্ষ্যে রিজার্ভ ব্যাঙ্কের গ্যাংটক কার্যালয়ের জেনারেল ম্যানেজারের প্রতি আহ্বান জানিয়েছেন।


    CG/BD/SB

    
    
    (Release ID: 1627544) Visitor Counter : 19
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Tamil , Telugu , Kannada , Malayalam