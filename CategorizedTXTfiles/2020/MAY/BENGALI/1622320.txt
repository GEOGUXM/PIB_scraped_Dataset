      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 08 MAY 2020 6:48PM by PIB Kolkata


    নয়াদিল্লি , ০৮ মে , ২০২০


    স্বাস্থ্য ও পরিবার কল্যাণ মন্ত্রকের পক্ষ থেকে কোভিড-১৯ সংক্রান্ত সর্বশেষ তথ্য


    দেশের ২১৬টি জেলা থেকে আজ পর্যন্ত করোনায় আক্রান্তের খবর মেলেনি। গত ২৮ দিনে ৪২টি জেলা থেকে নতুন করে আক্রান্তের খবর আসেনি। এছাড়াও, গত ২১ দিনে ২৯টি জেলা থেকে আক্রান্তের কোনও খবর নেই। গত ১৪ দিনে ৩৬টি জেলা থেকে নতুন করে আক্রান্তের খবর আসেনি। এমনকি, গত ৭ দিনে ৪৬টি জেলা থেকে নতুন আক্রান্তের খবর নেই। গত ২৪ ঘন্টায় দেশে ১ হাজার ২৭৩ জন রোগী সুস্থ হয়ে উঠেছেন। এর ফলে, সুস্থতার হার দাঁড়িয়েছে ২৯.৩৬ শতাংশে। দেশে এখনও পর্যন্ত নিশ্চিতভাবে করোনায় আক্রান্তের সংখ্যা ৫৬ হাজার ৩৪২। গতকাল পর্যন্ত নিশ্চিতভাবে করোনায় আক্রান্তদের মধ্যে আরও ৩ হাজার ৩৯০ জন যুক্ত হয়েছেন। কেন্দ্রীয় স্বাস্থ্য ও পরিবার কল্যাণ মন্ত্রী ডঃ হর্ষ বর্ধন কোভিড-১৯ মোকাবিলায় গৃহীত পদক্ষেপ ও প্রস্তুতিগুলি নিয়ে আজ তামিলনাডু, কর্ণাটক ও তেলেঙ্গানার স্বাস্থ্য মন্ত্রীদের সঙ্গে ভিডিও কনফারেন্সে কথা বলেছেন। অসুস্থতার হার কমাতে কোভিড-১৯ সংক্রান্ত শারীরিক জটিলতাগুলি আরও সীমাবদ্ধ করতে কনভালেসেন্ট প্লাজমার সুরক্ষা ও কার্যকরিতার গুণমান যাচাইয়ে ভারতীয় চিকি ৎ সা গবেষণা পর্ষদ (আইসিএমআর) প্ল্যাসিড ট্রায়াল নামে একটি মাল্টি সেন্টার ক্লিনিকাল ট্রায়ালের উদ্যোগ গ্রহণ করেছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1622160 – এই লিঙ্কে ক্লিক করুন।


    কোভিড-১৯ মোকাবিলায় ভারতকে সহায়তার জন্য এশীয় পরিকাঠামো বিনিয়োগ ব্যাঙ্কের সঙ্গে ৫০০ মিলিয়ন মার্কিন ডলারের চুক্তি স্বাক্ষর


    ভারত সরকার এবং এশীয় পরিকাঠামো উন্নয়ন ব্যাঙ্ক কোভিড-১৯ সংক্রান্ত আপ ৎ কালীন পরিস্থিতি মোকাবিলা ও স্বাস্থ্য ক্ষেত্রে আরও কার্যকর পদক্ষেপ গ্রহণের লক্ষ্যে ৫০০ মিলিয়ন মার্কিন ডলারের চুক্তি স্বাক্ষর করেছে। এই চুক্তির ফলে, কোভিড-১৯ মহামারী মোকাবিলায় এবং জনস্বাস্থ্য ক্ষেত্রে প্রস্তুতি আরও জোরদার করা সহায়ক হবে। ব্যাঙ্কের পক্ষ থেকে এটাই প্রথম ভারতকে স্বাস্থ্য ক্ষেত্রে সাহায্য দান। এই চুক্তির ফলে দেশের সমস্ত রাজ্য ও কেন্দ্রশাসিত অঞ্চল উপকৃত হবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1622145 – এই লিঙ্কে ক্লিক করুন।


    লকডাউনের সত্ত্বেও খাদ্যশস্য সংগ্রহ ত্বরান্বিত হচ্ছে


    ধার্য লক্ষ্যমাত্রা ৪ কোটি মেট্রিক টন গমের মধ্যে অর্ধেকের বেশি পরিমাণ গম কেন্দ্রীয় পুলে সংগ্রহ করা হয়েছে। ইতিমধ্যেই ৪৫ লক্ষ মেট্রিক টন ধান সংগৃহীত হয়েছে। তেলেঙ্গানা থেকেই সংগৃহীত হয়েছে ৩০ লক্ষ মেট্রিক টন। প্রধানমন্ত্রী গরিব কল্যাণ যোজনার আওতায় রাজ্য ও কেন্দ্রশাসিত অঞ্চলগুলি তিন মাসের বরাদ্দকৃত খাদ্যশস্যের মধ্যে প্রায় ৫৮ শতাংশ সংগ্রহ করেছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621875 – এই লিঙ্কে ক্লিক করুন।


    প্রধানমন্ত্রী গরিব কল্যাণ যোজনার আওতায় প্রায় ৮০ কোটি মানুষকে বিনামূল্যে খাদ্য ও ডালশস্য যোগানে ব্যাপক কর্মদ্যোগ চলছে


    ভারতীয় খাদ্য নিগম ৭৪ লক্ষ মেট্রিক টন খাদ্যশস্য পরিবহণের জন্য ২ হাজার ৬৪১টি রেক কাজে লাগিয়েছে। কেন্দ্রীয় খাদ্য ও গণবন্টন মন্ত্রী শ্রী রামবিলাস পাসোয়ান এই খবর জানিয়ে বলেছেন, রেকে খাদ্যশস্য বোঝাইয়ের ক্ষেত্রে এটি একটি রেকর্ড। রাষ্ট্রায়ত্ত সংস্থা নাফেড ১৯ কোটি ৫০ লক্ষ পরিবারকে আগামী তিন মাস বিনামূল্যে খাদ্যশস্য যোগান দেবে। ‘এক দেশ, এক রেশন কার্ড’ কর্মসূচির আওতায় আরও ৫টি রাজ্য ও কেন্দ্রশাসিত অঞ্চল সামিল হওয়ার আগ্রহ প্রকাশ করেছে। এর ফলে, জাতীয় খাদ্য সুরক্ষা আইনের আওতায় ৭ কোটি সুফলভোগী ন্যায্য মূল্যের দোকান থেকে তাঁদের প্রাপ্য খাদ্যশস্য সংগ্রহ করতে পারবেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1622147 – এই লিঙ্কে ক্লিক করুন।


    ডঃ হর্ষ বর্ধন বর্তমান জটিল পরিস্থিতিতে ভারতীয় রেড ক্রস সোসাইটির পরিষেবার প্রশংসা করলেন


    কেন্দ্রীয় স্বাস্থ্য ও পরিবার কল্যাণ মন্ত্রী ডঃ হর্ষ বর্ধন বিশ্ব রেড ক্রস দিবস উদযাপন উপলক্ষে আজ নতুন দিল্লিতে ভারতীয় রেড ক্রস সোসাইটির শতবার্ষিকী অনুষ্ঠানে অংশ নেন। স্বেচ্ছায় রক্তদানে এগিয়ে আসার জন্য তিনি স্বেচ্ছাসেবী সংগঠন, অসরকারি সংগঠন এবং সাধারণ মানুষের প্রশংসা করেন। ডঃ হর্ষ বর্ধন সাধারণ মানুষকে তাঁদের জন্মদিন অথবা বিবাহ বার্ষিকীর দিন বছরে অন্তত একবার রক্তদান করে দিনটিকে স্মরণীয় করে রাখার আহ্বান জানান। ভারতীয় রেড ক্রস সোসাইটিকে করোনা মহামারীর প্রেক্ষিতে রোগীদের সামাজিক কলঙ্কিত করার প্রবণতা দূর করতে আরও বেশি সচেতনতা বাড়ানোর আহ্বান জানান।


    বিস্তারিত বিবরণের জন্য https://pib.gov.in/PressReleseDetail.aspx?PRID=1622157 – এই লিঙ্কে ক্লিক করুন।


    ভারতীয় নৌ-বাহিনীর পিপিই কিট ইন্সটিটিউট অফ নিউক্লিয়ার মেডিসিন অ্যান্ড অ্যালায়েড সায়েন্সেস প্রতিষ্ঠানের ছাড়পত্র পেয়েছে


    ভারতীয় নৌ-বাহিনীর নক্‌শায় সম্পূর্ণ দেশীয় পদ্ধতিতে তৈরি ব্যক্তিগত সুরক্ষা সামগ্রী বা পিপিই কিটগুলি নতুন দিল্লির ইন্সটিটিউট অফ নিউক্লিয়ার মেডিসিন অ্যান্ড অ্যালায়েড সায়েন্সেস প্রতিষ্ঠানের ছাড়পত্র পেয়েছে। প্রতিরক্ষা গবেষণা ও উন্নয়ন সংস্থার অধীন দিল্লির এই প্রতিষ্ঠানটিকে কোভিড-১৯ সংক্রমণ মোকাবিলার জন্য পিপিই কিটের গুণমান যাচাই ও কার্যকরিতা পরীক্ষা করে দেখার দায়িত্ব দেওয়া হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621903 – এই লিঙ্কে ক্লিক করুন।


    ভারতীয় ডাক বিভাগ ভারতীয় চিকি ৎ সা গবেষণা পর্ষদের আঞ্চলিক কার্যালয়গুলি থেকে প্রত্যন্ত অঞ্চল সহ দেশের অন্যত্র পরীক্ষাগারগুলিতে কোভিড-১৯ নমুনা পরীক্ষার কিট সরবরাহ করছে


    ভারতীয় ডাক বিভাগ কোভিড-১৯ নমুনা পরীক্ষা কিট নির্দিষ্ট পরীক্ষাগারগুলিতে পৌঁছে দেওয়ার জন্য ভারতীয় চিকি ৎ সা গবেষণা পর্ষদের সঙ্গে চুক্তি করেছে। এই চুক্তি অনুযায়ী, পর্ষদের ১৬টি আঞ্চলিক কার্যালয় থেকে ২০০টি পরীক্ষাগারে নমুনা পরীক্ষা কিট পৌঁছে দেওয়া হচ্ছে। প্রতিদিন ১ লক্ষ করে নমুনা পরীক্ষা কিট পৌঁছে দেওয়ার পরিকল্পনা নেওয়া হয়েছে। ডাক বিভাগের সারা দেশে ছড়িয়ে থাকা ১ লক্ষ ৫৬ হাজার ডাকঘরকে এই উদ্যোগে সামিল করা হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1622143 – এই লিঙ্কে ক্লিক করুন।


    প্রধানমন্ত্রী শ্রী নরেন্দ্র মোদীর সঙ্গে ইউরোপীয় পরিষদের সভাপতি মিঃ চার্লস মিশেলের টেলিফোনে কথা


    প্রধানমন্ত্রী শ্রী নরেন্দ্র মোদী আজ ইউরোপীয় পরিষদের সভাপতি মিঃ চার্লস মিশেলের সঙ্গে টেলিফোনে কথা বলেন। দুই নেতাই কোভিড মহামারী মোকাবিলায় ভারত ও ইউরোপীয় ইউনিয়নে যে সমস্ত পদক্ষেপ গ্রহণ করা হয়েছে, সে বিষয়ে আলোচনা করেন। মহামারীর প্রেক্ষিতে পারস্পরিক সহযোগিতাকে দুই নেতা স্বাগত জানান। কোভিড-১৯ এর প্রেক্ষিতে স্বাস্থ্য ও আর্থিক ক্ষেত্রে যে প্রভাব পড়েছে, তার মোকাবিলায় আঞ্চলিক ও আন্তর্জাতিক সহযোগিতা গড়ে তোলার ওপর দুই নেতাই জোর দেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621897 – এই লিঙ্কে ক্লিক করুন।


    কোভিড-১৯ সঙ্কট দূরীকরণে জাপানের প্রতিরক্ষা মন্ত্রীর সঙ্গে ভারতের প্রতিরক্ষা মন্ত্রীর টেলিফোনে কথা


    দুই দেশের প্রতিরক্ষা মন্ত্রীরা কোভিড-১৯ মহামারীর বিরুদ্ধে নিজ নিজ দেশে গৃহীত পদক্ষেপগুলি নিয়ে আলোচনা করেন। ভারতের প্রতিরক্ষা মন্ত্রী শ্রী রাজনাথ সিং সেদেশের মন্ত্রী মিঃ কোনো তারো-কে জানান, কোভিড-১৯ এর বিরুদ্ধে আন্তর্জাতিক প্রয়াসগুলিতে ভারত কিভাবে অবদান রাখছে। দুই মন্ত্রী এই মহামারীর বিরুদ্ধে বিশ্বব্যাপী লড়াইয়ে পারস্পরিক সহযোগিতার দিকগুলি নিয়েও আলোচনা করেন। কোভিড-১৯ পরবর্তী চ্যালেঞ্জগুলি মোকাবিলায় ভারত – জাপান বিশেষ কৌশলগত ও বিশ্ব অংশীদারিত্ব গড়ে তুলে একযোগে কাজ করার ক্ষেত্রে অত্যন্ত কার্যকর হয়ে উঠতে পারে বলেও তাঁরা সহমত প্রকাশ করেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1622162 – এই লিঙ্কে ক্লিক করুন।


    শ্রী গড়করি অনুষ্ঠান আয়োজন ও বিনোদন শিল্প সহ ক্ষুদ্র অর্থ সহায়তা সংস্থাগুলিকে ইতিবাচক মনোভাব বজায় রেখে বর্তমান পরিস্থিতিকে কাজে লাগানোর পন্থা-পদ্ধতি খুঁজে বের করার পরামর্শ দিলেন


    কেন্দ্রীয় অতিক্ষুদ্র, ছোট ও মাঝারি শিল্পোদ্যোগ মন্ত্রী শ্রী নীতিন গড়করি আজ ভিডিও কনফারেন্সের মাধ্যমে অনুষ্ঠান আয়োজন ও বিনোদন সংক্রান্ত সংগঠনের প্রতিনিধিদের সঙ্গে বৈঠকে সংশ্লিষ্ট ক্ষেত্রগুলির ওপর কোভিড-১৯ এর প্রভাব নিয়ে আলোচনা করেন। শ্রী গড়করি জোর দিয়ে বলেন, এই ক্ষেত্রগুলি অসামান্য কাজকর্মের নিদর্শন রাখছে, যা তাদের মেধা ও দূরদৃষ্টির পরিচায়ক।


    বিস্তারিত বিবরণের জন্য https://pib.gov.in/PressReleseDetail.aspx?PRID=1622164 – এই লিঙ্কে ক্লিক করুন।


    পর্যটন মন্ত্রকের ‘দেখো আপনা দেশ’ কর্মসূচির আওতায় ওয়েবইনার সিরিজের ষোড়শ পর্বের বিষয় গোয়া সংস্কৃতির ধারক


    কেন্দ্রীয় পর্যটন মন্ত্রকের ‘দেখো আপনা দেশ’ ওয়েবইনার সিরিজের ষোড়শ পর্বে গতকাল গোয়া – সংস্কৃতির ধারক শীর্ষক বিষয়ে অনুষ্ঠান সম্প্রচার করা হয়। এই অনুষ্ঠানে ভারতের অন্যতম জনপ্রিয় পর্যটন গন্তব্য গোয়ার অজানা বা সম্পূর্ণ অজানা পর্যটন সংক্রান্ত বিষয়ে তথ্য পেশ করা হয়। উদ্দেশ্য ছিল, গোয়ার অজানা বিষয়গুলিকে জনসমক্ষে তুলে ধরা।


    বিস্তারিত বিবরণের জন্য https://pib.gov.in/PressReleseDetail.aspx?PRID=1622121 – এই লিঙ্কে ক্লিক করুন।


    পিআইবি ’র আঞ্চলিক কার্যালয় থেকে প্রাপ্ত তথ্য


    · পাঞ্জাব : রাজ্য পরিবহণ নিগম এবং বেসরকারি বাস অপারেটরদের জন্য রাজ্য সরকার প্রবাসী শ্রমিক ও যাত্রীদের পরিবহণে প্রয়োজনীয় স্বাস্থ্যবিধি মেনে চলার এবং বাসগুলিকে জীবাণু মুক্ত করার জন্য নির্দেশিকা জারি করেছে। রাজ্যে বিপুল পরিমাণে গম উ ৎ পাদন হওয়ায়, ১ কোটি মেট্রিক টন গম সংগ্রহ করা হয়েছে। কার্ফিউ/লকডাউন জনিত চ্যালেঞ্জের মধ্যে এই বিপুল পরিমাণ গম সংগ্রহ করা হয়েছে।


    · হরিয়ানা : কোভিড-১৯ সংক্রান্ত গণঅভিযোগগুলি সময় মতো নিরসনে রাজ্য সরকারের ভুয়সী প্রশংসা করেছে কেন্দ্রীয় সরকার। গত ৩০শে মার্চ থেকে ৬ই মে পর্যন্ত ২ হাজার ৮২৭টি প্রাপ্ত অভিযোগের মধ্যে ২ হাজার ৪৩৬টি অভিযোগের নিষ্পত্তি হয়েছে। রাজ্য সরকার কর্মসংস্থান সৃষ্টিতে এবং অর্থনৈতিক বিকাশে একাধিক উদ্যোগ নিয়েছে। এজন্য saralharyana.gov.in পোর্টাল চালু করা হয়েছে। এখনও পর্যন্ত ১৯ হাজারেরও বেশি শিল্প ইউনিটকে কাজ শুরু করার অনুমতি দেওয়া হয়েছে এবং ১১ লক্ষ ২১ হাজারেরও বেশি শ্রমিক কাজ শুরুর অনুমতি পেয়েছেন।


    · হিমাচল প্রদেশ : রাজ্যে কোভিড-১৯ জনিত পরিস্থিতি উচ্চ পদস্থ আধিকারিকদের সঙ্গে পর্যালোচনা করে দেখার সময় রাজ্যের মুখ্যমন্ত্রী আধিকারিকদের নির্দেশ দিয়ে বলেছেন, দেশের অন্যান্য অংশ থেকে রাজ্যে আসা ব্যক্তিদের জন্য কোয়ারেন্টাইন সংক্রান্ত নীতি-নির্দেশিকা কঠোরভাবে পালন করতে হবে। মুখ্যমন্ত্রী আরও বলেছেন, রাজ্যের বাইরে থেকে আসা প্রত্যেক ব্যক্তির স্বাস্থ্য পরীক্ষা করতে হবে এবং তারপর পরিস্থিতি অনুযায়ী তাঁকে হোম কোয়ারেন্টাইন বা প্রাতিষ্ঠানিক কোয়ারেন্টাইনে পাঠানো হবে কিনা, সে ব্যাপারে সিদ্ধান্ত নেওয়া হবে।


    · কেরল : বাহারিন থেকে ১৭৭ জন আটকে পড়া ভারতীয় এবং সৌদি আরবে আটকে পড়া ১৬২ জন ভারতীয় নাগরিককে নিয়ে দুটি বিমান আজ রাতে কোচি ও কোজিকোড়ে এসে পৌঁছবে। রাজ্যের ত্রিশূর থেকে ১ হাজার ১৫০ জন প্রবাসী শ্রমিককে নিয়ে একটি বিশেষ ট্রেন আজ সন্ধ্যায় উত্তর প্রদেশের উদ্দেশ্যে রওনা হবে বলে স্থির হয়েছে। রাজ্যে এখন নিশ্চিত করোনায় আক্রান্তের সংখ্যা কেবল ২৫।


    · তামিলনাডু : রাজ্যে হাজার হাজার মদের দোকানে সামাজিক দূরত্ব মেনে চলা হয়নি বলে অভিযোগ উঠেছে। খুচরো পণ্যের দোকান খোলার প্রতিবাদে একাধিক জায়গায় বিক্ষোভ দেখানো হয়েছে। লকডাউন পরবর্তী সময়ে গণপরিবহণ ব্যবস্থা চালু করার ব্যাপারে চিন্তাভাবনা করা হচ্ছে। রাজ্যে গতকাল পর্যন্ত করোনায় আক্রান্তের সংখ্যা ৫ হাজার ৪০৯। নিশ্চিতভাবে করোনায় আক্রান্ত হয়েছেন ৩ হাজার ৮২২ জন। মৃত্যু হয়েছে ৩৭ জনের।


    · কর্ণাটক : রাজ্যে আজ আরও ৪৫ জনের আক্রান্তের খবর মিলেছে, যা একদিনের হিসাবে এখনও পর্যন্ত সর্বোচ্চ। আজ সুস্থ হওয়ার পর ১৪ জনকে ছেড়ে দেওয়া হয়েছে এবং একজন মারা গেছেন। রাজ্যে মোট আক্রান্তের সংখ্যা ৭৫০। মৃত্যু হয়েছে ৩০ জনের এবং ৩৭১ জনকে ছেড়ে দেওয়া হয়েছে। এদিকে রাজ্য সরকারের তরফে ঘোষণা করা হয়েছে আগামীকাল থেকে মদ বিক্রির জন্য মদের দোকান, পাব ও পানশালাগুলি খুলে দেওয়া হবে।


    · অন্ধ্রপ্রদেশ : রাজ্যে গত ২৪ ঘন্টায় নতুন করে ৫৪ জনের নমুনা পরীক্ষায় ভাইরাসের উপস্থিতির প্রমাণ মিলেছে। ৬২ জনকে ছেড়ে দেওয়া হয়েছে মৃত্যু হয়েছে ৩ জনের। এখনও পর্যন্ত রাজ্যে আক্রান্তের সংখ্যা ১ হাজার ৮৮৭। নিশ্চিতভাবে করোনায় আক্রান্ত হয়েছেন ১ হাজার ৪ জন। সুস্থ হয়েছেন ৮৪২ জন এবং মৃত্যু হয়েছে ৪১ জনের।


    · তেলেঙ্গানা : দেশের বিভিন্ন প্রান্ত থেকে যখন প্রবাসী শ্রমিকরা নিজেদের রাজ্যে ফিরছেন, তখন বিহার থেকে প্রায় ২২৫ জন প্রবাসী শ্রমিককে নিয়ে একটি বিশেষ ট্রেন শুক্রবার তেলেঙ্গানায় এসে পৌঁছেছে। হায়দরাবাদ-ভিত্তিক ভ্যাকসিন ও বায়ো-থেরাপেটিক উ ৎ পাদক সংস্থা ভারত বায়োটেক কোভিড-১৯ থেরাপির জন্য মানবদেহের অ্যান্টিবডি আবিষ্কার করবে। রাজ্যে এখনও পর্যন্ত করোনায় আক্রান্তের সংখ্যা ১ হাজার ১২২। নিশ্চিতভাবে করোনায় আক্রান্ত হয়েছেন ৪০০ জন। মৃত্যু হয়েছে ২৯ জনের।


    · আসাম : রাজ্যের স্বাস্থ্য মন্ত্রী একগুচ্ছ ট্যুইটে জানিয়েছেন, আরও ৩ জনের নমুনা পরীক্ষায় ভাইরাসের উপস্থিতির প্রমাণ মিলেছে। এর ফলে, রাজ্যে আক্রান্তের সংখ্যা বেড়ে হয়েছে ৫৬। নিশ্চিতভাবে করোনায় আক্রান্তের সংখ্যা ২১। সুস্থ হয়েছেন ৩৪ জন এবং মৃত্যু হয়েছে ১ জনের। গুয়াহাটির যে সমস্ত এলাকায় নতুন করে আক্রান্তের খবর মিলেছে, সেগুলি সংক্রামক এলাকা হিসাবে ঘোষণা করা হয়েছে।


    · মণিপুর : রাজ্য কৃষি নির্দেশালয়ের পক্ষ থেকে জানানো হয়েছে, গত বছরের মতো এ বছরও খরিফ মরশুমের জন্য পর্যাপ্ত পরিমাণে ইউরিয়া সারের ব্যবস্থা করা হচ্ছে। রাজ্যের সমাজ কল্যাণ দপ্তর অঙ্গনওয়াড়ি কর্মী ও সুপার ভাইজারদের স্মার্ট ফোন দিয়েছে, যাতে তাঁরা অঙ্গনওয়াড়ির কাজকর্ম ও রেশন বিলির ওপর নজরদারি চালাতে পারেন।


    · মিজোরাম : রাজ্য কর্তৃপক্ষকে না জানিয়েই যে ১৫০ জন ব্যক্তি মিজোরামে ফিরেছিলেন, তাঁদের প্রত্যেককেই কোয়ারেন্টাইনে পাঠানো হয়েছে।


    · নাগাল্যান্ড : রাজ্যের মুখ্যমন্ত্রী জানিয়েছেন, পর্যায়ক্রমে লকডাউন সংক্রান্ত নিষেধাজ্ঞা শিথিল করা হবে। তবে, তা নির্ভর করবে দৈনন্দিন-ভিত্তিতে নতুন করে আক্রান্তের সংখ্যার ওপর। রাজ্য সরকার অবসরপ্রাপ্ত কর্মীদের ব্যাঙ্ক অ্যাকাউন্টে পেনশন জমা করবে। পেনশন-প্রাপকদের স্টেট ব্যাঙ্ক অফ ইন্ডিয়ায় অ্যাকাউন্ট খুলতে বলা হয়েছে।


    · মহারাষ্ট্র : রাজ্যে বৃহস্পতিবার আরও ১ হাজার ২১৬ জন করোনায় আক্রান্ত হয়েছেন। এর ফলে, মোট আক্রান্তের সংখ্যা বেড়ে হয়েছে ১৭ হাজার ৯৭৪। আক্রান্তদের মধ্যে ১১ হাজার ৩৯৪ জনই মুম্বাইয়ের। রাজ্যে গতকাল সর্বাধিক ৪৩ জনের মৃত্যু হয়েছে। এর ফলে, এখনও পর্যন্ত মারা গেছেন ৬৯৪ জন। ঔরঙ্গাবাদ ট্রেন দুর্ঘটনায় নিহত শ্রমিকদের নিকটাত্মীয়কে মহারাষ্ট্র ও মধ্যপ্রদেশ সরকারের পক্ষ থেকে এককালীন ৫ লক্ষ টাকা করে অনুদান দেওয়ার কথা ঘোষণা করা হয়েছে। উল্লেখ করা যেতে পারে, আজ ভোরের দিকে একটি পণ্যবাহী ট্রেন ১৬ জন প্রবাসী শ্রমিক, যাঁরা রেললাইনের ওপর ঘুমাচ্ছিলেন তাঁরা সকলেই কাটা পড়েন।


    · গুজরাট : রাজ্যে আরও ৩৮৮ জনের সংক্রমণের খবর মেলায় আক্রান্তের সংখা বেড়ে হয়েছে ৭ হাজার ১৩। বুধবার থেকে যে ৩৮৮ জন নতুন করে আক্রান্ত হয়েছেন, তাঁদের মধ্যে ২৭৫ জনই আমেদাবাদ জেলার। রাজ্যে করোনায় মৃত্যুর সংখ্যা ৪২৫। কোভিড আক্রান্ত মানুষের চিকি ৎ সা এবং উপসর্গ দেখা দেওয়া ব্যক্তিদের চিকি ৎ সার জন্য আমেদাবাদ পুর নিগম ৮টি বেসরকারি হাসপাতালকে কাজে লাগাবে।


    · রাজস্থান : রাজ্যে আরও ২৬ জনের সংক্রমণের খবর মেলায় আক্রান্তের সংখ্যা বেড়ে হয়েছে ৩ হাজার ৪৫৩। মৃত্যু হয়েছে ৯৭ জনের এবং ১ হাজার ৫৯৬ জনকে সুস্থ হওয়ার পর ছেড়ে দেওয়া হয়েছে।


    · মধ্যপ্রদেশ : রাজ্যে করোনায় আক্রান্তের সংখ্যা বেড়ে হয়েছে ৩ হাজার ২৫২। সুস্থ হয়ে উঠেছেন ১ হাজার ২৩১ জন, মৃত্যু হয়েছে ১৯৩ জনের। রাজ্যে সবচেয়ে ক্ষতিগ্রস্ত এলাকাগুলি হ’ল ইন্দোর, ভোপাল ও উজ্জয়িনী।


    CG/BD/SB

    
    
    (Release ID: 1622320) Visitor Counter : 17
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Tamil , Telugu , Kannada , Malayalam