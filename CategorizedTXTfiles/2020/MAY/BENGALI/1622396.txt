      স্বরাষ্ট্র মন্ত্রক

      শ্রী অমিত শাহর সব কেন্দ্রীয় সশস্ত্র পুলিশ বাহিনীর মহানির্দেশকদের সঙ্গে পর্যালোচনা বৈঠক
      Posted On: 08 MAY 2020 9:20PM by PIB Kolkata


    নতুন দিল্লি, ৮ই মে, ২০২০


    

    কেন্দ্রীয় স্বরাষ্ট্র মন্ত্রী শ্রী অমিত শাহ, শুক্রবার সব কেন্দ্রীয় সশস্ত্র পুলিশ বাহিনীর মহানির্দেশকদের সঙ্গে পর্যালোচনা বৈঠক করেন। কোভিড – ১৯ এর এই সঙ্কটময় অবস্থায় আমাদের কেন্দ্রীয় সশস্ত্র পুলিশ বাহিনীর (সিএপিএফ) জওয়ানরা যেভাবে কাজ করে চলেছেন, তিনি তার প্রশংসা করেন।


    
    শ্রী শাহ বলেন, মোদী সরকার শুধু কোভিড – ১৯ সংক্রমণের বিষয়ে চিন্তিত নন, সিএপিএফ-এর জওয়ানদের সুরক্ষা, নিরাপত্তা ও কল্যাণ নিশ্চিত করতেও সচেষ্ট। প্রতিটি সিএপিএফ-এর যে সব জওয়ান কোভিড – ১৯ এ সংক্রমিত হয়েছেন, তাঁদের বিষয়ে স্বরাষ্ট্রমন্ত্রী খোঁজখবর করেন। যে সব জওয়ানদের সংক্রমণের লক্ষণ দেখা যায় নি, বৈঠকে তাদের নিয়েও কথা হয়েছে।


    
    প্রতিটি সিএপিএফ, সংক্রমণ প্রতিরোধ করতে যে সব পদক্ষেপ গ্রহণ করেছে, বৈঠকে তা নিয়ে বিশদে আলোচনা হয়। জওয়ানদের মধ্যে সচেতনতা বাড়ানো, প্রশিক্ষণ, মেস এবং অন্যান্য থাকার জায়গার ব্যবস্থাপনা আয়ুষ মন্ত্রকের পরামর্শ অনুযায়ী রোগ – প্রতিরোধ ক্ষমতা বৃদ্ধি, এবং জওয়ানদের শারীরিক অবস্থার বিষয় নিয়ে নানা পরামর্শ দেওয়া হয়েছে।


    
    কোভিড – ১৯ এর মোকাবিলা করার সময় জওয়ানদের উদ্যোগের প্রশংসা করে শ্রী শাহ, বাহিনীর পদস্থ আধিকারিকদের বিভিন্ন বিষয়ে খেয়াল রাখতে বলেন। এর মধ্যে রয়েছে, জওয়ানদের কোনো পাওনা বকেয়া থাকলে, তা মিটিয়ে দেওয়া, কোনো জওয়ান মারা গেলে তাঁর পরিবারের সদস্যদের বীমা সহ এককালীন টাকা দ্রুত দিয়ে দেওয়া, কোভিড সংক্রমণের জন্য নির্ধারিত হাসপাতাল তৈরি এবং জওয়ানদের নমুনা সংগ্রহ করে, তার পরীক্ষা – নিরীক্ষার ব্যবস্থা করা।


    
    কেন্দ্রীয় স্বরাষ্ট্রমন্ত্রী, জওয়ানদের প্রতিরোধমূলক ব্যবস্থাপনার জন্য স্বাস্থ্যদপ্তর, যেসব স্যান্ডার্ড অপারেটিং প্রসিডিওরের কথা ঘোষণা করেছে, সেগুলি মেনে চলার ওপর গুরুত্ব দেন। এই বৈঠকে বিভিন্ন কেন্দ্রীয় সশস্ত্র পুলিশ বাহিনীর মহানির্দেশকরা ছাড়াও স্বরাষ্ট্র প্রতিমন্ত্রী শ্রী নিত্যানন্দ রাই উপস্থিত ছিলেন।


    

    CG/CB/SFS

    
    
    (Release ID: 1622396) Visitor Counter : 10
    
    
      Read this release in: Punjabi , English , Urdu , Hindi , Marathi , Gujarati , Tamil , Telugu , Kannada