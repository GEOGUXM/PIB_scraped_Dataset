      অসামরিকবিমানপরিবহণমন্ত্রক

      সারাদেশে জীবনদায়ী চিকিৎসা সরঞ্জাম পৌঁছে দিতে লাইফলাইন উড়ানের অধীনে ৪৬৫টি বিমান চলাচল করেছে
      Posted On: 06 MAY 2020 4:32PM by PIB Kolkata


    নতুন দিল্লি, ৬ মে, ২০২০


    

    লাইফলাইন উড়ানের অধীনে এয়ার ইন্ডিয়া, অ্যালায়েন্স এয়ার, আইএএফ এবং বেসরকারী সংস্থার ৪৬৫টি বিমান চলাচল করেছে। এর মধ্যে এয়ার ইন্ডিয়া এবং অ্যালায়েন্স এয়ারের ২৭৮টি বিমান রয়েছে। মোট ৮৩৫.৯৪ টনের মতো পণ্য সরবরাহ করা হয়েছে। এ পর্যন্ত লাইফলাইন উড়ান ৪,৫১.০৩৮ কিলোমিটার দূরত্ব অতিক্রম করেছে।
    
    কোভিড-১৯ এর বিরুদ্ধে ভারতের লড়াইকে জোরদার করতে প্রত্যন্ত ও পার্বত্য অঞ্চল সহ দেশের সব জায়গায় অত্যাবশ্যকীয় চিকিৎসা সরঞ্জাম পরিবহণের জন্য অসামরিক বিমান চলাচল মন্ত্রক (এমসিএ) লাইফলাইন উড়ান পরিষেবা চালু করেছে।
    
    পবন হান্স লিমিটেড সহ হেলিকপ্টার পরিষেবা জম্মু কাশ্মীর, লাদাখ, দ্বীপপুঞ্জ এবং উত্তর-পূর্ব অঞ্চলে জরুরী চিকিৎসা সরঞ্জাম এবং রোগীদের পরিবহনে সহায়তা প্রদান করছে। পবন হান্স ৫মে ২০২০, পর্যন্ত ৭,৭২৯ কিলোমিটার পথ অতিক্রম করে ২.২৭ টন পণ্য পরিবহন করেছে। এই পরিষেবা বিশেষ করে উত্তর-পূর্বাঞ্চল ও অনান্য দ্বীপাঞ্চলে পণ্য পরিবহনে বিশেষ সহায়ক হয়ে উঠেছে। এয়ার ইন্ডিয়া এবং আইএএফ প্রাথমিকভাবে জম্মু -কাশ্মীর, লাদাখ, উত্তর-পূর্ব এবং অন্যান্য দ্বীপ অঞ্চলের জন্য পণ্য পরিবহন শুরু করে।
    
    অন্তর্দেশিয় পণ্য পরিবহন সংস্থা স্পাইসজেট, ব্লুডার্ট, ইন্ডিগো এবং ভিস্তারা বাণিজ্যিক ভাবে পণ্যবাহী বিমানে পরিষেবা প্রদান করেছে। স্পাইসজেট,১৩,৮৩,৮৫৪ কিলোমিটার পথ পাড়ি দিয়ে ৮১৯ টি পণ্যবাহী বিমান চালিয়ে ৫,৯৪৬ টন পণ্য পরিবহন করেছে। এর মধ্যে ২৯৪ টি আন্তর্জাতিক উড়ান রয়েছে।ব্লু ডার্ট ২৭৮ টি বিমান চালিয়ে ৩,০৯,২৭২ কিলোমিটার পথ অতিক্রম করে ৪,৬৮৩ টন পণ্য পরিবহন করেছে।এর মধ্যে ১৪ টি আন্তর্জাতিক উড়ান ছিল। ইন্ডিগো, ৯৫ টি বিমান চালিয়ে ১,৫৯,১৫৮ কিলোমিটার পথ পাড়ি দিয়ে ৪৭০ টন পণ্য পরিবহন করেছে, এর মধ্যে ৩৮ টি আন্তর্জাতিক উড়ান ছিল। এই পরিষেবা ছাড়াও এই বিমান সংস্থাগুলি সরকারের জন্য বিনা ভাড়ায় চিকিৎসা সরঞ্জাম পরিবহন করেছে।
    
    ভিস্তারা, ২৩টি বিমান চালিয়ে ৩২,৩২১ কিলোমিটার পথ অতিক্রম করে ১৫০ টন পণ্য পরিবহন করেছে।
    
    ওষুধপত্র, চিকিৎসা সরঞ্জাম এবং কোভিড -১৯ ত্রাণ সামগ্রী পরিবহনের জন্য পূর্ব এশিয়ার সাথে একটি কার্গো এয়ার ব্রিজ স্থাপন করা হয়। এয়ার ইন্ডিয়া ৯৭২ টন চিকিৎসা সরঞ্জাম পরিবহন করে। ব্লু ডার্ট, ১৪ এপ্রিল থেকে ৫ মে ২০২০ র মধ্যে গুয়াংঝাউ ও সাংহাই থেকে ১১৪ টন এবং হংকং থেকে ২৪ টন পণ্য পরিবহন করে। স্পাইসজেট,৫ মে.২০২০ পর্যন্ত গুয়াংঝাউ ও সাংহাই থেকে ২০৪ টন এবং হংকং ও সিঙ্গাপুর থেকে ১৬ টন পণ্য পরিবহন করে।

    

    CG/TG

    
    
    (Release ID: 1621645) Visitor Counter : 11
    
    
      Read this release in: English , Urdu , Hindi , Marathi , Assamese , Manipuri , Punjabi , Odia , Tamil , Telugu , Kannada