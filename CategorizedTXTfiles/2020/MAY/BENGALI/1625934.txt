      কেন্দ্রীয়মন্ত্রিসভা

      জরুরি ক্রেডিট লাইন গ্যারান্টি প্রকল্পের সূচনার মাধ্যমে ৩ লক্ষ কোটি টাকা পর্যন্ত অতিরিক্ত অর্থ বরাদ্দে অনুমোদন দিয়েছে কেন্দ্রীয় মন্ত্রিসভা
      Posted On: 20 MAY 2020 2:16PM by PIB Kolkata


    নয়াদিল্লী, ২০ মে, ২০২০


    

    
    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভা যে সব বিষয়ে অনুমোদন দিয়েছে তার মধ্যে রয়েছে, জরুরি ক্রেডিট লাইন গ্যারান্টি প্রকল্পের মাধ্যমে যোগ্য অতিক্ষুদ্র, ক্ষুদ্র ও মাঝারি শিল্পোদ্যোগ এবং আগ্রহী মুদ্রা ঋণ গ্রহীতাদের জন্য অতিরিক্ত ৩ লক্ষ কোটি টাকা পর্যন্ত তহবিল গঠন করা হবে।


    
    
    এই প্রকল্পের অধীনে যোগ্য এমএসএমই এবং আগ্রহী মুদ্রা ঋণ গ্রহীতাদের জন্য জাতীয় ঋণ গ্যারান্টি ট্রাস্টি কোম্পানী লিমিটেড থেকে ১০০ শতাংশ গ্যারান্টিযুক্ত ঋণের সুবিধা পাওয়া যাবে। এরজন্য সরকারের চলতি এবং পরবর্তী তিনটি আর্থিক বছরের জন্য ৪১ হাজার ৬০০ কোটি টাকা খরচ করবে।
    
    
    কোভিড-১৯এর কারণে অভূতপূর্ব পরিস্থিতিতে এমএসএমই-র ক্ষেত্রে উৎপাদন এবং অন্যান্য কাজ কর্ম মারাত্মকভাবে প্রভাবিত হয়েছে। সে কারণে জরুরি ক্রেডিট লাইন গ্যারান্টি প্রকল্প তৈরি করা হয়েছে। এই প্রকল্পের মূল লক্ষ্যই হল এমএসএমই-গুলি যে আর্থিক সংকটের মধ্যে পড়েছে তার মোকাবিলা করা । এজন্য এই প্রকল্পের মাধ্যমে ৩ লক্ষ কোটি টাকা পর্যন্ত আর্থিক তহবিল গঠন করা হয়েছে।


    
    এই প্রকল্পটি জিইসিএল-এর অধীনে অনুমোদিত সমস্ত ঋণের ক্ষেত্রে প্রযোজ্য হবে। এরফলে বর্তমান পরিস্থিতিতে এমএসএমই-গুলি কাজ চালিয়ে যেতে পারবে। এই প্রকল্পটি অর্থনীতিতে ইতিবাচক প্রভাব ফেলবে এবং অর্থনীতিকে পুনরুজ্জীবনে সহায়তা করবে।


    

    CG/SS/NS

    
    
    (Release ID: 1625934) Visitor Counter : 5
    
    
      Read this release in: English , Urdu , Marathi , Hindi , Manipuri , Punjabi , Gujarati , Odia , Tamil , Telugu , Kannada , Malayalam