      স্বরাষ্ট্র মন্ত্রক

      ৪ মে থেকে দুই সপ্তাহের লকডাউনের সময় অরেঞ্জ জোনে লোক ও গাড়ি চলাচলের বিষয়ে স্পষ্টীকরণ
      Posted On: 02 MAY 2020 3:20PM by PIB Kolkata


    নতুনদিল্লী, ২ মে, ২০২০


    

    কেন্দ্রীয় স্বরাষ্ট্র মন্ত্রক, গতকাল সর্বাত্মক পর্যালোচনার পর জানিয়েছে, লকডাউন ব্যবস্থা কোভিড – ১৯ পরিস্থিতি নিয়ন্ত্রণে আনার ক্ষেত্রে উল্লেখযোগ্যভাবে সহায়ক হয়েছে। মন্ত্রক, ২০০৫ সালের বিপর্যয় ব্যবস্থাপনা আইন অনুসারে ৪ মে থেকে আরো ২ সপ্তাহ এই লকডাউনের সময়সীমা বৃদ্ধি করেছে।
    
    অরেঞ্জ জোনে সাধারন মানুষের এবং গাড়ির চলাচল নিয়ে যে বিভ্রান্তির সৃষ্টি হয়েছে, (অনুগ্রহ করে -


    https://pib.gov.in/PressReleseDetail.aspx?PRID=1620236 –তে ক্লিক করে অরেঞ্জ জোনে কি কি কাজের অনুমতি দেওয়া হয়েছে সেটি দেখুন) তা দূর করতে এ বিষয়ে স্পষ্ট করে কিছু বিষয়ের উল্লেখ করা হয়েছে।
    
    অরেঞ্জ জোনে দেশজুড়ে যে সমস্ত কাজকর্মে নিষেধাজ্ঞা জারি করা হয়েছে, সেগুলি ছাড়া এক জেলা থেকে অন্য জেলায় এবং জেলার মধ্যে বাস চলাচলেও নিষেধাজ্ঞা থাকবে।
    
    বিধিনিষেধের মধ্যে দুটি অন্য কাজের অনুমতি দেওয়া হয়েছে।
    • ড্রাইভার সহ ২ জন যাত্রী নিয়ে ট্যাক্সি ও ক্যাব চলাচল করতে পারবে।
    • অনুমতির ভিত্তিতে এক জেলা থেকে অন্য জেলায় মানুষ ও গাড়ি চলাচল করতে পারবে। তবে চার চাকার গাড়িতে ড্রাইভার সহ ২ জন যাত্রী থাকতে পারবেন।


    
    অরেঞ্জ জোনে বাকি কাজকর্মের ক্ষেত্রে নিষেধাজ্ঞা থাকবে না।
    
    তবে পরিস্থিতি বিবেচনা করে রাজ্য এবং কেন্দ্রশাসিত অঞ্চলগুলি কম কাজকর্মের অনুমতি দিতে পারে।


    

    CG/CB

    
    
    (Release ID: 1620404) Visitor Counter : 55
    
    
      Read this release in: Malayalam , Kannada , Manipuri , Marathi , Hindi , Punjabi , Gujarati , Odia , Assamese , English , Urdu , Tamil , Telugu