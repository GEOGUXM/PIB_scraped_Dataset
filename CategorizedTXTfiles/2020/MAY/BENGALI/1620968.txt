      গ্রামোন্নয়নমন্ত্রক

      কেন্দ্রীয় গ্রামোন্নয়ন ও পঞ্চায়েতী রাজ মন্ত্রী শ্রী নরেন্দ্র সিং তোমর, সরকারী বৈদ্যুতিন বাজারের পোর্টাল ‘দ্য সরস কালেকশন’-এ সূচনা করলেন
      Posted On: 04 MAY 2020 2:57PM by PIB Kolkata


    নতুন দিল্লি, ৪ মে, ২০২০


    

    
    কেন্দ্রীয় গ্রামোন্নয়ন, পঞ্চায়েতী রাজ, কৃষি ও কৃষক কল্যাণ মন্ত্রী শ্রী নরেন্দ্র সিং তোমর আজ নতুন দিল্লির কৃষিভবনে সরকারী বৈদ্যুতিন বাজার ‘দ্য সরস কালেকশন’-এর সূচনা করলেন। সরকারী বৈদ্যুতিন বাজার (জিইএম) এবং দীনদয়াল অন্ত্যোদয় যোজনা – জাতীয় গ্রামীণ জীবিকা মিশন (ডিএওয়াই-এনআরএলএম) – এর যৌথ উদ্যোগে এই বৈদ্যুতিন বাজারটি তৈরি করা হয়েছে। এখানে গ্রামীণ স্বনির্ভর গোষ্ঠীগুলির (এসএইচজি) উৎপাদিত সামগ্রী যাতে কেন্দ্রীয় এবং রাজ্য সরকারী সংস্থাগুলি কিনতে পারে তার ব্যবস্থা করা হয়েছে।


    

    গ্রামীণস্বনির্ভর গোষ্ঠীগুলি, তাদের উৎপাদিত পণ্যসামগ্রী ৫টি বিভাগে অন্তর্ভুক্ত করতে পারবে। এগুলি হল –


    
    ১) হস্তশিল্প, ২) বস্ত্রবয়ন, ৩) অফিসের ব্যবহৃত জিনিসপত্র, ৪) মুদিখানা এবং রান্নার জিনিস এবং ৫) ব্যক্তিগত সুরক্ষা সরঞ্জাম। প্রথম পর্যায়ে ১১টি রাজ্যের ৯১৩টি স্বনির্ভর গোষ্ঠী বিক্রেতা হিসেবে তাদের নাম নথিভুক্ত করেছে এবং এদের ৪৪২টি উৎপাদিত পণ্য ওয়েবসাইটে স্থান পেয়েছে। দেশজুড়ে আরো স্বনির্ভর গোষ্ঠী যাতে অল্প সময়ের মধ্যে এই প্রক্রিয়ায় সামিল হতে পারে, তার জন্য জাতীয় গ্রামীণ জীবিকা মিশনের সঙ্গে জিএএম অংশীদারিত্ব গড়ে তুলেছে।


    
    জিএএম-এর মাধ্যমে স্বনির্ভর গোষ্ঠীগুলির উৎপাদিত সামগ্রীর পরিমাণ জাতীয়, রাজ্য, জেলা এবং ব্লক স্তরের ড্যাসবোর্ডে স্থান পাবে। বিভিন্ন সরকারী প্রতিষ্ঠান কি পরিমাণ জিনিস এদের কাছ থেকে কিনছে, সেই তথ্যও এখানে থাকবে। প্রথম পর্যায়ে বিহার, ছত্তিশগড়, ঝাড়খন্ড, কর্ণাটক, কেরালা, হিমাচলপ্রদেশ, মহারাষ্ট্র, ওডিশা, রাজস্থান, উত্তরপ্রদেশ এবং পশ্চিমবঙ্গের স্বনির্ভর গোষ্ঠীগুলি এই ব্যবস্থায় যুক্ত হয়েছে। খুব শীঘ্রই দেশের সমস্ত রাজ্য এবং কেন্দ্রশাসিত অঞ্চলের স্বনির্ভর গোষ্ঠীগুলি এই প্রক্রিয়ায় সামিল হবে।


    
    জিএএম, স্বনির্ভর গোষ্ঠীগুলির উৎপাদিত সামগ্রীর তথ্য ওয়েবসাইটে তুলতে সাহায্য করবে। এরপর রাজ্য এবং জাতীয় গ্রামীণ জীবিকা মিশন, বিক্রেতাদের এই সব উৎপাদিত পণ্যের তালিকা তৈরি, অর্ডার গ্রহণের কাজে সাহায্য করবে। এছাড়াও জিইএম, রাজ্যস্তরে স্বনির্ভর গোষ্ঠীগুলিকে অর্ডার গ্রহণ, প্যাকেজিংএর কাজ এবং পণ্য সরবরাহের মতো বিষয়ে প্রশিক্ষণ দেবে।


    
    স্বনির্ভর গোষ্ঠীগুলিকে সরকারী ক্রেতাদের সঙ্গে পরিচয় করিয়ে দেবার মাধ্যমে সরস কালেকশন, একটি সরবরাহ শৃঙ্খল তৈরি করবে। যেখানে এই সব গোষ্ঠী, তাদের উৎপাদিত পণ্যের সঠিক দাম পাবেন। এর মাধ্যমে স্থানীয় স্তরে কর্মসংস্থানের সুযোগ তৈরী হবে।


    
    দেশজুড়ে কোভিড – ১৯ মহামারীর বিরুদ্ধে লড়াইয়ে জাতীয় স্বাস্থ্য জরুরি অবস্থায় স্বনির্ভর গোষ্ঠীর সদস্যরা উল্লেখযোগ্য ভূমিকা পালন করছেন। ডিএওয়াই-এনআরএলএম, এই সব গোষ্ঠীর সদস্যদের স্বনির্ভর করে তোলার পাশাপাশি গ্রামাঞ্চলে দক্ষ কর্মী তৈরির কাজে সাহায্য করে। যার মাধ্যমে দ্রারিদ্র দূরীকরণ সম্ভব। জিইএম হল একটি সম্পূর্ণ সরকারী প্রতিষ্ঠান। ন্যাশনাল পাবলিক প্রোকিয়রমেন্ট পোর্টাল হিসেবে এটি গড়ে তোলা হয়েছে। এই পোর্টাল, দক্ষতা ও স্বচ্ছতার সঙ্গে সমন্বিতভাবে কোনো মধ্যসত্ত্বভোগী ছাড়াই বিভিন্ন সামগ্রী সংগ্রহ করতে কেন্দ্রীয় সরকার ও রাজ্য সরকারের সমস্ত দপ্তর এবং রাষ্ট্রায়াত্ত্ব সংস্থাগুলিকে সাহায্য করে।


    

    CG/CB/SFS

    
    
    (Release ID: 1620968) Visitor Counter : 18
    
    
      Read this release in: English , Urdu , Hindi , Marathi , Punjabi , Odia , Tamil , Telugu , Malayalam