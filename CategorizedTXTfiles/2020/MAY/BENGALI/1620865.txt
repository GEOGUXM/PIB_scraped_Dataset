      প্রতিরক্ষামন্ত্রক

      ভারত করোনার যোদ্ধাদের সম্মান জানাচ্ছে, ভারতীয় স্থল, আকাশ এবং দূর সমুদ্রে করোনার যোদ্ধাদের অভিনন্দন নৌবাহিনীর
      Posted On: 03 MAY 2020 10:09PM by PIB Kolkata


    নতুন দিল্লি, ৩ মে,২০২০


    

    
    সমগ্র দেশের সাথে ভারতীয় নৌবাহিনীও রবিবার করোনা যোদ্ধাদের কৃতজ্ঞতা এবং অভিবাদন জানায়। চিকিৎসা পেশার সঙ্গে যুক্ত ব্যক্তি,স্বাস্থ্য কর্মী, পুলিশ, সরকারী কর্মচারী এবং মিডিয়ার মতো করোনা যোদ্ধা,যারা কোভিড-১৯এর বিরুদ্ধে নিরলস প্রচেষ্টা চালিয়ে যাচ্ছেন ,তাদের প্রতি সমগ্র দেশবাসীর কৃতজ্ঞতা ও অভিনন্দন জানানোর জন্য ভারতীয় সশস্ত্র বাহিনীর নেতৃত্বে যে সংকল্প এবং অঙ্গীকার নেওয়া হয়,তারই অঙ্গ হিসেবে ভারতীয় নৌ বাহিনী স্থল, আকাশ এবং দূর সমুদ্রে একাধিক কার্যক্রমের আয়োজন করে।
    
    স্থলপথে--
    
    করোনা যোদ্ধাদের প্রশংসা জানানো:
    
    পশ্চিম, দক্ষিণ ও পূর্ব নেভাল এই তিন কমান্ড ও আন্দামান ও নিকোবর কমান্ডের স্টেশন কমান্ডার এবং শীর্ষ নৌ আধিকারিকরা ভারতীয় নৌবাহিনীর পক্ষ থেকে প্রশংসা জানাতে স্বাস্থ্যসেবার সঙ্গে যুক্ত পেশাদার, পুলিশ, স্যানিটেশন কর্মী এবং অন্যান্য সামনের সারির করোনা যোদ্ধাদের সাথে দেখা করেন। কোভিড-১৯ রোগীদের সফলভাবে চিকিৎসা করার জন্য তাদের প্রয়াসের প্রশংসা করেন এবং তাদের নিরলস প্রচেষ্টার জন্য ধন্যবাদও জানান।
    
    
    মানব বন্ধন::
    
    গোয়ায় ভারতীয় নৌ বাহিনী হংস'র ১৫০০কর্মী মানব বন্ধন গঠন করে করোনার যোদ্ধাদের ধন্যবাদ জানান।
    
    নেভাল ব্যান্ড::
    
    আগের দিন, এসএনসি ব্যান্ড কোচিন শিপইয়ার্ড লিমিটেড (সিএসএল) এর বিপরীতে যুদ্ধ জাহাজে এবং কোচির বিখ্যাত স্থান বিক্রান্ত-ভেন্দ্রুথী ব্রিজের কাছে, কিছু বিখ্যাত ব্যান্ডের সুর পরিবেশন করেছে। নেভাল ব্যান্ডগুলি মুম্বাই এবং বিশাখাপত্তনম বন্দরে অবসর নেওয়া বিরাট জাহাজে ব্যান্ডের আয়োজন করে।
    
    আকাশ পথে---
    
    কোচি::
    
    
    ধন্যবাদ জ্ঞাপনের অঙ্গ হিসাবে, নৌবাহিনীর চেতক হেলিকপ্টার কোচির জেলা হাসপাতালের ওপর ফুলের পাপড়ি ছড়িয়েছে। এরপরে, ২টি ডারনিয়ার বিমান, ১ সিকিং হেলিকপ্টার, ২ অ্যাডভান্সড লাইট হেলিকপ্টার (এএলএইচ) এবং ২ চেতক হেলিকপ্টার নিয়ে গঠিত ৭টি বিমানে সাহায্যে শহরের নামকরা স্থান,মেরিন ড্রাইভের উপর দিয়ে ফ্লাইপাস্টের আয়োজন করা হয়, যেখানে নৌবাহিনী, করোনা যোদ্ধাদের ধন্যবাদ জানাতে একটি ব্যানার প্রদর্শিত হয়।
    
    ভাইজাগ::
    
    
    ভারতীয় নৌবাহিনীর দেগার নামে একটি চেতক হেলিকপ্টার অন্ধ্র মেডিকেল কলেজ, বুক এবং সংক্রমক রোগের সরকারী হাসপাতাল (জিএইচসিসিডি) এবং জিআইটিএএম ইনস্টিটিউট অফ মেডিকেল সায়েন্সেস অ্যান্ড রিসার্চে (জিআইএমএসআর) ফুলের পাপড়ি ছড়িয়েছে।
    
    মুম্বই ইন্ডিয়ান নেভি চেতক হেলিকপ্টারটি ফ্লাইপাস্টের মাধ্যমে কাস্তুরবা গান্ধী হাসপাতাল এবং মুম্বাইয়ের অশ্বিনী নেভাল হাসপাতালে পাপড়ি বর্ষণ করেছে।
    
    গোয়া::
    
    
    ভারতীয় নৌবাহিনীর চেতক হেলিকপ্টারটি গোয়া মেডিকেল কলেজ এবং ইএসএসআই হাসপাতালে (আইসিজি হেল্প সহ) পাপড়ি বর্ষণ করে ফ্লাইপাস্ট চালায়।
    
    আন্দামান ও নিকোবর দ্বীপপুঞ্জ::
    
    আন্দামান ও নিকোবর দ্বীপপুঞ্জের বিভিন্ন অঞ্চল জুড়ে বিমান বাহিনী এবং উপকূল রক্ষীবাহিনীর সাথে ভারতীয় নৌ বাহিনীর বিমানগুলি ফ্লাই পাস্ট করেছে।
    
    
    সমুদ্র পথে----
    
    পূর্ব নৌ কমান্ডের আইএনএস জলাশওয়া এবং আইএনএস সাবিত্রী মিশন ভিত্তিক মোতায়েনের সময়ে সমুদ্রপথে কোভিড মহামারীর বিরুদ্ধে নিরলস লড়াইয়ের জন্য অভিবাদন জানালেন করোনা যোদ্ধাদের।
    
    পশ্চিমাঞ্চল নেভাল কমান্ড::
    
    আরব সাগরে জাহাজে নিযুক্ত ভারতীয় নৌবাহিনীর সদস্যরা করোনার বিরুদ্ধে লড়াইয়ে অটল প্রতিশ্রুতি দেওয়ার জন্য করোনা যোদ্ধাদের ধন্যবাদ ও প্রশংসা জানিয়েছে।
    
    
    আইএনএস বিক্রমাদিত্য অফ কারোয়ারে ভারতীয় নৌবাহিনীর কর্মীরা মানব বন্ধন গঠনের মাধ্যমে করোনার যোদ্ধাদের ধন্যবাদ জানায়।
    
    
    দক্ষিন নেভাল কমান্ড::
    
    কোচিতে নৌবাহিনীর ৭টি ফাস্ট ইন্টারসেপ্টার ক্রাফ্টসেকরর মাধ্যমে করোনা যোদ্ধাদের ধন্যবাদ জানাতে একটি ব্যানার প্রদর্শন করে ।
    
    
    নোঙরে বাঁধা জাহাজে আলোকসজ্জা::
    
    আন্দামান ও নিকোবর দ্বীপপুঞ্জ, লক্ষদ্বীপ এবং মিনিকয় দ্বীপপুঞ্জের প্রত্যন্ত অঞ্চল এবং দূরবর্তী অঞ্চলগুলি সহ নয়টি বন্দর শহরে ২৫টি স্থানে জাহাজগুলি আজ আলোকসজ্জায় সাজিয়ে তোলা হয় এর সঙ্গে ছিল সন্ধ্যা ৭টার পর থেকে আতসবাজি ও সঙ্গীতের মূচ্ছর্ণা।


    

    CG/SS

    
    
    (Release ID: 1620865) Visitor Counter : 18
    
    
      Read this release in: English , Urdu , Hindi , Manipuri , Punjabi , Tamil , Telugu