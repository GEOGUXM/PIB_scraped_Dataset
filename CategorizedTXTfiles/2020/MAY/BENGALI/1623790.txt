      আবাসনএবংশহরাঞ্চলেরদারিদ্র্যদূরীকরণমন্ত্রক

      রিয়েল এস্টেট ক্ষেত্রের বাণিজ্যিক স্বার্থ সুরক্ষিত রাখার পাশাপাশি গ্রাহকদের স্বার্থ সুরক্ষায় সরকার অঙ্গিকারবদ্ধ
      Posted On: 13 MAY 2020 8:57PM by PIB Kolkata


    নতুন দিল্লি, ১৩ মে, ২০২০


    

    কেন্দ্রীয় সরকার গৃহ ক্রেতাদের স্বার্থ সুরক্ষায় অঙ্গীকারবদ্ধ। একই ভাবে রিয়েল এস্টেট ক্ষেত্রের স্বার্থে ব্যবসা বাণিজ্যের অনুকূল পরিবেশ সুনিশ্চিত করতেও সরকার সমান দায়বদ্ধ। কেন্দ্রীয় অর্থমন্ত্রী নির্মলা সীতারমন গতকাল এক সাংবাদিক সম্মেলনে গৃহের ক্রেতাদের স্বার্থ সুরক্ষায় যে সমস্ত পদক্ষেপের কথা ঘোষণা করেছেন, তার প্রেক্ষিতে রিয়েল এস্টেট ক্ষেত্রের প্রকল্পগুলির নথিভুক্তিকরণের মেয়াদ প্রাথমিক ভাবে ছয় মাস এবং কোভিড-১৯ মহামারীর প্রেক্ষিতে প্রয়োজন ভিত্তিতে আরও তিন মাস বাড়ানোর ব্যাপারে রাজ্য ও কেন্দ্রশাসিত অঞ্চলগুলিকে নির্দেশিকা জারি করা হয়েছে।


    
    কেন্দ্রীয় আবাসন ও শহরাঞ্চল বিষয়ক মন্ত্রক, রাজ্য ও কেন্দ্র শাসিত অঞ্চলগুলির সংশ্লিষ্ট রিয়েল এস্টেট নিয়ন্ত্রক কর্তৃপক্ষগুলিকে বর্তমান কোভিড-১৯ মহামারীতে প্রাকৃতিক বিপর্যয় হিসেবে বিবেচনা করে বাধ্যতামূলক ব্যবস্থা হিসেবে প্রয়োজনীয় পদক্ষেপ গ্রহণের জন্য নির্দেশ জারি করেছে। উল্লেখ করা যেতে পারে বর্তমান কোভিড-১৯ মহামারীর প্রেক্ষিতে রিয়েল এস্টেট নিয়ন্ত্রক কর্তৃপক্ষের আওতাধীন সমস্ত প্রকল্পের কাজ বিভিন্ন কারণে থমকে রয়েছে। এর ফলে, প্রকল্পগুলির রেজিস্টেশনের মেয়াদ প্রাথমিক ভাবে ছয় মাস এবং প্রয়োজন ভিত্তিতে তা আরও তিন মাস বাড়ানোর সিদ্ধান্ত নেওয়া হয়েছে। এই কারণে গৃহ ক্রেতাদের ফ্ল্যাট বা বাড়ি হস্তান্তরেও বিলম্ব ঘটছে। তবে, বিলম্ব হলেও গৃহ ক্রেতারা সম্পূর্ণ নির্মাণ কাজ শেষ হওয়ার পরেই ফ্ল্যাট বা বাড়ি হাতে পাবেন। বর্তমান পরিস্থিতির কারণে লক্ষ লক্ষ ক্রেতাকে নিশ্চিত আশ্রয়ের জন্য এক জায়গা থেকে অন্যত্র দৌড়ো-দৌড়ি করতে হয়েছে। সেই সঙ্গে কোভিড-১৯-এর কারণে আবাসন প্রকল্পগুলির কাজও থমকে গেছে। তাই বর্তমান পরিস্থিতি বিবেচনা করে গৃহ ক্রেতাদের স্বার্থ সুরক্ষায় এবং রিয়েল এস্টেট ক্ষেত্রের ব্যবসায়ী সুবিধার্থে সরকার এই সিদ্ধান্ত নিয়েছে, যাতে উভয় পক্ষই লাভবান হতে পারে।


    
    উল্লেখ করা যেতে পারে, কেন্দ্রীয় আবাসন ও শহরাঞ্চল বিষয়ক মন্ত্রক অপ্রত্যাশিত এই মহামারীর ফলে উদ্ভূত পরিস্থিতির সর্বজনগ্রাহ্য সমাধান খুঁজে বের করতে গৃহ ক্রেতা, রিয়েল এস্টেট ডেভলপার, আর্থিক প্রতিষ্ঠানের মত সংশ্লিষ্ট সকল পক্ষের সঙ্গে বিস্তারিত আলোচনা করেছে।


    

    
    CG/BD/AS

    
    
    (Release ID: 1623790) Visitor Counter : 19
    
    
      Read this release in: Punjabi , English , Urdu , Marathi , Hindi , Tamil , Telugu , Kannada