      ভূ-বিজ্ঞানমন্ত্রক

      বঙ্গোপসাগরের পশ্চিম-মধ্য ভাগের ওপর অবস্থিত প্রবল ঘূর্ণীঝড় আমফান: পশ্চিমবঙ্গ এবং উত্তর ওডিশা উপকূলে ঘূর্ণীঝড়ের জন্য কমলা সতর্কতা
      Posted On: 19 MAY 2020 3:31PM by PIB Kolkata


    নয়াদিল্লী, ১৯ মে, ২০২০


    

    
    ভারতীয় আবহাওয়া দপ্তরের জাতীয় আবহাওয়া পূর্বাভাস কেন্দ্রের (দুপুর আড়াইটা পর্যন্ত) সর্বশেষ উপগ্রহ চিত্র থেকে পাওয়া তথ্য অনুযায়ী- বঙ্গোপসাগরের পশ্চিম-মধ্য ভাগের ওপর অবস্থিত প্রবল ঘূর্ণীঝড় আমফান বিগত ৬ ঘন্টায় ১৭ কিলোমিটার প্রতি ঘন্টা গতিবেগে উত্তর-উত্তর পূর্ব দিকে অগ্রসর হচ্ছে। আজ দুপুর আড়াইটা পর্যন্ত পাওয়া তথ্য অনুযায়ী ওডিশার পারাদ্বীপ থেকে ৪২০ কিলোমিটার দক্ষিণে, পশ্চিমবঙ্গের দীঘা থেকে ৫৭০ কিলোমিটার দক্ষিণ-দক্ষিণ পশ্চিমে এবং বাংলাদেশের খেপু পাড়া থেকে ৭০০ কিলোমিটার দক্ষিণ-দক্ষিণ পশ্চিমে অবস্থান করছে।


    
    এই ঘূর্ণীঝড়টি ধীরে ধীরে উত্তর- উত্তর পূর্ব দিকে এগিয়ে যাচ্ছে। আগামীকাল বিকেল অথবা সন্ধ্যার দিকে তীব্র ঘূর্ণীঝড় হিসেবে "আমফান" পশ্চিমবঙ্গ ও বাংলাদেশের উপকূলীয় অঞ্চল দীঘা (পশ্চিমবঙ্গ) ও বাংলাদেশের সুন্দরবন সংলগ্ন হাতিয়া দ্বীপপুঞ্জের মধ্যবর্তী অঞ্চল দিয়ে প্রতি ঘন্টায় ১৫৫-১৬৫ থেকে ১৮৫ কিলোমিটার বেগে অতিক্রম করবে।


    
    এরফলে আজ এবং আগামীকাল ওডিশা এবং পশ্চিমবঙ্গের উপকূলীয় জেলা ও গাঙ্গেয় পশ্চিমবঙ্গে ভারী বৃষ্টির সম্ভাবনা রয়েছে। উত্তরবঙ্গের মালদা, দিনাজপুর এবং অসম, মেঘালয়ে বৃষ্টি হতে পারে। আগামীকাল ঘূর্ণীঝড়ি অতিক্রম করার সময় রাজ্যের উপকূলবর্তী এবং গাঙ্গেয় পশ্চিমবঙ্গে ১০০-১১০ থেকে ১২৫ কিলোমিটার বেগে ঝোড়ো হাওয়া বইতে পারে। এর জেরে বিভিন্ন জেলায় ক্ষয়ক্ষতির আশঙ্কা করা হচ্ছে। সমুদ্রে বড় ঢেউ উঠতে পারে। মৎসজীবীদের গভীর সমুদ্রে যেতে নিষেধ করা হয়েছে।

    

    CG/SS/NS

    
    
    (Release ID: 1625195) Visitor Counter : 10
    
    
      Read this release in: Manipuri , English , Punjabi , Urdu , Tamil , Telugu