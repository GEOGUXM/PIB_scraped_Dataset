      সারওরসায়নমন্ত্রক

      প্রধানমন্ত্রী জন ঔষধি কেন্দ্রগুলি (পিএমবিজেকে) কোভিড -১৯ পরিস্থিতিতে গুরুত্বপূর্ণ ভূমিকা পালন করছে: মনসুখ মান্ডভিয়া
      Posted On: 04 MAY 2020 5:44PM by PIB Kolkata


    নতুন দিল্লি, ৪মে, ২০২০


    

    
    জাহাজ চলাচল, সার ও রাসায়ন মন্ত্রকের স্বাধীন দায়িত্বপ্রাপ্ত প্রতিমন্ত্রী (আইসি) শ্রী মনসুখ মান্ডভিয়া বলেছেন যে, প্রধানমন্ত্রী জন ঔষধি কেন্দ্রগুলি (পিএমজেএকে) কোভিড -১৯ পরিস্থিতিতে গুরুত্বপূর্ণ ভূমিকা পালন করছে। প্রতিদিন প্রায় ১০ লক্ষ লোক ৬ হাজার প্রধানমন্ত্রী জন ঔষধি কেন্দ্র থেকে উন্নত মানের সাশ্রয়ী মূল্যের ওষুধ সংগ্রহ করছেন। এই কেন্দ্রগুলি থেকে হাইড্রোক্সিক্লোরোকুইনও বিক্রি করা হচ্ছে।
    
    তিনি বলেন, প্রধানমন্ত্রী ভারতীয় জনঔষধি পরীযোজন (পিএমবিজেপি) ভারত সরকারের ওষুধ বিভাগের একটি মহৎ উদ্যোগ এবং এই প্রকল্পের আওতায় জন ঔষধি কেন্দ্র খোলা হয়েছে। প্রধানমন্ত্রী সাধারণ মানুষের কাছে সাশ্রয়ী মূল্যে গুণমানসম্পন্ন জেনেরিক ওষুধ পৌঁছে দেওয়ার যে স্বপ্ন দেখে ছিলেন, তা পূরণ করা সম্ভব হচ্ছে এর মাধ্যমে।
    
    প্রধানমন্ত্রী হিসেবে দায়িত্বভার গ্রহণের পর থেকে শ্রী নরেন্দ্র মোদী জন ঔষধি কেন্দ্র খোলার ওপর জোর দিয়েছিলেন। মাত্র সাড়ে ৫ বছরের শাসনকালে প্রায় দেশজুড়ে প্রায় ৬০০০ জনঔষধি কেন্দ্র চালু হয়েছে যেখানে বাজারমূল্যের চেয়ে অনেক দামে ওষুধ বিক্রি হচ্ছে।
    
    তিনি আরও বলেন যে, সাশ্রয়ী মূল্যের ও গুণমানসম্পন্ন জেনেরিক ওষুধ বিক্রি ছাড়াও অনেক জন ঔষধিকেন্দ্র লকডাউনের মধ্যে দরিদ্র জনগণকে রেশন সামগ্রী, রান্না করা খাবার, বিনামূল্যে ওষুধ ইত্যাদি বিতরণ করেছে।
    
    কোভিড-১৯ এর মতো একটি বিশেষ পরিস্থিতিতে জন ঔষধি কেন্দ্রগুলির ভূমিকা অত্যন্ত গুরুত্বপূর্ণ হয়ে উঠেছে। ৬০০০ জনঔষধি কেন্দ্র দরিদ্র ও প্রান্তিক মানুষের সেবায় দিনরাত অক্লান্তভাবে কাজ করে যাচ্ছে। চলতি বছরের এপ্রিলে সারাদেশে প্রায় ৫২ কোটি টাকার ওষুধ সরবরাহ করা হয়েছে। জন ঔষধি কেন্দ্রগুলি হাইড্রোক্সিক্লোরোকুইন (এইচসিকিউ), এন ৯৫ মাস্কস, থ্রি-প্লাই মাস্ক, হ্যান্ড স্যানিটাইজারস, ইত্যাদি সামগ্রী কম দামে বিক্রি করছে।
    
    কোভিড-১৯ মহামারীর সময়ে জন ঔষধি কেন্দ্রগুলির গুরুত্বপূর্ণ ভূমিকার কথা স্বীকার করে শ্রী মান্ডভিয়া বলেছেন, "এই জন ঔষধি কেন্দ্রগুলির স্টোর মালিকরা দরিদ্র মানুষের জন্য যে অনুকরণীয় এবং অনন্য সমাজসেবার কাজ করেছেন তার আমি প্রশংসা করছি।"


    CG/SS

    
    
    (Release ID: 1621001) Visitor Counter : 21
    
    
      Read this release in: English , Urdu , Hindi , Manipuri , Punjabi , Gujarati , Odia , Tamil , Telugu , Kannada , Malayalam