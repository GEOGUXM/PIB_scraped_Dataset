      বিজ্ঞানওপ্রযুক্তিমন্ত্রক

      ডিবিটি-বিআইআরএসি কোভিড-১৯ গবেষণা কনসোর্টিয়ামের টীকা, পরীক্ষা, চিকিৎসা ও অন্যান্য প্রযুক্তির সাহায্য সংক্রান্ত ৭০টি প্রস্তাবে অর্থ সাহায্যের অনুমোদন
      Posted On: 10 MAY 2020 7:47PM by PIB Kolkata


    নতুন দিল্লি, ১০ই মে, ২০২০


    

    সার্স-কোভ-২ এর নিরাপদ ওষুধ দ্রুত উদ্ভাবনের লক্ষ্যে কোভিড – ১৯ গবেষণা কনসোর্টিয়ামের জন্য জৈব প্রযুক্তি দপ্তর এবং বায়োটেকনোলজি ইন্ডাস্ট্রি রিসার্চ অ্যাসিসট্যান্স কাউন্সিল (বিআইআরএসি) প্রস্তাব আহ্বান করেছে। কোভিড – ১৯ এর ওপর গবেষণার কাজে বিআইআরএসি –এর এই তহবিল শিল্প সংস্থা, শিক্ষাবিদ সহ সংশ্লিষ্ট সকলের সাহায্যের জন্য গঠন করা হয়েছে। বিভিন্ন সংস্থা কোভিড – ১৯ এর পরীক্ষা, টীকা, চিকিৎসা পদ্ধতি, নতুন ওষুধ এবং অন্য রোগে ব্যবহৃত পুরোনো ওষুধকে এই অসুখের চিকিৎসায় ব্যবহার করা যায় কি না, তা নিয়ে গবেষণার কাজ করছে। এরকমের উদ্যোগকে সাহায্য করাই বিআইআরএসি-র উদ্দেশ্য। সংস্থাটি ইতিমধ্যেই ৭০টি প্রস্তাব অনুমোদন করেছে। এর মধ্যে টীকা তৈরির জন্য ১০টি, রোগ নির্ণয়ের সামগ্রী তৈরির জন্য ৩৪, চিকিৎসা পদ্ধতির গবেষণার জন্য ১০টি, অন্য ওষুধকে ব্যবহার করার জন্য ২টি, প্রস্তাব ছাড়াও সংক্রমণ আটকাতে ১৪ রকমের প্রকল্পেও অর্থ ব্যয় করা হবে।


    
    জৈব প্রযুক্তি দপ্তর, টীকা তৈরির কাজে গতি আনতে প্রাণীর শরীরে তা প্রয়োগের জন্য কয়েকটি সংস্থাকে চিহ্নিত করেছে। আইআইটি ইন্দোর, ছদ্ম সার্স – কোভ – ২ ভাইরাস তৈরি করবে। গবেষণার জন্য শরীরে বাইরে কৃত্রিমভাবে ভাইরাস উৎপাদন করে, সেটি টেস্টটিউবে নিয়ে পরীক্ষা – নিরীক্ষা করাই এর মুখ্য উদ্দেশ্য। এঞ্জেন বায়োসায়েন্সেস লিমিটেড, আরেকটি টীকার জন্য বিক্রিয়ক তৈরি করবে। জেনোভা এবং সিএমসি ভেলোর ‘এমআরএনএ’ টীকা উদ্ভাবনের কাজ করছে।


    
    ইন্ডিয়ান ইনস্টিটিউট অফ কেমিক্যাল টেকনোলজি, কোভিড – ১৯ এর জন্য এমন একটি টীকা তৈরির কাজ করছে, যেটি নাক দিয়ে নেওয়া যাবে।


    
    কোভিড – ১৯ শনাক্তকরণের জন্য ‘আরটি পিসিআর’ কিট তৈরির জন্য বেশ কয়েকটি সংস্থা কাজ করছে। বিআইআরএসি, ৩৪টি কোম্পানী এবং শিক্ষা প্রতিষ্ঠানকে একাজে অর্থ সাহায্য দিচ্ছে।


    
    জৈব প্রযুক্তি দপ্তর, সরকারী, বেসরকারী অংশীদারিত্বে ন্যাশনাল বায়োমেডিক্যাল রিসোর্স ইন্ডিজেনিজাশন কনসোর্টিয়াম গঠন করেছে। এই সংস্থা, টীকা, কোভিড – ১৯ এর চিকিৎসা এবং রোগ শনাক্তকরণের জন্য বিভিন্ন উপাদান তৈরিতে সাহায্য করবে।


    
    বিআইআরএসি, ব্যক্তি সুরক্ষা সামগ্রী (পিপিই), ফেসশীল্ড, এন৯৫ মাস্ক এবং অ্যাম্বু ব্যাগ তৈরির জন্যও বেশ কয়েকটি প্রতিষ্ঠানকে সাহায্য করছে।


    

    CG/CB/SFS

    
    
    (Release ID: 1622899) Visitor Counter : 11
    
    
      Read this release in: English , Urdu , Hindi , Manipuri , Assamese , Punjabi , Tamil , Telugu