      রেলমন্ত্রক

      পয়লা জুন থেকে শুরু হতে চলা ২০০টি ট্রেনের টিকিট বুকিং চলছে
      Posted On: 22 MAY 2020 9:32PM by PIB Kolkata


    নয়াদিল্লী, ২৩ মে, ২০২০


    

    
    কেন্দ্রীয় স্বাস্থ্য এবং পরিবার কল্যাণ মন্ত্রক ও স্বরাষ্ট্র মন্ত্রকের সঙ্গে আলোচনার পর রেল মন্ত্রক আগামী পয়লা জুন থেকে আংশিকভাবে কিছু রেল পরিষেবা চালু করার সিদ্ধান্ত নিয়েছে। এই সিদ্ধান্ত অনুযায়ী ভারতীয় রেল ২০০টি ডেলি প্যাসেঞ্জার ট্রেন চালাবে। পয়লা জুন থেকে চালু হওয়া এই ট্রেনগুলির বুকিং ২১শে মে থেকেই শুরু হয়েছে। ভারতীয় রেল গত পয়লা মে শ্রমিক স্পেশাল ট্রেন এবং ১২ই মে থেকে ৩০টি বিশেষ এসি ট্রেন চালিয়েছে। এছাড়াও অতিরিক্ত এই ট্রেনগুলি চলবে। এই ট্রেনগুলির অনলাইন টিকিট বুক করা যাবে আইআরসিটিসি ওয়েবসাইট অথবা মোবাইল অ্যাপের মাধ্যমে। একইসঙ্গে ভারতীয় রেল রিজার্ভেশন কাউন্টার, কমন সার্ভিস সেন্টার এবং টিকিট এজেন্টের মাধ্যমেও টিকিট বুক করার অনুমতি দিয়েছে। এই ট্রেনের বুকিং শুরু হয় ২১শে মে। ২২শে মে রাত ৮টা ১৪ মিনিট পর্যন্ত ২০০টি ট্রেনের টিকিট বুকিং চলে এবং ১৪ লক্ষ ১৩ হাজার ২৭৭ জন যাত্রী ৬ লক্ষ ৫২ হাজার ৬৪৪টি অনলাইন টিকিট বুক করেছেন।


    

    CG/SS/NS

    
    
    (Release ID: 1626423) Visitor Counter : 17
    
    
      Read this release in: Punjabi , Telugu , Hindi , Marathi , English , Urdu , Assamese , Tamil