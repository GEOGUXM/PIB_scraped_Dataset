      সংস্কৃতিমন্ত্রক

      উদীয়মান শিল্পী, শিক্ষার্থী এবং নাট্য উৎসাহীদের জন্য প্রবীণ নাট্য কর্মীদের নিয়ে কেন্দ্রীয় সংস্কৃতি মন্ত্রকের অন্তর্গত জাতীয় স্কুল অফ ড্রামা'র ১০ থেকে ১৭ মে পর্যন্ত আয়োজিত ওয়েবিনার সিরিজ
      Posted On: 08 MAY 2020 7:26PM by PIB Kolkata


    নতুন দিল্লি, ৮মে,২০২০


    

    কেন্দ্রীয় সংস্কৃতি মন্ত্রকের অন্তর্গত ন্যাশনাল স্কুল অফ ড্রামা (এনএসডি) কোভিড -১৯-এর কারণে দেশব্যাপী লকডাউন চলাকালীন ১০মে থেকে টানা এক সপ্তাহ ধরে প্রবীণ নাট্য কর্মীদের নিয়ে ওয়েবিনার সিরিজের পরিকল্পনা করেছে। আগ্রহী ব্যক্তিরা এনএসডির ইউটিউব চ্যানেল এবং ফেসবুকের মাধ্যমে এই ওয়েবিনারে যোগ দিতে পারেন। এক ঘন্টার ওয়েবিনারে প্রতিদিন বিকাল ৪ টা থেকে শুরু হবে এবং অংশগ্রহণকারীরা প্রশ্নের উত্তরের জন্য অতিরিক্ত ৩০ মিনিট সময় পাবেন। ওয়েবিনারের মাধ্যমে নাটকের ইতিহাস এবং সমালোচনার পাশাপাশি এই ডিজিটাল মাধ্যমে নাটকের প্রশিক্ষণের দিকটিও তুলে ধরা হবে।
    
    এই সিরিজগুলিতে বাছাই করা বক্তৃতা, 'মাস্টার ক্লাস' রয়েছে এবং খ্যাতনামা নাট্য ব্যক্তিত্বদের সঙ্গে আলাপ চারিতার সুযোগ রয়েছে।
    
    আগ্রহী ব্যক্তিরা https://www.youtube.com/c/nationalschoolofdrama এই ওয়েব সাইটের মাধ্যমে ওয়েবিনারে যোগ দিতে পারেন।
    
    এনএসডি-র অফিসিয়াল ফেসবুক পেজে https://www.facebook.com/nsdnewdelhi/ সরাসরি দেখা যেতে পারে।
    
    ন্যাশনাল স্কুল অফ ড্রামা দেশের প্রতিটি প্রান্তে এমন লোকদের কাছে পৌঁছানোর জন্য এই উদ্যোগের পরিকল্পনা করেছে যারা তাদের সীমাবদ্ধতার কারণে নিয়মিত নাট্যচর্চার সুযোগ সুবিধা পান না। এক কথায় এই ওয়েবিনার সিরিজটি সবার জন্য।
    
    এই ওয়েবিনার পরিকল্পনার বিষয়ে বিশদ বিবরণ দিতে গিয়ে ন্যাশনাল স্কুল অফ ড্রামা-এর ডিরেক্টর ইনচার্জ অধ্যাপক সুরেশ শর্মা বলেছেন, বর্তমান মহামারীর কারণে শিল্পীরা অভিনয় করার সুযোগ না পেয়ে খুব হতাশ বোধ করছেন। যেহেতু মঞ্চের কাজ একসাথে দলগত ভাবে করতে হয় , তাই বর্তমান ক্ষেত্রে এটি অসম্ভব হয়ে পড়েছে। ন্যাশনাল স্কুল অফ ড্রামা একটি অনলাইন প্ল্যাটফর্ম চালু করেছে যেখানে বাড়িতে থেকেই লোকেরা এর সঙ্গে যুক্ত হতে পারবেন এবং জ্ঞান অর্জনের মাধ্যমে তাদের সময়ের সদ্ব্যবহার করতে পারবেন ।এতে তাদের দক্ষতা বাড়বে এবং এই মহামারী থেকে উদ্ভূত মানসিকতা থেকে চাপ কমাতেও সাহায্য করবে।
    
    
    ওয়েবিনারের সময় সূচি-
    
    ১০ মে: অধ্যাপক সুরেশ শর্মা - ন্যাশনাল স্কুল অফ ড্রামা এবং এনএসডির রেপ্যার্টরি সংস্থা
    
    ১১ মে: অধ্যাপক অভিলাষ পিল্লাই - ডিভিসিডি থিয়েটার এবং ডিজিটালিটি
    
    ১২ মে: শ্রী দীনেশ খান্না -'অভিনয়ের কৌশল'
    
    ১৩মে: শ্রী আবদুল লতিফ খাতানা - বাচ্চাদের সাথে কাজ করা নাট্যদল
    
    ১৪ মে: শ্রীমতি হিমা সিং -' বক্তব্যের মূল কথা'
    
    ১৫ মে: শ্রী এস মনোহরন - 'নাটকে সাউন্ড এবং ভিডিও প্রযুক্তি'
    
    ১৬ মে: শ্রী সুমন বৈদ্য - 'উৎসব পরিচালনা'
    
    ১৭মে: শ্রী রাজেশ তেলেঙ্গ - 'হিন্দি ভাষী ও অ-হিন্দি ভাষী দের জন্য হিন্দি অভিধানের সমস্যা'।


    

    CG/SS

    
    
    (Release ID: 1622403) Visitor Counter : 11
    
    
      Read this release in: English , Urdu , Hindi , Marathi , Punjabi , Tamil , Telugu