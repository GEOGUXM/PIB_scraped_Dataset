      পর্যটনমন্ত্রক

      পর্যটন মন্ত্রক "দেখো আপনা দেশ" সিরিজের দ্বাদশ ওয়েবিনারে "পর্যটনে ভারতীয় মহিলাদের অবিশ্বাস্য কীর্তির উদযাপন" শীর্ষক বিষয়টি উপস্থাপন করেছে
      Posted On: 01 MAY 2020 4:00PM by PIB Kolkata


    নতুন দিল্লি, ১ মে ২০২০


    

    ৩০ শে এপ্রিল ২০২০, পর্যটন মন্ত্রকের "দেখো আপনা দেশ" শীর্ষকের দ্বাদশ সিরিজে, ‘পর্যটনে ভারতীয় মহিলাদের অবিশ্বাস্য কীর্তির উদযাপন’ শিরোনামে, যাদের কাছে ভ্রমণের বিকল্প কিছু নেই এরকম কয়েকজন ভারতীয় নারীর ব্যক্তিগত গল্প উপস্থাপন করা হয়েছে।
    
    ওয়েবিনার ব্যাখ্যা করেছে ভ্রমণের মাধ্যমে কীভাবে একজন ব্যক্তি তার জীবনে এবং বিভিন্ন জনসমাজে পরিবর্তন আনতে পারে। ভ্রমণের সময়, স্থানীয় সংস্থানগুলির ব্যবহার করে, হোমস্টে -তে থাকা, কোনও পরিবারের মালিকানাধীন অপেক্ষাকৃত কম পরিচিত ছোট রেস্তোরাঁয় খাওয়া, অননুমোদিত নতুন উদ্যোগকে সমর্থন করার মাধ্যমে, স্থানীয় মানুষজনের উন্নতিতে উল্লেখযোগ্য অবদান রাখা সম্ভব। এইভাবে পর্যটন থেকে অঞ্চলগুলির আর্থিক বিকাশ সুনিশ্চিত হয়।
    
    আউটলুক প্রকাশক সংস্থার একটি দল, আউটলুক রেসপন্সিবল ট্যুরিজম ইনিশিয়েটিভের উপস্থাপকদের মধ্যে, সোটি ব্যানার্জি, রাধিকা পি নায়ার, এবং সোনালী চ্যাটার্জী এই বিষয়ে একটি তথ্য পেশ করেছেন যেখানে দেখানো হয়েছে কোভিড-পরবর্তী বিশ্বে পর্যটন ক্ষেত্রে হোমস্টে এবং প্রত্যন্ত গন্তব্যস্থানগুলিতে ভ্রমণকারীদের আরও বেশী মাত্রায় আকর্ষনের পাশাপাশি পর্যটন ক্ষেত্রে মহিলাদের ভূমিকা আরও গুরুত্বপূর্ণ হবে।
    
    ওয়েবিনার দশটি অনুপ্রেরণামূলক গল্প উপস্থাপন করেছে:
    
    • লাদাখের মান গ্রাম থেকে স্টানজিন দোলকার যিনি উদীয়মান জ্যোতির্বিদ, দূরবীন অপারেটর এবং অ্যাস্ট্রোপ্রেনিওর।
    
    • কান্হার কাছে বাঁধা তোলা গ্রামের অদম্য সুনীতা মারাভি, যিনি বৈগা উপজাতির এক শিক্ষিকা এবং পুঁতির গহনা প্রস্তুতকারী।
    
    • নাগাল্যান্ডের মন জেলার শিয়ং গ্রামের ফেজিন কোনিয়াক, একজন কফি উৎপাদনকারী, হোমস্টে মালিক এবং নৃতাত্ত্বিক, যিনি কফি বাগান এবং কমলা বাগানের কাজ পরিচালনা করেন এবং কোনিক্সের উলকি আঁকার অনুশীলনের তথ্য সংগ্রহ করছেন।
    
    • জাতীয় রাজধানী দিল্লী অঞ্চলের লক্ষ্মী, যিনি একজন আতিথেয়তা বিশেষজ্ঞ এবং সমস্তরকম প্রতিবন্ধকতাকে অতিক্রম করে থেরাপিউটিক ম্যাসাজকে পেশা হিসেবে বেছে নিয়েছেন।
    
    • উত্তরাখণ্ডের মুন্সিয়ারির সরমোলি গ্রামের রেখা রৌতেলা, হোমস্টের মালিক, পাখি পর্যবেক্ষণ বিশেষজ্ঞ এবং বন পঞ্চায়েতের প্রধান।
    
    • মহারাষ্ট্রের দেহেনী গ্রামের রক্ষা পাটেকর, গ্রামীণ পর্যটন বিশেষজ্ঞ এবং সম্প্রদায়ভিত্তিক পর্যটন প্রকল্পগুলিতে আতিথেয়তা প্রশিক্ষণ দিয়ে থাকেন।
    
    • কেরালার ওয়ায়নাডের মোঠক্করার সাজনা শাজি একজন ড্রামবাদক এবং ভ্রমণ গাইড।
    
    • উত্তরবঙ্গের চুইখিমের পবিত্রা মায়া খাওয়াস, একজন হোমশেফ এবং ব্যবসায়ী।
    
    • আন্দামান নিকোবর দ্বীপপুঞ্জের সুমিত্রা বিশ্বাস, একজন স্কুবা ডুবুরি এবং একটি জলের নীচে রিফ রেস্টোরার।
    
    পর্যটন মন্ত্রকের ওয়েবিনার সিরিজের উদ্দেশ্য হ'ল ভারতের বিভিন্ন পর্যটন গন্তব্যগুলি সম্পর্কে সচেতনতা তৈরি করা এবং প্রচার করা – বিশেষ করে কম পরিচিত গন্তব্য এবং জনপ্রিয় গন্তব্যগুলির কম পরিচিত এলাকাগুলি তুলে ধরা।
    
    যারা এই ওয়েবিনারগুলি দেখেন নি, তাদের জন্য এই সিরিজটি বর্তমানে -


    https://www.youtube.com/channel/UCbzIbBmMvtvH7d6Zo_ZEHDA/featured এবং ভারত সরকারের পর্যটন মন্ত্রকের সমস্ত সামাজিক মিডিয়া হ্যান্ডেলগুলিতে দেখা যাবে।

    

    CG/TG

    
    
    (Release ID: 1620109) Visitor Counter : 6
    
    
      Read this release in: Kannada , Tamil , English , Urdu , Hindi , Punjabi , Gujarati , Telugu , Malayalam