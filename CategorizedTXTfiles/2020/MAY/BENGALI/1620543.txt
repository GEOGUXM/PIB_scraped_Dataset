      জলশক্তি মন্ত্রক

      দ্য ন্যাশনাল মিশন ফর ক্লিন গঙ্গা এবং দ্য ন্যাশনাল ইন্সটিটিউট অফ আর্বান অ্যাফেয়র্স একযোগে নদী ব্যবস্থাপনার ভবিষ্যৎ ( দ্য ফিউচার অফ রিভার ম্যানেজমেন্ট) শীর্ষক একটি আইডিয়াথন আয়োজন করেছে
      
      এখানে আন্তর্জাতিক বিশেষজ্ঞ সহ ৫০০ জন অংশগ্রহনকারী তাদের ভাবনা তুলে ধরেন
      
      গঙ্গা বিষয়ক কেন্দ্রকে শক্তিশালী করতে মূল বিষয় গুলিকে সামনে রেখে ভবিষ্যতের কর্ম পরিকল্পনা এবং সহযোগিতার বিষয়গুলি নিয়েই এই আইডিয়াথন

      Posted On: 02 MAY 2020 6:25PM by PIB Kolkata

    নতুন দিল্লি, ২ মে, ২০২০


    কেন্দ্রীয় জলশক্তি মন্ত্রকের অধীনে দ্য ন্যাশনাল মিশন ফর ক্লিন গঙ্গা এবং ন্যাশনাল ইন্সটিটিউট অফ আর্বান অ্যাফেয়র্স একযোগে 'ভবিষ্যতের নদী ব্যবস্থাপনা' শীর্ষক একটি আইডিয়াথন আয়োজন করেছে। কোভিড-১৯ সঙ্কট কি ভাবে ভবিষ্যতের নদী ব্যবস্থাপনায় প্রভাব ফেলতে পারে,সেই লক্ষ্যেই এই অনুষ্ঠানের আয়োজন করা হয়েছে। কোভিড সংক্রমণের দরুন সারা বিশ্ব জুড়ে কমবেশি সব দেশে লকডাউন চলছে। এই অবস্থায় সবাই খুব উদ্বিগ্ন হলেও এর একটা ভালো দিক লক্ষ্য করা যাচ্ছে। তা হলো এই অবস্থায় প্রাকৃতিক পরিবেশের প্রভূত উন্নতি হয়েছে। সর্বত্রই নদীর জল পরিচ্ছন্ন হয়েছে। চার দিকের বাতাসও পরিচ্ছন্ন। গ্রীন হাউস গ্যাসের নির্গমন প্রায় নেই বললেই চলে। পশু,পাখিরা এই পরিবেশ উপভোগ করছে। ভারতের নদী ব্যবস্থাপনার নিরিখে গঙ্গা যমুনার জলের মানের গত কয়েক সপ্তাহে প্রভূত উন্নতি হয়েছে। গাঙ্গেয় বহু প্রাণী ফিরে আসছে। পর্যটকরা না আসায় ভেনিসের অপরিচ্ছন্ন খাল গুলি এখন অনেক পরিষ্কার।


    
    এখন প্রশ্ন হচ্ছে দীর্ঘ মেয়াদে এই পরিবর্তন কতটা বদল আনবে। এই আইডিয়াথন সামাজিক দিক থেকে সব বিষয়গুলি খতিয়ে দেখেছে ,পাশাপাশি এই অতিমারী নদী ব্যবস্থাপনায় আমাদের কি শিক্ষা দিল বা এই ব্যবস্থাপনায় আগামী দিনে কি ধরনের প্রযুক্তি ব্যবহার করা উচিৎ তা এই আইডিয়াথন থেকে উঠে এসেছে।


    
    আন্তর্জাতিক ওয়েবনার আয়োজিত গতকালের আইডিয়াথনে প্রায় ৫০০ জন প্রতিনিধি অংশ নেন। একাধিক রাষ্ট্র থেকে এবং আন্তর্জাতিক সংস্থা থেকে বিশেষজ্ঞরা এতে যোগ দেন।


    
    ন্যাশনাল মিশন ফর ক্লিন গঙ্গা এই আইডিয়াথনের আয়োজন করেছ। মূলত নদী ব্যবস্থাপনা এবং নদীর মাধ্যমে যোগাযোগ স্থাপনের লক্ষ্যেই এর আয়োজন। এর মাধ্যমে শহর গুলির অর্থনৈতিক উন্নতির সুবিধা পাবে।


    
    ন্যাশনাল ইন্সটিটিউট অব আর্বান অ্যাফেয়র্স এ বিষয়ে একটি রূপরেখা তৈরী করেছে। কোভিড-১৯ অতিমারী থেকে আমরা কি ধরনের শিক্ষা নিতে পারি তা এই আইডিয়াথনের আলোচনার মাধ্যমে প্রকাশ পেয়েছে।এন আই ইউ এর নির্দেশক ড:ভিক্টর শিন্দের উদ্যোগে এই ওয়েবনারটিতে শহর কেন্দ্রিক নদী ব্যবস্থাপনার বিষয়গুলি তুলে ধরা হয়।


    
    এন এম সি জির মহানির্দেশক শ্রী রাজিব রঞ্জন মিশ্র নমামি গঙ্গে উদ্যোগের কথা তুলে ধরেন। উল্লেখ্য নমামি গঙ্গে হলো এমন একটি প্রকল্প যার মাধ্যমে নদী পরিচ্ছন্ন রাখার কার্যকরী পরিকল্পনা করা হয়েছে।


    
    তিনি বলেন লকডাউনের দরুন নদীর পাড় গুলিতে বর্জ্য পদার্থ অনেক কম জমা হচ্ছে। তবে পুরসভা গুলির বর্জ্য নিষ্কাশনের পরিমান কমবেশি একই আছে। লকডাউন বিধিনিষেধ উঠে যাওয়ার পর নদীগুলির অবস্থা একই রাখতে হলে আমাদের আচরণের কিছু পরিবর্তন আনার পাশাপাশি কিছু নতুন পরিকাঠামো গড়ে তোলা প্রয়োজন। তিনি বলেন,এই লকডাউন প্রমান করেছে নদী পরিচ্ছন্ন রাখা সম্ভব।


    
    পরিকল্পনা অনুযায়ী কাজ করতে সব মন্ত্রককে একযোগে কাজ করতে হবে। প্রত্যেক মন্ত্রককেই তাদের তথ্য আদানপ্রদান করতে হবে।শুধুমাত্র সরকারী উদ্যোগ নয়, সংশ্লিষ্ট সব পক্ষকেই এই উদ্যোগে সামিল হতে হবে। তিনি নদীর অর্থনৈতিক দিকটির গুরুত্ব তুলে ধরে, প্রধানমন্ত্রী নরেন্দ্র মোদির 'অর্থ গঙ্গা' দৃষ্টিভঙ্গির বিষয়টি তুলে ধরেন। সরকার বন্যা নিয়ন্ত্রণ, জলসেচ, বাঁধ নির্মাণে ব্যয় করে থাকে পাশাপাশি অর্থ গঙ্গা প্রকল্পের মাধ্যমে মৎসচাষ, জড়িবুটির চাষ, পর্যটন, যোগাযোগ ইত্যাদিরও ব্যবস্থা করা যেতে পারে।


    
    এই আইডিয়াথনে বিশিষ্ট বক্তা দের মধ্যে ছিলেন থাইল্যান্ডের ব্যাঙ্ককের ইন্সটিটিউট ফর গ্লোবাল এনভায়রনমেন্ট স্ট্রাটেজির নীতি নির্ধারক ড:পিটার কিং।শ্রী কিং, নিকট ভবিষ্যতে নদী ব্যবস্থাপনায় প্রভাব ফেলতে পারে এমন কতকগুলি গুরুত্বপূর্ণ বিষয় তুলে ধরেন। এর মধ্যে রয়েছে পরিবেশ বদলের মত বিষয় গুলি। এর প্রভাব কি ভাবে কম করা যায় তা তিনি তুলে ধরেন। নদীকে দু ভাগে ভাগ করে তিনি বলেন যে নদীর উৎসের থেকে অববাহিকা বেশি দূষিত হয়। তিনি বলেন,এই সঙ্কট কাল আমাদের শিক্ষা দিয়ে গেল। অংশগ্রহণকারীদেরএই বিষয়ে ভাবনাচিন্তা করতে বলেন তিনি।


    
    মার্কিন যুক্তরাষ্ট্রের লস এঞ্জেল্সের রিভার ওয়ার্কস অথরিটির প্রধান শ্রী মাইকেল অফফেল্দ এই আইডিয়াথনে তারঁ বক্তব্যে তারঁ অভিজ্ঞতার কথা তুলে ধরে বলেন নদী ব্যবস্থাপনায় আগে প্রকৃতিকে গুরুত্ব দিতে হবে তার পর আসবে অন্যান্য পারিপার্শ্বিক বিষয়।


    
    ব্যাঙ্ককের মেকঙ ফিউচার রিসার্চ ইন্সটিটিউট মহা নির্দেশক ড:এলেক্স সমজ্গ্ল জানান সংশ্লিষ্ট সব পক্ষের যোগাযোগ না থাকায় বহু প্রকল্প থেমে গেছে।তিনি গুরুত্ব দেন যে কোনো নদী ব্যবস্থাপনায় একাধিক স্তর বা একাধিক ক্ষেত্র কে যোগ করতে হবে।
    আন্তর্জাতিক জল ব্যবস্থাপনা প্রতিষ্ঠানের প্রিন্সিপল ড:চরিস ডিকেন্স নদী ব্যবস্থাপনায় জীব বৈচিত্রের ওপর সব থেকে বেশি গুরুত্ব দেন।


    
    আইডিয়াথনে একাধিক বিষয় নিয়ে আলোচনা হয়। অংশগ্রহণকারীরা বহু বিষয়ে প্রশ্ন করেন।


    
    এন এম সি জির মহা নির্দেশক সমস্ত বিশেষজ্ঞ এবং অংশগ্রহণকারীদের ধন্যবাদ জানান। নদী ব্যবস্থাপনার বিষয়ে যা আলোচনা হয়েছে তা ভবিষ্যতে গঙ্গা নলেজ সেন্টারের উন্নতিতে কাজে আসবে বলে তিনি জানান।


    
    আইডিয়াথনের আলোচনার বিষয়বস্তু, নমামী গঙ্গে এবং এন আই ইউ এর নীতিপত্র হিসাবে তুলে ধরার পরিকল্পনা নেওয়া হয়েছে। এন এম জি সির ওয়েবসাইটে খুব শীঘ্রই সমগ্র অধিবেশনের বিষয় বস্তু তুলে ধরা হবে।


    

    CG/PPM

    
    
    (Release ID: 1620543) Visitor Counter : 26
    
    
      Read this release in: Urdu , Telugu , English , Marathi , Hindi , Punjabi , Tamil