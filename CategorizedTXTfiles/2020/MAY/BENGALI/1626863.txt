      বিদ্যুৎমন্ত্রক

      আমফানে বিধ্বস্ত বিদ্যুৎ পরিকাঠামো পুনরুদ্ধারের বিষয়টি ভিডিও কনফারেন্সের মাধ্যমে পর্যালোচনা করলেন বিদ্যুৎ মন্ত্রী
      Posted On: 25 MAY 2020 6:30PM by PIB Kolkata


    নয়াদিল্লি, ২৫ মে, ২০২০


    

    কেন্দ্রীয় বিদ্যুৎ মন্ত্রী শ্রী আর কে সিং আজ পশ্চিমবঙ্গ ও ওড়িশায় আমফান ঘূর্ণিঝড়ে বিধ্বস্ত বিদ্যুৎ পরিকাঠামো পুনরুদ্ধারের বিষয়টি ভিডিও কনফারেন্সের মাধ্যমে পর্যালোচনা করেছেন। পশ্চিমবঙ্গের বিদ্যুৎ দপ্তরের অতিরিক্ত মুখ্যসচিব, ওড়িশার বিদ্যুৎ দপ্তরের প্রধান সচিব, বিদ্যুৎ বন্টন সংস্থানগুলির মুখ্য কার্যনির্বাহী আধিকারিক, কেন্দ্রীয় শক্তি মন্ত্রকের সচিব, অতিরিক্ত সচিব, পাওয়ার গ্রিডগুলির আধিকারিক এবং অন্যান্য কর্মকর্তাদের সঙ্গে তিনি এই পর্যালোচনা বৈঠক করেন।


    
    বৈঠকে শ্রী সিং বলেন, ঘূর্ণিঝড়ের কারণে বিদ্যুৎ পরিষেবায় যে বিঘ্ন ঘটে, তা স্বাভাবিক করতে দ্রুত গতিতে চেষ্টা চালানো হচ্ছে। তিনি বলেছেন, আন্তঃরাজ্য ট্রান্সমিশন ব্যবস্থা কয়েক ঘন্টার মধ্যেই পুনরুদ্ধার করা সম্ভব হয় এবং কেন্দ্রীয় বিদ্যুৎ বন্টন কেন্দ্রগুলিতে অতিরিক্ত কর্মী রাখা হয়েছিল, যাতে ঘূর্ণিঝড়ে ক্ষতিগ্রস্ত অঞ্চলে স্থানীয় বিদ্যুৎ পরিষেবা দ্রুত স্বাভাবিক করা যায়। তিনি আরও জানান যে, আজ সন্ধ্যার মধ্যে ওড়িশায় বিদ্যুৎ পরিষেবা পুনরায় চালু হয়েছে। এছাড়া কলকাতা সহ পশ্চিমবঙ্গের অন্যান্য কয়েকটি জেলাতে দ্রুত গতিতে কাজ চলছে।


    
    এনটিপিসি এবং পাওয়ার গ্রিডগুলির জন্য অতিরিক্ত কর্মী তৈরি রাখা হয়েছে, যাতে পশ্চিমবঙ্গের বিদ্যুৎ দপ্তরের কাজকর্মে সাহায্য করা যায়। প্রয়োজনীয় সাহায্যের জন্য তারা প্রস্তুত রয়েছেন ও নিয়মিত পশ্চিমবঙ্গ সরকারের সঙ্গে যোগাযোগ রেখে চলেছেন। এছাড়া কলকাতা ও ভুবনেশ্বরে কন্ট্রোল রুম খোলা হয়েছে।


    

    CG/SS/SKD

    
    
    (Release ID: 1626863) Visitor Counter : 11
    
    
      Read this release in: English , Urdu , Marathi , Hindi , Manipuri , Assamese , Punjabi , Odia , Tamil , Telugu