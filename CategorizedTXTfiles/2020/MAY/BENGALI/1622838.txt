      প্রতিরক্ষামন্ত্রক

      প্রবাসী ভারতীয়রা মালদ্বীপ থেকে ভারতীয় নৌ বাহিনীর যুদ্ধ জাহাজ 'আইএনএস জলস্ব' করে কোচি বন্দরে পৌঁছেছেন
      Posted On: 10 MAY 2020 8:49PM by PIB Kolkata


    নতুন দিল্লি, ১১ মে, ২০২০

    

    অপারেশন "সমুদ্র সেতু”’র জন্য মোতায়েন করা ভারতীয় নৌ বাহিনীর যুদ্ধ জাহাজ 'আইএনএস জলসব' মালদ্বীপে আটকা পড়া মোট ৬৯৮ ভারতীয় নাগরিককে নিয়ে আজ সকাল ১০টা নাগাদ কোচি বন্দরে এসে পৌঁছেছে। এর মধ্যে মহিলা, প্রবীণ ব্যক্তি এবং শিশুরাও ছিল। সমস্ত নিয়মকানুন পূরণ সম্পন্ন হওয়ার পরে গত ৮ মে সন্ধ্যায় জাহাজটি মালদ্বীপ থেকে যাত্রা শুরু করে। যাত্রীদের নিরাপদে ফিরিয়ে আনতে সব রকম ব্যবস্থা গ্রহণ করা হয়েছিল। যাত্রা পথে প্রবীণ ব্যক্তি, গর্ভবতী মহিলা এবং শিশুদের পর্যাপ্ত যত্নও নেওয়া হয়েছিল। সমস্ত যাত্রীর ব্যক্তিগত সুবিধার্থে দায়িত্ব দেওয়া হয়েছিল প্রশিক্ষণপ্রাপ্ত ভারতীয় নৌবাহিনীর কর্মীদের। ভারত সরকারের জারি করা সমস্ত স্ট্যান্ডার্ড অপারেটিং পদ্ধতি (এসওপি) এবং নির্দেশিকা অনুসারে এই অভিযান চালানো হয়।
    
    জাহাজটি কোচিন বন্দর কর্তৃপক্ষের ক্রুজ টার্মিনালে এসে পৌঁছালে সেখানে তাদের গ্রহণ করার জন্য উপস্থিত ছিলেন নৌ ও প্রশাসনের আধিকারিকরা। ক্রুজ টার্মিনালে কোভিডি স্ক্রিনিং এবং অভিবাসন প্রক্রিয়া দ্রুত সম্পন্ন করার জন্য রাজ্য সরকারের পক্ষ থেকে যথাযথ ব্যবস্থা করা হয়। শুল্ক, অভিবাসন, পুলিশ, স্বাস্থ্য বিভাগ, বিএসএনএল এবং জেলা প্রশাসনের কাজের সুবিধার জন্য চিকিৎসা নিয়ম অনুসারে আগে থেকেই টার্মিনালে গ্লাসযুক্ত কাউন্টার স্থাপন করে রাখা হয়েছিল। এছাড়াও, কোচিন আন্তর্জাতিক বিমানবন্দর লিমিটেড (সিআইএএল)এর পক্ষ থেকে যাত্রীদের জন্য লাগেজ ট্রলির ব্যবস্থা করা হয়েছিল। দ্রুত পরিবহণ, পৃথকীকরণ এবং দক্ষতার সাথে সমস্ত স্বাস্থ্য ও চিকিৎসা ব্যবস্থাপনার নিয়মকানুন যাতে দ্রুত সম্পন্ন করা যায় তার জন্য এই উদ্যোগ নেওয়া হয়।
    
    বিশাখাপত্তনমে অবস্থিত আইএনএস জলস্বভারতীয় নাগরিকদের উদ্ধার এবং ভারতীয় নৌবাহিনীর মানবিক সহায়তা ও দুর্যোগ ত্রাণ (এইচডিআর) কার্যে গুরুত্বপূর্ণ ভূমিকা পালন করছে। এ দিন বিদেশে আটকে থাকা ভারতীয়দের উদ্ধারের প্রথম পর্ব সম্পন্ন হয়েছে। একই রকম ভাবে কোচিতে অবস্থিত আরেকটি জাহাজ আইএনএস মাগর আজ ২০২ জন ভারতীয় নাগরিককে নিয়ে মালে ছেড়ে রওনা হয়েছে। কোভিড-১৯ এর কারণে লকডাউনের জেরে মধ্য প্রাচ্য এবং মালদ্বীপে আটকে থাকা ভারতীয়দের উদ্ধারে কেন্দ্রীয় সরকার যে "বন্দে ভারত" মিশন নিয়েছে তারই অঙ্গ হিসেবে এই অভিযান।


    

    CG/SS

    
    
    (Release ID: 1622838) Visitor Counter : 11
    
    
      Read this release in: English , Punjabi , Urdu , Hindi , Marathi , Manipuri , Odia , Telugu , Kannada