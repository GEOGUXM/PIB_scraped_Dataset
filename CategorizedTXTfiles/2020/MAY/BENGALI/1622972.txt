      স্বরাষ্ট্র মন্ত্রক

      লকডাউনের পর নির্মাণ শিল্পসংস্থার উৎপাদন শুরু করার ব্যাপারে কেন্দ্রীয় স্বরাষ্ট্র মন্ত্রকের এনডিএমএ-র নির্দেশাবলী
      Posted On: 11 MAY 2020 12:46PM by PIB Kolkata


    নতুনদিল্লি, ১১মে, ২০২০


    

    
    লকডাউনের পর নির্মাণ শিল্প সংস্থাগুলির উৎপাদন প্রক্রিয়া পুনরায় শুরু করার ব্যাপারে কেন্দ্রীয় স্বরাষ্ট্র মন্ত্রক ২০০৫ সালের বিপর্যয় ব্যবস্থাপনা আইনের আওতায় বিস্তারিত নির্দেশাবলী প্রকাশ করেছে।
    
    কোভিড-১৯ এর মোকাবিলার জন্য দেশ জুড়ে ২৫শে মার্চ লকডাউন জারী হয়েছিল। এখন ধীরে ধীরে কোনো কোনো অঞ্চল থেকে লকডাউন তুলে নেওয়ায় পর জাতীয় বিপর্যয় ব্যবস্থাপনা কর্তৃপক্ষ কিছু কিছু অর্থনৈতিক কাজকর্ম শুরু করার ক্ষেত্রে অনুমতি দিয়েছে। এ বিষয়ে পয়লা মে 1-29/2020-PP এবং 40- 3/2020-DM-I(A)- দুটি নির্দেশ জারী করা হয়।
    
    লকডাউনের ফলে শিল্প সংস্থাগুলিতে কাজ কর্ম বন্ধ থাকায় কোথাও কোথাও নির্দিষ্ট নিয়মাবলী হয়ত মেনে চলা হয় নি। এর ফলে নির্মাণ শিল্পের পাইপলাইন, ভালভে রাসায়নিক পদার্থ জমে থাকার সম্ভাবনা রয়েছে যা ঝুঁকির ব্যাপার। মজুত রাখার জায়গাতেও বিপদজনক ও জ্বলনশীল পদার্থ জমে থাকতে পারে।
    
    জাতীয় বিপর্যয় ব্যবস্থাপনা কতৃপক্ষ তাই ২০০৭ সালের রসায়নিক বিপর্যয় সংক্রান্ত নির্দেশাবলী, ২০০৯ সালের রসায়নিক (সন্ত্রাসবাদ) বিপর্যয় সংক্রান্ত ব্যবস্থাপনা নির্দেশাবলী, ২০১০ সালের পিওএল ট্যাঙ্কারে পরিবহণের জন্য নিরাপত্তার নিয়মাবলী এবং ১৯৮৯ সালের পরিবেশ রক্ষা আইনের আওতায় বিপদজনক রাসায়নিক সামগ্রী উৎপাদন, সঞ্চয় ও আমদানীর বিষয়ে নিয়মাবলী যথাযথ ভাবে মেনে চলার নির্দেশ দিয়েছে।
    
    যারা বৈদ্যুতিক, নানা যন্ত্রপাতি ও রাসায়নিক সামগ্রী রক্ষণাবেক্ষণের কাজ করেন তাঁদের বিভিন্ন জ্বালানী বা শক্তির উৎসের বিষয়ে সতর্ক থাকতে বলা হয়েছে। বিশেষ করে ইঞ্জিনিয়ার বা কারিগরদের ভারী শিল্পের যন্ত্রপাতির বিষয়ে সাবধানতা অবলম্বন করতে বলা হয়েছে। কারণ দীর্ঘ দিন ব্যবহার বা রক্ষণাবেক্ষণ না করার ফলে সেগুলি সমস্যার কারণ হয়ে উঠতে পারে।
    
    জ্বলনশীল তরল ও গ্যাসীয় পদার্থ, খোলা তার, কনভেয়ার বেল্ট, স্বয়ংক্রিয় নানা যন্ত্রপাতির ক্ষেত্রেও সতর্ক থাকতে পরামর্শ দেওয়া হয়েছে। কারণ এগুলি থেকে বিপদ দেখা দিতে পারে। সফল ভাবে কোন ইউনিট চালু করার পরও সংশ্লিষ্ট কতৃপক্ষকে কোন অযাচিত বিপদের বিষয়ে সতর্ক থাকতে বলা হয়েছে।
    
    রাজ্য সরকারগুলিকে বিপর্যয় ব্যবস্থাপনা সক্রিয় রাখার জন্য নিশ্চিত করতে বলা হয়েছে। কোথাও কোন সমস্যা বা বিপত্তি দেখা দিলে যেন তৎক্ষণাৎ ব্যবস্থা নেওয়া যায় সে বিষয়ে পরামর্শ দেওয়া হয়েছে।


    

    বিস্তারিত এই নির্দেশাবলীটি পড়ার জন্য নীচের লিঙ্কে ক্লিক করুন -


    
    http://164.100.117.97/WriteReadData/userfiles/MHA%20Detailed%20Guidelines%20for%20manufacturing%20industries.pdf


    

    
    CG/CB

    
    
    (Release ID: 1622972) Visitor Counter : 13
    
    
      Read this release in: Punjabi , English , Urdu , Hindi , Marathi , Manipuri , Assamese , Gujarati , Odia , Tamil , Telugu , Kannada , Malayalam