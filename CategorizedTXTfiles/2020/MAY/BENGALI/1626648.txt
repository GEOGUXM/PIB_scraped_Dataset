      সড়কপরিবহণওমহাসড়কমন্ত্রক

      কেন্দ্রীয় মোটরগাড়ি আইন, ১৯৮৯ – এর আওতায় ৩২ ও ৮১ নম্বর ধারানুযায়ী মাশুল প্রদানের সময়সীমা বৃদ্ধির বিষয়টিকে বৈধতা দিয়ে বিজ্ঞপ্তি জারি
      Posted On: 24 MAY 2020 4:16PM by PIB Kolkata


    নয়াদিল্লি, ২৪ মে, ২০২০


    

    
    কেন্দ্রীয় স্বরাষ্ট্র মন্ত্রকের গত ২৪শে মার্চ জারি করা নীতি-নির্দেশিকা এবং কোভিড-১৯ মহামারীর প্রেক্ষিতে লকডাউনের জন্য ঐ নীতি-নির্দেশিকায় সংশোধনের প্রেক্ষিতে কেন্দ্রীয় সড়ক পরিবহণ ও মহাসড়ক মন্ত্রক গত ৩০শে মার্চ এক নির্দেশ জারি করে বলা হয়, ১৯৮৯ - এর কেন্দ্রীয় মোটরগাড়ি আইন এবং ১৯৮৮’র মোটরগাড়ি আইনের সঙ্গে সম্পর্কিত নথিপত্রের মেয়াদ বাড়ানো হয়েছে। সড়ক পরিবহণ মন্ত্রকের ঐ নির্দেশিকায় আরও বলা হয়েছে, লকডাউনের জন্য গাড়ির নথিপত্রের মেয়াদ উত্তীর্ণের সময়সীমা বাড়ানো হবে। সেই অনুসারে, গত পয়লা ফেব্রুয়ারি মেয়াদ উত্তীর্ণ হয়ে যাওয়া নথিপত্র অথবা আগামী ৩০শে জুন নথিপত্রের মেয়াদ উত্তীর্ণ হতে চলেছে, সেই সমস্ত ক্ষেত্রে আইন বলবৎকারী কর্তৃপক্ষগুলিকে মেয়াদ উত্তীর্ণ হয়ে যাওয়া গাড়িগুলির বিরুদ্ধে ব্যবস্থা গ্রহণ না করার পরামর্শ দেওয়া হয়েছে।


    
    মন্ত্রকের নজরে এসেছে যে, সাধারণ মানুষ ১৯৮৯ - এর মোটরগাড়ি আইনের ৩২ ও ৮১ নম্বর ধারানুযায়ী, বিভিন্ন মাশুল বা বিলম্বিত মাশুল প্রদানে বিভিন্ন সমস্যার সম্মুখীন হচ্ছেন । দেশ জুড়ে লকডাউনের ফলে পরিবহণ কার্যালয়গুলি বন্ধ থাকার দরুণ এই সমস্যা দেখা দিয়েছে। কিছু কিছু ক্ষেত্রে যে সমস্ত গাড়ির জন্য ইতিমধ্যেই মাশুল প্রদান করা হয়েছে বা নথিপত্রের পুনর্নবীকরণের মাশুল জমা দেওয়া হয়েছে, কিন্তু লকডাউনের জন্য মাশুল গ্রহণ প্রক্রিয়া সম্পূর্ণ হয়নি। এই সমস্ত ক্ষেত্রে পুনরায় যাতে মাশুল না দিতে হয় তার জন্যই মন্ত্রকের এই সিদ্ধান্ত। আঞ্চলিক পরিবহণ কার্যালয়গুলি বন্ধ থাকার ফলে মাশুল প্রদান প্রক্রিয়া সম্পূর্ণ হয়নি বলে জানা গেছে।


    

    CG/BD/SB

    
    
    (Release ID: 1626648) Visitor Counter : 84
    
    
      Read this release in: English , Urdu , Hindi , Manipuri , Punjabi , Gujarati , Odia , Tamil , Telugu , Kannada