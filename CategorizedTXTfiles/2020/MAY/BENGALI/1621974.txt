      আয়ুষ

      স্বাস্থ্য ও আয়ুষ মন্ত্রীরা কোভিড ১৯ জনিত পরিস্থিতি মোকাবিলায় আয়ুষ সংক্রান্ত পরামর্শগুলি রূপায়নের বিষয়ে আনুষ্ঠানিকভাবে গবেষনার কাজ শুরু করেছেন
      Posted On: 07 MAY 2020 2:51PM by PIB Kolkata


    নতুন দিল্লি, ৭ মে, ২০২০


    

    স্বাস্থ্যমন্ত্রী ডঃ হর্ষ বর্ধন এবং আয়ুষ প্রতিমন্ত্রী শ্রী শ্রীপদ ইয়েসো নায়েক আজ যৌথভাবে নয়াদিল্লিতে কোভিড ১৯ পরিস্থিতিতে আয়ুষ সঞ্জিবনী চিকিৎসা পদ্ধতির ব্যবহারসহ এই রোগ প্রতিরোধে আয়ুর্বেদের বিশেষ ব্যবহার নিয়ে গবেষণামূলক কাজের আনুষ্ঠানিক ঘোষণা করেছেন। আয়ুষমন্ত্রী ভিডিও কনফারেন্সিং এর মাধ্যমে এই বৈঠকে যোগ দেন।
    
    বৈঠকে, ডঃ হর্ষ বর্ধন জানিয়েছেন যে বিভিন্ন পর্যায়ে কার্যকরী দৃষ্টিভঙ্গি গ্রহনের মাধ্যমে সরকার কোভিড -১৯ প্রতিরোধ ও নিয়ন্ত্রণে বিভিন্ন পদক্ষেপ গ্রহণ করেছে। এই পন্থা পদ্ধতিগুলি নিয়ে সর্বোচ্চ স্তরে নিয়মিত পর্যালোচনা ও পর্যবেক্ষণের কাজ চলছে।
    
    ডাঃ হর্ষ বর্ধন বলেছেন, দীর্ঘকাল ধরে ভারতের ঐতিহ্যবাহী চিকিৎসা পদ্ধতি ও ওষুধের ইতিহাস রয়েছে এবং আয়ুর্বেদ চিকিৎসার মাধ্যমে, আয়ুষ মন্ত্রক দেশে কোভিড ১৯ মহামারী নিয়ন্ত্রণের লক্ষ্যে গবেষনার কাজ চালিয়ে যাচ্ছে।
    
    
    
    কেন্দ্রীয় স্বাস্থ্যমন্ত্রী বলেছেন যে আয়ুষ মন্ত্রকের নির্মিত আয়ুষ সঞ্জিবনী মোবাইল অ্যাপ্লিকেশনের মাধ্যমে আয়ুষের গ্রহণযোগ্যতা ও ব্যবহার সম্পর্কে জনগণের মধ্যে সচেতনতা তৈরী করায় সহায়তা প্রদান করছে এবং একইসঙ্গে কোভিড ১৯ রোধে তথ্য সংগ্রহের কাজও চালানো হচ্ছে।
    
    
    এই উপলক্ষ্যে শ্রী শ্রীপদ নায়েক বলেছেন যে আয়ুষ মন্ত্রক,আয়ুষ বিষয়ক ক্লিনিকাল স্টাডিজ (প্রফিল্যাকটিক এবং অ্যাড-অন চিকিৎসা)র মাধ্যমে দেশে কোভিড ১৯ মহামারী নিয়ন্ত্রণের সমাধানের পথ খুঁজে বের করার লক্ষ্যে গবেষনার কাজ চালিয়ে যাচ্ছে। জনসংখ্যাভিত্তিক গবেষনা চালিয়ে আয়ুষমন্ত্রক এই মহামারীরোধে সমাধান সূত্র বের করার চেষ্টা করছে।
    
    
    শ্রী নায়েক আরো জানিয়েছেন যে এই সমস্যার আরও ভাল সমাধান খুঁজতে এবং রোগ প্রতিরোধে আয়ুষের ভূমিকা মূল্যায়নের জন্য আয়ুষ মন্ত্রক জনসংখ্যা ভিত্তিক চারটি বিভাগ স্থির করে গবেষণা শুরু করেছে।
    
    
    এ উপলক্ষে আয়ুষ মন্ত্রকের সচিব, বৈদ্য রাজেশ কোটেক জানিয়েছেন যে, বিশ্ববিদ্যালয় অনুদান কমিশন (ইউজিসি)-র সহ-সভাপতি ডঃ ভূষণ পাটবর্ধনের সভাপতিত্বে একদল বিশেষজ্ঞ নিয়ে একটি রিসার্চ অ্যান্ড ডেভলাপমেন্ট (আর অ্যান্ড ডি) টাস্কফোর্স গঠন করা হয়েছে।
    
    
    আয়ুষ মন্ত্রকের যুগ্মসচিব,শ্রী পি.এন.রঞ্জিত কুমার কোভিড সম্পর্কিত তিনটি আয়ুষ ভিত্তিক গবেষণা সম্পর্কে বিশদে বর্ণনা করেন। আয়ুষ ভিত্তিক এই তিনটি গবেষনার উল্লেখ করে তিনি এই সংক্রান্ত ধারণার বিকাশ, ভীড়ের উৎস নির্দ্ধারণ, টাস্কফোর্স তৈরী এবং এসজিপিজিআই, এআইআইএমএস, আইসিএমআর, সিএসআইআরের সঙ্গে একযোগে কাজ করার বিষয়টি তুলে ধরেন।
    
    
    
    
    CG/TG

    
    
    (Release ID: 1621974) Visitor Counter : 12
    
    
      Read this release in: English , Urdu , Marathi , Hindi , Punjabi , Odia , Tamil , Telugu , Kannada , Malayalam