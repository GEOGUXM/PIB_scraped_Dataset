      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 29 MAY 2020 6:31PM by PIB Kolkata


    নয়াদিল্লি, ২৯ মে, ২০২০


    কোভিড-১৯ সংক্রান্ত কেন্দ্রীয় স্বাস্থ্য ও পরিবার কল্যাণ মন্ত্রকের সর্বশেষ তথ্য

    কোভিড-১৯ সংক্রমণ মোকাবিলা ও প্রতিরোধে রাজ্য/কেন্দ্রশাসিত অঞ্চলগুলির পাশাপাশি, কেন্দ্রীয় সরকার পর্যায়ক্রমে একাধিক সুপরিকল্পিত এবং কার্যকর পদক্ষেপ নিচ্ছে। পরিস্তিতির ওপর উচ্চ পর্যায়ে নিরন্তর নজরদারি চালানো হচ্ছে এবং পরিস্থিতির পর্যালোচনা করা হচ্ছে।দেশে চিকিৎসাহীন রয়েছেন ৮৯ হাজার ৯৮৭ জন। এখনও পর্যন্ত সুস্থ হয়েছেন ৭১ হাজার ১০৫ জন। গত ২৪ ঘন্টায় সুস্থ হয়েছেন ৩ হাজার ৪১৪ জন রোগী। এর ফলে, সুস্থতার হার বেড়ে হয়েছে ৪২.৮৯ শতাংশ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1627188 – এই লিঙ্কে ক্লিক করুন।


    
    যাত্রী সাধারণের প্রতি রেল মন্ত্রকের আবেদন
    প্রবাসী শ্রমিক ও আটকে পড়া ব্যক্তিরা যাতে নিরাপদে বাড়ি ফিরতে পারেন, তার জন্য ভারতীয় রেল দৈনিক-ভিত্তিতে সময়সীমা মেনে শ্রমিক স্পেশাল ট্রেন চালাচ্ছে। এটা লক্ষ্য করা গেছে যে, কিছু মানুষ, যাঁরা এই পরিষেবা গ্রহণ করছেন, তাঁদের আগে থেকেই কিছু শারীরিক অসুস্থতা রয়েছে, যা কোভিড-১৯ সংক্রমণ ছড়ানোর ক্ষেত্রে ঝুঁকি সৃষ্টি করতে পারে। এই প্রেক্ষিতে অন্যান্য সহযাত্রীদের সুরক্ষায় রেল সেই সমস্ত ব্যক্তি, যাঁদের উচ্চ রক্তচাপ, ডায়াবেটিস, হৃদরোগ, ক্যান্সারের মতো অসুখ রয়েছে, তাঁদের এবং গর্ভবতী মহিলা, ১০ বছরের কম বয়সী শিশু ও ৬৫ বছরের বেশি বয়সী ব্যক্তিদের জরুরি প্রয়োজন ছাড়া রেল যাত্রা না করার পরামর্শ দেওয়া হয়েছে।
    বিস্তারিত বিবরণের জন্য https://pib.gov.in/PressReleseDetail.aspx?PRID=1627561 – এই লিঙ্কে ক্লিক করুন।


    
    ভারতীয় রেল শ্রমিক স্পেশাল ট্রেনগুলিতে প্রায় ৫০ লক্ষ যাত্রীকে ৮৫ লক্ষেরও বেশি খাবার এবং ১ কোটি ২৫ লক্ষ জলের বোতল বিনামূল্যে দিয়েছে
    ভারতীয় রেল পয়লা মে থেকে শ্রমিক স্পেশাল ট্রেনগুলিতে প্রায় ৫০ লক্ষ যাত্রীকে ৮৫ লক্ষেরও বেশি খাবার এবং ১ কোটি ২৫ লক্ষ জলের বোতল বিনামূল্যে দিয়েছে। আইআরসিটিসি-র পক্ষ থেকে সফররত প্রবাসী শ্রমিকদের রুটি, কলা, বিস্কুট, কেক, ভেজ পোলাও, পাওভাজি, উপমা, লেমন রাইস পিকল প্রভৃতি দেওয়া হয়েছে। রেল ২৮শে মে পর্যন্ত ৩ হাজার ৭৩৬টি শ্রমিক স্পেশাল ট্রেন পরিষেবা দিয়েছে। আরও ৬৭টি ট্রেন পরিষেবা দেওয়ার পরিকল্পনা রয়েছে।
    বিস্তারিত বিবরণের জন্য https://pib.gov.in/PressReleseDetail.aspx?PRID=1627493 – এই লিঙ্কে ক্লিক করুন।


    
    ভারতীয় রেল ৩০টি স্পেশাল রাজধানী শ্রেণীর এবং ২০০টি স্পেশাল মেল এক্সপ্রেস ট্রেনের নীতি-নির্দেশিকা সংশোধন করেছে
    ভারতীয় রেল গত ১২ই মে থেকে চালু হওয়া ৩০টি স্পেশাল রাজধানী শ্রেণীর ট্রেন আগামী পয়লা জুন থেকে চালু হতে চলা ২০০টি স্পেশাল মেল এক্সপ্রেস ট্রেনের জন্য নীতি-নির্দেশিকায় সংশোধন করেছে। মন্ত্রকের পক্ষ থেকে সিদ্ধান্ত নেওয়া হয়েছে, সমস্ত স্পেশাল ট্রেনগুলির আগাম রিজার্ভেশনের বর্তমান মেয়াদ ৩০ দিন থেকে বাড়িয়ে ১২০ দিন করা হবে। এমনকি, এই ট্রেনগুলিতে পার্সেল ও লাগেজ বুকিং-এও অনুমতি দেওয়া হয়েছে। সংশোধিত এই নীতি-নির্দেশিকাগুলি আগামী ৩১শে মে টিকিট বুকিং শুরু হওয়ার সময় সকাল ৮টা থেকেই কার্যকর হচ্ছে। তবে, কারেন্ট বুকিং, তৎকাল কোটা প্রভৃতি ক্ষেত্রে নীতি-নির্দেশিকা আগের মতোই অপরিবর্তিত থাকছে। ভারতীয় রেলের ওয়েবসাইটে বিস্তারিত নীতি-নির্দেশিকা দেওয়া রয়েছে।
    বিস্তারিত বিবরণের জন্য https://pib.gov.in/PressReleseDetail.aspx?PRID=1627516 – এই লিঙ্কে ক্লিক করুন।


    বাণিজ্য সংগঠনের প্রতিনিধিদের সঙ্গে শ্রী পীযূষ গোয়েলের বৈঠক

    কেন্দ্রীয় শিল্প ও বাণিজ্য মন্ত্রী শ্রী পীযূষ গোয়েল বাণিজ্য সংগঠনের প্রতিনিধিদের সঙ্গে বৈঠকে মিলিত হন। তিনি বলেন, লকডাউনের সময় সমগ্র দেশ কোভিড-১৯ মহামারী মোকাবিলায় নিজেকে প্রস্তুত করেছে। একাধিক সূচকে ইঙ্গিত দেওয়া হয়েছে, অর্থ ব্যবস্থার পুনরুদ্ধার মন্থর হলেও সময়ের সঙ্গে তা গতি পাবে। তিনি আরও বলেন, প্রধানমন্ত্রী শ্রী নরেন্দ্র মোদীর সুদক্ষ নেতৃত্বে সরকার একাধিক সংস্কারমূলক উদ্যোগ গ্রহণ করেছে, যা ভারতকে এক মজবুত দেশ গঠনে সাহায্য করবে।
    বিস্তারিত বিবরণের জন্য https://pib.gov.in/PressReleseDetail.aspx?PRID=1627566 – এই লিঙ্কে ক্লিক করুন।
    
    আদিবাসী বিষয়ক মন্ত্রক আরও ২৩টি গৌণ বনজ সামগ্রীকে ন্যুনতম সহায়ক মূল্য তালিকায় অন্তর্ভুক্ত করেছে
    কেন্দ্রীয় আদিবাসী বিষয়ক মন্ত্রক কেন্দ্রীয় সহায়তাপুষ্ট গৌণ বনজ সামগ্রীর বিপণন কর্মসূচির আওতায় আরও ২৩টি গৌণ বনজ সামগ্রীকে ন্যূনতম সহায়ক মূল্য তালিকায় অন্তর্ভুক্ত করেছে। এর ফলে, ন্যূনতম সহায়ক মূল্য তালিকায় গৌণ বনজ সামগ্রীর সংখ্যা ৫০ থেকে বেড়ে হ’ল ৭৩। কোভিড-১৯ মহামারীর দরুণ আদিবাসী মানুষেরা যে সমস্ত সমস্যার সম্মুখীন হচ্ছেন, তা থেকে কিছুটা আর্থিক রেহাই দিতে মন্ত্রকের এই সিদ্ধান্ত।
    বিস্তারিত বিবরণের জন্য https://pib.gov.in/PressReleseDetail.aspx?PRID=1627631 – এই লিঙ্কে ক্লিক করুন।


    
    ২০১৯-২০’র বার্ষিক জাতীয় আয় এবং জিডিপি-র চতুর্থ ত্রৈমাসিকের আগাম হিসাব প্রকাশিত
    ২০১১-১২’কে ভিত্তি করে ২০১৯-২০-তে প্রকৃত জিডিপি-র মূল্য হিসাব করা হয়েছে ১ কোটি ৪৫ লক্ষ ৬৬ হাজার কোটি টাকা। ২০১৮-১৯ এর জিডিপি-র প্রথম সংশোধিত মূল্য হিসাব করা হয়েছিল ১ কোটি ৩৯ লক্ষ ৮১ হাজার টাকা। ২০১৯-২০’তে জিডিপি-র বিকাশ হার ৪.২ শতাংশ হবে বলে অনুমান করা হয়েছে। ২০১৮-১৯ এ এই বিকাশ হার ছিল ৬.১ শতাংশ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1627671 – এই লিঙ্কে ক্লিক করুন।


    
    ২০১১-১২’কে ১০০ হিসাবে ভিত্তি করে ২০২০’র এপ্রিল মাসে ৮টি গুরুত্বপূর্ণ শিল্পের সূচক
    ২০২০’র এপ্রিল মাসে ৮টি গুরুত্বপূর্ণ শিল্পের সূচকের অগ্রগতির হার পূর্ববর্তী মাসের তুলনায় ৯ শতাংশ হ্রাস পেয়েছে। দেশ জুড়ে লকডাউনের দরুণ কয়লা, সিমেন্ট, ইস্পাত, প্রাকৃতিক গ্যাস, শোধনাগার, অশোধিত তেল প্রভৃতি ক্ষেত্রে উৎপাদন লক্ষ্যণীয় হারে কমেছে।
    বিস্তারিত বিবরণের জন্য https://pib.gov.in/PressReleseDetail.aspx?PRID=1627656 – এই লিঙ্কে ক্লিক করুন।


    
    ন্যাশনাল কেরিয়ার পোর্টালে অনলাইনে বিনামূল্যে দক্ষতা প্রশিক্ষণ কর্মসূচির সূচনা
    কেন্দ্রীয় শ্রম ও কর্মসংস্থান মন্ত্রকের অধীন ন্যাশনাল কেরিয়ার সার্ভিস অনলাইনে দক্ষতা সংক্রান্ত প্রশিক্ষণের জন্য এক কর্মসূচির সূচনা করেছে। ন্যাশনাল কেরিয়ার সার্ভিস পোর্টালে যে সমস্ত কর্মপ্রার্থী নাম নথিভুক্ত করেছেন, তাঁরা অনলাইনে এই প্রশিক্ষণ কর্মসূচিতে অংশ নিতে পারবেন। ঐ পোর্টালে প্রশিক্ষণ কর্মসূচি সংক্রান্ত বিবরণ হিন্দি ও ইংরাজিতে দেওয়া রয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1627652 – এই লিঙ্কে ক্লিক করুন।


    
    ১১টি রাজ্য/কেন্দ্রশাসিত অঞ্চলে ৫৬টি সিএনজি স্টেশন জাতির উদ্দেশে উৎসর্গ করলেন শ্রী ধর্মেন্দ্র প্রধান
    পরিবেশ-বান্ধব ঘণিভূত প্রাকৃতিক গ্যাসের সুবিধা সম্প্রসারণে কেন্দ্রীয় প্রাকৃতিক গ্যাস ও পেট্রোলিয়াম মন্ত্রী দেশের বিভিন্ন রাজ্য ও কেন্দ্রশাসিত অঞ্চলে আজ অনলাইনে ৫৬টি সিএনজি স্টেশনের উদ্বোধন করেছেন। এই সিএনজি স্টেশনগুলি ১১টি রাজ্য/কেন্দ্রশাসিত অঞ্চলে গড়ে তোলা হয়েছে।
    বিস্তারিত বিবরণের জন্য https://pib.gov.in/PressReleseDetail.aspx?PRID=1627635 – এই লিঙ্কে ক্লিক করুন।


    
    মন্ত্রকের এক বছরের সাফল্য সম্পর্কে সাংবাদিক বৈঠক করলেন শ্রী রামবিলাস পাসোয়ান
    শ্রী রামবিলাস পাসোয়ান বলেছেন, কোভিড-১৯ মহামারীর সময় মন্ত্রক সর্বাধিক গুরুত্ব দিচ্ছে গণবন্টন ব্যবস্থার আওতায় এবং গণবন্টন ব্যবস্থার বাইরে থাকা সমস্ত কার্ডধারীদের খাদ্যশস্য ও ডাল বন্টনের কাজে। এখনও পর্যন্ত যে সমস্ত প্রবাসী শ্রমিক কেন্দ্র বা রাজ্য সরকারগুলির খাদ্যশস্য বন্টন কর্মসূচির আওতায় আসেননি, তাঁদের ওপর বিশেষ গুরুত্ব দেওয়া হচ্ছে। তিনি আরও জানান, কেন্দ্রীয় ভান্ডারে পর্যাপ্ত পরিমাণে খাদ্যশস্য মজুত রয়েছে।
    বিস্তারিত বিবরণের জন্য https://pib.gov.in/PressReleseDetail.aspx?PRID=1627669 – এই লিঙ্কে ক্লিক করুন।


    
    মাদাগাস্কারের পোর্ট অ্যান্টসিরানায় পৌঁছলো নৌ-বাহিনীর জাহাজ কেশরী
    মিশন সাগর কর্মসূচির অঙ্গ হিসাবে ভারতীয় নৌ-বাহিনীর জাহাজ কেশরী গত ২৭শে মে মাদাগাস্কারের পোর্ট অ্যান্টসিরানায় নোঙর করেছে। কোভিড-১৯ মহামারী মোকাবিলায় বন্ধু মনোভাবাপন্ন দেশগুলিকে ভারত সরকার বিভিন্ন সাহায্য করে চলেছে। এই প্রেক্ষিতে নৌ-বাহিনীর জাহাজ কেশরী সেদেশের মানুষের জন্য অত্যাবশ্যক ওষুধপত্র নিয়ে গেছে।
    বিস্তারিত বিবরণের জন্য https://pib.gov.in/PressReleseDetail.aspx?PRID=1627668 – এই লিঙ্কে ক্লিক করুন।


    
    সেনা কমান্ডারদের সম্মেলন : ২৭-২৯শে মে
    সেনা কমান্ডারদের দ্বিবার্ষিক সম্মেলন ২৭ থেকে ২৯শে মে পর্যন্ত আয়োজন করা হয়েছে। এই সম্মেলনে গুরুত্বপূর্ণ রণকৌশল নিয়ে আলোচনার পাশাপাশি, কোভিড-১৯ মহামারীর জন্য যে সমস্ত পরিকল্পনা থমকে রয়েছে, সেগুলি এগিয়ে নিয়ে যাওয়ার ব্যাপারে আলোচনা হবে।
    বিস্তারিত বিবরণের জন্য https://pib.gov.in/PressReleseDetail.aspx?PRID=1627654 – এই লিঙ্কে ক্লিক করুন।


    
    কেন্দ্রীয় মানবসম্পদ উন্নয়ন মন্ত্রী ওয়েবইনারের মাধ্যমে ৪৫ হাজার উচ্চ শিক্ষা প্রতিষ্ঠানের প্রধানদের সঙ্গে মতবিনিময় করলেন
    কেন্দ্রীয় মানবসম্পদ উন্নয়ন মন্ত্রী শ্রী রমেশ পোখরিয়লা ‘নিশাঙ্ক’ আজ নতুন দিল্লিতে ওয়েবইনারের মাধ্যমে দেশে ৪৫ হাজারেরও বেশি উচ্চ শিক্ষা প্রতিষ্ঠানের প্রধানদের সঙ্গে বিভিন্ন বিষয়ে মতবিনিময় করেন। ওয়েবইনারের মাধ্যমে এ ধরনের সভা আয়োজনের জন্য বেঙ্গালুরুর ন্যাশনাল অ্যাসেসমেন্ট অ্যান্ড অ্যাক্রিডিটেশন কাউন্সিল বা ন্যাক – এর উদ্যোগের প্রশংসা শ্রী পোখরিয়াল দেশের উচ্চ শিক্ষা প্রতিষ্ঠানগুলিকে বর্তমান পরিস্থিতিকে সুযোগ হিসাবে দেখার পরামর্শ দেন। শিক্ষাবিদ, ছাত্রছাত্রী ও অভিভাবকদের অনলাইন পদ্ধতি আরও বেশি ব্যবহারের পরামর্শ দিয়ে তিনি বলেন, এই পদ্ধতিকে এমনভাবে কাজে লাগাতে হবে, যাতে পড়ুয়াদের বর্তমান শিক্ষাবর্ষ কোনোভাবেই প্রভাবিত না হয়। দেশে অনলাইন শিক্ষা ব্যবস্থার মানোন্নয়ন ও প্রসার ঘটানোর আশু প্রয়োজনীয়তার ওপর জোর দিয়ে শ্রী নিশাঙ্ক বলেন, এই ব্যবস্থার উদ্দেশ্যই হ’ল গ্রামাঞ্চলে অনলাইন শিক্ষার সুযোগ আরও বেশি করে পৌঁছে দেওয়া।
    বিস্তারিত বিবরণের জন্য https://pib.gov.in/PressReleseDetail.aspx?PRID=1627487 – এই লিঙ্কে ক্লিক করুন।


    
    পশ্চিমাঞ্চলীয় নৌ-কমান্ড জীবাণু মুক্ত করার জন্য আল্ট্রা-ভায়োলেট ব্যবস্থা উদ্ভাবন করেছে
    মুম্বাইয়ের নৌ-বাহিনীর ডকইয়ার্ড বর্তমান উদ্ভূত পরিস্থিতি মোকাবিলায় ভাইরাস দমনের জন্য এক আল্ট্রা-ভায়োলেট বা অতি বিকিরণ রশ্মীসম্পন্ন স্যানিটাইজেশন ব্যবস্থা উদ্ভাবন করেছে। এই অতি বিকিরণ আলোক রশ্মী বিভিন্ন যন্ত্রপাতি, জামাকাপড় ও অন্যান্য ব্যবহার্য সামগ্রী থেকে ভাইরাস সংক্রমণ নিয়ন্ত্রণে কার্যকর ভূমিকা পালন করবে।
    বিস্তারিত বিবরণের জন্য https://pib.gov.in/PressReleseDetail.aspx?PRID=1627501 – এই লিঙ্কে ক্লিক করুন।


    
    নোবেল করোনা ভাইরাস নিয়ে গবেষকদের পরীক্ষা-নিরীক্ষা ওষুধ ও টিকা উদ্ভাবনে সাহায্য করতে পারে
    সেন্টাল ফর সেলুলার অ্যান্ড মলিক্যুলার বায়োলজি প্রতিষ্ঠান রোগীদের নমুনা থেকে করোনা ভাইরাসের গঠনগত উপাদানগুলিতে পৃথকীকরণের কাজ শুরু করেছে। এই প্রতিষ্ঠানের গবেষকরা ভাইরাসের সংক্রমণ সংক্রান্ত উপাদানগুলিকে পৃথক করতে সম্পন্ন হয়েছে। গবেষকদের এই পরীক্ষা গবেষণাগারে সাফল্য পেলে, তা কোভিড-১৯ এর বিরুদ্ধে লড়াইয়ে সম্ভাব্য টিকা ও ওষুধ উদ্ভাবনে কয়েক ধাপ অগ্রগতি ঘটবে।
    বিস্তারিত বিবরণের জন্য https://pib.gov.in/PressReleseDetail.aspx?PRID=1627590 – এই লিঙ্কে ক্লিক করুন।
    
    কোভিড-১৯ সংক্রমণ ও মোকাবিলায় সুরাট স্মার্ট সিটি একাধিক তথ্য প্রযুক্তি-ভিত্তিক উদ্যোগ গ্রহণ করেছে
    সুরাট পুর নিগম কোভিড-১৯ এর বিরুদ্ধে লড়াইয়ে একাধিক তথ্য প্রযুক্তি-ভিত্তিক উদ্যোগ গ্রহণ করেছে। এই পুর নিগম কোভিড-১৯ ট্র্যাকার সিস্টেম উদ্ভাবন করেছে, যার সাহায্যে সেই সমস্ত ব্যক্তিদের ওপর নজর রাখা হচ্ছে, যাঁরা অতীতে বিদেশ সফর বা আন্তঃরাজ্য সফর করেছেন।
    বিস্তারিত বিবরণের জন্য https://pib.gov.in/PressReleseDetail.aspx?PRID=1627638 – এই লিঙ্কে ক্লিক করুন।
    

    

    পিআইবি’র আঞ্চলিক কার্যালয় থেকে প্রাপ্ত তথ্য

    

    • পাঞ্জাব : রাজ্য সরকার ট্রেন সফরকারীদের জন্য অতিরিক্ত নীতি-নির্দেশিকা জারি করেছে। সমস্ত যাত্রীদের মাস্ক ব্যবহারের এবং সামাজিক দূরত্ব বজায় রাখার পরামর্শ দেওয়া হয়েছে। কনফার্ম টিকিট রয়েছে, এমন যাত্রীদের রেল স্টেশনে প্রবেশের অনুমতি দেওয়া হবে। অযাচিত ভিড় এড়াতে এই উদ্যোগ।
    
    • হরিয়ানা : রাজ্যের স্বাস্থ্য মন্ত্রী বলেছেন, কোভিড-১৯ সংক্রমণ প্রতিহত করতে রাজ্য সরকার সর্বাধিক গুরুত্ব দিয়েছে। তিনি আরও জানান, সর্বজনীন স্থানে মাস্ক ব্যবহার বাধ্যতামূলক করা হয়েছে। একইভাবে, প্রকাশ স্থানে থুথু ফেলা নিষিদ্ধ করা হয়েছে। আইন লঙ্ঘনকারীদের ৫০০ টাকা জরিমানা করা হবে।
    
    • হিমাচল প্রদেশ : রাজ্য থেকে অন্তর্দেশীয় বিমানে এবং ট্রেনে যাতায়াতের ক্ষেত্রে রাজ্য সরকার আদর্শ কার্যপরিচালন বিধি জারি করা হয়েছে। অ্যান্ড্রয়েড এবং আইওএস ফোন ব্যবহারকারীদের জন্য আরোগ্য সেতু অ্যাপ ইন্সটল বাধ্যতামূলক করা হয়েছে।
    
    • মহারাষ্ট্র : রাজ্যে আরও ২ হাজার ৫৯৮ জন করোনায় সংক্রামিত হওয়ায় আক্রান্তের সংখ্যা বেড়ে হয়েছে ৫৯ হাজার ৫৪৬। রাজ্যে মৃত্যু হয়েছে ১ হাজার ৯৮২ জনের। বিভিন্ন জেলায় আক্রান্তের সংখ্যা ক্রমাগত বেড়ে চলেছে।
    
    • গুজরাট : রাজ্যের ২১টি জেলা থেকে ৩৬৭ জনের সংক্রমণের খবর মিলেছে। এর ফলে, আক্রান্তের সংখ্যা বেড়ে হয়েছে ১৫ হাজার ৫৭২। ৮ হাজারেরও বেশি রোগী সুস্থ হয়ে উঠেছেন।
    
    • রাজস্থান : সর্বশেষ তথ্যানুযায়ী, রাজ্যে আরও ৯১ জন আক্রান্ত হয়েছেন। এর ফলে, আক্রান্তের সংখ্যা বেড়ে হয়েছে ৮ হাজার ১৫৮ জন। সুস্থ হয়েছেন ৪ হাজার ৮৫৫ জন।
    
    • মধ্যপ্রদেশ : রাজ্যে আরও ১৯২ জনের সংক্রমণের খবর মেলায় করোনায় আক্রান্তের সংখ্যা বেড়ে হয়েছে ৭ হাজার ৪৫৩। আজ পর্যন্ত ৪ হাজার ৫০ জন রোগী সুস্থ হয়ে উঠেছেন। নিশ্চিতভাবে করোনায় আক্রান্ত হয়েছেন ৩ হাজার ৮২ জন।
    
    • ছত্তিশগড় : রাজ্যে নতুন করে আজ আরও ৫ জনের আক্রান্তের খবর পাওয়া গেছে। এর ফলে, আক্রান্তের সংখ্যা বেড়ে হয়েছে ৩২১।
    
    • কেরল : রাজ্যে আজ আরও ৮ জনের কোভিড-১৯ এ মৃত্যু হয়েছে। এদের মধ্যে ৬৮ বছর বয়সী এক ডায়াবেটিক রোগী রয়েছেন। রাজ্যের স্বাস্থ্য মন্ত্রী পুনরায় জানিয়েছেন, এখনও পর্যন্ত কম্যুনিটি সংক্রমণের কোনও খবর নেই। এদিকে জেড্ডায় আরও ২ জন কেরলবাসীর মৃত্যু হয়েছে। রাজ্যে আক্রান্তের সংখ্যা বেড়ে হয়েছে ৫২৬।
    
    • তামিলনাডু : কোয়েম্বাটোর বিমানবন্দরে ৯ জন যাত্রীর নমুনা পরীক্ষায় কোভিড-১৯ এর উপস্থিতির প্রমাণ মিলেছে। চেন্নাইয়ে দক্ষিণ রেলের সদর দপ্তর বন্ধ রয়েছে। মুখ্যমন্ত্রী ২৩০ কোটি টাকার নোয়াল রিনোভেশন কর্মসূচির শিলান্যাস করেছেন। রাজ্যে করোনায় আক্রান্তের সংখ্যা বেড়ে হয়েছে ১৯ হাজার ৩৭২। নিশ্চিতভাবে করোনায় আক্রান্ত হয়েছেন ৮ হাজার ৬৭৬ জন। মৃত্যু হয়েছে ১৪৫ জনের। কেবল চেন্নাইয়েই আক্রান্তের সংখ্যা ৬ হাজার ৩৫১।
    
    • কর্ণাটক : রাজ্যে আজ বেলা ১২টা পর্যন্ত নতুন করে ১৭৮ জন করোনায় আক্রান্ত হয়েছেন। এর ফলে, আক্রান্তের সংখ্যা বেড়ে হয়েছে ২ হাজার ৭১১। নিশ্চিতভাবে করোনায় আক্রান্ত হয়েছেন ১ হাজার ৭৬৩ জন। মৃত্যু হয়েছে ৪৭ জনের।
    
    • অন্ধ্রপ্রদেশ : রাজ্যে গত ২৪ ঘন্টায় আরও ৩৩ জনের আক্রান্তের খবর মিলেছে এবং ১ জন মারা গেছেন। এর ফলে, আক্রান্তের সংখ্যা বেড়ে হয়েছে ২ হাজার ৮৭৪। নিশ্চিতভাবে করোনায় আক্রান্ত হয়েছেন ৭৭৭ জন। মৃত্যু হয়েছে ৬০ জনের।
    
    • তেলেঙ্গানা : শপিং সেন্টার অ্যাসোসিয়েশন অফ ইন্ডিয়া’র পক্ষ থেকে মুখ্যমন্ত্রীকে চিঠি লিখে অবিলম্বে রাজ্যের মল ও শপিং সেন্টারগুলি পুনরায় খোলার অনুমতি দিতে অনুরোধ জানানো হয়েছে। হায়দরাবাদের এক বাসিন্দার সৌদি আরবে করোনায় মৃত্যু হয়েছে। রাজ্যে আজ পর্যন্ত আক্রান্তের সংখ্যা ২ হাজার ২৫৬।
    
    • অরুণাচল প্রদেশ : ইটানগরের জেলাশাসক জানিয়েছেন, সমস্ত হোটেল ও কোয়ারেন্টাইন সেন্টারগুলি নিয়মিতভাবে জীবাণু মুক্ত করতে হবে। নাফেডের পক্ষ থেকে এপ্রিল থেকে জুন মাস পর্যন্ত নির্দিষ্ট মজুত ভান্ডারগুলি থেকে ৪৯১ মেট্রিক টনের বেশি ডালশস্য সরবরাহ করা হয়েছে।
    
    • আসাম : রাজ্যে আরও ৬ জন রোগীর করোনা পরীক্ষার ফলাফল নেগেটিভ আসায় ছেড়ে দেওয়া হয়েছে।
    
    • মণিপুর : মণিপুর বিশ্ববিদ্যালয়ে কোভিড-১৯ সংক্রান্ত টাস্কফোর্স কমিটির বৈঠকে পৌরহিত্য করে রাজ্যের শিক্ষা মন্ত্রী শিক্ষাবর্ষ অব্যাহত রাখার পন্থা-পদ্ধতি নিয়ে আলোচনা করেন।
    
    • মিজোরাম : মধ্যপ্রদেশ ও গুজরাট থেকে মিজো নাগরিকদের নিয়ে একটি বিশেষ ট্রেন ভৈরবী রেল স্টেশনে পৌঁছেছে। এর আগে কর্ণাটক থেকে মিজো নাগরিকদের নিয়ে আরও একটি ট্রেন আজ সকালে ভৈরবী স্টেশনে এসে পৌঁছয়।
    
    • নাগাল্যান্ড : রাজ্যের উপ-মুখ্যমন্ত্রী আসামের সঙ্গে সীমান্ত সীল করে দেওয়ার নির্দেশ দিয়েছেন। ডিমাপুরের গণেশ নগর কোয়ারেন্টাইন সেন্টার ১ হাজার ৭০ জন ব্যক্তিকে রাখার জন্য প্রস্তুত রয়েছে। রাজ্যের মুখ্যমন্ত্রী এই কোয়ারেন্টাইন সেন্টার স্থাপনে রাজ্য পুলিশের ভূমিকার প্রশংসা করেছেন।
    
    • ত্রিপুরা : কলকাতা থেকে ১৭০ জন যাত্রী নিয়ে প্রথম যাত্রীবাহী বিমানটি আজ আগরতলা বিমানবন্দরে অবতরণ করেছে। সমসংখ্যক যাত্রী নিয়ে বিমানটি কলকাতার উদ্দেশে রওনা হয়েছে।


    CG/BD/SB

    
    
    (Release ID: 1627759) Visitor Counter : 16
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Tamil , Telugu , Kannada , Malayalam