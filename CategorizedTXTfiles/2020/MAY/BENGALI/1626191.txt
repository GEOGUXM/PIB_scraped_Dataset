      স্বাস্থ্যওপরিবারকল্যাণমন্ত্রক

      কোভিড-১৯ সংক্রান্ত সর্বশেষ তথ্য
      
      সুস্থতার হার বেড়ে ৪০.৯৮ শতাংশ

      Posted On: 22 MAY 2020 6:45PM by PIB Kolkata

    নয়াদিল্লি, ২২ মে, ২০২০


    

    কোভিড-১৯ সংক্রমণ মোকাবিলা ও প্রতিরোধে রাজ্য/কেন্দ্রশাসিত অঞ্চলগুলির পাশাপাশি, কেন্দ্রীয় সরকার পর্যায়ক্রমে একাধিক সুপরিকল্পিত এবং কার্যকর পদক্ষেপ নিচ্ছে। পরিস্থিতির ওপর উচ্চ পর্যায়ে নিরন্তর নজরদারি চালানো হচ্ছে এবং পরিস্থিতি পর্যালোচনা করা হচ্ছে।


    
    দেশে গতকাল পর্যন্ত ৬ হাজার ৮৮ জন নতুন করে করোনায় আক্রান্ত হয়েছেন। এর ফলে, দেশে নিশ্চিতভাবে করোনায় আক্রান্তের সংখ্যা বেড়ে হয়েছে ১ লক্ষ ১৮ হাজার ৪৪৭। চিকিৎসাধীন রয়েছেন ৬৬ হাজার ৩৩০ জন।


    
    এখনও পর্যন্ত ৪৮ হাজার ৫৩৩ জন সুস্থ হয়েছেন। গত ২৪ ঘন্টায় সুস্থ হয়েছেন ৩ হাজার ২৩৪ জন। এর ফলে, সুস্থতার হার বেড়ে হয়েছে ৪০.৯৮ শতাংশ।


    
    আমরা যখন চতুর্থ পর্যায়ের লকডাউনের মধ্য দিয়ে চলেছি, তখন আমাদের জীবনশৈলীর এক অবিচ্ছেদ্য অংশ হিসাবে কোভিড-১৯ সংক্রমণ প্রতিরোধে যথাযথ পদক্ষেপ গ্রহণ প্রয়োজন। এর মধ্যে রয়েছে – নিয়মিত হাত ধোয়ার অভ্যাস, নিজেকে স্বাস্থ্যকর রাখা, মাস্ক বা ফেস কভার ব্যবহার, দৈহিক দূরত্ব বজায় রাখতে ‘দো গজ দূরী’, বয়স্ক এবং দুর্বলতরদের প্রতি যত্নবান হওয়া, আয়ুষ মন্ত্রকের নীতি-নির্দেশিকা মেনে আত্মসুরক্ষার জন্য রোগ প্রতিরোধক ক্ষমতা বাড়ানো, আরোগ্য সেতু অ্যাপ ইন্সটল করা এবং কোভিড-১৯ এর চিকিৎসার জন্য উপসর্গ দেখা দেওয়া মাত্র কোনও রকম সামাজিক অপবাদ ছাড়াই চিকিৎসকের পরামর্শ নেওয়া।


    
    কোভিড-১৯ সংক্রান্ত প্রকৃত ও সর্বশেষ তথ্য সংক্রান্ত টেকনিক্যাল বিষয়, নীতি-নির্দেশিকা এবং পরামর্শের জন্য নিয়মিত https://www.mohfw.gov.in/ এবং @MoHFW_INDIA –এই ওয়েবসাইটে নজর রাখুন।


    
    টেকনিক্যাল বিষয়ে জানার জন্য technicalquery.covid19@gov.in , ncov2019@gov.in এবং @CovidIndiaSeva - এখানে যোগাযোগ করা যেতে পারে।


    
    কোভিড-১৯ সংক্রান্ত যে কোনও বিষয়ে জানার জন্য স্বাস্থ্য ও পরিবার কল্যাণ মন্ত্রকের হেল্পলাইন নম্বর : +91-11-23978046 or 1075 (টোল ফ্রি) – এ যোগাযোগ করুন। কোভিড-১৯ সংক্রান্ত রাজ্য/কেন্দ্রশাসিত অঞ্চলগুলির হেল্পলাইন নম্বরের তালিকা নীচের লিঙ্কে দেওয়া রয়েছে - https://www.mohfw.gov.in/pdf/coronvavirushelplinenumber.pdf .


    

    CG/BD/SB

    
    
    (Release ID: 1626191) Visitor Counter : 16
    
    
      Read this release in: English , Urdu , Hindi , Marathi , Manipuri , Punjabi , Tamil , Telugu , Kannada , Malayalam