      কর্মী, জন-অভিযোগএবংপেনশনমন্ত্রক

      উত্তর-পূর্ব তথা জম্মু ও কাশ্মীরে কোভিড সংক্রান্ত সহায়তার জন্য সেনা চিকিৎসা বিভাগের প্রশংসা করলেন কেন্দ্রীয় মন্ত্রী ডঃ জিতেন্দ্র সিং
      Posted On: 18 MAY 2020 9:05PM by PIB Kolkata


    নয়াদিল্লি, ১৮ মে, ২০২০


    

    
    কেন্দ্রীয় উত্তর-পূর্বাঞ্চল ও প্রধানমন্ত্রীর দপ্তরের প্রতিমন্ত্রী ডঃ জিতেন্দ্র সিং উত্তর-পূর্ব তথা জম্মু ও কাশ্মীরের কোভিড মোকাবিলায় সহায়তার জন্য সেনা চিকিৎসা বিভাগের প্রশংসা করেছেন। সংক্রমণের গোড়াতেই প্রয়োজনীয় চিকিৎসা সামগ্রী ও নমুনা পরীক্ষার কিট পৌঁছে দেওয়ার ক্ষেত্রেও তিনি সেনা চিকিৎসা পরিষেবা বিভাগের ভূমিকার প্রশংসা করেন।
    
    এই প্রেক্ষিতে সেনা চিকিৎসা বিভাগের লেঃজেঃ অনুপ ব্যানার্জী উত্তর-পূর্বাঞ্চলে সর্বশেষ পরিস্থিতি এবং অগ্রগতি সম্পর্কে ডঃ সিং-কে অবহিত করেন। আসাম সহ উত্তর-পূর্বের সমস্ত রাজ্যেই সেনা চিকিৎসা বিভাগের পক্ষ থেকে চিকিৎসা পরিষেবায় সাহায্যের পাশাপাশি প্রয়োজনীয় চিকিৎসা সরঞ্জাম পৌঁছে দেওয়া হয়েছে।
    
    জম্মু ও কাশ্মীরে সেনা চিকিৎসা বিভাগের কাজকর্মের খতিয়ান তুলে ধরে লেঃজেঃ ব্যানার্জী মন্ত্রীকে জানান, উধমপুরে সেনা কমান্ড হাসপাতালে কোভিড চিকিৎসার জন্য পৃথক ২০০টি শয্যা এবং গুরুতর অসুস্থতার ক্ষেত্রে ৬টি আইসিইউ শয্যার বন্দোবস্ত করা হয়েছে। একইভাবে, শ্রীনগরের সেনা হাসপাতাল ও রাজৌরির সেনা হাসপাতালগুলিকে কোভিড চিকিৎসার জন্য কাজে লাগানো হচ্ছে।
    
    সেনা চিকিৎসা বিভাগের পক্ষ থেকে উত্তর-পূর্ব সহ জম্মু ও কাশ্মীরের কোয়ারেন্টাইন শিবির ও আইসোলেশন ব্যবস্থা গড়ে তোলার জন্য ডঃ সিং সেনাবাহিনীর প্রশংসা করেন।

    

    
    CG/BD/SB

    
    
    (Release ID: 1625222) Visitor Counter : 14
    
    
      Read this release in: Punjabi , English , Urdu , Marathi , Hindi , Assamese , Manipuri , Tamil , Telugu , Kannada