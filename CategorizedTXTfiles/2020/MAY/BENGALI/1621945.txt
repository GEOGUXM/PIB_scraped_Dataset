      আবাসনএবংশহরাঞ্চলেরদারিদ্র্যদূরীকরণমন্ত্রক

      নাসিক স্মার্ট সিটি কোভিড -১৯ এর বিরুদ্ধে শহরের লড়াইকে শক্তিশালী করে তুলতে মোবাইল অ্যাপ্লিকেশন এবং দেহ স্যানিটাইজেশন মেশিন ব্যবহারের উদ্যোগ নিচ্ছে
      Posted On: 07 MAY 2020 4:47PM by PIB Kolkata


    নতুন দিল্লি, ৭মে,২০২০


    

    
    নাসিক পুরসভা (এনএমসি) কোভিড -১৯-এর বিরুদ্ধে লড়াইয়ে একাধিক উদ্যোগ গ্রহণ করেছে । শহরে যে পদক্ষেপ গুলি গ্রহণ করা হয়েছে তার মধ্যে রয়েছে ,
    
    পরিষ্কার-পরিচ্ছন্নতা / সরকারী স্থানের স্যানিটাইজেশন:
    
    ৩৬ বর্গকিলোমিটার এলাকা জুড়ে ছড়িয়ে থাকা বিভিন্ন এনএমসি অফিস, পৃথকীকরণ সুবিধা কেন্দ্র এবং শহরের একাধিক জায়গায় সোডিয়াম হাইপোক্লোরাইট ছড়ানো হয়েছে। এ ছাড়াও ম্যালেরিয়ার বিরুদ্ধে লড়াইয়ে সামিল ২৮৭ জন পুর কর্মী শহরের বিভিন্ন জায়গায় কীটনাশক ধোঁয়া ছড়িয়েছেন।
    
    বিচ্ছিন্ন পরিবারগুলি থেকে বর্জ্য সংগ্রহ ও প্রক্রিয়া করণের জন্য পৃথক যানবাহন:
    
    পুর কর্মীরা পৃথকভাবে ঘরে থাকা ব্যক্তিদের বাড়ি থেকে বর্জ্য সংগ্রহ এবং প্রক্রিয়া করণের ব্যবস্থা করেছেন।
    
    
    চিকিৎসক ও জঞ্জাল সাফাই কর্মীদের জন্য বিশেষ পিপিই প্রদানের ব্যবস্থা:
    
    ৭৪৮ জন চিকিৎসক ও ১৫০০ জন জঞ্জাল সাফাই কর্মীকে হ্যান্ড গ্লোভস, ফেস মাস্কস, হ্যান্ড স্যানিটাইজারস এবং অন্যান্য পিপিই এর মতো সুরক্ষা সরঞ্জাম সরবরাহ করা হয়েছে ।
    
    
    প্রাতিষ্ঠানিক কোয়ারেন্টাইন ওয়ার্ডগুলির সুবিধার ব্যবস্থা:
    
    কোভিড -১৯ সন্দেহভাজনদের চিকিৎসার জন্য শহরের বিভিন্ন জায়গায় ১৪ টি প্রাতিষ্ঠানিক কোয়ারেন্টাইন ওয়ার্ডের পরিকল্পনা ও ব্যবস্থা করা হয়েছে। প্রাতিষ্ঠানিক কোয়ারেন্টাইন ওয়ার্ডগুলিতে আজ অবধি মোট ৭২ টি শয্যা রয়েছে।
    
    চিকিৎসক ও স্বাস্থ্যকর্মীদের দ্বারা সিলড জোনে বাসিন্দাদের সরাসরি পরীক্ষা :
    
    গোবিন্দ নগর, আনন্দ ভালি এবং নাসিক রোডের নাগরিকদের বাসিন্দাদের সরাসরি স্বাস্থ্য পরীক্ষা-নিরীক্ষার জন্য চিকিৎসক, স্বাস্থ্য কর্মীদের সমন্বয়ে টাস্কফোর্স গঠন করা হয়েছে। আজ অবধি সিলড অঞ্চলে ৮০০০ এরও বেশি বাসিন্দার স্বাস্থ্য পরীক্ষা করা হয়েছে।
    
    
    স্মার্টফোন অ্যাপ্লিকেশন ‘মহাকাবচ’:
    
    কোভিড-১৯ পৃথকীকরণ রোগী সনাক্তকরণ, কোন রোগাক্রান্ত ব্যক্তির ভৌগোলিক অবস্থান নির্ণয়, স্বাস্থ্য বিষয়ে পরামর্শদান সহ বিভিন্ন ক্ষেত্রে বাস্তব-সময় ভিত্তিক ডিজিটাল যোগাযোগের মাধ্যমে সঠিক তথ্য অনুসন্ধানের জন্য ‘মহাকাবচ’ নামে একটি মোবাইল অ্যাপ্লিকেশন চালু করা হয়েছে।
    
    
    স্মার্টফোন অ্যাপ্লিকেশন "নাসিক বাজার":
    
    নাসিক পুরসভা এবং মহারাষ্ট্র চেম্বারস অফ কমার্স ইন্ডাস্ট্রি অ্যান্ড অ্যাগ্রিকালচার (এমসিসিএ) যৌথভাবে শহরবাসীর সুবিধার্থে ফলমূল, শাক সব্জি , ওষুধ, দুধ, স্ন্যাকস, মুদিখানার সামগ্রী , টিফিন, খাদ্য খাবার, চিকিৎসা সরঞ্জাম ইত্যাদি বিনামূল্যে হোম ডেলিভারি জন্য 'নাসিক বাজার' অ্যাপ চালু করা হয়েছে। ৯০২ এবং ৩৩২ এই নম্বরে ফোন করে নাম নথিভুক্ত করা যাবে।
    
    
    স্মার্টফোন অ্যাপ্লিকেশন ‘এনএমসি কোভিড -১৯’:
    
    এই অ্যাপ্লিকেশনের মাধ্যমে নাগরিকদের জন্য ১১ টি পরিষেবা সরবরাহ করা হচ্ছে । কোভিড -১৯ এর তথ্যদান - করোনা সন্দেহকারীদের সম্পর্কে অবহিতকরণ, ডাক্তার, হাসপাতাল, অ্যাম্বুলেন্সের মতো প্রয়োজনীয় যোগাযোগ নম্বর, মুদি ও মাংসের দোকানে তালিকা, দরিদ্র মানুষদের খাদ্য সরবরাহের জন্য নিবন্ধকরণ, অঞ্চল ভিত্তিক আশ্রয় শিবিরগুলিতে আটকে পড়া মানুষের তালিকা পাওয়া যাবে।
    এখনও অবধি ৭০০'র বেশি নাগরিক এই অ্যাপ্লিকেশনটি ডাউনলোড করেছেন এবং ব্যবহার করছেন।
    
    বিভিন্ন উপায়ে বার্তা প্রদর্শনী এবং গণ সংযোগ ব্যবস্থাপনার মাধ্যমে সামাজিক সচেতনতা:
    
    কোভিডি -১৯ প্রাথমিক লক্ষণ সম্পর্কে সচেতন করে তুলতে সতর্কতামূলক ব্যবস্থা হিসেবে বিভিন্ন উপায়ে বার্তা প্রদর্শনী এবং গণ সংযোগ ব্যবস্থাপনার মাধ্যমে সামাজিক সচেতনতা চালানো হচ্ছে।
    
    
    আইভিআর ভিত্তিক ২৪ ঘন্টার হেল্পডেস্ক:
    
    কোভিড ১৯ সম্পর্কে তথ্য নাগরিকদের কাছে পৌঁছে দিতে ইনবাউন্ড কল এবং প্রি-রেকর্ডড, আউটবাউন্ড টেক্সট এবং ভয়েস বার্তা পাঠানোর ব্যবস্থা করা হয়েছে।
    
    ইন্টিগ্রেটেড কমান্ড অ্যান্ড কন্ট্রোল সেন্টার প্ল্যাটফর্ম:
    
    ওয়েব এবং মোবাইল ভিত্তিক কোভিড-১৯ অ্যাপ্লিকেশন নিরীক্ষণ করতে আইসিসিসি প্ল্যাটফর্ম ব্যবহার করা হচ্ছে।
    
    
    দেহ স্যানিটাইজিং মেশিন:
    
    নাসিক পুরসভার প্রধান কার্যালয়, বিভাগীয় অফিস ও হাসপাতালগুলিতে দেহ স্যানিটাইজিং মেশিন বসানো হয়েছে।
    
    
    অ্যারোসোল বাক্স:
    
    কোভিড -১৯ সন্দেহভাজন ব্যক্তিদের অপারেশন করার সময় চিকিৎসা কর্মীদের যেমন ডাক্তার ও রোগীদের সুরক্ষার জন্য মিউনিসিপাল হাসপাতালে অ্যারোসোল বক্স এবং অ্যারোসোল ইনটিউবেশন বক্সের ব্যবহার করা হচ্ছে ।
    
    নার্স ও আশা কর্মীরা বাড়ি বাড়ি কোভিড -১৯ পরীক্ষা, সামাজিক সচেতনতার বিষয়ে প্রচার চালাচ্ছেন।
    
    
    কোভিড -১৯ নিরীক্ষণ প্রশ্নোত্তর:
    
    নাগরিক তথ্য ফর্ম তৈরি করা হয়েছে যা কোভিড -১৯ সম্পর্কিত লক্ষণ, ভ্রমণের ইতিহাস এবং তাদের অবস্থানের বিশদ সম্পর্কিত বিবরণ গ্রহণ করা হচ্ছে। এর ফলে করোনাভাইরাসের লক্ষণ দেখা দিলে নাগরিকদের শনাক্ত করা যাবে।
    
    
    
    ফল ও সবজি বাজারের বিকেন্দ্রীকরণ:
    
    
    ফলমূল ও শাক সবজি বিক্রির জন্য নগরের বিভিন্ন স্থানে ১০ টি বাজার স্থাপন করা হয়েছে। এ পর্যন্ত বাজার থেকে ৫২২ টন সবজি এবং ২০ টন ফল বিক্রি হয়েছে।
    
    
    
    কৃষক গোষ্ঠী ও এনজিও সহায়তা:
    
    শহর জুড়ে ৮২ টি বিভিন্ন স্থানে ৪২ জন কৃষক গোষ্ঠী নাগরিকদের জন্য ফল ও সবজি সরবরাহ করে। এ ছাড়াও সহ্যাদ্রি কৃষিপণ্য উ ৎপাদন সংস্থা, গ্রিন ফিল্ডস সার্ভিসেস এবং দ্রাকস বিজ্ঞান মন্ডল নাগরিকদের জন্য ফলমূল ও সবজির ঝুড়ি হোম ডেলিভারির ব্যবস্থা করেছে।
    
    
    
    আশ্রয় শিবির গুলির জন্য বিশেষ ব্যবস্থা :
    
    নাসিক পুরসভা পরিযায়ী শ্রমিক, ভিক্ষুকদের জন্য আশ্রয় শিবিরের বিশেষ ব্যবস্থা করা হয়েছে। সেখানে চিকিৎসক, মানসিক মানসিক স্বাস্থ্য বিশেষজ্ঞরা তাদের মধ্যে পরিচ্ছন্নতা, সামাজিক দূরত্ব বজায় রাখা এবং ইতিবাচক মানসিক স্বাস্থ্য সম্পর্ক গড়ে তোলার বিষয়ে কাজ করছেন।


    

    CG/SS

    
    
    (Release ID: 1621945) Visitor Counter : 14
    
    
      Read this release in: English , Marathi , Hindi , Manipuri , Punjabi , Tamil , Telugu