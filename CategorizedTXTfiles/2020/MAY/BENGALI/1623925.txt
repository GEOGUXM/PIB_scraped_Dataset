      স্বাস্থ্যওপরিবারকল্যাণমন্ত্রক

      ভিডিও কনফারেন্সের মাধ্যমে নির্জোট সদস্য দেশগুলির স্বাস্থ্য মন্ত্রীদের ৩২ তম অধিবেশনে যোগ দিলেন স্বাস্থ্য মন্ত্রী ডঃ হর্ষবর্ধন
      Posted On: 14 MAY 2020 6:36PM by PIB Kolkata


    নয়াদিল্লি, ১৪ মে, ২০২০


    কেন্দ্রীয় স্বাস্থ্য ও পরিবার কল্যাণ মন্ত্রী ডঃ হর্ষবর্ধন আজ ভিডিও কনফারেন্সের মাধ্যমে নির্জোট সদস্য দেশগুলির স্বাস্থ্য মন্ত্রীদের ৩২ তম অধিবেশনে যোগ দিয়েছেন। বইথকের বিষয়বস্তু ছিল কোভিড-১৯ এর পরপ্রেক্ষিতে নির্জোট সদস্য দেশগুলির মধ্যে সমন্বয় সাধন।


    ডঃ হর্ষবর্ধন বলেন প্রধানমন্ত্রী নরেন্দ্র মোদীর নেতৃত্বে দেশ অত্যন্ত কার্যকর ভাবে কোভিড-১৯ এর মোকাবিলা করেছে। ভারত সময়ের সাথে তাল মিলিয়ে প্রয়োজনীয় পদক্ষেপগুলি গ্রহণ করেছে। প্রবেশ পথে নজরদারি চালানো, বিদেশে বসবাসকারি ভারতীয়দের দেশে ফিরিয়ে আনা, স্বাস্থ্য পরিকাঠামো মজবুত করা, গোষ্ঠী সংক্রমণ রুখতে নজরদারি চালানো, সাধারণ মানুষকে এর বিপদ সম্পর্কে অবহিত করা ছিল ব্যবস্থাপনার অঙ্গ।


    তিনি আরও জানান সংক্রমণ রোধে বিশ্বের সবচেয়ে বড় লকডাউনের মাধ্যমে এই রোগের বিস্তার আটকিয়ে জনজীবন রক্ষা করার চেষ্টা করা হয়েছে। সেই সাথে জনগণের জীবন ধারণের সমস্যা যাতে না হয় সেদিকেও লক্ষ্য রাখা হয়েছিল। এই কারণে সব নিত্য প্রয়োজনীয় পরিষেবা কে লকডাউনের আওতার বাইরে রাখা হয়েছিল।


    তিনি বলেন অর্থনীতিকে চাঙ্গা করতে এবং দেশের দরিদ্র মানুষদের কল্যাণে আমদের প্রধানমন্ত্রী ২৬৫ বিলিয়ন মার্কিন ডলারের আর্থিক প্যাকেজ ঘোষণা করেছেন। যে সমস্ত জায়গায় সংক্রমণ নিয়ন্ত্রণ করা গেছে সেই সমস্ত জায়গায় আমরা ধীরে ধীরে বিধি নিষেধ আলগা করছি।


    ভারত হোল প্রথম দেশ যে কোভিড-১৯ এর মোকাবিলায় একটি সুসংহত আন্তর্জাতিক ব্যবস্থা গ্রহনের উপর জর দিয়েছিল। এই লক্ষে মার্চের মাঝামাঝি সময়ে সার্ক গোষ্ঠীভুক্ত দেশগুলির নেতাদের নিয়ে একটি বৈঠকও আয়জিত হয়। এই সঙ্কটকালে বন্ধুত্বের বার্তা দিতে ভারত প্রায় ১০০ টি দেশকে হাইড্রক্সি ক্লোরোকুইন পাঠিয়েছে বলেও তিনি জানান।


    তিনি জানান ভারতীয় বিজ্ঞানীরা সরকারের সক্রিয় সহযোগিতায় ভ্যাক্সিন, ওষুধ, স্বল্প খরচের পরীক্ষার কিট এবং অন্যান্য জীবনদায়ী সামগ্রী তৈরির চেষ্টা চালিয়া যাচ্ছে।


    CG/SDG

    
    
    (Release ID: 1623925) Visitor Counter : 20
    
    
      Read this release in: Telugu , Tamil , English , Urdu , Marathi , Hindi , Manipuri , Punjabi , Odia , Kannada