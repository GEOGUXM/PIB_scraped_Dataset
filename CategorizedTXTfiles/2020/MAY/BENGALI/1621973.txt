      উপ-রাষ্ট্রপতিরসচিবালয়

      রাজ্যসভার চেয়ারম্যান এবং লোকসভার অধ্যক্ষ আজ কোভিড নিয়ে আলোচনা করেছেন। সংসদীয় কমিটির বৈঠকের সম্ভাবনা নিয়েও দুজনের মধ্যে আলোচনা হয়েছে।
      Posted On: 07 MAY 2020 5:12PM by PIB Kolkata


    নতুন দিল্লি, ৭ মে, ২০২০


    ভারতের উপরাষ্ট্রপতি তথা রাজ্যসভার চেয়ারম্যান শ্রী ভেঙ্কাইয়া নাইডু আজ নতুন দিল্লির উপরাষ্ট্রপতি নিবাসে, লোকসভার অধ্যক্ষ শ্রী ওম বিড়লার সঙ্গে এক বৈঠকে মিলিত হন। দেশজুড়ে কোভিড-19 অতিমারী পরিস্থিতি নিয়ে দু'জনের মধ্যে আলোচনা হয়। সংসদ সদস্যরা এই পরিস্থিতিতে কি ভূমিকা পালন করেছেন এবং সংসদীয় কমিটিগুলির সঙ্গে বৈঠকের সম্ভাবনা নিয়েও তাঁদের মধ্যে আলোচনা হয়।


    
    উভয়েই, করোনা সংক্রমণের বিরুদ্ধে লড়াইয়ে সাংসদদের সক্রিয় ভাবে যুক্ত হওয়ার বিষয়ে সন্তোষ প্রকাশ করেন। সরকার এবং নাগরিক সমাজ যে সমস্ত মানবিক প্রচেষ্টা এবং কল্যাণকর পদক্ষেপ নিয়েছে তাও সাংসদরা পূর্ণ সমর্থন করেছেন বলে তারা জানিয়েছেন। যে সমস্ত মানুষ তাদের নির্বাচিত করেছেন, দেশের এই সঙ্কটকালে ,তাদের পাশে,সেই সাংসদরা থাকায় তাঁরা সন্তোষ প্রকাশ করেন।


    
    শ্রী নাইডু এবং শ্রী বিড়লা এই সঙ্কটজনক পরিস্থিতিতে এবং দেশের মধ্যে চলাচলের ওপর নিষেধাজ্ঞা জারি থাকায় দ্রুত কিভাবে সংসদীয় কমিটিগুলির বৈঠক ডাকা যায় তার সম্ভাবনা নিয়েও আলোচনা করেন। বর্তমান পরিস্থিতিতে এবং অদূর ভবিষ্যতে কমিটিগুলির পক্ষে স্বাভাবিক বৈঠকে মিলিত হওয়া সম্ভব নয় বলেও তাঁরা মনে করেন। সে ক্ষেত্রে অন্য কোনো উপায়ে এই বৈঠক সম্ভব কিনা তাও তারা খতিয়ে দেখেন।


    
    উল্লেখ্য, উভয়েই, দুই সভার মহাসচিবদের, সংসদীয় কমিটির বৈঠক ভিডিও কনফারেন্সের মাধ্যমে করা যায় কিনা তা খতিয়ে দেখার নির্দেশ দেন। একাধিক রাষ্ট্রই এই নিরাপদ প্রযুক্তি ব্যবহার করে বৈঠক করছে বলে তাঁরা মত প্রকাশ করেন। এই বিষয়ে উভয় সভার মহাসচিবরা যে রিপোর্ট পেশ করবেন তার ওপর ভিত্তি করে পরবর্তী সিদ্ধান্ত নেওয়া হবে।


    

    CG/PPM

    
    
    (Release ID: 1621973) Visitor Counter : 15
    
    
      Read this release in: English , Urdu , Marathi , Hindi , Assamese , Manipuri , Punjabi , Gujarati , Odia , Tamil , Telugu , Kannada , Kannada , Malayalam