      স্বরাষ্ট্র মন্ত্রক

      পরিযায়ী শ্রমিকদের সুষ্ঠভাবে ঘরে পৌঁছে দেওয়ার জন্য আরও অতিরিক্ত প্রয়োজনীয় ট্রেন চালাতে রেল মন্ত্রক এবং রাজ্যগুলির মধ্যে সক্রিয় সমন্বয় ; জেলা প্রশাসন তাদের প্রয়োজনীয়তার কথা অবশ্যই রেল মন্ত্রককে জানাবে
      Posted On: 19 MAY 2020 11:43AM by PIB Kolkata


    নয়াদিল্লী, ১৯ মে, ২০২০


    

    
    কেন্দ্রীয় স্বরাষ্ট্র মন্ত্রকের পক্ষ থেকে রাজ্যগুলিকে দেওয়া এক চিঠিতে জানানো হয়েছে যে কোভিড-১৯ সংক্রমণের ভয়ে এবং কাজ হারানোর আতঙ্কে পরিযায়ী শ্রমিকরা তাদের নিজেদের ঘরে ফিরে যেতে চাইছে। তাই পরিযায়ী শ্রমিকদের দূর্দশা দূর করে কেন্দ্রের সঙ্গে সক্রিয়ভাব সমন্বয় বজায় রেখে রাজ্য সরকার যে কার্যকরী ব্যবস্থা গ্রহণ করতে পারে তার ওপর জোর দেওয়া হয়েছে। সেগুলি হল-
    
    রাজ্যগুলি রেল মন্ত্রকের সঙ্গে সক্রিয় সমন্বয় বজায় রেখে আরও বিশেষ ট্রেন চালাতে হবে।
    
    পরিযায়ী শ্রমিকদের জন্য বাসের সংখ্যা বৃদ্ধি ; আন্তঃরাজ্য সীমান্তে পরিযায়ীদের নিয়ে যাওয়া বাসগুলির প্রবেশের অনুমতি দিতে হবে।
    
    
    ট্রেন/বাস চলাচল সম্পর্কে আরও বেশি স্পষ্ট ধারণা দিতে হবে, কারণ স্পষ্টতার অভাব এবং গুজবের কারণে শ্রমিকদের মধ্যে অশান্তির সৃষ্টি হয়েছে।
    
    
    যেখানে ইতিমধ্যেই পায়ে হেঁটে পরিযায়ীরা যাত্রা করেছেন বলে জানা গেছে, সেখানে পর্যাপ্ত স্যানিটেশন, খাদ্য এবং স্বাস্থ্য পরিষেবা সহ যথাযথ বিশ্রামের ব্যবস্থা করতে হবে রাজ্যগুলিকে।
    
    জেলা কর্তৃপক্ষকে পরিবহনের ব্যবস্থা করে কর্মীদের নির্ধারিত বিশ্রামাগারে পৌঁছে দিতে হবে, যাতে তারা পায়ে হেঁটে নিকটস্থ বাস টার্মিনাল বা রেল স্টেশনগুলিতে পৌঁছাতে পারে।
    
    পরিযায়ী শ্রমিকদের মধ্যে মহিলা, শিশু, বয়স্কদের নির্দিষ্ট প্রয়োজনীয়তার ভিত্তিতে তাদের প্রতি বিশেষ নজর দিতে হবে ।
    
    জেলা কর্তৃপক্ষ বিশ্রামের জায়গাগুলিতে স্বেচ্ছাসেবী সংস্থার প্রতিনিধিদের যুক্ত করতে পারে। বিশ্রামের জায়গাগুলি যে কোয়ারেনটাইনের জায়গা নয় সেই সম্পর্কে ধারণা তৈরি করতে হবে। শ্রমিকরা যেখানে রয়েছেন সেখানে তাদের থাকার জন্য উৎসাহিত করতে হবে।
    
    পরিযায়ীদের ঠিকানা এবং যোগাযোগের নম্বর নিয়ে তালিকা তৈরি করতে হবে। এমনকি সঠিক সময় তাদের সঙ্গে যোগাযোগ করে সাহায্য করতে হবে।
    
    চিঠিতে পুনরায় উল্লেখ করা হয়েছে, জেলা কর্তৃপক্ষকে সুনিশ্চিত করতে হবে যে, কোনো পরিযায়ী শ্রমিক তার গন্তব্যে পৌঁছানোর জন্য রেলপথ অথবা রাস্তা দিয়ে হাঁটছেন না। জেলা কর্তৃপক্ষ প্রয়োজন অনুযায়ী ট্রেন চালানোর জন্য রেল মন্ত্রকের কাছে আবেদন করতে পারে।


    

    রাজ্যকে প্রেরিত চিঠি সম্পর্কে বিস্তারিত জানতে দেখুন-


    
    http://164.100.117.97/WriteReadData/userfiles/MHA%20DO%20Lr.%20Dt.%2018.5.2020%20to%20Chief%20Secretaries%20reg.%20measures%20to%20be%20taken%20in%20movement%20of%20stranded%20workers.pdf


    

    CG/SS/NS

    
    
    (Release ID: 1625116) Visitor Counter : 20
    
    
      Read this release in: Gujarati , English , Urdu , Hindi , Marathi , Manipuri , Punjabi , Odia , Tamil , Telugu , Kannada , Malayalam