      মানবসম্পদবিকাশমন্ত্রক

      কেন্দ্রীয় মানবসম্পদ উন্নয়ন মন্ত্রী "সাইকো-সোশ্যাল ইম্প্যাক্ট অফ প্যান্ডেমিক এন্ড লকডাউন এন্ড কোপ উইথ" শীর্ষক সমাজ মনস্তত্ত্ব বিষয়ক সাতটি বইয়ের একটি সিরিজ ইলেকট্রনিক মাধ্যমে প্রকাশ করেছেন
      
      করোনা গবেষণার বিষয়ে এই সিরিজটি প্রকাশ করেছে এন বি টি ইন্ডিয়া

      Posted On: 15 MAY 2020 7:26PM by PIB Kolkata

    নতুন দিল্লী, ১৫ই মে, ২০২০


    

    
    কেন্দ্রীয় মানবসম্পদ উন্নয়ন মন্ত্রী শ্রী রমেশ পোখরিয়াল নিশাঙ্ক আজ "সাইকো-সোশ্যাল ইম্প্যাক্ট অফ প্যান্ডেমিক এন্ড লকডাউন এন্ড কোপ উইথ"শীর্ষক সমাজ মনস্তত্ত্ব বিষয়ক সাতটি বইয়ের একটি সিরিজ ইলেকট্রনিক মাধ্যমে প্রকাশ করেছেন। ন্যাশনাল বুক ট্রাস্ট ইন্ডিয়া প্রকাশিত এই সিরিজের বই গুলি মুদ্রণ এবং ই-এডিশানে প্রকাশ করে কেন্দ্রীয় মন্ত্রী বলেন "গোটা বিশ্ব যে সংকটজনক পরিস্থিতির মধ্যে দিয়ে চলেছে তার মোকাবিলায়, এন বি টি অতুলনীয় এবং অসাধারণ এই সাতটি বইয়ের সিরিজ প্রকাশ করেছে। আমি আশা করবো এই বই গুলি মানুষদের মানসিক ভাবে সুস্থ থাকার বিষয়ে দিকনির্দেশ দিতে পারবে"। বই প্রকাশনার পর শ্রী নিশাঙ্ক এন বি টির গবেষক ও লেখকদের সঙ্গে এক ভিডিও কনফারেন্সের মাধ্যমে আলোচনা সভায় মিলিত হন।


    
    শ্রী নিশাঙ্ক, ন্যাশনাল বুক ট্রাস্টের এই অনন্য উদ্যোগ কে অভিনন্দন জানান। একই সঙ্গে তিনি গবেষক এবং যারা এই তথ্য সংকলন করে বই আকারে প্রকাশ করেছেন, তাঁদেরও প্রতিও তিনি কৃতজ্ঞতা প্রকাশ করেন।তিনি বলেন এই ভয়ঙ্কর অতিমারীর বিরুদ্ধে লড়াইয়ে মানসিক ভাবে সুস্থ থাকাটা অতন্ত জরুরী।


    
    এন বি টির সভাপতি অধ্যাপক গোবিন্দ প্রসাদ শর্মা এই বই প্রকাশনা অনুষ্ঠানে বলেন, "আমার জীবনে বহু মহামারি দেখেছি, কিন্তু সারা বিশ্বজুড়ে বর্তমানে যে প্রতিকূল পরিস্থিত সৃষ্টি হয়েছে তা, মনস্তত্ত্বের ওপর আঘাত এনেছে। যারা করোনা সংক্রমিত নন তারাও ক্ষতিগ্রস্ত হচ্ছেন"। তিনি বলেন এই পরিস্থিতিতে এন বি টি প্রকাশিত বই গুলি শুধুমাত্র ভারতীয়দের নয় বিদেশিদের কাছেও অত্যন্ত প্রয়োজনীয় হয়ে উঠবে।


    
    এন বি টির মহানির্দেশক শ্রী যুবরক মালিক, যাঁর নেতৃত্বে প্রকল্পটি বাস্তবায়িত হয়েছে,কেন্দ্রীয় মানবসম্পদ উন্নয়ন মন্ত্রী এবং সভাপতিকে এই প্রকল্পটি বাস্তবায়িত করতে তাঁদের সহায়তার জন্য ধন্যবাদ জানান। একই সঙ্গে তিনি গোটা এন বি টি পরিবারকে ধন্যবাদ জানান। চার সপ্তাহের মধ্যে এই প্রকল্পটি বাস্তবায়নের জন্য তিনি গবেষকদেরও কাজের প্রশংসা করেন।


    
    স্টাডি গ্রুপের সদস্যরাও কেন্দ্রীয় মানবসম্পদ উন্নয়ন মন্ত্রীর সঙ্গে তাদের অভিজ্ঞতার কথা তুলে ধরেন। বাড়িতে থেকে শুধুমাত্র প্রযুক্তি ব্যবহার করে আজকের পরিস্থিতিতে প্রয়োজনীয় এই বই গুলি প্রকাশের অভিজ্ঞতার কথা তুলে ধরেন তাঁরা। আজকের অনুষ্ঠানে যাঁরা অংশ নেন তাঁদের মধ্যে উল্লেখযোগ্য হলেন, ড:জিতেন্দ্র নাগপাল, শ্রীমতী মীনা অরোরা, লেফটেনান্ট কর্নেল তরুন উপ্পল, ড:হারসীতা, শ্রীমতী রেখা চৌহান, শ্রীমতী সোনি সিধু এবং শ্রীমতী অপরাজিতা দিক্ষিত প্রমুখ।


    
    এন বি টির সম্পাদক শ্রী কুমার বিক্রম, দেশজুড়ে লকডাউন পরিস্থিতি থাকা কালীন এই সিরিজের সব লেখক এবং বিবরণকারীদের অভিজ্ঞতার কথা তুলে ধরেন। সম্পাদনার সঙ্গে যুক্ত ৩০ জনের দল, শিল্প, প্রকাশনা, তথ্যপ্রযুক্তি, জনসংযোগ, বিক্রির সঙ্গে যুক্ত সকলকেই তিনি ধন্যবাদ জানান।


    
    এন বি টি প্রকাশিত এই বই গুলি সমাজের সাতটি স্তরের মানুষদের সঙ্গে কথা বলে, কেস স্টাডি করে সমাজ মনস্তত্ত্ব নিয়ে এন বি টির ওয়েবসাইটে তুলে ধরা প্রশ্নের উত্তরের ভিত্তিতেই প্রকাশ করা হয়েছে।


    
    বিষয় গুলির ওপর গবেষণা করা হয়েছে গত ২৭শে মার্চ থেকে ১ লা মে পর্যন্ত।


    
    প্রকাশিত বই গুলি হল: (১) ভালনারেবল ইন অটোম:আন্ডারস্ট্যান্ডিং দ্য এল্ডারলি। (২) দ্য ফিউচার অফ সোস্যাল ডিসটান্সিং: নিউ কার্ডিনাল ফর চিল্ডেন, এডোলোসেণ্স এন্ড ইয়ুথ। (৩) দ্য অর্ডিয়ল অফ বিয়িঙ্গ করোনা ওয়ারিয়ারস: এন এপ্রোচ টু মেডিকেল এন্ড এসেন্সিয়াল সার্ভিস প্রভাইডারস। (৪) নিউ ফ্রন্টিয়ার এট হোম:এন এপ্রোচ টু ওমেন, মাদার এন্ড পেরেন্টস। (৫) কট ইন করোনা কনফ্লীক্ট :এন এপ্রোচ টু দ্য ওয়ার্কিং পপুলেশন। (৬) মেকিং সেন্স অফ ইট অল:আন্ডারস্ট্যান্ডিং দ্য কনসার্ন অফ পার্সেন উইথ ডিসএবিলিটি। (৭) এলিনেসান এন্ড রেসিলেন্স:আন্ডারস্ট্যান্ডিং করোনা এফেক্টটেড ফ্যামিলি। এই বই গুলির সঙ্গে সাতটি ভিডিও প্রকাশ করা হয়েছে।


    

    বই গুলি পাওয়া যাচ্ছে:


    
    এন বি টি বুকসপ, বসন্ত্কুঞ্জ, নতুন দিল্লী।
    এন বি টি ওয়েব স্টোর www.nbtindia.gov.in/cssbooks
    যোগাযোগ করা যেতে পারে 91-8826610174


    

    CG/PPM

    
    
    (Release ID: 1624448) Visitor Counter : 9
    
    
      Read this release in: Telugu , English , Marathi , Hindi , Assamese , Punjabi , Tamil , Kannada