      শিল্পওবাণিজ্যমন্ত্রক

      সুলভ মূল্যে অত্যাবশ্যক ওষুধপত্র, চিকিৎসা পরিষেবা ও টিকার সুবিধা সহজলভ্য করতে জি-২০ দেশগুলির প্রতি আহ্বান ভারতের
      Posted On: 14 MAY 2020 8:23PM by PIB Kolkata


    নতুন দিল্লি, ১৪ মে, ২০২০


    

    সুলভ মূল্যে অত্যাবশ্যক ওষুধপত্র, চিকিৎসা পরিষেবা ও টিকার সুবিধা সহজলভ্য করতে জি-২০ দেশগুলির প্রতি আহ্বান জানিয়েছে ভারত। জি-২০ দেশগুলির বাণিজ্য ও বিনিয়োগ মন্ত্রীদের দ্বিতীয় ভার্চ্যুয়াল বৈঠকে অংশ নিয়ে কেন্দ্রীয় বাণিজ্য ও শিল্প মন্ত্রী শ্রী পীযূষ গোয়েল করোনা মহামারীর প্রেক্ষিতে সারা বিশ্বজুড়ে সাধারণ মানুষ যে সমস্ত সমস্যার সম্মুখীন হচ্ছেন তা নিরসনে জি-২০ দেশগুলিকে অবিলম্বে প্রয়োজনীয় পদক্ষেপ গ্রহণের আহ্বান জানিয়েছেন। এই প্রেক্ষিতে, শ্রী গোয়েল বলেন, অভাবনীয় এই পরিস্থিতির সময় সহমর্মিতা ও সুসামঞ্জস্য বজায় রাখা প্রয়োজন। তাই, সমস্ত দেশের প্রাথমিক কর্তব্যই হল মানুষের জীবন রক্ষা করা। জি-২০ দেশগুলির প্রতি আহ্বান জানিয়ে শ্রী গোয়েল বলেন, যে সমস্ত দেশে নমুনা পরীক্ষার কিট, স্বাস্থ্যকর্মীদের সুরক্ষামূলক উপকরণের প্রয়োজনীয়তা রয়েছে, সেখানে অগ্রাধিকারের ভিত্তিতে এই সমস্ত অত্যাবশ্যক উপকরণ পাঠানো জরুরী। শ্রী গোয়েল আরও বলেন, রপ্তানি নিষেধাজ্ঞা নীতি গ্রহণ করে এই সমস্যার সমাধান সম্ভব নয়। এর জন্য প্রয়োজন নিষেধাজ্ঞা শিথিল করে সুলভমূল্যে প্রয়োজনীয় উপকরণগুলি দ্রুত সরবরাহের মাধ্যমে সাধারণ মানুষের জীবন বাঁচানো।


    
    শ্রী গোয়েল ১৩০ কোটি মানুষের দেশ ভারতের সক্ষমতা ও অঙ্গিকারের একটি ছোট্ট উদাহরণ দিয়ে বলেন, করোনা মহামারী সংক্রমণের সময় ভারতে কেবল কয়েক হাজার পি.পি.ই. কিট উৎপাদিত হত। এর আগে ভারতে এত বিপুল সংখ্যায় এধরনের কিটের প্রয়োজনীয়তা দেখা দেয়নি। এই পরিস্থিতিতে ভারত মনে করে অধিকাংশ দেশের পক্ষ থেকেই বিপুল পরিমাণে এধরনের কিট যোগান দিয়ে ভারতের চাহিদা মেটানো সম্ভব নয়। তাই ভারত দেশীয় পদ্ধতিতে পি.পি.ই. কিট উৎপাদন বাড়ানোর সিদ্ধান্ত নেয়। এখন ভারত প্রতিদিন প্রায় ৩ লক্ষ পি.পি.ই. কিট উৎপাদন করছে। ‘বসুধৈব কুটুম্বকম’-আদর্শের কথা উল্লেখ করে শ্রী গোয়েল জানান, করোনা অসুখ মোকাবিলায় ভারত ১২০-টিরও বেশি দেশকে নিঃশর্তে চিকিৎসা উপকরণ সরবরাহ করেছে। এরমধ্যে ৪৩টি দেশ এধরনের উপকরণ অনুদান হিসেবে পেয়েছে। এর পাশাপাশি, নিকট প্রতিবেশী দেশগুলিকে মানবিক সহায়তার অঙ্গ হিসেবে দ্রুত চিকিৎসা সরঞ্জাম সরবরাহ করেছে।


    
    সৌদি আরবের সভাপতিত্বে জি-২০ দেশগুলির বাণিজ্য ও বিনিয়োগ মন্ত্রীদের নিয়ে এধরনের ভার্চ্যুয়াল বৈঠক আয়োজনের জন্য সেদেশের মন্ত্রীকে শ্রী গোয়েল ধন্যবাদ জানান।


    

    CG/BD/AS

    
    
    (Release ID: 1624032) Visitor Counter : 9
    
    
      Read this release in: Punjabi , English , Urdu , Hindi , Tamil , Telugu , Kannada