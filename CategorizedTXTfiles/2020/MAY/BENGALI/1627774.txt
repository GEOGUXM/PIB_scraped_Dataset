      বিজ্ঞানওপ্রযুক্তিমন্ত্রক

      বিজ্ঞান এবং প্রযুক্তি মন্ত্রক কোভিড-19 অতিমারীর বিরুদ্ধে প্রতিষেধক আবিষ্কারের চেষ্টা চালিয়ে যাচ্ছে
      
      অধ্যাপক কে বিজয় রাঘবন জানিয়েছেন প্রতিষেধক আবিষ্কারের খোঁজে হ্যাকাথনের আয়োজন করা হয়েছে

      Posted On: 28 MAY 2020 6:13PM by PIB Kolkata

    নতুন দিল্লী, ২৮শে মে, ২০২০


    

    নীতি আয়োগের সদস্য ড:বিনোদ পল এবং ভারত সরকারের মুখ্য বিজ্ঞান বিষয়ক উপদেষ্টা অধ্যাপক কে, বিজয় রাঘবন সাংবাদিক সম্মেলনে ভারতের বিজ্ঞান এবং প্রযুক্তি ক্ষেত্র কোভিড -19 সংক্রমণ সম্পর্কিত প্রতিষেধক ও ওষুধ আবিষ্কার এবং চিকিৎসা ও পরীক্ষা বিষয়ে কার্যকলাপের বিষয়গুলি তুলে ধরেন।


    
    প্রতিষেধক আবিষ্কারের বিষয়ে বলা হয় যে এই প্রক্রিয়ায় সাধারন ভাবেই বেশি সময় লাগে। কেননা সবটাই অনিশ্চিয়তায় পরিপূর্ণ। কিন্তু কোভিড-১৯এর সঙ্গে যুদ্ধ করে সাফল্য পেতে সমান্তরাল ভাবে একাধিক প্রচেষ্টা চালিয়ে যাওয়া হচ্ছে। এই প্রচেষ্টা জাতীয় এবং আন্তর্জাতিক স্তরে চালানো হচ্ছে। ভারতীয় শক্তিশালী প্রতিষেধক শিল্পগুলিতে স্টার্ট আপ এবং ভারতীয় একাডেমীয়া প্রতিষেধক আবিষ্কারের কাজ চালিয়ে যাচ্ছে। তিন রকম ভাবে এই কাজ চালিয়ে নিয়ে যাওয়া হচ্ছে। বেশ কয়েকটি দল সম্পূর্ণ দেশীয় প্রযুক্তি ব্যবহার করে পরীক্ষা চালাচ্ছে। অপর দল বিদেশী গবেষণাগারের সঙ্গে এক যোগে কাজ করছে। এ ক্ষেত্রে ভারতীয় গবেষকরাই মুখ্য ভুমিকা পালন করছেন। কোনো দল আবার বিদেশে গবেষকদের সহায়তা করছেন। এই প্রক্রিয়ায় কাজ করলে সাফল্য নিশ্চিত করা যায়।


    
    ওষুধ আবিষ্কারের ক্ষেত্রেও আমাদের বৈজ্ঞানিকরা তিন ধরনের পদ্ধতিতে কাজ করে চলেছে। প্রথমত দেখা হচ্ছে বর্তমানে যে সমস্ত ওষুধ রয়েছে তা এই ভাইরাসের বিরুদ্ধে কি ভাবে কাজ করছে এবং অসুখটি কতটা প্রশমিত করতে পারছে। দ্বিতীয়ত ফাইটো-ফার্মাসিউটিক্যালস এবং ভেষজ নির্যাস নিয়ে পরীক্ষা চালানো হচ্ছে।চুড়ান্ত পর্যায় নানাবিধ ভাবে নতুন ওষুধ আবিষ্কারের চেষ্টা চালিয়ে যাওয়া হচ্ছে। এর মধ্যে রয়েছে ওষুধ আবিষ্কারের জন্য হ্যাকাথনের আয়োজন।


    
    সমন্বিত ভাবে গবেষণা চালিয়ে নতুন ভাবে কোভিড পরীক্ষা ও পরীক্ষা কিট আবিষ্কার করা সম্ভব হয়েছে বলে জানান হয়। এই কিটের মাধ্যমে সংক্রমণ চিহ্নিতকরণের পাশাপাশি তার প্রতিষেধকও নির্দিষ্ট করা যাবে।পরবর্তী পর্যায়ে এই কিট সেরলজিকাল পরীক্ষায় ব্যবহার করা হবে।


    
    আমাদের বিজ্ঞানী, প্রতিষ্ঠান এবং বিজ্ঞান সংস্থা গুলির যৌথ উদ্যোগে এই অগ্রগতি সম্ভব হয়েছে বলে জানান হয়েছে। পরিচালন ব্যবস্থা সম্পূর্ণ প্রক্রিয়ার সঙ্গে জড়িত থেকে গুণগত মান বজায় রেখে দ্রুতগতিতে কাজ শেষ করার বিষয়ে গুরুত্বপূর্ণ ভূমিকা পালন করে চলেছে।


    

    CG/PPM

    
    
    (Release ID: 1627774) Visitor Counter : 15
    
    
      Read this release in: English , Urdu , Hindi , Marathi , Assamese , Punjabi , Tamil , Telugu , Kannada