      বিজ্ঞানওপ্রযুক্তিমন্ত্রক

      বিজ্ঞান ও প্রযুক্তির মাধ্যমে অর্থনীতির পুনরুজ্জীবনে ভারত সঠিক জায়গায় রয়েছে : ডঃ হর্ষ বর্ধন
      Posted On: 11 MAY 2020 5:30PM by PIB Kolkata


    নয়াদিল্লি, ১১ মে, ২০২০


    

    কেন্দ্রীয় বিজ্ঞান ও প্রযুক্তি মন্ত্রী ডঃ হর্ষ বর্ধন বলেছেন, কোভিড-১৯ এর বিরুদ্ধে ভারতের লড়াই নিরবচ্ছিন্নভাবে সঠিক পথে এগিয়ে চলেছে। জাতীয় প্রযুক্তি দিবস উদযাপন উপলক্ষে আয়োজিত এক অনুষ্ঠানে ভাষণ দিতে গিয়ে ডঃ হর্ষ বর্ধন একথা বলেন। বিজ্ঞান ও প্রযুক্তি দপ্তরের অধীন বিধিবদ্ধ সমস্যা প্রযুক্তি উন্নয়ন পর্ষদ এবং বণিকসভা ভারতীয় শিল্প মহাসংঘ যৌথভাবে এই অনুষ্ঠানের আয়োজন করে।


    
    দেশের কোভিড-১৯ এর মতো মহামারীর মোকাবিলায় বিজ্ঞান ও প্রযুক্তি দপ্তরের প্রয়াসের প্রশংসা করে ডঃ হর্ষ বর্ধন বলেন, বিজ্ঞান ও প্রযুক্তি ক্ষেত্রের সাফল্যকেই বিভিন্ন উদ্ভাবনী প্রচেষ্টা ও অনুসন্ধানের মাধ্যমে তুলে ধরার চেষ্টা হয়েছে। এই প্রচেষ্টায় সামিল সংশ্লিষ্ট সমস্ত বিজ্ঞানী, শিল্পোদ্যোগী ও প্রতিষ্ঠানগুলির প্রয়াসকে কুর্নিশ জানাতে হবে। স্বল্প সময়ের মধ্যেই কোভিড-১৯ মোকাবিলায় দেশে নতুন ধরনের নমুনা পরীক্ষা কিট উদ্ভাবনে একাধিক গবেষণামূলক উদ্যোগ গ্রহণ করা হয়েছে। সেই সঙ্গে, সংক্রমণ মোকাবিলায় প্রয়োজনীয় চিকিৎসা সরঞ্জামও উদ্ভাবন করা হয়েছে। কোভিড-১৯ সংক্রান্ত প্রযুক্তিকে কাজে লাগানোর জন্য যে টাস্কফোর্স গঠন করা হয়েছে, সে প্রসঙ্গে ডঃ হর্ষ বর্ধন বলেন, কেন্দ্রীয় সরকার ‘মেক ইন ইন্ডিয়া’ কর্মসূচিতে লাগাতার প্রয়াস যুগিয়ে চলেছে।


    
    এই উপলক্ষে নীতি আয়োগের সদস্য ডঃ ভি কে সারস্বত বলেন, অর্থনীতির বিকাশে নতুন ধরনের প্রযুক্তির গুরুত্বপূর্ণ ভূমিকা রয়েছে। কেন্দ্রীয় সরকারের মুখ্য বৈজ্ঞানিক উপদেষ্টা অধ্যাপক কে বিজয় রাঘবন বলেন, বর্তমান জীবনযাপনের ক্ষেত্রে প্রযুক্তি যেমন পরিবর্তন নিয়ে আসতে পারে, তেমনই ভবিষ্যৎ কর্মপন্থাগুলিও স্থির করে দিতে পারে। অনুষ্ঠানে বিশ্ব স্বাস্থ্য সংস্থার মুখ্য বিজ্ঞানী ডঃ সৌম্য স্বামীনাথন কোভিড মহামারী মোকাবিলায় সারা বিশ্বে যে সমস্ত পদক্ষেপ গ্রহণ করা হয়েছে, সে সম্পর্কে এবং ভবিষ্যৎ কর্মপরিকল্পনাগুলির কথা বিশেষভাবে উল্লেখ করেন। কোভিড চ্যালেঞ্জ মোকাবিলায় ভারতের প্রয়াসগুলির প্রশংসা করেন তিনি।


    

    CG/BD/SB

    
    
    (Release ID: 1623279) Visitor Counter : 8
    
    
      Read this release in: Punjabi , English , Urdu , Hindi , Marathi , Tamil , Telugu