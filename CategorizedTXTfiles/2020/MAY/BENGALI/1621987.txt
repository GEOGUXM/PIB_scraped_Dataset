      ক্ষুদ্র, অতিক্ষুদ্রওমাঝারিশিল্পমন্ত্রক

      কোভিড-19 সঙ্কট পরবর্তীকালে যে সুযোগ সৃষ্টি হবে শিল্পক্ষেত্রগুলিকে ইতিবাচক মনোভাব নিয়ে তার পূর্ণ সদ্বব্যহার করতে হবে : শ্রী গড়কড়ি
      Posted On: 07 MAY 2020 5:15PM by PIB Kolkata


    নতুন দিল্লি ৭ই মে, ২০২০


    কেন্দ্রীয় অতি ক্ষুদ্র,ক্ষুদ্র এবং মাঝারি শিল্প মন্ত্রী ও সড়ক পরিবহন এবং মহা সড়ক মন্ত্রী শ্রী নীতিন গডকড়ি বলেছেন কোভিড-19 সঙ্কট পরবর্তীকালে যে সুযোগ সৃষ্টি হবে শিল্পক্ষেত্র গুলিকে ইতিবাচক মনোভাব নিয়ে তার পূর্ণ সদ্বব্যহার করতে হবে। আজ তিনি ইন্দোর ম্যানেজমেনট পরিচালিত "কোভিড-19 পরবর্তী, অতি ক্ষুদ্র, ক্ষুদ্র ও মাঝারি শিল্প এবং পরিকাঠামো : ভারতীয় অর্থনীতির দুটি জীবন রেখা" শীর্ষক এক ওয়েবনার আলোচনা সভায় বক্তব্য রাখেন।


    
    তিনি শিল্পক্ষেত্র গুলিকে কোভিড-19 সংক্রমণ যাতে আরও ছড়িয়ে না পড়ে তার জন্য প্রয়োজনীয় ব্যবস্থা নেওয়ার বিষয়টি নিশ্চিত করার পরামর্শ দেন। শ্রী গড়কড়ি, সংস্থাগুলিকে, তাদের কর্মী এবং আধিকারিকদের নিরাপত্তা নিশ্চিত করতে বলেন। তিনি বলেন শ্রমিকদের খাদ্য, বাসস্থানের ব্যবস্থা করার পাশাপাশি সামাজিক দূরত্ব বজায় রাখার বিষয়টিও নিশ্চিত করতে হবে। এই সঙ্কট পরবর্তীকালে যে সুযোগ সৃষ্টি হবে শিল্পক্ষেত্র গুলিকে তা ইতিবাচক মনোভাব নিয়ে গ্রহন করে তার পূর্ণ সদ্বব্যহারের ওপরে তিনি জোর দেন।


    
    এই সঙ্কট প্রতিরোধে এবং সাধারন মানুষের জীবন জীবিকা নিশ্চিত করতে সংশ্লিষ্ট সব পক্ষকে সমন্বিত কর্মসূচী গ্রহণের পরামর্শ দেন তিনি।


    
    কেন্দ্রীয় মন্ত্রী জানান এই সময়ে সবচেয়ে জোর এবং লক্ষ্য দিতে হবে রপ্তানি বৃদ্ধির ওপর। পাশাপাশি তিনি জোর দেন আমদানি করা পণ্যের বদলে দেশীয় পণ্যের ব্যবহারের ওপর।


    
    কেন্দ্রীয় মন্ত্রী মনে করিয়ে দেন যে জাপান সরকার চীন থেকে তাদের বিনিয়োগ তুলে নিয়ে অন্যত্র বিনিয়োগের উদ্যোগ নিয়েছে। ভারতের এই সুযোগ কাজে লাগানো উচিত বলে তিনি মনে করেন।


    
    আজকের আলোচনায় বেশ কতকগুলি বিষয় এবং পরামর্শ গুরুত্ব সহকারে বিবেচনা করা হয়। যার মধ্যে রয়েছে ৩০%অতিরিক্ত তহবিলের সঙ্গে আরও ১০% কার্যকরী মূলধন বৃদ্ধি, কোম্পানি আইনের কিছু ছাড়, কোভিড-19 সংক্রমিত শ্রমিকদের কিছু সুবিধাদান, শ্রমিক আইনে কিছু ছাড়, লকডাউন সময়কালে বিদ্যুত বিলে কিছু ছাড়, জি এস টি এবং আগাম কর দেওয়ার সময়সীমা বিলম্বিত করা ইত্যাদি।


    
    শ্রী গড়কড়ি শিল্প ক্ষেত্রের প্রতিনিধিদের প্রশ্নের উত্তর দেন, পাশাপাশি সরকারের পক্ষ থেকে সব রকম সহায়তার আশ্বাস দেন। তিনি আজকের আলোচনার বিষয়বস্তু গুলি নিয়ে সংশ্লিষ্ট সব দপ্তরের সঙ্গে কথা বলবেন বলে জানান।


    

    CG/PPM

    
    
    (Release ID: 1621987) Visitor Counter : 15
    
    
      Read this release in: English , Urdu , Hindi , Manipuri , Assamese , Punjabi , Tamil , Telugu , Kannada