      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 18 MAY 2020 6:33PM by PIB Kolkata


    নয়াদিল্লি, ১৮ মে, ২০২০


    স্বাস্থ্য ও পরিবার কল্যাণ মন্ত্রকের পক্ষ থেকে কোভিড-১৯ সংক্রান্ত সর্বশেষ তথ্য


    দেশে বর্তমানে নিশ্চিতভাবে করোনায় আক্রান্তের সংখ্যা ৫৬ হাজার ৩১৬। এখনও পর্যন্ত কোভিড-১৯ আক্রান্ত ৩৬ হাজার ৮২৪ জন আরোগ্য লাভ করেছেন। গত ২৪ ঘন্টায় ২ হাজার ৭১৫ জন রোগী সুস্থ হয়েছেন। দেশে এখন সুস্থতার হার ৩৮.২৯ শতাংশ। প্রতি ১ লক্ষ জনসংখ্যায় নিশ্চিতভাবে করোনায় আক্রান্তের দিক থেকে ভারতে এখনও পর্যন্ত প্রতি লক্ষে নিশ্চিতভাবে করোনায় আক্রান্তের ঘটনা ৭.১। সামগ্রীকভাবে সারা বিশ্বে প্রতি ১ লক্ষে নিশ্চিতভাবে করোনায় আক্রান্তের ঘটনা ৬০।


    কেন্দ্রীয় স্বাস্থ্য ও পরিবার কল্যাণ মন্ত্রক গতকাল রেড/অরেঞ্জ/গ্রিন জোনগুলি চিহ্নিতকরণের জন্য রাজ্যগুলিকে নতুন নীতি-নির্দেশিকা পাঠিয়েছে। এই নীতি-নির্দেশিকা অনুযায়ী, রাজ্যগুলিকে জেলা/পুর নিগম অথবা সতর্কতা অবলম্বনের দিক থেকে সাব-ডিভিশন/ওয়ার্ড অথবা অন্য যে কোনও প্রশাসনিক এলাকাকে বর্তমান পরিস্থিতি মূল্যায়নের ভিত্তিতে রেড/অরেঞ্জ/গ্রিন জোনে ভাগ করার জন্য বলা হয়েছে। স্বাস্থ্য ও পরিবার কল্যাণ মন্ত্রকের পক্ষ থেকে বহুস্তরীয় বিশ্লেষণ-ভিত্তিক যে মাপকাঠি রাজ্যগুলিকে পাঠানো হয়েছে, তার ভিত্তিতেই এই এলাকাগুলি চিহ্নিতকরণের জন্য বলা হয়েছে।রাজ্যগুলিকে আরও বলা হয়েছে, সংক্রামিত এলাকাগুলিতে নিষেধাজ্ঞা আরও কঠোরভাবে বলবৎ করতে। প্রতিটি সংক্রামিত এলাকা, বাফার জোনকে পৃথক সীমানা অনুযায়ী ভাগ করার কথা বলা হয়েছে, যাতে এই এলাকাগুলির আশেপাশের অঞ্চলে সংক্রমণ ছড়িয়ে না পড়ে। বাফার জোনগুলিকে প্রতিটি আক্রান্তের ঘটনার ওপর কড়া নজর রাখার কথা বলা হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1624890 – এই লিঙ্কে ক্লিক করুন।


    লকডাউনের মেয়াদ বেড়ে ৩১শে মে; রাজ্যগুলি বিভিন্ন জোনের ব্যাপারে সিদ্ধান্ত নেবে এবং জোনগুলিতে কর্মকান্ডের বিষয়ে অনুমতি দেবে; সারা দেশে নির্দিষ্ট কিছু কর্মকান্ডে নিষেধাজ্ঞা বলবৎ থাকছে


    দেশে গত ২৪শে মার্চ থেকে লকডাউন সম্পর্কিত ব্যবস্থাগুলি কার্যকর করার ফলে কোভিড-১৯ সংক্রমণ ছড়িয়ে পড়া উল্লেখযোগ্য হারে রোধ করা গেছে। এই প্রেক্ষিতে সিদ্ধান্ত হয়েছে যে, লকডাউনের মেয়াদ আগামী ৩১শে মে পর্যন্ত বাড়ানো হবে। এই মর্মে যে নতুন নীতি-নির্দেশিকা জারি হয়েছে, সেই অনুযায়ী রাজ্য/কেন্দ্রশাসিত অঞ্চলগুলি কেন্দ্রীয় স্বাস্থ্য মন্ত্রকের মাপকাঠির ভিত্তিতে রেড, গ্রিন ও অরেঞ্জ জোনগুলির সীমা নির্ধারণ করবে। এই জোনগুলি একটি জেলা বা একটি পুর নিগম বা একটি পুরসভা অথবা সাব-ডিভিশনের মতো ছোট প্রশাসনিক এলাকা হতে পারে। রেড ও অরেঞ্জ জোন হিসাবে চিহ্নিত এলাকাগুলির মধ্যে সংক্রামিত ও বাফার জোনগুলির এলাকা স্থির করবে স্থানীয় কর্তৃপক্ষগুলি। এখানেও স্বাস্থ্য ও পরিবার কল্যাণ মন্ত্রকের নীতি-নির্দেশিকা অনুযায়ী এই এলাকা স্থির হবে। সংক্রামিত এলাকার মধ্যে অত্যাবশ্যক কর্মকান্ডকে ছাড়া দেওয়া হয়েছে। সারা দেশে নির্দিষ্ট কয়েকটি ক্ষেত্রে নিষেধাজ্ঞা কার্যকর থাকছে। রাত্রিকালীন কার্ফিউ – এর সময় ব্যক্তি-বিশেষের অত্যাবশ্যক কারণ ছাড়া সন্ধ্যে ৭টা থেকে সকাল ৭টা পর্যন্ত যাতায়াতে নিষেধাজ্ঞা বলবৎ থাকছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1624763 – এই লিঙ্কে ক্লিক করুন।


    লকডাউন ৪.০ – স্বরাষ্ট্র মন্ত্রকের নীতি-নির্দেশিকাগুলি রাজ্য বা কেন্দ্রশাসিত অঞ্চল সরল করতে পারবে না, শুধুমাত্র স্থানীয় পর্যায়ে পরিস্থিতির মূল্যায়ন এবং স্বাস্থ্য মন্ত্রকের নীতি-নির্দেশিকা অনুযায়ী কঠোর ব্যবস্থা নিতে পারবে : স্বরাষ্ট্র মন্ত্রক


    কেন্দ্রীয় স্বরাষ্ট্র মন্ত্রক ১৭ই মে দেশে কোভিড-১৯ সংক্রমণ মোকাবিলায় লকডাউন সম্পর্কিত নিষেধাজ্ঞাগুলিতে সংশোধিত নীতি-নির্দেশিকা জারি করেছে। লকডাউনের মেয়াদ যেহেতু আগামী ৩১শে মে পর্যন্ত বাড়ানো হয়েছে, এর প্রেক্ষিতে স্বরাষ্ট্র মন্ত্রক বেশ কিছু নিষেধাজ্ঞায় ছাড় দেওয়ার সিদ্ধান্ত নিয়েছে। রাজ্য ও কেন্দ্রশাসিত অঞ্চলগুলিকে মন্ত্রকের পক্ষ থেকে পুনরায় বলা হয়েছে, সংশোধিত নীতি-নির্দেশিকার আওতায় লকডাউন সম্পর্কিত নিষেধাজ্ঞাগুলিতে ছাড় দেওয়া হলেও রাজ্য বা কেন্দ্রশাসিত অঞ্চলগুলি স্বরাষ্ট্র মন্ত্রকের নিষেধাজ্ঞাগুলি সরল করতে পারবে না। তবে, রাজ্য ও কেন্দ্রশাসিত অঞ্চলগুলি বাস্তব পরিস্থিতি বিশ্লেষণ করে নির্দিষ্ট কিছু ক্ষেত্রে নিষেধাজ্ঞা বলবৎ করতে পারে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1624848 – এই লিঙ্কে ক্লিক করুন।


    কেন্দ্রীয় মানবসম্পদ উন্নয়ন মন্ত্রী সিবিএসই-র দশম ও দ্বাদশ শ্রেণীর বাকি পরীক্ষাগুলির তারিখ ঘোষণা করেছেন


    কেন্দ্রীয় মানবসম্পদ উন্নয়ন মন্ত্রী শ্রী রমেশ পোখরিয়াল ‘নিশাঙ্ক’ আজ নতুন দিল্লিতে সিবিএসই-র দশম ও দ্বাদশ শ্রেণীর পরীক্ষাগুলির তারিখ ঘোষণা করেছেন। এই ঘোষণা করে তিনি বলেছেন, দশম শ্রেণীর পরীক্ষা গ্রহণ করা হবে কেবলমাত্র উত্তর-পূর্ব দিল্লির ছাত্রছাত্রীদের জন্য। অন্যদিকে, দ্বাদশ শ্রেণীর পরীক্ষা গ্রহণ করা হবে সারা দেশের সিবিএসই-র ছাত্রছাত্রীদের জন্য। এই দুটি শ্রেণীর পরীক্ষা শুরু হবে সকাল সাড়ে দশটায় এবং এবং শেষ হবে দুপুর দেড়টায়।


    বিস্তারিত বিবরণের জন্য https://pib.gov.in/PressReleseDetail.aspx?PRID=1624881 – এই লিঙ্কে ক্লিক করুন।


    ‘এক দেশ, এক ডিজিটাল প্ল্যাটফর্ম’ এবং ‘এক শ্রেণী, এক চ্যানেল’ দেশে গুণগত মানের শিক্ষা পৌঁছে দেওয়া সুনিশ্চিত করবে : মানবসম্পদ উন্নয়ন মন্ত্রী


    কেন্দ্রীয় অর্থমন্ত্রী শ্রীমতী নির্মলা সীতারমন গতকাল নতুন দিল্লিতে শিক্ষা ক্ষেত্রের প্রসারে একগুচ্ছ পদক্ষেপের কথা ঘোষণা করেন। এই প্রেক্ষিতে মানবসম্পদন উন্নয়ন মন্ত্রী শ্রী রমেশ পোখরিয়াল ‘নিশাঙ্ক’ বলেন, ‘এক দেশ, এক ডিজিটাল প্ল্যাটফর্ম’ এবং ‘এক শ্রেণী, এক চ্যানেল’ ব্যবস্থার মাধ্যমে দেশের প্রত্যন্ত এলাকার ছাত্রছাত্রীদের কাছেও গুণগত মানের শিক্ষা পৌঁছে যাবে। তিনি আরও বলেন, এই উদ্যোগের ফলে গুণগত মানের শিক্ষার নাগাল আরও বেশি সংখ্যক ছাত্রছাত্রীর কাছে পৌঁছবে এবং আগামী দিনে শিক্ষা প্রতিষ্ঠানগুলিতে নাম নথিভুক্তিকরণের সংখ্যায় উল্লেখযোগ্য অগ্রগতি ঘটবে। দিব্যাঙ্গ ছাত্রছাত্রীদের ব্যাপারেও সমান অগ্রাধিকার দেওয়া হচ্ছে এবং অভিনব এই উদ্যোগের ফলে নতুন ভারত গঠনের পথ আরও প্রশস্ত হবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1624868 – এই লিঙ্কে ক্লিক করুন।


    ভারতের মহাকাশ ও আণবিক ক্ষেত্রে পূর্ণ সক্ষমতার সম্ভাবনাকে বাস্তবায়িত করতে আর্থিক ক্ষেত্রে নতুন সংস্কারগুলি এক অনন্য সুযোগ এনে দিয়েছে : ডঃ জিতেন্দ্র সিং


    ডঃ জিতেন্দ্র সিং বলেছেন, কোভিড-১৯ মহামারীর প্রেক্ষিতে প্রধানমন্ত্রী শ্রী নরেন্দ্র মোদী ২০ লক্ষ কোটি টাকার যে আর্থিক প্যাকেজের কথা ঘোষণা করেছেন, তার ফলে ক্যান্সার চিকিৎসা আরও সুলভ হয়ে উঠবে এবং আণবিক শক্তি দপ্তরের আওতায় সরকারি-বেসরকারি অংশীদারিত্বের মাধ্যমে আরও বেশি আণবিক চুল্লি স্থাপনের কাজে অগ্রগতি ঘটবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1624746 – এই লিঙ্কে ক্লিক করুন।


    কোভিড-১৯ এর বিরুদ্ধে ভারতের লড়াইয়ে মদত যোগাতে প্রযুক্তি উন্নয়ন পর্ষদ একাধিক প্রযুক্তি উন্নয়ন প্রস্তাব অনুমোদন করেছে


    কেন্দ্রীয় বিজ্ঞান ও প্রযুক্তি দপ্তরের স্বশাসিত সংস্থা প্রযুক্তি উন্নয়ন পর্ষদ বিভিন্ন ধরনের প্রযুক্তির বাণিজ্যিকীকরণের জন্য আর্থিক সহায়তা প্রদান করে কোভিড-১৯ মহামারী সংক্রমণ মোকাবিলায় বিজ্ঞানী, প্রযুক্তিবিদ, শিল্পোদ্যোগী ও অন্যান্যদের প্রচেষ্টাগুলিতে সাহায্য করে আসছে। এছাড়াও, পর্ষদ দেশে স্বাস্থ্য পরিচর্যা ক্ষেত্রের প্রয়াসগুলিতে সহায়তা দিতে অভিনব সমাধানসূত্র খুঁজে বের করার কাজ চালাচ্ছে। আজ পর্যন্ত পর্ষদের পক্ষ থেকে ৬টি প্রযুক্তি বাণিজ্যিকীকরণের অনুমতি দেওয়া হয়েছে। এগুলির মধ্যে রয়েছে – থার্মাল স্ক্যানার, চিকিৎসা সরঞ্জাম, মাস্ক এবং নমুনা পরীক্ষার কিট।


    বিস্তারিত বিবরণের জন্য https://pib.gov.in/PressReleseDetail.aspx?PRID=1624707 – এই লিঙ্কে ক্লিক করুন।


    করোনা থেকে শিক্ষা নিয়ে জীবনযাপনের নতুন উপায় খুঁজে বের করার আহ্বান জানালেন উপ-রাষ্ট্রপতি শ্রী ভেঙ্কাইয়া নাইডু


    উপ-রাষ্ট্রপতি ও রাজ্যসভার চেয়ারম্যান শ্রী নাইডু করোনা থেকে শিক্ষা নিয়ে জীবনযাপনের নতুন পদ্ধতি আত্মস্থ করার প্রয়োজনীয়তার ওপর গুরুত্ব দিয়ে এই ভাইরাস মোকাবিলায় ১২ দফা নীতি গ্রহণের প্রস্তাব দিয়েছেন। তিনি আরও বলেছেন, সাধারণ মানুষের জীবন ও মানবিকতার ক্ষেত্রে এক নতুন আচার-আচরণগত পরিবর্তন আনা জরুরি। কারণ, মারণ এই ভাইরাস প্রত্যাশার চেয়ে বেশি দীর্ঘস্থায়ী হতে চলেছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1624851 – এই লিঙ্কে ক্লিক করুন।


    পর্যটন মন্ত্রকের ‘দেখো আপনা দেশ’ ওয়েবইনার সিরিজের ২০তম পর্বের মূল বিষয় ছিল উত্তরাখন্ড – নিঃসন্দেহে এক স্বর্গ


    বিস্তারিত বিবরণের জন্য https://pib.gov.in/PressReleseDetail.aspx?PRID=1624849 – এই লিঙ্কে ক্লিক করুন।


    পিআইবি’র আঞ্চলিক কার্যালয় থেকে প্রাপ্ত তথ্য


    · পাঞ্জাব : রাজ্য সরকার বেসরকারি বিদ্যালয়গুলিকে ২০১৯-২০’তে শিক্ষা খাতে ছাত্রছাত্রীদের কাছ থেকে যে মাশুল সংগ্রহ করেছে, তা ২০২০-২১ এ আর না বাড়ানোর জন্য পরামর্শ দিয়েছে। এই মর্মে সমস্ত বেসরকারি সরকারি সহায়তা বহির্ভূত বিদ্যালয়গুলির পরিচালন কর্তৃপক্ষ/প্রিন্সিপালদের কাছে চিঠি পাঠানো হয়েছে। এদিকে রাজ্যের মুখ্যমন্ত্রী ৩১শে মে পর্যন্ত লকডাউন সহ কার্ফিউ ব্যবস্থা কিছুটা শিথিল করার কথা ঘোষণা করেছেন।


    · হরিয়ানা : রাজ্যের মুখ্যমন্ত্রী কেন্দ্রীয় সরকারের ২০ লক্ষ কোটি টাকার আর্থিক প্যাকেজের প্রস্তাবকে স্বাগত জানিয়ে বলেছেন, এর ফলে রাজ্যের ঋণ গ্রহণ ক্ষমতা বর্তমান ৩ শতাংশ থেকে ২০২০-২১ এ ৫ শতাংশ বাড়বে। কেন্দ্রের এই সিদ্ধান্তের ফলে হরিয়ানা সরকারের প্রয়াসগুলি আরও জোরদার হবে এবং কোভিড-১৯ এর প্রভাব সত্ত্বেও বিভিন্ন ক্ষেত্রে ধার্য লক্ষ্যমাত্রা পূরণে আরও গতি আসবে।


    · হিমাচল প্রদেশ : রাজ্যের মুখ্যমন্ত্রী আত্মনির্ভর ভারত আর্থিক প্যাকেজের আওতায় কেন্দ্রীয় অর্থমন্ত্রীর ঘোষণার প্রশংসা করেছেন। এমজিএনআরইজিএ বাবদ বাজেট বরাদ্দ বর্তমান ৬১ হাজার কোটি টাকা থেকে বাড়িয়ে ২০২০-২১ এ আরও ৪০ হাজার কোটি টাকা দেওয়ার যে সিদ্ধান্ত হয়েছে, মুখ্যমন্ত্রী তাকেও স্বাগত জানিয়েছেন। তিনি বলেছেন, এই সিদ্ধান্তের ফলে গ্রামীণ অর্থনীতি মজবুত হওয়ার পাশাপাশি, কর্মসংস্থান সৃষ্টিতে সুদূরপ্রসারী ভূমিকা নেবে। একই সঙ্গে, রাজ্যে আরও সম্পদ সৃষ্টি করা সম্ভব হবে।


    · মহারাষ্ট্র : রাজ্যে একদিনে এখনও পর্যন্ত সর্বাধিক ২ হাজার ৩৪৭ জন নিশ্চিতভাবে করোনায় আক্রান্ত হয়েছেন। এর ফলে, রাজ্যে আক্রান্তের সংখ্যা বেড়ে হয়েছে ৩৩ হাজার ৫৩। নিশ্চিতভাবে করোনায় আক্রান্ত হয়েছেন ২৪ হাজার ১৬১ জন। এছাড়াও, আজ পর্যন্ত সুস্থ হয়েছেন ৭ হাজার ৬৮৮ জন। এদিকে, নবী মুম্বাইয়ে আজ এপিএমসি বাজার পুনরায় চালু হয়েছে।


    · গুজরাট : রাজ্যে আরও ৩৯১ জনের সংক্রমণের খবর মেলায় নিশ্চিতভাবে করোনায় আক্রান্তের সংখ্যা বেড়ে হয়েছে ১১ হাজার ৩৭৯। রাজ্যে আজ পর্যন্ত সুস্থ হয়েছেন ৪ হাজার ৪৯৯ জন। রাজ্যে কোভিড-১৯ আক্রান্তের সংখ্যা ক্রমাগত বৃদ্ধি পাবার পাশাপাশি, রোগীদের সুস্থতার হারও বাড়ছে। সুস্থতার হার বেড়ে হয়েছে ৩৯.৫৩ শতাংশ। রাজ্যের মুখ্যমন্ত্রী সংক্রামিত এলাকা ও সংক্রমণ বহির্ভূত এলাকার পরিস্থিতি খতিয়ে দেখতে জেলাশাসক, পুর কমিশনার ও অন্যান্য উচ্চ পদস্থ আধিকারিকদের সঙ্গে বৈঠক করেন।


    · রাজস্থান : রাজ্যে আজ বেলা ২টো পর্যন্ত আরও ১৭৩ জন কোভিড-১৯ এ আক্রান্ত হয়েছেন। এর ফলে, রাজ্যে নিশ্চিতভাবে আক্রান্তের সংখ্যা বেড়ে হয়েছে ৫ হাজার ৩৭৫। দুঙ্গারপুর থেকে আজ আরও ৬৪ জনের আক্রান্তের খবর মিলেছে।রাজ্যে আজ পর্যন্ত সুস্থ হয়েছেন ৩ হাজার ৭২ জন। ২ হাজার ৭১৮ জন রোগীকে হাসপাতাল থেকে ছেড়ে দেওয়া হয়েছে।


    · মধ্যপ্রদেশ : রাজ্যে নতুন করে ১৮৭ জনের সংক্রমণের খবর মেলায় নিশ্চিতভাবে করোনায় আক্রান্তের সংখ্যা বেড়ে দাঁড়িয়েছে ৪ হাজার ৯৭৭। আজ পর্যন্ত সুস্থ হয়েছেন ২ হাজার ৪০৩ জন।


    · গোয়া : রাজ্যে গতকাল ৯ জন কোভিড-১৯ এ আক্রান্ত হয়েছেন। এর ফলে, করোনায় নিশ্চিতভাবে আক্রান্তের সংখ্যা বেড়ে হয়েছে ২২। আক্রান্তদের মধ্যে ৮ জন সড়কপথে মহারাষ্ট্র থেকে গোয়ায় এসেছিলেন। বাকি ১ জন এসেছিলেন কর্ণাটক থেকে। আক্রান্তদের সকলেরই চিকিৎসা চলছে ইএসআই হাসপাতালে।


    · ছত্তিশগড় : রাজ্যে নতুন করে ১৯ জনের সংক্রমণের খবর মেলায় নিশ্চিতভাবে করোনায় আক্রান্তের সংখ্যা বেড়ে হয়েছে ৮৬। তবে, কোভিড-১৯ এর কারণে ১ জনেরও মৃত্যু হয়নি বলে রাজ্যের পক্ষ থেকে জানানো হয়েছে।


    · কেরল : রাজ্যে লকডাউন নিষেধাজ্ঞা শিথিল করা হয়েছে। রেড জোন হিসাবে চিহ্নিত জেলাগুলি বাদ দিয়ে অন্যান্য জেলায় স্বল্প দূরত্বে বাস পরিষেবা ও অটো রিক্‌শা চালু হবে। আন্তঃরাজ্য পরিবহণের জন্য জেলা কর্তৃপক্ষের কাছ থেকে অনুমতি নিতে হবে। রাজ্যের মাধ্যমিক ও উচ্চ মাধ্যমিক বোর্ডের পরীক্ষা জুন মাসে অনুষ্ঠিত হবে। কোট্টায়ম থেকে প্রথম বিশেষ ট্রেনটি প্রবাসী শ্রমিকদের নিয়ে আজ সন্ধ্যায় পশ্চিমবঙ্গের উদ্দেশে রওনা হচ্ছে। আবুধাবী ও দোহা থেকে ২টি বিমান আজ সন্ধ্যায় রাজ্যে এসে পৌঁছবে। রাজ্যে এখনও পর্যন্ত নিশ্চিভাবে করোনায় আক্রান্ত হয়েছেন ১০১ জন এবং সংক্রমণের উৎস স্থলের সংখ্যা ২৩।


    · তামিলনাডু : রাজ্য সরকারের পক্ষ থেকে বলা হয়েছে, প্রবল সামুদ্রিক ঘূর্নিঝড় আম্ফানের কোনও প্রভাব রাজ্যে পড়বে না। তবে, পরিস্থিতির ওপর নিরন্তর নজর রাখা হচ্ছে। রাজ্যে রবিবার পর্যন্ত কোভিড-১৯ এ আক্রান্তের সংখ্যা বেড়ে হয়েছে ১১ হাজার। আক্রান্তদের মধ্যে আরও ৪ জন মারা গেছেন। নিশ্চিতভাবে করোনায় আক্রান্ত হয়েছেন ৬ হাজার ৯৭১ জন। এর মধ্যে ৬ হাজার ৭৫০ জনই চেন্নাইয়ের।


    · কর্ণাটক : রাজ্যে আজ বেলা ১২টা পর্যন্ত আরও ৮৪ জনের সংক্রমণের খবর মিলেছে। এর ফলে, আক্রান্তের সংখ্যা বেড়ে হয়েছে ১ হাজার ২৩১। মৃত্যু হয়েছে ৩৭ জনের। সুস্থ হয়েছেন ৫২১ জন। নিশ্চিতভাবে করোনায় আক্রান্তের সংখ্যা ৬৭২। রাজ্যে লকডাউন নিষেধাজ্ঞাগুলি শিথিল করা হচ্ছে। মল এবং জনসমাবেশে নিষেধাজ্ঞা বজায় রয়েছে। রাত্রিকালীন কার্ফিউ আগের মতোই চলবে।


    · অন্ধ্রপ্রদেশ : কেন্দ্রের নীতি-নির্দেশিকা অনুসরণ করে রাজ্যে লকডাউনের মেয়াদ ৩১শে মে পর্যন্ত বাড়ানো হয়েছে। রাজ্যে ক্ষুদ্র ও মাঝারি সংস্থাগুলির জন্য প্রায় ৯০৫ কোটি টাকার প্যাকেজ ২২ তারিখ মঞ্জুর করা হচ্ছে। গত ২৪ ঘন্টায় রাজ্যে ৫২ জনের সংক্রমণের খবর মিলেছে। এর ফলে, আক্রান্তের সংখ্যা বেড়ে হয়েছে ২ হাজার ২৮২। নিশ্চিতভাবে করোনায় আক্রান্ত হয়েছেন ৭০৫ জন। সুস্থ হয়েছেন ১ হাজার ৫২৭ জন এবং মৃত্যু হয়েছে ৫০ জনের।


    · তেলেঙ্গানা : রাজ্যে সরকারি হাসপাতালগুলিতে যাবতীয় পরিষেবা শুরু হবে। আরও ৭ জন প্রবাসী শ্রমিকের নমুনা পরীক্ষায় ভাইরাসের উপস্থিতির প্রমাণ মিলেছে। এখনও পর্যন্ত ৯ জন প্রবাসী শ্রমিক নিশ্চিতভাবে করোনায় আক্রান্ত হয়েছেন। রাজ্যে গতকাল পর্যন্ত নিশ্চিতভাবে করোনায় আক্রান্তের সংখ্যা ১ হাজার ৫৫১।


    · অরুণাচল প্রদেশ : রাজ্য পরিবহণ নিগমের বাসগুলির আন্তঃরাজ্য চলাচল আজ থেকে শুরু হয়েছে। কেবল ৫০ শতাংশ বাস চলবে।


    · আসাম : মুম্বাই থেকে ফেরা কোভিড-১৯ আক্রান্ত এক ক্যান্সার রোগীর আজ মৃত্যু হয়েছে। গোলাঘাটে আরও ২ জন নিশ্চিতভাবে করোনায় আক্রান্ত হয়েছেন। রাজ্যে করোনায় আক্রান্তের সংখ্যা বেড়ে হয়েছে ১০৪। নিশ্চিতভাবে করোনায় আক্রান্ত হয়েছেন ৫৮ জন এবং মৃত্যু হয়েছে ৩ জনের।


    · মণিপুর : রাজ্যে ১ হাজার ২০৮ জন সরকারি কোয়ারেন্টাইন কেন্দ্রে এবং ৪ হাজার ১৬৫ জন কম্যুনিটি কোয়ারেন্টাইন কেন্দ্রগুলিতে রয়েছেন।


    · মেঘালয় : রাজ্যে কোভিড-১৯ এ আক্রান্ত এক ব্যক্তির দ্বিতীয় নমুনা পরীক্ষার পরিণাম নেগেটিভ এসেছে। রাজ্যের মুখ্যমন্ত্রী জানিয়েছেন, আক্রান্ত ঐ ব্যক্তিকে সুস্থ বলে ঘোষণা করা হবে।


    · মিজোরাম : রাজ্যে এখনও পর্যন্ত লকডাউন বা কার্ফিউ লঙ্ঘনের ১৩১টি ঘটনা ঘটেছে। ১৯টি ক্ষেত্রে এফআইআর দাখিল করা হয়েছে এবং ৮৭ জনকে গ্রেপ্তার করা হয়েছে।


    · নাগাল্যান্ড : রাজ্যে ১৮ই মে থেকে আসা সমস্ত ব্যক্তিকে ১৪ দিন প্রাতিষ্ঠানিক কোয়ারেন্টাইনে এবং এবং আরও ১৪ দিন বাধ্যতামূলক হোম কোয়ারেন্টাইনে থাকতে হবে বলে সরকারি নির্দেশ জারি হয়েছে। ডিমাপুরের জেলাশাসক আরও ৫টি কোয়ারেন্টাইন কেন্দ্র ঘুরে দেখেছেন।


    · সিকিম : দেশের বিভিন্ন প্রান্ত থেকে সিকিমবাসীদের উদ্ধারমূলক কাজকর্মের অগ্রগতি খতিয়ে দেখতে মুখ্যসচিব টাস্কফোর্সের বৈঠকে সভাপতিত্ব করেন।


    · ত্রিপুরা : আটকে পড়া ব্যক্তিদের নিয়ে চেন্নাই থেকে শ্রমিক স্পেশাল ট্রেনটি আগরতলা পৌঁছেছে। বেঙ্গালুরু থেকে আজ আরও একটি ট্রেন আগরতলায় এসে পৌঁছবে বলে মনে করা হচ্ছে।


    CG/BD/SB

    
    
    (Release ID: 1624978) Visitor Counter : 20
    
    
      Read this release in: Punjabi , English , Urdu , Hindi , Marathi , Assamese , Manipuri , Gujarati , Tamil , Telugu , Kannada , Malayalam