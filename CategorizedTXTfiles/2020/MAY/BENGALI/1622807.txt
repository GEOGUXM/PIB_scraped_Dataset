      রেলমন্ত্রক

      ভারতীয় রেল ধীরে ধীরে যাত্রী পরিষেবা শুরু করবে
      Posted On: 10 MAY 2020 8:26PM by PIB Kolkata


    নতুনদিল্লি, ১০শে মে, ২০২০


    

    
    ভারতীয় রেল আগামী ১২ই মে থেকে ধীরে ধীরে যাত্রীবাহী ট্রেন চালানো শুরু করবে। প্রাথমিক ভাবে ১৫ জোড়া ট্রেন (৩০টি রিটার্ন জার্নি) নতুন দিল্লি থেকে বিশেষ ট্রেন হিসেবে চালানো হবে। এই ট্রেনগুলি ডিব্রুগড়, আগরতলা, হাওড়া, পাটনা, বিলাসপুর, রাঁচি, ভুবনেশ্বর, সেকেন্দ্রাবাদ, বেঙ্গালুরু, চেন্নাই, থিরুভান্থাপুরম, মাড়গাও, মুম্বাই সেন্ট্রাল আহমেদাবাদ ও জম্মু তাওয়াই পর্যন্ত চলবে।


    
    পরবর্তী পর্যায়ে ভারতীয় রেল আরো কামরার ব্যবস্থা করে নতুন কিছু রুটে ট্রেন চালাবে। বর্তমানে ২০০০০ কামরাকে কোভিড-১৯ কেয়ার সেন্টার করে রাখা হয়েছে। আটকে থাকা পরিযায়ী শ্রমিকদের বাড়ি পৌঁছে দেবার জন্য ৩০০টি ট্রেনকে প্রতিদিন ‘শ্রমিক স্পেশাল’ ট্রেন হিসেবে চালানো হচ্ছে।


    
    বিশেষ এই ট্রেনগুলির টিকিট কাটা যাবে ১১ই মে বিকেল চারটে থেকে। আইআরসিটিসি-র ওয়েবসাইট https://www.irctc.co.in/ থেকেই কেবলমাত্র টিকিট কাটা যাবে। রেল স্টেশনগুলির টিকিট কাউন্টার এখন বন্ধই থাকবে। প্ল্যাটফর্ম টিকিট সহ অন্য কোন টিকিট এখন সেখান থেকে আর বিক্রি হবে না। যে সব যাত্রীর বৈধ কনফার্মড টিকিট থাকবে, শুধু তারাই স্টেশনে ঢুকতে পারবেন। যাত্রীদের মুখ ঢাকা রাখতেই হবে। সকলের স্বাস্থ্য পরীক্ষা করা হবে। যে সব যাত্রীর কোভিড সংক্রমণের লক্ষণ থাকবে না, তাঁরাই ট্রেনে উঠতে পারবেন। এই সব ট্রেনের সময়সূচী সহ বাকি তথ্য পরে আলাদা ভাবে জানানো হবে।


    

    CG/CB

    
    
    (Release ID: 1622807) Visitor Counter : 91
    
    
      Read this release in: Manipuri , English , Urdu , Hindi , Marathi , Assamese , Punjabi , Gujarati , Odia , Tamil , Telugu , Kannada