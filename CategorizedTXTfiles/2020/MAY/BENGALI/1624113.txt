      পর্যটনমন্ত্রক

      কেন্দ্রীয় পর্যটন মন্ত্রকের উদ্যোগে নির্মিত "দেখো আপনা দেশ" সিরিজে, মহীশূরের শতাধিক বছরের পুরাতন শিল্প গুলিকে তুলে ধরতে "মহীশূর:কর্নাটকের শিল্প শকট" শীর্ষক ওয়েবিনার সিরিজটি প্রকাশ করেছে
      Posted On: 15 MAY 2020 1:02PM by PIB Kolkata


    নতুন দিল্লী, ১৫ই মে, ২০২০


    

    ভারতের সমৃদ্ধশালী হস্তশিল্প ঐতিহ্যের পসরা দর্শক এবং ভ্রমণকারী দের কাছে তুলে ধরতে কেন্দ্রীয় পর্যটন মন্ত্রক "দেখো আপনা দেশ" ওয়েবনার সিরিজ প্রকাশ করেছে। "মহীশূর:কর্নাটকের শিল্প শকট" শীর্ষক এই ওয়েবিনার সিরিজে,মহীশূর শহরকে কেন্দ্র করে গড়ে ওঠা চান্নাপাটনা খেলনা এবং গোলাপ গাছের কাঠ খোদাই করে নির্মিত বিভিন্ন শিল্প সহ অন্যান্য ঐতিহ্যশালী শিল্প ক্ষেত্রগুলির ইতিহাস তুলে ধরা হয়েছে।


    
    গতকাল ১৪ই মে এই "দেখো আপনা দেশ" ওয়েবিনার সিরিজের উনবিংশ তম পর্ব প্রকাশিত হয়েছে। এই পর্বের উপস্থাপক ছিলেন বেঙ্গালুরু এন আই এফ টির নির্দেশক শ্রী সুশান থমাস, বেঙ্গালুরু এন আই এফ টির অধ্যাপক ড: যতীন্দ্র লক্কন্না এবং ঐ প্রতিষ্ঠানের অপর অধ্যাপক শ্রীমতী শিল্পা রাও। তাঁরা ভারতের সমৃদ্ধ্শালী তাঁত এবং হস্তশিল্পের ঐতিহ্য তুলে ধরেন। পাশাপাশি ভারতের পর্যটন মানচিত্রে শিল্প ক্ষেত্রগুলি কে তুলে ধরার বিষয়টিকে গুরুত্ব দেন। এতে পর্যটকরা সহজেই আঞ্চলিক ঐতিহ্যশালী শিল্প গুলির সঙ্গে পরিচিত হতে পারেন। এই উপস্থাপনার মধ্যে দিয়ে পর্যটকদের সামনে এমন কিছু বিষয় উন্মোচন করা হয়েছে যাতে তাদের কারুশিল্পীদের গ্রাম এবং কাজের জায়গার সাথে পরিচিত করানো যায় । এই শিল্পীরাই মহীশূরের শিল্প ঐতিহ্যকে ধরে রেখেছেন।


    
    উল্লেখ্য ভারতীয় হস্তশিল্প শুধুমাত্র দেশের সংস্কৃতি এবং ঐতিহ্য বহন করে চলেছে তা নয় ভারতের অর্থনীতিতে এর প্রভাব অস্বীকার করার উপায় নেই। প্রধানমন্ত্রী শ্রী নরেন্দ্র মোদী যে "আত্মনির্ভর ভারত"এর ডাক দিয়েছেন,তাতে শিল্প পর্যটনের বিশেষ ভূমিকা রয়েছে। এর ফলে কারুশিল্পীরা কাজ পাবেন এবং সামাজিক সংহতি জোর পাবে। পাশাপাশি পর্যটকদের পরিবেশ বান্ধব পরিস্থিতির অনন্য অভিজ্ঞতা হবে। মনে রাখতে হবে ভারতের ঐতিহ্যশালী কারুকলা ও শিল্প, গ্রাম এবং শহরের অর্থনীতির শক্তি কেন্দ্র হয়ে উঠতে পারার ক্ষমতা রাখে।


    
    গত ১৪ই এপ্রিল এই ওয়েবিনার সিরিজগুলি প্রকাশের সূচনা হয়। আজ অবধি দেশের নানান প্রান্তের পর্যটনকেন্দ্র গুলির বিভিন্ন দিক ১৯ টি সিরিজের মাধ্যমে তুলে ধরা হয়েছে। আজ অবধি এই সিরিজ গুলি দেখেছেন ৮৬,৪৫৬ জন মানুষ।


    
    কেন্দ্রীয় ইলেকট্রনিক্স এবং তথ্যপ্রযুক্তি মন্ত্রকের অধীনস্থ সংস্থা দ্য ন্যাশনাল ই-গভর্নেন্স ডিভিসন,এই ওয়েবিনার সিরিজগুলি প্রস্তুতিতে পর্যটন মন্ত্রককে প্রযুক্তি দিয়ে সর্বতো ভাবে সাহায্য করেছে।


    
    কেন্দ্রীয় পর্যটন মন্ত্রক "দেখো আপনা দেশ" সিরিজ কে পৃথক পরিচিতি দিতে দেশজুড়ে এক লোগো ডিজাইন প্রতিযোগিতার আয়োজন করেছে। আগামীকাল ১৬ই মে এই প্রতিযোগিতা শেষ হবে।


    
    এই ওয়েবিনার সিরিজগুলি দেখতে পাবেন : https://www.youtube.com/channel/UCbzlbBmMvtvH7d6Zo_ZEHDA/ এবং একই সঙ্গে ভারত সরকারের পর্যটন মন্ত্রকের সোশ্যাল মিডিয়া হ্যান্ডেলে দেখা যাবে।


    
    পরবর্তী ওয়েবিনার সিরিজটি দেখা যাবে ১৬ই মে,২০২০ তারিখে বেলা ১১ টায়। এই সিরিজ টি নির্মিত হয়েছে উত্তরাখন্ডকে কেন্দ্র করে। "উত্তরাখন্ড: সম্পূর্ণভাবে স্বর্গ" শীর্ষক এই ওয়েবনার সিরিজটিতে যোগ দিতে নাম নিবন্ধ করা যাবে: https://bit.ly/UttarakhandDAD এ ক্লিক করে।


    

    CG/PPM

    
    
    (Release ID: 1624113) Visitor Counter : 12
    
    
      Read this release in: Telugu , Kannada , Marathi , Tamil , English , Urdu , Hindi , Manipuri , Odia