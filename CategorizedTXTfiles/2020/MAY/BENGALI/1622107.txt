      বিজ্ঞানওপ্রযুক্তিমন্ত্রক

      জেএনসিএএসআর-এর বিজ্ঞানীদের নিরাপত্তামূলক কাজের জন্য বিদ্যুৎ সাশ্রয়ী ফটো ডিটেক্টর উদ্ভাবন
      Posted On: 07 MAY 2020 5:47PM by PIB Kolkata


    নতুন দিল্লি, ৭ই মে, ২০২০


    

    বিজ্ঞান ও প্রযুক্তি দপ্তরের অধীনস্থ, স্বায়ত্ত্ব শাসিত সংস্থা, জওহরলাল নেহেরু সেন্টার ফর অ্যাডভান্স সায়েন্টিফিক রিসার্চ (জেএনসিএএসআর) –এর বিজ্ঞানীরা সস্তায় এবং বিদ্যুৎ সাশ্রয়ী নিরাপত্তার কাজে ব্যবহারের উপযোগী একটি যন্ত্র উদ্ভাবন করেছেন। এই যন্ত্রে একটি সোনা এবং সিলিকন দিয়ে তৈরি পাতলা আলোক সন্ধানী ফটো ডিটেক্টর রয়েছে, যেটি খুব হালকা ছড়িয়ে থাকা আলোকেও শনাক্ত করতে পারবে। এর ফলে নানা অবাঞ্ছিত কাজকে চিহ্নিত করা সম্ভব হবে।


    
    এই পাতলা ফটো ডিটেকটরটিতে একটি আলোক সংবেদী বৈদ্যুতিন সার্কিট থাকে, যে সার্কিট সুপারমার্কেটে স্বয়ংক্রিয় আলোক ব্যবস্থাকে নিয়ন্ত্রণ করতে পারে আবার ছায়াপথে বিকিরণও শনাক্ত করতে পারে। অর্থাৎ নিরাপত্তার কাজে এই যন্ত্র ব্যবহার করা সম্ভব। এতদিন এই ধরণের সার্কিট বানানোর জন্য জটিল প্রক্রিয়ার উপর নির্ভর করতে হত সেটি আবার ব্যয়বহুলও ছিল। ফলে দৈনন্দিন ব্যবহার্য ব্যাপারে সেগুলি খুব একটা ব্যবহার করা হতো না।


    
    কিন্তু এখন নতুন আলোক সন্ধানী এই যৌগটি চল্লিশ মাইক্রো সেকেন্ডে হাল্কা আলো শনাক্ত করতে পারে। অতি বেগুনী রশ্মী থেকে ইনফ্রা রেডের আলোক তরঙ্গের মধ্যে বিস্তীর্ণ তরঙ্গকে এই সার্কিটের মাধ্যমে বোঝা যায়। এই যন্ত্রের মধ্যে এমন এক তড়িৎ ক্ষেত্র তৈরি হয় যার ফলে এটি চালানোর জন্য বাইরে থেকে আলাদা করে বিদ্যুৎ সরবরাহের প্রয়োজন হয় না। ফলে ব্যবহার করতেও কম খরচ লাগে।


    

    CG/CB/SFS

    
    
    (Release ID: 1622107) Visitor Counter : 10
    
    
      Read this release in: Punjabi , English , Urdu , Hindi , Manipuri , Tamil