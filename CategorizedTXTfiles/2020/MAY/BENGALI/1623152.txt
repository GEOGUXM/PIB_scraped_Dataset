      প্রতিরক্ষামন্ত্রক

      ভারতীয় বিমান বাহিনী ভাইজাগ গ্যাস লিক মোকাবিলায় অন্ধ্রপ্রদেশ সরকারকে সহায়তার জন্য প্রয়োজনীয় রাসায়নিক পরিবহণ করেছে
      Posted On: 11 MAY 2020 5:37PM by PIB Kolkata


    নতুন দিল্লি, ১১ মে,২০২০


    

    
    ভারতীয় বিমান বাহিনী (আইএএফ) মানবিক সহায়তা ও বিপর্যয় মোকাবিলায় ত্রাণ সহায়তা অভিযানের অঙ্গ হিসাবে বিশাখাপত্তনম গ্যাস লিক মোকাবিলায় অন্ধ্রপ্রদেশ সরকারকে প্রয়োজনীয় রাসায়নিক পৌঁছে দিয়ে সাহায্য করেছে। অন্ধ্র প্রদেশ সরকারের শিল্প ও বাণিজ্য বিভাগের পক্ষ থেকে অনুরোধের ভিত্তিতে, ভারতীয় বিমানবাহিনী ভাইজাগে এলজি পলিমারের স্টেরিন মনোমার স্টোরেজ ট্যাংকে গ্যাস লিক নিয়ন্ত্রণে প্রয়োজনীয় ৮.৩ টন রাসায়নিক সরবরাহ করেছে।
    
    ভারতীয় বিমানবাহিনীর দুটি এএন-৩২ বিমান প্রায় ১১০০ কেজি তেতিয়ারী বাটাইলক্যাটেলচোল এবং ৭.২ টন পলিমারাইজেশন ইনহিবিটার ও গ্রিণ রেটরডেরস গুজরাটের মুন্ড্রা থেকে অন্ধ্র প্রদেশের ভাইজাগে নিয়ে গেছে। স্টোরেজ ট্যাঙ্ক থেকে গ্যাস লিক হওয়ার ফলে যে বিষাক্ত গ্যাস ছড়িয়ে পড়ে তা কমাতে এই রাসায়নিকের প্রয়োজন ছিল। একই সঙ্গে ভারতীয় বিমানবাহিনী এই গ্যাস লিক নিয়ন্ত্রণে আনার জন্য কি পদক্ষেপ গ্রহণ করা হয়েছে তা তদারকি করতে দিল্লি থেকে ইন্ডিয়ান পেট্রোলিয়াম ইনস্টিটিউটের পরিচালক এবং মুম্বাই থেকে স্টাইরিন গ্যাস বিশেষজ্ঞকে ভাইজাগে পৌঁছে দিয়েছে।
    
    
    এর পাশাপাশি কোভিড-১৯ মহামারী চলকালীন কেন্দ্রীয় সরকারের নানান চাহিদা পূরণের অঙ্গ হিসাবে, ভারতীয় বিমান বাহিনী এই সংক্রামক রোগের বিরুদ্ধে কার্যকরভাবে লড়াইয় জারি রেখেছে এবং রাজ্য সরকার এবং সহায়তাকারী সংস্থাগুলির প্রয়োজন অনুযায়ী সামগ্রী সরবরাহের জন্য বিমান চালাচল অব্যাহত রেখেছে।ভারতীয় বিমান বাহিনী কেন্দ্রীয় সরকারের সহায়তায় গত ২৫ মার্চ থেকে কাজ শুরু করেছে।এ পর্যন্ত ভারতীয় বিমান বাহিনী মোট ৭০৩ টন পণ্য পরিবহন করেছে। ভারতীয় বিমান বাহিনীর মোট ৩০ টি ভারী ও মাঝারি পণ্য পরিবহনে সক্ষম বিমান কোভিড -১৯ সম্পর্কিত যে কোনও কাজের জন্য যুক্ত রয়েছে।


    

    CG/SS

    
    
    (Release ID: 1623152) Visitor Counter : 8
    
    
      Read this release in: Urdu , Punjabi , English , Marathi , Hindi , Manipuri , Assamese , Odia , Tamil , Telugu , Kannada