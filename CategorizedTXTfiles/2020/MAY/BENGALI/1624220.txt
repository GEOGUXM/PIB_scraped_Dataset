      সারওরসায়নমন্ত্রক

      এন আই পি ই আর গুয়াহাটি কোভিড-19 অতিমারীর বিরুদ্ধে লড়াইয়ে উদ্ধাবনী কিছু পণ্যের নক্সা প্রস্তুত করেছে
      
      এই পণ্যগুলি এইচ এ এলের সঙ্গে একযোগে উৎপাদন করা হবে

      Posted On: 15 MAY 2020 4:06PM by PIB Kolkata

    নতুন দিল্লী, ১৫ই মে, ২০২০


    

    ন্যাশনাল ইন্সটিটিউট অফ ফার্মাসিউটিক্যালস এডুকেশন এন্ড রিসার্চ-গুয়াহাটি (এন আই পি ই আর-জি), কোভিড-19 অতিমারীর বিরুদ্ধে লড়াইয়ে দুটি পণ্যের নক্সা তৈরী করেছে।


    
    তার মধ্যে একটি হলো হাত ব্যবহার না করে এই পণ্যটির সাহায্যে দরজা, জানালা, টানা খোলা বা বন্ধ করা, রেফ্রিজারেটরের হাতল ধরা, লিফটের বোতাম টেপা, কম্পিউটারের কি বোর্ডের ব্যবহার এবং সুইচ খোলা বা বন্ধ করা যেতে পারে। অনেক গবেষণার পর এই নক্সা গুলি নির্মাণ করা হয়েছে। খালি হাতে সংক্রমণ ছড়ানোর ঝুঁকি এড়াতেই এই পণ্য গুলির নক্সা করা হয়েছে। এই পণ্যটি ব্যবহার করা সহজ পাশাপাশি খরচও কম, ভঙ্গুর নয়, চলতি জীবানুনাশক বা এলকোহল মিশ্রিত জীবানুনাশক ব্যবহার করে এটি সহজেই পরিষ্কার করা যায়।


    
    দ্বিতীয় পণ্যটি হলো মুখ ঢাকা দেওয়ার আন্টিমাইক্রবিয়াল বর্ম বা ঢাল। এর মাধ্যমে নভেল করোনা সংক্রমণ ছড়ানো নিয়ন্ত্রণ করা যায়। কি ভাবে মুখ, চোখ, ঘ্রাণ ও নাক এবং অন্যান্য শারীরিক অঙ্গ প্রত্যঙ্গ দিয়ে এই সংক্রমণের বিস্তৃতি ঘটছে তার ওপর বিস্তারিত গবেষণার পর এই পণ্যটির নক্সা প্রস্তুত করা হয়েছে।


    
    কেন্দ্রীয় রসায়ন ও সার মন্ত্রকের ফার্মাসিউটিক্যালস দপ্তরের অধীনস্থ এই এন আই পি ই আর প্রতিষ্ঠান টি একটি উৎকর্ষ কেন্দ্র হিসাবে পরিচিত। এই প্রতিষ্ঠানের সাতটি শাখা রয়েছে আহমেদাবাদ, হায়দ্রাবাদ, হাজিপুর, কলকাতা, গুয়াহাটি মোহালি এবং রায়বেরিলিতে।


    
    কোভিড-19 সংক্রমণ কালে, এই বিরূপ পরিস্থিতিতে প্রতিষ্ঠানটি কি ভাবে দেশের সহায়তায় কাজে লাগতে পারে তা জানতে এবং তাদের গবেষণার এবং উদ্ধাবন প্রক্রিয়া খতিয়ে দেখতে গতকাল ফার্মাসিউটিক্যালস দপ্তরের সচিব ড:পি ডি ভাঘেলা নতুন দিল্লি থেকে এক ভিডিও কনফারেন্সে মাধ্যমে বৈঠকে মিলিত হন।


    
    প্রতিষ্ঠানটির সকল শাখার নির্দেশকরা এই বৈঠকে যোগ দেন। এন আই পি ই আর-জির নির্দেশক ড:এউ এস এন মূর্তি এই দুটি পণ্যের কথা উল্লেখ করেন। তিনি বলেন, তাঁরা একটি ত্বক বান্ধব প্রাকৃতিক হ্যান্ড স্যানিটাইজারও নির্মাণ করেছে। দপ্তরের অধীনস্থ সংস্থা এইচ এ এল এর সঙ্গে একযোগে কাজ করে এই পণ্য গুলি বড়ো আকারে উৎপাদন করা হবে।


    
    উল্লেখ্য, দরজা, জানলা, লিফটের বোতাম, আসবাব টানার হাতল, ফ্রিজের হাতল, কম্পিউটারের কি বোর্ড ইত্যাদি বাড়ি, হাসপাতাল, কল কারখানায়, প্রতিষ্ঠানে এবং অন্যান্য জায়গায় সংক্রমণের অন্যতম উৎস বলে মনে করা হচ্ছে। সে ক্ষেত্রে এই পণ্য গুলি সংক্রমণ প্রতিরোধে বিশেষ ভূমিকা নেবে বলে জানানো হয়েছে।


    

    CG/PPM

    
    
    (Release ID: 1624220) Visitor Counter : 13
    
    
      Read this release in: Punjabi , English , Urdu , Hindi , Manipuri , Assamese , Tamil , Telugu