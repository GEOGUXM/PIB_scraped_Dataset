      ক্ষুদ্র, অতিক্ষুদ্রওমাঝারিশিল্পমন্ত্রক

      কয়্যার জিও টেক্সটাইল গ্রামীণ সড়ক নির্মাণের বরাত পেয়েছে
      Posted On: 20 MAY 2020 12:59PM by PIB Kolkata


    নয়াদিল্লি, ২০ মে, ২০২০


    

    কয়্যার জিও টেক্সটাইল এমন এক প্রাকৃতিক, মজবুত, দীর্ঘস্থায়ী, সহজে পচন প্রতিরোধী, শুষ্কতা ও নমনীয়তার সংমিশ্রণে তৈরি এমন এক উপাদান, যা যে কোনও ধরনের জীবাণুর বিরুদ্ধে লড়াইয়ে সক্ষম। বিশেষ এই উপাদানগুলির সক্ষমতার বিষয়টিকে বিবেচনায় রেখেই কয়্যার জিও টেক্সটাইলকে গ্রামীণ সড়ক নির্মাণের ক্ষেত্রে এক উপযুক্ত নির্মাণ সামগ্রী হিসাবে গ্রহণ করা হয়েছে।


    
    কেন্দ্রীয় গ্রামোন্নয়ন মন্ত্রকের অধীন জাতীয় পরিকাঠামো এজেন্সির পক্ষ থেকে জানানো হয়েছে, প্রধানমন্ত্রী গ্রাম সড়ক যোজনার তৃতীয় পর্যায়ে গ্রামীণ সড়ক নির্মাণের জন্য কয়্যার জিও টেক্সটাইলের ব্যবহার শীঘ্রই শুরু হবে।


    
    গ্রামীণ সড়ক নির্মাণে কয়্যার জিও টেক্সটাইলের ব্যবহার প্রসঙ্গে কেন্দ্রীয় অতিক্ষুদ্র, ছোট ও মাঝারি শিল্পোদ্যোগ মন্ত্রী শ্রী নীতিন গড়করি গ্রামীণ সড়ক নির্মাণের ক্ষেত্রে বিকল্প একটি উপাদান হিসাবে কয়্যার টেক্সটাইলের ব্যবহারের ব্যাপারে বড় উদ্যোগ গ্রহণ করেছিলেন। এ প্রসঙ্গে তিনি বলেন, সড়ক নির্মাণের ক্ষেত্রে কয়্যার টেক্সটাইলের ব্যবহার অবশেষে অনুমোদন পাওয়ায় বড় সাফল্য অর্জিত হ’ল। এই পদক্ষেপ কোভিড-১৯ মহামারীর সময় জটিল পরিস্থিতিতে কয়্যার শিল্প ক্ষেত্রের বিকাশে সহায়ক হবে। উল্লেখ করা যেতে পারে, প্রধানমন্ত্রী গ্রাম সড়ক যোজনার তৃতীয় পর্যায়ের আওতায় গ্রামীণ সড়কের ৫ শতাংশ অংশে কয়্যার জিও টেক্সটাইলের ব্যবহার বাধ্যতামূলক করা হয়েছে। ৭টি রাজ্যে ১ হাজার ৬৭৪ কিলোমিটার দীর্ঘ গ্রামীণ সড়ক নির্মাণে ১ কোটি বর্গ মিটার কয়্যার জিও টেক্সটাইল ব্যবহার করা হবে, যার মূল্য প্রায় ৭০ কোটি টাকা।


    

    CG/BD/SB

    
    
    (Release ID: 1625396) Visitor Counter : 18
    
    
      Read this release in: English , Urdu , Marathi , Hindi , Manipuri , Assamese , Punjabi , Tamil , Telugu , Kannada , Malayalam