      কেন্দ্রীয়মন্ত্রিসভারসচিবালয়

      কোভিডে সবথেকে বেশি সংক্রমিত ১৩টি শহরের পরিস্থিতি পর্যালোচনা করলেন ক্যাবিনেট সচিব
      Posted On: 28 MAY 2020 3:50PM by PIB Kolkata


    নতুনদিল্লি, ২৮শে মার্চ, ২০২০


    

    ক্যাবিনেট সচিব আজ কোভিড-১৯ সংক্রমিত ১৩টি শহরের পুর কমিশনার, জেলাশাসকদের সঙ্গে একটি পর্যালোচনা বৈঠক করেছেন। বৈঠকে সব রাজ্য ও কেন্দ্র শাসিত অঞ্চলের মুখ্য সচিবরা উপস্থিত ছিলেন।


    
    এই ১৩ টি শহরে করোনা ভাইরাস সংক্রমণের হার সব থেকে বেশি এবং দেশের কোভিড সংক্রমিতদের প্রায় ৭০ শতাংশই এই শহরগুলিতে বাস করেন। সেদিক থেকে এই বৈঠক অত্যন্ত তাৎপর্যপূর্ণ।
    
    এই ১৩টি শহর হল, মুম্বাই, চেন্নাই, দিল্লি/নতুন দিল্লি, আহমেদাবাদ, থানে, পুনে, হায়দ্রাবাদ, কলকাতা/হাওড়া, ইন্দোর (মধ্য প্রদেশ), জয়পুর, যোধপুর, চেঙ্গালপাট্টু ও থিরুভাল্লুর ( তামিলনাডু)।


    
    বৈঠকে এই পুরসভাগুলির আধিকারিক ও কর্মীরা কোভিড-১৯ এর মোকাবিলায় কি কি ব্যবস্থা নিচ্ছেন, তা পর্যালোচনা করা হয়।
    
    শহরাঞ্চলে কোভিড-১৯ এর ব্যবস্থাপনা নিয়ে কেন্দ্র ইতিমধ্যেই নির্দেশিকা জারি করেছে।


    
    আজকের বৈঠকে ঝুঁকিপূর্ণ ক্ষেত্রে কাজের কৌশল, সংক্রমণ নিশ্চিত করার হার, মৃত্যুর হার, সংক্রমিতর সংখ্যা দ্বিগুণ হওয়ার সময়, প্রতি দশ লক্ষে কতজনের নমুনা পরীক্ষা হয়েছে, তা নিয়ে বিস্তারিত আলোচনা হয়েছে।


    
    কনটেনমেন্ট জোনের ক্ষেত্রে ভৌগলিক বিষয়, সংক্রমিতর সংখ্যা এবং তাঁদের সংস্পর্শে কারা কারা এসেছেন এই বিষয়গুলি সব বিবেচনার জন্য কেন্দ্র গুরুত্ব দিয়েছে। এর ফলে ওই অঞ্চলকে সঠিকভাবে চিহ্নিত করে সেখানে লকডাউনের বিধিনিষেধ যথাযথভাবে মানা যাবে।


    
    কোনো কলোনী, পাড়া, ওয়ার্ড, থানা অঞ্চলকে কনটেনমেন্ট জোন হিসেবে ঘোষণা করা যাবে কিনা পুরসভাগুলি প্রয়োজন অনুসারে সেই সিদ্ধান্ত নিতে পারবে।


    
    জেলা প্রশাসন ও স্থানীয় নগর প্রশাসন౼স্থানীয় পর্যায়ের বিভিন্ন দিক বিবেচনা করে যেন কোন অঞ্চলের চরিত্র নির্ধারণ করে সেই বিষয়ে বৈঠকে পরামর্শ দেওয়া হয়েছে।


    

    CG/CB

    
    
    (Release ID: 1627499) Visitor Counter : 20
    
    
      Read this release in: English , Urdu , Marathi , Hindi , Manipuri , Punjabi , Gujarati , Odia , Tamil , Telugu , Kannada