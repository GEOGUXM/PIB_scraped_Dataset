      বিজ্ঞানওপ্রযুক্তিমন্ত্রক

      ডায়াবেটিস আক্রান্ত রোগীদের ইনসুলিন প্রয়োগ করার পর তার প্রভাব দীর্ঘক্ষণ রাখার জন্য জেএনসিএএসআর-এর বিজ্ঞানীরা সিল্ক ফাইব্রোইন ভিত্তিক হাইড্রোজেল ইঞ্জেকশন উদ্ভাবন
      Posted On: 15 MAY 2020 12:09PM by PIB Kolkata


    নতুন দিল্লি, ১৫ই মে, ২০২০


    

    
    বিজ্ঞান ও প্রযুক্তি দপ্তররের অধীনস্থ জওহরলাল নেহেরু সেন্টার ফর অ্যাডভান্স সায়েন্টিফিক রিসার্চ (জেএনসিএএসআর) –এর বিজ্ঞানীরা একটি ইনজেকশন উদ্ভাবন করেছেন। সিল্ক ফাইব্রোইন ভিত্তিক হাইড্রোজেলের এই ইনজেকশনটি ডায়াবেটিসে আক্রান্ত রোগীদের শরীরে প্রবেশ করলে, ইনসুলিন ইনজেকশনের প্রভাব দীর্ঘক্ষণ থাকবে।


    
    বিজ্ঞানীরা ইঁদুরের ওপর এই সিল্ক ফাইব্রোইন হাইড্রোজেলের ইনজেকশন (আইএসএফএইচ) প্রয়োগ করে দেখেছেন, ইনসুলিনের প্রভাব কমপক্ষে ৪ দিন ধরে শরীরে থাকে। অথচ রক্তের শর্করার পরিমাণও হঠাৎ করে কমে যায় না।


    
    ভারতে ৭ কোটি মানুষ ডায়াবেটিসে আক্রান্ত। সারা পৃথিবীতে সংখ্যার অনুপাতে যা দ্বিতীয়। শরীরের মধ্যে প্রয়োজন অনুযায়ী ইনসুলিন তৈরি না হওয়ায়, রক্তে শর্করার পরিমাণ বেড়ে যায়। তাই বাধ্য হয়ে ইনসুলিন শরীরে প্রয়োগ করতে হয়। বার বার ইনসুলিন দিলে ব্যাথা লাগে, স্থানীয় কোষ ক্ষতিগ্রস্ত হয়, স্নায়ু প্রভাবিত হয়, এমন কি নানা ধরণের সংক্রমণও দেখা যায়। বিজ্ঞানীরা তাই ইনসুলিন একবার প্রয়োগ করলে দীর্ঘক্ষণ যাতে তার প্রভাব থাকে, সেই চেষ্টা করছিলেন।


    
    আইএসএফএইচ, প্রয়োগ করার পর দেখা গেছে, দীর্ঘক্ষণ ইনসুলিন শরীরে সক্রিয় থাকে। আইএসএফএইচ, সহজেই শরীরে প্রয়োগ করা যায় এবং এটি ইনসুলিনকে সঠিকভাবে কাজ করতে সাহায্য করে।


    
    জেএনসিএএসআর –এর বিজ্ঞানীরা আশা করছেন, ওষুধ প্রস্তুতকারক সংস্থাগুলি এখন এটিকে মানুষের শরীরে প্রয়োগ করে পরবর্তী পরীক্ষা – নিরীক্ষা চালাবে। পুরো গবেষণাটির খরচ ব্রিকস গোষ্ঠীভুক্ত দেশের গবেষণা ও উন্নয়ন তহবিল থেকে দেওয়া হয়েছে।


    

    CG/CB/SFS

    
    
    (Release ID: 1624145) Visitor Counter : 12
    
    
      Read this release in: English , Urdu , Hindi , Punjabi , Tamil