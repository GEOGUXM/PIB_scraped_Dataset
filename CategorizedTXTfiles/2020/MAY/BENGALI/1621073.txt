      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 04 MAY 2020 6:44PM by PIB Kolkata


    নয়াদিল্লি , ০৪ মে , ২০২০


    স্বাস্থ্য ও পরিবার কল্যাণ মন্ত্রকের পক্ষ থেকে কোভিড-১৯ সংক্রান্ত সর্বশেষ তথ্য


    দেশে এখনও পর্যন্ত ১১ হাজার ৭০৬ জন ব্যক্তি সুস্থ হয়েছেন। এর ফলে, সুস্থতার হার বেড়ে ২৭.৫২ শতাংশ হয়েছে। নিশ্চিতভাবে করোনায় আক্রান্তের সংখ্যা এখন ৪২ হাজার ৫৩৩। গতকাল থেকে কোভিড-১৯ এ নিশ্চিতভাবে আক্রান্ত হয়েছেন আরও ২ হাজার ৫৫৩ জন। সুস্থ হয়ে ওঠা এবং মৃত্যুর মধ্যে তুলনামূলক হারের ক্ষেত্রে ইঙ্গিত মিলেছে যে, হাসপাতালগুলিতে চিকি ৎ সা ক্ষেত্রে অগ্রগতি ১৭ই এপ্রিলের আগের তুলনায় এখন হয়েছে ৯০ : ১০। ১৭ই এপ্রিলের আগে সুস্থতা ও মৃত্যুর হার ছিল ৮০ : ২০।


    বিস্তারিত বিবরণের জন্য https://pib.gov.in/PressReleseDetail.aspx?PRID=1620962 – এই লিঙ্কে ক্লিক করুন।


    অধিক সংখ্যায় কোভিড-১৯ আক্রান্ত জেলাগুলিতে কেন্দ্রীয় দল মোতায়েন করা হচ্ছে


    কেন্দ্রীয় স্বাস্থ্য ও পরিবার কল্যাণ মন্ত্রক ২০টি কেন্দ্রীয় জনস্বাস্থ্য দল গঠন করেছে। এই দলগুলিকে যে ২০টি জেলায় কোভিড আক্রান্তের সংখ্যা তুলনামূলকভাবে অনেক বেশি, সেখানে পাঠানো হচ্ছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1620761 – এই লিঙ্কে ক্লিক করুন।


    বিদেশে আটকে পড়া ভারতীয় নাগরিকদের ফিরিয়ে আনতে সরকার ব্যবস্থা নেবে


    কেন্দ্রীয় সরকার বিদেশে আটকে পড়া ভারতীয়দের ধাপে ধাপে ফিরিয়ে নিয়ে আসতে যথাসম্ভব ব্যবস্থা নেবে। বিদেশে আটকে পড়া ব্যক্তিদের যুদ্ধ বিমানে ও নৌ-বাহিনীর জাহাজে ফিরিয়ে আনা হবে। এই প্রেক্ষিতে আদর্শ কর্মপরিচালন পদ্ধতি তৈরি করা হয়েছে। বিভিন্ন দেশে আটকে পড়া ভারতীয় নাগরিকদের তালিকা প্রস্তুতির কাজ করছে সংশ্লিষ্ট দেশের ভারতীয় দূতাবাস ও হাই কমিশনগুলি। তবে, ভারতে আসার ক্ষেত্রে সংশ্লিষ্ট ব্যক্তিদের মাশুল মেটাতে হবে। বিমান পরিষেবার ক্ষেত্রে তপশিল বহির্ভূত বাণিজ্যিক বিমানগুলিকে কাজে লাগানো হবে। আগামী ৭ই মে থেকে পর্যায়ক্রমে ফিরিয়ে আনার প্রক্রিয়া শুরু হবে। বিমানে ওঠার আগেই যাত্রীদের স্বাস্থ্য পরীক্ষা করা হবে। কেবল উপসর্গহীন যাত্রীদের সফরে অনুমতি দেওয়া হবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1620953 – এই লিঙ্কে ক্লিক করুন।


    রক্তদান জীবনদান, রক্তদানে সচেতনতা গড়ে তুলুন এবং সময় মতো রক্ত গ্রহীতাদের জন্য সুলভে রক্তের যোগান সুশ্চিত করুন : ডঃ হর্ষ বর্ধন


    দেশে বর্তমান পরিস্থিতি সম্পর্কে বলতে গিয়ে কেন্দ্রীয় মন্ত্রী বলেন, কোভিড-১৯ জটিল পরিস্থিতিতে আমরা রক্ত গ্রহীতাদের রক্ত পৌঁছে দিতে সক্ষম হয়েছি। তিনি রেড ক্রসের আধিকারিকদের রক্তদান শিবির আয়োজন করার জন্য এবং রেড ক্রস সোসাইটি কর্মীদের রক্তদান শিবির আয়োজনে যান চলাচলে অনুমতি দিতে ৩০ হাজার পাসের ব্যবস্থা করা হচ্ছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1620883 – এই লিঙ্কে ক্লিক করুন।


    ডঃ হর্ষ বর্ধন মধ্যপ্রদেশে কোভিড-১৯ সংক্রমণ মোকাবিলায় গৃহীত পদক্ষেপ ও প্রস্তুতি ভিডিও কনফারেন্সের মাধ্যমে পর্যালোচনা করলেন


    কোভিড-১৯ সংক্রমণে উচ্চ মৃত্যু হারে উদ্বেগ প্রকাশ করে ডঃ হর্ষ বর্ধন বলেছেন, এটা অত্যন্ত যন্ত্রণাদায়ক যে, কেবল কয়েকটি জেলায় মৃত্যু হার জাতীয় গড়ের তুলনায় অনেক বেশি। তিনি এই রাজ্যকে অসংক্রামিত জেলাগুলিতেও নজরদারির পাশাপাশি, নমুনা পরীক্ষার ওপর গুরুত্ব দিতে বলেন। এ ধরনের ব্যবস্থা গ্রহণের ফলে সংক্রমণ প্রতিরোধ সম্ভব বলেও তিনি মন্তব্য করেন। কোভিড-১৯ মোকাবিলায় গুরুত্ব দিতে গিয়ে অন্যান্য পরিষেবায় যাতে ব্যাঘাত না ঘটে তা সুনিশ্চিত করতে রাজ্যকে পরামর্শ দেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1620931 – এই লিঙ্কে ক্লিক করুন।


    সারা দেশের পাশাপাশি, ভারতীয় নৌ-বাহিনীর পক্ষ থেকেও করোনা সেনানীদের অভিনন্দন


    সমগ্র দেশের সঙ্গে ভারতীয় নৌ-বাহিনী রবিবার ভূমি, আকাশ ও সমুদ্র থেকে একাধিক কর্মসূচি গ্রহণ করে করোনা সেনানীদের প্রতি কৃতজ্ঞতা প্রকাশ করে অভিনন্দন জানিয়েছে। করোনা সেনানীদের আন্তরিকতা ও দায়বদ্ধতার অসামান্য নিদর্শন-স্বরূপ সারা দেশ তাঁদের কুর্নিশ জানাচ্ছে। এরই অঙ্গ হিসাবে নৌ-বাহিনীর পক্ষ থেকে এই উদ্যোগ।


    বিস্তারিত বিবরণের জন্য https://pib.gov.in/PressReleseDetail.aspx?PRID=1620788 – এই লিঙ্কে ক্লিক করুন।


    করোনা সেনানীদের প্রতি অভিনন্দন জানানোর জন্য প্রতিরক্ষা মন্ত্রী সেনাবাহিনীর প্রশংসা করলেন


    করোনা সেনানীদের প্রতি যথাযোগ্য সম্মান ও অভিনন্দন জানানোর জন্য সেনাবাহিনীর পক্ষ থেকে জল, স্থল ও আকাশে যে সমস্ত কর্মসূচি গ্রহণ করা হয়, প্রতিরক্ষা মন্ত্রী তার ভুয়শী প্রশংসা করেছেন। সেনাবাহিনী গতকাল করোনা সেনানীদের অভিনব উপায়ে অভিনন্দন জানান। শ্রীনগর থেকে তিরুবনন্তপুরম এবং ডিব্রুগড় থেকে কচ্ছ পর্যন্ত একাধিক কর্মসূচির আয়োজন করা হয়েছিল। দেশের বিভিন্ন প্রান্তে সেনাবাহিনীর একাধিক দল গঠন করে হাসপাতালগুলির পরিদর্শন করা হয় এবং চিকি ৎ সক তথা নার্সদের প্রতি সম্মান জানাতে দেশাত্মবোধক গান নিয়ে মিলিটারি ব্যান্ডের অনুষ্ঠান আয়োজন করা হয়।


    বিস্তারিত বিবরণের জন্য https://pib.gov.in/PressReleseDetail.aspx?PRID=1620700 – এই লিঙ্কে ক্লিক করুন।


    খাদি ব্র্যান্ড – এর নাম ব্যবহার করে নকল পিপিই কিট বিক্রি হচ্ছে; খাদি ও গ্রামোদ্যোগ কমিশন আইনি ব্যবস্থা গ্রহণের কথা ভাবছে


    খাদি ও গ্রামোদ্যোগ কমিশনের নজরে এসেছে যে, অসাধু কিছু ব্যবসায়ী গোষ্ঠী খাদি ইন্ডিয়ার স্বীকৃত ট্রেড মার্ক লোগো ব্যবহার করে নকল পিপিই কিট উ ৎ পাদন ও বিক্রি করছে। এই প্রেক্ষিতে কমিশনের পক্ষ থেকে স্পষ্ট জানানো হয়েছে যে, এখনও পর্যন্ত কমিশন বাজারে এ ধরনের কোনও কিট বিক্রির জন্য নিয়ে আসেনি।


    বিস্তারিত বিবরণের জন্য https://pib.gov.in/PressReleseDetail.aspx?PRID=1620928 – এই লিঙ্কে ক্লিক করুন।


    কোভিড-১৯ এর বিরুদ্ধে ভারতের লড়াইয়ে ৬ নম্বর ক্ষমতাপ্রাপ্ত গোষ্ঠী নাগরিক সমাজ সংগঠন, এনজিও, শিল্প সংস্থা ও আন্তর্জাতিক সংগঠনগুলিকে সামিল করলো


    কোভিড-১৯ সঙ্কট পরিস্থিতির মোকাবিলা করছে দেশ। বিশ্বব্যাপী মহামারীর প্রভাব ভারতেও পড়েছে। নীতি আয়োগের সিইও-র পৌরহিত্যে কেন্দ্রীয় সরকার একটি ক্ষমতাপ্রাপ্ত গোষ্টী গঠন করেছে। এই গোষ্ঠী কোভিড-১৯ মোকাবিলায় সরকারের পদক্ষেপগুলির সঙ্গে সামঞ্জস্য বজায় রেখে কাজ করার জন্য একাধিক নাগরিক সমাজ সংগঠন, স্বেচ্ছা সেবী সংস্থা, শিল্প সংস্থা ও আন্তর্জাতিক সংগঠনগুলিকে সামিল করেছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1620908 – এই লিঙ্কে ক্লিক করুন।


    ইউভি ডিসইনফেকশন টাওয়ার আবিষ্কার করলো ডিআরডিও


    ব্যাপক সংক্রমণ-প্রবণ এলাকাগুলিতে দ্রুততার সঙ্গে রাসায়নিক পদার্থ মুক্ত পদ্ধতিতে সংক্রমণ প্রতিরোধের জন্য প্রতিরক্ষা গবেষণা উন্নয়ন সংস্থা (ডিআরডিও) আল্ট্রা ভায়োলেট ডিসইনফেকশন টাওয়ার আবিষ্কার করেছে। এই সরঞ্জামের নক্‌শা রচনা ও উদ্ভাবন করেছে দিল্লি-ভিত্তিক ডিআরডিও-র অগ্রণী গবেষণাগার লেজার সায়েন্স অ্যান্ড টেকনোলজি সেন্টার।


    বিস্তারিত বিবরণের জন্য https://pib.gov.in/PressReleseDetail.aspx?PRID=1620919 – এই লিঙ্কে ক্লিক করুন।


    শ্রী নরেন্দ্র সিং তোমর সরকারি ই-মার্কেট প্লেস পোর্টালে সরস কালেকশনের সূচনা করলেন


    কেন্দ্রীয় গ্রামোন্নয়ন ও কৃষি মন্ত্রী শ্রী নরেন্দ্র সিং তোমর আজ সরকারি ই-মার্কেট প্লেস পোর্টালে সরস কালেকশনের সূচনা করেছেন। গ্রামাঞ্চলের স্বনির্ভর গোষ্ঠীগুলির উ ৎ পাদিত বিভিন্ন পণ্য ওয়েবসাইটে তুলে ধরতে সরস কালেকশনের সূচনা হয়েছে। উদ্দেশ্য হ’ল – গ্রামাঞ্চলের স্বনির্ভর গোষ্ঠীগুলিকে কেন্দ্র ও রাজ্য সরকারি ক্রেতা বাজারের সঙ্গে যুক্ত করা।


    বিস্তারিত বিবরণের জন্য https://pib.gov.in/PressReleseDetail.aspx?PRID=1620881 – এই লিঙ্কে ক্লিক করুন।


    কোভিড-১৯ উদ্ভূত পরিস্থিতির প্রেক্ষিতে আদিবাসী মানুষ ও শিল্পীদের জীবন-জীবিকা ও সুরক্ষায় সরকারের একাধিক পদক্ষেপ


    আদিবাসী শিল্পীরা বর্তমান পরিস্থিতিতে যে অভূতপূর্ব সমস্যার সম্মুখীন হচ্ছেন, তা বিবেচনায় রেখে সরকার আদিবাসী মানুষ ও শিল্পীদের সহায়তায় একাধিক পদক্ষেপ নিচ্ছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1620856 – এই লিঙ্কে ক্লিক করুন।


    আগামী ৩১শে মে সিভিল সার্ভিসেস (প্রিলিমিনারি) পরীক্ষার তারিখ পিছিয়ে দেওয়া হয়েছে


    নিষেধাজ্ঞার মেয়াদ বাড়ানোর বিষয়টিকে বিবেচনায় রেখে ইউপিএসসি সিদ্ধান্ত নিয়েছে যে, বর্তমান পরিস্থিতিতে পরীক্ষা ও ইন্টারভিউ নেওয়া সম্ভব নয়। এই প্রেক্ষিতে আগামী ৩১ তারিখ সিভিল সার্ভিসেস (প্রিলিমিনারি) পরীক্ষার তারিখ পিছিয়ে দেওয়ার সিদ্ধান্ত নেওয়া হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1620893 – এই লিঙ্কে ক্লিক করুন।


    পিএম জনঔষধি কেন্দ্রগুলি কোভিড-১৯ পরিস্থিতিতে গুরুত্বপূর্ণ ভূমিকা পালন করছে : শ্রী মনসুখ মান্ডভিয়া


    কেন্দ্রীয় রসায়ন ও সার প্রতিমন্ত্রী শ্রী মনসুখ মান্ডভিয়া বলেছেন, কোভিড-১৯ পরিস্থিতিতে জনঔষধি কেন্দ্রগুলি গুরুত্বপূর্ণ ভূমিকা পালন করছে। ৬ হাজার জনঔষধি কেন্দ্রে প্রতিদিন ১০ লক্ষ মানুষ সুলভে ওষুধ সংগ্রহ করছেন। এই কেন্দ্রগুলি থেকে হাইড্রোঅক্সিক্লোরোকুইন বিক্রি করা হচ্ছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1620941 – এই লিঙ্কে ক্লিক করুন।


    ডঃ হর্ষ বর্ধন কোভিড-১৯ প্রস্তুতি নিয়ে বিজ্ঞান ও প্রযুক্তি দপ্তরের সঙ্গে কথা বললেন


    কেন্দ্রীয় বিজ্ঞান ও প্রযুক্তি মন্ত্রী ডঃ হর্ষ বর্ধন দপ্তরের ৫০তম প্রতিষ্ঠা দিবস উপলক্ষে কোভিড-১৯ মহামারীর প্রেক্ষিতে যাবতীয় প্রস্তুতি বিজ্ঞান ও প্রযুক্তি দপ্তরের পাশাপাশি, স্বশাসিত প্রতিষ্ঠানগুলির কাজকর্ম খতিয়ে দেখছে। এই উপলক্ষে তিনি স্বশাসিত প্রতিষ্ঠান ও শাখা কার্যালয়গুলির সঙ্গে কথা বলেন। ডঃ হর্ষ বর্ধন কোভিড-১৯ মোকাবিলায় মাল্টি মিডিয়া গাইড হিসাবে ‘কোভিড কথা’র সূচনা করেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1620755 – এই লিঙ্কে ক্লিক করুন।


    করোনা সেনানীদের প্রতি অভিনন্দন জানানোর জন্য প্রতিরক্ষা মন্ত্রী সেনাবাহিনীর প্রশংসা করলেন


    করোনা সেনানীদের প্রতি যথাযোগ্য সম্মান ও অভিনন্দন জানানোর জন্য সেনাবাহিনীর পক্ষ থেকে জল, স্থল ও আকাশে যে সমস্ত কর্মসূচি গ্রহণ করা হয়, প্রতিরক্ষা মন্ত্রী তার ভুয়শী প্রশংসা করেছেন। সেনাবাহিনী গতকাল করোনা সেনানীদের অভিনব উপায়ে অভিনন্দন জানান। শ্রীনগর থেকে তিরুবনন্তপুরম এবং ডিব্রুগড় থেকে কচ্ছ পর্যন্ত একাধিক কর্মসূচির আয়োজন করা হয়েছিল। দেশের বিভিন্ন প্রান্তে সেনাবাহিনীর একাধিক দল গঠন করে হাসপাতালগুলির পরিদর্শন করা হয় এবং চিকি ৎ সক তথা নার্সদের প্রতি সম্মান জানাতে দেশাত্মবোধক গান নিয়ে মিলিটারি ব্যান্ডের অনুষ্ঠান আয়োজন করা হয়।


    বিস্তারিত বিবরণের জন্য https://pib.gov.in/PressReleseDetail.aspx?PRID=1620700 – এই লিঙ্কে ক্লিক করুন।


    লকডাউনের সময় মহারাষ্ট্রে ৩৪টি কেন্দ্রে ন্যূনতম সহায়ক মূল্যে তুলো সংগ্রহ চলছে; সংগ্রহের পরিমাণ ৩৫ হাজার ৫০০ ক্যুইন্টাল বা ৬ হাজার ৯০০ বেল


    এক শ্রেণীর সংবাদ মাধ্যমের প্রকাশিত খবরে বলা হয়েছে, মহারাষ্ট্রে কৃষকরা কাপাস বিক্রির ক্ষেত্রে সম্মুখীন হচ্ছেন। এই প্রেক্ষিতে কেন্দ্রীয় বস্ত্র মন্ত্রক তুলো চাষীদের আশ্বস্ত করে জানিয়েছে, ভারতীয় পুর নিগমের সঙ্গে সহযোগিতায় মহারাষ্ট্র রাজ্য তুলো উ ৎ পাদক বিপণন সংগঠন রাজ্যে ন্যূনতম সহায়ক মূল্যে তুলো সংগ্রহ করতে সম্পূর্ণ প্রস্তুত রয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1620835 – এই লিঙ্কে ক্লিক করুন।


    কোভিড-১৯ জনিত উদ্ভূত পরিস্থিতিতে সাধারণ মানুষকে সাহায্য করতে স্থানীয় প্রশাসনগুলির প্রয়াস অব্যাহত রয়েছে


    আটকে পড়া ব্যক্তিদের সাহায্যের জন্য কন্ট্রোল রুম স্থাপন, যাতায়াতের সহজ রুট খুঁজে নেওয়া, কোয়ারেন্টাইনে থাকা ব্যক্তিদের সঙ্গে যোগাযোগ স্থাপন এবং লরি চালক ও তাঁর হেল্পার, যাঁরা অজান্তেই সীমানা অতিক্রম করে ফেলেছেন, তাঁদের সুবিধার্থে স্থানীয় প্রশাসন একাধিক উদ্যোগ নিয়েছে। এছাড়াও, জৈব চিকি ৎ সা বর্জ্য বিনাশ, কৃষিজ পণ্যের বিক্রয় ও বিপণনে সুবিধা দানের মতো ব্যবস্থা নেওয়া হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1620741 – এই লিঙ্কে ক্লিক করুন।


    সর্দার প্যাটেল জাতীয় অখন্ডতা পুরস্কারের জন্য মনোনয়নপত্র জমা দেওয়ার শেষ তারিখ বাড়িয়ে ৩০শে জুন করা হ’ল


    ভারতের একতা ও অখন্ডতায় অবদানের স্বীকৃতি-স্বরূপ কেন্দ্রীয় সরকার সর্দার প্যাটেলের নামে জাতীয় অখন্ডতা পুরস্কার চালু করে। জাতীয় অখন্ডতা ও সংহতির ক্ষেত্রে ব্যক্তি-বিশেষ বা প্রতিষ্ঠান বা সংগঠনের অসামান্য অবদানের স্বীকৃতিতে এই পুরস্কার দেওয়া হয়ে থাকে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1620810 – এই লিঙ্কে ক্লিক করুন।


    পর্যটন মন্ত্রকের দেখো আপনা দেশ ওয়েবইনার সিরিজের চতুর্দশ পর্বে দার্জিলিং-এর সমৃদ্ধ ঐতিহ্য নিয়ে হিমালয়ের পাশে বাংলা অনুষ্ঠান আয়োজন


    বিস্তারিত বিবরণের জন্য https://pib.gov.in/PressReleseDetail.aspx?PRID=1620843 – এই লিঙ্কে ক্লিক করুন।


    ন্যাশনাল গ্যালারি অফ মডার্ন আর্ট লকডাউনের সময় তার সংগ্রহ থেকে দুষ্প্রাপ্য ও অদেখা কিছু শিল্পকর্ম ওয়েবসাইটের মাধ্যমে ‘এনজিএমএ কে সংগ্রহ সে’ কর্মসূচির মধ্য দিতে জনসমক্ষে তুলে ধরছে


    বিস্তারিত বিবরণের জন্য https://pib.gov.in/PressReleseDetail.aspx?PRID=1620925 – এই লিঙ্কে ক্লিক করুন।


    পিআইবি’র আঞ্চলিক কার্যালয় থেকে প্রাপ্ত তথ্য


    · কেরল : লকডাউনের মেয়াদ বাড়াতে রাজ্য নতুন নীতি-নির্দেশিকা জারি করেছে। দেশের বিভিন্ন প্রান্ত থেকে কেরলবাসীদের রাজ্যে ফিরিয়ে আনতে বিশেষ ট্রেনের ব্যবস্থা করার জন্য প্রধানমন্ত্রীর কাছে আবেদন জানালেন রাজ্যের মুখ্যমন্ত্রী। ৩০ হাজার মালোয়ালি-কে অন্যান্য রাজ্য থেকে নিজেদের বাড়িতে ফিরতে ই-পাস ব্যবস্থার মাধ্যমে অনুমতি দেওয়া হয়েছে। বিহার সরকার অনুমতি না দেওয়ায় প্রবাসী শ্রমিকদের নিয়ে পাটনা পর্যন্ত ৫টি বিশেষ ট্রেন যাত্রা বাতিল করা হয়েছে। পশ্চিমবঙ্গ সরকার কেরল থেকে দু’টি ট্রেন যাত্রায় অনুমতি দিয়েছে। রাজ্যে গতকাল পর্যন্ত নিশ্চিতভাবে করোনায় আক্রান্তের সংখ্যা ৪৯৯।


    · তামিলনাডু : রাজ্য সরকার পেট্রোল ও ডিজেলের দাম লিটার প্রতি যথাক্রমে ৩ টাকা ২৫ পয়সা এবং ২ টাকা ৫০ পয়সা বাড়ানোর সিদ্ধান্ত নিয়েছে। রাজ্যে গতকাল পর্যন্ত আক্রান্তের সংখ্যা ৩ হাজার ২৩। নিশ্চিতভাবে করোনায় আক্রান্ত হয়েছেন ১ হাজার ৬১১ জন। মৃত্যু হয়েছে ৩০ জনের। সবচেয়ে বেশি ১ হাজার ৪৫৮ জন আক্রান্ত হয়েছেন চেন্নাই থেকে।


    · কর্ণাটক : প্রবাসী শ্রমিকদের জন্য নিখরচায় বাস পরিষেবা আরও দু’দিন বাড়ানো হয়েছে। রাজ্যে আজ ২৮ জনের নমুনা পরীক্ষায় করোনার উপস্থিতির প্রমাণ মিলেছে। এখনও পর্যন্ত আক্রান্তের সংখ্যা ৬৪২। মৃত্যু হয়েছে ২৬ জনের। সুস্থ হয়েছেন ৩০৪ জন।


    · অন্ধ্রপ্রদেশ : রাজ্য সরকার ১০৮টি অ্যাম্বুলেন্সকে আপ ৎ কালীন পরিস্থিতির জন্য অ্যাডভান্স লাইফ সাপোর্ট অ্যাম্বুলেন্সে পরিণত করেছে। ১৯ হাজারেরও বেশি স্যানিটেশন কর্মীদের স্পেশাল কিট দিতে ৩ কোটি ৮৪ লক্ষ টাকা মঞ্জুর করা হয়েছে। বিগত ২৪ ঘন্টায় রাজ্যে নতুন করে মৃত্যুর খবর মেলেনি। আক্রান্তের সংখ্যা বেড়ে হয়েছে ১ হাজার ৬৫০। নিশ্চিতভাবে করোনায় আক্রান্ত হয়েছেন ১ হাজার ৬২ জন। মৃত্যু হয়েছে ৩৩ জনের।


    · তেলেঙ্গানা : রাজ্য মন্ত্রিসভা আগামীকাল কোভিড-১৯ লকডাউন থেকে বেরিয়ে আসার পরিকল্পনা করতে আরও কয়েকটি ক্ষেত্রের কাজকর্মে বিধি-নিষেধ সরল করার ব্যাপারে সিদ্ধান্ত নেবে। আটকে পড়া প্রবাসী শ্রমিকরা বাড়ি ফেরার দাবিতে আজ হায়দরাবাদের রাস্তায় নামেন। রাজ্যে করোনায় আক্রান্তের সংখ্যা এখন ১ হাজার ৮২ জন। নিশ্চিতভাবে করোনায় আক্রান্ত হয়েছেন ৫০৮ জন। মৃত্যু হয়েছে ২৯ জনের।


    · চন্ডীগড় : কেন্দ্রশাসিত এই অঞ্চলের সংক্রামিত এলাকাগুলি পুরোপুরি সীল করে দেওয়া হবে। বন্ধ করে দেওয়া হবে যাওয়া-আসার পথগুলিও। অত্যাবশ্যক পণ্য পরিষেবার কাজে যুক্ত ব্যক্তিরাই কেবল যাতায়াত করতে পারবেন। কোনও দোকান, কার্যালয়, কারাখানাগুলিকে সংক্রামিত এলাকায় কাজকর্মের অনুমতি দেওয়া হবে না।


    · পাঞ্জাব : কোভিড – ১৯ এর বিরুদ্ধে মোকাবিলায় রাজ্য সরকার টিসিআর পদ্ধতিতে নমুনা পরীক্ষার মাত্রা ২০ হাজার ছাড়িয়ে নতুন মাইলফলক অর্জন করেছে। রাজ্যে বসবাসকারী প্রবাসী ব্যক্তিদের নাম নথিভুক্তিকরণে রাজ্য গুরুত্বপূর্ণ ভূমিকা নিয়েছে। এজন্য একটি বিশেষ অনলাইন পোর্টাল চালু করা হয়েছে। ৬ লক্ষ ৪৪ হাজারেরও বেশি প্রবাসী মানুষ নিজেদের রাজ্যে ফিরে যেতে এই অনলাইন পোর্টালে নাম নথিভুক্ত করেছেন।


    · হরিয়ানা : রাজ্যে আটকে পড়া অন্যান্য রাজ্যের কৃষি শ্রমিক ও প্রবাসী শ্রমিকদের নিরাপদে দ্রুততার সঙ্গে বাড়ি পৌঁছে দিতে রাজ্য সরকার অঙ্গীকারবদ্ধ। সিদ্ধান্ত হয়েছে, পার্শ্ববর্তী রাজ্যগুলির শ্রমিকদের বাসে করে এবং দূরবর্তী রাজ্যগুলির শ্রমিকদের ট্রেনে করে নিজেদের রাজ্যে পাঠানো হবে।


    · হিমাচল প্রদেশ : রাজ্যের মুখ্যমন্ত্রী জানিয়েছেন, রাজ্য সরকার ও সাধারণ মানুষের সমবেত প্রয়াসের ফলে শীঘ্রই হিমাচল প্রদেশ করোনা মুক্ত হয়ে উঠবে। তিনি জানান, রাজ্যে আসা ব্যক্তিদের জন্য আরোগ্য সেতু অ্যাপ ডাউনলোড বাধ্যতামূলক করা হবে।


    · অরুণাচল প্রদেশ : রাজ্য সরকার জনগণের ব্যবহৃত স্থান ও কর্মক্ষেত্রের জন্য বিস্তারিত নীতি-নির্দেশিকা জারি করেছে। রাজ্যের মুখ্যমন্ত্রী সাধারণ মানুষকে উপযুক্ত টিকা না মেলা পর্যন্ত কোভিড-১৯ মোকাবিলায় প্রতিরোধমূলক ব্যবস্থাগুলি অনুসরণের আহ্বান জানিয়েছেন।


    · আসাম : রাজ্যের স্বাস্থ্য মন্ত্রী কোভিড-১৯ পরিস্থিতি খতিয়ে দেখতে বঙ্গাইগাঁও জেলার সংক্রামিত এলাকা ও কোয়ারেন্টাইন কেন্দ্রগুলি ঘুরে দেখেছেন।


    · মেঘালয় : দেশের অন্যান্য রাজ্যে আটকে পড়া ব্যক্তিদের রাজ্যে ফিরে আসার পূর্বে মুখ্যমন্ত্রী শিলং – এর সিভিল হাসপাতালের চিকি ৎ সকদের সঙ্গে প্রয়োজনীয় প্রস্তুতি খতিয়ে দেখেছেন।


    · মণিপুর : রাজ্যের মুখ্যমন্ত্রী জানিয়েছেন, গ্রিন জোনের সুবিধা গ্রহণ করে সরকার ফলমূল ও চারাগাছ রোপণের কাজ শুরু করেছে।


    · মিজোরাম : রাজ্য সরকার যে কোনও প্রকাশ্য-স্থানে মাস্কের ব্যবহার ও সামাজিক দূরত্ব বজায় রাখার বিষয়টি বাধ্যতামূলক করতে অধ্যাদেশ জারি করেছে।


    · নাগাল্যান্ড : রাজ্যের মুখ্যসচিব জানিয়েছেন, রাজ্যের বাইরে আটকে পড়া ১৬ হাজার ৫২৬ জন ব্যক্তিকে এখনও পর্যন্ত ৬ কোটি ৪৭ লক্ষ টাকা আর্থিক সহায়তা দেওয়া হয়েছে।


    · সিকিম : রাজ্যপাল সিকিম প্রেস ক্লাবের জেনারেল সেক্রেটারির হাতে সংবাদ মাধ্যমের কর্মীদের জন্য ফেস মাস্ক ও স্যানিটাইজার তুলে দিয়েছেন।


    · ত্রিপুরা : রাজ্য সরকার ৩৩ হাজার প্রবাসী শ্রমিকদের ট্রেনে করে নিজেদের রাজ্যে ফের ৎ পাঠাবে।


    · মহারাষ্ট্র : রাজ্যে আরও ৬৭৮ জনের করোনায় আক্রান্তের খবর মিলেছে। এর ফলে, আক্রান্তের সংখ্যা বেড়ে ১২ হাজার ৯৭৪ হয়েছে। মৃত্যু হয়েছে ৫৪৮ জনের। কেবল মুম্বাইতেই আক্রান্ত হয়েছেন ৮ হাজার ৮০০ জন।


    · গুজরাট : রাজ্যে নিশ্চিত করোনায় আক্রান্তের সংখ্যা বেড়ে ৫ হাজার ৪২৮ হয়েছে। মৃত্যু হয়েছে ২৯০ জনের, যা এখনও পর্যন্ত দেশে দ্বিতীয় সর্বোচ্চ। অবশ্য, ১ হাজার ৪২ জন এই ভাইরাস সংক্রমণ থেকে সুস্থ হয়েছেন।


    · রাজস্থান : রাজ্যের জয়পুরে কোভিড আক্রান্তের সংখ্যা আজ ১ হাজার ছাড়িয়েছে। রাজ্যে আক্রান্তের সংখ্যা বেড়ে ৩ হাজার ৯ হয়েছে। এখনও পর্যন্ত মৃত্যু হয়েছে ৭৫ জনের। এর মধ্যে জয়পুর থেকেই মারা গেছেন ৪৫ জন।


    · মধ্যপ্রদেশ : রাজ্যের উজ্জয়িনী কোভিড-১৯ এর নতুন সংক্রমণের উ ৎ স কেন্দ্র হয়ে উঠেছে। রাজ্যের মুখ্যমন্ত্রী পরিস্থিতি নিয়ন্ত্রনে অবিলম্বে বিশেষ চিকি ৎ সক দল পাঠানোর নির্দেশ দিয়েছেন। উজ্জয়িনীতে মৃত্যু হয়েছে ৩০ জনের, যা রাজ্যে এখনও পর্যন্ত সবচেয়ে বেশি। ইন্দোর এখনও পর্যন্ত সবচেয়ে বেশি সংক্রামিত এলাকা। এখানে আক্রান্তের সংখ্যা ১ হাজার ৫৬৮।


    · গোয়া : রাজ্যে আটকে পড়া ৯০ শতাংশ প্রবাসী শ্রমিক বাড়ি ফিরে যেতে আগ্রহী। পঞ্চায়েত স্তরে তথ্য সংগ্রহের ওপর ভিত্তি করে একথা জানা গেছে। রাজ্যে সবচেয়ে বেশি প্রবাসী শ্রমিক রয়েছেন কর্ণাটকের। এরপর, উত্তর প্রদেশ ও বিহারের স্থান।


    CG/CB/SB

    
    
    (Release ID: 1621073) Visitor Counter : 37
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Tamil , Telugu , Kannada , Malayalam