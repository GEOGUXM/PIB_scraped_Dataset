      জলশক্তি মন্ত্রক

      জম্মু ও কাশ্মীর ২০২২ সালের ডিসেম্বরের মধ্যে ঐ অঞ্চলের প্রতিটি পরিবারে পাইপ বাহিত জল পৌঁছে দেবার উদ্যোগ নিচ্ছে
      Posted On: 13 MAY 2020 1:14PM by PIB Kolkata


    নয়াদিল্লি, ১৩ মে, ২০২০


    

    জল জীবন মিশনের আওতায় ২০২২ সালের ডিসেম্বর মাসের মধ্যে গ্রামাঞ্চলের প্রতিটি পরিবারে পাইপ বাহিত জল পৌঁছে দিতে কেন্দ্রশাসিত জম্মু ও কাশ্মীর পরিকল্পনা গ্রহণ করছে। কেন্দ্রীয় শাসিত ঐ অঞ্চলটি চলতি বছরে ৩টি জেলার ৫ হাজার গ্রামের সমস্ত পরিবারে ১০০ শতাংশ জল সংযোগ পৌঁছে দেওয়ার পরিকল্পনা করছে।


    
    জল জীবন মিশনের আওতায় প্রতিটি পরিবারে পাইপ বাহিত জল পৌঁছে দেওয়ার উদ্দেশ্যে গতকাল পানীয় জল ও স্বাস্থ্য বিধান দপ্তরের পক্ষ থেকে বিস্তারিত পরিকল্পনা পেশ করা হয়। জম্মু ও কাশ্মীরের আধিকারিকরা জানিয়েছেন মোট ১৮ লক্ষ ১৭ হাজার গ্রামীণ পরিবারের মধ্যে ৫ লক্ষ ৭৫ হাজার পরিবারে ইতিমধ্যেই পাইপ বাহিত জল পৌঁছে দেওয়া হয়েছে। বাকি পরিবারগুলির মধ্যে ২০২০-২১ এ আরও ১ লক্ষ ৭৬ হাজার পরিবারে পাইপ বাহিত জল পৌঁছে দেওয়ার পরিকল্পনা হাতে নেওয়া হয়েছে।


    
    চলতি অর্থবর্ষে কেন্দ্রশাসিত জম্মু ও কাশ্মীর কেন্দ্রীয় সহায়তা বাবদ ৬৮০ কোটি টাকা পাবে। তবে, কাজকর্মের সময় মতো রূপায়ণের ক্ষেত্রে অতিরিক্ত অর্থ মঞ্জুর করা হবে।


    
    চলতি অর্থবর্ষে জম্মু ও কাশ্মীরে ৯৮টি জল নমুনা পরীক্ষাগারের মধ্যে ১০টি পরীক্ষাগারকে এনএবিএল অনুমোদিত করার পরিকল্পনা হাতে নেওয়া হয়েছে। এছাড়াও, কেন্দ্রশাসিত প্রশাসন ৪টি এমন গ্রামে জল পৌঁছে দেওয়ার পরিকল্পনা করেছে, যেখানে জলে দূষণ প্রমাণিত হয়েছে।


    
    গ্রামাঞ্চলের প্রতিটি পরিবারে পাইপ বাহিত জল পৌঁছে দেওয়ার পরিকল্পনা বাস্তবায়িত করতে গত তিন মাসে রাজ্য ও কেন্দ্রশাসিত অঞ্চলগুলির সঙ্গে বিস্তারিত আলাপ-আলোচনা করা হয়েছে।


    

    CG/BD/SB

    
    
    (Release ID: 1623593) Visitor Counter : 13
    
    
      Read this release in: Telugu , English , Urdu , Hindi , Manipuri , Punjabi , Tamil