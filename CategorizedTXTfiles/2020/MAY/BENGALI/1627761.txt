      অর্থ কমিশন

      বিদ্যুৎ ক্ষেত্রে পুর্নগঠনের বিষয় নিয়ে অর্থ কমিশনের সঙ্গে বিদ্যুৎ মন্ত্রকের বৈঠক
      Posted On: 29 MAY 2020 6:34PM by PIB Kolkata


    নয়াদিল্লী, ২৯ মে, ২০২০


    

    রাজ্যগুলিতে বিদ্যুৎ ক্ষেত্রে পুর্নগঠনের বিষয় নিয়ে আজ অর্থ কমিশনের চেয়ারম্যান শ্রী এন এ সিং এর পৌরহিত্যে কমিশনের সদস্য ও উচ্চপদস্থ আধিকারিকরা কেন্দ্রীয় বিদ্যুৎ মন্ত্রী শ্রী আর কে সিং-এর সঙ্গে পর্যালোচনা বৈঠক করেছেন। ২০২০-২১ অর্থবর্ষে অর্থ কমিশনের প্রতিবেদনে বিদ্যুৎ ক্ষেত্রের বিষয়ে সুপারিশগুলি নিয়ে ধারাবাহিক ভাবে আলোচনা চলছে। এরই অঙ্গ হিসাবে এই বৈঠক। বিদ্যুৎ বন্টন সংস্থাগুলির জন্য ৯০ হাজার কোটি টাকার নগদ অর্থ প্রদানের বিষয় নিয়ে আলোচনা হয়। কেন্দ্রীয় অর্থমন্ত্রী শ্রীমতী নির্মলা সীতারমন করোনা ভাইরাস সংক্রমণের জেরে লকডাউন সময়কালে অর্থনৈতিক বিপর্যয় মোকাবিলায় ক্ষতিগ্রস্থ বিদ্যুৎ বন্টন সংস্থাগুলির সংস্কারের জন্য সম্প্রতি যে পদক্ষেপের কথা ঘোষণা করেছিলেন সে বিষয় নিয়েও আলোচনা হয়।


    
    বৈঠকে বিদ্যুৎ মন্ত্রী বিদ্যুৎ ব্যবস্থাপনা পরিকাঠামোগুলির পুর্নগঠনের বিষয়ে সরকারের পদক্ষেপের কথা আলোচনায় তুলে ধরেন। মন্ত্রী রাজ্য সরকারগুলিকে তাদের সম্পূর্ণ মালিকানাধীন বিদ্যুৎ বন্টন সংস্থাগুলির আর্থিক দায়বদ্ধতার ওপর গুরুত্ব আরোপ করেন। বৈঠকে কেন্দ্রীয় মন্ত্রী জানান বিদ্যুৎ ক্ষেত্রে নতুন শুল্ক নীতি অন্তর্ভুক্ত করা হয়েছে যা অনুমোদনের জন্য এখনো বিবেচনাধীন রয়েছে। ২০০৩ সালের বৈদ্যুতিন আইনে সংশোধনী আনার প্রস্তাব করা হয়েছে বলেও তিনি বৈঠকে জানান। মন্ত্রী কমিশনকে জানিয়েছেন, মন্ত্রকের পুরনো প্রকল্পগুলিকে এখন একটি নতুন প্রকল্পের সাথে সংযুক্ত করা হচ্ছে। যার জন্য তিনি কমিশনকে ৫ বছরে ৩ লক্ষ কোটি টাকা আর্থিক সহায়তার অনুরোধ জানিয়েছেন। বৈঠকে অর্থ কমিশনের চেয়ারম্যান ও সদস্যরা বিদ্যুৎ ক্ষেত্রে গৃহীত উদ্যোগগুলির জন্য বিদ্যুৎ মন্ত্রীর উচ্ছ্বসিত প্রশংসা করেন এবং সংস্কারের ক্ষেত্রে সুসংহত ব্যবস্থাপনা গ্রহণ, আর্থিক প্রকৌশলের মতো বিষয়গুলিতে মন্ত্রককে আরও কার্যকরী পদক্ষেপ গ্রহণ করার জন্য পরামর্শ প্রদান করেন। কমিশন বিদ্যুৎ মন্ত্রককে আশ্বাস দিয়েছে যে, তাদের আলোচনায় এবং চূড়ান্ত প্রতিবেদন তৈরি করার সময় মন্ত্রকের পরামর্শগুলিকে পুরোপুরি বিবেচনা করা হবে।


    

    CG/SS/NS

    
    
    (Release ID: 1627761) Visitor Counter : 9
    
    
      Read this release in: English , Telugu , Urdu , Marathi , Hindi , Manipuri , Punjabi , Tamil