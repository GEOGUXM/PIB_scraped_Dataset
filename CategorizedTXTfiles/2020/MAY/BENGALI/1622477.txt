      অসামরিকবিমানপরিবহণমন্ত্রক

      লাইফলাইন উড়ানের আওতায় ৪৯০টি বিমানের সাহায্যে সারা দেশে নিত্য প্রয়োজনীয় সামগ্রী এবং চিকিৎসা সরঞ্জাম সরবরাহ করা হয়েছে
      Posted On: 09 MAY 2020 3:06PM by PIB Kolkata


    নতুন দিল্লি, ৯ মে, ২০২০


    

    
    লাইফলাইন উড়ানের আওতায় এয়ার ইন্ডিয়া, অ্যালায়েন্স এয়ার, আইএএফ এবং ব্যক্তিগত পণ্যবাহী সংস্থাগুলির ৪৯০টি বিমান চালাচল করেছে। এর মধ্যে ২৮৯ টি বিমান ছিল এয়ার ইন্ডিয়া এবং অ্যালায়েন্স এয়ারের। আজ অবধি পণ্য পরিবহনের পরিমাণ প্রায় ৮৪৮.৪২টন। লাইফলাইন উড়ানের আওতায় বিমানগুলি ৪,৭৩,৬০৯ কিলোমিটারের বেশি দূরত্ব অতিক্রম করেছে। কোভিড-১৯ এর বিরুদ্ধে ভারতের এই লড়াইকে সমর্থন জানিয়ে অসামরিক বিমান চলাচল মন্ত্রকের উদ্যোগে দেশের প্রত্যন্ত অঞ্চলে প্রয়োজনীয় চিকিৎসা সরঞ্জাম পরিবহনের জন্য ‘লাইফলাইন উড়ানে’র আওতায় বিমান পরিচালনা করা হচ্ছে।
    
    পবন হানস হেলিকপ্টার ৮মে অবধি ৮০০১ কিলোমিটার পথ অতিক্রম করে ২.৩২ টন পণ্যসম্ভার বহন করেছে। এ ক্ষেত্রে উত্তর পূর্ব অঞ্চল, দ্বীপ অঞ্চল এবং পার্বত্য রাজ্যগুলিতে বিশেষ নজর দেওয়া হয়েছে। পবন হানস লিমিটেড সহ অন্যান্য হেলিকপ্টারের মাধ্যমে জম্মু ও কাশ্মীর, লাদাখ, দ্বীপঅঞ্চল এবং উত্তর-পূর্ব অঞ্চলে গুরুত্বপূর্ণ চিকিৎসা সরঞ্জাম ও রোগী পরিবহনের কাজ চালানো হচ্ছে।
    
    ডোমেস্টিক কার্গো অপারেটর স্পাইসজেট, ব্লু ডার্ট, ইন্ডিগো এবং ভিস্তারা বাণিজ্যিক ভিত্তিতে কার্গো ফ্লাইট পরিচালনা করছে। স্পাইসজেট পণ্যবাহী বিমানে ১৫,৪৬,৮০৯ কিলোমিটার দীর্ঘ পথ অতিক্রম করে ৬,৫৮৭ টন মাল বহন করেছে। ব্লু ডার্ট ৩১১টি পণ্যবাহী ফ্লাইট পরিচালনা করে ৩,৫৫,৫১৫ কিলোমিটার দূরত্ব অতিক্রম করে ৫,২৩১ টন পণ্য পরিবহন করেছে। ইন্ডিগো ১,৯৬,২৬৩কিলোমিটার দূরত্ব অতিক্রম করে ৫৮৫ টন পণ্যসামগ্রী বহন করেছে। এর মধ্যে সরকারের জন্য বিনামূল্যে চিকিৎসা সরঞ্জাম রয়েছে। ভিস্তারা ৩২,৩২১ কিলোমিটার দূরত্ব অতিক্রম করে প্রায় ১৫০ টন পণ্য পরিবহন করেছে।
    
    আন্তর্জাতিক ক্ষেত্রে, পূর্ব এশিয়ার সাথে পণ্যবাহী বিমান সংযোগ স্থাপন করে ফার্মাসিউটিক্যালস, চিকিৎসা সরঞ্জাম এবং কোভিড-১৯ ত্রাণ সামগ্রী পরিবহনের কাজ চালিয়ে যাওয়া হচ্ছে। পূর্ব এশিয়া থেকে এয়ার ইন্ডিয়া ১০৭৫ টন চিকিৎসা সামগ্রী নিয়ে এসেছে।
    
    
    ব্লু ডার্ট গুয়াংজু এবং সাংহাই থেকে প্রায় ১৩১ টন চিকিৎসা সরবরাহ নিয়ে এসেছে। স্পাইসজেট সাংহাই ও গুয়াংজু থেকে ৮মে পর্যন্ত ২০৫ টন চিকিৎসা সরঞ্জাম এবং হংকং ও সিঙ্গাপুর থেকে থেকে ২১ টন চিকিৎসা সামগ্রী নিয়ে এসেছে।


    

    CG/SS

    
    
    (Release ID: 1622477) Visitor Counter : 15
    
    
      Read this release in: Punjabi , English , Urdu , Marathi , Hindi , Assamese , Manipuri , Odia , Tamil , Telugu , Kannada