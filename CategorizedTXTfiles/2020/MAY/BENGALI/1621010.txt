      স্বরাষ্ট্র মন্ত্রক

      সরকার বিদেশে আটকে পড়া ভারতীয়দের দেশে ফিরিয়ে আনার ব্যবস্থা করবে
      Posted On: 04 MAY 2020 6:08PM by PIB Kolkata


    নতুন দিল্লি, ৪ মে, ২০২০


    

    
    সরকার বিদেশে আটকে পড়া ভারতীয়দের পর্যায়ক্রমে দেশে ফিরিয়ে আনার ব্যবস্থা করবে। বিমানে এবং নৌসেনার জাহাজে এদের ফিরিয়ে আনা হবে। এক্ষেত্রে স্ট্যান্ডার্ড অপারেটিং প্রোটোকল (এসওপি) বা নির্ধারিত নিয়মাবলী মেনে চলতে হবে।


    
    ভারতীয় দূতাবাসগুলি অসুবিধায় পড়া ভারতীয় নাগরিকদের একটি তালিকা তৈরি করেছে। দেশের ফেরার ব্যয়ভার তাঁদের বহন করতে হবে। বিমানে যারা আসবেন তাদের জন্য নির্ধারিত নয় এমন বাণিজ্যিক উড়ানের ব্যবস্থা করা হবে। ৭ই মে থেকে পর্যায়ক্রমে এদের বিদেশ থেকে ফেরানোর কাজ শুরু হবে ।


    
    বিমানে ওঠার আগে যাত্রীদের শারীরিক পরীক্ষা করা হবে। যাদের সংক্রমণের কোনো লক্ষণ থাকবে না, তাদেরই কেবলমাত্র সফর করার অনুমতি দেওয়া হবে। সফরের সময় সমস্ত যাত্রীকে স্বাস্থ্য মন্ত্রক এবং অসামরিক বিমান চলাচল মন্ত্রকের স্বাস্থ্যবিধি মেনে চলতে হবে।


    
    গন্তব্যে পৌঁছানোর পর আরোগ্য সেতু অ্যাপে প্রত্যেক যাত্রীর তথ্য নিবন্ধিত করতে হবে। সকলের আরো এক দফা শারীরিক পরীক্ষা হবে। এর পর প্রত্যেককে ১৪ দিন কোনো হাসপাতালে অথবা প্রতিষ্ঠানে কোয়ারান্টাইনে থাকতে হবে। এই কোয়ারান্টাইনে থাকার সমস্ত ব্যয়ভার যাত্রীকে বহন করতে হবে। কোয়ারান্টাইনের জন্য প্রয়োজনীয় ব্যবস্থা সংশ্লিষ্ট রাজ্য সরকারকে করতে হবে। ১৪ দিন পর প্রত্যেকের লালারসের নমুনা সংগ্রহ করে কোভিড পরীক্ষা করা হবে। এর পর স্বাস্থ্য পরীক্ষার ফলাফলের ভিত্তিতে পরবর্তী পদক্ষেপ নেওয়া হবে।


    
    বিদেশ মন্ত্রক এবং অসামরিক বিমান চলাচল মন্ত্রক, এবিষয়ে বিস্তারিত তথ্য তাদের ওয়েবসাইটে প্রকাশ করবে। এই সমস্ত নাগরিকরা তাঁদের রাজ্যে ফিরলে স্বাস্থ্য পরীক্ষা, কোয়ারান্টাইন এবং অন্যান্য ব্যবস্থা নেবার জন্য প্রয়োজনীয় উদ্যোগ নিতে রাজ্য সরকারগুলিকে পরামর্শ দেওয়া হয়েছে।


    

    CG/CB/SFS

    
    
    (Release ID: 1621010) Visitor Counter : 26
    
    
      Read this release in: English , Urdu , Marathi , Hindi , Assamese , Manipuri , Punjabi , Gujarati , Odia , Tamil , Telugu , Kannada , Malayalam