      প্রতিরক্ষামন্ত্রক

      দেশবাসীর সঙ্গে ভারতের উপকূল রক্ষীবাহিনীও কোভিড-১৯ যোদ্ধাদের ধন্যবাদ জানাচ্ছে
      Posted On: 02 MAY 2020 5:33PM by PIB Kolkata


    নতুন দিল্লি, ২ মে, ২০২০


    

    
    ভারতীয় উপকূলরক্ষী বাহিনী (আইসিজি) নাবিকদের, বিশেষতঃ মৎস্যজীবী সম্প্রদায়, বন্দর এবং অন্যান্য সংস্থাগুলির মধ্যে কোভিড-১৯ রোধে প্রয়োজনীয় সতর্কতা সম্পর্কে সচেতনতা কর্মসূচী গ্রহণ করে এই মহামারী প্রতিহত করতে সরকারের প্রচেষ্টার সঙ্গে সংহতি স্থাপন করে চলেছে। আইসিজি ইউনিটগুলি নিজ নিজ অঞ্চলে দরিদ্র ও ভিনরাজ্যের শ্রমিকদের রেশন / খাবার বিতরণে অংশ নিয়ে স্থানীয় প্রশাসনকে সহায়তা করছে। এছাড়া আইসিজি কোভিড যোদ্ধাদের প্রচেষ্টার প্রশংসা করতে প্রতিরক্ষা মন্ত্রক (এমওডি)যেসব উদ্যোগ গ্রহণ করেছে তার সর্বাগ্রে রয়েছে।
    
    আইসিজি করোনার রোগীদের চিকিৎসার জন্য স্থির করা হাসপাতালে পুষ্পবর্ষন এবং জাহাজ আলোকিত করে ‘কোভিড-১৯ যোদ্ধাদের উদ্দেশ্যে ভারতবাসীর ধন্যবাদ’ উদ্যোগে সক্রিয়ভাবে অংশ নিচ্ছে। ৩ মে ২০২০ তারিখে আন্দামান ও নিকোবর দ্বীপপুঞ্জ এবং লাক্ষাদ্বীপ এবং মিনিকয় দ্বীপপুঞ্জের প্রত্যন্ত অঞ্চলগুলি এবং দূরবর্তী দ্বীপপুঞ্জ জুড়ে ২৫ টি স্থানে জাহাজগুলি আলোকিত করে কোভিড-১৯ যোদ্ধাদের প্রচেষ্টার প্রশংসা করার উদ্যোগ গ্রহণ করেছে। এছাড়াও, আইসিজি হেলিকপ্টারগুলি পাঁচটি জায়গায় কোভিড-১৯ হাসপাতালে ফুলের পাপড়ি বর্ষন করবে। মোট ৪৬ টি আইসিজি জাহাজ এবং প্রায় ১০ টি হেলিকপ্টার এই উদ্যোগে অংশ নেবে।


    
    যে সমস্ত জায়গায় জাহাজ আলোকিত করা হবে সেগুলি হলঃ পোরবন্দর, ওখা, রত্নাগিরি, দাহানু, মুরুদ, গোয়া, নিউ ম্যাঙ্গালোর, কাভারাত্তি, তুতিকোরিন, কন্যাকুমারী, চেন্নাই, কৃষনাপত্তনম, নিজামাপত্তনম, পুদুচেরি, কাঁকিনাড়া, পারাদ্বীপ, গোপালপুর/পুরী, সাগরদ্বীপপুঞ্জ, পোর্টব্লেয়ার, দিগলিপুর, মায়াবন্দর, হাটবে এবং ক্যাম্পবেল বে।


    
    যে সমস্ত জায়গায় হেলিকপ্টার পুষ্পবর্ষন করবে সেগুলি হলঃ দমন, মুম্বাই, গোয়া, চেন্নাই এবং পোর্টব্লেয়ার।
    
    আইসিজির জাহাজ ও বিমান সমুদ্রের উপর কঠোর নজরদারি চালিয়ে যাচ্ছে এবং ভারতীয় উপমহাদেশের আশেপাশের সমুদ্র এলাকা নিরাপদ ও সুরক্ষিত রাখতে প্রতিশ্রুতিবদ্ধ রয়েছে। এটি উপকূলীয় নজরদারি রাডার নেটওয়ার্কের মাধ্যমে দেশের উপকূলগুলির ২৪x৭ বৈদ্যুতিন যন্ত্রের মাধ্যমে নজরদারি বজায় রেখে চলেছে।

    

    CG/TG

    
    
    (Release ID: 1620544) Visitor Counter : 19
    
    
      Read this release in: English , Urdu , Hindi , Assamese , Manipuri , Punjabi , Gujarati , Odia , Tamil , Telugu , Kannada