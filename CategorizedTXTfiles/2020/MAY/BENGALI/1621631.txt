      প্রধানমন্ত্রীরদপ্তর

      ৭ই মে, বুদ্ধপূর্ণিমার দিন প্রধানমন্ত্রী, অনলাইনের মাধ্যমে আন্তর্জাতিক স্তরে ভেসক উদযাপনে অংশ গ্রহণ করবেন
      Posted On: 06 MAY 2020 8:45PM by PIB Kolkata


    নতুন দিল্লি, ৬ মে, ২০২০


    

    প্রধানমন্ত্রী শ্রী নরেন্দ্র মোদী, আগামীকাল ৭ই মে, বুদ্ধপূর্ণিমা উদযাপন অনুষ্ঠানে অংশ গ্রহণ করবেন।


    
    কেন্দ্রীয় সংস্কৃতি মন্ত্রক, আন্তর্জাতিক স্তরে বৌদ্ধদের মহাসংগঠন ‘ইন্টারন্যাশনাল বুদ্ধিষ্ট কনফেডারেশন (আইবিসি)’-র সঙ্গে যৌথ উদ্যোগে অনলাইনের মাধ্যমে প্রার্থনা সভার আয়োজন করবে। এই সভায়, সারা বিশ্বের বৌদ্ধ সংঘগুলির প্রধানরা যোগ দেবেন।


    
    প্রধানমন্ত্রী শ্রী নরেন্দ্র মোদী, সকালে এই অনুষ্ঠানের মূল ভাষণটি দেবেন।


    
    বিশ্বজুড়ে কোভিড – ১৯ মহামারীর প্রেক্ষিতে এবছর বুদ্ধপূর্ণিমার উদযাপন অনুষ্ঠানটি ভার্চুয়াল ভেসক দিবস হিসেবে পালন করা হবে।


    
    কোভিড – ১৯ মহামারীর যুদ্ধে যারা প্রাণ হারিয়েছেন তাঁদের ছাড়াও প্রথম সারির যোদ্ধাদের এই অনুষ্ঠানে সম্মান জানানো হবে।


    
    নেপালের লুম্বিনির পবিত্র উদ্যান, ভারতের বুদ্ধগয়ার মহাবোধী মন্দির, সারনাথের মূলগন্ধ কুটি বিহার, কুশীনগরের পরিনির্বাণ স্তুপ, শ্রীলঙ্কার ঐতিহাসিক অনুরাধাপুর স্তুপ চত্বরের রুয়ানওয়েলি মহা সেয়ার পিরিথ চানটিং, নেপালের নমো স্তুপেরস্বয়ম্ভু বৌধনাথ সহ বিভিন্ন বৌদ্ধ তীর্থ ক্ষেত্র থেকে একযোগে প্রার্থনা সভা অনলাইনের মাধ্যমে সরাসরি সম্প্রচারিত হবে।


    
    কেন্দ্রীয় সংস্কৃতি ও পর্যটনমন্ত্রী, শ্রী প্রহ্লাদ সিং প্যাটেল, সংখ্যালঘু এবং যুববিষয়ক ও ক্রীড়া দপ্তরের প্রতিমন্ত্রী, শ্রী কিরেণ রিজিজু এই অনুষ্ঠানে যোগ দেবেন।


    
    তথাগত গৌতম বুদ্ধের জন্ম, বোধিসত্ত্ব এবং মহাপরিনির্বাণ – এই তিনটি ঘটনাই ভেসক বুদ্ধপূর্ণিমার দিন ঘটেছিল।


    

    CG/CB/SFS

    
    
    (Release ID: 1621631) Visitor Counter : 16
    
    
      Read this release in: Punjabi , Malayalam , Marathi , Assamese , English , Urdu , Hindi , Manipuri , Gujarati , Odia , Tamil , Telugu , Kannada