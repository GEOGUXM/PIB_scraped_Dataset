      প্রধানমন্ত্রীরদপ্তর

      ওডিশায় ঘূর্ণিঝড় আমফানে ক্ষতিগ্রস্ত এলাকাগুলি আকাশপথে ঘুরে দেখার পর প্রধানমন্ত্রী শ্রী মোদীর বক্তব্য
      Posted On: 22 MAY 2020 7:52PM by PIB Kolkata


    নয়াদিল্লি, ২২ মে, ২০২০


    

    
    প্রধানমন্ত্রী শ্রী মোদী বলেছেন, সমগ্র বিশ্ব করোনা ভাইরাস থেকে জীবন বাঁচাতে লড়াই চালাচ্ছে। এ ধরনের সঙ্কটময় পরিস্থিতিতে কেন্দ্রীয় সরকার এবং বিভিন্ন রাজ্য সরকার– সমস্ত দপ্তর এবং সাধারণ মানুষ বিগত আড়াই মাস ধরে করোনা ভাইরাসের মোকাবিলা করছে।


    
    এ রকম এক জটিল পরিস্থিতিতে ঘূর্ণিঝড় – অতিপ্রবল ঘূর্ণিঝড় বড় উদ্বেগের কারণ। পশ্চিমবঙ্গ থেকে ওডিশায় রওনা হওয়ার সময় সেখানে ক্ষয়ক্ষতির পরিমাণ কতটা তা আমাকে উদ্বেগে রেখেছিল। সাধারণ মানুষ ও প্রাতিষ্ঠানিক প্রয়াসের ফলে ওডিশা অগণিত মানুষের জীবন রক্ষায় সফল হয়েছে। সেই সঙ্গে, গ্রামবাসীদের সঙ্কটকালীন পরিস্থিতিতে কি করা উচিৎ, তাদের সেই অভিজ্ঞতাও অত্যন্ত কাজে এসেছে। এজন্য ওডিশাবাসীকে অভিনন্দন।রাজ্য প্রশাসন, রাজ্যের মুখ্যমন্ত্রী শ্রী নবীন পট্টনায়েক এবং তাঁর সমগ্র দলকেও অভিনন্দন জানাই।


    
    কিন্তু যখন এরকম বড় প্রাকৃতিক বিপর্যয় আসে, তখন জীবন ও সম্পত্তির ব্যাপক ক্ষয়ক্ষতি হয়। তবে, ওডিশার ক্ষয়ক্ষতির পরিমাণ পশ্চিমবঙ্গের তুলনায় কিছুটা কম। এ সত্ত্বেও ঘূর্ণিঝড় আমফান রাজ্যের ওপর দিয়ে যাওয়ার সময় তার ছাপ রেখে গেছে। নিঃসন্দেহে এ এক সঙ্কটময় পরিস্থিতি। আর এজন্যই আমি এখানে ঘরবাড়ি, কৃষি, বিদ্যুৎ, যোগাযোগ এবং পরিকাঠামো ক্ষেত্রে যে ক্ষতি হয়েছে, তা পর্যালোচনা করে দেখেছি। রাজ্য সরকার ক্ষয়ক্ষতির প্রাথমিক যাবতীয় বিবরণ আমাকে দিয়েছে।


    
    পরিস্থিতি মূল্যায়নের পর কেন্দ্রীয় সরকার শীঘ্রই রাজ্য সরকারের কাছ থেকে প্রতিবেদন পাবে। একটি কেন্দ্রীয় পর্যবেক্ষক দল শীঘ্রই ক্ষতিগ্রস্ত এলাকায় পৌঁছে সেখানকার পরিস্থিতি খতিয়ে দেখে সরকারের কাছে বিবরণ পেশ করবে। ঘূর্ণিঝর বিধ্বস্ত এলাকায় দীর্ঘমেয়াদী ত্রাণ, পুনর্বাসন ও ঘরবাড়ি মেরামতের অগ্রাধিকার দেওয়া হবে।


    
    প্রাথমিক চাহিদার বিষয়টিকে বিবেচনায় রেখে কেন্দ্রীয় সরকারের পক্ষ থেকে আগাম ৫০০ কোটি টাকা সহায়তা দেওয়ার সিদ্ধান্ত নিয়েছি। প্রাথমিক প্রয়োজনীয়তার বিষয়গুলি সম্পূর্ণ হলে এবং পুনর্বাসন সংক্রান্ত পরিকল্পনা চূড়ান্ত করার পর কেন্দ্রীয় সরকার ওডিশা সরকারের সঙ্গে কাঁধে কাঁধ মিলিয়ে কাজ করবে, যাতে জটিল এই পরিস্থিতি মোকাবিলায় রাজ্যকে সবরকম সহায়তা করা যায়।


    
    অসংখ্য ধন্যবাদ!


    

    CG/BD/SB

    
    
    (Release ID: 1626413) Visitor Counter : 6
    
    
      Read this release in: Telugu , English , Urdu , Marathi , Hindi , Marathi , Assamese , Manipuri , Punjabi , Gujarati , Odia , Tamil , Kannada , Malayalam