      পেট্রোলিয়ামওপ্রাকৃতিকগ্যাসমন্ত্রক

      শ্রী ধর্মেন্দ্র প্রধান, পিএমইউওয়াই -এর সুবিধাভোগীদের সঙ্গে বৈঠক করেন
      Posted On: 16 MAY 2020 12:53PM by PIB Kolkata


    নতুন দিল্লি, ১৬ই মে, ২০২০


    

    কেন্দ্রীয় পেট্রোলিয়াম, প্রাকৃতিক গ্যাস ও ইস্পাতমন্ত্রী শ্রী ধর্মেন্দ্র প্রধান, আজ ১৫০০ জন পিএমইউওয়াই সুবিধাভোগী, গ্যাস ডিস্ট্রিবিউটর এবং তেল কোম্পানীগুলির আধিকারিকদের সঙ্গে ওয়েবিনারের মাধ্যমে বৈঠক করেন।


    
    শ্রী প্রধান বলেন, প্রধানমন্ত্রী উজ্জ্বলা যোজনা (পিএমইউওয়াই), গত ৪ বছরে সফলভাবে ৮ কোটি দরিদ্র এবং প্রান্তিক পরিবারে রান্নার গ্যাস পৌঁছে দিয়েছে। তিনি বলেন, কোভিড – ১৯ বিশ্বের সমস্ত দেশে ছড়িয়ে পড়েছে। এমনকি ধনী দেশগুলিও এই সংক্রমণের হাত থেকে রেহাই পায় নি। ভারত, এই সংক্রমণের বিরুদ্ধে লড়াই চালাচ্ছে। কিন্তু একই সঙ্গে দরিদ্র ও প্রান্তিক মানুষদের স্বার্থরক্ষার দিকটিও বিবেচিত হচ্ছে। প্রধানমন্ত্রী গরীব কল্যাণ যোজনার মাধ্যমে পিএমইউওয়াই উপভোক্তাদের বিনামূল্যে রান্নার গ্যাস দেওয়া হচ্ছে। এরজন্য ইতিমধ্যেই মোট ৮৪৩২ কোটি টাকা উপভোক্তাদের ব্যাঙ্ক অ্যাকাউন্টে পাঠিয়ে দেওয়া হয়েছে। এপর্যন্ত ৬ কোটি ২৮ লক্ষ পিএমইউওয়াই সুবিধাভোগী রান্নার গ্যাস পেয়েছেন।


    
    মন্ত্রী, তেল কোম্পানিগুলির আধিকারিকদের ভূমিকার প্রশংসা করেন। সঙ্কটের এই সময়ে তারা যেভাবে রান্নার গ্যাস আমদানী, উৎপাদন এবং বন্টনের কাজ করছেন, তা প্রশংসনীয়। শ্রী প্রধান বলেন, প্রধানমন্ত্রীর দৃঢ় এবং সঠিক সিদ্ধান্তের প্রতি দেশবাসী আস্থা রেখেছেন। শারীরিক দূরত্ব বজায় রাখা, হাত ধোওয়া এবং মাস্ক পরার ওপর তিনি গুরুত্ব আরোপ করেন। কোভিড – ১৯ এর মোকাবিলায় প্রধানমন্ত্রী এবং কেন্দ্রীয় অর্থমন্ত্রী ২০ লক্ষ কোটি টাকার আর্থিক প্যাকেজকে তিনি সাধুবাদ জানান। দেশকে স্বনির্ভর করে তোলার উদ্দেশে প্রধানমন্ত্রীর আত্মনির্ভর ভারত অভিযানকে তিনি স্বাগত জানিয়েছেন।


    
    এই ওয়েবিনারে পিএমইউওয়াই সুবিধাভোগীরা, তাঁদের অভিজ্ঞতার কথা জানান। অভূতপূর্ব এই সঙ্কটে সরকার, তাদের পাশে দাঁড়ানোয় তারা কৃতজ্ঞতা প্রকাশ করেন। রান্নার গ্যাস সরবরাহকারী౼ করোনা যোদ্ধারা স্বল্প সময়ের মধ্যে সিলিন্ডার পৌঁছে দেওয়ায় এই সব উপভোক্তারা তাদের ধন্যবাদ জানিয়েছেন।


    

    CG/CB/SFS

    
    
    (Release ID: 1624529) Visitor Counter : 4
    
    
      Read this release in: English , Urdu , Marathi , Manipuri , Punjabi , Tamil , Telugu , Kannada , Malayalam