      স্বরাষ্ট্র মন্ত্রক

      প্রধানমন্ত্রী বিশাখাপত্তনমের গ্যাস লিকের ঘটনার পর্যালোচনা করেছেন
      Posted On: 07 MAY 2020 5:35PM by PIB Kolkata


    নতুনদিল্লী, ৭ মে, ২০২০


    

    প্রধানমন্ত্রী শ্রী নরেন্দ্র মোদী বিশাপত্তনমের গ্যাস লিকের ঘটনায় কি কি পদক্ষেপ নেওয়া হয়েছে সেই বিষয়ে একটি উচ্চপর্যায়ের পর্যালোচনা বৈঠক করেছেন। দুর্ঘটনায় ক্ষতগ্রস্থদের নিরাপত্তার জন্য কি কি ব্যবস্থা নেওয়া হয়েছে, তা তিনি খতিয়ে দেখেন ।প্রতিরক্ষামন্ত্রী শ্রী রাজনাথ সিং, স্বরাষ্ট্রমন্ত্রী শ্রী অমিত শাহ্‌, স্বরাষ্ট্র মন্ত্রকের দুই প্রতিমন্ত্রী শ্রী নিত্যানন্দ রাই এবং জি কিষাণ রেড্ডি সহ উচ্চপদস্থ আধিকারিকরা এই বৈঠকে উপস্থিত ছিলেন।
    
    সকালে দূর্ঘটনার খবর পেয়েই প্রধানমন্ত্রী এবং স্বরাষ্ট্রমন্ত্রী অন্ধ্রপ্রদেশের মুখ্যমন্ত্রীর সঙ্গে কথা বলেন। পরিস্থিতি মোকাবিলায় তাঁরা কেন্দ্রের তরফে সব রকমের সহযোগিতার আশ্বাস দেন। দুজনেই পরিস্থিতির দিকে নজর রেখে চলেছেন।


    
    এই বৈঠকের পরই ক্যাবিনেট সচিব স্বরাষ্ট্র, পরিবেশ, বন ও জলবায়ু পরিবর্তন মন্ত্রক, রসায়ন ও পেট্রোরসায়ন মন্ত্রক, ওষুধ শিল্প দপ্তর এবং তথ্য ও সম্প্রচার মন্ত্রকের সচিবদের সঙ্গে বৈঠক করেন। ওই বৈঠকে প্রধানমন্ত্রীর প্রধান সচিব ছাড়াও জাতীয় বিপর্যয় ব্যবস্থাপনা কতৃপক্ষের সদস্যবৃন্দ, জাতীয় বিপর্যয় মোকাবিলা বাহিনীর (এনডিআরএফ ) মহানির্দেশক, স্বাস্থ্য বিভাগের মহানির্দেশক ও এইমসের নির্দেশক সহ চিকিৎসা বিজ্ঞানের বিশেষজ্ঞরা উপস্থিত ছিলেন। তাঁরা পরিস্থিতির মোকাবিলায় বিভিন্ন পদক্ষেপ নিয়ে আলোচনা করেন।
    
    রাজ্যসরকারকে সাহায্য করার জন্য জাতীয় বিপর্যয় মোকাবিলা বাহিনীর রসায়ন, জীববিদ্যা, তেজস্ক্রিয় ও পারমাণবিক বিপর্যয় (সিআরবিএন) সংক্রান্ত বিশেষজ্ঞদের একটি দল পুনে থেকে এবং নাগপুর থেকে ন্যাশনাল এনভায়রনমেন্টাল ইঞ্জিনিয়ারিং ইন্সটিটিউট (নীরি) –এর আরেকদল বিশেষজ্ঞকে পাঠানো হয়েছে। এই গ্যাস লিকের ফলে স্বল্পমেয়াদী ও দীর্ঘ মেয়াদী নানা চিকিৎসা ব্যবস্থা নিয়ে এই দলগুলি রাজ্য সরকারকে সাহায্য করবে।


    
    বিশাখাপত্তনমের গোপালপতনম মন্ডলের আর আর ভেঙ্কটাপুরম গ্রামে আজ ভোররাত ৩টের সময় একটি রসায়নিক কারখানায় স্টিরেন গ্যাস লিক করতে শুরু করে। বিষাক্ত এই গ্যাস পার্শ্ববর্তী নারাভা, বিসি কলোনী, বাপুজি নগর, কাম্পালাপালেম ও কৃষ্ণনগরে ছড়িয়ে পরে। এই গ্যাসের ফলে ওই এলাকার মানুষের চুলকানি, চোখ জ্বালা ও শ্বাসকষ্ট শুরু হয়ে যায়।


    
    এনডিআরএফ-এর সিআরবিএন কর্মীরা ওই এলাকার লোকেদের নিরাপদ জায়গায় সরিয়ে নিয়ে যাচ্ছেন। স্বাস্থ্য দপ্তরের বিশেষ দলও সেখানে কাজ করছে।
    
    স্টিরেন গ্যাসের বিষয়ে, এই গ্যাসের ফলে কি কি সমস্যা হয়, তার সমাধানের বিষয়ে বিস্তারিত জানতে নীচের লিঙ্কে ক্লিক করুনঃ-
    http://164.100.117.97/WriteReadData/userfiles/Precautions%20and%20Do ’s%20and%20Don’ts%20for%20Vizag%20Gas%20Leak.pdf


    

    CG/CB

    
    
    (Release ID: 1621933) Visitor Counter : 11
    
    
      Read this release in: English , Urdu , Hindi , Marathi , Punjabi , Gujarati , Odia , Tamil , Telugu