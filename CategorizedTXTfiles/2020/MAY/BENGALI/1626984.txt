      স্বাস্থ্যওপরিবারকল্যাণমন্ত্রক

      কোভিড-১৯ সংক্রান্ত সর্বশেষ তথ্য
      Posted On: 26 MAY 2020 5:26PM by PIB Kolkata


    নয়াদিল্লি, ২৬ মে, ২০২০


    

    কোভিড-১৯ সংক্রমণ মোকাবিলা ও প্রতিরোধে রাজ্য/কেন্দ্রশাসিত অঞ্চলগুলির পাশাপাশি, কেন্দ্রীয় সরকার পর্যায়ক্রমে একাধিক সুপরিকল্পিত এবং কার্যকর পদক্ষেপ নিচ্ছে। পরিস্তিতির ওপর উচ্চ পর্যায়ে নিরন্তর নজরদারি চালানো হচ্ছে এবং পরিস্থিতির পর্যালোচনা করা হচ্ছে।


    
    ভাইরাস সংক্রমণ প্রতিরোধ ও নিয়ন্ত্রণে প্রশাসনগুলি নিরন্তর প্রয়াস চালাচ্ছে। তাই, সংক্রমণ প্রতিরোধে বারবার হাত ধোওয়া, স্বাস্থ্যবিধি মেনে চলা অত্যন্ত গুরুত্বপূর্ণ। বর্তমান পরিস্থিতি মোকাবিলায় কোভিড প্রতিরোধ উপযোগী স্বাস্থ্যবিধি ও অনুশাসন মেনে চলা আবশ্যক হয়ে উঠেছে। বিশ্বব্যাপী করোনা ভাইরাস মোকাবিলায় সবচেয়ে কার্যকর সামাজিক পদক্ষেপগুলি হ’ল মাস্ক বা ফেস কভার ব্যবহার করা, বয়স্ক এবং অসুস্থ ব্যক্তিদের প্রতি যত্নশীল হওয়া, জনসমক্ষে সামাজিক দূরত্ব বজায় রাখা প্রভৃতি।


    
    ভারতে কোভিড-১৯ ভাইরাস নমুনা পরীক্ষার হার দ্রুতগতিতে বাড়ছে। দেশে এখন প্রতিদিন প্রায় ১ লক্ষ ১০ হাজার নমুনা পরীক্ষা হচ্ছে। নমুনা পরীক্ষার সংখ্যা বাড়াতে আরও পরীক্ষাগার খোলা হচ্ছে। প্রয়োজনীয় যন্ত্রপাতি, চিকিৎসা উপকরণ প্রশিক্ষিত মানবসম্পদের বন্দোবস্ত করা হচ্ছে। দেশে এখনও পর্যন্ত পরীক্ষাগারের সংখ্যা ৬১২। এর মধ্যে সরকার পরিচালিত নমুনা পরীক্ষাগার ৪৩০টি এবং বেসরকারি নমুনা পরীক্ষাগারের সংখ্যা ১৮২। উপসর্গ দেখা দেওয়া এবং প্রবাসী শ্রমিক, যাঁদের উপসর্গ নেই কিন্তু হোম কোয়ারেন্টাইনে রয়েছেন, তাঁদের অবিলম্বে নমুনা পরীক্ষার জন্য রাজ্য/কেন্দ্রশাসিত অঞ্চলগুলিকে স্বাস্থ্য ও পরিবার কল্যাণ মন্ত্রকের পক্ষ থেকে নীতি-নির্দেশিকা জারি করা হয়েছে। অধিকাংশ রাজ্য/কেন্দ্রশাসিত অঞ্চল কোভিড-১৯ নমুনা পরীক্ষার জন্য ট্রুন্যাট যন্ত্র কাজে লাগিয়ে আসছে। ইতিমধ্যেই দেশে সম্পূর্ণ দেশীয় প্রযুক্তিতে আরটি – টিসিআর কিট, আরএনএ এক্সট্রাকশন কিট উৎপাদন শুরু হয়েছে।


    
    দেশে করোনায় আক্রান্তে সুস্থতার হার বেড়ে হয়েছে ৪১.৬১ শতাংশ। এখনও পর্যন্ত কোভিড-১৯ আক্রান্ত ৬০ হাজার ৪৯০ জন রোগী সুস্থ হয়ে উঠেছেন। দেশে কোভিড-১৯ এ মৃত্যু হার ১৫ই এপ্রিলের ৩.৩০ শতাংশ থেকে কমে বর্তমানে ২.৮৭ শতাংশে পৌঁছেছে। ভারতে এই মৃত্যু হার বিশ্বের মধ্যে সবচেয়ে কম। বর্তমানে করোনায় সারা বিশ্বে গড় মৃত্যু হার ৬.৪৫ শতাংশ।


    
    দেশে প্রতি লক্ষ জনসংখ্যায় মৃত্যু হার বিশ্লেষণ করে দেখা গেছে, লক্ষ প্রতি মৃত্যু হার ০.৩, যেখানে বিশ্ব জুড়ে মৃত্যু হার ৪.৪। দেশে মৃত্যু হার হ্রাস পাওয়া এবং শতাংশের হিসাবে মৃত্যু হার কমে আসা এটাই প্রমাণ করে যে, উপযুক্ত চিকিৎসা-পদ্ধতি অনুসরণ এবং আগাম রোগ চিহ্নিতকরণ ব্যবস্থা অত্যন্ত কার্যকর ভূমিকা নিয়েছে।


    
    কোভিড-১৯ সম্পর্কে প্রকৃত ও সর্বশেষ তথ্য সংক্রান্ত টেকনিক্যাল বিষয়, নীতি-নির্দেশিকা এবং পরামর্শের জন্য নিয়মিত https://www.mohfw.gov.in/ এবং @MoHFW_INDIA –এই ওয়েবসাইটে নজর রাখুন।


    
    টেকনিক্যাল বিষয়ে জানার জন্য technicalquery.covid19@gov.in , ncov2019@gov.in এবং @CovidIndiaSeva - এখানে যোগাযোগ করা যেতে পারে।


    
    কোভিড-১৯ সংক্রান্ত যে কোনও বিষয়ে জানার জন্য স্বাস্থ্য ও পরিবার কল্যাণ মন্ত্রকের হেল্পলাইন নম্বর : +91-11-23978046 or 1075 (টোল ফ্রি) – এ যোগাযোগ করুন। কোভিড-১৯ সংক্রান্ত রাজ্য/কেন্দ্রশাসিত অঞ্চলগুলির হেল্পলাইন নম্বরের তালিকা নীচের লিঙ্কে দেওয়া রয়েছে - https://www.mohfw.gov.in/pdf/coronvavirushelplinenumber.pdf

    

    CG/BD/SB

    
    
    (Release ID: 1626984) Visitor Counter : 21
    
    
      Read this release in: English , Urdu , Hindi , Marathi , Manipuri , Punjabi , Gujarati , Odia , Tamil , Telugu , Kannada , Malayalam