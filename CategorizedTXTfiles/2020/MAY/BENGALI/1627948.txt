      প্রতিরক্ষামন্ত্রক

      প্রতিরক্ষা মন্ত্রী শ্রী রাজনাথ সিং এর সঙ্গে মার্কিন প্রতিরক্ষা সচিবের টেলিফোনে কথা
      Posted On: 29 MAY 2020 6:48PM by PIB Kolkata


    নয়াদিল্লি, ২৯ মে, ২০২০


    

    
    প্রতিরক্ষা মন্ত্রী শ্রী রাজনাথ সিং আজ সন্ধ্যায় মার্কিন প্রতিরক্ষা সচিব ডঃ মার্ক টি এস্পারের সঙ্গে টেলিফোনে কথা বলেন। দুই প্রতিরক্ষা মন্ত্রী কোভিড-১৯ মহামারীর বিরুদ্ধে লড়াইয়ে পারস্পরিক অভিজ্ঞতার ব্যাপারে একে অপরকে অবহিত করেন এবং এই ক্ষেত্রে দ্বিপাক্ষিক সহযোগিতার ধারাবাহিক অগ্রগতিতে সন্তোষ প্রকাশ করেন। উভয় নেতাই দ্বিপাক্ষিক প্রতিরক্ষা সহযোগিতার অগ্রগতি পর্যালোচনা করেন এবং আগামী দিনে এই সহযোগিতা আরও নিবিড় হবে বলে আশা প্রকাশ করেন।শ্রী সিং পারস্পরিক সুবিধাজনক সময়ে সেদেশের প্রতিরক্ষা সচিব ডঃ এস্পারকে ভারতে আসার আমন্ত্রণ জানান। ডঃ এস্পার এই আমন্ত্রণ গ্রহণ করেন।


    
    সম্প্রতি ঘূর্ণিঝড় আমফান – এ পূর্ব ভারতে জীবনহানি ও সম্পত্তির ক্ষয়ক্ষতিতে ডঃ এস্পার শোক প্রকাশ করলে, প্রতিরক্ষা মন্ত্রী শ্রী সিং তাঁর প্রশংসা করেন। দুই মন্ত্রী আঞ্চলিক একাধিক বিষয়ে অভিন্ন নিরাপত্তাগত বিভিন্ন দিক নিয়ে নিজেদের দৃষ্টিভঙ্গী ব্যক্ত করেন।


    

    CG/BD/SB

    
    
    (Release ID: 1627948) Visitor Counter : 3
    
    
      Read this release in: Punjabi , English , Urdu , Hindi , Manipuri , Odia , Tamil , Telugu , Kannada