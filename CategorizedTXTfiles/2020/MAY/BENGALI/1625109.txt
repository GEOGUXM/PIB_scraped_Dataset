      সংস্কৃতিমন্ত্রক

      সোমবার আন্তর্জাতিক জাদুঘর দিবস উপলক্ষে কেন্দ্রীয় সাংস্কৃতিক মন্ত্রকের জাদুঘর এবং সাংস্কৃতিক স্থান উন্নয়ন দপ্তর আয়োজিত ‘জাদুঘর এবং সাংস্কৃতিক স্থান পুনরুজ্জীবন’ শীর্ষক একটি ওয়েব ভিত্তিক সেমিনার- ওয়েবিনার
      Posted On: 18 MAY 2020 8:03PM by PIB Kolkata


    নয়াদিল্লী, ১৮ মে, ২০২০


    

    ভারত সরকারের জাদুঘর এবং সাংস্কৃতিক স্থান উন্নয়ন দপ্তর ও সংস্কৃতি মন্ত্রক সোমবার আন্তর্জাতিক জাদুঘর দিবস উদযাপন এবং দেশে মহামারী পরবর্তী সুস্থায়ী সাংস্কৃতিক পরিকাঠামো তৈরির উদ্দেশে ‘জাদুঘর এবং সাংস্কৃতিক স্থান পুনরুজ্জীবন’ শীর্ষক একটি ওয়েব ভিত্তিক সেমিনার- ওয়েবিনার আয়োজন করেছিল। এই ওয়েবিনারে সাংস্কৃতিক এবং জাদুঘর বিষয়ে বিশেষজ্ঞরা অংশগ্রহণ করেন। উপস্থিত ছিলেন বেঙ্গালুরুর মিউজিয়াম অফ আর্ট অ্যান্ড ফটোগ্রাফির ট্রাস্টি শ্রী অভিষেক পোদ্দার, কোচি বিয়েনল ফাউন্ডেশনের সভাপতি শ্রী কৃষ্ণামাচারী এবং কিউসিয়ামের প্রতিষ্ঠাতা এবং সিইও শ্রী ব্রেন্ডন সাইকো। অনুষ্ঠানে বক্তব্য রাখেন কেন্দ্রীয় সংস্কৃতি মন্ত্রকের জাদুঘর এবং সংস্কৃতি স্থান উন্নয়ন দপ্তরের সিইও শ্রী রাঘবেন্দ্র সিং।


    
    কোভিড-১৯ মহামারী দেশের অর্থনীতি এবং সামাজিক ক্ষেত্রে প্রভাব ফেলেছে, যার জেরে সংস্কৃতি এবং সৃজনশীল শিল্পক্ষেত্রেও প্রভাব পড়েছে। এই প্রভাব দূর করতে, ঋ দিনের ওয়েবিনারে সৃজনশীল বাণিজ্য, স্টার্ট আপ গঠন, নীতি নির্ধারণের মতো বিষয়গুলি নিয়ে এই আলোচনা হয়। শ্রী রাঘবেন্দ্র সিং জানান, সংস্কৃতি ক্ষেত্রে সমস্যাগুলি নির্ধারণ এবং কার্যকরী নীতি গ্রহণ করতে পারলে আগামীদিন এই সমস্যা দূর করা সম্ভব। স্থানীয় দর্শক এবং পর্যটকদের যুক্ত করে সাংস্কৃতিক স্থানগুলির পুর্নর্নিমাণ, সাংস্কৃতিক ঐতিহ্যবাহী স্থানগুলির অর্থনৈতিক বিকাশ ও দক্ষতা বৃদ্ধি করতে পারলে সমস্যার সমাধান করা সম্ভব বলে মন্তব্য করেন শ্রী রাঘবেন্দ্র সিং।

    ওয়েবিনারটি সরাসরি দেখতে চোখ রাখুন এই লিঙ্কে -


    
    • DMCS facebook page: www.facebook.com/dmcs2020
    • DMCS youtube Channel: https://bit.ly/366Vqrn
    
    
    
    
    
    
    CG/SS/NS

    
    
    (Release ID: 1625109) Visitor Counter : 13
    
    
      Read this release in: English , Urdu , Hindi , Manipuri , Punjabi , Tamil