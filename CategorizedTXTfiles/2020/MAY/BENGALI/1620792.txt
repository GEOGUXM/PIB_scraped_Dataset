      উত্তর-পূর্বাঞ্চলেরউন্নয়নসংক্রান্তমন্ত্রক

      কোভিড পরবর্তী পরিস্থিতিতে প্রচুর বাঁশ সম্পদের সাহায্যে দেশের অর্থনীতির উন্নয়নের বিরাট সুযোগ তৈরি হয়েছে : ড. জিতেন্দ্র সিং
      Posted On: 03 MAY 2020 5:07PM by PIB Kolkata


    নতুন দিল্লি, ৩ মে, ২০২০


    

    উত্তর – পূর্বাঞ্চল উন্নয়ন (স্বাধীন দায়িত্বপ্রাপ্ত) প্রধানমন্ত্রীর দপ্তর, কর্মী, জনঅভিযোগ ও পেনশন, আনবিক শক্তি ও মহাকাশ দপ্তরের প্রতিমন্ত্রী ড. জিতেন্দ্র সিং বলেন, কোভিড পরবর্তী পরিস্থিতিতে দেশের অর্থনীতিতে ব্যাম্বু অর্থাৎ বাঁশ অত্যন্ত গুরুত্বপূর্ণ ভূমিকা পালন করবে। বাঁশ সম্পদের সাহায্যে ভারতের অর্থনৈতিক ক্ষমতা বৃদ্ধির একটি সুযোগ রয়েছে।


    
    উত্তর – পূর্বাঞ্চল উন্নয়ন মন্ত্রকের সহযোগিতায় ভিডিও কনফারেন্সের মাধ্যমে আয়োজিত বাঁশ কনক্লেভে কেন্দ্রীয় কৃষি মন্ত্রক সহ সংশ্লিষ্ট ক্ষেত্রের প্রতিনিধিরা উপস্থিত ছিলেন। ড. জিতেন্দ্র সিং বলেন, দেশের মোট বাঁশের ৬০ শতাংশই উত্তর – পূর্ব ভারতে রয়েছে। প্রধানমন্ত্রী শ্রী নরেন্দ্র মোদীর নেতৃত্বে কেন্দ্রীয় সরকার, উত্তর – পূর্বাঞ্চলের উন্নতির জন্য গত ৬ বছরে যে অভূতপূর্ব পদক্ষেপ গ্রহণ করেছে, তার ফলে এই অঞ্চলের বাঁশ শিল্পের যথেষ্ট উন্নতি হয়েছে। স্বাধীনতার পর এই প্রথম এধরণের উদ্যোগ গৃহীত হয়েছে। মন্ত্রী, এই প্রসঙ্গে উল্লেখ করেন, ২০১৭ সালে মোদী সরকার, ১০০ বছরের পুরোনো ভারতীয় বন আইনের সংশোধন করে। তার ফলে বাড়িতে উৎপাদিত বাঁশ বনজসম্পদ হিসাবে বিবেচিত হচ্ছে না।


    
    বাঁশের উন্নয়নের লক্ষ্যে নানা পদক্ষেপের প্রসঙ্গ উল্লেখ করে ড. সিং বলেন, ১৬ এপ্রিল থেকে কেন্দ্রীয় স্বরাষ্ট্র মন্ত্রক, লকডাউনের যে সমস্ত বিধিনিষেধ শিথিল করেছে, তার ফলে বাঁশের বীজ বোনা এবং সেগুলিকে প্রক্রিয়াকরণের ক্ষেত্রে ছাড় দেওয়া হয়েছে।


    
    মন্ত্রী বলেন, প্রতি বছর ভারতে ২ লক্ষ ৩০ হাজার টন ধূপকাঠির প্রয়োজন হয়। যার বাজারমূল্য ৫০০০ কোটি টাকা। এই ধূপকাঠি তৈরির জন্য চীন এবং ভিয়েতনাম থেকে বেশিরভাগ বাঁশ আনতে হয়। কোভিড পরবর্তী সময়ে পরিবর্তিত পরিস্থিতিতে উত্তর – পূর্বাঞ্চলের কাছে দেশকে প্রতিযোগিতমূলক এবং স্বনির্ভর করে তোলার জন্য বাঁশের বিরাট চাহিদা তৈরি হয়েছে।


    
    ড. সিং বলেন, উত্তর – পূর্বাঞ্চলীয় উন্নয়ন মন্ত্রক, বাঁশ থেকে তৈরির সামগ্রীর উৎপাদন এবং সেগুলির ব্যবসা – বাণিজ্য করার জন্য সরকারী, বেসরকারী অংশীদারিত্বের সম্ভাবনা নিয়ে কাজ করবে। বাঁশ থেকে জৈব – ডিজেল, পরিবেশ বান্ধব জ্বালানী, প্লাইউড সহ বিভিন্ন জিনিস তৈরি করা যায়। যার মাধ্যমে প্রচুর কর্মসংস্থানের সুযোগ তৈরি হবে।


    
    এই কনক্লেভে উত্তর – পূর্বাঞ্চল উন্নয়ন মন্ত্রকের বিশেষ সচিব শ্রী ইন্দিবর পান্ডে সহ বিভিন্ন দপ্তরের উচ্চপদস্থ আধিকারিকরা যোগ দেন।


    

    CG/CB/SFS

    
    
    (Release ID: 1620792) Visitor Counter : 18
    
    
      Read this release in: Punjabi , English , Urdu , Hindi , Assamese , Manipuri , Odia , Tamil , Telugu , Kannada