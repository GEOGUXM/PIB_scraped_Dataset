      কর্মী, জন-অভিযোগএবংপেনশনমন্ত্রক

      সিভিল সার্ভিসেস (প্রিলিমিনারি), ৩১মে'র নির্ধারিত পরীক্ষা আপাতত স্থগিত
      Posted On: 04 MAY 2020 3:29PM by PIB Kolkata


    নতুন দিল্লি, ৪মে,২০২০


    

    
    ইউনিয়ন পাবলিক সার্ভিস কমিশন আজ কোভিড-১৯এর কারণে দেশজুড়ে লকডাউনের দ্বিতীয় ধাপের পরবর্তী পরিস্থিতি পর্যালোচনা করার জন্য বৈঠকে বসে। বিধিনিষেধের মেয়াদ বাড়ানোর বিষয়টি নজরে রেখে কমিশন বর্তমানে সব পরীক্ষা এবং সাক্ষাৎকার স্থগিত রাখার সিদ্ধান্ত নিয়েছে।
    
    সিভিল সার্ভিসেস (প্রিলিমিনারি) ৩১মে'র নির্ধারিত পরীক্ষা আপাতত পিছিয়ে দেওয়া হয়েছে। ইন্ডিয়ান ফরেষ্ট সার্ভিসের নির্ধারিত স্ক্রিনিং টেস্ট পিছিয়ে দেওয়া হয়েছে। আগামী ২০মে পুনরায় পরিস্থিতি পর্যালোচনা করা হবে এবং এই পরীক্ষার নতুন দিনতারিখ যথাসময়ে ইউপিএসসি ওয়েবসাইটে জানানো হবে।


    
    কমিশন ইতিমধ্যে নিম্নলিখিত যে পরীক্ষাগুলি স্থগিত রেখেছে, তার মধ্যে রয়েছে :


    
    (ক) পার্সোনালিটি টেস্ট ফর রেমাইনিং ক্যান্ডিডেটস ফর দি সিভিল সার্ভিসেস এক্সামিনেশন, ২০১৯; খ)নোটিফিকেশন ফর দি ইন্ডিয়ান ইকোনমিক সার্ভিস/ইন্ডিয়ান স্ট্যাটিসটিকাল সার্ভিস এক্সামিনেশন, ২০২০ ; (গ)নোটিফিকেশন ফর দি কম্বাইন্ড মেডিকেল সার্ভিসেস এক্সামিনেশন, ২০২০;
    (ঘ) নোটিফিকেশন ফর দি সেন্ট্রাল আর্মড পুলিশ ফোর্সেস এক্সামিনেশন, ২০২০ এবং
    (ঙ) দ্যা এনডিএ অ্যান্ড নেভাল একাডেমি এক্সামিনেশন, ২০২০।
    
    স্থগিত টেস্ট / পরীক্ষার জন্য তারিখগুলি যখন স্থির করা হবে, তখন প্রার্থীদের কমপক্ষে ৩০ দিনে আগে জানিয়ে দেওয়া হবে।


    

    CG/SS

    
    
    (Release ID: 1621057) Visitor Counter : 14
    
    
      Read this release in: Hindi , Punjabi , Tamil , Urdu , Assamese , English , Marathi , Gujarati , Odia , Telugu , Kannada , Malayalam