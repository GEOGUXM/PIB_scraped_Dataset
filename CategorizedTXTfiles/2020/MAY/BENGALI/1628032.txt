      প্রতিরক্ষামন্ত্রক

      ভারতীয় নৌবাহিনী অপারেশন “সমুদ্রসেতু” -র পরবর্তী পর্বের সূচনা করছে
      Posted On: 30 MAY 2020 6:53PM by PIB Kolkata


    নতুন দিল্লি, ৩০ মে, ২০২০


    

    
    বিদেশ থেকে ভারতীয় নাগরিকদের ফিরিয়ে নিয়ে আসার জন্য অপারেশন “সমুদ্রসেতু” -র দ্বিতীয় পর্ব আগামী ১ লা জুন, ২০২০ থেকে শুরু হতে চলেছে।
    
    এই পর্যায়ে, ভারতীয় নৌবাহিনীর জাহাজ জলাশ্ব, শ্রীলঙ্কার কলম্বো থেকে ৭০০ জন কে তামিলনাড়ুর তুতিকোরিনে ফিরিয়ে নিয়ে আসবে এবং পরবর্তীতে মালদ্বীপের মালে থেকেও ৭০০ জন কে তুতিকোরিনে নিয়ে আসবে।
    
    ইতিমধ্যে ভারতীয় নৌবাহিনী এই অভিযানের অংশ হিসেবে ১,৪৮৮ জন ভারতীয় নাগরিককে কোচিতে ফিরিয়ে নিয়ে আসে।
    
    শ্রীলঙ্কা এবং মালদ্বীপের ভারতীয় দূতাবাসগুলি ফিরে আসার জন্য ভারতীয় নাগরিকদের একটি তালিকা প্রস্তুত করছে এবং প্রয়োজনীয় চিকিৎসা সংক্রান্ত পরীক্ষার পরে তাদের ফেরত পাঠানোর ব্যবস্থা করা হবে। কোভিড- সংক্রান্ত সামাজিক দূরত্বের নিয়মগুলি জাহাজে কঠোরভাবে মেনে চলার পাশাপাশি সমুদ্রপথে যাত্রা শুরুর সময় প্রাথমিক সুযোগ-সুবিধা এবং চিকিৎসা সুবিধাও প্রদান করা হবে।
    
    তুতিকোরিনে নামার পরে সমস্ত যাত্রীদের রাজ্য সরকারের তত্ত্বাবধানে পাঠিয়ে দেওয়া হবে। এই বিশেষ অভিযান বিদেশ মন্ত্রক, স্বরাষ্ট্র মন্ত্রক, স্বাস্থ্য এবং কেন্দ্রীয় সরকার এবং রাজ্য সরকারের বিভিন্ন সংস্থার সাথে একত্রে সমন্বয় সাধনের মধ্যে দিয়ে এগিয়ে নিয়ে যাওয়া হচ্ছে।


    

    CG/TG

    
    
    (Release ID: 1628032) Visitor Counter : 15
    
    
      Read this release in: Assamese , English , Urdu , Marathi , Hindi , Manipuri , Punjabi , Odia , Tamil , Telugu , Kannada