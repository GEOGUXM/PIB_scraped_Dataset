      প্রধানমন্ত্রীরদপ্তর

      প্রধানমন্ত্রী ভারতের উন্নয়নে আর্থিক, পরিকাঠামো এবং কল্যাণমূলক পদক্ষেপগুলি নিয়ে বিশদে বৈঠক করেছেন
      Posted On: 02 MAY 2020 10:57PM by PIB Kolkata


    নতুন দিল্লি, ২মে, ২০২০


    

    
    প্রধানমন্ত্রী বর্তমান পরিস্থিতিতে দেশের উন্নয়ন ও কল্যাণে আর্থিক ক্ষেত্রে গৃহীত পদক্ষেপের পাশাপাশি পরিকাঠামোগত সংস্কার ও কৌশল নিয়ে আলোচনা করার জন্য বিশদে বৈঠক করেছেন।
    
    
    কেন্দ্রীয় অর্থমন্ত্রী ও কর্মকর্তাদের সাথে এই বৈঠকে প্রধানমন্ত্রী অতি ক্ষুদ্র,ক্ষুদ্র ও মাঝারি শিল্প উদ্যোগ (এমএসএমই), কৃষকদের সহায়তাদান এবং ব্যাংকের হাতে নগদ বৃদ্ধি ও ঋণদান ব্যবস্থাপনাকে আরো শক্তিশালী করতে প্রয়োজনীয় কৌশল এবং বিভিন্ন পদক্ষেপ নিয়ে আলোচনা করেন। প্রধানমন্ত্রী কোভিড-১৯ এর পরিপ্রেক্ষিতে আর্থিক স্থিতিশীলতা নিশ্চিত করা এবং ব্যবসায়িক ক্ষেত্রেকে দ্রুত পুনরুদ্ধারের জন্য প্রয়োজনীয় ব্যবস্থা গ্রহণের বিষয়ে আলোচনা করেন।
    
    
    শ্রমিক এবং সাধারণ মানুষের কল্যাণে প্রধানমন্ত্রী কোভিড-১৯ এর বাধা অতিক্রম করে ব্যবসায়ীদের সহায়তাদানের মাধ্যমে কর্মসংস্থানের সুযোগ তৈরির প্রয়োজনীয়তার উপর জোর দেন।
    
    
    প্রধানমন্ত্রী অতীতে গৃহীত পরিকাঠামো সংস্কারকে আরও শক্তিশালী করার প্রয়োজনীয়তার উপর জোর দেন এবং বাণিজ্য পরিচালনা, ঋণ সংস্কার ও পরিকাঠামোগত ক্ষেত্রে নতুন কাঠামোগত সংস্কারের বিষয় নিয়েও আলোচনা করেন।
    
    
    প্রধানমন্ত্রী নতুন পরিকাঠামো প্রকল্পের কাজ দ্রুত শুরু করার প্রয়োজনীয়তা এবং কোভিড -১৯-এর কারণে সময় নষ্টের দরুন পরিকাঠামো খাতে কাজ ত্বরান্বিত করার জন্য তাৎক্ষণিক পদক্ষেপ গ্রহণের উপর জোর দেন। তিনি বলেন , জাতীয় পরিকাঠামো পাইপলাইনের আওতাধীন প্রকল্পগুলির কজের বিলম্ব এড়াতে এবং চাকরির ব্যবস্থা করতে উচ্চ স্তরে পর্যালোচনা করা যেতে পারে।
    
    
    বিভিন্ন মন্ত্রকের গৃহীত সংস্কার প্রক্রিয়া নিরবচ্ছিন্নভাবে অব্যাহত রাখা এবং বিনিয়োগ প্রবাহ ও মূলধন গঠনের প্রতিবন্ধকতা দূর করতে সময়োপযোগী সঠিক ব্যবস্থা গ্রহণ করার বিষয়েও আলোচনা করা হয়।

    

    বৈঠকে কেন্দ্রীয় স্বরাষ্ট্রমন্ত্রী, অর্থমন্ত্রী, অর্থ মন্ত্রকের সচিব এবং সরকারের উর্ধ্বতন কর্মকর্তারা উপস্থিত ছিলেন।


    

    CG/SS

    
    
    (Release ID: 1620590) Visitor Counter : 11
    
    
      Read this release in: English , Urdu , Hindi , Marathi , Manipuri , Assamese , Punjabi , Gujarati , Odia , Tamil , Telugu , Kannada , Malayalam