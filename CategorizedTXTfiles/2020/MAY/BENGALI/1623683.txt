      অসামরিকবিমানপরিবহণমন্ত্রক

      বন্দে ভারত মিশনের অধীনে ৭ই মে থেকে ৪৩টি বিমানে ৮৫০৩ জন ভারতীয় নাগরিককে বিদেশ থেকে দেশে ফিরিয়ে আনা হয়েছে
      Posted On: 13 MAY 2020 11:58AM by PIB Kolkata


    নতুন দিল্লি, ১৩ই মে, ২০২০


    

    ৭ই মে থেকে শুরু হওয়া বন্দে ভারত মিশনের অধীনে গত ৬ দিনে এয়ার ইন্ডিয়া এবং এয়ার ইন্ডিয়া এক্সেপ্রসের ৪৩টি বিমানে বিদেশ থেকে ৮৫০৩ জন ভারতীয় নাগরিককে দেশে ফিরিয়ে আনা হয়েছে।


    
    বিদেশে আটকে পড়া ভারতীয় নাগরিকদের দেশে ফিরিয়ে আনতে ভারত সরকার গত ৭ই মে, ২০২০ থেকে বন্দে ভারত মিশন শুরু করে। এই মিশনের অধীনে অসামরিক বিমান চলাচল মন্ত্রক, বিদেশ মন্ত্রক এবং রাজ্য সরকারগুলির সঙ্গে একযোগে কাজ করে বিদেশে আটকে পরা ভারতীয় নাগরিকদের দেশে ফিরিয়ে আনার কাজ করে চলেছে।


    
    এয়ার ইন্ডিয়া এবং তার সহায়ক সংস্থা এয়ার ইন্ডিয়া এক্সপ্রেস তাদের মোট ৬৪টি বিমান (যার মধ্যে ৪২টি এয়ার ইন্ডিয়ার এবং ২৪টি এয়ার ইন্ডিয়া এক্সপ্রেসের উড়ান রয়েছে) ১২টি রাষ্ট্র থেকে ভারতীয় নাগরিকদের উদ্ধারের কাজ করে। এই রাষ্ট্রগুলি হল মার্কিন যুক্তরাষ্ট্র, গ্রেট ব্রিটেন, বাংলাদেশ, সিঙ্গাপুর, সৌদি আরব, কুয়েত, ফিলিপাইন, সংযুক্ত আরব আমিরশাহি এবং মালয়েশিয়া। এই সব রাষ্ট্র গুলি থেকে প্রথম পর্যায়ে ১৪,৮০০ ভারতীয় নাগরিকদের দেশে ফিরিয়ে আনা হয়েছে।


    
    আকাশ পথে প্রত্যেকটি উদ্ধার কাজের আগে ভারত সরকারের নির্দেশিত সুরক্ষা এবং স্বাস্থ্য বিধি কঠোরভাবে মানা হয়েছে।এই উদ্ধারকাজে একই সঙ্গে যাত্রীদের, বিমানের কর্মীদের এবং গ্রাউন্ড কর্মীদের সুরক্ষা নিশ্চিত করতে অসামরিক বিমান চলাচল মন্ত্রকের মহা নির্দেশানালয়, অসামরিক বিমান চলাচল মন্ত্রক, বিমানবন্দর কর্তৃপক্ষ এবং এয়ার ইন্ডিয়া সব রকম ব্যবস্থা নিয়েছে।


    
    সরকারী নির্দেশাবলী মেনে যাত্রীদের জন্য উপযুক্ত এবং অতি সতর্ক সুরক্ষা বন্দোবস্ত করা হয়েছে।


    

    CG/PPM

    
    
    (Release ID: 1623683) Visitor Counter : 12
    
    
      Read this release in: Punjabi , Telugu , Assamese , English , Urdu , Marathi , Hindi , Manipuri , Gujarati , Odia , Odia , Tamil , Kannada , Malayalam