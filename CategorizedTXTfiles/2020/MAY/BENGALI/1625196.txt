      আবাসনএবংশহরাঞ্চলেরদারিদ্র্যদূরীকরণমন্ত্রক

      ৬ টি শহর কে ফাইভ স্টার, ৬৫ টি শহরকে থ্রি স্টার এবং ৭০ টি শহরকে ওয়ান স্টার রেটিং দেওয়া হয়েছে
      
      এম ও এইচ ইউ এ আবর্জনা মুক্ত শহরগুলির স্টার রেটিংয়ের ফলাফল ঘোষণা করেছে

      Posted On: 19 MAY 2020 1:51PM by PIB Kolkata

    নতুন দিল্লি, ১৯ মে, ২০২০


    

    
    গৃহ ও নগরোন্নয়ন বিষয়ক প্রতিমন্ত্রী (স্বাধীনভারপ্রাপ্ত) শ্রী হরদীপ এস, পুরী জানিয়েছেন যে ২০১৯-২০২০ সালের মূল্যায়নের জন্য মোট ছয়টি শহর পাঁচ-তারা হিসাবে বিবেচিত হয়েছে (অম্বিকাপুর, রাজকোট, সুরাট, মাইসুরু, ইন্দোর এবং নাভি মুম্বই), তিন-তারা হিসাবে ৬৫ টি শহর এবং ১-তারা হিসাবে ৭০ টি শহর কে বেছে নেওয়া হয়েছে। শ্রী পুরী এক অনুষ্ঠানে স্টার রেটিং সংক্রান্ত মূল্যায়ন প্রকাশ করার পাশাপাশি আবর্জনা মুক্ত শহরের স্টার রেটিংয়ের জন্য সংশোধিত নিয়মকানুন সম্পর্কে সকলকে অবহিত করেন। উল্লেখ্য শহরগুলিকে আবর্জনা মুক্ত রাখার একটি ব্যবস্থাকে প্রাতিষ্ঠানিক রূপ দিতে এবং শহরগুলিকে পরিষ্কার-পরিচ্ছন্নতার উচ্চতর মান অর্জনে উদ্বুদ্ধ করার লক্ষ্যে স্টার রেটিং প্রোটোকলটি ২০১৮ সালের জানুয়ারী মাসে চালু করা হয়। গৃহ ও নগরোন্নয়ন মন্ত্রকের সচিব শ্রী দুর্গা শঙ্কর মিশ্র, এবং মন্ত্রকের উর্ধ্বতন কর্মীরা এই অনুষ্ঠানে উপস্থিত ছিলেন।
    
    অনুষ্ঠানে সংবাদমাধ্যমকে উদ্দেশ্য করে কেন্দ্রীয় মন্ত্রী বলেন,কোভিড সঙ্কটের কারণে সাফাই এবং কঠিন বর্জ্য ব্যবস্থাপনার গুরুত্ব এখন সামনে এসেছে। এ প্রসঙ্গে তিনি আরো বলেন ,এসবিএম-ইউ(স্বচ্ছ ভারত মিশন-আরবান) কর্মসূচীর আওতায় গত পাঁচ বছরে শহুরে পরিচ্ছন্নতা ও সাফাইকর্মে যেভাবে কাজ হয়েছে,তা না হলে বর্তমান পরিস্থিতি আরও খারাপ হতে পারত। শহরাঞ্চলের জন্য বার্ষিক পরিচ্ছন্নতা জরিপের ভিত্তিতে পাঁচ বছর আগে, স্বাস্থ্য সরভেক্ষণ (এসএস)ব্যবস্থা চালু করার মাধ্যমে শহরে পরিষ্কার-পরিচ্ছন্নতার উন্নতি করার ক্ষেত্রে যথেষ্ট সফলতা প্রমানিত হয়েছে। এই ব্যবস্থায় আরো বেশী সংখ্যক শহরের অংশ নেবার লক্ষ্যে মন্ত্রক আবর্জনা মুক্ত রাখার জন্য স্টার রেটিং প্রোটোকল তৈরি করেছে।
    
    আবর্জনামুক্ত শহরের রেটিং অর্জনের জন্য নর্দমা ও জলাশয় পরিষ্কার রাখা, প্লাস্টিকের বর্জ্য ব্যবস্থাপনা, নির্মাণকাজে ফলে উদ্ভুত বর্জ ব্যবস্থাপনা ইত্যাদির মতো বিষয় গুলি চিহ্নিত করে সামগ্রিক পদ্ধতিতে এই প্রোটোকলটি তৈরি করা হয়েছে। তাবে প্রোটোকলটির মূল বিষয় হল কঠিন বর্জ ব্যবস্থাপনা(এস ডবলু এম)।
    
    স্টার রেটিং মূল্যায়নের সাম্প্রতিক পর্যায়ে, ১৪৩৫ টি শহর আবেদন দাখিল করে। ১.১৯ কোটি নাগরিকের মূল্যায়ন এবং ১০ লক্ষেরও বেশি জিও-ট্যাগযুক্ত ছবি সংগ্রহ করা হয়েছে এবং ১২১০ জন পর্যবেক্ষক ৫১৭৫ টি কঠিন বর্জ্য প্রক্রিয়াকরণ প্ল্যান্ট পরিদর্শন করেছেন।১৪১ টি শহরকে স্টার রেটিং দেওয়া হয়েছে।
    
    কোভিড সঙ্কটের সময়ে এমওএইচইউএ সমস্ত রাজ্য এবং শহরগুলিকে জনসমাগমের এলাকাগুলিতে বিশেষ পরিষ্কার পরিচ্ছন্নতা এবং কোয়ারান্টাইন্ড পরিবারগুলি থেকে বায়ো-মেডিকেল বর্জ্য সংগ্রহের বিষয়ে বিশদ নির্দেশিকা জারি করেছে। কোভিড- সংক্রান্ত সমস্যাগুলি সম্পর্কে নাগরিকদের বিভিন্ন অভাব-অভিযোগ জানানোর জনপ্রিয় প্ল্যাটফর্ম, স্বচ্ছতা অ্যাপ সংশোধন করা হয়েছে। সঠিক মাত্রায় পিপিই সরবরাহের ব্যবস্থা, স্বাস্থ্য পরীক্ষা-নিরীক্ষা এবং সাফাই কর্মীদের নিয়মিত মজুরি প্রদানের দিক টি নজর দেওয়ার জন্য এমওএইচইউএ একটি নির্দেশিকা ও জারি করেছে। শহরগুলিও কোভিড মোকাবিলায় অন্যান্য বিভিন্ন উদ্ভাবন ব্যবস্থার সাহায্য নিচ্ছে - কিছু শহর জনসমাগমের এলাকায় জীবানুমুক্তকরণ প্রক্রিয়া চালানোর জন্য ড্রোনের সাহায্য নিচ্ছে। অনেক শহর দমকল বাহিনীর সহায়তায় স্যানিটাইজেশনের কাজ চালাচ্ছে। নাগরিকদের সমস্ত প্রয়োজনীয় পরিষেবা প্রদান এবং কোয়ারান্টাইন্ড এলাকা পর্যবেক্ষণের জন্য প্রযুক্তির সহায়তা নেওয়া হচ্ছে।
    
    শ্রী পুরী বলেছেন, তাঁর মন্ত্রক লকডাউনের সময় আর্থিক ক্ষেত্রে যে সমস্যা সৃষ্টি হয়েছে সে সম্পর্কে অবগত। প্রায় ৫০ লক্ষ হকারদের সহায়তার জন্য একটি বিশেষ মাইক্রো-ক্রেডিট সুবিধা চালু করা হচ্ছে। একইভাবে, শহরের পরিযায়ী শ্রমিকদের অসুবিধা দূর করতে, কম ভাড়ায় থাকার জন্য আবাসন কমপ্লেক্স (এএইচআরসি) চালু করা হচ্ছে।
    
    স্বচ্ছতা মিশনের বিশদ বর্ণনা দিয়ে কেন্দ্রীয়মন্ত্রী বলেন, সরকারের লক্ষ্য হল শহরগুলিতে ১০০ শতাংশ দূষিত জলপরিশ্রুত করার পাশাপাশি স্বচ্ছতার একটি সামগ্রিক দৃষ্টিভঙ্গি তুলে ধরা যার মাধ্যমে ‘স্বচ্ছ’, “স্বাস্থ্য”, “সশক্ত”, “সম্পন্ন” ও ‘আত্মনির্ভর” ভারত গড়ে উঠতে পারে।
    
    আজ ৪৩২৪ টি শহরাঞ্চলের স্থানীয় সংস্থা (ইউএলবি) ওডিএফ( উন্মুক্ত শোউচমুক্ত), ১৩০৬ টি শহর ওডিএফ + এবং ৪৮৯ টি শহর ওডিএফ ++ শংসাপত্র পেয়েছে।এছাড়া , ৬৬ লক্ষ নিজস্ব পারিবারিক শৌচালয় এবং ৬ লক্ষেরও বেশি সম্প্রদায় / সাধারন শৌচালয় নির্মিত হয়েছে / বা নির্মাণাধীন রয়েছে। কঠিনবর্জ্য ব্যবস্থাপনার ক্ষেত্রে, ৯৬ শতাংশ ওয়ার্ডে বাড়ি থেকে ১০০ শতাংশ বর্জ সংগ্রহ করা হয়েছে এবং মোট বর্জ্যের ৬৫ শতাংশ প্রক্রিয়াজাত করা হচ্ছে।

    

    CG/TG

    
    
    (Release ID: 1625196) Visitor Counter : 33
    
    
      Read this release in: Punjabi , Telugu , English , Hindi , Gujarati , Tamil , Urdu , Manipuri , Malayalam