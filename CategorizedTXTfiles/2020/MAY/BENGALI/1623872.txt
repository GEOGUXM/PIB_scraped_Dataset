      স্বাস্থ্যওপরিবারকল্যাণমন্ত্রক

      ডাঃ হর্ষ বর্ধন কোবাস ৬৮০০ টেস্টিং মেশিন জাতির উদ্দেশে উৎসর্গ করেছেন
      
      গত তিনদিন ধরে সংক্রমন দ্বিগুণ হওয়ার সময়সীমা কমে ১৪ দিনে এসে দাঁড়িয়েছে

      Posted On: 14 MAY 2020 3:53PM by PIB Kolkata

    নতুন দিল্লি, ১৪ মে, ২০২০


    

    কেন্দ্রীয় স্বাস্থ্য ও পরিবার কল্যাণ মন্ত্রী ডাঃ হর্ষ বর্ধন আজ জাতীয় রোগ নিয়ন্ত্রণ কেন্দ্র (এনসিডিসি) পরিদর্শন করেছেন এবং কোবাস ৬৮০০ টেস্টিং মেশিন জাতির উদ্দেশ্যে উৎসর্গ করেছেন। সরকার এই প্রথম কোভিড-১৯ পরীক্ষার জন্য এই ধরনের টেস্টিং মেশিন কিনেছে।
    
    কেন্দ্রীয় স্বাস্থ্যমন্ত্রী কন্ট্রোল রুম এবং পরীক্ষাগারগুলি পরিদর্শন করেন এবং এনসিডিসির ডিরেক্টর ডাঃ এস কে সিং এবং সংস্থার উর্ধ্বতন কর্মীদের সঙ্গে কোভিড -১৯ পরীক্ষার বর্তমান অবস্থা পর্যালোচনা করেন। ডাঃ হর্ষ বর্ধন বলেন ভারত, বর্তমানে প্রতিদিন ১,০০,০০০ টেস্ট করার ক্ষমতা অর্জন করেছে। আজকের দিনটিকে একটি গুরুত্বপূর্ণ মাইল ফলক হিসাবে চিহ্নিত করে তিনি আরও বলেছেন, আজ দেশের ৩৫৯টি সরকারি ল্যাবরেটরি এবং ১৪৫টি বেসরকারী পরীক্ষাগার সহ ৫০০টিরও বেশি ল্যাবরেটরিতে প্রায় ২০ লক্ষ কোভিড-১৯ স্যাম্পল পরীক্ষা করা হয়েছে। তিনি জানিয়েছেন কোবাস ৬৮০০ অত্যাধুনিক যন্ত্রটির সাহায্যে ২৪ ঘন্টায় ১২০০ নমুনা পরীক্ষা করা সম্ভব হবে।
    
    কোবাস ৬৮০০ একটি অত্যাধুনিক মেশিন যা রোবোট প্রযুক্তির ভিত্তিতে কাজ করে এবং এর থেকে স্বাস্থ্যসেবা কর্মীদের সংক্রমণ হওয়ার সম্ভাবনা খুবই কম। এই প্রসঙ্গে তিনি প্যাথলজিস্ট, ল্যাব টেকনিশিয়ান, বিজ্ঞানী এবং অন্যান্য করোনা যোদ্ধাদের কুর্নিশ জানিয়েছেন যারা দেশবাসীকে এই মহামারী থেকে বাঁচাতে নিরন্তর যুদ্ধ চালিয়ে যাচ্ছেন। কোভিড ১৯ জনিত পরিস্থতিতে যারা সর্বক্ষণ নজরদারি চালাচ্ছেন সেই সব কর্মীদেরও ডাঃ হর্ষ বর্ধন ভূয়সী প্রশংসা করেছেন।
    
    ডাঃ হর্ষ বর্ধন জানিয়েছেন যে গত তিন দিনে সংক্রমন দ্বিগুণ হওয়ার সময়সীমা বা ডাবলিং রেট কমে হয়েছে ১৩.৯ দিন যা আগের ১৪ দিনে ছিল ১১.১। তিনি আরও জানিয়েছেন যে মৃত্যু হার ৩.২% এবং সুস্থতার হার আরও উন্নত হয়েছে এবং আজ তা দাঁড়িয়েছে ৩৩.৬% (এটি গতকাল ছিল ৩২.৮৩%)। তিনি বলেছেন আজকের তথ্য অনুযায়ী গত ২৪ ঘন্টায় আন্দামান নিকোবর দ্বীপ্পুঞ্জ, অরুনাচল প্রদেশ, অন্ধ্রপ্রদেশ, চন্ডীগড়, দাদরা ও নগর হাভেলী, গোয়া, ছত্তিশগড়, গুজরাট, ঝাড়খন্ড, মনিপুর, মেঘালয়, মিজোরাম, পুদুচেরী, তেলেঙ্গানা এই ১৪টি রাজ্য ও কেন্দ্রশাসিত অঞ্চল থেকে কোনও সংক্রমনের খবর আসেনি। উল্লেখ্য দমন ও দিউ, সিকিম, নাগাল্যান্ড এবং লাক্ষাদ্বীপে এ পর্যন্ত সংক্রমনের কোনও ঘটনা ঘটেনি।
    
    ১৪ই মে ২০২০ পর্যন্ত দেশে করোনা সংক্রমণের মোট ৭৮,০০৩টি ঘটনা নথীভুক্ত হয়েছে, ২৬,২৩৫ জন সুস্থ হয়েছেন এবং ২,৫৪৯ জনের মৃত্যু হয়েছে। গত ২৪ ঘন্টায় ৩,৭২২ টি নতুন সংক্রমণের খবর পাওয়া গেছে।

    

    CG/TG

    
    
    (Release ID: 1623872) Visitor Counter : 22
    
    
      Read this release in: English , Urdu , Hindi , Marathi , Manipuri , Punjabi , Odia , Tamil , Telugu , Kannada , Malayalam