      ক্ষুদ্র, অতিক্ষুদ্রওমাঝারিশিল্পমন্ত্রক

      শ্রী নীতিন গড়করি কৃষি, মৎস্য চাষ এবং বনজসামগ্রী সংক্রান্ত ক্ষুদ্র ও মাঝারি শিল্পগুলির উৎপাদন প্রক্রিয়ায় স্থানীয় কাঁচামাল ব্যবহারে জোর দিয়েছেন
      Posted On: 12 MAY 2020 6:30PM by PIB Kolkata


    নতুন দিল্লি, ১২ মে, ২০২০


    

    কেন্দ্রীয় অতিক্ষুদ্র, ছোট ও মাঝারি শিল্প উদ্যোগ মন্ত্রী শ্রী নীতিন গড়করি কৃষি, মৎস্য চাষ ও বনজসামগ্রী সংক্রান্ত ক্ষুদ্র ও মাঝারি শিল্পগুলির উৎপাদনে স্থানীয় কাঁচামালের ব্যবহার বাড়ানোর ওপর জোর দিয়েছেন। শ্রী গড়করি আজ ভিডিও কনফারেন্সের মাধ্যমে ভারতীয় ক্ষুদ্র ও মাঝারি শিল্প সংস্থাগুলি সহ ভারতীয় ব্যয় নিরীক্ষণ প্রতিষ্ঠানের প্রতিনিধিদের সঙ্গে কোভিড-১৯ পরিস্থিতির প্রভাব নিয়ে আলোচনার সময় একথা বলেন।


    
    তিনি আরও বলেন, নতুন গ্রীণ এক্সপ্রেস হাইওয়েগুলি শিল্প সংস্থা, লজিস্টিক পার্ক ও ক্লাস্টারগুলিতে ভবিষ্যতে বিনিযোগের ক্ষেত্রে বিশেষ সহায়ক হবে। তিনি বলেন, রপ্তানি বৃদ্ধিতে বিশেষ নজর দেওয়ার পাশাপাশি, উৎপান প্রক্রিয়ায় বিদ্যুৎ সাশ্রয়, উৎপাদন খরচ কমানো প্রয়োজন। এই উদ্যোগগুলি কার্যকর করা গেলে বিশ্ব বাজার ব্যবস্থায় ভারতীয় ক্ষুদ্র ও মাঝারি শিল্প সংস্থাগুলি আরও প্রতিযোগিতামুখী হয়ে উঠবে।


    
    শ্রী গড়করি আরও বলেন, দেশীয় উৎপাদন বাড়িয়ে আমদানি কমানোর ওপর গুরুত্ব দিতে হবে। এজন্য শিল্প সংস্থাগুলিকে উদ্ভাবন, বিজ্ঞান ও প্রযুক্তি, গবেষণা মূলক দক্ষতা বৃদ্ধি এবং জ্ঞানকে সম্পদে পরিণত করার প্রয়োজনীয়তা রয়েছে।


    
    ক্ষুদ্র ও মাঝারি শিল্প সংস্থার সঙ্গে যুক্ত সংশ্লিষ্ট সকলকে সুসংবদ্ধ প্রয়াস গ্রহণের ওপর জোর দিয়ে বর্তমান সঙ্কট মোকাবিলায় একযোগে এগিয়ে আসতে হবে, যাতে সাধারণ মানুষের জীবন-জীবিকার মান বাড়ানো যায়। কোভিড-১৯-এর প্রেক্ষিতে উদ্ভূত পরিস্থিতি থেকে শিক্ষা নিয়ে জীবন-যাপনের নতুন পন্থা খুঁজে বের করাও অত্যন্ত জরুরী হয়ে উঠেছে।


    
    মন্ত্রী আরও বলেন, জাপান সরকার সেদেশের শিল্প সংস্থাগুলির জন্য বিশেষ প্যাকেজের কথা ঘোষণা করেছে। উদ্দেশ্য, চীন থেকে জাপানের বিনিযোগ ফিরিয়ে আনা। ভারতীয় শিল্প সংস্থাগুলিকে এই সুযোগ কাজে লাগাতে হবে বলে তিনি অভিমত প্রকাশ করেন।


    
    প্রতিনিধিদের একগুচ্ছ প্রশ্নের জবাবে শ্রী গড়করি তাদেরকে সরকারের পক্ষ থেকে সম্ভাব্য সবরকম সহায়তা দেওয়ার আশ্বাস দিয়ে বলেন, বৈঠকে যে সমস্ত বিষয়ে উদ্বেগ প্রকাশ করা হয়েছে সেগুলি নিয়ে তাঁর মন্ত্রক সংশ্লিষ্ট দপ্তরগুলির সঙ্গে আলোচনা করবে। শ্রী গড়করি শিল্প সংস্থাগুলির প্রতি আহ্বান জানিয়ে বলেন, কোভিড-১৯ সঙ্কট মিটে যাওয়ার পর যে সুযোগ আসবে তাকে কাজে লাগানোর জন্য আরও সক্রিয় পদক্ষেপ নিতে হবে।


    

    CG/BD/AS

    
    
    (Release ID: 1623479) Visitor Counter : 12
    
    
      Read this release in: Marathi , English , Urdu , Hindi , Punjabi , Odia , Tamil , Telugu , Kannada