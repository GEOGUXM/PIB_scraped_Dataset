      প্রধানমন্ত্রীরদপ্তর

      প্রধানমন্ত্রী আয়ুষ্মান ভারত কর্মসূচির এক কোটিতম সুফলভোগীর সঙ্গে মতবিনিময় করলেন
      
      আয়ুষ্মান ভারত কর্মসূচির সঙ্গে যুক্ত চিকিৎসক, নার্স ও সংশ্লিষ্ট অন্যান্যদের প্রচেষ্টার প্রশংসা করলেন প্রধানমন্ত্রী

      Posted On: 20 MAY 2020 11:31AM by PIB Kolkata

    নয়াদিল্লি, ২০ মে, ২০২০


    

    প্রধানমন্ত্রী শ্রী নরেন্দ্র মোদী আয়ুষ্মান ভারত কর্মসূচির আওতায় সুফলভোগীর সংখ্যা ১ কোটি ছাড়িয়ে যাওয়ায় আনন্দ প্রকাশ করেছেন।


    
    একগুচ্ছ ট্যুইটে প্রধানমন্ত্রী বলেছেন, এই কর্মসূচিতে সুফলভোগীর সংখ্যা ১ কোটি ছাড়িয়ে যাওয়ায় প্রত্যেক ভারতবাসী গর্বিত বোধ করবেন।


    
    তিনি আরও বলেন, “দু’বছরেরও কম সময়ে এই কর্মসূচির ফলে বহু মানুষের জীবনে ইতিবাচক প্রভাব পড়েছে। আমি এই কর্মসূচির সমস্ত সুফলভোগী ও তাঁদের পরিবারগুলিকে অভিনন্দন জানাই। আমি এদের সকলের সুস্বাস্থ্য কামনা করি”।


    
    শ্রী মোদী বলেন, আয়ুষ্মান ভারতের সঙ্গে যুক্ত সমস্ত চিকিৎসক, নার্স, স্বাস্থ্য কর্মী ও সংশ্লিষ্ট অন্যান্যদের প্রয়াস নিঃসন্দেহে প্রশংসনীয়।


    
    শ্রী মোদী বলেন, “এদের সকলের প্রচেষ্টার ফলে, এই কর্মসূচি বিশ্বের সর্ববৃহৎ স্বাস্থ্য পরিচর্যা উদ্যোগে পরিণত হয়েছে। এই উদ্যোগ লক্ষ লক্ষ ভারতবাসীর, বিশেষ করে দরিদ্র ও দুঃস্থ মানুষের আস্থা অর্জন করেছে”।


    
    আয়ুষ্মান ভারত কর্মসূচির আওতায় সুযোগ-সুবিধাগুলির প্রসঙ্গ উল্লেখ করে প্রধানমন্ত্রী বলেন, এই কর্মসূচির অন্যতম একটি বড় সুবিধা হ’ল – দেশের যে কোনও জায়গায় এই কর্মসূচির সুযোগ-সুবিধা গ্রহণ করা যায়।


    
    শ্রী ট্যুইটে বলেছেন, সুফলভোগীরা না কেবল সুলভে গুণগতমানের চিকিৎসা পরিষেবা পেয়ে থাকেন, সেই সঙ্গে নিজের এলাকার বাইরেও দেশের যে কোনও জায়গায় এর সুবিধা গ্রহণ করা যায়। এর ফলে, যাঁরা কর্মসূত্রে বাড়ির পরিবর্তে অন্যত্র থাকেন, তাঁরাও এই কর্মসূচির সুবিধা গ্রহণ করতে পারেন।


    
    প্রধানমন্ত্রী বলেন, বর্তমান পরিস্থিতির কারণে তিনি এই কর্মসূচির অন্যান্য সুফলভোগীদের সঙ্গে মতবিনিময় করতে পারছেন না। তা সত্ত্বেও শ্রী মোদী আয়ুষ্মান ভারত কর্মসূচির এক কোটিতম সুফলভোগী মেঘালয়ের পূজা থাপার সঙ্গে টেলিফোনে কথা বলেন।


    

    CG/BD/SB

    
    
    (Release ID: 1625348) Visitor Counter : 19
    
    
      Read this release in: English , Urdu , Marathi , Hindi , Manipuri , Assamese , Punjabi , Gujarati , Odia , Tamil , Telugu , Kannada , Malayalam