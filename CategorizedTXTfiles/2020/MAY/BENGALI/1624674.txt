      রেলমন্ত্রক

      প্রবাসী শ্রমিকদের নিরাপদ ও দ্রুত যাতায়াত সুনিশ্চিত করতে ভারতীয় রেল দেশে রেল ব্যবস্থার সঙ্গে যুক্ত সমস্ত জেলা থেকে শ্রমিক স্পেশাল ট্রেন চালাতে প্রস্তুত
      Posted On: 16 MAY 2020 9:12PM by PIB Kolkata


    নতুন দিল্লি, ১৬ মে, ২০২০


    

    ভারতীয় রেল দেশে সমস্ত জেলা যেখানে রেল যোগাযোগ ব্যবস্থা রয়েছে সেখান থেকে শ্রমিক স্পেশাল ট্রেন চালাতে প্রস্তুত। রেলমন্ত্রী আজ দেশের সমস্ত জেলাশাসকদের কাছে পাঠানো এক চিঠিতে বলেছেন, সংশ্লিষ্ট জেলায় আটকেপড়া শ্রমিক ও তাদের গন্তব্য সংক্রান্ত তালিকা প্রস্তুত করে রাজ্যে নিযুক্ত নোডাল আধিকারিকের মাধ্যমে তা রেলের কাছে পাঠাতে।


    
    ভারতীয় রেল দৈনিক ৩০০টি শ্রমিক স্পেশাল ট্রেন চালাতে সক্ষম। অবশ্য, বর্তমানে এর অর্ধেক ট্রেন চালানো হচ্ছে। রেলের পরিষেবা ব্যবস্থাকে পূর্ণ সদ্ব্যবহার করে দেশের বিভিন্ন জায়গায় আটকেপড়া শ্রমিকদের নিজ রাজ্যে পৌঁছে দেওয়া সম্ভব। এছাড়াও রেল জেলাগুলির প্রয়োজনীয়তা অনুযায়ী শ্রমিক স্পেশাল ট্রেনের পরিষেবা বাড়াতে প্রস্তুত রয়েছে।


    
    আজ পর্যন্ত রেল প্রায় এক হাজার ১৫০টি শ্রমিক স্পেশাল ট্রেনে করে ১৫ লক্ষের বেশি প্রবাসী শ্রমিকদের তাদের নিজ রাজ্যে পৌঁছে দিয়েছে। রেল প্রতিদিন যে সংখ্যায় প্রবাসী শ্রমিকদের গন্তব্যে পৌঁছে দিতে সাহায্য করছে, তা দ্বিগুণ বাড়াতে প্রস্তুত রয়েছে। যখনই কোন একটি জেলা থেকে প্রবাসী শ্রমিকদের নিজ রাজ্যে পৌঁছে দেওয়ার ব্যাপারে খবর আসে, রেল তখনই সেই জেলা থেকে শ্রমিক স্পেশাল ট্রেন চালানোর উদ্যোগ নেয়।


    

    CG/BD/AS

    
    
    (Release ID: 1624674) Visitor Counter : 20
    
    
      Read this release in: English , Urdu , Hindi , Marathi , Assamese , Punjabi , Telugu , Kannada