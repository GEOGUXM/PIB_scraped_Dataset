      স্বাস্থ্যওপরিবারকল্যাণমন্ত্রক

      ভারতে মৃত্যুর হার প্রতি লক্ষে প্রায় ০.২ জন, সারা বিশ্বে এই হার প্রতি লক্ষে ৪.১
      
      এ পর্যন্ত ২৪ লক্ষ নমুনা পরীক্ষা করা হয়েছে

      Posted On: 19 MAY 2020 3:43PM by PIB Kolkata

    নতুন দিল্লি, ১৯ মে, ২০২০


    সর্বশেষ পরিস্থিতি –


    শেষ পাওয়া খবরে গত ২৪ ঘন্টায় ২৩৫০ জন সুস্থ হয়ে বাড়ি ফিরেছেন। ফলে এপর্যন্ত মোট ৩৯,১৭৪ জন কোভিড সংক্রমিত ব্যক্তি সুস্থ হয়েছেন। অর্থাৎ মোট আক্রান্তের ৩৮.৭৩ শতাংশ সুস্থ হয়েছেন। সুস্থ হওয়ার হার ক্রমশ বৃদ্ধি পাচ্ছে।


    বর্তমানে দেশে ৫৮,৮০২ জন চিকিৎসাধীন রয়েছেন। এরা সকলেই চিকিৎসকদের নজরে আছেন। এদের মধ্যে মাত্র ২.৯ শতাংশ আইসিইউতে ভর্তি আছেন।


    ভারতে প্রতি ১ লক্ষ মানুষ পিছু ০.২ জন এই ভাইরাসে কারণে মারা গেছেন। যেখানে সারা বিশ্বের হিসেবে এর পরিমাণ প্রতি ১ লক্ষে ৪.১ জন। প্রতি লক্ষে মৃতের সংখ্যা অনুযায়ী হু যে প্রতিবেদনটি প্রকাশ করেছে, সেটি হলঃ-

                                                                                  
দেশ                        মোট মৃতের সংখ্যা  প্রতি লক্ষ জনসংখ্যা পিছু মৃতের সংখ্যা
                                                                                  
                                                                                  
                                                                                  
বিশ্ব                      ৩,১১,৮৪৭          ৪.১                                  
                                                                                  
                                                                                  
                                                                                  
মার্কিন যুক্তরাষ্ট্র       ৮৭,১৮০            ২৬.৬                                 
                                                                                  
                                                                                  
                                                                                  
ব্রিটেন                    ৩৪,৬৩৬            ৫২.১                                 
                                                                                  
                                                                                  
                                                                                  
ইটালি                      ৩১,৯০৮            ৫২.৮                                 
                                                                                  
                                                                                  
                                                                                  
ফ্রান্স                    ২৮,০৫৯            ৪১.৯                                 
                                                                                  
                                                                                  
                                                                                  
স্পেন                      ২৭,৬৫০            ৫৯.২                                 
                                                                                  
                                                                                  
                                                                                  
ব্রাজিল                    ১৫,৬৩৩            ৭.৫                                  
                                                                                  
                                                                                  
                                                                                  
বেলজিয়াম                   ৯০৫২              ৭৯.৩                                 
                                                                                  
                                                                                  
                                                                                  
জার্মানী                   ৭৯৩৫              ৯.৬                                  
                                                                                  
                                                                                  
                                                                                  
ইসলামিক প্রজাতন্ত্রী ইরান  ৬৯৮৮              ৮.৫                                  
                                                                                  
                                                                                  
                                                                                  
কানাডা                     ৫৭০২              ১৫.৪                                 
                                                                                  
                                                                                  
                                                                                  
নেদারল্যান্ড               ৫৬৮০              ৩৩                                   
                                                                                  
                                                                                  
                                                                                  
মেক্সিকো                   ৫০৪৫              ৪                                    
                                                                                  
                                                                                  
                                                                                  
চীন                        ৪৬৪৫              ০.৩                                  
                                                                                  
                                                                                  
                                                                                  
তুরস্ক                     ৪১৪০              ৫                                    
                                                                                  
                                                                                  
                                                                                  
সুইডেন                     ৩৬৭৯              ৩৬.১                                 
                                                                                  
                                                                                  
                                                                                  
ভারত                       ৩১৬৩ *            ০.২                                  
                                                                                  
                                                                                  

    * ১৯ই মে, প্রাপ্ত তথ্য অনুযায়ী।


    সময়োপযোগী এবং দ্রুত ব্যবস্থা নেওয়ার জন্য যথেষ্ট উৎসাহ ব্যাঞ্জক ফলাফল পাওয়া গেছে।


    নমুনা পরীক্ষা –


    দেশে গতকাল ১,০৮,২৩৩টি নমুনা পরীক্ষা করা হয়েছে। এপর্যন্ত মোট ২৪,২৫,৭৪২টি নমুনা পরীক্ষা করা হয়েছে।


    জানুয়ারী মাসে যেখানে দেশে একটি মাত্র পরীক্ষাগারে নমুনা পরীক্ষা করা হত, বর্তমানে সেখানে ৩৮৫টি সরকারী পরীক্ষাগার এবং ১৫৮টি বেসরকারী পরীক্ষাগারে নমুনা পরীক্ষা করা হচ্ছে। সমস্ত কেন্দ্রীয় সরকারী পরীক্ষাগার, রাজ্যের মেডিকেল কলেজ, বেসরকারী মেডিকেল কলেজ এবং বেসরকারী পরীক্ষাগারের মধ্যে সমন্বয় বৃদ্ধি করা হয়েছে। ট্রুন্যাট, সিবিন্যাট –এর মতো মেশিন এই পরীক্ষার হার বৃদ্ধি তে সাহায্য করেছে।


    যদিও দেশে ১৪টি এইমস-এর মতো মেন্টর প্রতিষ্ঠান রয়েছে, তা সত্ত্বেও দেশের সমস্ত স্বীকৃত পরীক্ষাগারে জৈব নিরাপত্তার মান নিশ্চিত করা হচ্ছে। অনেক ভারতীয় সংস্থা নমুনা পরীক্ষার জিনিসপত্র এখন দেশে উৎপাদন করছে, যা আগে বিদেশ থেকে আমদানী করা হত।


    স্বাস্থ্য ও পরিবার কল্যাণ মন্ত্রকের নতুন নির্দেশিকা।


    কেন্দ্রীয় স্বাস্থ্য ও পরিবার কল্যাণ মন্ত্রক, কোভিড – ১৯ এর নমুনা পরীক্ষার সংশোধিত নির্দেশিকা প্রকাশ করেছে। বর্তমানে নমুনা পরীক্ষার কৌশল আরো বাড়ানো হয়েছে। এখন সামনের সারিতে যে সমস্ত স্বাস্থ্যকর্মীরা কনটেনমেন্ট জোনে কাজ করেন এবং হাসপাতালে চিকিৎসাধীন যে সব রোগীর আইএল- আই এর লক্ষণ দেখা যাচ্ছে এবং যে সমস্ত পরিযায়ী শ্রমিকের ফিরে আসার ৭ দিনের মধ্যে শরীর খারাপ হচ্ছে, তাঁদের সকলের স্বাস্থ্য পরীক্ষা করা হচ্ছে। এবিষয়ে বিস্তারিত জানতে নিচের লিঙ্কে ক্লিক করুন – https://www.mohfw.gov.in/pdf/Revisedtestingguidelines.pdf


    স্বাস্থ্য এবং পরিবার কল্যা ণ মন্ত্রক, কর্মক্ষেত্রে কোভিড – ১৯ এর সংক্রমণ আটকাতে যে নির্দেশিকাটি ঘোষণা করেছে, সেটি দেখার জন্য নিচের লিঙ্কে ক্লিক করুন –


    https://www.mohfw.gov.in/pdf/GuidelinesonpreventivemeasurestocontainspreadofCOVID19inworkplacesettings.pdf


    দন্ত চিকিৎসকদের জন্য মন্ত্রক, আরেকটি নির্দেশিকা জারি করেছে , কারণ তাঁদের চিকিৎসা করার সময় সংক্রমণের ঝুঁকি যথেষ্ট বেশি। এই নির্দেশিকাটি দেখতে নিচের লিঙ্কে ক্লিক করুন – https://www.mohfw.gov.in/pdf/DentalAdvisoryF.pdf


    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন।


    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটারে যোগাযোগের ক্ষেত্রে ট্যুইটার হান্ডেল হল @CovidIndiaSeva ।


    এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা চাইলে নীচের লিঙ্কে ক্লিক করুন।


    https://www.mohfw.gov.in/pdf/coronvavirushelplinenumber.pdf


    CG/CB/SFS

    
    
    (Release ID: 1625202) Visitor Counter : 19
    
    
      Read this release in: Urdu , Punjabi , Hindi , English , Marathi , Manipuri , Assamese , Gujarati , Odia , Tamil , Telugu , Kannada , Malayalam