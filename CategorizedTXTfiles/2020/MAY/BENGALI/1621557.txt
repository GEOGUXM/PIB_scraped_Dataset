      শ্রমওকর্মসংস্থানমন্ত্রক

      লকডাউনের সময় নিয়োগকর্তাদের ডিজিটাল বা আধার ভিত্তিক ই-হস্তাক্ষর ব্যবহারে সমস্যা হওয়ায় কর্মচারী ভবিষ্যনিধি তহবিলের পরিচালন প্রক্রিয়া সহজতর করতে ই.পি.এফ.ও. ই-হস্তাক্ষর সংগ্রহে ইমেল ব্যবস্থা চালু করেছে
      Posted On: 06 MAY 2020 4:20PM by PIB Kolkata


    নতুন দিল্লি, ৬ মে, ২০২০


    

    কোভিড-১৯ সংক্রমণ নিয়ন্ত্রণে লকডাউনজনিত পরিস্থিতির প্রেক্ষিতে নিয়োগকর্তারা ডিজিটাল হস্তাক্ষর বা আধার ভিত্তিক ই-হস্তাক্ষর ব্যবহারের ক্ষেত্রে সমস্যার সম্মুখীন হচ্ছেন। এর ফলে, কর্মচারী ভবিষ্যনিধি তহবিল কার্যালয় পোর্টালে প্রয়োজনীয় কাজকর্ম পরিচালনায় বাধার সৃষ্টি হচ্ছে।


    
    বিভিন্ন গুরুত্বপূর্ণ কাজ যেমন কে.ওয়াই.সি. অ্যাটেস্টেশন, লেনদেন সংক্রান্ত অ্যাটেস্টেশন প্রভৃতি অনলাইনে করা হয়ে থাকে। নিয়োগকর্তাদের হয়ে একজন স্বীকৃত ব্যক্তি এই কাজ করে থাকেন। ডিজিটাল হস্তাক্ষর বা ই-হস্তাক্ষর ব্যবহারের সময় আঞ্চলিক কার্যালয়গুলিতে এককালীন অনুমোদনের প্রয়োজন হয়। কিন্তু লকডাউনের জন্য বহু নিয়োগকর্তা আঞ্চলিক কার্যালয়গুলিতে এককালীন রেজিস্টেশন সংক্রান্ত অনুমতি পাঠাতে সমস্যার সম্মুখীন হচ্ছেন।


    
    নিয়োগকর্তাদের অসুবিধার কথা বিবেচনায় রেখে এবং ভবিষ্যনিধি তহবিলের কাজকর্ম যথাযথ ভাবে পরিচালনার জন্য সিদ্ধান্ত নেওয়া হয়েছে, নিয়োগকর্তাদের সঙ্গে ই-মেল মারফত এককালীন অনুমোদন নেওয়ার জন্য কার্যালয়ের পক্ষ থেকে যোগাযোগ করা হবে। নিয়োগকর্তারা সংশ্লিষ্ট আঞ্চলিক কার্যালয়ে মেলের মাধ্যমে ইস্তাক্ষর সম্বলিত অনুমতি পত্রটির একটি স্ক্যান কপি পাঠাতে পারবেন।


    
    এছাড়াও যে সমস্ত শিল্প প্রতিষ্ঠানের পক্ষ থেকে স্বীকৃত ব্যক্তিদের ডিজিটাল হস্তাক্ষরের ব্যাপারে অনুমতি দেওয়া হয়েছে, তাঁরা যদি কর্মচারী ভবিষ্যনিধি তহবিলের ওয়েবসাইটে ডঙ্গলের সাহায্যে যোগাযোগ করতে না পারেন, সেক্ষেত্রে সংশ্লিষ্ট নিয়োগকর্তার অ্যাকাউন্টে লগইন করে ই-হস্তাক্ষর মারফত নাম নথিভুক্ত করার পর সংশ্লিষ্ট অ্যাকাউন্ট খুলে প্রয়োজনীয় কাজকর্ম সম্পন্ন করতে পারবেন। এই ব্যবস্থার ফলে নিয়োগকর্তা এবং কর্মচারী ভবিষ্যনিধি তহবিল সংগঠনের সদস্যরা বিশেষ সুবিধা পাবেন।


    

    CG/BD/AS

    
    
    (Release ID: 1621557) Visitor Counter : 8
    
    
      Read this release in: English , Urdu , Hindi , Marathi , Assamese , Punjabi , Odia , Tamil , Telugu , Kannada , Malayalam