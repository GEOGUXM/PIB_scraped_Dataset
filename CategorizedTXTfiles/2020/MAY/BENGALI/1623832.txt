      ক্ষুদ্র, অতিক্ষুদ্রওমাঝারিশিল্পমন্ত্রক

      গডকরি বলেছেন, অতিক্ষুদ্র, ক্ষুদ্র ও মাঝারি শিল্প উদ্যোগ (এমএসএমই ) খাতে কেন্দ্রীয় অর্থমন্ত্রীর অর্থিক প্যাকেজ দেশীয় শিল্পকে শক্তিশালী করবে
      Posted On: 13 MAY 2020 9:58PM by PIB Kolkata


    নতুন দিল্লি, ১৩ মে, ২০২০


    

    
    কেন্দ্রীয় অর্থমন্ত্রী অতিক্ষুদ্র, ক্ষুদ্র ও মাঝারি শিল্প উদ্যোগ (এমএসএমই) খাতে যে আর্থিক অনুদান প্যাকেজের ঘোষণা করেছেন তাকে স্বাগত জানিয়েছেন কেন্দ্রীয় এমএসএমই এবং সড়ক পরিবহন ও মহাসড়ক মন্ত্রী শ্রী নীতিন গডকরি। নাগপুর থেকে বুধবার (১৩মে) একটি ভিডিও বার্তায় তিনি বলেছেন, এই প্যাকেজ দেশীয় শিল্পে নতুন প্রাণ সঞ্চার করবে।
    
    শ্রী গডকরি বলেছেন, বর্তমানে গ্রামীণ শিল্পে প্রায় ৮৮ হাজার কোটি টাকা বার্ষিক লেনদেন হয়ে থাকে, যা আগামী দু বছরে ৫ লক্ষ কোটি টাকায় পৌঁছে যাবে বলে আশা করা হচ্ছে। তিনি বলেছেন, এদিনের ঘোষিত আর্থিক প্যাকেজটি এই লক্ষ্য অর্জনে বিশেষ সহায়তা প্রদান করবে।
    
    
    এমএসএমই খাতের সংজ্ঞা পরিবর্তনের বিষয়ে মন্ত্রী খুবই খুশী ছিলেন। এমএসএমই খাতে বিনিয়োগের সীমা বাড়িয়ে ১০০ কোটি টাকা করায়, এই শিল্পে উৎসাহ বাড়বে, ব্যাংকগুলি থেকে সহজ ঋণ পাওয়া যাবে। তিনি বলেন, দীর্ঘদিন ধরে এই সংশোধনীর দাবি জানিয়েছিল এমএসএমই শিল্প ক্ষেত্র। ২৫ লক্ষ এমএসএমই ক্ষেত্র এতে উপকৃত হবে বলেও তিনি জানান। একইভাবে, আন্তর্জাতিক ক্ষেত্রে দরপত্রের মান সহজ করা একটি উল্লেখযোগ্য পদক্ষেপ বলেও তিনি জানিয়েছেন। শ্রী গডকরি আশা প্রকাশ করেন যে, এমএসএমই ক্ষেত্রে এই সাহায্যের ফলে গ্রামীণ ও কুঠির শিল্পে গতি আসবে।


    

    CG/SS

    
    
    (Release ID: 1623832) Visitor Counter : 10
    
    
      Read this release in: English , Marathi , Hindi , Manipuri , Punjabi , Telugu