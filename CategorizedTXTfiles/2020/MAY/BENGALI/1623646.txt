      কর্মী, জন-অভিযোগএবংপেনশনমন্ত্রক

      প্রধানমন্ত্রী নরেন্দ্র মোদীর নেতৃত্বাধীন সরকার কর্মচারীদের স্বার্থ রক্ষায় বদ্ধপরিকর। তাদের অভিযোগের সঠিক নিষ্পত্তি হবে বলে জানালেন ড:জিতেন্দ্র সিংহ
      Posted On: 13 MAY 2020 4:08PM by PIB Kolkata


    নতুন দিল্লি, ১২ই মে, ২০২০


    

    
    কোভিড-19 অতিমারী চলাকালীন এই প্রথম এবং এক অনন্য উদ্যোগ হিসেবে উত্তর পূর্বাঞ্চল উন্নয়ন মন্ত্রকের স্বাধীন দায়িত্ব প্রাপ্ত প্রতিমন্ত্রী, প্রধানমন্ত্রী দপ্তরের প্রতিমন্ত্রী, কর্মচারী,গন অভিযোগ ও পেনশন এবং পারমাণবিক শক্তি ও মহাকাশ মন্ত্রকের প্রতিমন্ত্রী ড:জিতেন্দ্র সিংহ আজ ভিডিও কনফারেন্সের মাধ্যমে একই সঙ্গে তিনটি দপ্তরের সেকসান আধিকারিক স্তরের কর্মীদের সঙ্গে কথা বলেন। এই তিনটি দপ্তর হল কর্মচারী ও প্রশিক্ষণ(ডি ও পি টি), প্রশাসনিক সংস্কার এবং গন অভিযোগ (ডি এ আর পি জি)ও পেনশন ও পেন্সনার্স কল্যাণ (ডি ডি ডব্লিউ) দপ্তর।


    
    উদ্বোধনী ভাষণে তিনি বলেন, প্রধানমন্ত্রী নরেন্দ্র মোদির নেতৃত্বাধীন সরকার কর্মচারীদের স্বার্থ রক্ষায় বদ্ধপরিকর। তাঁদের কল্যাণে অত্যন্ত সহানুভূতির সঙ্গে সরকার কাজ করে চলেছে। তিনি বলেন এই অতিমারী সঙ্কট কালে কর্মচারীদের স্বাস্থ্যবিধি মেনে ঘর থেকে কাজের ব্যবস্থা করা হয়েছে। মাত্র ৩৩% কর্মী দপ্তরে এসে কাজ করছেন। কাজের অনুকূল পরিবেশ গঠনের এটি একটি বড় প্রমান বলে তিনি জানান। ড:সিংহ বলেন, পদস্থ আধিকারিকরা এই কাজের নেতৃত্ব দিচ্ছেন। তাঁরা অন্যান্য কর্মীদের অযথা ঝুঁকির মধ্যে না ফেলে কাজ চালিয়ে যাচ্ছেন। কোথাও কর্ম সংস্কৃতি বিঘ্নিত হয় নি বরং দপ্তরের কাজের গতি বেড়েছে বলে তাঁরা সন্তোষ প্রকাশ করেন।


    
    ড:জিতেন্দ্র সিংহ কর্মচারী এবং আধিকারিকদের পদোন্নতি সহ যাবতীয় অভিযোগ লকডাউন বিধিনিষেধ উঠে গেলেই নিষ্পত্তি করা হবে বলে আশ্বাস দিয়েছেন। তিনি বলেন এই বছর জানুয়ারী মাসে ইতিমধ্যেই ৪০০টি পদোন্নতির নির্দেশ দিয়ে দেওয়া হয়েছে।


    
    ড:জিতেন্দ্র সিংহ বলেন এই কনফারেন্সের মূল ভাবনা ছিল বর্তমানে যে কাজের পরিবেশ তৈরি হয়েছে তাতে কর্মচারী এবং তাঁদের পরিবারের সদস্যদের ভালো থাকার বিষয়টিকে অগ্রাধিকার দিতে হবে পাশাপাশি তাদের কোনো অভিযোগ থাকলে তা সহানুভূতির সঙ্গে সমাধান করতে হবে। কর্মচারী মন্ত্রক যে পথ দেখালো,ঠিক তেমন ভাবেই অন্যান্য মন্ত্রকগুলিও তাদের কর্মীদের সঙ্গে ভিডিও কনফারেন্সের মাধ্যমে এই ভাবেই যোগাযোগ করবে বলে তিনি আশা প্রকাশ করেন।


    
    ডি এ আর পি জি দপ্তরের সচিব ড:খেত্রপতি শিবাজি, ডি ও পি টি সচিব ড:সি চন্দ্রমৌলি সহ দপ্তরের অন্যান্য পদস্থ আধিকারিকরা আজকের বৈঠকে যোগ দেন।


    

    CG/PPM

    
    
    (Release ID: 1623646) Visitor Counter : 16
    
    
      Read this release in: English , Urdu , Hindi , Marathi , Assamese , Manipuri , Punjabi , Tamil , Telugu , Kannada , Malayalam