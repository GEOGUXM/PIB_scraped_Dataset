      উপ-রাষ্ট্রপতিরসচিবালয়

      ঈদ-উল-ফিতরের প্রাক্কালে উপ রাষ্ট্রপতির শুভেচ্ছা
      Posted On: 24 MAY 2020 5:40PM by PIB Kolkata


    নতুন দিল্লি, ২৪ মে, ২০২০


    

    
    উপ রাষ্ট্রপতি শ্রী এম ভেঙ্কাইয়া নাইডু ঈদ-উল-ফিতরের পবিত্র অনুষ্ঠানের প্রাক্কালে দেশবাসীকে শুভেচ্ছা জানিয়েছেন। ঈদকে পরিবার ও সম্প্রদায়ের একত্রিত হওয়ার একটি অনুষ্ঠান হিসাবে বর্ণনা করে, তিনি সবাইকে এই ঈদ উদযাপনের সময় সামাজিক দূরত্বের সুরক্ষাবিধি অনুসরণ করার অনুরোধ জানান।


    
    এক বার্তায় উপ রাষ্ট্রপতি বলেছেন -
    
    "আমি ঈদ-উল-ফিতরের পবিত্র অনুষ্ঠান উপলক্ষে দেশবাসীকে আন্তরিক প্রীতি ও শুভেচ্ছা জানাচ্ছি।
    
    ঈদ-উল-ফিতর চিরাচরিতভাবে পবিত্র রমজান মাসের শেষের দিন এবং ইসলামী ক্যালেন্ডারের দশম মাস শাওয়াল শুরুতে উদযাপিত হয়ে থাকে।
    
    এই উৎসব সমাজে আমাদের সহানুভূতি, দানশীলতা এবং উদারতার মনোভাবকে শক্তিশালী করে। এটি পরিবার এবং সম্প্রদায়ের একত্রিত হওয়ার এক অনুষ্ঠান।
    
    যাইহোক, এই বছর, ভারত এবং বিশ্ব কোভিড-১৯ এর প্রসারের বিরুদ্ধে নিরলস যুদ্ধে লড়াই চালিয়ে যাওয়ায়, আমরা আমাদের প্রায় সব চিরাচরিত উৎসব ঘরে বসে পালন করছি।
    
    সুতরাং, আমাদের এই উৎসবে সন্তুষ্ট থাকতে হবে এবং সামাজিক দূরত্ব ও ব্যক্তিগত স্বাস্থ্য সুরক্ষার বিধিগুলি মেনে চলতে হবে। তবুও, আমি আশা করি যে আমরা সকলেই পবিত্র অনুষ্ঠানের অন্তর্নিহিত আনন্দ, করুণা এবং পরস্পরের প্রতি শ্রদ্ধাকে বাঁচিয়ে রেখে উৎসবটি উদযাপন করব।
    
    ঈদ-উল-ফিতরের সাথে যুক্ত মহৎ আদর্শ আমাদের জীবনে স্বাস্থ্য, শান্তি, সমৃদ্ধি ও সম্প্রীতির সূচনা করুক।”


    

    CG/SS

    
    
    (Release ID: 1626661) Visitor Counter : 16
    
    
      Read this release in: English , Urdu , Hindi , Marathi , Manipuri , Punjabi , Odia , Tamil , Telugu , Malayalam