      পর্যটনমন্ত্রক

      কেন্দ্রীয় পর্যটন মন্ত্রকের ‘দেখো আপনা দেশ’ পর্যায়ক্রমে ‘বাঘ এবং পর্যটন’ শীর্ষক ওয়েব ভিত্তিক সেমিনার-ওয়েবিনার
      Posted On: 22 MAY 2020 7:47PM by PIB Kolkata


    নয়াদিল্লী, ২৩ মে, ২০২০


    

    
    কেন্দ্রীয় পর্যটন মন্ত্রক দেখো আপনা দেশ ওয়েবিনার পর্যায়ক্রমের আওতায় বৃহস্পতিবার (২১শে মে) ‘বাঘ এবং পর্যটন’ শীর্ষক ওয়েবভিত্তিক আলোচনা সভার আয়োজন করে। ওয়েবিনারটিতে দেশের ব্যাঘ্র সংরক্ষণ কেন্দ্রের সমৃদ্ধ ঐতিহ্য এবং পর্যটনের সাথে তার প্রাসঙ্গিকতার বিষয় তুলে ধরা হয়।
    
    পর্যটন মন্ত্রকের অতিরিক্ত মহা নির্দেশক শ্রী রুপিন্দর ব্রার আলোচনা সভাটি পরিচালনা করেন। বন্য জীবন সংরক্ষণের বিশিষ্ট চিত্র গ্রাহক এবং চলচ্চিত্র নির্মাতা শ্রী সন্দেশ কাদুর আলোচনা সভায় বাঘ এবং পর্যটনের বিষয়ের ওপর বক্তব্য রাখেন। তিনি কিশোর বয়সে বিখ্যাত ব্রিটিশ শিকারী জিম করবেটের বই পড়ে অনুপ্রাণিত হয়েছিলেন বলে জানান এবং সেখান থেকেই পরবর্তী সময়ে বাঘ ও পর্যটনের ক্ষেত্রে যে তার বিশেষ আগ্রহ গড়ে উঠেছিল সেকথাও তুলে ধরেন। প্রায় ৮ বছর আগে ভারতবর্ষ ঘুরে তিনি বাঘ এবং পর্যটনের ওপর একটি তথ্যচিত্র নির্মাণ করেছিলেন। তিনি বুঝতে পেরেছিলেন যে , এই শক্তিশালী ডোরাকাটা প্রাণীটি ভারতের পর্যটন ক্ষেত্রে কতটা প্রভাব ফেলতে পারে। বাঘের প্রতি মানুষের মুগ্ধতা হাজার বছর থেকেই বিদ্যমান। ভারতের দক্ষিণ পশ্চিম অংশের কিছু সম্প্রদায়ের মানুষ বাঘের প্রতি তাদের শ্রদ্ধা জানাতে মন্দির থেকে মন্দির, গ্রাম থেকে গ্রাম ঘুরে বেড়ান বাঘের ডোরাকাটাগুলি নিজেদের গায়ে চিত্রিত করে। দেবী দুর্গার অত্যন্ত প্রিয় প্রাণী বাঘের প্রতি সম্মান জানাতে নবরাত্রির সময় কর্ণাটকের উপকূলীয় অঞ্চলে কিছু জায়গায় বিখ্যাত হুলি বেজা বা পিলি ইয়েসাই নৃত্য পরিবেশিত হয়।
    
    বিশ্বের মোট বাঘের মধ্যে ৭০ শতাংশই ভারতের বিভিন্ন স্থানে রয়েছে। উত্তরাখন্ডের জিম করবেট ন্যাশনাল পার্ক থেকে শুরু করে অসমের কাজিরাঙ্গা জাতীয় উদ্যানে আর্দ্র ভূমি, পশ্চিমবঙ্গের সুন্দরবন থেকে রাজস্থানের রণথম্ভোর জাতীয় উদ্যানের রুক্ষ মাটি, মধ্যপ্রদেশের কানহা, বান্ধবগড়ের ব্যাঘ্র সংরক্ষণাগার, পশ্চিমঘাটের নগরহোল জাতীয় উদ্যান, পেরিয়ার ব্যাঘ্র সংরক্ষণাগার, বান্দিপুর জাতীয় উদ্যান এবং দক্ষিণ ভারতের আন্নামালাই ব্যাঘ্র সংরক্ষণাগার, মাদুমালাই জাতীয় উদ্যান- সর্বত্রই বৃহৎ এই প্রাণীটি সংরক্ষিত রয়েছে।
    
    ভারতে বাঘের ওপর তথ্যচিত্র নির্মাতা সন্দেশ কাদুর আলোচনায় বাঘ সংরক্ষণে পর্যটকদের ভূমিকা ও দায়িত্বের কথা তুলে ধরেন। তিনি বলেন ভারতে বন্য জীবনে বহু বিস্ময়কর বৈচিত্র্য রয়েছে যা এদেশে বেড়াতে আসা বহু পর্যটককেই আকৃষ্ট করে। তাই বাঘ সংরক্ষণ অত্যন্ত প্রয়োজন।
    
    চলতি বছরের ১৪ই এপ্রিল থেকে শুরু হওয়া এই "দেখো আপনা দেশ" ওয়েবিনার পর্যায়ক্রমের এটি ছিল ২২তম আলোচনাসভা। দেশে ছড়িয়ে ছিটিয়ে থাকা বিভিন্ন বৈচিত্র্যময় পর্যটনকে তুলে ধরতেই এই ওয়েবিনারের আয়োজন করা হয়েছে। বৃহস্পতিবারে আয়োজিত এই ওয়েবিনারে ৯০ হাজারেরও বেশি দর্শক অংশ নেন।


    
    ওয়েবিনারগুলি এখন দেখা যাবে ইউ টিউবের এই লিঙ্কে -
    https://www.youtube.com/channel/UCbzIbBmMvtvH7d6Zo_ZEHDA/featured


    
    
    পরবর্তী ওয়েবিনারটি আয়োজন করা হয়েছে ২৩শে মে। বিষয় হল "সাইকেলে চেপে ভ্রমণ- প্যাডেলে চাপ দিয়ে ভারতকে ঘুরে দেখা"। এই ওয়েবিনারে নাম নথিভুক্ত করা যাবে এই লিঙ্কে -
    https://digitalindia-gov.zoom.us/webinar/register/WN_lnw9yYASR52nPIAtBvUSVw

    

    
    CG/SS/NS

    
    
    (Release ID: 1626421) Visitor Counter : 6
    
    
      Read this release in: Telugu , Tamil , English , Urdu , Hindi , Punjabi