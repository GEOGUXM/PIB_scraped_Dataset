      স্বাস্থ্যওপরিবারকল্যাণমন্ত্রক

      ড. হর্ষ বর্ধন, কোভিড – ১৯ এর মোকাবিলায় সাহায্য করার জন্য আয়ুষের মাধ্যমে চিকিত্সার উদ্যোগ ও ‘আয়ুষ সঞ্জীবনী’ অ্যাপের সূচনা করেছেন
      Posted On: 07 MAY 2020 4:08PM by PIB Kolkata


    নতুন দিল্লি, ৭ মে, ২০২০


    

    
    কেন্দ্রীয় স্বাস্থ্য ও পরিবার কল্যাণ মন্ত্রী ড. হর্ষ বর্ধন, আজ ‘আয়ুষ সঞ্জীবনী’ অ্যাপের সূচনা করেছেন। তিনি কোভিড–১৯ এর পরিস্থিতির বিষয়ে আয়ুষভিত্তিক ২টি গবেষণারও সূচনা করেন। এই অনুষ্ঠানে আয়ুষ মন্ত্রকের প্রতিমন্ত্রী, শ্রী শ্রীপাদ যশো নায়ক, ভিডিও কনফারেন্সের মাধ্যমে গোয়া থেকে যোগ দেন।


    
    স্বাস্থ্যমন্ত্রী বলেন, আয়ুষ মহামারীর মোকাবিলায় প্রযুক্তি গুরুত্বপূর্ণ ভূমিকা পালন করছে। আয়ুষ সঞ্জীবনী মোবাইল অ্যাপটি কোভিড – ১৯ এর মোকাবিলায় আয়ুষ পদ্ধতিতে চিকিৎসার কাজে সাহায্য করবে। এই অ্যাপ তৈরিতে আয়ুষ মন্ত্রক এবং বৈদ্যুতিন, তথ্য–প্রযুক্তি মন্ত্রক একযোগে কাজ করেছে। ৫০ লক্ষ লোকে কাছে এই অ্যাপ পৌঁছে দেবার উদ্যোগ নেওয়া হয়েছে।
    ড. হর্ষ বর্ধন বলেন, কোভিড – ১৯ এর মোকাবিলায় স্বাস্থ্য ও পরিবার কল্যাণ মন্ত্রক, আয়ুষ মন্ত্রক, সিএসআইআর, আইসিএমআর এবং ইউজিসি একযোগে কাজ করছে। এর ফলে আয়ুর্বেদের বিষয়ে দীর্ঘদিনের পুরানো চিকিৎসা শাস্ত্রের সুফল বহু মানুষের মধ্যে এই অ্যাপের মাধ্যমে পৌঁছে দেওয়া যাবে।


    
    এই অ্যাপের উদ্বোধন করা ছাড়াও ড. হর্ষ বর্ধন, ২টি গবেষণামূলক উদ্যোগের সূচনা করেন। কোভিড – ১৯ এর সংক্রমণ ঠেকাতে আয়ুর্বেদের মাধ্যমে কি কি ব্যবস্থা নেওয়া যায়, একটি গবেষণায় সেই দিকগুলি বিবেচনা করা হবে। কোভিড – ১৯ এ আক্রান্তদের জন্য অর্শগন্ধা, যষ্ঠিমধু, গুলঞ্চ, পিপুল ও আয়ুষ-৬৪ ওষুধটি প্রয়োগ করার উদ্যোগ নেওয়া হয়েছে।


    
    দ্বিতীয় যে গবেষণাটি করা হবে, সেখানে যে জনগোষ্ঠীর মধ্যে কোভিড – ১৯ এর সংক্রমণের ঝুঁকি বেশি, তাঁদেরকে আয়ুষ মন্ত্রকের সংক্রমণ প্রতিরোধী কিছু ব্যবস্থাপনার আওতায় আনা হবে। দেশের ২৫টি রাজ্যের প্রায় ৫ লক্ষ মানুষকে এই গবেষণায় যুক্ত করা হবে। ড. হর্ষ বর্ধণ বলেন, প্রধানমন্ত্রী শ্রী নরেন্দ্র মোদীর উদ্যোগে কোভিড – ১৯ এ মোকাবিলা করার জন্য আয়ুষ মন্ত্রকের সাহায্যে মানুষের মধ্যে রোগ – প্রতিরোধ ক্ষমতা বাড়ানোর উদ্যোগ নেওয়া হয়েছে। এই অনুষ্ঠানে স্বাস্থ্য ও পরিবার কল্যাণ মন্ত্রক, আয়ুষ মন্ত্রকের উচ্চপদস্থ আধিকারিকরা ছাড়াও সিএসআইআর এবং ড্রাগ কন্ট্রোলার জেনারেল অফ ইন্ডিয়ার আধিকারিকরা উপস্থিত ছিলেন।


    

    CG/CB/SFS

    
    
    (Release ID: 1621938) Visitor Counter : 29
    
    
      Read this release in: Kannada , English , Urdu , Marathi , Hindi , Assamese , Punjabi , Odia , Tamil , Telugu