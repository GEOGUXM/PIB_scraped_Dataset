      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 06 MAY 2020 6:44PM by PIB Kolkata


    নয়াদিল্লি , ০৬ মে , ২০২০


    স্বাস্থ্য ও পরিবার কল্যাণ মন্ত্রকের পক্ষ থেকে কোভিড-১৯ সংক্রান্ত সর্বশেষ তথ্য


    দেশে এখনও পর্যন্ত সুস্থ হয়েছেন ১৪ হাজার ১৮৩ জন। গত ২৪ ঘন্টায় ১ হাজার ৪৫৭ জন রোগী সুস্থ হয়ে উঠেছেন। এর ফলে, সুস্থতার হার বেড়ে ২৮.৭২ শতাংশ হয়েছে। দেশে এখনও পর্যন্ত নিশ্চিতভাবে করোনায় আক্রান্তের সংখ্যা ৪৯ হাজার ৩৯১। গতকাল থেকে নিশ্চিতভাবে আক্রান্ত হয়েছেন আরও ২ হাজার ৯৫৮ জন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621216 – এই লিঙ্কে ক্লিক করুন।


    ডঃ হর্ষ বর্ধন গুজরাট ও মহারাষ্ট্রে কোভিড-১৯ মোকাবিলায় গৃহীত পদক্ষেপ ও প্রস্তুতি খতিয়ে দেখলেন


    কেন্দ্রীয় স্বাস্থ্য ও পরিবার কল্যাণ মন্ত্রী ডঃ হর্ষ বর্ধন আজ এক উচ্চ পর্যায়ের বৈঠকে গুজরাট ও মহারাষ্ট্রের স্বাস্থ্য মন্ত্রীদের সঙ্গে বর্তমান কোভিড-১৯ পরিস্থিতি, সংক্রমণ মোকাবিলায় গৃহীত পদক্ষেপ ও প্রস্তুতি খতিয়ে দেখন। এই দুই রাজ্যে কয়েকটি জেলায় মৃত্যুর হার বৃদ্ধি পাওয়ায় উদ্বেগ প্রকাশ করে ডঃ হর্ষ বর্ধন আরও কড়া নজরদারির পাশাপাশি, আক্রান্তদের আগাম চিহ্নিতকরণের ওপর জোর দেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621455 – এই লিঙ্কে ক্লিক করুন।


    প্রধানমন্ত্রী করোনার টিকা উদ্ভাবন, ওষুধ আবিষ্কার, চিকিৎসা পদ্ধতি ও নমুনা পরীক্ষার ব্যাপারে গঠিত টাস্কফোর্সের বৈঠকে পৌরহিত্য করলেন


    করোনা ভাইরাস উপশমে টিকা উদ্ভাবন, ওষুধ আবিষ্কার, চিকিৎসা-পদ্ধতি ও নমুনা পরীক্ষার ক্ষেত্রে ভারতের চলতি প্রয়াসগুলির অগ্রগতি বিশদে খতিয়ে দেখেছেন। দেশে ৩০টিরও বেশি টিকা উদ্ভাবন প্রক্রিয়া বিভিন্ন পর্যায়ে রয়েছে। এর মধ্যে কয়েকটি টিকার গুণমান যাচাইয়ে চূড়ান্ত পরীক্ষা-নিরীক্ষা চলছে। প্রধানমন্ত্রীর এই পর্যালোচনা বৈঠকে একাধিক শিক্ষা প্রতিষ্ঠান, শিল্প সংস্থা ও সরকারি প্রতিষ্ঠান অংশ নেয়। এই প্রতিষ্ঠানগুলির পক্ষ থেকে করোনা উপশমের ব্যাপারে দ্রুত বিভিন্ন পদক্ষেপ গ্রহণের কথা জানানো হয়। প্রধানমন্ত্রী বলেন, বিভিন্ন প্রতিষ্ঠানের মধ্যে এ ধরনের সহযোগিতা আদর্শ পরিচালন বিধি অনুযায়ী সম্পন্ন হওয়া প্রয়োজন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621317 – এই লিঙ্কে ক্লিক করুন।


    প্রধানমন্ত্রী গরিব কল্যাণ প্যাকেজ : এ যাবৎ অগ্রগতি


    ডিজিটাল পেমেন্ট পরিকাঠামো ব্যবহার করে প্রধানমন্ত্রী গরিব কল্যাণ প্যাকেজের আওতায় ৫ই মে পর্যন্ত ৩৯ কোটি সুফলভোগী ৩৪ হাজার ৮০০ কোটি টাকা আর্থিক সহায়তা পেয়েছেন। উল্লেখ করা যেতে পারে, কোভিড-১৯ জনিত লকডাউনের প্রভাব থেকে দরিদ্র মানুষের সুরক্ষার জন্য কেন্দ্রীয় অর্থমন্ত্রী শ্রীমতী নির্মলা সীতারমন গত ২৬শে মার্চ এই প্যাকেজের কথা ঘোষণা করেন।


    প্রধানমন্ত্রী গরিব কল্যাণ প্যাকেজের অঙ্গ হিসাবে সরকার মহিলা, দরিদ্র, প্রবীণ নাগরিক ও কৃষকদের জন্য বিনামূল্যে খাদ্যশস্য ও নগদ সুবিধার কথা ঘোষণা করে। এই কর্মসূচি রূপায়ণে কেন্দ্র ও রাজ্য সরকারগুলি নিরন্তর নজর রাখছে। লকডাউনের সময় দুর্গত মানুষের কাছে যাতে যাবতীয় ত্রাণ সুবিধা পৌঁছে দেওয়া যায়, তার জন্য অর্থ মন্ত্রক, সংশ্লিষ্ট অন্যান্য মন্ত্রক, ক্যাবিনেট সচিব ও প্রধানমন্ত্রী কার্যালয় নিরন্তর প্রয়াস চালিয়ে যাচ্ছে। সুফলভোগীদের কাছে প্যাকেজের বিভিন্ন সুযোগ-সুবিধা পৌঁছে দেওয়ার জন্য ফিনটেক ও ডিজিটাল প্রযুক্তিকে ব্যবহার করা হয়েছে। প্রত্যক্ষ সুবিধা হস্তান্তর কর্মসূচিতে সুফলভোগীদের অ্যাকাউন্টে সরাসরি আর্থিক সুবিধা পৌঁছে দেওয়া হচ্ছে। এর ফলে, অপচয় ও প্রতারণা যেমন রোধ করা গেছে, তেমনই সুষ্ঠুভাবে বিভিন্ন সুযোগ-সুবিধা সুফলভোগীদের কাছে পৌঁছে দেওয়ার ক্ষেত্রে দক্ষতা বেড়েছে।


    প্রধানমন্ত্রী গরিব কল্যাণ প্যাকেজের আওতায় এ যাবৎ অগ্রগতি :


    · পিএম-কিষাণ কর্মসূচির প্রথম কিস্তি বাবদ ৮ কোটি ১৯ লক্ষ সুফলভোগীকে ১৬ হাজার ৩৯৪ কোটি টাকা দেওয়া হয়েছে।


    · জন ধন যোজনায় ২০ কোটি ৫ লক্ষ মহিলা অ্যাকাউন্টধারীকে প্রথম কিস্তি বাবদ ১০ হাজার ২৫ কোটি টাকা দেওয়া হয়েছে। ৫ই মে পর্যন্ত দ্বিতীয় কিস্তিতে ৫ কোটি ৫৭ লক্ষ জন ধন অ্যাকাউন্টধারী মহিলাকে ২ হাজার ৭৮৫ কোটি টাকা দেওয়া হয়েছে।


    · প্রায় ২ কোটি ৮২ লক্ষ বয়স্ক ব্যক্তি, বিধবা ও ভিন্নভাবে সক্ষম ব্যক্তিদের ১ হাজার ৪০৫ কোটি টাকা দেওয়া হয়েছে।


    · ২ কোটি ২০ লক্ষ ভবন ও নির্মাণ কর্মী ৩ হাজার ৪৯২ কোটি টাকার বেশি পেয়েছেন।


    · ৩৬টি রাজ্য ও কেন্দ্রশাসিত অঞ্চল এপ্রিল মাসে ৬৭ লক্ষ ৬৫ হাজার মেট্রিক টন খাদ্যশস্য সংগ্রহ করেছে।


    · বিভিন্ন রাজ্য ও কেন্দ্রশাসিত অঞ্চলকে ২ লক্ষ ৪২ হাজার মেট্রিক টন ডালশস্য দেওয়া হয়েছে। এই ডালশস্য ৫ কোটি ২১ লক্ষ সুফলভোগীকে পৌঁছে দেওয়া হচ্ছে।


    · এখনও পর্যন্ত প্রধানমন্ত্রী উজ্জ্বলা যোজনার আওতায় ৫ কোটি ৯ লক্ষ সিলিন্ডার বুক করা হয়েছে এবং ইতিমধ্যেই ৪ কোটি ৮২ লক্ষ সিলিন্ডার বিনামূল্যে গ্রাহকদের সরবরাহ করা হয়েছে।


    · কর্মচারী ভবিষ্যনিধি তহবিল সংগঠনের ৯ লক্ষ ৬০ হাজার সদস্য অনলাইনের মাধ্যমে নন্‌-রিফান্ডেবল অ্যাডভান্স হিসাবে ২ হাজার ৯৮৫ কোটি টাকা তুলেছেন।


    · ৪৪ লক্ষ ৯৭ হাজার কর্মচারীর ভবিষ্যনিধি অ্যাকাউন্টে ২৪ শতাংশ হারে ইপিএফ সুবিধা বাবদ ৬৯৮ কোটি টাকা জমা পড়েছে।


    · এমজিএনআরইজিএ – এর বির্ধিত মজুর হার অনুযায়ী রাজ্যগুলিকে মজুরি ও প্রয়োজনীয় সরঞ্জাম সংগ্রহ খাতে ২১ হাজার ৩২ কোটি টাকা দেওয়া হয়েছে।


    · সরকারি হাসপাতাল ও স্বাস্থ্য কেন্দ্রগুলিতে স্বাস্থ্য কর্মীদের বিমার সুবিধা চালু হয়েছে। এই কর্মসূচির আওতায় ২২ লক্ষ ১২ হাজার স্বাস্থ্য কর্মী অন্তর্ভুক্ত হয়েছেন। নিউ ইন্ডিয়া অ্যাস্যুরেন্স সংস্থা স্বাস্থ্য কর্মীদের বিমার সুবিধা দিচ্ছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621319 – এই লিঙ্কে ক্লিক করুন।


    দেশের বাইরে আটকে পড়া ভারতীয় নাগরিকদের দেশে ফেরাতে এবং ভারতে আটকে পড়া বিদেশি নাগরিকদের দেশে পৌঁছে দিতে স্বরাষ্ট্র মন্ত্রক আদর্শ কর্মপরিচালন বিধি জারি করেছে


    কেন্দ্রীয় স্বরাষ্ট্র মন্ত্রক গত পয়লা মে ২০০৫ সালের বিপর্যয় ব্যবস্থাপনা আইনের আওতায় দেশে লকডাউনের মেয়াদ ৪ঠা মে থেকে আরও দু’সপ্তাহ বাড়ানোর ব্যাপারে নীতি-নির্দেশিকা জারি করে।দেশে কোভিড-১৯ মহামারী প্রতিরোধে লকডাউন সংক্রান্ত ব্যবস্থাগুলির ফলে স্বরাষ্ট্র মন্ত্রকের নির্দেশ অনুযায়ী, যাত্রীদের বিদেশ সফর বাতিল হয়েছে। প্রাপ্ত তথ্য অনুযায়ী লকডাউনের পূর্বে যে সমস্ত ভারতীয় নাগরিক বিভিন্ন কারণে বিদেশে গিয়েছিলেন, তাঁরা এখন সেখানে আটকে পড়েছেন। দীর্ঘদিন সেখানে থাকার ফলে তাঁদের চরম দুর্দশার সম্মুখীন হতে হচ্ছে। এই কারণেই তাঁরা দ্রুত ভারতে ফিরে আসতে আগ্রহী। এছাড়াও, আরও কিছু ভারতীয় নাগরিক রয়েছেন, যাঁরা চিকিৎসাগত কারণে বা পারিবারিক সদস্যের মৃত্যুর জন্য দ্রুত দেশে ফিরে আসতে চান। এদিকে ভারতে এমন কিছু মানুষ আটকে রয়েছেন, যাঁরা বিভিন্ন কারণে বিদেশ সফরে যেতে চান। এই সমস্ত মানুষের যাতায়াতে সুবিধা করে দিতে মন্ত্রক আজ অন্যন্য মন্ত্রক ও দপ্তর সহ রাজ্য ও কেন্দ্রশাসিত অঞ্চলগুলির প্রশাসনের জন্য আদর্শ পরিচালনবিধি জারি করেছে। মন্ত্রকের পক্ষ থেকে জারি করা এই বিধি কঠোরভাবে পালন করার জন্য নির্দেশ দেওয়া হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621290 – এই লিঙ্কে ক্লিক করুন।


    ভারতীয় নৌ-বাহিনী সমুদ্র সেতু অভিযানের সূচনা করলো


    ভারতীয় নৌ-বাহিনী বিদেশে আটকে পড়া ভারতীয় নাগরিকদের দেশে ফিরিয়ে আনতে সমুদ্র সেতু অভিযানের সূচনা করেছে। এই লক্ষ্যে নৌ-বাহিনীর দুটি জাহাজ জলোস্বা ও মগর ইতিমধ্যেই মালদ্বীপের মালের উদ্দেশে রওনা হয়েছে। আগামী ৮ই মে থেকে উদ্ধার অভিযান শুরু হবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621256 – এই লিঙ্কে ক্লিক করুন।


    ভারত থেকে যাত্রীদের আন্তর্জাতিক বিমান সফরের ক্ষেত্রে নিষেধাজ্ঞা প্রত্যাহারের ৩০ দিনের মধ্যে কোভিড-১৯ জনিত কারণে বর্তমানে ভারতে আটকে পড়া বিদেশি নাগরিকদের কয়েকটি কন্স্যুলার পরিষেবা প্রদানে অনুমতি


    কেন্দ্রীয় স্বরাষ্ট্র মন্ত্রক গত ১৭ই এপ্রিল এক নির্দেশিকা জারি করে কোভিড-১৯ সংক্রমণের প্রেক্ষিতে ভারতে আটকে পড়া বিদেশি নাগরিকদের যাতায়াতে কন্স্যুলার পরিষেবার অঙ্গ হিসাবে তেসরা মে পর্যন্ত কয়েকটি ক্ষেত্রে অনুমতি দিয়েছে। যাতায়াতের ক্ষেত্রে এই অনুমতির বিষয়টি বিবেচনার পর সিদ্ধান্ত হয়েছে, ফরেনার্স রিজিওনাল রেজিস্ট্রেশন অফিস বা ফরেনার্স রেজিস্ট্রেশন আধিকারিকদের কন্স্যুলার পরিষেবার অঙ্গ হিসাবে যাতায়াতে সুবিধা বাড়ানো হবে। এই প্রেক্ষিতে যে সমস্ত বিদেশি নাগরিকের কাছে রেগুলার ভিসা, ই-ভিসা রয়েছে এবং যাঁদের ভিসার মেয়াদ গত পয়লা ফেব্রুয়ারি থেকে ৫ই মে’র মধ্যে উত্তীর্ণ হচ্ছে, তাঁদের ভারত থেকে আন্তর্জাতিক সফরের ক্ষেত্রে নিষেধাজ্ঞা তুলে নেওয়ার সিদ্ধান্ত হয়েছে। অবশ্য, এজন্য বিদেশি নাগরিকদের অনলাইনে আবেদন করতে হবে। ভারত থেকে যাত্রীদের আন্তর্জাতিক বিমান সফরের ওপর নিষেধাজ্ঞা প্রত্যাহারের দিন থেকে পরবর্তী ৩০ দিন বিদেশে যাওয়ার অনুমতি মিলবে। একইভাবে, ভারতে আটকে পড়া বিদেশি নাগরিকরাও যদি দেশের বাইরে যেতে চান, সেক্ষেত্রেও অনলাইন পদ্ধতিতে আবেদনের মাধ্যমে যাতায়াতে অনুমতি দেওয়া হবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621287 – এই লিঙ্কে ক্লিক করুন।


    নির্দিষ্ট কয়েকটি ক্ষেত্র ছাড়া বিদেশি নাগরিকদের জারি করা সমস্ত বর্তমান ভিসা ভারত থেকে যাত্রীদের আন্তর্জাতিক বিমান সফর সংক্রান্ত নিষেধাজ্ঞা প্রত্যাহার না করা পর্যন্ত বাতিল থাকছে


    দেশে কোভিড-১৯ মহামারীর প্রেক্ষিতে কেন্দ্রীয় স্বরাষ্ট্র মন্ত্রক গত ১৭ই এপ্রিল সিদ্ধান্ত নেয় যে, কূটনৈতিক, আধিকারিক, রাষ্ট্রসংঘ, আন্তর্জাতিক সংগঠন, কর্মসংস্থানমূলক এবং প্রকল্পের সঙ্গে যুক্ত ব্যক্তি ও আধিকারিকদের বাদ দিয়ে অন্যান্য বিদেশি নাগরিকদের জারি করা সমস্ত ভিসা তেসরা মে পর্যন্ত বাতিল থাকবে। উপরোক্ত বিষয়টি পুনর্বিবেচনার পর সিদ্ধান্ত হয়েছে যে, ভারত থেকে যাত্রীদের আন্তর্জাতিক বিমান সফর নিষেধাজ্ঞা প্রত্যাহার না করা পর্যন্ত সমস্ত কূটনৈতিক, আধিকারিক, রাষ্ট্রসংঘ, আন্তর্জাতিক সংগঠন, কর্মসংস্থানমূলক এবং প্রকল্পের সঙ্গে যুক্ত ব্যক্তি ও আধিকারিকদের বাদ দিয়ে অন্যান্য বিদেশি নাগরিকদের জারি করা সমস্ত ভিসা বাতিল থাকছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621285 – এই লিঙ্কে ক্লিক করুন।


    ভারত থেকে যাত্রীদের আন্তর্জাতিক বিমান সফরে নিষেধাজ্ঞা কার্যকর থাকা পর্যন্ত ওসিআই কার্ডধারীদের আজীবন ভিসার সুবিধা নিয়ে একাধিকবার ভারত সফরে আসার সুবিধা বাতিল


    কেন্দ্রীয় স্বরাষ্ট্র মন্ত্রক এক নির্দেশিকা জারি করে জানিয়েছেন, ভারত থেকে যাত্রীদের আন্তর্জাতিক বিমান সফরে নিষেধাজ্ঞা প্রত্যাহার করা না পর্যন্ত প্রবাসী ভারতীয় কার্ডধারীরা আজীবন ভিসার সুবিধা অনুযায়ী একাধিকবার ভারতে আসার যে সংস্থান ছিল, তা বাতিল করা হয়েছে। ওসিআই কার্ডধারী বিদেশি নাগরিক যদি জরুরি কারণে যদি ভারতের প্রয়োজন হয়, তা হলে তাঁকে নিকটবর্তী ভারতীয় দূতাবাসে যোগাযোগ করতে হবে। এছাড়াও, ওসিআই কার্ডধারী কোনও ব্যক্তি যদি ইতিমধ্যেই ভারতে রয়েছেন, সেক্ষেত্রে তাঁর কার্ডের মেয়াদ যতদিন তিনি এদেশে থাকবেন ততদিন কার্যকর থাকবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621283 – এই লিঙ্কে ক্লিক করুন।


    লকডাউনের সময় অতিরিক্ত চাহিদা মেটানোর পরেও এফসিআই – এর মজুত সন্তোষজনক : শ্রী রাম বিলাস পাসোয়ান


    শ্রী পাসোয়ান জানিয়েছেন, গত ৪ঠা মে পর্যন্ত তথ্য অনুযায়ী, ভারতীয় খাদ্য নিগমের কাছে ২ কোটি ৭৬ লক্ষ মেট্রিক টনের বেশি চাল এবং ৩ কোটি ৫৩ লক্ষ টনের বেশি গম মজুত রয়েছে। দেশে প্রতি মাসে বিভিন্ন কল্যাণমূলক প্রকল্পের জন্য প্রায় ৬০ লক্ষ টন খাদ্যশস্যের প্রয়োজন। তিনি আরও জানিয়েছেন, লকডাউনের সময় থেকে প্রায় ৬৯ লক্ষ ৫২ হাজার মেট্রিক টন খাদ্যশস্য বিভিন্ন রাজ্যে সরবরাহ করা হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621259 – এই লিঙ্কে ক্লিক করুন।


    ২০২০-২১ রবি মরশুমে ডালশস্য, তৈলবীজ এবং গম সংগ্রহ পুরোদমে চলছে


    ২০২০-২১ রবি মরশুমের দোসরা মে পর্যন্ত ২ লক্ষ ৬১ হাজার মেট্রিক টনের বেশি ডালশস্য এবং ৩ লক্ষ ১৭ হাজার মেট্রিক টনের বেশি তৈলবীজ সংগ্রহ করা হয়েছে। ন্যূনতম সহায়ক মূল্যে ডালশস্য ও তৈলবীজ সংগ্রহ খাতে ২ হাজার ৬০০ কোটি টাকারও বেশি খরচ করা হয়েছে এবং ৩ লক্ষ ২৫ হাজারেরও বেশি কৃষক লাভবান হয়েছেন। যে রাজ্যগুলি থেকে ডালশস্য ও তৈল্বীজ সংগ্রহ করা হয়েছে, তার মধ্যে রয়েছে – মধ্যপ্রদেশ, মহারাষ্ট্র, কর্ণাটক, রাজস্থান প্রভৃতি।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621222 – এই লিঙ্কে ক্লিক করুন।


    ল্যান্ডলাইন এবং ফিচার ফোন ব্যবহারকারীদের সুবিধার্থে আরোগ্য সেতু অ্যাপের আই.ভি.আর.এস. পরিষেবা চালু


    কেন্দ্রীয় সরকার কোভিড-১৯-এর বিরুদ্ধে লড়াইয়ে একাধিক পদক্ষেপ নিয়েছে। এই পদক্ষেপগুলি রাজ্য ও কেন্দ্রশাসিত অঞ্চলের সহযোগিতায় কার্যকর করা হচ্ছে। স্বাস্থ্য সুরক্ষার ক্ষেত্রে এক গুরুত্বপূর্ণ প্রতিকারমূলক ব্যবস্থার অঙ্গ হিসেবে কেন্দ্রীয় সরকার আরোগ্য সেতু মোবাইল অ্যাপ-এর সূচনা করে। কেন্দ্রীয় ইলেকট্রনিক্স ও তথ্য প্রযুক্তি মন্ত্রক এই অ্যাপটি তৈরী করেছে। এই অ্যাপের বৈশিষ্ট্য হ’ল করোনা ভাইরাস সংক্রমণের ঝুঁকি থেকে ব্যবহারকারীকে আগাম সতর্ক করে দেওয়া। এমনকি, এই অ্যাপটিতে যে অত্যাধুনিক ব্লু টুথ প্রযুক্তি ও কৃত্রিম বুদ্ধিমত্তা কাজে লাগানো হয়েছে, তার সাহায্যে সংক্রমিত কোনও ব্যক্তি এই অ্যাপ ব্যবহারকারীর কাছাকাছি আসলে তাঁকে সতর্ক করে দেবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621368 – এই লিঙ্কে ক্লিক করুন।


    প্রধানমন্ত্রী শ্রী নরেন্দ্র মোদী ও পর্তুগালের প্রধানমন্ত্রী মিঃ অ্যান্টোনিও কোস্টার মধ্যে টেলিফোনে কথা


    প্রধানমন্ত্রী শ্রী নরেন্দ্র মোদী টেলিফোনে পর্তুগালের প্রধানমন্ত্রী মিঃ অ্যান্টনিও কোস্টার সঙ্গে কথা বলেন। দুই প্রধানমন্ত্রী কোভীদ-১৯ মহামারীজনিত পরিস্থিতি নিয়ে আলোচনার পাশাপাশি, দুই দেশের স্বাস্থ্য ও আর্থিক ক্ষেত্রে করোনার প্রভাব মোকাবিলায় যে সমস্ত পদক্ষেপ নেওয়া হচ্ছে, সে সম্পর্কে আলোচনা করেন। ভাইরাস সংক্রমণ প্রতিরোধে জাতীয় স্তরে গৃহীত পদক্ষেপগুলি অত্যন্ত কার্যকর হয়েছে বলে দু’জনেই অভিমত প্রকাশ করেন। বর্তমান পরিস্থিতি মোকাবিলায় একে অপরকে সম্ভাব্য সবরকম সহায়তার আশ্বাস দেন দুই প্রধানমন্ত্রী।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621248 – এই লিঙ্কে ক্লিক করুন।


    গড়ুর পোর্টালের মাধ্যমে কোভিড-১৯ সংক্রান্ত কাজে দ্রোণ ব্যবহারের জন্য সরকারি সংস্থাগুলিকে শর্ত সাপেক্ষে ছাড়


    কেন্দ্রীয় অসামরিক বিমান পরিবহণ মন্ত্রক এবং ডিজিসিএ যৌথভাবে গড়ুর পোর্টালের সূচনা করেছেন। উদ্দেশ্য হ’ল – কোভিড-১৯ সংক্রান্ত কাজে সরকারি প্রতিষ্ঠানগুলিকে দ্রোণ ব্যবহারে শর্ত-সাপেক্ষে দ্রুত অনুমতি দেওয়া।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621250 – এই লিঙ্কে ক্লিক করুন।


    আর্থিক মন্দা থেকে বেরিয়ে আসার জন্য বাস ও গাড়ি অপারেটরদের পূর্ণ সহায়তাদানের আশ্বাস শ্রী গড়করি


    বাস ও কার অপারেটর কনফেডারেশন অফ ইন্ডিয়া’র সদস্যদের উদ্দেশে শ্রী গড়করি বলেছেন, পরিবহণ ব্যবস্থা ও মহাসড়কগুলি চালু হলে, তা সাধারণ মানুষের মধ্যে আস্থা ফিরিয়ে আনার ক্ষেত্রে সুদূরপ্রসারী হবে। তিনি বলেন, গণ-পরিবহণ ব্যবস্থা শীঘ্রই শুরু হবে। গণ-পরিবহণের ক্ষেত্রে লন্ডনে যে ধরনের পদ্ধতি ব্যবহার করা হয়, তার গ্রহণযোগ্যতা নিয়ে মন্ত্রক চিন্তাভাবনা করছে বলেও শ্রী গড়করি জানান।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621376 – এই লিঙ্কে ক্লিক করুন।


    লাইফলাইন উড়ান কর্মসূচির আওতায় ৪৬৫টি বিমান অত্যাবশ্যক চিকিৎসা সরঞ্জাম সরবরাহ করেছে


    লাইফলাইন উড়ান কর্মসূচির আওতায় ৪৬৫টি বিমানে করে আজ পর্যন্ত ৮৩৫ টনেরও বেশি পণ্য পরিবহণ করা হয়েছে। এই পণ্য পরিবহণের জন্য বিমানগুলি আকাশপথে ৪ লক্ষ ৫১ হাজার কিলোমিটারেরও বেশি পথ অতিক্রম করেছে। পবন হংস সংস্থার হেলিকপ্টারে করে জম্মু, কাশ্মীর, লাদাখ, দ্বীপপুঞ্জ এলাকা ও উত্তর-পূর্বাঞ্চলে অত্যাবশ্যক চিকিৎসা সামগ্রী ও রোগীদের পরিষেবা দেওয়া হয়েছে। পবন হংস সংস্থার হেলিকপ্টারগুলি গতকাল পর্যন্ত ২.২৭ টন পণ্য পরিষেবা দিয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=16213409 – এই লিঙ্কে ক্লিক করুন।


    লকডাউনের সময় নিয়োগ কর্তারা ডিজিটাল বা আধার-ভিত্তিক ই-হস্তাক্ষর ব্যবহারে সমস্যার সম্মুখীন হওয়ায় কর্মচারী ভবিষ্যনিধি তহবিলের পরিচালন প্রক্রিয়া সহজতর করার জন্য ই.পি.এফ.ও. ই-হস্তাক্ষর সংগ্রহে ই-মেল ব্যবস্থা চালু করলো


    বিস্তারিত বিবরণের জন্য https://pib.gov.in/PressReleseDetail.aspx?PRID=1621380 – এই লিঙ্কে ক্লিক করুন।


    ভিডিও কনফারেন্স বা অন্যান্য অডিও ভিস্যুয়াল পদ্ধতিতে বার্ষিক সাধারণ সভা আয়োজনে কোম্পানিগুলিকে অনুমতি


    সামাজিক দূরত্ব মেনে চলার বিষয়টিকে অগ্রাধিকার দিয়ে এবং মানুষের যাতায়াতে নিষেধাজ্ঞার বিষয়টিকে বিবেচনায় রেখে কোম্পানিগুলিকে তাদের বার্ষিক সাধারণ সভা আয়োজনের জন্য ভিডিও কনফারেন্স বা অন্যান্য অডিও ভিস্যুয়াল পদ্ধতি গ্রহণে অনুমতি দেওয়া হয়েছে। সেই অনুসারে, একটি সাধারণ নির্দেশিকাও জারি করা হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621265 – এই লিঙ্কে ক্লিক করুন।


    দিল্লিতে ম্যালেরিয়া, ডেঙ্গু ও চিকুনগুনিয়া প্রতিরোধ ও নিয়ন্ত্রণে উচ্চ পর্যায়ের পর্যালোচনা বৈঠকে ডঃ হর্ষ বর্ধন


    ডঃ হর্ষ বর্ধন মশক বাহিত রোগ-প্রতিরোধে কোভিড-১৯ জনিত পরিবর্তিত পরিস্থিতিতে সংশ্লিষ্ট সকলকে সচেতনতা প্রচার, স্থানীয় মানুষের অংশগ্রহণ ও সহজযোগিতা গড়ে তোলার ওপর জোর দিয়েছেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621267 – এই লিঙ্কে ক্লিক করুন।


    লকডাউনের সময় পণ্যবাহী ট্রেনগুলিকে ৫৪ হাজার ২৯২ টন পণ্য সামগ্রী বোঝাই করা হয়েছে


    ভারতীয় রেলের পক্ষ থেকে কোভিড-১৯ লকডাউনের সময় পণ্য পরিবহণের কাজে ২ হাজারেরও বেশি ট্রেন চালানো হয়েছে। সময়সীমা অনুযায়ী দেশের বিভিন্ন প্রান্তে দ্রুত পরিষেবা পৌঁছে দেওয়ার জন্যই এই ট্রেন পরিষেবা দেওয়া হয়। পণ্যবাহী ট্রেনগুলির সুষ্ঠু যাতায়াতে রেলের জোনগুলি নিরন্তর নজরদারি চালিয়েছে। বর্তমানে ৮২টি রুটে পণ্যবাহী ট্রেন চালানো হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621440 – এই লিঙ্কে ক্লিক করুন।


    কোভিড-১৯ এর দ্রুত ও নিখুঁত পরীক্ষা-নিরীক্ষার জন্য কিট উদ্ভাবনে সিএসআইআর এবং টাটা সন্স – এর মধ্যে মউ স্বাক্ষর


    বর্তমান কোভিড-১৯ পরিস্থিতি মোকাবিলায় সম্পূর্ণ দেশীয় বৈজ্ঞানিক পদ্ধতিতে কোভিড-১৯ এর দ্রুত ও নিখুঁত পরীক্ষা-নিরীক্ষার জন্য ‘ফেলুদা’ নামে এই কিট উদ্ভাবনের জন্য দুই সংস্থার মধ্যে মউ স্বাক্ষরিত হয়েছে। এ ধরনের নমুনা পরীক্ষা কিটের সুবিধা হ’ল – সুলভে সম্পূর্ণ দেশীয় প্রযুক্তিতে এ ধরনের কিট উৎপাদন করা সম্ভব হবে এবং ব্যয়বহুল কিউ-পিসিআর যন্ত্রের ওপর নির্ভরশীলতা কমবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621254 – এই লিঙ্কে ক্লিক করুন।


    পিআইবি’র আঞ্চলিক কার্যালয় থেকে প্রাপ্ত তথ্য


    · চন্ডীগড় : কেন্দ্রশাসিত অঞ্চলের প্রশাসক সংক্রামিত এলাকাগুলিতে সংক্রমণ নিয়ন্ত্রণে আরও বেশি নমুনা পরীক্ষার নির্দেশ দিয়েছে। ভারতীয় চিকিৎসা গবেষণা পর্ষদ চন্ডীগড়ের পোস্ট গ্র্যাজুয়েট চিকিৎসা প্রতিষ্ঠানকে অতিরিক্ত নমুনা পরীক্ষা কিট সরবরাহ সম্মত হয়েছে। চন্ডীগড়ে প্রায় ১ লক্ষ ৫৫ হাজার রান্না করা খাবারের প্যাকেট দুর্গত মানুষের মধ্যে বিলি করা হয়েছে। চন্ডীগড় শহরে ২ লক্ষ ৪২ হাজারেরও বেশি মানুষ আরোগ্য সেতু অ্যাপ ডাউনলোড করেছেন।


    · পাঞ্জাব : কোভিড-১৯ মহামারীর সময় সরকারি কার্যালয়গুলির কাজকর্ম সুষ্ঠুভাবে সম্পন্ন করার জন্য এবং কর্মীদের সুরক্ষা ও কল্যাণ সুনিশ্চিত করতে বিস্তারিত নীতি-নির্দেশিকা জারি করা হয়েছে। কর্মীদের স্বাস্থ্যের ওপর নজর রাখতে প্রতিটি দপ্তরে নোডাল আধিকারিক নিয়োগ করা হয়েছে। সরকারি ও বেসরকারি সংস্থাগুলি রাজ্যে খাদ্যশস্য সংগ্রহের ২০তম দিনে প্রায় ৩ লক্ষ ৯০ হাজার মেট্রিক টন গম সংগ্রহ করেছে।


    · হরিয়ানা : রাজ্য সরকার প্রতিটি জেলা হাসপাতাল ও মেডিকেল কলেজে কোভিড-১৯ আক্রান্ত রোগীদের ডায়ালিসিসের জন্য দুটি করে ডায়ালিসিস মেশিন সুনির্দিষ্ট করার সিদ্ধান্ত নিয়েছে। রাজ্যের ১১টি সুনির্দিষ্ট কোভিড চিকিৎসা হাসপাতালের ওপিডি বিভাগগুলিতে অন্যান্য রোগীদের চিকিৎসার কাজ শীঘ্রই শুরু হবে।


    · হিমাচল প্রদেশ : রাজ্য সরকার শীঘ্রই ‘নিগাহ’ নামে নতুন একটি কর্মসূচি শুরু করবে। উদ্দেশ্য, রাজ্যের বাইরে থেকে আসা ব্যক্তিদের পারিবারিক সদস্যদের স্বাস্থ্যগত বিষয়ে সচেতন করে তোলা। রাজ্যের মুখ্যমন্ত্রী জানিয়েছেন, কোভিড-১৯ মহামারী সংক্রমণ প্রতিরোধে ‘হিমাচল মডেল’ অত্যন্ত সফল হয়েছে।


    · কেরল : বিদেশ থেকে আসা কেরলবাসীদের জন্য প্রাতিষ্ঠানিক কোয়ারেন্টাইনের মেয়াদ ৭ দিন থেকে বাড়িয়ে ১৪ দিন করার সিদ্ধান্ত হয়েছে। আগামীকাল সংযুক্ত আরব আমীরশাহীতে আটকে পড়া কেরলবাসীদের উদ্ধারে দুটি বিমান পরিষেবা দেবে। রাজ্যে মদের দোকানগুলি শীঘ্রই খোলার কোনও সম্ভাবনা নেই। প্রবাসী শ্রমিকদের নিয়ে তিনটি ট্রেনের আজ যাত্রা সূচনা হবে।


    · তামিলনাডু : চেন্নাইয়ে আধিকারিকদের প্রশিক্ষণ প্রতিষ্ঠানে কর্মরত রন্ধন কর্মীদের নমুনা পরীক্ষায় করোনা ভাইরাসের উপস্থিতির প্রমাণ মিলেছে। নিকটবর্তী কোয়ামবেদু পাইকারি বাজার বন্ধ হয়ে যাওয়ার ফলে চেন্নাইয়ে শাক-সব্জির সঙ্কট দেখা দিতে চলেছে। চেন্নাই শহরে এখনই মদের দোকান খুলছে না। রাজ্যে গতকাল পর্যন্ত করোনায় আক্রান্তের সংখ্যা ৪ হাজার ৫৮। নিশ্চিতভাবে করোনায় আক্রান্ত হয়েছেন ২ হাজার ৫৩৭ জন। মৃত্যু হয়েছে ৩৩ জনের।


    · কর্ণাটক : রাজ্যে আরও ১৩ জনের নমুনায় ভাইরাসের উপস্থিতির প্রমাণ মেলায় আক্রান্তের সংখ্যা বেড়ে হয়েছে ৬৯২। রাজ্য সরকার ১ হাজার ৬১০ কোটি টাকার ত্রাণ প্যাকেজের কথা ঘোষণা করেছে। কোভিড-১৯ ত্রাণ সহায়তার জন্য মদের ওপর কর হার ১৭ শতাংশ বাড়ানো হয়েছে। রাজ্য সরকার ১০ হাজার ৮২৩ জন বিদেশি নাগরিকের দেশে ফেরার ব্যাপারে বিশেষ বিধি প্রণয়ন করেছে।


    · অন্ধ্রপ্রদেশ : রাজ্য সরকার ১ লক্ষ ৯ হাজারেরও বেশি মৎস্যজীবীর প্রত্যেককে ১০ হাজার টাকা করে দেওয়ার সিদ্ধান্ত নিয়েছে। তিন মাস কাজে ক্ষতি পূরণ বাবদ এই টাকা দেওয়া হবে। রাজ্যে গত ২৪ ঘন্টায় ৮ জন নিশ্চিতভাবে করোনায় আক্রান্ত হয়েছেন এবং ২ জন মারা গেছেন। রাজ্যে মোট আক্রান্তের সংখ্যা ১ হাজার ৭৭৭। নিশ্চিতভাবে করোনায় আক্রান্ত হয়েছেন ১ হাজার ১২ জন। মৃত্যু হয়েছে ৩৬ জনের।


    · তেলেঙ্গানা : হায়দরাবাদ শহরের উপকন্ঠে একাধিক রেল স্টেশন থেকে প্রবাসী শ্রমিকদের নিয়ে আরও কিছু বিশেষ ট্রেন শীঘ্রই যাত্রা শুরু করবে। রাজ্যে ৪২ দিন পর মদের দোকান খুললো। এখনও পর্যন্ত করোনায় আক্রান্তের সংখ্যা ১ হাজার ৯৬। নিশ্চিতভাবে করোনায় আক্রান্ত হয়েছেন ৪৩৯ জন। সুস্থ হয়েছেন ৬২৮ জন এবং মৃত্যু হয়েছে ২৯ জনের।


    · অরুণাচল প্রদেশ : ইটানগর প্রশাসন বাইরে থেকে আসা নির্মাণ সামগ্রী ও হার্ডওয়্যার বোঝাই যানবাহনগুলির যাতায়াতে অনুমতি দিয়েছে। সকাল ৬টা থেকে সকাল ৮টা এবং বেলা ১২টা থেকে দুপুর ২টো পর্যন্ত যাতায়াতে অনুমতি রয়েছে।


    · আসাম : রাজ্যের স্বাস্থ্যমন্ত্রী এক ট্যুইটে জানিয়েছেন, পর পর তিনবার নমুনা পরীক্ষার পরিণাম নেগেটিভ আসায় ২ জন রোগীকে ছেড়ে দেওয়া হয়েছে। রাজ্যে এখন নিশ্চিতভাবে করোনায় আক্রান্তের সংখ্যা ৪৪।


    · মণিপুর : দেশের বিভিন্ন প্রান্ত থেকে উত্তর-পূর্বে ফিরে আসা ব্যক্তিদের রেলে যাতায়াত খরচ মেটানোর সিদ্ধান্ত নিয়েছে রাজ্য মন্ত্রিসভা। আগাম সতর্কতামূলক ব্যবস্থা হিসাবে ইম্ফলের বড় বাজারগুলি বন্ধ করে দেওয়ার সিদ্ধান্ত হয়েছে।


    · মিজোরাম : যে কোনও গণমাধ্যমে কোভিড-১৯ আক্রান্ত রোগীর পরিচয় প্রকাশ করা হলে, তা শাস্তিযোগ্য অপরাধ হিসাবে গণ্য হবে। আইনভঙ্গকারীকে ৫ হাজার টাকা জরিমানা দিতে হবে বা তিন মাস কারাবাস ভোগ করতে হবে।


    · নাগাল্যান্ড : রাজ্যের লংলেঙ জেলা প্রশাসন ও নাগরিক সমাজ সংগঠনগুলি যৌথভাবে কোভিড-১৯ এ মৃত ব্যক্তিদের সমাহিত করার ব্যাপারে কোনও আপত্তি জানাবে না।


    · মহারাষ্ট্র : রাজ্যে আরও ৯৮৩ জন করোনায় আক্রান্ত হয়েছেন। এর ফলে, আক্রান্তের সংখ্যা বেড়ে ১৫ হাজার ৫২৫ হয়েছে। এখনও পর্যন্ত মারা গেছেন ৬১৭ জন। মুম্বাইয়ে গতকাল মারা গেছেন ২৬ জন। এই মহানগরীতে আক্রান্তের সংখ্যা বেড়ে হয়েছে ৯ হাজার ৭৫৮। অবশ্য, রাজ্যে মৃত্যু হার গতমাসে ৭.২ শতাংশ থেকে কমে ৪ শতাংশ হয়েছে। মহারাষ্ট্র সরকার কোভিড-১৯ আক্রান্ত রোগীদের আইসিইউ-তে শয্যা সংখ্যা বাড়ানোর জন্য সেনাবাহিনী, নৌ-বাহিনী, ভারতীয় রেল, বন্দর কর্তৃপক্ষ ও অন্যান্য কেন্দ্রীয় সরকারি প্রতিষ্ঠানগুলিকে আবেদন জানিয়েছে।


    · গুজরাট : রাজ্যে আরও ৪৪১ জন করোনা ভাইরাসে আক্রান্ত হয়েছেন। এর ফলে, আক্রান্তের সংখ্যা বেড়ে হয়েছে ৬ হাজার ২৪৫। আক্রান্তদের মধ্যে আজ পর্যন্ত ১ হাজার ৩৮১ জন সুস্থ হয়েছেন এবং ৩৬৮ জন মারা গেছেন।


    · রাজস্থান : রাজ্যে আজ আরও ৩৫ জনের নমুনা পরীক্ষায় করোনা ভাইরাসের উপস্থিতির প্রমাণ মেলায় আক্রান্তের সংখ্যা বেড়ে হয়েছে ৩ হাজার ১৯৩। কেবল জয়পুর থেকেই আক্রান্ত হয়েছেন ১ হাজার ৬৯ জন।


    · মধ্যপ্রদেশ : রাজ্যে নতুন করে ১০৭ জনের সংক্রমণের খবর মেলায় আক্রান্তের সংখ্যা ৩ হাজার ৪৯ হয়েছে। প্রায় ১ হাজার জন ব্যক্তিকে সুস্থ হওয়ার পর হাসপাতাল থেকে ছেড়ে দেওয়া হয়েছে। সংক্রমণ প্রতিরোধে ইন্দোর, ভোপাল ও উজ্জয়িনীর ওপর কড়া নজর রাখা হচ্ছে।


    · ছত্তিশগড় : গ্রিন জোন চিহ্নিত এলাকাগুলিতে মদের দোকানে ভিড় এড়াতে বাড়ি বাড়ি মদ পৌঁছে দেওয়ার ক্ষেত্রে পাঞ্জাবের পর ছত্তিশগড় দ্বিতীয় রাজ্য। অনলাইনে বা মোবাইল অ্যাপের মাধ্যমে আধার কার্ড নম্বর সহ পূর্ণাঙ্গ বিবরণ দিয়ে মদের অর্ডার দেওয়া যাবে।


    CG/BD/SB

    
    
    (Release ID: 1621624) Visitor Counter : 26
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Tamil , Telugu , Kannada , Malayalam