      প্রতিরক্ষামন্ত্রক

      মনোহর পার্রিকর ইন্সটিটিউট ফর ডিফেন্স স্টাডিজ এন্ড এনালাইসিস এর ১৬৫ তম কার্যনির্বাহী পরিষদের বৈঠকে সভাপতিত্ব করলেন প্রতিরক্ষা মন্ত্রী শ্রী রাজনাথ সিংহ
      Posted On: 08 MAY 2020 8:00PM by PIB Kolkata


    নতুন দিল্লি, ৮ই মে, ২০২০


    প্রতিরক্ষা মন্ত্রী রাজনাথ সিংহ আজ প্রথম ভার্চুয়াল মাধ্যমে মনোহর পারির্কর ইন্সটিটিউট ফর ডিফেন্স স্টাডিজ এন্ড এনালাইসিসের ১৬৫ তম কার্যনির্বাহী পরিষদের সভায় সভাপতিত্ব করেন।


    
    দেশজুড়ে কোভিড-19 সংক্রমণের দরুন লকডাউনের বিধিনিষেধ থাকাকালীন কাজ চালিয়ে যাওয়ার জন্য এম পি-আই ডি এস এর মহা নির্দেশক সুজন আর চীনোয়,কার্যনির্বাহী পরিষদের সমস্ত সদস্য এবং ছাত্র ছাত্রীদের প্রতিরক্ষা মন্ত্রী অভিনন্দন জানিয়েছেন। কোভিড-19 সংক্রমণ কালের সমস্ত বাধা বিপত্তি কাটিয়ে এই প্রতিষ্ঠানের কর্মী এবং ছাত্র ছাত্রীরা যে ভাবে তাদের গবেষণার কাজ চালিয়ে যাচ্ছেন তা তিনি উল্লেখ করেন। পড়ুয়ারা যে ভাবে ওয়েবনারের এবং লিখিত ভাবে গবেষণা চালিয়ে যাচ্ছেন তা প্রতিষ্ঠানের কার্যধারা বজায় রাখছে বলে তিনি জানান।


    
    এই প্রথম কোনো প্রতিষ্ঠান বাধানিষেধ জারি থাকার মধ্যেও তাদের কাজ চালিয়ে যাচ্ছে। একই সঙ্গে যথারীতি সুরক্ষা ব্যবস্থাও গ্রহন করা হয়েছে।মানা হচ্ছে সামাজিক দূরত্ব বজায় রাখার নির্দেশিকা।


    
    শ্রী রাজনাথ সিংহ এই প্রতিষ্ঠান কে প্রতিরক্ষা,নিরাপত্তা এবং আন্তর্জাতিক সম্পর্ক ক্ষেত্রে গবেষণার অন্যতম প্রধান প্রতিষ্ঠান বলে স্বীকৃতি দেন। বছর বছর ধরে এই প্রতিষ্ঠানটি সামরিক বাহিনী,কেন্দ্রীয় পুলিশ বাহিনী এবং আধা সামরিক বাহিনীর সঙ্গে সমন্বয় রেখে কাজ করে চলেছে বলে তিনি জানান। তিনি বলেন,দেশের এবং আন্তর্জাতিক ক্ষেত্রের অনেক গবেষকদের সঙ্গে এই প্রতিষ্ঠানের মতবিনিময়ের সুযোগ রয়েছে।ফলে প্রতিষ্ঠানের সঙ্গে যুক্ত ছাত্র ছাত্রীরা খোলা মনে মত বিনিময় করার সুযোগ পান। এই মত বিনিময়ের দরুন নীতি নির্ধারণে বিশেষ সুবিধা হয় বলে তিনি জানান।


    
    প্রতিষ্ঠানটিকে আগামী দিনের শুভেচ্ছা জানিয়ে প্রতিরক্ষা মন্ত্রী বলেন,ছাত্র ছাত্রীদের এই সঙ্কট কালে নতুন ভাবনা চিন্তা নিয়ে এগিয়ে আসতে হবে,বিশেষত প্রতিরক্ষা আধুনিকীকরনে তাদের কাজ করতে হবে।


    
    কোভিড সঙ্কট কালে দেশের মানুষের পাশে দাঁড়ানোর পাশাপাশি সীমান্তে সন্ত্রাসবাদী হামলার সাহসিকতার সঙ্গে মোকাবিলা করার জন্য তিনি সেনাবাহিনীর ত্যাগকে কুর্নিশ জানান।


    
    এই কার্যনির্বাহী পরিষদের ভিডিও কনফারেন্সে উপস্থিত ছিলেন প্রতিরক্ষা সচিব ড:অজয় কুমার,প্রাক্তনস্বরাষ্ট্র সচিব শ্রী জি কে পিল্লাই এবং অধ্যাপক এস ডি মুনি,এমবাসাডার স্বস পবন সিংহ,অবসরপ্রাপ্ত লেফটেনান্ট জেনারেল প্রকাশ মেনন, অবসরপ্রাপ্ত ভাইস এডমিরল শেখর সিনহা,অবসরপ্রাপ্ত এয়ার মার্শাল ভি কে ভাটিয়া এবং শ্রী গুলশন লুথরা প্রমুখ।


    

    CG/PPM

    
    
    (Release ID: 1622342) Visitor Counter : 2
    
    
      Read this release in: English , Urdu , Hindi , Marathi , Punjabi , Tamil , Telugu