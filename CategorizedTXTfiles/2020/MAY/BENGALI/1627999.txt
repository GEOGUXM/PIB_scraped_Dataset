      সংস্কৃতিমন্ত্রক

      কেন্দ্রীয় সংস্কৃতি মন্ত্রকের অধীনস্থ গান্ধী স্মৃতি এবং দর্শন সমিতি, কোভিড-19 অতিমারীর বিরুদ্ধে লড়াইয়ে পাশে থাকতে ঝাড়খন্ড প্রশাসন কে ব্যক্তিগত সুরক্ষা সরঞ্জাম(পি পি ই) কিট এবং অন্যান্য সামগ্রী পাঠিয়েছে
      
      গ্রামীন উন্নয়ন দপ্তরের সচিব শ্রী এন এন সিনহা এই সমস্ত সরঞ্জাম পাঠানোর কাজের সূচনা করেন

      Posted On: 29 MAY 2020 9:45PM by PIB Kolkata

    নতুন দিল্লি, ২৯শে মে, ২০২০


    

    কোভিড-19 অতিমারীর বিরুদ্ধে লড়াইয়ে পাশে থাকতে নতুন দিল্লীর গান্ধী স্মৃতি এবং দর্শন সমিতি ও রাজস্থানের লুপিন হিউম্যান ওয়েলফেয়ার এসোসিয়েশন ২৯শে মে, ঝাড়খণ্ডের উপজাতি অধ্যুষিত জেলা খুন্তিতে বিনামূল্যে ২০০টি ব্যক্তিগত সুরক্ষা সরঞ্জাম কিট, ৫০টি থার্মোমিটার, ১০,০০০ গ্লাভস,১১,০০০ মাস্ক, ৫০০ ফেস শিল্ড পাঠিয়েছে। এই সব সামগ্রী জেলা প্রশাসনের ব্যবহারের জন্য পাঠানো হয়েছে।


    
    ভারত সরকারের গ্রামীন উন্নয়ন মন্ত্রকের সচিব, আই এ এস আধিকারিক শ্রী এন এন সিনহা দিল্লীর কৃষি ভবন থেকে এই সামগ্রীগুলি পাঠানোর কাজের সূচনা করেন। এই অনুষ্ঠানে অন্যান্যদের মধ্যে উপস্থিত ছিলেন জি এস ডি এসের নির্দেশক শ্রী দীপঙ্কর গায়েন এবং লুপিন হিউমান ওয়েলফেয়ার এসোসিয়েশনের মুখ্য কার্যনির্বাহী আধিকারিক শ্রী সীতা রাম গুপ্তা প্রমুখ।


    
    কোভিড-19 অতিমারী শুরুর পর থেকেই জি এস ডি এস এবং লুপিন একত্রে নিয়মিত ভাবে বিভিন্ন সংস্থা, সরকারী দপ্তর এবং গরিব মানুষদের জন্য বিনামূল্যে মাস্ক সহ ওপরে উল্লিখিত নানান সামগ্রী বিতরণ করে চলেছে।


    
    মহাত্মা গান্ধীর ১৫০ তম জন্মবার্ষিকীকে সামনে রেখে জি এস ডি এস এর সারা দেশজুড়ে গড়ে ওঠা সৃজন কেন্দ্রগুলি এবং দিল্লিতে অবস্থিত সৃজনের প্রশিক্ষণ ও উৎপাদন কেন্দ্রগুলি বিনামূল্যে বিতরণের জন্য মাস্ক উৎপাদন করে চলেছে। মাস্কের সরবরাহ অক্ষুণ্ণ রাখতে বিভিন্ন দপ্তরে এর উৎপাদন চলছে।


    

    CG/PPM

    
    
    (Release ID: 1627999) Visitor Counter : 11
    
    
      Read this release in: English , Urdu , Hindi , Punjabi , Tamil , Telugu