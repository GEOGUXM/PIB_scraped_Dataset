      নির্বাচনকমিশন

      ভারতের নির্বাচন কমিশন (ইসিআই) ২১ মে বিধানসভার সদস্য বিধায়কদের দ্বারা নির্বাচিত মহারাষ্ট্র আইন/বিধান পরিষদ'এর (এমএলসি) দ্বিবার্ষিক নির্বাচন করানোর সিদ্ধান্ত নিয়েছে
      Posted On: 01 MAY 2020 2:16PM by PIB Kolkata


    নতুন দিল্লি, ১মে,২০২০


    

    
    ভারতের নির্বাচন কমিশন আজ মহারাষ্ট্রে রাজ্যের বিধায়কদের দ্বারা নির্বাচিত আইন/বিধান পরিষদ'এর (এমএলসি) ৯ টি শূন্য আসনের জন্য দ্বিবার্ষিক নির্বাচন পরিচালনা সংক্রান্ত সম্ভাব্য সববিষয় পর্যালোচনা করেছে। মুখ্য নির্বাচন কমিশনার শ্রী সুনীল অরোরা, নির্বাচন কমিশনার শ্রী অশোক লাভাসা এবং নির্বাচন কমিশনার শ্রী সুশীল চন্দ্র ভিডিও কনফারেন্সের মাধ্যমে এই বৈঠক করেন।
    
    মহারাষ্ট্রে বিধায়কদের দ্বারা নির্বাচিত এমএলসির ৯টি আসনের মেয়াদ গত ২৪ এপ্রিল শেষ হয়েছে। নির্বাচন কমিশন গত ২০ এপ্রিল কোভিড-১৯ পরিস্থিতি বিবেচনা করে পরবর্তী আদেশ না দেওয়া অবধি নির্বাচন স্থগিতের জন্য 324 ধারায় একটি নির্দেশিকা জারি করে।
    
    নির্বাচন কমিশন গত ৩০ এপ্রিল মহারাষ্ট্রের মুখ্যসচিবের কাছ থেকে একটি চিঠি পেয়েছে। সেখানে মহামারী নিয়ন্ত্রণে আনার জন্য বিভিন্ন ব্যবস্থা গ্রহণের বিষয়টি মুখ্যসচিব উল্লেখ করেছেন।মুখ্যসচিব তার চিঠিতে জানিয়েছেন রাজ্য সরকারের মূল্যায়নের ভিত্তিতে বিধায়ক দ্বারা এমএলসির ৯টি আসনে নির্বাচন অনুষ্ঠিত হতে পারে। নিরাপদ পরিবেশে সামাজিক দূরত্ব বজায় রেখে স্বাস্থ্য বিধি মানা সহ অন্যান্য বিষয়গুলি সুনিশ্চিত করতে রাজ্য সরকার যথাযথ ব্যবস্থা গ্রহণ করবে বলেও কমিশনকে আশ্বস্ত করা হয়।
    
    
    রাজ্যে নির্বাচন পরিচালনা সম্ভব এবং এ বিষয়ে নির্দেশ জারি করার অনুরোধ জানিয়ে কমিশনের কাছে গত ৩০ শে এপ্রিল মহারাষ্ট্রের রাজ্যপাল একটি চিঠি লিখেছেন। এই প্রসঙ্গে মহারাষ্ট্রের রাজ্যপাল আরও উল্লেখ করেছেন যে ,শ্রী উদ্ধব বালসাহেব ঠাকরে ২০১৯'র ২৮ শে নভেম্বর, মহারাষ্ট্রের মুখ্যমন্ত্রী হিসাবে শপথ নিয়েছিলেন এবং এও উল্লেখ করেন যে ,সাংবিধানিক আইন অনুসারে তাকে মহারাষ্ট্র বিধানসভা বা আইনসভার সদস্য হতে হবে ছয় মাসের মধ্যে অর্থাৎ ২৭ মে'র আগে। তাই পুরো পরিস্থিতি বিবেচনা করে নির্বাচন কমিশনকে নির্বাচন অনুষ্ঠানের দিনক্ষণ স্থির করার জন্য অনুরোধ করেন তিনি ।
    
    বিভিন্ন রাজনৈতিক দল - মহারাষ্ট্র বিধানমণ্ডল কংগ্রেস পক্ষ, শিবসেনা বিধি মন্ডলপক্ষ এবং, রাষ্ট্রবাদী কংগ্রেস পার্টি উক্ত নির্বাচন পরিচালনার জন্য কমিশনকে অনুরোধ করে। একই সঙ্গে কমিশন এই ধরনের অপ্রত্যাশিত পরিস্থিতিতে অতীত নজিরগুলি পর্যালোচনা করেছে।
    
    
    এই সমস্ত বিষয় বিবেচনার পরে কমিশন মহারাষ্ট্রে উক্ত দ্বিবার্ষিক নির্বাচন পরিচালনা করার সিদ্ধান্ত নিয়েছে।
    কমিশন জানিয়েছে--
    
    বিঞ্জপ্তি জারি-- ৪ মে
    মনোনয়ন পত্র জমা দেওয়ার শেষ তারিখ --১১মে
    মনোনয়ন পত্রগুলি পরীক্ষা করে দেখা হবে--১২মে
    মনোনয়ন পত্র প্রত্যাহারের শেষ দিন --১৪মে
    নির্বাচনের দিন---২১মে
    ভোটদানের সময়--- সকালে ৯টা থেকে বিকেল ৪
    ভোট গণনা---২১মে
    নির্বাচন প্রক্রিয়া সম্পন্ন করতে হবে ২৭মে'র মধ্যে।
    
    
    নির্বাচন ব্যবস্থা পরিচালনা সময় কোভিড -১৯ সম্পর্কিত নির্দিষ্ট নির্দেশাবলী মেনে চলা হচ্ছে কিনা তা নিশ্চিত করতে কমিশন মুখ্য সচিবকে রাজ্যের একজন কর্মকর্তা নিয়োগ করার নির্দেশ দিয়েছে।
    
    কমিশন এই নির্বাচনের জন্য পর্যবেক্ষক হিসাবে মহারাষ্ট্রের মুখ্য নির্বাচনী আধিকারিককে নিযুক্ত করেছে।


    

    CG/SS

    
    
    (Release ID: 1620048) Visitor Counter : 9
    
    
      Read this release in: Assamese , English , Gujarati , Urdu , Hindi , Marathi , Manipuri , Punjabi , Tamil , Telugu