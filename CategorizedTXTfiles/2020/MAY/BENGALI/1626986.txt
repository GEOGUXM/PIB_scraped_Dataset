      কর্মী, জন-অভিযোগএবংপেনশনমন্ত্রক

      কেন্দ্রীয় মন্ত্রী ডঃ জীতেন্দ্র সিং-এর সঙ্গে লাদাখের লেফ্টেন্যান্ট গভর্নর শ্রী আর কে মাথুরের সাক্ষাৎ এবং কোভিড পরিস্থিতি ও কেন্দ্রশাসিত অঞ্চলের উন্নয়নমূলক কাজের পর্যালোচনা
      Posted On: 26 MAY 2020 5:35PM by PIB Kolkata


    নয়াদিল্লী, ২৬ মে, ২০২০


    

    
    লাদাখের লেফ্টেন্যান্ট গভর্নর শ্রী আর কে মাথুর আজ কেন্দ্রীয় মন্ত্রী ডঃ জীতেন্দ্র সিং-এর সঙ্গে সাক্ষাৎ করেছেন। উভয়ে এই নব গঠিত কেন্দ্রশাসিত অঞ্চলের কোভিড-১৯ পরিস্থিতি এবং উন্নয়নমূলক কর্মকান্ড পুনরায় চালু করা সহ অন্যান্য বিষয় নিয়ে আলোচনা করেছেন। এই মহামারীজনিত পরিস্থিতিতে কেন্দ্রীয় সরকার যেভাবে সাহায্য করেছে এবং প্রতিদিন সহযোগিতা করে চলেছে তারজন্য কেন্দ্রীয় মন্ত্রীকে ধন্যবাদ জানান লেফ্টেন্যান্ট গভর্নর।


    
    ডঃ জীতেন্দ্র সিং লেফ্টেন্যান্ট গভর্নরকে জানান, প্রশাসনের ধারাবাহিক প্রচেষ্টায় এই কেন্দ্রশাসিত অঞ্চলে কোভিড মহামারীর মোকাবিলা করা গেছে। এজন্য সেখানকার প্রশাসনেরও প্রশংসা করেন তিনি। কেন্দ্রীয় মন্ত্রী জানান, ইরাণের ধর্মীয়স্থান থেকে ফিরে আসা বেশ কয়েক জনের দেহে করোনা সংক্রমণের তথ্য হঠাৎ করে সামনে আসার পর, দেশে উদ্বেগের সৃষ্টি হয়েছিল। কিন্তু এই কেন্দ্রশাসিত অঞ্চলের প্রশাসন এবং নাগরিক সমাজকে কৃতিত্ব দিতে হয় যে, তাদের প্রয়াসেই ধীরে ধীরে লাদাখ করোনা সংক্রমণ থেকে মুক্ত হয়েছে।


    
    ডঃ জীতেন্দ্র সিং লাদাখ এবং উত্তরপূর্বের সংলগ্ন অঞ্চলগুলিতে অগ্রাধিকার দেওয়া এবং সেই সম্পর্কে সুষ্পষ্ট দিশা নির্দেশনার জন্য প্রধানমন্ত্রী শ্রী নরেন্দ্র মোদীকে ধন্যবাদ জানান। তিনি বলেন, এরফলে লকডাউনের আগে থেকেই পণ্যবাহী বিমানের মাধ্যমে পণ্য সরবরাহ শুরু করা গিয়েছিল। তিনি আরও জানান, লাদাখের রেশন, শাক-সব্জি এবং ফলের দোকানে বছরের অন্যান্য সময় যে পরিমাণে মজুত থাকতো এখন তার থেকে অনেক বেশি পরিমাণে রয়েছে।


    
    কেন্দ্রীয় মন্ত্রী লাদাখ এবং কার্গিলের দুই তরুণ জেলা প্রশাসক এবং ওই দুই জেলার দুই পুলিশ কমিশনারের ভূমিকার উচ্ছসিত প্রশংসা করেন। মন্ত্রী জানান, এরা সকলেই প্রতিদিন, প্রতিনিয়ত মানুষের সঙ্গে যোগাযোগ রেখেছিলেন এবং মানুষের প্রয়োজনে চিকিৎসা সামগ্রী সরবরাহ ও দেশের অন্যান্য অংশ থেকে ফিরে আসা মানুষদের যথাযথ সাহায্য করেছিলেন।


    
    শ্রী মাথুর বৈঠকে ডঃ জীতেন্দ্র সিং-কে বর্তমান পরিস্থিতি সম্পর্কে অবহিত করেন এবং বলেন যে, এখন উন্নয়নমূলক কর্মকান্ড পুনরায় শুরু করার চেষ্টা চলছে। মহামারী জনিত কারণে বিদ্যুৎ উৎপাদন ও নির্মাণ কাজ সম্পর্কিত কয়েকটি প্রকল্পের কাজ বিলম্বিত হওয়ার বিষয়ে আলোচনা করেন। লেফ্টেন্যান্ট গভর্নর জানান, খুব শীঘ্রই এই কাজ পুনরায় চালু করা হবে।


    
    পাইপ লাইনের বিভিন্ন প্রকল্পের মধ্যে ‘লেহ্ বেরি’ প্রকল্পের কথা উল্লেখ করে ডঃ জীতেন্দ্র সিং জানান, "বৈজ্ঞানিক পর্ষদ এবং শিল্প গবেষণা" সংস্থা এর পরিকল্পনা প্রস্তুত করেছে।
    

    

    
    CG/SS/NS

    
    
    (Release ID: 1626986) Visitor Counter : 16
    
    
      Read this release in: English , Urdu , Hindi , Marathi , Manipuri , Punjabi , Tamil , Telugu