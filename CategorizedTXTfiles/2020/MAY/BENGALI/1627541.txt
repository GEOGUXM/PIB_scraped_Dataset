      সংস্কৃতিমন্ত্রক

      আমফান দুর্গতদের মধ্যে ত্রাণ বন্টন ও মাথা গোঁজার ব্যবস্থা করে দেবার লক্ষে কাজে নেমেছেন রামকৃষ্ণ মিশনের সন্ন্যাসীরা
      Posted On: 28 MAY 2020 5:36PM by PIB Kolkata


    কোলকাতা, ২৮ মে, ২০২০


    জীব সেবাই ঈশ্বর সেবা এই আপ্ত বাক্য স্মরণ করে আমফান দুর্গতদের মধ্যে ত্রাণ পৌঁছে দেবার লক্ষে কাজে নেমেছেন রামকৃষ্ণ মঠ ও রামকৃষ্ণ মিশনের সন্ন্যাসীরা। তাদের লক্ষ্য অন্তত পক্ষে ৪৫ হাজার মানুষের কাছে খাবার দাবার, ওষুধ পত্র পৌঁছে দেওয়া।


    ত্রাণ ব্যবস্থার তদারককারী তুহিন মহারাজ প্রেস ইনফরমেশন ব্যুরো কে জানিয়েছেন রামকৃষ্ণ মিশনের ১৫ টি শাখার মাধ্যমে প্রত্যন্ত অঞ্চলে থাকা দুর্গতদের মধ্যে ত্রাণ বিলি করার কাজ চলেছে। উত্তর ২৪ পরগনা, দক্ষিণ ২৪ পরগনা, পূর্ব মেদিনীপুর, হাওড়া এবং কোলকাতার দুর্গম অঞ্চলে মিশনের মহারাজ এবং মিশনের সঙ্গে সংশ্লিষ্ট ব্যক্তিরা ত্রাণ নিয়ে পৌঁছেছেন। চেষ্টা করা হচ্ছে দুর্গতদের মধ্যে রান্না করা খাবার বিলি করার কিন্তু যেখানে সেটা সম্ভব হচ্ছেনা সেখানে শুকনো খাবারই তুলে দেওয়া হচ্ছে।


    খাবার দাবার ছাড়াও ত্রেপল, ওষুধ পত্র ও দেওয়া হচ্ছে। যাদের মাথার ছাদ আমফানের দাপটে উড়ে গেছে তাদের সাময়িক আস্তানার ব্যবস্থাও করে দিচ্ছে মিশন।


    ১৮৯৭ সালে প্রতিষ্ঠিত হবার পর থেকেই সাইক্লোন, বন্যা, ভূমিকম্প ইত্যাদির মত প্রাকৃতিক বিপর্যয় এবং মনুষ্য সৃষ্ট দাঙ্গার মত দুর্যোগে ত্রাণ বিলি করে চলেছে রামকৃষ্ণ মিশন।


    CG/SDG

    
    
    (Release ID: 1627541) Visitor Counter : 10
    
    
      Read this release in: English