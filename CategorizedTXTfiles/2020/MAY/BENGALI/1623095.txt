      কৃষিমন্ত্রক

      ১০ টি রাজ্য এবং কেন্দ্র শাসিত অঞ্চলের ১৭৭টি নতুন কৃষি মান্ডি কে ই-জাতীয় কৃষিপণ্য বাজার(ই-ন্যাম) এর আওতায় কৃষিপণ্য বিপণনের জন্য যুক্ত করা হয়েছে
      
      কৃষকদের কল্যাণে ই-ন্যাম মাধ্যমকে আরও শক্তিশালী করার চেষ্টা চালাতে হবে : শ্রী নরেন্দ্র সিংহ তোমার

      Posted On: 11 MAY 2020 2:24PM by PIB Kolkata

    নতুন দিল্লী, ১১ই মে,২০২০


    

    
    কেন্দ্রীয় কৃষি ও কৃষক কল্যাণ মন্ত্রী শ্রী নরেন্দ্র সিংহ তোমার আজ নতুন করে ১৭৭ টি কৃষি মান্ডি কে জাতীয় কৃষিপণ্য বাজারের সঙ্গে যুক্ত করেছেন। এর ফলে কৃষকরা তাদের উৎপাদিত পণ্য অনলাইন পোর্টালের মাধ্যমে বিক্রি করতে পারবেন পাশাপাশি কৃষিপণ্য বিপণন আরও শক্তিশালী হবে। আজ যে সব কৃষি মান্ডি গুলি যুক্ত হলো তার মধ্যে রয়েছে গুজরাটের ১৭টি, হরিয়ানার ২৬টি, জম্মু ও কাশ্মীরের ১টি, কেরালার ৫টি, মহারাষ্টের ৫৪টি, ওড়িষার ১৫টি, পাঞ্জাবের ১৭টি, রাজস্থানের ২৫টি, তামিলনাড়ুর ১৩টি এবং পশ্চিমবঙ্গের ১টি। আজকের যুক্ত হওয়া ১৭৭টি কৃষি মান্ডি নিয়ে দেশে মোট ই ন্যাম কৃষি মান্ডির সংখ্যা হলো ৯৬২।


    
    ভিডিও কনফারেন্সের মাধ্যমে এই নতুন মান্ডি গুলি যুক্ত করে কৃষি ও কৃষক কল্যাণ মন্ত্রী শ্রী নরন্দ্র সিংহ তোমার বলেন, কৃষকদের কল্যাণে আগামী দিনে এই ধরনের ই ন্যাম মান্ডি গুলিকে শক্তিশালী করার প্রয়াস চলতে থাকবে। শ্রী তোমার জানান প্রধানমন্ত্রী নরেন্দ্র মোদীর ইচ্ছায় প্রযুক্তি ব্যবহার করে কৃষকদের কল্যাণের লক্ষ্যে এই ই ন্যাম পোর্টাল চালু করা হয়।


    
    এর আগে, ১৭টি রাজ্য এবং ২টি কেন্দ্র শাসিত অঞ্চলের ৭৮৫ টি কৃষি মান্ডি এই ই বাজারব্যবস্থার সঙ্গে যুক্ত হয়। এর দরুন ১.৬৬ কোটি কৃষক, ১.৩০ লক্ষ ব্যবসায়ী এবং ৭১,৯১১ জন মধ্যস্বত্ব ভোগী উপকৃত হন। ৯ই মে, ২০২০ পর্যন্ত এই ই ন্যামের মাধ্যমে মোট বেচাকেনা হয়েছে ১ লক্ষ কোটি টাকার। এখনও পর্যন্ত ১৫০ রকম উৎপাদিত দ্রব্য এই ই ন্যামের মাধ্যমে ক্রয় বিক্রয় হয়। তার মধ্যে রয়েছে নানান খাদ্যশস্য, তৈলবীজ, তন্তু, শাক সবজি এবং ফল। মোট ১০০৫ টি খাদ্য প্রক্রিয়াকরণ সংস্থা এই ই ন্যাম এর সঙ্গে যুক্ত রয়েছে। তারা এই পোর্টালের মাধ্যমে ৭.৯২ কোটি টাকার কৃষি পণ্য ক্রয় করেছে।


    
    গত ২রা এপ্রিল ২০২০ তে কৃষি মন্ত্রী কৃষি পণ্য গুলিতে ভীড় কম করতে এফ পি ও বানিজ্য মডিউল, পরিবহন মডিউল এবং ই এন ডব্লিউ আর ভিত্তিক গুদাম মডিউল চালু করেন। তারপর থেকেই ৮২টি খাদ্য প্রক্রিয়াকরণ সংস্থা ২.২২ কোটি টাকার ব্যবসা করে এই ই ন্যাম পোর্টালের মাধ্যমে। ২,৩১,০০০টি পরিবহন সংস্থা ১১,৩৭,৭০০টি ট্রাক কে এই পণ্য পরিবহনের জন্য ব্যবহার করছে।


    
    জাতীয় কৃষিপণ্য বাজার(ই ন্যাম) ভারত সরকারের একটি সফলতম প্রকল্প।এই প্রকল্পের মাধ্যমে খোলা কৃষি পণ্য বাজারকে একটি ছাতার তলায় নিয়ে আসা সম্ভব হয়েছে। কৃষিপণ্যের সঠিক মূল্য নির্ধারণ ও সম্ভব হয়েছে।


    
    গত ১ লা মে ২০২০ তে কৃষি মন্ত্রী ৭টি রাজ্যের ২০০ টি কৃষি বাজার কে এই ই ন্যাম পোর্টালের সঙ্গে যুক্ত করেন। যার মধ্যে ১টি নতুন রাজ্য কর্নাটক যুক্ত হয়।


    
    প্রথম পর্যায়ের ই ন্যাম গুলির সাফল্যের দিকে লক্ষ্য রেখে আগামী ১৫ই মে ২০২০ মধ্যে আরও ৪১৫টি ই ন্যাম বাজার সংযুক্তির পরিকল্পনা গ্রহন করা হয়েছে। প্রধানমন্ত্রীর লক্ষ্য "এক দেশ, এক বাজার" কে গুরুত্ব দিয়ে ১৮টি রাজ্য ও ৩টি কেন্দ্র শাসিত অঞ্চলে মোট ১০০০টি ই ন্যাম খোলার পরিকল্পনা করা হয়েছে।


    
    "এক দেশ, এক বাজার" নীতি কে সামনে রেখে জাতীয় কৃষিপণ্য বাজার বা ই ন্যাম গত ১৪ই এপ্রিল ২০১৬ সালে উদ্বোধন করেন প্রধানমন্ত্রী শ্রী নরেন্দ্র মোদী। ছোটো কৃষকদের স্বার্থ রক্ষা করতেই ভারত সরকার এই প্রকল্প গ্রহন করে।


    
    এই ন্যাম পোর্টালের মাধ্যমে এক সঙ্গে কি পণ্য এলো,তার পরিমাণ,মূল্য যাবতীয় তথ্য পাওয়া যাবে। পাশাপাশি কৃষিপণ্য ক্রয় বিক্রয় এবং কৃষকদের অকাউন্টে সরাসরি দাম মেটানোরর সুযোগ থাকছে, ফলে বিপণন ব্যবস্থা আরও উন্নত করা সম্ভব হচ্ছে।


    

    CG/PPM

    
    
    (Release ID: 1623095) Visitor Counter : 26
    
    
      Read this release in: Punjabi , Marathi , Hindi , Tamil , Telugu , English , Urdu , Assamese , Manipuri , Odia , Kannada