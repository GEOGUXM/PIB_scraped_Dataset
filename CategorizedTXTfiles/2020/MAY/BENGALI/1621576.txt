      সড়কপরিবহণওমহাসড়কমন্ত্রক

      অর্থনৈতিক মন্দা থেকে বেরিয়ে আসার জন্য বাস ও গাড়ি পরিচালকদের সবরকম সহযোগিতার আশ্বাস দিয়েছেন গডকরি
      Posted On: 06 MAY 2020 4:18PM by PIB Kolkata


    নতুন দিল্লি, ৬ মে, ২০২০


    

    কেন্দ্রীয় সড়ক পরিবহন ও মহাসড়ক ও অতি ক্ষুদ্র, ক্ষুদ্র, মাঝারি শিল্প উদ্যোগ (এমএসএমই )মন্ত্রী শ্রী নীতিন গডকরি দেশের বাস ও গাড়ি পরিচালক সংগঠনের সদস্যদের আশ্বাস দিয়েছেন যে, সরকার তাদের সমস্যাগুলি সম্পর্কে পুরোপুরি সচেতন, এবং তাদের সমস্যা দূর করতে সবরকম সহযোগিতা করা হবে। তিনি বলেছেন,এ বিষয়ে প্রধানমন্ত্রী ও অর্থমন্ত্রীর সাথে নিয়মিত যোগাযোগ রাখা হচ্ছে।
    
    
    ভিডিও কনফারেন্সের মাধ্যমে ভারতের বাস এবং গাড়ি পরিচালন সংগঠনের সদস্যদের উদ্দেশ্যে বক্তব্য রাখতে গিয়ে শ্রী গডকরি বলেন, গণ পরিবহন ও মহাসড়কে যাতায়াত চালু হওয়ার পরে জনগণের মধ্যে আস্থা ফেরাতে এক দীর্ঘ পথ পেরোতে হবে। তিনি বলেন, খুব শীঘ্রই কিছু নির্দেশিকা জারি করে গণ পরিবহণ ব্যবস্থা চালু হতে পারে। তবে বাস ও গাড়ি পরিচালনার সময় সামাজিক দূরত্ব বজায় রাখা, হ্যান্ড ওয়াশ, স্যানিটাইজাইজিং, ফেস মাস্কের মতো সমস্ত সুরক্ষা ব্যবস্থা গ্রহণের বিষয়ে সতর্কতা অবলম্বন করতে হবে বলে তিনি জানান।
    
    উপস্থিত সদস্যদের উদ্বেগের প্রেক্ষিতে মন্ত্রী জানান যে, তার মন্ত্রক আগামী দিনে গণপরিবহণে লন্ডন মডেল গ্রহণ করতে পারে, যেখানে সরকার নূন্যতম অর্থ বিনিয়োগ করবে এবং বেসরকারী বিনিয়োগে জোর দেওয়া হবে। আলোচনায় তিনি দীর্ঘ দিন ধরে চলা ভারতীয় বাস ও ট্রাকের খারাপ মানের কথা উল্লেখ করেন। মন্ত্রী বলেন, বর্তমান মহামারীজনিত পরিস্থিতিতে ভারতীয় অর্থনীতি কঠিন অবস্থার মধ্য দিয়ে যাচ্ছে। তবে, এই পরিস্থিতি মোকাবিলায় তিনি সব পক্ষকে একযোগে কাজ করার আহ্বান জানান। তিনি বলেন এই সময়ে বিশ্বের অনেক দেশ চীন থেকে মুখ ফিরিয়ে নিচ্ছে।এই সুযোগ কে কাজে লাগানো দরকার। এখন বিদেশি সংস্থাগুলিকে ভারতে বিনিয়োগের জন্য আহ্বান জানানো প্রয়োজন। সরকার এবং শিল্প সংস্থাগুলি একযোগে লড়াই করলে করোনার বিরুদ্ধে লড়াইয়ের পাশাপাশি অর্থিক মন্দা কাটিয়ে ওঠা সম্ভব। আলোচনায় বাস এবং গাড়ি পরিচালন সংগঠনের সদস্যরা গণপরিবহন পুনরায় চালু করা,বীমার মেয়াদ বৃদ্ধি সহ একাধিক প্রস্তাব মন্ত্রীর কাছে পেশ করেন।
    

    

    CG/SS

    
    
    (Release ID: 1621576) Visitor Counter : 12
    
    
      Read this release in: English , Urdu , Marathi , Hindi , Assamese , Punjabi , Odia , Tamil , Telugu , Kannada , Malayalam