      অর্থমন্ত্রক

      টিডিএস এবং টিসিএস এর হার কমানো হয়েছে
      Posted On: 13 MAY 2020 10:30PM by PIB Kolkata


    নয়াদিল্লি, ১৩ মে, ২০২০


    

    কোভিড-১৯ মহামারীর প্রেক্ষিতে উদ্ভূত আর্থিক পরিস্থিতি মোকাবিলায় করদাতাদের সুবিধার্থে আরও তহবিল যোগানের জন্য ট্যাক্স ডিডাকশন অ্যাট সোর্স বা টিসিএস এর হার কমানো হয়েছে। এই হার মাসিক বেতন বহির্ভূত নির্দিষ্ট পেমেন্টের ক্ষেত্রে ২০২০’র ১৪ই মে থেকে ২০২১ সালের ৩১শে মার্চ পর্যন্ত ২৫ শতাংশ কমানোর সিদ্ধান্ত হয়েছে। একইভাবে, ট্যাক্স কালেকশন অ্যাট সোর্স বা টিসিএস বাবদ নির্দিষ্ট চালানের ক্ষেত্রেও ২০২০’র ১৪ই মে থেকে ২০২১ – এর ৩১শে মার্চ পর্যন্ত করযোগ্য হার ২৫ শতাংশ কমানো হয়েছে।


    
    এই প্রেক্ষিতে বিভিন্ন ধরনের পেমেন্ট অনুযায়ী, বর্তমান টিডিএস – এর হার ১০ শতাংশ থেকে ৭.৫ শতাংশ, কোনও ক্ষেত্রে বর্তমান হার ১ শতাংশ থেকে কমে ০.৭৫ শতাংশ, বর্তমান ৫ শতাংশ হারে টিডিএস কমে ৩.৭৫ শতাংশ, ২০ শতাংশ টিডিএস- এর ক্ষেত্রে হার কমে ১৫ শতাংশ, ২৫ শতাংশের ক্ষেত্রে হার কমে ১৮.৭৫ শতাংশ, ৩০ শতাংশ টিডিএস – এর ক্ষেত্রে হার কমে ২২.৫ শতাংশ এবং ২ শতাংশ হারে টিডিএস কমে ১.৫ শতাংশ স্থির হয়েছে। একইভাবে, টিসিএস – এর বর্তমান হারও টিডিএস – এর হার অনুযায়ী কমছে।


    
    উল্লেখ করা যেতে পারে, টিডিএস এবং টিসিএস উভয় ক্ষেত্রেই কর ছাড়ের এই সুবিধা ২০২০’র ১৪ই মে থেকে ২০২১ – এর ৩১শে মার্চ পর্যন্ত পাওয়া যাবে। তবে, যেসব ক্ষেত্রে প্যান বা আধার সংক্রান্ত বিবরণ কর্তৃপক্ষের কাছে পেশ করা হয়নি, সেই সমস্ত ক্ষেত্রে উচ্চ হারে টিডিএস বা টিসিএস বজায় থাকছে। উদাহরণ-স্বরূপ বলা যেতে পারে, যদি আয়কর আইনের ২০৬ (এ এ) ধারার আওতায় ২০ শতাংশ হারে কর আরোপের প্রয়োজন থাকে, সেক্ষেত্রে প্যান বা আধারের বিবরণ পেশ না করার জন্য ২০ শতাংশ হারে কর আদায় করা হবে। বর্তমান টিডিএস এবং টিসিএস হার কমানোর যে কথা ঘোষণা করা হয়েছে, সেই অনুযায়ী ১৫ শতাংশ হারে টিডিএস বা টিসিএস – এর সুবিধা মিলবে না।


    

    CG/BD/SB

    
    
    (Release ID: 1623929) Visitor Counter : 14
    
    
      Read this release in: English , Hindi , Punjabi , Telugu