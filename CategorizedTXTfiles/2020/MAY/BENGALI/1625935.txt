      কেন্দ্রীয়মন্ত্রিসভা

      ‘প্রধানমন্ত্রী বয়ো বন্দনা যোজনা’র সম্প্রসারণে অনুমোদন কেন্দ্রীয় মন্ত্রিসভায়
      Posted On: 20 MAY 2020 2:26PM by PIB Kolkata


    নয়াদিল্লী, ২০ মে, ২০২০

    

    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভা প্রবীণ নাগরিকদের বৃদ্ধ বয়সে আয়ের সুরক্ষা ও কল্যাণের জন্য নিম্নলিখিত বিষয়গুলিতে অনুমোদন দিয়েছে।


    
    ক) ২০২০র ৩১শে মার্চের পরিবর্তে আরও তিন বছরের জন্য অর্থাৎ ২০২৩এর ৩১শে মার্চ পর্যন্ত প্রধানমন্ত্রী বয়ো বন্দনা যোজনার সময়সীমা বৃদ্ধি করা হয়েছে।


    
    খ) ২০২০-২১ অর্থবর্ষের জন্য প্রাথমিকভাবে বার্ষিক ৭.৪০ শতাংশ রিটার্ন গ্যারান্টি যুক্ত হার অনুমোদিত হয়েছে এবং পরবর্তীতে এই একই হার অনুমোদন করা হবে।


    
    গ) বয়স্ক ব্যক্তিদের সঞ্চয় প্রকল্পে রিটার্নের সংশোধিত হার চলতি অর্থবর্ষের পয়লা এপ্রিল থেকে প্রতি বছর ৭.৭৫ শতাংশ নির্ধারণ করা হবে।


    
    ঘ) প্রকল্পের অধীনে এলআইসি-র দ্বারা প্রাপ্ত রিটার্নের হার (মোট ব্যয়) এবং গ্যারান্টি যুক্ত হারের মধ্যে পার্থক্য বিবেচনা করে ব্যয় অনুমোদন করা হবে।


    
    ঙ) এই নতুন নীতিগুলির পরিপ্রেক্ষিতে প্রথম বছরের জন্য প্রকল্প তহবিলের বার্ষিক ক্যাপিং ম্যানেজমেন্ট ব্যয় ০.৫ শতাংশ এবং দ্বিতীয় বছর থেকে পরবর্তী ৯ বছরের জন্য বার্ষিক ক্যাপিং ম্যানেজমেন্ট ব্যয় ০.৩ শতাংশ ধরা হয়েছে।


    
    চ) প্রতি আর্থিক বছরের শুরুতে রিটার্নের বার্ষিক রিসেট হার অনুমোদনের জন্য অর্থমন্ত্রীর হাতে দায়িত্ব দেওয়া হয়েছে।


    
    ছ) প্রকল্পের অন্যান্য সমস্ত শর্তাদি একই রয়েছে।


    
    এই প্রকল্পের আওতায় বার্ষিক ১২ হাজার টাকা পেনশনের জন্য ১ লক্ষ ৫৬ হাজার ৬৫৮ টাকা এবং মাসিক ১ হাজার টাকা পেনশনের জন্য ১ লক্ষ ৬২ হাজার ১৬২ টাকা বিনিয়োগ করতে হবে।


    
    সরকারের আর্থিক দায়বদ্ধতা ও এলআইসি-র দ্বারা উৎপাদিত আয়ের মধ্যে সীমাবদ্ধ থাকবে। প্রধানমন্ত্রী বয়ো বন্দনা যোজনা প্রবীণ নাগরিকদের জন্য একটি সামাজিক সুরক্ষা প্রকল্প, যার উদ্দেশ্য হল সুনির্দিষ্ট বিনিয়োগের পরিমাণে গ্যারান্টি যুক্ত রিটার্নের ভিত্তিতে ন্যূনতম পেনশন প্রদান করা।

    

    
    CG/SS/NS

    
    
    (Release ID: 1625935) Visitor Counter : 29
    
    
      Read this release in: Marathi , Manipuri , Assamese , Tamil , Telugu , Malayalam , Odia , English , Urdu , Hindi , Punjabi , Gujarati , Kannada