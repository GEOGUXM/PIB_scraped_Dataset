      প্রধানমন্ত্রীরদপ্তর

      কাতারের রাজা শেখ তামিম বিন হামাদ আল-থানির সঙ্গে প্রধানমন্ত্রী শ্রী নরেন্দ্র মোদীর টেলিফোনে কথা
      Posted On: 26 MAY 2020 7:51PM by PIB Kolkata


    নতুনদিল্লী, ২৬ মে, ২০২০


    

    
    কাতারের জনগণকে ঈদ-উল-ফিতরের শুভেচ্ছা জানাতে প্রধানমন্ত্রী শ্রী নরেন্দ্র মোদী আজ সেদেশের রাজা শেখ তামিম বিন হামাদ আল-থানিকে ফোন করেন।
    
    কোভিড-১৯ মহামারীর সময় কাতারে বসবাসরত ভারতীয় নাগরিকদের কল্যাণের বিষয়টি নিশ্চিত করার ব্যক্তিগত যে উদ্যোগ কাতারের রাজা নিয়েছেন, প্রধানমন্ত্রী তার জন্য উচ্ছ্বসিত প্রশংসা করেন। কাতারের রাজাও সেদেশে বসবাসকারী ভারতীয় সম্প্রদায়ের, বিশেষ করে ভারতীয় স্বাস্থ্যকর্মীদের ভূমিকার প্রশংসা করেন।
    
    বর্তমান পরিস্থিতিতে ভারত থেকে কাতারে নিরবিচ্ছিন্নভাবে অত্যাবশ্যক পণ্য সরবরাহ নিশ্চিত করার বিষয়ে ভারতীয় প্রশাসনের উদ্যোগের বিষয়টি প্রধানমন্ত্রী উল্লেখ করেন।
    
    কাতারের রাজার চল্লিশতম জন্মদিন উপলক্ষে প্রধানমন্ত্রী তাঁকে অগ্রিম শুভেচ্ছা জানান ও তাঁর সাফল্যমণ্ডিত জীবন ও সুস্বাস্থ্য প্রার্থনা করেন।


    

    CG/CB

    
    
    (Release ID: 1627058) Visitor Counter : 9
    
    
      Read this release in: English , Urdu , Marathi , Hindi , Assamese , Manipuri , Punjabi , Gujarati , Odia , Tamil , Telugu , Kannada , Malayalam