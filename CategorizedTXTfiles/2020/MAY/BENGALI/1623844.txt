      কর্মী, জন-অভিযোগএবংপেনশনমন্ত্রক

      কেন্দ্রীয় তথ্য কমিশন ( সিআইসি ) আগামীকাল থেকে জম্মু ও কাশ্মীর এবং লাদাখ কেন্দ্র শাসিত অঞ্চলের তথ্যের অধিকার আইন (আরটিআই)এর আওতায় মামলার শুনানি শুরু করবে
      Posted On: 14 MAY 2020 3:21PM by PIB Kolkata


    নতুন দিল্লি, ১৪ মে, ২০২০


    

    
    কেন্দ্রীয় পূর্বাঞ্চলীয় উন্নয়নের স্বাধীন দায়িত্বপ্রাপ্ত , প্রধানমন্ত্রীর দফতর, কর্মচারী, গণ অভিযোগ, পেনশন, পারমাণবিক শক্তি ও মহাকাশ দফতরের প্রতিমন্ত্রী ডঃ জিতেন্দ্র সিং আজ বলেছেন যে ,কেন্দ্রীয় তথ্য কমিশন (সিআইসি) আগামীকাল থেকে জম্মু ও কাশ্মীর এবং লাদাখ কেন্দ্র শাসিত অঞ্চলের তথ্যের অধিকার আইন (আরটিআই)এর আওতায় আবেদনকারীর দায়ের করা মামলার শুনানি শুরু করবে।মুখ্য তথ্য কমিশনার শ্রী বিমল জলুকার সঙ্গে বৈঠকের পর একথা জানান কেন্দ্রীয় মন্ত্রী। তিনি বলেছেন জম্মু ও কাশ্মীর এবং লাদাখ কেন্দ্র শাসিত অঞ্চলের আবেদনকারীরা বাড়ি থেকে আরটিআই আবেদন করতে পারবেন এবং সিআইসির কাছে আবেদন করার জন্য কাউকে বাইরে বের হতে হবে না। ডঃ জিতেন্দ্র সিং বলেছেন, এটি "বাড়ি থেকে বিচার" এর একটি নতুন সংস্কৃতির সূচনা করবে। উভয় কেন্দ্রশাসিত অঞ্চলের আবেদনকারীদের প্রথমে মনোনীত অফিসারদের আবেদন করতে হবে এবং সিআইসির সামনে ২বার বাড়ি থেকে শুনানির সুবিধা গ্রহণ করতে পারবেন। তবে আবেদনকারীরা অনলাইনের মাধ্যমেই যে কোন সময়ে আরটিআই ফাইল করতে পারবেন। মন্ত্রী আরও জানান যে, চলতি বছরের ১০ মে পর্যন্ত জম্মু ও কাশ্মীর এবং লাদাখ কেন্দ্র শাসিত অঞ্চল 'পুনর্গঠন আইন, ২০১৯' অনুযায়ী উভয় কেন্দ্র শাসিত অঞ্চল থেকে ১১১ টি দ্বিতীয় দফার আবেদন / অভিযোগ (নতুন মামলা) সিআইসিতে নথিভুক্ত হয়েছে। বর্তমানে, সমস্ত তথ্য কমিশনার মামলার শুনানি শুনছেন এবং সিআইসির সদর দফতরে ৩৩% আধিকারিক ,কর্মী নিয়ে কাজ চলছে। শীর্ষ তথ্য কমিশনাররা ভিডিও কনফারেন্সিংয়ের মাধ্যমে অফিস থেকে মামলার শুনানি শুনছেন।


    

    CG/SS

    
    
    (Release ID: 1623844) Visitor Counter : 7
    
    
      Read this release in: English , Urdu , Hindi , Punjabi , Tamil , Telugu