      যোগাযোগওতথ্যপ্রযুক্তিমন্ত্রক

      পেনশন অন হুইলসঃ ভারতীয় ডাক বিভাগের নয়া উদ্যোগ
      Posted On: 04 MAY 2020 3:31PM by PIB Kolkata


    কোলকাতা, ৪ মে, ২০২০


    অসুস্থ, বয়স্ক এবং গরীব মানুষেরা যাতে ঘরে বসেই ডাক বিভাগের প্রদেয় সুবিধা পেতে পারে তার জন্য ইন্ডিয়া পোস্ট পেনশন অন হুইলস নামে এক নতুন পরিষেবা শুরু করেছে। কোলকাতা অঞ্চলের পোস্ট মাস্টার জেনারেল শ্রী নিরজ কুমার আজ একথা জানিয়েছেন। এক প্রেস বিবৃতিতে তিনি বলেছেন পোস্ট অফিস থেকে যে সমস্ত পরিষেবা পাওয়া যেত তা একই ভাবে পাওয়া যাবে। ৮০ বছরের উপরে যে সমস্ত পেনশন প্রাপক আছেন এবং যারা অসুস্থ তাদের বাড়ী গিয়ে পেনশন দেওয়ার যে ব্যবস্থা চলছে তা অব্যাহত থাকবে।


    তিনি বলেছেন এই সময়ের সব থেকে জরুরী বিষয় হোল সামাজিক দূরত্ব অব্যাহত রাখা। তাই বাড়ীর দোর গড়ায় পরিষেবা পৌঁছে দেওয়াটা একান্ত জরুরী।


    যারা পোস্ট অফিসের মাধ্যমে পেনশন পান তাদের নিকটবর্তী পোস্ট অফিস অথবা পোস্টাল সুপারিন্টেনডেন্টের অফিসে জানালেই পোস্টাল মেল ভ্যান গ্রাহকদের কাছে পৌঁছে যাবে। সেখানে গিয়ে প্রাপকরা তাদের প্রাপ্য পেনশন নিতে পারবেন।


    এমনকি যাদের পোস্ট অফিসে কোন অ্যাকাউন্ট নেই তারাও আধার কার্ড কে কাজে লাগিয়ে পোস্টাল ভ্যান থেকে টাকা তুলতে পারবেন।


    CG/SDG

    
    
    (Release ID: 1620906) Visitor Counter : 18
    
    
      Read this release in: English