      সারওরসায়নমন্ত্রক

      কোভিড-19 অতিমারীর দরুন লকডাউন চলাকালীন এইচ আই এল (ইন্ডিয়া) আফ্রিকার দেশগুলি থেকে বড় মাপের বরাত পাওয়ার ওপর নজর রেখেছে
      Posted On: 12 MAY 2020 1:58PM by PIB Kolkata


    নতুন দিল্লি, ১২ই মে, ২০২০


    

    কোভিড-19 এর দরুন দেশজুড়ে চলা লকডাউনের বিধিনিষেধের ফলে পরিবহন সহ বিভিন্ন ক্ষেত্রে একাধিক অসুবিধা সত্বেও কেন্দ্রীয় রসায়ন ও সার মন্ত্রকের অধীনস্থ কেমিক্যাল ও পেট্রোকেমিক্যাল দপ্তরের সরকারী উদ্যোগ এইচ আই এল(ইন্ডিয়া)লিমিটেড,দেশের কৃষকদের হাতে যাতে পর্যাপ্ত পরিমাণে কীটনাশক সরবরাহ করা যায়,তা নিশ্চিত করতে সব রকম প্রচেষ্টা চালিয়ে যাচ্ছে। একই সঙ্গে আফ্রিকা বিভিন্ন দেশে সংস্থার উৎপাদিত ডি ডি টি রপ্তানির বড়ো ধরনের বরাত পাওয়ার বিষয়টির ওপরেও লক্ষ্য রাখা হচ্ছে।


    
    সম্প্রতি বিশ্ব স্বাস্থ্য সংস্থা (হু) ঐ অঞ্চলে আগামী কয়েক মাসে ম্যালেরিয়ার প্রকোপ বাড়বে বলে সতর্কতা জারি করেছে। এর প্রেক্ষিতে এইচ আই এল(ইন্ডিয়া)লিমিটেড,দশ টি দক্ষিন আফ্রিকান উন্নয়ন কমিটিকে (এস ই ডি সি) ,ডি ডি টি সরবরাহ করার আগ্রহ প্রকাশ করে চিঠি লিখেছে।


    
    দেশজুড়ে চলা লকডাউন বিধিনিষেধ আরোপ থাকাকালীন গত ৭ই মে২০২০ পর্যন্ত এইচ আই এল উৎপাদন করেছে ১২০.৪০ মেট্রিক টন ডি ডি টি টেকনিকাল,২২৬ মেট্রিক টন ডি ডি টি যার মধ্যে ৫০% ডব্লিউ ডি পি রয়েছে,৮৫ মেট্রিক টন মলথিয়োন টেকনিকাল,১৬.৩৮ মেট্রিক টন হিলগোল্ড এবং ২৭.৬৬ মেট্রিক টন ফর্মুলেশান। লকডাউনের প্রভাব যাতে দেশের কৃষক সমাজের ওপর না পড়ে সেই লক্ষ্যেই এই উৎপাদন করা হয়েছে। এছাড়াও পঙ্গপাল নিয়ন্ত্রণ কর্মসূচীর অধীনে মলথিয়োন টেকনিকাল উৎপাদন অব্যহত রয়েছে। পঙ্গপাল নিয়ন্ত্রণ কর্মসূচীর অধীনে রাজস্থান এবং গুজরাটের জন্য মলথিয়োন টেকনিকাল ইতিমধ্যেই কৃষি মন্ত্রকের হাতে তুলে দেওয়া হয়েছে। ওড়িশায়,৫০ শতাংশ ডব্লিউ ডি পি মিশ্রিত ডি ডি পি তুলে দেওয়া হয়েছে। যার পরিমান ৩০ মেট্রিক টন।


    
    কম সংখ্যক শ্রমিক নিয়ে সামাজিক দুরুত্ব বিধি বজায় রেখে এইচ আই এলের উৎপাদন কেন্দ্র গুলিতে কাজ করা হচ্ছে। প্রতিটি ইউনিট কে নিয়মিত স্বাস্থ্য বিধি সম্মত ভাবে পরিচ্ছন্ন করা হচ্ছে। কর্মস্থল,কারখানা,ট্রাক এবং বাস গুলিকেও নিয়মিত স্যানিটাইজ করা হচ্ছে।


    
    গত সপ্তাহে সংস্থাটির বিক্রয়ের পরিমান বেড়ে হয়েছে ২৭৮.৮২ লক্ষ টাকা। এর মধ্যে এগ্রো কেমিক্যাল,সার এবং বীজ ও রয়েছে। অনলাইনে টেন্ডার,প্রক্রিয়াকরণ এবং কাঁচামাল সংগ্রহের কাজও চলছে।


    

    CG/PPM

    
    
    (Release ID: 1623278) Visitor Counter : 18
    
    
      Read this release in: English , Urdu , Marathi , Hindi , Assamese , Manipuri , Punjabi , Odia , Tamil , Telugu , Kannada , Malayalam