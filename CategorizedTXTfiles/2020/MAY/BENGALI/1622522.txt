      নতুনওপুনর্নবীকরণযোগ্যজ্বালানিমন্ত্রক

      কেন্দ্রীয় রাষ্ট্রায়ত্ত্ব সংস্থা এসইসিআই-এর চব্বিশ ঘণ্টা ৪০০ মেগাওয়াট ক্ষমতাসম্পন্ন পূনর্নবীকরণযোগ্য বিদ্যুৎ প্রকল্পের জন্য বৈদ্যুতিন প্রক্রিয়ায় বিপরীত নিলাম সম্পন্ন
      Posted On: 09 MAY 2020 3:24PM by PIB Kolkata


    নতুন দিল্লি, ৯ই মে, ২০২০


    দেশের পূনর্নবীকরণযোগ্য শক্তির ইতিহাসে এক নতুন অধ্যায় সূচিত হল। নতুন এবং পূনর্নবীকরণযোগ্য জ্বালানী মন্ত্রকের কেন্দ্রীয় রাষ্ট্রায়াত্ত্ব সংস্থা, সোলার এনার্জী কর্পোরেশন অফ ইন্ডিয়া লিমিটেড (এসইসিআই), ২৪ ঘন্টার জন্য ৪০০ মেগাওয়াট ক্ষমতা সম্পন্ন পূনর্নবীকরণযোগ্য বিদ্যুৎ প্রকল্পের বৈদ্যুতিন প্রক্রিয়ায় বিপরীৎ নিলাম (ই-রিভার্স অকশন) সম্পন্ন করলো। এই নিলামে প্রথম বছর প্রতি কিলোওয়াট – ঘন্টায় ২ টাকা ৯০ পয়সা বিদ্যুতের মাসুলের দাম ধার্য করা হয়েছে। মেসার্স রিনিউ সোলার পাওয়ার প্রাইভেট লিমিটেড, ৩ ঘন্টার নিলামের পর এই বিদ্যুৎ প্রকল্পের জন্য মনোনিত হয়েছে।


    কেন্দ্রীয় বিদ্যুৎ এবং নতুন ও পূনর্নবীকরণযোগ্য জ্বালানী মন্ত্রকের স্বাধীন দায়িত্বপ্রাপ্ত এবং দক্ষতা বিকাশ ও শিল্পোদ্যোগ মন্ত্রকের প্রতিমন্ত্রী শ্রী আর. কে. সিং, এই তথ্য জানিয়েছেন। এই প্রকল্পের থেকে উৎপাদিত বিদ্যুৎ এনডিএমসি ২০০ মেগাওয়াট এবং দমন, দিউ, দাদরা ও নগরহাভেলীকে ২০০ মেগাওয়াট করে বিদ্যুৎ সরবরাহ করা হবে।


    বায়ুশক্তি এবং সৌরশক্তি থেকে উৎপাদিত এই বিদ্যুতের মাসুল বার্ষিক ৩ শতাংশ হারে ১৫ বছর পর্যন্ত বৃদ্ধি পাবে। অর্থাৎ এই প্রকল্পে বিদ্যুৎএর মাসুল প্রচলিত বিদ্যুতের থেকে অনেক আকর্ষণীয় হবে। বিদ্যুৎ উৎপাদন সংস্থা থেকে নির্ধারিত বিদ্যুতের কমপক্ষে ৮০ শতাংশ বছরে এবং প্রতিমাসে ৭০ শতাংশ করে সরবরাহ করতেই হবে। তা না হলে, মাসুল বৃদ্ধির শর্তটি প্রত্যাহার করে নেওয়া হবে।


    CG/CB/SFS

    
    
    (Release ID: 1622522) Visitor Counter : 21
    
    
      Read this release in: English , Urdu , Hindi , Manipuri , Punjabi , Tamil , Telugu