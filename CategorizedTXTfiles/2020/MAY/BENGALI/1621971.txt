      সড়কপরিবহণওমহাসড়কমন্ত্রক

      আগামী ২ বছরে সড়ক নির্মাণে ১৫ লক্ষ কোটি টাকা খরচ ধরা হয়েছে বলে জানিয়েছেন গড়করি
      Posted On: 07 MAY 2020 3:33PM by PIB Kolkata


    নতুন দিল্লি, ৭মে,২০২০


    

    কেন্দ্রীয় সড়ক পরিবহন ও মহাসড়ক এবং অতি ক্ষুদ্র, ক্ষুদ্র, মাঝারি শিল্প উদ্যোগ (এমএসএমই) মন্ত্রী শ্রী নীতিন গডকরি আজ সোসাইটি অফ ইন্ডিয়ান অটোমোবাইল ম্যানুফ্যাকচারার্স (সিয়াম) প্রতিষ্ঠানের সদস্যদের সঙ্গে গাড়ি নির্মাণ শিল্পে কোভিড -১৯ এর প্রভাব সম্পর্কে একটি ভিডিও কনফারেন্স করেছেন। বৈঠকে সড়ক পরিবহন ও মহাসড়ক মন্ত্রকের প্রতিমন্ত্রী (অবসরপ্রাপ্ত জেনারেল) ভি কে সিং, সচিব ও অন্যান্য আধিকারিকরা উপস্থিত ছিলেন।
    
    কথোপকথনের সময় সিয়ামের সদস্যরা কোভিড -১৯ মহামারীর কারণে গাড়ি নির্মাণ শিল্প যেভাবে সমস্যার মুখোমুখি হয়েছে সে সম্পর্কে উদ্বেগ প্রকাশ করেন এবং এই ক্ষেত্রে সরকারের সহায়তার জন্য অনুরোধ জানান। সদস্যরা এ বিষয়ে কিছু প্রস্তাবও দেন।
    
    শ্রী গডকরি বলেন ব্যবসায় নগদের যোগান বৃদ্ধির দিকে সকলের নজর দেওয়া উচিত। উন্নয়নের জন্য কাজ করার ক্ষেত্রে খারাপ সময়গুলির জন্য পরিকল্পনা করা দরকার। তিনি বলেন যে, বিশ্ব বাজারে দেশীয় শিল্পকে প্রতিযোগিতামূলক করে তোলার জন্য উদ্ভাবন, প্রযুক্তি ও গবেষণা দক্ষতার দিকে বেশি মনোনিবেশ করতে হবে। শ্রী গডকরি আরো বলেন যে, আগামী দুই বছরে ১৫ লক্ষ কোটি টাকা ব্যয়ে সড়ক নির্মাণের লক্ষ্যমাত্রা নির্ধারণ করা হয়েছে। মন্ত্রী প্রতিনিধিদের প্রশ্নের জবাব এবং সরকারের পক্ষ থেকে সম্ভাব্য সকল সহায়তার আশ্বাস দেন। তিনি বলেন সরকার এবং অন্যান্য সংশ্লিষ্ট বিভাগের কাছে এই বিষয়গুলি উত্থাপন করবেন।
    
    শ্রী গডকরি বলেন যে, অটো স্ক্র্যাপিং নীতি শীঘ্রই চূড়ান্ত করার জন্য মন্ত্রকের কর্মকর্তাদের নির্দেশ দেওয়া হয়েছে। বিএস -৪ যানবাহনের প্রশ্নে তিনি বলেছিলেন যে এই ক্ষেত্রে সরকার সুপ্রিম কোর্টের আদেশ অনুসরণ করবে।


    

    CG/SS

    
    
    (Release ID: 1621971) Visitor Counter : 13
    
    
      Read this release in: Punjabi , English , Urdu , Marathi , Hindi , Manipuri , Odia , Tamil , Telugu , Malayalam