      প্রধানমন্ত্রীরদপ্তর

      থাইল্যান্ডের প্রধানমন্ত্রী অবসরপ্রাপ্ত জেনারেল প্রায়ুত চ্যান-ও-চার সঙ্গে প্রধানমন্ত্রী শ্রী নরেন্দ্র মোদীর টেলিফোনে কথা
      Posted On: 01 MAY 2020 7:30PM by PIB Kolkata


    নতুনদিল্লি, ১ মে, ২০২০


    

    
    প্রধানমন্ত্রী শ্রী নরেন্দ্র মোদী আজ থাইল্যান্ডের প্রধানমন্ত্রী অবসরপ্রাপ্ত জেনারেল প্রায়ুত চ্যান-ও-চার সঙ্গে টেলিফোনে কথা বলেন।
    
    প্রধানমন্ত্রী আলোচনার সময় ২০১৯-এর নভেম্বরে ব্যাঙ্ককে আসিয়ান ও সেই সংক্রান্ত শীর্ষ সম্মেলনে যোগদান করার প্রসঙ্গ স্মরণ করেন। তিনি থাইল্যান্ডের রাজপরিবার ও সেদেশের জনগণকে তাঁর শুভেচ্ছা জানান।


    
    কোভিড-১৯ মহামারীর মোকাবিলায় উভয় নেতাই তাঁদের দেশে গৃহীত পদক্ষেপ নিয়ে তথ্য বিনিময় করেন।


    
    এই মহামারীর মোকাবিলায় আঞ্চলিক ও আন্তর্জাতিক সহযোগিতার গুরুত্বের বিষয়টি প্রধানমন্ত্রী উল্লেখ করেন। থাইল্যান্ডে ওষুধের চাহিদা পূরণে শ্রী মোদী ভারতের পক্ষ থেকে থাইল্যান্ডের প্রধানমন্ত্রীকে সবরকম সহযোগিতার আশ্বাস দিয়েছেন।


    
    দুই দেশের মধ্যে গবেষক, বিজ্ঞানী ও উদ্ভাবকদের মধ্যে আরো সমন্বয়ের বিষয়ে উভয় প্রধানমন্ত্রী সহমত পোষণ করেন।


    
    ভারতের নাগরিকরা থাইল্যান্ডে এবং থাইল্যান্ডের নাগরিকরা ভারতে যে সুযোগ সুবিধে পাচ্ছেন, উভয় নেতাই তাতে সন্তোষ প্রকাশ করেন এবং এই সহযোগিতা বজায় রাখার বিষয়ে অঙ্গীকারবদ্ধ হন।
    
    ভারতের বর্ধিত প্রতিবেশী হিসেবে থাইল্যান্ড শুধু সামুদ্রিক বাণিজ্যের অংশীদারই নয় প্রাচীন কাল থেকে দুই দেশের মধ্যে জাতিগত ও সাংস্কৃতিক যোগাযোগও রয়েছে।


    

    CG/CB

    
    
    (Release ID: 1620381) Visitor Counter : 7
    
    
      Read this release in: English , Urdu , Manipuri , Assamese , Punjabi , Gujarati , Odia , Telugu , Kannada , Malayalam