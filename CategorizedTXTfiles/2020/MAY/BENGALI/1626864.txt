      রেলমন্ত্রক

      ভারতীয় রেল ২৫শে মে সকাল ১০টা পর্যন্ত ৩,০৬০টি ‘শ্রমিক স্পেশাল’ ট্রেন চালিয়েছে, বিগত ২৫ দিনে ‘শ্রমিক স্পেশাল ট্রেন’-এর মাধ্যমে ৪০ লক্ষেরও বেশি যাত্রীকে নিজ নিজ রাজ্যে পৌঁছে দিয়েছে
      Posted On: 25 MAY 2020 7:13PM by PIB Kolkata


    নয়াদিল্লি, ২৫ মে, ২০২০


    

    স্বরাষ্ট্রমন্ত্রকের কাছ থেকে অনুমতি পাওয়ার পর বিশেষ ট্রেনের মাধ্যমে বিভিন্ন স্থানে আটকে পড়া পরিযায়ী শ্রমিক, তীর্থ যাত্রী, পর্যটক, শিক্ষার্থী এবং অন্যান্য ব্যক্তিদের নিজ নিজ রাজ্যে পৌঁছে দেওয়ার জন্য ভারতীয় রেল পয়লা মে থেকে ‘শ্রমিক স্পেশাল’ ট্রেন চালানোর সিদ্ধান্ত নেয়।


    
    ২৫শে মে সকাল ১০টা পর্যন্ত দেশের বিভিন্ন রাজ্য থেকে মোট ৩,০৬০টি ‘শ্রমিক স্পেশাল ট্রেন’ চালানো হয়েছে। ৪০ লক্ষেরও বেশি যাত্রীকে এই ‘শ্রমিক স্পেশাল ট্রেন’-এর মাধ্যমে তাদের গন্তব্যে পৌঁছে দেওয়া হয়েছে।


    
    ৩,০৬০টি ‘শ্রমিক স্পেশাল ট্রেন’-এর মধ্যে ২,৬০৮টি ট্রেন ইতমধ্যেই যাত্রা শেষ করেছে। ৪৫৩টি ট্রেন চলছে। ২৪শে মে পর্যন্ত ২৩৭টি ‘শ্রমিক স্পেশাল ট্রেন’-এ ৩.১ লক্ষ যাত্রী যাতায়াত করেছে।


    
    এই ৩,০৬০টি ট্রেন বিভিন্ন রাজ্য থেকে ছাড়া হয়েছে। এর মধ্যে সব থেকে বেশি ৮৫৩টি ট্রেন ছেড়েছে গুজরাত থেকে, মহারাষ্ট্র থেকে ছেড়েছে ৫৫০টি ট্রেন। পাঞ্জাব থেকে ৩৩৩, উত্তর প্রদেশ থেকে ২২১ এবং দিল্লি থেকে ১৮১টি ট্রেন ছেড়েছে।


    
    এই ‘শ্রমিক স্পেশাল ট্রেন’-গুলি বিভিন্ন রাজ্যে পৌঁছেছে। এর মধ্যে উত্তরপ্রদেশে ১,২৪৫, বিহারে ৮৪৬, ঝাড়খণ্ডে ১২৩, মধ্যপ্রদেশে ১১৩ এবং ওড়িশায় ৭৩টি ট্রেন পৌঁছেছে।


    
    ২৩ এবং ২৪শে মে রেল পথে সাময়িক যানজট তৈরি হয়েছিল, তবে তা মিটে গেছে। রাজ্য সরকারের স্বাস্থ্য বিধি মেনে স্বাস্থ্য পরীক্ষা সম্পন্ন হতে দেরি হওয়ার কারণে বিহার ও উত্তরপ্রদেশে ট্রেনগুলি বেশিরভাগই যানজটের মধ্যে পড়ে। যার জন্য ট্রেনগুলির যাত্রা শেষ করতে কিছুটা বিলম্ব হয়। পরবর্তী সময়ে রাজ্য সরকার সঙ্গে কার্যকরি পরামর্শ এবং অন্যান্য বিকল্প রেলপথ নিয়ে আলোচনার মাধ্যমে বিষয়টি সমাধান করা হয়েছে।
    
    ‘শ্রমিক স্পেশাল ট্রেন’ ছাড়াও দিল্লিকে সংযুক্ত করে রেল ১৫ জোড়া বিশেষ ট্রেন চালু করছে এবং পয়লা জুন থেকে আরও ২০০টি ট্রেন চালানোর পরিকল্পনা গ্রহণ করা হয়েছে।


    

    
    CG/SS/SKD

    
    
    (Release ID: 1626864) Visitor Counter : 11
    
    
      Read this release in: Punjabi , Tamil , English , Urdu , Hindi , Marathi , Manipuri , Assamese , Odia , Telugu , Kannada