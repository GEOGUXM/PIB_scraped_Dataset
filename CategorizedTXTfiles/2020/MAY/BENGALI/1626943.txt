      ক্ষুদ্র, অতিক্ষুদ্রওমাঝারিশিল্পমন্ত্রক

      ক্ষুদ্র শিল্প সংস্থাগুলির জন্য ঋণ সহায়তার নতুন পন্থা-পদ্ধতি খুঁজে বের করার চেষ্টা চালাচ্ছে সরকার- শ্রী নীতিন গড়করি
      Posted On: 25 MAY 2020 7:20PM by PIB Kolkata


    নয়াদিল্লী, ২৫ মে, ২০২০


    

    ​কেন্দ্রীয় অতিক্ষুদ্র, ছোট ও মাঝারি শিল্পোদ্যোগ মন্ত্রী শ্রী নীতিন গড়করি বলেছেন, ক্ষুদ্র শিল্প সংস্থাগুলিতে আরও বেশি করে অর্থ সহায়তা পৌঁছে দিতে সরকার নতুন ধরণের প্রাতিষ্ঠানিক ঋণ সহায়তার নানা দিক নিয়ে চিন্তাভাবনা করছে। তিনি আরও বলেন, ব্যাঙ্ক বর্হিভুত আর্থিক প্রতিষ্ঠানগুলিকে আরও মজবুত করতে নিরন্তর কাজ করে চলেছে। এ ধরণের প্রতিষ্ঠানগুলি আগামীদিনে ছোট শিল্পসংস্থাগুলিতে সহজ শর্তে ঋণ দেওয়ার ক্ষেত্রে গুরুত্বপূর্ণ ভূমিকা নিতে পারে। শ্রী গড়করি আজ ভিডিও কনফারেন্সের মাধ্যমে ক্ষুদ্র ও মাঝারি শিল্প সংস্থাগুলির ওপর কোভিড-১৯এর প্রভাব সম্পর্কে বণিকসভা ক্যালকাটা চেম্বার অফ্ কমার্সের সদস্যদের উদ্দেশে ভাষণ দিচ্ছিলেন।


    
    ​শ্রী গড়করি পুনরায় বলেন, জটিল এই পরিস্থিতিতে আমরা সকলেই কোভিড-১৯ মহামারীর বিরুদ্ধে যুদ্ধ চালাচ্ছি। একইভাবে আর্থিক স্থিতিশীলতা বজায় রাখতেও আমাদের সংগ্রাম চলছে। তিনি সংশ্লিষ্ট সকল পক্ষকে জটিল এই পরিস্থিতি মোকাবিলায় ইতিবাচক মনোভাব নিয়ে একযোগে কাজ করার আহ্বান জানান।


    
    ​আত্মনির্ভর ভারত অভিযান সংক্রান্ত সদ্য ঘোষিত বিশেষ আর্থিক প্যাকেজ সম্পর্কে শ্রী গড়করি জানান, ক্ষুদ্র ও মাঝারি শিল্প সংস্থাগুলির স্বার্থে একাধিক পদক্ষেপের কথা ঘোষণা করা হয়েছে। এরমধ্যে রয়েছে, বন্ধকী মুক্ত ঋণ সহায়তা, আর্থিক দুর্দশাগ্রস্ত ক্ষুদ্র শিল্প সংস্থাগুলির সহায়তায় তহবিল প্রভৃতি। তিনি আরও বলেন, বিশেষ আর্থিক প্যাকেজের এই পদক্ষেপগুলির ফলে ক্ষুদ্র ও মাঝারি শিল্প সংস্থাগুলির বর্তমান আর্থিক সমস্যা মোকাবিলায় প্রয়োজনীয় সহায়তা যোগাবে।


    
    ​শ্রী গড়করি জানান, গত মার্চ মাস থেকে ৬ লক্ষ ক্ষুদ্র ও মাঝারি সংস্থার পুর্নগঠন হয়েছে। মন্ত্রক আগামী ডিসেম্বর মাসের মধ্যে আরও ২৫ লক্ষ ক্ষুদ্র ও মাঝারি শিল্প সংস্থাকে পুর্নগঠন প্যাকেজের আওতায় নিয়ে আসার পরিকল্পনা করছে। তিনি আরও জানান, রপ্তানী ক্ষেত্রে ক্ষুদ্র ও মাঝারি সংস্থাগুলির বর্তমান অবদান ৪৮ শতাংশ। অদূর ভবিষ্যতে রপ্তানী ক্ষেত্রে এই অংশ বেড়ে ৬০ শতাংশ হওয়ার সম্ভাবনা রয়েছে। বর্তমানে এ ধরণের শিল্পগুলিতে ১১ কোটি কর্মসংস্থান হয়েছে। আগামীদিনে তা আরও ৫ কোটি পর্যন্ত বাড়তে পারে।


    
    ​শ্রী গড়করি জোর দিয়ে বলেন, বর্তমান পরিস্থিতিতে রপ্তানী বৃদ্ধির ওপর বিশেষ নজর দিতে হবে, সেইসঙ্গে উৎপাদন খরচ কমিয়ে শিল্প সংস্থাগুলিতে আর্থিক দিক থেকে আরও সাবলম্বী করে তুলতে হবে। শ্রী গড়করি বণিক সভার প্রতিনিধিদের একাধিক প্রশ্নের জবাব দেওয়ার পাশাপাশি তাদের সরকারের পক্ষ থেকে সম্ভাব্য সব রকম সহায়তার আশ্বাস দেন।


    CG/BD/SB

    
    
    (Release ID: 1626943) Visitor Counter : 10
    
    
      Read this release in: Telugu , English , Urdu , Marathi , Hindi , Manipuri , Punjabi , Odia , Tamil