      স্বরাষ্ট্র মন্ত্রক

      চতুর্থ পর্যায়ের লকডাউন- কেন্দ্রীয় স্বরাষ্ট্র মন্ত্রকের জারি করা নির্দেশাবলী অনুযায়ী রাজ্য এবং কেন্দ্রশাসিত অঞ্চলগুলি নিষেধাজ্ঞার নির্দেশাবলী শিথিল করতে পারবেনা, স্থানীয় প্রশাসনের মূল্যায়ণ ও স্বাস্থ্য মন্ত্রকের নির্দেশাবলী অনুসারে প্রয়োজনে সেগুলি আরো কঠোরভাবে মেনে চলার নির্দেশ দিতে পারে
      Posted On: 18 MAY 2020 1:43PM by PIB Kolkata


    নয়াদিল্লী, ১৮ মে, ২০২০

    

    কেন্দ্রীয় স্বরাষ্ট্র মন্ত্রকের ১৭ই মে লকডাউনের নিষেধাজ্ঞার বিষয়ে পরিবর্তিত নির্দেশাবলী জারি করেছে। ৩১শে মে পর্যন্ত লকডাউন বাড়ানো হয়েছে। যদিও এই নিষেধাজ্ঞার মধ্যে বেশ কিছু ক্ষেত্রে ছাড় দেওয়া হয়েছে।


    
    আজ থেকে নতুন এই নির্দেশাবলী কার্যকর হয়েছে। কেন্দ্রীয় স্বাস্থ্য ও পরিবার কল্যাণ মন্ত্রকের ১৭ই মে জারি করা সংশোধিত নির্দেশাবলী অনুযায়ী রাজ্য ও কেন্দ্রশাসিত অঞ্চলগুলি এখন রেড, অরেঞ্জ ও গ্রীণ জোন নির্ধারণ করতে পারবে। রেড ও অরেঞ্জ জোনের মধ্যে স্থানীয় প্রশাসনের দেওয়া বিভিন্ন তথ্য ও স্বাস্থ্য মন্ত্রকের নির্দেশাবলী অনুযায়ী কন্টেনমেন্ট ও বাফার জোন চিহ্নিত করা যাবে।


    
    কন্টেনমেন্ট জোনের মধ্যে সমস্ত নির্দেশ কঠোরভাবে মেনে চলতে হবে। শুধুমাত্র অত্যাবশ্যক পরিষেবাকেই এখানে অনুমতি দেওয়া হয়েছে। দেশ জুড়ে সীমিত সংখ্যক কাজকর্ম করার ক্ষেত্রে নিষেধাজ্ঞা জারি করা হয়েছে। কেন্দ্রীয় স্বরাষ্ট্র মন্ত্রকের নির্দেশ অনুসারে নির্দিষ্ট যেসব ক্ষেত্রে নিষেধাজ্ঞা জারি করা হয়েছে সেগুলি ছাড়া বাকি কাজকর্ম করা যেতে পারে।


    
    এই প্রেক্ষিতে কেন্দ্রীয় স্বরাষ্ট্র মন্ত্রক আবারও রাজ্য ও কেন্দ্রশাসিত অঞ্চলগুলিকে জানিয়েছে যে লকডাউনের নিষেধাজ্ঞার মধ্যে যদিও অনেক বিষয়ে ছাড় দেওয়া হয়েছে কিন্তু রাজ্য ও কেন্দ্রশাসিত অঞ্চলগুলি মন্ত্রকের জারি করা নিষেধাজ্ঞাগুলিকে শিথিল করতে পারবেনা। স্থানীয় পর্যায়ে পরিস্থিতি বিবেচনা করে তারা প্রয়োজন হলে কিছু কিছু ক্ষেত্রে নিষেধাজ্ঞা কঠোর ভাবে জারি করতে পারে।


    
    রাজ্য ও কেন্দ্রশাসিত অঞ্চলগুলিকে আরও জানানো হয়েছে স্থানীয় পর্যায়ে বিভিন্ন জোন চিহ্নিত করার ক্ষেত্রে তারা যেন কেন্দ্রীয় স্বাস্থ্য ও পরিবার কল্যাণ মন্ত্রকের পরিবর্তিত নির্দেশাবলী বিবেচনা করে। জনসাধারণের সুবিধার্থে কেন্দ্র এবং বিভিন্ন রাজ্য যেন এই নির্দেশাবলীর বিষয়ে প্রচার চালায় সে বিষয়েও অনুরোধ করা হয়েছে।


    

    রাজ্য ও কেন্দ্রশাসিত অঞ্চলগুলিকে এই বিষয়ে পাঠানো সরকারি চিঠিটি দেখার জন্য নিচের লিঙ্কে ক্লিক করুন -


    
    http://164.100.117.97/WriteReadData/userfiles/MHA%20DO%20Lr.%20Dt.%2017.5.2020%20to%20Chief%20Secretaries%20reg.%20strict%20compliance%20of%20new%20guidelines%20issued%20on%2017.5.2020.pdf


    

    CG/CB/SS/NS

    
    
    (Release ID: 1624900) Visitor Counter : 20
    
    
      Read this release in: Hindi , English , Urdu , Marathi , Assamese , Manipuri , Punjabi , Gujarati , Odia , Tamil , Telugu , Kannada , Malayalam