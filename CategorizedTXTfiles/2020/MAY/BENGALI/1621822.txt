      বিজ্ঞানওপ্রযুক্তিমন্ত্রক

      জল দূষণ নিয়ন্ত্রণে বিজ্ঞান ও প্রযুক্তি দপ্তরের ইন্সপায়ার ফ্যাকাল্টির গবেষকরা এক ধরনের ন্যানো মেটেরিয়াল আবিষ্কার করেছেন
      Posted On: 06 MAY 2020 6:41PM by PIB Kolkata


    নয়াদিল্লি, ০৬ মে, ২০২০


    

    কেন্দ্রীয় বিজ্ঞান ও প্রযুক্তি দপ্তরের চালু করা ইন্সপায়ার ফ্যাকাল্টি পুরস্কারজয়ী বারাণসীর ইন্ডিয়ান ইন্সটিটিউট অফ টেকনোলজির সহকারী অধ্যাপক ডঃ আশিস কুমার মিশ্রর নেতৃত্বে একটি দল সুপার ক্যাপাসিটর-ভিত্তিক ন্যানো মেটেরিয়াল আবিষ্কার করেছেন, যেটি হাই এনার্জি ডেনসিটি বা উচ্চ ঘনত্ববিশিষ্ট শক্তি সঞ্চয়ে এবং সুপার ক্যাপাসিটরের শক্তি ঘনত্ব বাড়াতে সক্ষম।


    
    জনসংখ্যায় ক্রমাগত বৃদ্ধি এবং প্রযুক্তিগত অগ্রগতির দরুণ শক্তির চাহিদা ক্রমশ বৃদ্ধি পাচ্ছে। এই চাহিদা মানব সমাজে বড় চ্যালেঞ্জ ছুঁড়ে দিয়েছে। এই প্রেক্ষিতে সুপার ক্যাপাসিটরের উচ্চ ঘনত্ববিশিষ্ট সঞ্চিত শক্তিকে দীর্ঘ সময়ের জন্য শক্তি আহরণের ক্ষেত্রে ব্যবহার করা যেতে পারে। এই সুপার ক্যাপাসিটর পদ্ধতি এমনভাবে তৈরি করা হয়েছে, যেখানে কোনও রিচার্জ ছাড়াই দীর্ঘক্ষণ শক্তি পাওয়া যাবে। এর ফল-স্বরূপ, ব্যাটারি চালিত গাড়ি শিল্প বিশেষ লাভবান হবে। কারণ, সুপার ক্যাপাসিটর-ভিত্তিক ব্যাটারি ব্যবস্থায় চার্জ দেওয়া ছাড়াই দীর্ঘক্ষণ শক্তি পাওয়া সম্ভব।


    
    ডঃ মিশ্র ও তাঁর গবেষক দলটি উচ্চ ক্ষমতাসম্পন্ন গ্রাফিন অক্সাইড কম নির্গমনের ক্ষেত্রে যে পদ্ধতি আবিষ্কার করেছে, তা থেকে ভালো ফলাফল পাওয়া সম্ভব। স্বল্প খরচে উৎপাদিত উচ্চ শক্তি ঘনত্ববিশিষ্ট এই সুপার ক্যাপাসিটর পদ্ধতি বাণিজ্যিক দিক থেকে অত্যন্ত লাভজনক। গবেষক দলটির এ সংক্রান্ত উদ্ভাবনের কথা অগ্রণী জার্নাল মেটেরিয়ালস্ রিসার্চ এক্সপ্রেসে প্রকাশিত হয়েছে।


    
    শক্তি সঞ্চয়ের ক্ষেত্রে এই সুপার ক্যাপাসিটর আবিষ্কার প্রসঙ্গে অধ্যাপক ডঃ মিশ্র ও তাঁর গবেষক দলটির পক্ষ থেকে জানানো হয়েছে যে, বর্তমানে তাঁরা নোভেল ন্যানো স্ট্রাকচার অফ কার্বন অ্যান্ড মেটাল সংক্রান্ত এক পদ্ধতি আবিষ্কারের কাজ চলছে। কার্বন নিঃসরণ হার কমানোর ক্ষেত্রে এই পদ্ধতি অত্যন্ত কার্যকর হয়ে উঠবে। এই গবেষক দলটির পক্ষ থেকে আরও জানানো হয়েছে, সুপার ক্যাপাসিটর-ভিত্তিক শক্তি সঞ্চয়ের এই পদ্ধতি একদিকে যেমন ব্যয় সাশ্রয়ী, অন্যদিকে তেমনই জল দূষণ নিয়ন্ত্রণেও কাজে লাগানো সম্ভব। এই অত্যাধুনিক পদ্ধতিতে জল দূষণ নিয়ন্ত্রণে এক ধরনের অপ্টিক্যাল সেন্সর ব্যবহার করা হয়েছে, যা আধুনিক ফটো ডিটেক্টর পদ্ধতির সমতুল। এই ফটো ডিটেক্টর পদ্ধতি জল দূষণ নিয়ন্ত্রণে এবং শক্তি সঞ্চয়ের ক্ষেত্রে ন্যানো মেটেরিয়াল হিসাবে কাজে লাগানো হয়ে থাকে।


    

    
    CG/BD/SB

    
    
    (Release ID: 1621822) Visitor Counter : 9
    
    
      Read this release in: English , Urdu , Hindi , Manipuri , Punjabi , Tamil