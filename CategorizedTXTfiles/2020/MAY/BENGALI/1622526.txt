      অর্থমন্ত্রক

      নির্দিষ্ট কিছু সংস্থার নাম নথিভুক্তিকরণ ও অনুমোদনের জন্য নতুন বিধি কার্যকর করা আগামী পয়লা অক্টোবর পর্যন্ত পিছিয়ে দেওয়া হয়েছে
      Posted On: 09 MAY 2020 10:41AM by PIB Kolkata


    নয়াদিল্লি, ০৯ মে, ২০২০


    

    মানবিক ও অর্থনৈতিক ক্ষেত্রে অপ্রত্যাশিত সঙ্কটের দরুণ কেন্দ্রীয় প্রত্যক্ষ কর পর্ষদ (সিবিডিটি) নতুন সংস্থাগুলির নাম নথিভুক্তিকরণ ও অনুমোদনের ক্ষেত্রে নতুন ব্যবস্থা কার্যকর করার বিষয়টি আগামী পয়লা অক্টোবর পর্যন্ত পিছিয়ে দিয়েছে। সেই অনুসারে, আয়কর আইনের বিভিন্ন ধারার আওতায় বিভিন্ন সংস্থার অনুমোদন বা নথিভুক্তিকরণ অথবা বিজ্ঞাপিতকরণের জন্য পয়লা অক্টোবর থেকে ৩১শে ডিসেম্বরের মধ্যে প্রয়োজনীয় তথ্য দাখিল করা প্রয়োজন। এছাড়াও, সংশোধিত এই বিধি অনুযায়ী, নতুন সংস্থাগুলি অনুমোদন বা নথিভুক্তিকরণের জন্য আগামী পয়লা অক্টোবর থেকে আবেদন জানাতে পারবে।


    
    সংশোধিত বিধি সম্পর্কে প্রয়োজনীয় আইনী নির্দেশিকা উপযুক্ত সময়ে গ্রহণ করা হবে। নতুন সংস্থাগুলির জন্য পয়লা জুন থেকে নতুন ব্যবস্থা কার্যকর হবার কথা থাকলেও করোনা ভাইরাসের সংক্রমণ ও উপর্যুপরি লকডাউনের দরুন বিভিন্ন মহলের পক্ষ থেকে উদ্বেগ প্রকাশ করে মন্ত্রকের কাছে প্রস্তাব আসে। এই প্রস্তাবগুলিতে সংশোধিত প্রণালী পিছিয়ে দেওয়ার আবেদন করা হয়।


    
    এই প্রেক্ষিতেই প্রত্যক্ষ কর পর্ষদ নতুন সংস্থাগুলির সুবিধার্থে অনুমোদন বা নথিভুক্তিকরণ সংক্রান্ত সংশোধিত বিধি পয়লা জুন থেকে তিন মাস পিছিয়ে দেওয়ার সিদ্ধান্ত নিয়েছে।


    

    CG/BD/SB

    
    
    (Release ID: 1622526) Visitor Counter : 26
    
    
      Read this release in: Assamese , English , Urdu , Hindi , Marathi , Manipuri , Punjabi , Odia , Tamil , Telugu , Kannada , Malayalam