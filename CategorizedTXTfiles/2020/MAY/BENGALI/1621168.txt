      প্রধানমন্ত্রীরদপ্তর

      কোভিড-১৯ এর পরিস্থিতিতে নির্জোট আন্দোলন গোষ্ঠীভুক্ত দেশগুলির ভিডিও কনফারেন্সের মাধ্যমে সম্মেলনে প্রধানমন্ত্রীর ভাষণ
      Posted On: 04 MAY 2020 10:00PM by PIB Kolkata


    নতুন দিল্লি, ৪ মে, ২০২০


    

    মি. চেয়ারম্যান,


    
    সুধীবৃন্দ,


    
    আমি অনলাইনের মাধ্যমে আয়োজিত এই ভার্চুয়াল কনফারেন্সের জন্য রাষ্ট্রপতি ইলহ্যাম আলিয়েভ-কে ধন্যবাদ জানাই। আমার বক্তব্য শুরুর প্রথমেই বিশ্বজুড়ে কোভিড – ১৯ মহামারীর কারণে যাঁরা তাঁদের প্রিয়জনদের হারিয়েছেন, সেই সমস্ত মানুষদের সমবেদনা জানাই।


    
    মানব জাতি বেশ অনেক দশক পরে গুরুত্বপূর্ণ এক সঙ্কটের সামনে আজ দাঁড়িয়ে। এই মুহুর্তে, নির্জোট আন্দোলন, বিশ্বজুড়ে সংহতিকে এগিয়ে নিয়ে যেতে পারে। ন্যাম প্রায়সই বিশ্বের নীতির কন্ঠ হিসেবে আত্মপ্রকাশ করে। ন্যামের এই ভূমিকাটি বজায় রাখাতে হবে। তাই সমন্বিত পদক্ষেপের প্রয়োজন।


    

    সুধীবৃন্দ,


    
    সারা বিশ্বের এক-ষষ্ঠাংশ মানুষ ভারতে বসবাস করেন। আমরা উন্নয়নশীল রাষ্ট্র এবং মুক্ত সমাজের অধিকারী। এই সঙ্কটে আমরা দেখিয়েছি, কিভাবে গণতন্ত্র, শৃঙ্খলাবোধ এবং নির্ণায়ক ভূমিকা একত্রিত হয়ে তাকে জন আন্দোলনের রূপ দিতে পারে।
    ভারতীয় সভ্যতা গোটা বিশ্বকে একটি পরিবার হিসেবে দেখে। আমরা যেমন আমাদের নাগরিকদের যত্ন নিই, একইভাবে আমরা বিশ্বের অন্য দেশের প্রতি সাহায্যের হাতও বাড়িয়ে দিই। কোভিড – ১৯ এর মোকাবিলা করার জন্য আমারা আমাদের পাশের রাষ্ট্রগুলির সঙ্গে সমন্বয় গড়ে তুলেছি। চিকিৎসা বিজ্ঞানে ভারতের অভিজ্ঞতাকে অনলাইন প্রশিক্ষণের মাধ্যমে বিভিন্ন দেশের সঙ্গে ভাগ করে নিয়েছি। সস্তায় ওষুধ পাওয়ার ক্ষেত্রে ভারত আজ সারা পৃথিবীর কাছে ওষুধের ভান্ডার হিসেবে পরিচিত।


    
    আমাদের নিজেদের চাহিদার সত্ত্বেও আমরা ৫৯টি ন্যাম গোষ্ঠীভুক্ত সদস্যরাষ্ট্র সহ ১২৩টি দেশকে ওষুধ সরবরাহ করেছি।


    
    সারা বিশ্বজুড়ে প্রতিষেধক এবং টীকা উদ্ভাবনের উদ্যোগে আমরাও সক্রিয়। ভারতে বিশ্বের প্রাচীনতম চিরাচরিত উদ্ভিদ ভিত্তিক ওষুধের ভান্ডার রয়েছে। স্বাভাবিকভাবে মানুষের রোগ – প্রতিরোধ ক্ষমতা বাড়ানোর জন্য আমরা বিনামূল্যে সকলের মধ্যে ঘরে তৈরি আয়ুর্বেদিক নানা প্রতিষেধক ভাগ করে নিচ্ছি।


    

    সুধীবৃন্দ,


    
    যখন সারা পৃথিবী কোভিড – ১৯ মহামারীর বিরুদ্ধে লড়ছে, তখন কিছু লোক সন্ত্রাসবাদের মতন অন্যান্য মারাত্মক ভাইরাস ছড়িয়ে যাচ্ছে।


    
    ভুয়ো খবর এবং বিকৃত ভিডিও ছড়িয়ে সম্প্রদায় এবং দেশের মধ্যে বিভেদ সৃষ্টি করছে। কিন্তু আজ আমি শুধুমাত্র ইতিবাচক কথাই বলবো।


    
    সারা বিশ্বের এই স্বাস্থ্য সঙ্কট মোকাবিলায় একজোট হয়ে আমরা একটি আন্দোলন গড়ে তুলবো।


    

    সুধীবৃন্দ,


    
    আন্তর্জাতিক ক্ষেত্রের বিভিন্ন সীমাবদ্ধতা কোভিড – ১৯ আমাদের দেখিয়েছে। কোভিড পরবর্তী পৃথিবীতে ন্যায্য, সাম্য ও মানবিক এক বিশ্বায়ন আমাদের বড় প্রয়োজন।


    
    আজ বর্তমান যুগের প্রতিনিধিত্বকারী আন্তর্জাতিক প্রতিষ্ঠানের প্রয়োজন। শুধুমাত্র আর্থিক বিকাশের কথা ভেবেই নয়, মানব কল্যাণকে আমাদের এগিয়ে নিয়ে যেতে হবে। এই ধরণের উদ্যোগে ভারত, দীর্ঘদিন ধরে অগ্রণী ভূমিকা পালন করছে।


    
    মানব জাতির স্বাস্থ্য এবং মনের উন্নতিতে আন্তর্জাতিক যোগদিবস অত্যন্ত গুরুত্বপূর্ণ। একইভাবে জলবায়ু পরিবর্তনের অসুখ থেকে আমাদের গ্রহকে বাঁচাতে আন্তর্জাতিক সৌরজোটও উল্লেখযোগ্য। বিপর্যয় মোকাবিলা ও পরিকাঠামোর জোট, জলবায়ু এবং নানা বিপর্যয়ের ঝুঁকি কমাতে আমাদের সাহায্য করবে।


    
    অনেক দেশ সামরিক মহড়ার আয়োজন করে। কিন্তু ভারত, বিপর্যয় ব্য়বস্থাপনা মহড়া আমাদের নিজেদের এলাকায় এবং অন্যত্র আয়োজন করে থাকে।


    

    সুধীবৃন্দ,


    
    বিকাশশীল দেশে স্বাস্থ্য পরিকাঠামোর উন্নয়নে ন্যাম, বিশ্ব স্বাস্থ্য সংস্থা এবং আন্তর্জাতিক গোষ্ঠীগুলির সঙ্গে যোগাযোগ রেখে চলেছে। সকলের জন্য সস্তা ও সময়োপযোগী চিকিৎসার সরঞ্জাম ও প্রযুক্তি আমাদের নিশ্চিত করতে হবে।


    
    সমস্ত নির্জোট আন্দোলন গোষ্ঠীভুক্ত দেশের জন্য আমাদের একটি মাধ্যম গড়ে তুলতে হবে। যেখানে আমরা সুঅভ্যাস, সঙ্কট মোকাবিলার বিভিন্ন উপায়, গবেষণা এবং সম্পদের অভিজ্ঞতাকে ভাগ করে নেবো।


    

    সুধীবৃন্দ,


    
    এই আন্দোলন প্রতিষ্ঠার মূল ভাবনা অনুযায়ী আসুন, আজ আমরা একজোট হই। আমরা কেউ আলাদা হবো না। আমরা প্রত্যেকে তখনই এই মহামারী থেকে সুরক্ষিত থাকবো, যখন আমরা সবাই একসঙ্গে থাকবো। সারা বিশ্বের জন্য সমন্বিতভাবে আমরা একজোট হয়ে কাজ করবো।
    ধন্যবাদ।

    

    ধন্যবাদ, সুধীবৃন্দ।


    

    CG/CB/SFS

    
    
    (Release ID: 1621168) Visitor Counter : 13
    
    
      Read this release in: Assamese , English , Urdu , Hindi , Marathi , Manipuri , Punjabi , Gujarati , Odia , Tamil , Telugu , Kannada , Malayalam