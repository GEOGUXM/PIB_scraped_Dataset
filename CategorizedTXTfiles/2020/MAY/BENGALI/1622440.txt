      ক্ষুদ্র, অতিক্ষুদ্রওমাঝারিশিল্পমন্ত্রক

      অতি ক্ষুদ্র, ক্ষুদ্র এবং মাঝারি শিল্প মন্ত্রী শ্রী গড়কড়ি ইভেন্ট এবং বিনোদন ব্যবস্থাপনা শিল্প ও ক্ষুদ্র বিনিয়োগ সংস্থা গুলিকে ইতিবাচক মনোভাব নিয়ে বর্তমান পরিস্থিতিকে কাজে লাগানোর পরামর্শ দিয়েছেন
      Posted On: 08 MAY 2020 6:00PM by PIB Kolkata


    নতুন দিল্লি, ৮ই মে, ২০২০


    কোভিড-19 সংক্রমণের প্রভাব তাদের ক্ষেত্রে কি ভাবে পড়েছে সে বিষয়ে ইভেন্ট এবং বিনোদন ব্যবস্থাপনা পরিচালন এবং বিনিয়োগ শিল্প উন্নয়ন কাউন্সিলের প্রতিনিধিদের সঙ্গে কেন্দ্রীয় অতি ক্ষুদ্র,ক্ষুদ্র এবং মাঝারি শিল্প ও সড়ক পরিবহন এবং মহা সড়ক মন্ত্রী শ্রী নীতিন গড়কড়ি ভিডিও কনফারেন্সের মাধ্যমে বৈঠকে মিলিত হন।


    
    বৈঠকে প্রতিনিধিরা,এই সঙ্কটকালে কি ধরনের প্রতিকূলতার সম্মুখীন হচ্ছেন তা জানান। এমতাবস্থায় এই ক্ষেত্র গুলি তাদের কাজ চালিয়ে যেতে সরকারের কাছে কিছু প্রস্তাব দিয়েছেন এবং সহায়তা দাবী করেছেন।


    
    মন্ত্রী, এই সঙ্কট কালে এই ক্ষেত্র গুলি যে ভাবে কাজ করছে তার জন্য অভিনন্দন জানান। পাশাপাশি তিনি এই ক্ষেত্র গুলিকে এম এস এম ই তে যুক্ত হওয়ার আহ্বান জানান। তিনি বলেন এর দরুন এই মন্ত্রকের একাধিক প্রকল্পের সুবিধা পাওয়া যেতে পারে।


    
    তিনি বলেন এই ক্ষেত্রের ভবিষ্যতে অনেক সম্ভাবনা আছে।প্রগতি ময়দান কে নতুন করে গড়ে তোলা হচ্ছে। সরকার এই ক্ষেত্র গুলিকে চাঙ্গা করতে সব রকম সহায়তা দেবে বলে জানিয়ে শ্রী গড়কড়ি প্রতিনিধিদের বলেন তাদের বিস্তারিত প্রস্তাব জমা দিতে। তিনি তাদের প্রস্তাবিত বিষয় গুলি নিয়ে বিভিন্ন মন্ত্রকের সঙ্গে আলোচনা করবেন বলে জানান।


    
    শ্রী গড়কড়ি, এই শিল্প ক্ষেত্র গুলিকে ইতিবাচক মনোভাব নিয়ে এই সমস্যা মোকাবিলায় কাজ করার আহ্বান জানান।


    
    তিনি মনে করিয়ে দেন যে জাপান সরকার চীন থেকে তাদের সব বিনিয়োগ প্রত্যাহার করে নেবার সিদ্ধান্ত নিয়েছে। ভারতের সামনে এটা একটি বড়ো সুযোগ এনে দিয়েছে বলে তিনি মনে করেন এবং ভারতের উচিত এই সুযোগ কাজে লাগানো বলে তিনি জানান।


    
    মন্ত্রী প্রতিনিধিদের সব প্রশ্নের উত্তর দেন এবং সব ধরনের সহায়তার আশ্বাস দেন। কোভিড-19 সঙ্কট পরবর্তিকালে যে সুযোগ আসবে তা ইতিবাচক মনোভাব নিয়ে কাজে লাগাতে হবে বলে তিনি জানান।


    

    CG/PPM

    
    
    (Release ID: 1622440) Visitor Counter : 2
    
    
      Read this release in: English , Urdu , Marathi , Hindi , Assamese , Punjabi , Odia , Tamil , Telugu , Kannada