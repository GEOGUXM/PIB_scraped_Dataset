      জলশক্তি মন্ত্রক

      গুজরাট, জল জীবন মিশনের অধীনে গ্রামীণ পানীয় জল সরবরাহে সেন্সর-ভিত্তিক পর্যবেক্ষণ ব্যবস্থা প্রয়োগ করবে
      Posted On: 14 MAY 2020 5:33PM by PIB Kolkata


    নতুন দিল্লি, ১৪ মে, ২০২০


    

    
    জল জীবন মিশনের (জেজেএম) অধীন গ্রামীণ পানীয় জল সরবরাহে সেন্সর বেসড সারভিস ডেলিভারি মনিটারিং সিস্টেম অর্থাৎ সেন্সর ভিত্তিক পরিষেবা দানের ওপর পর্যবেক্ষন ব্যবস্থা বাস্তবায়নের জন্য গুজরাট প্রস্তুত। রাজ্যের দুটি জেলায় ইতিমধ্যে প্রাথমিক কাজ চলছে, প্রতিটি গ্রামীণ পরিবারকে নিয়মিতভাবে দীর্ঘমেয়াদে পর্যাপ্ত পরিমাণে পানীয় জলের সরবরাহ নিশ্চিত করা হচ্ছে।
    
    গুজরাত, এমন একটি রাজ্য যেখানে জলের অপ্রতুলতা রয়েছে, এখনও পর্যন্ত কৌশলগত পদ্ধতির সাথে এই সঙ্কটকে মোকাবিলা করার চেষ্টা চলছে। জল এবং স্যানিটেশন ম্যানেজমেন্ট অর্গানাইজেশন (ডাব্লুএএসএমও) এর মাধ্যমে ২০০২ সালে শুরু হওয়া পানীয় জল সরবরাহ ব্যবস্থাপনায় এই রাজ্যের মানুষজন এগিয়ে এসেছেন।
    
    ২০২০-২০২১ অর্থ বছরে গ্রামীণ পরিবারগুলিতে গৃহস্থালির জন্য জল সংযোগ দেওয়ার বার্ষিক কর্ম পরিকল্পনা চূড়ান্ত করার বিষয়ে গতকাল পানীয় জল এবং স্যানিটেশন বিভাগের সাথে রাজ্য কর্মকর্তাদের একটি বৈঠক অনুষ্ঠিত হয়। রাজ্যের ৯৩.৬ লক্ষ গ্রামীণ পরিবারের মধ্যে ৬৫ লক্ষ (৭০%) পরিবারে ইতিমধ্যে জল সংযোগ রয়েছে। এই রাজ্যে ২০২০-২১-এর মধ্যে গ্রামাঞ্চলে ১১.১৫ লক্ষ বাড়িতে জল সংযোগ দেওয়ার পরিকল্পনা রয়েছে। গুজরাটে ২০২২ সালের সেপ্টেম্বরের মধ্যে ১০০% পরিবারে জল সরবরাহের লক্ষ্যমাত্রা নির্ধারণ করা হয়েছে।
    
    গত বছর প্রধানমন্ত্রী শ্রী নরেন্দ্র মোদী ঘোষিত জেজেএম প্রকল্পে ২০২৪ সালের মধ্যে দেশের ১৮ কোটি গ্রামীণ পরিবারকে কলের জল সংযোগ দেওয়ার লক্ষ্য নির্ধারিত হয়েছে। এই প্রকল্পটিতে সমস্ত রাজ্য উপকৃত হয়েছে।
    
    কোভিড-১৯ মহামারীর বর্তমান পরিস্থিতির কারণে, সবার জন্য জল সরবরাহ করা নিশ্চিত করতে হবে, এর জন্য ভারত সরকার রাজ্যগুলিকে অগ্রাধিকার ভিত্তিতে জল সরবরাহ করার পরামর্শ দিয়েছে। এখন থেকে, গ্রাম পঞ্চায়েতগুলিকে গৃহস্থালীর জন্য জল সরবরাহ নিশ্চিত করতে সঠিক পরিকল্পনা প্রয়োজন বলে উল্লেখ করা হয়েছে। এর ফলে প্রতিটি বাড়িতে জল সরবরাহ থাকায় কোন একটি বিশেষ স্থান থেকে জল সংগ্রহ করতে হবে না, এতে সামাজিক দূরত্বও বজায় থাকবে।

    

    CG/TG

    
    
    (Release ID: 1623937) Visitor Counter : 8
    
    
      Read this release in: English , Urdu , Hindi , Punjabi , Gujarati , Tamil , Telugu