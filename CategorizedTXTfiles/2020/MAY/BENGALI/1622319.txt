      কর্মী, জন-অভিযোগএবংপেনশনমন্ত্রক

      কোভিড পরবর্তী সময়ে সঠিকভাবে পরিকল্পনা করলে ভারতের স্বাস্থ্য পরিষেবার পরিকাঠামোর উন্নতি হবে : ড. জিতেন্দ্র সিং
      Posted On: 08 MAY 2020 6:59PM by PIB Kolkata


    নতুন দিল্লি, ৮ই মে, ২০২০


    

    
    কেন্দ্রীয় মন্ত্রী ড. জিতেন্দ্র সিং আজ চিকিৎসক, কর্পোরেট হাসপাতাল, প্রথম সারির গবেষণা সংস্থা এবং চিকিৎসা সংক্রান্ত অর্থনীতির বিশেষজ্ঞদের সঙ্গে কোভিড পরবর্তী সময়ের পরিস্থিতি নিয়ে আলোচনা করেন।


    
    ভিডিও কনফারেন্সের মাধ্যমে এই বৈঠকে চেন্নাইয়ের ডায়বেটিস বিশেষজ্ঞ ডঃ ভি. মোহন, মেডান্টার ড. নরেশ ত্রেহান, বেঙ্গালুরুর নারায়ণা হেলথের ড. দেবী শেট্টি, অ্যাপেলো হাসপাতালের ড. সঙ্গীতা রেড্ডি, ব্যাঙ্গালোরের বায়োকন-এর কিরণ মজুমদার শাহ, সিএসআইআর-এর ড. শেখর মান্ডে, ডঃ ডি. সুন্দরমণ, ডঃ শক্তি গুপ্ত, ডঃ রথীন রায়, অধ্যাপক কে. শ্রীনাথ রেড্ডি এবং ডঃ যোগেশ জৈন অংশ নেন।


    
    ডঃ জিতেন্দ্র সিং বলেন, কোভিড মহামারীর প্রথম পর্যায়ে দেশ, দক্ষতা এবং পেশাদারিত্বের সঙ্গে পরিস্থিতির মোকাবিলা করেছে। তিনি বলেন, এখন সময় এসেছে, ভবিষ্যতের চাহিদা মেটানোর জন্য কোভিড পরবর্তী সময়ে কি কৌশল নেওয়া উচিত তা নিয়ে চিন্তাভাবনা করার। তিনি বলেন, যথোচিত পরিকল্পনা করা হলে, ভবিষ্যতে ভারতের স্বাস্থ্য পরিকাঠামোর উন্নয়ন এমনভাবে ঘটানো যাবে, যার ফলে ভারতের স্বাস্থ্য পরিকাঠামো কেবল বিশ্বমানের হয়ে উঠবে না, দেশের অর্থনীতিতেও তা বড় ভূমিকা রাখবে। ডঃ সিং বলেন, কোভিড সংক্রমিতদের চিকিৎসা করার সময় ডায়বেটিস, হৃদরোগ, ক্যান্সারের মত রোগীদের চিকিৎসাও যাতে যথাযথ ভাবে করা হয়, সেবিষয়ে খেয়াল রাখতে হবে। তিনি, আরো বেশি সংখ্যায়, কোভিড সংক্রমণ শনাক্ত করার পরীক্ষার ওপর জোর দেন। অর্থনীতির প্রসঙ্গ নিয়ে আলোচনার সময় স্বাস্থ্যের বিষয়টি ভবিষ্যতে অগ্রাধিকার পেলে তা ভারতের অর্থনীতির পক্ষে সহায়ক হবে বলে বিশেষজ্ঞরা মনে করেন। চিকিৎসা সরঞ্জাম নির্মাণ এবং ওষুধ শিল্পে ভারতের আরো গুরুত্ব দেওয়া উচিত বলে অংশগ্রহণকারীরা মত প্রকাশ করেছে। আলোচনায় রোগ – প্রতিরোধ কৌশলের ওপর গুরুত্ব দেওয়া হয়েছে।


    

    CG/CB/SFS

    
    
    (Release ID: 1622319) Visitor Counter : 13
    
    
      Read this release in: Punjabi , English , Urdu , Hindi , Marathi , Tamil , Telugu , Kannada