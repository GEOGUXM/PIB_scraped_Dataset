      প্রতিরক্ষামন্ত্রক

      ভারত করোনা যোদ্ধাদের কুর্নিশ জানিয়েছে
      Posted On: 02 MAY 2020 6:09PM by PIB Kolkata


    নতুন দিল্লি, ২ মে, ২০২০


    

    
    ভারত কোভিড যোদ্ধাদের সহায়তায় বিশ্বব্যাপী করোনা মহামারীর বিরুদ্ধে সফলভাবে লড়াই করে চলেছে। ভারতীয় বিমানবাহিনী (আইএএফ) আন্তর্জাতিক এবং অভ্যন্তরীণ উভয় স্তরে করোনা মোকাবিলায় সাহায্য করছে। বিমানবাহিনী কোভিড পরীক্ষাগার স্থাপনের জন্য চিকিৎসক, চিকিৎসাকর্মী এবং সরঞ্জাম সহ ৬০০ টনেরও বেশি চিকিৎসা সংক্রান্ত পণ্য সরবরাহ করেছে এবং বিপুল সংখ্যক মানুষকে এক জায়গা থেকে অন্য জায়গায় নিয়ে যাওয়ার কাজেও সহায়তা করেছে। আইএএফ কর্মীরা করোনার বিরুদ্ধে লড়াইয়ে সর্বদা পাশে রয়েছেন। ভারতের সমস্ত করোনার যোদ্ধাদের প্রতি কৃতজ্ঞতা হিসাবে, আইএএফ এবং সহযোগী সংস্থাগুলি পরিষেবার পাশাপাশি ভারতের এই সাহসী যোদ্ধাদের জন্য অনন্য উপায়ে কুর্নিশ করার পরিকল্পনা করেছে। করোনা ভাইরাসজনিত মহামারীর এই কঠিন সময়ে অক্লান্ত ও নিঃস্বার্থভাবে যারা কাজ করে চলেছেন সেইসব যোদ্ধাদের জন্য ভারতীয় বিমানবাহিনী যুদ্ধবিমানের কুচকাওয়াজের মাধ্যমে স্যালুট জানানোর পরিকল্পনা করেছে।
    
    ভারতীয় বিমানবাহিনীর বেশ কয়েকটি বিমান ৩ মে ২০২০ তারিখে দিল্লি এবং এনসিআর অঞ্চলে এই যুদ্ধবিমানের কুচকাওয়াজে অংশ নেবে। এই উড়ন্ত কুচকাওয়াজের মাধ্যমে আইএএফের প্রশিক্ষণ কার্যক্রমও চালানো হবে এবং কোভিড-১৯ জনিত পরিষেবার সঙ্গে যুক্ত পরিবহণ বিমান এবং হেলিকপ্টারগুলির সঙ্গে সমন্বয়সাধন করে এই কুচকাওয়াজ চলবে।
    
    করোনার যোদ্ধাদের জন্য বিমানের এই স্যালুট সকাল দশটা থেকে সাড়ে দশটা পর্যন্ত চলবে।সুখোই -৩০ এমকেআই, মিগ -২৯ এবং জাগুয়ার সমন্বয়ে যুদ্ধবিমানের এই কুচকাওয়াজ রাজপথের ওপরে দিয়ে যাবে এবং দিল্লির উপর দিয়ে প্রদক্ষিণ করবে এবং দিল্লির বাসিন্দারা ছাদ থেকে এই দৃশ্য প্রত্যক্ষ করতে পারবেন। এছাড়াও, সি - ১৩০ পরিবহণ বিমান সম্পূর্ণ দিল্লি এবং এনসিআর অঞ্চল জুড়ে এই মহড়ায় অংশ নেবে। এই বিমানটি মহাকাশ নিরাপত্তা বিশেষত পাখি ওড়ার বিষয়টি মাথায় রেখে প্রায় ৫০০ মিটার থেকে ১০০০ মিটার উঁচু দিয়ে চলাচল করবে।
    
    
    এছাড়াও হেলিকপ্টারগুলি পুলিশ যুদ্ধ স্মারকের ওপরে সকাল ৯ টা থেকে ফুলের পাপড়ি ছড়ানোর পরিকল্পনা করেছে, তারপরে সেগুলি বিমানগুলি দিল্লীর হাসপাতালগুলির কোভিড -১৯ এর রোগীদের ত্রাণ সরবরাহ করার কাজ করবে। এই হাসপাতালের তালিকায় রয়েছে এ আই আই এমএস, দ্বীন দয়াল উপাধ্যায় হাসপাতাল, জিটিবি হাসপাতাল, লোকনায়ক হাসপাতাল, রাম মনোহর লোহিয়া হাসপাতাল, সফদরজং হাসপাতাল, শ্রী গঙ্গা রাম হাসপাতাল, বাবা সাহেব আম্বেদকর হাসপাতাল, ম্যাক্স সাকেত, রোহিনী হাসপাতাল, অ্যাপোলো ইন্দ্রপ্রস্থ হাসপাতাল এবং সেনা হাসপাতালের গবেষণাকেন্দ্র ও রেফেরাল হাসপাতাল।

    

    CG/TG

    
    
    (Release ID: 1620529) Visitor Counter : 19
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Odia , Tamil , Telugu , Kannada