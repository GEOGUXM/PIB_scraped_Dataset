      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 14 MAY 2020 6:55PM by PIB Kolkata


    নয়াদিল্লি, ১৪ মে, ২০২০


    ডঃ হর্ষ বর্ধন কোবাস ৬৮০০ নমুনা পরীক্ষা যন্ত্র জাতির উদ্দেশে উৎসর্গ করলেন; বিগত তিন দিনে করোনায় আক্রান্তের দ্বিগুণ হওয়ার হার প্রায় ১৪ দিনে পৌঁছেছে


    কেন্দ্রীয় স্বাস্থ্য ও পরিবার কল্যাণ মন্ত্রী ডঃ হর্ষ বর্ধন ন্যাশনাল সেন্টার ফর ডিজিজ কন্ট্রোল ঘুরে দেখেছেন এবং জাতির উদ্দেশে কোবাস ৬৮০০ নমুনা পরীক্ষা যন্ত্র জাতির উদ্দেশে উৎসর্গ করেছেন। কোভিড-১৯ নমুনা পরীক্ষার জন্য কেন্দ্রীয় সরকার এ ধরনের প্রথম যন্ত্রটি সংগ্রহ করেছে। অত্যাধুনিক এই যন্ত্রটির বৈশিষ্ট্য হ’ল – স্বাস্থ্য কর্মীদের মধ্যে সংক্রমণের ঝুঁকি কমানোর পাশাপাশি, সংক্রমণ প্রতিরোধের ক্ষেত্রেও সহায়ক হবে।


    ডঃ হর্ষ বর্ধন আজ জানান, দেশে ৫০০টিরও বেশি পরীক্ষাগারে প্রায় ২০ লক্ষ কোভিড-১৯ নমুনা পরীক্ষা হয়েছে। তিনি আরও জানান, গত তিন দিনে করোনায় আক্রান্তের হার দ্বিগুণ হওয়ার সময়ে অগ্রগতি হয়ে ১৩ দিন ৯ ঘন্টায় দাঁড়িয়েছে। গত ১৪ দিনে দ্বিগুণ হওয়ার হারে সময় লাগছিল ১১ দিন ১ ঘন্টার মতো। তিনি আরও জানান, করোনায় মৃত্যু হার দাঁড়িয়েছে ৩.২ শতাংশে এবং সুস্থতার হারে অগ্রগতি ঘটে হয়েছে ৩৩.৬ শতাংশ (গতকাল ছিল ৩২.৮৩ শতাংশ)। এক পরিসংখ্যান দিয়ে তিনি জানান, কোভিড-১৯ আক্রান্ত ৩ শতাংশ রোগী আইসিইউ-তে, ০.৩৯ শতাংশ রোগী ভেন্টিলেটরে এবং ২.৭ শতাংশ অক্সিজেন সাপোর্টে রয়েছেন। আজ ১৪টি রাজ্য ও কেন্দ্রশাসিত অঞ্চল থেকে গত ২৪ ঘন্টায় নতুন করে আক্রান্তের কোনও খবর মেলেনি। আজ পর্যন্ত দেশে আক্রান্তের সংখ্যা দাঁড়িয়েছে ৭৮ হাজার ৩। এর মধ্যে ২৬ হাজার ২৩৫ জন সুস্থ হয়েছেন এবং ২ হাজার ৫৪৯ জন মারা গেছেন। গত ২৪ ঘন্টায় ৩ হাজার ৭২২ জন নিশ্চিতভাবে করোনায় আক্রান্ত হয়েছেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1623782 – এই লিঙ্কে ক্লিক করুন।


    পিএম কেয়ার্স তহবিল ট্রাস্ট থেকে কোভিড-১৯ এর বিরুদ্ধে লড়াইয়ে ৩ হাজার ১০০ কোটি টাকা মঞ্জুর


    পিএম কেয়ার্স তহবিল ট্রাস্ট থেকে কোভিড-১৯ এর বিরুদ্ধে লড়াইয়ে ৩ হাজার ১০০ কোটি টাকা বরাদ্দের সিদ্ধান্ত হয়েছে। এই টাকার মধ্যে প্রায় ২ হাজার কোটি টাকা ব্যয় করা হবে ভেন্টিলেটর সংগ্রহে। প্রবাসী শ্রমিকদের কল্যাণে খরচ করা হবে ১ হাজার কোটি টাকা। এছাড়াও, ১০০ কোটি টাকা দেওয়া হবে টিকা গবেষণা ও উদ্ভাবনমূলক কাজকর্মের ক্ষেত্রে। সম্পূর্ণভাবে ভারতে তৈরি ৫০ হাজার ভেন্টিলেটর ক্রয় করা হবে প্রায় ২ হাজার কোটি টাকার বিনিময়ে। এই ভেন্টিলেটরগুলি কোভিড-১৯ এ গুরুতর অসুস্থ রোগীদের চিকিৎসার জন্য সমস্ত রাজ্য ও কেন্দ্রশাসিত অঞ্চলের সরকার পরিচালিত কোভিড হাসপাতালগুলিতে সরবরাহ করা হবে। পিএম কেয়ার্স তহবিল থেকে প্রবাসী শ্রমিকদের কল্যাণে যে ১ হাজার কোটি টাকা দেওয়ার সিদ্ধান্ত হয়েছে, সেই টাকা শ্রমিকদের অস্থায়ী বাসস্থান, অন্নের সংস্থান, চিকিৎসা পরিষেবা এবং পরিবহণ খাতে ব্যয় করার জন্য রাজ্য সরকার ও কেন্দ্রশাসিত অঞ্চলগুলির জেলাশাসক বা পুর কমিশনারদের দেওয়া হবে। কোভিড-১৯ টিকা উদ্ভাবন ও গবেষণামূলক কাজে সহায়তার জন্য ১০০ কোটি টাকা দেওয়া হবে। এই অর্থ খরচ করা হবে কেন্দ্রীয় সরকারের মুখ্য বৈজ্ঞানিক উপদেষ্টার তত্ত্বাবধানে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1623649 – এই লিঙ্কে ক্লিক করুন।


    কোভিড-১৯ এর বিরুদ্ধে লড়াইয়ে ভারতীয় অর্থ ব্যবস্থাকে মদত যোগাতে আত্মনির্ভর ভারত অভিযানের আওতায় অর্থমন্ত্রী শ্রীমতী নির্মলা সীতারমন দ্বিতীয় পর্বে আরও কিছু বিস্তারিত বিবরণী পেশ করেছেন


    বিস্তারিত বিবরণের জন্য https://pib.gov.in/PressReleseDetail.aspx?PRID=1623840 – এই লিঙ্কে ক্লিক করুন।


    রিয়েল এস্টেট ক্ষেত্রের বাণিজ্যিক স্বার্থ সুরক্ষিত রাখার পাশাপাশি গ্রাহকদের স্বার্থ সুরক্ষায় সরকার অঙ্গিকারবদ্ধ


    কেন্দ্রীয় সরকার গৃহ ক্রেতাদের স্বার্থ সুরক্ষায় অঙ্গিকারবদ্ধ। একই ভাবে, রিয়েল এস্টেট ক্ষেত্রের স্বার্থে ব্যবসা-বাণিজ্যের অনুকূল পরিবেশ সুনিশ্চিত করতেও সরকার সমান দায়বদ্ধ। কেন্দ্রীয় অর্থমন্ত্রী শ্রীমতী নির্মলা সীতারমন গতকাল এক সাংবাদিক সম্মেলনে গৃহ ক্রেতাদের স্বার্থ সুরক্ষায় যে সমস্ত পদক্ষেপের কথা ঘোষণা করেছেন, তার প্রেক্ষিতে রিয়েল এস্টেট ক্ষেত্রের প্রকল্পগুলির নথিভুক্তিকরণের মেয়াদ প্রাথমিকভাবে ছয় মাস এবং কোভিড-১৯ মহামারীর প্রেক্ষিতে প্রয়োজন ভিত্তিতে আরও তিন মাস বাড়ানোর ব্যাপারে রাজ্য ও কেন্দ্রশাসিত অঞ্চলগুলিকে নির্দেশিকা জারি করা হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1623663 – এই লিঙ্কে ক্লিক করুন।


    টিডিএস এবং টিসিএস বাবদ হার কমানো হ’ল


    কোভিড-১৯ মহামারীর প্রেক্ষিতে উদ্ভূত আর্থিক পরিস্থিতি মোকাবিলায় করদাতাদের সুবিধার্থে আরও তহবিল যোগানোর জন্য ট্যাক্স ডিডাকশন অ্যাট সোর্স বা টিডিএস বাবদ হার কমানো হয়েছে। এই হার মাসিক বেতন বহির্ভূত নির্দিষ্ট পেমেন্টের ক্ষেত্রে ২০২০’র ১৪ই মে থেকে ২০২১ সালের ৩১শে মার্চ পর্যন্ত ২৫ শতাংশ কমানোর সিদ্ধান্ত হয়েছে। একইভাবে, ট্যাক্স কালেকশন অ্যাট সোর্স বা টিসিএস বাবদ নির্দিষ্ট চালানের ক্ষেত্রেও ২০২০’র ১৪ই মে থেকে ২০২১ – এর ৩১শে মার্চ পর্যন্ত করযোগ্য হার ২৫ শতাংশ কমানো হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1623745 – এই লিঙ্কে ক্লিক করুন।


    ভারতীয় রেল ১৫ দিনেরও কম সময়ে শ্রমিক স্পেশাল ট্রেনের মাধ্যমে ১০ লক্ষ যাত্রীকে নিজেদের রাজ্যে পৌঁছে দিয়ে মাইলফলক অর্জন করেছে


    দেশের বিভিন্ন জায়গায় আটকে পড়া প্রবাসী শ্রমিক, পুণ্যার্থী, পর্যটক, ছাত্রছাত্রী এবং অন্যান্য ব্যক্তিদের যাতায়াতের ব্যাপারে কেন্দ্রীয় স্বরাষ্ট্র মন্ত্রকের নির্দেশের প্রেক্ষিতে ভারতীয় রেল শ্রমিক স্পেশাল ট্রেন চালানোর সিদ্ধান্ত নেয়। রেল ১৪ই মে পর্যন্ত বিভিন্ন রাজ্য থেকে ৮০০টি শ্রমিক স্পেশাল ট্রেন চালিয়েছে। এই ট্রেনগুলির মাধ্যমে ১০ লক্ষ যাত্রী নিজেদের রাজ্যে ফিরেছেন। যে রাজ্য থেকে শ্রমিকদের পাঠানো হচ্ছে এবং যে রাজ্যে শ্রমিকরা এসে পৌঁছচ্ছেন, সেই দুটি রাজ্যের পারস্পরিক সহমতের ভিত্তিতে এই ট্রেনগুলি চালনো হচ্ছে। এখনও পর্যন্ত পশ্চিমবঙ্গ সহ অন্ধ্রপ্রদেশ, বিহার, ছত্তিশগড়, হিমাচল প্রদেশ, ঝাড়খন্ড, কর্ণাটক, মহারাষ্ট্র প্রভৃতি রাজ্য থেকে ৮০০টি শ্রমিক স্পেশাল ট্রেন চালানো হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1623773 – এই লিঙ্কে ক্লিক করুন।


    ভারতীয় রেল ১২ই মে থেকে চালু করা বিশেষ ট্রেনগুলির বিভিন্ন শ্রেণীতে সীমিত সংখ্যক ওয়েটিং লিস্টে থাকা টিকিট জারি করবে


    ভারতীয় রেল ১২ই মে থেকে যে বিশেষ ট্রেন পরিষেবা শুরু করেছে, তার আওতায় কোনও আরএসি টিকিট থাকবে না বলে সিদ্ধান্ত নিয়েছে। আরও সিদ্ধান্ত হয়েছে, পরিস্থিতির ওপর বিবেচনা করে সীমিত সংখ্যায় ওয়েটিং লিস্ট টিকিট জারি করা হবে। ওয়েটিং লিস্ট টিকিটের ক্ষেত্রে বর্তমানে যে সমস্ত নির্দেশাবলী রয়েছে, সেগুলি সমানভাবে প্রযোজ্য হবে। তৎকাল বা প্রিমিয়াম তৎকাল কোটায় কোনও টিকিটের বিভাজন থাকছে না। বর্তমান নিয়ম অনুসারে, প্রবীণ নাগরিক, মহিলা এবং দিব্যাঙ্গজনদের জন্য যে কোটা রয়েছে, তা কার্যকর থাকছে। ওয়েটিং টিকিটের ক্ষেত্রে নতুন এই নিয়ম আগামী ২২শে মে থেকে কার্যকর হচ্ছে। ১৫ই মে থেকে টিকিট বুক করা যাবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1623803 – এই লিঙ্কে ক্লিক করুন।


    কমনওয়েলথ দেশগুলির স্বাস্থ্য মন্ত্রীদের ৩২তম বৈঠকে ডঃ হর্ষ বর্ধন


    কেন্দ্রীয় স্বাস্থ্য ও পরিবার কল্যাণ মন্ত্রী ডঃ হর্ষ বর্ধন আজ ভিডিও কনফারেন্সের মাধ্যমে কমনওয়েলথ দেশগুলির স্বাস্থ্য মন্ত্রীদের ৩২তম বৈঠকে অংশ নেন, বৈঠকের মূল্য আলোচ্য বিষয় ছিল কোভিড-১৯ মোকাবিলায় কমওয়েলথ দেশগুলির মধ্যে আরও বেশি সমন্বয়।


    বিস্তারিত বিবরণের জন্য https://pib.gov.in/PressReleseDetail.aspx?PRID=1623845 – এই লিঙ্কে ক্লিক করুন।


    কেন্দ্রীয় মানবসম্পদ উন্নয়ন মন্ত্রী ওয়েবইনারের মাধ্যমে শিক্ষক-শিক্ষকাদের সঙ্গে মতবিনিময় করলেন


    কেন্দ্রীয় মানবসম্পদ উন্নয়ন মন্ত্রী শ্রী রমেশ পোখরিয়াল ‘নিশাঙ্ক’ আজ ওয়েবইনারের মাধ্যমে শিক্ষক-শিক্ষিকাদের সঙ্গে কথা বলার সময় ‘আচার্য দেব ভবো’ মন্ত্রের কথা উল্লেখ করেন। ছাত্রছাত্রী এবং বৃহত্তর অর্থে সমাজের স্বার্থে কোভিড-১৯ সংক্রান্ত সচেতনতা প্রচারের জন্য তিনি শিক্ষক-শিক্ষিকাদের প্রতি কৃতজ্ঞতা প্রকাশ করেন। এই উপলক্ষে তিনি ২টি বড় সিদ্ধান্তের কথা ঘোষণা করেন। এক প্রশ্নের জবাবে মন্ত্রী বলেন, শীঘ্রই নিট পরীক্ষার সূচি ঘোষণা করা হবে। যে সমস্ত শিক্ষক-শিক্ষিকার নিয়োগ প্রক্রিয়া সম্পূর্ণ হয়েছে, তাঁদের লকডাউনের পর নবোদয় বিদ্যালয়গুলিতে নিয়োগ করা হবে। তিনি সমস্ত শিক্ষক-শিক্ষিকাকে ছাত্রছাত্রীদের স্বার্থে লকডাউনের সময় নিজেদের কর্তব্য পালনের আহ্বান জানান।


    বিস্তারিত বিবরণের জন্য https://pib.gov.in/PressReleseDetail.aspx?PRID=1623822 – এই লিঙ্কে ক্লিক করুন।


    লকডাউনের মধ্যে ডালশস্য ও তৈল বীজ সংগ্রহ অব্যাহত রয়েছে


    ২০২০-২১ – এর রবি মরশুম থেকে ২ কোটি ৭৭ লক্ষ মেট্রিক টন গম সংগ্রহ করা হয়েছে। লকডাউনের সময় পিএম-কিষাণ কর্মসূচির আওতায় প্রায় ৯ কোটি ২৫ লক্ষ কৃষক পরিবারকে ১৮ হাজার ৫০০ কোটি টাকারও বেশি দেওয়া হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1623602 – এই লিঙ্কে ক্লিক করুন।


    ভারতীয় নৌ-বাহিনীর স্বল্প খরচে নির্মিত পিপিই কিটগুলি পেটেন্ট পাওয়ার পর বিপুল পরিমাণে উৎপাদন শুরু হবে


    ভারতীয় নৌ-বাহিনী চিকিৎসা কর্মীদের জন্য বিপুল পরিমাণে পিপিই কিট উৎপাদনের জন্য স্বত্ত্ব সংক্রান্ত আবেদন বাতিল করেছে। প্রতিরক্ষা মন্ত্রকের ইন্টেলেকচ্যুয়াল পোপার্টি ফ্যাসিলিটেশন সেলের পক্ষ থেকে জাতীয় গবেষণা উন্নয়ন নিগমের সহায়তায় এই স্বত্ত্ব বাতিল করা হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1623776 – এই লিঙ্কে ক্লিক করুন।


    সমুদ্র সেতু অভিযান – ভারতীয় নৌ-বাহিনীর জাহাজ জলস্বা দ্বিতীয়বার মালদ্বীপ রওনা হ’ল


    মালদ্বীপে আটকে পড়া ভারতীয় নাগরিকদের উদ্ধারে সমুদ্র সেতু অভিযানের আওতায় ভারতীয় নৌ-বাহিনীর জাহাজ জলস্বা দ্বিতীয়বারের জন্য মালদ্বীপের মালের উদ্দেশে ইতিমধ্যে রওনা হয়েছে। আগামীকাল খুব ভোরের দিকে এই জাহাজটি মালে বন্দরে পৌঁছবে। জাহাজটি তার দ্বিতীয় যাত্রায় সেদেশ থেকে ৭০০ জন ভারতীয়কে ফিরিয়ে নিয়ে আসবে। আগামীকাল রাতে মালে বন্দর থেকে বন্দর থেকে জাহাজটি কোচির উদ্দেশে রওনা দেবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1623776 – এই লিঙ্কে ক্লিক করুন।


    স্থানীয় উৎপাদিত পণ্য সামগ্রীগুলির বিপণনের সাহায্যে এগিয়ে এলো খাদি ও গ্রামোদ্যোগ কমিশন


    প্রধানমন্ত্রী শ্রী নরেন্দ্র মোদী স্থানীয় উৎপাদিত সামগ্রী ব্যবহারের এবং গুণমান বজায় রেখে তাকে বিশ্বমানের করে তোলার জন্য যে আহ্বান করেছেন, তার প্রেক্ষিতে খাদি ও গ্রামোদ্যোগ কমিশন প্রয়োজনীয় ব্যবস্থা নিচ্ছে। স্থানীয় উৎপাদিত পণ্যগুলির ব্যবহার বাড়ানোর ক্ষেত্রে প্রধানমন্ত্রীর আবেদনের একদিন পর কমিশন প্রধানমন্ত্রীর কর্মসংস্থান সুনিশ্চিতকরণ কর্মসূচীর আওতায় বিভিন্ন প্রকল্পের দ্রুত রূপায়ণ সুনিশ্চিত করতে নির্দেশিকা জারি করেছে। কোভিড-১৯ উদ্ভূত পরিস্থিতির ফলে এন-৯৫ মাস্ক, ভেন্টিলেটর এবং পিপিই কিটের ক্রমবর্ধমান চাহিদা মেটাতে এই উদ্যোগ।


    বিস্তারিত বিবরণের জন্য https://pib.gov.in/PressReleseDetail.aspx?PRID=1623603 – এই লিঙ্কে ক্লিক করুন।


    কোভিড-১৯ এর সময় দিব্যাঙ্গজন ও প্রবীণ ব্যক্তিরা যে সমস্ত চ্যালেঞ্জের মুখোমুখী হচ্ছেন, তা দূর করতে প্রযুক্তিগত ও সহায়ক সরঞ্জাম উৎপাদনে বিজ্ঞান ও প্রযুক্তি দপ্তর সহয়তা করছে


    বিস্তারিত বিবরণের জন্য https://pib.gov.in/PressReleseDetail.aspx?PRID=1623600 – এই লিঙ্কে ক্লিক করুন।


    পিআইবি’র আঞ্চলিক কার্যালয় থেকে প্রাপ্ত তথ্য


    · মহারাষ্ট্র : রাজ্যে একদিনে সর্বাধিক ১ হাজার ৪৯৫ জন কোভিড-১৯ এ আক্রান্ত হয়েছেন এবং মারা গেছেন ৫৪ জন। এর ফলে, রাজ্যে আক্রান্তের সংখ্যা বেড়ে হয়েছে ২৫ হাজার ৯২২। মৃত্যু হয়েছে ৯৭৫ জনের। গতকাল মুম্বাইয়ের ধারাভি থেকে নতুন করে ৬৬ জন আক্রান্ত হয়েছেন। রাজ্যের শিল্প মন্ত্রী জানিয়েছেন, ৬৫ হাজার শিল্প সংস্থাকে কাজ শুরু করার অনুমতি দেওয়া হয়েছে। ইতিমধ্যেই ৯ লক্ষেরও বেশি কর্মী কাজে যোগ দিয়েছেন। এদিকে রাজ্য সড়ক পরিবহণ নিগমের বাসগুলিতে প্রায় ৭৩ হাজার প্রবাসী শ্রমিককে বিভিন্ন জায়গায় রওনা করা হয়েছে। শ্রমিক স্পেশাল ট্রেনগুলিতে করে ৪২ হাজার প্রবাসী শ্রমিক বাড়ির উদ্দেশে রওনা দিয়েছেন।


    · গুজরাট : রাজ্যে নতুন করে ৩৬৪ জন করোনায় আক্রান্ত হয়েছেন। এর ফলে, আক্রান্তের সংখ্যা বেড়ে হয়েছে ৯ হাজার ২৬৭। গতকাল শুধুমাত্র আমেদাবাদ থেকেই ২৯২ জন নিশ্চিতভাবে করোনায় আক্রান্ত হয়েছেন। লকডাউন পরবর্তী সময়ে রাজ্যে অর্থ-ব্যবস্থার পুনরুজ্জীবনে প্রয়োজনীয় প্রস্তাব পেশ করার জন্য রাজ্য সরকার বিশেষজ্ঞ কমিটি গঠন করেছে। কমিটিকে দু’সপ্তাহের মধ্যে অন্তর্বর্তী প্রতিবেদন এবং এক মাসের মধ্যে পূর্ণাঙ্গ প্রতিবেদন জমা দেওয়ার কথা বলা হয়েছে। মুখ্যমন্ত্রীর দপ্তরের সচিব জানিয়েছেন, এই কমিটি ক্ষেত্র-ভিত্তিক ক্ষয়ক্ষতির পরিমাণ নিরূপণ করবে এবং ক্ষেত্র-ভিত্তিক পুনরুজ্জীবনের প্রস্তাব দেবে।


    · রাজস্থান : রাজ্যে নতুন করে ৬৬ জনের সংক্রমণের খবর মেলায় কোভিড-১৯ আক্রান্তের সংখ্যা দাঁড়িয়েছে ৪ হাজার ৩৯৪। এখনও পর্যন্ত ২ হাজার ৫৭৫ জন আক্রান্ত রোগী সুস্থ হয়ে উঠেছেন এবং আজ পর্যন্ত মারা গেছেন ১২২ জন। চিকিৎসার পর ২৮ জন মহিলা সুস্থ হয়ে বাড়ি ফিরে গেছেন। রাজ্য সরকার ৬টি গুরুত্বপূর্ণ ক্ষেত্রে দোকান ও বাণিজ্যিক প্রতিষ্ঠান পুনরায় খোলার অনুমতি দিয়েছে। এর মধ্যে মিষ্টান্ন দোকানগুলি থেকে কেবল বাড়িতেই মিষ্টান্ন নিয়ে যাওয়া যাবে।


    · মধ্যপ্রদেশ : রাজ্যে গত ২৪ ঘন্টায় আরও ১৮৭ জন নিশ্চিতভাবে করোনায় আক্রান্ত হয়েছেন। এর ফলে, আক্রান্তের সংখ্যা বেড়ে দাঁড়িয়েছে ৪ হাজার ১৭৩। এসবের মধ্যেও শুভ লক্ষণ হ’ল – রাজধানী ভোপালের ৮৮৪ জন রোগীর মধ্যে এখনও পর্যন্ত ৫৩১ জন সুস্থ হয়ে উঠেছেন।


    · গোয়া : রাজ্যে কোভিড-১৯ এ আক্রান্তের সংখ্যা বেড়ে হয়েছে ১৪। এদের মধ্যে ৭ জনের নমুনায় ভাইরাসের উপস্থিতির প্রমাণ মিলেছে। আক্রান্ত এই ৭ জনের দক্ষিণ গোয়ায় কোভিড-১৯ হাসপাতালে বৃহস্পতিবার সকাল থেকে চিকিৎসা চলছে।


    · অরুণাচল প্রদেশ : রাজ্যের কোয়ারেন্টাইন সেন্টারগুলির দায়িত্বে থাকা আধিকারিকদের সঙ্গে সাধারণ মানুষকে সহযোগিতার আহ্বান জানালেন মুখ্যসচিব। লকডাউন নিষেধাজ্ঞা শিথিল করা সত্ত্বেও যাবতীয় প্রতিকারমূলক ব্যবস্থা আগের মতোই কার্যকর থাকছে।


    · আসাম : মুম্বাই থেকে আসা ৭ জন রোগী ও তাঁদের সঙ্গীদের কোয়ারেন্টাইনে থাকাকালীন নমুনা পরীক্ষায় কোভিড-১৯ এর উপস্থিতির প্রমাণ মিলেছে। রাজ্যে নিশ্চিতভাবে করোনায় আক্রান্তের সংখ্যা ৮৬। মৃত্যু হয়েছে ২ জনের।


    · মণিপুর : অঙ্গনওয়াড়ি কর্মী, অঙ্গনওয়াড়ি সহায়িকা এবং ক্ষুদ্র অঙ্গনওয়াড়ি কর্মীদের সাম্মানিক ৩ হাজার টাকা থেকে বাড়িয়ে যথাক্রমে ৪ হাজার ৫০০ টাকা, ২ হাজার ২৫০ টাকা থেকে বাড়িয়ে ৩ হাজার ৫০০ টাকা এবং ১ হাজার ৫০০ টাকা থেকে বাড়িতে ২ হাজার ২৫০ টাকা প্রতি মাসে করা হবে।


    · মেঘালয় : রাজ্য বিধানসভার স্পিকার সর্বদলীয় বৈঠক আয়োজন করেন। সরকার ও বিরোধী উভয় পক্ষই কোভিড-১৯ এর বিরুদ্ধে লড়াইয়ে সঙ্কল্পের কথা পুনরায় জানান।


    · মিজোরাম : লকডাউন এবং কোভিড মহামারীর ব্যাপারে রাজ্যের পরিকল্পনা নিয়ে আলোচনা করতে মুখ্যমন্ত্রী সংশ্লিষ্ট সকল পক্ষকে নিয়ে বৈঠকের আয়োজন করেন।


    · নাগাল্যান্ড : রাজ্যের মন্ত্রী আটকে থাকা ব্যক্তিদের যাতায়াতের দ্বিতীয় পর্বের সমগ্র প্রক্রিয়া শেষ হয়েছে। ৪টি ত্রাণ শিবিরে ৬৪ জন প্রবাসী শ্রমিককে রাখা হয়েছে।


    · সিকিম : কোভিড-১৯ রোগীদের চিকিৎসা ও কোয়ারেন্টাইনে থাকার সময় যে চিকিৎসা বর্জ্য তৈরি হবে, তা যথাযথভাবে বিনাশের জন্য রাজ্য দূষণ নিয়ন্ত্রণ পর্ষদ স্বাস্থ্য পরিষেবা কেন্দ্রগুলিকে নির্দেশ দিয়েছে।


    · চন্ডীগড় : লকডাউনের কারণে কিছু প্রবাসী শ্রমিক, পুণ্যার্থী, পর্যটক, ছাত্রছাত্রী ও কিছু মানুষ চন্ডীগড় শহরে আটকে রয়েছেন। আটকে থাকা এই ব্যক্তিদের যাতায়াতের সুবিধার জন্য চডীগড় প্রশাসন ব্যাপক বন্দোবস্ত করেছে। কেন্দ্রশাসিত এই অঞ্চলের যে দুটি শিবিরে মানুষের চিকিৎসা পরিষেবা চলছে, সেখানে তাঁদের দুপুরের খাবার প্যাকেট দেওয়া হচ্ছে। রেল স্টেশনে তাঁদের রাত্রিকালীন খাবার ও জলের বোতল দেওয়া হচ্ছে। রাজ্য সরকার প্রবাসী শ্রমিকদের নিজ রাজ্যে ফিরে যেতে প্রয়োজনীয় ব্যবস্থা নিয়েছে। এখনও পর্যন্ত রাজ্য থেকে ৯০টির বেশি ট্রেনে করে ১ লক্ষ ১০ হাজার প্রবাসী শ্রমিক নিজেদের রাজ্যের উদ্দেশে রওনা হয়েছেন। লকডাউনের জন্য গত ৫০ দিন ধরে যে সমস্ত খাবারের দোকান, বিশেষ করে হালুয়ার দোকান বন্ধ ছিল, সেই সমস্ত দোকান মালিকদের পুরনো সমস্ত খাবার নষ্ট করে ফেলতে বলা হয়েছে।


    · হরিয়ানা : রাজ্যের মুখ্যমন্ত্রী আশা প্রকাশ করেছেন, প্রায় ৫০ হাজার খুচরো ও মাঝারি শিল্প ইউনিট প্রায় ৩ হাজার কোটি টাকার সুবিধা পাবে। কেন্দ্রীয় অর্থমন্ত্রী শ্রীমতী নির্মলা সীতারমন এই শিল্প সংস্থাগুলির জন্য ৩ লক্ষ কোটি টাকা পর্যন্ত যে বন্ধকীমুক্ত ঋণ সহায়তার কথা ঘোষণা করেছেন, তার প্রেক্ষিতেই এই সহায়তা মিলবে। রাজ্য সরকার নির্দিষ্ট কয়েকটি রুটে আগামীকাল থেকে বিশেষ বাস পরিষেবার সিদ্ধান্ত নিয়েছে।


    · হিমাচল প্রদেশ : প্রধানমন্ত্রী দেশের স্বার্থে যে ২০ লক্ষ কোটি টাকার অর্থনৈতিক প্যাকেজের কথা ঘোষণা করেছেন, রাজ্যের মুখ্যমন্ত্রী তার প্রশংসা করেছেন। প্রধানমন্ত্রী দেশকে আত্মনির্ভর করে তুলতে স্থানীয় পণ্য উৎপাদনে উৎসাহদানের যে কথা বলেছেন, মুখ্যমন্ত্রী সেটিকেও স্বাগত জানিয়েছেন।


    · কেরল : রাজ্যে কংগ্রেসের ৩ জন সাংসদ ও ২ জন বিধায়ককে ১৪ দিনের কোয়ারেন্টাইনে যাওয়ার নির্দেশ দেওয়া হয়েছে। উল্লেখ করা যেতে পারে, এই জনপ্রতিনিধিরা নিশ্চিতভাবে করোনায় আক্রান্ত এক ব্যক্তি সংস্পর্শে এসেছিলেন। রাজ্যে গতকাল আরও ১০ জনের কোভিডে আক্রান্তের খবর মিলেছে। কুয়েতে কোভিড-১৯ এ আক্রান্ত হয়ে একজন মালয়েলির মৃত্যু হয়েছে। এ পর্যন্ত বিদেশে ১২০ জন কেরলবাসীর মৃত্যু হয়েছে।


    · তামিলনাডু : রাজ্যের শিক্ষা মন্ত্রী জানিয়েছেন, দশম শ্রেণীর বোর্ড পরীক্ষার জন্য ছাত্রছাত্রীদের যাতায়াতের ক্ষেত্রে রাজ্য সরকার ১৯শে মে বিজ্ঞপ্তি জারি করবে। রাজ্যে ৩০ শয্যাবিশিষ্ট কয়েকটি প্রাথমিক চিকিৎসা কেন্দ্রকে কোভিড কেয়ার সেন্টারে পরিণত করা হবে। গতকাল রাজ্যে নতুন করে ৫০৯ জনের সংক্রমণের খবর মেলায় করোনায় আক্রান্তের সংখ্যা বেড়ে হয়েছে ৯ হাজার ২২৭। রাজ্যে নিশ্চিতভাবে করোনায় আক্রান্তের সংখ্যা ৬ হাজার ৯৮৪। মৃত্যু হয়েছে ৬৪ জনের এবং সুস্থ হয়েছেন ২ হাজার ১৭৬ জন।


    · কর্ণাটক : রাজ্যে আজ বেলা ১২টা পর্যন্ত নতুন করে ২২ জন আক্রান্ত হয়েছেন। কালবুর্গী জেলায় আজ আরও ১ জনের মৃত্যু হয়েছে। রাজ্যে আক্রান্তের সংখ্যা বেড়ে হয়েছে ৯৮১। মৃত্যু হয়েছে ৩৫ জনের এবং সুস্থ হয়েছেন ৪৫৬ জন।


    · অন্ধ্রপ্রদেশ : রাজ্যে লকডাউন নিষেধাজ্ঞা আরও শিথিল করা হয়েছে। মশলার দোকান খোলা রাখার সময় ১০টা থেকে বিকেল ৫টা পর্যন্ত করা হয়েছে। তবে, সংক্রামিত এলাকাগুলিতে নিষেধাজ্ঞা শিথিল হচ্ছে না। গত ২৪ ঘন্টায় রাজ্যে ৫০ জন হাসপাতাল থেকে ছাড়া পেয়েছেন এবং ১ জনের মৃত্যু হয়েছে। এখনও পর্যন্ত রাজ্যে আক্রান্তের সংখ্যা ২ হাজার ১০০। নিশ্চিতভাবে করোনায় আক্রান্ত হয়েছেন ৮৬০ জন। সুস্থ হয়েছেন ১ হাজার ১৯২ জন এবং মৃত্যু হয়েছে ৪৮ জনের।


    · তেলেঙ্গানা : ফিলিপিন্স ও মার্কিন যুক্তরাষ্ট্র থেকে ৩১২ জন ভারতীয় নাগরিককে নিয়ে ২টি বিমান হায়দরাবাদে রাজীব গান্ধী আন্তর্জাতিক বিমানবন্দরে আজ এসে পৌঁছেছে। রাজ্যে গতকাল পর্যন্ত করোনায় আক্রান্তের সংখ্যা ১ হাজার ৩৬৭। নিশ্চিতভাবে করোনায় আক্রান্ত হয়েছেন ৩৯৪ জন। সুস্থ হয়েছেন ৯৩৯ জন এবং মৃত্যু হয়েছে ৩৪ জনের।


    CG/BD/SB

    
    
    (Release ID: 1623932) Visitor Counter : 19
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Telugu , Kannada , Malayalam