      বিদ্যুৎমন্ত্রক

      কেন্দ্রীয় রাষ্ট্রায়ত্ত সংস্থা এনটিপিসি তার তিনটি বিদ্যুৎ কেন্দ্রে ১০০% প্ল্যান্ট লোডেড ফ্যাক্টর অর্জন করেছে
      Posted On: 10 MAY 2020 5:05PM by PIB Kolkata


    নতুন দিল্লি, ১০মে,২০২০


    

    কেন্দ্রীয় বিদ্যুৎ মন্ত্রকের অন্তর্গত এবং ভারতের বৃহত্তম বিদ্যুৎ উৎপাদনকারী কেন্দ্রীয় রাষ্ট্রায়ত্ত সংস্থা ন্যাশনাল থার্মাল পাওয়ার কর্পোরেশন লিমিটেড (এনটিপিসি)। চলতি বছরের ৯ ই মে পর্যন্ত এই সংস্থার তিনটি বিদ্যুৎ কেন্দ্র ১০০% প্ল্যান্ট লোড ফ্যাক্টর (পিএলএফ) অর্জন করেছে। মধ্যপ্রদেশের এনটিপিসি বিন্ধ্যাচল (৪৭৬০ মেগাওয়াট), ওড়িশায় এনটিপিসি তালচের কনাইহা (৩০০০ মেগাওয়াট) এবং ছত্তিশগড়ে এনটিপিসি সিপাত (২৯৮০ মেগাওয়াট) ১০০ শতাংশ পিএলএফ অর্জন করেছে। কোভিড -১৯ মহামারীজনিত কারণে লকডাউন সত্ত্বেও অনন্য পরিচালন দক্ষতা এবং সর্বোত প্রয়াসের ফলে এই সাফল্য এসেছে।
    
    এই সময়ে, ২০২০-২১ অর্থবর্ষে হিমাচল প্রদেশের এনটিপিসি কোল্ডাম দেশের মধ্যে অন্যতম সেরা জলবিদ্যুৎ কেন্দ্র হিসাবে উঠে এসেছে। এর আগে, এ বছরের ১৩ ই এপ্রিল, দেশের বৃহত্তম বিদ্যুৎ কেন্দ্র এনটিপিসি বিন্ধ্যাচল ১০০% এরও বেশি প্ল্যান্ট লোডেড ফ্যাক্টর অর্জন করেছিল।
    
    বিদ্যুৎ উৎপাদন ছাড়াও এনটিপিসি কোভিড -১৯ পরিস্থিতির মধ্যে প্রান্তিক এবং পরিযায়ী শ্রমিকদের জন্য রেশন ও চিকিৎসা সহায়তা প্রদানের মাধ্যমে সমাজকল্যাণমূলক কর্মকাণ্ডে অংশ নিয়েছে। এনটিপিসি সারা দেশে তার সমস্ত প্রতিষ্ঠান এবং বিদ্যুৎকেন্দ্রগুলিতে সামাজিক দূরত্ব বজায় রেখে কোভিড -১৯ এর বিরুদ্ধে লড়াইয়ে জারি হওয়া নির্দেশিকা কঠোরভাবে অনুসরণ করে চলেছে।
    
    এনটিপিসি গোষ্ঠীর মোট বিদ্যুৎ উৎপাদন ক্ষমতা ৬২১১০ মেগাওয়াট। এনটিপিসির ৭০টি বিদ্যুৎ কেন্দ্রের মধ্যে ২৪টি কয়লা, ৭টি সংযুক্ত গ্যাস / তরল জ্বালানী, ১ জল বিদ্যুৎ , ১৩টি পুনর্নবীকরণযোগ্য এবং ২৫টি যৌথভাবে পরিচালিত বিদ্যুৎ কেন্দ্র রয়েছে।


    

    CG/SS

    
    
    (Release ID: 1622809) Visitor Counter : 16
    
    
      Read this release in: English , Urdu , Hindi , Manipuri , Punjabi , Odia , Tamil , Telugu