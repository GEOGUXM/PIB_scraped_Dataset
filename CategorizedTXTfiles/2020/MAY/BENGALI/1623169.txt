      উত্তর-পূর্বাঞ্চলেরউন্নয়নসংক্রান্তমন্ত্রক

      কোভিড পরবর্তী পর্যায়ে অর্থনীতি, বানিজ্য, বৈজ্ঞানিক গবেষণা এবং অন্যান্য ক্ষেত্রে নতুন সুযোগ সৃষ্টি হতে পারে বলে ড: জিতেন্দ্র সিং আশা প্রকাশ করেছেন
      
      এ্যাসোচেম আয়োজিত ভারত-বাংলাদেশের মধ্যে ভার্চুয়াল কনফারেন্সে ড:সিংহ আজ ভাষণ দেন

      Posted On: 11 MAY 2020 8:14PM by PIB Kolkata

    নতুন দিল্লি, ১১ই মে, ২০২০


    

    
    কেন্দ্রীয় উত্তর পূর্বাঞ্চল উন্নয়ন মন্ত্রকের স্বাধীন দায়িত্বপ্রাপ্ত প্রতিমন্ত্রী ড:জিতেন্দ্র সিংহ বলেছেন কোভিড পরবর্তী পর্যায়ে নতুন দিগন্ত উন্মোচিত হবে। এর ফলে অর্থনীতি, বানিজ্য, বৈজ্ঞানিক গবেষণা সহ নানান ক্ষেত্রে নতুন সুযোগ সৃষ্টি হতে পারে।


    
    অ্যাসসিয়েটেড চেম্বার অফ কমার্স এন্ড ইন্ডাস্ট্রি অফ ইন্ডিয়া(অ্যাসচেম) আয়োজিত ভারত-বাংলাদেশের মধ্যে ভার্চুয়াল কনফারেন্সে আজ তিনি ভাষণ দেন। এই সম্মেলনে অন্যদের মধ্যে যোগ দেন বাংলাদেশের বানিজ্য মন্ত্রী শ্রী টিপু মুন্সি,মেঘালয়ের মুখ্যমন্ত্রী শ্রী কনরাড সাংমা এবং বাংলাদেশে ভারতের হাইকমিশনার শ্রীমতী রিভা গাঙ্গুলি দাস প্রমুখ। ড:জিতেন্দ্র সিংহ বলেন গত ছয় বছরে উত্তর পূর্বাঞ্চল আগের থেকে প্রভূত উন্নতি করেছে। কারন এই প্রথম, সারা দেশের সঙ্গে এই অঞ্চলকেও সরকারের পক্ষ থেকে একই রকমভাবে গুরুত্ব দেওয়া হয়েছে। এর ফলে এই অঞ্চলের মানুষের শুধুমাত্র আত্মবিশ্বাসই জন্মায়নি একই সঙ্গে দেশের অন্যান্য অংশের সঙ্গে পাল্লা দেওয়ার পাশাপাশি পূর্বের সীমান্ত পারের দেশের সঙ্গেও বিভিন্ন ক্ষেত্রে অংশ নিচ্ছে।


    
    বাংলাদেশের সঙ্গে সম্পর্ক বিষয়ে ড:সিংহ বলেন, ভারত বাংলাদেশের মধ্যে ছিটমহল হস্তান্তর হয়েছে প্রধানমন্ত্রী নরেন্দ্র মোদীর নেতৃত্বে। এর আগে দু'দেশের মধ্যে সহজ ভাবে বানিজ্য,সহজ ভাবে যাতায়াত এবং পারস্পরিক বিনিময় কষ্টসাধ্য ছিল। তিনি বলেন দু'দেশের মধ্যে সুসম্পর্ক সাড়ে চার দশক আগেই, বাংলাদেশ জন্ম নেবার পরেই গড়ে ওঠা উচিৎ ছিল কিন্তু পূর্ববর্তী সরকারগুলির কাছে এই বিষয়টি হয়তো গুরুত্বপূর্ণ ছিল না বলে তিনি মন্তব্য করেন।


    
    দু'দেশের মধ্যে বন্ধুত্বপূর্ণ সম্পর্ক তুলে ধরে শ্রী সিংহ বলেন অন্য দেশের তুলনায় বাংলাদেশের সঙ্গে বানিজ্যিক লেনদেন অনেক সহজ। আর দু'দেশের মধ্যে ব্যবসা বাণিজ্যে বৃদ্ধিতে উত্তর পূর্ব অঞ্চল গুরুত্বপূর্ণ ভূমিকা পালন করতে পারে।


    
    এই সংকটজনক পরিস্থিতিতে উত্তর পূর্ব অঞ্চলে উৎপাদিত বাঁশ গোটা দেশের সঙ্গে উপমহাদেশে বিশেষত বাংলাদেশেও প্রয়োজন। পাশাপাশি আরও কতকগুলি পণ্যসামগ্রীর কথাও তিনি বলেন, যা দু'দেশের মধ্যে বানিজ্য সামগ্রী হিসাবে উঠে আসতে পারে। যার মধ্যে উল্লেখযোগ্য হলো কয়লা, আদা, লেবু ইত্যাদি রপ্তানি করা যেতে পারে, অপরদিকে সিমেন্ট, প্লাস্টিক, পি ভি সি পাইপ ইত্যাদি আমদানি করা যেতে পারে বলে তিনি জানান।


    
    ড:জিতেন্দ্র সিংহ বলেন উত্তর পূর্ব উন্নয়ন মন্ত্রক দু'দেশের মধ্যে বাণিজ্যে সব রকম সহযোগিতা করবে। তিনি এ্যাসোচেম কে এগিয়ে আসার আহ্বান জানিয়ে দুই দেশের স্বার্থ রক্ষা করে পি পি পি মডেলে নতুন শিল্প এবং বানিজ্য সংস্থা গড়ে তোলার আহ্বান জানান।


    
    বানিজ্য ও শিল্প সংস্থা গুলিকে মূলধন ও সম্পদ নিয়ে শূন্যস্থান পূরণ করতে এগিয়ে আসার জন্যও ড:জিতেন্দ্র সিংহ আহ্বান জানান।


    
    এ্যাসোচেমের পক্ষে আজকের এই সম্মেলনে ভিনিত আগরওয়াল এবং দীপক সুদ বক্তব্য রাখেন।


    

    CG/PPM

    
    
    (Release ID: 1623169) Visitor Counter : 11
    
    
      Read this release in: Urdu , Punjabi , Telugu , English , Hindi , Marathi , Assamese , Manipuri , Tamil , Kannada