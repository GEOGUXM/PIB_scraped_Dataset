      প্রধানমন্ত্রীরদপ্তর

      নির্জোট আন্দোলন গোষ্ঠীভুক্ত দেশগুলির অনলাইনের মাধ্যমে শিখর সম্মেলনে প্রধানমন্ত্রীর অংশগ্রহণ
      Posted On: 04 MAY 2020 9:57PM by PIB Kolkata


    নতুন দিল্লি, ৪ মে, ২০২০


    বিশ্বজুড়ে কোভিড – ১৯ মহামারীর মোকাবিলায় নানা পন্থা–পদ্ধতি নিয়ে আলোচনা করতে, নির্জোট (ন্যাম) আন্দোলনের শিখর সম্মেলন চৌঠা মে অনুষ্ঠিত হয়েছে। প্রধানমন্ত্রী শ্রী নরেন্দ্র মোদী, অনলাইনের মাধ্যমে অনুষ্ঠিত এই সম্মেলনে যোগ দেন।


    এবারের নির্জোট আন্দোলনের অনলাইন শিখর সম্মেলনের বিষয়বস্তু ছিল, ‘ কোভিড – ১৯ এর বিরুদ্ধে আমরা ঐক্যবদ্ধ ’ । আজারবাইজানের রাষ্ট্রপতি ইলহ্যাম আলিয়েভ, নির্জোট আন্দোলনের বর্তমান চেয়ারম্যান। তাঁর নেতৃত্বে এই শিখর সম্মেলনে কোভিড – ১৯ মহামারীর মোকাবিলায় আন্তর্জাতিক সংহতিকে তুলে ধরা হয়েছে। বিভিন্ন রাষ্ট্র এবং আন্তর্জাতিক সংগঠনগুলি কিভাবে এই পরিস্থিতিকে সামাল দিচ্ছে, বৈঠকে তা নিয়ে আলোচনা হয়। শিখর সম্মেলনের দিনটি আবার ‘শান্তির জন্য আন্তর্জাতিক বহুস্তরীয় এবং কূটনৈতিক দিবস’ হিসেবে পালিত হয়েছে।


    প্রধানমন্ত্রী শ্রী মোদীর এই সম্মেলনে অংশগ্রহণের মধ্যদিয়ে নির্জোট আন্দোলনের নীতিগুলি প্রতি সুদীর্ঘকাল ধরে ভারতে অঙ্গীকার আবারও ব্যক্ত হয়েছে। নির্জোট আন্দোলনের অন্যতম প্রতিষ্ঠাতা সদস্য ছিল ভারত। প্রধানমন্ত্রী তাঁর ভাষণে বলেন, বিশ্বজুড়ে সঙ্কটের এই সময়ে সমন্বিত, ঐক্যবদ্ধ এবং সমঅংশীদারিত্বের প্রয়োজন রয়েছে। ভারত, দেশের মধ্যে এবং আন্তর্জাতিক স্তরে যে পদক্ষেপগুলি নিয়েছে, প্রধানমন্ত্রী, সেবিষয়ে উল্লেখ করেন। যতটা সম্ভব এই আন্দোলনের প্রতি ভারত সংহতি প্রকাশ করবে বলে তিনি জানান। প্রধানমন্ত্রী, এই ভাইরাসের বিরুদ্ধে সারা বিশ্বের একজোট হয়ে মোকাবিলার পাশাপাশি সন্ত্রাসবাদ এবং ভুয়ো খবরের বিরুদ্ধে লড়াইয়েও জোর দেন।


    ৩০টি দেশের সরকার প্রধান এবং রাষ্ট্র প্রধানরা ছাড়াও এশিয়া, আফ্রিকা, ল্যাটিন আমেরিকা, ক্যারিবিও দ্বীপপুঞ্জ এবং ইউরোপের প্রতিনিধিরা এই সম্মেলনে যোগ দেন। রাষ্ট্রসংঘের সাধারণ পরিষদের সভাপতি অধ্যাপক তিজ্জানি মুহাম্মদ বান্দে, রাষ্ট্রসংঘের মহাসচিব মিঃ আন্তেনিও গুতারেজ, আফ্রিকান ইউনিয়নের চেয়ারপার্সন মুসা ফাকি মুহামত, ইউরোপিও ইউনিয়নে হাই রিপ্রেজেন্টেরটিভ জোসেফ বোররেল্ল, বিশ্বস্বাস্থ্য সংস্থার মহানির্দেশক ড. টেড্রোস ঘেব্রেয়েসুস, এই সম্মেলনে বক্তব্য রাখেন।


    সার্বিকভাবে ন্যাম নেতৃবৃন্দ কোভিড – ১৯ মহামারীর প্রভাব নিয়ে আলোচনা করেন। তাঁরা এর মোকাবিলা করার জন্য বিভিন্ন চাহিদাগুলি চিহ্নিত করে দীর্ঘমেয়াদী ব্যবস্থাপনার ওপর জোর দেন। সম্মেলনের শেষে এই মহামারীর মোকাবিলা করার জন্য আন্তর্জাতিক স্তরে সংহতি গড়ে তোলার লক্ষ্যে একটি ঘোষণা দেওয়া হয়েছে। সদস্য রাষ্ট্রগুলির বিভিন্ন চাহিদা চিহ্নিত করে চিকিৎসা, সামাজিক এবং নানা মানবিক চাহিদা সম্বলিত একটি তথ্যভান্ডার তৈরি করার জন্য একটি টাস্কফোর্সও গঠন করা হয়েছে।


    CG/CB/SFS

    
    
    (Release ID: 1621135) Visitor Counter : 18
    
    
      Read this release in: English , Urdu , Marathi , Hindi , Assamese , Manipuri , Punjabi , Gujarati , Odia , Tamil , Telugu , Kannada , Malayalam