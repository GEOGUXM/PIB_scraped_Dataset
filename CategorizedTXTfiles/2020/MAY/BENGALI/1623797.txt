      বিজ্ঞানওপ্রযুক্তিমন্ত্রক

      কোভিড-১৯ মহামারীর সময় জ্ঞান ভিত্তিক প্রতিষ্ঠানগুলি বিজ্ঞান ও প্রযুক্তিকে কাজে লাগিয়ে আর্থসামাজিক পুনরুজ্জীবনে উদ্যোগ নিচ্ছে
      Posted On: 13 MAY 2020 6:34PM by PIB Kolkata


    নতুন দিল্লি, ১৩ মে, ২০২০


    

    দেশের জ্ঞান ভিত্তিক প্রতিষ্ঠানগুলি বিজ্ঞান সচেতনতা মূলক সামাজিক দায়বদ্ধতার অঙ্গ হিসেবে মুদ্রণ, বৈদ্যুতিন এবং সামাজিক মাধ্যমগুলিকে কাজে লাগিয়ে কোভিড-১৯-এর বিষয়ে সচেতনতা প্রচার শুরু করেছে। উদ্দেশ্য হল, কোভিড-১৯ মহামারীর সময় এবং মহামারী পরবর্তী সময়ে সাধারণ মানুষকে সচেতন করা।


    
    কেন্দ্রীয় বিজ্ঞান ও প্রযুক্তি দপ্তরের সচিব অধ্যাপক আশুতোষ শর্মা আর্থসামাজিক পুনরুজ্জীবনের ক্ষেত্রে অবিলম্বে এবং দীর্ঘমেয়াদি ব্যবস্থা হিসেবে বিজ্ঞান ও প্রযুক্তির প্রয়োগ বাড়ানোর প্রয়োজনীয়তা ব্যাখ্যা করে বলেন, দেশের জ্ঞান ভিত্তিক প্রতিষ্ঠানগুলির বিজ্ঞানমূলক সামাজিক দায়বদ্ধতার অঙ্গ হিসেবে এই উদ্যোগ সমাজে সংশ্লিষ্ট সব পক্ষের স্বার্থে বিজ্ঞানীদের স্বেচ্ছায় অবদানের বিষয়টিকে প্রতিফলিত করে।


    
    তথ্য ও প্রযুক্তি দপ্তরের সহায়তাপ্রাপ্ত প্রতিষ্ঠান, গবেষণাগার, বিশ্ববিদ্যালয় ও অন্যান্য সংস্থাগুলি বিশ্ব স্বাস্থ্য সংস্থার (হু) নীতি-নির্দেশিকা অনুযায়ী স্যানিটাইজার উৎপাদন ও বন্টনে যুক্ত রয়েছে। এছাড়াও, দপ্তরের অধীন একাধিক প্রতিষ্ঠান কেন্দ্রীয় সরকারের মুখ্য বৈজ্ঞানিক উপদেষ্টার কার্যালয়ের পক্ষ থেকে জারি করা নীতি-নির্দেশিকা মেনে ফেস মাক্স তৈরী করছে। সেই সঙ্গে কোভিড-১৯ নমুনা পরীক্ষার ক্ষেত্রেও গুরুত্বপূর্ণ ভূমিকা নিচ্ছে। নতুন দিল্লীর এইমস চিকিৎসা প্রতিষ্ঠানের পক্ষ থেকে গর্ভবতী মহিলাদের নিয়মিত পরামর্শ দানের জন্য একটি মোবাইল অ্যাপ চালু করেছে। একই ভাবে কাশ্মীরের সের-ই-কাশ্মীর বিশ্ববিদ্যালয় গবাদি পশুর স্বাস্থ্য সুরক্ষায় টেলিমেডিসিন পরিষেবা চালু করেছে। আয়ুর্বেদ চিকিৎসা পদ্ধতি অনুসরণ করে শ্বাসকষ্টজনিত সমস্যা নিরসন বিজ্ঞান ও প্রযুক্তি দপ্তরের সহায়তা প্রাপ্ত একটি প্রতিষ্ঠান ভেষজ স্প্রে উদ্ভাবন করেছে।


    
    বিজ্ঞান ও প্রযুক্তি দপ্তরের অধীন একাধিক প্রতিষ্ঠান স্বল্প উৎপাদন মূল্যে পরিবেশবান্ধব ক্ষতিসাধনহীন বডি স্প্রে উদ্ভাবনের চেষ্টা চালাচ্ছে। এই বিশেষ বডি স্প্রে সারা শরীরে ছড়িয়ে নিলে মারাত্মক ভাইরাস দমন করা সম্ভব। দপ্তরের অধীন সায়েন্স ফর ইক্যুয়িটি এমপাওয়ারমেন্ট অ্যান্ড ডেভলপমেন্ট ডিভিশন জ্ঞানভিত্তিক প্রতিষ্ঠানগুলিকে বিভিন্ন ধরনের সামাজিক সমস্যার নিরসনে সাহায্য করে চলেছে। কোভিড-১৯-এর দীর্ঘ মেয়াদী প্রভাব হ্রাস করতে সমাজকে বিভিন্ন ধরনের চ্যালেঞ্জ ও বিপদ মোকাবিলায় প্রস্তুত রাখাই এর উদ্দেশ্য।


    

    CG/BD/AS

    
    
    (Release ID: 1623797) Visitor Counter : 17
    
    
      Read this release in: English , Urdu , Hindi , Marathi , Punjabi , Tamil , Telugu