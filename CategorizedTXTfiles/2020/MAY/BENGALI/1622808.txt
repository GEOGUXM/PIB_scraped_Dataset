      বিজ্ঞানওপ্রযুক্তিমন্ত্রক

      বিজ্ঞান ও প্রযুক্তির মাধ্যমে অর্থনীতিকে চাঙ্গা করার বিষয়ের ওপর নজর রেখে জাতীয় প্রযুক্তি দিবস উদযাপন করা হবে
      Posted On: 10 MAY 2020 4:12PM by PIB Kolkata


    নতুন দিল্লি, ১০মে, ২০২০


    

    
    আগামী কাল জাতীয় প্রযুক্তি দিবস। এই উপলক্ষে বিজ্ঞান ও প্রযুক্তি বিভাগের (ডিএসটি) অন্তর্গত প্রযুক্তি উন্নয়ন বোর্ড (টিডিবি) এবং বণিক সভা কনফেডারেশনের অফ ইন্ডিয়ান ইন্ডাস্ট্রিজ যৌথভাবে বিজ্ঞান, প্রযুক্তির ও গবেষণার মাধ্যমে অর্থনীতিকে চাঙ্গা করার বিষয় ' রিস্টার্ট' শীর্ষক এক ডিজিটাল আলোচনা সভার আয়োজন করেছে।
    
    
    কেন্দ্রীয় বিজ্ঞান ও প্রযুক্তি, স্বাস্থ্য ও পরিবার কল্যাণ ও ভূবিজ্ঞান মন্ত্রী ডাঃ হর্ষ বর্ধন এই অনুষ্ঠানে প্রধান অতিথি হিসাবে উপস্থিত থাকবেন এবং জাতীয় প্রযুক্তি দিবসের মূল ভাষণ দেবেন। নীতিআয়োগের সদস্য, ভারত সরকারের প্রধান বৈজ্ঞানিক উপদেষ্টা ডাঃ ভি কে সরস্বত সহ বিশিষ্ট ব্যক্তিত্বরা অনুষ্ঠানে বক্তব্য রাখবেন।
    
    
    কোভিড-১৯এর সংকটের মুহূর্তে মহামারীর বিরুদ্ধে লড়াইয়ে প্রযুক্তিই সর্বাগ্রে রয়েছে। নতুন এই পরিস্থিতির সঙ্গে মানিয়ে নিতে প্রথমসারির ব্যবসায়ীরা প্রযুক্তিগুলির বিষয়ে বিভিন্ন চিন্তাভাবনা ও নিত্য নতুন কৌশল অবলম্বন করছেন, যাতে এই সঙ্কটের সময় কাটিয়ে ওঠা সম্ভবপর হয়। তাই অর্থনীতিকে চাঙ্গা করার জন্য প্রযুক্তিগত ভাবে একটি বিস্তৃত কর্ম পরিকল্পনা গ্রহণ করা প্রয়োজন। কোভিড-১৯ পরবর্তীতে চিকিৎসা প্রযুক্তি, উন্নত প্রযুক্তি, উৎপাদন বিষয়ে বিশেষ নজর দেওয়া প্রয়োজন। এই সম্মেলনে বৈজ্ঞানিক, প্রযুক্তিবিদ, সরকারী কর্মকর্তা, কূটনীতিক, ডাব্লুএইচও'র কর্মকর্তা এবং জাতীয় ও আন্তর্জাতিক শিল্প, গবেষণা প্রতিষ্ঠান এবং শিক্ষা প্রতিষ্ঠানের বিশিষ্ট ব্যক্তিবর্গকে একত্রিত হয়ে মত প্রকাশের সুযোগ পাবেন।
    
    সম্মেলনে 'ওষুধ ও চিকিৎসা সম্পর্কিত প্রযুক্তিগত বিষয়’ ; সুস্থায়ী ভবিষ্যতের জন্য উন্নত উৎপাদন প্রযুক্তি এবং বিশ্ব উদ্ভাবন’ বিষয়ে আলোচনা করা হবে।
    
    ১৯৯৮ সালে ১১ মে পোখরানে সফলভাবে পারমাণবিক পরীক্ষা চালিয়ে ভারত প্রযুক্তিগত অগ্রগতিতে শক্তি অর্জন করেছিল।সেই দিনটির স্মরণে বিজ্ঞান ও প্রযুক্তি বিভাগের (ডিএসটি) অন্তর্গত প্রযুক্তি উন্নয়ন বোর্ড (টিডিবি) প্রতিবছর দেশের বিজ্ঞান ও প্রযুক্তি ক্ষেত্রে সাফল্যকে তুলে ধরে। এই দিনটির আরো তাৎপর্য রয়েছে, কারণ এই দিনেই বেঙ্গালুরুতে দেশীয় প্রযুক্তিতে তৈরি হংস-৩ হেলিকপ্টারের সফল পরীক্ষা চালানো হয় এবং ভারত একই দিনে ত্রিশুল ক্ষেপণাস্ত্রের সফল পরীক্ষা চালিয়েছিল।এই ঘটনাগুলির স্মরণে ১৯৯৯ সাল থেক দিনটি জাতীয় প্রযুক্তি দিবস হিসাবে পালিত হচ্ছে। সারা বিশ্বের মানুষ এই ডিজিটাল আলোচনায় যোগ দিতে পারবেন। আগ্রহী ব্যক্তিরা নাম নথিভুক্ত করতে পারেন https://www.ciidigitalevents.in/SignUp.aspx?EventId=E000000003 এই ওয়েব সাইটে।

    

    CG/SS

    
    
    (Release ID: 1622808) Visitor Counter : 3
    
    
      Read this release in: Punjabi , English , Urdu , Marathi , Hindi , Manipuri , Tamil , Telugu , Kannada