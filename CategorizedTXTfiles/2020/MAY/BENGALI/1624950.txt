      কর্মী, জন-অভিযোগএবংপেনশনমন্ত্রক

      নতুন আর্থিক সংস্কারের ফলে ভারতের মহাকাশ ও পারমাণবিক ক্ষেত্রে বিশেষ সুযোগ সুবিধা সৃষ্টি হলো : ডঃ জিতেন্দ্র সিং
      Posted On: 17 MAY 2020 7:16PM by PIB Kolkata


    নয়াদিল্লি, ১৭ মে, ২০২০


    কেন্দ্রীয় মন্ত্রী ডঃ জিতেন্দ্র সিং আজ বলেছেন, প্রধানমন্ত্রী কোভিড-১৯ অতিমারির পরিপ্রেক্ষিতে যে ২০ লক্ষ কোটি টাকার প্যাকেজ ঘোষণা করেছেন তার ফলে মেডিক্যাল আইসোটোপ ব্যবহার করে ক্যান্সারের চিকিৎসা সহজলভ্য হবে এবং পারমাণবিক শক্তি দপ্তর সতন্ত্র রিঅ্যাক্টর তৈরিতে সক্ষম হবে। পারমাণবিক শক্তি দপ্তর ও মহাকাশ গবেষণা দপ্তরের প্রতিমন্ত্রী ডঃ জিতেন্দ্র সিং এই প্যাকেজকে ভবিষ্যতের দিশারী, উদ্ভাবনমূলক এবং বলিষ্ঠ বলে বর্ণনা করেছেন।


    তিনি বলেন, প্রধানমন্ত্রী শ্রী নরেন্দ্র মোদীর নেতৃত্বে এই প্রথম পারমাণবিক শক্তি দপ্তর তাদের কাজকর্মে বিকেন্দ্রীকরণের সুযোগ পেয়েছে, যার ফলে দৈনন্দিন কাজের ক্ষেত্রে অনেক সুবিধা পাওয়া যাবে। ডঃ সিং বলেন, ভারতবর্ষে মেডিকেল আইসোটোপের উৎপাদন, ক্যান্সার ও অন্যান্য রোগের চিকিৎসার ক্ষেত্রে যথেষ্ট ফলদায়ক হবে। তিনি আরও বলেন, বিকিরণ প্রযুক্তিকে কাজে লাগিয়ে খাদ্য সংরক্ষণের কাজেও অগ্রগতি লাভ করা যাবে।


    মহাকাশ গবেষণার ক্ষেত্রে আর্থিক প্যাকেজে যে সংস্থান রাখা হয়েছে তার প্রশংসা করে মন্ত্রী বলেন, এর ফলে মহাকাশ গবেষণার ক্ষেত্রে বেসরকারি বিনিয়োগ বৃদ্ধি পাবে।


    CG/SDG/SKD

    
    
    (Release ID: 1624950) Visitor Counter : 10
    
    
      Read this release in: English , Urdu , Hindi , Marathi , Punjabi , Tamil , Telugu , Kannada