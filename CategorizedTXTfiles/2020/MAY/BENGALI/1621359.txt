      শিল্পওবাণিজ্যমন্ত্রক

      কোভিড-১৯ এর প্রেক্ষাপটে পরিস্থিতি পর্যালোচনা করলেন দেশ বিদেশের অর্থনীতিবিদ, শিক্ষাবিদ ও ব্যবসায়ীক নেতৃত্ব
      Posted On: 06 MAY 2020 4:07PM by PIB Kolkata


    কোলকাতা, ৬ মে, ২০২০


    ইঞ্জিনিয়ারিং এক্সপোর্ট প্রোমোশন কাউন্সিল অফ ইন্ডিয়া (ই ই পি সি) দেশ বিদেশের ৪০ জন অর্থনীতিবিদ ও শিক্ষাবিদ কোভীড-১৯ এর ফলে উদ্ভূত পরিস্থিতিতে দেশের অর্থনৈতিক, সামাজিক ও রাজনৈতিক প্রেক্ষাপট নিয়ে কি ভাবনা চিন্তা করছেন তা নিয়ে একটি সংকলন তৈরি করেছে। অতিমারি পরবর্তী পরিস্থিতিতে বিশ্বায়নের হাল হকিকৎ এবং চিনের বিকল্প হিসাবে উৎপাদন শিল্পের কেন্দ্র রূপে ভারতের সুযোগ কতটা তা নিয়েও বিস্তারিত আলচনা করা হয়েছে।


    লকডাউন, বাণিজ্যে ও রপ্তানি ক্ষেত্রে তার প্রভাব, ছোট ও মাঝারি শিল্পের ভবিষ্যৎ, অর্থনৈতিক কূটনীতি ইত্যাদি বিভিন্ন বিষয় নিয়ে সংকলনটি প্রকাশ করেছে আসিয়ান ইন্ডিয়া সেন্টারের(এ আই সি) সহযোগিতায় ই ই পি সি। এটি প্রকাশিত হয়েছে রিসার্চ অ্যান্ড ইনফরমেশন সিস্টেম ফর ডেভেলপিং কান্ট্রিস (আর আই এস) পোর্টালে।


    ই ই পি সির এক্সিকিউটিভ ডিরেক্টর শ্রী সুরঞ্জন গুপ্ত রিসার্চ অ্যান্ড ইনফরমেশন সিস্টেম ফর ডেভেলপিং কান্ট্রিস এর অধ্যাপক ডঃ প্রবীর দে জানিয়ছেন এই প্রকাশনাটিতে ভারতীয় অর্থনীতির উপর কোভিড-১৯ এর প্রভাব নিয়ে বিস্তারিত আলোচনা করা হয়েছে।


    জে এন ইউ, যাদবপুর বিশ্ববিদ্যালয়, ইন্ডিয়ান ইন্সটিটিউট অফ ম্যানেজমেন্ট সহ বহু বিখ্যাত শিক্ষা প্রতিষ্ঠানের বিশেষজ্ঞরা তাদের বক্তব্য জানিয়েছেন।


    আর আই এসের চেয়ারম্যান ডঃ মোহন কুমার এবং ই ই পি সির চেয়ারম্যান শ্রী রবি সেহগাল বলেছেন এই অতিমারিরি প্রভাবে দেশের অর্থনীতি ও জনজীবন বিশেষ ভাবে ব্যাহত হয়েছে, বাণিজ্যের বিস্তর ক্ষতি হয়েছে, অর্থনীতির হাল পুনরুদ্ধারে দেশের সরকার আর্থিক প্যাকেজের ঘোষণা করেছে তা প্রশংসনীয় কিন্তু অতিমারি আন্তর্জাতিক বাণিজ্যের ক্ষেত্রে বিরূপ প্রভাব ফেলেছে।


    CG/SDG

    
    
    (Release ID: 1621359) Visitor Counter : 10
    
    
      Read this release in: English