      প্রতিরক্ষামন্ত্রক

      অটল টানেলের কাজ চলতি বছরের সেপ্টেম্বরের মধ্যে সম্পূর্ণ করতে লকডাউনের সময়ে প্রতিকূলতা সত্বেও বর্ডার রোডস অর্গানাইজেশন কাজ অব্যাহত রেখেছে
      Posted On: 05 MAY 2020 4:12PM by PIB Kolkata


    নতুন দিল্লি, ৫ মে, ২০২০


    

    
    হিমাচল প্রদেশের পীর পাঞ্জাল রেঞ্জের 'কৌশলগত অটল টানেল'এর কাজ বর্তমানে নির্মাণের চূড়ান্ত পর্যায়ে রয়েছে। এই কাজ দ্রুত শেষ করতে বর্ডার রোডস অর্গানাইজেশন (বিআরও) কার্যকরী পদক্ষেপ গ্রহণ করেছে।
    
    বর্তমানে এই টানেলের ভেতরে সড়ক নির্মাণের কাজ, আলো, ভেন্টিলেশন এবং উন্নতমানের ট্র্যাফিক নিয়ন্ত্রণ ব্যবস্থা সহ বৈদ্যুতিন-মেকানিক ফিটিং প্রতিস্থাপনের কাজ চলছে। টানেলের উত্তর প্রান্তে অবস্থিত চন্দ্রা নদীর উপর ১০০ মিটার দীর্ঘ একটি ইস্পাতের সুপার স্ট্রাকচার ব্রিজটিও নির্মাণাধীন রয়েছে। কোভিড-১৯ মহামারী সংক্রমণের কারণে কাজটি ১০ ​​দিনের জন্য বন্ধ ছিল।
    
    সীমান্ত সড়কের মহানির্দেশক লেঃ জেনারেল হরপাল সিং হিমাচলের মুখ্যমন্ত্রী শ্রী জয় রাম ঠাকুরের কাছে এব্যাপারে জানিয়েছেন। এর ফলশ্রুতিতে, ওই স্থানে কর্মীদের সঙ্গে রাজ্য সরকারের সক্রিয় সমন্বয় বজায় রেখে ৫ এপ্রিল থেকে কাজটি আবার শুরু করা হয়। পরিকল্পনা অনুযায়ী এবছরের সেপ্টেম্বরে এই কাজ শেষ হওয়ার লক্ষ্য মাত্রা রয়েছে। অটল টানেলের কাজে কোভিড-১৯এর প্রয়োজনীয় সমস্ত সতর্কতা অবলম্বন করা হয়েছে।
    
    
    রোটাং পাসের পথটি নভেম্বর থেকে মে মাসের মধ্যে পুরোপুরি তুষারবদ্ধ হয়ে যাওয়ার ফলে প্রতি বছর ছয় মাস ধরে মানালি-সরচু-লেহ্ সড়ক বন্ধ থাকার কারণে অটল টানেলটি নির্মিত হচ্ছে। এই সুড়ঙ্গটি গড়ে উঠলে সারা বছর ধরে মানালির সঙ্গে লাহুল উপত্যকার যোগাযোগ বজায় থাকবে এবং মানালি-রোটাং পাস সরচু-লেহ্ সড়কের যাত্রা পথ ৪৬ কিলোমিটার কমে যাবে। সারা বছর ধরেই ভারতের অন্যান্য অঞ্চলের সঙ্গে লাহুলের সাধারণ মানুষ যোগাযোগ বজায় রাখতে পারবেন। পাশাপাশি এই সুড়ঙ্গটি সুরক্ষা বাহিনীকে যোগাযোগের ক্ষেত্রে একটি বড় কৌশলগত সহায়তা প্রদান করবে।

    

    CG/SS

    
    
    (Release ID: 1621280) Visitor Counter : 18
    
    
      Read this release in: English , Urdu , Marathi , Hindi , Assamese , Punjabi , Tamil , Telugu