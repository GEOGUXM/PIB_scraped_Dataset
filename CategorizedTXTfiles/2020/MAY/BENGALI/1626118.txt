      স্বরাষ্ট্র মন্ত্রক

      কোভিড-১৯ এর প্রেক্ষিতে ভিসা ও ভ্রমণ সংক্রান্ত নিষেধাজ্ঞাগুলি শিথিল করেছে স্বরাষ্ট্র মন্ত্রক; বিদেশে আটকে পড়া বিশেষ শ্রেণীর ওসিআই কার্ডধারীদের দেশে ফেরার অনুমতি
      Posted On: 22 MAY 2020 3:06PM by PIB Kolkata


    নয়াদিল্লি, ২২ মে, ২০২০


    

    কেন্দ্রীয় স্বরাষ্ট্র মন্ত্রক কোভিড-১৯ এর প্রেক্ষিতে ভিসা ও ভ্রমণ সংক্রান্ত নিষেধাজ্ঞা শিথিল করেছে। একই সঙ্গে, বিদেশে আটকে পড়া নির্দিষ্ট কয়েকটি শ্রেণীর ওসিআই কার্ডধারীদের দেশে ফেরার ব্যাপারেও অনুমতি দেওয়া হয়েছে।


    
    বিদেশে আটকে পড়া নিম্নলিখিত শ্রেণীর ওসিআই কার্ডধারীদের ভারতে ফেরার অনুমতি দেওয়া হয়েছে :
    
    • এমন ভারতীয় নাগরিক, যিনি বিদেশে থাকেন এবং তাঁর যে সমস্ত সন্তানের ওসিআই কার্ড রয়েছে, তাঁরা দেশে ফিরতে পারবেন।
    • পারিবারিক সদস্যের মৃত্যুর কারণে আপৎকালীন পরিস্থিতিতে যে সমস্ত ওসিআই কার্ডধারী দেশে ফিরে ইচ্ছুক।
    • একটি দম্পতি, যাঁদের মধ্যে একজনের ওসিআই কার্ড রয়েছে এবং অন্যজন ভারতীয় নাগরিক, সেই সঙ্গে যাঁরা ভারতের স্থায়ী বাসিন্দা।
    • বিশ্ববিদ্যালয়ের ছাত্রছাত্রী, যাঁদের ওসিআই কার্ড রয়েছে, কিন্তু যাঁদের পিতা-মাতা ভারতীয় নাগরিক এবং ভারতেই বসবাস করছেন।
    
    উল্লেখ করা যেতে পারে, মন্ত্রকের পক্ষ থেকে গত ৭ই মে ভ্রমণের ক্ষেত্রে যে সমস্ত নিষেধাজ্ঞা আরোপ করা হয়েছিল, সেই সমস্ত নিষেধাজ্ঞাগুলি বিমান, জাহাজ, ট্রেন ও অন্যান্য যানবাহন, যেগুলিকে বিদেশে আটকে পড়া ওসিআই কার্ডধারীদের ভারতে নিয়ে আসতে কাজে লাগানো হচ্ছে, তার ওপর প্রযোজ্য হবে না। বাকি সমস্ত শর্তাবলী আগের মতোই কার্যকর থাকছে।

    

    CG/BD/SB

    
    
    (Release ID: 1626118) Visitor Counter : 16
    
    
      Read this release in: Punjabi , English , Urdu , Marathi , Hindi , Manipuri , Assamese , Gujarati , Odia , Tamil , Telugu , Kannada , Malayalam