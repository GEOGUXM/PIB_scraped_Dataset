      অসামরিকবিমানপরিবহণমন্ত্রক

      কোভিড-১৯ লকডাউন চলাকালীন লাইফলাইন উড়ানের অধীনে ৪৫২টি বিমান চলাচল করেছে
      Posted On: 05 MAY 2020 7:12PM by PIB Kolkata


    নতুন দিল্লি, ৫ মে, ২০২০

    

    এয়ার ইন্ডিয়া, অ্যালায়েন্স এয়ার, আইএএফ এবং বেসরকারী বিমানসংস্থা লাইফলাইন উড়ানের অধীনে ৪৫২টি বিমান চলাচল করেছে। এর মধ্যে এয়ার ইন্ডিয়া এবং অ্যালায়েন্স এয়ারের ২৭২টি বিমান রয়েছে। আজ পর্যন্ত প্রায় ৮২৪.৪৪ টন পণ্য পরিবহন করা হয়েছে। লাইফলাইন উড়ানের বিমানগুলি এপর্যন্ত ৪,৪১,৫৬৪ কিলোমিটারের বেশি পথ পাড়ি দিয়েছে। উল্লেখ্য কোভিড ১৯-এর বিরুদ্ধে ভারতের লড়াইকে জোরদার করার জন্য দেশের প্রত্যন্ত অঞ্চলে প্রয়োজনীয় চিকিৎসা সরঞ্জাম পৌঁছে দেবার লক্ষ্যে অসামরিক বিমান চলাচল মন্ত্রকের উদ্যোগে "লাইফলাইন উড়ান" বিমানগুলি চলাচল করছে।
    
    পবন হান্স লিমিটেড সহ হেলিকপ্টার পরিষেবা জম্মু কাশ্মীর, লাদাখ, দ্বীপপুঞ্জ এবং উত্তর-পূর্ব অঞ্চলে জরুরী চিকিৎসা সরঞ্জাম এবং রোগীদের পরিবহনে সহায়তা করছে। গত ৪ মে, ২০২০ পর্যন্ত পবন হান্স ৭,৭২৯ কিলোমিটার দূরত্ব অতিক্রম করে ২,২৭ টন পণ্য পরিবহন করেছে।
    
    উত্তর পূর্ব অঞ্চল, দ্বীপাঞ্চল এবং পার্বত্য রাজ্যগুলিতে বিশেষ দৃষ্টি দেওয়া হয়েছে।


    
    এয়ার ইন্ডিয়া এবং আইএএফ প্রাথমিকভাবে জম্মু কাশ্মীর, লাদাখ, উত্তর-পূর্ব এবং অন্যান্য দ্বীপ অঞ্চলের জন্য পণ্য পরিবহনের কাজ শুরু করে।
    
    অন্তর্দেশীয় পরিবহণ সংস্থা স্পাইসজেট, ব্লু ডার্ট, ইন্ডিগো এবং ভিস্তারা বাণিজ্যিক ভিত্তিতে পণ্যবাহী বিমান পরিবহন করেছে। স্পাইসজেট ২৪ শে মার্চ থেকে ৪ মে ২০২০ -র মধ্যে ৭৯৬ টি বিমানে ১৩,৬১,১৪১ কিমি দূরত্ব অতিক্রম করে ৫,৮১৭ টন পণ্য পরিবহন করেছে। এর মধ্যে ২৯০ টি আন্তর্জাতিক উড়ান ছিল। ব্লু ডার্ট, ২৫ মার্চ থেকে ৪ মে ২০২০ পর্যন্ত ২৬৬ টি বিমানে ২, ৯৪, ৯২৮ কিমি দূরত্ব অতিক্রম করে ৪,৫২২ টন পণ্য সরবরাহ করেছে। এর মধ্যে ১৩ টি আন্তর্জাতিক উড়ান ছিল। ইন্ডিগো, ৩ এপ্রিল থেকে ৪ মে ২০২০ পর্যন্ত ৯০, টি বিমানে, ১,৫০, ৮০৩ কিলোমিটার দূরত্ব অতিক্রম করে প্রায় ৪৪৪ টন পণ্য পরিবহন করেছে। এর মধ্যে ৩৪টি আন্তর্জাতিক বিমান রয়েছে। সরকারের জন্য বিনামূল্যে চিকিৎসা সরঞ্জাম পরিবহনের বিষয়টি ও এই পরিবহনে অন্তর্ভুক্ত। ভিস্তারা ১৯ এপ্রিল থেকে ৪ মে ২০২০- র মধ্যে ২২ টি বিমানে, ৩০,৬১৪ কিলোমিটার পথ পাড়ি দিয়ে প্রায় ১৪৪ টন পণ্য পরিবহন করেছে।
    
    
    ওষুধ, চিকিৎসা সরঞ্জাম এবং কোভিড-১৯ ত্রাণ সামগ্রী পরিবহনের জন্য পূর্ব এশিয়ার সাথে একটি কার্গো এয়ার ব্রিজ স্থাপন করা হয়। এয়ার ইন্ডিয়া ৯৫৬ টন চিকিৎসা সরঞ্জাম পরিবহন করে।
    
    
    
    এছাড়াও, ব্লু ডার্ট এপ্রিলের ১৪ তারিখ থেকে ৪ মে পর্যন্ত গুয়াংঝাউ এবং সাংহাই থেকে প্রায় ১১৪ টন এবং হংকং থেকে ২৪ টন চিকিৎসা সরঞ্জাম পরিবহন করেছ। স্পাইসজেট ৪ মে, ২০২০ পর্যন্ত সাংহাই ও গুয়াংঝাউ থেকে ২০৪ টন ও হংকং ও সিঙ্গাপুর থেকে ওই একই সময়ের মধ্যে ১৬ টন চিকিৎসা সরঞ্জাম সরবরাহ করেছে।


    

    CG/TG

    
    
    (Release ID: 1621343) Visitor Counter : 11
    
    
      Read this release in: English , Urdu , Hindi , Assamese , Manipuri , Punjabi , Odia , Tamil , Telugu , Kannada