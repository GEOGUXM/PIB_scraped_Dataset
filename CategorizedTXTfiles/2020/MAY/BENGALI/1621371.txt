      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 05 MAY 2020 6:22PM by PIB Kolkata


    নয়াদিল্লি , ০৫ মে , ২০২০


    স্বাস্থ্য ও পরিবার কল্যাণ মন্ত্রকের পক্ষ থেকে কোভিড-১৯ সংক্রান্ত সর্বশেষ তথ্য


    দেশে এখনও পর্যন্ত সুস্থ হয়েছেন ১২ হাজার ৭২৬ জন। এর ফলে, সুস্থতার হার দাঁড়িয়েছে ২৭.৪১ শতাংশে। নিশ্চিতভাবে করোনায় আক্রান্তের সংখ্যা এখন ৪৬ হাজার ৪৩৩। গতকাল থেকে ৩ হাজার ৯০০ জন নিশ্চিতভাবে করোনায় আক্রান্ত হয়েছেন। এখনও পর্যন্ত মৃত্যু হয়েছে ১ হাজার ৫৬৮ জনের। গতকাল থেকে মৃত্যু হয়েছে ১৯৫ জনের। গত ২৪ ঘন্টায় আক্রান্তের হার ও মৃত্যু সংখ্যা এ যাবৎ সর্বোচ্চ। রাজ্য ও কেন্দ্রশাসিত অঞ্চলগুলিকে আক্রান্ত ব্যক্তিদের সংস্পর্শে আসা অন্যান্যদের খুঁজে বের করতে এবং আক্রান্তদের সঠিক চিকিৎসার ব্যবস্থা সুনিশ্চিত করতে পরামর্শ দেওয়া হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621216 – এই লিঙ্কে ক্লিক করুন।


    কোভিড-১৯ মোকাবিলার বর্তমান পরিস্থিতি, প্রস্তুতি এবং গৃহীত পদক্ষেপ পর্যালোচনায় মন্ত্রী গোষ্ঠী


    মন্ত্রী গোষ্ঠী কোভিড-১৯ সংক্রমণ প্রতিরোধে রণকৌশল এবং কার্যকর পদক্ষেপ গ্রহণের বিষয়গুলির পাশাপাশি, কেন্দ্র ও রাজ্য পর্যায়ে গৃহীত পদক্ষেপগুলি বিশদে খতিয়ে দেখেছে। বৈঠকে মন্ত্রী গোষ্ঠীকে জানানো হয়েছে মৃত্যু হার এখনও পর্যন্ত ৩.২ শতাংশ এবং সুস্থতার হার ২৫ শতাংশের বেশি। লকডাউনের ইতিবাচক প্রভাব হিসাবে সুস্থতার হারকে বিবেচনা করা যেতে পারে বলে বৈঠকে উল্লেখ করা হয়। দেশের বিভিন্ন অংশে রোগীদের কাছ থেকে নোভেল করোনা ভাইরাসের জিন সংক্রান্ত মৌলিক গঠনগত উপাদানের নমুনা সংগ্রহের উদ্যোগ গ্রহণ করা হয়েছে। বৈঠকে মন্ত্রী গোষ্ঠীকে প্রয়োজনের তুলনায় বেশি মাস্ক, ভেন্টিলেটর, পিপিই কিট, ওষুধপত্র এবং অন্যান্য অত্যাবশ্যক সরঞ্জাম মজুত রয়েছে বলে জানানো হয়। প্রধানমন্ত্রী গরিব কল্যাণ প্যাকেজের আওতায় ৪ঠা মে পর্যন্ত চলতি মাসের প্রথম কিস্তি হিসাবে ৫৮ কোটি ৭৭ লক্ষ সুফলভোগীকে ২৯ লক্ষ ৩৮ হাজার মেট্রিক টন খাদ্যশস্য বন্টন করা হয়েছে। এখনও পর্যন্ত দ্বিতীয় মাসের কিস্তি বাবদ ১১ কোটি ৬৩ লক্ষ সুফলভোগীকে ৫ লক্ষ ৮২ হাজার মেট্রিক টন খাদ্যশস্য বন্টন করা হয়েছে। প্রধানমন্ত্রী উজ্জ্বলা যোজনার আওতায় এপ্রিল ও মে মাসে ৪ কোটি ৯৮ লক্ষ সিলিন্ডার বুক করা হয়। এর মধ্যে ৪ কোটি ৭২ লক্ষ সিলিন্ডার বিতরণ করা হয়েছে। ৮ কোটি ১৮ লক্ষ কৃষকের প্রত্যেককে ২ হাজার টাকা করে আর্থিক সুবিধা দেওয়ার প্রক্রিয়া শুরু হয়েছে। প্রধানমন্ত্রী জন ধন যোজনায় ২০ কোটি ৫ লক্ষ মহিলা অ্যাকাউন্টধারীকে ৫০০ টাকা করে দেওয়া হচ্ছে। ইপিএফও-র ৯ লক্ষ ২৭ হাজার সদস্য অনলাইনে ২ হাজার ৮৯৫ কোটি টাকা তুলেছেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621207 – এই লিঙ্কে ক্লিক করুন।


    প্রধানমন্ত্রী নির্জোট আন্দোলন গোষ্ঠীভুক্ত দেশগুলির শিখর বৈঠকে অনলাইনে অংশ নিলেন


    প্রধানমন্ত্রী শ্রী নরেন্দ্র মোদী গত সন্ধ্যায় নির্জোট আন্দোলন গোষ্ঠীভুক্ত দেশগুলির শিখর বৈঠকে অনলাইনে অংশ নেন। কোভিড-১৯ মহামারী মোকাবিলার বিষয়গুলি নিয়ে আলোচনা করতেই এই বৈঠক।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621065 – এই লিঙ্কে ক্লিক করুন।


    কোভিড-১৯ মোকাবিলায় নির্জোট আন্দোলন গোষ্ঠীভুক্ত দেশগুলির শিখর বৈঠকে ভিডিও কনফারেন্সে অংশ নিয়ে প্রধানমন্ত্রীর বক্তব্য


    আজ সমগ্র মানবজাতি বহু দশক বাদে এক গুরুতর সঙ্কটের সম্মুখীন। এই সময়ে নির্জোট আন্দোলন বিশ্ব জুড়ে একাত্মতা গড়ে তুলতে সাহায্য করতে পারে। এই নির্জোট আন্দোলন গোষ্ঠীভুক্ত দেশগুলি অধিকাংশ সময়েই বিশ্বের বিভিন্ন বিষয়ে নৈতিক অবস্থান পেশ করেছে। এই ভূমিকা অব্যাহত রাখতে নির্জোট আন্দোলনকে অবশ্যই সংঘবদ্ধ করতে হবে। আমাদের এমন আন্তর্জাতিক প্রতিষ্ঠানের প্রয়োজন, যেখানে বর্তমান বিশ্বের আরও বেশি প্রতিনিধিত্ব থাকবে। এখন আমাদের মানবিক কল্যাণে গুরুত্ব দেওয়া প্রয়োজন, কেবল আর্থিক বিকাশেই নয়। ভারত দীর্ঘ সময় ধরে আর্থিক বিষয়ের পাশাপাশি, মানব কল্যাণের বিষয়গুলিতে সফলতা পেয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621067 – এই লিঙ্কে ক্লিক করুন।


    কেন্দ্রীয় মানবসম্পদ উন্নয়ন মন্ত্রী ওয়েবইনারের মাধ্যমে ছাত্রছাত্রীদের সঙ্গে মতবিনিময় করলেন


    ছাত্রছাত্রীদের সঙ্গে মতবিনিময়ের সময় কেন্দ্রীয় মানবসম্পদ উন্নয়ন মন্ত্রী বকেয়া প্রবেশিকা পরীক্ষাগুলির তারিখ ঘোষণা করেছেন। তিনি জানিয়েছেন, নিট পরীক্ষা নেওয়া হবে আগামী ২৬শে জুলাই। জেইই মেইন পরীক্ষা নেওয়া হবে জুলাই মাসের ১৮, ২০, ২১, ২২ এবং ২৩ তারিখ। জেইই অ্যাডভান্স পরীক্ষা আগস্ট মাসে নেওয়া হবে বলে তিনি ইঙ্গিত দেন। তিনি আরও জানান, ইউজিসি’র নেট পরীক্ষা এবং সিবিএসই-র দ্বাদশ শ্রেণীর বোর্ড পরীক্ষার তারিখ শীঘ্রই ঘোষণা হবে। ২০২০-২১ অর্থবর্ষে আইআইটি, এনআইটি এবং আইআইআইটি-র শিক্ষা মাশুলে কোনও বৃদ্ধি হচ্ছে না।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621189 – এই লিঙ্কে ক্লিক করুন।


    লকডাউনের সময় প্রধানমন্ত্রী ভারতীয় জনঔষধি কেন্দ্রগুলি হোয়াটসঅ্যাপ ও ই-মেলে ওষুধপত্র সরবরাহের অর্ডার গ্রহণ করছে


    লকডাউনের সময় প্রধানমন্ত্রী ভারতীয় জনঔষধি কেন্দ্রগুলি হোয়াটসঅ্যাপ ও ই-মেলে চিকিৎসকের প্রেসক্রিপশন আপলোডের ভিত্তিতে প্রয়োজনীয় ওষুধপত্র রোগীর বাড়িতে পৌঁছে দিচ্ছে। প্রযুক্তিকে কাজে লাগিয়ে রোগীদের স্বার্থে এই পরিষেবা শুরু হয়েছে। কেন্দ্রীয় রসায়ন ও সার মন্ত্রী জনঔষধি কেন্দ্রগুলির এই উদ্যোগের প্রশংসা করে বলেছেন, বহু জনঔষধি কেন্দ্র হোয়াটসঅ্যাপের মতো সোশ্যাল মিডিয়াকে কাজে লাগিয়ে রোগীর কাছে অত্যাবশ্যক ওষুধ পৌঁছে দিচ্ছে। এই উদ্যোগ নিঃসন্দেহে প্রশংসনীয়। বর্তমানে দেশের ৭২৬টি জেলায় ৬ হাজার ৩০০-রও বেশি জনঔষধি কেন্দ্র রয়েছে। এই জনঔষধি কেন্দ্রগুলি থেকে বাজার দরের তুলনায় ৫০ থেকে ৯০ শতাংশ কম মূল্যে গুণগতমানের ওষুধ পাওয়া যাচ্ছে। এপ্রিল মাসে এই কেন্দ্রগুলির আর্থিক লেনদনের পরিমাণ ছিল প্রায় ৫২ কোটি টাকা। ভারতীয় ডাকবিভাগ প্রত্যন্ত অঞ্চলে থাকা জনঔষধি কেন্দ্রগুলির ওষুধপত্র পৌঁছে দিচ্ছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621141 – এই লিঙ্কে ক্লিক করুন।


    ইপিএফও-র পক্ষ থেকে পেনশন-প্রাপকদের জন্য ৭৬৪ কোটি টাকা মঞ্জুর


    কর্মচারী ভবিষ্যনিধি তহবিল সংগঠনের পেনশন কর্মসূচির আওতায় পেনশন-প্রাপকের সংখ্যা ৬৫ লক্ষ। সংগঠনের ১৩৫টি ক্ষেত্রীয় কার্যালয় এপ্রিল মাসের পেনশন মেটাতে আগাম ব্যবস্থা গ্রহণ করে। উদ্দেশ্য, দেশ জুড়ে কোভিড-১৯ লকডাউনের প্রেক্ষিতে পেনশন-প্রাপকদের অসুবিধা দূর করা। সংগঠনের আধিকারিক ও কর্মীরা সারা দেশের পেনশন বন্টন ব্যাঙ্কগুলির নোডাল শাখায় ৭৬৪ কোটি টাকা পেনশন হিসাবে পৌঁছে দিতে সর্বাত্মক ভূমিকা নেয়। নির্দিষ্ট সময়ে পেনশন-প্রাপকদের অ্যাকাউন্টে প্রাপ্য অর্থ পৌঁছে দিতে সমস্ত ব্যাঙ্ক শাখাগুলিকে নির্দেশ দেওয়া হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621161 – এই লিঙ্কে ক্লিক করুন।


    কোভিড-১৯ এর বিরুদ্ধে দেশবাসীর লড়াইয়ে এনএনসি-র অবদান পর্যালোচনা করলেন প্রতিরক্ষা মন্ত্রী


    প্রতিরক্ষা মন্ত্রী শ্রী রাজনাথ সিং আজ ভিডিও কনফারেন্সের মাধ্যমে কোভিড-১৯ সংক্রমণ প্রতিরোধে জাতীয় সমর শিক্ষার্থী বাহিনী (এনসিসি)-র অবদান খতিয়ে দেখেছেন। প্রতিরক্ষা মন্ত্রী বলেন, সমগ্র দেশ এক কঠিন চ্যালেঞ্জের মধ্য দিয়ে চলেছে এবং কোভিড-১৯ সংক্রমণ মোকাবিলায় সরকার একাধিক কার্যকর ব্যবস্থা নিয়েছে। সমর শিক্ষার্থী বাহিনীর ক্যাডেটরা পণ্য সামগ্রী সরবরাহ ব্যবস্থায় যুক্ত থেকেছেন। কয়েকজন ক্যাডেট সোশ্যাল মিডিয়ায় শিক্ষামূলক ভিডিও আপলোড করেছেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621188 – এই লিঙ্কে ক্লিক করুন।


    ডঃ জিতেন্দ্র সিং ২৮টি রাজ্য ও ৯টি কেন্দ্রশাসিত অঞ্চলের সঙ্গে কোভিড-১৯ সংক্রান্ত গণঅভিযোগ নিষ্পত্তি বিষয়ক ডিএআরপিজি-র অগ্রগতি প্রতিবেদন পর্যালোচনা করেছেন


    ডিএআরপিজি-র কোভিড-১৯ সংক্রান্ত গণঅভিযোগ নিষ্পত্তি ব্যবস্থার মাধ্যমে ৩০শে মার্চ থেকে ৪ঠা মে পর্যন্ত সময়ে ৫২ হাজার ৩২৭টি সমস্যার নিষ্পত্তি হয়েছে। কোভিড-১৯ সংক্রান্ত গণঅভিযোগগুলির নিষ্পত্তির ক্ষেত্রে সময় লেগেছে ১.৪৫ দিন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621201 – এই লিঙ্কে ক্লিক করুন।


    লাইফলাইন উড়ান কর্মসূচির আওতায় ৪৩০টি বিমানের পরিষেবা


    লাইফলাইন উড়ান কর্মসূচির আওতায় ৪৪৩টি বিমানে করে আজ পর্যন্ত ৮২১ টনেরও বেশি পণ্য পরিবহণ করা হয়েছে। এই পণ্য পরিবহণের জন্য বিমানগুলি আকাশপথে ৪ লক্ষ ৩৪ হাজার কিলোমিটারেরও বেশি পথ অতিক্রম করেছে। পবন হংস সংস্থার হেলিকপ্টারে করে জম্মু, কাশ্মীর, লাদাখ, দ্বীপপুঞ্জ এলাকা ও উত্তর-পূর্বাঞ্চলে অত্যাবশ্যক চিকিৎসা সামগ্রী ও রোগীদের পরিষেবা দেওয়া হয়েছে। পবন হংস সংস্থার হেলিকপ্টারগুলি গত তেসরা মে পর্যন্ত ২.২৭ টন পণ্য পরিষেবা দিয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1620983 – এই লিঙ্কে ক্লিক করুন।


    গুরুত্বপূর্ণ একটি নীতি সম্পর্কে চিন্তাভাবনা করা প্রয়োজন : শ্রী নীতিন গড়করি


    কেন্দ্রীয় অতিক্ষুদ্র, ছোট ও মাঝারি শিল্পোদ্যোগ মন্ত্রী শ্রী নীতিন গড়করি কোভিড-১৯ মহামারীর প্রেক্ষিতে উদ্ভূত আর্থিক পরিস্থিতির কথা বিবেচনায় রেখে বিকল্প একটি নীতির বিষয়ে চিন্তাভাবনা করা হচ্ছে বলে জানিয়েছেন। তিনি উদ্ভাবন ও খরচ কমিয়ে গুণমান বাড়াতে সংশ্লিষ্ট সকলকে অর্জিত জ্ঞান সম্পদে পরিণত করার পরামর্শ দেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1621215 – এই লিঙ্কে ক্লিক করুন।


    ক্ষুদ্র ও মাঝারি শিল্পোদ্যোগ মন্ত্রক ক্ষুদ্র ও মাঝারি ক্ষেত্রগুলির জন্য কৃষি নীতি প্রণয়নে কাজ করছে : শ্রী নীতিন গড়করি


    শ্রী গড়করি জানিয়েছেন, রপ্তানি বৃদ্ধিতে গুরুত্ব দেওয়ার পাশাপাশি, দেশীয় উৎপাদন বাড়িয়ে আমদানি নির্ভরশীলতা কমানো প্রয়োজন। তিনি আরও বলেন, শিল্প সংস্থাগুলিকে উদ্ভাবন, বিজ্ঞান ও প্রযুক্তি, গবেষণাধর্মী দক্ষতা এবং অভিজ্ঞতাকে জ্ঞানে পরিণত করে সম্পদ হিসাবে গড়ে তুলতে অগ্রাধিকার দিতে হবে। শ্রী গড়করি স্মরণ করে বলেন, জাপান সরকার চীন থেকে জাপানি বিনিয়োগ সরিয়ে নিয়ে আসতে নিজের দেশের শিল্প সংস্থাগুলির জন্য বিশেষ প্যাকেজ চালু করেছে। ভারতের কাছে এই পরিস্থিতি কাজে লাগানোর সুযোগ হয়ে উঠেছে বলে শ্রী গড়করি অভিমত প্রকাশ করেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1620966 – এই লিঙ্কে ক্লিক করুন।


    হিমঘর প্রকল্পগুলির প্রোমোটারদের সঙ্গে ভিডিও কনফারেন্সে বৈঠক করলেন শ্রীমতী হরসিমরত কউর বাদল


    শ্রীমতী হরসিমরত কউর বাদল কোভিড-১৯ সঙ্কট মোকাবিলায় হিমঘরগুলির সংঘবদ্ধ নেটওয়ার্কের সমবেত শক্তিকে একত্রিত করার ওপর গুরুত্ব দিয়েছেন। বর্তমান পরিস্থিতি খাদ্য সামগ্রীর সরবরাহ-শৃঙ্খলে গুরুতর চ্যালেঞ্জ ছুঁড়ে দিয়েছে। বৈঠকে হিমঘরে পড়ে থাকা শাক-সব্জির বিপুল মজুত, প্রক্রিয়াজাত ডেয়ারি প্রোডাক্ট প্রভৃতির কথা উল্লেখ করা হয়। লকডাউনের প্রেক্ষিতে হোটেল, রেস্তোরাঁ, বিভিন্ন অনুষ্ঠান আয়োজন বন্ধ থাকায় শাক-সব্জি ও ডেয়ারি পণ্যগুলি বাজারজাত করার ক্ষেত্রে সমস্যা হচ্ছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1620971 – এই লিঙ্কে ক্লিক করুন।


    বিজ্ঞান ও প্রযুক্তি দপ্তর প্রয়োগযোগ্য বিজ্ঞান ও প্রযুক্তি ব্যবহারের ক্ষেত্রে কোভিড-১৯ পরিস্থিতিকে সঠিকভাবে কাজে লাগাচ্ছে : অধ্যাপক আশুতোষ শর্মা


    বিস্তারিত বিবরণের জন্য https://pib.gov.in/PressReleseDetail.aspx?PRID=1621139 – এই লিঙ্কে ক্লিক করুন।


    পিআইবি’র আঞ্চলিক কার্যালয় থেকে প্রাপ্ত তথ্য


    · চন্ডীগড় : চন্ডীগড়ের প্রশাসক উচ্চ পদস্থ আধিকারিকদের সংক্রামিত এলাকাগুলির পাশাপাশি, বাপুধাম কলোনী এবং সেক্টর-৩০বি’তে আরও নজর দেওয়ার নির্দেশ দিয়েছেন। তিনি স্বাস্থ্য পরিষেবা নির্দেশককে সংক্রামিত এলাকাগুলিতে সন্দেহজনক ব্যক্তির স্বাস্থ্য পরীক্ষা ও নমুনা পরীক্ষার নির্দেশ দিয়েছেন। সংক্রমণের ঝুঁকি এড়াতে কর্মীদের উপযুক্ত সুরক্ষামূলক ব্যবস্থা গ্রহণের পরামর্শ দিয়েছেন তিনি।


    · পাঞ্জাব : রাজ্যের স্বাস্থ্য ও পরিবার কল্যাণ দপ্তর করোনা ভাইরাসের প্রেক্ষিতে বয়স্ক ও প্রবীণ নাগরিকদের প্রতি বিশেষ যত্নশীল হওয়ার জন্য নির্দেশিকা জারি করেছে। রাজ্যের মুখ্যমন্ত্রী ক্ষুদ্র, মাঝারি ও গৃহ শিল্পগুলির সুবিধার্থে পরিবার ও প্রতিবেশী অঞ্চল থেকে শ্রমিকদের কাজে লাগানোর জন্য কেন্দ্রের অনুমতি চেয়েছেন।


    · হরিয়ানা : করোনা সেনানীদের রোগ প্রতিরোধক ক্ষমতা বাড়াতে রাজ্য আয়ুষ দপ্তর কেন্দ্রীয় আয়ুষ মন্ত্রকের নীতি-নির্দেশিকা অনুসরণ করে ওষুধপত্র বিতরণ করছে।


    · হিমাচল প্রদেশ : রাজ্যের মুখ্যমন্ত্রী স্বেচ্ছাসেবী সংস্থা আর্ট অফ লিভিং – এর পক্ষ থেকে প্রদেয় অত্যাবশ্যক সামগ্রী বোঝাই তিনটি লরির যাত্রা সূচনা করেছে। দান সামগ্রীগুলি বিনামূল্যে বিতরণ করা হবে। মুখ্যমন্ত্রী বলেছেন, আর্ট অফ লিভিং – এর এই উদ্যোগ সমাজ সেবায় অন্যদেরকেও এগিয়ে আসতে প্রেরণা যোগাবে।


    · কেরল : প্রাতিষ্ঠানিক কোয়ারেন্টাইন থেকে হোম কোয়ারেন্টাইনের ব্যাপারে কেন্দ্রের নীতি-নির্দেশিকা শিথিল করার জন্য রাজ্য সরকার আবেদন করবে বলে হাইকোর্টকে জানিয়েছে। উপসাগরীয় দেশগুলিতে আটকে পড়া কেরলবাসীদের নিয়ে প্রথম বিমানটি আগামী ৭ই মে রাজ্যে পৌঁছবে। প্রতিবেশী রাজ্যগুলি থেকে বিপুল সংখ্যায় মালয়ালিরা রাজ্যে ফিরছেন। রাজ্য সরকারি কর্মচারীদের বেতন স্থগিত রাখার ব্যাপারে রাজ্য সরকারের একটি নতুন অধ্যাদেশে স্টে অর্ডার দিতে কেরল হাইকোর্ট অসম্মত হয়েছে। রাজ্যে নিশ্চিতভাবে করোনায় আক্রান্তের সংখ্যা ৪৯৯। সুস্থ হয়েছেন ৪৬৫ জন। মৃত্যু হয়েছে ৪ জনের।


    · তামিলনাডু : আম্মা ক্যান্টিনের কর্মীদের নমুনা পরীক্ষায় ভাইরাসের উপস্থিতির প্রমাণ পাওয়া গেছে। সোমবার লকডাউন আংশিক শিথিল করার পর শত শত মানুষ চেন্নাইয়ের রাস্তায় নেমে আসেন। রাজ্যে গতকাল পর্যন্ত আক্রান্তের সংখ্যা ৩ হাজার ৫৫০। নিশ্চিতভাবে করোনায় আক্রান্ত হয়েছেন ২ হাজার ১০৭ জন। মৃত্যু হয়েছে ৩১ জনের।


    · কর্ণাটক : রাজ্যে আজ আরও ৮ জন নিশ্চিতভাবে করোনায় আক্রান্ত হয়েছেন। বিজয়পুরায় আজ ৬২ বছর বয়সী এক মহিলা কোভিডে আক্রান্ত হয়ে মারা গেছেন। রাজ্যে এখনও পর্যন্ত আক্রান্তের সংখ্যা ৬৫৯। মৃত্যু হয়েছে ২৮ জনের এবং সুস্থ হয়েছেন ৩২৪ জন।


    · অন্ধ্রপ্রদেশ : রাজ্যে মদের দাম আরও ৫০ শতাংশ বাড়ানো হয়েছে, দোকান খোলা ও বন্ধের সময় কমানো হয়েছে। এর আগে মদের দাম ২৫ শতাংশ বাড়ানো হয়েছিল। রাজ্যে অরেঞ্জ ও গ্রিন জোন চিহ্নিত এলাকাগুলিতে সমস্ত সাব-রেজিস্ট্রার অফিস খোলা হবে। রাজ্যে গত ২৪ ঘন্টায় ৬৭ জনের আক্রান্ত হওয়ার খবর মিলেছে, ১ জন মারা গেছেন। রাজ্যে আক্রান্তের সংখ্যা বেড়ে ১ হাজার ৭১৭ হয়েছে। নিশ্চিতভাবে করোনায় আক্রান্ত হয়েছেন ১ হাজার ৯৪ জন। মৃত্যু হয়েছে ৩৪ জনের।


    · তেলেঙ্গানা : মঙ্গলবার থেকে দেশ জুড়ে লকডাউনের তৃতীয় পর্যায় শুরু হওয়ার পর সংক্রামিত জোনের আওতায় এলাকার সংখ্যা কমানো হবে। ১ হাজার ২০০ প্রবাসী শ্রমিকদের নিয়ে একটি শ্রমিক স্পেশাল ট্রেন আজ খুব ভোরের দিকে হায়দরাবাদ থেকে বিহারের উদ্দেশ্যে রওনা হয়েছে। প্রবাসী শ্রমিকদের নিয়ে এটি ছিল দ্বিতীয় ট্রেন। রাজ্যে এখনও পর্যন্ত করোনায় আক্রান্ত হয়েছেন ১ হাজার ৮৫ জন। নিশ্চিতভাবে করোনায় আক্রান্তের সংখ্যা ৪৭১। মৃত্যু হয়েছে ২৯ জনের।


    · মহারাষ্ট্র : রাজ্যে সোমবার পর্যন্ত আক্রান্তের সংখ্যা বেড়ে হয়েছে ১৪ হাজার ৫৪১। মৃত্যু হয়েছে ৫৮৩ জনের। মুম্বাইয়ে আক্রান্তের সংখ্যা ৯ হাজার ৩১০। এই শহরেই মারা গেছেন ৩৬১ জন। রাজ্য সরকার ২০২১ সালের মার্চ মাস পর্যন্ত সমস্ত নতুন মূলধন সংক্রান্ত কর্মকান্ড বাতিল করে দিয়েছে। এমনকি, নতুন করে নির্দেশ না আসা পর্যন্ত যাবতীয় নিয়োগ প্রক্রিয়াও বাতিল করা হয়েছে।


    · গুজরাট : রাজ্যে নতুন করে ৩৭৬ জন আক্রান্ত হয়েছেন এবং ২৯ জনের মৃত্যু হয়েছে। এর ফলে, রাজ্যে আক্রান্তের সংখ্যা বেড়ে হয়েছে ৫ হাজার ৮০৪। এখনও পর্যন্ত মৃত্যু হয়েছে ৩১৯ জনের। সুস্থ হওয়ার পর ছাড়া পেয়েছেন ১ হাজার ১৯৫ জন।


    · রাজস্থান : রাজ্যে আজ সকাল ৮টা পর্যন্ত আরও ১৭৫ জন করোনায় আক্রান্ত হয়েছেন। এর ফলে, রাজ্যে মোট আক্রান্তের সংখ্যা বেড়ে ৩ হাজার ৬১ হয়েছে। আক্রান্তদের মধ্যে আজ পর্যন্ত ১ হাজার ৩৯৪ জন সুস্থ হয়ে উঠেছেন এবং ৭৭ জন মারা গেছেন। মদের দোকানের বাইরে কলহের দরুণ জয়পুর আবগারি দপ্তর এক নতুন নির্দেশিকা জারি করে বলেছে, দোকান মালিকরা গ্রাহকদের জন্য কুপনের ব্যবস্থা করবেন, যাতে সময়সীমা মেনে ভিড় এড়ানো যায়।


    · মধ্যপ্রদেশ : রাজ্যে নিশ্চিতভাবে করোনায় আক্রান্তের সংখ্যা বেড়ে ২ হাজার ৯৫২ হয়েছে। মৃত্যু হয়েছে ১৬৫ জনের। সুস্থ হয়েছেন ৭৯৮ জন। রাজ্যের সবচেয়ে সংক্রামিত এলাকা হ’ল ইন্দোর। উজ্জয়িনী করোনা সংক্রমণের নতুন উৎস কেন্দ্র হয়ে উঠেছে। এখানে মৃত্যুর সংখ্যা ক্রমাগত বাড়ছে।


    · অরুণাচল প্রদেশ : রাজ্য সরকার আটকে পড়া ব্যক্তিদের বাড়িতে ফিরে যাওয়ার বন্দোবস্ত করার জন্য যে নোডাল আধিকারিকদের নিয়োগ করেছেন, তাঁদের যোগাযোগ নম্বর প্রকাশ করেছে। কোভিড-১৯ সংক্রান্ত যাবতীয় তথ্য ও সহায়তার জন্য রাজ্যের পক্ষ থেকে ওয়েবসাইট চালু করা হয়েছে।


    · আসাম : রাজ্যের স্বাস্থ্য মন্ত্রী এক ট্যুইটে জানিয়েছেন, রাজস্থানের কোটা থেকে ফিরে আসা ১২৪ জন পড়ুয়ার প্রথম দলটিকে গুয়াহাটির সরুসোজাই স্টেডিয়ামে কোয়ারেন্টাইনে রাখা হয়েছিল। এদের প্রত্যেকের নমুনা পরীক্ষার ফল নেগেটিভ আসায় ছেড়ে দেওয়া হয়েছে।


    · মণিপুর : রাজ্যকে খাদ্যশস্য উৎপাদনের দিক থেকে স্বনির্ভর করে তুলতে মুখ্যমন্ত্রী কৃষি ও উদ্যান পালন দপ্তরের টাস্কফোর্সের সঙ্গে বৈঠক করেছেন।


    · মণিপুর : আরও বেশি সংখ্যক স্বাস্থ্য কর্মীকে প্রশিক্ষিত করে রাজ্য সরকার কোভিড-১৯ সংক্রান্ত নমুনা পরীক্ষা বাড়ানোর সিদ্ধান্ত নিয়েছে। এজন্য প্রয়োজনীয় সরঞ্জাম সংগ্রহ করা হচ্ছে।


    · মিজোরাম : প্রতিবেশী কয়েকটি রাজ্য থেকে ফিরে আসা ১৭৩ জন লংলাই জেলার বাসিন্দাকে কোয়ারেন্টাইনে রাখা হয়েছে।


    · নাগাল্যান্ড : কোহিমা ও ডিমাপুরে সিভিল সেক্রেটারিয়ট ও ডায়রেক্টরগুলি ডেপুটি সেক্রেটারি বা ডায়রেক্টর পদ মর্যাদার আধিকারিকদের সঙ্গে কাজ করবেন। রাজ্যের মধ্যেই এক জেলা থেকে অন্য জেলায় মানুষের যাতায়াতের জন্য সংশোধিত নীতি-নির্দেশিকা জারি করা হয়েছে। তবে, যাত্রীবাহী বাস চলাচলে নিষেধাজ্ঞা জারি থাকছে।


    · ত্রিপুরা : রাজ্য সরকার অন্য রাজ্যে আটকে পড়া রাজ্যবাসীদের বাড়ি ফিরতে চেয়ে আবেদনের জন্য নাম নথিভুক্তিকরণের নতুন একটি পোর্টাল ( covid19.tripura.gov.in ) চালু করেছে।


    CG/BD/SB

    
    
    (Release ID: 1621371) Visitor Counter : 20
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Tamil , Telugu , Kannada , Malayalam