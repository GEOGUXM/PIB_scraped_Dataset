      وزارت دفاع

      مشن ساگر – آئی این ایس کیسری ماریشس کے پورٹ لوئس پر
      Posted On: 23 MAY 2020 8:31PM by PIB Delhi


    نئی دلّی ، 24 مئی / مشن ساگر کےا یک حصے کے طور پر بھارتی بحریہ کا جہاز آئی این ایس کیسری 23 مئی ، 2020 ء کو ماریشس کے پورٹ لوئس پہنچ گیا ہے ۔ حکومت ِ ہند دوست بیرونی ملکوں کو کووڈ – 19 عالمی وباء سے نمٹنے میں مدد فراہم کر رہا ہے اور اِسی سلسلے میں آئی این ایس کیسری ماریشس کی عوام کے لئے کووڈ – 19 سے متعلق ضروری ادویات اور آیوروید دواؤں کی ایک خصوصی کھیپ لے کر پہنچا ہے ۔


    اس کے علاوہ ، بھارتی بحریہ کے ڈاکٹروں اور نیم فوجی عملے کے 14 ارکان پر مشتمل ایک خصوصی طبی ٹیم بھی اس جہاز پر پہنچی ہے ، جو کووڈ – 19 سے متعلق ہنگامی حالات سے نمٹنے میں اپنے ماریشس کے ہم منصبوں کےساتھ مل کر کام کرے گی ۔ طبی امدادی ٹیم نے دیگر کے علاوہ سماجی ادویات کے ماہرین ، پھیپڑوں اور سانس کے ماہرین بھی شامل ہیں ۔


    حکومتِ ہند کی جانب سے ماریشس کی حکومت کو ادویات سونپنے کی ایک با ضابطہ تقریب 23 مئی ، 2020 ء کو منعقد کی گئی ۔ ماریشس حکومت کی جانب سے وہاں کے وزیر صحت ڈاکٹر کیلیش جگت پال نے دوائیں وصول کیں ۔ بھارت کی جانب سے ماریشس میں بھارت کے ہائی کمشنر جناب تن مایا لال نے بھارت کی نمائندگی کی ۔ وزیر موصوف نے آئی این ایس کیسری کے کمانڈنگ آفیسر ، کمانڈر مکیش تائل کے ساتھ بھی گفتگو کی۔


    ماریشس کے لئے یہ امداد کووڈ – 19 کی جاری عالمی وباء کے دوران بھارت کے آؤٹ ریچ پروگرام کا ایک حصہ ہے ۔ مشن ساگر وزیر اعظم کے ، اُس نظریے کی مطابقت میں ہیں ، جس میں خطے میں سب کے لئے سکیورٹی اور ترقی " ساگر " پر زور دیا گیا ہے ۔ یہ مشن بھارت کی طرف سے بحرِ ہند کے دائرے میں آنے والے ملکوں کو دی جانے والی اہمیت کو اجاگر کرتا ہے اور عالمی وباء کووڈ – 19 سے نمٹنے کے لئے دونوں ملکوں کے درمیان بہترین رشتوں کا اظہار ہے ۔ یہ آپریشن امورِ خارجہ کی وزارت اور حکومتِ ہند کی دیگر ایجنسیوں کے قریبی تعاون سے کیا جا رہا ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔


    ( م ن ۔ و ا ۔ ع ا ) (24-05-2020)


    U. No. 2763


    

    
    (Release ID: 1626533) Visitor Counter : 9
    
    
      Read this release in: Assamese , English , Hindi , Marathi , Manipuri , Punjabi , Odia , Tamil , Telugu