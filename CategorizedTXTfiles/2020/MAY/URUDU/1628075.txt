      ارضیاتی سائنس کی وزارت

      عمان اور متصل یمن کے جنوبی ساحل پر ہوا کا کم دباؤ
      
      اگلے 48 گھنٹوں کے دوران جنوب مشرقی اور مشرقی وسطی بحیرۂ عرب میں ہوا کے کم دباؤ کا امکان

      Posted On: 30 MAY 2020 1:03PM by PIB Delhi

    نئی دلّی ، 30 مئی / بھارتی محکمہ موسمیات کے موسم کی پیش گوئی کے مرکز / سمندری طوفان کی وارننگ دینے والے مرکز کے مطابق :


    ( الف ) عمان اور اس سے متصل یمن کے جنوبی ساحلی علاقے پر مرکوز ہوا کا کم دباؤ پچھلے 6 گھنٹے سے ایک جگہ بر قرار ہے ، جو 30 مئی ، 2020 ء کو بھارتی میعاری وقت کے مطابق صبح ساڑھے آٹھ بجے سلالہ ( عمان ) سے طول البلد 17.3 ڈگری شمال اور عرض البلد 54.2 ڈگری مشرق میں تقریباً 30 کلو میٹر دور واقع تھا اور الفیاض ( یمن ) سے تقریباً 240 کلو میٹر مشرق – شمال مشرق میں مرکوز تھا ۔ امید ہے کہ یہ اگلے 12 گھنٹے میں ہوا کے بہت زیادہ کم دباؤ میں تبدیل ہو جائے گا ۔ امید ہے کہ یہ اگلے 12 گھنٹے کے دوران آہستہ آہستہ مغرب – شمال مغرب کی جانب بڑھے گا اور پھر مغرب – جنوب مغرب کی جانب پیش رفت کرے گا ۔


    مذکورہ بالا ہوا کے کم دباؤ سے متعلق تفصیل مندرجہ ذیل ہے :

                                                                                                                              
تاریخ / وقت     پوزیشن                                      سطح پر چلنے والی ہوا کی زیادہ سے زیادہ رفتار  سمندری طوفان کا زمرہ
                                                                                                                              
                                                                                                                              
( آئی ایس ٹی )  ( عرض البلد این ڈگری ، طول البلد ای ڈگری )  ( کلو میٹر فی گھنٹہ )                                             
                                                                                                                              
                                                                                                                              
                                                                                                                              
30.05.20/0830   17.3/54.2                                   40 سے 50 تک ہوا کے جھکڑ 60 تک                 ہوا کا کم دباؤ     
                                                                                                                              
                                                                                                                              
                                                                                                                              
30.05.20/1730   17.4/54.0                                   50 سے 60 تک ہوا کے جھکڑ 70 تک                 ہوا کا شدید کم دباؤ
                                                                                                                              
                                                                                                                              
                                                                                                                              
31.05.20/0530   17.3/53.6                                   50 سے 60 تک ہوا کے جھکڑ 70 تک                 ہوا کا شدید کم دباؤ
                                                                                                                              
                                                                                                                              
                                                                                                                              
31.05.20/1730   17.2/53.2                                   40 سے 50 تک ہوا کے جھکڑ 60 تک                 ہوا کا کم دباؤ     
                                                                                                                              
                                                                                                                              
                                                                                                                              
01.05.20/0530   17.0/52.7                                   40 سے 50 تک ہوا کے جھکڑ 60 تک                 ہوا کا کم دباؤ     
                                                                                                                              
                                                                                                                              

    ( ب ) اگلے 48 گھنٹے میں بحیرۂ عرب کے جنوب مشرق اور اس سے متصل مشرقی وسطی علاقے میں ایک اور ہوا کا کم دباؤ بننے کی امید ہے ۔ یہ بھی امید ہے کہ یہ اگلے 48 گھنٹے کے دوران شمال – شمال مغرب کی جانب پیش رفت کرے گا اور مشرقی وسطی اور قریبی جنوب مشرقی بحیرۂ عرب میں ہوا کے کم دباؤ کی شکل اختیار کرے گا ۔


    وارننگ


    ( I ) بارش

      * پہلے والے ہوا کے کم دباؤ کے نتیجے میں بھارت کے زمینی علاقے میں موسم پر کوئی منفی اثرنہیں پڑے گا کیونکہ یہ عمان کے جنوبی ساحلی علاقے پر مرکوز ہے اور امید ہے کہ یہ اگلے 48 گھنٹے میں عمان اور یمن کی جانب پیش رفت کرے گا اور اسی علاقے میں ختم ہو جائے گا ۔

    ( II ) ہوا کی وارننگ


    اگلے 48 گھنٹے کے دوران مغربی وسطی بحیرۂ عرب اور اس کے ساتھ جنوبی عمان – یمن کے ساحلی علاقوں میں 45-55 کلو میٹر فی گھنٹہ کی رفتار سےتیز ہوائیں چلیں گی ، جب کہ ہوا کے جھکڑ کی رفتار 65 کلو میٹر فی گھنٹہ تک ہو گی ۔


    ( III ) سمندر کی صورت حال


    اگلی 48 گھنٹے کی دوران مغربی بنگال وسطی بحیرۂ عرب کے ساتھ جنوبی عمان – یمن کے ساحلی علاقوں میں سمندر میں طغیانی رہے گی ، جو شدت اختیار کر سکتی ہے ۔


    ( IV ) ماہی گیروں کے لئے وارننگ

      * ماہی گیروں کو مشورہ دیا جاتا ہے کہ وہ اگلے 48 گھنٹے کے دوران مغربی وسطی بحیرۂ عرب کے ساتھ جنوبی عمان – یمن کے ساحلی سمندر میں نہ جائیں ۔
      * بحیرۂ عرب کے جنوب مشرقی اور اس سے متصل مشرقی – وسطی بحیرۂ عرب میں بننے والے دوسرے ہوا کے کم دباؤ کے پیش نظر ماہی گیروں کو مشورہ دیا جاتا ہے کہ وہ 31 مئی سے اگلی ہدایت تک بحیرۂ عرب کے جنوب مشرق اور اس سے متصل مشرقی وسطی بحیرۂ عرب میں نہ جائیں ۔

    ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔


    ( م ن ۔ و ا ۔ ع ا ) (30-05-2020)


    U. No. 2908

    
    
    (Release ID: 1628075) Visitor Counter : 5
    
    
      Read this release in: Punjabi , English , Hindi , Tamil
    
    
    

      
      
      
      
      
      
      
      
      
      
      
      
*