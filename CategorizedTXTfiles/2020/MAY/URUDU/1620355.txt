      بہت چھوٹی، چھوٹی اور درمیانی صنعتوں کی وزارت

      حکومت نے پی ایم ای جی پی پروجیکٹوں کا تیزی کے ساتھ پتہ لگانے کیلئے ‘روکاوٹوں’ کو دور کیا، کے وی آئی سی تیزی کے ساتھ عمل آوری کو یقینی بنائے گی
      Posted On: 01 MAY 2020 4:32PM by PIB Delhi


    ملک میں روزگار پیدا ہونے کی رفتار تیز ہونے جارہی ہے۔ ایک اہم پالیسی فیصلے میں بہت چھوٹی، چھوٹی اور درمیانہ درجے کی صنعتوں کی وزارت نے مرکزی وزیر جناب نتن گڈکری کی سربراہی میں وزیراعظم کے روزگار پیدا کرنے کے پروگرام (پی ایم ای جی پی) کے تحت تجاویز کی سفارش کرنے کے عمل میں ضلع کلکٹروں کی قیادت میں تشکیل کردہ ضلع سطح کی ٹاسک فورس کمیٹی (ڈی ایل ٹی ایف سی) کے رول کو ختم کرنے کا فیصلہ کیا ہے تاکہ پورے طریقہ کار کو آسان بنایاجاسکے۔


    ترمیم شدہ رہنما خطوط کے مطابق پی ایم ای جی پی اسکیم کو لاگو کرنے والی نوڈل ایجنسی کھادی اینڈ ویلیج انڈسٹریز کمیشن (کے وی آئی سی)مناسب صلاح ومشورہ کے بعد ممکنہ صنعتکاروں کی تجاویز /درخواستوں کو سیدھے منظوری دے دی گی اور آگے ایسی اسکیموں کیلئے قرض دستیاب کرانے کے بارے میں فیصلہ لینے کیلئے انہیں بینکوں کو بھیج دیگا۔ اب تک ایسی تجاویز کو ڈی ایل ٹی ایف سی کے ذریعے جانچ پڑتال کے بعد منظوری دی جاتی تھی جس سے اکثر تاخیر ہوتی تھی۔


    کے وی آئی سی کے چیئرمین جناب ونئے سکسینہ نے کہا کہ پی ایم ای جی پی کے تحت اسکیموں کو منظوری دینے میں ڈی ایل ٹی ایف سی کو بند کرنے کے ساتھ ایک بڑی روکاوٹ کو ہٹا دیا گیا ہے۔ انہو ں نے مرکزی وزیر جناب گڈکری کا ملک کے مفاد میں تیزی سے قدم اٹھانے کیلئے شکریہ ادا کیا۔


    حکومت کا یہ قدم ایسے وقت میں اٹھایا گیا ہے جب کورونا بیماری کے مدنظر ملک بھر میں لاک ڈاؤن کے سبب روزگار کا شعبہ بری طرح سے متاثر ہوا ہے۔ پالیسیوں میں یہ تبدیلی اسکیموں کے تیزی سے تکمیل کیلئے راستہ ہموار کریگا اور پی ایم ای جی پی اسکیم کے تحت دیہی اور نیم شہری علاقوں میں روزگار کے نئے مواقع پیدا کریگا۔


    اکثر ایسا دیکھنے میں آتا تھا کہ ڈی ایل ٹی ایف سی کے چیئرمین ضلع کلکٹر / مجسٹریٹ زیادہ تر مقامی سطح کے انتظامی معاملات میں مصروف رہتے تھے جس کے سبب پی ایم ای جی پی سے جڑ ی اسکیموں کی منظوری سے متعلق کام ان کی ترجیحات میں نہیں رہتے تھے۔ ایسے میں اسکیم سے متعلق تجویز کئی مہینوں تک زیر التوا رہ جاتی تھی کیوں کہ ضلع کلکٹر باقاعدگی کے ساتھ ماہانہ میٹنگیں منعقد کرنے میں ناکام رہتے تھے۔ اس روکاوٹ کو دور کرنے کیلئے کے وی آئی سی کے چیئرمین جناب سکسینہ نے مرکزی وزیر جناب نتن گڈکری کو 20 اپریل کو مکتوب لکھ کر اس معاملے میں فوری مداخلت کرنے کی اپیل کی تھی۔


    جناب سکسینہ نے کہا ‘‘ہم ممنون ومشکور ہیں کہ وزیر موصوف نے ہماری درخواست کو قبول کرلیا اور ڈی ایل ٹی ا یف سی کا رول ختم کرنے کا فیصلہ لیا۔ اس سے اسکیموں کو تیزی کے ساتھ اور مقررہ وقت کے اندر مکمل کرنے کو یقینی بنایا جاسکے گا۔ حکومت کا یہ فیصلہ ملک کے لاکھوں لوگوں کے مفاد کو یقینی بنائے گا جو پی ایم ای جی پی کے تحت روزگار کے مواقع تلاش رہے ہیں’’۔


    28 اپریل 2020 کو ایم ایس ایم ای وزارت کے ذریعے اس سلسلے میں ایک نوٹیفکیشن جاری کیا گیا تھا جس میں کہا گیا تھا کہ مزاج اتھارٹی نے فیصلہ لیا ہے کہ اسکیم کے رہنماخطوط کی دفعہ 11.9 کے تحت تشکیل کردہ ڈی ایل ٹی ایف سی کے مالیاتی بینکوں کی تجاویز / درخواستوں کی سفارش سے متعلق رول کو ختم کیاجاسکتا ہے۔


    نئے رہنما خطوط کے مطابق درخواست حاصل کرنے کے بعد کے وی آئی سی اس کی جانچ کریگا اور صحیح درخواست کو کریڈٹ سے متعلق فیصلہ لینے کیلئے بینکوں کو بھیجا جائیگا۔ پی ایم ای جی پی اسکیم کے تحت مینوفیکچرنگ اور خدمات کے شعبے سے جڑی صنعتوں کیلئے 25 لاکھ روپئے تک کے قرض دیے گئے ہیں جس میں سیکٹر کے لحاظ سے 15 سے 35فیصد سبسیڈی دی جاتی ہے۔ کے وی آئی سی بینکرس ایسوسی ایشن آف انڈیا کے ساتھ ملکر ایک اسکورنگ شیٹ تیار کریگا اور پی ایم ای جی پی ای- پورٹل پر اسے اپ لوڈ کریگا۔ اسکورنگ شیٹ بھی درخواست دہندگان کو اپنی سطح پر اپنی درخواستوں کو پرکھنے اور اس طرح سے پورے ملک میں شفافیت لانے میں اہل بنائے گی۔


    یہاں یہ ذکرکرنا بیحد ضروری ہے کہ کے وی آئی سی پورے ہندوستان میں روزگار کے مواقع پیداکرنے میں اہم رول ادا کررہا ہے۔ پی ایم ای جی پی حکومت ہند کی اہم روزگار پیداکرنے کی اسکیم ہے جو ہر دن ایک نئی کامیابی کی کہانی لکھ رہی ہے۔


    واضح رہے کہ 2008 میں شروع ہونے کے بعد سے پی ایم ای جی پی اسکیم ہر سال اوسطاً 35000 درخواست حاصل کررہی تھی۔ حالانکہ 2016 میں کے وی آئی سی نے گھر میں یوزر کے موافق پی ایم ای جی پی پورٹل تیار کیا اور اسکیم کے تحت آن لائن درخواست حاصل کرنے کیلئے جولائی 2016 میں اسے شروع کیا۔ آن لائن سہولت کو بڑے پیمانے پر عوامی ردعمل حاصل ہوا اور آن لائن درخواست کی تعدا د میں فی برس 4 لاکھ تک کا اضافہ ہوا جو خود اس اسکیم کی مقبولیت کو ظاہر کرتا ہے۔


    درخواستوں کی تعداد میں اضافے کے ساتھ اسکیموں کی تعداد میں پچھلے تین برسوں کے دوران کے وی آئی سی کے ذریعے تقسیم کردہ اسکیموں کی تعداد اور سبسیڈی کے مقدار میں بھاری اضافہ دیکھنے کو ملا ہے۔ پی ایم ای جی پی کے تحت اسکیموں کی تعداد 17-2016 میں 52912 سے بڑھ کر 19-2018 میں 73427 ہوگئی۔ اس مدت کے دوران سبسیڈی کی رقم بھی 17-2016 میں 1281 کروڑ روپئے سے بڑھ کر 19-2018 میں 2070 کروڑ روپئے ہوگئی۔ سال 18-2017 میں 48398 اسکیموں کی منظوری دی گئی جبکہ کے وی آئی سی نے اس کے لئے 1312 کروڑ روپئے جاری کیے ۔ اس طرح سے کل روزگار میں 17-2016 میں 407840 افراد سے بڑھ کر 19-2018 میں 587416 افراد ہوگیا۔


    سال 20-2019 میں کے وی آئی سی نے 1951 کروڑ روپئے کی مارجین منی سبسیڈی جاری کی اور ملک میں 66653 اسکیموں کی منظوری دی گئی ، کے وی آئی سی نے سال 20-2019 میں 2400 کروڑ روپئے کی ادائیگی کے ساتھ 77000اسکیموں کا ہدف رکھا تھا لیکن 10 مارچ سے 26 مارچ تک مثالی ضابطہ اخلاق لاگوں ہونے کے سبب تین اہم مہینے گزر جانے کے بعد ہدف سے تھوڑا کم ہی پر کام ہوپایا۔ پارلیمانی انتخابات کے لئے 10 مارچ سے 26 مئی 2019 تک مثالی ضابطہ اخلاق نافذ ہونے نیز مارچ 2020 میں کووڈ-19 کے سبب ملک بھر میں مکمل لاک ڈاؤن کے باعث یہ وقت غیرپیداوار والا بنارہا۔

                                                                                     
سال      پروجیکٹوں کی تعداد  جاری کی گئی مارجین منی (کروڑ روپئے میں)  روزگار ( تعداد)
                                                                                     
                                                                                     
                                                                                     
2016-17  52,912              1281.00                                  4,07,840       
                                                                                     
                                                                                     
                                                                                     
2017-18  48,398              1312.00                                  3,87,192       
                                                                                     
                                                                                     
                                                                                     
2018-19  73,427              2070.00                                  5,87,416       
                                                                                     
                                                                                     
                                                                                     
2019-20  66,653              1951.00                                  2,57,816       
                                                                                     
                                                                                     

    -----------------------


  م ن۔م ع۔ ع ن


  U NO: 2210

  
  
  (Release ID: 1620355) Visitor Counter : 15
  
  
    Read this release in: English , Hindi , Punjabi , Gujarati , Tamil , Telugu , Malayalam