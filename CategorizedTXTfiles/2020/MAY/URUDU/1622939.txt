      وزارت دفاع

      آپریشن سمندر سیتو- آئی این ایس مگر بھارتی شہریوں کو لے کر مالے روانہ ہوا
      Posted On: 10 MAY 2020 8:20PM by PIB Delhi


    نئی دہلی، 10 مئی، 2020، بھارتی بحریہ کا دوسرا جہاز آئی این ایس مگر بھارتی شہریوں کو لانے کے لیے مالدیپ میں مالے پہنچا تھا جو لوگوں کو ا پنے اندر سوار کرنے کی تمام کارروائیاں مکمل کرنے کے بعدمالے سے روانہ ہوگیا ہے۔


    وندے بھارت مشن کے تحت آپریشن سمندر سیتو کے ایک حصے کے طور پر بھارتی بحریہ نے مالدیپ سے بھارتی شہروں کو واپس لانے کے دوسرے مرحلے کے لیے آئی این ایس مگر کو تعینات کیا ہے۔ پہلے مرحلے میں آئی این ایس جلاشوا نے مالدیپ سے 10 مئی 2020 کو وہاں پھنسے ہوئے 698 بھارتی باشندوں کو بچا کر نکالا تھا۔


    مالے میں شدید بارش کے باوجود اس جہاز نے لوگوں کے تحفظ کو یقینی بنانے کے تمام انتظامات کیے۔ کل ملاکر 202 افراد جہاز میں سوار ہوئے جن میں 24 خواتین، 2 حاملہ عورتیں اور 2 بچے شامل تھے۔آدمیوں میں سے ایک کی کان میں فریکچر تھا جس کا تعلق تمل ناڈو سے ہے۔


    آٹھ مئی کو اختیار کیے گئے طریقہ کار کے مطابق نکالے جانے والے افراد کی طبی اسکریننگ کی گئی۔ ان کے سامان کو جراثیم سے پاک کیا گیا اور جہاز کے اوپر ہی انھیں مختلف زونوں کے مطابق آئی ڈیز الاٹ کیے گئے۔


    آئی این ایس مگر لوگوں کو جہاز میں سوار کرنے کی تمام کارروائیاں مکمل ہونے کے بعد آج شام مالے سے کوچی کے لیے روانہ ہوگیا۔


    ******** ********


    م ن۔ اج ۔ ر ا


    U: 2420

    
    
    (Release ID: 1622939) Visitor Counter : 2
    
    
      Read this release in: Telugu , English , Hindi , Manipuri , Punjabi , Tamil