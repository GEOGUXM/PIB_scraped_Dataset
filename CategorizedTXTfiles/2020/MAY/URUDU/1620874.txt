      سائنس اور ٹیکنالوجی کی وزارت

      سی ایس آئی آر کی جانب سے کاشتکاروں کو سپلائی اور مال بھاڑا نقل و حمل نظام سے مربوط کرنے کے لئے کسان سبھا ایپ
      
      کسان سبھا کے تحت 6اہم ماڈیول ہیں، جو کاشتکاروں ، منڈی کے ڈیلروں، ٹرانسپورٹروں، منڈی بورڈ کے اراکین خدمت فراہم کاروں اور صارفین کے مفادات کی دیکھ بھال کررہے ہیں
      Posted On: 01 MAY 2020 6:02PM by PIB Delhi


    نئی دہلی ، یکم مئی2020 : کووڈ-19 کی موجودہ صورتحال کے دوران، کاشتکار اپنی فصلوں کو منڈی تک پہنچانے، بیجوں کے حصول ؍کیمیاوی کھادوں کے حصول وغیرہ کےلئے امداد کا راستہ دیکھ رہے ہیں۔اس سلسلے میں ایک مضبوط سپلائی چین انتظام فوری طورپر درکار ہے، تاکہ ان کی پیداوار بروقت طور پر منڈی تک پہنچ سکے اور انہیں ممکنہ بہتر سے بہتر قیمتیں حاصل ہوسکیں۔


    سی ایس آئی آر –سینٹرل روڈ ریسرچ انسٹی ٹیوٹ (سی ایس آئی آر-سی آر آر آئی) واقع نئی دہلی کے ذریعے وضع کردہ کسان سبھا ایپ کاشتکاروں کو سپلائی چین اور مال بھاڑا نقل و حمل انتظام نظام سے وابستہ کرے گا۔ اسے ریموٹ طورپر آج ڈی اے آر ای کے سیکریٹری آئی سی اے آر کے ڈائرکٹر جنرل ، ڈاکٹر ترلوچن مہاپاترا نے شروع کیا ہے۔ ڈاکٹر مہاپاترا نے کاشتکاروں کے لئے ون اسٹاپ سولیوشن پورٹل وضع کرنے کے لئے سی ایس آئی آر کی ستائش کی ہے۔ یہ پورٹل ٹرانسپورٹروں اور زرعی صنعت سے وابستہ دیگر اداروں کے لئے بھی مدد گار ہوگا۔ انہوں نے کہا کہ آئی سی اے آر، سی ایس آئی آر کے ساتھ مل کر کام کرسکتا ہے اور اس کے نفاذ کے لئے کرشی وگیان کیندروں (کے وی کے)کے نیٹ ورک کے ساتھ آگے بڑھ سکتا ہے۔


    ڈی ایس آئی آر کے سیکریٹری اور سی ایس آئی آر کے ڈائرکٹر جنرل ، ڈاکٹر شیکھر سی منڈے بھی اس موقع پر موجود تھے۔ انہوں نے کہا کہ اس ایپ کے آغاز اور وضع کیے جانےسے ملک میں اس بحرانی وقت میں کاشتکاروں کی مدد اور فلاح و بہبود کے تئیں سی ایس ا ٓئی آر کی عہد بندگی کا اظہار ہوتا ہے۔ ہمیں آئی سی اے آر، صنعت، ایم ایس ایم ای کے ساتھ شراکت داری کی توقع ہے اور ہم امید کرتے ہیں کہ ٹرک چلانے والے اورکاشتکار برادری اور دیگر شراکت دار اس پہل قدمی کو مزید آگے بڑھائیں گے۔


    *************


    م ن۔ ن ع


    ( U : 2249)

    
    
    (Release ID: 1620874) Visitor Counter : 8
    
    
      Read this release in: English , Hindi , Marathi , Assamese , Manipuri , Punjabi , Gujarati , Tamil , Telugu , Kannada