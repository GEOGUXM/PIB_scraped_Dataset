      وزارت سیاحت

      سیاحت کی وزارت نے دیکھو اپنا دیش سلسلے کے تحت ’ثقافت و سیاحت – گاؤں کی معیشت کی دو جہات‘ کے موضوع پر اپنے 24ویں ویبینار کا انعقاد کیا
      Posted On: 27 MAY 2020 4:52PM by PIB Delhi


    نئی دہلی، 27 مئی 2020 ۔ حکومت ہند کی وزارت سیاحت کے دیکھو اپنا دیش سلسلے کے تحت ’’ثقافت و سیاحت – گاؤں کی معیشت کی دو جہات‘‘ کے عنوان پر 26 مئی 2020 کو منعقدہ ویبینار میں ہندوستان کے سب سے مقبول سیاحتی مرکز ’گوا‘ کی ثقافت، تاریخ، وراثت اور آرکیٹیکچرل حسن کو پیش کیا گیا۔ اس طرح سے شرکاء کو کم معروف مقامات، تاریخ، آرکیٹیکچر، ثقافت اور وراثت سے روبرو کرایا گیاجو ابھی تک سیاحوں کی نظر سے اوجھل تھے۔


    جناب سنجیو سردیسائی (مورخ)، جناب آرمینیو ریبیریو (آرکیٹیکٹ) اور محترمہ سوانی شیٹی (آرکیالوجسٹ) کے ذریعے پیش کئے گئے ویبینار میں گوا کی خوش حالی سے واقف کرایا، اس کا سلسلہ صدیوں کی شاندار تاریخ اور ثقافتی لین دین اور تخلیقیت پر محیط ہے، جو مشہور سمندری ساحلوں اور نائٹ لائف سے ماوراء ہے۔


    ویبینار سیشن میں کدمبا سلطنت سے لے کر وجے نگر سلطنت، عہد وسطیٰ کے دوران بہمنی سلطنت اور بیجاپور سلطنت اور گوا پر پرتگالیوں کے اس حملے جس میں بیجاپور سلطنت کو شکست کا سامنا کرنا پڑا، کی تاریخ کی جھانکی پیش کی گئی۔ مقررین نے اس بات پر اظہار خیال کیا کہ کیسے تقریباً 450 برسوں پر محیط پرتگالی حکومت کا گوا کی ثقافت، پکوان اور آرکیٹیکچر پر زبردست اثر پڑا۔


    سمندری فوسلس، دفن شدہ سی شیلس اور ساحلی بیلٹ میں ٹوپوگرافی کی دیگر خصوصیات کی موجودگی سے اشارہ ملتا ہے کہ گوا سمندر سے جیولوجیکل ٹیکٹونک پلیٹ موومنٹ کی وجہ سے اٹھا۔ اس تاریخ سے صفا مسجد، کانوینٹ آف سینٹ مونیکا، آرک بشپس کیتھڈرل، بیسیلکا آف گوا، دیش پربھو پیلس، ساؤنڈیکر پیلس، جو کہ پرتالیوں کے ذریعے بنایا گیا تھا، ڈیاؤ پیلس، ٹی بی کنہا مینشن، سولر کولاکوس ہاؤس، پنجم جیسی وراثتی آرکیٹیکچر کا پتہ چلتا ہے، جو کہ نہ صرف دلچسپ ہیں بلکہ گوا کی تاریخ کا دروں ہیں۔


    دیکھو اپنا دیش ویبینار سیریز وزارت سیاحت کے ذریعے الیکٹرانکس و اطلاعاتی ٹیکنالوجی کی وزارت (ایم ای آئی ٹی وائی) کے ذریعے تخلیق کردہ نیشنل ای-گورنینس ڈویژن (این ای جی ڈی) کے سرگرم تکنیکی تعاون سے پیش کیا جارہا ہے، جس کا مقصد ڈیجیٹل ایکسپیرینس پلیٹ فارم کا استعمال کرتے ہوئے شہریوں کو مؤثر طریقے پر جوڑنا اور سبھی حصص داروں کے ساتھ رابطہ قائم کرنا ہے۔


    ویبینار کے سیشنز اب https://www.youtube.com/channel/UCbzIbBmMvtvH7d6Zo_ZEHDA/featured پر اور حکومت ہند کی وزارت سیاحت کے سبھی سوشل میڈیا ہینڈلس پر دستیاب ہیں۔


    اگلا دیکھو اپنا دیش ویبینار 28 مئی 2020 کو 1100- 1200 بجے ’نارتھ ایسٹ انڈیا فار دی ایمرسیو ٹریویلرس‘ کے موضوع پر ہوگا۔ رجسٹر کرنے کے لئے https://bit.ly/NorthEastDAD پر کلک کریں۔


    ******


    م ن۔ م م۔ م ر


    U-NO. 2834


    27.05.2020

    
    
    (Release ID: 1627301) Visitor Counter : 14
    
    
      Read this release in: Bengali , English , Marathi , Hindi , Manipuri , Punjabi , Tamil , Telugu