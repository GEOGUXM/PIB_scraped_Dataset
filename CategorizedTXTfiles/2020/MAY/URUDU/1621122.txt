      سائنس اور ٹیکنالوجی کی وزارت

      ڈاکٹر ہرش وردھن نے سبھی سائنسی محکموں سے اپیل کی کہ وہ تیزتر اور بہتر نتائج کے لئے آپسی تال میل کو بہتر بنائیں
      
      ریگولیٹرس ریگولیٹری پروسیس اور سی ایس آئی آر کے حمایت یافتہ کلینکل ٹرائلس کو تیز کرنے کے لئے کام کررہے ہیں: ڈاکٹر ہرش وردھن
      
      سی ایس آئی آر – سی آر آر آئی کے ذریعے ’سماجی دوری کے ضابطوں کو پیش نظر رکھتے ہوئے پبلک ٹرانسپورٹ اور فیڈر موڈس کے لئے رہنما ہدایات‘ کا اجرا کیا
      
      کہا، کووڈ-19 کے بعد سماج میں ایک نیا قاعدہ (نارمل) فروغ پائے گا، بہتر طور پر سائنسی طریقے سے جینے کے لئے نئے معیارات قائم ہوں گے، جو بالآخر اچھی صحت کے ضابطے بن جائیں گے
      Posted On: 04 MAY 2020 5:28PM by PIB Delhi


    نئی دہلی، 4 مئی 2020 ۔ سائنس و ٹیکنالوجی، ارضیاتی سائنسز اور صحت و کنبہ بہبود کے وزیر ڈاکٹر ہرش وردھن نے آج ملک میں کووڈ-19 کے اثرات کو کم سے کم کرنے کے لئے سی ایس آئی آر کے ذریعے کئے گئے متعدد اقدامات کا ویڈیو کانفرنسنگ کے ذریعے جائزہ لیا۔


    سی ایس آئی آر کے ڈائریکٹر جنرل ڈاکٹر شیکھر سی مانڈے نے وزیر موصوف کو بتایا کہ سی ایس آئی آر نے سبھی 38 سی ایس آئی آر لیب کو شامل کرکے باہمی تال میل پر مبنی ایک حکمت عملی وضع کی ہے اور یہ زمینی سطح پر مداخلتوں اور ٹیکنالوجی کے نفاذ کے لئے صنعت اور دیگر ایجنسیوں کے ساتھ قریبی تال میل قائم کرکے کام کررہا ہے۔


    سی ایس آئی آر نے پانچ ورٹیکلس (زاویے) وضع کئے ہیں، جن میں ڈیجیٹل اور مولیکیولر نگرانی، تیز اور وسطی تشخیص، نئی دوائیں ؍ دواؤں کے استعمال کا از سرنو تعین ؍ ٹیکے، ہسپٹل معاون آلات اور پی پی ایز اور کووڈ-19 سے نبردآزما ہونے کے لئے ایس اینڈ ٹی پر مبنی مطلوبہ سولیوشنز کو فروغ دینے کے لئے سپلائی چین اور لوجسٹکس سپورٹ سسٹم شامل ہیں۔ ورٹیکل کوآرڈنیٹنگ ڈائریکٹرس کے ذریعے مذکورہ پانچوں ورٹیکلس میں ہوئی قابل ذکر پیش رفت کو پیش کیا گیا۔ تبادلہ خیال کے دوران ڈاکٹر ہرش وردھن نے یہ اعتراف بھی کیا کہ سی ایس آئی آر کے سبھی لیب اس موقع پر آگے آئے اور ایس اینڈ ٹی پر مبنی سولیوشنز ڈیولپ کرنے کے علاوہ لوگوں کی سینیٹائزروں، ماسک، کھانے کے لئے تیار کھانوں کی سپلائی میں تعاون دیا۔


    انھوں نے سائنسی محکموں سے اپیل کی کہ وہ تیزتر اور بہتر نتائج کے لئے ہم آہنگی میں اضافہ کریں اور بہتر تال میل قائم کریں۔ سبھی سائنس دانوں اور اداروں کو چاہئے کہ وہ وقت کی ضرورتوں کو ترجیح دیں اور تیز نیز قابل عمل حل دریافت کرنے میں اپنا تعاون دیں۔ انھوں نے کہا کہ مجھے سی ایس آئی آر کے سائنس دانوں کا جوش و ولولہ دیکھ کر خوشی ہے اور یہ کہ سی ایس آئی آر نے گزشتہ جائزے کے بعد سے اب تک اچھی پیش رفت کی ہے۔ انھوں نے مختلف دواؤں، ٹیکوں اور دیگر ڈائیگنوسٹک اور تھیراپیوٹک ایکوئپمنٹ کی قیمت کم ہونے پر زیادہ زور دیا۔


    ڈاکٹر ہرش وردھن نے گلوبل کورونا وائرس جینوم ڈیٹابیس، گلوبل انیشی ایٹیو آن شیئرنگ آل انفلوئینزا ڈاٹا (جی آئی ایس اے آئی ڈی) کو کووڈ-19 جینومس کے 53 سیکوینسیز پیش کرنے کے لئے سی ایس آئی آر کی ستائش کی۔ انھوں نے کہا کہ یہ نیشنل سینٹر فار ڈیسیز کنٹرول (این سی ڈی سی)، نئی دہلی اور سی ایس آئی آر انسٹی ٹیوٹ آف جینومکس اینڈ انٹیگریٹیو بائیلوجی (سی ایس آئی آر- آئی جی آئی بی) کے درمیان ایک مضبوط شراکت داری کا نتیجہ ہے۔ مشترکہ این سی ڈی سی- سی ایس آئی آر پروگرام مولیکیولر ایپی ڈیمیولوجی اور وائرل سرویلانس کے تعلق سے ہندوستان کی کوششوں میں تیزی لائے گا۔


    ڈاکٹر ہرش وردھن نے کہا کہ انڈین ریگولیٹرس ریگولیٹری پروسیز اور صنعت کے ذریعے ایم ڈبلیو پر مبنی سیپسی ویک، سی ایس آئی آر کی حمایت یافتہ کلینکل ٹرائلس کو تیز کرنے کے لئے کام کررہی ہے۔ کووڈ-19 سے متاثرہ مریضوں پر تین کلینکل ٹرائلس کو منظوری ملی ہے اور اس سے انھیں راحت مل سکتی ہے۔


    سی ایس آئی آر کی طرف سے کی گئی کوششوں میں اہم پیش رفت یہ ہے کہ حال ہی میں یو ایس- ایف ڈی اے نے کووڈ-19 کے مریضوں پر ہنگامی حالات میں استعمال کے لئے جس ریمڈیسیور دوا کو منظوری دی تھی اس کا کلو اسکیل اور گرام اسکیل پر کی اسٹارٹنگ مٹیریلس (کے ایس ایم) کا سنتھیسس سی ایس آئی آر-آئی آئی سی ٹی (انڈین انسٹی ٹیوٹ آف کیمیکل ٹیکنالوجی) نے حاصل کرلیا ہے اور ہندوستانی صنعتوں کے سامنے اس کا ٹیکنالوجی ڈیمانسٹریشن جاری ہے۔ ایک دوسری دوا فیویپیراویر کے سلسلے میں سی ایس آئی آر کلینکل ٹرائل اور ہندوستان میں اسے لانچ کرنے کے لئے پرائیویٹ سیکٹر کے ساتھ کام کررہا ہے۔ یہ بھی کووڈ -19 کی ایک بہتر توقعات والی دوا ہے۔


    وزیر موصوف کے ذریعے متعدد ہوسپیٹل ڈیوائسیز اور پی پی ای میں کمی کا فوری حل نکالنے کے لئے سی ایس آئی آر کی کوششوں کی بھی ستائش کی۔ خاص طور پر قابل ذکر ہے کہ سی ایس آئی آر- این اے ایل 35 دنوں کے بہت ہی کم وقت میں بائی پیپ وینٹی لیٹر لے کر آیا ہے اور سرٹیفکیشن کا انتظار کررہا ہے۔ سی ایس آئی آر – نیشنل ایرواسپیس لیباریٹریز (این اے ایل) اور ایم اے ایف ایل نے مشترکہ طور پر ایک کوورآل یعنی پورے جسم کو ڈھانپ لینے والی چیز تیار کی ہے اور ایچ ایل ایل سے اس کی 50000 پیس کا آرڈر حاصل کیا ہے اور 30000 پیس یومیہ کے پروڈکشن کے لئے تیار ہے۔


    وزیر موصوف نے سماجی دوری کے لئے سی ایس آئی آر- سی آر آر آئی (سینٹرل روڈ ریسرچ انسٹی ٹیوٹ) کے ذریعے تیار کئے گئے معیارات پر غور کرتے ہوئے پبلک ٹرانسپورٹ اور فیڈر موڈس کے لئے رہنما ہدایات بھی جاری کیں۔ ڈاکٹر ہرش وردھن نے کوششوں کی ستائش کرتے ہوئے کہا کہ کووڈ-19 کے بعد ایک نیا سماج فروغ پائے گا، بہتر ڈھنگ سے جینے کے لئے نئے معیارات پر مبنی ایک سائنسی طریقہ سامنے آئے گا، جو بالآخر اچھی صحت کا معیار بن جائے گا۔


    اس ویڈیو کانفرنس میں سی ایس آئی آر کے ڈائریکٹر جنرل ڈاکٹر شیکھر سی مانڈے، سی ایس آئی آر- آئی جی آئی بی کے ڈائریکٹر ڈاکٹر انوراگ اگروال، سی آر آر آئی کے ڈائریکٹر ڈاکٹر ستیش چندرا، سی ایس آئی آر- آئی آئی آئی ایم کے ڈائریکٹر ڈاکٹر رام وشوکرما، سی ایس آئی آر-آئی آئی پی پی (انڈین انسٹی ٹیوٹ آف پیٹرولیم) کے ڈائریکٹر ڈاکٹر انجن رے اور این اے ایل کے ڈائریکٹر جناب جتیندر یادھو کے علاوہ ملک بھر کے دیگر سی ایس آئی آر لیبس کے ڈائریکٹر موجود تھے۔


    ******


    م ن۔ م م۔ م ر


    U-NO. 2663

    
    
    (Release ID: 1621122) Visitor Counter : 9
    
    
      Read this release in: English , Marathi , Hindi , Bengali , Punjabi , Tamil , Telugu