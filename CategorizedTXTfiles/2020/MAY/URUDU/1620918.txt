      دیہی ترقیات کی وزارت

      دیہی ترقیات اور پنچایتی راج کے مرکزی وزیر جناب نریندر سنگھ تومر نے گورنمنٹ –مارکیٹ پلیس(جی ای ایم)پورٹل کے تحت ‘‘دی سرس کلیکشن’’ کا آغاز کیا
      
      سرس کلیکشن دیہی اپنی مدد آپ کرنے والے گروپوں(ایس ایچ جی)کی یومیہ استعمال میں آنے والی مصنوعات کے مجموعے کی جھلک پیش کرتا ہے اور دیہی علاقوں کے ایس ایچ جی کو سرکاری خریداروں کے سلسلے میں منڈی رسائی فراہم کرتا ہے
      
      پہلے مرحلے کےتحت 11ریاستوں 913ایس ایچ جی پہلے ہی اپنے آپ کو فروخت کار کے طورپر درج رجسٹر کراچکے ہیں اور442مصنوعات آن بورڈ آچکی ہیں
      Posted On: 04 MAY 2020 2:57PM by PIB Delhi


    نئی دہلی ، 04 ؍ مئی2020 : دیہی ترقیات اور پنچایتی راج، نیز زراعت اور کاشتکاروں کے فلاح و بہبود کے مرکزی وزیر جناب نریندر سنگھ تومر نے آج نئی دہلی میں کرشی بھون میں گورنمنٹ –ای مارکیٹ پلیس (جی ای ایم) پر سرس کلیکشن کا آغاز کیا۔ایک منفرد پہل قدمی کے طورپر جی ای ایم اور دین دیال انتیودیہ یوجنا –دیہی روزی روٹی مشن (ڈی اے وائی-این آر ایل ایم)کے ذریعے دیہی ترقیات کی وزارت نے سرس کلیکشن کی جھلک پیش کی ہے، جو دیہی علاقوں میں سرگرم عمل از خود اپنی مدد آپ کرنے والے گروپوں(ایس ایچ جی) کے ذریعے تیار کی جانے والی روز مرہ میں استعمال کی جانے والی مصنوعات کی جھلک پیش کرتا ہے اور ریاستی اور مرکزی خریداروں کے سلسلے میں منڈی رسائی فراہم کرتا ہے۔


    اس پہل قدمی کے تحت ایس ایچ جی فروخت کار پانچ زمروں کے تحت اپنی مصنوعات فہرست بند کرسکیں گے۔ ( i )دستکاری( ii )ہتھ کرگھا اور ٹیکسٹائل( iii )دفتر میں کام آنےو الے لوازمات، گروسری اور پینٹری( iv )ذاتی دیکھ بھال اور صفائی ستھرائی، پہلے مرحلے کے تحت 11ریاستوں سے تعلق رکھنے والے از خود اپنی مدد آپ کرنے والے ایس ایچ جی کے 913گروپوں نے اپنے آپ کو فروخت کار کے طور پر درج رجسٹر کرایا ہے اور 442مصنوعات کو آن بورڈ رکھا گیا ہے۔ملک بھر میں ایس ایچ جی بڑی تعداد میں موجود ہیں اور ان کی تمام تر مصنوعات کی کم سے کم وقت میں آن بورڈ نگ کے لئے جی ای ایم نے این آر ایل ایم ڈاٹا بیس کے ساتھ ایک اے پی آئی پر مبنی مربوط میکنزم وضع کیا ہے۔


    جی ای ایم قومی ، ریاستی، ضلعی، بلاک کی سطح پر کارکنان کے لئے ڈیش بورڈ فراہم کرے گا، تاکہ وہ ایس ایچ جی کی جانب سے اپلوڈ کئے جانے والی مصنوعات کے سلسلے میں اصلاً اور بروقت اطلاع حاصل کرسکیں اور انہیں یہ بھی معلوم ہوسکے کہ موصولہ آرڈر کی مقدار اور مالیت کتنی ہے اور کتنے آرڈروں کو پایہ تکمیل تک پہنچایا جاچکا ہے۔ اس کے علاوہ سرکاری خریداروں کو اس نظام کے ذریعے فراہم کردہ پیغامات اور مارکیٹ پلیس میں الرٹ کے ذریعے ایس ایچ جی مصنوعات کے تئیں پورٹل پر آگاہی بھی فراہم کی جائے گی۔مضمراتی خریدار ایسی مصنوعات کی تلاش کرکے انہیں ملاحظہ کرسکیں گے، انہیں پرکھ سکیں گے اور طے شدہ حصولیابی طریقوں سے حاصل بھی کرسکیں گے۔


    ایس ایچ جی کے آن بورڈنگ کا عمل اس پہل قدمی کے تحت ابتداً بہار، چھتیس گڑھ، جھارکھنڈ، کرناٹک، کیرالہ، ہماچل پردیش، مہاراشٹر، اُڈیشہ، راجستھان،اترپردیش اور مغربی بنگال میں شروع کیا گیا تھا۔ اس کے احاطے کو آہستہ آہستہ وسعت دی جائے گی، تاکہ تمام ریاستوں ؍ مرکز کے زیر انتظام علاقوں کے ایس ایچ جی اس کے توسط سے سرکاری خریداروں کو اپنی مصنوعات فروخت کرسکیں۔


    *************


    م ن۔ ن ع


    ( U : 22 5 9)

    
    
    (Release ID: 1620918) Visitor Counter : 18
    
    
      Read this release in: English , Hindi , Marathi , Bengali , Punjabi , Odia , Tamil , Telugu , Malayalam