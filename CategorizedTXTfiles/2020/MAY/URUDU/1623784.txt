      عملے، عوامی شکایات اور پنشن کی وزارت

      مرکزی اطلاعاتی کمیشن جموں و کشمیر و لداخ کے مرکز کے زیر انتظام علاقوں سے متعلق آر ٹی آئی معاملات کی سماعت کل سے شروع کرے گا
      
      معاملات کی آن لائن سماعت کا مطلب‘‘ انصاف گھر سے’’کے نظریے کو عملی جامہ پہنانا ہوگا:ڈاکٹر جتندر سنگھ

      Posted On: 14 MAY 2020 3:21PM by PIB Delhi

    نئی دہلی ، 14مئی2020 : وزیر مملکت (آزادانہ چارج)، شمال مشرقی خطے کی ترقیات(ڈونر)وزیر مملکت برائے وزیر اعظم کے دفتر، عملہ، عوامی شکایات، پنشن، ایٹمی توانائی اور خلائی امور، ڈاکٹر جتندر سنگھ نے آج کہا ہے کہ مرکزی انفارمیشن کمیشن(سی آئی سی)آئندہ روز یعنی 15 مئی 2020ء سے جموں و کشمیر اور لداخ کے مرکز کے زیر انتظام علاقوں کے درخواست دہندگان کی اطلاعات حاصل کرنے کے حق (آر ٹی آئی) ایکٹ سے متعلق درخواستوں کی سماعت شروع کرے گا۔اس امر کا انکشاف ڈاکٹر جتندر سنگھ نے چیف انفارمیشن کمشنر جناب بمل جُلکا سے اپنی ایک ملاقات کے بعد کیا ہے، جو وزیر موصوف سے یہاں ملاقات کی غرض سے آئے تھے۔وزیر موصوف نے کہا کہ جموں و کشمیر و لداخ سے تعلق رکھنے والے درخواست دہندگان اب اپنے گھر سے آر ٹی آئی درخواستیں داخل کرسکتے ہیں اور کسی بھی شخص کو باہر سفر کرنے کی ضرورت نہ ہوگی، خواہ وہ سی آئی سی کے لئے کوئی بھی اپیل کرے۔ ڈاکٹر جتندر سنگھ نے کہا کہ اس سے‘‘ گھر سے انصاف ’’کا ایک نیا عہد شروع ہوگا۔


    مرکز کے زیر انتظام دونوں علاقوں کے درخواست دہندگان اپنے یہاں کی انتظامیہ کے ذریعے نامزد افسران کے روبرو اپنی پہلی اپیل داخل کرسکتے ہیں اور دوسری سماعت سی آئی سی کے روبرو کئے جانے کے سلسلے میں سہولت حاصل کرسکتے ہیں۔ اس کے علاوہ درخواست دہندگان آن لائن میکنزم کے توسط سے کسی بھی وقت آرٹی آئی داخل کرسکتے ہیں۔


    وزیر موصوف نے یہ بھی بتایا کہ اب بھارت کا کوئی بھی شہری جموں و کشمیر اور لداخ سے متعلق معاملات کے سلسلے میں آر ٹی آئی داخل کرسکتا ہے۔اس سے قبل یعنی 2019ء کے تشکیل نو کے ایکٹ سے پہلے صرف سابق ریاست جموں و کشمیر کے شہری ہی یہ درخواستیں داخل کرسکتے تھے۔


    یہاں اس بات کا ذکر کرنا مناسب ہوگا کہ جے اینڈ کے تشکیل نو ایکٹ 2019ء جے اینڈ کے رائٹ ٹو انفارمیشن ایکٹ 2009ء اور ان کے تحت فراہم کردہ قواعد و ضوابط کو منسوخ کردیا گیا تھا، نیز اطلاعات حاصل کرنے کا ایکٹ 2005ء اور متعلقہ قواعد جو ان کے تحت تفویض کئے گئے تھے، انہیں 31 اکتوبر 2019ء سے نافذ کیا گیاتھا۔ ڈاکٹر سنگھ نے کہا کہ وزارت داخلہ، عملہ اور تربیت اور مرکزی اطلاعاتی کمیشن کے دفاتر کی جانب سے جموں و کشمیر آر ٹی آئی ایکٹ 2009ء کوتغیر کے عمل سے گزار کر مرکزی آر ٹی آئی کی شکل میں لانے کے لئے جامع کوششیں کی گئیں۔ وزیر موصوف نے بتایا کہ 10مئی 2020 ء تک جمو ں و کشمیر کے مرکز کے زیر انتظام علاقے سے111دوسری اپیلیں ؍شکایات سی آئی سی کے تحت درج کرائی گئی ہیں،یعنی تشکیل نو ایکٹ 2019ء کے بعد یہ پیش رفت ہوئی ہے۔


    سی پی آئی اور ایف اے اے کو تربیت فراہم کرنے کے لئے منصوبہ بندی کی جارہی ہے اور مرکز کے زیر انتظام علاقوں یعنی جموں وکشمیر و لداخ کے سرکاری حکام کو درج رجسٹر؍مربوط کرنے کے سلسلے میں بھی کارروائی کی جارہی ہے، یعنی عملہ اور تربیت کے محکمے کے آرٹی آئی آن لائن پورٹل سے انہیں مربوط کرنے کے کام بھی شروع کیا گیا ہے۔


    فی الحال تمام تر انفارمیشن کمشنر حضرات معاملات کی سماعت کررہے ہیں اور سی آئی سی صدر دفاتر 33 فیصد سرکاری عملے کے ساتھ مصروف عمل ہیں۔ سینئر انفارمیشن کمشنر حضرات ویڈیو کانفرنسنگ کے توسط سے اپنے دفتر سے معاملات کی سماعت میں مصروف ہیں۔


    *************


    م ن۔ ن ع


    ( U : 251 4 )

    
    
    (Release ID: 1623784) Visitor Counter : 11
    
    
      Read this release in: English , Hindi , Bengali , Punjabi , Tamil , Telugu