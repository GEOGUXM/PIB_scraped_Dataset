      صحت اور خاندانی بہبود کی وزارت

      ڈاکٹر ہرش وردھن نے آیوش سنجیونی ایپ اور کووڈ-19 کے لئے آیوش دخل اندازیوں پر مبنی بین شعبہ جاتی مطالعات کا آغاز کیا
      
      ٹیکنالوجی شراکت داروں کے مابین اتحاد بڑے پیمانے پرعالمی آبادی تک رسائی حاصل کرنے کے لئے آیوش کے روایتی علم کی مدد کرے گا

      Posted On: 07 MAY 2020 4:08PM by PIB Delhi

    نئی دہلی ، 07 مئی2020 : صحت و کنبہ بہبود کے وزیر ڈاکٹر ہرش وردھن نے آج یہاں وزیر مملکت(آزادانہ چارج)، آیوش جناب شری پد یسونائک کی موجودگی میں کووڈ-19 سے متعلق آیوش پر مبنی دو مطالعات اور آیوش سنجیونی ایپ کو لانچ کیا۔ جناب شری پد نے گوا سے ویڈیو کانفرنسنگ کے توسط سے اس میں شرکت کی۔


    کووڈ-19 سے نمٹنے کے لئے ٹیکنالوجی کو بروئے کار لانے کی اہمیت کو اجاگر کرتے ہوئے وزیر صحت نے کہا کہ جو آیوش سنجیونی موبائل ایپ آج شروع کیا گیا ہے، وہ آبادی میں آیوش کے مشاورت ناموں اور اقدامات کی قبولیت اور استعمال سے متعلق اعداد وشمار اور کووڈ-19 پر اس کے اثرات سے متعلق ڈاٹا فراہم کرے گا۔اسے وزارت آیوش اور ایم ای آئی ٹی وائی نے وضع کیا ہے اور یہ ایپ 50 لاکھ افراد پر احاطہ کرے گا۔


    ڈاکٹر ہر ش وردھن نے کہا کہ کووڈ-19 انتظام نے وزارت صحت و کنبہ بہبود ، وزارت آیوش اور سی ایس آئی آر ، آئی سی ایم آر جیسے ٹیکنالوجی اداروں اور یوجی سی کے ساتھ اتحاد کرنے کا ایک موقع فراہم کرایا ہے۔اس کی مدد سے نہ صرف یہ کہ آیوش دخل اندازیوں کو فروغ دیا جاسکے گا، متعلقہ حل نکالے جاسکیں گے، بلکہ عالمی برادری کے وسیع تر مفاد کے لئے آیوش کے علم کو فروغ دینے میں بھی مدد ملے گی۔یہ ادارے آج ہاتھ سے ہاتھ ملا رہے ہیں اور آئی سی ایم آر اور ڈی سی جی آئی ان کی رہنمائی اور مددکررہے ہیں۔یہ تمام ادارے آیوروید کے دیرینہ روایتی طبی علم کی جامعیت اور مجموعی صحتی فوائد کی ترویج و اشاعت میں بھی مصروف ہیں۔


    ایپ کے علاوہ ڈاکٹر ہرش وردھن نے مزید دو سائنٹفک مطالعات بھی لانچ کئے۔ پہلا مطالعہ پروفلیکسس اور ایڈآن معیارات کے طورپر کووڈ-19 کی نگہداشت کے لئے مشترکہ شفا خانہ تحقیق مطالعہ برائے آیوروید دخل اندازیاں ہے، جو وزارت آیوش ، صحت و کنبہ بہبود کی وزارت اور سائنس اور ٹیکنالوجی کی وزارت کی مشترکہ پہل قدمی ہے اور یہ پہل قدمی سائنٹفک اور صنعتی تحقیق کی کونسل(سی ایس آئی آر) کے توسط سے عملی جامہ پہنائی گئی ہے، نیز اس میں آئی سی ایم آر تکنیکی امداد شامل ہے۔یونیورسٹی گرانٹس کمیشن کے نائب چیئرمین ڈاکٹر بھوشن پٹوردھن کی قیادت میں تشکیل دی گئی بین شعبہ جاتی آیوش تحقیق و ترقیات ٹاسک فورس نے پروفلیکٹک مطالعات اور کووڈ-19 مثبت معاملات کے سلسلے میں دخل اندازیوں پر مبنی ایڈ آن دخل اندازیوں کی شکل میں شفا خانہ تحقیقی پروٹوکول وضع کئے ہیں۔یہ کام مختلف اداروں کے از حد مقتدر ماہرین کے ساتھ مکمل مشاورتی عمل اور نظر ثانی کے بعد انجام پایا ہے۔ اسے ملک بھر میں چار مختلف دخل اندازیوں، یعنی اشوگندھا، یشٹی مدھو، گڈوچی + پپلی اور ایک جڑی بوٹی مرکب (آیوش 64)کے سلسلے میں مطالعات کے لئے اپنایا گیا ہے۔اس میں درج ذیل دو شعبے شامل ہیں۔

     1. ایس اے آر ایس –سی او وی -2 کے خلاف لڑنے کے لئے پروفلیکسس کے طورپر اشو گندھا کا استعمال جو کووڈ-19 وبائی مرض اور اس کے افزوں امکانات کی روک تھام کے لئے زیر استعمال لایا جائے۔
     2. کووڈ-19 کے ہلکےاور اوسط چھوت سے متاثر افراد کےعلاج کے لئے معیاری نگہداشت کے ایک اضافے کے طورپر آیوروید مرکب کی اثر انگریزی کو پرکھنا۔

    ڈاکٹر ہرش وردھن نے کووڈ-19کے چھوت کو امکانی طور پر زیادہ متاثر ہونے والی آبادی میں پھیلنے سے روکنے کے لئے آبادی پر مبنی دخل اندازی والے مطالعات کا بھی آغاز کیا۔ اہم مقصد کووڈ-19 کے خلاف تدارکی مضمرات کا تجزیہ ہے اور یہ بھی دیکھنا شامل ہے کہ جس آبادی کو کووڈ-19لاحق ہونے کے زیادہ خطرات لاحق ہیں، ان کی زندگی کے معیار میں کس طرح کا اضافہ ہوتا ہے۔یہ مطالعات ملک بھر کی 25 ریاستوں میں قومی اداروں کے طورپر وزارت آیوش کے تحت چار تحقیقی کونسلیں انجام دیں گی۔


    صحت و کنبہ بہبود کی وزارت کے او ایس ڈی؍ سیکریٹری جناب راجیش بھوشن ، آیوش کے سیکریٹری جناب ویدیہ راجیش کوٹیچا ، سائنٹفک اور صنعتی تحقیق کی کونسل کے ڈائرکٹر جنرل ڈاکٹر شیکھر منڈے، ڈرگس کنٹرولر جنرل آف انڈیا ڈاکٹر وی جی سومانی اور صحت و کنبہ بہبود کی وزارت اور آیوش کی وزارت کے دیگر سینئر افسران بھی لانچ کی اس تقریب کے دوران موجود تھے۔


    *************


    م ن۔ ن ع


    ( U : 2369)

    
    
    (Release ID: 1622097) Visitor Counter : 9
    
    
      Read this release in: Kannada , English , Marathi , Hindi , Bengali , Assamese , Punjabi , Odia , Tamil , Telugu
    
    
    

2.