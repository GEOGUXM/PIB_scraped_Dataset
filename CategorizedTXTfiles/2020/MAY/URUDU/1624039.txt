      کیمیکلز اور فرٹیلائزر کی وزارت

      این آئی پی ای آر ایس کووڈ-19 کے خلاف لڑائی میں سرگرم رول ادا کر رہے ہیں
      
      این آئی پی ای آر ایس میں لائسنس دینے کو ترجیح دینے اور دواؤوں کوتجارت کے لیے دستیاب کرانےپر زور دیا گیا ہےتاکہ مصنوعات ضرورت کے اس وقت میں مارکیٹ تک پہنچ سکیں

      Posted On: 14 MAY 2020 6:07PM by PIB Delhi

    نئی دہلی، 14 مئی، 2020، دوا سازی کی تعلیم اور تحقیق کے مختلف قومی ا داروں (این آئی پی ای آر ایس) نے کووڈ-19 کی روک تھام ، اس کی پہچان اور علاج کے لیے کئی طرح کی تحقیقی تجاویز متعلقہ ایجنسیوں کو منظوری کے لیے بھیجی ہیں۔این آئی پی ای آر- موہالی، این آئی پی ای آر موہالی اور رائے بریلی، این آئی پی ای آر احمد آباد، این آئی پی ای آر کولکاتہ نے کووڈ-19 سے لڑنے کے سلسلے میں مختلف دوائیں تیار کرنے کی تجویزیں پیش کی ہیں۔ ان دواؤوں کے ذریعے کووڈ-19 کے خلاف ہمہ جہت لڑائی کرنے میں مدد ملے گی۔ ا ن ادویات میں جسم میں کووڈ-19 کے خلاف لڑنے کی قوت مدافعت پیدا کرنا بھی شامل ہے۔این آئی پی ای آر احمدآباد، کووڈ-19 کے دوران دل کا دورہ پڑنے کو کنٹرول کرنے کا بھی جائزہ لے رہا ہے۔ این آئی پی ای آر، رائے بریلی نے آئی آئی ٹی اور صنعتی ساجھے دار کے ساتھ مل کر ایک بڑا پروجیکٹ شروع کیا ہے جس کے ذریعے روایتی طور استعمال ہونے والی جڑی بوٹیوں کے ذریعے قوت مدافعت کو بڑھانے کی کوشش کر رہا ہے۔ این آئی پی ای آر کولکاتہ،سی ایس ا ٓئی آر، سی ای سی آر آئی اور ایک پرائیویٹ دوا ساز ادارے کے تال میل سے ایک دیسی اور سستا آئی سی یو وینٹی لیٹر تیار کرنے کے سلسلے میں کام کر رہا ہے۔


    دوا سازی کی تعلیم اور تحقیق کے قومی ادارے (این آئی پی ای آر ایس) کیمیاوی اشیا اور کیمیاوی کھادوں کی وزارت کے تحت دوا سازی کے محکمے سے وابستہ قومی اہمیت کے ادارے ہیں۔ یہ سات ادارے احمد آباد، حیدرآباد، حاجی پور، کولکاتہ، گواہاٹی، موہالی اور رائے بریلی میں کام کر رہے ہیں۔


    دوا سازی کے ڈائرکٹروں اور چیئرمینوں کی ایک میٹنگ ویڈیو کانفرنسنگ کے ذریعے آج یہاں منعقد ہوئی جس کی صدارت دوا سازی کے محکمے کے سکریٹری ڈاکٹر پی ڈی واگھیلا نے کی۔ اس کا مقصد تحقیق اور اختراعی سرگرمیوں میں ان اداروں کی کارکردگی کا جائزہ لینا تھا خاص طور پر اس تعلق سے این آئی پی ای آر ایس نے کووڈ-19 وبائی بیماری کے خلاف لڑنے میں ملک کی کیا مدد کی ہے اور مزید کیا مدد کرسکتے ہیں۔


    این آئی پی ای آر گواہاٹی کے ڈائرکٹر نے تھری ڈی پرنٹیڈ فیس شیلڈ ، دروازوں، میز کی درازوں اور لفٹوں کے کھولنے کے سلسلے میں ‘‘ہینڈس فری آبجیکٹ، وائرل مخالف ماسک اور کھالوں پر برا اثر نہ ڈالنے والے جڑی بوٹیوں سے تیار کرنا سینی ٹائزرس کی تیاری کے بارے میں بتایا۔ انھوں نے مطلع کیا کہ ان چیزوں کی صنعتی پیمانے پر تیاری ہندوستان اینٹی بائٹکس لمیٹڈ، جو کہ ایک سرکاری پی ایس یو ہے کے تعاون سے کی جارہی ہے۔ این آئی پی ای آر موہالی میں حکومت پنجاب کے تعاون سے آر ٹی- پی سی آر پر مبنی کووڈ-19 کی جانچ کی سہولت قائم کرنے کے لیے اقدامات کیے جارہے ہیں تاکہ کووڈ-19 کا یقینی طور پر پتہ چلانے کے لیے ریاست میں اس کام کو تیز کیا جائے۔


    ڈاکٹر واگھیلا نے بتایا کہ کووڈ-19 سے متعلق تمام تحقیق اور سامان کو فروغ دینے کا کام تیزی سے کیا جائے تاکہ ضرورت مندوں کو فوری طور پر مدد دی جاسکے۔ انھوں نے خاص طور پر اس بات کا ذکر کیا کہ این آئی پی ای آر ایس نے جو سامان تیار ہوگا ان کے لیے لائسنس دینے اور ان کے تجارتی پہلوؤں پر ریگولیٹری ایجنسیوں کے ساتھ ترجیحی بنیاد پر تال میل پیدا کیا جائے تاکہ یہ مصنوعات ضرورت کے اس وقت میں مارکیٹ تک پہنچ سکیں۔ ان تحقیقی کوششوں اور سماجی شرکت کے ذریعے لوگوں کو مدد مل رہی ہے اور این آئی پی ای آر ایس نے ہر ممکن طریقے پر ملک کی خدمت کرنے کے لیے مختلف گروپوں کے ساتھ یکجہتی سے کام کرنے کا تہیہ کر رکھا ہے۔


    ******** ********


    م ن۔ اج ۔ ر ا


    U:2522

    
    
    (Release ID: 1624039) Visitor Counter : 13
    
    
      Read this release in: Punjabi , English , Hindi , Marathi , Assamese , Tamil , Telugu , Kannada