      ارضیاتی سائنس کی وزارت

      جنوب مشرق اور متصل مشرق وسطی بحیرۂ عرب اور لکشدویپ خطے میں کم دباؤ کا علاقہ قائم ہواہے
      
      اس کے 3 جون تک شمال کی جانب بڑھنے اور شمالی مہاراشٹر اور گجرات کے ساحلوں تک پہنچنے کا امکان ہے
      
      جنوبی ساحلی عمان اور متصل یمن میں ہوا کا کم دباؤ
      Posted On: 31 MAY 2020 2:18PM by PIB Delhi


    نئی دہلی، 31 مئی 2020 / ہندوستان کے محکمہ موسمیات کے موسم کے پیش گوئی کے قومی مرکز / خصوصی موسمیات کے علاقائی مرکز / طوفان کے انتباہ کے ڈویژن کے مطابق :


    جنوب مشرق اور متصل مشرق وسطی بحیرۂ عرب اور لکشدویپ خطے میں صبح سویرے (بھارتی معیاری وقت 0530 بجے )کم دباؤ کا علاقہ قائم ہواہے اور آج 31 مئی 2020 کے دوپہر کو یہ اسی خطے میں قائم ہے۔


    آئندہ 24 گھنٹے کے دوران مشرق وسطی اور متصل جنوب مشرق بحیرۂ عرب میں ہوا کا کم دباؤ قائم ہونے کا امکان ہے اور اس کے بعد کے 24 گھنٹے کے دوران اس کےسمندری طوفان کے طور پر شدت کرنے کا امکان ہے۔ اس کے 3 جون تک شمال کی جانب بڑھنے اور شمالی مہاراشٹر اور گجرات کے ساحلوں تک پہنچنے کا امکان ہے۔


    ۱۔ جنوبی ساحلی عمان اور متصل یمن میں ہوا کا کم دباؤ


    جنوبی ساحلی عمان اور متصل یمن میں 29 مئی 2020 کی شام (بھارتی معیاری وقت 1430 بجے ) ہوا کا کم دباؤ قائم ہوا ہے۔ 30 مئی کی صبح (بھارتی معیاری وقت 0830 بجے) تک یہ شمال مغرب کی جانب بڑھا تھا۔ اس کے بعد یہ تھوڑا سا جنوب مغرب کی جانب بڑھا اور آج 31 مئی کو (بھارتی معیاری وقت 0830 بجے) عرض البلد 17.0 ڈگری شمال اور طولا البلد 53.9 ڈگری مشرق صلالاح (عمان) کے تقریباً 20 کلومیٹر مغرب اور الغیضۃ (یمن) کے 200 کلومیٹر مشرق - شمال مشرق میں مرکوز ہو گیا ہے۔


    آئندہ 12 گھنٹے کے دوران ہوا کا کم دباؤ برقرار رہنے اور اس کے بعد آہستہ آہستہ اس کے کمزور ہونے کا امکان ہے۔ اس مدت کے دوران اس کے آہستہ آہستہ مغرب – جنوب مغرب کی جانب بڑھنے کا امکان ہے۔


    انتباہ :


    ۱۔ شدید بارش کا انتباہ :

      * 31 مئی اور یکم جون کو لکشدیپ کے علاقے کیرل اور ساحلی کرناٹک میں کہیں کہیں شدید سے بہت شدید بارش کے ساتھ زیادہ تر مقامات پر ہلکی سے درمیانی درجے کی بارش ہونے کا امکان ہے۔ 31 مئی کو جنوبی کونکن اور گوا میں کہیں کہیں شدید بارش کے ساتھ زیادہ تر مقامات پر ہلکی سے درمیانی درجے کی بارش اور یکم جون کو کہیں کہیں شدید سے بہت شدید بارش ہونے کا امکان ہے۔ 02 جون کو کونکن اور گوا میں اور 03 جون کو جنوبی کونکن اور گوا میں کہیں کہیں شدید سے بہت شدید بارش کے ساتھ زیادہ تر مقامات پر ہلکی سے درمیانی درجے کی بارش ہونے کا امکان ہے۔
      * 03 اور 04 جون کو شمالی کونکن اور شمالی مدھیہ مہاراشٹر میں کہیں کہیں انتہائی شدید بارش اور چند مقامات پر شدید سے بہت شدید بارش کے ساتھ زیادہ تر مقامات پر ہلکی سے درمیانی درجے کی بارش ہونے کا امکان ہے۔
      * 03 جون کو جنوبی گجرات ریاست ، دمن دیو، دادر اور نگر حویلی میں کہیں کہیں شدید سے بہت شدید بارش کے ساتھ زیادہ تر مقامات پر ہلکی سے درمیانی درجے کی بارش ہونے کا امکان ہے اور 04 جون کو جنوبی گجرات ریاست ، دمن دیو، دادر اور نگر حویلی میں کہیں کہیں انتہائی شدیدبارش اور چند مقامات پر شدید سے بہت شدید بارش ہونے کا امکان ہے۔

    ۲۔ ہوا سے متعلق انتباہ:

      * جنوب مشرق اور متصل مشرق وسطی بحیرۂ عرب ، لکشدیپ علاقہ اور کیرلہ کے ساحل کے ساتھ ساتھ اور اس سے دور آئندہ 48 گھنٹے کے دوران 55-45 کلو میٹر فی گھنٹہ کی رفتار سے تیز ہوائیں اور 65 کلومیٹر فی گھنٹہ کے جھکڑ چلنے کا امکان ہے۔ شامل وسطی بحیرۂ عرب اور کرناٹک – جنوبی مہارشٹر کے ساحلوں کے ساتھ ساتھ اور ان سے دور 02 جون کی صبح سے ہوا کی رفتار میں آہستہ آہستہ تیزی آنے اور -75-65 کلو میٹر فی گھنٹہ تک پہنچنے اور 85 کلو میٹر فی گھنٹہ کے جھکڑ چلنے کا امکان ہے اور 03 جون کی صبح سے مشرق وسطی اور شمال مشرقی بحیرۂ عرب اور مہاراشٹر و گجرات کے ساحلوں کے ساتھ ساتھ اور ان سے دور ہوا کی رفتار میں مزید تیزی آنے اور 100-90 کلو میٹر فی گھنٹہ کی تیز ہوائیں ، 110 کلو میٹر فی گھنٹہ کے جھکڑ چلنے کا امکان ہے۔
      * مغربی وسطی بحیرۂ عرب اور جنوبی عمان – یمن کے ساحلوں کے ساتھ ساتھ اور ان سے دور آئندہ 24 گھنٹے کے دوران 55-45 کلو میٹر فی گھنٹہ تیز ہوائیں ، 65 کلو میٹر فی گھنٹہ کے جھکڑ چلنے کا امکان ہے۔

    ۳۔ سمندر کی صورتحال

      * جنوب مشرقی اور متصل مشرق وسطی اور بحیرۂ عرب اور لکشدیپ علاقے میں آئندہ 24 گھنٹے کے دوران سمندر کی صورتحال خراب سے بہت خراب ہونے کا امکان ہے۔ 02 جون سے مشرق وسطی اور جنوب مشرقی بحیرۂ عرب اور کرناٹک – جنوبی مہاراشٹر کے ساحلوں کے ساتھ ساتھ اور ان سے دور سمندر کی صورتحال بہت خراب سے بدتر ہوجانے اور 03 جون سے مشرق وسطی اور شمال مشرقی بحیرۂ عرب اور مہاراشٹر و گجرات کے ساحلوں کے ساتھ ساتھ اور ان سے دور سمندر کی صورتحال کے خراب سے بہت خراب ہو جانے کا امکان ہے۔
      * مغربی وسطی بحیرۂ عرب اور جنوبی عمان – یمن کے ساحلوں کے ساتھ ساتھ اور ان سے دور آئندہ 24 گھنٹے کے دوران سمندر کی صورتحال خراب سے بہت خراب ہوجانے کا امکان ہے۔

    ۴۔ ماہی گیروں کے لیے انتباہ:

      * ماہی گیروں کو مشورہ دیا جاتا ہے کہ دو دنوں تک جنوب مشرقی بحیرۂ عرب ، لکشدیپ علاقے اور کیرل کے ساحل کے ساتھ ساتھ اور اس سے دور سمندر میں نہ جائیں؛ 03 جون تک مشرق وسطی بحیرۂ عرب اور کرناٹک کے ساحل کے ساتھ ساتھ اور اس سے دور ؛ 04-03 جون کو مشرق وسطی بحیرۂ عرب اور مہاراشٹر کے ساحل کے ساتھ ساتھ اور اس سے دور اور شمال مشرقی بحیرۂ عرب اور گجرات کے ساحل کے ساتھ ساتھ اور اس سے دور سمندر میں نہ جائیں۔ جو ماہی گیر سمندر میں جا چکے ہیں انہیں مشورہ دیا جاتا ہے کہ آج 31 مئی تک ساحل پر واپس لوٹ آئیں ۔
      * ماہی گیروں کو مشورہ دیا جاتا ہے کہ آئندہ 24 گھنٹے کے دوران مغرب وسطی بحیرۂ عرب اور جنوبی عمان - یمن کے ساحلوں کے ساتھ ساتھ اور ان سے دور سمندر میں نہ جائیں۔

    دونوں نظاموں کی مسلسل نگرانی کی جا رہی ہے اور متعلقہ ریاستوں کو باضابطہ طریقے سے مسلسل اطلاع دی جا رہی ہے۔


    نظام کے بارے میں اپ ڈیٹ کے لیے برائے مہربانی www.rsmcnewdelhi.imd.gov.in اور www.mausam.imd.gov.in دیکھیں۔


    دریں اثناء،

      * جنوب مغربی مانسون کے جنوبی بحیرۂ عرب مالدیوس کومورن ایریہ، جنوب مغربی اور جنوب مشرقی خلیج بنگال کے چند مزید حصوں میں آئندہ 24 گھنٹے کے دوران مزید آگے بڑھنے کے لیے حالات سازگار ہو گئے ہیں ۔
      * کیرل میں جنوب مغربی مانسون کے پہنچنے کے لیے یکم جون 2020 سے حالات موافق ہونے کا امکان ہے۔

    ۔۔۔۔۔۔۔۔۔۔۔۔۔۔۔۔۔۔


    م ن ۔ ا گ۔ ت ح ۔


    U - 2933


    

    
    (Release ID: 1628307) Visitor Counter : 2
    
    
      Read this release in: Punjabi , English , Hindi , Bengali
    
    
    

*