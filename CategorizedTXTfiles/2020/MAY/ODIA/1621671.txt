      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      କୋଭିଡ-19 କାରଣରୁ ଭାରତରେ ଅଟକି ରହିଥିବା ବିଦେଶୀ ନାଗରିକମାନଙ୍କୁ ଦୂତାବାସ ସେବାକୁ ମଞ୍ଜୁରି
      • ଭାରତରେ ଅନ୍ତର୍ଜାତୀୟ ବିମାନ ସେବା ଉପରୁ ନିଷିଦ୍ଧାଦେଶ ଉଠିବା ତାରିଖଠାରୁ 30 ଦିନ ପର୍ଯ୍ୟନ୍ତ ମିଳିବ ଏହି ସୁବିଧା

      Posted On: 05 MAY 2020 8:03PM by PIB Bhubaneshwar

    କୋଭିଡ-19 ମହାମାରୀ ବ୍ୟାପିବା ଫଳରେ ଜାରି ହୋଇଥିବା ଯାତ୍ରା କଟକଣା କାରଣରୁ ଭାରତରେ ଅଟକି ରହିଥିବା ବିଦେଶୀ ନାଗରିକମାନଙ୍କୁ କେନ୍ଦ୍ର ଗୃହ ମନ୍ତ୍ରଣାଳୟ ପକ୍ଷରୁ ନିଃଶୁଳ୍କ ଦୂତାବାସ ସେବା ଯୋଗାଇ ଦିଆଯାଇଥିଲା । ଏହି ସୁବିଧା ମେ 3, 2020 ପର୍ଯ୍ୟନ୍ତ ଉଦ୍ଦିଷ୍ଟ ଥିଲା ।


    ଉପରୋକ୍ତ ପ୍ରସଙ୍ଗକୁ ବିଚାର କରିବା ପରେ ଏହି ଅବଧିକୁ ବଢ଼ାଇବା ଲାଗି ନିଷ୍ପତ୍ତି ନିଆଯାଇଛି । ଭାରତରେ ଅଟକି ରହିଥିବା ନାଗରିକମାନେ ଅଧିକ ଅବଧି ପାଇଁ ବିଦେଶୀ କ୍ଷେତ୍ରୀୟ ପଞ୍ଜିକରଣ ଅଧିକାରୀ/ବିଦେଶୀ ପଞ୍ଜିକରଣ ଅଧିକାରୀମାନଙ୍କ ଠାରୁ ଦୂତାବାସ ସେବା ପାଇପାରିବେ ।


    ଭାରତ ସରକାର ଅନ୍ତର୍ଜାତୀୟ ଯାତ୍ରାକୁ ନିଷିଦ୍ଧ କରିଥିବା କାରଣରୁ 1.2.2020 ମଧ୍ୟରାତ୍ରି ଠାରୁ ବର୍ତ୍ତମାନ ପର୍ଯ୍ୟନ୍ତ ଯେଉଁ ବିଦେଶୀ ନାଗରିକମାନଙ୍କର ଭିସା ଅବଧି ଶେଷ ହୋଇଯାଇଛି କିମ୍ବା ଶେଷ ହେବାକୁ ଯାଉଛି ସେମାନଙ୍କୁ ନିୟମିତ ଭିସା, ଇ-ଭିସା କିମ୍ବା ଅଧିକ ଅବଧି ପର୍ଯ୍ୟନ୍ତ ରହିବା ନିମନ୍ତେ ନିଃଶୁଳ୍କ ଦୂତାବାସ ସୁବିଧା ଯୋଗାଇ ଦିଆଯିବ । ଏଥିପାଇଁ ବିଦେଶୀ ନାଗରିକମାନେ ଅନଲାଇନ ଆବେଦନ ଦାଖଲ କରିପାରିବେ ।


    ଏହି ଅବଧି ବୃଦ୍ଧି ସୁବିଧା ଭାରତରକୁ ଅନ୍ତର୍ଜାତୀୟ ବିମାନ ଯାତ୍ରା କଟକଣା ଉଚ୍ଛେଦ ହେବା ପରଠାରୁ 30 ଦିନ ପର୍ଯ୍ୟନ୍ତ ବିଦେଶୀ ନାଗରିକମାନଙ୍କୁ ଯୋଗାଇ ଦିଆଯିବ । ଏଥିପାଇଁ ସମ୍ପୃକ୍ତ ନାଗରିକମାନଙ୍କୁ କୌଣସି ଶୁଳ୍କ କିମ୍ବା ଜୋରିମାନା ଦେବାକୁ ପଡ଼ିବ ନାହିଁ । ଯଦି ସେମାନେ ଚାହୁଁଛନ୍ତି, ତା’ହେଲେ ଏପରି ବିଦେଶୀ ନାଗରିକମାନଙ୍କୁ ଦେଶ ଛାଡ଼ିବା ଲାଗି ମଧ୍ୟ ଏହି ଆଧାରରେ ସୁବିଧା ଯୋଗାଇ ଦିଆଯିବ ।


    *********


    

    
    (Release ID: 1621671) Visitor Counter : 11
    
    
      Read this release in: Punjabi , English , Urdu , Hindi , Marathi , Bengali , Gujarati , Tamil , Telugu , Kannada