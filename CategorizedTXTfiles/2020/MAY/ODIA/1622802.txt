      ପ୍ରତିରକ୍ଷା ମନ୍ତ୍ରଣାଳୟ

      ଇଲେକ୍ଟ୍ରୋନିକ ସରଞ୍ଜାମ କାଗଜ ଓ ନୋଟକୁ ଜୀବାଣୁମୁକ୍ତ କରିବା ଲାଗି ସ୍ୱୟଂଚାଳିତ ୟୁଭି ସିଷ୍ଟମ ବିକଶିତ କଲା ଡିଆରଡିଓ ଲାବ
      Posted On: 10 MAY 2020 5:32PM by PIB Bhubaneshwar


    ପ୍ରତିରକ୍ଷା ଗବେଷଣା ଓ ବିକାଶ ସଂଗଠନ ( ଡିଆରଡିଓ ) ର ପ୍ରମୁଖ ପରୀକ୍ଷାଗାର , ହାଇଦ୍ରାବାଦ ସ୍ଥିତ ସେଣ୍ଟର ଇମାରତ ଏକ ସ୍ୱୟଂଚାଳିତ ଏବଂ ସ୍ପର୍ଶମୁକ୍ତ ୟୁଭିସି ସାନିଟାଇଜେସନ କ୍ୟାବିନେଟ ( ଜୀବାଣୁ ବିଶୋଧନ ) ବିକଶିତ କରାଯାଇଛି । ଏହାକୁ ଡିଫେନ୍ସ ରିସର୍ଚ୍ଚ ଅଲଟ୍ରାଭାଓଲେଟ ସାନିଟାଇଜର ( ଡିଆରୟୁଭିଏସ ) ନାଁ ଦିଆଯାଇଛି । ଏହା ଜରିଆରେ ମୋବାଇଲ ଫୋନ , ଆଇପ୍ୟାଡ , ଲାପଟପ , କରେନ୍ସିଂ ନୋଟ , ଚେକ , ଚାଲାଣ , ପାସବୁକ , କାଗଜ , ଲଫାପା ଆଦିକୁ ଜୀବାଣୁମୁକ୍ତ କରାଯାଇପାରିବ ।


    ସ୍ପର୍ଶ ନକରି ଡିଆରୟୁଭିଏସ କ୍ୟାବିନେଟକୁ ପରିଚାଳନା କରାଯାଇପାରିବ । ଯାହା ଭୂତାଣୁ ସଂକ୍ରମଣ ପ୍ରସାରକୁ ରୋକିବାରେ ଅତ୍ୟନ୍ତ ଗୁରୁତ୍ୱପୂର୍ଣ୍ଣ । ସେନ୍ସର ସ୍ୱିଚ ତଥା ଡ୍ର ଖୋଲିବା ଓ ବନ୍ଦ କରିବା ସୁବିଧା ଏହାର ପରିଚାଳନାକୁ ସ୍ୱୟଂଚାଳିତ ଓ ସ୍ପର୍ଶମୁକ୍ତ କରିଛି । କ୍ୟାବିନେଟ ଭିତରେ ରଖାଯାଇଥିବା ବସ୍ତୁ ଉପରେ ସବୁ ଦିଗରୁ ୟୁଭିସିର ପ୍ରଭାବ ( 360 ଡିଗ୍ରୀ ଏକ୍ସପୋଜର ) ପଡ଼ିଥାଏ । ଜୀବାଣୁମୁକ୍ତ ହେବାର ପ୍ରକ୍ରିୟା ଶେଷ ହେବା ପରେ ସିଷ୍ଟମ ସ୍ଲିପ ମୋଡକୁ ଚାଲିଯାଇଥାଏ ଏହି କାରଣରୁ ପରିଚାଳନା କରୁଥିବା ଲୋକଙ୍କୁ ଉପକରଣ ପାଖରେ ଛିଡ଼ା ହୋଇ ରହିବା କିମ୍ବା ଅପେକ୍ଷା କରିବାକୁ ଆବଶ୍ୟକ ପଡ଼ିନଥାଏ ।


    ଆରସିଆଇ ଏକ ସ୍ୱୟଂଚାଳିତ ୟୁଭିସି କରେନ୍ସି ନୋଟକୁ ସାନିଟାଇଜ କରିବାର ଉପକରଣ ମଧ୍ୟ ବିକଶିତ କରିଛି , ଯାହାକୁ ନୋଟ୍ସକ୍ଲିନ ନାଁ ଦିଆଯାଇଛି । ଡିଆରୟୁଭିଏସ ଉପଯୋଗ କରି ନୋଟ ବଣ୍ଡଲକୁ ଜୀବାଣୁମୁକ୍ତ କରାଯାଇପାରିବ , ତେବେ ଏହାର ଉପଯୋଗ କରି ପ୍ରତ୍ୟେକ କରେନ୍ସି ନୋଟକୁ ଜୀବାଣୁ ମୁକ୍ତ କରିବାର ଏହି ପ୍ରକ୍ରିୟା ପାଇଁ ଯଥେଷ୍ଟ ସମୟ ଲାଗିବ । ଏହାର ସମାଧାନ ଲାଗି ଏକ ନୋଟ ବିଶୋଧନ କୌଶଳ ବିକଶିତ କରାଯାଇଛି , ଏଥିପାଇଁ ଡିଭାଇସର ଇନପୁଟ ସ୍ଲଟରେ ଖୋଲା ନୋଟ ରଖିବାକୁ ପଡ଼ିବ । ଉପକରଣ ଗୋଟିଏ ପରେ ଗୋଟିଏ ନୋଟକୁ ଗ୍ରହଣ କରି ସେଗୁଡ଼ିକୁ ସମ୍ପୂର୍ଣ୍ଣ ଭାବେ ଜୀବାଣୁମୁକ୍ତ କରିବ । ଏଥିପାଇଁ ନୋଟ ୟୁଭିସି ଲ୍ୟାମ୍ପର ଏକ ଶୃଙ୍ଖଳା ଦେଇ ଗତି କରିବ ।


    *********

    
    
    (Release ID: 1622802) Visitor Counter : 16
    
    
      Read this release in: English , Urdu , Marathi , Hindi , Manipuri , Bengali , Punjabi , Telugu , Kannada