      ଭୂବିଜ୍ଞାନ ମନ୍ତ୍ରଣାଳୟ

      ପଶ୍ଚିମବଙ୍ଗ ଓ ଉତ୍ତର ଓଡିଶା ଉପକୂଳ ପାଇଁ ପ୍ରାକ୍ ବାତ୍ୟା ସତର୍କତା
      • ଦକ୍ଷିଣ-ପୂର୍ବ ବଙ୍ଗୋପ ସାଗରରେ ସୃଷ୍ଟ ଅବପାତ ସାମୁଦ୍ରିକ ବାତ୍ୟାର ରୂପ ନେଇ ପାରେ

      Posted On: 16 MAY 2020 11:06AM by PIB Bhubaneshwar

    ଭାରତୀୟ ପାଣିପାଗ ବିଭାଗର ବାତ୍ୟା ସତର୍କତା ଡିଭିଜନ ଆଜି ଜାରି କରିଥିବା ସତର୍କ ସୂଚନା ଅନୁସାରେ ଦକ୍ଷିଣ - ପୂର୍ବ ବଙ୍ଗୋପସାଗରରେ ସୃଷ୍ଟି ହୋଇଥିବା ଲଘୁଚାପ ଏକ ଅବପାତର ରୂପ ନେଇ ମେ 16 ତାରିଖ ଭାରତୀୟ ସମୟ ଭୋର 5 ଘଣ୍ଟା 30 ମିନିଟ ସମୟରେ 14.4 ଡିଗ୍ରୀ ଉତ୍ତର ଆକ୍ଷାଂଶ ଓ 87.0 ଡିଗ୍ରୀ ପୂର୍ବ ଦ୍ରାଘିମା ମଧ୍ୟରେ ପାରାଦ୍ୱୀପଠାରୁ 1100 କିମି ଦକ୍ଷିଣ , ଦୀଘାଠାରୁ 1250 କିମି ଦକ୍ଷିଣ ଏବଂ ବାଂଲାଦେଶ ଖେପୁପଡାଠାରୁ 1330 କିମି ଦକ୍ଷିଣ - ଦକ୍ଷିଣ ପଶ୍ଚିମ ଦିଗରେ ରହିଛି । ଆଜି ( ଶନିବାର ) ସନ୍ଧ୍ୟା ସୁଦ୍ଧା ଏହା ଏକ ଘୂର୍ଣ୍ଣିବାତ୍ୟାରେ ପରିଣତ ହେବାର ଅଧିକ ସମ୍ଭାବନା ଅଛି । ପରବର୍ତ୍ତୀ 24 ଘଣ୍ଟା ମଧ୍ୟରେ ଏହା ଆହୁରି ଘନୀଭୂତ ହୋଇ ଏକ ଅତି ଶକ୍ତିଶାଳୀ ବାତ୍ୟାରେ ପରିଣତ ହେବାର ସମ୍ଭାବନା ରହିଛି । ଏହି ବାତ୍ୟା ଧୀରେ ଧୀରେ ଗତି କରି ମେ 17 ତାରିଖ ସନ୍ଧ୍ୟା ପର୍ଯ୍ୟନ୍ତ ଉତ୍ତର - ଉତ୍ତରପଶ୍ଚିମ ଦିଗରେ ଗତି କରିବ । ଏହାପରେ ବାତ୍ୟା ତାହାର ଗତିପଥ ବଦଳାଇ ଉତ୍ତର - ଉତ୍ତର - ପୂର୍ବ ଦିଗରେ ଅଗ୍ରସର ହେବ । ଏହି ସମୟରେ ଏହା ଉତ୍ତର - ପଶ୍ଚିମ ବଙ୍ଗୋପସାଗର ଅତିକ୍ରମ କରି ମେ 18ରୁ 20 ତାରିଖ ମଧ୍ୟରେ ପଶ୍ଚିମବଙ୍ଗ ଉପକୂଳ ଆଡେ ଯିବ ।


    ବାତ୍ୟାର ଗତିପଥ ଓ ବେଗ ସମ୍ପର୍କରେ ପାଣିପାଗ ବିଭା କରିଥିବା ଆକଳନ ସମ୍ପକରେ ତଳେ ଦିଆଯାଇଥିବା ଟେବୁଲରେ ତଥ୍ୟ ପ୍ରଦାନ କରାଯାଇଛି ।

                                                                                                  
Date/Time(IST)  Position               Maximum sustained surface  Category of cyclonic disturbance
                                                                                                  
                                                                                                  
                (Lat. 0 N/ long. 0 E)  wind speed (Kmph)                                          
                                                                                                  
                                                                                                  
                                                                                                  
16.05.20/1130   10.9/86.3              45-55 gusting to 65        Depression                      
                                                                                                  
                                                                                                  
                                                                                                  
16.05.20/1730   11.2/86.2              50-60 gusting to 70        Deep Depression                 
                                                                                                  
                                                                                                  
                                                                                                  
16.05.20/2330   11.8/86.1              60-70 gusting to 80        Cyclonic Storm                  
                                                                                                  
                                                                                                  
                                                                                                  
17.05.20/0530   12.3/86.0              80-90 gusting to 100       Cyclonic Storm                  
                                                                                                  
                                                                                                  
                                                                                                  
17.05.20/1130   12.8/86.0              100-110 gusting to 120     Severe Cyclonic Storm           
                                                                                                  
                                                                                                  
                                                                                                  
17.05.20/2330   13.9/86.1              105-115 gusting to 125     Severe Cyclonic Storm           
                                                                                                  
                                                                                                  
                                                                                                  
18.05.20/1130   14.9/86.1              120-130 gusting to 145     Very Severe Cyclonic Storm      
                                                                                                  
                                                                                                  
                                                                                                  
18.05.20/2330   16.0/86.2              135-145 gusting to 160     Very Severe Cyclonic Storm      
                                                                                                  
                                                                                                  
                                                                                                  
19.05.20/1130   17.4/86.5              155-165 gusting to 180     Very Severe Cyclonic Storm      
                                                                                                  
                                                                                                  
                                                                                                  
19.05.20/2330   19.0/87.0              170-180 gusting to 200     Extremely Severe Cyclonic Storm 
                                                                                                  
                                                                                                  
                                                                                                  
20.05.20/1130   20.8/87.5              160-170 gusting to 190     Extremely Severe Cyclonic Storm 
                                                                                                  
                                                                                                  
                                                                                                  
20.05.20/2330   22.9/88.2              145-155 gusting to 170     Very Severe Cyclonic Storm      
                                                                                                  
                                                                                                  
                                                                                                  
21.05.20/1130   25.0/88.7              110-120 gusting to 135     Severe Cyclonic Storm           
                                                                                                  
                                                                                                  

    ସତର୍କ ସୂଚନା

     1. ବର୍ଷା ( ଆଣ୍ଡାମାନ ଓ ନକୋବର ଦ୍ୱୀପପୁଞ୍ଜ )
      * ମେ 16 ତାରିଖରେ ଆଣ୍ଡାମାନ ଓ ନିକୋବର ଦ୍ୱୀପପୁଞ୍ଜରେ ଅଧିକାଂଶ ସ୍ଥାନରେ ସ୍ୱଳ୍ପରୁ ମଧ୍ୟମ ଧରଣର ବର୍ଷା ହୋଇପାରେ । କେତେକ ସ୍ଥାନରେ ପ୍ରବଳରୁ ପ୍ରବଳତର ବର୍ଷାର ସମ୍ଭାବନା ରହିଛି ।
      * ବର୍ଷା ( ଓଡିଶା ଓ ଗାଙ୍ଗେୟ ପଶ୍ଚିମବଙ୍ଗ )

    ମେ 18 ତାରିଖ ସନ୍ଧ୍ୟାଠାରୁ ଉପକୂଳ ଓଡ଼ିଶାରେ ସ୍ୱଳ୍ପରୁ ମଧ୍ୟମ ଧରଣର ବର୍ଷା ହେବ । 19 ତାରିଖରେ କେତେକ ସ୍ଥାନରେ ପ୍ରବଳରୁ ଅତି ପ୍ରବଳ ବର୍ଷା ହେବାର ସମ୍ଭାବନା ରହିଛି । ମେ 20 ତାରିଖରେ ଉତ୍ତର ଓଡ଼ିଶାର କେତେକ ସ୍ଥାନରେ ପ୍ରବଳ ବର୍ଷା ହେବ ।


    ପଶ୍ଚିମବଙ୍ଗର ଉପକୂଳବର୍ତ୍ତୀ ଅଞ୍ଚଳ ଜିଲ୍ଲାଗୁଡିକରେ 19 ମେରେ ସ୍ପଳ୍ପରୁ ମଧ୍ୟମ ଏବଂ 20 ତାରିଖରେ ଅଧିକାଂଶ ସ୍ଥାନରେ ପ୍ରବଳରୁ ଅତି ପ୍ରବଳ ବର୍ଷା ହେବ । ଏହି ଦିନ କେତେକ ସ୍ଥାନରେ ଅତି ପ୍ରବଳ କିମ୍ବା ତାଠାରୁ ଅଧି ବର୍ଷାର ସମ୍ଭାବନା ରହିଛି ।

     1. ପବନର ବେଗ ସଂକ୍ରାନ୍ତ ସତର୍କ ସୂଚନା –
      * ମେ 19 ସକାଳୁ ଓଡ଼ିଶା ଉପକୂଳରେ କୋହଲା ପବନ ଘଣ୍ଟା ପ୍ରତି 45ରୁ 55 କିମି ବେଗରେ ପ୍ରବାହିତ ହେବ । ଏହି ସମୟରେ ଦଲକା ପବନର ବେଗ ଘଣ୍ଟା ପ୍ରତି 65 କିମି ରହିବ । ପଶ୍ଚିମବଙ୍ଗ ଉପକୂଳରେ ପବନର ଗତି ପ୍ରାୟ ସମାନ ରହିବ ବୋଲି ଅନୁମାନ କରାଯାଇଛି । 19 ତାରିଖ ସନ୍ଧ୍ୟାଠାରୁ ଓଡ଼ିଶା ଓ ପଶ୍ଚିମବଙ୍ଗ ଉପକୂଳରେ ପବନର ବେଗ କ୍ରମଶଃ ବଢ଼ିବ । ମେ 20 ତାରିଖ ସକାଳୁ ମଝିରେ ମଝିରେ ଦଲକା ପବନ ଘଣ୍ଟା ପ୍ରତି 65ରୁ 75 କିମି ବେଗରେ ପ୍ରବାହିତ ହେବ ଓ ବାତ୍ୟାର ବେଗ ବଢ଼ିବ ।
      * ଆଣ୍ଡାମାନ ସାଗରରେ ଆସନ୍ତା 48 ଘଣ୍ଟା ମଧ୍ୟରେ ଘଣ୍ଟା ପ୍ରତି 45 ରୁ 55 କିମି ବେଗରେ ଏବଂ ବେଳେବେଳେ 65 କିମି ବେଗରେ ଦଲକା ପବନ ପ୍ରବାହିତ ହେବ ।
      * ଦକ୍ଷିଣ - ପୂର୍ବ ଓ ତା ନିକଟବର୍ତ୍ତୀ ଦକ୍ଷିଣ - ପଶ୍ଚିମ ବଙ୍ଗୋପସାଗରରେ କାଲୁଆ ପବନ ଘଣ୍ଟା ପ୍ରତି 45ରୁ 55 କିମି ବେଗରେ ପ୍ରବାହିତ ହେବ ଓ ଏହି ସମୟରେ ଦଲକା ପବନ ମଝିରେ ମଝିରେ 65 କିମି ବେଗ ଧରିବ । ମଇ 17 ତାରିଖ ସକାଳୁ ପବନର ବେଗ ପୂର୍ବ - କେନ୍ଦ୍ରୀୟ ବଙ୍ଗୋପସାଗର ଓ ତତସଂଲଗ୍ନ ଦକ୍ଷିଣ - ପଶ୍ଚିମ ବଙ୍ଗୋପସାଗରରେ ଘଣ୍ଟା ପ୍ରତି 120ରୁ 130 କିମି ବେଗରେ ବାତ୍ୟା ପ୍ରବାହିତ ହେବ । ଏହି ସମୟରେ ଦଲକା ପବନର ସର୍ବାଧିକ ବେଗ ରହିବ 145 କିମି । ଏହି ପ୍ରକ୍ରିୟା 18 ତାରିଖ ସକାଳ ପର୍ଯ୍ୟନ୍ତ ଜାରି ରହିବ । ମେ 19ରେ କେନ୍ଦ୍ରୀୟ ବଙ୍ଗୋପସାଗରର ଉତ୍ତର ଭାଗରେ ଘଣ୍ଟାପ୍ରତି ବାତ୍ୟାର ବେଗ 155ରୁ 165 କିମି ରହିବ ଏବଂ ଏହା ମଧ୍ୟରେ ଦଲକା ପବନର ବେଗ 180 କିମି ଯାଏ ହେବ । ମେ 20 ସକାଳ ଯାଏ ବାତ୍ୟାର ବେଗ ଉତ୍ତର ବଙ୍ଗୋପସାଗର ଅଞ୍ଚଳରେ 160ରୁ 170 କିମି ଘଣ୍ଟା ପ୍ରତି ରହିବ ଏବଂ ମଝିରେ ମଝିରେ 190 କିମି ବେଗରେ ଦଲକା ପବନ ପ୍ରବାହିତ ହେବ ବୋଲି ସତର୍କ କରାଇ ଦିଆଯାଇଛି ।
     1. ସମୁଦ୍ରର ଅବସ୍ଥା
      * ମେ 16 ଅପରାହ୍ନ ଯାଏ ବଙ୍ଗୋପସାଗରର ଦକ୍ଷିଣ ଓ ନିକଟବର୍ତ୍ତୀ ଇଲାକା ଅଶାନ୍ତ ରହିବ । ଆଣ୍ଡାମାନ ସାଗରର ସ୍ଥିତି ମଧ୍ୟ ସମାନ ରହିବ ବୋଲି ଆକଳନ କରାଯାଇଛି । ମେ 16 ସନ୍ଧ୍ୟା ପରେ ଦକ୍ଷିଣ - ପଶ୍ଚିମ ବଙ୍ଗୋପସାଗର ଓ ଏହାର ସନ୍ନିକଟ ସମୁଦ୍ର ଅଧିକ ଅଶାନ୍ତ ହେବ । ମେ 17 ତାରିଖ ସକାଳୁ ଏସବୁ ଅଞ୍ଚଳର ସାମୁଦ୍ରିକ ସ୍ଥିତି ଆହୁରି ଖରାପ ଓ ଅଶାନ୍ତ ହେବ । ପରଦିନ ଅର୍ଥାତ 18 ତାରିଖରୁ ସମୁଦ୍ର ଏସବୁ ଅଞ୍ଚଳରେ ଅତି ଭୀଷଣ ଆକାର ଧାରଣ କରିବ । ମଇ 19ରୁ 20 ତାରିଖ ସକାଳ ପର୍ଯ୍ୟନ୍ତ ବଙ୍ଗୋପସାଗରର ଉତ୍ତର ଓ କେନ୍ଦ୍ରୀୟ ଅଞ୍ଚଳ ଅତି ଅଶାନ୍ତ ରହିବ ।
     1. ମତ୍ସ୍ୟଜୀବୀଙ୍କ ପାଇଁ ସତର୍କ ସୂଚନା
      * ସାମୁଦ୍ରିକ ତୋଫାନ ଯୋଗୁଁ ସମୁଦ୍ର ଅଶାନ୍ତ ରହୁଥିବାରୁ ମାଛ ଧରିବାକୁ ନଯିବା ପାଇଁ ମତ୍ସ୍ୟଜୀବୀମାନଙ୍କୁ ସତର୍କ କରାଇ ଦିଆଯାଇଛି । ମେ 16ରୁ 17 ଯାଏ ଦକ୍ଷିଣ ବଙ୍ଗୋପସାଗର , 17 ରୁ 18 ଯାଏ କେନ୍ଦ୍ରୀୟ ବଙ୍ଗୋପସାଗର ଓ 19ରୁ 20 ଯାଏ ଉତ୍ତର ବଙ୍ଗୋପସାଗର ଭୀଷଣ ଅଶାନ୍ତ ରହିବ । ତେଣୁ ମତ୍ସ୍ୟଜୀବୀଙ୍କୁ ସମୁଦ୍ର ଯିବାକୁ ବାରଣ କରିବାକୁ ପରାମର୍ଶ ଦିଆଯାଇଛି ।
      * ମେ 18ରୁ 20 ଯାଏ ଉତ୍ତର ଓଡ଼ିଶା , ପଶ୍ଚିମବଙ୍ଗ ଓ ସନ୍ନିକଟ ବାଂଲାଦେଶ ଉପକୂଳ ଅତି ଅଶାନ୍ତ ରହିବ । ସେଥିପ୍ରତି ସତର୍କ ରହିବାକୁ ମତ୍ସ୍ୟଜୀବୀଙ୍କୁ କୁହାଯାଇଛି । ଏହାର ସବିଶେଷ ସୂଚନା ପାଇଁ www.rsmcnewdelhi.imd.gov.in ଏବଂ www.mausam.imd.gov.in ପରିଦର୍ଶନ କରନ୍ତୁ ।

    ***********

    
    
    (Release ID: 1624454) Visitor Counter : 16
    
    
      Read this release in: Punjabi , English , Urdu , Hindi , Manipuri , Tamil
    
    
    

      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
*