      ରସାୟନ ଓ ସାର ମନ୍ତ୍ରଣାଳୟ

      ଲକଡାଉନ ସମୟରେ ଏଚଆଇଏଲ(ଇଣ୍ଡିଆ) ଲିମିଟେଡକୁ ଆଫ୍ରିକୀୟ ଦେଶଗୁଡିକରୁ ବଡ଼ ରପ୍ତାନୀ- ଆଦେଶ ମିଳିବାର ସମ୍ଭାବନା
      Posted On: 12 MAY 2020 1:58PM by PIB Bhubaneshwar


    କୋବିଡ-19 କାରଣରୁ ଲଜିଷ୍ଟିକ ଏବଂ ଅନ୍ୟ ଆହ୍ୱାନ ମଧ୍ୟରେ , ରସାୟନ ଏବଂ ସାର ମନ୍ତ୍ରଣାଳୟର ରସାୟନ ଏବଂ ପେଟ୍ରୋରସାୟନ ବିଭାଗ ଅଧୀନ ଏକ ସାର୍ବଜନୀକ କମ୍ପାନୀ ଏଚଆଇଏଲ(ଇଣ୍ଡିଆ) ଲିମିଟେଡ , ଦେଶରେ କୃଷକ ସମୁଦାୟଙ୍କୁ କୀଟନାଶକର ପର୍ଯ୍ୟାପ୍ତ ଯୋଗାଣ ସୁନିଶ୍ଚିତ କରିବା ପାଇଁ ସମସ୍ତ ପ୍ରୟାସ କରୁଛି । ଏହି କମ୍ପାନୀକୁ ଆଫ୍ରିକୀୟ ଦେଶଗୁଡିକରୁ ବିପୁଳ ପରିମାଣର ଡିଡିଟି ରପ୍ତାନୀ ଆଦେଶ ମିଳିବାର ସମ୍ଭାବନା ରହିଛି ।


    ଆଗାମୀ ମାସରେ ଏହି ସବୁ ଅଂଚଳରେ ମ୍ୟାଲେରିଆ ମାମଲାରେ ବୃଦ୍ଧି ବିଷୟରେ ବିଶ୍ୱ ସ୍ୱାସ୍ଥ୍ୟ ସଂଗଠନ ଦ୍ୱାରା ଜାରି ଚେତାବନୀକୁ ଦୃଷ୍ଟିରେ ରଖି ଏଚଆଇଏଲ ଡିଡିଟି ରପ୍ତାନୀ ପାଇଁ ଦକ୍ଷିଣ ଆଫ୍ରିକୀୟ ବିକାଶ ସମୁଦାୟ (ଏସଏଡିସି)ର 10 ସଦସ୍ୟଙ୍କୁ ପତ୍ର ଲେଖିଛି ।


    ଲକଡାଉନ ସମୟରେ 7 ମଇ ସୁଦ୍ଧା , ଏଚଆଇଏଲ ଡିଡିଟି ଟେକ୍ନିକାଲ-120.40ଏମଟି , ଡିଡିଟି 50 ପ୍ରତିଶତ ଡବ୍ଲୁଡିପି - 226.00 ଏମଟି , ମାଲାଥିୟାନ ଟେକ୍ନିକାଲ – 85.00 ଏମଟି , ହିଲଗୋଲ୍ଡ – 16.38 ଏମଟି ଏବଂ ଫର୍ମୁଲେସନ – 27.66 ଏମଟିର ଉତ୍ପାଦନ କଲା , ଫଳରେ କୃଷକ ସମୁଦାୟଙ୍କୁ ଲକଡାଉନ ସମୟ ସୀମା ମଧ୍ୟରେ କୌଣସି ସମସ୍ୟାର ସମ୍ମୁଖୀନ ହେବାକୁ ପଡ଼ିବ ନାହିଁ । ଏହା ବ୍ୟତୀତ ଟିଡ୍ଡୀ ନିୟନ୍ତ୍ରଣ କାର୍ଯ୍ୟକ୍ରମ ପାଇଁ ମଧ୍ୟ ମାଲାଥିୟନ ଟେକ୍ନିକାଲର ଉତ୍ପାଦନ କାରାଯାଉଛି । ଟିଡ୍ଡୀ ନିୟନ୍ତ୍ରଣ କାର୍ଯ୍ୟକ୍ରମ ପାଇଁ ରାଜସ୍ଥାନ ଏବଂ ଗୁଜରାଟର କୃଷି ମନ୍ତ୍ରଣାଳୟକୁ ମଧ୍ୟ ମାଲାଥିୟନ ଟେକ୍ନିକାଲର ଯୋଗାଣ କରାଯାଉଛି । ଏନବିବିଡିସିପି ଯୋଗାଣ ଆଦେଶ ଅନୁସାରେ ଡିଡିଟି 50 ପ୍ରତିଶତ ଡବ୍ଲ୍ୟୁଡିପି ଓଡ଼ିଶାକୁ (30ଏମଟି) ପଠାଯାଇଛି ।


    ଏଚଆଇଏଲର ବିନିର୍ମାଣ ଶାଖା ମାନକ ସଂଚାଳନ ପ୍ରକ୍ରିୟା – ଏସଓପି ଅନୁରୂପ ସାମାଜିକ ଦୂରତା ବଜାୟ ରଖି ଏବଂ ଅତି କମ୍ ଶ୍ରମଶକ୍ତିର ସହିତ ଚାଲୁଛି । ଏହି ସମସ୍ତ ଶାଖାଗୁଡ଼ିକରେ ସ୍ୱଚ୍ଛତାର ସ୍ତର ବୃଦ୍ଧି କରାଯାଇଛି । ସମସ୍ତ କାର୍ଯ୍ୟସ୍ଥଳ ଗୁଡ଼ିକ , ଯନ୍ତ୍ରପାତି , କାରଖାନାରେ ପ୍ରବେଶ କରୁଥିବା ଟ୍ରକ ଏବଂ ବସ୍ ଗୁଡ଼ିକୁ ନିରନ୍ତର ପରିଷ୍କାର - ପରିଚ୍ଛନ୍ନ (ବିଶୋଧନ) କରାଯାଉଛି ।


    ଗତ ଏକ ସପ୍ତାହ ମଧ୍ୟରେ କମ୍ପାନୀର ମୋଟ୍ ବିକ୍ରି 278.82 ଲକ୍ଷ ଟଙ୍କା ଥିଲା । ଏଥିରେ କୃଷି-ରସାୟନ , ସାର ଏବଂ ବିହନର ବିକ୍ରି ସାମିଲ ଅଛି । ଅନ୍ ଲାଇନ୍ ଟେଣ୍ଡରର ପ୍ରୋସେସିଂ ଏବଂ କ୍ରୟ କାର୍ଯ୍ୟକଳାପକୁ ମଧ୍ୟ ସଂପୂର୍ଣ୍ଣ କରାଯାଉଛି ।


    **********

    
    
    (Release ID: 1623467) Visitor Counter : 9
    
    
      Read this release in: English , Urdu , Marathi , Hindi , Bengali , Assamese , Manipuri , Punjabi , Tamil , Telugu , Kannada , Malayalam