      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ଉତ୍ତର-ପୂର୍ବାଞ୍ଚଳ ରାଜ୍ୟର ଛାତ୍ରଛାତ୍ରୀଙ୍କୁ ଗୁଣାତ୍ମକ ଶିକ୍ଷା ଏବଂ ଶିକ୍ଷା ଭିତ୍ତିଭୂମି ଯୋଗାଇବାକୁ ସରକାର ପ୍ରତିଶ୍ରୁତିବଦ୍ଧ – ମାନବ ସମ୍ବଳ ବିକାଶ ମନ୍ତ୍ରୀ
      Posted On: 26 MAY 2020 6:43PM by PIB Bhubaneshwar


    କେନ୍ଦ୍ର ମାନବ ସମ୍ବଳ ବିକାଶ ମନ୍ତ୍ରୀ ଶ୍ରୀ ରମେଶ ପୋଖରିଆଲ ‘ ନିଶଙ୍କ ’ କହିଛନ୍ତି ଯେ , ସମଗ୍ର ଭାରତ ବିଶେଷକରି ଉତ୍ତର-ପୂର୍ବ ରାଜ୍ୟର ଛାତ୍ରଛାତ୍ରୀଙ୍କ ପାଇଁ ଗୁଣାତ୍ମକ ଶିକ୍ଷା ଏବଂ ଶିକ୍ଷାର ଉନ୍ନତ ଭିତ୍ତିଭୂମି ପ୍ରଦାନ କରିବା ନେଇ ସରକାର ପ୍ରତିଶ୍ରୁତିବଦ୍ଧ । ସେ ସୂଚନା ଦେଇଛନ୍ତି ଯେ , ଏ ସଂକ୍ରାନ୍ତରେ ସରକାର ଚଳିତ ବର୍ଷ କିଛି ବଡ ନିଷ୍ପତ୍ତି ନେଇଛନ୍ତି । ୟାଙ୍ଗୟାଙ୍ଗଠାରେ 986.47 କୋଟି ଟଙ୍କା ବ୍ୟୟରେ ସିକ୍କିମ ବିଶ୍ୱବିଦ୍ୟାଳୟ (ଏକ କେନ୍ଦ୍ରୀୟ ବିଶ୍ୱବିଦ୍ୟାଳୟ)ର ସ୍ଥାୟୀ କ୍ୟାମ୍ପସ ପ୍ରତିଷ୍ଠା ପାଇଁ ସରକାର ଅନୁମତି ଦେଇଛନ୍ତି । ସିକ୍କିମ ସରକାରଙ୍କ ଦ୍ଵାରା 15 କୋଟି ଟଙ୍କାରେ ଆବଣ୍ଟନ ହୋଇଥିବା 300 ଏକର ଜମି ମଧ୍ୟରୁ 265.94 ଏକର ଜମି ବିଶ୍ଵବିଦ୍ୟାଳୟକୁ ହସ୍ତାନ୍ତର ହୋଇସାରିଛି । ଅବଶିଷ୍ଟ ଜମିର ହସ୍ତାନ୍ତର ପ୍ରକ୍ରିୟା ଜାରି ରହିଛି ।


    ମନ୍ତ୍ରୀ ଏହା ମଧ୍ୟ ସୂଚନା ଦେଇଛନ୍ତି ଯେ , ଅରୁଣାଚଳ ପ୍ରଦେଶ , ମିଜୋରାମ , ମେଘାଳୟ , ନାଗାଲାଣ୍ଡ , ଦିଲ୍ଲୀ ଏବଂ ପୁଡୁଚେରୀରେ 6ଟି ଏନଆଇଟି ପାଇଁ ସଂଶୋଧିତ 4371.90 କୋଟି ଟଙ୍କାର ବ୍ୟୟ ବରାଦକୁ ସରକାର ଅନୁମୋଦନ କରିସାରିଛନ୍ତି । ଏହି ଅନୁମୋଦିତ ସଂଶୋଧିତ ବ୍ୟୟ ବରାଦ ବିନିଯୋଗ ସହିତ , ଏନଆଇଟିଗୁଡିକ 31 ମାର୍ଚ୍ଚ 2022 ସୁଦ୍ଧା ନିଜ ନିଜ ସ୍ଥାୟୀ କ୍ୟାମ୍ପସରୁ ସମ୍ପୂର୍ଣ୍ଣ କାର୍ଯ୍ୟକ୍ଷମ ହେବେ । ଏହି କ୍ୟାମ୍ପସରେ ଛାତ୍ରମାନଙ୍କ ସାମଗ୍ରିକ କ୍ଷମତା 6320 ହେବ ।


    **********


    

    
    (Release ID: 1627007) Visitor Counter : 14
    
    
      Read this release in: Telugu , Punjabi , English , Urdu , Marathi , Hindi , Bengali , Manipuri , Tamil