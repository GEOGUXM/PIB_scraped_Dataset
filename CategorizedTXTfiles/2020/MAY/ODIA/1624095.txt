      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ଭିଡିଓ କନଫରେନ୍ସ ମାଧ୍ୟମରେ 32ତମ ରାଜ୍ୟଗୋଷ୍ଠୀ ସ୍ୱାସ୍ଥ୍ୟ ମନ୍ତ୍ରୀମାନଙ୍କ ବୈଠକରେ ସାମିଲ ହେଲେ ଡକ୍ଟର ହର୍ଷବର୍ଦ୍ଧନ
      • କୋଭିଡ଼-19 ପରିଚାଳନା ପାଇଁ ଭାରତ ଦ୍ୱାରା ସମୟବଦ୍ଧ ପଦ୍ଧତିରେ, ବର୍ଗୀକୃତ ଭାବେ ଏବଂ ସକ୍ରିୟତାର ସହ ଗ୍ରହଣ କରାଯାଇଥିବା ଉପାୟ ସଂପର୍କରେ କଲେ ଆଲୋକପାତ

      Posted On: 14 MAY 2020 6:36PM by PIB Bhubaneshwar

    କେନ୍ଦ୍ର ସ୍ୱାସ୍ଥ୍ୟ ଓ ପରିବାର କଲ୍ୟାଣ ମନ୍ତ୍ରୀ ଡକ୍ଟର ହର୍ଷବର୍ଦ୍ଧନ ଆଜି ଭିଡିଓ କନଫରେନ୍ସ ମାଧ୍ୟମରେ ରାଜ୍ୟଗୋଷ୍ଠୀ ସ୍ୱାସ୍ଥ୍ୟ ମନ୍ତ୍ରୀମାନଙ୍କର 32 ତମ ବୈଠକରେ ଭଗ ନେଲେ । ବୈଠକର ବିଷୟ ଥିଲା-ରାଜ୍ୟଗୋଷ୍ଠୀ ଦ୍ୱାରା ସମନ୍ୱିତ ଭାବେ କୋଭିଡ଼-19 ପାଇଁ ନିଜର ପ୍ରତିକ୍ରିୟା ରଖିବା ।


    ଏହି ବିଶ୍ୱ ସ୍ତରୀୟ ବୈଠକରେ କେନ୍ଦ୍ର ସ୍ୱାସ୍ଥ୍ୟ ମନ୍ତ୍ରୀଙ୍କ ଦ୍ୱାରା ଦିଆଯାଇଥିବା ବକ୍ତବ୍ୟ ହେଉଛି ଏହି ଭଳି –


    “ ପ୍ରାରମ୍ଭରେ , କୋବିଡ଼-19 ପ୍ରତି ଏକ ସମନ୍ୱିତ ରାଜ୍ୟଗୋଷ୍ଠୀ ପ୍ରତିକ୍ରିୟା ଦେଇ କୋଭିଡ଼-19 ଯୋଗୁଁ ଜୀବନହାନୀ ପ୍ରତି ଗଭୀର ସମବେଦନା ଏବଂ ଚିନ୍ତା ବ୍ୟକ୍ତ କରିବାକୁ ଚାହୁଁଛି , ଆମେ ବହୁମୂଲ୍ୟ ଜୀବନକୁ ବଂଚାଇବା ପାଇଁ ଅନେକ ଆଗଧାଡିର ସ୍ୱାସ୍ଥ୍ୟ ସେବା ପ୍ରଦାନକାରୀଙ୍କ ସହିତ ଅନ୍ୟ ନାଗରିକ ଶାଖା ଦ୍ୱାରା ଦିଆ ଯାଇଥିବା ଅଦ୍ଭୁତ ଯୋଗଦାନକୁ ସ୍ୱୀକାର କରୁଛୁ ।


    ଭାରତରେ ଆମର ମାନନୀୟ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ମହାଶୟଙ୍କ ମାର୍ଗଦର୍ଶନରେ , କୋଭିଡ଼-19ର ପରିଚାଳନାକୁ ଉଚ୍ଚତମ ସ୍ତରର ରାଜନୈତିକ ପ୍ରତିବଦ୍ଧତା ସହିତ ଚଲାଇଛୁ , ଯାହାଙ୍କ ମାର୍ଗଦର୍ଶନରେ , କୋଭିଡ଼-19 ପାଇଁ ଆମର ପ୍ରତିକ୍ରିୟା ସକ୍ରିୟ , ପୂର୍ବ ନିର୍ଦ୍ଧାରିତ ଏବଂ ବର୍ଗୀକୃତ ରହିଛି ।


    ଭାରତ ଦ୍ୱାରା ସମସ୍ତ ପ୍ରକାରର ଆବଶ୍ୟକ ଏବଂ ସାମୟିକ ପଦକ୍ଷେପ ଉଠାଯାଇଛି , ଯେଉଁଥିରେ ଆଗମନ ସ୍ଥାନରେ ନିରୀକ୍ଷଣ , ବିଦେଶରୁ ଆମର ନାଗରିକମାନଙ୍କୁ ସ୍ୱଦେଶ ଫେରାଇ ଆଣିବା , ରୋଗର ପର୍ଯ୍ୟବେକ୍ଷଣ ନେଟୱାର୍କ ମାଧ୍ୟମରେ ଗୋଷ୍ଠୀଗତ ଭାବେ ନିରୀକ୍ଷଣ କରିବା , ସ୍ୱାସ୍ଥ୍ୟ ଭିତ୍ତିଭୂମିକୁ ସୁଦୃଢ଼ କରିବା , ସ୍ୱାସ୍ଥ୍ୟ କର୍ମଚାରୀମାନଙ୍କ ପାଇଁ ପ୍ରଶିକ୍ଷଣ ଏବଂ ଦକ୍ଷତା ବିକାଶ , ସାହସିକତାର ସହ ବ୍ୟାପକତା ଏବଂ ଗୋଷ୍ଠୀଗତ ଭାବେ ପରିଚାଳନା ସହିତ ଅନ୍ୟାନ୍ୟ କାର୍ଯ୍ୟକ୍ରମ ସାମିଲ ରହିଛି ।


    ଏହି ମହାମାରୀର ପ୍ରସାରକୁ ରୋକିବା ପାଇଁ , ବିଶ୍ୱରେ ଲାଗୁ କରାଯାଇଥିବା ସବୁଠାରୁ ବଡ଼ ଲକଡାଉନରେ , ଆମେ ଏହି ରୋଗର ଭୟାବହ ବ୍ୟାପକତାକୁ କମ୍ କରି ଏବଂ ଏହା ସୁନିଶ୍ଚିତ କରି ଆମର ସ୍ୱାସ୍ଥ୍ୟ ସେବା ପ୍ରଣାଳୀ ରୋଗର ପ୍ରସାର ସହିତ ମୁକାବିଲା କରିବାରେ ସକ୍ଷମ ହୋଇଛୁ , ଲୋକଙ୍କ ଜୀବନ ରକ୍ଷା କରିବାର ଲକ୍ଷ୍ୟ ପ୍ରାପ୍ତି କରୁଛୁ । ଏହା ସହିତ ଆମେ ଜୀବନ ଏବଂ ଜୀବିକାକୁ ବଂଚାଇ ରଖିବା ପ୍ରତି ମଧ୍ୟ ସଚେତନ ଅଛୁ ଏବଂ ଏଥିପାଇଁ ସମସ୍ତ ଆବଶ୍ୟକ ସେବାକୁ ଲକଡାଉନର କଟକଣା ପରିସରରୁ ବାହାରେ ରଖା ଯାଇଛି ।


    ଆମ ପ୍ରଧାନମନ୍ତ୍ରୀଙ୍କ ଦ୍ୱାରା 265 ବିଲିୟନ ଆମେରିକୀୟ ଡଲାରରୁ ଅଧିକ ଆର୍ଥିକ ପ୍ୟାକେଜର ଘୋଷଣା କରାଯାଇଛି , ଯାହା ମାଧ୍ୟମରେ ଆର୍ଥିକ ସଂସ୍କାର ସହିତ ଆମର ଜନସଂଖ୍ୟାର ଦୁର୍ବଳ ବର୍ଗଙ୍କୁ ସହାୟତା ପ୍ରଦାନ କରାଯାଇ ପାରୁଛି । ଆମେ ସେହି କ୍ଷେତ୍ରରେ ବିଶେଷ ଭାବେ କଟକଣାକୁ ଧୀରେ ଧୀରେ କୋହଳ କରୁଛୁ , ଯେଉଁଠାରେ ଆମେ ଏହି ରୋଗକୁ ନିୟନ୍ତ୍ରଣ କରିବାରେ ସଫଳ ହୋଇଛୁ ।


    ଭବିଷ୍ୟତର ପ୍ରସ୍ତୁତି , ପ୍ରତିକ୍ରିୟା ଏବଂ ନମନୀୟତା ପାଇଁ ବିକାଶଶୀଳ ଦେଶରେ ମୁଖ୍ୟ ଶକ୍ତିର ନିର୍ମାଣ ଏବଂ ସୁଦୃଢ଼ୀକରଣର ବହୁତ ଆବଶ୍ୟକତା ଅଛି , ବିଶେଷ କରି ସବୁଠାରୁ କମ୍ ବିକଶିତ ଦେଶ ପାଇଁ ।


    ଭାରତ ହେଉଛି ଏଭଳି ପ୍ରଥମ ଦେଶ ଯିଏକି କୋଭିଡ଼-19 ଆହ୍ୱାନର ମୁକାବିଲା ପାଇଁ ସମନ୍ୱିତ ବିଶ୍ୱ କାର୍ଯ୍ୟାନୁଷ୍ଠାନ ବା ପଦକ୍ଷେପ ଗ୍ରହଣ କରିବା ପାଇଁ ଅନୁରୋଧ କରିଛି । ଆମେ ମାର୍ଚ୍ଚର ମଧ୍ୟଭାଗରେ , ଆମ କ୍ଷେତ୍ରର ସାର୍କ ନେତାମାନଙ୍କର ଏକ ବୈଠକ ଡକାଇଥିଲୁ , ଯେଉଁଥିରେ ‘ ସାଙ୍ଗ ହୋଇ ଆଗକୁ ଚାଲିବା , ଏକୁଟିଆ ରହିବା ନାହିଁ , ବିଭ୍ରାନ୍ତ ନୁହେଁ ସହଯୋଗ କରିବା , ବ୍ୟତିବ୍ୟସ୍ତ ନୁହେଁ , ପ୍ରସ୍ତୁତି କରିବା ’ ର ଆବଶ୍ୟକତାକୁ ରେଖାଙ୍କିତ କରାଯାଇଥିଲା । ଏହା ହେଉଛି ସେଭଳି ତତ୍ୱ ଯାହା ମାଧ୍ୟମରେ ଏହି ସଙ୍କଟ ପ୍ରତି ଭାରତର ପ୍ରତିକ୍ରିୟାକୁ ଦର୍ଶାଯାଇ ପାରିବ ।


    ଭାରତ ଦ୍ୱାରା ପ୍ରାୟ 100 ଆବଶ୍ୟକ କରୁଥିବା ଦେଶକୁ ହାଇଡ୍ରୋକ୍ସି କ୍ଲୋରୋକ୍ୱିନ୍ ଭଳି ଆବଶ୍ୟକ ଔଷଧ ପ୍ରଦାନ କରାଯାଇଛି , ଯାହାକି ସଙ୍କଟର ଏହି ସମୟରେ ଏକଜୁଟ ଏବଂ ସମର୍ଥନକୁ ପ୍ରଦର୍ଶନ କରୁଛି ।


    ମହାମାରୀର ବ୍ୟାପକତାକୁ ନିୟନ୍ତ୍ରଣ କରିବା ଏବଂ ଏହାର ପୁନରାବୃତିକୁ ରୋକିବା ପାଇଁ ଏହାର କାରଣଗୁଡ଼ିକ ଉପରେ କାର୍ଯ୍ୟ କରିବା ଏବଂ ଟୀକାର ଅନୁସନ୍ଧାନ କରିବା ହେଉଛି ବହୁତ ମହତ୍ୱପୂର୍ଣ୍ଣ କାର୍ଯ୍ୟ ।


    ସମସ୍ତ , ଉପସ୍ଥିତ ଏବଂ ନୂତନ ଦୁଇଟିଯାକ , ପ୍ରାସଙ୍ଗିକ ଚିକିତ୍ସା ଉତ୍ପାଦଗୁଡ଼ିକ ଏବଂ ପ୍ରଯୁକ୍ତିବିଦ୍ୟା ପର୍ଯ୍ୟନ୍ତ ସାର୍ବଭୌମିକ ରୂପରେ ଏବଂ ସୁଲଭ ଉପଲବ୍ଧକୁ ସୁବିଧାଜନକ କରିବା ହେଉଛି ବହୁତ ଗୁରୁତ୍ୱପୂର୍ଣ୍ଣ । କୋଭିଡ଼-19 ସହିତ ମୁକାବିଲା କରିବା ପାଇଁ ଏହାର ଉପଲବ୍ଧତାକୁ ଉଚିତ ଏବଂ ନ୍ୟାୟସଙ୍ଗତ କରିବା ଆବଶ୍ୟକ ।


    ଭାରତୀୟ ବେଜ୍ଞାନିକ ଟୀକା ଏବଂ ଔଷଧର ଅନୁସନ୍ଧାନ କାର୍ଯ୍ୟରେ ଲାଗି ରହିଛନ୍ତି , ଏହା ସହିତ ଭାରତ ସରକାରଙ୍କ ସକ୍ରିୟ ସହଯୋଗ ଦ୍ୱାରା ପ୍ରଭାବଶାଳୀ ଢ଼ଂଗରେ ଚିକିତ୍ସା କିଟ୍ ଏବଂ ବିଭିନ୍ନ ଜୀବନ ରକ୍ଷକ ଉପକରଣଗୁଡ଼ିକର ବିକାଶ ଉପରେ ମଧ୍ୟ କାର୍ଯ୍ୟ କରୁଛନ୍ତି ।


    ଆମକୁ କୋଭିଡ଼-19 ପରର ଯୁଗରେ ନୂତନ ବିପଦ ଏବଂ ଆହ୍ୱାନର ସାମ୍ନା କରିବା ପାଇଁ ଅଭିନବ ଉପାୟଗୁଡ଼ିକୁ ଖୋଜିବାକୁ ପଡ଼ିବ , ପାରସ୍ପରିକ ରୂପରେ ଜଣେ ଅନ୍ୟ ଜଣଙ୍କୁ ସମର୍ଥନ କରିବା ଏବଂ ନିଜର ସର୍ବୋତମ ପ୍ରଥାଗୁଡ଼ିକୁ ଆଦାନ ପ୍ରଦାନ କରିବାର ଆବଶ୍ୟକତା ରହିଛି ।


    **********


    

    
    (Release ID: 1624095) Visitor Counter : 13
    
    
      Read this release in: Telugu , Tamil , English , Urdu , Marathi , Hindi , Manipuri , Bengali , Punjabi , Kannada