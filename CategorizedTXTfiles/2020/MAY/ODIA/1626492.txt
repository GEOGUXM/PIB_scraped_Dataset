      ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟ

      ‘ଲୋକାଲରୁ ଗ୍ଲୋବାଲ’ ବାର୍ତ୍ତାନେଇ ଆସନ୍ତା ସେପ୍ଟେମ୍ବରରୁ ପୁଣି ଚାଲିବ “ହୁନର ହାଟ”
      • ଦେଶର କୋଣ ଅନୁକୋଣର ଓସ୍ତାଦ କାରିଗର ଶିଳ୍ପୀଙ୍କୁ ବଜାର ଓ ରୋଜଗାର ସୁଯୋଗ ଯୋଗାଉଥିବା ‘ହୁନର ହାଟ’ ବିରଳ ଚମତ୍କାର ଦେଶୀ ହାତ ତିଆରି ସାମଗ୍ରୀର ଏକ ବିଶ୍ୱସନୀୟ ବିପଣନ କେନ୍ଦ୍ର : ମୁକ୍ତାର ଆବାସ ନକଭି
      • ଲକଡାଉନ ସମୟର ଯଥାର୍ଥ ଉପଯୋଗ କରି ଦେଶର କାରିଗର ଓ ଶିଳ୍ପୀମାନଙ୍କ ଦ୍ୱାରା ପ୍ରସ୍ତୁତ ହୋଇଥିବା ହାତ ତିଆରି ଚମତ୍କାର ସାମଗ୍ରୀ ସମୂହ ଆସନ୍ତା ‘ହୁନର ହାଟ’ ରେ ସ୍ଥାନ ପାଇବ, କହିଲେ ମନ୍ତ୍ରୀ ନକଭି
      • ସ୍ୱାସ୍ଥ୍ୟ ସଚେତନତା ସୃଷ୍ଟି ପାଇଁ ‘ହୁନର ହାଟ’ରେ ଜାନ ଭି ଜାହାଁ ଭି ନାମରେ ଏକ ସ୍ୱତନ୍ତ୍ର ପାଭିଲିୟନ (ମଣ୍ଡପ) ତିଆରି କରାଯିବ ଯାହାର ବାର୍ତ୍ତା ରହିବ “ଭୟଭୀତ ହୁଅନ୍ତୁ ନାହିଁ, ସାବଧାନ ରୁହନ୍ତୁ”
      • ଏଣିକି ଲୋକେ ଡିଜିଟାଲ ଓ ଅନଲାଇନ ମାଧ୍ୟମରେ ‘ହୁନର ହାଟ’ ସାମଗ୍ରୀ କିଣିପାରିବେ
      Posted On: 23 MAY 2020 11:00AM by PIB Bhubaneshwar


    କରୋନା ଭୂତାଣୁ ସଂକ୍ରମଣ ଜନିତ ପରିସ୍ଥିତି ପାଇଁ ପ୍ରାୟ ପାଞ୍ଚ ମାସ ଧରି ବନ୍ଦ ରହିବା ପରେ ହୁନର ହାଟ ଆସନ୍ତା ସେପ୍ଟେମ୍ବରରୁ ପୁଣି ଆରମ୍ଭ ହେବ । ଏଥର ଏହି ହାଟରେ ବହୁ ଅଧବକ କାରିଗର ଓ ଶିଳ୍ପୀ ନିଜ ନିଜର ଅନୁପମ ହାତ ତିଆରି ସାମଗ୍ରୀ ସହିତ ଯୋଗ ଦେବାର ସମ୍ଭାବନା ରାହିଛି । ପୁନର୍ବାର ବସୁଥିବା ହାଟ ‘ ଲୋକାଲ ଟୁ ଗ୍ଲୋବାଲ ’ ( ସ୍ଥାନୀୟରୁ ବୈଶ୍ୱିକ ) ବାର୍ତ୍ତା ବହନ କରିବ । ଏହି ହୁନର ହାଟ ଏଯାବତ ଦେଶର କୋଣ ଅନୁକୋଣରୁ କାରିଗର ଓ ଶିଳ୍ପୀଙ୍କୁ ଅକର୍ଷିତ କରିବା ସହ ଏକ ଏମ୍ପାୱାରମେଣ୍ଟ ଏକ୍ସଚେଞ୍ଜ ଭାବେ କାର୍ଯ୍ୟ କରି ଆସୁଛି ଓ ଏଥିରେ ଅନୁପମ ଦେଶୀ ହସ୍ତ ତିଆରି ସାମଗ୍ରୀ ସ୍ଥାନିତ ହେଉଛି ।


    କେନ୍ଦ୍ର ସଂଖ୍ୟାଲଘୁ ବ୍ୟାପାରମନ୍ତ୍ରୀ ମୁକ୍ତାର ଆବାସ ନକଭି କହିଛନ୍ତି ଯେ , ଏହି ‘ ହୁନର ହାଟ ’ ଗତ ପାଞ୍ଚ ବର୍ଷ ମଧ୍ୟରେ 5 ଲକ୍ଷରୁ ଅଧିକ କାରିଗର , ଶିଳ୍ପୀ ରୋଷେଇ ବିଶେଷଜ୍ଞ ଓ ଅନ୍ୟାନ୍ୟ ଲୋକଙ୍କୁ ନିଯୁକ୍ତି ଏବଂ ରୋଜଗାର ସୁଯୋଗ ଦେଇଛି । ଲୋକପ୍ରିୟତା ଅର୍ଜନ କରିଥିବା ଏହି ହୁନର ହାଟ ଓସ୍ତୀଦ କାରିଗର ଓ ଶିଳ୍ପୀମାନଙ୍କୁ ଦେଶର କୋଣ ଅନୁକୋଣରୁ ଆକର୍ଷିତ କରି ବଜାର ଓ ରୋଜଗାର ସୁଯୋଗ ଯୋଗାଇଛି । ଏହି ହାଟ ମଧ୍ୟ ଚମତ୍କାର ଦେଶୀ ହାତ ତିଆରି ସାମଗ୍ରୀର ଏକ ବିଶ୍ୱସ୍ତ ବଜାରରେ ପରିଣତ ହୋଇଛି ।


    ଏଠାରେ ସୂଚନା ଯୋଗ୍ୟ ଯେ , ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀ ଗତ ଫେବୃଆରୀ ମାସରେ ନୂଆଦିଲ୍ଲୀ ଇଣ୍ଡିଆ ଗେଟ୍ ନିକଟରେ ଆୟୋଜିତ ‘ ହୁନର ହାଟ ’ ଅଚାନକ ପହଁଚି ଏହାକୁ ବୁଲି ଦେଖିଥିଲେ । ସେ ବିଭିନ୍ନ ସାମଗ୍ରୀ ଓ ଆୟୋଜକମାନଙ୍କୁ ଉତ୍ସାହିତ କରିଥିଲେ । ନିଜର ମାସିକ ରେଡିଓ କାର୍ଯ୍ୟକ୍ରମ ମନ୍ କି ବାତ୍ ରେ ମଧ୍ୟ ପ୍ରଧାନମନ୍ତ୍ରୀ ‘ ହୁନର ହାଟ ’ ପରିଦର୍ଶନର ଅନୁଭୂତି ବର୍ଣ୍ଣନା କରିଥିଲେ । ସେ କହିଥିଲେ ଯେ ‘ ହୁନର ହାଟ ’ ଭଳି ଏକ ଛୋଟିଆ ଯାଗାରେ ମୁଁ ଆମ ଦେଶର ବିବିଧ ସଂସ୍କୃତି , ପରମ୍ପରା , କମନୀୟ ହାତ ତିଆରି ସାମଗ୍ରୀ , ଖାଦ୍ୟପେୟ , ବେଶ ପୋଷାକ , ଦରି , ବାସନ , ବାଉଁଶ ଓ କଂସା ପିତଳ କାମ ଆଦି ଦେଖି ମୁଗ୍ଧ ହେଲି । ସେଠାରେ ପଞ୍ଜାବର ଫୁଲବାରୀ , ଆନ୍ଧ୍ର ପ୍ରଦେଶର କାଂସ୍ୟ ସାମଗ୍ରୀ , ଉଦୋହୀର ବିଖ୍ୟାତ ଗାଲିଚା , କଚ୍ଛର ତମ୍ବା ର୍ନିମିତ ସାମଗ୍ରୀ , ବିଭିନ୍ନ ରାଜ୍ୟର କାରିଗରଙ୍କ ଦ୍ୱାରା ପ୍ରସ୍ତୁତ ବାଦ୍ୟଯନ୍ତ୍ର ଓ ଆହୁରି କେତେକଣ ମନୋହରୀ ସାମଗ୍ରୀ ସବୁ ଦେଖିଲି । ଏହା ସର୍ବଭାରତୀୟ ବିବିଧ କଳା ଓ ସଂସ୍କୃତିର ଏକ ଅପୂର୍ବ ସମାରୋହ ଥିଲା । ଏହା ଆମ କଳାକାରମାନଙ୍କ ହାତର ନିଖୁଣ ଦକ୍ଷତା ଓ ଧୈର୍ଯ୍ୟ , ଉତ୍ସାହ , କର୍ମ ନିଷ୍ଠା ଶ୍ରଦ୍ଧା ଏବଂ ସେମାନଙ୍କ ପ୍ରେରଣାକୁ ପ୍ରଦର୍ଶିତ କରୁଥିଲା ।


    ପ୍ରଧାନମନ୍ତ୍ରୀ କହିଥିଲେ , ହୁନର ହାଟ ଯଥାର୍ଥରେ ଭାରତର କଳା ଓ ହସ୍ତଶିଳ୍ପ ପ୍ରଦର୍ଶନର ଏକ ମଞ୍ଚ । ଏହା ଲୋକଙ୍କ ସ୍ୱପ୍ନକୁ ଉଡିବା ପାଇଁ ଡେଣା ଯୋଗାଉଛି । ଏହି ହାଟରେ ପ୍ରଦର୍ଶିତ ଭାରତୀୟ ବିବିଧ କଳା ଓ ହସ୍ତ ଶିଳ୍ପକୁ ନିଜେ ଉପଭୋଗ ନ କରି ରହି ପାରିବ ନାହିଁ । ଏଠାରେ ଭାରତର ବିଭିନ୍ନ ଅଂଚଳର ନାନାବିଧ ଲୋକପ୍ରିୟ ସୁଆଦିଆ ଖାଦ୍ୟର ପସରା ମଧ୍ୟ ଲାଗିଥିଲା । ଗୋଟିଏ ଧାଡିରେ ଜଣେ ଆଗକୁ ବଢି ଇଡିଲି , ଦୋସା , ଛୋଲେ ଭଟୁରେ ଦାଲ , ବାଟି ଖମନ ଖଣ୍ଡୱି ଆଦି ବିଭିନ୍ନ ଖାଦ୍ୟର ମଜା ନେଇ ପାରିବ । ରକମ ରକମର ସୁଆଦିଆ ମନଭୋରା ଖାଦ୍ୟର ସମ୍ଭାର ଆଉ କେତେ କ ’ ଣ ସତରେ ସେଠାରେ ନ ଥିଲା ; ମୁଁ ସେଠି ବିହାରର ସୁସ୍ୱାଦ ଲିଟି ଚୋଖାର ମଜା ଉଠାଇଲି । ଭାରତ ସାରା ଏଭଳି ମେଳା ପ୍ରଦର୍ଶନୀ ବର୍ଷସାରା ବିଭିନ୍ନ ସମୟରେ ଆୟୋଜିତ ହୋଇ ଆସୁଛି । ଏଭଳି ମେଳା , ମହୋତ୍ସବ ଓ ପ୍ରଦର୍ଶନୀକୁ ଲୋକେ ବହୁ ସଂଖ୍ୟାରେ ଯାଇ ଭାରତକୁ ଚିହ୍ନନ୍ତୁ ଓ ଭାରତୀୟତାର ଅନୁଭବ ପାଆନ୍ତୁ । ଏହାଦ୍ୱାରା ଜଣେ ଭାରତର କଳା ଓ ସଂସ୍କୃତିର ଯଥାର୍ଥ ଅଂଶୀଦାର ହେବା ସହ ଏହାର ପ୍ରୋତ୍ସାହନ ଏବଂ ବିକାଶରେ ସହାୟକ ହୋଇପାରିବ । ବିଶେଷ କରି ମହିଳା କାରିଗର ଓ ଶିଳ୍ପୀମାନଙ୍କ ଦ୍ୱାରା ପ୍ରସ୍ତୁତ ସାମଗ୍ରୀ କୁ ବ୍ୟବହାର କରି ସେମାନଙ୍କ ଉନ୍ନତିରେ ଅବଦାନ ରଖିହେବ ।


    ଶ୍ରୀ ନକଭି କହିଛନ୍ତି ଯେ , କରୋନା ମହାମାରୀ ବିରୋଧୀ ଦେଶ ବିଦେଶ ଲକଡାଉନ ସମୟରେ କାରିଗର ଓ ଶିଳ୍ପୀମାନେ ଘରେ ବେକାର ହୋଇ ନ ବସି ନିଜନିଜର ଅନୁପମ ହସ୍ତକଳା ଓ ହସ୍ତଶିଳ୍ପ ସାମଗ୍ରୀ ପ୍ରସ୍ତୁ କରିଛନ୍ତି । ସମୟର ସଦୁପଯୋଗ କରି ସେମାନେ ପ୍ରସ୍ତୁ କରିଥିବା ଅନେକ ଚମକ୍ରାର ସାମଗ୍ରୀକୁ ପରବର୍ତ୍ତୀ ହୁନର ହାଟରେ ପ୍ରଦର୍ଶିତ କରାଯିବ ।


    ଆଗାମୀ ହୁନର ହାଟରେ ସାମାଜିକ ଦୂରତ୍ୱ ରକ୍ଷା ସହ ଅନ୍ୟାନ୍ୟ ସମସ୍ତ ସ୍ୱାସ୍ଥ୍ୟ ରକ୍ଷା ନିୟମ ପାଳନ କରାଯିବ । ସମସ୍ତଙ୍କ ପାଇଁ ମାସ୍କ ବାଧ୍ୟତାମୂଳକ ହୋଇଥିବା ବେଳେ ପରିମଳ ବ୍ୟବସ୍ଥା ଉପରେ ମଧ୍ୟ ଗୁରୁତ୍ୱ ଦିଆଯିବ । ହାଟରେ ଏକ ସ୍ୱତନ୍ତ୍ର ଜାନ ଭି ଜହାନ ଭି ପ୍ୟାଭିଲିୟନ ( ମଣ୍ଡପ ) ତିଆରି କରାଯାଇ ଲୋକଙ୍କ ମଧ୍ୟରେ ସ୍ୱାସ୍ଥ୍ୟ ସଚେତନତା ବାର୍ତ୍ତା ପ୍ରଚାର କରାଯିବ । ଏହାର ମୁଖ୍ୟ ବାର୍ତ୍ତା ରହିବ “ ଛାନିଆ ହୁଅନି , ସାବଧାନ ରୁହ ” ବୋଲି ଶ୍ରୀ ନକଭି କହିଛନ୍ତି ।


    ସଂଖ୍ୟା ଲଘୁ ବ୍ୟାପାର ମନ୍ତ୍ରଣାଳୟ ପକ୍ଷରୁ ଏ ପର୍ଯ୍ୟନ୍ତ ଦେଶର ବିଭିନ୍ନ ଭାଗରେ ଦୁଇ ଦିନରୁ ଅଧିକ ହୁନର ହାଟ ଆୟୋଜିତ କରାଯାଇଛି । ଏଥିରେ ଲକ୍ଷ ଲକ୍ଷ ଶିଳ୍ପୀଙ୍କୁ ନିଯୁକ୍ତି ଓ ରୋଜଗାର ସୁବିଧା ଯୋଗାଇ ଦିଆଯାଇଛି ।


    ପରିବର୍ତ୍ତୀ ହୁନର ହାଟଗୁଡିକ ଚଣ୍ଡିଗଡ , ଦିଲ୍ଳୀ , ପ୍ରୟାଗରାଜ , ଭୋପାଳ , ଜୟପୁର , ହାଇଦ୍ରାବାଦ , ମୁମ୍ବାଇ , ଗୁରୁଗ୍ରାମ , ବେଙ୍ଗାଲୁରୁ , ଚେନ୍ନାଇ , କୋଲକାତା , ଡେରାଡୁନ , ପାଟନା , ନାଗପୁର , ରାୟପୁର , ପୁଡୁଚେରୀ , ଅମୃତସର , ଜମ୍ମୁ , ଶିମିଳା , ଗୋଆ , କୋଚି , ଗୁଆହାଟି , ଭୁବନେଶ୍ୱର , ଆଜମେର , ଅହମ୍ମଦାବାଦ , ଇନ୍ଦୋର , ରାଞ୍ଚି , ଲକ୍ଷ୍ନୌ ଏବଂ ଅନ୍ୟାନ୍ୟ ସ୍ଥାନରେ ଆୟୋଜିତ ହେବ ।


    ଶ୍ରୀ ନକଭି କହିଛନ୍ତି ଯେ, ଏଥର ଲୋକେ ହୁନର ହାଟ ସାମଗ୍ରୀ ଡିଜିଟାଲ ଓ ଅନଲାଇନ ମାଧ୍ୟମରେ କିଣି ପାରିବେ । ଗର୍ଭର୍ଣ୍ଣମେଣ୍ଟ ଇ - ମାର୍କେଟ ପ୍ଲେସ ( ଜିଇଏମ ) ରେ ସଂଖ୍ୟାଲଘୁ ମନ୍ତ୍ରଣାଳୟ ପକ୍ଷରୁ ଏଥିପାଇଁ ସଂପୃକ୍ତ କାରିଗର ଓ ସେମାନଙ୍କ ଉତ୍ପାଦିତ ସାମଗ୍ରୀର ପଞ୍ଜିକରଣ ପ୍ରକ୍ରିୟା ଆରମ୍ଭ ହୋଇଛି । ଏହି ସାମଗ୍ରୀ ବହୁଳ ନିମନ୍ତେ ଆନ୍ତର୍ଜାତିକ ବଜାର ସୁବିଧା ସୃଷ୍ଟି କରିବାକୁ ବିଭିନ୍ନ ରପ୍ତାନୀ ପ୍ରୋତ୍ସାହନ ପରିଷଦ ମଧ୍ୟ ଆଗ୍ରହ ଦେଖାଇଛନ୍ତି ।


    ଶ୍ରୀ ନକଭି କହିଛନ୍ତି ଯେ ଦେଶର ଲକ୍ଷ ଲକ୍ଷ ଓସ୍ତାଦ କାରିଗର ଓ ଶିଳ୍ପୀ ପରବର୍ତ୍ତୀ ‘ ହୁନର ହାଟ ’ ଆୟୋଜିତ ନେଇ ସନ୍ତୋଷ ପ୍ରକାଶ କରିଛନ୍ତି । ସେମାନେ ଏଥିରେ ଯୋଗ ଦେବାକୁ ବିଶେଷ ଆଗ୍ରହୀ ।


    **********

    
    
    (Release ID: 1626492) Visitor Counter : 11
    
    
      Read this release in: Bengali , Punjabi , Marathi , Assamese , Urdu , Telugu , English , Manipuri , Hindi , Tamil , Malayalam