      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀ ଏବଂ ଅଷ୍ଟ୍ରିଆ ରାଷ୍ଟ୍ରପତି ଆଲେକ୍ଜାଣ୍ଡର ଭାନ ଡର ବେଲେନଙ୍କ ମଧ୍ୟରେ ଟେଲିଫୋନ ବାର୍ତ୍ତାଳାପ
      Posted On: 26 MAY 2020 7:25PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ଅଷ୍ଟ୍ରିଆ ରାଷ୍ଟ୍ରପତି ମହାମହିମ ଡଃ ଆଲେକ୍ଜାଣ୍ଡର ଭାନ ଡର ବେଲେନଙ୍କ ସହିତ ଟେଲିଫୋନ ଯୋଗେ ବାର୍ତ୍ତାଳାପ କରିଛନ୍ତି ।


    ଘୂର୍ଣ୍ଣିବାତ୍ୟା ଅମ୍ଫନ ଦ୍ୱାରା ଭାରତରେ ହୋଇଥିବା କ୍ଷୟକ୍ଷତି ନେଇ ଅଷ୍ଟ୍ରିଆ ରାଷ୍ଟ୍ରପତି ସମବେଦନା ଜଣାଇଥିଲେ । କୋଭିଡ-19 ମହାମାରୀର ଯୋଗୁଁ ସ୍ୱାସ୍ଥ୍ୟ ଓ ଆର୍ଥିକ କ୍ଷେତ୍ରରେ ଦେଖାଦେଇଥିବା ପ୍ରତିକୂଳ ପ୍ରଭାବକୁ ପରିଚାଳନା କରିବା ଦିଗରେ ଉଭୟ ଦେଶରେ ନିଆଯାଇଥିବା ପଦକ୍ଷେପ ଉପରେ ଦୁଇନେତା ମତ ବିନିମୟ କରିଥିଲେ । ବର୍ତ୍ତମାନର ଆହ୍ଵାନକୁ ମୁକାବିଲା କରିବା ଲାଗି ସେମାନେ ଅନ୍ତର୍ଜାତୀୟ ସହଯୋଗ ଉପରେ ଗୁରୁତ୍ଵାରୋପ କରିଥିଲେ ।


    କୋଭିଡ ପରବର୍ତ୍ତୀ ସମୟରେ ଭାରତ-ଅଷ୍ଟ୍ରିଆ ସମ୍ପର୍କକୁ ଆହୁରି ମଜବୁତ କରିବାକୁ ଉଭୟ ନେତା ସେମାନଙ୍କର ସହଭାଗୀ ଇଚ୍ଛାକୁ ଦୋହରାଇଥିଲେ । ଭିତ୍ତିଭୂମି , ପ୍ରଯୁକ୍ତି , ଗବେଷଣା, ନବସୃଜନ ଏବଂ କ୍ଷୁଦ୍ର ଓ ମଧ୍ୟମ ଉଦ୍ୟୋଗ କ୍ଷେତ୍ରରେ ରହିଥିବା ଉନ୍ନତ ସହଯୋଗର ସୁଯୋଗକୁ ପ୍ରଧାନମନ୍ତ୍ରୀ ରେଖାଙ୍କିତ କରିଥିଲେ ।


    ବର୍ତ୍ତମାନର ସ୍ୱାସ୍ଥ୍ୟ ସଙ୍କଟକୁ ବିଶ୍ୱ ଶୀଘ୍ର ଦୂର କରିବ , ଯାହାଫଳରେ ପରିବେଶର ସ୍ୱାସ୍ଥ୍ୟ ଭଳି ଦୀର୍ଘମିଆଦୀ ଚିନ୍ତାଧାରା ଉପରେ ଧ୍ୟାନ ଦେଇ ହେବ ବୋଲି ଦୁଇ ନେତା ଆଶା ପ୍ରକଟ କରିଥିଲେ ।


    **********

    
    
    (Release ID: 1627049) Visitor Counter : 17
    
    
      Read this release in: English , Urdu , Marathi , Hindi , Manipuri , Bengali , Assamese , Punjabi , Gujarati , Tamil , Telugu , Kannada , Malayalam