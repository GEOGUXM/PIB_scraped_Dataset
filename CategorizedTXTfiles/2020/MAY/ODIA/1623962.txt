      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ମାନବ ସମ୍ବଳ ବିକାଶ ମନ୍ତ୍ରୀଙ୍କ ପରାମର୍ଶକୁ ପାଳନ କଲା ସିବିଏସଇ
      • ନବମ ଏବଂ ଏକାଦଶ ଶ୍ରେଣୀରେ ଫେଲ୍‌ ହୋଇଥିବା ଛାତ୍ରଛାତ୍ରୀମାନଙ୍କୁ ପୁଣି ଥରେ ସ୍କୁଲଭିତ୍ତିକ ପରୀକ୍ଷା ଦେବାକୁ ଦିଆଯିବ ସୁଯୋଗ

      Posted On: 14 MAY 2020 7:32PM by PIB Bhubaneshwar

    କୋଭିଡ଼-19 ମହାମାରୀ ଯୋଗୁ ସାରା ଦେଶରେ ସୃଷ୍ଟି ହୋଇଥିବା ଅଭୂତପୂର୍ବ ପରିସ୍ଥିତି ଦୃଷ୍ଟିରୁ କେନ୍ଦ୍ର ମାନବ ସମ୍ବଳ ବିକାଶ ମନ୍ତ୍ରୀ ଶ୍ରୀ ରମେଶ ପୋଖରିଆଲ ନିଶଙ୍କ କେନ୍ଦ୍ରୀୟ ମାଧ୍ୟମିକ ଶିକ୍ଷା ପରିଷଦ(ସିବିଏସଇ)କୁ ଦେଇଥିବା ପରାମର୍ଶକୁ ପରିଷଦ ଗ୍ରହଣ କରିଛି । ମନ୍ତ୍ରୀ ଶ୍ରୀ ପୋଖରିଆଲ ସିବିଏସଇକୁ ପରାମର୍ଶ ଦେଇଥିଲେ ଯେ , ନବମ ଏବଂ ଏକାଦଶ ଶ୍ରେଣୀରେ ଅଧ୍ୟୟନ କରୁଥିବା ଛାତ୍ରଛାତ୍ରୀ ଯେଉଁମାନେକି ବାର୍ଷିକ ପରୀକ୍ଷାରେ ଅକୃତକାର୍ଯ୍ୟ ହୋଇଛନ୍ତି ସେମାନଙ୍କୁ ସମସ୍ତଙ୍କୁ ପୁଣି ଥରେ ସ୍କୁଲଭିତ୍ତିକ ପରୀକ୍ଷା ଦେବାର ସୁଯୋଗ ଦିଆଯାଉ । ସେମାନେ ଚାହିଁଲେ ଉଭୟ ଅନଲାଇନ୍‌ କିମ୍ବା ଅଫ୍‌ ଲାଇନ୍‌ ପରୀକ୍ଷା ଦେଇପାରିବେ । ମନ୍ତ୍ରୀଙ୍କ ପରାମର୍ଶ ଅନୁସାରେ ସିବିଏସଇ ଏହି ପରିପ୍ରେକ୍ଷୀରେ ବିଜ୍ଞପ୍ତି ଜାରି କରିଛି ।


    ମନ୍ତ୍ରୀ ଶ୍ରୀ ପୋଖରିଆଲ ସିବିଏସଇକୁ ଦେଇଥିବା ପରାମର୍ଶରେ ଉଲ୍ଲେଖ କରିଥିଲେ ଯେ , ମୁଁ ସିବିଏସଇ ପାଠ୍ୟକ୍ରମ ପରିଚାଳନା କରୁଥିବା ସମସ୍ତ ବିଦ୍ୟାଳୟଙ୍କୁ ପରାମର୍ଶ ଦେଇଛି ଯେ ସେମାନେ ନବମ ଓ ଏକାଦଶ ଶ୍ରେଣୀ ପରୀକ୍ଷାରେ ଅକୃତକାର୍ଯ୍ୟ ହୋଇଥିବା ସମସ୍ତ ଛାତ୍ରଛାତ୍ରୀମାନଙ୍କୁ ପୁଣି ଥରେ ସ୍କୁଲଭିତ୍ତିକ ପରୀକ୍ଷା ଦେବାର ସୁଯୋଗ ପ୍ରଦାନ କରନ୍ତୁ । ସେମାନେ ଏହି ପରୀକ୍ଷା ଅନ୍‌ ଲାଇନ୍‌/ ଅଫ୍‌ ଲାଇନ୍‌ରେ ଦେଇପାରିବେ ।


    ସିବିଏସଇ ତାଙ୍କ ଦ୍ୱାରା ଜାରି କରାଯାଇଥିବା ବିଜ୍ଞପ୍ତିରେ ଉଲ୍ଲେଖ କରିଛନ୍ତି ଯେ ସମଗ୍ର ଦେଶ ଏବେ କୋଭିଡ଼-19 ବିରୋଧରେ ସଂଗ୍ରାମ ଜାରି ରଖିଛି । ଏହା ଏକ ଅଭୂତପୂର୍ବ ପରିସ୍ଥିତି । ପିଲାମାନେ ନିଜ ନିଜର ଘରେ ଆବଦ୍ଧ ହୋଇ ରହିଛନ୍ତି । ସେମାନଙ୍କର ସ୍କୁଲ ବନ୍ଦ୍‌ ହୋଇଯାଇଛି । ସେମାନେ ଢ଼େର୍‌ ମାନସିକ ଦୁଶ୍ଚିନ୍ତା ତଥା ଉଦ୍‌ବେଗ ସ୍ଥିତିରେ ଅଛନ୍ତି । ସେମାନଙ୍କର ମାତାପିତାମାନେ ମଧ୍ୟ ନିଜର ବେତନ ଓ ପରିବାର ସଦସ୍ୟଙ୍କ ସ୍ୱାସ୍ଥ୍ୟ ପ୍ରତି ଚିନ୍ତାରେ ଅଛନ୍ତି । ଏଭଳି ଜଟିଳ ସମୟରେ , ପିଲାମାନେ ଯେଉଁମାନେ ସେମାନଙ୍କର ବାର୍ଷିକ କକ୍ଷ ଉତ୍ତୀର୍ଣ୍ଣ ପରୀକ୍ଷାରେ କୃତକାର୍ଯ୍ୟ ହୋଇପାରିନାହାନ୍ତି ତାହା ସେମାନଙ୍କ ଦୁଶ୍ଚିନ୍ତାକୁ ଆହୁରି ବଢ଼ାଇ ଦେଇଛି । ସେମାନେ ସିବିଏସଇ ଠାରୁ ନିରବଚ୍ଛିନ୍ନ ଭାବେ ଏ ସଂପର୍କରେ ପଚାରି ବୁଝୁଛନ୍ତି । ସେମାନଙ୍କର ମାତାପିତାମାନେ ମଧ୍ୟ ସେମାନଙ୍କର ସଂଶୟ ନେଇ ସଦାବେଳେ ସିବିଏସଇ ଠାରୁ ସଂସୟ ଦୂର ଜନିତ ଉତ୍ତର ପାଉଛନ୍ତି । ଏଭଳି ଜଟିଳ ସମୟରେ , ଆମେମାନେ ସମସ୍ତେ ମିଳିତ ଭାବେ ପ୍ରୟାସ କରିବା ଉଚିତ ଯେ ଯେପରି ଛାତ୍ରଛାତ୍ରୀମାନେ କୌଣସି ମାନସିକ ଚାପରେ ନରହନ୍ତି ଏବଂ ସେମାନଙ୍କର ମାନସିକ ଉଦବିଘ୍ନ ସ୍ଥିତି କିଭଳି ଦୂର କରାଯାଇପାରିବ ସେଥି ଘେନି ମଧ୍ୟ ପ୍ରୟାସ କରାଯିବା ଉଚିତ ।


    ସିବିଏସଇ ଏହି ପରିପ୍ରେକ୍ଷୀରେ ମାତାପିତା ତଥା ଛାତ୍ରଛାତ୍ରୀମାନଙ୍କ ଠାରୁ ପାଇଥିବା ଅନୁରୋଧ କ୍ରମେ , ଏଭଳି ଅପ୍ରତ୍ୟାଶିତ ପରିସ୍ଥିତିରେ ଥରକ ପାଇଁ ହୋଇଥିବା ବ୍ୟବସ୍ଥା ଅନୁସାରେ , ନିଷ୍ପତ୍ତି ଗ୍ରହଣ କରିଛନନ୍ତିଯେ ନବମ ଏବଂ ଏକାଦଶ ଶ୍ରେଣୀ ବାର୍ଷିକ ପରୀକ୍ଷାରେ ଯେଉଁମାନେ ଅକୃତକାର୍ଯ୍ୟ ହୋଇଛନ୍ତି ସେମାନଙ୍କୁ ଆଉ ଥରେ ସୁଯୋଗ ପ୍ରଦାନ କରାଯିବ ଏବଂ ସେମାନେ ସ୍କୁଲଭିତ୍ତିକ ପରୀକ୍ଷା ଆଉ ଥରେ ଦେଇପାରିବେ । ଏହି ସୁଯୋଗ ସେମାନଙ୍କର ପରୀକ୍ଷା ଶେଷ ହୋଇଥାଉ ଅବା ନଥାଉ , ପରୀକ୍ଷା ଫଳ ପ୍ରକାଶ ପାଇଥାଉ କିମ୍ବା ନଥାଉ ଅବା ସେମାନଙ୍କର ପରୀକ୍ଷା ସଂପୂର୍ଣ୍ଣ ହୋଇଥାଉ ବା ନଥାଉ , ସମସ୍ତଙ୍କ ପାଇଁ ପ୍ରଯୁଜ୍ୟ ହେବ । ଏହି ବ୍ୟବସ୍ଥା କୌଣସି ବିଷୟ ସଂଖ୍ୟ କିମ୍ବା ପ୍ରୟାସ ବ୍ୟତିରେକ କାର୍ଯ୍ୟକାରୀ କରାଯିବ ।


    ସେଭଳି ଛାତ୍ରଛାତ୍ରୀମାନଙ୍କୁ ବିଦ୍ୟାଳୟମାନେ ସବୁପ୍ରକାର ରିମେଡ଼ିଆଲ ସୁଯୋଗ ପ୍ରଦାନ କରିବେ ଏବଂ ଅନଲାଇନ/ ଅଫ୍‌ ଲାଇନ/ ଅଭିନବ ଉପାୟରେ ପରୀକ୍ଷା ସଂପାଦନ କରିବେ । ସେମାନଙ୍କର ପରୀକ୍ଷା ଆଧାରରେ ବିଦ୍ୟାଳୟମାନେ ସେହିସବୁ ଛାତ୍ରଛାତ୍ରୀମାନଙ୍କୁ ଶ୍ରେଣୀ ଉତ୍ତୀର୍ଣ୍ଣ କରିବାକୁ ସିଦ୍ଧାନ୍ତ ନେବେ । ଏହି ପରୀକ୍ଷା ସମସ୍ତ ବିଷୟ ପାଇଁ ହେବ ଯେଉଁଥିରେ କି ଛାତ୍ରଛାତ୍ରୀମାନେ ଫେଲ୍‌ ହୋଇଥିବେ । ଏହି ପରୀକ୍ଷା କରିବା ପୂର୍ବରୁ ବିଦ୍ୟାଳୟମାନେ ପରୀକ୍ଷା ପାଇଁ ପ୍ରସ୍ତୁତ ହେବାକୁ ଛାତ୍ରଛାତ୍ରୀମାନଙ୍କ ପର୍ଯ୍ୟାପ୍ତ ସମୟ ପ୍ରଦାନ କରିବେ । ତେଣୁ ସିବିଏସଇ ସହ ଅନୁବନ୍ଧିତ ସମସ୍ତ ବିଦ୍ୟାଳୟ ଏହି ସୁଯୋଗ ନବନ ଓ ଏକାଦଶ ଶ୍ରେଣୀରେ ଅଧ୍ୟୟନ କରୁଥିବା ଏବଂ ପରୀକ୍ଷାରେ ଅକୃତକାର୍ଯ୍ୟ ହୋଇଥିବା ସମସ୍ତ ଛାତ୍ରଛାତ୍ରୀଙ୍କୁ ପ୍ରଦାନ କରିବେ । ପୁଣି ଥରେ ଏହି ନିର୍ଦ୍ଦେଶ ଦୋହରାଯାଉଛି ଯେ ଏହି ସୁଯୋଗ ସମସ୍ତ ଛାତ୍ରଛାତ୍ରୀଙ୍କୁ ଯୋଗାଇ ଦିଆଯିବ ଯଦ୍ୟପି ସେମାନଙ୍କୁ ଏହି ବିଜ୍ଞପ୍ତି ପ୍ରକାଶ ପାଇବା ପୂର୍ବରୁ ପ୍ରଦାନ କରାଯାଇଥାଏ , ତଥାପି ସେମାନେ ତାହା ପାଇବାକୁ ଯୋଗ୍ୟ ।


    ଏଭଳି ଗୋଟିଏ ଥରର ସୁଯୋଗ ଚଳିତ ବର୍ଷର ଅଭୂତପୂର୍ବ କୋଭିଡ଼-19 ପରିସ୍ଥିତି ଯୋଗୁ ଛାତ୍ରଛାତ୍ରୀମାନଙ୍କୁ ପ୍ରଦାନ କରାଯାଉଛି । ଏହା କେବଳ ଗୋଟିଏ ଥର ପାଇଁ ପ୍ରଦାନ କରାଯାଉଥିବା ସୁଯୋଗ ଏବଂ ଭବିଷ୍ୟତରେ ତାହା ଆଉ ବଢ଼ାଯିବ ନାହିଁ ।


    **********

    
    
    (Release ID: 1623962) Visitor Counter : 10
    
    
      Read this release in: Hindi , Telugu , English , Marathi , Assamese , Bengali , Punjabi , Kannada