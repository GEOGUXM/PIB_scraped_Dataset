      ପ୍ରତିରକ୍ଷା ମନ୍ତ୍ରଣାଳୟ

      ପ୍ରତିରକ୍ଷା ମନ୍ତ୍ରୀ ଶ୍ରୀ ରାଜନାଥ ସିଂହ 400 କୋଟି ଟଙ୍କାର ପ୍ରତିରକ୍ଷା ବିପଣନ ଭିତ୍ତିଭୂମି ଯୋଜନା(ଡିଟିଆଇଏସ)କୁ ମଞ୍ଜୁରୀ ପ୍ରଦାନ କରିଛନ୍ତି
      Posted On: 15 MAY 2020 6:30PM by PIB Bhubaneshwar


    ଘରୋଇ ପ୍ରତିରକ୍ଷା ଏବଂ ମହାକାଶ ପ୍ରଯୁକ୍ତିବିଦ୍ୟାର ବିନିର୍ମାଣକୁ ପ୍ରୋତ୍ସାହିତ କରିବା ପାଇଁ , ପ୍ରତିରକ୍ଷା ମନ୍ତ୍ରୀ ଶ୍ରୀ ରାଜନାଥ ସିଂହ ଏହି କ୍ଷେତ୍ରରେ ଅତ୍ୟାଧୁନିକ ପରୀକ୍ଷଣ ଏବଂ ସଂରଚନାର ନିର୍ମାଣ କରିବା ନିମନ୍ତେ 400 କୋଟି ଟଙ୍କାର ବ୍ୟୟ ସହିତ ପ୍ରତିରକ୍ଷା ବାଣିଜ୍ୟିକ ଭିତ୍ତିଭୂମି ଯୋଜନା (ଟିଡିଆଇଏସ)ର ଶୁଭାରମ୍ଭ ପାଇଁ ମଞ୍ଜୁରୀ ପ୍ରଦାନ କରିଛନ୍ତି । ଏହି ଯୋଜନା 5 ବର୍ଷର ଅବଧି ପାଇଁ ହେବ ଏବଂ ଏଥିରେ ଘରୋଇ ଉଦ୍ୟୋଗୀଙ୍କ ଭାଗିଦାରୀ ସହିତ 6ରୁ 8 ନୂତନ ପରୀକ୍ଷଣ ସୁବିଧା ସ୍ଥାପନ କରାଯିବାର ପରିକଳ୍ପନା କରାଯାଇଛି । ଏହାଦ୍ୱାରା ସ୍ୱଦେଶୀ ପ୍ରତିରକ୍ଷା ଉତ୍ପାଦନରେ ସହାୟତା ମିଳିବ , ଯାହାର ଫଳସ୍ୱରୂପ ସେନା ବାହିନୀର ଉପକରଣ ଗୁଡ଼ିକର ଆମଦାନୀ କମ୍ ହେବ ଏବଂ ଦେଶକୁ ଆତ୍ମନିର୍ଭରଶୀଳ କରିବାରେ ସହାୟତା ମିଳିବ ।


    ଏହି ଯୋଜନା ଅଧୀନରେ , ପ୍ରକଳ୍ପଗୁଡ଼ିକୁ ‘ ଅନୁଦାନ-ସହାୟତା ’ ଆକାରରେ 75 ପ୍ରତିଶତ ପର୍ଯ୍ୟନ୍ତ ଅର୍ଥ ସରକାରଙ୍କ ଦ୍ୱାରା ଉପଲବ୍ଧ କରାଯିବ । ପ୍ରକଳ୍ପ ଅଟକଳର ଅବଶିଷ୍ଟ 25 ପ୍ରତିଶତ ସ୍ୱତନ୍ତ୍ର ପ୍ରୟୋଜନ ଶାଖା (ଏସପିବି) ଦ୍ୱାରା ବହନ କରାଯିବ , ଯାହାର ସହଭାଗୀ ଭାରତୀୟ ନିଜସ୍ୱ ସଂସ୍ଥାଗୁଡ଼ିକ ଏବଂ ରାଜ୍ୟ ସରକାରମାନେ ହେବେ । ଏହି ଯୋଜନା ଅନ୍ତର୍ଗତ ଏସପିବିକୁ କମ୍ପାନୀ ଅଧିନିୟମ 2013 ଅଧୀନରେ ପଞ୍ଜିକୃତ କରାଯିବ ଏବଂ ସେହି ଉପଯୋଗକର୍ତା ଶୁଳ୍କ ଏକତ୍ରିତ କରି ଏହି ଯୋଜନା ଅନ୍ତର୍ଗତ ସମସ୍ତ ପରିସମ୍ପତି ଗୁଡ଼ିକ ସ୍ୱ-ଧାରଣୀୟ ପଦ୍ଧତିରେ ପରିଚାଳନା ଏବଂ ରକ୍ଷଣାବେକ୍ଷଣ ମଧ୍ୟ କରିବ । ପରୀକ୍ଷଣ କରାଯାଇଥିବା ଉପକରଣ/ପ୍ରଣାଳୀକୁ ଉପଯୁକ୍ତ ମାନ୍ୟତା ଅନୁସାରେ ପ୍ରମାଣିତ କରାଯିବ ।


    ଯଦିଓ , ଅଧିକାଂଶ ପରୀକ୍ଷଣ ସୁବିଧାଗୁଡ଼ିକ ଦୁଇଟି ପ୍ରତିରକ୍ଷା ଔଦ୍ୟୋଗିକ ମାଧ୍ୟମ ଦେଇ (ଡିଆଇସି)ରେ ହିଁ ସମାହିତ ହେବାର ଆଶା ରହିଛି , କିନ୍ତୁ ଏହି ଯୋଜନାକୁ କେବଳ ଟିଆଇସିରେ ପରୀକ୍ଷଣ ସୁବିଧା ସ୍ଥାପିତ କରିବାରେ ହିଁ ସୀମିତ ରଖା ଯାଇ ନାହିଁ ।


    ଡିଟିଆଇଏସର ନିର୍ଦ୍ଦେଶାବଳୀକୁ ପ୍ରତିରକ୍ଷା ମନ୍ତ୍ରଣାଳୟ/ଡିଡିପି ଏବଂ ଡିଜିକ୍ୟୁଏର ୱେବସାଇଟରେ ଅପଲୋଡ କରି ଦିଆଯାଇଛି । ଏହାକୁ ନିମ୍ନଲିଖିତ ଲିଙ୍କରେ ପ୍ରାପ୍ତ କରାଯାଇ ପାରିବ: https:// ddpmod.gov.in/sites/default/files/pdfupload/DTIS% 20Guidelines.pdf


    *****

    
    
    (Release ID: 1624296) Visitor Counter : 10
    
    
      Read this release in: English , Urdu , Hindi , Marathi , Bengali , Punjabi , Tamil , Telugu