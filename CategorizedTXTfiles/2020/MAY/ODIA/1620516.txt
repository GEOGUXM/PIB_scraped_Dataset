      ପ୍ରତିରକ୍ଷା ମନ୍ତ୍ରଣାଳୟ

      କରୋନା ଯୋଦ୍ଧାଙ୍କୁ ଭାରତର ପ୍ରଣାମ
      Posted On: 02 MAY 2020 6:09PM by PIB Bhubaneshwar


    କୋଭିଡ଼ ଯୋଦ୍ଧାଙ୍କ ସହଯୋଗରେ ଭାରତ କରୋନା ଭୂତାଣୁ ମହାମାରୀ ବିରୋଧରେ ତାର ଯୁଦ୍ଧ ସଫଳତାର ସହ ଲଢ଼ି ଚାଲିଛି । ଭାରତୀୟ ବାୟୁସେନା (ଆଇଏଏଫ) କରୋନା ବିରୋଧୀ ଏହି ଲଢ଼େଇରେ ଜାତୀୟ ପ୍ରୟାସରେ ସାମିଲ ହୋଇ ନିଜର ଯୋଗଦାନ ଦେଇଚାଲିଛି । ଉଭୟ ଘରୋଇ ତଥା ଅନ୍ତରାଷ୍ଟ୍ରୀୟ ସ୍ତରରେ ଲୋକ ଏବଂ ସାମଗ୍ରୀ ପରିବହନ କରି ଆଇଏଏଫ ତାର ପରାକାଷ୍ଠା ପ୍ରଦର୍ଶନ କରିଛି । ଏବେସୁଦ୍ଧା ଭାରତୀୟ ବାୟୁସେନା 600 ଟନ୍‌ ମେଡ଼ିକାଲ ସାମଗ୍ରୀ ଏବଂ ବିପୁଳ ସଂଖ୍ୟକ ଲୋକ ଯେଉଁଥିରେ ଡାକ୍ତର , ପାରା ମେଡ଼ିକ୍‌ ଏବଂ କୋଭିଡ଼ ପରୀକ୍ଷାଗାର ସ୍ଥାପନ ସକାଶେ ଆବ୍ୟଶକ ଟେଷ୍ଟିଂ ଉପକରଣ ଆଦି ଦେଶର ବିଭିନ୍ନ ସ୍ଥାନରେ ପହଞ୍ଚାଇଛି । ଭାରତୀୟ ବାୟୁସେନାର ସଦସ୍ୟମାନେ କରୋନା ବିରୋଧୀ ସଂଗ୍ରାମରେ ସେମାନଙ୍କର ସହଯୋଗ ଯୋଗାଇ ଚାଲିଛନ୍ତି । ସେହି ଅବଦାନକୁ ସ୍ୱୀକାର ପୂର୍ବକ ଆଇଏଏଫ୍‌ ସମେତ ଏହାର ଅନ୍ୟ ସହଯୋଗୀ ସେବାସଂସ୍ଥା ଓ ଭାରତର ସମସ୍ତ କରୋନା ଯୋଦ୍ଧାମାନଙ୍କୁ ପ୍ରଣାମ ଜଣାଇବା ଲାଗି ନିଜର ଅଭିନବ ଉପାୟରେ ଯୋଜନା ପ୍ରସ୍ତୁତ କରିଛି । ଏହି ଅବସରରେ ଭାରତୀୟ ବାୟୁ ସେନା ପକ୍ଷରୁ ଲଢ଼ୁଆ ବିମାନମାନ ଉଡ଼ାଣ କରାଯାଇ କୋଭିଡ଼ ଯୋଦ୍ଧାମାନଙ୍କୁ ପ୍ରଣାମପୂର୍ବକ ସମ୍ମାନ ଜଣାଯିବ । ଏହି ଯୋଦ୍ଧାମାନେ ଅହୋରାତ୍ର ଅକ୍ଳାନ୍ତ ଶ୍ରମ ସ୍ୱୀକାର କରି ନିଃସ୍ୱାର୍ଥପର ଭାବେ ସେମାନଙ୍କର କର୍ତ୍ତବ୍ୟ ସଂପାଦନ କରିଆସୁଛନ୍ତି ଯାହାକି ଏଭଳି ଜଟିଳ ସମୟ ପାଇଁ ଏକାନ୍ତ ପ୍ରୟୋଜନ ।


    ଆସନ୍ତାକାଲି ଅର୍ଥାତ୍‌ , ମେ 3 , 2020 ତାରିଖ ଦିନ ଦିଲ୍ଲୀ ଏବଂ ଏନସିଆର କ୍ଷେତ୍ର ଉପରେ ଭାରତୀୟ ବାୟୁସେନାର ଏକାଧିକ ବିମାନ ଉଡ଼ାଣ କରାଯିବ । ଏହି ବିମାନ କାର୍ଯ୍ୟକୁ ଭାତୀୟ ବାୟୁସେନାର ତାଲିକ କାର୍ଯ୍ୟକ୍ରମ ସହ ଯୋଡ଼ାଯାଇଛି ଏବଂ ଏହା ପରିବହନ ବିମାନ ତଥା ହେଲିକପ୍ଟରଗୁଡ଼ିକ ସକାଶେ ମଧ୍ୟ ଏକ ଉଡ଼ାଣ ସୁଯୋଗ ଯେଉଁମାନେ କି କୋଭିଡ଼-19 ମହାମାରୀ ପାଇଁ ବିଭିନ୍ନ ସାମଗ୍ରୀ ଯୋଗାଣ କାର୍ଯ୍ୟରେ ନିୟୋଜିତ ରହିଛନ୍ତି ।


    କରୋନା ଯୋଦ୍ଧାଙ୍କୁ ଦିଲ୍ଲୀର ଆକାଶମାର୍ଗରୁ ଏଭଳି ପ୍ରଣାମ କାର୍ଯ୍ୟ ପୂର୍ବାହ୍ଣଁ 1000-1030 ମଧ୍ୟରେ ସଂପାଦନ କରାଯିବ । ଏହି ବିମାନ ଉଡ଼ାଣ ଗୋଷ୍ଠୀରେ ସୁଖୋଇ-30 , ଏମକେଆଇ , ମିଗ-29 , ଏବଂ ଜାଗୁଆର ଭଳି ଲଢ଼ୁଆ ବିମାନ ଓ ହେଲିକପ୍ଟର ସାମିଲ ହେବେ ଏବଂ ସେମାନେ ରାଜପଥର ଆକାଶ ଉପର ଦେଇ ଉଡ଼ାଣ ଭରିବେ । ସେମାନେ ଦିଲ୍ଲୀ ଆକାଶରେ କିଛି ସମୟ ପାଇଁ ଉଡ଼ିବେ ଏବଂ ଦିଲ୍ଲୀବାସୀମାନେ ସେମାନଙ୍କର ଘର ଛାତ ଉପରୁ ଏଭଳି ବିମାନ ଉଡ଼ାଣକୁ ଦେଖିପାରିବେ । ଏହାତିରିକ୍ତ , ସି-130 ପରିବହନ ବିମାନ ସେମାନଙ୍କ ପଛେ ପଛେ ଅନୁରୂପ ଭାବେ ଉଡ଼ିବ ଏବଂ ତାହା ସମଗ୍ର ଦିଲ୍ଲୀ ଏବଂ ଏନସିଆର କ୍ଷେତ୍ର ଉପରେ ଉଡ଼ିବୁଲିବ । ଲଢ଼ୁଆ ବିମାନସବୁ ପ୍ରାୟ 500 ମିଟର ଠାରୁ 1000 ମିଟର ଉଚ୍ଚରେ ଏରୋସ୍ପେସ୍‌ ନିରାପତ୍ତା ଏବଂ ପକ୍ଷୀମାନଙ୍କ ଉଡ଼ିବାକୁ ଦୃଷ୍ଟିରେ ରଖି ସଂପାଦନ କରାଯିବ ।


    ଏହାତିରିକ୍ତ ହେଲିପକ୍ଟର ଯୋଗେ ଆକାଶ ମାର୍ଗରୁ ପୁଲିସ ଯୁଦ୍ଧ ସ୍ମାରକୀ ଉପରେ 0900 ଘଟିକା ସମୟରେ ପୁଷ୍ପ ବୃଷ୍ଟି କରାଯିବ । ଏହାପରେ ଦିଲ୍ଲୀର ବିଭିନ୍ନ ହସପିଟାଲ ଯେଉଁମାନେ କି କୋଭିଡ଼-19 ରୋଗୀମାନଙ୍କ ଚିକିତ୍ସା କାର୍ଯ୍ୟରେ ସାମିଲ ହୋଇଛନ୍ତି ସେମାନଙ୍କ ଉପରେ 1000 ଠାରୁ 1030 ଘଟିକା ମଧ୍ୟରେ ପୁଷ୍ପ ବୃଷ୍ଟି କରାଯିବ । ଯେଉଁସବୁ ହସପିଟାଲ ଉପରେ ଏଭଳି ପୁଷ୍ପବୃଷ୍ଟି ସକାଶେ ତାଲିକା ପ୍ରସ୍ତୁତ କରାଯାଇଛି ସେଥି ମଧ୍ୟରେ ଏମ୍ସ , ଦୀନ ଦୟାଲ ଉପାଧ୍ୟାୟ ହସପିଟାଲ , ଜିଟିବି ହସପିଟାଲ , ଲୋକନାୟକ ହସପିଟାଲ , ରାମ ମନୋହର ଲୋହିଆ ହସପିଟାଲ , ସଫଦରଜଙ୍ଗ ହସପିଟାଲ , ଶ୍ରୀ ଗଙ୍ଗାରାମ ହସପିଟାଲ , ବାବା ସାହେବ ଆମ୍ବେଦକର ହସପିଟାଲ , ମାକ୍ସ ସାକେତ , ରୋହିଣୀ ହସପିଟାଲ , ଆପୋଲୋ ଇନ୍ଦ୍ରପ୍ରସ୍ଥ ହସପିଟାଲ ଏବଂ ଆର୍ମି ହସପିଟାଲ ରିସର୍ଚ୍ଚ ଆଣ୍ଡ ରେଫେରାଲ ସାମିଲ ।


    **********


    

    
    (Release ID: 1620516) Visitor Counter : 14
    
    
      Read this release in: English , Urdu , Hindi , Marathi , Assamese , Bengali , Manipuri , Punjabi , Gujarati , Tamil , Telugu , Kannada