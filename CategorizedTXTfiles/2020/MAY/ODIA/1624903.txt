      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ଶିକ୍ଷା କ୍ଷେତ୍ରକୁ ପ୍ରୋତ୍ସାହନ ଦେବା ପାଇଁ ବିଭିନ୍ନ ପଦକ୍ଷେପର ଘୋଷଣା କଲେ କେନ୍ଦ୍ର ଅର୍ଥ ମନ୍ତ୍ରୀ
      • ମାନବ ପାଇଁ ପୁଞ୍ଜି ଉପଯୋଗ ଦେଶର ଉତ୍ପାଦନ ଓ ସମୃଦ୍ଧି ପାଇଁ ବିନିଯୋଗ – ନିର୍ମଳା ସୀତାରମଣ
      • “ଗୋଟିଏ ଦେଶ, ଗୋଟିଏ ସାଂକ୍ଷିକ ପ୍ଲାଟଫର୍ମ ଏବଂ ଗୋଟିଏ ଶ୍ରେଣୀ ଗୋଟିଏ ଚାନେଲ” ଦେଶର ଦୂରଦୂରାନ୍ତରେ ପହଞ୍ଚିପାରିବ ଗୁଣାତ୍ମକ ଶିକ୍ଷା
      Posted On: 18 MAY 2020 4:06PM by PIB Bhubaneshwar


    କେନ୍ଦ୍ର ଅର୍ଥ ଓ କର୍ପୋରେଟ ମନ୍ତ୍ରୀ ଶ୍ରୀମତୀ ନିର୍ମଳା ସୀତାରମଣ ଶିକ୍ଷା କ୍ଷେତ୍ରର ଅଭିବୃଦ୍ଧି ପାଇଁ ଗତ 17 ତାରିଖ ଦିନ ନୂଆଦିଲ୍ଲୀଠାରେ କେତେକ ଘୋଷଣା କରିଛନ୍ତି । ମାନବ ସମ୍ବଳରେ ପୁଞ୍ଜି ବିନିଯୋଗ ଦେଶର ଉତ୍ପାଦକତା ଓ ସମୃଦ୍ଧି ପାଇଁ ବିନିଯୋଗ ବୋଲି ସେ କହିଛନ୍ତି । ଆମର ଶିକ୍ଷା କ୍ଷେତ୍ରରେ ବର୍ତ୍ତମାନର ବୈଶ୍ଵିକ ମହାମାରୀ ପରିସ୍ଥିତି କେତେକ ଆହ୍ଵାନ ସହ ଅନେକ ସୁଯୋଗ ମଧ୍ୟ ସୃଷ୍ଟି କରିଛି ବୋଲି ମନ୍ତ୍ରୀ କହିଛନ୍ତି ।


    ଶିକ୍ଷା କ୍ଷେତ୍ର ବର୍ତ୍ତମାନର ପରିସ୍ଥିତିରେ ଅନେକ ନୂତନ ଯୋଜନାକୁ ତ୍ୱରାନ୍ୱିତ କରିବା ଉପରେ ସୁଯୋଗ ଉପରେ ମନ୍ତ୍ରୀ ଆଲୋକପାତ କରିଛନ୍ତି । କେତେକ ନବୀନତମ ପାଠ୍ୟକ୍ରମ ଓ ବୈଷୟିକ ଜ୍ଞାନର ସମିଶ୍ରଣରେ ନିଆଯିବାକୁ ଥିବା ପଦକ୍ଷେପ ମାନବ ସମ୍ବଳ ବିକାଶ ଦିଗରେ ଏକ ନୂତନ ଦିଗନ୍ତ ପ୍ରଦାନ କରିବ ବୋଲି ସେ କହିଛନ୍ତି ।


    ଅର୍ଥ ମନ୍ତ୍ରୀ ଆହୁରି କହିଛନ୍ତି ଯେ, ଦେଶର କୋଣ ଅନୁକୋଣରେ ଗୁଣାତ୍ମକ ଶିକ୍ଷା ଦାନ ପାଇଁ ସରକାର ସଙ୍କଳ୍ପବଦ୍ଧ ଏବଂ ଏହା ସବୁ ପ୍ରକାର ଛାତ୍ରଛାତ୍ରୀଙ୍କ ପାଇଁ ଉଦ୍ଦିଷ୍ଟ ।


    କେନ୍ଦ୍ର ମାନବ ସମ୍ବଳ ବିକାଶ ମନ୍ତ୍ରୀ ଶ୍ରୀ ରମେଶ ପୋଖରିଆଲ ‘ନିଶଙ୍କ’ ଶିକ୍ଷା କ୍ଷେତ୍ରକୁ ଅଗ୍ରାଧିକାର ଦେଇଥିବାରୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ପ୍ରତି କୃତଜ୍ଞତା ଜ୍ଞାପନ କରିଛନ୍ତି । ସେ ମଧ୍ୟ ଅର୍ଥ ମନ୍ତ୍ରୀଙ୍କୁ ଧନ୍ୟବାଦ ଦେବା ସହ ସେ ନେଇଥିବା ପଦକ୍ଷେପ ଯୋଗୁଁ ଦେଶର ଶିକ୍ଷା ପଦ୍ଧତିରେ ବଡ ଧରଣର ଗୁଣାତ୍ମକ ପରିବର୍ତ୍ତନ ଘଟିବ ବୋଲି କହିଛନ୍ତି ।


    ଶ୍ରୀ ପୋଖରିଆଲ କହିଛନ୍ତି ଯେ, ଗୋଟିଏ ଦେଶ, ଗୋଟିଏ ସାଂକ୍ଷିକ ପ୍ଲାଟଫର୍ମ ଏବଂ ଗୋଟିଏ ଶ୍ରେଣୀ, ଗୋଟିଏ ଚାନେଲ ଯୋଗୁଁ ଦେଶର ଦୂରଦୂରାନ୍ତରେ ଗୁଣାତ୍ମକ ଶିକ୍ଷା ପହଞ୍ଚିପାରିବ । ଭବିଷ୍ୟତରେ ନିଆଯାଇଥିବା ପଦକ୍ଷେପଗୁଡିକ ଯୋଗୁଁ ଦେଶରେ ଗୁଣାତ୍ମକ ଶିକ୍ଷାରେ ବିକାଶ ସହ ଉପସ୍ଥାନର ମାନ ମଧ୍ୟ ବୃଦ୍ଧି ପାଇବ । ଦିବ୍ୟାଙ୍ଗ ଛାତ୍ରଛାତ୍ରୀଙ୍କୁ ଶିକ୍ଷା କ୍ଷେତ୍ରରେ ଦିଆଯାଇଥିବା ପ୍ରୋତ୍ସାହନ ଯୋଗୁଁ ଏକ ନବ ଭାରତ ଗଠନରେ ବିଶେଷ ସହାୟକ ହେବ । ଏ ଦିଗରେ କେନ୍ଦ୍ର ଅର୍ଥ ମନ୍ତ୍ରୀ ଘୋଷଣା କରିଥିବା ପଦକ୍ଷେପ ମଧ୍ୟରେ ରହିଛି -

     1. ପ୍ରଧାନମନ୍ତ୍ରୀ ଇ-ବିଦ୍ୟା କାର୍ଯ୍ୟକ୍ରମ, ଯାହାକି ଅନଲାଇନ ଶିକ୍ଷା ଦ୍ଵାରା ସମସ୍ତଙ୍କୁ ଏକତ୍ର କରିବ । ଏହା ଦୀକ୍ଷା ବା ଗୋଟିଏ ଦେଶ, ଗୋଟିଏ ସାଂକ୍ଷିକ ପ୍ଲାଟଫାର୍ମ ଯୋଗୁଁ ସମସ୍ତ ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳର ଅନଲାଇନ ବା ଇ-ଶିକ୍ଷାର ଏକ ସୁଦୃଢ ଭିତ୍ତିଭୂମି ସ୍ଥାପନ କରିବ । ଟିଭି – ଗୋଟିଏ ଶ୍ରେଣୀ, ଗୋଟିଏ ଚାନେଲ ଭଳି କାର୍ଯ୍ୟକ୍ରମ ଟେଲିଭିଜନ ଭଳି ଏକ ଉତ୍ସର୍ଗୀକୃତ ଚାନେଲ ଯୋଗୁଁ ପ୍ରଥମରୁ ଦ୍ଵାଦଶ ଶ୍ରେଣୀ ପର୍ଯ୍ୟନ୍ତ ଗୁଣାତ୍ମକ ପାଠ୍ୟ ବିଷୟବସ୍ତୁ ଯୋଗାଇପାରି । ଉଚ୍ଚ ଶିକ୍ଷା ପାଇଁ ସ୍ଵୟଂ ଅନଲାଇନ ପାଠ୍ୟକ୍ରମ, ଆଇଆଇଟିଜେଇଇ / ଏନଇଇଟି ପ୍ରବେଶିକ ପରୀକ୍ଷା ନିମନ୍ତେ ଆଇଆଇଟିପିଏଏଲ, ଗୋଷ୍ଠୀ ରେଡିଓ ପାଇଁ ଆକାଶବାଣୀ ଏବଂ ସିବିଏସସି ଶିକ୍ଷା ବାଣୀ ଏବଂ ଦିବ୍ୟାଙ୍ଗମାନଙ୍କ ପାଇଁ ପାଠ୍ୟ ପୁସ୍ତିକା ଡିଜିଟାଲ ମାଧ୍ୟମରେ ଉପଲବ୍ଧ ହେବ । ବିଦ୍ୟାଳୟକୁ ଯାଉଥିବା ଦେଶର ପ୍ରାୟ 25 ଲକ୍ଷ ବିଦ୍ୟାର୍ଥୀଙ୍କୁ ଏହା ଉପଯୋଗ ହୋଇପାରିବ ।
     2. ବୈଶ୍ଵିକ ମହାମାରୀ ସମୟରେ ଶିକ୍ଷକ, ଛାତ୍ରଛାତ୍ରୀ ଏବଂ ସେମାନଙ୍କ ପରିବାର ବର୍ଗଙ୍କ ପାଇଁ ମନସ୍ତାତ୍ଵିକ ସହାୟତାର ଏକ ବିଶେଷ ଗୁରୁତ୍ଵ ରହିଛି । ମାନସିକସ୍ତରରେ ସମସ୍ତଙ୍କୁ ସୁସ୍ଥ ରଖିବା ଉଦ୍ଦେଶକୁ ନେଇ ମନଦର୍ପଣ ୱେବସାଇଟ ଆରମ୍ଭ କରାଯାଇଛି, ଯାହାକି ଦେୟମୁକ୍ତ ଏବଂ ଶିକ୍ଷାଗତ ପରାମର୍ଶ ଓ ପାରସପାରିକ ମତ ବିନିମୟରେ ବେଶ ସହାୟକ ହେବ । ସ୍କୁଲ ଯାଉଥିବା ଦେଶର ସବୁ ଛାତ୍ରଛାତ୍ରୀ ତଥା ସେମାନଙ୍କ ଅଭିଭାବକ ଓ ଶିକ୍ଷକମାନଙ୍କୁ ମଧ୍ୟ ଏଥିରୁ ସୁଫଳ ମିଳିବ ।
     3. ମୁକ୍ତ, ନିରନ୍ତର ଏବଂ ଅନଲାଇନ ଶିକ୍ଷା ଯୋଗୁଁ ସରକାର ଉଚ୍ଚ ଶିକ୍ଷା କ୍ଷେତ୍ରରେ ଇ-ଶିକ୍ଷାର ପରିସରକୁ ଅଧିକ ବ୍ୟାପକ କରିଛନ୍ତି । ସେ ଦୃଷ୍ଟିରୁ ଦେଶରେ ଆଗୁଆ ରହିଥିବା 100ଟି ବିଶ୍ଵବିଦ୍ୟାଳୟ ଅନଲାଇନ ପାଠ୍ୟକ୍ରମ ଆରମ୍ଭ କରିବେ । ଆନୁଷ୍ଠାନିକ ବିଶ୍ଵବିଦ୍ୟାଳୟଗୁଡିକରେ ମଧ୍ୟ ଅନଲାଇନ ଶିକ୍ଷାଦାନ ପଦ୍ଧତିକୁ ଶତକଡା 20 ରୁ 40 ଭାଗକୁ ବୃଦ୍ଧି କରାଯିବ । ଦେଶର ବିଭିନ୍ନ ବିଶ୍ଵବିଦ୍ୟାଳୟ ଏବଂ ମହାବିଦ୍ୟାଳୟରେ ଅଧ୍ୟୟନରତ ପ୍ରାୟ 7 କୋଟି ବିଦ୍ୟାର୍ଥୀଙ୍କୁ ଏହା ଅଧିକ ଶିକ୍ଷାର ସୁଯୋଗ ଦେବ ।
     4. ଛାତ୍ରଛାତ୍ରୀମାନକୁ ସୁଜନାତ୍ମକ ଓ ଯୋଗାଯୋଗ କୌଶଳ ଶିକ୍ଷାର ଆବଶ୍ୟକତା ଦୃଷ୍ଟିରୁ ଏକ ଜାତୀୟ କାର୍ଯ୍ୟକ୍ରମ ପ୍ରସ୍ତୁତ କରାଯାଇଛି । ଏହି ନୂତନ ନ୍ୟାସନାଲ କରିକୁଲମ ଏବଂ ପେଡାଗୋଜିକାଲ ଫ୍ରେମୱାର୍କ ଶିକ୍ଷକ ଓ ଛାତ୍ରଛାତ୍ରୀଙ୍କୁ ବିଶ୍ଵସ୍ତରୀୟ ଶୈକ୍ଷିକ ଆବଶ୍ୟକତା ସମ୍ପର୍କରେ ତଥ୍ୟ ପ୍ରଦାନ କରିବ ।
     5. ଜାତୀୟ ଫାଉଣ୍ଡେସନ ଲିଟେରାସୀ ଏଣ୍ଡ ନ୍ୟୁମେରାସୀ ମିଶନର ପ୍ରତିଷ୍ଠା ଯୋଗୁଁ ଦେଶର ପ୍ରତ୍ୟେକ ଶିଶୁ ନ୍ୟୁନତମ ସ୍ଵାକ୍ଷରତା ଓ ଗ୍ରେଡ-3 ପର୍ଯ୍ୟନ୍ତ ସାଂକ୍ଷିକ ଯୋଗ୍ୟତା ଆରମ୍ଭ ହେବ । ତିନି ବର୍ଷରୁ ଏଗାର ବର୍ଷ ମଧ୍ୟରେ ଦେଶର ପ୍ରାୟ 4 କୋଟି ଶିଶୁଙ୍କ ଶୈକ୍ଷିକ ଆବଶ୍ୟକତା ଏହି ମିଶନ ଯୋଗୁଁ ସାକାର ହୋଇପାରିବ ।

    **********


    

    
    (Release ID: 1624903) Visitor Counter : 19
    
    
      Read this release in: Punjabi , Hindi , English , Marathi , Manipuri , Bengali , Tamil , Telugu , Kannada , Malayalam
    
    
    

5.