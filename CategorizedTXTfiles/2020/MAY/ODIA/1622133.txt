      ସୂକ୍ଷ୍ମ, ଲଘୁ ଓ ମଧ୍ୟମ ଉଦ୍ୟୋଗ ମନ୍ତ୍ରଣାଳୟ

      କତା ଉପରେ ଗବେଷଣା ଓ ବିକାଶ ପାଇଁ ଆଇଆଇଟି-ମାଡ୍ରାସ ସହ କତା ବୋର୍ଡର ସହଭାଗିତା
      • ଉତ୍କର୍ଷ କେନ୍ଦ୍ର ସ୍ଥାପନ ଲାଗି ଆଇଆଇଟି-ମାଡ୍ରାସ ଓ କତା ବୋର୍ଡ ମଧ୍ୟରେ ବୁଝାମଣା

      Posted On: 07 MAY 2020 4:14PM by PIB Bhubaneshwar

    କତାର ସ୍ୱତନ୍ତ୍ର ବ୍ୟବହାର କିମ୍ବା ଅନ୍ୟ ପ୍ରାକୃତିକ ଫାଇବର ସହ ମିଶାଇ ଏହାର ବ୍ୟବହାର ଉଦ୍ଦେଶ୍ୟରେ ଏକ ‘ ସେଣ୍ଟର ଅଫ୍ ଏକ୍ସିଲେନ୍ସ ’ (ଉତ୍କର୍ଷ କେନ୍ଦ୍ର) ସ୍ଥାପନ କରିବା ପାଇଁ କତା ବୋର୍ଡ , ଇଣ୍ଡିଆନ୍ ଇନଷ୍ଟିଚ୍ୟୁଟ୍ ଅଫ୍ ଟେକ୍ନୋଲଜି - ମାଡ୍ରାସ ସହ ବୁଝାମଣାପତ୍ର ( MOU ) ସ୍ୱାକ୍ଷର କରିଛି । କେନ୍ଦ୍ର ଏମ୍ଏସ୍ଏମ୍ଇ ମନ୍ତ୍ରୀ ନୀତିନ ଗଡ଼କରୀ ଦୃଷ୍ଟି ଆକର୍ଷଣ କରିବା ପରେ କଏର ଜିଓ - ଟେକ୍ସଟାଇଲ ( CGT ) ଉପରେ ଭାରତରେ କତା ବୋର୍ଡ ଓ ଅନ୍ୟ ଏଜେନ୍ସିଗୁଡ଼ିକ ଦ୍ୱାରା କରାଯାଇଥିବା ଗବେଷଣାକୁ ପୂର୍ବରୁ ଆଇଆଇଟି - ମାଡ୍ରାସ ସ୍ୱୀକୃତି ଦେଇଥିଲା ଏବଂ ସିଜିଟିକୁ ଢାଲୁ ସ୍ଥାନ , ସେତୁ ବନ୍ଧ , ନଦୀ ବନ୍ଧ , ଖଣି ଢାଲୁ ଅଞ୍ଚଳ ଆଦିରେ ସଫଳତାର ସହ ବ୍ୟବହାର କରାଯାଇପାରିବ ବୋଲି ସୁପାରିସ କରିଥିଲା । ଏହାଛଡ଼ା ସିଜିଟିକୁ ଛୋଟ ଗ୍ରାମୀଣ ସଡ଼କରେ ପୁନଃ - ପ୍ରବର୍ତ୍ତନ ଉପକରଣ ଭାବେ ବ୍ୟବହାର କରାଯାଇପାରିବ ବୋଲି ଏହି ପ୍ରତିଷ୍ଠାନ ସୁପାରିସ କରିଥିଲା ।


    ଆଇଆଇଟି - ମାଡ୍ରାସର ବିଶେଷଜ୍ଞ ଟିମ ସହାୟତାରେ ସେଣ୍ଟର ଅଫ୍ ଏକ୍ସିଲେନ୍ସ ( COE ) କତା କ୍ଷେତ୍ରରେ ବର୍ତ୍ତମାନ ସୁଦ୍ଧା ହୋଇଥିବା ଗବେଷଣାକୁ ପୁନଶ୍ଚ ସୁଦୃଢ଼ କରିବ । ଏହି ସେଣ୍ଟର କତା ସହ ପ୍ରାସଙ୍ଗିକ ରଖୁଥିବା ଟେକ୍ନୋଲଜି ବିକାଶରେ ସହାୟତା କରିବା ସହ ନିର୍ଦ୍ଦିଷ୍ଟ ପ୍ରକଳ୍ପ ଜରିଆରେ କତା ଉତ୍ପାଦନ , ପ୍ରକ୍ରିୟାକରଣ ପାଇଁ ମାନକ ପ୍ରସ୍ତୁତ କରିବ ଏବଂ କତା ବୋର୍ଡର ଗବେଷଣା ପ୍ରତିଷ୍ଠାନ ଓ ଲାବୋରେଟୋରିକୁ ମାର୍ଗଦର୍ଶନ କରିବ । ସେଣ୍ଟର ଅଫ୍ ଏକ୍ସିଲେନ୍ସ ବୌଦ୍ଧିକ ସମ୍ପତି ଅଧିକାର ସୃଷ୍ଟି ଓ ଟେକ୍ନୋଲଜି ହସ୍ତାନ୍ତରଣ ଦିଗରେ ମଧ୍ୟ ସହାୟତା କରିବ ।


    ସେଣ୍ଟର ଅଫ୍ ଏକ୍ସିଲେନ୍ସ ସ୍ଥାପନ ଓ ଚାଲୁ ରଖିବା ପାଇଁ କତା ବୋର୍ଡ ପ୍ରାରମ୍ଭିକ ଭାବେ 2 ବର୍ଷ ନିମନ୍ତେ 5 କୋଟି ଟଙ୍କାର ଆର୍ଥିକ ସହାୟତା ଯୋଗାଇବ ।


    ଏହି ସେଣ୍ଟର ଅଫ୍ ଏକ୍ସିଲେନ୍ସ ଦ୍ୱାରା କତା ଶିଳ୍ପରେ R&D ପାଇଁ 27ଟି କ୍ଷେତ୍ର ଚିହ୍ନଟ ହୋଇଛି । ଏହା ବ୍ୟତୀତ ଏହି ସେଣ୍ଟର ମେସିନାରୀ ବିକାଶ ଓ ସଡ଼କ ପ୍ରକଳ୍ପ କ୍ଷେତ୍ରରେ ଆଇଆଇଟିଏମର 10ଟି ଇନ୍ - ହାଉସ ପ୍ରକଳ୍ପ ଉପରେ ମଧ୍ୟରେ କାମ କରିବ ।


    **************

    
    
    (Release ID: 1622133) Visitor Counter : 7
    
    
      Read this release in: English , Urdu , Marathi , Hindi , Punjabi , Tamil