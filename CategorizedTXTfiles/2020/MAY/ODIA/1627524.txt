      ରେଳ ମନ୍ତ୍ରଣାଳୟ

      ଶ୍ରମିକ ସ୍ପେଶାଲ ଟ୍ରେନରେ ପ୍ରାୟ 50 ଲକ୍ଷ ପ୍ରବାସୀ ଯାତ୍ରୀଙ୍କୁ 85 ଲକ୍ଷରୁ ଅଧିକ ମାଗଣା ଭୋଜନ ଏବଂ ପ୍ରାୟ 1.25 କୋଟି ପାଣି ବୋତଲ ବାଣ୍ଟିଛି ଭାରତୀୟ ରେଳ
      • 28 ମେ’ 2020 ସୁଦ୍ଧା, ଦେଶର ବିଭିନ୍ନ ରାଜ୍ୟରୁ 3736 “ଶ୍ରମିକ ସ୍ପେଶାଲ” ଟ୍ରେନ ଚଳାଚଳ

      Posted On: 28 MAY 2020 7:50PM by PIB Bhubaneshwar

    ଭାରତୀୟ ରେଳ ମେ’ 01, 2020ରୁ ଆଜିସୁଦ୍ଧା ଶ୍ରମିକ ସ୍ପେଶାଲ ଟ୍ରେନରେ ଯାତ୍ରା କରୁଥିବା ପ୍ରବାସୀମାନଙ୍କୁ 85 ଲକ୍ଷରୁ ଅଧିକ ମାଗଣା ଭୋଜନ ଏବଂ ପ୍ରାୟ 1.25 କୋଟି ମାଗଣା ପାଣି ବୋତଲ ବଣ୍ଟନ କରିଛି । ଏହି ଖାଦ୍ୟ ରେଳବାଇର ଆଇଆରସିଟିସି ଦ୍ଵାରା ପ୍ରସ୍ତୁତ କରାଯାଉଛି ଏବଂ ଏହା କ୍ଷେତ୍ରୀୟ ରେଳବାଇ ଦ୍ଵାରା ବଣ୍ଟା ଯାଉଛି । ସମସ୍ତ ଶ୍ରମିକ ସ୍ପେଶାଲ ଟ୍ରେନରେ ଯାତ୍ରା କରୁଥିବା ପ୍ରବାସୀମାନଙ୍କୁ ଖାଦ୍ୟ ଏବଂ ପାଣି ବୋତଲ ଯୋଗାଇ ଦିଆଯାଉଛି । ଆଇଆରସିଟିସି ରେଳ ନିର ଜଳ ସହିତ ଯାତ୍ରା କରୁଥିବା ପ୍ରବାସୀମାନଙ୍କୁ ପୁରୀ ଆଚାର, ରୋଟୀ ଆଚାର, କଦଳୀ, ବିସ୍କୁଟ , କେକ , ଲୁଣୀ ବିସ୍କୁଟ , କେକ ନମକିନ , ଭେଜ ପଲଉ , ପାଓ ଭାଜି , ଲେମ୍ବୁ ଭାତ ଆଚାର , ଉପମା , ପୋହା ଆଚାର ଇତ୍ୟାଦି ଖାଦ୍ୟ ପ୍ରଦାନ କରୁଛି ।


    ସ୍ୱତନ୍ତ୍ର ଟ୍ରେନ ଦ୍ୱାରା ବିଭିନ୍ନ ସ୍ଥାନରେ ଫସି ରହିଥିବା ପ୍ରବାସୀ ଶ୍ରମିକ , ତୀର୍ଥଯାତ୍ରୀ , ପର୍ଯ୍ୟଟକ , ଛାତ୍ରଛାତ୍ରୀ ଏବଂ ଅନ୍ୟାନ୍ୟ ଅସହାୟ ଲୋକଙ୍କ ଯାତାୟାତ ପାଇଁ ଗୃହ ମନ୍ତ୍ରଣାଳୟର ଆଦେଶ ପରେ , ଭାରତୀୟ ରେଳବାଇ ମେ ’ ପହିଲାରୁ “ ଶ୍ରମିକ ସ୍ପେଶାଲ ” ଟ୍ରେନ ଚଳାଚଳ କରୁଛି । ମେ’ 28, 2020 ସୁଦ୍ଧା 3736 “ ଶ୍ରମିକ ସ୍ପେଶାଲ ” ଟ୍ରେନ ଦେଶର ବିଭିନ୍ନ ରାଜ୍ୟରୁ ଯାତ୍ରା କରିଥିବା ବେଳେ ପ୍ରାୟ 67ଟି ଟ୍ରେନ ଯାତ୍ରାପଥରେ ରହିଛି । ଗତକାଲି (27.05.2020) 172 ଶ୍ରମିକ ସ୍ପେଶାଲ ଟ୍ରେନର ଚଳାଚଳ ହୋଇଥିଲା । ଏବେସୁଦ୍ଧା ଗତ 27 ଦିନ ମଧ୍ୟରେ ପ୍ରାୟ 50 ଲକ୍ଷ ପ୍ରବାସୀଙ୍କୁ ଶ୍ରମିକ ସ୍ପେଶାଲ ଟ୍ରେନ ମାଧ୍ୟମରେ ପରିବହନ କରାଯାଇଛି । ଏହା ଲକ୍ଷ୍ୟ କରାଯାଇଛି ଯେ, ଆଜି ଯାତାୟାତ କରୁଥିବା ଟ୍ରେନଗୁଡିକରେ ସେଭଳି ଭିଡର ପରିଲକ୍ଷିତ ହୋଇନାହିଁ ।


    ଏହି 3736ଟି ଟ୍ରେନ ବିଭିନ୍ନ ରାଜ୍ୟରୁ ଯାତ୍ରା ଆରମ୍ଭ କରିଥିଲା । ସବୁଠାରୁ ଅଧିକ ଟ୍ରେନ ଯାତ୍ରା ଆରମ୍ଭ କରିଥିବା 5ଟି ପ୍ରମୁଖ ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳଗୁଡିକ ହେଲା ଗୁଜରାଟ – 979, ମହାରାଷ୍ଟ୍ର – 695, ପଞ୍ଜାବ – 397, ଉତ୍ତରପ୍ରଦେଶ – 263 ଏବଂ ବିହାର – 263 ।


    ଏହି ଶ୍ରମିକ ସ୍ପେଶାଲ ଟ୍ରେନଗୁଡିକ ଦେଶର ବିଭିନ୍ନ ରାଜ୍ୟକୁ ଯାତ୍ରା କରିଥିଲା । ସବୁଠାରୁ ଅଧିକ 5ଟି ରାଜ୍ୟକୁ ଯାଇଥିବା ଟ୍ରେନଗୁଡିକର ସଂଖ୍ୟା ହେଲା ଉତ୍ତରପ୍ରଦେଶ – 1520, ବିହାର – 1296, ଝାଡଖଣ୍ଡ – 167, ମଧ୍ୟପ୍ରଦେଶ – 121 ଏବଂ ଓଡିଶା – 139 ।


    ଶ୍ରମିକ ସ୍ପେଶାଲ ଟ୍ରେନକୁ ଛାଡି ଭାରତୀୟ ରେଳ ବିଭିନ୍ନ ସ୍ଥାନରୁ ନୂଆଦିଲ୍ଲୀକୁ 15 ଯୋଡା ଟ୍ରେନ ଚଲାଉଛି ଏବଂ ଜୁନ ପହିଲାରୁ ଆହୁରି ଅଧିକ 200 ଟ୍ରେନ ଚଳାଇବାର ଯୋଜନା ରଖିଛି ।


    **********

    
    
    (Release ID: 1627524) Visitor Counter : 19
    
    
      Read this release in: Telugu , English , Urdu , Hindi , Manipuri , Bengali , Punjabi , Tamil , Kannada