      ଅର୍ଥ ମନ୍ତ୍ରଣାଳୟ

      ଜିଆଇଏଫଟି-ଆଇଏଫଏସସି ଅନ୍ତରାଷ୍ଟ୍ରୀୟ ଏକ୍ସଚେଞ୍ଜରେ ଆଇଏନଆର-ୟୁଏସଡ଼ି ଫ୍ୟୁଚର୍ସ ଓ ଅପସନ୍‌ ଚୁକ୍ତିନାମାର ଶୁଭାରମ୍ଭ କଲେ ଶ୍ରୀମତୀ ନିର୍ମଳା ସୀତାରମଣ
      Posted On: 08 MAY 2020 4:03PM by PIB Bhubaneshwar


    କେନ୍ଦ୍ର ଅର୍ଥ ଓ କର୍ପୋରେଟ ବ୍ୟାପାର ମନ୍ତ୍ରୀ ଶ୍ରୀମତୀ ନିର୍ମଳା ସୀତାରମଣ ଆଜି ଜିଆଇଏଫଟି- ଆଇଏଫଏସସି ଅନ୍ତରାଷ୍ଟ୍ରୀୟ ଏକ୍ସଚେଞ୍ଜରେ ଆଇଏନଆର- ୟୁଏସଡ଼ି ଫ୍ୟୁଚର୍ସ ଓ ଅପସନ୍‌ ଚୁକ୍ତିନାମାର ଶୁଭାରମ୍ଭ କରିଛନ୍ତି । ଏହି ଚୁକ୍ତିନାମା ଦୁଇଟି ଅନ୍ତରାଷ୍ଟ୍ରୀୟ ଏକ୍ସଚେଞ୍ଜ ହେଲା- ବମ୍ବେ ଷ୍ଟକ୍‌ ଏକ୍ସଚେଞ୍ଜର ଇଣ୍ଡିଆ ଆଇଏଏକ୍ସ ଏବଂ ନ୍ୟାସନାଲ ଷ୍ଟକ୍‌ ଏକ୍ସଚେଞ୍ଜର ଏନଏସଓ- ଆଇଏଫଏସସି । ଗୁଜରାଟର ଗାନ୍ଧୀନଗରସ୍ଥିତ ଗିଫ୍ଟ ଅନ୍ତରାଷ୍ଟ୍ରୀୟ ଆର୍ଥିକ ସେବା କେନ୍ଦ୍ର ଠାରେ ଆୟୋଜିତ ଏହି କାର୍ଯ୍ୟକ୍ରମକୁ ଭିଡ଼ିଓ କନଫରେନ୍ସିଂ ମାଧ୍ୟମରେ ଶ୍ରୀମତୀ ସୀତାରମଣ ଉଦ୍ଘାଟନ କରିଥିଲେ ।


    ଏହି ଅବସରରେ ନିଜର ମତ ରଖି ଅର୍ଥମନ୍ତ୍ରୀ ଶ୍ରୀମତୀ ସୀତାରମଣ କହିଲେ ଯେ , ଗତ ଏକ ଦଶନ୍ଧି ବା ଆଉ କିଛି ଅଧିକ ସମୟ ମଧ୍ୟରେ ଭାରତ ସଂପର୍କୀତ ଆର୍ଥିକ ସେବାର ଗୁରୁତ୍ୱପୂର୍ଣ୍ଣ ବଜାର ଭାଗ ଅନ୍ୟ ଅନ୍ତରାଷ୍ଟ୍ରୀୟ ଆର୍ଥିକ କେନ୍ଦ୍ରକୁ ଘୁଞ୍ଚିସାରିଛି । ଭାରତକୁ ଏଭଳି ବ୍ୟବସାୟ ଆଣିବାର ସ୍ପଷ୍ଟ ସୁବିଧାଟି ଆର୍ଥିକ କାର୍ଯ୍ୟକଳାପ ଏବଂ ନିଯୁକ୍ତିର ସୁଯୋଗ ଦେଶକୁ ମିଳିପାରିବ । ଗିଫ୍ଟ ଅନ୍ତରାଷ୍ଟ୍ରୀୟ ଆର୍ଥିକ ସେବା କେନ୍ଦ୍ରଠାରେ ଏହି ଏକ୍ସଚେଞ୍ଜ ଆଇଏନଆର-ୟୁଏସଡ଼ି ଚୁକ୍ତିନାମା କରିବା ଦ୍ୱାରା ଦେଶ ଆଉ ଏକ ପାଦ ଆଗକୁ ବଢ଼ିଲା ବୋଲି ବୁଝାପଡ଼ିବ । ଏହା ସମସ୍ତ ଟାଇମ୍‌ ଜୋନରେ 22 ଘଣ୍ଟା ପାଇଁ ଗିଫ୍ଟ- ଆଇଏଫଏସସି ସକାଶେ ଉପଲବ୍ଧ ହେବ ।


    ଗିଫ୍ଟ-ଆଇଏଫଏସସିରେ ଦେଶରେ ଅନ୍ତରାଷ୍ଟ୍ରୀୟ ସ୍ତରର ବ୍ୟବସାୟିକ ବାତାବରଣ ତଥା ପ୍ରତିଯୋଗିତାମୂଳକ ଟିକସ ବ୍ୟବସ୍ଥା ଉପଲବ୍ଧ ହେବ । ଆଶା କରାଯାଉଛି ଯେ ଆଇଏନଆର- ଆମେରିକୀୟ ଡ଼ଲାର ଚୁକ୍ତିନାମା ବ୍ୟବସାୟ ଦେଶକୁ ଅଧିକ ଆର୍ଥିକ ବ୍ୟବସାୟ ଆଣିପାରିବ । ସେହିଭଳି ଭାରତରେ ଆଇଏଫଏସସି ମାଧ୍ୟମରେ ଅଧିକ ବୈଶ୍ୱିକ ସହଭାଗୀତା ବୃଦ୍ଧି ପାଇବ ଏବଂ ଭାରତ ଆଇଏଫଏସସି ମାଧ୍ୟମରେ ବିଶ୍ୱ ସହ ଅଧିକ ମାତ୍ରାରେ ଯୋଡ଼ି ହୋଇପାରିବ ବୋଲି ଶ୍ରୀମତୀ ସୀତାରମଣ ମତ ପୋଷଣ କରିଥିଲେ ।


    **********

    
    
    (Release ID: 1622276) Visitor Counter : 14
    
    
      Read this release in: Punjabi , English , Urdu , Marathi , Hindi , Bengali , Manipuri , Gujarati , Tamil , Telugu