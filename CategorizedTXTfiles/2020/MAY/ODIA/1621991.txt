      ମତ୍ସ୍ୟ, ପଶୁ ସମ୍ପଦ ଓ ଦୁଗ୍ଧ ଉତ୍ପାଦନ ମନ୍ତ୍ରଣାଳୟ

      ମତ୍ସ୍ୟ କ୍ଷେତ୍ର ପାଇଁ 12 ଟି ଭାଷାରେ ମାର୍ଗଦର୍ଶିକା ଜାରୀ କଲା ଆଇସିଏଆର ପ୍ରତିଷ୍ଠାନ
      ସମଗ୍ର ବିଶ୍ୱରେ ମତ୍ସ୍ୟ କ୍ଷେତ୍ରର ଲାଭ ପାଇଁ ଏଫଏଓ ଆଇସିଏଆର ପରାମର୍ଶକୁ ସ୍ୱେଚ୍ଛାକୃତ ନିର୍ଦ୍ଦେଶାବଳୀରେ ଅନ୍ତର୍ଭୁକ୍ତ କରିଛି
      
      Posted On: 07 MAY 2020 12:49PM by PIB Bhubaneshwar


    କୋଭିଡ -19 ମହାମାରୀ ସାରା ବିଶ୍ୱରେ ବ୍ୟାପିଛି । ମହାମାରୀ ନିରାକରଣ ପାଇଁ ଲାଗୁ ହୋଇଥିବା ଲକଡାଉନ୍ ଦେଶର ମତ୍ସ୍ୟ ପାଳନ ଓ ଜଳ କୃଷି କ୍ଷେତ୍ରକୁ ଅନେକାଂଶରେ ପ୍ରଭାବିତ କରିଛି । ମତ୍ସ୍ୟ ଉତ୍ପାଦନ କାର୍ଯ୍ୟକଳାପ ଏବଂ ମଧୁର ଏବଂ ଲୁଣିଜଳ ପ୍ରଣାଳୀରେ ଜଳକୃଷି ବ୍ୟତୀତ , ବିହନ ଉତ୍ପାଦନ , ବାଇଟ୍ ପ୍ଲାଣ୍ଟ କାର୍ଯ୍ୟ , ଯୋଗାଣ ଏବଂ ବଜାର ଶୃଙ୍ଖଳା ପରି ଅନେକ ସମ୍ବନ୍ଧୀୟ କାର୍ଯ୍ୟକଳାପ ଅତ୍ୟଧିକ ପ୍ରଭାବିତ ହୋଇଛି । ବ୍ୟାପକ ଭାବରେ କହିବାକୁ ଗଲେ , ମତ୍ସ୍ୟଜୀବୀ , ଶ୍ରମିକ , ପ୍ରକ୍ରିୟାକରଣ କାର୍ଯ୍ୟରେ ନିୟୋଜିତ ବ୍ୟକ୍ତି ଏବଂ ସେମାନଙ୍କ ସମ୍ପ୍ରଦାୟ ମହାମାରୀ ବିପଦର ସମ୍ମୁଖୀନ ହେଉଛନ୍ତି । ଏହା ଉପରେ ଆଧାରିତ ସମଗ୍ର ମୂଲ୍ୟ ଶୃଙ୍ଖଳା ଏବଂ ଜୀବିକା ଉପରେ ମଧ୍ୟ ଏହା ପ୍ରଭାବ ପକାଉଛି ।


    ଭାରତୀୟ କୃଷି ଅନୁସନ୍ଧାନ ପରିଷଦ ( ICAR), କୃଷି ଅନୁସନ୍ଧାନ ଏବଂ ଶିକ୍ଷା ବିଭାଗ ( DARE), କୃଷି ଏବଂ କୃଷକ କଲ୍ୟାଣ ମନ୍ତ୍ରଣାଳୟ , ଭାରତ ସରକାର ସେମାନଙ୍କ ଅନୁସନ୍ଧାନ ପ୍ରତିଷ୍ଠାନ ମାଧ୍ୟମରେ ବିଭିନ୍ନ ଉପ-କ୍ଷେତ୍ରକୁ ସଂଯୋଗ କରି କୃଷି କ୍ଷେତ୍ର ସହିତ ଜଡିତ ସମସ୍ତ ହିତାଧିକାରୀଙ୍କ ସୁରକ୍ଷା ନିଶ୍ଚିତ କରିଛନ୍ତି । ସମସ୍ତ ଲୋକଙ୍କୁ ସମ୍ବେଦନଶୀଳ କରିବା ପାଇଁ ଅନେକ ଅଭିନବ ପଦକ୍ଷେପ ନିଆଯାଇଛି ।


    ମତ୍ସ୍ୟ ଚାଷ କ୍ଷେତ୍ର , ଯେଉଁଥିରେ ମତ୍ସ୍ୟ , ଜଳକୃଷି ଏବଂ ଅନ୍ୟାନ୍ୟ ସହଯୋଗୀ କାର୍ଯ୍ୟକଳାପ ଅନ୍ତର୍ଭୁକ୍ତ , ଶ୍ରମିକମାନଙ୍କୁ ସୁରକ୍ଷା ତଥା ମହାମାରୀ ସଂକ୍ରମଣକୁ ରୋକିବା ପାଇଁ ମତ୍ସ୍ୟ ପ୍ରତିଷ୍ଠାନ ମାଧ୍ୟମରେ ପରାମର୍ଶବଳୀ ଜାରୀ କରିବାରେ ଆଇସିଆର ପ୍ରମୁଖ ଭୂମିକା ଗ୍ରହଣ କରିଛି । ଏହି ପ୍ରୟାସରେ , ICAR- କେନ୍ଦ୍ରୀୟ ମତ୍ସ୍ୟ ପ୍ରଯୁକ୍ତିବିଦ୍ୟା ସଂଗଠନ ( ICAR-CIFT), କୋଚି ମତ୍ସ୍ୟଜୀବୀ , ମତ୍ସ୍ୟଜୀବୀ ଡଙ୍ଗାର ମାଲିକମାନଙ୍କୁ ପରିଚିତ କରାଇଛନ୍ତି , ମତ୍ସ୍ୟ ବନ୍ଦର , ମାଛ ବଜାର ଏବଂ ସାମୁଦ୍ରିକ ଖାଦ୍ୟ ପ୍ରକ୍ରିୟାକରଣ କାରଖାନାର ଲାଭ ପାଇଁ ପରାମର୍ଶ ପ୍ରସ୍ତୁତ କରାଯାଇଛି। ଏହି ଉପଦେଶଗୁଡ଼ିକ ଇଂରାଜୀ ଏବଂ ହିନ୍ଦୀ ବ୍ୟତୀତ 10ଟି ବିଭିନ୍ନ ଆଞ୍ଚଳିକ ଭାଷାରେ ଜାରି କରାଯାଇଥିଲା । ICAR- କେନ୍ଦ୍ରୀୟ ଆଭ୍ୟନ୍ତରୀଣ ମତ୍ସ୍ୟ ଅନୁସନ୍ଧାନ ପ୍ରତିଷ୍ଠାନ ( ICAR-CIFRI), ବାରାକପୋର , ନଦୀ , ସମୁଦ୍ର , ଜଳଭଣ୍ଡାର ଏବଂ ଆର୍ଦ୍ରଭୂମିରେ ମତ୍ସ୍ୟ ଚାଷ କାର୍ଯ୍ୟ ସହିତ ଜଡିତ ହିତାଧିକାରୀମାନଙ୍କ ପାଇଁ ପରାମର୍ଶ ପ୍ରସ୍ତୁତ କରିଛି । ଏହି ପରାମର୍ଶଗୁଡିକ ପ୍ରିଣ୍ଟ , ଇଲେକ୍ଟ୍ରୋନିକ୍ ଏବଂ ସୋସିଆଲ୍ ମିଡିଆ ମାଧ୍ୟମରେ ଜନସାଧାରଣଙ୍କ ନିକଟରେ ବିସ୍ତୃତ ଭାବେ ପହଞ୍ଚାଯାଇଥିଲା ଏବଂ ରାଜ୍ୟ ମତ୍ସ୍ୟ ବିଭାଗ , ବିକାଶ କାର୍ଯ୍ୟରେ ନିୟୋଜିତ ସଂସ୍ଥା , ବେସରକାରୀ ସଂଗଠନ ଏବଂ ସ୍ବୟଂ ସହାୟକ ଗୋଷ୍ଠୀମଧ୍ୟରେ ପ୍ରସାରିତ କରାଯାଇଥିଲା । ଏହି ପ୍ରୟାସକୁ ସମଗ ୍ର ଦେଶରେ ଏହି କ୍ଷେତ୍ର ସହ ଜଡିତ ଲୋକମାନେ ସ୍ୱାଗତ କରିଛନ୍ତି ।


    ଖାଦ୍ୟ ଏବଂ କୃଷି ସଂଗଠନ ( FAO) ରୋମ୍ , ICAR-CIFT ଏବଂ ICAR-CIFRI ଦ୍ଵାରା ପ୍ରସ୍ତୁତ ପରାମର୍ଶର ଗୁରୁତ୍ୱକୁ ସ୍ୱୀକାର କରି ଏହାକୁ ସ୍ଵେଚ୍ଛାକୃତ ନିର୍ଦ୍ଦେଶାବଳୀରେ ଅନ୍ତର୍ଭୁକ୍ତ କରିଛି । ସମଗ୍ର ବିଶ୍ୱରେ ମତ୍ସ୍ୟ ଚାଷ କ୍ଷେତ୍ରର ଲାଭ ପାଇଁ ଏସିଆ-ଆଞ୍ଚଳିକ ପଦକ୍ଷେପ ଅଧୀନରେ ସ୍ଥାୟୀ କ୍ଷୁଦ୍ର-ମତ୍ସ୍ୟଚାଷ ପାଇଁ ଏହି ସ୍ୱେଚ୍ଛାକୃତ ନିର୍ଦ୍ଦେଶନାମା ଜାରି କରାଯାଇଛି । ( ୱେବ୍ ପେଜ୍: http://www. fao.org / 3/ ca 8959 en/ca 8959 en. pdf) । ଏହା ICAR ଏବଂ ଏହାର ଅନୁଷ୍ଠାନଗୁଡିକର ପ୍ରୟାସକୁ ହେଉଛି ଏକ ପ୍ରମୁଖ ତଥା ବଡ଼ ସ୍ୱୀକୃତି । ପରିଷଦର ଏହି ପ୍ରୟାସଗୁଡ଼ିକ ବିଶ୍ୱ ମତ୍ସ୍ୟ ଚାଷ କ୍ଷେତ୍ର ପାଇଁ ଲାଭଦାୟକ ହେବ ବୋଲି ଆଶା କରାଯାଉଛି ।


    **********

    
    
    (Release ID: 1621991) Visitor Counter : 7
    
    
      Read this release in: English , Urdu , Hindi , Marathi , Manipuri , Bengali , Punjabi , Tamil , Telugu