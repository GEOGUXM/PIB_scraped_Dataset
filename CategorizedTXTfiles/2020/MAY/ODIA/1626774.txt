      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      କୋଭିଡ-19 ସଂକ୍ରାନ୍ତରେ ସଦ୍ୟତମ ସୂଚନା
      • କଡା ନିର୍ଦ୍ଦେଶ ବଳରେ ବ୍ୟକ୍ତିଗତ ସୁରକ୍ଷା ଉପକରଣର ଗୁଣାତ୍ମକ ମାନ ରକ୍ଷା
      • ସ୍ଵଦେଶୀ ଉତ୍ପାଦନ କ୍ଷମତା ବୃଦ୍ଧି, ପ୍ରତିଦିନ ତିଆରି ହେଉଛି 3 ଲକ୍ଷରୁ ଅଧିକ କିଟ୍ସ
      Posted On: 25 MAY 2020 11:42AM by PIB Bhubaneshwar


    କୋଭିଡ-19 ମୁକାବିଲାରେ ନିଯୁକ୍ତ କର୍ମଚାରୀମାନଙ୍କ ପାଇଁ ବ୍ୟକ୍ତିଗତ ସୁରକ୍ଷା ଉପକରଣର ଗୁଣାତ୍ମକ ମାନ ନେଇ କେତେକ ଗଣମାଧ୍ୟମରେ ସଂଶୟ ପ୍ରକାଶ ପାଇଛି । ତେବେ ଯେଉଁ ଯେଉଁ ଉପକରଣଗୁଡିକୁ ନେଇ ବିବାଦ ଉଠିଛି, ସେସବୁର କେନ୍ଦ୍ର ସରକାର ଆହରଣ କରିଥିବା ପିପିଇ ସହ କୌଣସି ସମ୍ପର୍କ ନାହିଁ । କେନ୍ଦ୍ର ସ୍ୱାସ୍ଥ୍ୟ ଓ ପରିବାର କଲ୍ୟାଣ ମନ୍ତ୍ରଣାଳୟ ପକ୍ଷରୁ ଏଚଏଲଏଲ ଲାଇଫ କେୟାର ପକ୍ଷରୁ ଅଣାଯାଉଥିବା ଏହିସବୁ ଉପକରଣ ଦେଶରେ ବୟନ ମନ୍ତ୍ରଣାଳୟ ପକ୍ଷରୁ ମନୋନୀତ 8ଟି ପରୀକ୍ଷାଗାର ମଧ୍ୟରୁ କୌଣସି ଗୋଟିକରେ ପରୀକ୍ଷା ଓ ନିରୀକ୍ଷଣ ପରେ ହିଁ ଅଣାଯାଇଥାଏ । ସେମାନେ ଏହାର ସଠିକତା ପ୍ରମାଣପତ୍ର ଦେବା ସହ ସ୍ୱାସ୍ଥ୍ୟ ଓ ପରିବାର କଲ୍ୟାଣ ମନ୍ତ୍ରଣାଳୟର ବୈଷୟିକ କମିଟିର ଅନୁମୋଦନ କ୍ରମେ ହିଁ ସେଗୁଡିକୁ ଆହରଣ କରାଯାଇଥାଏ । ଯୋଗାଯାଉଥିବା ପିପିଇର ଯେକୌଣସି ନମୁନା ନିଆଯାଇ ତା’ର ନିର୍ଦ୍ଧାରିତ ନୀତି ଅନୁସାରେ ପରୀକ୍ଷଣ କରାଯାଇଥାଏ । କୌଣସି ଦୋଷ ତ୍ରୁଟି ପରିଲକ୍ଷିତ ହେଲେ ନିର୍ମାଣକାରୀ କମ୍ପାନୀକୁ ଅଯୋଗ୍ୟ ଘୋଷଣା କରି ତା’ଠାରୁ ଆଉ ସାମଗ୍ରୀ କିଣାଯାଏ ନାହିଁ । ପିପିଇର ଗୁଣାତ୍ମକ ମାନ ନିର୍ଦ୍ଧାରଣକାରୀ କେନ୍ଦ୍ର ବୟନ ମନ୍ତ୍ରଣାଳୟର ଯେକୌଣସି ପରୀକ୍ଷାଗାରରୁ ପିପିଇ ନେଉଥିବା ରାଜ୍ୟ ବା କେନ୍ଦ୍ରଶାସିତ ଅଞ୍ଚଳ ଏହାର ପରୀକ୍ଷା କରାଇପାରନ୍ତି । ଉତ୍ପାଦନକାରୀମାନେ ଏହିସବୁ ପରୀକ୍ଷାଗାରରୁ ପରୀକ୍ଷା ପରେ ସାମଗ୍ରୀ ଯୋଗ୍ୟ ବିବେଚିତ ହେଲେ ତାହା ଜିଇଏମରେ ଅନବୋର୍ଡ କରନ୍ତି । ଉତ୍ପାଦନକାରୀମାନେ ସେମାନଙ୍କର ଉପକରଣ ଯୋଗ୍ୟ ବିବେଚିତ ହେଲା ପରେ ତାହା ଜିଇଏମ ଜରିଆରେ ଅନବୋର୍ଡ କରିବା ପାଇଁ ପରାମର୍ଶ ଦିଆଯାଇଥାଏ । ଏହାଫଳରେ ରାଜ୍ୟମାନେ ନିଜର ଆବଶ୍ୟକତା ମୁତାବକ ଆହରଣ କରନ୍ତି । ଘରୋଇ ଉତ୍ପାଦନକାରୀ ମାନଙ୍କ ସମ୍ପର୍କରେ ସବିଶେଷ ତଥ୍ୟ କେନ୍ଦ୍ର ବୟନ ମନ୍ତ୍ରଣାଳୟର ୱେବସାଇଟରୁ ମିଳିପାରିବ । ଭାରତ ଏବେ ପିପିଇ ଏବଂ ଏନ-95 ମାସ୍କର ଉତ୍ପାଦନ ହାର ଯଥେଷ୍ଟ ବୃଦ୍ଧି କରିଛି ଓ ଏହା ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳର ଚାହିଦା ପୂରଣ କରିବା ପାଇଁ ସକ୍ଷମ । ଦେଶରେ ବର୍ତ୍ତମାନ ଦିନକୁ 3 ଲକ୍ଷରୁ ଅଧିକ ବ୍ୟକ୍ତିଗତ ସୁରକ୍ଷା ଉପକରଣ ଓ ଏନ-95 ମାସ୍କ ଉତ୍ପାଦନ ହେଉଛି । ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳ ତଥା ଅନ୍ୟାନ୍ୟ କେନ୍ଦ୍ରୀୟ ପ୍ରତିଷ୍ଠାନ ଦୈନିକ 1.11 ଲକ୍ଷରୁ ଊର୍ଦ୍ଧ୍ଵ ଏନ-95 ମାସ୍କ ଓ ପ୍ରାୟ 75 ହଜାର ପିପିଇ ଉତ୍ପାଦନ କରୁଛନ୍ତି ।


    ଏତଦବ୍ୟତୀତ ପିପିଇର ଆବଶ୍ୟକ ଉପଯୋଗ ସମ୍ପର୍କରେ ତଥ୍ୟ ମନ୍ତ୍ରଣାଳୟର ୱେବସାଇଟ https://mohfw.gov.in ରେ ଉପଲବ୍ଧ ।


    **********

    
    
    (Release ID: 1626774) Visitor Counter : 12
    
    
      Read this release in: English , Urdu , Hindi , Marathi , Manipuri , Bengali , Punjabi , Tamil , Telugu , Kannada , Malayalam