      PIB Headquarters

      ପ୍ରଧାନମନ୍ତ୍ରୀ ଗରିବ କଲ୍ୟାଣ ଯୋଜନାରେ ରାଜ୍ୟ ଓ କେନ୍ଦ୍ରଶାସିତ ପ୍ରଦେଶର 13.4 କୋଟି ହିତାଧିକାରୀଙ୍କୁ 1.78 ଲକ୍ଷ ମେଟ୍ରିକ ଟନ ଡାଲି ବଣ୍ଟନ
      ପ୍ରଧାନମନ୍ତ୍ରୀ କିସାନ ସମ୍ମାନ ନିଧି ଯୋଜନାରେ ଲକଡାଉନ ସମୟରେ 9.67 କୋଟି କୃଷକମାନଙ୍କୁ 19,350.84 କୋଟି ଟଙ୍କା ଜାରି

      Posted On: 27 MAY 2020 9:37PM by PIB Bhubaneshwar

    ପ୍ରଧାନମନ୍ତ୍ରୀ ଗରିବ କଲ୍ୟାଣ ଯୋଜନା ଅନ୍ତର୍ଗତ ଡାଲି ବଣ୍ଟନ


    ପ୍ରଧାନମନ୍ତ୍ରୀ ଗରିବ କଲ୍ୟାଣ ଯୋଜନା ଅଧୀନରେ ରାଜ୍ୟ ଓ କେନ୍ଦ୍ରଶାସିତ ପ୍ରଦେଶଗୁଡ଼ିକୁ ପାଖାପାଖି 4.57 ଲକ୍ଷ ମେଟ୍ରିକ ଟନ ଡାଲି ଯୋଗାଇ ଦିଆଯାଇଛି। ଏଥିମଧ୍ୟରୁ 1.78 ଲକ୍ଷ ମେଟ୍ରିକ ଟନ ଡାଲି ରାଜ୍ୟ ଓ କେନ୍ଦ୍ରଶାସିତ ପ୍ରଦେଶରେ ଥିବା 1340.61 ଲକ୍ଷ ହିତାଧିକାରୀଙ୍କୁ ବିତରଣ କରାଯାଇସାରିଛି।


    ଲକଡାଉନ ସମୟରେ ନାଫେଡ ପକ୍ଷରୁ ଡାଲି ଓ ତୈଳ ବୀଜ ସଂଗ୍ରହର ସ୍ଥିତି :


    ଆନ୍ଧ୍ର ପ୍ରଦେଶ, ତେଲଙ୍ଗାନା, କର୍ଣ୍ଣାଟକ, ରାଜସ୍ଥାନ, ମହାରାଷ୍ଟ୍ର, ମଧ୍ୟପ୍ରଦେଶ, ଗୁଜରାଟ, ଉତ୍ତରପ୍ରଦେଶ ଓ ହରିୟାଣା ଆଦି 9ଟି ରାଜ୍ୟରୁ 7.33 ଲକ୍ଷ ମେଟ୍ରିକ ଟନ ଚଣା ଡାଲି ସଂଗ୍ରହ କରାଯାଇଛି।


    ରାଜସ୍ଥାନ, ମଧ୍ୟପ୍ରଦେଶ, ଉତ୍ତର ପ୍ରଦେଶ, ଗୁଜରାଟ ଓ ହରିୟାଣା ଆଦି 5ଟି ରାଜ୍ୟରୁ 5.91 ଲକ୍ଷ ମେଟ୍ରିକ ଟନ ସୋରିଷ ସଂଗ୍ରହ କରାଯାଇଛି।


    ତାମିଲନାଡ଼ୁ, ତେଲଙ୍ଗାନା, ଆନ୍ଧ୍ର ପ୍ରଦେଶ, ମହାରାଷ୍ଟ୍ର, କର୍ଣ୍ଣାଟକ, ମଧ୍ୟପ୍ରଦେଶ, ଗୁଜରାଟ ଓ ଓଡ଼ିଶା ଆଦି 8ଟି ରାଜ୍ୟରୁ 2.41 ଲକ୍ଷ ମେଟ୍ରିକ ଟନ ହରଡ଼ ଡାଲି ସଂଗ୍ରହ କରାଯାଇଛି।


    ରବି ବିପଣନ ଋତୁରେ ଗହମ ସଂଗ୍ରହ


    ରବି ବିପଣନ ଋତୁ (ଆରଏମଏସ) 2020-21ରେ ମୋଟ 359.10 ଲକ୍ଷ ମେଟ୍ରିକ ଟନ ଗହମ ଏଫସିଆଇରେ ପହଞ୍ଚିଥିଲା ଏଥିମଧ୍ୟରୁ 347.54 ଲକ୍ଷ ମେଟ୍ରିକ ଟନ କ୍ରୟ କରାଯାଇଛି।


    ପ୍ରଧାନମନ୍ତ୍ରୀ କିସାନ ସମ୍ମାନ ନିଧି ( ପିଏମ - କିସାନ ) ଯୋଜନା


    ପ୍ରଧାନମନ୍ତ୍ରୀ କିସାନ ସମ୍ମାନ ନିଧି (ପିଏମ-କିସାନ) ଯୋଜନା ଅନ୍ତର୍ଗତ ଲକଡାଉନ ଅବଧିରେ 24.3.2020 ଠାରୁ ବର୍ତ୍ତମାନ ପର୍ଯ୍ୟନ୍ତ 9.67 କୋଟି କୃଷକ ଲାଭାନ୍ୱିତ ହୋଇଛନ୍ତି ଏବଂ ସେମାନଙ୍କୁ 19,350.84 କୋଟି ଟଙ୍କା ଜାରି କରାଯାଇଛି।


    **************

    
    
    (Release ID: 1627302) Visitor Counter : 10