      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀ ଏବଂ ଇଟାଲୀ ପ୍ରଧାନମନ୍ତ୍ରୀ ଜ୍ୟୁସେପ କୋଣ୍ଟେଙ୍କ ମଧ୍ୟରେ ଟେଲିଫୋନ ବାର୍ତ୍ତାଳାପ
      Posted On: 08 MAY 2020 8:44PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ଇଟାଲୀ ପ୍ରଧାନମନ୍ତ୍ରୀ ମହାମହିମ ଜ୍ୟୁସେପ କୋଣ୍ଟେଙ୍କ ସହିତ ଟେଲିଫୋନ ଯୋଗେ ବାର୍ତ୍ତାଳାପ କରିଛନ୍ତି ।


    ଇଟାଲୀରେ କୋଭିଡ-19 ମହାମାରୀ ଜନିତ ଜୀବନହାନୀ ଲାଗି ପ୍ରଧାନମନ୍ତ୍ରୀ ସମବେଦନା ଜଣାଇଥିଲେ । ଏଭଳି ଜଟିଳ ପରିସ୍ଥିତିରେ ଇଟାଲୀ ନାଗରିକମାନେ ପ୍ରଦର୍ଶନ କରିଥିବା ଧୈର୍ଯ୍ୟକୁ ସେ ପ୍ରଶଂସା କରିଥିଲେ ।


    ଦୁଇ ନେତା ନିଜ ଦେଶରେ ତଥା ବିଶ୍ଵ ସ୍ତରରେ ମହାମାରୀ ଦ୍ଵାରା ଦେଖାଦେଇଥିବା ସ୍ୱାସ୍ଥ୍ୟ ଏବଂ ଅର୍ଥନୈତିକ ପ୍ରଭାବକୁ ଦୂର କରିବା ପାଇଁ ଆବଶ୍ୟକ ପଦକ୍ଷେପ ଉପରେ ଆଲୋଚନା କରିଥିଲେ । ସେମାନେ ପରସ୍ପର ସହ ଏକଜୁଟ ହୋଇ ରହିଥିବାର ପ୍ରକାଶ କରିଥିଲେ ଏବଂ ପରସ୍ପରର ଅସହାୟ ନାଗରିକଙ୍କ ପ୍ରତି ଆପୋସ ସହଯୋଗକୁ ପ୍ରଶଂସା କରିଥିଲେ ।


    ଇଟାଲୀକୁ ଅତ୍ୟାବଶ୍ୟକ ଔଷଧ ଏବଂ ଅନ୍ୟାନ୍ୟ ସାମଗ୍ରୀ ଉପଲବ୍ଧ କରାଇବାରେ ଭାରତର ଅସୀମିତ ସମର୍ଥନ ରହିଥିବା ପ୍ରଧାନମନ୍ତ୍ରୀ ଦୋହରାଇଥିଲେ ।


    ଦ୍ୱିପାକ୍ଷିକ ସମ୍ପର୍କକୁ ଆହୁରି ମଜବୁତ କରିବା ଲାଗି ଭାରତ ଏବଂ ଇଟାଲୀ ମଧ୍ୟରେ ସକ୍ରିୟ ଆଲୋଚନା ଏବଂ ସହଯୋଗ ଜାରି ରଖିବାକୁ ଦୁଇନେତା ରାଜି ହୋଇଥିଲେ ।


    ଉପଯୁକ୍ତ ସମୟରେ ଇଟାଲୀ ଗସ୍ତ କରିବାକୁ ପ୍ରଧାନମନ୍ତ୍ରୀଙ୍କୁ ଇଟାଲୀ ପ୍ରଧାନମନ୍ତ୍ରୀ ପୁଣି ଥରେ ନିମନ୍ତ୍ରଣ ଜଣାଇଥିଲେ ।


    **********

    
    
    (Release ID: 1622441) Visitor Counter : 15
    
    
      Read this release in: English , Urdu , Marathi , Hindi , Bengali , Manipuri , Assamese , Punjabi , Gujarati , Tamil , Telugu , Kannada , Malayalam