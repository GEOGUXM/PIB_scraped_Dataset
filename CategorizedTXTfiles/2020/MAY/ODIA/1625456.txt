      ରେଳ ମନ୍ତ୍ରଣାଳୟ

      ଭାରତୀୟ ରେଳ “ଶ୍ରମିକ ସ୍ପେଶାଲ” ଟ୍ରେନ୍ ଦ୍ଵାରା 20 ଦିନରେ ପରିବହନ କରିଛି 23.5 ଲକ୍ଷରୁ ଅଧିକ ଯାତ୍ରୀ
      • ମେ’ 20, 2020 ସୁଦ୍ଧା ଭାରତୀୟ ରେଳ ଚଳାଚଳ କରିଛି 1773 “ଶ୍ରମିକ ସ୍ପେଶାଲ” ଟ୍ରେନ
      • ଆଜିସୁଦ୍ଧା ଗୋଟିଏ ଦିନରେ ସର୍ବାଧିକ 205ଟି “ଶ୍ରମିକ ସ୍ପେଶାଲ” ଟ୍ରେନ, ଯେଉଁଥିରେ 2.5 ଲକ୍ଷରୁ ଅଧିକ ଯାତ୍ରୀଙ୍କୁ ହୋଇଛି ପରିବହନ
      Posted On: 20 MAY 2020 3:34PM by PIB Bhubaneshwar


    ବିଭିନ୍ନ ସ୍ଥାନରେ ଫସି ରହିଥିବା ପ୍ରବାସୀ ଶ୍ରମିକ , ତୀର୍ଥଯାତ୍ରୀ , ପର୍ଯ୍ୟଟକ , ଛାତ୍ରଛାତ୍ରୀ ଏବଂ ଅନ୍ୟାନ୍ୟ ଅସହାୟ ବ୍ୟକ୍ତିଙ୍କ ଦୁଖକଷ୍ଟକୁ ଦୃଷ୍ଟିରେ ରଖି ଗୃହ ମନ୍ତ୍ରଣାଳୟର ନିର୍ଦ୍ଦେଶ ପରେ , ଭାରତୀୟ ରେଳ “ ମେ ’ 01 , 2020ରୁ “ ଶ୍ରମିକ ସ୍ପେଶାଲ ” ଟ୍ରେନ ଚଳାଇବାକୁ ନିଷ୍ପତ୍ତି ନେଇଥିଲା ।


    ମେ’ 20, 2020 ସୁଦ୍ଧା ଦେଶର ବିଭିନ୍ନ ରାଜ୍ୟରୁ ମୋଟ 1773 “ ଶ୍ରମିକ ସ୍ପେଶାଲ ” ଟ୍ରେନ୍ ଚଳାଚଳ ହୋଇଛି, ଯାହାଦ୍ୱାରା 23.5 ଲକ୍ଷରୁ ଅଧିକ ଯାତ୍ରୀ ନିଜ ନିଜ ରାଜ୍ୟରେ ପହଞ୍ଚି ପାରିଛନ୍ତି ।


    ଗତକାଲି ଅର୍ଥାତ ମେ’ 19 , 2020ରେ ରେକର୍ଡ ସଂଖ୍ୟକ ସମୁଦାୟ 205ଟି “ ଶ୍ରମିକ ସ୍ପେଶାଲ ” ଟ୍ରେନ ଦେଶର ବିଭିନ୍ନ ରାଜ୍ୟରୁ 2.5 ଲକ୍ଷରୁ ଅଧିକ ଯାତ୍ରୀଙ୍କୁ ପରିବହନ କରିବାରେ ସକ୍ଷମ ହୋଇଛି ।


    ଏହି 1773 ଟ୍ରେନ ଆନ୍ଧ୍ରପ୍ରଦେଶ , ବିହାର , ଚଣ୍ଡିଗଡ଼ , ଦିଲ୍ଲୀ , ଗୋଆ , ଗୁଜୁରାଟ , ହରିୟାଣା , ଜମ୍ମୁ-କଶ୍ମୀର , ଝାଡଖଣ୍ଡ , କର୍ଣ୍ଣାଟକ , କେରଳ , ମଧ୍ୟପ୍ରଦେଶ , ମହାରାଷ୍ଟ୍ର , ପୁଡୁଚେରୀ , ପଞ୍ଜାବ , ରାଜସ୍ଥାନ , ତାମିଲନାଡୁ , ତେଲେଙ୍ଗାନା , ଉତ୍ତରପ୍ରଦେଶ , ଉତ୍ତରାଖଣ୍ଡ , ପଶ୍ଚିମବଙ୍ଗ ବିଭିନ୍ନ ରାଜ୍ୟରୁ ଏହାର ଯାତ୍ରା ଆରମ୍ଭ କରିଥିଲା ।


    ଏଥିସହିତ ଏହି “ଶ୍ରମିକ ସ୍ପେଶାଲ” ଟ୍ରେନଗୁଡିକ ଆନ୍ଧ୍ରପ୍ରଦେଶ , ଆସାମ , ବିହାର , ଛତିଶଗଡ , ଗୁଜୁରାଟ , ହିମାଚଳ ପ୍ରଦେଶ , ଜମ୍ମୁ-କଶ୍ମୀର , ଝାଡଖଣ୍ଡ, କର୍ଣ୍ଣାଟକ , କେରଳ , ମଧ୍ୟପ୍ରଦେଶ , ମହାରାଷ୍ଟ୍ର , ମଣିପୁର , ମିଜୋରାମ , ନାଗାଲାଣ୍ଡ , ଓଡିଶା , ରାଜସ୍ଥାନ, ତାମିଲନାଡୁ , ତେଲେଙ୍ଗାନା , ତ୍ରିପୁରା , ଉତ୍ତରପ୍ରଦେଶ , ଉତ୍ତରାଖଣ୍ଡ , ପଶ୍ଚିମବଙ୍ଗ ରାଜ୍ୟଗୁଡିକରେ ଏହାର ଯାତ୍ରା ଶେଷ କରିଥିଲା ।


    ଟ୍ରେନରେ ଯାତ୍ରା କରିବା ପୂର୍ବରୁ ଯାତ୍ରୀମାନଙ୍କର ସଠିକ ସ୍କ୍ରିନିଂ ସୁନିଶ୍ଚିତ କରାଯାଇଥିଲା । ଯାତ୍ରା ସମୟରେ ଯାତ୍ରୀମାନଙ୍କୁ ମାଗଣା ଭୋଜନ ଏବଂ ପାଣି ଦିଆ ଯାଇଥିଲା ।


    **********


    

    
    (Release ID: 1625456) Visitor Counter : 12
    
    
      Read this release in: Punjabi , Tamil , Assamese , English , Urdu , Hindi , Marathi , Manipuri , Bengali , Telugu , Kannada