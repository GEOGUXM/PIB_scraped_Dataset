      ଇଲେକ୍ଟ୍ରୋନିକ୍ସ ଓ ସୂଚନା ପ୍ରଯୁକ୍ତି ମନ୍ତ୍ରଣାଳୟ

      ଆଇଟି ମନ୍ତ୍ରୀଙ୍କ ଦ୍ୱାରା ଏଆଇ ପୋର୍ଟାଲ ଅଫ୍‌ ଇଣ୍ଡିଆ- www.ai.gov.in ଉଦଘାଟିତ
      • ସ୍କୁଲ ଛାତ୍ରଛାତ୍ରୀମାନଙ୍କ ମଧ୍ୟରେ କୃତ୍ରିମ ପ୍ରଜ୍ଞାର ପ୍ରସାର ଦିଗରେ ଏହା ସହାୟକ ହେବ: ରବି ଶଙ୍କର ପ୍ରସାଦ

      Posted On: 30 MAY 2020 7:20PM by PIB Bhubaneshwar

    କେନ୍ଦ୍ରରେ ଅବସ୍ଥାପିତ ନରେନ୍ଦ୍ର ମୋଦୀ ନେତୃତ୍ୱାଧୀନ ସରକାରଙ୍କ ଦ୍ୱିତୀୟ ପାଳିର ପ୍ରଥମ ବର୍ଷ ପୂର୍ତ୍ତି ଅବସରରେ କେନ୍ଦ୍ର ଇଲେକ୍ଟ୍ରୋନିକ୍ସ ଓ ଆଇଟି , ଆଇନ ଓ ଯୋଗାଯୋଗ ମନ୍ତ୍ରୀ ଶ୍ରୀ ରବି ଶଙ୍କର ପ୍ରସାଦ ଭାରତର ଜାତୀୟ କୃତ୍ରିମ ପ୍ରଜ୍ଞା ପୋର୍ଟାଲ ( www.ai.gov.in ) ର ଶୁଭାରମ୍ଭ କରିଛନ୍ତି ।


    ଏହି ପୋର୍ଟାଲକୁ ମିଳିତ ଭାବେ ଇଲେକ୍ଟ୍ରୋନିକ୍ସ ଓ ଆଇଟି ମନ୍ତ୍ରଣାଳୟ ଏବଂ ଆଇଟି ଇଣ୍ଡଷ୍ଟ୍ରୀ ଦ୍ୱାରା ବିକାଶ ଘଟାଯାଇଛି । ଇଲେକ୍ଟ୍ରୋନିକ୍ସ ଓ ଆଇଟି ମନ୍ତ୍ରଣାଳୟର ଜାତୀୟ ଇ - ଗଭର୍ଣ୍ଣାନ୍ସ ଡିଭିଜନ ଏବଂ ଆଇଟି ଶିଳ୍ପସଂସ୍ଥାଙ୍କ ପକ୍ଷରୁ ନାସକମ୍ ‌ ଏହି ପୋର୍ଟାଲକୁ ମିଳିତ ଭାବେ ପରିଚାଳନା କରିବେ । କୃତ୍ରିମ ପ୍ରଜ୍ଞା ପାଇଁ ଏହା ଏକ ୱାନ ଷ୍ଟପ୍ ‌ ଡିଜିଟାଲ ପ୍ଲାଟଫର୍ମ ଭାବେ କାର୍ଯ୍ୟ କରିବ ଏବଂ ଏହା ଦେଶର ବିକାଶ , ତଥା ବିଭିନ୍ନ ନିବନ୍ଧ ଭଳି ବୌଦ୍ଧିକ ସଂପଦ , ଷ୍ଟାର୍ଟ ଅପ୍ ‌ , ଏଆଇରେ ନିବେଶ ପାଣ୍ଠି , ଅନ୍ୟାନ୍ୟ ସଂପଦ , ଦେଶରେ କମ୍ପାନୀ ଓ ଶିକ୍ଷାନୁଷ୍ଠାନମାନଙ୍କ ଏଆଇ ସଂପର୍କୀତ ସଂପଦ ଆଦିର ପରିଚାଳନା କରିବ । ଏହି ପୋର୍ଟାଲ ସଂପୃକ୍ତ ହିତଧାରକମାନଙ୍କ ମଧ୍ୟରେ ବିଭିନ୍ନ ନଥି , କେଶ୍ ‌ ଷ୍ଟଡ଼ି ଓ ଗବେଷଣା ରିପୋର୍ଟ ଇତ୍ୟାଦି ବିନିମୟରେ ସହାୟକ ହେବ । କୃତ୍ରିମ ପ୍ରଜ୍ଞା କ୍ଷେତ୍ରରେ ଅଧ୍ୟୟନ ତଥା ନୂତନ କର୍ମନିଯୁକ୍ତିର ସୁଯୋଗ ଯୋଗାଇବାର ଭୂମିକା ମଧ୍ୟ ଏହି ପୋର୍ଟାଲ ଗ୍ରହଣ କରିବ ।


    ଏହି ଅବସରରେ ଇଲେକ୍ଟ୍ରୋନିକ୍ସ ଓ ସୂଚନା ପ୍ରଯୁକ୍ତି ଯୋଗାଯୋଗ ଏବଂ ଆଇନ ଓ ନ୍ୟାୟ ମନ୍ତ୍ରୀ ଶ୍ରୀ ରବି ଶଙ୍କର ପ୍ରସାଦ ଦେଶର ଯୁବଗୋଷ୍ଠୀଙ୍କ ଲାଗି ଉଦ୍ଦିଷ୍ଟ “ ଯୁବଗୋଷ୍ଠୀଙ୍କ ପାଇଁ ଦାୟିତ୍ୱସମ୍ପନ୍ନ ଏଆଇ ” ନାମକ ଏକ ଜାତୀୟ କାର୍ଯ୍ୟକ୍ରମର ଶୁଭାରମ୍ଭ କରିଥିଲେ । ଏହି କାର୍ଯ୍ୟକ୍ରମର ଉଦ୍ଦେଶ୍ୟ ହେଲା ଦେଶର ଯୁବ ଛାତ୍ରଗୋଷ୍ଠୀଙ୍କୁ ଏକ ନୂତନ ଏଆଇ ପ୍ଲାଟଫର୍ମ ଯୋଗାଇବା । ଫଳରେ ସେମାନେ କୃତ୍ରିମ ପ୍ରଜ୍ଞାଯୁକ୍ତ ଜ୍ଞାନକୌଶଳ ଲାଭ କରିବା ସହ ଏଆଇ ଟୁଲ୍ ‌ ସେଟ୍ ‌ ପାଇପାରିବେ ଯଦ୍ୱାରା ସେମାନେ ଭବିଷ୍ୟତ ପାଇଁ ଡ଼ିଜିଟାଲ କାର୍ଯ୍ୟକ୍ରମ ସକାଶେ ନିଜକୁ ପ୍ରସ୍ତୁତ କରିପାରିବେ । ଇଲେକ୍ଟ୍ରୋନିକ୍ସ ଏବଂ ଆଇଟି ମନ୍ତ୍ରଣାଳୟର ଜାତୀୟ ଇ - ଗଭର୍ଣ୍ଣାନ୍ସ ଡିଭିଜନ ଇଣ୍ଟେଲ ଇଣ୍ଡିଆ ସହ ସହଭାଗୀତା ଭିତ୍ତିରେ ଏହି କାର୍ଯ୍ୟକ୍ରମକୁ ପ୍ରସ୍ତୁତ କରିଛି । ଏଥିପାଇଁ କେନ୍ଦ୍ର ମାନବ ସମ୍ବଳ ବିକାଶ ମନ୍ତ୍ରଣାଳୟର ବିଦ୍ୟାଳୟ ଶିକ୍ଷା ଓ ସାକ୍ଷରତା (DoSE&L ) ପକ୍ଷରୁ ଆବଶ୍ୟକ ସହଯୋଗ ଯୋଗାଇ ଦିଆଯାଇଛି । DoSE&L ପକ୍ଷରୁ ଏବେ ରାଜ୍ୟର ଶିକ୍ଷା ବିଭାଗମାନଙ୍କ ସହ ଯୋଗାଯୋଗ ସ୍ଥାପନ କରାଯାଇ ଯୋଗ୍ୟତା ଆଧାରରେ ଶିକ୍ଷକମାନଙ୍କୁ ମନୋନୀତ କରାଯିବ ।


    ସେହିଭିଳ “ ଯୁଗଗୋଷ୍ଠୀଙ୍କ ପାଇଁ ଦାୟିତ୍ୱସମ୍ପନ୍ନ ଏଆଇ ” କାର୍ଯ୍ୟକ୍ରମ ଦେଶର ଯୁବଗୋଷ୍ଠୀଙ୍କୁ ସଶକ୍ତ କରିବ ଏବଂ କୃତ୍ରିମ ପ୍ରଜ୍ଞା ଦୃଷ୍ଟିରୁ ସେମାନଙ୍କୁ ଭବିଷ୍ୟତ ପାଇଁ ପ୍ରସ୍ତୁତ କରିବ । ଏହି କ୍ଷେତ୍ରରେ ଥିବା କୌଶଳଗତ ବୈଷମ୍ୟକୁ ଦୂର କରିବା ଦିଗରେ ମଧ୍ୟ ତାହା ସହାୟକ ହେବ ଯାହା ଫଳରେ ଯୁବଗୋଷ୍ଠୀ ସମାଜ ଉପରେ ଏକ ସକାରାତ୍ମକ ସମାଧାନମୂଳକ ପ୍ରଭାବ ପକାଇବାକୁ ସକ୍ଷମ ହୋଇପାରିବେ । ସାରା ଦେଶର ସରକାରୀ ବିଦ୍ୟାଳୟମାନଙ୍କରେ ଛାତ୍ରଛାତ୍ରୀମାନଙ୍କ ନିକଟରେ ଏହି କାର୍ଯ୍ୟକ୍ରମକୁ ପହଞ୍ଚାଯିବ ଏବଂ ସେମାନଙ୍କୁ ଏହି କୁଶଳୀ କର୍ମଶକ୍ତିକୁ ସମାବେଶୀ ଢ଼ଙ୍ଗରେ ଉପଯୋଗ କରିବାର ସୁଯୋଗ ଯୋଗାଇ ଦିଆଯିବ ।


    ଏହି ଅବସରରେ ଗଣମାଧ୍ୟମକୁ ସୂଚନା ଦେଇ ଇଲେକ୍ଟ୍ରୋନିକ୍ସ ଏବଂ ଆଇଟି , ଆଇନ ଓ ନ୍ୟାୟ ମନ୍ତ୍ରୀ ଶ୍ରୀ ରବି ଶଙ୍କର ପ୍ରସାଦ କହିଲେ ଯେ “ ଭାରତ ଏବେ କୃତ୍ରିମ ପ୍ରଜ୍ଞା କ୍ଷେତ୍ରରେ ସମଗ୍ର ବିଶ୍ୱରେ ଏକ ପ୍ରମୁଖ ରାଷ୍ଟ୍ର ଭାବେ ମୁଣ୍ଡ ଟେକିଛି । ଏହାର ବ୍ୟାପକ ଇଣ୍ଟରନେଟ୍ ‌ ଚାଳନା ସକ୍ଷମ ଜନସଂଖ୍ୟା ଓ ସେମାନେ ସୃଷ୍ଟି କରୁଥିବା ଡାଟାର ସୁଯୋଗ ନେଇ ଏଭଳି ପରିକଳ୍ପନା କରାଯାଇଛି । କୃତ୍ରିମ ପ୍ରଜ୍ଞାକୁ ସମାବେଶୀ ଏବଂ ମାନବ ସମାଜକୁ ସଶକ୍ତ କରିବା ଉଦ୍ଦେଶ୍ୟରେ ତାହାର ଉପଯୋଗ କରାଯିବା ଆବଶ୍ୟକ ଯଦ୍ୱାରା ବିକାଶ ଓ ପ୍ରଗତିର ଧାରା ପ୍ରଖରିତ ହୋଇପାରିବ ଏବଂ ସେଥିରେ ମାନବୀୟ ସତ୍ତାକୁ ମଧ୍ୟ ପ୍ରାଧାନ୍ୟ ମିଳିପାରିବ । ”


    ଏହି ଅବସରରେ ଇ ଏଣ୍ଡ ଆଇଟି , ଯୋଗାଯୋଗ ଏବଂ ମାନବ ସମ୍ବଳ ରାଷ୍ଟ୍ରମନ୍ତ୍ରୀ ଶ୍ରୀ ସଞ୍ଜୟ ଧୋତ୍ରେ କହିଲେ ଯେ ଡିଜିଟାଲ ପ୍ରଯୁକ୍ତିର ଭୂମିକା ଦିନକୁ ଦିନ ବୃଦ୍ଧି ପାଇବାରେ ଲାଗିଛି । ବୈଶ୍ୱିକ ମହାମାରୀ କରୋନା ଦ୍ୱାରା ପ୍ରଭାବିତ ବିଶ୍ୱ ପରିପ୍ରେକ୍ଷୀରେ ଏହାର ଅଧିକ ଆବଶ୍ୟକତା ରହିଛି ବୋଲି ମତ ପୋଷଣ କରି ଶ୍ରୀ ଧୋତ୍ରେ କହିଲେ ଯେ ବିପଦର ଘଡ଼ିରେ ଏଭଳି ପ୍ରଯୁକ୍ତି ଆମର ତ୍ରାଣକର୍ତ୍ତା ବୋଲି ପ୍ରମାଣିତ ହୋଇଛି । ବିଶେଷ କରି ଶିକ୍ଷା , କୃଷି , ସ୍ୱାସ୍ଥ୍ୟସେବା , ଇ - କମର୍ସ , ଅର୍ଥ , ଟେଲିଯୋଗାଯୋଗ ଇତ୍ୟାଦି କ୍ଷେତ୍ରରେ ଏହାର ଉପଯୋଗ ସର୍ବଜନସ୍ୱୀକାର୍ଯ୍ୟ । ଏଥିରେ ଥିବା ସମସ୍ୟା ସତ୍ତ୍ୱେ ଡିଜିଟାଲ ପ୍ରଯୁକ୍ତି ଏକ ମହାନ୍ ‌ ସନ୍ତୁଳନରକ୍ଷାକାରୀ ଶକ୍ତି । ଏଆଇ ପୋର୍ଟାଲର ଗୁରୁତ୍ୱ ସଂପର୍କରେ ଉଲ୍ଲେଖ କରି ସେ କହିଲେ ଯେ ଏଭଳି ଜାତୀୟ ପୋର୍ଟାଲ ଦେଶରେ କୃତ୍ରିମ ପ୍ରଜ୍ଞାର ଗଣତାନ୍ତ୍ରିକରଣ କରିବାରେ ସହାୟକ ହେବ ।


    ଯୁବ କାର୍ଯ୍ୟକ୍ରମ ସକାଶେ ଦାୟିତ୍ୱସମ୍ପନ୍ନ ଏଆଇ ସଂପର୍କୀତ ବିସ୍ତୃତ ବିବରଣୀ :


    ଏହି ଜାତୀୟ କାର୍ଯ୍ୟକ୍ରମ କେନ୍ଦ୍ର ଓ ସମସ୍ତ 28 ଟି ରାଜ୍ୟ ଓ 8 ଟି କେନ୍ଦ୍ରଶାସିତ କ୍ଷେତ୍ର ସରକାରଙ୍କ ଦ୍ୱାରା ପରିଚାଳିତ ସମସ୍ତ ବିଦ୍ୟାଳୟର ଅଷ୍ଟମ ଠାରୁ ଦ୍ୱାଦଶ ଶ୍ରେଣୀ ମଧ୍ୟରେ ଯେକୌଣସି ଶ୍ରେଣୀରେ ଅଧ୍ୟୟନରତ ଛାତ୍ରଛାତ୍ରୀମାନଙ୍କ ପାଇଁ ଉନ୍ମୁକ୍ତ ରହିଛି । ସେମାନଙ୍କ ଚିନ୍ତନ ପ୍ରକ୍ରିୟାରେ ପରିବର୍ତ୍ତନ ଆଣିବା ଏବଂ ଡିଜିଟାଲ ଡିଭାଇଡ଼କୁ ବୈଷମ୍ୟକୁ ଦୂର କରିବା ଦିଗରେ ଏହା ସହାୟକ ହେବ । ଏହି କାର୍ଯ୍ୟକ୍ରମକୁ ପର୍ଯ୍ୟାୟକ୍ରମ କାର୍ଯ୍ୟକାରୀ କରାଯିବ ଏବଂ ପ୍ରଥମ ପର୍ଯ୍ୟାୟରେ ପ୍ରତି ରାଜ୍ୟ ଶିକ୍ଷା ବିଭାଗ 10 ଜଣ ଶିକ୍ଷକଙ୍କୁ ସେମାନଙ୍କର ଯୋଗ୍ୟତା ଭିତ୍ତିରେ ଏଥିପାଇଁ ମନୋନୀତ କରିବେ । ଶିକ୍ଷକମାନେ ଚାହିଁଲେ ମଧ୍ୟ ନିଜ ନାମ ନିଜେ ସୁପାରିଶ କରିପାରିବେ । କିନ୍ତୁ ସେଥିପାଇଁ ସେମାନେ ଆବଶ୍ୟକ ଯୋଗ୍ୟତା ପୂରଣ କରୁଥିବା ବାଂଛନୀୟ । ମନୋନୟନ ପରେ ଶିକ୍ଷକମାନଙ୍କୁ ଓରିଏଣ୍ଟେସନ୍ ‌ ଅଧିବେଶନ ଜରିଆରେ ପ୍ରଶିକ୍ଷଣ ପ୍ରଦାନ କରାଯିବ ଓ ସେମାନେ ଏହି ବ୍ୟବସ୍ଥାକୁ ଉତ୍ତମ ରୂପେ ବୁଝିବା ସହ 25-50 ଜଣ ସକ୍ଷମ ଛାତ୍ରଛାତ୍ରୀଙ୍କୁ ଏଥିପାଇଁ ଚୟନ କରିପାରିବେ । ଚିହ୍ନିତ ଛାତ୍ରଛାତ୍ରମାନେ ଏହା ପରେ ଅନଲାଇନ ତାଲିମ ଅଧିବେଶନରେ ସାମିଲ ହୋଇ କୃତ୍ରିମ ପ୍ରଜ୍ଞା କିଭଳି ଭାବେ ସମାଜ ଉପରେ ପ୍ରଭାବ ପକାଇ ପାରିବ ସେଥିପାଇଁ ନିଜସ୍ୱ ଚିନ୍ତାଧାରା ତଥା ପ୍ରକଳ୍ପମାନେ ସୃଷ୍ଟି କରିବେ । ଏହି ଛାତ୍ରଛାତ୍ରୀମାନେ କୃତ୍ରିମ ପ୍ରଜ୍ଞାକୁ ବ୍ୟବହାର କରି ସେମାନଙ୍କର ନିଜସ୍ୱ ପ୍ରକଳ୍ପଗୁଡ଼ିକୁ 60 ସେକେଣ୍ଡର ଏକ ଭିଡ଼ିଓ ଜରିଆରେ ପ୍ରଦର୍ଶନ କରିବେ । ବିଭିନ୍ନ ସାମାଜିକ ସମସ୍ୟବଳୀକୁ କିଭଳି ଭାବେ ଏଆଇ ମାଧ୍ୟମରେ ସମାଧାନ କରାଯାଇପାରିବ ତାହାର ଉପାୟ ଚିନ୍ତା କରିବେ ।


    ଛାତ୍ରଛାତ୍ରୀମାନେ ପୈଠ କରିଥିବା ପ୍ରକଳ୍ପ ଯାହାକି ଭିଡ଼ିଓ ଆକାରରେ ଥିବ , ସେଥି ମଧ୍ୟରୁ 100ଟି ସୁଚିନ୍ତିତ ପ୍ରକଳ୍ପକୁ ସର୍ଟଲିଷ୍ଟ କରାଯିବ ଏବଂ ସେଇ ଛାତ୍ରଛାତ୍ରୀମାନଙ୍କୁ ଏକ ଆବାସିକ ବୁଟ୍ ‌ କ୍ୟାମ୍ପକୁ ଆମନ୍ତ୍ରଣ କରାଯିବ କିମ୍ବା ଅନଲାଇନ ଅଧିବେଶନରେ ( ବର୍ତ୍ତମାନ କୋଭିଡ଼ 19 ଯୋଗ ଉତ୍ପନ୍ନ ସ୍ଥିତି ଯୋଗୁ ) ତାହା ଆଲୋଚନା କରାଯିବ । ଏହା ଫଳରେ ସଂପୃକ୍ତ ଛାତ୍ରଛାତ୍ରୀମାନେ କୃତ୍ରିମ ପ୍ରଜ୍ଞା କ୍ଷେତ୍ରରେ ଗଭୀର ଭାବେ ଆଗକୁ ଚିନ୍ତା କରିପାରିବାର ସୁଯୋଗ ଲାଭ କରିପାରିବେ । ବୁଟ କ୍ୟାମ୍ପ କିମ୍ବା ଅନଲାଇନ ଅଧିବେଶନ ସମାପ୍ତ ହେବାପରେ , ସେହିସବୁ ଛାତ୍ରଛାତ୍ରୀମାନଙ୍କୁ ଏକ ରିଅଲ ଟାଇମ୍ ‌ ପ୍ରକଳ୍ପ ପ୍ରସ୍ତୁତ କରିବାକୁ କୁହାଯିବ ଏବଂ ସେମାନେ ନିଜର ଚୂଡ଼ାନ୍ତ ରିପୋର୍ଟ ଭିଡ଼ିଓ ଫର୍ମାଟରେ ୱେବସାଇଟରେ ଅପ୍ ‌ ଲୋଡ଼ କରିବେ ।


    ଏହି ସମସ୍ତ କାର୍ଯ୍ୟକ୍ରମରେ ଇଣ୍ଟେଲ ସ୍ୱୀକୃତ କୃତ୍ରିମ ପ୍ରଜ୍ଞା କୋଚମାନେ ପ୍ରଶିକ୍ଷାର୍ଥୀମାନଙ୍କୁ ହାତଧରି ସମସ୍ତ ପ୍ରକାର ସହଯୋଗ ଯୋଗାଇଦେବେ । ତଦ୍ୱାରା ସେମାନଙ୍କର ପ୍ରକଳ୍ପଗୁଡ଼ିକ ଯେଭଳି ସୁଚିନ୍ତିତ , ବାସ୍ତବଧର୍ମୀ ପ୍ରୋଟୋଟାଇପ୍ ‌ ହୋଇପାରିବ ତାହା ସୁନିଶ୍ଚିତ କରିବେ । ଏହା ପରେ ବିଶେଷଜ୍ଞମାନେ ଶ୍ରେଷ୍ଠ 50ଟି ପ୍ରକଳ୍ପ ଚିନ୍ତାଧାରା ଓ ଛାତ୍ରଛାତ୍ରୀଙ୍କୁ ସେମାନଙ୍କର ପ୍ରକଳ୍ପ ଚିନ୍ତନକୁ ଉପସ୍ଥାପନ ପାଇଁ ଆମନ୍ତ୍ରଣ କରିବେ । ଏହା ଫେସ୍ ‌ ଟୁ ଫେସ୍ ‌ କିମ୍ବା ଅନଲାଇନ ଫର୍ମାଟରେ ହୋଇପାରେ । ଏହା ପରେ 20ଟି ଅଭିନବ ପ୍ରକଳ୍ପକୁ ଏକ ସ୍ୱତନ୍ତ୍ର ବିଶେଷଜ୍ଞ କମିଟି ଚୟନ କରିବ ଏବଂ ସେମାନଙ୍କ ସଂପୃକ୍ତ ପ୍ଲାଟଫର୍ମରେ ତାହାକୁ ପ୍ରଦର୍ଶନ କରାଯିବ ।


    ******************

    
    
    (Release ID: 1628202) Visitor Counter : 4
    
    
      Read this release in: Punjabi , English , Urdu , Hindi , Marathi , Bengali , Tamil , Telugu