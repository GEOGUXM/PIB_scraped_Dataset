      ସୂକ୍ଷ୍ମ, ଲଘୁ ଓ ମଧ୍ୟମ ଉଦ୍ୟୋଗ ମନ୍ତ୍ରଣାଳୟ

      2019-20ରେ ଖଦୀ ଓ ଗ୍ରାମୋଦ୍ୟୋଗର କାରବାର ପାଖାପାଖି 90,000 କୋଟି ଟଙ୍କାରେ ପହଂଚିଛି
      Posted On: 08 MAY 2020 5:28PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ନେତୃତ୍ୱରେ ବିଗତ 5 ବର୍ଷରେ , ଭାରତରେ ‘ ବ୍ରାଣ୍ଡ୍ ଖଦୀ ’ ର ସ୍ୱୀକୃତିକୁ ବ୍ୟାପକ ଭାବେ ଦେଖିବାକୁ ମିଳିଛି । ଯେତେବେଳେ କି ଖଦୀର ଉତ୍ପାଦନ , ଦୀର୍ଘକାଳୀନ ବିକାଶ ପାଇଁ ସବୁଠାରୁ ଅନୁକୂଳ ପର୍ଯ୍ୟାବରଣ ଉତ୍ପାଦ , ବିଗତ 5 ବର୍ଷରେ ଦୁଇ ଗୁଣରୁ ଅଧିକ ହୋଇ ସାରିଛି , ଅର୍ଥାତ 2015-16 ପରେ ; ଏହି ଅବଧି ମଧ୍ୟରେ ଖଦୀର ବିକ୍ରିରେ ପ୍ରାୟ ତିନି ଗୁଣା ବୃଦ୍ଧି ଦେଖିବାକୁ ମିଳିଛି ।


    ଏହିଭଳି ଭାବେ , ଗ୍ରାମୋଦ୍ୟୋଗ (ଭିଆଇ) କ୍ଷେତ୍ରର ଉତ୍ପାଦନ ଏବଂ ବିକ୍ରିରେ ମଧ୍ୟ ବିଗତ 5 ବର୍ଷରେ ପ୍ରାୟ 100%ର ଅଭୁତପୂର୍ବ ବୃଦ୍ଧି ଦେଖାଯାଇଛି ।


    ବିଗତ ଏକ ବର୍ଷରେ ଖଦୀର କାରବାରର ପ୍ରଦର୍ଶନକୁ ଅବଲୋକନ କରି ଦେଖିବା ତ , ଏହା 2018-19ରେ 3215.13 କୋଟି ଟଙ୍କା ଥିଲା , ଯେଉଁଥିରେ 31%ର ବୃଦ୍ଧି ରେକର୍ଡ କରି , ଏହା 2019-20ରେ 4211.26 କୋଟି ଟଙ୍କା ହୋଇଗଲା । ଗ୍ରାମୋଦ୍ୟୋଗ ଉତ୍ପାଦର କାରବାର 2019-20ରେ 84 , 675.39 କୋଟି ଟଙ୍କା ପର୍ଯ୍ୟନ୍ତ ପହଂଚିଗଲା , ଯାହା ବିଗତ ବର୍ଷ ତୁଳନାରେ 19%ରୁ ଅଧିକ ବୃଦ୍ଧି ରେକର୍ଡ କରିଛି , ଯାହାକି 2018-19ରେ 71 , 077 କୋଟି ଟଙ୍କା ଥିଲା ।


    ବର୍ଷ 2019-20ରେ , ଖଦୀ ଏବଂ ଗ୍ରାମୋଦ୍ୟୋଗର ମୋଟ କାରବାର 88 , 887 କୋଟି ଟଙ୍କା ପର୍ଯ୍ୟନ୍ତ ପହଂଚିଛି ।


    କେଭିଆଇସିର ଅଧ୍ୟକ୍ଷ , ଶ୍ରୀ ବିନୟ କୁମାର ସକ୍ସେନା ଖଦୀର ଅଭୁତପୂର୍ବ ବିକାଶ ପାଇଁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଶତତ ପ୍ରୟାସ , ଏମଏସଏମଇ ମନ୍ତ୍ରୀ ଶ୍ରୀ ନିତୀନ ଗଡ଼କରୀଙ୍କ ରଚନାତ୍ମକ ବିପଣନ ଚିନ୍ତାଧାରା ଏବଂ ବିଭିନ୍ନ ମନ୍ତ୍ରଣାଳୟର ସକ୍ରିୟ ସହଯୋଗକୁ ଶ୍ରେୟ ଦେଇଛନ୍ତି ।


    ଶ୍ରୀ ସକ୍ସେନା କହିଛନ୍ତି , ‘ ଖଦୀ ଉଦ୍ୟୋଗକୁ ପୁନର୍ଜୀବିତ କରିବା ପାଇଁ ସରକାରଙ୍କ ନିରନ୍ତର ପ୍ରୟାସ ଏବଂ ଖଦୀକୁ ଦୈନିକ ଜୀବନର ଆବଶ୍ୟକତା ଭାବେ ଆପଣାଇବା ପାଇଁ ପ୍ରଧାନମନ୍ତ୍ରୀଙ୍କ ଦ୍ୱାରା ନିଜର ରେଡ଼ିଓ କାର୍ଯ୍ୟକ୍ରମ “ ମନ୍ କୀ ବାତ୍ ” ସମେତ ବିଭିନ୍ନ ପ୍ଲାଟଫର୍ମ ମାଧ୍ୟମରେ ବାରମ୍ବାର ଅନୁରୋଧ କରିବାର ପରିଣାମ ସ୍ୱରୂପ , କେଭିଆଇସି ବିକାଶର ପଥରେ କ୍ରମାଗତ ଭାବରେ ଆଗକୁ ବଢ଼ି ଚାଲିଛି । ’


    ପରିସଂଖ୍ୟାନ ଅନୁସାରେ , 2015-16ରେ ଖଦୀର ଉତ୍ପାଦନ 1 , 066 କୋଟି ଟଙ୍କାର ହୋଇଥିଲା , ଯାହାକି 2019-20 ବର୍ଷରେ ବୃଦ୍ଧି ପାଇ 2 , 292.44 କୋଟି ହୋଇଗଲା , ଯାହାକି 115%ରୁ ଅଧିକ ବୃଦ୍ଧି ରେକର୍ଡ କଲା । ଅନ୍ୟ ପକ୍ଷରେ ଖଦୀର ବିକ୍ରି ମଧ୍ୟ ଆହୁରି ଅଧିକ ହେଲା । ଖଦୀ କପଡ଼ା ଉତ୍ପାଦର ବିକ୍ରି 2015-16ରେ 1 , 510 କୋଟି ଟଙ୍କାର ଥିଲା , ଯାହାକି 2019-20ରେ 179% ବୃଦ୍ଧି ପାଇ 4 , 211.26 କୋଟି ଟଙ୍କା ହୋଇଥିଲା ।


    2015-16ରେ ଗ୍ରାମୋଦ୍ୟୋଗ ଉତ୍ପାଦଗୁଡ଼ିକର ଉତ୍ପାଦନ 33 , 425 କୋଟି ଟଙ୍କା ଥିଲା ଏବଂ ଏହି ଉତ୍ପାଦନ 2019-20ରେ 96% ବୃଦ୍ଧି ସହିତ 65 , 393.40 କୋଟି ଟଙ୍କା ହୋଇଗଲା । 2015-16ରେ ଗ୍ରାମୋଦ୍ୟୋଗର ଉତ୍ପାଦଗୁଡ଼ିକର ବିକ୍ରି 40 , 385 କୋଟି ଟଙ୍କା ଥିଲା , ଯେଉଁଥିରେ ପ୍ରାୟ 110% ବୃଦ୍ଧି ରେକର୍ଡ କରାଗଲା ଏବଂ ଏହା 2019-20ରେ 84 , 675.39 କୋଟି ଟଙ୍କା ହୋଇଗଲା ।


    ଖଦୀ ପୋଷାକ ବ୍ୟତୀତ , ଗ୍ରାମ ଉଦ୍ୟୋଗ ଉତ୍ପାଦଗୁଡ଼ିକର ଏକ ବିସ୍ତୃତ ଶୃଙ୍ଖଳା ଯେପରିକି ସୌନ୍ଦର୍ଯ୍ୟ ପ୍ରସାଧନ , ସାବୁନ ଏବଂ ସାମ୍ପୋ , ଆୟୁର୍ବେଦିକ ଔଷଧ , ମହୁ , ତେଲ , ଚା ’, ପାମ୍ପଡ଼ , ହ୍ୟାଣ୍ଡ ସାନିଟାଇଜର , ମିଷ୍ଠାନ୍ନ , ଖାଦ୍ୟପଦାର୍ଥ ଏବଂ ଚମଡ଼ାର ସାମଗ୍ରୀ ମଧ୍ୟ ବହୁତ ବଡ଼ ମାତ୍ରାରେ ଦେଶ ବିଦେଶର ଉପଭୋକ୍ତାମାନଙ୍କୁ ଆକର୍ଷିତ କରିଛି । ଏହାର ପରିଣାମ ସ୍ୱରୂପ , ବିଗତ ପାଂଚ ବର୍ଷରେ ଗ୍ରାମୋଦ୍ୟୋଗ ଉତ୍ପାଦଗୁଡ଼ିକର ଉତ୍ପାଦନ ଏବଂ ବିକ୍ରିରେ ପ୍ରାୟ ଦୁଇ ଗୁଣା ବୃଦ୍ଧି ରେକର୍ଡ କରାଯାଇଛି ।


    ଏହି କଥା ବିଶେଷ ଭାବେ ଧ୍ୟାନ ଦେବାର ଯୋଗ୍ୟ ଯେ କେଭିଆଇସି ବିଭିନ୍ନ ରାଜ୍ୟ ସରକାର , ସାର୍ବଜନିକ କ୍ଷେତ୍ରର କମ୍ପାନୀ ଯେପରିକି ଏୟାର ଇଣ୍ଡିଆ , ଆଇଓସି , ଓଏନଜିସି , ଆରଇସି ଏବଂ ଅନ୍ୟ କଲେଜ , ବିଶ୍ୱବିଦ୍ୟାଳୟ ଗୁଡ଼ିକରେ , ଭାରତୀୟ ରେଳ ଏବଂ ସ୍ୱାସ୍ଥ୍ୟ ମନ୍ତ୍ରଣାଳୟର ସହଯୋଗ ଯୋଗାଡ଼ କରିବାରେ ନିରନ୍ତର ଭାବେ ପ୍ରଗତି କରିଛି । ଏହା ବ୍ୟତୀତ ଗ୍ରାମୋଦ୍ୟୋଗ କ୍ଷେତ୍ରରେ , କେଭିଆଇସି ମହୁମାଛି ପାଳନ , ମାଟିରେ ବାସନକୁସନ ତିଆରି ଏବଂ ବେକରି ଭଳି 150ରୁ ଅଧିକ କ୍ଷେତ୍ରରେ ନିଜସ୍ୱ କ୍ଷମତା ସହିତ ଉତ୍କୃଷ୍ଟ ଉତ୍ପାଦ କରୁଥିବା ଦାବୀ କରୁଛି ।


    **********

    
    
    (Release ID: 1622397) Visitor Counter : 16
    
    
      Read this release in: Punjabi , Hindi , Marathi , Telugu , Urdu , Bengali , English , Manipuri , Tamil