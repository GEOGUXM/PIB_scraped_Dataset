      ବେସାମରିକ ବିମାନ ଚଳାଚଳ ମନ୍ତ୍ରଣାଳୟ

      ଗରୁଡ଼ ପୋର୍ଟଲ ମାଧ୍ୟମରେ କୋଭିଡ଼-19 ସଂପର୍କୀତ ଡ୍ରୋନ୍‌/ ଆରପିଏଏସ ପରିଚାଳନା ପାଇଁ ସରକାରୀ ସଂସ୍ଥାଙ୍କୁ କେତେକ ସର୍ତ୍ତମୂଳକ ଛାଡ଼
      Posted On: 05 MAY 2020 7:06PM by PIB Bhubaneshwar


    ବେସାମରିକ ବିମାନ ଚଳାଚଳ ମନ୍ତ୍ରଣାଳୟ ଏବଂ ବେସାମରିକ ବିମାନ ଚଳାଚଳ ମହାନିର୍ଦ୍ଦେଶାଳୟ ( ଡିଜିସିଏ ) ପକ୍ଷରୁ ମିଳିତ ଭାବେ ‘ ଗରୁଡ଼ ’ ପୋର୍ଟାଲ ( https://garud.civilaviation.gov.in ) ର ଶୁଭାରମ୍ଭ କରାଯାଇଛି । କୋଭିଡ଼ - 19 ସଂପର୍କୀତ ଆରପିଏଏସ ( Remotely Piloted Aircraft System )/ ଡ଼୍ରୋନ୍ ‌ ଚଳାଇବା ସକାଶେ ସରକାରୀ ଏଜେନ୍ସିମାନଙ୍କୁ ଫାଷ୍ଟ୍ ‌ ଟ୍ରାକିଂ ନିମନ୍ତେ ସର୍ତ୍ତମୂଳକ ଭାବେ କେତେକ ଛାଡ଼ ରିହାତି ଯୋଗାଇ ଦିଆଯାଇଛି ।


    ‘ ଗରୁଡ଼ ’ ହେଉଛି “ଗଭର୍ଣ୍ଣମେଣ୍ଟ ଅଥରାଇଜେସନ୍ ‌ ଫର୍ ‌ ରିଲିଫ ୟୁଜିଂ ଡ଼୍ରୋନସ୍ ‌ ” ର ସଂକ୍ଷିପ୍ତ ନାମ । କ୍ଷମତାପ୍ରାପ୍ତ ପ୍ରାଧିକରଣଙ୍କ ଠାରୁ ଆବଶ୍ୟକ ସ୍ୱୀକୃତି ଲାଭ ନିମନ୍ତେ ଏବଂ ଦୁଇ ସପ୍ତାହରୁ କମ୍ ‌ ସମୟ ମଧ୍ୟରେ ଏଭଳି ପୋର୍ଟାଲର ଶୁଭାରମ୍ଭ କରିବା କଠିନ ଶ୍ରମ ସ୍ୱୀକାର ତଥା ଉତ୍ସର୍ଗୀକୃତ ମନୋଭାବର ନିଦର୍ଶନ ସଦୃଶ ଯାହାକି ବେସାମରିକ ବିମାନ ଚଳାଚଳ ମନ୍ତ୍ରଣାଳୟ , ବେସାମରିକ ବିମାନ ଚଳାଚଳ ମହାନିର୍ଦ୍ଦେଶାଳୟ , ଭାରତୀୟ ବିମାନ ବନ୍ଦର ପ୍ରାଧିକରଣ ଏବଂ ଏନଆଇସିର ବିଭିନ୍ନ ଅଧିକାରୀମାନେ ସାକାର କରି ଦେଖାଇଛନ୍ତି । ସେମାନେ ଏହି କାର୍ଯ୍ୟରେ ସାମିଲ ଅଛନ୍ତି । ମାତ୍ର ଆଠ ଦିନର ସୀମିତ ସମୟ ମଧ୍ୟରେ ସରକାରଙ୍କ ଠାରୁ ଆଗକୁ କାର୍ଯ୍ୟ ଜାରି ରଖିବା ନିମନ୍ତେ ଅନୁମତି ପ୍ରାପ୍ତ ହୋଇ ସେମାନେ ଏହି ପୋର୍ଟାଲର ଡ଼ିଜାଇନ୍ ‌ ପ୍ରସ୍ତୁତ କରିବା ସହ ଏହାର ବିକାଶ ମଧ୍ୟ ଘଟାଇଥିଲେ । ସେହିଭଳି ଏହା ବେଟା ପରୀକ୍ଷିତ ହେବା ପରେ ନ୍ୟାସନାଲ ଇନଫର୍ମାଟିକ୍ସ ସେଣ୍ଟର ( ଏନଆଇସ ) , ନୂଆ ଦିଲ୍ଲୀର ବରିଷ୍ଟ ସିଷ୍ଟମ ଆନାଲିଷ୍ଟ ଶ୍ରୀ ବିକ୍ରମ ସିଂହ ଏହାର ଶୁଭାରମ୍ଭ କରିଛନ୍ତି । ଘରୁ ଏକୁଟିଆ କାର୍ଯ୍ୟ କରି ସେ ଏହାର ବିକାଶ ଘଟାଇଛନ୍ତି ।


    ଏହି ‘ ରାପ୍ ‌ ’ ( Remotely Piloted Aircraft ) କୁ ଚଳାଇବା ସଂପର୍କୀତ ନୀତି ନିୟମ ବିମାନ ଚାଳନା ନିୟମ , 1937ର ଧାରା - 15 ଏ ଏବଂ ବେସାମରିକ ବିମାନ ଚଳାଚଳ ଆବଶ୍ୟକତା ( ସିଏଆର ) ସେକ୍ସନ 3 ସିରିଜ 10 ଭାଗ 1 ତାରିଖ 27.08.2018 ଯାହାକି ବେସାମରିକ ବିମାନ ଚଳାଚଳ ମହାନିର୍ଦ୍ଦେଶାଳୟ ଦ୍ୱାରା ଜାରି କରାଯାଇଛି , ତାହା ଦ୍ୱାରା ନିୟନ୍ତ୍ରିତ ।


    ଏଥିରେ ପ୍ରଦାନ କରାଯାଇଥିବା ସର୍ତ୍ତମୂଳକ ଛାଡ଼ , ଯଦ୍ୟପି ମଂଜୁର କରାଯାଇଥିବ , ତାହା ନିମ୍ନ ଲିଖିତ ସର୍ତ୍ତାବଳୀ ଦ୍ୱାରା ପରିପାଳିତ :


    - ସରକାରୀ ସଂସ୍ଥାମାନଙ୍କ ଦ୍ୱାରା ଆକାଶ ମାର୍ଗରୁ ଦୃଷ୍ଟି ରଖିବା , ଆକାଶମାର୍ଗରୁ ଫଟୋ ଉତ୍ତୋଳନ ଏବଂ କୋଭିଡ଼ - 19 ସଂପର୍କୀତ ଜନ ଘୋଷଣାନାମା ପାଇଁ ରାପ୍ ‌ ମୁତୟନ ମଧ୍ୟରେ ସୀମିତ । ରାପର ଅନ୍ୟ କୌଣସି ପ୍ରକାର କାର୍ଯ୍ୟ , ଯଦ୍ୟପି ତାହା କୋଭିଡ଼ - 19 କାର୍ଯ୍ୟ ସଂପର୍କୀତ ହୋଇଥିବ , ସେଥିପାଇଁ ବେସାମରିକ ବିମାନ ଚଳାଚଳ ମନ୍ତ୍ରଣାଳୟ ଏବଂ ବେସାମରିକ ବିମାନ ଚଳାଚଳ ମହାନିର୍ଦ୍ଦେଶାଳୟଙ୍କ ଠାରୁ ସ୍ୱାଭାବିକ ବିଧି ଅନୁସାରେ ପୃଥକ ଭାବେ ଅନୁମତି ଲୋଡ଼ଯିବା ପରେ ହିଁ ପରିଚାଳିତ ହେବ ।


    - ଏଭଳି ସର୍ତ୍ତମୂଳକ ଛାଡ଼ ରିହାତି କେବଳ ବ୍ୟାଟେରୀ ଦ୍ୱାରା ପରିଚାଳିତ ରୋଟାରୀ ପକ୍ଷଯୁକ୍ତ ରାପ୍ ‌ ପାଇଁ ପ୍ରଯୁଜ୍ୟ । ଅନ୍ୟ ଯେକୌଣସି ପ୍ରକାର ରାପ୍ ‌ ର ବ୍ୟବହାର , ଯାହା ସେଥିରେ ସାମିଲ କିନ୍ତୁ ସେଥି ମଧ୍ୟରେ ସୀମିତ ନୁହେଁ , ସଂଯୁକ୍ତ ପକ୍ଷଯୁକ୍ତ ରାକ୍ ‌ ଏବଂ ସ୍ୱନିୟନ୍ତ୍ରିତ ରାପ୍ ‌ ଇତ୍ୟାଦିକୁ କଡ଼ାକଡ଼ି ଭାବେ ନିଷିଦ୍ଧ କରାଯାଇଛି ।


    - ରାପର ନିରାପଦ ବ୍ୟବହାର ନିମନ୍ତେ ସମସ୍ତ ପ୍ରକାର ଦାୟିତ୍ୱ ସଂପୂର୍ଣ୍ଣ ଭାବେ ସରକାରୀ ସଂସ୍ଥାଙ୍କ ଉପରେ ନ୍ୟସ୍ତ । ସରକାରୀ ସଂସ୍ଥାଙ୍କ ସାମଗ୍ରିକ ତତ୍ତ୍ୱାବଧାନ ଏବଂ ନିୟନ୍ତ୍ରଣରେ ହିଁ ପ୍ରତ୍ୟେକ ରାପ୍ ‌ ଅପରେସନ୍ ‌ କାର୍ଯ୍ୟକାରୀ କରାଯିବ । ରାପ୍ ‌ କୌଣସି ସମୟରେ ସୁଦ୍ଧା କାହାରି ଜୀବନ , ସମ୍ପତ୍ତି କିମ୍ବା ଅନ୍ୟ ଯେକୌଣସି ମାନବଯୁକ୍ତ କିମ୍ବା ମାନବବିହୀନର ବିମାନ ପାଇଁ ବିପଦ ପହଞ୍ଚାଉ ନଥିବା ବାଂଛନୀୟ ।


    - ସରକାରୀ ସଂସ୍ଥା ଚାହିଁଲେ ସେମାନଙ୍କର ନିଜସ୍ୱ ରାପ୍ ‌ ମଧ୍ୟ ଚଳାଇପାରିବେ କିମ୍ବା କୌଣସି ତୃତୀୟ ପକ୍ଷ ରାପ୍ ‌ ଯୋଗାଣକାରୀ ସେବା ସଂସ୍ଥା ( ଆରଏସପି ) ଙ୍କୁ ନିୟୋଜିତ କରିପାରିବେ ଯେଉଁମାନେ କି ରାପ୍ ‌ ଯୋଗାଇବେ କିମ୍ବା ତାହା ଚାଳନା କରିବେ । ଆରଏସପିର ନିରାପତ୍ତା ଯାଞ୍ଚ ଏବଂ କ୍ଷମତା ଆକାନ ଏବଂ ଆରଏସପିର ରାପ୍ ‌ ଅପରେଟରମାନେ ସରକାରୀ ସଂସ୍ଥାଙ୍କ ନିକଟରେ ସଂପୂର୍ଣ୍ଣ ରୂପେ ଉତ୍ତରଦାୟୀ ରହିବେ ଏବଂ ରାପ୍ ‌ ପରିଚାଳନା ପୂର୍ବରୁ ତାହା ସଂପୂର୍ଣ୍ଣ ରୂପେ ପ୍ରଦର୍ଶନ କରିଥିବେ ।


    - ସରକାରୀ ସଂସ୍ଥା ରାପ୍ ‌ ର ରକ୍ଷଣାବେକ୍ଷଣ , ନିରାପତ୍ତା ଏବଂ ନିୟନ୍ତ୍ରଣ ସୁବିଧା ପାଇଁ ସଦାବେଳେ ତଥା ସଂପୂର୍ଣ୍ଣ ଭାବେ ଦାୟୀ । ଯଦି କୌଣସି ତୃତୀୟ ପକ୍ଷଙ୍କ ରାପ୍ ‌ ପରିଚାଳନା ଦ୍ୱାରା କୌଣସି କ୍ଷୟକ୍ଷତି ହୁଏ ସେଥିପାଇଁ ସରକାରୀ ସସ୍ଥା ହିଁ ଦାୟୀ ରହିବେ ।


    ରାପ୍ ‌ ଏବଂ ତାହାର କାର୍ଯ୍ୟ ନିମ୍ନଲିଖିତ ସର୍ତ୍ତାବଳୀ ପୂରଣ କରୁଥିବା ବାଂଛନୀୟ :


    • ରାପ୍ ‌ ର ଏକ ୟୁନିକ୍ ‌ ପରିଚୟ ନମ୍ବର ( ୟୁଆଇଏନ ) ରହିବ ଏବଂ / କିମ୍ବା ଡ଼୍ରୋନ୍ ‌ ସ୍ୱୀକୃତ ନମ୍ବର ( ଡ଼ିଏଏନ ) ରହିବ ଯାହାକି ଡ଼ିଜିସିଏ ଦ୍ୱାରା ପ୍ରଦାନ କରାଯାଇଥିବ ;


    • ରାପ୍ ‌ ର ଉଡ଼ାଣ ବେଳର ଓଜନ ସବୁ ସହ 25 କିଲୋଗ୍ରାମ ଠାରୁ ଅଧିକ ହେବନାହିଁ ;


    • ରାପ୍ ‌ କୁ ଅଟୋମେଟିପ୍ ‌ ରିଟର୍ଣ୍ଣ - ଟୁ - ହୋମ୍ ‌ ବୈଶିଷ୍ଟ୍ୟରେ ସଜ୍ଜିତ କରାଯାଇଥିବ ଯଦ୍ୟପି ଏହା କୌଣସି କମାଣ୍ଡ ଓ କଣ୍ଟ୍ରୋଲ୍ ‌ ଲିଙ୍କ୍ ‌ ହରାଇ ବସେ ତେବେ ତାହା ନିରାପଦରେ ଫେରିଆସିବ ;


    • ଏହାର ଅପରେସନ୍ ‌ ଭୂପୃଷ୍ଠ ଲିମିଟ୍ ‌ ( ଏଜିଏଲ ) ଠାରୁ 200 ଫୁଟ ଉଚ୍ଚତା ମଧ୍ୟରେ ସୀମୀତ ରହିବ ;


    • ରାପ୍ ‌ ସଦାବେଳେ ଦୃଶ୍ୟମାନ ସୀମାରେଖା ( ଭିଏଲଓଏସ ) ମଧ୍ୟରେ ପରିଚାଳନା କରାଯାଉଥିବ ;


    • ଜନସାଧାରଣ , କୋଠା , ଯାନବାହନ ଏବଂ ଅନ୍ୟାନ୍ୟ ସମ୍ପତ୍ତି ଠାରୁ ସଦାବେଳେ ରାପ୍ ‌ ଉପଯୁକ୍ତ ଦୂରତା ରକ୍ଷା କରି ପରିଚାଳନା କରାଯିବ ;


    • ରାପ୍ ‌ କୌଣସି ପ୍ରକାର ବସ୍ତୁକୁ ଉଠାଇବ ନାହିଁ କି ତଳକୁ ପକାଇବ ନାହିଁ କିମ୍ବା ସିଞ୍ଚନ କରିବ ନାହିଁ ଅଥବା ନିଜଠାରୁ ଫିଙ୍ଗିବ ନାହିଁ ।


    • ଋାପ୍ ‌ ଅପରେସନ୍ ‌ ସ୍ଥାନୀୟ ସୂର୍ଯ୍ୟ ଉଦୟଠାରୁ ନେଇ ସୂର୍ଯ୍ୟାସ୍ତ ସମୟସୀମା ମଧ୍ୟରେ ସୀମାବଦ୍ଧ ରହିବ ;


    • ଋାରାପ୍ ‌ ଅପରେସନ୍ ‌ ପ୍ରତିକୂଳ ପାଗରେ ଏଡ଼ାଯିବା ଆବଶ୍ୟକ ଏବଂ ସେଥିରେ ସାମିଲ କିନ୍ତୁ ସୀମିତ ନୁହେଁ , ପ୍ରବଳ ପବନ ପ୍ରବାହ , ବର୍ଷା , ଧୂଳିଝଡ଼ , ସ୍ୱଳ୍ପ ଦୃଶ୍ୟମାନ ଭଳି ଅବସ୍ଥା ଇଦ୍ୟାଦି ରହିଛି ;


    • ସମସ୍ତ ଉଡ଼ାଣର ପର୍ଯ୍ୟାୟରେ ରାପ୍ ‌ କୁ ପରିଚାଳନା କରିବା ଲାଗି ଅପରେଟରଙ୍କର ଦକ୍ଷତା ଥିବ । ବିଶେଷ କରି କୌଣସି ଯନ୍ତ୍ରାଂଶ ଅଚଳ ହୋଇପଡ଼ିଲେ ଜରୁରି ରିକଭରୀ ଆକ୍ସନ ପାଇଁ ଦକ୍ଷତା ଥିବା ଆବଶ୍ୟକ ;


    • ସମସ୍ତ ରାପ୍ ‌ ଉଡ଼ାଣ ବାତିଲ କରାଯିବ ଯେତେବେଳେ ବ୍ୟାଟେରୀର ରିଜର୍ଭ 15 ମିନିଟକୁ ଖସିଆସିବ ;


    • କୌଣସି ବ୍ୟକ୍ତି ଗୋଟିଏ ଠାରୁ ଅଧିକ ରାପର ଅପରେସନ ପାଇଁ ଏକ ସମୟରେ ରିପୋଟ ପାଲଇଟ୍ ‌ ଭାବେ କାର୍ଯ୍ୟ କରିବେନାହିଁ ।


    ନିମ୍ନଲିଖିତ ଭୌଗୋଳିକ କ୍ଷେତ୍ରସୀମା ଭିତରେ କୌଣସି ପ୍ରକାର ରାପ୍ ‌ ପରିଚାଳନା ସଂପାଦନ କରାଯିବ ନାହିଁ ।


    • ମୁମ୍ବାଇ , ଦିଲ୍ଲୀ , ଚେନ୍ନାଇ , କୋଲକାତା , ବେଙ୍ଗାଲୁରୁ ଏବଂ ହାଇଦ୍ରାବାଦ ବିମାନ ବନ୍ଦରର 5 କିଲୋମିଟର ଦୂର ପରିସୀମା ଭିତରେ ନୁହେଁ ;


    • କୌଣସି ସିଭିଲ , ଘରୋଇ , ପ୍ରତିରକ୍ଷା ବିମାନବନ୍ଦର , 3 କିଲୋମିଟର ପରିସୀମା ଭିତରେ , ଯାହାକି ଉପରେ ପ୍ରଦତ୍ତ ପାରା ( ଏ ) ରେ ସୂଚୀତ ଠାରୁ ଅନ୍ୟକିଛି ହୋଇଥିବ ;


    • କୌଣସି ସ୍ଥାୟୀ କିମ୍ବା ଅସ୍ଥାୟୀ ନିଷିଦ୍ଧାଞ୍ଚଳ , ନିୟନ୍ତ୍ରିତ ଓ ବିପଦପୂଣ୍ଣ ର୍ସ୍ଥାନ ଏବଂ ସେଥିରେ ଅସ୍ଥାୟୀ ସଂରକ୍ଷିତ ବାୟୁସୀମା ( ଟିଆରଏ ) ଏବଂ ଅସ୍ଥାୟୀ ବିଚ୍ଛିନ୍ନ କ୍ଷେତ୍ର ( ଟିଏସଏ ) ଯାହାକି ଏରୋନଟିକାଲ୍ ‌ ଇନଫରମେସନ୍ ‌ ପବ୍ଲିକେଶନ ( ଏଆଇପି ) ରେ ସୂଚୀତ ହୋଇଛି ;


    • ଅନ୍ତରାଷ୍ଟ୍ରୀୟ ସୀମା ଯେଉଁଥିରେ ବାସ୍ତବ ନିୟନ୍ତ୍ରଣ ରେଖା ( ଏଲଓସି ) , ପ୍ରକୃତ ନିୟନ୍ତ୍ରଣ ରେଖା ( ଏଲଏସି ) ଏବଂ ବାସ୍ତର ଭୂ ରେଖା ସ୍ଥିତି ( ଏଜିପିଏଲ ) ସାମିଲ ତାହାର 25 କିଲୋମିଟର ସୀମା ମଧ୍ୟରେ ;


    • ସମୁଦ୍ର ତଟର 500 ମିଟର ( ଭୂସମାନ୍ତରାଳ ) ବାହାରକୁ ଯଦି ଗ୍ରାଉଣ୍ଡ କଣ୍ଟ୍ରୋଲ ଷ୍ଟେସନ୍ ‌ ଏକ ଫିକ୍ସଡ଼୍ ‌ ପ୍ଲାଟଫର୍ମରେ ଭୂମି ଉପରେ ଅବସ୍ଥାପିତ ଥାଏ ;


    • ସାମରିକ ଘାଟି / ବ୍ୟବସ୍ଥାର ତିନି କିଲୋମିଟର ସୀମା ମଧ୍ୟରେ ଯେଉଁଠାରେ କି ସାମରିକ କାର୍ଯ୍ୟ / ଅଭ୍ୟାସ ଚାଲୁଥିବ ଏବଂ ସେଠାରୁ ସ୍ଥାନୀୟ ସାମରିକ ଛାଉଣି / ବ୍ୟବସ୍ଥାଠାରୁ ଅନୁମତି ପ୍ରାପ୍ତ ହୋଇନଥିବ ;


    • ଦିଲ୍ଲୀର ବିଜୟଚୌକ ଠାରୁ 5 କିଲୋମିଟର ପରିସୀମା ମଧ୍ୟରେ । ଏଥିରେ କେତେକ ଅତିରିକ୍ତ ସର୍ତ୍ତାବଳୀ / ନିଷେଧାଦେଶ ସ୍ଥାନୀୟ ଆଇନ ପ୍ରବର୍ତ୍ତନକାରୀ ଏଜେନ୍ସି / ଅଥରିଟିମାନଙ୍କ ଦ୍ୱାରା ଜାରି କରାଯାଇଛି ;


    • କୌଣସି ରଣନୀତିକ ସ୍ଥାନ / ଗୁରୁତ୍ୱପୂର୍ଣ୍ଣ ଘାଟି ଯାହା ସଂପର୍କରେ ସ୍ୱରାଷ୍ଟ୍ର ମନ୍ତ୍ରଣାଳୟ ପକ୍ଷରୁ ବିଜ୍ଞପ୍ତି ଜାରି କରାଯାଇଛି ସେଠାରୁ ପୂର୍ବାନୁମତି ପ୍ରାପ୍ତ ବିନା ;


    • କୌଣସି ଭ୍ରାମ୍ୟମାଣ ପ୍ଲାଟଫର୍ମ ଯଥା ଚଳନ୍ତା ଗାଡ଼ି , ଜାହାଜ କିମ୍ବା ବିମାନରୁ ଏବଂ


    • ଅତ୍ୟଧିକ ପର୍ଯ୍ୟାବରଣ ସଂବେଦନଶୀଳ ଜୋନ୍ ‌ ଯାହାକି ଜାତୀୟ ଉଦ୍ୟାନ ଏବଂ ବିଜ୍ଞପିତ ବନ୍ୟପ୍ରାଣୀ ସଂରକ୍ଷିତ ସ୍ଥାନ ହୋଇଥିବ ଏବଂ ସେସଂପର୍କରେ ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ମନ୍ତ୍ରଣାଳୟ ପକ୍ଷରୁ ବିଜ୍ଞପିତ ହୋଇଥିବ , ସେଭଳି ସ୍ଥାନରେ ପୂର୍ବାନୁମତି ବିନା ରାପ୍ ‌ ଉଡ଼ାଣ ନିଷିଦ୍ଧ


    • ରାଜ୍ୟ ରାଜଧାନୀର ରାଜ୍ୟ ସଚିବାଳୟର ତିନି କିଲୋମିଟର ପରିସୀମା ମଧ୍ୟରେ ହୋଇନଥିବ ।


    ଏହି ଜନସାଧାରଣ ବିଜ୍ଞପ୍ତି ଅନ୍ୟାଦେଶ ପର୍ଯ୍ୟନ୍ତ ବଳବତ୍ତର ରହିବ ।


    ଭାରତ ସରକାରଙ୍କ ନିକଟରେ ଏହି ସାଧାରଣ ବିଜ୍ଞପ୍ତିକୁ ବଦଳାଇବା , ଓହରାଇନେବା କିମ୍ବା ପରିବର୍ଦ୍ଧିତ କରିବାର କ୍ଷମତା ରହିଛି ।


    ଏହି ପବ୍ଲିକ୍ ‌ ନୋଟିସର ସର୍ତ୍ତାବଳୀକୁ ଉଲ୍ଲଙ୍ଘନ କଲେ ସର୍ତ୍ତମୂଳକ ଭାବେ ଛାଡ଼ ସୁବିଧାକୁ ବାଜ୍ୟାପ୍ତ ଓ ରଦ୍ଦ କରାଯିବ ; ଏବଂ ପ୍ରଚଳିତ ନିୟମାନୁସାରେ ଦଣ୍ଡବିଧାନ ବ୍ୟବସ୍ଥା ଗ୍ରହଣ କରାଯିବ ।


    Linik to Public Notice .


    **********


    

    
    (Release ID: 1621666) Visitor Counter : 12
    
    
      Read this release in: English , Urdu , Hindi , Marathi , Assamese , Punjabi , Tamil , Telugu