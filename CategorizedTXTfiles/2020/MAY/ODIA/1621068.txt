      ପର୍ଯ୍ୟଟନ ମନ୍ତ୍ରଣାଳୟ

      ପର୍ଯ୍ୟଟନ ମନ୍ତ୍ରଣାଳୟ ପକ୍ଷରୁ “ହିମାଳୟର ବଙ୍ଗଳା” 14ଶ ୱେବିନାର ଅନୁଷ୍ଠିତ
      • ଦେଖୋ ଅପନା ଦେଶ୍‌ ୱେବିନାର ସିରିଜ ଅଧୀନରେ ଦାର୍ଜିଲିଂର ମହାନ ଐତିହ୍ୟ ପ୍ରଦର୍ଶିତ

      Posted On: 04 MAY 2020 1:30PM by PIB Bhubaneshwar

    ଭାରତୀୟ ହିମାଳୟ ପର୍ବତମାଳା ଏକ ପୂର୍ଣ୍ଣାଙ୍ଗ ପର୍ଯ୍ୟଟନ ସ୍ଥଳୀ ଯାହାର ଶୋଭା ବର୍ଷ ତମାମ ପର୍ଯ୍ୟଟକମାନେ ନେଇଥାନ୍ତି ଏବଂ ସେଥିରୁ ବିଭିନ୍ନ ଅନୁଭୂତି ଆହରଣ କରିଥାନ୍ତି । ହିମାଳୟପ ପର୍ବତମାଳାର 73% କେବଳ ଭାରତରେ ଅବସ୍ଥିତ । ଭାରତ ପାଇଁ ହିମାଳୟ ବର୍ଷ ସାରା ପର୍ଯ୍ୟଟନର ସୁଯୋଗ ପ୍ରଦାନ କରିଥାଏ । ଏହା କଠିନ ଦୁଃସାହସିକ ଅଭିଯାନ ଠାରୁ କୋମଳ ଓ ଉପଭୋଗ୍ୟ ପର୍ଯ୍ୟଟନ ପର୍ଯ୍ୟନ୍ତ । ହିମାଳୟର ବିପୁଳ ସବୁଜିମା ଓ ପ୍ରାଣୀ ସଂପଦ ଜୈବ ବିବିଧତାର ଏକ ହଟ୍‌ ସ୍ପଟ୍‌ ଭାବେ ସର୍ବଜନସ୍ୱୀକୃତ । ଏହାର ସୁଉଚ୍ଚ ଗିରିଶୃଙ୍ଗ ଉପରେ ଅନେକ ସୁନ୍ଦର ସୁନ୍ଦର ହ୍ରଦ ରହିଛି । ପୁଣି ଏହାର ବିବିଧ ସଂସ୍କୃତି ଆଧ୍ୟାତ୍ମିକତା ତଥା ଆରୋଗ୍ୟର ଏକ ଗନ୍ତାଘର ଭାବେ ସୁପରିଚିତ ।


    ପର୍ଯ୍ୟଟନ ମନ୍ତ୍ରଣାଳୟ ପକ୍ଷରୁ ଦେଖୋ ଅପନା ଦେଶ ୱେବିନାରର 14ଶ ସଂସ୍କରଣ ମେ 2 , 2020 ତାରିଖ ଦିନ ଅନୁଷ୍ଠିତ ହୋଇଯାଇଛି । ଏଥବରେ “ ହିମାଳୟର ବଙ୍ଗଳା ” ସଂପର୍କରେ ଏହି କାର୍ଯ୍ୟକ୍ରମରେ ହେଲ୍ପ ଟୁରିଜିମ ପ୍ରାଇଭେଟ ଲିମିଟେଡ଼ର ଶ୍ରୀ ସୁପ୍ରତିମ (ରାଜ) ବସୁ , ଏକ ପ୍ରେଜେଣ୍ଟେସନ୍‌ ଉପସ୍ଥାପନ କରିଥିଲେ । ଏହା ଅଂଶଗ୍ରହଣକାରୀମାନଙ୍କୁ ଦାର୍ଜିଲିଂ , ଦାର୍ଜିଲିଂ ଚା ’ ର ଇତିହାସ , ଦାର୍ଜିଲିଂ ହିମାଲୟାନ ରେଲୱେ (ଡ଼ିଏଚଆର) ଅଥବା ଖେଳନା ଟ୍ରେନ୍‌ , ଟ୍ରେକ୍‌ ଏବଂ ଟେଲ୍ସ , ଡାକ ବଙ୍ଗଳାର ଐତିହ୍ୟ ଓ ଚାର୍ଟର ଟ୍ରେନ୍‌ , ଗ୍ରାମ୍ୟ ସଂସ୍କୃତି ଓ ଘରୋଇ ରହଣି ପ୍ରତି ଆକର୍ଷିତ କରିଥିଲା ।


    ହିମାଳୟକୁ ଏକ ପର୍ଯ୍ୟଟନ ସ୍ଥଳୀ ଭାବେ ପର୍ଯ୍ୟଟନ ମନ୍ତ୍ରଣାଳୟ ପକ୍ଷରୁ ସଦାବେଳେ ପ୍ରୋତ୍ସାହିତ କରାଯାଇ ଆସିଛି ଏବଂ ଏହା ଭାରତକୁ ବର୍ଷ ସାରା ଏକ ପର୍ଯ୍ୟଟନ ଗସ୍ତବ୍ୟସ୍ଥଳୀ ଭାବେ ମାର୍କେଟିଂ କରିବାରେ ସହାୟକ ହୋଇଆସିଛି । କାରଣ ଭାରତୀୟ ହିମାଳୟ ବର୍ଷତମାମ ପର୍ଯ୍ୟଟକମାନଙ୍କୁ ଆକୃଷ୍ଟ କରିଆସିଛି । ପର୍ଯ୍ୟଟନ ମନ୍ତ୍ରଣାଳୟ ତା ’ ର ସ୍ୱଦେଶ ଦର୍ଶନ ଯୋଜନା ଅଧୀନରେ ଦେଶର କେତେକ ପ୍ରସଙ୍ଗ ଭିତ୍ତିକ ସର୍କିଟର ବିକାଶ ଘଟାଇଛି ଏବଂ ଏହାକୁ ଅଗ୍ରାଧିକାର ଭିତ୍ତିରେ ଗୁରୁତ୍ୱ ପ୍ରଦାନ କରୁଛି । ହିମାଳୟ ସର୍କିଟ୍‌ ଏହି ଯୋଜନାର ଏକ ଚିହ୍ନିତ ସର୍କିଟ୍‌ ।


    ଦେଶରେ ଦୁଃସାହସିକ ପର୍ଯ୍ୟଟନର ବିକାଶ ନିମନ୍ତେ ଏକ ଐତିହାସିକ ପଦକ୍ଷେପ ସ୍ୱରୂପ ଭାରତ ସରକାର ଆଉ 100ଟି ନୂତନ ଗିରିଶୃଙ୍ଗକୁ 2019 ଠାରୁ ପର୍ବତାରୋହଣ ସକାଶେ ଖୋଲିଛନ୍ତି ।


    କେନ୍ଦ୍ର ପର୍ଯ୍ୟଟନ ମନ୍ତ୍ରଣଳୟର “ ଦେଖୋ ଅପନା ଦେଶ ” ୱେବିନାର ସିରିଜରେ ମେ 2 , 2020 ତାରିଖ ଦିନ ଏହାର 14ଶ ଅଧିବେଶନ ଅନୁଷ୍ଠିତ ହୋଇଯାଇଛି ଏବଂ ଏଥିରେ ହିମାଳୟ ଦ୍ୱାରା ବଙ୍ଗଳାର ଗାଥାକୁ ପ୍ରଦର୍ଶିତ କରାଯାଇଛି ।


    ଏବେ ଏହି ୱେବିନାର ଅଧିବେଶନ https://www.youtube.com/channel/UCbzIbBmMvtvH7d6Zo_ZEHDA/featured ରେ ଉପଲବ୍ଧ/ ବର୍ଣ୍ଣିତ ଏବଂ ତାହା ଭାରତ ସରକାରଙ୍କ ପର୍ଯ୍ୟଟନ ମନ୍ତ୍ରଣାଳୟର ସୋସିଆଲ୍‌ ମିଡ଼ିଆ ବ୍ୟବହାରକାରୀଙ୍କ ଦ୍ୱାରା ନିୟନ୍ତ୍ରିତ ।


    ପରବର୍ତ୍ତୀ ୱେବିନାର “ ପଞ୍ଜାବ- ବ୍ରୋସିଓର୍‌ ବାହାରର ସ୍ୱରୂପ ” ମେ 5 , 2020 ତାରିଖ ଦିନ ପୂର୍ବାହ୍ନ 11ଟା ବେଳେ ଆୟୋଜିତ ହେବ ।


    **********

    
    
    (Release ID: 1621068) Visitor Counter : 12
    
    
      Read this release in: Punjabi , Kannada , English , Urdu , Hindi , Manipuri , Bengali , Tamil , Telugu