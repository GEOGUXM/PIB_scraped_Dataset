      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      କୋଭିଡ-19 ବିରୁଦ୍ଧରେ ଲଢେଇ ପାଇଁ ପିଏମ୍ କେୟାର୍ସ ପାଣ୍ଠି ଟ୍ରଷ୍ଟ ତରଫରୁ 3100 କୋଟି ଟଙ୍କାର ରାଶି ଆବଣ୍ଟନ
      Posted On: 13 MAY 2020 8:23PM by PIB Bhubaneshwar


    ପିଏମ କେୟାର୍ସ (Prime Minister’s Citizen Assistance and Relief in Emergency Situations) ପାଣ୍ଠି ଟ୍ରଷ୍ଟ କୋଭିଡ - 19 ବିରୁଦ୍ଧରେ ଲଢେଇ ପାଇଁ ଆଜି 3100 କୋଟି ଟଙ୍କା ଆବଣ୍ଟନ କରିବାର ନିଷ୍ପତ୍ତି ନେଇଛି । 3100 କୋଟି ଟଙ୍କାରୁ ପ୍ରାୟ 2000 କୋଟି ଟଙ୍କାର ଧନରାଶି ଭେଣ୍ଟିଲେଟର୍ସ କିଣିବା ପାଇଁ ନିଶ୍ଚିତ କରାଯିବ , 1000 କୋଟି ଟଙ୍କାର ଧନ ରାଶିର ଉପଯୋଗ ପ୍ରବାସୀ ଶ୍ରମିକଙ୍କ ଦେଖାଶୁଣା ପାଇଁ ବ୍ୟୟ କରାଯିବ ଏବଂ 100 କୋଟି ଟଙ୍କାର ଧନରାଶି ଟୀକାର ପ୍ରସ୍ତୁତି ତଥା ବିକାଶ କରିବାରେ ସହାୟତା ପାଇଁ ଦିଆଯିବ ।


    27 ମାର୍ଚ୍ଚ 2020ରେ ଗଠିତ ଏହି ଟ୍ରଷ୍ଟର ନେତୃତ୍ୱ ମାନନୀୟ ପ୍ରଧାନମନ୍ତ୍ରୀ ( ପଦସ୍ଥ ଅଧିକାରୀ ) ଙ୍କ ଦ୍ୱାରା କରାଯାଉଛି ଏବଂ ଟ୍ରଷ୍ଟର ଅନ୍ୟ ପଦାଧିକାରୀ ସଦସ୍ୟଗଣଙ୍କ ମଧ୍ୟରେ ପ୍ରତିରକ୍ଷା ମନ୍ତ୍ରୀ , ଗୃହମନ୍ତ୍ରୀ ଏବଂ ଅର୍ଥ ମନ୍ତ୍ରୀ ସାମିଲ ଅଛନ୍ତି । ଏହି ପ୍ୟାକେଜର ଘୋଷଣା କରିବା ସମୟରେ ପ୍ରଧାନମନ୍ତ୍ରୀ ଉଦାରତାର ପ୍ରଦର୍ଶନ କରି ପିଏମ କେୟାର୍ସ ଫଣ୍ଡରେ ଯୋଗଦାନ କରିବା ପାଇଁ ଦାନ କରିଥିବା ସମସ୍ତ ଦାତାମାନଙ୍କୁ କୃତଜ୍ଞତା ଜ୍ଞାପନ କରିଛନ୍ତି । ଏହି ପାଣ୍ଠି ଭାରତକୁ କୋଭିଡ଼ - 19 ବିରୁଦ୍ଧରେ ଲଢ଼େଇ କରିବାରେ ସହାୟତା ପ୍ରଦାନ କରିବ ।

     1. 50,000 ଭେଣ୍ଟିଲେଟର୍ସ

    ସମଗ୍ର ଦେଶରେ କୋଭିଡ଼ - 19 ମାମଲା ସହିତ ଲଢ଼େଇ କରିବା ପାଇଁ ମୌଳିକ ସୁବିଧାଗୁଡ଼ିକରେ ବୃଦ୍ଧି କରିବା ନିମନ୍ତେ ପିଏମ କେୟାର୍ସ ପାଣ୍ଠିରୁ ପ୍ରାୟ 2000 କୋଟି ଟଙ୍କା ବ୍ୟୟରେ 50,000 ‘ ମେଡ ଇନ୍ ଇଣ୍ଡିଆ ’ ଭେଣ୍ଟିଲେଟର୍ସ କ୍ରୟ କରାଯିବ । ଏହି ଭେଣ୍ଟିଲେଟର୍ସଗୁଡ଼ିକ କୋଭିଡ଼ - 19ର ଗୁରୁତର ରୋଗୀମାନଙ୍କର ଉପଚାର ପାଇଁ ସମସ୍ତ ରାଜ୍ୟ / କେନ୍ଦ୍ର ଶାସିତ ଅଞ୍ଚଳରେ ସରକାରଙ୍କ ଦ୍ୱାରା ସଂଚାଳିତ କରାଯାଉଥିବା କୋଭିଡ଼ ହସ୍ପିଟାଲଗୁଡ଼ିକୁ ପ୍ରଦାନ କରାଯିବ ।

     1. ପ୍ରବାସୀମାନଙ୍କ ପାଇଁ ଆଶ୍ୱାସନାର / ସହାୟତାର ଉପାୟ

    ପ୍ରବାସୀ ଏବଂ ଗରିବଙ୍କ କଲ୍ୟାଣ ପାଇଁ କରାଯାଉଥିବା ବର୍ତ୍ତମାନର ଉପାୟଗୁଡ଼ିକୁ ଦୃଢ଼ତା ପ୍ରଦାନ କରିବା ପାଇଁ ରାଜ୍ୟ / କେନ୍ଦ୍ର ଶାସିତ ଅଞ୍ଚଳଗୁଡ଼ିକୁ ପିଏମ କେୟାର୍ସ ପାଣ୍ଠିରୁ ମୋଟ 1000 କୋଟି ଟଙ୍କାର ଏକକାଳୀନ ଏକ ମୁକ୍ତ ସହାୟତା ପ୍ରଦାନ କରାଯିବ । ଏହି ରାଶି ରାଜ୍ୟ / କେନ୍ଦ୍ର ଶାସିତ ଅଞ୍ଚଳର ଜିଲ୍ଲାର ଜିଲ୍ଲାପାଳମାନଙ୍କୁ / ନଗର ଆୟୁକ୍ତମାନଙ୍କୁ ଉପଲବ୍ଧ କରାଇବା ପାଇଁ ପ୍ରଦାନ କରାଯିବ , ଫଳରେ ଆବାସର ସୁବିଧା ପ୍ରଦାନ କରିବାରେ , ଭୋଜନ ବ୍ୟବସ୍ଥା କରିବାରେ , ଚିକିତ୍ସା ଉପଚାର ପ୍ରଦାନ କରିବାରେ ଏବଂ ପ୍ରବାସୀମାନଙ୍କ ପାଇଁ ପରିବହନର ବ୍ୟବସ୍ଥା କରିବା ପାଇଁ କରାଯାଉଥିବା ପ୍ରୟାସଗୁଡ଼ିକୁ ଦୃଢ଼ତା ବା ଶକ୍ତି ପ୍ରଦାନ କରାଯାଇ ପାରିବ । ଏହି ଧନରାଶି ରାଜ୍ୟ / କେନ୍ଦ୍ର ଶାସିତ ଅଞ୍ଚଳ – ବାର ୱେଟେଜ ( a ) 2011ର ଜନଗଣନା ଅନୁସାରେ ରାଜ୍ୟ / କେନ୍ଦ୍ର ଶାସିତ ଅଞ୍ଚଳର ଜନସଂଖ୍ୟା – 50 ପ୍ରତିଶତ ୱେଟେଜ ( b ) କୋଭିଡ଼ - 19 ପଜିଟିଭ ମାମଲାର ଏ ପର୍ଯ୍ୟନ୍ତର ସଂଖ୍ୟା – 40 ପ୍ରତିଶତ ୱେଟେଜ ଏବଂ ( c ) ସମସସ୍ତ ରାଜ୍ୟ / କେନ୍ଦ୍ର ଶାସିତ ଅଞ୍ଚଳ ପାଇଁ ସମାନ ଭାଗ ( 10 ପ୍ରତିଶତ ୱେଟେଜ ) ଆଧାରରେ ଜାରି କରାଯିବ , ଫଳରେ ସମସ୍ତ ରାଜ୍ୟଗୁଡ଼ିକ ପାଇଁ ମୌଳିକ ସର୍ବନିମ୍ନ ରାଶି ସୁନିଶ୍ଚିତ କରାଯାଇ ପାରିବ । ଏହି ଧନରାଶି ଜିଲ୍ଲାର ଜିଲ୍ଲାପାଳ / ଜିଲ୍ଲା ମାଜିଷ୍ଟ୍ରେଟ / ନଗର ଆୟୁକ୍ତମାନଙ୍କୁ ସମ୍ବନ୍ଧିତ ରାଜ୍ୟ / କେନ୍ଦ୍ର ଶାସିତ ଅଞ୍ଚଳର ରାଜ୍ୟ ଜରୁରୀକାଳୀନ ସହାୟତା ଆୟୁକ୍ତଙ୍କ ମାଧ୍ୟମରେ ଜାରି କରାଯିବ ।

     1. ଟୀକାର ବିକାଶ

    କୋଭିଡ଼ - 19 ସହିତ ଲଢ଼େଇ କରିବା ପାଇଁ ଟୀକାର ଆବଶ୍ୟକତା ସବୁଠାରୁ ଅଧିକ ମାତ୍ରାରେ ରହିଛି ଏବଂ ଭାରତୀୟ ଶୈକ୍ଷଣୀକ ସମୁଦାୟ , ଷ୍ଟାଟ୍ - ଅପ୍ସ ଏବଂ ଉଦ୍ୟୋଗ ଜଗତ ଏକଜୁଟ ହୋଇ ଏହି ଅତ୍ୟାଧୁନିକ ଟୀକାର ଡିଜାଇନ ଏବଂ ବିକାଶ କରିବାରେ ଜଡିତ ହୋଇଛନ୍ତି । କୋଭିଡ଼ - 19 ଟୀକାର ଡିଜାଇନ ଏବଂ ବିକଶିତ କରିବା, ଲୋକଙ୍କର ସହାୟତା କରିବା ପାଇଁ 100 କୋଟି ଟଙ୍କାର ରାଶି ପିଏମ କେୟାର୍ସ ଫଣ୍ଡରୁ ଦିଆଯିବ , ଫଳରେ ଟୀକା ବିକାଶକୁ ପ୍ରେରିତ କରିବାର ଦିଗରେ ସହାୟତା ଦିଆଯାଇପାରିବ । ଏହି ରାଶିର ଉପଯୋଗ ପ୍ରଧାନ ବୈଜ୍ଞାନିକ ଉପଦେଷ୍ଟାଙ୍କ ନିରୀକ୍ଷଣରେ କରାଯିବ ।


    ****************

    
    
    (Release ID: 1623812) Visitor Counter : 15
    
    
      Read this release in: English , Gujarati , Urdu , Hindi , Marathi , Assamese , Bengali , Manipuri , Punjabi , Tamil , Telugu , Kannada
    
    
    

1.