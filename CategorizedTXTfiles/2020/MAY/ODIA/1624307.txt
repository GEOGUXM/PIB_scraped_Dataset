      PIB Headquarters

      38 ନୂତନ ମଣ୍ଡିକୁ ‘ଇ-ନାମ’ ପ୍ଲାଟଫର୍ମ ସହିତ ସମନ୍ୱିତ କରାଗଲା
      • ଅଖିଳଭାରତୀୟ ଇଲୋକଟ୍ରୋନିକ କୃଷି ଉତ୍ପାଦ ବଜାର ପୋର୍ଟାଲର 18 ରାଜ୍ୟ ଏବଂ 3 କେନ୍ଦ୍ରଶାସିତ ପ୍ରଦେଶର ମଣ୍ଡି ସଂଖ୍ୟା 1000ରେ ପହଂଚିଲା

      Posted On: 15 MAY 2020 12:48PM by PIB Bhubaneshwar

    ଆଜି ଆଉ 38ଟି ନୂଆ ମଣ୍ଡିକୁ ଇ-ନାମ ପ୍ଲାଟଫର୍ମ ସହିତ ସମନ୍ୱିତ କରାଗଲା , ଯାହାର ପରିଣାମ ସ୍ୱରୂପ ନିର୍ଦ୍ଧାରିତ ଲକ୍ଷ୍ୟ ଅନୁସାରେ 415 ମଣ୍ଡିର ଆଉ ଏକ ଉପଲବ୍ଧ ହାସଲ ହୋଇଛି । 38 ମଣ୍ଡି ମଧ୍ୟରୁ ମଧ୍ୟ ପ୍ରଦେଶ (19) , ତେଲଙ୍ଗାନା (10) , ମହାରାଷ୍ଟ୍ର (4) ଏବଂ ଗୁଜରାଟ , ହରିୟାଣା , ପଞ୍ଜାବ , କେରଳ ଏବଂ ଜମ୍ମୁ-କଶ୍ମୀରର ଗୋଟିଏ ଲେଖାଏଁ ମଣ୍ଡିକୁ ସମନ୍ୱିତ କରାଯାଇଛି ।


    ପ୍ରଥମ ପର୍ଯ୍ୟାୟରେ 585 ମଣ୍ଡିଗୁଡିକର ସାମଗ୍ରିକ ସଫଳତା ସହିତ ଦ୍ୱିତୀୟ ପର୍ଯ୍ୟାୟରେ 415 ନୂତନ ମଣ୍ଡିକୁ ସମନ୍ୱିତ କରିବା ପାଇଁ ଇ-ନାମର ଅଧିକ ସଂପ୍ରସାରଣ କରାଗଲା । ଇ-ନାମ ପ୍ଲାଟଫର୍ମରେ ଏ ପର୍ଯ୍ୟନ୍ତ 18ଟି ରାଜ୍ୟ ଏବଂ ୩ଟି କେନ୍ଦ୍ର ଶାସିତ ପ୍ରଦେଶଗୁଡିକର 1000ଟି ମଣ୍ଡି ଅଛି ।


    ଆଜି ଏହି ଅବସରରେ କ୍ଷୁଦ୍ର ଚାଷୀ କୃଷି ବ୍ୟବସାୟ ସଂଘ(ଏସଏଫସି) , କୃଷି ଏବଂ କୃଷକ କଲ୍ୟାଣ ମନ୍ତ୍ରଣାଳୟର ତତ୍ୱାବଧାନରେ ଇ-ନାମକୁ ଲାଗୁ କରିବା ପାଇଁ ପ୍ରମୁଖ ସଂସ୍ଥା ଭାବେ , ଭାରତ ସରକାରଙ୍କର ସମସ୍ତ ଇ-ନାମ ରାଜ୍ୟ/କେନ୍ଦ୍ର ଶାସିତ ପ୍ରଦେଶଗୁଡିକୁ ଧନ୍ୟବାଦ ପ୍ରଦାନ କରୁଛି , ବିଶେଷକରି ସେମାନଙ୍କର ବିପଣନ ବୋର୍ଡ , ମଣ୍ଡିର ସଚିବ , ପର୍ଯ୍ୟବେକ୍ଷକମାନଙ୍କୁ , ଗୁଣବତା ଯାଞ୍ଚ , ଓଜନ ଅପରେଟର , ସେବା ପ୍ରଦାନକାରୀ , କୃଷକ , ଏଫପିଓ , ବ୍ୟବସାୟୀ ଏବଂ ଟିମ୍ ଇ-ନାମର ଅସାଧାରଣ ସମର୍ଥନ ପାଇଁ ଧନ୍ୟବାଦ ଜଣାଉଛି ।


    ରାଷ୍ଟ୍ରୀୟ କୃଷି ବଜାର (ଇ-ନାମ) , ହେଉଛି ଏକ ଅଖିଳ ଭାରତୀୟ ଇଲେକ୍ଟ୍ରୋନିକ ବାଣିଜ୍ୟିକ ପୋର୍ଟାଲ , ଯାହାର ଉଦ୍ଘାଟନ 14 ଅପ୍ରେଲ 2016ରେ ଭାରତର ମାନନୀୟ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଦ୍ୱାରା ଏକ ଅନ୍ ଲାଇନ୍ ବଜାର ପ୍ଲାଟଫର୍ମ ଭାବେ କାର୍ଯ୍ୟ କରୁଥିବା ମଣ୍ଡିଗୁଡ଼ିକର ନେଟୱାର୍କିଂ କରିବାର ଉଦ୍ଦେଶ୍ୟରେ କରାଯାଇଥିଲା । ଯାହାଦ୍ୱାରା ଭାରତରେ କୃଷି ସାମଗ୍ରୀ ପାଇଁ ‘ ଏକ ରାଷ୍ଟ୍ର - ଏକ ବଜାର ’ ର ନିର୍ମାଣ ହୋଇପାରିବ ।


    ଭାରତ ସରକାରଙ୍କର ଏହି ଡିଜିଟାଲ ପଦକ୍ଷେପ , ସମସ୍ତ ଏପିଏଏମସି ସମ୍ବନ୍ଧିତ ସୂଚନା ଏବଂ ସେବା ପାଇଁ ଏକକ ବାତାୟନ ସେବା ପ୍ରଦାନ କରିଥାଏ , ଯାହାଦ୍ୱାରା କୃଷି ସାମଗ୍ରୀର ଆଗମନ , ଗୁଣବତ୍ତା ଯାଞ୍ଚ , ପ୍ରତିଯୋଗିତା ଭଳି ପ୍ରସ୍ତାବ ଏବଂ ଇଲେକ୍ଟ୍ରୋନିକ ପ୍ରାପ୍ୟ ସିଧାସଳଖ ଭାବେ କୃଷକଙ୍କ ଖାତରେ ଜମା ହୋଇଥାଏ । ଏହି ଅନଲାଇନ୍ ଡିଜିଟାଲ ବଜାର ନେଣଦେଣର ବ୍ୟୟକୁ କମ୍ କରିବାରେ , ସୂଚନାଗତ ସମସ୍ୟାକୁ ଦୂର କରିବାରେ ଏବଂ କୃଷକମାନଙ୍କୁ ଏବଂ ଅନ୍ୟ ହିତଧାରକଙ୍କ ପାଇଁ ବଜାରର ଉପଲବ୍ଧତାକୁ ସମ୍ପ୍ରସାରଣରେ ସହାୟତା କରିଥାଏ ।


    ବିଗତ 4 ବର୍ଷରେ ଇ-ନାମ 1.66 କୋଟି କୃଷକମାନଙ୍କୁ , 1.31 ଲକ୍ଷ ବ୍ୟବସାୟୀମାନଙ୍କୁ , 73151 କମିଶନ ଏଜେଂଟ ଏବଂ 1012 ଏଫପିଓକୁ ଉପଯୋଗୀ କର୍ତ୍ତା ଭାବେ ପଞ୍ଜିକୃତ କରିଛି । 14 ମଇ 2020 ପର୍ଯ୍ୟନ୍ତ , ମୋଟ 3.43 କୋଟି ମେଟ୍ରିକ ଟନ୍ ଏବଂ 38.16 ଲକ୍ଷ ସଂଖ୍ୟାର (ବାଉଁଶ ଏବଂ ନଡ଼ିଆ)ର ମୋଟ ପରିମାଣରେ ସାମୁହିକ ଭାବେ ଇ-ନାମ ପ୍ଲାଟଫର୍ମରେ ଏକ ଲକ୍ଷ କୋଟି ଟଙ୍କାର ଉଲ୍ଲେଖନୀୟ କାରବାର ଅତିକ୍ରମ କରିଛି । ବର୍ତ୍ତମାନ ଖାଦ୍ୟଶସ୍ୟ , ତୈଳବୀଜ , ତନ୍ତୁ ଜାତୀୟ ସାମଗ୍ରୀ , ପନିପରିବା ଏବଂ ଫଳ ସମେମତ 150ଟି ସାମଗ୍ରୀର ବ୍ୟବସାୟ ଇ-ନାମରେ କରାଯାଉଛି ।


    କୋଭିଡ଼-19 ଲକଡାଉନ୍ ସଙ୍କଟ କାରଣରୁ କୃଷକମାନଙ୍କୁ ହେଉଥିବା ସମସ୍ୟାଗୁଡ଼ିକର ସମାଧାନ କରିବା ପାଇଁ 2 ଅପ୍ରେଲ 2020ରେ କେନ୍ଦ୍ର କୃଷି ଓ କୃଷକ କଲ୍ୟାଣ ମନ୍ତ୍ରୀ ମାନନୀୟ ଶ୍ରୀ ନରେନ୍ଦ୍ର ସିଂହ ତୋମର ଇ-ନାମ ପାଇଁ ତିନୋଟି ନୂତନ ମଡେଲର ଶୁଭାରମ୍ଭ କରିଥିଲେ ।


    1.ଇ-ନାମରେ ଏଫପିଓ ମଡେଲ: ଏହି ମଡେଲ ଏଫପିଓକୁ ନିଜ ସଂଗ୍ରହକେନ୍ଦ୍ର ଯାହା ‘ ଡିମଡ଼୍ ମାର୍କେଟ ’ ଅବା ‘ ସବ୍ ମାର୍କେଟ ବୋର୍ଡ ’ ରୂପେ ଘୋଷିତ ହୋଇଛି , ସେଗୁଡ଼ିକରେ କୃଷି ସାମଗ୍ରୀର ବ୍ୟବସାୟର ସଂଚାଳନ କରିବାରେ ସମର୍ଥ କରିଥାଏ , ଏ ପର୍ଯ୍ୟନ୍ତ ଇ-ନାମ ପ୍ଲାଟଫର୍ମରେ 1012 ଏଫପିଓ ପଞ୍ଜିକୃତ ହୋଇଛି ଏବଂ 8.11 କୋଟି ଟଙ୍କା ମୂଲ୍ୟର 3053 ମେଟ୍ରିକ ଟନ କୃଷି ଉତ୍ପାଦର କାରବାର କରିଛି । ଏଥିରେ ନିକଟରେ ଆରମ୍ଭ କରାଯାଇଥିବା ଏଫପିଓ ମଡେଲ ମାଧ୍ୟମରେ 42 ଏଫପିଓ ନିଜର ସ୍ୱୟଂ ସଂଗ୍ରହ କେନ୍ଦ୍ରରୁ କାରବାର କରିଛନ୍ତି ।


    2.ପଣ୍ୟାଗାର ଆଧାରିତ-(ଇଲୋକଟ୍ରୋନିକ ମଧ୍ୟସ୍ଥତା ପଣ୍ୟାଗାର ରସିଦ-ଇଏନଡବ୍ଲୁଆର) ବାଣିଜ୍ୟ : ପଣ୍ୟାଗାର ଆଧାରିତ-(ଇଲୋକଟ୍ରୋନିକ ମଧ୍ୟସ୍ଥତା ପଣ୍ୟାଗାର ରସିଦ-ଇଏନଡବ୍ଲୁଆର) ବାଣିଜ୍ୟ ପାଇଁ ଆନ୍ଧ୍ର ପ୍ରଦେଶ ଏବଂ ତେଲଙ୍ଗାନା ରାଜ୍ୟରେ ଡବ୍ଲୁ ଡିଆର ଏ (ଡଊଜଇ) ପଞ୍ଜିକରଣ କ୍ରମଶ: 23 ଏବଂ 14 କେନ୍ଦ୍ରୀୟ ଭଣ୍ଡାରଣ ନିଗମର ଗୋଦାମଗୁଡିକୁ ଏକ ସମୟତୁଲ୍ୟ ବଜାର ଭାବେ ଘୋଷଣା କରିଛି । ରାଜସ୍ଥାନ ସରକାର ନିକଟରେ 138ରାଜ୍ୟ ସରକାରୀ ଏବଂ ସମବାୟ ଗୋଦାମଗୁଡିକୁ ଉପ ବଜାର ପ୍ରାଙ୍ଗଣ ଭାବେ ଘୋଷଣା କରିଛନ୍ତି । ମଧ୍ୟପ୍ରଦେଶ , ଉତ୍ତର ପ୍ରଦେଶ , ଗୁଜରାଟ ଏବଂ ପଞ୍ଜାବ ଗୋଦାମ ଆଧାରିତ ବ୍ୟବସାୟକୁ ସୁବିଧାଜନକ କରିବା ପାଇଁ ନିଜ ସମ୍ବନ୍ଧିତ ଏପିଏମସି ଅଧିନିୟମରେ ସଂଶୋଧନ ଆରମ୍ଭ କରିଛି ।


    3. ଲଜିଷ୍ଟିକ ମଡେଲ : ଏହା କୃଷି ସାମଗ୍ରୀକୁ କ୍ଷେତରୁ ମଣ୍ଡିଗୁଡିକୁ ଏବଂ ମଣ୍ଡି ଗୁଡିକରୁ ଉପଭୋଗ କେନ୍ଦ୍ରଗୁଡିକ ପର୍ଯ୍ୟନ୍ତ ନେଇଯିବା ପାଇଁ ସୁବିଧା ପ୍ରଦାନ କରିଥାଏ । 2.3 ଲକ୍ଷ ଟ୍ରାନ୍ସପୋଟର୍ସ ଏବଂ 11.37 ଲକ୍ଷ ବାହନ ସହିତ ଜଡିତ ନଅ ଲଜିଷ୍ଟିକ ସେବା ଯୋଗାଣକାରୀ/ଏଗ୍ରିଗେଟର ଇ-ନାମ ଫ୍ଲାଟଫର୍ମ ସହିତ ଯୋଡି ହୋଇଛନ୍ତି ।


    1 ମଇ 2020ରେ ଆରଇଏମଏସ-ୟୁଏମପି (ୟୁନାଇଟେଡ ମାର୍କେଟ ପୋର୍ଟାଲ) ଏବଂ ଇ-ନାମ ପୋର୍ଟାଲ ମଧ୍ୟରେ ଆନ୍ତଃ-ପରିଚାଳନା ଆରମ୍ଭ କରାଯାଇଥିଲା । ଏହି ନୂତନ ମଡେଲରେ କର୍ଣ୍ଣାଟକର ଆରଇଏମଏସ-ୟୁଏମପି ଏବଂ ଇ-ନାମ ପ୍ଲାଟଫର୍ମରେ କୃଷକ ଏବଂ ବ୍ୟବସାୟୀ ଆନ୍ତଃ-ପ୍ଲାଟଫର୍ମ ସହିତ ଯୋଡ଼ି ହୋଇ/ବ୍ୟବସାୟ କରି ପାରୁଛନ୍ତି । ଆନ୍ତଃ-ପରିଚାଳନା ସୁବିଧାଗୁଡ଼ିକ ଏବଂ ଏହାର ବିପରୀତରେ ରହିଥିବା ସୁଯୋଗ ସବୁର ଉପଯୋଗ କରି ବ୍ୟବସାୟ ପାଇଁ ଆହୁରି ଅଧିକ ବଜାର ପର୍ଯ୍ୟନ୍ତ ପହଂଚିବା ପାଇଁ ଏହି ପଦକ୍ଷେପ ସାହାଯ୍ୟ କରିବ ।


    ଇ-ନାମର ଏହି ବୈପ୍ଳବିକ ପଦକ୍ଷେପ ନିଶ୍ଚିତ ଭାବେ କୃଷକ , ବ୍ୟବସାୟୀ ଏବଂ ମଣ୍ଡିଗୁଡ଼ିକୁ ସାମୁହିକ ଭାବରେ ଏକାଠି ହୋଇ ଏକ ଶାଖା ଭାବେ କାର୍ଯ୍ୟ କରିବା ଏବଂ ରାଷ୍ଟ୍ରକୁ ଅନ ଲାଇନ୍ ବିକ୍ରି ଏବଂ କୃଷି ସାମଗ୍ରୀ କିଣିବା ଦିଗରେ ଇ-ନାମ ପୋର୍ଟାଲ ମାଧ୍ୟମରେ ଆଗକୁ ନେଇ ଯିବାରେ ସହଯୋଗକାରୀ ଭାବେ ସାବ୍ୟସ୍ତ ହେବେ ଏବଂ ଏହାକୁ ଏକ ରାଷ୍ଟ୍ର-ଏକ ବଜାର ଲକ୍ଷ୍ୟ ଦିଗରେ ଆହୁରି ସୁଦୃଢ଼ କରିବେ ।


    **********


    

    
    (Release ID: 1624307) Visitor Counter : 13