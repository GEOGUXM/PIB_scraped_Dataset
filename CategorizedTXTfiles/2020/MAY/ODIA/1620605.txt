      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଭାରତରେ ଅଭିବୃଦ୍ଧି ତ୍ୱରାନ୍ୱିତ କରିବା ଉଦ୍ଦେଶ୍ୟରେ ଆର୍ଥିକ କ୍ଷେତ୍ର, ଢ଼ାଞ୍ଚାଗତ ଓ ଜନମଙ୍ଗଳ ପଦକ୍ଷେପ ସମ୍ପର୍କରେ ଆଲୋଚନା ପାଇଁ ପ୍ରଧାନମନ୍ତ୍ରୀଙ୍କ ବୈଠକ
      Posted On: 02 MAY 2020 10:57PM by PIB Bhubaneshwar


    ବର୍ତ୍ତମାନର ପରିସ୍ଥିତିରେ ଆର୍ଥିକ କ୍ଷେତ୍ର ପାଇଁ ଆବଶ୍ୟକ ହସ୍ତକ୍ଷେପ ତଥା ଅଭିବୃଦ୍ଧି ଏବଂ ଜନମଙ୍ଗଳ କାର୍ଯ୍ୟକ୍ରମକୁ ତ୍ୱରାନ୍ୱିତ କରିବା ଉଦ୍ଦେଶ୍ୟରେ ଢ଼ାଞ୍ଚାଗତ ସଂସ୍କାର ନେଇ ରଣନୈତିକ ଆଲୋଚନା ପାଇଁ ପ୍ରଧାନମନ୍ତ୍ରୀ ଏକ ବୈଠକ ଡକାଇଥିଲେ ।


    ଅର୍ଥମନ୍ତ୍ରୀ ଓ ଅଧିକାରୀଙ୍କ ସହ ଅନୁଷ୍ଠିତ ହୋଇଥିବା ଏହି ବୈଠକରେ ପ୍ରଧାନମନ୍ତ୍ରୀ ଏମ୍ଏସ୍ଏମ୍ଇ ଓ ଚାଷୀମାନଙ୍କୁ ସହାୟତା , ନଗଦ ବୃଦ୍ଧି ଓ ଋଣ ପ୍ରଦାନ ସୁଦୃଢ଼ କରିବା ଉଦ୍ଦେଶ୍ୟରେ ରଣନୀତି ଓ ହସ୍ତକ୍ଷେପ ସମ୍ପର୍କରେ ଆଲୋଚନା କରିଥିଲେ । କୋଭିଡ - 19 ପରିପ୍ରେକ୍ଷୀରେ ଆର୍ଥିକ ସ୍ଥିରତା ସୁନିଶ୍ଚିତ କରିବା ଏବଂ ଏହାର ପ୍ରଭାବରୁ ବ୍ୟବସାୟଗୁଡ଼ିକରେ ତତ୍କାଳ ସୁଧାର ଆଣିବା ଲକ୍ଷ୍ୟରେ ବାଟ ବାହାର କରିବା ପାଇଁ ମଧ୍ୟ ପ୍ରଧାନମନ୍ତ୍ରୀ ଆଲୋଚନା କରିଥିଲେ ।


    ଶ୍ରମିକ ଓ ସାଧାରଣ ଜନତାଙ୍କ ଜନମଙ୍ଗଳ ସମସ୍ୟାର ସମାଧାନ ଉଦ୍ଦେଶ୍ୟରେ କୋଭିଡ - 19 ଯୋଗୁ ସୃଷ୍ଟି ହୋଇଥିବା କଷ୍ଟକର ସ୍ଥିତିରୁ ବ୍ୟବସାୟଗୁଡ଼ିକୁ ସହାୟତା କରି ବହୁମାତ୍ରାରେ ନିଯୁକ୍ତି ସୁଯୋଗ ସୃଷ୍ଟି ପ୍ରସଙ୍ଗରେ ପ୍ରଧାନମନ୍ତ୍ରୀ ଆଲୋକପାତ କରିଥିଲେ ।


    ଅତୀତରେ ନିଆଯାଇଥିବା ଢ଼ାଞ୍ଚାଗତ ସଂସ୍କାରକୁ ମଜବୁତ କରିବା ସହ କର୍ପୋରେଟ୍ ପ୍ରଶାସନ , ଋଣ ବଜାର ଓ ଭିତ୍ତିଭୂମି କ୍ଷେତ୍ରରେ ନୂଆ ଢ଼ାଞ୍ଚାଗତ ସଂସ୍କାର ପାଇଁ ମଧ୍ୟ ବୈଠକରେ ପ୍ରଧାନମନ୍ତ୍ରୀ ଗୁରୁତ୍ୱାରୋପ କରିଥିଲେ ।


    କୋଭିଡ - 19 କାରଣରୁ ନଷ୍ଟ ହୋଇଥିବା ସମୟକୁ ଭରଣା କରିବା ଲକ୍ଷ୍ୟରେ ନୂଆ ଭିତ୍ତିଭୂମି ପ୍ରକଳ୍ପ କାର୍ଯ୍ୟ ଆରମ୍ଭ ଏବଂ ଅନ୍ୟ ଭିତ୍ତିଭୂମି ପ୍ରକଳ୍ପଗୁଡ଼ିକର କାମକୁ ତ୍ୱରାନ୍ୱିତ କରିବା ଉପରେ ମଧ୍ୟ ପ୍ରଧାନମନ୍ତ୍ରୀ ଜୋର ଦେଇଥିଲେ । ନ୍ୟାସନାଲ ଇନଫ୍ରାଷ୍ଟ୍ରକଚର ପାଇପଲାଇନ୍ ଅଧୀନରେ ଚାଲିଥିବା ପ୍ରକଳ୍ପଗୁଡ଼ିକ ନେଇ ଉଚ୍ଚସ୍ତରରେ ବାରମ୍ବାର ସମୀକ୍ଷା କରାଯିବା ଉଚିତ ବୋଲି ସେ ଚାହାନ୍ତି , ଫଳରେ ପ୍ରକଳ୍ପରେ ବିଳମ୍ବକୁ ଏଡ଼ାଯାଇପାରିବ ଏବଂ ନିଯୁକ୍ତି ସୃଷ୍ଟି ହୋଇପାରିବ ।


    ବିଭିନ୍ନ ମନ୍ତ୍ରଣାଳୟ ଦ୍ୱାରା ନିଆଯାଇଥିବା ସଂସ୍କାର ପଦକ୍ଷେପଗୁଡ଼ିକୁ ବିନାପ୍ରତିବନ୍ଧକରେ ଚାଲୁ କରିବା ସହ ପୁଞ୍ଜିନିବେଶ ଆଗମନ ଓ ମୂଳପୁଞ୍ଜି ସୃଷ୍ଟିରେ ରହିଥିବା ବାଧାକୁ ଦୂର କରିବାକୁ ସମୟବଦ୍ଧ ପଦକ୍ଷେପ ନେବା ସମ୍ପର୍କରେ ବୈଠକରେ ଆଲୋଚନା ହୋଇଥିଲା ।


    ବୈଠକରେ ସ୍ୱରାଷ୍ଟ୍ର ମନ୍ତ୍ରୀ , ଅର୍ଥମନ୍ତ୍ରୀ , ଅର୍ଥ ମନ୍ତ୍ରଣାଳୟର ସଚିବମାନଙ୍କ ସମେତ ଭାରତ ସରକାରଙ୍କ ବରିଷ୍ଠ ଅଧିକାରୀ ଉପସ୍ଥିତ ଥିଲେ ।


    **************

    
    
    (Release ID: 1620605) Visitor Counter : 13
    
    
      Read this release in: English , Urdu , Hindi , Marathi , Bengali , Manipuri , Assamese , Punjabi , Gujarati , Tamil , Telugu , Kannada , Malayalam