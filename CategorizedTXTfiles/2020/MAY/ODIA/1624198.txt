      ରେଳ ମନ୍ତ୍ରଣାଳୟ

      ଦିନକୁ 145 ଶ୍ରମିକ ସ୍ପେଶାଲ ଟ୍ରେନ ଚଲାଉଛି ଭାରତୀୟ ରେଳ
      • ଗୋଟିଏ ଦିନରେ 2 ଲକ୍ଷରୁ ଅଧିକ ପ୍ରବାସୀଙ୍କୁ ପରିବହନ କରି ମାଇଲଖୁଣ୍ଟ ସ୍ଥାପନ କଲା ରେଳ ବିଭାଗ
      • “ଶ୍ରମିକ ସ୍ପେଶାଲ” ଟ୍ରେନ ଦ୍ୱାରା ବର୍ତ୍ତମାନ ପର୍ଯ୍ୟନ୍ତ ନିଜ ନିଜ ରାଜ୍ୟରେ ପହଞ୍ଚିଛନ୍ତି 12 ଲକ୍ଷରୁ ଅଧିକ ଯାତ୍ରୀ
      • ପ୍ରବାସୀମାନଙ୍କ ଘର ବାହୁଡା ଲାଗି ଏପର୍ଯ୍ୟନ୍ତ 1000 ରୁ ଅଧିକ ଟ୍ରେନ ଚଳାଚଳ
      Posted On: 15 MAY 2020 3:40PM by PIB Bhubaneshwar


    ଗୃହ ମନ୍ତ୍ରଣାଳୟର ଆଦେଶ ପରେ ରେଳବାଇ ମେ’ 01, 2020 “ ଶ୍ରମ ଦିବସ ” ଅବସରରେ “ ଶ୍ରମିକ ସ୍ପେଶାଲ ” ଟ୍ରେନ ଚଳାଇବା ଆରମ୍ଭ କରିଛି । ଲକଡାଉନ ଯୋଗୁଁ ବିଭିନ୍ନ ସ୍ଥାନରେ ଫସି ରହିଥିବା ପ୍ରବାସୀ ଶ୍ରମିକ , ତୀର୍ଥଯାତ୍ରୀ , ପର୍ଯ୍ୟଟକ , ଛାତ୍ରଛାତ୍ରୀ ଏବଂ ଅନ୍ୟାନ୍ୟ ବ୍ୟକ୍ତିମାନଙ୍କୁ ନିଜ ରାଜ୍ୟରେ ପହଞ୍ଚାଇବା ଲାଗି ଏହା କାର୍ଯ୍ୟକାରୀ କରାଯାଇଛି ।


    ଭାରତୀୟ ରେଳ ମେ’ 01, 2020ରେ 4ଟି ଟ୍ରେନରୁ ଆରମ୍ଭ କରି କେବଳ 15 ଦିନ ମଧ୍ୟରେ 1000ରୁ ଅଧିକ ଶ୍ରମିକ ସ୍ପେଶାଲ ଟ୍ରେନ ଚଳାଚଳ କରିବାରେ ସଫଳ ହୋଇଛି । ମେ’ 14, 2020ରେ ଏକ ଉଲ୍ଲେଖନୀୟ ସଫଳତା ସହ ଭାରତୀୟ ରେଳ ବିଭିନ୍ନ ରାଜ୍ୟରୁ ମୋଟ 145ଟି ଶ୍ରମିକ ସ୍ପେଶାଲ ଟ୍ରେନ ମାଧ୍ୟମରେ 2.10 ଲକ୍ଷରୁ ଅଧିକ ଯାତ୍ରୀଙ୍କୁ ସେମାନଙ୍କ ନିଜ ରାଜ୍ୟକୁ ପ୍ରତ୍ୟାବର୍ତ୍ତନ କରିପାରିଛି ।


    ପ୍ରଥମ ଥର ପାଇଁ ଗୋଟିଏ ଦିନରେ ଶ୍ରମିକ ସ୍ପେଶାଲ ଟ୍ରେନରେ ଯାତ୍ରୀ ଗଣନା 2 ଲକ୍ଷ ଅତିକ୍ରମ କରିଥିଲା ।


    ପ୍ରାୟ 5000 ଯାତ୍ରୀଙ୍କୁ ନେଇ ମେ ’ 01 , 2020ରେ ଶ୍ରମିକ ସ୍ପେଶାଲ ଟ୍ରେନ ତା’ର ଚଳାଚଳ ଆରମ୍ଭ କରିଥିଲା ।


    ଏହି “ ଶ୍ରମିକ ସ୍ପେଶାଲ ” ଟ୍ରେନ ଦ୍ୱାରା ବର୍ତ୍ତମାନ ପର୍ଯ୍ୟନ୍ତ 12 ଲକ୍ଷରୁ ଅଧିକ ଯାତ୍ରୀ ନିଜ ରାଜ୍ୟରେ ପହଞ୍ଚିଛନ୍ତି ।


    ଟ୍ରେନଗୁଡିକ ଆନ୍ଧ୍ରପ୍ରଦେଶ , ଆସାମ , ବିହାର , ଛତିଶଗଡ , ହିମାଚଳ ପ୍ରଦେଶ , ଜମ୍ମୁ କଶ୍ମୀର , ଝାଡଖଣ୍ଡ , କର୍ଣ୍ଣାଟକ , କେରଳ , ମଧ୍ୟପ୍ରଦେଶ , ମହାରାଷ୍ଟ୍ର , ମଣିପୁର , ଓଡିଶା , ରାଜସ୍ଥାନ , ତାମିଲନାଡୁ , ତେଲଙ୍ଗାନା, ତ୍ରିପୁରା , ଉତ୍ତରପ୍ରଦେଶ , ଉତ୍ତରାଖଣ୍ଡ ଏବଂ ପଶ୍ଚିମବଙ୍ଗରେ ପହଞ୍ଚିଥିଲା ।


    ଏଠାରେ ଉଲ୍ଲେଖଯୋଗ୍ୟ ଯେ , ରାଜ୍ୟ ସରକାରଙ୍କ ସହ ରେଳବାଇର ସମନ୍ୱୟରେ ଦିନକୁ 300ରୁ ଅଧିକ “ ଶ୍ରମିକ ସ୍ପେଶାଲ ” ଟ୍ରେନ୍ ଚଳାଇବା ପାଇଁ ପ୍ରସ୍ତୁତ କରାଯାଇଛି, ଯେଉଁଥିରେ ସମସ୍ତ ପ୍ରବାସୀମାନଙ୍କୁ ଘରକୁ ଫେରାଇ ଆଣିବା ପାଇଁ ପ୍ରୟାସ କରାଯାଉଛି ।


    ଉଭୟ ଯାତ୍ରୀ ପଠାଉଥିବା ଏବଂ ସେମାନଙ୍କୁ ଗ୍ରହଣ କରୁଥିବା ରାଜ୍ୟମାନଙ୍କ ସମ୍ମତି କ୍ରମେ ରେଳବାଇ ଏହି “ ଶ୍ରମିକ ସ୍ପେଶାଲ ” ଟ୍ରେନଗୁଡିକ ଚଳାଚଳ କରୁଛି । ଟ୍ରେନରେ ଯାତ୍ରା କରିବା ପୂର୍ବରୁ ଯାତ୍ରୀମାନଙ୍କର ସଠିକ ସ୍କ୍ରିନିଂ ସୁନିଶ୍ଚିତ କରାଯାଉଛି । ଯାତ୍ରା ସମୟରେ ଯାତ୍ରୀମାନଙ୍କୁ ମାଗଣା ଭୋଜନ ଏବଂ ପାଣି ଦିଆଯାଉଛି ।


    **********


    

    
    (Release ID: 1624198) Visitor Counter : 48
    
    
      Read this release in: Tamil , Marathi , English , Urdu , Hindi , Assamese , Bengali , Manipuri , Punjabi , Gujarati , Telugu , Kannada , Malayalam