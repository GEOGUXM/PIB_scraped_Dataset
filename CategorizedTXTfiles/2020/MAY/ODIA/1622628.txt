      ରେଳ ମନ୍ତ୍ରଣାଳୟ

      ଭାରତୀୟ ରେଳ ଦ୍ଵାରା ଦେଶରେ ଚଳାଚଳ ହେଉଛି 283 “ଶ୍ରମିକ ସ୍ପେଶାଲ” ଟ୍ରେନ
      • ଆଜି ପାଇଁ ଚଳାଚଳ ହେବ 49 ଶ୍ରମିକ ସ୍ୱତନ୍ତ୍ର ଟ୍ରେନ
      • ଯାତ୍ରୀମାନଙ୍କୁ ଦିଆଯିବ ମାଗଣା ଭୋଜନ ଏବଂ ପାଣି
      • କେବଳ ଯାତ୍ରୀ ପଠାଉଥିବା ଏବଂ ଗ୍ରହଣ କରୁଥିବା ରାଜ୍ୟ ଦ୍ଵାରା ସମ୍ମତି ଆଧାରରେ ରେଳବାଇ ଟ୍ରେନ ଚଳାଚଳ କରୁଛି
      • ପାଳନ ହେଉଛି ସାମାଜିକ ଦୂରତା
      • ପ୍ରତ୍ୟେକ “ଶ୍ରମିକ ସ୍ପେଶାଲ” ଟ୍ରେନର ଯାତ୍ରୀ ସଂଖ୍ୟା ପ୍ରାୟ 1200
      • ଶେଷ ତଥ୍ୟ ଅନୁଯାୟୀ - 300ରୁ ଅଧିକ ସ୍ୱତନ୍ତ୍ର ଟ୍ରେନ କରୁଛି ଚଳାଚଳ
      Posted On: 09 MAY 2020 10:20PM by PIB Bhubaneshwar


    ସ୍ୱତନ୍ତ୍ର ଟ୍ରେନ ଦ୍ୱାରା ବିଭିନ୍ନ ସ୍ଥାନରେ ଫସି ରହିଥିବା ପ୍ରବାସୀ ଶ୍ରମିକ , ତୀର୍ଥଯାତ୍ରୀ , ପର୍ଯ୍ୟଟକ , ଛାତ୍ର ଏବଂ ଅନ୍ୟାନ୍ୟ ଅସହାୟ ବ୍ୟକ୍ତିଙ୍କ ଗତିବିଧି ସମ୍ପର୍କରେ ଗୃହ ମନ୍ତ୍ରଣାଳୟର ନିର୍ଦ୍ଦେଶ ପରେ ଭାରତୀୟ ରେଳବାଇ “ ଶ୍ରମିକ ସ୍ପେଶାଲ ” ଟ୍ରେନ ଚଳାଇବାକୁ ନିଷ୍ପତ୍ତି ଗ୍ରହଣ କରିଥିଲା ।


    9 ମେ’ 2020 ସୁଦ୍ଧା ଦେଶର ବିଭିନ୍ନ ରାଜ୍ୟରୁ ମୋଟ 283 “ ଶ୍ରମିକ ସ୍ପେଶାଲ ” ଟ୍ରେନ ଚଳାଚଳ କରୁଛି, ଯେଉଁଥିରୁ 225 ଟ୍ରେନ ଗନ୍ତବ୍ୟ ସ୍ଥଳରେ ପହଞ୍ଚିଛି ଏବଂ 58 ଟ୍ରେନ ଚଳାଚଳରେ ଅଛି । 49 ଶ୍ରମିକ ସ୍ୱତନ୍ତ୍ର ଟ୍ରେନ ଆଜି ଚଳାଚଳରେ ଅଛି ।


    ବିଭିନ୍ନ ରାଜ୍ୟରେ ଯାତ୍ରା ସମାପ୍ତ ହୋଇଥିବା 283 ଟ୍ରେନ ମଧ୍ୟରୁ ଆନ୍ଧ୍ରପ୍ରଦେଶ-2 , ବିହାର-90 , ହିମାଚଳ ପ୍ରଦେଶ-1 , ଝାଡଖଣ୍ଡ-16 , ମଧ୍ୟପ୍ରଦେଶ-21 , ମହାରାଷ୍ଟ୍ର-3 , ଓଡିଶା-21 , ରାଜସ୍ଥାନ-4 , ତେଲେଙ୍ଗାନା-2 , ଉତ୍ତରପ୍ରଦେଶ-121 ଏବଂ ପଶ୍ଚିମବଙ୍ଗ-2 ।


    ଏହି ଟ୍ରେନଗୁଡିକ ପ୍ରୟାଗରାଜ, ଛାପ୍ରା, ବାଲିଆ , ଗୟା , ପୂର୍ଣ୍ଣିୟା , ବାରଣାସୀ , ଦରଭଙ୍ଗା , ଗୋରଖପୁର , ଲକ୍ଷ୍ନୌ, ଯୌନପୁର, ହାଟିଆ , ବସ୍ତି , କାଟିହାର , ଦାନାପୁର , ମୁଜାଫରପୁର , ସାହାର୍ସା ଇତ୍ୟାଦି ସହରକୁ ପ୍ରବାସୀମାନଙ୍କୁ ପଠାଇଛି ।


    ଏହି ଶ୍ରମିକ ସ୍ପେଶାଲ ଟ୍ରେନରେ ସର୍ବାଧିକ 1200 ଯାତ୍ରୀ ସାମାଜିକ ଦୂରତାକୁ ପାଳନ କରି ଯାତ୍ରା କରିପାରିବେ । ଟ୍ରେନକୁ ଯିବା ପୂର୍ବରୁ ଯାତ୍ରୀମାନଙ୍କର ସଠିକ ସ୍କ୍ରିନିଂ ସୁନିଶ୍ଚିତ କରାଯାଉଛି । ଯାତ୍ରା ସମୟରେ ଯାତ୍ରୀମାନଙ୍କୁ ମାଗଣା ଭୋଜନ ଏବଂ ପାଣି ଦିଆଯାଉଛି ।


    **********


    

    
    (Release ID: 1622628) Visitor Counter : 13
    
    
      Read this release in: English , Urdu , Hindi , Marathi , Manipuri , Bengali , Assamese , Punjabi , Tamil , Telugu , Kannada