      ସଂସ୍କୃତି ମନ୍ତ୍ରଣାଳୟ

      ବୈଶାଖ-ବୁଦ୍ଧ ପୂର୍ଣ୍ଣିମା ଅବସରରେ ପ୍ରଧାନମନ୍ତ୍ରୀଙ୍କ ବକ୍ତବ୍ୟ
      Posted On: 07 MAY 2020 5:05PM by PIB Bhubaneshwar


    ନମସ୍କାର!!!


    ଆପଣ ସମସ୍ତଙ୍କୁ ଏବଂ ସମଗ୍ର ବିଶ୍ୱରେ ଖେଳେଇ ହୋଇ ରହିଥିବା ଭଗବାନ ବୁଦ୍ଧଙ୍କର ଅନୁଗାମୀମାନଙ୍କୁ ବୁଦ୍ଧ ପୂର୍ଣ୍ଣିମାର , ବୈଖାଖ ଉତ୍ସବର ବହୁତ ବହୁତ ଶୁଭକାମନା!!!


    ଏହା ହେଉଛି ମୋର ସୌଭାଗ୍ୟ କି ମୋତେ ଆଗରୁ ମଧ୍ୟ ଏହି ପବିତ୍ର ଦିନରେ , ଆପଣଙ୍କ ସହିତ ସାକ୍ଷାତକାର କରିବା , ଆପଣମାନଙ୍କ ଠାରୁ ସମସ୍ତଙ୍କଠାରୁ ଆଶୀର୍ବାଦ ନେବାର ଅବସର ମିଳିଛି । ବର୍ଷ 2015 ଏବଂ 2018ରେ ଦିଲ୍ଲୀରେ ଏବଂ ବର୍ଷ 2017ରେ କଲମ୍ବୋରେ ମୋତେ ଏହି କାର୍ଯ୍ୟକ୍ରମ ସହିତ ଯୋଡ଼ି ହେବାର , ଆପଣମାନଙ୍କ ଗହଣକୁ ଆସିବାର ସୁଯୋଗ ମିଳିଥିଲା । ହଁ , ଏଥର ପରିସ୍ଥିତି କିଛି ଭିନ୍ନ ପ୍ରକାରର ରହିଛି , ତେଣୁ ସାମ୍ନା-ସାମ୍ନି ଆସି ଆପଣମାନଙ୍କ ସହିତ ସାକ୍ଷାତକାର ହୋଇ ପାରୁ ନାହିଁ ।


    ସାଥୀଗଣ ,


    ଭଗବାନ ବୁଦ୍ଧଙ୍କର ବାଣୀ ହେଉଛି – ମନୋ ପୁବ୍ୱଂ-ଗମା ଧମ୍ମା , ମନୋସେଟ୍ଠା ମନୋମୟା , ଅର୍ଥାତ ଧର୍ମ ମନରୁ ହିଁ ହୋଇଥାଏ , ମନ ହିଁ ହେଉଛି ପ୍ରଧାନ , ସମସ୍ତ ପ୍ରବୃତି ଗୁଡ଼ିକୁ ଆଗମନ କରିଥାଏ । ତେଣୁ , ଆପଣଙ୍କର ଏବଂ ମୋର , ମନର ଯେଉଁ ଯୋଡ଼ି ହେବାର ଭାବନା ରହିଛି , ସେହି କାରଣରୁ ସଶରୀର ଉପସ୍ଥିତିର ଯେଉଁ ଅଭାବ ରହିଛି ତାହାର ସେତେଟା ଅନୁଭବ ହେଉ ନାହିଁ । ଆପଣମାନଙ୍କ ଗହଣକୁ ଆସିବା ବହୁତ ହିଁ ଖୁସିର କଥା ହୋଇ ଥାଆନ୍ତା , କିନ୍ତୁ ଏବେକାର ପରିସ୍ଥିତି ସେହିଭଳି ନାହିଁ ।


    ତେଣୁ , ଦୂରରୁ ହିଁ , ଟେକ୍ନୋଲୋଜିର ମାଧ୍ୟମରେ ଆପଣମାନେ ମୋତେ ମୋର କଥା ଉପସ୍ଥାପିତ କରିବାର ସୁଯୋଗ ଦେଲେ , ଏହାଠାରୁ ବଳି ସନ୍ତୋଷର କଥା ଆଉ କ ’ ଣ ହୋଇପାରେ , ଏଥିପାଇଁ ମୋର ଆତ୍ମସନ୍ତୋଷର ଭାବ ରହିଛି ।


    ସାଥୀଗଣ ,


    ଲକଡାଉନର ଏହି ବିଷମ ପରିସ୍ଥିତି ମଧ୍ୟରେ ମଧ୍ୟ ଭର୍ଚୁଆଲ ବୈଶାଖ ବୁଦ୍ଧ ପୂର୍ଣ୍ଣିମା ଦିବସ ସମାରୋହରେ ଏହି ଆୟୋଜନ ପାଇଁ ଅନ୍ତରାଷ୍ଟ୍ରୀୟ ବୌଦ୍ଧ ସଂଘ ହେଉଛି ପ୍ରଶଂସାର ପାତ୍ର । ଆପଣମାନଙ୍କର ଏହି ଅଭିନବ ପ୍ରୟାସ କାରଣରୁ ହିଁ ଏହି ଆୟୋଜନରେ ସମଗ୍ର ବିଶ୍ୱରେ ଲକ୍ଷ-ଲକ୍ଷ ଅନୁଗାମୀ ଜଣେ ଅନ୍ୟ ଜଣଙ୍କ ସହିତ ଯୋଡ଼ି ହୋଇ ରହିଛନ୍ତି ।


    ଲୁମ୍ବିନୀ , ବୋଧଗୟା , ସାରନାଥ ଏବଂ କୁଶୀନଗର ବ୍ୟତୀତ ଶ୍ରୀଲଙ୍କାର ଶ୍ରୀ ଅନୁରାଧାପୁର ସ୍ତୁପ ଏବଂ ବାସ୍କଡୁବା ମନ୍ଦିରରେ ହେଉଥିବା ସମାରୋହର ଏହିଭଳି ଭାବେ ଏକୀକରଣ , ଏହା ହେଉଛି କେତେ ଅଦ୍ଭୁତ କଳ୍ପନା , ହେଉଛି କେତେ ସୁନ୍ଦର ଦୃଶ୍ୟ । ପ୍ରତ୍ୟେକ ସ୍ଥାନରେ ହେଉଥିବା ପୂଜା କାର୍ଯ୍ୟକ୍ରମଗୁଡ଼ିକର ଅନ୍ ଲାଇନ୍ ପ୍ରସାରଣ ହେବା ହେଉଛି ନିଜକୁ ନିଜ ମଧ୍ୟରେ ଏକ ଅଦ୍ଭୁତ ଅନୁଭବ ।


    ଆପଣ ଏହି ସମାରୋହକୁ କରୋନା ମହାମାରୀ ସହିତ ମୁକାବିଲା କରୁଥିବା ସମଗ୍ର ଦୁନିଆର ସ୍ୱାସ୍ଥ୍ୟକର୍ମୀ ଏବଂ ଅନ୍ୟାନ୍ୟ ସେବାକର୍ମୀମାନଙ୍କ ପାଇଁ ପ୍ରାର୍ଥନା ସପ୍ତାହ ଭାବେ ପାଳନ କରିବାର ସଂକଳ୍ପ କରିଛନ୍ତି । କରୁଣାରେ ଭରି ରହିଥିବା ଆପଣମାନଙ୍କର ଏହି ଶୁଭାରମ୍ଭ ପାଇଁ ମୁଁ ଆପଣମାନଙ୍କୁ ପ୍ରଶଂସା କରୁଛି ।


    ମୋର ସଂପୂର୍ଣ୍ଣ ବିଶ୍ୱାସ ରହିଛି କି ଏହିଭଳି ହିଁ ସଙ୍ଗଠିତ ପ୍ରୟାସ ସବୁ ପାଇଁ ଆମେ ମାନବତାକୁ ଏହି କଠିନ ଆହ୍ୱାନରୁ ବାହାରକୁ ବାହାର କରି ପାରିବା , ଲୋକମାନଙ୍କର ସମସ୍ୟାକୁ କମ୍ କରି ପାରିବା ।


    ସାଥୀଗଣ ,


    ପ୍ରତ୍ୟେକଙ୍କ ଜୀବନର ଅସୁବିଧା ସବୁକୁ ଦୂର କରିବାର ସନ୍ଦେଶ ଏବଂ ସଙ୍କଳ୍ପ ଭାରତର ସଭ୍ୟତାକୁ , ସଂସ୍କୃତିକୁ ସବୁବେଳେ ଦିଗଦର୍ଶନ ଦେଇଛି । ଭଗବାନ ବୁଦ୍ଧ ଭାରତର ଏହି ସଂସ୍କୃତି ଏବଂ ଏହି ମହାନ ପରମ୍ପରାକୁ ବହୁତ ସମୃଦ୍ଧ କରିଛନ୍ତି । ସେ ସ୍ୱୟଂ ନିଜେ ନିଜର ଦୀପକ ହୋଇଥିଲେ ଏବଂ ନିଜର ଜୀବନ ଯାତ୍ରାରୁ , ଅନ୍ୟମାନଙ୍କର ଜୀବନକୁ ମଧ୍ୟ ପ୍ରକାଶିତ କରି ଚାଲିଥିଲେ । ଆଉ ଏଥିପାଇଁ , ବୁଦ୍ଧ କୌଣସି ଏକ ନିର୍ଦ୍ଦିଷ୍ଟ ପରିସ୍ଥିତି ମଧ୍ୟରେ ସୀମିତ ନୁହଁନ୍ତି । ସିଦ୍ଧାର୍ଥଙ୍କର ଜନ୍ମ , ସିଦ୍ଧାର୍ଥଙ୍କର ଗୌତମ ହେବା ପୂର୍ବରୁ ଏବଂ ପରେ , ଏତେ ଶତାବ୍ଦୀ ଭିତରେ ସମୟର ଚକ୍ର ଅନେକଗୁଡ଼ିଏ ସ୍ଥିତି , ପରିସ୍ଥିତି ଗୁଡ଼ିକୁ ସାଉଁଟି ନିରନ୍ତର ଚାଲୁଛି ।


    ସମୟ ବଦଳିଲା , ସ୍ଥିତି ବଦଳିଲା , ସମାଜର ବ୍ୟବସ୍ଥା ସବୁ ବଦଳିଲା , କିନ୍ତୁ ଭଗବାନ ବୁଦ୍ଧଙ୍କର ସନ୍ଦେଶ ଆମମାନଙ୍କ ଜୀବନରେ ନିରନ୍ତର ପ୍ରବାହମାନ ହୋଇ ରହିଛି । ଏହା କେବଳ ଏଇଥିପାଇଁ ସମ୍ଭବ ହୋଇ ପାରିଛି କାରଣ , ବୁଦ୍ଧ କେବଳ ମାତ୍ର ଏକ ନାମ ନୁହେଁ ବରଂ ହେଉଛି ଏକ ପବିତ୍ର ବିଚାର ମଧ୍ୟ । ଏଭଳି ଏକ ବିଚାର ଯାହା ପ୍ରତ୍ୟେକ ମାନବ ହୃଦୟରେ ହୃତସ୍ପନ୍ଦନ ହେଉଛି , ମାନବତାର ମାର୍ଗଦର୍ଶନ କରୁଛି ।


    ବୁଦ୍ଧ , ତ୍ୟାଗ ଏବଂ ତପସ୍ୟାର ହେଉଛନ୍ତି ସୀମା । ବୁଦ୍ଧ ହେଉଛନ୍ତି ସେବା ଏବଂ ସମର୍ପଣର ପର୍ଯ୍ୟାୟ । ବୁଦ୍ଧ ସୁଦୃଢ଼ ଇଚ୍ଛାଶକ୍ତିର ସାମାଜିକ ପରିବର୍ତନର ମଧ୍ୟ ହେଉଛନ୍ତି ପରାକାଷ୍ଠା । ବୁଦ୍ଧ , ସେ ହେଉଛନ୍ତି ସିଏ ଯିଏ ସ୍ୱୟଂକୁ ନିୟୋଜିତ କରି , ନିଜକୁ ସମର୍ପିତ କରି , ସାରା ଦୁନିଆରେ ଆନନ୍ଦ ପ୍ରସାରିତ କରିବା ପାଇଁ ହେଉଛନ୍ତି ସମର୍ପିତ ।


    ଆଉ ଆମ ସମସ୍ତଙ୍କର ସୌଭାଗ୍ୟ ଦେଖନ୍ତୁ , ଏହି ସମୟରେ ଆମେ ଆମ ଆଖପାଖରେ ଏଭଳି ଅନେକ ଲୋକଙ୍କୁ ଦେଖୁଛୁ , ଯିଏ ଅନ୍ୟମାନଙ୍କର ସେବା ପାଇଁ , ସମାଜର ଚିକିତ୍ସା ପାଇଁ , କୌଣସି ଗରିବ ଲୋକଙ୍କୁ ଭୋଜନ କରାଇବା ପାଇଁ , କୌଣସି ଡାକ୍ତରଖାନାରେ ସଫେଇ କରିବା ପାଇଁ , କୌଣସି ସଡ଼କରେ ଆଇନ କାନୁନର ବ୍ୟବସ୍ଥା ବଜାୟ ରଖିବା ପାଇଁ , ଚବିଶ ଘଂଟା କାର୍ଯ୍ୟ କରୁଛନ୍ତି ।


    ଭାରତରେ , ଭାରତ ବାହାରେ , ଏଭଳି ପ୍ରତ୍ୟେକ ବ୍ୟକ୍ତି ହେଉଛନ୍ତି ଅଭିନନ୍ଦନର ପାତ୍ର , ବିଶ୍ୱର ପ୍ରତ୍ୟେକ କୋଣ ଅନୁକୋଣରେ ଏଭଳି ପ୍ରତ୍ୟେକ ବ୍ୟକ୍ତି ହେଉଛନ୍ତି ଅଭିନନ୍ଦନର ପାତ୍ର , ପ୍ରଣାମର ପାତ୍ର ।


    ସାଥୀଗଣ ,


    ଏଭଳି ସମୟରେ ଯେତେବେଳେ ଦୁନିଆରେ ହଟଚମଟ ସୃଷ୍ଟି ହୋଇଛି , ବହୁତ ସମୟରେ ଦୁଃଖ-ନିରାଶା-ହତାଶାର ଭାବ ବହୁତ ଅଧିକ ଦେଖା ଯାଉଛି , ସେତେବେଳେ ଭଗବାନ ବୁଦ୍ଧଙ୍କର ଶିକ୍ଷା ଆହୁରି ମଧ୍ୟ ପ୍ରାସଙ୍ଗିକ ହୋଇ ପଡ଼ୁଛି । ସେ କହୁଥିଲେ , ଯେ ମାନବକୁ ନିରନ୍ତର ଏହା ପ୍ରୟାସ କରିବା ଦରକାର କି ସେ କଠିନ ପରିସ୍ଥିତି ଉପରେ ବିଜୟ ପ୍ରାପ୍ତ କରୁ , ସେସବୁ ସମସ୍ୟାଗୁଡ଼ିକରୁ ବାହାରକୁ ବାହାରି ଆସୁ ।


    ଥକି ପଡ଼ି ଅଟକି ଯିବା , କୌଣସି ସମସ୍ୟାର ବିକଳ୍ପ ନୁହେଁ । ଆଜି ଆମେ ସମସ୍ତେ ମଧ୍ୟ ଏକ କଠିନ ପରିସ୍ଥିତିରୁ ବାହାରିବା ପାଇଁ ନିରନ୍ତର ଲାଗି ରହିଛୁ , ଏକାଠି ହୋଇ କାମ କରୁଛୁ ।


    ଭଗବାନ ବୁଦ୍ଧ କହିଥିବା ଚାରୋଟି ସତ୍ୟ ଅର୍ଥାତ ଦୟା , କରୁଣା , ସୁଖ-ଦୁଃଖ ପ୍ରତି ଭଗବାନ ଏବଂ ଯିଏ ଯେଭଳି ଅଛନ୍ତି ତାଙ୍କୁ ସେହି ରୂପରେ ସ୍ୱୀକାର କରିବା , ଏହି ସତ୍ୟ ନିରନ୍ତର ଭାରତ ଭୂମିର ପ୍ରେରଣା ପାଲଟିଛି । ଆଜି ଆପଣ ମଧ୍ୟ ଦେଖୁଥିବେ କି ଭାରତ ନିଃସ୍ୱାର୍ଥପର ଭାବରେ କୌଣସି ପ୍ରଭେଦ ବିନା , ଆମର ଏଠାରେ ମଧ୍ୟ ଏବଂ ସାରା ବିଶ୍ୱରେ ଯେଉଁଠାରେ ମଧ୍ୟ ସଙ୍କଟ ଘେରରେ ଥିବା ଲୋକମାନଙ୍କ ସହିତ ଦୃଢ଼ତାର ସହିତ ଠିଆ ହୋଇଛି ।


    ଲାଭ-ହାନି , ସମର୍ଥ-ଅସମର୍ଥରୁ ଭିନ୍ନ , ଆମ ପାଇଁ ସଙ୍କଟର ଏହି ସମୟରେ ସହାୟତା କରିବାର ଅଛି , ଯେତେ ସମ୍ଭବ ହେବ , ସହାୟତାର ହାତ ଆଗକୁ ବଢ଼ାଇବାର ଅଛି । ଏହା ହେଉଛି କାରଣ କି ବିଶ୍ୱର ଅନେକଗୁଡ଼ିଏ ଦେଶ ଭାରତକୁ ଏହି କଠିନ ସମୟରେ ମନେ ପକାଇଛନ୍ତି ଆଉ ଭାରତ ମଧ୍ୟ ପ୍ରତ୍ୟେକ ଆବଶ୍ୟକ କରୁଥିବା ଲୋକଙ୍କ ପାଖରେ ପହଂଚିବାରେ କୌଣସି ଅବସରକୁ ହାତଛଡ଼ା କରିନାହିଁ ।


    ଭାରତ ଆଜି ପ୍ରତ୍ୟେକ ଭାରତବାସୀଙ୍କ ଜୀବନକୁ ବଞ୍ଚାଇବା ପାଇଁ ଯଥା ସମ୍ଭବ ପ୍ରୟାସ ତ କରି ଚାଲିଛି , ବିଶ୍ୱ ସମୁଦାୟ ନିକଟରେ ରହିଥିବା ନିଜର ଦାୟିତ୍ୱକୁ ମଧ୍ୟ ସେତିକି ଗମ୍ଭୀରତାର ସହିତ ପାଳନ କରୁଛି ।


    ସାଥୀଗଣ ,


    ଭଗବାନ ବୁଦ୍ଧଙ୍କର ଗୋଟିଏ ଗୋଟିଏ ବାଣୀ , ଗୋଟିଏ ଗୋଟିଏ ଉପଦେଶ , ମାନବତାର ସେବାରେ ଭାରତର ପ୍ରତିବଦ୍ଧତାକୁ ଦୃଢ଼ କରୁଛି । ବୁଦ୍ଧ ଭାରତର ବୋଧ ଏବଂ ଭାରତର ଆତ୍ମବୋଧ , ଉଭୟର ହେଉଛନ୍ତି ପ୍ରତୀକ । ଏହି ଆତ୍ମବୋଧର ସହିତ , ଭାରତ ନିରନ୍ତର ସମଗ୍ର ମାନବ ଜାତି ପାଇଁ , ସମଗ୍ର ବିଶ୍ୱ ହିତରେ କାର୍ଯ୍ୟ କରୁଛି ଏବଂ କରି ଚାଲିଥିବ । ଭାରତର ପ୍ରଗତି , ସର୍ବଦା ବିଶ୍ୱର ପ୍ରଗତିରେ ସହାୟକ ହେବ ।


    ସାଥୀଗଣ ,


    ଆମର ସଫଳତାର ମାନଦଣ୍ଡ ଏବଂ ଲକ୍ଷ୍ୟ , ଉଭୟ ସମୟର ସହିତ ପରିବର୍ତ୍ତିତ ହୋଇଥାଏ , କିନ୍ତୁ ଯେଉଁ କଥା ଆମକୁ ସର୍ବଦା ଧ୍ୟାନରେ ରଖିବାର ଅଛି , ତାହା ହେଉଛି କି ଆମ କାର୍ଯ୍ୟ ନିରନ୍ତର ସେବା ଭାବ ସହିତ ହେବା ଉଚିତ । ଯେତେବେଳେ ଅନ୍ୟମାନଙ୍କ ପାଇଁ କରୁଣା ହେଉ , ସମ୍ବେଦନା ହେଉ ଏବଂ ସେବାର ଭାବନା ହେଉ , ଏହି ଭାବନାଗୁଡ଼ିକ ଆମକୁ ଏତେ ଦୃଢ଼ କରି ଦେଉଛି କି ବଡ଼ରୁ ବଡ଼ ଆହ୍ୱାନରୁ ବାହାରକୁ ବାହାରି ପାରୁଛୁ ।


    ସୁପ୍ପ ବୁଦ୍ଧଂ ପବୁଜ୍ଝନ୍ତି ,


    ସଦା ଗୌତମ ସାବକା


    ଅର୍ଥାତ ଯିଏ ଦିନ-ରାତି , ପ୍ରତ୍ୟେକ ସମୟରେ ମାନବତାର ସେବା ସହିତ ଜଡ଼ିତ ରୁହନ୍ତି , ସେ ହେଉଛନ୍ତି ବୁଦ୍ଧଙ୍କ ପ୍ରକୃତ ଅନୁଗାମୀ । ଏହି ଭାବ ଆମ ଜୀବନକୁ ପ୍ରକାଶମାନ କରୁଥାଉ , ଗତିମାନ କରୁଥାଉ । ଏହି କାମନା ସହିତ , ଆପଣ ସମସ୍ତଙ୍କୁ ବହୁତ-ବହୁତ କୃତଜ୍ଞତା ଜଣାଉଛି । ଏହି କଠିନ ପରିସ୍ଥିତିରେ ଆପଣ ନିଜର , ନିଜ ପରିବାରର , ଯେଉଁ ଦେଶରେ ମଧ୍ୟ ଆପଣ ଅଛନ୍ତି , ସେଠାକାର ଧ୍ୟାନ ରଖନ୍ତୁ , ନିଜର ରକ୍ଷା କରନ୍ତୁ ଏବଂ ଯଥା ସମ୍ଭବ ଅନ୍ୟମାନଙ୍କୁ ସହାୟତା କରନ୍ତୁ ।


    ସମସ୍ତଙ୍କର ସ୍ୱାସ୍ଥ୍ୟ ଭଲ ରହୁ , ଏହି ମଙ୍ଗଳ କାମନା ସହିତ ନିଜ କଥାକୁ ବିରାମ ଦେଉଛି ।


    ଧନ୍ୟବାଦ!!


    ସର୍ବ ମଙ୍ଗଳମ!!!


    **********

    
    
    (Release ID: 1621965) Visitor Counter : 9
    
    
      Read this release in: Punjabi , English , Urdu , Hindi , Marathi , Manipuri , Bengali , Gujarati , Tamil , Telugu , Kannada , Malayalam