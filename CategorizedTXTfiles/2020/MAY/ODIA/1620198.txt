      କାର୍ମିକ, ସାଧାରଣ ଅଭିଯୋଗ ଓ ପେନସନ ମନ୍ତ୍ରଣାଳୟ

      ଜମ୍ମୁ କଶ୍ମୀର ଓ ଲଦାଖର ସମସ୍ତ କେନ୍ଦ୍ର ଏବଂ କେନ୍ଦ୍ରଶାସିତ ଅଂଚଳ କର୍ମଚାରୀଙ୍କ ବୃତିଗତ ମାମଲାର ଶୁଣାଣି ଜମ୍ମୁ–କଶ୍ମୀର କ୍ୟାଟ ବେଞ୍ଚରେ ହେବ
      Posted On: 01 MAY 2020 2:19PM by PIB Bhubaneshwar


    କେତେକ ଗଣମାଧ୍ୟମରେ ପ୍ରକାଶ ପାଇଛି ଯେ , ଜମ୍ମୁ - କଶ୍ମୀର ଲଦାଖର ସମସ୍ତ କେନ୍ଦ୍ର ସରକାରୀ କର୍ମଚାରୀ ଏବଂ କେନ୍ଦ୍ର ଶାସିତ ଅଂଚଳ କର୍ମଚାରୀଙ୍କ ବୃତିଗତ ମାମଲା ( ସର୍ଭିସ ମ୍ୟାଟର ) ଗୁଡିକର ବିଚାର ଦାୟିତ୍ୱ କେନ୍ଦ୍ର ସରକାର ଚଣ୍ଡିଗଡସ୍ଥିତ କେନ୍ଦ୍ରୀୟ ପ୍ରଶାସନିକ ଟ୍ରିବ୍ୟୁନାଲ ( କ୍ୟାଟ ) ସ୍ଥାନାନ୍ତର କରିଛନ୍ତି । କେନ୍ଦ୍ର ସରକାରଙ୍କ ପକ୍ଷରୁ ଏହି ଖବରକୁ ଖଣ୍ଡିତ କରିବା ସହ ସ୍ପଷ୍ଟ କରି ଦିଆଯାଇଛି ଯେ , କୌଣସି କର୍ମଚାରୀ ବା ଆବେଦନକାରୀ କିମ୍ବା ତାଙ୍କ ଓକିଲଙ୍କୁ ସର୍ଭିସ ମ୍ୟାଟର ଆବେଦନ ବା ବିଚାର ପାଇଁ ଚଣ୍ଡିଗଡ ଯିବାର ଆବଶ୍ୟକତା ନାହିଁ । ଚଣ୍ଡିଗଡ ସର୍କିଟ ଶଦ୍ଦର କଦର୍ଥ କରାଯାଇ ଏଭଳି ଅର୍ଥ ବାହାର କରାଯାଇଛି ଯାହା ଠିକ୍ ନୁହେଁ ।


    କେନ୍ଦ୍ର କାର୍ମିକ , ସାଧାରଣ ଅଭିଯୋଗ ଓ ପେନସନ ମନ୍ତ୍ରଣାଳୟ ପକ୍ଷରୁ କୁହାଯାଇଛି ଜମ୍ମୁ - କଶ୍ମୀର , ଲଦାଖର ସମସ୍ତ କେନ୍ଦ୍ର ଏବଂ କେନ୍ଦ୍ର ଶାସିତ ଅଂଚଳ କର୍ମଚାରୀଙ୍କ ସମସ୍ତ ସର୍ଭିସ ମାମଲାର ଆବେଦନ ଓ ଶୁଣାଣି ଜମ୍ମୁ - କଶ୍ମୀର କ୍ୟାଟରେ ହିଁ ହେବ ।


    ଆହୁରି ମଧ୍ୟ କୁହାଯାଇଛି ଯେ , ପୂର୍ବରୁ କ୍ୟାଟ ବେଂଚ ଜମ୍ମୁ - କଶ୍ମୀରରେ ଏହାର ଶୁଣାଣି ବ୍ୟବସ୍ଥା କରି ସେଠାକାର କେନ୍ଦ୍ରୀୟ କର୍ମଚାରୀମାନଙ୍କ ମାମଲାର ଫୈସଲା କରୁଥିଲା । ଏବେ କ୍ୟାଟ ଏହା ସହିତ ଦୁଇ କେନ୍ଦ୍ର ଶାସିତ ଅଂଚଳ କର୍ମଚାରୀମାନଙ୍କ ସର୍ଭିସ ମାମଲାର ବିଚାର କରିବ । ତେଣୁ ଜମ୍ମୁ - କଶ୍ମୀରରେ କ୍ୟାଟର ଅଦାଲତ ଏଣିକି ଅଧିକ ଥର ବସିବ ।


    ମାମଲାଗୁଡିକ ପଞ୍ଜିକରଣ ଅନ୍ ଲାଇନରେ କିମ୍ବା କ୍ୟାଟର ସ୍ଥାନୀୟ ଦପ୍ତରରେ କରାଯାଇ ପାରିବ । ସଂପୃକ୍ତ କେନ୍ଦ୍ରଶାସିତ ଅଂଚଳ କର୍ତ୍ତୃପକ୍ଷ କ୍ୟାଟର ଦପ୍ତର ଖୋଲିବାକୁ ଆବଶ୍ୟକ ସୁବିଧା ସୁଯୋଗ ଦେଲେ ସେଠାରେ ଏହା କାର୍ଯ୍ୟ କରିବ ।


    କ୍ୟାଟ ଦ୍ୱାରା ମାମଲାଗୁଡିକର ବିଚାର ହେଲେ ଆବେଦନକାରୀଙ୍କୁ ନ୍ୟାୟ ମିଳିବାରେ ସୁବିଧା ହେବ ବୋଲି ସରକାରଙ୍କ ପକ୍ଷରୁ କୁହାଯାଇଛି ।


    **********

    
    
    (Release ID: 1620198) Visitor Counter : 14
    
    
      Read this release in: Punjabi , English , Urdu , Hindi , Bengali , Manipuri , Gujarati , Tamil , Telugu