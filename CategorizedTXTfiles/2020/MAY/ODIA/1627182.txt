      ବୟନ ଶିଳ୍ପ ମନ୍ତ୍ରଣାଳୟ

      ନଅଟି ପରୀକ୍ଷାଗାରରେ ପିପିଇ କଭରଅଲର ପ୍ରୋଟୋଟାଇପ୍‌ ନମୁନା ପରୀକ୍ଷଣ ଏବଂ ସାର୍ଟିଫିକେଟ ପ୍ରଦାନ ବ୍ୟବସ୍ଥା
      • ଏହି ପରୀକ୍ଷଣର ମାନ ଡବ୍ଲୁଏଚଓ ଦ୍ୱାରା କୋଭିଡ଼-19 ପାଇଁ ନିର୍ଦ୍ଦେଶିତ ଗାଇଡ଼ ଲାଇନ୍‌ ଓ ସ୍ୱାସ୍ଥ୍ୟ ଓ ପରିବାର କଲ୍ୟାଣ ମନ୍ତ୍ରଣାଳୟର ବୈଷୟିକ ମାନ ସଙ୍ଗେ ସମାନ

      Posted On: 26 MAY 2020 5:48PM by PIB Bhubaneshwar

    ସ୍ୱାସ୍ଥ୍ୟକର୍ମୀମାନଙ୍କ ନିରାପତ୍ତା ଓ ବ୍ୟବହାର ସକାଶେ ଏବେ ଗୁରୁତ୍ୱପୂର୍ଣ୍ଣ ପିପିଇ କଭରଅଲ୍ ‌ ଭାରତରେ ପ୍ରସ୍ତୁତ କରାଯାଉଛି । ସେଥିପାଇଁ ପିପିଇ କଭରଅଲର ପ୍ରୋଟୋଟାଇପ୍ ‌ ର ନମୁନାଗୁଡ଼ିକୁ ବିଧିବଦ୍ଧ ଭାବେ ଦେଶର ନଅଟି ସ୍ୱୀକୃତ ପରୀକ୍ଷାଗାରରେ ପରୀକ୍ଷା କରାଯାଉଛି । ସେପରି ପରୀକ୍ଷା ସ୍ୱାସ୍ଥ୍ୟ ଓ ପରିବାର କଲ୍ୟାଣ ମନ୍ତ୍ରଣାଳୟ ଦ୍ୱାରା ଜାରି କରାଯାଇଥିବା ବୈଷୟିକ ମାନ ଅନୁସାରେ କରାଯାଉଛି । ପୁନଶ୍ଚ , ଏଥିପାଇଁ ବିଶ୍ୱ ସ୍ୱାସ୍ଥ୍ୟ ସଂଗଠନ ( WHO ) ଦ୍ୱାରା ଜାରି ଗାଇଡ଼ ଲାଇନକୁ ମଧ୍ୟ ବିଧିବଦ୍ଧ ଭାବେ ଅନୁସରଣ କରାଯାଉଛି । ଏଥିପାଇଁ ISO 16603 କ୍ଲାସନ - 3 ପରୀକ୍ଷଣ ମାନ ଅବଲମ୍ବନ କରାଯାଉଛି । ଏଭଳି ପିପିଇ କଭରଅଲକୁ ‘Synthetic Blood Penetration Resistance Test’ କରାଯାଉଛି । ଏହି ପିପିଇ କଭରଅଲକୁ ଏପରି ଭାବେ ଡ଼ିଜାଇନ୍ ‌ କରାଯାଇଛି ଯାହା ମଧ୍ୟଦେଇ କୌଣସି ପ୍ରକାର ତରଳ ପଦାର୍ଥ କିମ୍ବା ଏରୋସୋଲ ପାର୍ଟିକିଲ୍ ‌ ପ୍ରବେଶ କରିପାରିବନାହିଁ ଏବଂ ଏହାକୁ ପରିଧାନ କରିଥିବା ବ୍ୟକ୍ତି ସଂପୂର୍ଣ୍ଣ ସୁରକ୍ଷିତ ରହିବ ।


    ଏଥିପାଇଁ ସମସ୍ତ ସରକାରୀ ସଂଗ୍ରହକାରୀ ଏଜେନ୍ସି ଏବଂ ଘରୋଇ ହସପିଟାଲମାନଙ୍କୁ ପରାମର୍ଶ ଦିଆଯାଇଛି ଯେ ସେମାନେ କେବଳ ସ୍ୱୀକୃତ ଏଜେନ୍ସିମାନଙ୍କ ଠାରୁ ଯେଉଁମାନଙ୍କର କଭରଅଲରେ ‘ ୟୁନିକ୍ ‌ ସାର୍ଟିଫାଏଡ଼ କୋଡ ’ ଚିହ୍ନ ଛାପା ଯାଇଥିବ କେବଳ ସେମାନଙ୍କ ଠାରୁ ଏଭଳି ଉପକରଣ କ୍ରୟ କରନ୍ତୁ । କ୍ରୟ ପୂର୍ବରୁ ସେମାନେ ବୟନଶିଳ୍ପ ମନ୍ତ୍ରଣାଳୟ ପକ୍ଷରୁ ପ୍ରଦାନ କରାଯାଇଥିବା ୱେବ୍ ‌ ଲିଙ୍କ୍ ‌ ( www.texmin.nic.in ) ଜରିଆରେ ସାର୍ଟିଫିକେଟ୍ ‌ ପ୍ରାପ୍ତ ଉତ୍ପାଦନକାରୀମାନଙ୍କ ସଠିକତା ଯାଞ୍ଚ କରିବା ଆବଶ୍ୟକ । ଅଧିକନ୍ତୁ ସଂଗ୍ରହକାରୀ ଏଜେନ୍ସିମାନେ ସମୟାନ୍ତରେ ତାହାର ରାଣ୍ଡମ୍ ‌ ନମୁନା ସଂଗ୍ରହ କରି ସେସବୁକୁ ଏହି ନଅଟି ସ୍ୱୀକୃତ ପରୀକ୍ଷାଗାରରେ ପରୀକ୍ଷା କରାଇବା ଉଚିତ । ସରକାରଙ୍କ ଦ୍ୱାରା ସ୍ୱୀକୃତ ପରୀକ୍ଷାଗାରଗୁଡ଼ିକର ବିସ୍ତୃତ ବିବରଣୀ ( www.texmin.nic.in ) ୱେବସାଇଟରେ ଉପଲବ୍ଧ ।


    ***************

    
    
    (Release ID: 1627182) Visitor Counter : 11
    
    
      Read this release in: Urdu , Malayalam , English , Hindi , Marathi , Manipuri , Bengali , Punjabi , Tamil , Telugu