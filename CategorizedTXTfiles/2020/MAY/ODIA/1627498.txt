      ରସାୟନ ଓ ସାର ମନ୍ତ୍ରଣାଳୟ

      ସେଣ୍ଟ୍ରାଲ ଇନଷ୍ଟିଚ୍ୟୁଟ ଅଫ ପେଟ୍ରୋକେମିକାଲ ଇଞ୍ଜିନିୟରିଂ ଆଣ୍ଡ ଟେକ୍ନୋଲୋଜି ଭାବେ ସିପେଟର ନୂଆ ନାମକରଣ
      • ସମଗ୍ର ପେଟ୍ରୋକେମିକାଲ କ୍ଷେତ୍ରର ଅଭିବୃଦ୍ଧି ପାଇଁ ସିପେଟ ସମ୍ପୂର୍ଣ୍ଣ ଉତ୍ସର୍ଗ ରହିବ : ଗୌଡା

      Posted On: 28 MAY 2020 1:21PM by PIB Bhubaneshwar

    ସେଣ୍ଟ୍ରାଲ ଇନଷ୍ଟିଚ୍ୟୁଟ ଅଫ ପ୍ଲାଷ୍ଟିକ ଇଞ୍ଜିନିୟରିଂ ଆଣ୍ଡ ଟେକ୍ନୋଲୋଜି(ସିପେଟ ) କୁ ଭାରତ ସରକାରଙ୍କ ରସାୟନ ଓ ସାର ମନ୍ତ୍ରଣାଳୟ ଅଧୀନରେ ଥିବା ଏକ ପ୍ରମୁଖ ଜାତୀୟ ଅନୁଷ୍ଠାନ ସେଣ୍ଟ୍ରାଲ ଇନଷ୍ଟିଚ୍ୟୁଟ ଅଫ ପେଟ୍ରୋକେମିକାଲ ଇଞ୍ଜିନିୟରିଂ ଆଣ୍ଡ ଟେକ୍ନୋଲୋଜି (ସିପେଟ ) ଭାବରେ ନାମିତ କରାଯାଇଛି ।


    ପରିବର୍ତ୍ତିତ ନାମ ତାମିଲନାଡୁ ସୋସାଇଟିସ ରେଜିଷ୍ଟ୍ରେସନ ଆକ୍ଟ 1975 (ତାମିଲନାଡୁ ଆକ୍ଟ 27 ର 1975) ଅନୁଯାୟୀ ପଞ୍ଜିକୃତ ହୋଇଛି ।


    କେନ୍ଦ୍ର ରସାୟନ ଓ ସାର ମନ୍ତ୍ରୀ ଡି.ଭି ସଦାନନ୍ଦ ଗୌଡା କହିଛନ୍ତି ଯେ, ଶିକ୍ଷା, ଦକ୍ଷତା, ପ୍ରଯୁକ୍ତିବିଦ୍ୟା ସହାୟତା ଏବଂ ଗବେଷଣାର ଲକ୍ଷ୍ୟରେ ସମଗ୍ର ପେଟ୍ରୋକେମିକାଲ କ୍ଷେତ୍ରର ବୃଦ୍ଧି ପାଇଁ ବର୍ତ୍ତମାନ ସିପେଟ ନିଜକୁ ସମ୍ପୂର୍ଣ୍ଣ ଉତ୍ସର୍ଗ କରିବାର ସ୍ଥିତିରେ ରହିବ ।


    ଶିକ୍ଷା ଏବଂ ଗବେଷଣାର ମିଳିତ କାର୍ଯ୍ୟକ୍ରମ ଜରିଆରେ ପ୍ଲାଷ୍ଟିକ ଶିଳ୍ପର ଅଭିବୃଦ୍ଧି ସିପେଟର ମୂଳ ଉଦ୍ଦେଶ୍ୟ । ବର୍ଷ ବର୍ଷ ଧରି ଦେଶର ବିକାଶ ପ୍ରକ୍ରିୟାରେ ଏହି ଅନୁଷ୍ଠାନର ଯୋଗଦାନ ରହିଆସିଛି, ଯାହା ପ୍ଲାଷ୍ଟିକ ଭିତ୍ତିକ ସମାଧାନ ସୃଷ୍ଟି କରିବା ଉଦ୍ଦେଶ୍ୟରେ ଶିଳ୍ପ ସଂସ୍ଥାଗୁଡିକ ସହିତ ଘନିଷ୍ଠ ସମ୍ପର୍କ ସୃଷ୍ଟି କରି ଦକ୍ଷ ଏବଂ ବଜାରଯୋଗ୍ୟ ହୋଇପାରିଛି ।


    **********


    

    
    (Release ID: 1627498) Visitor Counter : 9
    
    
      Read this release in: English , Urdu , Hindi , Marathi , Bengali , Manipuri , Punjabi , Tamil , Telugu , Kannada , Malayalam