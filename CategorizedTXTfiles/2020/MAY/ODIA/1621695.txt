      PIB Headquarters

      ମୃତ୍ତିକା ସ୍ୱାସ୍ଥ୍ୟ କାର୍ଡ ଉପରେ ଆଧାରିତ ମାଟିର ପୁଷ୍ଟିକର ପରିଚାଳନା ପାଇଁ କୃଷି ଆନ୍ଦୋଳନକୁ କେନ୍ଦ୍ର କୃଷି ମନ୍ତ୍ରୀଙ୍କ ଆହ୍ଵାନ
      • ଜୈବ ଏବଂ ଜୈବିକ ସାରର ଉପଯୋଗ ବୃଦ୍ଧି ଏବଂ ରାସାୟନିକ ସାରର କମ୍ ବ୍ୟବହାର ପାଇଁ ମିଶନ୍ ମୋଡ୍ ରେ ସଚେତନତା ଅଭିଯାନ ଆରମ୍ଭ କରିବାକୁ କୃଷି ମନ୍ତ୍ରୀଙ୍କ ନିର୍ଦ୍ଦେଶ

      Posted On: 06 MAY 2020 7:09PM by PIB Bhubaneshwar

    କେନ୍ଦ୍ର କୃଷି ଓ କୃଷକ କଲ୍ୟାଣ , ଗ୍ରାମ୍ୟ ଉନ୍ନୟନ ଏବଂ ପଞ୍ଚାୟତିରାଜ ମନ୍ତ୍ରୀ ନରେନ୍ଦ୍ର ସିଂହ ତୋମର , ସମନ୍ୱିତ ମୃତ୍ତିକା ପୁଷ୍ଟିକର ପରିଚାଳନାକୁ କୃଷି ଆନ୍ଦୋଳନରେ ପରିବର୍ତ୍ତନ କରିବାକୁ ଆହ୍ୱାନ ଦେଇଛନ୍ତି।


    ଆଜି ଏଠାରେ ମୃତ୍ତିକା ସ୍ୱାସ୍ଥ୍ୟ କାର୍ଯ୍ୟକ୍ରମର ଅଗ୍ରଗତିର ସମୀକ୍ଷା କରି ସେ ଜୈବିକ ଏବଂ ଜୈବିକ ସାରର ବ୍ୟବହାର ବୃଦ୍ଧି ଏବଂ ରାସାୟନିକ ସାରର କମ୍ ବ୍ୟବହାର ପାଇଁ ମିଶନ ମୋଡରେ ଏକ ସଚେତନତା ଅଭିଯାନ ଆରମ୍ଭ କରିବାକୁ ନିର୍ଦ୍ଦେଶ ଦେଇଛନ୍ତି , ଯାହା ମୃତ୍ତିକା ସ୍ୱାସ୍ଥ୍ୟ କାର୍ଡର ସୁପାରିଶ ଉପରେ ଆଧାରିତ ହେବା ଉଚିତ ।


    2020-21 ବର୍ଷରେ ଏହି କାର୍ଯ୍ୟକ୍ରମର ମୁଖ୍ୟ ଲକ୍ଷ୍ୟ ଦେଶର ସମସ୍ତ ଜିଲ୍ଲାକୁ ଅନ୍ତର୍ଭୁକ୍ତ କରୁଥିବା 1 ଲକ୍ଷରୁ ଅଧିକ ଗାଁର ଚାଷୀଙ୍କ ପାଇଁ ଜନସଚେତନତା କାର୍ଯ୍ୟକ୍ରମ ଉପରେ ରହିବ। ଶ୍ରୀ ତୋମାର କୃଷି କ୍ଷେତ୍ରରେ ଶିକ୍ଷିତ ଯୁବକ , ମହିଳା ସ୍ୱୟଂ ସହାୟକ ଗୋଷ୍ଠୀ , ଏଫପିଓ , ଇତ୍ୟାଦି ଦ୍ୱାରା ଗ୍ରାମ ସ୍ତରର ମୃତ୍ତିକା ପରୀକ୍ଷା ଲାବୋରେଟୋରୀ (ଲ୍ୟାବ) ପ୍ରତିଷ୍ଠା କରିବାକୁ ପରାମର୍ଶ ଦେଇଥିଲେ। ସେ କହିଛନ୍ତି ଯେ ଏସଏଚଜି ଯୋଜନା ଅଧୀନରେ ଉପଯୁକ୍ତ ଦକ୍ଷତା ବୃଦ୍ଧି ଉପରେ ଦୃଷ୍ଟି ଦିଆଯିବ , ଯାହା ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ଇଚ୍ଛା ଅନୁଯାୟୀ ନିଯୁକ୍ତି ସୃଷ୍ଟି ସୁନିଶ୍ଚିତ ହେବ । ଯେଉଁ ଜିଲ୍ଲାଗୁଡ଼ିକରେ ଲାବୋରେଟୋରୀଗୁଡିକ ନାହିଁ ସେଠାରେ ମାଟି ପରୀକ୍ଷା ସୁବିଧା ପ୍ରତିଷ୍ଠା ଉପରେ ସେ ବିଶେଷ ଗୁରୁତ୍ୱାରୋପ କରିଥିଲେ । ଜୈବିକ ପରୀକ୍ଷା ଏବଂ ଜୈ ବ ଚାଷକୁ ପ୍ରୋତ୍ସାହିତ କରିବା ପାଇଁ ମୃତ୍ତିକା ପରୀକ୍ଷଣ ଉପରେ ଆଧାରିତ ଏକ ବ୍ୟାପକ ଅଭିଯାନ , ପଞ୍ଚାୟତି ରାଜ , ଗ୍ରାମ୍ୟ ଉନ୍ନୟନ ଏବଂ ପାନୀୟ ଜଳ ଏବଂ ପରିମଳ ବିଭାଗର ସହଯୋଗରେ ଭାରତୀୟ ପ୍ରାକୃତିକ ଚାଷ ଅଭ୍ୟାସକୁ ଅନ୍ତର୍ଭୁକ୍ତ କରିବ।


    ମନ୍ତ୍ରୀ ତୋମାରଙ୍କ ଅଧ୍ୟକ୍ଷତାରେ ଅନୁଷ୍ଠିତ ବୈଠକରେ କେନ୍ଦ୍ର କୃଷି ରାଷ୍ଟ୍ର ମନ୍ତ୍ରୀ ଶ୍ରୀ ପୁରୁଷୋତ୍ତମ ରୁପାଲା ଏବଂ ଶ୍ରୀ କୈଳାଶ ଚୌଧୁରୀ ଏବଂ ମନ୍ତ୍ରଣାଳୟର ସଚିବ ଶ୍ରୀ ସଞ୍ଜୟ ଅଗ୍ରୱାଲ ମଧ୍ୟ ଉପସ୍ଥିତ ଥିଲେ। ଏହି ବୈଠକରେ ମୃତ୍ତିକା ସ୍ୱାସ୍ଥ୍ୟ କାର୍ଡର ଲାଭର ପ୍ରଚାର ପ୍ରସାର କରିବା ପାଇଁ ନିଷ୍ପତ୍ତି ନିଆଯାଇଛି। , କେଭିକେ - ଏସଏୟୁ ମାଧ୍ୟମରେ ଏକ ଲକ୍ଷ ଗାଁରେ ବଡ଼ ଆକାରର ମୃତ୍ତିକା ପରୀକ୍ଷଣ ଭିତ୍ତିକ ସାରର ବ୍ୟବହାର ବିଷୟରେ ସଚେତନତା ସୃଷ୍ଟି କରିବାକୁ ଧ୍ୟାନ ଦିଆଯିବ ।


    ରାଷ୍ଟ୍ରୀୟ ମୃତ୍ତିକା ସ୍ୱାସ୍ଥ୍ୟ କାର୍ଯ୍ୟକ୍ରମ ଏବଂ ଏହାର ଉର୍ବରତା ଯୋଜନା ହେଉଛି ଏହି ଲକ୍ଷ୍ୟଗୁଡିକ ସହିତ ଏକ କେନ୍ଦ୍ରୀୟ ପ୍ରାୟୋଜିତ ଯୋଜନା , ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ନିର୍ଦ୍ଦେଶରେ 2014-15 ବର୍ଷରେ ଆରମ୍ଭ ହୋଇଛି: ମୃତ୍ତିକାର ସ୍ବାସ୍ଥ୍ୟ ବଜାୟ ରଖିବା ଏବଂ କୃଷକଙ୍କ ପାଇଁ କୃଷି ମୂଲ୍ୟ ହ୍ରାସ କରିବା ସହାୟତା ପାଇଁ ସାରର ଯଥାର୍ଥ ବ୍ୟବହାରକୁ ପ୍ରୋତ୍ସାହିତ କରିବା ; ଉର୍ବରକ ବ୍ୟବହାର ପ୍ରକ୍ରିୟାରେ ପୁଷ୍ଟିକର ଅଭାବ ଦୂର କରିବା ପାଇଁ ପ୍ରତି 2 ବର୍ଷର ବ୍ୟବଧାନରେ ଦେଶର ସମସ୍ତ କୃଷକଙ୍କୁ ମୃତ୍ତିକା ସ୍ୱାସ୍ଥ୍ୟ କାର୍ଡ ପ୍ରଦାନ ; ସାର ବ୍ୟବହାର ପ୍ରକ୍ରିୟାରେ ପୁଷ୍ଟିକର ଅଭାବ ଦୂର କରିବା ପାଇଁ ପ୍ରତି ୨ବର୍ଷର ବ୍ୟବଧାନରେ ଦେଶର ସମସ୍ତ କୃଷକଙ୍କୁ ମୃତ୍ତିକା ସ୍ୱାସ୍ଥ୍ୟ କାର୍ଡ ପ୍ରଦାନ ; ଦକ୍ଷତା ବିକାଶ , କୃଷି ଛାତ୍ରମାନଙ୍କ ଯୋଗଦାନ ଏବଂ ଭାରତୀୟ କୃଷି ଅନୁସନ୍ଧାନ ପରିଷଦ ( ଆଇସିଏଆର )/ ରାଜ୍ୟ କୃଷି ବିଶ୍ୱବିଦ୍ୟାଳୟ (ଏସଏଏୟୁ ) ସହିତ ପ୍ରଭାବଶାଳୀ ସହଯୋଗ ମାଧ୍ୟମରେ ମୃତ୍ତିକା ପରୀକ୍ଷଣ ଲାବୋରେଟୋରୀ(ଏଓଟଇଏଲ ) ର କାର୍ଯ୍ୟକୁ ମଜବୁତ କରିବା ; ସମଗ୍ର ରାଜ୍ୟରେ ସମାନ ନମୁନା ସଂଗ୍ରହ , ମୃତ୍ତିକା ବିଶ୍ଳେଷଣ ଏବଂ ସାର ସୁପାରିଶ ପାଇଁ ମାନକ ପ୍ରଣାଳୀ ସହିତ ମୃତ୍ତିକାର ଉର୍ବରତା ସୀମାବଦ୍ଧତାର ନିରାକରଣ ; ପୁଷ୍ଟିକର ବ୍ୟବହାର ଦକ୍ଷତା ବୃଦ୍ଧି ପାଇଁ ପୁଷ୍ଟିକର ପରିଚାଳନାର ବିକାଶ ଏବଂ ପ୍ରୋତ୍ସାହନ ; ଏକୀକୃତ ପୁଷ୍ଟିକର ପରିଚାଳନା ପ୍ରକ୍ରିୟାକୁ ପ୍ରୋତ୍ସାହିତ କରିବା ପାଇଁ ଜିଲ୍ଲା ତଥା ରାଜ୍ୟ ସ୍ତରର ଅଧିକାରୀ ଏବଂ ପ୍ରଗତିଶୀଳ କୃଷକଙ୍କ ଦକ୍ଷତା ବୃଦ୍ଧି ; ମୃତ୍ତିକାର ସ୍ୱାସ୍ଥ୍ୟ ବଜାୟ ରଖିବା ପାଇଁ ଅମ୍ଳତ୍ବ , ମାକ୍ରୋ-ପୁଷ୍ଟିକର (ନାଇଟ୍ରୋଜେନ୍ , ଫସଫରସ୍ , ପୋଟାସିୟମ୍) ଏବଂ ମାଇକ୍ରୋନ୍ୟୁଟ୍ରିଏଣ୍ଟସ୍ (ଜିଙ୍କ , ଲୁହା , ତମ୍ବା , ମାଙ୍ଗାନିଜ୍ , ଏବଂ ବୋରନ୍) ଭଳି ଗୁରୁତ୍ୱପୂର୍ଣ୍ଣ ପାରାମିଟରର ବିଶ୍ଳେଷଣ କରିବ‌ା।​‌


    ଯୋଜନାର ପ୍ରମୁଖ ସଫଳତା :


    ପ୍ରଥମ ପର୍ଯ୍ୟାୟରେ 10.74 କୋଟି (2015-17) ଏବଂ ଦ୍ୱିତୀୟ ପର୍ଯ୍ୟାୟରେ (2017-19) 9.33 କୋଟି ମୃତ୍ତିକା ସ୍ୱାସ୍ଥ୍ୟ କାର୍ଡ କୃଷକମାନଙ୍କୁ ବଣ୍ଟନ କରାଯାଇଛି । ଚଳିତ ଆର୍ଥିକ ବର୍ଷରେ ଏପର୍ଯ୍ୟନ୍ତ 25 ଲକ୍ଷ ମୃତ୍ତିକା ସ୍ୱାସ୍ଥ୍ୟ କାର୍ଡ ବଣ୍ଟନ କରାଯାଇଛି ।


    • 2019-20 ବର୍ଷରେ ମଡେଲ ଗ୍ରାମ ପାଇଲଟ ପ୍ରକଳ୍ପରେ କୃଷକମାନଙ୍କୁ 12.40 ଲକ୍ଷ ମୃତ୍ତିକା ସ୍ୱାସ୍ଥ୍ୟ କାର୍ଡ ବଣ୍ଟନ କରାଯାଇଛି ।


    • 2019-20 ବର୍ଷ ମଧ୍ୟରେ 166 ମୃତ୍ତିକା ପରୀକ୍ଷା ବୋରେଟୋରୀକୁ ମୃତ୍ତିକା ସ୍ୱାସ୍ଥ୍ୟ ପରିଚାଳନା ଯୋଜନା ଅଧୀନରେ ଅନୁମୋଦନ କରାଯାଇଛି ଏବଂ ଏପର୍ଯ୍ୟନ୍ତ 122 କୋଟିରୁ ଅଧିକ ଟଙ୍କା ଅନୁମୋଦନ କରା ଯାଇଛି।


    *****

    
    
    (Release ID: 1621695) Visitor Counter : 11
    
    
      Read this release in: English , Urdu , Hindi , Marathi , Bengali , Punjabi , Tamil , Telugu , Kannada