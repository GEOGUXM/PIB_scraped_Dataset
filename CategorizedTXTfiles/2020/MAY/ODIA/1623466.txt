      ପ୍ରତିରକ୍ଷା ମନ୍ତ୍ରଣାଳୟ

      ମିଶନ ସାଗର : ଆଇଏନଏସ କେସରୀ ମାଳଦୀପକୁ ଖାଦ୍ୟ ସାମଗ୍ରୀ ଯୋଗାଇଲା
      Posted On: 12 MAY 2020 6:59PM by PIB Bhubaneshwar


    ଭାରତୀୟ ନୌସେନାର ଜାହାଜ , କେସରୀ 12 ମଇ 2020ରେ ‘ ମିସନ ସାଗର ’ ଅଭିଯାନର ଏକ ଅଂଶ ସ୍ୱରୂପ ମାଳଦୀପର ମାଲେ ବନ୍ଦରରେ ପହଂଚିଲା । ଭାରତ ସରକାର ନିଜର ମିତ୍ର ରାଷ୍ଟ୍ରକୁ ସହାୟତା ପ୍ରଦାନ କରୁଛନ୍ତି ଏବଂ ଏହି ସନ୍ଦର୍ଭରେ ଆଇଏନଏସ କେସରୀ ମାଳଦୀପର ଜନତାଙ୍କ ପାଇଁ 580 ଟନ୍ ଖାଦ୍ୟ ସାମଗ୍ରୀ ନେଇକରି ଯାଇଛି । ଏହି ଅଂଚଳରେ କୋଭିଡ-19 ମହାମାରୀ ଏବଂ ସାମାଜିକ ଦୂରତାର ମାନଦଣ୍ଡକୁ ଧ୍ୟାନରେ ରଖି 12 ମଇ 2020ରେ ଖାଦ୍ୟ ସାମଗ୍ରୀ ଯୋଗାଇ ଦେବା କାର୍ଯ୍ୟ ଅନ୍ ଲାଇନ୍ ମାଧ୍ୟମରେ କରାଯାଇଛି । ଏହି ସମାରୋହରେ ମାଳଦୀପର ବିଦେଶ ମନ୍ତ୍ରୀ , ଶ୍ରୀ ଅବଦୁଲ୍ଲା ଶାହିଦ ଏବଂ ମାଳଦୀପର ପ୍ରତିରକ୍ଷା ମନ୍ତ୍ରୀ ସୁଶ୍ରୀ ମାରିୟା ଅହମଦ ଦିଦି ମଧ୍ୟ ଉପସ୍ଥିତ ଥିଲେ । ଭାରତର ପ୍ରତନିଧୀତ୍ୱ ମାଳଦୀପରେ ଭାରତର ଉଚ୍ଚାୟୁକ୍ତ , ସୁଂଜୟ ସୁଧୀର କରିଥିଲେ । ମାଳଦୀପର ବିଦେଶ ମନ୍ତ୍ରୀ , ଶ୍ରୀ ଅବଦୁଲ୍ଲା ଶାହିଦ ଭାରତ ଦ୍ୱାରା ପ୍ରଦାନ କରାଯାଇଥିବା ସହାୟତାର ପ୍ରଶଂସା କରିଥିଲେ ।


    ଜାହାଜର ମୁତୟନ , ପ୍ରଧାନମନ୍ତ୍ରୀଙ୍କ ‘ ଏହି ଅଂଚଳର ସମସ୍ତଙ୍କର ସୁରକ୍ଷା ଏବଂ ବିକାଶ ’ ଅର୍ଥାତ ‘ ସାଗର ’ ଏବଂ ‘ ସର୍ବ ପ୍ରଥମେ ପଡୋଶୀ ’ ନୀତିର ଦୃଷ୍ଟିକୋଣ ଅନୁରୂପ କରାଯାଇଛି , ଯେଉଁଥିରେ ମାଳଦୀପ ପ୍ରମୁଖ ରୂପରେ ଆସୁଛି । ଏହି ଅଭିଯାନକୁ ପ୍ରତିରକ୍ଷା ଏବଂ ବିଦେଶ ମନ୍ତ୍ରଣାଳୟ ଓ ଭାରତ ସରକାରଙ୍କର ଅନ୍ୟ ସଂସ୍ଥାଗୁଡିକ ମଧ୍ୟରେ ଘନିଷ୍ଠ ସମନ୍ୱୟ ମାଧ୍ୟମରେ ଆଗକୁ ଅଗ୍ରସର କରାଯାଉଛି ।


    ମିଶନ ସାଗର , ସଂଚାଳନ ସମୁଦ୍ର ସେତୁର ପ୍ରାୟ ପଛେ ପଛେ ଚାଲୁଛି , ଯାହାର ଉଦ୍ଦେଶ୍ୟ ହେଉଛି , ମାଳଦୀପ ସମେତ ବିଦେଶରେ ଥିବା ଭାରତୀୟ ନାଗରିକଙ୍କୁ ସ୍ୱଦେଶ ଫେରାଇ ଆଣିବା । 08 ଏବଂ 10 ମଇ , 2020ରେ ଆଇଏନଏସ ଜଲାଶ୍ୱ ଏବଂ ଆଇଏନଏସ ମଗର ଦ୍ୱାରା ମୋଟ 900 ଭାରତୀୟ ନଗରିକଙ୍କୁ ସ୍ୱଦେଶ ଫେରାଇ ଅଣାଯାଇଛି ।


    ଭାରତ ଏବଂ ମାଳଦୀପ ହେଉଛନ୍ତି ବହୁତ ନିକଟତର ସମୁଦ୍ର ପଡୋଶୀ , ଯେଉଁମାନଙ୍କ ମଧ୍ୟରେ ବହୁତ ସୁଦୃଢ ଏବଂ ଅତ୍ୟନ୍ତ ସୌହାର୍ଦପୂର୍ଣ୍ଣ ପ୍ରତିରକ୍ଷା ଏବଂ ରାଜନୈତିକ ସଂପର୍କ ରହିଛି ।


    **********

    
    
    (Release ID: 1623466) Visitor Counter : 10
    
    
      Read this release in: English , Punjabi , Urdu , Hindi , Manipuri , Bengali , Assamese , Tamil , Telugu , Kannada , Malayalam