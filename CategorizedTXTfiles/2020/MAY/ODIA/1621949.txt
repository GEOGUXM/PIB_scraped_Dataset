      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ଦେଶରେ ଗବେଷଣାକୁ ପ୍ରୋତ୍ସାହନ ଲାଗି ପିଏମଆରଏଫ ଯୋଜନାରେ ପରିବର୍ତ୍ତନ
      • ଏହି ପରିବର୍ତ୍ତନ ଫଳରେ ଅଧିକ ଛାତ୍ରଛାତ୍ରୀ ପିଏମଆରଏଫ ଯୋଜନାରେ ଲାଭ ପାଇପାରିବେ : ଶ୍ରୀ ରମେଶ ପୋଖରିୟଲ ‘ନିଶଙ୍କ’

      Posted On: 07 MAY 2020 4:14PM by PIB Bhubaneshwar

    ଦେଶରେ ଗବେଷଣାକୁ ପ୍ରୋତ୍ସାହନ ଦେବା ଉଦ୍ଦେଶ୍ୟରେ ପ୍ରଧାନମନ୍ତ୍ରୀ ଗବେଷଣା ଫେଲୋସିପ ଯୋଜନାରେ ବିଭିନ୍ନ ସଂଶୋଧନ କରାଯାଇଥିବା କେନ୍ଦ୍ର ମାନବ ସମ୍ବଳ ବିକାଶ ମନ୍ତ୍ରୀ ଶ୍ରୀ ରମେଶ ପୋଖରିୟଲ ‘ନିଶଙ୍କ’ ଆଜି ଘୋଷଣା କରିଛନ୍ତି । ସେ କହିଛନ୍ତି ଯେ ଏହି ସଂଶୋଧନ ଫଳରେ ଏବେ ଯେକୌଣସି ମାନ୍ୟତାପ୍ରାପ୍ତ ସଂସ୍ଥାନ/ ବିଶ୍ୱବିଦ୍ୟାଳୟ (ଆଇଆଇଏସସି, ଆଇଆଇଟି, ଏନଆଇଟି, ଆଇଆଇଏସଇଆର, ଆଇଆଇଇଏସଟି, ସିଏଫ ଟ୍ରିପଲ ଆଇଟିକୁ ଛାଡ଼ି)ର ଛାତ୍ରଛାତ୍ରୀ ସର୍ବନିମ୍ନ 8 ସିଜିପିଏ କିମ୍ବ ତତୁଲ୍ୟ ସ୍କୋର ସହିତ 750 ଗେଟ ସ୍କୋର ପରିବର୍ତ୍ତେ 650 ସ୍କୋର ସହିତ ପିଏମଆରଏଫ ଯୋଜନାରେ ଗବେଷଣା ବୃତ୍ତି ପାଇବାକୁ ଯୋଗ୍ୟ ବିବେଚିତ ହୋଇପାରିବେ ।


    ମନ୍ତ୍ରୀ ସୂଚନା ଦେଇଥିଲେ ଯେ ବର୍ତ୍ତମାନ ପ୍ରତ୍ୟକ୍ଷ ଏବଂ ଲାଟେରାଲ ପ୍ରବେଶିକା ମାଧ୍ୟମରେ ନାମଲେଖା ଯାଇପାରିବ । ଲାଟେରାଲ ପ୍ରବେଶିକା ମାଧ୍ୟମରେ ପିଏମଆରଏଫ ଅନୁଦାନପ୍ରାପ୍ତ ସଂସ୍ଥାନରେ ପିଏଚଡି କରୁଥିବା ଛାତ୍ରଛାତ୍ରୀମାନେ ନୂଆ ଗାଇଡଲାଇନ ଅନୁସାରେ ଗବେଷଣା ନିମନ୍ତେ ଆବେଦନ କରିପାରିବେ । ଶ୍ରୀ ପୋଖରିୟଲ ଆହୁରି କହିଥିଲେ ଯେ ଏନଆଇଆରଏଫର ସାମଗ୍ରିକ ରାଙ୍କିଙ୍ଗ ଅନୁଯାୟୀ ଶୀର୍ଷେ 25ଟି ସଂସ୍ଥାନରେ ସ୍ଥାନିତ ଏନଆଇଟିଗୁଡ଼ିକ ପିଏମଆରଏଫ ଅନୁଦାନପ୍ରାପ୍ତ ସଂସ୍ଥାନ ହୋଇପାରିବ । ମନ୍ତ୍ରୀ ଆଶା ବ୍ୟକ୍ତ କରିଥିଲେ ଯେ ଏହି ପରିବର୍ତ୍ତନ ଅଧିକ ସଂଖ୍ୟକ ଛାତ୍ରଛାତ୍ରୀଙ୍କୁ ପ୍ରଧାନମନ୍ତ୍ରୀ ଗବେଷଣା ଫେଲୋସିପ ଯୋଜନାର ଲାଭ ପାଇବାକୁ ଯୋଗ୍ୟ ବିବେଚିତ କରିବ ।


    https://twitter.com/DrRPNishank/status/1258340738502361088?s=19


    ସେ ଆହୁରି ସୂଚନା ଦେଇଥିଲେ ଯେ ଗବେଷଣାକୁ ପ୍ରୋତ୍ସାହନ ଦେବା ଲାଗି ମନ୍ତ୍ରଣାଳୟରେ “ଗବେଷଣା ଓ ନବୋନ୍ମେଷ” ନାମକ ଆଉ ଏକ ସମର୍ପିତ ଡିଭିଜନ ଖୋଲାଯାଇଛି । ମାନବ ସମ୍ବଳ ବିକାଶ ମନ୍ତ୍ରଣାଳୟର ବିଭିନ୍ନ ସଂସ୍ଥାନରେ ଗବେଷଣା କାର୍ଯ୍ୟ ଅନୁଧ୍ୟାନ କରୁଥିବା ଜଣେ ନିର୍ଦ୍ଦେଶକ ଏହି ଡିଭିଜନର ଅଧ୍ୟକ୍ଷ ରହିବେ । କେନ୍ଦ୍ରମନ୍ତ୍ରୀ ଆହୁରି କହିଥିଲେ ଯେ ଦେଶର ବିଭିନ୍ନ ଉଚ୍ଚଶିକ୍ଷା ସଂସ୍ଥାନରେ ଉନ୍ନତମାନର ଗବେଷଣା ନିମନ୍ତେ ପିଏମଆରଏଫ ଯୋଜନାର ଡିଜାଇନ କରାଯାଇଛି । ଏହି ଯୋଜନା 2018-19 ବଜେଟରେ ଘୋଷଣା କରାଯାଇଥିଲା। ସମସ୍ତ ଆଇଆଇଟି, ଆଇଜର, ବେଙ୍ଗାଲୁରୁସ୍ଥିତ ଇଣ୍ଡିଆନ ଇନଷ୍ଟିଚ୍ୟୁଟ ଅଫ ସାଇନ୍ସ, ଶୀର୍ଷ କେନ୍ଦ୍ରୀୟ ବିଶ୍ୱବିଦ୍ୟାଳୟ ପିଏମଆରଏଫ ଯୋଜନାର ସୁବିଧା ରହିଛି ।


    **************


    

    
    (Release ID: 1621949) Visitor Counter : 12
    
    
      Read this release in: English , Urdu , Hindi , Bengali , Assamese , Manipuri , Punjabi , Tamil , Telugu