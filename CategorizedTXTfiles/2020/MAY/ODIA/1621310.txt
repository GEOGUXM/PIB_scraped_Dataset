      PIB Headquarters

      2020-21 ରବି ଋତୁ ପାଇଁ ଡାଲି, ତୈଳବୀଜ ଓ ଗହମ ସଂଗ୍ରହ ଦ୍ରୁତ ଗତିରେ ଜାରି
      • 2682 କୋଟି ଟଙ୍କାର ଡାଲି ଓ ତୈଳବୀଜ କ୍ରୟ, 3.25 ଲକ୍ଷରୁ ଅଧିକ କୃଷକ ଉପକୃତ
      • ଗ୍ରୀଷ୍ମକାଳୀନ ଫସଲ ବୁଣା କ୍ଷେତ୍ର କଭରେଜରେ ଉଲ୍ଲେଖନୀୟ ବୃଦ୍ଧି
      Posted On: 05 MAY 2020 8:53PM by PIB Bhubaneshwar


    2020-21 ରବି ଋତୁରେ 02.05.2020 ସୁଦ୍ଧା 2,682 କୋଟି ଟଙ୍କାର ଏମଏସପି ମୂଲ୍ୟରେ 2,61,565 ମେଟ୍ରିକ ଟନ ଡାଲି ଓ 3,17,473 ମେଟ୍ରିକ ଟନ ତୈଳବୀଜ କ୍ରୟ କରାଯାଇଛି । ଏଥିଯୋଗୁଁ 3,25,565 କୃଷକ ଉପକୃତ ହୋଇଛନ୍ତି । ଏଥିମଧ୍ୟରୁ 14,859 ମେଟ୍ରିକ ଟନ ଡାଲି ଓ 6,706 ମେଟ୍ରିକ ଟନ ତୈଳ ବୀଜ 1 ଓ 2 ମେ, 2020ରେ ମଧ୍ୟପ୍ରଦେଶ, ମହାରାଷ୍ଟ୍ର, କର୍ଣ୍ଣାଟକ, ରାଜସ୍ଥାନ, ଉତ୍ତରପ୍ରଦେଶ ଓ ହରିୟାଣା ଭଳି 6 ରାଜ୍ୟରୁ କ୍ରୟ କରାଯାଇଛି । ଏହାବ୍ୟତୀତ 2020-21 ରବି ବିପଣନ ଋତୁରେ ଏଫସିଆଇରେ ମୋଟ 1,87,97,767 ମେଟ୍ରିକ ଟନ ଗହମ ସଂଗୃହିତ ହୋଇଛି, ଏଥିମଧ୍ୟରରୁ 1,81,36,180 ମେଟ୍ରିକ ଟନ ଗହମ କ୍ରୟ କରାଯାଇଛି ।


    ଗତବର୍ଷର ଏହି ଅବଧିରେ 25.26 ଲକ୍ଷ ହେକ୍ଟର ଜମିରେ ଧାନ ଚାଷ କରାଯାଇଥିବା ବେଳେ ଚଳିତ ବର୍ଷ 34.80 ଲକ୍ଷ ହେକ୍ଟର ଜମିରେ ଧାନ ଚାଷ କରାଯାଇଛି ।


    ସେହିପରି ଗତବର୍ଷ ଏହି ଅବଧିରେ ମୋଟ 5.44 ଲକ୍ଷ ହେକ୍ଟର ଜମିରେ ଡାଲି ଜାତୀୟ ଫସଲ ଚାଷ କରାଯାଇଥିବା ବେଳେ ଚଳିତ ବର୍ଷ ପାଖାପାଖି 8.77 ଲକ୍ଷ ହେକ୍ଟର ଜମିରେ ଡାଲି ଜାତୀୟ ଫସଲ ଚାଷ କରାଯାଇଛି ।


    ଗତବର୍ଷ ଏହି ଅବଧିରେ 5.49 ଲକ୍ଷ ହେକ୍ଟର ଜମିରେ ମୋଟା ଶସ୍ୟ ଚାଷ କରାଯାଇଥିବା ବେଳେ ଚଳିତ ବର୍ଷ 9.12 ହେକ୍ଟର ଜମିରେ ଏହି ଚାଷ କରାଯାଇଛି ।


    ସେହିପରି ଗତବର୍ଷ ଏହି ସମୟରେ 7 ଲକ୍ଷ ହେକ୍ଟର ଜମିରେ ତୈଳବୀଜ ଚାଷ ହୋଇଥିବା ବେଳେ ଚଳିତ ବର୍ଷ ପାଖାପାଖି 8.87 ଲକ୍ଷ ହେକ୍ଟର ଜମିରେ ଏହି ଚାଷ କରାଯାଇଛି ।


    କୋଭିଡ-19 ମହାମାରୀ ସମୟରେ କୃଷକ ଓ କୃଷିଜନିତ କାର୍ଯ୍ୟକଳାପକୁ ସୁବିଧାଜନକ କରିବା ଲାଗି କୃଷି, ସମବାୟ ଏବଂ କୃଷକ କଲ୍ୟାଣ ବିଭାଗ, ଭାରତ ସରକାରଙ୍କ ପକ୍ଷରୁ ବିଭିନ୍ନ ପଦକ୍ଷେପ ଗ୍ରହଣ କରାଯାଇଛି । ଲକଡାଉନ ଅବଧି ଅର୍ଥାତ 24.03.2020 ଠାରୁ ବର୍ତ୍ତମାନ ପର୍ଯ୍ୟନ୍ତ ପିଏମ କିଷାନ ଯୋଜନା ଅନ୍ତର୍ଗତ 9.06 କୋଟି କୃଷକ ପରିବାରକୁ 18,134 କୋଟି ଟଙ୍କାର ସହାୟତା ଯୋଗାଇ ଦିଆଯାଇଛି ।


    ********

    
    
    (Release ID: 1621310) Visitor Counter : 13
    
    
      Read this release in: English