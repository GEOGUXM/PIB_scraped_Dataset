      ଖାଉଟି ବ୍ୟାପାର, ଖାଦ୍ୟ ଓ ସାଧାରଣ ବଣ୍ଟନ ମନ୍ତ୍ରଣାଳୟ

      ରାସନ କାର୍ଡକୁ ଆଧାର ସହିତ ଯୋଡ଼ିବା ସମ୍ପର୍କରେ ସ୍ପଷ୍ଟୀକରଣ
      Posted On: 11 MAY 2020 6:43PM by PIB Bhubaneshwar


    ଆଜି କେତେକ ସମ୍ବାଦପତ୍ରରେ ଖବର ପ୍ରକାଶିତ ହୋଇଛି ଯେ ଯେଉଁ ଲୋକମାନେ ଆଧାର ନମ୍ବର ଉପଲବ୍ଧ କରାଇ ନାହାଁନ୍ତି , ସେମାନଙ୍କ ରାସନ କାର୍ଡ ରଦ୍ଦ କରି ଦିଆଯିବ ।


    ଖାଦ୍ୟ ଏବଂ ସାଧାରଣ ବଂଟନ ବିଭାଗ ଦ୍ୱାରା ତା. 07 / 02 / 2017 ରେ ଜାରି ଆଧାର ଅଧିସୂଚନା ଅଧୀନରେ ସମସ୍ତ ରାଜ୍ୟ / କେନ୍ଦ୍ର ଶାସିତ ପ୍ରଦେଶକୁ ଦିଆ ଯାଇଥିବା ସମୟସୀମା (ସମୟ ଅନୁସାରେ ସଂଶୋଧିତ) , ଯାହା ଅଧୀନରେ ସମସ୍ତ ରାସନ କାର୍ଡ / ହିତାଧିକାରୀଙ୍କୁ ଆଧାର ନମ୍ବର ସହିତ ସଂଯୋଗ କରିବାର ଅଛି , ଯାହାକୁ ବିଭାଗ ଦ୍ୱାରା 30/09/2020 ପର୍ଯ୍ୟନ୍ତ ବଢ଼ାଇ ଦିଆଯାଇଛି । ସେ ପର୍ଯ୍ୟନ୍ତ ବିଭାଗ ସମସ୍ତ ରାଜ୍ୟ/କେନ୍ଦ୍ର ଶାସିତ ପ୍ରଦେଶକୁ ତା. 24/10/2017 ଏବଂ 08/11/2018 ରେ ଜାରି କରାଯାଇଥିବା ପତ୍ର ମାଧ୍ୟମରେ ସ୍ପଷ୍ଟ ନିର୍ଦ୍ଦେଶ ଦିଆଯାଇଛି କି କୌଣସି ମଧ୍ୟ ବାସ୍ତବିକ ହିତାଧିକାରୀ/ପରିବାରକୁ ଖାଦ୍ୟଶସ୍ୟ କୋଟା ପାଇବାର ଅଧିକାରରୁ ବଂଚିତ କରାଯିବ ନାହିଁ ଅବା ଆଧାର ନମ୍ବର ନଥିବା ସ୍ଥିତିରେ ତାଙ୍କ ନାମରେ ଥିବା ରାସନ କାର୍ଡ ନଷ୍ଟ କିମ୍ବା ରଦ୍ଦ କରାଯିବ ନାହିଁ ।


    ଏହା ବ୍ୟତୀତ , ଏହା ମଧ୍ୟ ନିର୍ଦ୍ଦେଶ ଦିଆଯାଇଛି ଯେ , ଏନଏଫଏସଏମ ଅଧୀନରେ ବାୟୋମେଟ୍ରିକ/ଆଧାର ପ୍ରମାଣୀକରଣର ବିଫଳତା କାରଣରୁ ସେମାନଙ୍କୁ ଖାଦ୍ୟଶସ୍ୟ ଦେବା ପାଇଁ ମନା କରାଯାଇ ପାରିବ ନାହିଁ , କାରଣ ହିତାଧିକାରୀଙ୍କ ଖରାପ ବାୟୋମେଟ୍ରିକ , ନେଟୱର୍କ/ଯୋଗାଯୋଗ ବ୍ୟବସ୍ଥା/ସଂଯୋଗ ଅବା ଅନ୍ୟ କୌଣସି ବୈଷୟିକ କାରଣ ଯୋଗୁଁ ସମସ୍ୟା ଉତ୍ପନ୍ନ ହୋଇପାରେ । ବର୍ତ୍ତମାନର ସଙ୍କଟଜନକ ସମୟରେ , ଏକ ବ୍ୟବହାରିକ ଦୃଷ୍ଟିକୋଣ ଆପଣାଇବାର ଆବଶ୍ୟକତା ରହିଛି , ଯାହାଦ୍ୱାରା କୌଣସି ମଧ୍ୟ ଗରିବ ଅବା ଅଭାବୀ ବ୍ୟକ୍ତି ଅବା ପରିବାରକୁ ଖାଦ୍ୟଶସ୍ୟ ପାଇବାରୁ ବଂଚିତ କରା ନ ଯାଉ । ଆଧାରକୁ ରାସନ କାର୍ଡ ଏବଂ ହିତାଧିକାରୀଙ୍କ ସହିତ ଯୋଡ଼ିବା ଦ୍ୱାରା ଏହା ସୁନିଶ୍ଚିତ ହୋଇ ପାରିବ କି ଏହି ପ୍ରକାରର ରାସନ ପାଇବାରେ କୌଣସି ମଧ୍ୟ ଯୋଗ୍ୟ ବ୍ୟକ୍ତି ଏଭଳି ଲାଭ ଉଠାଇବାରୁ ବଂଚିତ ନ ହେଉ ।


    କେନ୍ଦ୍ର ଏବଂ ରାଜ୍ୟ/କେନ୍ଦ୍ର ଶାସିତ ପ୍ରଦେଶର ସରକାରଙ୍କ ଅକ୍ଳାନ୍ତ ପରିଶ୍ରମ ଦ୍ୱାରା , ବର୍ତ୍ତମାନ ସମୟରେ ସମସ୍ତ 23.5 କୋଟି ରାସନ କାର୍ଡର ପ୍ରାୟ 90 ପ୍ରତିଶତ ପୂର୍ବରୁ ହିଁ ରାସନ କାର୍ଡ ଧାରୀଙ୍କୁ ଆଧାର ନମ୍ବର (ଅର୍ଥାତ ପରିବାରର ଅତି କମ୍ରେ ଜଣେ ସଦସ୍ୟ) ସହିତ ଯୋଡ଼ା ଯାଇଛି । ଯେତେବେଳେ କି ସମସ୍ତ 80 କୋଟି ହିତାଧିକାରୀମାନଙ୍କ ମଧ୍ୟରୁ ପ୍ରାୟ 85 ପ୍ରତିଶତ ନିଜ ସମ୍ବନ୍ଧିତ ରାସନ କାର୍ଡ ସହିତ ନିଜର ଆଧାର ନମ୍ବର ମଧ୍ୟ ସଂଯୋଗେ କରିଛନ୍ତି । ଏହା ବ୍ୟତୀତ ସମସ୍ତ ସମ୍ବନ୍ଧିତ ରାଜ୍ୟ/କେନ୍ଦ୍ର ଶାସିତ ଅଂଚଳ ଏନଏଫଏସଏମ ଅଧୀନରେ ଅବଶିଷ୍ଟ ରାସନ କାର୍ଡ/ ହିତାଧିକାରୀମାନଙ୍କୁ ଆଧାର ଲିଙ୍କର କାର୍ଯ୍ୟ ସଂପୂର୍ଣ୍ଣ କରିବା ଦିଗରେ କ୍ରମାଗତ ଭାବରେ ପ୍ରୟାସ କରୁଛନ୍ତି ।


    ଏହା ରେଖାଙ୍କିତ କରାଯାଉଛି କି ଗରିବ ଏବଂ ପ୍ରବାସୀ ହିତାଧିକାରୀଙ୍କ ହିତ ରକ୍ଷାକୁ ଧ୍ୟାନ ଦେଇ , ବିଭାଗ ସାଧାରଣ ବଂଟନ ପ୍ରଣାଳୀର ଏକୀକୃତ ପରିଚାଳନା ପାଇଁ ଏକ କେନ୍ଦ୍ରୀୟ ଯୋଜନାର ଅଂଶ ସ୍ୱରୂପ ‘ ଏକ ରାଷ୍ଟ୍ର , ଏକ ରାସନ କାର୍ଡ ’ ଯୋଜନା ଅଧୀନରେ ଏନଏଫଏସଏମ ରାସନ କାର୍ଡଧାରୀଙ୍କ ପାଇଁ ରାଷ୍ଟ୍ରୀୟ/ଆନ୍ତଃରାଜ୍ୟ ପୋର୍ଟେବିଲିଟି କାର୍ଯ୍ୟକାରୀ କରାଇବାର ଶୁଭାରମ୍ଭ କରିଛନ୍ତି ।


    ରାସନକାର୍ଡର ଅବାଧ ଆନ୍ତଃରାଜ୍ୟ ପୋର୍ଟେବିଲିଟି ନେଣଦେଣର ପ୍ରାପ୍ତି ପାଇଁ , ଆଗାମୀ ଦିନରେ ଏନଏଫଏସଏମ ଅଧୀନରେ ଆସୁଥିବା ସମସ୍ତ ରାଜ୍ୟ/କେନ୍ଦ୍ରଶାସିତ ଅଂଚଳର ରାସନ କାର୍ଡ/ହିତାଧିକାରୀଙ୍କ ସଂଖ୍ୟା ବଜାୟ ରଖିବା ପାଇଁ ଏକ କେନ୍ଦ୍ରୀକୃତ ସଂଗ୍ରାହକ ରହିବା ଆବଶ୍ୟକ । ଏଥିପାଇଁ ଦେଶରେ ଏନଏଫଏସଏମ ଅଧୀନରେ ପ୍ରତ୍ୟେକ ଯୋଗ୍ୟ ରାସନକାର୍ଡଧାରୀ/କହିତାଧିକାରୀଙ୍କ ପାଇଁ ଏକ ଅନନ୍ୟ ରେକର୍ଡ ସ୍ଥାପନ କରିବା ଦିଗରେ ଆଧାର ନମ୍ବରକୁ ସଂଯୋଗ କରିବା ଗୁରୁତ୍ୱପୂର୍ଣ୍ଣ ବିବେଚନା କରାଯାଉଛି , ଯାହାଦ୍ୱାରା ସେମାନଙ୍କ ଯୋଗ୍ୟତାକୁ ସୁରକ୍ଷିତ ରଖାଯାଇ ପାରିବ ।


    **********

    
    
    (Release ID: 1623218) Visitor Counter : 17
    
    
      Read this release in: Punjabi , English , Urdu , Hindi , Marathi , Manipuri , Bengali , Tamil , Telugu