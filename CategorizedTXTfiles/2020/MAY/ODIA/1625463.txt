      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଆୟୁଷ୍ମାନ ଭାରତର 1କୋଟିତମ ହିତାଧିକାରୀଙ୍କ ସହ ପ୍ରଧାନମନ୍ତ୍ରୀଙ୍କ ମତ ବିନିମୟ
      • ଆୟୁଷ୍ମାନ ଭାରତ ସହ ସଂଶ୍ଳିଷ୍ଟ ଡାକ୍ତର, ନର୍ସ ଓ ଅନ୍ୟାନ୍ୟ କର୍ମଚାରୀଙ୍କୁ ପ୍ରଧାନମନ୍ତ୍ରୀଙ୍କ ପ୍ରଶଂସା
      • ଗୁଣାତ୍ମକ ଓ ସୁଲଭ ସ୍ୱାସ୍ଥ୍ୟ ସେବା ଦେବା ଆୟୁଷ୍ମାନ ଭାରତର ସର୍ବୋକ୍ରୃଷ୍ଟ ସୁବିଧା କହିଲେ ପ୍ରଧାନମନ୍ତ୍ରୀ
      Posted On: 20 MAY 2020 11:31AM by PIB Bhubaneshwar


    ଆୟୁଷ୍ମାନ ଭାରତ ହିତାଧିକାରୀଙ୍କ ସଂଖ୍ୟା ଆଜି 1କୋଟିରେ ପହଞ୍ଚି ଥିବାରୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ସନ୍ତୋଷବ୍ୟକ୍ତ କରିଛନ୍ତି ।


    କ୍ରମାଗତ ଭାବେ ଟ୍ୱିଟ ଯୋଗେ ପ୍ରଧାନମନ୍ତ୍ରୀ କହିଛନ୍ତି ଯେ , ଏହି ହିତାଧିକାରୀଙ୍କ ସହ 1 କୋଟିରେ ପହଞ୍ଚିଥିବାରୁ ପ୍ରତ୍ୟକ ଭାରତବାସୀ ଏଥିପାଇଁ ଗର୍ବିତ । ସେ କହିଛନ୍ତି ଯେ , “ ମାତ୍ର 2 ବର୍ଷରୁ କମ ସମୟ ମଧ୍ୟରେ ଏଭଳି ପଦକ୍ଷେପ ଯୋଗୁ ଅନେକଙ୍କ ଜୀବନରେ ଉନ୍ନତି ଆସିପାରିଛି । ମୁଁ ସମସ୍ତ ହିତାଧିକାରୀ ଓ ସେମାନଙ୍କ ପରିବାରବର୍ଗଙ୍କୁ ଅଭିନନ୍ଦନ ଜଣାଉଛି । ମୁଁ ମଧ୍ୟ ସେମାନଙ୍କ ଉତ୍ତମ ସ୍ୱାସ୍ଥ୍ୟ ପାଇଁ ପ୍ରାର୍ଥନା କରୁଛି । ”


    ପ୍ରଧାନମନ୍ତ୍ରୀ ଶ୍ରୀ ମୋଦୀ ଆୟୁଷ୍ମାନ ଭାରତ ସହ ସଂଶ୍ଳିଷ୍ଟ ସମସ୍ତ ଡାକ୍ତର , ନର୍ସ ଓ ଅନ୍ୟାନ୍ୟ କର୍ମଚାରୀଙ୍କ ଉଦ୍ୟମର ଭୂୟସୀ ପ୍ରଶଂସା କରିଛନ୍ତି । ପ୍ରଧାନମନ୍ତ୍ରୀ କହିଛନ୍ତି ଯେ , ସେମାନଙ୍କ ଉଦ୍ୟମ ଯୋଗୁ ଆୟୁଷ୍ମାନ ଭାରତ ଆଜି ବିଶ୍ୱର ବୃହତ ସ୍ୱାସ୍ଥ୍ୟସେବା କାର୍ଯ୍ୟକ୍ରମରେ ପରିଣତ ହୋଇଛି । ବିଶେଷ କରି ଗରିବ ଓ ଅବହେଳିତ ସମେତ ଅନେକ ଭାରତୀୟଙ୍କ ମନରେ ଏହି ପଦକ୍ଷେପ ଆଶାସଂଚାର କରିଛି । ପ୍ରଧାନମନ୍ତ୍ରୀ କହିଛନ୍ତି ଯେ , ଆୟୁଷ୍ମାନ ଭାରତର ସବୁଠାରୁ ବଡ ସୁବିଧା ହେଉଛି ଏହା ଖୁବ ସହଜରେ ଉପଲବ୍ଧ । ଟ୍ୱିଟ ଯୋଗେ ଶ୍ରୀ ମୋଦୀ ଆହୁରି କହିଛନ୍ତି ଯେ , ଏହାର ହିତାଧିକାରୀମାନେ ଯେଉଁଠି ପଞ୍ଜୀକୃତ ହୋଇଥାଆନ୍ତୁ ନା କାହିଁକି ଦେଶର ସବୁ ଜାଗାରୁ ଗୁଣାତ୍ମକ ଓ ସୁଲଭ ମୂଲ୍ୟରେ ଔଷଧପତ୍ର ପାଇପାରିବେ । ଘର ପାଖରେ ପଞ୍ଜୀକୃତ ହୋଇସୁଧା ଦୂରଦୂରାନ୍ତରେ ଥାଇ ମଧ୍ୟ ଏହି ସୁବିଧାରୁ ବଞ୍ଚିତ ହେବେନାହିଁ ।


    ପ୍ରଧାନମନ୍ତ୍ରୀ କହିଛନ୍ତି ଯେ , ବର୍ତ୍ତମାନ ପରିସ୍ଥିତି ଦୃଷ୍ଟିରୁ ସେ ଆୟୁଷ୍ମାନ ଭାରତର ହିତାଧିକାରୀମାନଙ୍କ ସହ କଥାବାର୍ତ୍ତା ହୋଇପାରୁନାହାନ୍ତି । ତେବେ ସେ ଆୟୁଷ୍ମାନ ଭାରତର 1କୋଟିତମ ହିତାଧିକାରୀ ମେଘାଳୟର ପୂଜା ଥାପ୍ପାଙ୍କ ସହ ଟେଲିଫୋନ ଯୋଗେ କଥାବାର୍ତ୍ତା କରିଛନ୍ତି ।


    ***************

    
    
    (Release ID: 1625463) Visitor Counter : 16
    
    
      Read this release in: English , Urdu , Marathi , Hindi , Manipuri , Assamese , Bengali , Punjabi , Gujarati , Tamil , Telugu , Kannada , Malayalam