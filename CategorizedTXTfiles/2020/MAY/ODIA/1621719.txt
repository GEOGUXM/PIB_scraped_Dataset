      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀ ଏବଂ ଇଥିଓପିଆ ପ୍ରଧାନମନ୍ତ୍ରୀ ଡଃ ଆବି ଅହମ୍ମଦ ଅଲିଙ୍କ ମଧ୍ୟରେ ଟେଲିଫୋନ ବାର୍ତ୍ତାଳାପ
      Posted On: 06 MAY 2020 7:05PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ଇଥିଓପିଆ ପ୍ରଧାନମନ୍ତ୍ରୀ ମହାମହିମ ଡକ୍ଟର ଆବି ଅହମ୍ମଦ ଅଲିଙ୍କ ସହ ଟେଲିଫୋନ ଯୋଗେ କଥାବାର୍ତ୍ତା କରିଛନ୍ତି ।


    ଭାରତ ଏବଂ ଇଥିଓପିଆର ଘନିଷ୍ଠ ସମ୍ପର୍କ ଓ ଦୁଇ ଦେଶ ମଧ୍ୟରେ ଥିବା ଉନ୍ନତ ଭାଗିଦାରୀକୁ ପ୍ରଧାନମନ୍ତ୍ରୀ ସ୍ମରଣ କରାଇଥିଲେ ।


    ଦୁଇ ନେତା କୋଭିଡ -19 ମହାମାରୀ ଦ୍ଵାରା ଦେଖାଦେଇଥିବା ଘରୋଇ , ଆଞ୍ଚଳିକ ତଥା ବିଶ୍ଵ ସ୍ତରୀୟ ଆହ୍ୱାନଗୁଡିକ ଉପରେ ଆଲୋଚନା କରିଥିଲେ ଏବଂ ସ୍ୱାସ୍ଥ୍ୟ ସଙ୍କଟ କାଳରେ ପରସ୍ପର ସହ ସଂହତି ପ୍ରକାଶ କରିଥିଲେ ।


    ଅତ୍ୟାବଶ୍ୟକ ଔଷଧ ଯୋଗାଣ ତଥା ମହାମାରୀରେ ଦେଖାଦେଇଥିବା ଆର୍ଥିକ ସଙ୍କଟକୁ ସୁଧାରିବା ଲାଗି ଇଥିଓପିଆକୁ ଭାରତର ସମସ୍ତ ସହାୟତା ପ୍ରଦାନ କରିବା ନେଇ ଡକ୍ଟର ଆବି ଅହମ୍ମଦ ଅଲିଙ୍କୁ ପ୍ରଧାନମନ୍ତ୍ରୀ ସୁନିଶ୍ଚିତ କରିଥିଲେ ।


    ପ୍ରଧାନମନ୍ତ୍ରୀ ଭାରତ ବାସୀ ଏବଂ ନିଜ ତରଫରୁ କୋଭିଡ- 19 ବିରୋଧୀ ଲଢେଇରେ ଇଥିଓପିଆବାସୀଙ୍କ ସଫଳତା କାମନା କରିଥିଲେ ।


    **********

    
    
    (Release ID: 1621719) Visitor Counter : 10
    
    
      Read this release in: Punjabi , English , Urdu , Marathi , Hindi , Manipuri , Bengali , Assamese , Gujarati , Tamil , Telugu , Kannada , Malayalam