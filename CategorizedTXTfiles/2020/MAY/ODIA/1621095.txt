      ପ୍ରତିରକ୍ଷା ମନ୍ତ୍ରଣାଳୟ

      ୟୁଭି ବିଶୋଧକ ଟାୱାର ବିକଶିତ କଲା ଡିଆରଡିଓ
      Posted On: 04 MAY 2020 5:13PM by PIB Bhubaneshwar


    ପ୍ରତିରକ୍ଷା ଗବେଷଣା ଓ ବିକାଶ ସଂସ୍ଥାନ ( ଡିଆରଡିଓ ) ଅଧିକ ସଂକ୍ରମଣ ପ୍ରବଣ କ୍ଷେତ୍ରଗୁଡ଼ିକରେ ଶୀଘ୍ର ଓ ରାସାୟନିକ ମୁକ୍ତ ବିଶୋଧନ ପାଇଁ ଏକ ଅଲଟ୍ରା ଭାଓଲେଟ ( ୟୁଭି ) ବିଶୋଧକ ଟାୱାର ବିକଶିତ କରିଛି ।


    ୟୁଭି ବ୍ଲାଷ୍ଟର ନାମକ ଏହି ଉପକରଣଟି ଏକ ୟୁଭି ଆଧାରିତ କ୍ଷେତ୍ର ସାନିଟାଇଜର । ଏହାର ଡିଜାଇନ ଓ ବିକାଶ କରିଛନ୍ତି ଡିଆରଡିଓର ଦିଲ୍ଲୀସ୍ଥିତ ପ୍ରୟୋଗଶାଳା ଲେଜର ସାଇନ୍ସ ଆଣ୍ଡ ଟେକ୍ନୋଲଜି ସେଣ୍ଟର ( ଏଲଏଏସଟିଇସି ) । ଗୁରୁଗ୍ରାମର ଏମ / ଏସ ନିଉ ଏଜ ଇନଷ୍ଟ୍ରୁମେଣ୍ଟ ଆଣ୍ଡ ମ୍ୟାଟେରିଆଲ୍ସ ପ୍ରାଇଭେଟ ଲିମିଟେଡ ଏହି କାମରେ ସହାୟତା କରିଥିଲା ।


    ୟୁଭି ବ୍ଲାଷ୍ଟର ପ୍ରୟୋଗଶାଳା ଓ ଅଫିସରେ ଥିବା ବୈଦ୍ୟୁତିକ ଉପକରଣ , କମ୍ପ୍ୟୁଟର ଓ ଅନ୍ୟ ଗ୍ୟାଜେଟ୍ସ ଭଳି ଉଚ୍ଚ ବୈଷୟିକ ଉପକରଣ ପାଇଁ ଖୁବ ଉପଯୋଗୀ । ଏଗୁଡ଼ିକର ବିଶୋଧନ ପାଇଁ ରାସାୟନିକ ପ୍ରକ୍ରିୟା ଅନୁକୂଳ ହୋଇନଥାଏ । ଲୋକେ ଅଧିକ ଯାତାୟତ କରୁଥିବା କ୍ଷେତ୍ର ଯେପରିକି ବିମାନ ବନ୍ଦର , ଶପିଂ ମଲ୍ , ମେଟ୍ରୋ , ହୋଟେଲ କାରଖାନା , ଅଫିସ ଆଦିରେ ଏହି ଉତ୍ପାଦଟି ବେଶ ଉପଯୋଗୀ ।


    ୟୁଭି ଆଧାରିତ କ୍ଷେତ୍ର ସାନିଟାଇଜରକୁ ୱାଇଫାଇ ଲିଙ୍କ୍ ବ୍ୟବହାର କରି ଲ୍ୟାପଟପ / ମୋବାଇଲ ମାଧ୍ୟମରେ ରିମୋଟ ପରିଚାଳନା ଦ୍ୱାରା ବ୍ୟବହାର କରା ଯାଇପାରିବ । ଏହି ଉପକରଣରେ 360 ଡିଗ୍ରୀ ପ୍ରଜ୍ୱଳନ ପାଇଁ 254 ଏନଏମ ୱେଭଲେନ୍ଥରେ ଛଅଟି ଲ୍ୟାମ୍ପ ଥାଏ , ଯେଉଁଥିରେ ପ୍ରତ୍ୟେକ ଲ୍ୟାମ୍ପର କ୍ଷମତା 43 ୱାଟ ୟୁଭି - ସି ପାୱାର । ଗୋଟିଏ କୋଠରୀର ବିଭିନ୍ନ ସ୍ଥାନରେ ଉପକରଣ ଲଗାଇ ପ୍ରାୟ 12x12 ଫୁଟ ଆକାରର କୋଠରୀକୁ ପ୍ରାୟ 10 ମିନିଟ ଓ 400 ବର୍ଗ ଫୁଟର କୋଠରୀକୁ 30 ମିନିଟ ମଧ୍ୟରେ ବିଶୋଧନ କରାଯାଇପାରିବ ।


    ଅଚାନକ କୋଠରୀ ଖୋଲିଗଲେ କିମ୍ବା ମାନବୀୟ ହସ୍ତକ୍ଷେପ ହେଲେ ଏହି ସାନିଟାଇଜର ଆପେ ବନ୍ଦ ହୋଇଯାଏ । ଉତ୍ପାଦଟିର ଆଉ ଏକ ବିଶେଷତ୍ୱ ହେଲା ହାତରେ ହୋଇ ପାରୁଥିବା ପରିଚାଳନା ।


    **********

    
    
    (Release ID: 1621095) Visitor Counter : 11
    
    
      Read this release in: English , Marathi , Gujarati , Urdu , Hindi , Bengali , Manipuri , Punjabi , Tamil , Telugu , Kannada , Malayalam