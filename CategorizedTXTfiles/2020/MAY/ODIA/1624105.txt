      ଭୂବିଜ୍ଞାନ ମନ୍ତ୍ରଣାଳୟ

      ଜୁନ 5ରେ ଦକ୍ଷିଣ-ପଶ୍ଚିମ ମୌସୁମୀ ବାୟୁ କେରଳ ଛୁଇଁବା ସମ୍ଭାବନା
      Posted On: 15 MAY 2020 1:09PM by PIB Bhubaneshwar

      * ଭାରତୀୟ ପାଣିପାଗ ବିଭାଗର ପ୍ରାକ୍ ଆକଳନ ଅନୁସାରେ ଏଥର ମୌସୁମୀ ପ୍ରବେଶ 4 ଦିନ ବିଳମ୍ବ ହୋଇପାରେ

    ଚଳିତ ବର୍ଷ କେରଳରେ ଦକ୍ଷିଣ - ପଶ୍ଚିମ ମୌସୁମୀ ବାୟୁ ପ୍ରବେଶ ସ୍ୱାଭାବିକ ତାରିଖ ଜୁନ 1 ପରିବର୍ତ୍ତେ ସାମାନ୍ୟ ବିଳମ୍ବିତ ହୋଇପାରେ । ଅନୁମାନ ଅନୁସାରେ ମୌସୁମୀ ବାୟୁ ଜୁନ 5 ତାରିଖରେ କେରଳରେ ପ୍ରବେଶ କରିବ । ତେବେ ଏହି ଆକଳନ ଓ ଅନୁଧ୍ୟାନରେ ମଡେଲଗତ ତ୍ରୁଟି 4 ଦିନ ଯୋଗ ବିଯୋଗ ହୋଇପାରେ ।

     1. ପୃଷ୍ଠଭୂମି : କେରଳରେ ଦକ୍ଷିଣ - ପଶ୍ଚିମ ମୌସୁମୀ ବାୟୁ ପ୍ରବେଶ ଉପରେ ନିର୍ଭର କରିଥାଏ । କାରଣ ମୌସୁମୀ ବାୟୁର ପ୍ରବେଶ ସହ ଗ୍ରୀଷ୍ମକାଳର ଅବସାନ ଘଟି ବର୍ଷାଋତୁର ଅୟମାରମ୍ଭ ହୁଏ । ମୌସୁମୀ ବାୟୁ ଦେଶର ଉତ୍ତରଦିଗକୁ ଅଗ୍ରସର ହେବା ସହ ପ୍ରଚଣ୍ଡ ତାପମାତ୍ରା ଓ ଶୁଖିଲା ପାଗର ଅବସାନ ଘଟେ । ଦକ୍ଷିଣ - ପଶ୍ଚିମ ମୌସୁମୀ ବାୟୁ ସ୍ୱାଭାବିକ ଭାବେ ପ୍ରତିବର୍ଷ ଜୁନ 1ରେ କେରଳରେ ପ୍ରବେଶ କରିଥାଏ । ତେବେ ଏହା ସବୁ ବର୍ଷ ଏହି ନିର୍ଦ୍ଦିଷ୍ଟ ତାରିଖରେ ପହଞ୍ଚେ ନାହିଁ ଏବଂ ଏଥିରେ ସାମାନ୍ୟ ବ୍ୟତିକ୍ରମ ଘଟି ଏହା ଆଗପଛ ହୋଇଥାଏ । ଏହି ଆଗପଛର ଏକ ମାନକ ବ୍ୟତିକ୍ରମ ନିର୍ଣ୍ଣୟ କରାଯାଇଛି ଯାହା ସାତ ଦିନ ବା ଏକ ସପ୍ତାହ । ଅର୍ଥାତ ଜୁନ 1ର ସାତ ଦିନ ପୂର୍ବରୁ କିମ୍ବା ପରେ ମୌସୁମୀ ପ୍ରବାହ ମଧ୍ୟ ହୋଇପାରେ ।
     2. 2020 ଦକ୍ଷିଣ - ପଶ୍ଚିମ ମୌସୁମୀ ବାୟୁର ସ୍ଥିତି ଏବଂ ଆଣ୍ଡାମାନ ସାଗର ଆଡେ ଅଗ୍ରସର ହେବାର ବାସ୍ତବତା

    ଭାରତୀୟ ମୌସୁମୀ ଅଞ୍ଚଳରେ ପ୍ରଥମ ମୌସୁମୀ ବର୍ଷା ଦକ୍ଷିଣ ଆଣ୍ଡାମାନ ସାଗରରେ ହୋଇଥାଏ । ଏହାପରେ ମୌସୁମୀ ବାୟୁ ଉତ୍ତର - ପଶ୍ଚିମ ଦିଗରେ ଗତି କରି ବଙ୍ଗୋପସାଗର ଅତିକ୍ରମ କରେ । ନୂଆ ସ୍ୱାଭାବିକ ମୌସୁମୀ ତାରିଖ ଅନୁସାରେ ମେ 22 ବେଳକୁ ଦକ୍ଷିଣ - ପଶ୍ଚିମ ମୌସୁମୀ ବାୟୁ ଆଣ୍ଡାମାନ ସାଗରରେ ପହଞ୍ଚିଥାଏ । ଏବେ ଦକ୍ଷିଣ - ପୂର୍ବ ବଙ୍ଗୋପସାଗର ଓ ଏହାର ପାଶ୍ୱବର୍ତ୍ତୀ ଅଞ୍ଚଳରେ ଏକ ସ୍ୱଷ୍ଟ ଦୃଶ୍ୟମାନ ଲଘୁଚାପ କ୍ଷେତ୍ର ସୃଷ୍ଟି ହୋଇଛି । ଆସନ୍ତା 12 ଘଣ୍ଟା ମଧ୍ୟରେ ଏହା ଏକ ଅବପାତର ରୂପ ନେଇ ଅଧିକ ଘନୀଭୂତ ହେବା ସହ ମେ 16 ସନ୍ଧ୍ୟା ସୁଦ୍ଧା ଦକ୍ଷିଣ ବଙ୍ଗୋପସାଗରରେ ଏକ ସାମୁଦ୍ରିକ ବାତ୍ୟାର ରୂପ ନେବ । ଏହାର ପ୍ରଭାବରେ ଦକ୍ଷିଣ - ପଶ୍ଚିମ ମୌସୁମୀ ବାୟୁ ଆଣ୍ଡାମାନ ସାଗର , ଆଣ୍ଡାମାନ ଓ ନିକୋବର ଦୀପପୁଞ୍ଜ , ଦକ୍ଷିଣ - ପୂର୍ବ ବଙ୍ଗୋପସାଗରର କେତେକ ଅଞ୍ଚଳକୁ ମୌସୁମୀ ବାୟୁ ଆଗାମୀ 48 ଘଣ୍ଟା ମଧ୍ୟରେ ପ୍ରବେଶ କରିବାର ଅନୁକୂଳ ସ୍ଥିତି ସୃଷ୍ଟି ହୋଇଛି ।


    ପୁରୁଣା ଡାଟା ଅନୁସାରେ ଭାରତର ମୁଖ୍ୟ ଭୂଖଣ୍ଡରେ ଋତୁକାଳୀନ ମୌସୁମୀ ବର୍ଷା କିମ୍ବା କେରଳରେ ମୌସୁମୀ ପ୍ରବେଶ ସହିତ ଆଣ୍ଡାମାନ ସାଗରରେ ମୌସୁମୀ ବାୟୁର ଅଗ୍ରଗତି ସହିତ କୌଣସି ସମ୍ପର୍କ ନାହିଁ ।


    ୩ . ନୂଆ ସ୍ୱାଭାବିକ ତାରିଖ ( ଦକ୍ଷିଣପୂର୍ବ ମୌସୁମୀର ପ୍ରବେଶ , ପ୍ରଗତି ଓ ପ୍ରସ୍ଥାନ ) ଭାରତୀୟ ପାଣିପାଗ ବିଭାଗ 2020 ଏପ୍ରିଲ 15ରେ ଦକ୍ଷିଣ ପଶ୍ଚିମ ମୌସୁମୀର ଦେଶରେ ଆଗମନ , ପ୍ରଗତି ଓ ପ୍ରସ୍ଥାନ ସମ୍ପର୍କରେ ନୂଆ ସ୍ୱାଭାବିକ ତାରିଖ ଏକ ପ୍ରେସ ବିବୃତ୍ତିରେ ଜାରି କରିଥିଲା ।


    ଭାରତୀୟ ପାଣିପାଗ ବିଭାଗ 2005ରୁ କେରଳରେ ମୌସୁମୀ ପ୍ରବେଶର ତାରିଖ ସମ୍ପର୍କରେ ପରିଚାଳନାଗତ ପୂର୍ବାନୁମାନ ( ଅପରେସନାଲ ପୋରକାଷ୍ଟ ) କରି ଆସୁଛି । ଏଥିପାଇଁ ସ୍ୱଦେଶୀ କାରିଗରୀ କୌଶଳରେ ଏକ ଅତ୍ୟାଧୁନିକ ଷ୍ଟାଟିଷ୍ଟିାଲ ମଡେଲ ( ପରିସଂଖ୍ୟାନଗତ ନମୁନା ) ବିକଶିତ ହୋଇଛି । ଏଥିରେ ଯେଉଁ ତାରିଖ ଆକଳନ କରାଯାଉଛି ସେଥିରେ 4 ଦିନର ଆଗପଛ ବ୍ୟତିକ୍ରମ ବ୍ୟବସ୍ଥାକୁ ଗ୍ରହଣ କରାଯାଇଛି । ଏହାର ଅର୍ଥ ଯେଉଁ ତାରିଖ ନିର୍ଣ୍ଣିତ ହେବ ତାହା ଅତିବେଶୀରେ ଚାରିଦିନ ଆଗପଛ ହୋଇପାରେ ।


    ଏହି ମଡେଲରେ 6ଟି ଆକଳନ ( ପ୍ରେଡିକ୍ଟର ) ରହିଛି । ସେଗୁଡିକ ହେଲା ( i ) ସର୍ବନିମ୍ନ ତାପମାତ୍ରା ( ii ) ଦକ୍ଷିଣ ଉପଦ୍ୱୀପୀୟ ଅଞ୍ଚଳର ପ୍ରାକ ମୌସୁମୀ ବର୍ଷାର ସର୍ବାଧିକ ପରିମାଣ ( iii ) ଦକ୍ଷିଣ ଚୀନ ସାଗରରେ ବହିର୍ଗାମୀ ଦୀର୍ଘତରଙ୍ଗ ବିକିରଣ ବା ଆଉଟ ଗୋଇଙ୍ଗ ଲଙ୍ଗ ୱେଭ ରେଡିଏସନ ( ଓଏଲଆର ) , ( iv ) ଦକ୍ଷିଣ - ପୂର୍ବ ଭାରତ ମହାସାଗରର ନିମ୍ନ ଟ୍ରପୋସ୍ପିୟର ( କ୍ଷୋଭମଣ୍ଡଳ ) ଅଞ୍ଚଳରେ ବାୟୁ ପ୍ରବାହ ( v ) ଭାରତ ମହାସାଗରର ପୂର୍ବ ନିରକ୍ଷବୃତ୍ତ ଅଞ୍ଚଳର ଊଦ୍ଧ୍ୱର୍ ଟ୍ରପୋସ୍ପିୟର ଅଞ୍ଚଳରେ ପ୍ରବାହିତ ବାୟୁ ଓ ( vi ) ଦକ୍ଷିଣ - ପଶ୍ଚିମ ପ୍ରଶାନ୍ତ ମହାସାଗରର ବହିର୍ଗାମୀ ଦୀର୍ଘ ତରଙ୍ଗ ବିକୀରଣ ବା ଆଉଟ ଗୋଇଙ୍ଗ ଲଙ୍ଗ ୱେଭ ରେଡିଏସନ ( ଓଆରଏଲ ) ।


    ଭାରତୀୟ ପାଣିପାଗ ବିଭାଗର ପରିଚାଳନାଗତ ମୌସୁମୀ ପ୍ରବାହ ପୂର୍ବାନୁମାନ ଗତ 15 ବର୍ଷ ଧରି ପ୍ରାୟ ଠିକ ରହିଛି । 2005ରୁ 2019 ମଧ୍ୟରେ କେବଳ 2015ରେ ଏହା ଠିକ ନଥିଲା । ତଳ ଟେବୁଲରେ ଏହି ପୂର୍ବାନୁମାନର ଗତ 5 ବର୍ଷର ତଥ୍ୟ ପ୍ରଦାନ କରାଯାଇଛି ।

                                            
Year  Actual Onset Date  Forecast Onset Date
                                            
                                            
                                            
2015  5 th J une         30th May           
                                            
                                            
                                            
2016  8th June           7th June           
                                            
                                            
                                            
2017  30th May           30th May           
                                            
                                            
                                            
2018  29th May           29th May           
                                            
                                            
                                            
2019  8th June           6th June           
                                            
                                            

    ମୌସୁମୀ ପ୍ରବେଶର ନୂଆ ସ୍ୱାଭାବିକ ତାରିଖକୁ 1961-2019 ଡାଟା ଆଧାରରେ ପରିବର୍ତ୍ତନ କରାଯାଇଛି । ସେହିଭଳି ଏହି ମୌସୁମୀ ବାୟୁର ସ୍ୱାଭାବିକ ପ୍ରସ୍ଥାନ ତାରିଖ ମଧ୍ୟ 1961-2019 ଡାଟା ଅନୁସାରେ ସଂଶୋଧିତ ହୋଇଛି । ଏସଂକ୍ରାନ୍ତ ସଂଶୋଧିତ ସ୍ୱାଭାବିକ ତାରିଖ ନିମ୍ନଲିଙ୍କରେ ଉପଲବ୍ଧ –


    http://www.imdpune.gov.in/Clim_Pred_LRF_New/Reports.html


    **********


    

    
    (Release ID: 1624105) Visitor Counter : 18
    
    
      Read this release in: Punjabi , English , Urdu , Hindi , Bengali , Tamil , Malayalam
    
    
    

    
    
    
    
    
    
    
    
    
    
    
    
2.