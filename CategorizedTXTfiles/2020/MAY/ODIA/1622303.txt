      ସୂକ୍ଷ୍ମ, ଲଘୁ ଓ ମଧ୍ୟମ ଉଦ୍ୟୋଗ ମନ୍ତ୍ରଣାଳୟ

      ଇଭେଣ୍ଟ ଓ ମନୋରଞ୍ଜନ ଶିଳ୍ପ ତଥା କ୍ଷୁଦ୍ର ଆର୍ଥିକ ଉଦ୍ୟୋଗକୁ ସକାରାତ୍ମକ ମନୋଭାବର ସହ କାର୍ଯ୍ୟ କରିବାକୁ ନୀତିନ ଗଡ଼କରୀଙ୍କ ପରାମର୍ଶ
      Posted On: 08 MAY 2020 6:00PM by PIB Bhubaneshwar


    ଇଭେଣ୍ଟ ଓ ମନୋରଞ୍ଜନ ଶିଳ୍ପ ତଥା କ୍ଷୁଦ୍ର ଆର୍ଥିକ ଉଦ୍ୟୋଗକୁ ସକାରାତ୍ମକ ମନୋଭାବର ସହ କାର୍ଯ୍ୟ କରିବାକୁ ଏମଏସଏମଇ ଏବଂ ସଡ଼କ ପରିବହନ ଏବଂ ରାଜମାର୍ଗ ମନ୍ତ୍ରୀ ଶ୍ରୀ ନୀତିନ ଗଡ଼କରୀ ପରାମର୍ଶ ଦେଇଛନ୍ତି । ଏଥିସହ ସେମାନେ ବର୍ତ୍ତମାନର ପରିସ୍ଥିତିକୁ ମୁକାବିଲା କରିବା ସକାଶେ ନୂଆ ନୂଆ ସୁଯୋଗ ଆପଣାଇବାକୁ ସେ ଆହ୍ୱାନ ଜଣାଇଛନ୍ତି । ଆଜି କୋଭିଡ଼-19 ମହାମାରୀ ସେମାନଙ୍କ ସେକ୍ଟର ଉପରେ କିଭଳି ପ୍ରଭାବ ପକାଇଛି ସେ ସଂପର୍କରେ ଇଭେଣ୍ଟ୍‌ ଆଣ୍ଡ ଏଣ୍ଟରଟେନମେଣ୍ଟ ମ୍ୟାନେଜମେଣ୍ଟ ଆସୋସିଏସନର ପ୍ରତିନିଧି ଏବଂ ଆର୍ଥିକ ଶିଳ୍ପ ବିକାଶ ପରିଷଦର ସଦସ୍ୟମାନଙ୍କ ସହ ଭିଡ଼ିଓ କନଫରେନ୍ସିଂ ମାଧ୍ୟମରେ ଆଲୋଚନା କରିଛନ୍ତି ।


    ଏହି ଭାବ ବିନିମୟବେଳେ , ପ୍ରତିନିଧିମାନେ କୋଭିଡ଼-19 ମହାମାରୀ ଯୋଗୁ ଏମଏସଏମଇ ସମ୍ମୁଖୀନ ହେଉଥିବା ବିଭିନ୍ନ ଚାଲେଞ୍ଜ ସଂପର୍କରେ ସେମାନଙ୍କର ଉଦ୍‌ବେଗ ପ୍ରକଟ କରିଥିଲେ । ଏଥିସହ ସେଭଳି ପରିସ୍ଥିତିରୁ ମୁକୁଳିବା ସକାଶେ ସେମାନେ ମନ୍ତ୍ରୀ ଶ୍ରୀ ଗଡ଼କରୀଙ୍କୁ କେତେକ ପରାମର୍ଶ ମଧ୍ୟ ଦେଇଥିଲେ । ଏହି ସେକ୍ଟରକୁ ବଞ୍ଚାଇ ରଖିବା ତଥା ଏହାର ପ୍ରଗତି ନିମନ୍ତେ ସରକାରଙ୍କ ତତ୍କାଳ ହସ୍ତକ୍ଷେପ ଜରୁରି ଥିବାରୁ ତାହା ତୁରନ୍ତ ଯୋଗାଇ ଦେବାକୁ ତାଙ୍କୁ ଅନୁରୋଧ କରିଥିଲେ ।


    ଶ୍ରୀ ଗଡ଼କରୀ ଗୁରୁତ୍ୱ ଆରୋପ ପୂର୍ବକ କହିଲେ ଯେ , ଏହି କ୍ଷେତ୍ର ତାର କାର୍ଯ୍ୟ ବେଶ ଉତ୍ତମ ଭାବେ ସଂପାଦନ କରୁଛି । ସେମାନଙ୍କର ଜ୍ଞାନ ଓ ବୁଦ୍ଧି ତଥା ଦୂରଦୃଷ୍ଟି ବ୍ୟାପକ ଭାବେ ସ୍ୱୀକୃତ । ଆମେ ସଭିଏଁ ଏବେ କରୋନା ମହାମାରୀ ବିରୋଧରେ ସଂଗ୍ରାମ କରୁଥିବାରୁ , ଇଭେଣ୍ଟ ଏବଂ ମନୋରଞ୍ଜନ କ୍ଷେତ୍ର ସେମାନଙ୍କର ନାମ ଏମଏସଏମଇରେ ପଞ୍ଜିକରଣ କରିବା ଆବଶ୍ୟକ । ଏହାଦ୍ୱାରା ସେମାନେ ଏହି ଯୋଜନାରୁ ଅଧିକ ସୁଫଳ ପାଇପାରିବେ ।


    ଭାରତରେ ଏହି ଉଦ୍ୟୋଗର ପର୍ଯ୍ୟାପ୍ତ ସୁଯୋଗ ଓ ସାମର୍ଥ୍ୟ ଭରି ରହିଛି । ଭାରତ ପ୍ରଗତିର ମୈଦାନକୁ ଏକ ଅନ୍ତରାଷ୍ଟ୍ରୀୟ ପ୍ରଦର୍ଶନ କେନ୍ଦ୍ର ପୁନଃନିର୍ମାଣ କରୁଛି । ସରକାର ଏହି ଶିଳ୍ପଙ୍କୁ ସବୁ ସ୍ତରରେ ସର୍ବାଧିକ ସମ୍ଭାବ୍ୟ ସହଯୋଗ ଯୋଗାଇ ଦେବାକୁ ସଦାସର୍ବଦା ପ୍ରସ୍ତୁତ ଅଛନ୍ତି । ସେମାନେ ନିଜ ନିଜର ବିସ୍ତୃତ ବିବରଣୀ ସମ୍ବଳିତ ନିବେଦନ ସରକାରଙ୍କ ନିକଟରେ ପୈଠ କରନ୍ତୁ ଏବଂ ତାଙ୍କ ମନ୍ତ୍ରଣାଳୟ ସହ ଅନ୍ୟାନ୍ୟ ମନ୍ତ୍ରଣାଳୟ ଓ ବିଭାଗ ସହ ସେ ଏ ସଂପର୍କରେ ଆଲୋଚନା କରିବେ ବୋଲି ଶ୍ରୀ ଗଡ଼କରୀ ନିର୍ଭର ପ୍ରତିଶ୍ରୁତି ପ୍ରଦାନ କରିଥିଲେ ।


    ଶ୍ରୀ ଗଡ଼କରୀ ଏହି ଶିଳ୍ପ ସହ ଜଡ଼ିତ ସଂସ୍ଥାମାନଙ୍କୁ ନିବେଦନ କରି କହିଲେ ଯେ ସେମାନେ ସଦାବେଳେ ନିଜ ମନରେ ସକାରାତ୍ମକ ଭାବନା ପୋଷଣ କରିବା ଉଚିତ । ବିଶେଷ କରି ବିପଦର ଘଡ଼ିରେ ତାହା ସେମାନଙ୍କୁ ଏଥିରୁ ମୁକୁଳାଇ ପାରିବ ।


    ମନ୍ତ୍ରୀ ଶ୍ରୀ ଗଡ଼କରୀ କହିଲେ ଯେ , ଜାପାନ ସରକାର ଏହି ଶିଳ୍ପ ସକାଶେ ବିଶେଷ ପ୍ୟାକେଜ ପ୍ରଦାନ ପାଇଁ ପ୍ରସ୍ତାବ ଦେଇଛନ୍ତି । ଜାପାନ ସରକାର ଏଥିନେଇ ଚୀନ ଠାରୁ ନିବେଶ ସହଯୋଗ ନେଉଛନ୍ତି ଏବଂ ସେମାନେ ଅନ୍ୟ ସ୍ଥାନକୁ ସ୍ଥାନାନ୍ତରୀତ ହେଉଛନ୍ତି । ଏହା ଭାରତ ପାଇଁ ଏକ ସୁଯୋଗ ଏବଂ ଭାରତ ଏ ସୁଯୋଗରୁ ଫାଇଦା ଉଠାଇବା ଉଚିତ ।


    ଏ ସଂପର୍କରେ ପ୍ରତିନିଧିମାନେ ମନ୍ତ୍ରୀ ଶ୍ରୀ ଗଡ଼କରୀଙ୍କୁ କେତେକ ଗୁରୁତ୍ୱପୂର୍ଣ୍ଣ ପ୍ରସ୍ତାବ ମଧ୍ୟରେ ଇଭେଣ୍ଟ ଓ ପରିଚାଳନାକୁ ଏମଏସଏମଇ ଭାବେ ପଂଜୀକରଣ କରାଯିବା , ରାଜ୍ୟ/ ଜିଲ୍ଲା ସ୍ତରରେ ସମର୍ପିତ ଅଧିକାରୀମାନଙ୍କୁ ଏମଏସଏମଇ ପାଇଁ ନିୟୋଜିତ କରାଯିବ , କ୍ଷୁଦ୍ର ଆର୍ଥିକ ୟୁନିଟମାନଙ୍କ ପାଇଁ ଆର୍ଥିକ ସହଯୋଗ ଯୋଗାଇଦେବା , କ୍ଷୁଦ୍ର ଆର୍ଥିକ ୟୁନିଟମାନଙ୍କ ଲାଗି କ୍ରେଡ଼ିଟ୍‌ ରେଟିଂ ଆବଶ୍ୟକତା ବ୍ୟବସ୍ଥା ଉଚ୍ଛେଦ କରିବା ଯଦ୍ୱାରା ସେମାନେ ସଂପୃକ୍ତ ଯୋଜନାରେ ଦିଆଯାଉଥିବା ଗ୍ୟାରେଣ୍ଟି ସୁଯୋଗ ଲାଭ କରିପାରିବେ ଇତ୍ୟାଦି ।


    ଶ୍ରୀ ଗଡ଼କରୀ କେତେକ ପ୍ରତିନିଧିଙ୍କର ପ୍ରଶ୍ନର ଉତ୍ତରରେ କହିଲେ ଯେ ସରକାର ସେମାନଙ୍କୁ ସବୁପ୍ରକାର ତଥା ଯଥାସାଧ୍ୟ ସହଯୋଗ ଯୋଗାଇଦେବେ । ତେଣୁ ସେମାନେ ସରକାରଙ୍କୁ ସେମାନଙ୍କର ସମସ୍ୟା ସଂପର୍କରେ ବିଧିବଦ୍ଧ ଭାବେ ଦରଖାସ୍ତ ମାଧ୍ୟମରେ ଅବଗତ କରାନ୍ତୁ । ସେ ସେସବୁ ତର୍ଜମା କରି ତାଙ୍କ ମନ୍ତ୍ରଣାଳୟ ଦ୍ୱାରା ଯାହାକିଛି କରାଯାଇପାରିବ ତାହା ଅବଶ୍ୟ କରିବେ । ଏବଂ ଅନ୍ୟ ମନ୍ତ୍ରଣାଳୟ ଓ ବିଭାଗଙ୍କ ସହ ମଧ୍ୟ ଏ ସଂପର୍କରେ ଆଲୋଚନା କରିବେ । ଶ୍ରୀ ଗଡ଼କରୀ ଗୁରୁତ୍ୱ ଆରୋପ କରିଥିଲେ ଯେ ଏହି ଶିଳ୍ପ ସଦାବେଳେ ସକାରାତ୍ମକ ମନୋଭାବର ସହ କାର୍ଯ୍ୟ କରିବା ଉଚିତ । କୋଭିଡ଼-19 ଭଳି ପରିସ୍ଥିତିକୁ ମୁକାବିଲା କରିବାର ଏହା ଏକ ବଳିଷ୍ଠ ଉପାୟ ବୋଲି ସେ ମତ ପୋଷଣ କରିଥିଲେ ।


    **********


    

    
    (Release ID: 1622303) Visitor Counter : 11
    
    
      Read this release in: English , Urdu , Marathi , Hindi , Bengali , Assamese , Punjabi , Tamil , Telugu , Kannada