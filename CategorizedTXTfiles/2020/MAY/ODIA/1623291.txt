      ସୂକ୍ଷ୍ମ, ଲଘୁ ଓ ମଧ୍ୟମ ଉଦ୍ୟୋଗ ମନ୍ତ୍ରଣାଳୟ

      ଏମଏସଏମଇ ମନ୍ତ୍ରଣାଳୟ ପକ୍ଷରୁ ଚମ୍ପିଆନ ପୋର୍ଟାଲ ଉନ୍ମୋଚିତ
      • ଏକୀକୃତ ବ୍ୟବସ୍ଥାରେ ଉତ୍ପାଦନ ବୃଦ୍ଧି ତଥା ଜାତୀୟ ସାମର୍ଥ୍ୟ ସୃଷ୍ଟି ଉଦ୍ୟମ
      Posted On: 12 MAY 2020 11:15AM by PIB Bhubaneshwar


    ଦେଶର ସୂକ୍ଷ୍ମ , ଲଘୁ ଓ ମଧ୍ୟମ ଉଦ୍ୟୋଗ ( MSME ) ର ପ୍ରୋତ୍ସାହନ ଓ ସମର୍ଥନ ପାଇଁ ଗୋଟିଏ ଏକୀକୃତ ଓ ସୁସମନ୍ୱିତ ଟେକ୍ନୋଲଜି ପରିଚାଳିତ ପ୍ଲାଟଫର୍ମ ( ମଞ୍ଚ ) ର ଆବଶ୍ୟକତା ଅନୁଭୂତ ହେଉଛି । ଏହି ପ୍ଲାଟଫର୍ମର ଲକ୍ଷ୍ୟ ହେଲା ଉତ୍ପାଦନ ବୃଦ୍ଧି କରିବା ସହ ରାଷ୍ଟ୍ରୀୟ ସାମର୍ଥ୍ୟ ବୃଦ୍ଧି ପାଇଁ ଆଧୁନିକ ପ୍ରକ୍ରିୟା ପ୍ରସ୍ତୁତ କରି ତାହାର ବିନିଯୋଗ କରିବା । ତେଣୁ ଏହି ବ୍ୟବସ୍ଥାର ନାମ ଯଥାର୍ଥରେ ‘ ଚମ୍ପିଆନ ’ ରଖାଯାଇଛି । ମୂଳତଃ ଲଘୁ ଉଦ୍ୟୋଗକୁ ସହାୟତା ପ୍ରଦାନ କରିବା ଏହାର ଉଦ୍ଦେଶ୍ୟ । ସୂକ୍ଷ୍ମ, ଲଘୁ ଓ ମଧ୍ୟମ ଉଦ୍ୟୋଗ ମନ୍ତ୍ରଣାଳୟ ପକ୍ଷରୁ ଏହି ମର୍ମରେ ଏକ ପୋର୍ଟାଲର ଶୁଭାରମ୍ଭ ହୋଇଛି । ‘ ଚମ୍ପିଆନ ’ ର ତିନିଟି ମୌଳିକ ଲକ୍ଷ୍ୟ ରହିଛି ଓ ସେସବୁକୁ ନିମ୍ନରେ ପ୍ରଦାନ କରାଯାଇଛି ।

     1. ଅସୁବିଧା ସମୟରେ ଅର୍ଥ , କଞ୍ଚାମାଲ , ଶ୍ରମିକ ଓ ଅନୁମତି ଆଦି ଯୋଗାଣର ବ୍ୟବସ୍ଥା କରି ଏମଏସଏମଇ ଉଦ୍ୟୋଗଗୁଡିକୁ ସହାୟତା ଯୋଗାଇବା
     2. ପିପିଇ , ମାସ୍କ ଭଳି ଡାକ୍ତରୀ ଉପକରଣ ତିଆରି କରିବା ପାଇଁ ଯେଉଁ ନୂଆ ସୁଯୋଗ ସୃଷ୍ଟି ହୋଇଛି ତାହାର ଲାଭ ଉଠାଇବା ନିମନ୍ତେ ଏସବୁ ଉଦ୍ୟୋଗକୁ ସହାୟତା କରିବା
     3. ଏଥିପାଇଁ ଉପଯୁକ୍ତ ଉଦ୍ୟୋଗ ଓ ଉଦ୍ୟୋଗୀଙ୍କୁ ବାଛିବା , ଯେଉଁ ମାନଙ୍କର ସେଭଳି ବିଶେଷ ପ୍ରତିଭା ଥିବ । ସେମାନେ ପରିସ୍ଥିତିକୁ ସାମନା କରିବା ସହ ଜାତୀୟ ଓ ଅନ୍ତର୍ଜାତୀୟ ସ୍ତରରେ ଚମ୍ପିଆନ ହେବାର ଦକ୍ଷତା ରଖିଥିବେ ।

    ଏହି ଲକ୍ଷ୍ୟରେ ‘ ଚମ୍ପିଆନ ’ ପୋର୍ଟାଲର ପରିକଳ୍ପନା କରାଯାଇଛି । ଏହି ପୋର୍ଟାଲ www.Champions.gov.in ରେ ଉପଲବ୍ଧ ।


    ******


    

    
    (Release ID: 1623291) Visitor Counter : 12
    
    
      Read this release in: Punjabi , English , Marathi , Urdu , Hindi , Bengali , Manipuri , Tamil , Telugu , Malayalam
    
    
    

3.