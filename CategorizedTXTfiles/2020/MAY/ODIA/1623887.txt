      ପ୍ରତିରକ୍ଷା ମନ୍ତ୍ରଣାଳୟ

      ଅପରେସନ ସମୁଦ୍ର ସେତୁର ଦ୍ୱିତୀୟ ପର୍ଯ୍ୟାୟରେ ଆଇଏନଏସ ଜଳଶ୍ଵର ମାଲଦ୍ୱୀପ ପ୍ରତ୍ୟାବର୍ତ୍ତନ
      Posted On: 14 MAY 2020 6:15PM by PIB Bhubaneshwar


    ଅପରେସନ ସମୁଦ୍ର ସେତୁର ଦ୍ଵିତୀୟ ପର୍ଯ୍ୟାୟରେ ଭାରତୀୟ ସାମୁଦ୍ରିକ ଜାହାଜ ଜଳଶ୍ଵ ଭାରତୀୟ ନାଗରିକଙ୍କୁ ଦେଶକୁ ଫେରାଇଆଣିବା ଲାଗି ମାଲେ, ମାଲଦ୍ୱୀପକୁ ଫେରିଯାଇଛି । ଏହି ଜାହାଜ ମେ’ 15, 2020 ଦିନ ସକାଳେ ମାଲେ ବନ୍ଦରରେ ପ୍ରବେଶ କରିବ ଏବଂ ମାଲଦ୍ୱୀପରେ ଭାରତୀୟ ଦୂତାବାସରେ ପଞ୍ଜୀକୃତ ହୋଇସାରିଥିବା ଭାରତୀୟ ନାଗରିକଙ୍କୁ ନେଇ ଯାତ୍ରା ଆରମ୍ଭ କରିବ । ଦ୍ୱିତୀୟ ଯାତ୍ରା ସମୟରେ , ଆଇଏନଏସ ଜଳଶ୍ଵ 700 ଭାରତୀୟ ନାଗରିକଙ୍କୁ ନେଇ ସେହିଦିନ ରାତି ସୁଦ୍ଧା କୋଚି ଅଭିମୁଖେ ଯାତ୍ରା ଆରମ୍ଭ କରିବାକୁ ଯୋଜନା କରିଛି ।


    ଏହାପୂର୍ବରୁ , ମେ’ 12, 2020ରେ 698 ଭାରତୀୟ ନାଗରିକଙ୍କୁ କୋଚିକୁ ସଫଳତାର ସହ ଫେରେଇ ଆଣିବା ପରେ , ଆଇଏନଏସ ଜଳଶ୍ଵ ସ୍ଥାନାନ୍ତରଣ ପ୍ରକ୍ରିୟାର ଦ୍ୱିତୀୟ ପର୍ଯ୍ୟାୟ ପ୍ରସ୍ତୁତି କାର୍ଯ୍ୟ ପାଇଁ ଆଗେଇ ଆସିଥିଲା । ସଂପୂର୍ଣ୍ଣ ଜାହାଜ ଉପରେ ନଜର ରଖାଯାଇ ପ୍ରତ୍ୟାବର୍ତ୍ତିତ ନାଗରିକଙ୍କ ଦ୍ଵାରା ବ୍ୟବହାର ହୋଇଥିବା ଅଞ୍ଚଳକୁ ସଫା ଓ ସଂକ୍ରମଣମୁକ୍ତ କରାଯାଇଥିଲା ।


    ଏହି ଜାହାଜଟି ମେ’ 15, 2020ରେ ଭାରତୀୟ ନାଗରିକଙ୍କ ପ୍ରତ୍ୟାବର୍ତ୍ତନର ଦ୍ଵିତୀୟ ପର୍ଯ୍ୟାୟ କାର୍ଯ୍ୟ ଆରମ୍ଭ କରିବ ଯେଉଁଥିରେ 100 ମହିଳା ଏବଂ ଶିଶୁଙ୍କ ସମେତ ପ୍ରାୟ 700 ଭାରତୀୟ ନାଗରିକ ପ୍ରତ୍ୟାବର୍ତ୍ତନ କରିବେ । ପ୍ରତ୍ୟାବର୍ତ୍ତନ ଲାଗି ଘୋଷଣା ହୋଇଥିବା ଭାରତୀୟ ନାଗରିକମାନେ ଜାହାଜରେ ଯାତ୍ରା କରିବା ପୂର୍ବରୁ ସେମାନଙ୍କ ମେଡିକାଲ ସ୍କ୍ରିନିଂ , ଆବଣ୍ଟିତ ପରିଚୟପତ୍ର ଏବଂ ବ୍ୟାଗକୁ ସାନିଟାଇଜ କରାଯିବ ।


    **********


    

    
    (Release ID: 1623887) Visitor Counter : 9
    
    
      Read this release in: Urdu , English , Hindi , Marathi , Assamese , Manipuri , Punjabi , Tamil , Telugu , Kannada , Malayalam