      ରେଳ ମନ୍ତ୍ରଣାଳୟ

      ଯାତ୍ରୀମାନଙ୍କୁ ରେଳମନ୍ତ୍ରଣାଳୟର ନିବେଦନ
      Posted On: 29 MAY 2020 9:58AM by PIB Bhubaneshwar


    ପ୍ରବାସୀ ଶ୍ରମିକମାନଙ୍କୁ ନିଜନିଜ ଘରକୁ ଫେରାଇ ନେବା କାର୍ଯ୍ୟ ନିଶ୍ଚିତ କରିବା ପାଇଁ ଭାରତୀୟ ରେଳବାଇ ଦେଶବ୍ୟାପୀ ଶ୍ରମିକ ସ୍ପେଶାଲ ଟ୍ରେନ ଚଳାଚଳର ବ୍ୟବସ୍ଥା କରିଛି । ଦେଖାଯାଉଛି ଯେ , କେତେକ ଯାତ୍ରୀ ଯେଉଁମାନେ ଏହି ସେବା ଲାଭ କରୁଛନ୍ତି ସେମାନଙ୍କର ସ୍ୱାସ୍ଥ୍ୟ ସମସ୍ୟା ଅଧିକ ଖରାପ ହୋଇପାରେ । ଏଭଳି ପୂର୍ବ ସ୍ୱାସ୍ଥ୍ୟଗତ ସମସ୍ୟାଥିବା ଯାତ୍ରୀ ରେଳଯାତ୍ରା କରୁଥିବା ସମୟରେ ସେମାନଙ୍କ ମଧ୍ୟରୁ କେତେକଙ୍କ ଦୁଃଖଦ ଖବର ଦୃଷ୍ଟିଗୋଚର ହୋଇଛି ।


    ଏଭଳି ଅସୁସ୍ଥ ଓ ଦୁର୍ବଳ ଲୋକଙ୍କୁ କୋଭିଡ-19 ସଂକ୍ରମଣରୁ ସୁରକ୍ଷିତ ରଖିବା ପାଇଁ ରେଳ ମନ୍ତ୍ରଣାଳୟ , ଗୃହ ମନ୍ତ୍ରଣାଳୟର ନିର୍ଦ୍ଦେଶ ସଂଖ୍ୟା 40-3/2020-DM-I(A) , ତାରିଖ 17.05.2020 ଅନୁସାରେ ପୂର୍ବରୁ ଶାରୀରିକ ଅସୁସ୍ଥ ଥିବା ଯାତ୍ରୀମାନଙ୍କୁ ଏକ ନିବେଦନ କରିଛି । ଏଥିରେ କୁହାଯାଇଛି ଯେ , ଯେଉଁମାନଙ୍କର ଉଚ୍ଚ ରକ୍ତଚାପ , ଡାଇବେଟିସ୍ , ହୃଦରୋଗ , କ୍ୟାନସର ଏବଂ ରୋଗ ପ୍ରତିଷେଧକ ଶକ୍ତି କମ ଥିବା ଭଳି ଲୋକ , ଗର୍ଭବତୀ ମହିଳା , 10 ବର୍ଷରୁ କମ ବୟସର ଶିଶୁ ଏବଂ 65ରୁ ଅଧିକ ବର୍ଷର ବ୍ୟକ୍ତି ଅତି ଜରୁରୀ ଆବଶ୍ୟକତା ନଥିଲେ ରେଳଯାତ୍ରା କରିବା ଅନୁଚିତ ।


    ଏଥିରେ ଆହୁର କୁହାଯାଇଛି ଯେ, ଭାରତୟ ରେଳବାଇ ପରିବାର ଯାତ୍ରା ପାଇଁ ଆଗ୍ରହୀ ଏବଂ ସବୁ ନାଗରିକଙ୍କୁ ରେଳ ସେବା ଯୋଗାଣ ନିଶ୍ଚିତ କରିବା ପାଇଁ 24 ଘଣ୍ଟା କାର୍ଯ୍ୟ କରୁଛି । ଏହା ସେତ୍ୱେ ଯାତ୍ରୀଙ୍କ ନିରାପତ୍ତାକୁ ରେଳବାଇ ସର୍ବାଧିକ ଗୁରୁତ୍ୱ ଦିଏ । ତେଣୁ ଏହି କାର୍ଯ୍ୟରେ ସମସ୍ତେ ସହଯୋଗ କରିବାକୁ ରେଳବାଇ ନିବେଦନ କରିଛି । କୌଣସି ଅସୁବିଧା ବା ଜରୁରିକାଳୀନ ସ୍ଥିତିରେ ଯାତ୍ରୀମାନେ ରେଳବାଇ ପରିବାରର ସହାୟକ ନେବାକୁ କୁଣ୍ଠାବୋଧ ନ କରିବାକୁ ରେଳମନ୍ତ୍ରଣାଳୟ କହିଛି । ଏଥିପାଇଁ ହେଲ୍ପଲାଇନ ନମ୍ବର 139 ଓ 138 ସହ ଯୋଗାଯୋଗ କରିବାକୁ ମଧ୍ୟ ପରାମର୍ଶ ଦିଆଯାଇଛି ।


    **********

    
    
    (Release ID: 1627735) Visitor Counter : 14
    
    
      Read this release in: English , Urdu , Hindi , Marathi , Manipuri , Assamese , Punjabi , Gujarati , Tamil , Telugu , Kannada , Malayalam