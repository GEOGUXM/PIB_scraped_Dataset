      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ଗୃହ ମନ୍ତ୍ରଣାଳୟର ମଞ୍ଜୁରି : ସିବିଏସଇ ବୋର୍ଡ ପରୀକ୍ଷା ଖାତା ମୂଲ୍ୟାୟନ ପାଇଁ ସାରା ଦେଶରେ ଖୋଲିବ 3 ହଜାର ମାନ୍ୟତାପ୍ରାପ୍ତ ବିଦ୍ୟାଳୟ
      • ଏହି ମଞ୍ଜୁରି ଫଳରେ 2.5 କୋଟି ପରୀକ୍ଷା ଖାତା ମୂଲ୍ୟାୟନରେ ମିଳିବ ସହାୟତା : ଶ୍ରୀ ରମେଶ ପୋଖରିୟାଲ ‘ନିଶଙ୍କ’

      Posted On: 09 MAY 2020 8:11PM by PIB Bhubaneshwar

    ସିବିଏସଇ ବୋର୍ଡ ପରୀକ୍ଷା ଖାତା ମୂଲ୍ୟାୟନ ପାଇଁ ଆଜି ଗୃହ ମନ୍ତ୍ରଣାଳୟ ପକ୍ଷରୁ ଏକ ଗୁରୁତ୍ଵପୂର୍ଣ୍ଣ ମଞ୍ଜୁରି ମିଳିଛି । ସାରା ଦେଶରେ ପରୀକ୍ଷା ଖାତା ମୂଲ୍ୟାୟନ ଲାଗି 3ହଜାର ସିବିଏସଇ ମାନ୍ୟତାପ୍ରାପ୍ତ ବିଦ୍ୟାଳୟ ଖୋଲାଯିବ । ଏହିସବୁ ସ୍କୁଲକୁ ପରୀକ୍ଷା ଖାତା ମୂଲ୍ୟାୟନ କେନ୍ଦ୍ର ଭାବେ ଉପଯୋଗ କରିବା ନିମନ୍ତେ ଗୃହ ମନ୍ତ୍ରଣାଳୟ ପକ୍ଷରୁ ଅନୁମତି ଦିଆଯିବା ପରେ କେନ୍ଦ୍ର ମାନବ ସମ୍ବଳ ବିକାଶ ମନ୍ତ୍ରୀ ଶ୍ରୀ ରମେଶ ପୋଖରିୟାଲ ‘ନିଶଙ୍କ’ କୃତଜ୍ଞତା ବ୍ୟକ୍ତ କରିଛନ୍ତି । ସେ କହିଛନ୍ତି ଯେ ସାରା ଦେଶରେ 3000 ସିବିଏସଇ ଅନୁମତିପ୍ରାପ୍ତ ବିଦ୍ୟାଳୟକୁ ପରୀକ୍ଷା ଖାତା ମୂଲ୍ୟାୟନ କେନ୍ଦ୍ର ଭାବେ ଚିହ୍ନଟ କରାଯାଇଛି ଏବଂ କେବଳ ଖାତା ମୂଲ୍ୟାୟନ ପାଇଁ ଏହି ସବୁ ସ୍କୁଲକୁ ଖୋଲିବା ନିମନ୍ତେ ସ୍ଵତନ୍ତ୍ର ଅନୁମତି ମିଳିଛି ।


    ଫଳରେ 2.5 କୋଟି ପରୀକ୍ଷା ଖାତା ତୁରନ୍ତ ମୂଲ୍ୟାୟନ କରିବାରେ ସହାୟତା ମିଳିପାରିବ ବୋଲି ଶ୍ରୀ ନିଶଙ୍କ ଆଶାବ୍ୟକ୍ତ କରିଥିଲେ । ଅବଶିଷ୍ଟ ବୋର୍ଡ ପରୀକ୍ଷା ଶେଷ ହେବା ପରେ ପରୀକ୍ଷା ଫଳ ଘୋଷଣା କରାଯିବ । ଏହି ପରୀକ୍ଷା ଜୁଲାଇ 1ରୁ 15, 2020 ମଧ୍ୟରେ ଅନୁଷ୍ଠିତ ହେବ ।


    ********


    

    
    (Release ID: 1622571) Visitor Counter : 9
    
    
      Read this release in: Punjabi , English , Urdu , Hindi , Marathi , Bengali , Manipuri , Tamil , Telugu , Kannada , Malayalam