      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      କୋଭିଡ଼-19 ସଂକ୍ରାନ୍ତରେ ସଦ୍ୟତମ ସୂଚନା
      Posted On: 24 MAY 2020 4:46PM by PIB Bhubaneshwar


    ଏକ ସୁଦୂର ପ୍ରସାରୀ ଚିନ୍ତାଧାରା ନେଇ ଭାରତ ସରକାର ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳଗୁଡିକରେ କରୋନା ମୁକାବିଲା ଦିଗରେ ଲାଗିପଡିଛନ୍ତି । ଉଚ୍ଚସ୍ତରରେ ଏହା ଉପରେ ତୀକ୍ଷ୍ଣ ଦୃଷ୍ଟି ରଖାଯାଇଥିବା ବେଳେ ନିୟମିତ ଭାବେ ଏହାର ସମୀକ୍ଷା ମଧ୍ୟ କରାଯାଉଛି ।


    ଆଜି (24.05.2020) କେନ୍ଦ୍ର ସ୍ୱାସ୍ଥ୍ୟ ଓ ପରିବାର କଲ୍ୟାଣ ମନ୍ତ୍ରୀ ଡଃ ହର୍ଷ ବର୍ଦ୍ଧନ ଦିଲ୍ଲୀସ୍ଥିତ ଚୌଧୁରୀ ବ୍ରହ୍ମା ପ୍ରକାଶ ଆୟୁର୍ବେଦ ଚରକ ସଂସ୍ଥାନ ପରିଦର୍ଶନ କରିଛନ୍ତି । ତାହା ଏକ ଉତ୍ସର୍ଗୀକୃତ କୋଭିଡ ସ୍ୱାସ୍ଥ୍ୟ କେନ୍ଦ୍ର ଭାବେ କାର୍ଯ୍ୟ କରୁଛି । ଡଃ ହର୍ଷ ବର୍ଦ୍ଧନ କୋଭିଡ-19 ସଂକ୍ରମଣ ରୋକିବା ଦିଗରେ ହସ୍ପିଟାଲର ବ୍ୟବସ୍ଥା ସମ୍ପର୍କରେ ଅବଗତ ହେବା ସହ ରୋଗୀମାନଙ୍କୁ ଦିଆଯାଉଥିବା ଚିକିତ୍ସା ନେଇ ୱାର୍ଡଗୁଡିକ ବୁଲିଥିଲେ । ଆୟୁଷ ମନ୍ତ୍ରଣାଳୟର ନିୟମାବଳୀ ଅନୁସାରେ ଏଠାରେ ଚିକିତ୍ସା କରାଯାଉଛି ।


    ସ୍ୱାସ୍ଥ୍ୟ ଓ ପରିବାର କଲ୍ୟାଣ ମନ୍ତ୍ରଣାଳୟ ଦ୍ଵାରା ଜନ ମଙ୍ଗଳ ମାର୍ଗଦର୍ଶିକା ଅନୁସାରେ ସେବା ଯତ୍ନ କରାଯାଉଛି । କୋଭିଡ ଚିକିତ୍ସା କେନ୍ଦ୍ର ସଂପୂର୍ଣ୍ଣ ସ୍ଵତନ୍ତ୍ର କିମ୍ବା ହସ୍ପିଟାଲର ଅଲଗା ବ୍ଲକରେ ପୃଥକ ପ୍ରବେଶ ଓ ପ୍ରସ୍ଥାନ ପଥ ସହ ହୋଇଥାଏ । ସ୍ୱାସ୍ଥ୍ୟ ଓ ପରିବାର କଲ୍ୟାଣ ମନ୍ତ୍ରଣାଳୟ ପକ୍ଷରୁ ବିଦେଶରୁ ଆସୁଥିବା ବ୍ୟକ୍ତିମାନଙ୍କ ପାଇଁ ସଦ୍ୟତମ ମାର୍ଗଦର୍ଶିକା ପ୍ରସ୍ତୁତ କରାଯାଇଛି ଯାହାକି https://www.mohfw.gov.in/pdf/Guidelinesforinternationalarrivals.pdf ରେ ସନ୍ନିବେଶିତ ହୋଇଛି ।


    ସେହିପରି ଦେଶ ମଧ୍ୟରେ ବିମାନ, ଟ୍ରେନ, ଆନ୍ତଃରାଜ୍ୟ ବସ ଯାତ୍ରା ପାଇଁ ମଧ୍ୟ ନୂତନ ମାର୍ଗଦର୍ଶିକା ପ୍ରସ୍ତୁତ ହୋଇଛି ।


    https://www.mohfw.gov.in/pdf/Guidelinesfordomestictravel(airortrainorinter-statebustravel).pdf


    ଏପର୍ଯ୍ୟନ୍ତ 55,440 ଜଣ ବ୍ୟକ୍ତି କାରୋନାରୁ ଆରୋଗ୍ୟ ଲାଭ କରିଥିବା ବେଳେ କେବଳ ଗତ 24 ଘଣ୍ଟା ମଧ୍ୟରେ 2,657 ଜଣ ରୋଗୀ ଆରୋଗ୍ୟ ଲାଭ କରିଛନ୍ତି । ଏହା ମୋଟ ଆରୋଗ୍ୟ ଲାଭର ଶତକଡା 41.28 ଭାଗ । ଗତକାଲି ଠାରୁ ଆଜି (23 ରୁ 24.05.2020) ମଧ୍ୟରେ ଦେଶରେ 6,767 ଜଣ କୋଭିଡ-19 ସଂକ୍ରମିତ ହୋଇଛନ୍ତି । ବର୍ତ୍ତମାନ ଏହି ସଂଖ୍ୟା 1,31,868କୁ ବୃଦ୍ଧି ପାଇଛି । 73,560 ଜଣ ସକ୍ରିୟ ରୋଗୀ ଅଛନ୍ତି । ନିର୍ଭରଯୋଗ୍ୟ ଏବଂ ସର୍ବଶେଷ ସୂଚନା ପାଇଁ ଦୟାକରି ନିମ୍ନଲିଖିତ ୱେବସାଇଟ https://www.mohfw.gov.in/ କିମ୍ବା @MoHFW_INDIA ଭିଜିଟ କରନ୍ତୁ ।


    କୋଭିଡ଼-19 ସଂପର୍କୀତ ସମସ୍ତ ବୈଷୟିକ ଜ୍ଞାତବ୍ୟ ପ୍ରଶ୍ନାବଳୀକୁ technicalquery.covid19@gov.in ରେ ଇ-ମେଲ କରାଯାଇପାରିବ ଏବଂ ଅନ୍ୟାନ୍ୟ ପ୍ରସଙ୍ଗ ଜାଣିବା ପାଇଁ ଭିଜିଟ କରନ୍ତୁ: ncov2019@gov.in ।


    କୋଭିଡ଼- 19 ସଂପର୍କୀତ ଯେକୌଣସି କଥା ଜାଣିବା ସକାଶେ ଦୟାକରି ସ୍ୱାସ୍ଥ୍ୟ ଓ ପରିବାର କଲ୍ୟାଣ ହେଲ୍ପଲାଇନ ନଂ : +91-11-23978046 କ୍ଟକ୍ସ 1075 (ଦେୟମୁକ୍ତ)ରେ ଯୋଗାଯୋଗ କରନ୍ତୁ ଏବଂ ରାଜ୍ୟ /କେନ୍ଦ୍ରଶାସିତ କ୍ଷେତ୍ରର କୋଭିଡ଼- 19 ସଂପର୍କୀତ ହେଲ୍ପଲାଇନ ନିମ୍ନ ୱେବସାଇଟରେ ଉପଲବ୍ଧ:


    https://www.mohfw.gov.in/pdf/coronvavirushelplinenumber.pdf ।


    **********


    

    
    (Release ID: 1626635) Visitor Counter : 18
    
    
      Read this release in: Marathi , English , Urdu , Hindi , Assamese , Manipuri , Bengali , Punjabi , Gujarati , Tamil , Telugu , Malayalam