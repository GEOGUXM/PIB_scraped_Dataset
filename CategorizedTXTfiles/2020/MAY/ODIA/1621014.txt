      ଗ୍ରାମ୍ୟ ଉନ୍ନୟନ ମନ୍ତ୍ରଣାଳୟ

      ଜିଇଏମ ପୋର୍ଟାଲରେ “ଦ ସରସ କଲେକ୍ସନ”ର ଶୁଭାରମ୍ଭ କଲେ କେନ୍ଦ୍ର ଗ୍ରାମୀଣ ବିକାଶ ଓ ପଞ୍ଚାୟତିରାଜ ମନ୍ତ୍ରୀ ଶ୍ରୀ ନରେନ୍ଦ୍ର ସିଂ ତୋମର
      • ସରସରେ ପ୍ରଦର୍ଶିତ ହେବ ଗ୍ରାମୀଣ ଏସଏଚଜି ଦ୍ଵାରା ପ୍ରସ୍ତୁତ ନିତ୍ୟବ୍ୟବହାର୍ଯ୍ୟ ଉତ୍ପାଦ
      • ଗ୍ରାମୀଣ ଏସଏଚଜିଗୁଡ଼ିକୁ ସରକାରୀ କ୍ରେତାଙ୍କ ନିକଟତର କରାଇବା ଲାଗି ବଜାର ଉପଲବ୍ଧ ହେବ
      • ପ୍ରଥମ ପର୍ଯ୍ୟାୟରେ 11ଟି ରାଜ୍ୟର 913ଟି ଏସଏଚଜି ପଞ୍ଜିକୃତ ଓ 442 ଉତ୍ପାଦ ପ୍ରଦର୍ଶିତ
      Posted On: 04 MAY 2020 2:57PM by PIB Bhubaneshwar


    କେନ୍ଦ୍ର ଗ୍ରାମୀଣ ବିକାଶ ଓ ପଞ୍ଚାୟତିରାଜ ତଥା କୃଷି ଓ କୃଷକ କଲ୍ୟାଣ ମନ୍ତ୍ରୀ ଶ୍ରୀ ନରେନ୍ଦ୍ର ସିଂ ତୋମର ଆଜି ନୂଆଦିଲ୍ଲୀସ୍ଥିତ କୃଷି ଭବନ ଠାରେ ସରକାରୀ ଇ-ମାର୍କେଟ ପ୍ଲେସ (ଜିଇଏମ) ପ୍ଲାଟଫର୍ମରେ “ଦ ସରସ କଲେକ୍ସନ”ର ଶୁଭାରମ୍ଭ କରିଛନ୍ତି। ଗ୍ରାମୀଣ ବିକାଶ ମନ୍ତ୍ରଣାଳୟ ଅଧୀନ ଜିଇଏମ ଏବଂ ଦୀନ ଦୟାଲ ଅନ୍ତ୍ୟୋଦୟ ଯୋଜନା ଜାତୀୟ ଗ୍ରାମୀଣ ଜୀବିକା ମିଶନ (ଡେ-ଏନଆରଏଲଏମ) ପକ୍ଷରୁ ଆରମ୍ଭ କରାଯାଇଥିବା ଏହି ଅଭିନବ ଯୋଜନାରେ ଗ୍ରାମୀର ମହିଳା ସ୍ବୟଂ ସହାୟକ ଗୋଷ୍ଠୀ ଦ୍ଵାରା ପ୍ରସ୍ତୁତ ଉତ୍ପାଦଗୁଡ଼ିକ ପ୍ରଦର୍ଶିତ କରାଯିବ। ଯାହାଫଳରେ ଏହି ଉତ୍ପାଦ କ୍ରୟ ନିମନ୍ତେ କେନ୍ଦ୍ର ଓ ରାଜ୍ୟ ସରକାରୀ କ୍ରେତା ଉପଲବ୍ଧ ହୋଇପାରିବେ । ଏହି ଯୋଜନାରେ ଏସଏଚଜି ବିକ୍ରେତାମାନଙ୍କୁ 5ଟି ବର୍ଗରେ ସେମାନଙ୍କର ଉତ୍ପାଦ ବିକ୍ରି ସୁବିଧା ମିଳିବ : ହସ୍ତଶିଳ୍ପ, ହସ୍ତତନ୍ତ ଓ ବୟନ, ଅଫିସ ସରଞ୍ଜାମ, ତେଜରାତି ଓ ରୋଷେଇ ସାମଗ୍ରୀ, ବ୍ୟକ୍ତିଗତ ଯତ୍ନ ଓ ସ୍ଵଚ୍ଛତା। ପ୍ରଥମ ପର୍ଯ୍ୟାୟରେ 11ଟି ରାଜ୍ୟର 913ଟି ଏସଏଚଜି ବିକ୍ରେତା ଭାବେ ଏହି ବ୍ୟବସ୍ଥାରେ ପଞ୍ଜୀକରଣ କରିସାରିଲେଣି। ସେମାନଙ୍କର 442ଟି ଉତ୍ପାଦ ପ୍ରଦର୍ଶିତ ମଧ୍ୟ ହୋଇସାରିଛି । ସାରା ଦେଶରେ ଥିବା ଏସଏଚଜିଙ୍କୁ ଏଥିରେ ସାମିଲ କରିବା ଲାଗି ଏକ ବ୍ୟାପକ ପ୍ରଦର୍ଶନୀ ମଡେଲ ପ୍ରସ୍ତୁତ କରିବା ଉଦ୍ଦେଶ୍ୟରେ ଏନଆରଏଲଏମ ସହିତ ମିଶି ଜିଇଏମ ଏକ ଏପିଆଇ ଆଧାରିତ ସମନ୍ବିତ ବ୍ୟବସ୍ଥା ବିକଶିତ କରାଯାଇଛି ।


    ଜାତୀୟ, ରାଜ୍ୟ, ଜିଲ୍ଲା ଓ ବ୍ଲକସ୍ତରରେ ବ୍ୟବହାରକାରୀଙ୍କ ନିମନ୍ତେ ଜିଇଏମ ପକ୍ଷରୁ ଏକ ଡ୍ୟାଶବୋର୍ଡ ସୁବିଧା କରାଯିବ। ଏହା ଜରିଆରେ ସେମାନେ ବାସ୍ତବିକ ସମୟରେ ଏସଏଚଜିଗୁଡ଼ିକ ଦ୍ଵାରା ଅପଲୋଡ ହୋଇଥିବା ଉତ୍ପାଦ ସମ୍ପର୍କରେ ସୂଚନା, ଗ୍ରହଣ କରାଯାଇଥିବା ଓ ପୂରଣ କରାଯାଇଥିବା ଅର୍ଡର ମୂଲ୍ୟ ଓ ପରିମାଣ ପାଇବାକୁ ସମର୍ଥ ହେବେ । ଏହାବ୍ୟତୀତ, ସିଷ୍ଟମ ଜେନେରେଟଡ ବାର୍ତ୍ତା/ସୂଚନା ଜରିଆରେ ସରକାରୀ କ୍ରେତାମାନଙ୍କୁ ଅବଗତ କରାଯିବ। ସମ୍ଭାବ୍ୟ କ୍ରେତାମାନେ ଧାର୍ଯ୍ୟ କ୍ରୟ ବ୍ୟବସ୍ଥା ମାଧ୍ୟମରେ ଏଭଳି ଉତ୍ପାଦଗୁଡ଼ିକୁ ଖୋଜିପାରିବେ, ଦେଖିପାରିବେ, ତାଲିକା ପ୍ରସ୍ତୁତ କରିପାରିବେ ଓ କିଣିପାରିବେ।


    ************


    

    
    (Release ID: 1621014) Visitor Counter : 13
    
    
      Read this release in: English , Urdu , Hindi , Marathi , Bengali , Punjabi , Tamil , Telugu , Malayalam