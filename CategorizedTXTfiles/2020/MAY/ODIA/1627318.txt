      ରେଳ ମନ୍ତ୍ରଣାଳୟ

      ଭାରତୀୟ ରେଳ ଆଜିସୁଦ୍ଧା (27.05.2020) 3543 ଶ୍ରମିକ ସ୍ପେଶାଲ ଟ୍ରେନ ଜରିଆରେ 48 ଲକ୍ଷ ଯାତ୍ରୀଙ୍କୁ ସେମାନଙ୍କ ନିଜ ରାଜ୍ୟରେ ପହଞ୍ଚାଇଛି
      • ପ୍ରବାସୀ ଯାତ୍ରୀମାନଙ୍କୁ 78 ଲକ୍ଷ ମାଗଣା ଖାଦ୍ୟ ଓ 1.10 ଲକ୍ଷରୁ ଅଧିକ ପାନୀୟ ଜଳ ବୋତଲ ବାଣ୍ଟିଛି
      • 255ଟି ଶ୍ରମିକ ସ୍ପେଶାଲ ଟ୍ରେନ ଗତକାଲି (26.05.2020) ଯାତ୍ରା କରିଛି
      • ଶ୍ରମିକ ସ୍ପେଶାଲ ଟ୍ରେନ ବ୍ୟତୀତ ଦିଲ୍ଲୀ ସହ ଯୋଗାଯୋଗ କରିବା ପାଇଁ 15 ଯୋଡା ସ୍ଵତନ୍ତ୍ର ଟ୍ରେନ ମେ’ 12ରୁ ଆରମ୍ଭ କରିଥିବା ବେଳେ ଜୁନ ପହିଲାରୁ ଆଉ 200ଟି ଟ୍ରେନ ଚଳାଇବା ପାଇଁ ଯୋଜନା
      Posted On: 27 MAY 2020 7:30PM by PIB Bhubaneshwar


    ପ୍ରବାସୀ ଶ୍ରମିକ, ତୀର୍ଥଯାତ୍ରୀ, ଛାତ୍ରଛାତ୍ରୀ ଓ ବିଭିନ୍ନ ରାଜ୍ୟରେ ଫସି ରହିଥିବା ବ୍ୟକ୍ତିବିଶେଷଙ୍କୁ ନିଜ ଗନ୍ତବ୍ୟସ୍ଥଳରେ ପହଞ୍ଚାଇବା ପାଇଁ ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟର ନିର୍ଦ୍ଦେଶ କ୍ରମେ ଭାରତୀୟ ରେଳ ମେ’ ପହିଲାରୁ ଶ୍ରମିକ ସ୍ପେଶାଲ ଟ୍ରେନ ଚଳାଚଳ କରିବାକୁ ନିଷ୍ପତ୍ତି ନେଇଥିଲା । ଆଜିସୁଦ୍ଧା (27.05.2020) ଦେଶର ବିଭିନ୍ନ ରାଜ୍ୟକୁ 3543ଟି ଶ୍ରମିକ ସ୍ପେଶାଲ ଟ୍ରେନ ଯାତ୍ରା କରିଛି । ଗତକାଲି (26.05.2020) 255ଟି ଶ୍ରମିକ ସ୍ପେଶାଲ ଟ୍ରେନ ଯାତ୍ରା ଆରମ୍ଭ କରିଥିଲା । ଏବେସୁଦ୍ଧା ଗତ 26ଦିନ ମଧ୍ୟରେ ପାଖାପାଖି ପ୍ରାୟ 48 ଲକ୍ଷ ପ୍ରବାସୀ ଏଥିରେ ଯାତ୍ରା କରିଛନ୍ତି । ଏହି 3543ଟି ଟ୍ରେନ ବିଭିନ୍ନ ରାଜ୍ୟରୁ ଯାତ୍ରା ଆରମ୍ଭ କରିଥିଲା । ସବୁଠାରୁ ଅଧିକ ଟ୍ରେନ ଯାତ୍ରା ଆରମ୍ଭ କରିଥିବା ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳଗୁଡିକ ହେଲା ଗୁଜରାଟ – 946, ମହାରାଷ୍ଟ୍ର – 677, ପଞ୍ଜାବ – 377, ଉତ୍ତରପ୍ରଦେଶ – 243 ଏବଂ ବିହାର – 215 । ଏହି ଶ୍ରମିକ ସ୍ପେଶାଲ ଟ୍ରେନଗୁଡିକ ବିଭିନ୍ନ ରାଜ୍ୟକୁ ଯାତ୍ରା କରିଥିଲା । ସବୁଠାରୁ ଅଧିକ 5ଟି ରାଜ୍ୟକୁ ଯାଇଥିବା ଟ୍ରେନଗୁଡିକର ସଂଖ୍ୟା ହେଲା ଉତ୍ତରପ୍ରଦେଶ – 1392, ବିହାର – 1123, ଝାଡଖଣ୍ଡ – 156, ମଧ୍ୟପ୍ରଦେଶ – 119 ଏବଂ ଓଡିଶା – 123 ।


    ଆଇଆରସିଟିସି ପକ୍ଷରୁ ଯାତ୍ରୀମାନଙ୍କୁ 78 ଲକ୍ଷ ମାଗଣା ମିଲ ଏବଂ 1.10 ଲକ୍ଷରୁ ଅଧିକ ପାଣି ବୋତଲ ଦିଆଯାଇଥିଲା ।


    ଆଜି ଯାତ୍ରା କରୁଥିବା ଟ୍ରେନଗୁଡିକରେ ଆଉ ବିଶେଷ ଭିଡ ପରିଲକ୍ଷିତ ହେଉନାହିଁ ।


    ଶ୍ରମିକ ସ୍ପେଶାଲ ଟ୍ରେନକୁ ଛାଡି ଭାରତୀୟ ରେଳ ବିଭିନ୍ନ ସ୍ଥାନରୁ ନୂଆଦିଲ୍ଲୀକୁ 15 ଯୋଡା ଟ୍ରେନ ଚଲାଉଥିବା ବେଳେ ଜୁନ ପହିଲାରୁ ଅଧିକ 200 ଟ୍ରେନ ଚଳାଇବାର ଯୋଜନା ରଖିଛି ।


    *********


    

    
    (Release ID: 1627318) Visitor Counter : 21
    
    
      Read this release in: Telugu , English , Urdu , Hindi , Marathi , Manipuri , Bengali , Punjabi , Tamil