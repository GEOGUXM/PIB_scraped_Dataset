      ରେଳ ମନ୍ତ୍ରଣାଳୟ

      ମେ 12 ପୂର୍ବାହ୍ନ 9.30 ସୁଦ୍ଧା ଭାରତୀୟ ରେଳବାଇ ପକ୍ଷରୁ ଦେଶବ୍ୟାପୀ 542 ଶ୍ରମିକ ସ୍ପେଶାଲ ଟ୍ରେନ ଚଳାଚଳ
      • ମୋଟ 6.48 ଲକ୍ଷ ଯାତ୍ରୀଙ୍କୁ ପରିବହନ ସେବା ମିଳିଛି
      • ଓଡିଶାରେ ପହଞ୍ଚିଛି 29ଟି ଟ୍ରେନ
      • ସବୁ ଯାତ୍ରୀଙ୍କୁ ମାଗଣା ଖାଦ୍ୟ ଓ ପାନୀୟ ଦିଆଯାଉଛି
      • ଟ୍ରେନ ଚଳାଚଳ ସମୟରେ ସାମାଜିକ ଦୂରତ୍ୱ ରକ୍ଷା ନିୟମ ପାଳନ କରାଯାଉଛି
      Posted On: 12 MAY 2020 12:50PM by PIB Bhubaneshwar


    ଲକଡାଉନ ଯୋଗୁଁ ବିଭିନ୍ନ ସ୍ଥାନରେ ଅଟକି ରହିଥିବା ପ୍ରବାସୀ ଶ୍ରମିକ , ତୀର୍ଥଯାତ୍ରୀ , ପର୍ଯ୍ୟଟନ , ଛାତ୍ରଛାତ୍ରୀ ଓ ଅନ୍ୟାନ୍ୟ ଲୋକଙ୍କୁ ନିଜ ନିଜ ରାଜ୍ୟକୁ ଫେରାଇ ଆଣିବା ପାଇଁ ସ୍ୱରାଷ୍ଟ୍ର ମନ୍ତ୍ରଣାଳୟ ପକ୍ଷରୁ ନିର୍ଦ୍ଦେଶନାମା ଜାରି ହେବା ପରେ ଭାରତୀୟ ରେଳବାଇ ଶ୍ରମିକ ସ୍ପେଶାଲ ଟ୍ରେନ ଚଳାଚଳ କରାଇବାକୁ ନିଷ୍ପତ୍ତି ନେଇଥିଲା ।


    ମେ 12 ତାରିଖ ପୂର୍ବାହ୍ନ 9.30 ମିନିଟ ସୁଦ୍ଧା ଦେଶର ବିଭିନ୍ନ ପ୍ରାନ୍ତରେ 542ଟି ଶ୍ରମିକ ସ୍ପେଶାଲ ଟ୍ରେନର ଚଳାଚଳ ଆରମ୍ଭ ହୋଇଛି । ସେଥି ମଧ୍ୟରୁ 448ଟି ଟ୍ରେନ ନିଜ ନିଜର ଗନ୍ତବ୍ୟ ସ୍ଥଳରେ ପହଞ୍ଚିଥିବାବେଳେ ଅନ୍ୟ 94ଟି ଯାତ୍ରା ଜାରି ରଖିଛନ୍ତି ।


    ଇତି ମଧ୍ୟରେ ଆନ୍ଧ୍ରରେ ଗୋଟିଏ , ବିହାରରେ 117ଟି , ଛତିଶଗଡରେ 1 , ହିମାଚଳ ପ୍ରଦେଶରେ 1 , ଝାଡ଼ଖଣ୍ଡରେ 27 , କର୍ଣ୍ଣାଟକରେ 1 , ମଧ୍ୟପ୍ରଦେଶରେ 38 , ମହାରାଷ୍ଟ୍ରରେ 3 , ଓଡ଼ିଶାରେ 29 , ରାଜସ୍ଥାନରେ 4 , ତାମିଲନାଡୁରେ 1 , ତେଲଙ୍ଗାନାରେ 2 , ଉତ୍ତରପ୍ରଦେଶରେ 221 ଓ ପଶ୍ଚିମବଙ୍ଗରେ 2ଟି ଟ୍ରେନ ପହଞ୍ଚିସାରିଛି ।


    ତିରୁଚିରାପଲ୍ଲୀ , ଟିଟିଲାଗଡ ବାରାଉଣି , ଖଣ୍ଡୱା , ଜଗନ୍ନାଥପୁର , ଖୋର୍ଦ୍ଧାରୋଡ , ପ୍ରୟାଗରାଜ , ଛାପ୍ରା , ବଲିଆ , ଗୟା , ପୂର୍ଣ୍ଣିଆ , ବାରଣାସୀ , ଦରଭଙ୍ଗା , ଗୋରଖପୁର , ଲକ୍ଷ୍ନୌ, ଜଉନପୁର , ହଟିଆ , ବସ୍ତି , କଟିହାର , ଦାନାପୁର , ମୁଜାଫରପୁର , ସହରସା ଆଦି ଷ୍ଟେସନରେ ପ୍ରବାସୀ ଶ୍ରମିକ ଓ ଅଟକ ଯାତ୍ରୀମାନେ ଇତି ମଧ୍ୟରେ ପହଞ୍ଚିଛନ୍ତି । ସେଠାରୁ ସେମାନଙ୍କୁ ନିଜନିଜ ଘରକୁ ନେବା ଲାଗି ରାଜ୍ୟ ପ୍ରଶାସନ ତରଫରୁ ବ୍ୟବସ୍ଥା ହୋଇଛି ।


    ଏସବୁ ଶ୍ରମିକ ସ୍ପେଶାଲ ଟ୍ରେନରେ ଯାତ୍ରୀମାନଙ୍କର ସ୍ୱାସ୍ଥ୍ୟ ପରୀକ୍ଷା ଉପଯୁକ୍ତ ଭାବେ କରାଯାଇ ଯାତ୍ରା ପାଇଁ ଅନୁମତି ଦିଆଯାଇଥିଲା । ଯାତ୍ରା ସମୟରେ ଯାତ୍ରୀମାନଙ୍କୁ ରେଳବାଇ ପକ୍ଷରୁ ମାଗଣାରେ ଖାଦ୍ୟ ଓ ପାନୀୟ ଯୋଗାଣର ବ୍ୟବସ୍ଥା କରାଯାଇଥିଲା । ଯାତ୍ରା ସମୟରେ ଯାତ୍ରୀଙ୍କ ମଧ୍ୟରେ ସାମାଜିକ ଦୂରତ୍ୱ ରକ୍ଷା ଓ ଅନ୍ୟାନ୍ୟ ସ୍ୱାସ୍ଥ୍ୟ ରକ୍ଷା ନିୟମମାନ ଉପଯୁକ୍ତ ଭାବେ ପାଳନ କରାଯାଇଛି ।


    ନିଜ ନିଜ ରାଜ୍ୟର ଲୋକଙ୍କୁ ଫେରାଇ ନେବାକୁ ସଂପୃକ୍ତ ସରକାରଙ୍କ ଅନୁରୋଧ କ୍ରମେ ଏବଂ ଯେଉଁ ରାଜ୍ୟରୁ ଶ୍ରମିକ ଆସିବେ ସେଠାରେ ସରକାରଙ୍କ ଅନୁମତି ଅନୁସାରେ ଏହି ସ୍ୱତନ୍ତ୍ର ଟ୍ରେନ ସବୁ ଚଳାଚଳ କରୁଛି ।


    ***************

    
    
    (Release ID: 1623294) Visitor Counter : 16
    
    
      Read this release in: Tamil , English , Urdu , Hindi , Marathi , Manipuri , Bengali , Assamese , Punjabi , Gujarati , Telugu , Kannada , Malayalam