      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଧାନମନ୍ତ୍ରୀଙ୍କ ଅଧ୍ୟକ୍ଷତାରେ ଶକ୍ତି କ୍ଷେତ୍ରର ସମୀକ୍ଷା ବୈଠକ
      Posted On: 01 MAY 2020 5:52PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ବୈଠକରେ ଶକ୍ତି କ୍ଷେତ୍ରର ବିଭିନ୍ନ କାର୍ଯ୍ୟକଳାପ ଉପରେ ବିସ୍ତୃତ ଆଲୋଚନା ହେବା ସହିତ କୋଭିଡ -19 ର ପ୍ରଭାବ ନେଇ ସମୀକ୍ଷା କରାଯାଇଥିଲା । ଶକ୍ତି କ୍ଷେତ୍ରର ସ୍ଥିରତା , ନମନୀୟତା ଏବଂ ଦକ୍ଷତା ବୃଦ୍ଧି ପାଇଁ ବିଭିନ୍ନ ଦୀର୍ଘକାଳୀନ ସଂସ୍କାର ଉପରେ ମଧ୍ୟ ପ୍ରଧାନମନ୍ତ୍ରୀ ଆଲୋଚନା କରିଥିଲେ ।


    ବ୍ୟବସାୟର ସରଳତା , ଅକ୍ଷୟ ଶକ୍ତିର ପ୍ରସାର , କୋଇଲା ଯୋଗାଣରେ ସୁବିଧା , ସରକାରୀ-ବେସରକାରୀ ସହଭାଗୀତାର ଭୂମିକା ଏବଂ ଶକ୍ତି କ୍ଷେତ୍ରରେ ନିବେଶ ବୃଦ୍ଧି ଇତ୍ୟାଦି ଆଲୋଚନାରେ ସ୍ଥାନ ପାଇଥିଲା ।


    ଅର୍ଥବ୍ୟବସ୍ଥାକୁ ପ୍ରୋତ୍ସାହିତ କରିବାରେ ଶକ୍ତି କ୍ଷେତ୍ରର ମହତ୍ଵକୁ ପ୍ରଧାନମନ୍ତ୍ରୀ ରେଖାଙ୍କିତ କରିଥିଲେ । ବେସରକାରୀ ପୁଞ୍ଜି ନିବେଶ ଲାଗି ଚୁକ୍ତିଗୁଡିକର ପ୍ରଭାବଶାଳୀ କାର୍ଯ୍ୟକାରୀତାର ଆବଶ୍ୟକତା ଉପରେ ଆଲୋଚନା ହୋଇଥିଲା ।


    ଗ୍ରାହକ କୈନ୍ଦ୍ରିକ ପଦକ୍ଷେପ ନେବା ଉପରେ ସେ ଜୋର ଦେଇଥିଲେ ଏବଂ ସମସ୍ତ ଗ୍ରାହକଙ୍କୁ 24X7 ଗୁଣବତ୍ତା ଏବଂ ନିର୍ଭରଯୋଗ୍ୟ ଶକ୍ତି ଯୋଗାଣ ଲକ୍ଷ୍ୟ ଦିଗରେ କାର୍ଯ୍ୟ କରିବାକୁ ନିର୍ଦ୍ଦେଶ ଦେଇଥିଲେ । ଉପଯୁକ୍ତ ଶୁଳ୍କ ଏବଂ ଉନ୍ନତ ଶାସନ ସହିତ ସବସିଡିକୁ ଠିକ ସମୟରେ ପ୍ରଦାନ କରିବା ତଥା ବିତରଣ କମ୍ପାନୀଗୁଡିକର କାର୍ଯ୍ୟକ୍ଷମତା ବୃଦ୍ଧି ପାଇଁ ପଦକ୍ଷେପ ନେବା ଉପରେ ମଧ୍ୟ ଆଲୋଚନା ହୋଇଥିଲା ।


    ବୈଠକରେ କେନ୍ଦ୍ର ଗୃହମନ୍ତ୍ରୀ , ଅର୍ଥମନ୍ତ୍ରୀ , ଶକ୍ତି ରାଷ୍ଟ୍ରମନ୍ତ୍ରୀ ଏବଂ ଅର୍ଥ ରାଷ୍ଟ୍ରମନ୍ତ୍ରୀଙ୍କ ସମେତ ବରିଷ୍ଠ ଅଧିକାରୀମାନେ ଯୋଗ ଦେଇଥିଲେ ।


    **********


    

    
    (Release ID: 1620194) Visitor Counter : 19
    
    
      Read this release in: English , Urdu , Marathi , Hindi , Manipuri , Bengali , Punjabi , Gujarati , Tamil , Telugu , Kannada , Malayalam