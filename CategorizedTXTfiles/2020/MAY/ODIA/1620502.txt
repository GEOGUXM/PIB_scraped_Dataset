      ବେସାମରିକ ବିମାନ ଚଳାଚଳ ମନ୍ତ୍ରଣାଳୟ

      ସାରା ଦେଶରେ ଲୋକମାନଙ୍କ ପାଖରେ ଆବଶ୍ୟକ ଚିକିତ୍ସା ସାମଗ୍ରୀ ପହଞ୍ଚାଇବା ପାଇଁ ଲାଇଫ ଲାଇନ ଉଡାଣ ଅଧୀନରେ 422 ବିମାନ ଚଳାଚଳ
      Posted On: 02 MAY 2020 3:43PM by PIB Bhubaneshwar


    ଏୟାର ଇଣ୍ଡିଆ , ଆଲାଏନ୍ସ ଏୟାର , ଆଇଏଏଫ ଏବଂ ଘରୋଇ ବିମାନ ଚାଳକ ଦ୍ୱାରା ଜୀବନରେଖା ବା ଲାଇଫ୍ ଲାଇନ ଉଡାଣ ଅଧୀନରେ 422 ବିମାନ ଚଳାଚଳ କରିଛି । ଏଥିରେ ଏୟାର ଇଣ୍ଡିଆ ଏବଂ ଆଲାଏନ୍ସ ଏୟାର ଦ୍ୱାରା 244 ବିମାନ ଚଳାଚଳ କରିଛି । ଏପର୍ଯ୍ୟନ୍ତ ପରିବହନ କରାଯାଇଥିବା ସାମଗ୍ରୀ ବା କାର୍ଗୋ ହେଉଛି ପ୍ରାୟ 790.22 ଟନ୍ ।


    ଲାଇଫ୍ ଲାଇନ ଉଡାଣ ଦ୍ୱାରା ଏ ପର୍ଯ୍ୟନ୍ତ 4 , 13 , 538 କି.ମିରୁ ଅଧିକ ଉଡାନ କରାଯାଇଛି । ବେସାମରିକ ବିମାନ ଚଳାଚଳ ମନ୍ତ୍ରଣାଳୟ ଦ୍ୱାରା ଲାଇଫ୍ ଲାଇନ ଉଡାଣ ପରିଚାଳନା କରାଯାଉଛି , ଯାହାଦ୍ୱାରା କୋଭିଡ଼-19 ବିରୁଦ୍ଧରେ ଭାରତର ଲଢେଇକୁ ସମର୍ଥନ କରିବା ପାଇଁ ଦେଶର ଦୂରଦୁରାନ୍ତ ଅଂଚଳରେ ଆବଶ୍ୟକ ଚିକିତ୍ସା ସାମଗ୍ରୀ ପରିବହନ କରାଯାଉଛି ।


    ପୱନହଂସ ଲିମିଟେଡ଼ ସହିତ ହେଲିକପ୍ଟର ସେବାଗୁଡ଼ିକୁ ଜମ୍ମୁ ଏବଂ କଶ୍ମୀର , ଲଦ୍ଦାଖ , ଦ୍ୱୀପଗୁଡ଼ିକ ଏବଂ ପୂର୍ବୋତ୍ତର କ୍ଷେତ୍ରରେ ଗୁରୁତ୍ୱପୂର୍ଣ୍ଣ ଚିକିତ୍ସା କାର୍ଗୋ ଏବଂ ରୋଗୀଙ୍କୁ ପରିବହନ କରୁଛି । ପୱନହଂସ 1 ମଇ , 2020 ପର୍ଯ୍ୟନ୍ତ 7 , 529 କିଲୋମିଟରର ଯାତ୍ରା କରି 2.03 ଟନ କାର୍ଗୋ ପରିବହନ କରିଛନ୍ତି । ଏଥିରେ ପୂର୍ବୋତ୍ତର ଅଂଚଳ , ଦ୍ୱୀପ ଏବଂ ପାହାଡିଆ ରାଜ୍ୟଗୁଡ଼ିକ ଉପରେ ବିଶେଷ ଧ୍ୟାନ ଦିଆଯାଇଛି । ଏୟାର ଇଣ୍ଡିଆ ଏବଂ ଆଇଏଏଫ ମୁଖ୍ୟତଃ ଜମ୍ମୁ ଏବଂ କଶ୍ମୀର , ଲଦ୍ଦାଖ , ପୂର୍ବୋତ୍ତର ଏବଂ ଅନ୍ୟ ଦ୍ଵୀପାଞ୍ଚଳ ପାଇଁ ସହଯୋଗ କରିଛି ।


    ଘରୋଇ କାର୍ଗୋ ଅପରେଟର ସ୍ପାଇସଜେଟ୍ , ବ୍ଲୁଡାଇ , ଇଣ୍ଡିଗୋ ଏବଂ ବିସ୍ତାରା ବାଣିଜ୍ୟିକ ଆଧାରରେ କାର୍ଗୋ ଉଡାଣ ଚଳାଚଳ କରୁଛନ୍ତି । ସ୍ପାଇସଜେଟ୍ 24 ମାର୍ଚ୍ଚରୁ 1 ମଇ 2020 ମଧ୍ୟରେ 12 , 77 , 213 କିଲୋମିଟର ଯାତ୍ରା କରି 734 କାର୍ଗୋ ଉଡାଣ କରିଛି ଏବଂ 5 , 320 ଟନ ମାଲ ପରିବହନ କରିଛ । ଏଥିମଧ୍ୟରୁ 270ଟି ଅନ୍ତରାଷ୍ଟ୍ରୀୟ କାର୍ଗୋ ଉଡାଣ ଥିଲା । ବ୍ଲୁଡାଇ 25 ମାର୍ଚ୍ଚରୁ 1 ମଇ 2020 ମଧ୍ୟରେ 2 , 67 , 417 କିମି ଦୂରତା ଅତିକ୍ରମ କରି 245 କାର୍ଗୋ ଉଡାଣ କରିଛି । ଏଥିମଧ୍ୟରୁ 12ଟି ଅନ୍ତରାଷ୍ଟ୍ରୀୟ କାର୍ଗୋ ଉଡାଣ ଥିଲା । ଇଣ୍ଡିଗୋ 3 ଅପ୍ରେଲରୁ 1 ମଇ 2020 ମଧ୍ୟରେ 1 , 36 , 060 କିଲୋମିଟର ଯାତ୍ରା କରି 82 କାର୍ଗୋ ଉଡାଣ କରିଛି ଏବଂ ପ୍ରାୟ 393 ଟନ କାର୍ଗୋ ପରିବହନ କରିଛି ଯେଉଁଥିରେ 27ଟି ଅନ୍ତରାଷ୍ଟ୍ରୀୟ ଉଡାଣ ରହିଛି । ଏଥିରେ ସରକାରଙ୍କ ପାଇଁ ମାଗଣାରେ ପରିବହନ ହୋଇଥିବା ଚିକିତ୍ସା ସାମଗ୍ରୀ ଯୋଗାଣ ସାମିଲ ଅଛି । ଭିସ୍ତାରା 19 ଅପ୍ରେଲରୁ 1 ମଇ 2020 ମଧ୍ୟରେ 28 , 590 କିଲୋମାଟର ଦୂର ଯାତ୍ରା କରି 139 ଟନ ମାଲ ପରିବହନ କରିଛି , ଯେଉଁଥିରେ 20ଟି କାର୍ଗୋ ଉଡାଣ ସାମିଲ ଅଛି ।


    ଅନ୍ତରାଷ୍ଟ୍ରୀୟ ସ୍ତରରେ ଔଷଧ , ଚିକିତ୍ସା ଉପକରଣ ଏବଂ କୋଭିଡ଼-19 ସହାୟତା ସାମଗ୍ରୀର ପରିବହନ ପାଇଁ ପୂର୍ବ ଏସିଆ ସହିତ ଏକ କାର୍ଗୋ ଏୟାର ବ୍ରିଜ ସ୍ଥାପନ କରାଯାଇଥିଲା । ଏଥିରେ ଏୟାର ଇଣ୍ଡିଆ ଦ୍ୱାରା ଅଣାଯାଇଥିବା ମେଡିକାଲ କାର୍ଗୋର ମାତ୍ରା 842 ଟନ୍ ଥିଲା । ଉପରୋକ୍ତ ସେବା ବ୍ୟତୀତ 14 ଅପ୍ରେଲରୁ 1 ମଇ 2020 ପର୍ଯ୍ୟନ୍ତ ବ୍ଲୁଡାଇ ଗୁଆଙ୍ଗଝୁ ଏବଂ ସାଙ୍ଘାଇରୁ ପ୍ରାୟ 114 ଟନ ଚିକିତ୍ସା ସାମଗ୍ରୀ ପରିବହନ କରିଛି । ସ୍ପାଇସଜେଟ ମଧ୍ୟ 1 ମଇ 2020 ପର୍ଯ୍ୟନ୍ତ ସାଙ୍ଘାଇ ଏବଂ ଗୁଆଙ୍ଗଝୁରୁ 204 ଟନ ଚିକିତ୍ସା ସାମଗ୍ରୀ ପରିବହନ କରିଛି ଏବଂ 1 ମଇ 2020 ପର୍ଯ୍ୟନ୍ତ ହଂକଂ ଏବଂ ସିଙ୍ଗାପୁରରୁ 16 ଟନ ଚିକିତ୍ସା ସାମଗ୍ରୀ ପରିବହନ କରିଛି ।


    **********

    
    
    (Release ID: 1620502) Visitor Counter : 13
    
    
      Read this release in: English , Urdu , Marathi , Hindi , Assamese , Bengali , Manipuri , Punjabi , Tamil , Telugu , Kannada