      గృహ నిర్మాణం మరియు పట్టణ వ్యవహారాల మంత్రిత్వ శాఖ

      నాసిక్ స్మార్ట్‌సిటీ చేప‌ట్టిన మోబైల్ అప్లికేష‌న్‌, బాడీ శానిటైజేష‌న్ మెషిన్లు న‌గ‌రం కోవిడ్ -19పై చేస్తున్న‌ పోరాటాన్ని బ‌లోపేతం చేశాయి.
      Posted On: 07 MAY 2020 4:47PM by PIB Hyderabad


    నాసిక్ మునిసిప‌ల్ కార్పొరేష‌న్‌( ఎన్‌.ఎం.సి) కోవిడ్ -19 పై పోరాటంలో భాగంగా ప‌లు చ‌ర్య‌లు చేప‌ట్టింది. న‌గ‌ర స్థాయిలో చేప‌ట్టిన ఇలాంటి చ‌ర్య‌ల‌లో కొన్ని ఇలా ఉన్నాయి:
    ప‌బ్లిక్ ప్ర‌దేశాల‌లో ప‌రిశుభ్ర‌త‌, శానిటైజేష‌న్‌: 8 ట్రాక్ట‌ర్ల‌తో, 13 పంపుల‌తో సోడియం హైపో క్లోరైట్ ( 75 కిలోమీట‌ర్ల రోడ్ల‌పై) 36 చ‌ద‌రపు కిలీమీట‌ర్ల ప‌రిధిలో వివిధ ఎన్‌.ఎం.సి కార్యాల‌యాలు, క్వారంటైన్ స‌దుపాయాలు, న‌గ‌రంలోని ప‌లు ప్రాంతాల‌లో స్ప్రే చేయించ‌డం జ‌రిగింది.,దీనికితోడు క్రిమిసంహార‌కాలు, పొగ స్ప్రేని 287 మంది మ‌లేరియా పై పోరాట వ‌ర్క‌ర్లు 37.5 చ‌ద‌ర‌పు మీట‌ర్లు, న‌గ‌రంలోని 109 కిలోమీట‌ర్ల ప‌రిధిలో చేప‌ట్టారు.
    చెత్త సేక‌ర‌ణ‌కు , క్వారంటైన్ అయిన ఇళ్ల‌నుంచి చెత్త సేక‌ర‌ణ‌కు చ‌ర్య‌లు: కార్పొరేష‌న్ శానిటైజేష‌న్ వ‌ర్క‌ర్లు ఇంటింటికి తిరిగి చెత్త‌ను సేక‌రించ‌డంతోపాటు, ఇంటిలో క్వారంటైన్ పాటిస్తున్న ఇళ్ల‌నుంచి కూడా చెత్త‌ను వేరుగా సేక‌రించి తీసుకెళుతున్నారు.
    శానిటైజేష‌న్ వ‌ర్క‌ర్ల‌కు ప్ర‌త్యేక పిపిఇలు: 1500 మంది శానిటైజేష‌న్ వ‌ర్క‌ర్లు, 784 మంది వైద్య సిబ్బందికి హ్యాండ్ శానిటైజ‌ర్లు, ఇత‌ర పిపిఇలు, ఫేస్‌గ్లోవ్‌లు, హ్యాండ్ గ్లోవ్‌లు వంటి వాటిని ర‌క్ష‌ణ కోసంత అందించారు
    సంస్థాగ‌త క్వారంటైన్ వార్డుల ఏర్పాటు: కోవిడ్ -18 అనుమానిత కేసుల‌కు సంబంధించి న‌గ‌ర వ్యాప్తంగా 14 సంస్థాగ‌త క్వారంటైన్ వార్డుల‌కు ప్ర‌ణాళిక‌,ఏర్పాటు చేయ‌డం జ‌రిగింది. ఇప్ప‌టివ‌ర‌కు సంస్థాగ‌త క్వారంటైన్ కేంద్రాల‌లో 72 బెడ్ల‌ను వినియోగించుకోవ‌డం జరిగింది.
    డాక్ట‌ర్లు హెల్త్‌వ‌ర్క‌ర్లచే సీల్డు జోన్లలో ఫ్రంట్‌లైన్ టెస్టింగ్‌: డాక్ట‌ర్లు , హెల్త్ వ‌ర్క‌ర్ల‌తో కూడిన 22,12,11 టాస్క్‌ఫోర్స్ టీములను ప్ర‌జ‌ల‌కు ఆరోగ్య ప‌రీక్ష‌లు నిర్వ‌హించే నిమిత్తం గోవింద్ న‌గ‌ర్‌, ఆనంద్‌వ‌ల్లి, నాసిక్ రోడ్ ప్రాంతాల‌లోనియ‌మించారు. ఇప్ప‌టివ‌ర‌కూ 8,000 మంది పౌరుల‌కు ఆరోగ్య‌ప‌రీక్ష‌లు నిర్వ‌హించారు.


    

    స్మార్ట్‌ఫోన్ యాప్ మ‌హాక‌వ‌చ్‌: మహాక‌వ‌చ్ అనేది రియల్ టైమ్ డిజిటల్ కాంటాక్ట్ ట్రేసింగ్ మొబైల్ అప్లికేషన్, ఇది పౌరులను కాంటాక్ట్ ట్రేసింగ్, జియో-ఫెన్సింగ్ , క్వారంటైన్ అయిన కోవిడ్ -19 రోగుల ట్రాకింగ్‌లో ఆరోగ్య అధికారులకు సహకరించడానికి సహాయం చేయడానికి వీలు కల్పిస్తుంది. వర్చువల్ హాజరు పొందడానికి సెల్ఫీ హాజరు ఏర్పాటు కూడా జోడించారు.
    ఈ యాప్ ను వ్యక్తులు వారి వైద్యుడు లేదా వైద్య కార్యకర్త నిర్దేశించిన విధంగా ఉపయోగించాలి. యాప్ క్వారంటైన్ స్థితిని అప్‌డేట్ చేయ‌మ‌ని సూచిస్తుంది. ఇలా అప్‌డేట్ చేయ‌డంవ‌ల్ల‌ ఇంటి స్థాయిలో డేటా విశ్వసనీయతను పెంచుతుంది.
    స్మా్ర్ట్ ఫోన్ యాప్‌“నాసిక్ బజార్: నాసిక్ మునిసిపల్ కార్పొరేషన్ , మహారాష్ట్ర ఛాంబర్స్ ఆఫ్ కామర్స్ ఇండస్ట్రీ & అగ్రికల్చర్ (ఎంసిసిఐఎ) సంయుక్తంగా అభివృద్ధి చేసిన" నాసిక్ బజార్ యాప్ నగరవాసులకు ప్రయోజనం చేకూర్చడానికి రూపొందించిన‌ది. కిరాణా, టిఫిన్, భోజనం, వైద్య సహాయం, పండ్లు, ధాన్యాలు, మందులు, పాలు, స్నాక్స్, కూరగాయలు మొదలైనవి , ఉచిత ఇంటి డెలివరీ కి ఇది ఉప‌యోగ‌ప‌డుతుంది.. 902 మంది నివాసితులు, 332 మంది సరఫరాదారులు ఇప్పటివరకు ఇందులో త‌మ పేర్ల‌ను రిజిస్ట‌ర్ చేసుకున్నారు.
    స్మార్ట్‌ఫోన్ యాప్ ‘ఎన్‌ఎంసి కోవిడ్ -19’: ఇది పౌరులకు 11 సేవలను అందిస్తుంది. కోవిడ్ -19 ఇన్ఫార్మర్ వంటి సేవలు - కరోనా అనుమానితుల గురించి తెలియజేయడానికి, వైద్యులు, ఆసుపత్రులు, అంబులెన్సుల వంటి అవసరమైన నంబర్లను అందించడం, కిరాణా మాంసం దుకాణాల జాబితాను అందించడం, అవసరమైన వారికి ఆహార విరాళ సేవలకు నమోదు, , షెల్టర్ గృహాలలో చిక్కుకున్న ప్రజల జాబితా ప్రాంతం వారీగారూపొందించ‌డం వంటివి ఇందులో ఉన్నాయి.. ఇప్పటివరకు 700 మందికిపైగా పౌరులు ఈ యాప్‌ను డౌన్‌లోడ్ చేసుకుని దానిని ఉపయోగిస్తున్నారు
    విఎండి,పిఎఎస్‌ ద్వారా సామాజిక అవగాహన: కోవిడ్ -19 ప్రారంభ లక్షణాల గురించి రిమోట్ కంట్రోల్డ్ వాయిస్ మెసేజ్ (15 నిమిషాల ఫ్రీక్వెన్సీ) షెడ్యూల్ కోసం రిమోట్ కంట్రోల్డ్ స్టాటిక్ / పిక్చర్ మెసేజెస్ , పబ్లిక్ అడ్రెసింగ్ సిస్టమ్ (PAS) ప్రదర్శన కోసం వేరియబుల్ మెసేజ్ డిస్ప్లే (VMD) ఏర్పాటు చేశారు. , ముందు జాగ్రత్త చర్యల గురించి, హెల్ప్‌లైన్ నంబర్లు. వంటి వాటిని సెంట్రల్ బస్ స్టాండ్, రైల్వే స్టేషన్ రోడ్, ఇన్స్టిట్యూషనల్ ఏరియాస్ ఇత‌ర‌ జంక్షన్లు వంటి రద్దీ ప్రదేశాల‌లో ఉంచారు.
    ఐవిఆర్‌ ఆధారిత నిరంత‌ర‌ హెల్ప్‌డెస్క్: కోవిడ్ -19 గురించి సమాచారం పొందడానికి పౌరులకు ఇన్‌బౌండ్ కాల్స్ , ముందే రికార్డ్ చేయబడిన, అవుట్‌బౌండ్ టెక్స్ట్ , వాయిస్ సందేశాల కోసం 24 గంట‌లూ ప‌నిచేసే హెల్ప్‌డెస్క్ సిస్టమ్ ఏర్పాటు. మొత్తం 4,50,000 మంది. నగరంలోని పౌరులు ఈ రోజు వరకు టెక్స్ట్, సందేశాల ద్వారా సంప్రదించారు. సీనియర్ సిటిజన్లకు విభిన్న సామర్థ్యం ఉన్న పౌరులకు రోజువారీ అవసరమైన ఔష‌ధాలను అందించ‌డంలో వారికి సహాయపడటానికి ప్రత్యేక హెల్ప్ లైన్ నంబర్ అందుబాటులో ఉంచారు.
    ఇంటిగ్రేటెడ్ కమాండ్ & కంట్రోల్ సెంటర్ ప్లాట్‌ఫాం: వెబ్ , మొబైల్ ఆధారిత కోవిడ్ -19 యాప్‌ల‌ను నిరంతరం పర్యవేక్షించడానికి ఐసిసిసి ప్లాట్‌ఫాంను ఉప‌యోగించుకుంటున్నారు.


    

    బాడీ శానిటైజింగ్ మెషిన్: నాసిక్ మునిసిపల్ కార్పొరేషన్ ప్రధాన కార్యాలయం, డివిజనల్ కార్యాలయాలు , ఆసుపత్రులలో (బివైటిసిఒ హాస్పిటల్, ఇందిరా గాంధీ హాస్పిటల్, స్వామి సమర్త్ హాస్పిటల్ , జాకీర్ హుస్సేన్ హాస్పిటల్) వద్ద బాడీ శానిటైజింగ్ మెషిన్ ఏర్పాటు చేశారు.
    ఏరోసోల్ బాక్స్: కోవిడ్ అనుమానితుల నుంచి స్వాబ్ శాంపిళ్ల‌ను సేక‌రించ‌డానికి, వైద్య సిబ్బందిని , పేషెంట్ల‌ను ర‌క్షించ‌డానికిమునిసిపల్ హాస్పిటల్‌లో ఏరోసోల్ బాక్స్, ఏరోసోల్ ఇంట్యూబేషన్ బాక్స్ ల‌ను వాడుతున్నారు.
    కోవిడ్ -19 పై ఇంటింటికి తిరిగి సర్వే, సామాజిక అవగాహన క‌ల్పిస్తున్నారు.వివిధ ప్రాంతాలలో కరోనా వైరస్ కోసం చెక్-అప్‌లు నిర్వ‌హిస్తున్నారు.
    నర్సులు & ASHA వర్కర్స్:
    నర్సులు ,ఆశా వర్కర్లు ఐసొలేష‌న్‌లోని రోగులకు ఫోన్‌చేసి ప‌రిస్థితి తెలుసుకోవ‌డంతో పాటు వారి ఇండ్ల‌కు రోజూ వెళ్లి తెలుసుకుంటున్నారు.
    కోవిడ్ -19 సహాయ సర్వే పత్రం: కోవిడ్ -19 లక్షణాలు, ప్రయాణ చరిత్ర , వారి స్థాన వివరాలకు సంబంధించి పౌరుల వివరాలను సంగ్రహించే పౌర సమాచార ఫారం అభివృద్ధి చేయబడింది, ఇది రోగలక్షణంగ‌ల‌ పౌరులను గుర్తించడానికి అధికారులకు సహాయపడుతుంది.
    పండ్లు, కూరగాయల మార్కెట్ వికేంద్రీకరణ: పండ్లు , కూరగాయలను విక్రయించడానికి ఎన్‌ఎంసి నగరంలోని వివిధ ప్రదేశాలలో 106 మార్కెట్లను ఏర్పాటు చేసింది. ఇప్పటివరకు మార్కెట్ నుండి 522 టన్నుల కూరగాయలు & 20 టన్నుల పండ్లు అమ్ముడయ్యాయి.
    రైతు గ్రూపులు, ఎన్జిఓ సహాయం: నగరంలోని 82 వేర్వేరు ప్రదేశాలలో 42 రైతు గ్రూపులు,, పౌరులకు పండ్లు కూరగాయలను అందిస్తోంది. వీటితో పాటు, సహ్యాద్రి ఫార్మర్స్ ప్రొడ్యూసర్ కంపెనీ, గ్రీన్ ఫీల్డ్స్ సర్వీసెస్ , ద్రక్ష్ విజ్ఞాన్‌ మండల్‌ పౌరులకు పండ్లు , కూరగాయల బుట్టలను హోమ్ డెలివరీ చేసింది. అవసరమైన పౌరులకు మందులు, ఆహారం, ఇత‌ర‌ సామాగ్రిని అందించడానికి ఎన్జిఓలు ఎన్ఎంసికి సహాయం చేస్తున్నాయి
    
    డాక్టర్ అప్లియా దరి, ఫిర్తా దవాఖానా:, నగరంలోని 6 డివిజన్లలోని మురికివాడల ప్రాంతాలు దినికింద‌ కవర్ అవుతున్నాయి.
    షెల్ట‌ర్ హోం ల స‌దుపాయం: వలస వచ్చిన కార్మికులు, బిచ్చగాళ్ళు , రాగ్ పికర్స్ కోసం వార్డ్ ల వారీగా షెల్టర్ గృహాలను ఎన్ఎంసి ఏర్పాటు చేసింది, ఇక్కడ మానసిక వైద్యుడు, కౌన్సిలర్ , మానసిక ఆరోగ్య నిపుణులు అక్క‌డి వారికి పరిశుభ్రత, సామాజిక దూరం పాటించ‌డం, సానుకూల మానసిక ఆరోగ్యం గురించి అవ‌గాహ‌న క‌ల్పిస్తారు.
    
    పైన పేర్కొన్న కార్య‌క్రమాల‌ను నాసిక్ మునిసిపల్ కార్పొరేష‌న్‌ అమ‌లు చేయ‌డం వ‌ల్ల, మునిసిప‌ల్ ప‌రిధిలో కోవిడ్ -19 వ్యాప్తిని అరిక‌ట్ట‌డానికి ఇవి ఎంత‌గానో ఉప‌క‌రించాయి.


    ***

    
    
    (Release ID: 1621882) Visitor Counter : 43
    
    
      Read this release in: English , Marathi , Hindi , Manipuri , Bengali , Punjabi , Tamil