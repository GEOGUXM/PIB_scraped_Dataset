      కార్మిక, ఉపాధికల్పన మంత్రిత్వ శాఖ

      కోవిడ్-19 అంతమొందించే పోరాటంలో భాగంగా సిటియు ప్రతినిధులతో కార్మిక మంత్రి సమావేశం
      Posted On: 06 MAY 2020 6:24PM by PIB Hyderabad


    కేంద్ర కార్మిక , ఉపాధి శాఖ సహాయ మంత్రి (స్వతంత్ర బాధ్యతలు) శ్రీ సంతోష్ కుమార్ గంగ్వార్ కేంద్ర కార్మిక సంఘాల సంస్థలు (సిటియులు)తో ఢిల్లీలో వెబినార్ ద్వారా సమావేశం అయ్యారు. కోవిడ్- 19 మహమ్మ్మరి కారణంగా ఉత్పన్నమైన పరిస్థితులు , కార్మికులపైనా , ఆర్ధిక రంగంపైన దాని ప్రభావం ఈ మేరకు తగ్గించవచ్చు వంటి అంశాలపై కేంద్ర మంత్రి చర్చించారు. చర్చనీయాంశాల్లో ముఖ్యమైనవి: కార్మికులు , వలసకార్మికుల ప్రయోజనాలను కాపాడడం , ఉపాధి కల్పనా చర్యలు , ఆర్ధిక కార్యకలాపాలు తిరిగి ప్రారంభించడం , కార్మిక చట్టాల ప్రకారం వారి బాధ్యతలను నిర్వర్తించటానికి వీలుగా ఎంఎస్ఎంఈల పరిస్థితిని మెరుగుపరిచే చర్యలు. కార్మిక , ఉపాధి శాఖ సీనియర్ అధికారులు కూడా ఈ సమావేశంలో పాల్గొన్నారు.


    ఈ ఆపత్కాలంలో కార్మికులు , ఉద్యోగుల సమస్యల తీవ్రత తగ్గించడానికి తీసుకున్న చర్యలను మంత్రి వివరించారు. ప్రస్తుత పరిస్థితుల నుండి ఉద్యోగులు కార్మికులు బయట పడాలంటే తీసుకోవలసిన చర్యలను సూచించవలసిందిగా కార్మిక సంఘాల ప్రతినిధులను మంత్రి కోరారు. ఈ మేరకు వారు చేసిన సూచనలు:


    i. వలస కార్మికులు వారి ఊళ్లకు వెళ్ళడానికి రైళ్ల సంఖ్యను పెంచాలి. వీరికి తమ కుటుంబ పోషణకు తగిన ఆర్ధిక సహాయం అందించాలి. పరిస్థితి అదుపులోకి వచ్చాక పనులు కల్పించాలి ;


    ii. వలస కార్మికులు , అసంఘటిత కార్మికుల జాతీయ రిజిస్టర్ ను తయారు చేయాలి. ఉద్యోగం , ఇతర సహాయం అందించేటపుడు వివరాలు అందరికి అందుబాటులో ఉంచితే వారికి తగు ప్రయోజనం చేకూరుతుంది ;


    iii. వడ్డీల మాఫీ/పునర్వ్యవస్థీకరణ , విద్యుత్ సబ్సిడీ ఇవ్వడం వంటి చర్యల ద్వారా ఎంఎస్ఎంఈలను ముఖ్యంగా చిన్న , లఘు పరిశ్రమలను ఆదుకోవాలి. ఈ పరిశ్రమలకు సరైన ముడి సరుకు అందేలా చర్యలు తీసుకోవాలి ;


    iv. లాక్ డౌన్ వల్ల అత్యధికంగా ప్రభావం పడ్డ హోటళ్లు , సినిమాలు , క్రీడలు , ఆటోమొబైల్ వంటి రంగాలు సంక్షోభం నుండి బయట పడేందుకు ప్రభుత్వం తగు వ్యూహాలు సిద్ధం చేయాలి ;


    v. చిన్న , లఘు పరిశ్రమల వేతన భాగం వరకు సబ్సిడీలు ఇస్తే , ఆయా యాజమాన్యాలు కార్మికులకు పూర్తి వేతనాలు ఇవ్వగలుగుతారు ;


    vi. మహమ్మారి బాధితుల వద్దకు ధైర్యంగా వెళ్లి విధులు నిర్వహిస్తున్న ఆశా/అంగన్వాడీ వాలంటీర్లకు తగు విధంగా ప్రోత్సాహకాలు కల్పించాలి.


    vii. ఉద్యోగాలు కోల్పోయిన వారికి కూడా తగు ఆర్ధిక సహాయం చేయాలి ;


    viii. ఈ సందర్బంగా కార్మికుల పని గంటలను పెంచకుండా తగు చర్యలు తీసుకోవాలి ;


    ix . వేతనాలు , జీతాలల్లో కోతలు లేని విధంగా కార్మిక చట్టాలు , మార్గదర్శకాల్లో ఉన్న అంశాలను గట్టిగా అమలు చేయాలి ;


    x . దినసరి వేతన , అసంఘటిత కార్మికులకు ఆర్ధిక సహాయంతో పాటు , రేషన్ , వైద్య సౌకర్యాలు ఉచితంగా అందే ఏర్పాటు చేయాలి ;


    xi . వ్యవసాయ ఉత్పత్తులను ప్రభుత్వం కొనుగోలు చేస్తే , దాని ద్వారా రైతు కూలీలకు సక్రమంగా వేతనాలు అందే పరిస్థితి ఉంటుంది.


    xii . తమ ఇళ్లకు వెనక్కి వెళ్తున్న వలస కార్మికుల రైళ్ల టికెట్ చార్జీలు వసూలు చేయకుండా చూడాలి.


    వీటిపై కార్మిక , ఉపాధి శాఖ కార్యదర్శి సానుకూలంగ స్పందిస్తూ వలస కార్మికులకు రైల్ చార్జీలు వారి దగ్గర నుండి వసులు చేయబోమని స్పష్టం చేసారు. రాష్ట్రాల సమన్వయంతో వలస కార్మికుల జాబితాలు రూపొందిస్తున్నామని చెప్పారు. కోవిడ్- 19 ప్రభావానికి లోనైనా కార్మికుల కోసం 20 హెల్ప్ లైన్లు/కంట్రోల్ రూమ్ లను ఏర్పాటు చేసినట్టు చెప్పారు.


    పరిశ్రమలను పునరుద్ధరించి , క్రమంగా ఆర్ధిక కార్యకలాపాలు ప్రారంభం కావాలన్నది ఇపుడు ప్రధాన దృష్టి అని కార్మిక శాఖ కార్యదర్శి చెప్పారు. ఈ మేరకు సిటియుఓలు కార్మికుల్లో విశ్వాసాన్ని పెంపొందించి , ఎప్పుడు అవకాశం ఉంటే అపుడు పనుల్లోకి వచ్చేలా చూడాలని కోరారు. ఎటువంటి సమస్యలున్నా తమ శాఖ తగు సహాయం అందించడానికి సిద్ధంగా ఉందని ఆయన వెల్లడించారు.


    యాజమాన్యాల సంఘాల ప్రతినిధులతో ప్రత్యేకంగా వెబినార్ మే 8 వ తేదీ ఏర్పాటు చేయనున్నారు.


    *****


    

    
    (Release ID: 1621693) Visitor Counter : 37
    
    
      Read this release in: English , Urdu , Marathi , Hindi , Assamese , Bengali , Punjabi , Odia , Tamil , Kannada