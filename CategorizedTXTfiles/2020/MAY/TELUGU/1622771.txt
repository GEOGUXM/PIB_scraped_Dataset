      భూ శా స్త్ర మంత్రిత్వ శాఖ

      రానున్న ఐదు రోజులపాటు దేశవ్యాప్తంగా నెలకొన్న వాతావరణ సమాచారం
      ఉపరితల ద్రోణి కారణంగా మోస్తరు నుంచి చెదురుమదురు వర్షాలు
      ఈశాన్య రాష్ట్రాలకు భారీ వర్ష సూచన

      Posted On: 10 MAY 2020 5:33PM by PIB Hyderabad

    భారత వాతావరణ శాఖకు చెందిన జాతీయ వాతావరణ సమాచార కేంద్రం రానున్న ఐదు రోజుల వాతావరణ పరిస్థితిని అంచనా వేసింది.


    ♦ హిమాలయాల మీదుగా వీస్తున్న పశ్చిమ గాలులు, వాయవ్య భారతదేశం మీదుగా విస్తరించిన ఉపరితల ద్రోణితో కూడిన తూర్పు గాలులతో న ప్రభావంతో, పశ్చిమ హిమాలయ ప్రాంతం, వాయవ్య భారతదేశంలోని మైదాన ప్రాంతాల్లో ఉరుములతో కూడిన చెదురుమదురు వర్షాలు కురుస్తాయి. 40-50 కి.మీ. వేగంగా ఈదురుగాలులు వీస్తాయి. ఇవి 36 గంటలపాటు కొనసాగి, మే 12 నుంచి క్రమంగా తగ్గుతాయి.


    ♦ మే 14 నుంచి, కొత్తగా వచ్చే పశ్చిమ గాలుల ప్రభావం పశ్చిమ హిమాలయ ప్రాంతంపై ఉంటుంది. ఈ కారణంగా, మోస్తరు వర్షాలు లేదా చిరుజల్లులు ఆ ప్రాంతంలో కురుస్తాయి. మే 14 నుంచి క్రమంగా పక్కనున్న మైదాన ప్రాంతాలకు విస్తరిస్తాయి.


    ♦ ఉపరితల ద్రోణి కారణంగా, మధ్య, దక్షిణ భారత రాష్ట్రాల్లో, వచ్చే 4, 5 రోజుల్లో చెదురుమదురు నుంచి మోస్తరు వర్షాలు కురుస్తాయి. 30-40 కిలోమీటర్ల వేగంతో గాలులు వీయడంతోపాటు, పిడుగులు పడే సూచనలు ఉన్నాయి. రానున్న 24 గంటల్లో కేరళ, తమిళనాడు రాష్ట్రాల్లో భారీ వర్షాలు కురిసే అవకాశముంది. 13, 14 తేదీల్లో కేరళ, కర్ణాటక తీర ప్రాంతానికి భారీ వర్ష సూచన ఉంది.


    ♦ వచ్చే 4-5 రోజుల్లో ఈశాన్య భారతదేశంలో చెదురుమదురు నుంచి మోస్తరు వర్షాలు, చిరుజల్లులు పడతాయి. 12-14 తేదీల మధ్య వర్ష ప్రభావం ఎక్కువగా ఉంటుంది. అసోం, మేఘాలయ, నాగాలాండ్‌, మణిపూర్‌, మిజోరం, త్రిపురలో భారీ వర్షాలు కురుస్తాయి. భారతదేశ తూర్పు ప్రాంతాల్లోనూ వచ్చే ఐదు రోజుల్లో మోస్తరు నుంచి చెదురుమదురు వానలు, చిరుజల్లులు కురుస్తాయి. మే 11, 12 తేదీల్లో వీటి ప్రభావం ఎక్కువగా ఉంటుంది.
    

    
    (Release ID: 1622771) Visitor Counter : 56
    
    
      Read this release in: English , Urdu , Hindi , Manipuri , Bengali , Punjabi