      హోం మంత్రిత్వ శాఖ

      వలస కార్మికులను సజావుగా తరలించడానికి ఎక్కువ రైళ్లను నడపడానికి రాష్ట్రాలు మరియు రైల్వేల మధ్య మెరుగైన సమన్వయం అవసరం; జిల్లా అధికారులు తమ అవసరాలను రైల్వేలకు తప్పక తెలియజేయాలి.
      రాష్ట్రాలలోనూ, అంతర్ రాష్ట్ర సరిహద్దుల్లోనూ వారు సజావుగా వెళ్ళడానికి ఎక్కువ బస్సులు నడపాలి
      
      కాలి నడకన వెళ్లే వారిని బస్సు / రైల్ స్టేషన్లకు వెళ్ళమని చెప్పాలి, వారు అలా వెళ్ళేదాకా దారిలో వారికి మరుగు దొడ్లు తో పాటు ప్రాధమిక సౌకర్యాలు కల్పించారు.
      
      పుకార్లను తొలగించండి, రైళ్లు/బస్సులు బయలుదేరే సమయాలపై వారికి స్పష్టత నివ్వండి : హోంమంత్రిత్వశాఖ నుండి రాష్ట్రాలకు సూచనలు..

      Posted On: 19 MAY 2020 11:43AM by PIB Hyderabad

    చిక్కుకుపోయిన వలస కార్మికులు వారి ఇళ్లకు వెళ్లిపోవడానికి, కోవిడ్-19 సోకుతుందని భయపడటం మరియు జీవనోపాధి కోల్పోతుందేమోనన్న భయం ప్రధాన కారణాలుగా గుర్తించినట్లు కేంద్ర హోంమంత్రిత్వశాఖ రాష్ట్రాలకు పంపిన ఒక ప్రకటనలో పేర్కొంది. వలస కార్మికుల కష్టాలను తగ్గించడానికి, కేంద్రంతో సమన్వయంతో రాష్ట్ర ప్రభుత్వాలు తీసుకోవలసిన అనేక చర్యలను ఆ ప్రకటనలో పేర్కొన్నారు.


    అవి ఈ విధంగా ఉన్నాయి:


    · రాష్ట్రాలు, రైల్వే మంత్రిత్వశాఖ మధ్య సమన్వయంతో ఎక్కువ సంఖ్యలో ప్రత్యేక రైళ్ల ఏర్పాటు.


    · వలసదారుల ప్రయాణానికి అనువుగా బస్సుల సంఖ్యను పెంచాలి, వలసదారులను తీసుకువెళ్తున్న బస్సులను అంతర్రాష్ట్ర సరిహద్దుల్లో అనుమతించాలి,


    · రైళ్లు / బస్సులు బయలుదేరే వేళలను మరింత స్పష్టంగా తెలియజేయాలి, స్పష్టత లేకపోతే వదంతులవల్ల కార్మికుల్లో అసహనం పెరిగిపోతుంది .


    · వలసదారులు కాలినడకన ఇప్పటికే బయలుదేరారని తెలిసిన సందర్భాల్లో వారికి మార్గమధ్యలో


    పారిశుధ్యం, ఆహారం, ఆరోగ్య పరిరక్షణ వంటి సదుపాయాలతో విశ్రాంతి కేంద్రాలను రాష్ట్ర ప్రభుత్వాలు ఏర్పాటుచేయాలి.


    · కాలినడకన ప్రయాణిస్తున్న వలస కార్మికులను జిల్లా అధికారులు గుర్తించి , వారు సమీప బస్సు స్టాండులు లేదా రైల్వే స్టేషన్లకు చేరుకోడానికి వీలుగా రవాణా ఏర్పాటు చేయాలి .


    · వలస కార్మికుల్లో ఉన్న మహిళలు , చిన్న పిల్లలు, వృద్దుల ప్రత్యేక అవసరాలను తీర్చడానికి తగిన ఏర్పాటు చేయాలి .


    · ప్రభుత్వేతర స్వచ్చంద సంస్థలతో కలిసి విశ్రాంతి కేంద్రాల వద్ద క్వారంటైన్ ఉంటుందన్న అపోహను తొలగించడానికి జిల్లా అధికారులు కృషి చెయ్యాలి . ఎక్కడ పనిచేసే కార్మికులు అక్కడే ఉండే విధంగా వారిని ప్రోత్సహించాలి.


    · వలస కార్మికుల చిరునామా, ఫోను నెంబర్లతో జాబితా తయారుచేయాలి. అవసరమైనప్పుడు ఈ సమాచారం, కాంటాక్ట్ ట్రేసింగ్ కు ఇది సహాయ పడుతుంది.


    ఏ వలస కార్మికుడు తన గమ్యాన్ని చేరుకోవడానికి రోడ్లపై లేదా రైల్వే ట్రాక్‌లపై నడవకుండా జిల్లా అధికారులు తప్పక చూడాలని ఆ ప్రకటన పునరుద్ఘాటించింది. తమ అవసరాలకు తగినంతగా, రైళ్లు నడపవలసిందిగా వారు రైల్వే మంత్రిత్వశాఖ ను కోరవచ్చు.


    రాష్ట్రాలకు జారీచేసిన అధికారికి ప్రకటన కోసం ఇక్కడ క్లిక్ చేయండి.


    *****


    

    
    (Release ID: 1625153) Visitor Counter : 28
    
    
      Read this release in: Gujarati , English , Urdu , Hindi , Marathi , Bengali , Manipuri , Punjabi , Odia , Tamil , Kannada , Malayalam