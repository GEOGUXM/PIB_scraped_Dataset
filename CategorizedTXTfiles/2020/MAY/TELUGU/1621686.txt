      సాంస్కృతిక మంత్రిత్వ శాఖ

      బుద్ధ పూర్ణిమ సందర్భంగా ప్రధానమంత్రి రేపు 2020 మే నెల 7వ తేదీన వర్చ్యువల్ వేసక్ గ్లోబల్ ఉత్సవాల్లో పాల్గొంటారు.
      ఈ సందర్భంగా శ్రీ నరేంద్రమోదీ కీలకోపన్యాసం చేస్తారు.
      
      కోవిడ్-19 బాధితులు, ఫ్రంట్ లైన్ యోధుల గౌరవార్ధం గ్లోబల్ ప్రేయర్ వీక్ గా ఈ ఉత్సవాలను అంకితం చేశారు.
      
      ఈ సందర్భంగా వివిధ దేశాల్లో జరిగే ప్రార్ధనా కార్యక్రమాలను కూడా ప్రత్యక్షంగా ప్రసారం చేస్తున్నారు.

      Posted On: 06 MAY 2020 9:52PM by PIB Hyderabad

    ప్రధానమంత్రి శ్రీ నరేంద్రమోదీ రేపు, 2020 మే నెల 7వ తేదీన బుద్ధ పూర్ణిమ ఉత్సవాల్లో పాల్గొంటారు. సాంస్కృతిక , పర్యాటక శాఖల మంత్రి శ్రీ ప్రహ్లాద్ సింగ్ పటేల్, మైనారిటీ వ్యవహారాలూ , యువజన వ్యవహారాలూ , క్రీడల శాఖల మంత్రి శ్రీ కిరణ్ రిజిజు కూడా ఈ కార్యక్రమంలో పాల్గొంటారు.


    ప్రపంచవ్యాప్తంగా ఉన్న బౌద్ధ సంస్థల కేంద్రంగా ఉన్న అంతర్జాతీయ బౌద్ధుల సమాఖ్య ఐ.బి.సి.) సహకారంతో భారత ప్రభుత్వ సాంస్కృతిక శాఖఒక వర్చ్యువల్ ప్రార్ధనా సమావేశాన్ని నిర్వహిస్తోంది. ఈ కార్యక్రమంలో ప్రపంచంలోని వివిధ బౌద్ధ సంఘాల ముఖ్య అధిపతులు అందరూ పాల్గొంటారు.


    ప్రధానమంత్రి శ్రీ నరేంద్రమోదీ ఉదయం 8 గంటలకు కీలకోపన్యాసం చేస్తారు. ప్రధానమంత్రి ప్రసంగాన్ని దూరదర్శన్ న్యూస్ ఛానెల్ ప్రత్యక్షంగా ప్రసారంచేస్తుంది .


    ప్రపంచ వ్యాప్తంగా కోవిడ్ -19 మహమ్మారి ప్రభావం ఎక్కువగా ఉన్నందువల్ల వర్చ్యువల్ విసక్ డే ద్వారా ఈ ఏడాది బుద్ధ పూర్ణిమ ఉత్సవాలను నిర్వహిస్తున్నారు. కోవిడ్ -19 బాధితులు , ఫ్రంట్ లైన్ యోధుల గౌరవార్ధం " గ్లోబల్ ప్రేయర్ వీక్ " గా ఈ ఉత్సవాలను అంకితం చేశారు .


    ఈ సందర్భంగా - లుంబినీ పవిత్ర గార్డెన్, నేపాల్; మహాబోధి దేవాలయం, బోధ్ గయా , భారతదేశం; ముల్ గంధ కుటి విహార , సారనాధ్ , భారతదేశం; పరినిర్వాణ స్తూప , ఖుషినగర్, భారతదేశం; శ్రీలంక లోని పవిత్ర, చారిత్రాత్మకమైన అనురాధపుర స్తూప ప్రాంగణంలో రువాన్వేలి మహా సేయ నుండి పిరిథ్ గానం, బౌద్ధనాథ్, స్వయంభు, నమో స్తూప, నేపాల్ తో పాటు అనేక ప్రముఖ బౌద్ధ క్షేత్రాలలో నిర్వహించే ప్రార్ధనా కార్యక్రమాలను ప్రత్యక్షంగా ప్రసారం చేస్తారు.


    ఈ కార్యక్రమాన్ని ఫేస్ బుక్ లైవ్, ఐ.బి.సి. సామాజిక మాధ్యమం తో పాటు మండల మొబైల్ యాప్ నుండి యూట్యూబ్ లలో ఈ కార్యక్రమాన్ని ప్రత్యక్షంగా వీక్షించవచ్చు.


    ఇందుకు సంబంధించిన లింకులు :


    https://www.youtube.com/channel/UC4L9AkYfs104qBylCrAaRBQ


    https://www.facebook.com/ibcworld.org/


    www.mandalaapp.org .


    తథాగత గౌతమ్ బుద్ధ జయంతి, జ్ఞానోదయం, మహాపరినిర్వాణ కారణంగా వేసక్ - బుద్ధ పూర్ణిమ, మూడు విధాలుగా ఆశీర్వాదం పొందే రోజుగా పరిగణించబడుతుంది.


    కార్యక్రమాల పూర్తి వివరాల కోసం ఇక్కడ క్లిక్ చెయ్యండి :


    *****

    
    
    (Release ID: 1621686) Visitor Counter : 40
    
    
      Read this release in: Bengali , English , Urdu , Hindi , Manipuri , Punjabi