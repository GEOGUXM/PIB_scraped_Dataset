      హోం మంత్రిత్వ శాఖ

      లాక్ డౌన్ తర్వాత ఉత్పాదక పరిశ్రమలు పునఃప్రారంభానికి మార్గదర్శకాలు జారీ చేసిన ఎన్డీఎంఏ(ఎంహెచ్ఏ)
      మార్గదర్శకాలు కఠినతరంగా అమలు చేసేలా క్షేత్ర స్థాయి విధులు నిర్వహించేవారు పర్యవేక్షణ

      Posted On: 11 MAY 2020 12:46PM by PIB Hyderabad

    లాక్ డౌన్ వ్యవధి తరువాత ఉత్పాదక పరిశ్రమలను పునఃప్రారంభించడంపై విపత్తు నిర్వహణ చట్టం 2005 ప్రకారం కేంద్ర హోం వ్యవహారాల మంత్రిత్వ శాఖ (ఎంహెచ్ఏ) వివరణాత్మక మార్గదర్శకాలను జారీ చేసింది. కోవిడ్- 19 కు ఎదుర్కోడానికి ముందస్తు చర్యగా మార్చి 25 నుండి దేశవ్యాప్తంగా లాక్ డౌన్ ఆదేశాలు జారీ అయ్యాయి. కొన్ని జోన్లలో లాక్ డౌన్ నిబంధనలు క్రమంగా సడలిస్తుండడం వల్ల మే 1, 2020 నాటి ఎన్డిఎంఏ ఆదేశాలు: 1-29 / 2020- పిపి , ఎంహెచ్ఏ ఆర్డర్ నెం. 40- 3/2020- డిఎం- I (A) ప్రకారం కొన్ని ఆర్థిక కార్యకలాపాలకు అనుమతిస్తున్నారు.


    అనేక వారాల పటు లాక్ డౌన్ కారణంగా పరిశ్రమలకు సంబంధించిన వివిధ యూనిట్లలో పనిని నిలుపుదల చేయడంలో కొన్ని విధానాలు పాటించకుండా ఉండే అవకాశం ఉంది. దీని వల్ల ఉత్పత్తి అయ్యే ప్రాంగణాలు , పైప్ లైన్లు , వాల్వులు మొదలైన వాటిలో కొన్ని రసాయనాల అవశేషాలు ఉండవచ్చు. ఇవి ప్రమాద హేతువులుగా మారే అవకాశం ఉంది. ఇప్పటికే పరిశ్రమల విషయంలో ఇటువంటి ప్రమాదాల నివారరణకు జాతీయ విపత్తు నిర్వహణ సంస్థ మార్గదర్శకాలు ఉన్నాయి.


    లాకౌట్/టాగ్అవుట్ పరిస్థితుల్లో అనుసరించాల్సిన ప్రక్రియల విషయంలో నిర్లక్ష్యం వహిస్తే వాటిని ఆపరేట్ చేసే సూపర్వైజర్లకు ప్రమాదకరంగా మారుతాయి.


    మండే ద్రవాలు , వాయు పదార్ధాలు , ఓపెన్ వైర్లు , కన్వేయర్ బెల్టులు , ఆటోమేటెడ్ వాహనాలు తయారీ కేంద్రాలు అధిక-ప్రమాదకర పరిస్థితులు తలెత్తవచ్చు. భద్రతా నియమావళి సక్రమంగా అమలు చేయకపోవడం , సరిగా లేబుల్ చేయని రసాయనాలు ఆరోగ్యానికి తీవ్రమైన హాని కలిగిస్తాయి.
    అనూహ్య సంఘటన జరిగినప్పుడు , వేగవంతంగా స్పందించడం సవాలుగా మారుతుంది. ప్రమాదాన్ని తగ్గించడానికి , పారిశ్రామిక యూనిట్ల పునఃప్రారంభం ఫలవంతం అవ్వడానికి , మార్గదర్శకాలు జారీ అయ్యాయి. విపత్తు నిర్వహణ నియమాలు , విధులను తాజాగా విడుదల చేసే ఆదేశాలను గట్టిగ , సమర్థవంతంగా అమలు చేయాలి.


    
    వివరణాత్మక మార్గదర్శకాలను చూడటానికి ఇక్కడ క్లిక్ చేయండి


    *****

    
    
    (Release ID: 1622927) Visitor Counter : 63
    
    
      Read this release in: Punjabi , English , Urdu , Hindi , Marathi , Manipuri , Bengali , Assamese , Gujarati , Odia , Tamil , Kannada , Malayalam