      గృహ నిర్మాణం మరియు పట్టణ వ్యవహారాల మంత్రిత్వ శాఖ

      కోవిడ్-19 నిర్వహణ కోసం 24 గంటలూ పనిచేస్తున్న - విశాఖపట్నం స్మార్ట్ సిటీ ఆపరేషన్స్ సెంటర్.
      ట్రాకింగ్, పర్యవేక్షణ, అవగాహన కల్పనా కార్యకలాపాలు నిర్వహిస్తున్న - ఆపరేషన్స్ సెంటర్.

      Posted On: 01 MAY 2020 3:44PM by PIB Hyderabad

    కోవిడ్-19 నిర్వహణ కోసం విశాఖపట్నం లోని ది స్మార్ట్ సిటీ ఆపరేషన్స్ సెంటర్ ప్రతీరోజు మూడు షిఫ్టుల్లో 24 గంటలూ పనిచేస్తోంది. ఈ కేంద్రంలో చేపడుతున్న వివిధ కార్యక్రమాలు ఈ విధంగా ఉన్నాయి :


    · నగరంలో 90 ప్రదేశాల్లో ఏర్పాటుచేసిన పబ్లిక్ అనౌన్సమెంట్ విధానం ద్వారా కోవిడ్ -19 కు సంబంధించి తీసుకోవలసిన జాగ్రత్తలు , సమాచారాన్ని తెలియజేయడం.


    · నగరంలో 10 కీలక ప్రదేశాల్లో ఏర్పాటు చేసిన డిజిటల్ సైన్ బోర్డుల ద్వారా కోవిడ్ -19 సమాచారాన్ని( వివిధ సందేశాలను) ప్రదర్శించడం.


    · నగరవ్యాప్తంగా ముఖమైన ప్రాంతాలు , కీలక కూడళ్లలో ఏర్పాటుచేసిన 500 కెమెరాల ద్వారా నిఘా వ్యవస్థ నిర్వహణ.


    · సి.ఎం.ఓ.హెచ్ & డి.ఎం.ఓ.హెచ్. ల సమన్వయంతో రోజువారీ ప్రాతిపదికన విదేశాల నుండి తిరిగి వచ్చిన పౌరుల వివరాలను సి.ఓ.సి. వద్ద ఉన్న కోవిడ్ హెల్ప్ డెస్క్ / కాంటాక్ట్ సెంటర్ సేకరించి, పర్యవేక్షిస్తుంది. ప్రజా ఆరోగ్యం వంటి విభాగాలకు చెందిన నగర, జిల్లా స్థాయి అధికారులతో ఈ కోవిడ్ హెల్ప్ డెస్క్ / కాంటాక్ట్ సెంటర్ ప్రతీ రోజు 24 గంటలు పనిచేస్తుంది.


    · సి.ఓ.సి. వద్ద ఏర్పాటు చేసిన ఉచిత హెల్ప్ లైన్ నెంబర్ కు వచ్చిన అత్యవసర ఫోన్ కాల్స్ ను స్వీకరించి , తదనుగుణంగా లైన్ విభాగాలకు సమాచారాన్ని తెలియజేస్తుంది.


    · విదేశాలనుండి తిరిగి వచ్చినవారిని గుర్తించి, వివరాలు సేకరించేందుకు ఒక మొబైల్ అప్లికేషన్ను అభివృద్ధి చేయడం జరిగింది. మొబైల్ అప్లికేషన్ ద్వారా సేకరించిన సమాచారం ఆధారంగా , క్లస్టర్ మాపింగ్ , ప్రమాదం ఎక్కువగా ఉన్న ప్రాంతాలను రంగులతో గుర్తించి డిజిటల్ మ్యాప్ ను తయారుచేస్తారు . సి.ఓ.సి. లోని జి.ఐ.ఎస్. ని ఉపయోగించి కేటగిరీ వారీగా అంటే 0-14, 15-28 మరియు 28 రోజులకంటే ఎక్కువ క్లస్టర్లు గా రూపొందిస్తారు. జిల్లా పరిపాలనా యంత్రాంగం రూపొందించిన ఈ విశ్లేషణ ఆధారంగా అక్కడక్కడా నమూనాలను కూడా సేకరిస్తారు .


    · పాజిటివ్ గా గుర్తించిన ప్రాంతాల్లో క్షేత్ర స్థాయిలో పనిచేసే ఏ. ఎన్.ఎమ్. / ఆశా / కార్యకర్తలు కంటైన్మెంట్ క్లస్టర్ సర్వే నిర్వహించడానికి ఒక మొబైల్ అప్లికేషన్లను అభివృద్ధి చేశారు.


    · విశాఖపట్నంలో 20 అత్యవసర స్పందన బృందాలను (ఆర్.ఆర్.టి.) ఏర్పాటు చేశారు . వీటికి సంబంధించిన అంబులెన్సులలో బిగించిన మొబైల్ టాబ్స్ ద్వారా ఈ బృందాల కదలికలను గమనిస్తూ ఉంటారు .


    · ఒక ఆర్.ఆర్.టి. అప్లికేషన్ను అభివృద్ధి చేశారు. సంబంధిత బృందంలోని వైద్యులందరూ అనుమానితులు / క్షేత్రాలనుండి నేరుగా హాజరైన పౌరుల వివరాలను ఈ ఆర్.ఆర్.టి. అప్లికేషన్ లో పొందుపరుస్తారు . దీన్ని సి.ఓ.సి. మరియు సంబంధిత కమిటీలు పర్యవేక్షిస్తాయి.


    · వ్యాధి లక్షణాలు కలిగిన పౌరుల నుండి నమూనాలను సేకరించడానికి నాలుగు మొబైల్ బృందాలను ఏర్పాటు చేశారు. ఈ బృందాలను సి.ఓ.సి. ద్వారా, మొబైల్ టాబ్ ఆధారిత ట్రాకింగ్ ద్వారా పర్యవేక్షిస్తారు. ఆ తర్వాత సంబంధిత వైద్యులు పౌరుల వివరాలను మొబైల్ అప్లికేషన్ ద్వారా పొందుపరుస్తారు .


    · ఇంటింటికీ తిరిగి కార్యకర్తలు సేకరించిన సమాచారాన్ని పర్యవేక్షించి , నివేదికలను సంబంధిత కమిటీ ఇంచార్జ్ లకు ఎప్పటికప్పుడు అందజేస్తారు.


    · కంటైన్మెంట్ ప్రాంతాల్లో బ్లీచింగ్ వంటి ఇతర పారిశుధ్య కార్యక్రమాలను పర్యవేక్షించడానికి ప్రజా ఆరోగ్య విభాగం ఒక మొబైల్ అప్లికేషన్ను అభివృద్ధి చేస్తోంది .


    · అత్యవసర కిరాణా సరుకులు విక్రయించే దుకాణాల వివరాలను సామాజిక మాధ్యమం ద్వారా తెలియజేస్తున్నారు. అవసరమైన, కిరాణా సరుకులకు సంబంధించిన పిర్యాదులు స్వీకరించడానికి ప్రత్యేకంగా ఏర్పాటు చేసిన ఒక హెల్ప్ డెస్క్ ఫోన్ నెంబర్లు 0891 - 2869106, 2869110 అందరికీ తెలియజేయడమైంది.


    · ట్విట్టర్ / ఫేస్ బుక్ వంటి సామాజిక మాధ్యమాల ద్వారా హెచ్చరికలు / జాగ్రత్తల సందేశాలు ప్రచారం చేయడం జరుగుతోంది.


    ****

    
    
    (Release ID: 1620155) Visitor Counter : 44
    
    
      Read this release in: English , Urdu , Marathi , Hindi , Assamese , Bengali , Punjabi , Gujarati , Odia , Tamil , Kannada