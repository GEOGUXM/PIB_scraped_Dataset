      ആഭ്യന്തരകാര്യ മന്ത്രാലയം

      കുടിയേറ്റ തൊഴിലാളികൾക്കായി കൂടുതൽ തീവണ്ടികൾ ഓടിക്കുന്നതിന് സംസ്ഥാനങ്ങളും റെയിൽവേയും തമ്മിൽ മികച്ച സഹകരണം ആവശ്യം: കേന്ദ്ര ആഭ്യന്തര മന്ത്രാലയം
      Posted On: 19 MAY 2020 11:43AM by PIB Thiruvananthpuram


    
    
    ന്യൂഡൽഹി , മെയ് 19, 2020
    
    
    കോവിഡ്ബാധയുണ്ടാകുമെന്ന പേടിയും , ജീവിതമാർഗം നഷ്ടപ്പെടുമെന്ന പരിഭ്രാന്തിയുമാണ് , കുടിയേറ്റ തൊഴിലാളികളെ സ്വദേശങ്ങളിലെയ്ക്ക് മടങ്ങാൻ പ്രേരിപ്പിക്കുന്ന പ്രധാന കാരണങ്ങളെന്ന് ആഭ്യന്തരമന്ത്രാലയം . ഇതുമായി ബന്ധപ്പെട്ട് സംസ്ഥാനങ്ങൾക്ക് നൽകിയ അറിയിപ്പിലാണ് മന്ത്രാലയം ഇക്കാര്യം ചൂണ്ടിക്കാട്ടിയത് . കുടിയേറ്റ തൊഴിലാളികൾ നേരിടുന്ന ദുരിതങ്ങൾ ലഘൂകരിക്കണമെങ്കിൽ , സംസ്ഥാനഭരണകൂടങ്ങൾ കേന്ദ്രവുമായി ചേർന്ന് നിരവധി നടപടികൾ സ്വീകരിക്കേണ്ടതുണ്ടെന്നും മന്ത്രാലയം അറിയിപ്പിൽ പറയുന്നു .
    
    ഈ നടപടികൾ താഴെപ്പറയുന്നു :
    
    · സംസ്ഥാനങ്ങളും , റെയിൽവേ മന്ത്രാലയവുമായുള്ള മികച്ച സഹകരണത്തിലൂടെ , കൂടുതൽ തീവണ്ടി സേവനങ്ങൾ
    
    · കുടിയേറ്റ തൊഴിലാളികളെയും വഹിച്ചുകൊണ്ടുള്ള കൂടുതൽ ബസ് സേവനങ്ങൾ ; അന്തർസംസ്ഥാന അതിർത്തികളിൽ ഇത്തരം ബസുകൾക്ക് പ്രവേശനം അനുവദിക്കൽ
    
    · ബസുകൾ , തീവണ്ടികൾ എന്നിവ പുറപ്പെടുന്നതിനെപ്പറ്റിയുള്ള വ്യക്തതയില്ലായ്മയും , ഊഹാപോഹങ്ങളും കുടിയേറ്റത്തൊഴിലാളികൾക്കിടയിൽ അസ്വസ്ഥത സൃഷ്ടിക്കുന്നുണ്ട് . അതിനാൽ ഇക്കാര്യത്തിൽ കൂടുതൽ വ്യക്തത ഉറപ്പാക്കണം
    
    · കുടിയേറ്റ തൊഴിലാളികൾ കാൽനടയായി സഞ്ചരിക്കുന്നു എന്നുറപ്പുള്ള പാതകളിൽ , വിശ്രമകേന്ദങ്ങൾ സജ്ജമാക്കണം . ശുചിമുറി , ഭക്ഷണം , ആരോഗ്യപാലനം എന്നിവയ്ക്കുള്ള സംവിധാനങ്ങളും ഇവിടങ്ങളിൽ ഉറപ്പാക്കണം
    
    · കാൽനടയായി സഞ്ചരിക്കുന്ന കുടിയേറ്റതൊഴിലാളികളെ വിശ്രമകേന്ദ്രങ്ങൾ , ബസ് ടെർമിനലുകൾ , റെയിൽവേ സ്റ്റേഷനുകൾ എന്നിവയിൽ ജില്ലാ ഭരണകൂടങ്ങൾ എത്തിക്കണം . ഇതിനായി പ്രത്യേക യാത്രാസംവിധാനം ഉറപ്പാക്കണം
    
    · കുടിയേറ്റ തൊഴിലാളികളിൽ തന്നെ , സ്ത്രീകൾ , കുട്ടികൾ , വയോജനങ്ങൾ എന്നിവരുടെ ആവശ്യങ്ങൾക്ക് പ്രത്യേക പരിഗണന നൽകണം
    
    · ക്വാറന്റീനെ സംബന്ധിച്ച് തൊഴിലാളികൾക്കുള്ള തെറ്റിദ്ധാരണകൾ ദൂരീകരിക്കാൻ , വിശ്രമകേന്ദ്രങ്ങളിൽ ഗവൺമെന്റിതര സംഘടനാ പ്രതിനിധികളുടെ പങ്കാളിത്തം ജില്ലാഭരണകൂടങ്ങൾ ഉറപ്പാക്കണം . അതാത് സ്ഥലങ്ങളിൽ തന്നെ തുടരാൻ തൊഴിലാളികളെ പ്രേരിപ്പിക്കാനും ഇവർ ശ്രദ്ധിക്കണം
    
    
    · കുടിയേറ്റതൊഴിലാളികളുടെ വിലാസം , ബന്ധപ്പെടേണ്ട ഫോൺ നമ്പർ എന്നിവ ഉൾപ്പെടുന്ന പട്ടിക തയ്യാറാക്കണം . ഭാവിയിൽ രോഗ സമ്പർക്കമുള്ളവരെ കണ്ടെത്തുന്നതിന് ഇത് സഹായിക്കും .
    
    ഒരു കുടിയേറ്റതൊഴിലാളിപോലും , റോഡ് മാർഗമോ , റെയിൽ പാതകൾ വഴിയോ കാൽനടയായി നാട്ടിലേക്ക് മടങ്ങുന്നില്ലെന്ന് ജില്ലാഭരണകൂടങ്ങൾ ഉറപ്പാക്കണമെന്ന് , അറിയിപ്പിൽ വ്യക്തമാക്കുന്നു . കൂടാതെ , ആവശ്യമെങ്കിൽ , തീവണ്ടി സേവനങ്ങൾ നടത്താൻ ഭരണകൂടങ്ങൾക്ക് റെയിൽവേ മന്ത്രാലയത്തോട് അഭ്യർത്ഥിക്കാവുന്നതാണ് .
    
    സംസ്ഥാനങ്ങൾക്കുള്ള ഔദ്യോഗിക അറിയിപ്പിനായി ഇവിടെ ക്ലിക്ക് ചെയ്യുക .


    http://164.100.117.97/WriteReadData/userfiles/MHA%20DO%20Lr.%20Dt.%2018.5.2020%20to%20Chief%20Secretaries%20reg.%20measures%20to%20be%20taken%20in%20movement%20of%20stranded%20workers.pdf

    
    
    (Release ID: 1625071) Visitor Counter : 17
    
    
      Read this release in: Gujarati , English , Urdu , Hindi , Marathi , Bengali , Manipuri , Punjabi , Odia , Tamil , Telugu , Kannada