      PIB Headquarters

      കാസർഗോഡ് കോവിഡ് മുക്തം
      Posted On: 11 MAY 2020 3:53PM by PIB Thiruvananthpuram


    സംസ്ഥാനത്ത് ഏറ്റവും അധികം കോവിഡ് കേസുകൾ റിപ്പോർട്ട് ചെയ്ത കാസർഗോഡ് ജില്ലയിലെ അവസാന രോഗിയും ആശുപത്രി വിട്ടു.ജില്ലയിൽ ആശുപത്രികളിൽ പ്രവേശിപ്പിച്ച 178 രോഗികളിൽ 108 പേർ വിദേശങ്ങളിൽ നിന്ന് എത്തിയവരായിരുന്നു.


    70 പേർ സമ്പർക്കത്തിലൂടെ രോഗബാധിതരായവരും.ആദ്യഘട്ടത്തിൽ ട്രിപ്പിൾ ലോക്ക് ഡൗൺ ഉൾപ്പെടെ കടുത്ത നിയന്ത്രണങ്ങൾ ഏർപ്പെടുത്തിയാണ് രോഗ വ്യാപനം തടഞ്ഞത്. മെഡിക്കൽ കോളജ് ഇല്ലാതിരുന്ന ജില്ലയിൽ നിർമ്മാണത്തിലിരുന്ന ആശുപത്രി അതിവേഗം തുറന്ന് പ്രവർത്തനം ആരംഭിച്ചത് രോഗ നിയന്ത്രണ രംഗത്ത് വലിയ സഹായമായി.


    വാർഡ് തലങ്ങളിൽ ആരംഭിച്ച് പ്രവർത്തനം തുടങ്ങിയ ജന ജാഗ്രതാ സമിതികൾ സാമൂഹിക അവബോധം വളർത്തുന്നതിനും നിരീക്ഷണത്തിനും സഹായിച്ചു.വിദേശത്തു നിന്നും അന്യ സംസ്ഥാനങ്ങളിൽ നിന്നും എത്തുന്നവർ നിരീക്ഷണ കാലാവധി പൂർത്തിയാക്കും വരെ ജില്ലയിൽ ശക്തമായ ജാഗ്രത തുടരുന്നതിനാണ് ആരോഗ്യ വകുപ്പിന്റെ നിർദ്ദേശം.


    ***

    
    
    (Release ID: 1622946) Visitor Counter : 2