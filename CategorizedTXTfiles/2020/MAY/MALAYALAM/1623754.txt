      ധനകാര്യ മന്ത്രാലയം

      കോവിഡിനെതിരായ ഇന്ത്യൻ സമ്പദ്‌വ്യവസ്ഥയുടെ പോരാട്ടത്തിന് പിന്തുണ നൽകുന്നത് ലക്ഷ്യമിട്ടുള്ള പ്രഖ്യാപനങ്ങളുമായി കേന്ദ്രധനമന്ത്രി
      
      
      
      രാജ്യത്തെ വ്യവസായ സംരഭങ്ങൾക്ക്, വിശിഷ്യാ MSME ൾക്ക് വായ്പലഭ്യത ഉറപ്പാക്കുന്നതടക്കം നിരവധി ആശ്വാസനടപടികൾ

      Posted On: 13 MAY 2020 6:39PM by PIB Thiruvananthpuram

    
    
    ഇന്ത്യയുടെ മൊത്ത ആഭ്യന്തര ഉത്പാദനത്തിന്റെ പത്തുശതമാനം - 20 ലക്ഷം കോടി രൂപ - വരുന്ന ഒരു പ്രത്യേക സാമ്പത്തിക സമഗ്ര പാക്കേജ് പ്രധാനമന്ത്രി നരേന്ദ്രമോദി ഇന്നലെ പ്രഖ്യാപിച്ചിരുന്നു . ഇതിനൊപ്പം " ആത്മനിർഭർ ഭാരത് അഭിയാൻ " അഥവാ സ്വാശ്രയ ഭാരത് പ്രസ്ഥാനത്തിലേക്ക് നാം ചുവടുമാറ്റണം എന്നും അദ്ദേഹം ആഹ്വാനം ചെയ്തിരുന്നു . ഇത് സാക്ഷാത്കരിക്കുന്നതിനു ആവശ്യമായ അഞ്ചു തൂണുകളെ - സമ്പദ് ‌ വ്യവസ്ഥ , അടിസ്ഥാനസൗകര്യങ്ങൾ , സംവിധാനക്രമങ്ങൾ, ഊർജ്വസ്വലമായ മാനവിഭവശേഷി , ഡിമാൻഡ് എന്നിവയെപ്പറ്റിയും അദ്ദേഹം ഇന്നലെ എടുത്തുപറയുകയുണ്ടായി .
    
    വിവിധ തലങ്ങളിൽ നടത്തിയ ചർച്ചകളുടെയും കൂടിക്കാഴ്ചകളുടെയും നല്ല വശങ്ങളെല്ലാം കൂട്ടിച്ചേർത്താണ് കോവിഡിനെതിരായ പോരാട്ടത്തിന്റെ ഭാഗമായുള്ള ഈ സാമ്പത്തിക പാക്കേജ് രൂപപ്പെടുത്തിയിട്ടുള്ളതെന്ന് ധന - കോർപറേറ്റ്കാര്യ മന്ത്രി ശ്രീമതി നിർമ്മല സീതാരാമൻ ഇന്ന് ന്യൂഡൽഹിയിൽ നടന്ന പത്രസമ്മേളനത്തിൽ വ്യക്തമാക്കുകയുണ്ടായി . പ്രധാനമന്ത്രി നരേന്ദ്രമോദി തന്നെ നേരിട്ട് ഇതുറപ്പാക്കിയിട്ടുണ്ടെന്നും അവർ ചൂണ്ടിക്കാട്ടി .
    
    ഒരു സ്വാശ്രയഭാരതത്തിനു രൂപം നൽകുക എന്നത് ലക്ഷ്യമിട്ടുള്ളതാണ് ഈ പാക്കേജ് . അതുകൊണ്ടു തന്നെയാണ് ഇതിനെ " ആത്മനിർഭർ ഭാരത് അഭിയാൻ " എന്ന് വിളിക്കുന്നതും . സ്വാശ്രയഭാരതം കെട്ടിപ്പടുക്കാനുള്ള തൂണുകളെപ്പറ്റി സംസാരിക്കവെ , ഭൂമി , തൊഴിൽ , പണലഭ്യത , നിയമം എന്നിവയിലായിരിക്കും നാം ശ്രദ്ധകേന്ദ്രീകരിക്കുകയെന്നും ധനമന്ത്രി വ്യക്തമാക്കി .
    
    തൊഴിലിടങ്ങളിലേക്കുള്ള മടക്കം കേന്ദ്രീകരിച്ചുള്ള നടപടികളാണ് ശ്രീമതി നിർമ്മല സീതാരാമൻ ഇന്ന് പ്രഖ്യാപിച്ചത് . തൊഴിൽദാതാക്കൾ , തൊഴിലാളികൾ , സൂക്ഷ്മ - ചെറുകിട - ഇടത്തരം സംരഭങ്ങൾ അടക്കമുള്ള വ്യവസായ സംരഭങ്ങൾ തുടങ്ങിയവരെ ഉത്പാദനപ്രക്രിയകളിലേക്കും , ജോലിക്കാരെ ഗുണപ്രദമായ തൊഴിലുകളിലേക്കും മടക്കികൊണ്ടുവരുന്നത് ലക്ഷ്യമിട്ടുള്ളതാണ് ഈ നടപടികൾ .
    
    ഇന്ന് പ്രഖ്യാപിച്ച നടപടികൾ താഴെപ്പറയുന്നു :
    **************************************
    1 ) രാജ്യത്തെ MSME അടക്കമുള്ള വ്യവസായ സംരഭങ്ങൾക്ക് അടിയന്തിര പ്രവർത്തന മൂലധന സൗകര്യമായി മൂന്ന് ലക്ഷം കോടി രൂപ
    
    രാജ്യത്തെ വ്യവസായസംരഭങ്ങൾക്ക് ആശ്വാസം പകരുന്നതിന്റെ ഭാഗമായി നിശ്ചിതകാലം കൊണ്ട് അടച്ചു തീർത്താൽ മതിയാകുന്ന , കുറഞ്ഞ പലിശനിരക്കിലുള്ള ഒരു വായ്പാപദ്ധതി ലഭ്യമാക്കും . ഈ ഫെബ്രുവരി 29 വരെയുള്ള വായ്പയുടെ 20 ശതമാനം വരെ ഇത്തരത്തിൽ അധിക പ്രവർത്തന മൂലധനമായി അനുവദിക്കും . 100 കോടി രൂപ വരെ വിറ്റുവരവുള്ള (25 കോടി രൂപ വരെ വായ്പാബാധ്യതയുള്ള ) സംരഭങ്ങൾക്കാകും ഈ സൗകര്യം ലഭ്യമാക്കുക . ഇതിനായി സംരഭങ്ങൾ ഏതങ്കിലും തരത്തിലുള്ള ഈടോ , ഉറപ്പുകളോ ഹാജരാക്കേണ്ടതില്ല . മാത്രമല്ല കേന്ദ്രസർക്കാരിന്റെ ഉറപ്പിന്മേൽ നൽകുന്ന ഈ തുക രാജ്യത്തെ 45 ലക്ഷത്തിലേറെ MSME കൾക്കായി ലഭ്യമാക്കുമെന്നും ധനമന്ത്രി അറിയിച്ചു .
    
    2) സാമ്പത്തിക ബുദ്ധിമുട്ടുകൾ നേരിടുന്ന രാജ്യത്തെ MSME കൾക്ക് 20,000 കോടിയുടെ " സബോർഡിനേറ്റ് വായ്പ '
    
    നിഷ് ‌ ക്രിയ ആസ്തികളായതോ , സാമ്പത്തിക പ്രതിസന്ധി നേരിടുന്നതോ ആയ രാജ്യത്തെ രണ്ടു ലക്ഷത്തോളം MSME കൾക്കായി ഇരുപതിനായിരം കോടി രൂപയുടെ സബോർഡിനേറ്റ് വായ്പയ്ക്കായി പ്രത്യേക സംവിധാനം ഏർപ്പെടുത്തി . ഇതിന്റെ ഭാഗമായി , സൂക്ഷ്മ - ചെറുകിട സംരഭങ്ങൾക്കായുള്ള വായ്പാ വാഗ്ദാന ട്രസ്റ്റി (CGTMSE) നു കേന്ദ്രസർക്കാർ നാലായിരം കോടിരൂപ ലഭ്യമാക്കും . പദ്ധതിയുടെ ഗുണഭോക്താക്കളായ MSME കളുടെ പ്രമോട്ടർമാർക്ക് ബാങ്കുകൾ സബോർഡിനേറ്റ് വായ്പ ലഭ്യമാക്കണം. സംരംഭത്തിൽ ഇവർക്കുള്ള ഓഹരിമൂല്യത്തിന്റെ 15 ശതമാനം വരെ വരുന്ന തുകയാവും ഇത്തരത്തിൽ ലഭ്യമാക്കുക . പരമാവധി 75 ലക്ഷം രൂപ വരെ ഇത്തരത്തിൽ വായ്പ അനുവദിക്കും .
    
    3) MSME നിധികളുടെ നിധി (FoF) സംവിധാനത്തിലൂടെ അമ്പതിനായിരം കോടി രൂപയുടെ ഓഹരിനിക്ഷേപം
    
    10,000 കോടി മുതൽ മുടക്കിൽ ഒരു പ്രത്യേക " നിധികളുടെ നിധി " (FoF) ക്ക് സർക്കാർ രൂപം നൽകും . MSME കൾക്കാവശ്യമായ ഓഹരിനിക്ഷേപങ്ങൾക്ക് വേണ്ട സഹായം ഇവ ഉറപ്പാക്കും . പ്രത്യേക മദർ - ഡോട്ടർ ഫണ്ടുകളിലൂടെയാകും FoF പ്രവർത്തിക്കുക . അമ്പതിനായിരം കോടി രൂപയുടെ ഓഹരിനിക്ഷേപത്തിനു രൂപം നല്കാൻ FoF നു കഴിയുമെന്നാണ് കരുതുന്നത് .
    
    4) MSME ക്ക് പുതിയ നിർവചനം
    
    സ്വീകരിക്കാവുന്ന നിക്ഷേപത്തിലെ വർധനയിലൂടെ MSME കളുടെ നിർവചനത്തിൽ മാറ്റം വരുത്തും . ഇതിനുപുറമെ വിറ്റുവരവ് എന്നതും തരംതിരിക്കലിന് ഒരു മാനദണ്ഡമായി സ്വീകരിക്കും . കൂടാതെ , ഉത്പാദന - സേവന മേഖലകൾ തമ്മിലുള്ള വേർതിരിവും നീക്കം ചെയ്യും
    
    5) MSME കൾക്കായുള്ള മറ്റു നടപടികൾ
    
    MSME കളെ ഇലക്ട്രോണിക് വിപണികളുമായി ബന്ധിപ്പിക്കുന്നതിന് പ്രോത്സാഹനം നൽകും . നിലവിലുള്ള വ്യാപാരമേളകൾ , പ്രദർശനങ്ങൾ എന്നിവയ്ക്ക് പകരമായാകും ഇത് നടപ്പാക്കുക . കേന്ദ്രസർക്കാർ , സ്ഥാപനങ്ങൾ , പൊതുമേഖലാസ്ഥാപനങ്ങൾ എന്നിവിടങ്ങളിനിന്നും MSME കൾക്ക് കിട്ടാനുള്ള തുകകൾ 45 ദിവസത്തിനുള്ളിൽ ലഭ്യമാക്കും .
    
    6) പൊതുമേഖലയിൽ 200 കോടി രൂപ വരെ , ആഗോളടെണ്ടറുകൾ അനുവദിക്കില്ല
    
    200 കോടി രൂപ വരെയുള്ള സാധനങ്ങൾ , സേവനങ്ങൾ എന്നിവയ്ക്കായി ഇനി മുതൽ ആഗോള ടെൻഡറുകൾ അനുവദിക്കില്ല . ഇതിനായി പൊതു സാമ്പത്തിക ചട്ടങ്ങ (GFR) ളിൽ ഭേദഗതി വരുത്തും .
    
    7) രാജ്യത്തെ സംരഭങ്ങൾ , സംഘടിത തൊഴിലാളികൾ എന്നിവർക്കായുള്ള EPF സഹായം
    
    രാജ്യത്തെ തൊഴിൽദാതാക്കളുടെയും തൊഴിലാളികളുടെയും EPF വിഹിതം കേന്ദ്രസർക്കാർ അടയ്ക്കുന്നത് മൂന്നു മാസത്തേക്ക് കൂടി തുടരും . ജൂൺ , ജൂലൈ , ആഗസ്ത് എന്നീ മാസങ്ങളിലും ശമ്പളത്തിന്റെ 12 ശതമാനം വീതം കേന്ദ്രസർക്കാർ തന്നെ നിധിയിലേക്ക് അടയ്ക്കുന്നതാണ് . ഇതിലൂടെ 72.22 ലക്ഷം തൊഴിലാളികൾക്ക് 2500 കോടി രൂപയുടെ പ്രയോജനം ലഭിക്കും . PMGKP യുടെ ഭാഗമായാണ് ഈ ഇളവ് ഏർപ്പെടുത്തിയത് .
    
    8) തൊഴിൽദാതാക്കളും തൊഴിലാളികളും നൽകേണ്ട EPF വിഹിതത്തിൽ കുറവ് വരുത്തും
    
    EPFO യ്ക്ക് കീഴിലെ എല്ലാ സംരംഭങ്ങളിലും അടുത്ത മൂന്നു മാസത്തേയ്ക്ക് , തൊഴിൽദാതാക്കളും തൊഴിലാളികളും നൽകേണ്ട പി എഫ് വിഹിതത്തിൽ കുറവ് വരുത്തി . 12 ശതമാനത്തിൽനിന്നും 10 ശതമാനമായാണ് വിഹിതം കുറച്ചത് . പ്രതിമാസം 2250 കോടി രൂപയുടെ പണലഭ്യതയ്ക്ക് ഇത് വഴിതുറക്കും .
    
    9) NBFC/HFC/MFI എന്നിവയ്ക്കായി മുപ്പതിനായിരം കോടി രൂപയുടെ പ്രത്യേക പണലഭ്യത പദ്ധതി
    
    മുപ്പതിനായിരം കോടിയുടെ പ്രത്യേക പണലഭ്യത ( ലിക്യുഡിറ്റി ) പദ്ധതി ആർബിഐ വഴി കേന്ദ്രസർക്കാർ നടപ്പാക്കും . ബാങ്കിങ് ഇതര ധനകാര്യസ്ഥാപനങ്ങൾ , ഹൗസിങ് ഫിനാൻസ് - മൈക്രോഫിനാൻസ് കമ്പനികൾ എന്നിവയ്ക്കാകും ഇതിന്റെ പ്രയോജനം ലഭിക്കുക . മുഴുവൻ തുകയും കേന്ദ്രസർക്കാർ ഉറപ്പിന്മേലാണ് ലഭ്യമാക്കുക .
    
    10) ബാങ്കിങ് ഇതര സ്ഥാപനങ്ങൾ , മൈക്രോഫിനാൻസ് കമ്പനികൾ എന്നിവയ്ക്കായി 45,000 കോടിയുടെ പാർഷ്യൽ ക്രെഡിറ്റ് ഗ്യാരന്റീ സ് ‌ കീം
    
    ഇതിനായി നിലവിലുള്ള പദ്ധതിയിൽ മാറ്റം വരുത്തും . പാർഷ്യൽ ക്രെഡിറ്റ് ഗ്യാരന്റീ സ് ‌ കീം 2.0 ൽ കുറഞ്ഞ റേറ്റിങ്ങുള്ള NBFCs, HFCs, MFIs എന്നിവയുടെ വായ്പകളും ഉൾപ്പെടും . കൂടാതെ പൊതുമേഖലാ ബാങ്കുകൾക്ക് 20 ശതമാനം " ഫസ്റ്റ് ലോസ് സോവറിൻ ഗ്യാരന്റീ " യും കേന്ദ്രസർക്കാർ നൽകും
    
    11) രാജ്യത്തെ ഊർജ വിതരണ കമ്പനി (DISCOMs) കൾക്ക് 90,000 കോടി രൂപയുടെ പണലഭ്യത ഉറപ്പാക്കും
    
    പവർ ഫിനാൻസ് കോർപറേഷൻ , റൂറൽ ഇലെക്ട്രിഫിക്കേഷൻ കോർപ്പറേഷൻ എന്നിവ വഴി രാജ്യത്തെ DISCOMS കൾക്ക് 90,000 കോടി രൂപയുടെ പണലഭ്യത ഉറപ്പാക്കും . രണ്ടു തുല്യ തവണകളിലൂടെയാണ് ഇത് നടപ്പാക്കുക . ഊർജ ഉത്പാദന - വിതരണ കമ്പനികൾക്ക് നൽകാനുള്ള കുടിശ്ശികകൾക്കായി DISCOMS കൾ ഈ തുക ഉപയോഗപ്പെടുത്തും . ഇതിനു പുറമെ , CPSE, GENCOs എന്നിവ DISCOMS കൾക്ക് റിബേറ്റും നൽകും . ഉപഭോക്താക്കളുടെ നിശ്ചിത ( ഫിക്സഡ് ) നിരക്കുകളിൽ ഈ റിബേറ്റ് ഇളവായി നൽകണം എന്ന വ്യവസ്ഥയിന്മേലാണ് ഇത് ലഭ്യമാക്കുക .
    
    12) കരാറുകാർക്കുള്ള ആശ്വാസനടപടികൾ
    
    കരാറുകൾ പൂർത്തീകരിക്കുന്നതിന് ആറുമാസം സാവകാശം നൽകും . റെയിൽവെ , ഉപരിതലഗതാഗത മന്ത്രാലയങ്ങൾ അടക്കമുള്ള പൊതുമേഖലാ സ്ഥാപനങ്ങൾ , CPWD എന്നിവയാണ് ഈ സൗകര്യം ലഭ്യമാക്കുക . EPC കൾ അടക്കമുള്ളവയ്ക്കും ഇത് ബാധകമാണ് .
    
    13) റിയൽ എസ്റ്റേറ്റ് പദ്ധതികൾക്കുള്ള ആശ്വാസനടപടികൾ
    
    റിയൽ എസ്റ്റേറ്റ് റെഗുലേഷൻ ആക്ടിന് (RERA) കീഴിൽ , താത്കാലിക ഇളവ് നൽകാനുള്ള വ്യവസ്ഥ (Force Majeure clause) ഉപയോഗപ്പെടുത്താൻ സംസ്ഥാനഭരണകൂടങ്ങൾക്ക് നിർദേശം നൽകും . രജിസ്റ്റർ ചെയ്തിരിക്കുന്ന പദ്ധതികളുടെ നിർമ്മാണപൂർത്തീകരണ - രജിസ് ‌ ട്രേഷൻ തീയതികളിൽ ആറുമാസം കൂടി സാവകാശം നൽകും . അതാത് സംസ്ഥാനങ്ങളുടെ അവസ്ഥ പരിഗണിച്ച് ആവശ്യമെങ്കിൽ മൂന്നു മാസം സാവകാശം കൂടി അധികമായി അനുവദിക്കും . RERA യ്ക്ക് കീഴിൽ പാലിക്കേണ്ട നിബന്ധനകളിലും ഇളവ് അനുവദിക്കും .
    
    14) വ്യവസായങ്ങൾക്കുള്ള ആശ്വാസനടപടികൾ
    
    ചാരിറ്റബിൾ ട്രസ്റ്റുകൾ , കോർപ്പറേറ്റ് ഇതര വ്യവസായങ്ങൾ , പ്രോപ്പറേറ്റർഷിപ്പുകൾ , പങ്കാളിത്തങ്ങൾ , LLP കൾ , സഹകരണസ്ഥാപനങ്ങൾ എന്നിവയ്ക്ക് നൽകാനുള്ള ആദായനികുതി റീഫണ്ടുകൾ ഉടൻ ലഭ്യമാക്കും.
    
    15) നികുതി സംബന്ധിച്ച ആശ്വാസനടപടികൾ
    
    * വ്യക്തിയുടെ വരുമാനത്തിൽ നിന്ന് ഈടാക്കുന്ന ടിഡിഎസ് , ടിസിഎസ് നിരക്കുകൾ കുറച്ചു . 25 ശതമാനത്തോളമാണ് കുറവ് വരുത്തിയിരിക്കുന്നത് . നടപ്പ് സാമ്പത്തികവര്ഷത്തിന്റെ ശേഷിക്കുന്ന കാലയളവിലേക്കാണ് ഇത് ബാധകം . ഇതിലൂടെ അമ്പതിനായിരം കോടി രൂപയുടെ പണലഭ്യത ഉറപ്പാക്കാനാകും .


    *ആദായനികുതി റിട്ടേണുകൾ സമർപ്പിക്കാനുള്ള തീയതി നവംബർ 30 ലേക്ക് നീട്ടി . ടാക്സ് ഓഡിറ്റുകൾ ഒക്ടോബർ 31 നകം സമർപ്പിച്ചാൽ മതിയാകും .


    *വിവാദ് സേ വിശ്വാസ് പദ്ധതിക്ക് കീഴിൽ , അധിക തുക നൽകാതെ പണമടയ്ക്കാനുള്ള തീയതി ഡിസംബർ 31, 2020 വരെ ദീർഘിപ്പിക്കും .

    
    
    (Release ID: 1623754) Visitor Counter : 22
    
    
      Read this release in: English , Urdu , Marathi , Hindi , Assamese , Bengali , Manipuri , Punjabi , Gujarati , Odia , Tamil , Telugu , Kannada