      PIB Headquarters

      ദുബൈയിൽ നിന്നുള്ള വിമാനം : കണ്ണൂരിൽ വിപുലമായ ക്രമീകരണങ്ങൾ
      Posted On: 12 MAY 2020 2:35PM by PIB Thiruvananthpuram


    

    
    
    വന്ദേ ഭാരത് ദൗത്യത്തിന്റെ ഭാഗമായി ദുബൈയിൽ നിന്ന് പ്രവാസികളുമായി കണ്ണൂരിലേക്കുള്ള ആദ്യ വിമാനം ഇന്നെത്തും.വൈകിട്ട് 7.10 ന് കണ്ണൂരിലെത്തുന്ന പ്രവാസികളെ സ്വീകരിച്ച്, പ്രാഥമിക പരിശോധനകൾ നടത്തി ക്വാറൻറീനിലയയ്ക്കുന്നതിന് ആവശ്യമായ ഒരുക്കങ്ങളെല്ലാം പൂർത്തിയായി.
    
    ജില്ലാ ഭരണകൂടം, ആരോഗ്യ പ്രവർത്തകർ, പൊലീസ് തുടങ്ങിയവയുടെ സഹകരണത്തോടെയാണ്ക്രമീകരണങ്ങൾ എന്ന് കണ്ണൂർ ഇന്റർനാഷണൽ എയർപോർട്ട് ലിമിറ്റഡ് (കിയാൽ ) അധികൃതർ അറിയിച്ചു.
    
    യാത്രക്കാരുമായി ഇടപെടുന്ന എല്ലാ വിഭാഗം ജീവനക്കാരും പിപി ഇ കിറ്റ് ധരിക്കും.180 പ്രവാസികളാണ് ഇന്ന് കണ്ണൂരിൽ എത്തുക. ഇതിൽ 109 പേർ കണ്ണൂർ ജില്ലയിൽ നിന്നുള്ളവർ.കാസർഗോഡ് ജില്ലയിൽ നിന്നുള്ള 47 പേരും കോഴിക്കോട് ജില്ലയിൽ നിന്നുള്ള 12 പേരും ഇന്ന് കണ്ണൂരിലെത്തും.


    

    ഇതര ജില്ലകളിൽ നിന്നുള്ളവരെ കെ എസ് ആർ ടി സി ബസുകളിൽ അതത് ജില്ലകളിലേക്കയയ്ക്കും.കണ്ണൂർ ജില്ലയിൽ നിന്നുള്ളവരെ ക്വാറൻറീൻ ചെയ്യാൻ വിപുല ക്രമീകരണങ്ങൾ ഒരുക്കി.കണ്ണൂർ സ്പോർട്സ് ഹോസ്റ്റൽ, ഹോട്ടലുകൾ എന്നിവിടങ്ങളിലാണ് ക്രമീകരണങ്ങൾ .കൊച്ചി, കോഴിക്കോട് വിമാനങ്ങളിലെത്തിയ 39 പേരും ഐഎൻഎസ് ജലാശ്വയിൽ എത്തിയ 41 പേരും ഉൾപ്പെടെ 80 പേർ ജില്ലയിൽ ഹോട്ടലുകളിൽ നിലവിൽ ക്വാറൻറീനിലുണ്ട്.

    ****

    
    
    (Release ID: 1623240) Visitor Counter : 16
    
    
      Read this release in: English