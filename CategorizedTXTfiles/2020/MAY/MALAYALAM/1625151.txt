      ആരോഗ്യ, കുടുംബക്ഷേമ മന്ത്രാലയം

      കോവിഡ് 19: ലോകത്ത് ഒരു ലക്ഷം പേരിൽ 4.1 പേർ മരണപ്പെടുമ്പോൾ, ഇന്ത്യയിൽ അത് 0.2 പേർ മാത്രം
      Posted On: 19 MAY 2020 3:43PM by PIB Thiruvananthpuram


    
    
    ന്യൂഡൽഹി , മെയ് 19, 2020


    
    സ്ഥിതിഗതികളെക്കുറിച്ചുള്ള പുതിയ വിവരങ്ങൾ


    
    കഴിഞ്ഞ 24 മണിക്കൂറിനിടെ, 2,350 പേരാണ് രോഗമുക്തി നേടിയത് . ഇതോടെ രാജ്യത്ത് കോവിഡിൽ നിന്നും മുക്തി നേടിയവരുടെ ആകെ എണ്ണം 39,174 ആയി . അതായത് , രാജ്യത്തെ കോവിഡ് ബാധിതരുടെ ഇടയിലെ രോഗമുക്തി നിരക്ക് 38.73 ശതമാനം ആയി ഉയർന്നിട്ടുണ്ട് . നിരക്കിൽ തുടർച്ചയായ വർധനയാണ് ഉണ്ടായിക്കൊണ്ടിരിക്കുന്നത് .
    
    നിലവിൽ രാജ്യത്ത് 58,802 പേരാണ് ചികിത്സയിലുള്ളത് . ഇവരിൽ തന്നെ 2.9 ശതമാനം മാത്രമാണ് ICU ൽ കഴിയുന്നത് .
    
    ലക്ഷം പേരിലെ മരണനിരക്കിന്റെ കാര്യത്തിൽ ആഗോളനിലയേക്കാൾ ഭേദപ്പെട്ട നിലയിലാണ് ഇന്ത്യ . രാജ്യത്ത് ഇതുവരെയുള്ള കണക്ക് പ്രകാരം , ഒരുലക്ഷം പേരിൽ 0.2 പേർ കോവിഡ് മൂലം മരണമടയുമ്പോൾ , ആഗോളതലത്തിൽ 4.1 പേരാണ് മരണമടയുന്നത് .
    
    കോവിഡ് കേസുകൾ നേരത്തെ തിരിച്ചറിഞ്ഞ്, ആവശ്യമായ ചികിത്സ ഉറപ്പാക്കിയിട്ടുണ്ട് എന്നതിന്റെ തെളിവാണ് ഇന്ത്യയിലെ ഈ കുറഞ്ഞ മരണനിരക്ക് .
    
    പരിശോധന
    
    ഇന്നലെ മാത്രം 1,08,233 സാമ്പിളുകളാണ് നമ്മുടെ രാജ്യത്ത് പരിശോധനയ്ക്ക് വിധേയമാക്കിയത് . ഇതൊരു റെക്കോർഡാണ് . വിവിധ ലാബുകളിലായി 24,25,742 സാമ്പിളുകളിൽ ഇതുവരെ പരിശോധന നടത്തിയിട്ടുണ്ട്.
    
    പരിശോധനാ സൗകര്യങ്ങളിൽ വലിയതോതിലുള്ള പുരോഗതിയാണ് കുറഞ്ഞകാലം കൊണ്ട് രാജ്യം നേടിയിരിക്കുന്നത് . ഈ ജനുവരിയിൽ രാജ്യത്ത് , ഒരു ലബോറട്ടറിയിൽ മാത്രമാണ് കോവിഡ് പരിശോധന സൗകര്യം ഉണ്ടായിരുന്നതെങ്കിൽ , നിലവിൽ 385 സർക്കാർ ലാബുകളിലും , 158 സ്വകാര്യ ലാബുകളിലും കോവിഡ് പരിശോധന നടത്താവുന്നതാണ് .
    
    
    
    ആരോഗ്യ - കുടുംബക്ഷേമ മന്ത്രാലയത്തിന്റെ പുതിയ മാർഗനിർദേശങ്ങൾ
    
    കോവിഡ് 19 പരിശോധനയുമായി ബന്ധപ്പെട്ട് ആരോഗ്യകുടുംബക്ഷേമമന്ത്രാലയം പുതുക്കിയ മാർഗനിർദേശങ്ങൾ പുറത്തിറക്കിയിട്ടുണ്ട് . മുമ്പുള്ളതിനു പുറമെ , കൂടുതൽപ്പേരെക്കൂടി ഉൾക്കൊള്ളിച്ചുകൊണ്ടുള്ളതാണ് പുതിയ പരിശോധനാ നയം . ഇത് പ്രകാരം , കോവിഡ് നിർണയ - നിയന്ത്രണ പ്രവർത്തനങ്ങളിൽ മുഴുകിയിരിക്കുന്ന മുന്നണിപ്പോരാളികൾ , ILI ലക്ഷണങ്ങൾ പ്രകടമാക്കുന്ന ആശുപത്രി ചികിത്സയിൽ കഴിയുന്നവർ , സ്വദേശത്തേക്ക് മടങ്ങിയെത്തിയ ILI ലക്ഷണങ്ങൾ പ്രകടമാക്കുന്നവർ , കുടിയേറ്റത്തൊഴിലാളികൾ എന്നിവരും ഇനിമുതൽ രോഗപരിശോധന പരിധിയിൽ ഉൾപ്പെടും .
    
    കൂടുതൽ വിവരങ്ങൾക്കായി സന്ദർശിക്കുക :
    
    https://www.mohfw.gov.in/pdf/Revisedtestingguidelines.pdf
    
    ജോലിസ്ഥലങ്ങളിൽ കോവിഡ് സ്ഥിരീകരിക്കുകയോ , രോഗലക്ഷണമുള്ളവരെ കണ്ടെത്തുകയോ ചെയ്താൽ രോഗവ്യാപനം തടയാൻ സ്വീകരിക്കേണ്ട നടപടികൾ സംബന്ധിച്ചും , ആരോഗ്യകുടുംബക്ഷേമ മന്ത്രാലയം മാർഗനിർദേശങ്ങൾ പുറത്തിറക്കിയിട്ടുണ്ട് .
    
    അവ താഴെപ്പറയുന്ന ലിങ്കിൽ ലഭ്യമാണ്:
    
    https://www.mohfw.gov.in/pdf/GuidelinesonpreventivemeasurestocontainspreadofCOVID19inworkplacesettings.pdf
    
    കോവിഡ് മഹാമാരിയുടെ കാലത്ത് , ദന്തരോഗവിദഗ്ദർ , അനുബന്ധജീവനക്കാർ , രോഗികൾ എന്നിവർക്കിടയിൽ രോഗബാധ ഉണ്ടാകാനുള്ള സാദ്ധ്യതകൾ വളരെക്കൂടുതലാണ് . അതിനാൽ , ഈ രംഗത്തുള്ളവർ സ്വീകരിക്കേണ്ട നടപടികൾ സംബന്ധിച്ചും , ആരോഗ്യകുടുംബക്ഷേമ മന്ത്രാലയം മാർഗനിർദേശങ്ങൾ പുറത്തിറക്കിയിട്ടുണ്ട് .
    
    ഇവ താഴെപ്പറയുന്ന ലിങ്കിൽ ലഭ്യമാണ് :
    
    https://www.mohfw.gov.in/pdf/DentalAdvisoryF.pdf
    
    കോവിഡ് 19 മായി ബന്ധപ്പെട്ട ഔദ്യോഗികവും , പുതിയതുമായ വിവരങ്ങൾ , മാർഗനിർദേശങ്ങൾ , എന്നിവയ്ക്കായി പതിവായി സന്ദർശിക്കൂ :
    
    https://www.mohfw.gov.in/ .
    
    കോവിഡ് 19 മായി ബന്ധപ്പെട്ട സാങ്കേതികപരമായ സംശയങ്ങൾ , technicalquery.covid19@gov.in എന്ന ഐഡിയിലും , മറ്റു സംശയങ്ങൾ ncov2019@gov.in എന്ന ഐഡിയിലും ഉന്നയിക്കാവുന്നതാണ് ‌.
    
    
    കോവിഡ് -19 മായി ബന്ധപ്പെട്ട ഏത് സംശയത്തിനും , ആരോഗ്യ കുടുംബ ക്ഷേമ മന്ത്രാലയത്തിന്റെ ഹെൽപ് ലൈൻ നമ്പറായ : +91-11-23978046 ലോ , ടോൾ ഫ്രീ നമ്പറായ 1075 ലോ വിളിക്കൂ .
    
    രാജ്യത്തെ വിവിധ സംസ്ഥാനങ്ങളിലെയും , കേന്ദ്രഭരണപ്രദേശങ്ങളിലെയും , കോവിഡ് 19 ഹെൽപ് ലൈൻ നമ്പറുകൾ താഴെ പറയുന്ന വെബ് ‌ സൈറ്റിലും ലഭ്യമാണ് .
    
    https://www.mohfw.gov.in/pdf/coronvavirushelplinenumber.pdf
    
    
    ****
    ആഗോളതലത്തിൽ കോവിഡ് മരണങ്ങൾ കൂടിയ രാജ്യങ്ങളിൽ , ലക്ഷത്തിൽ എത്രപേർ മരണമടയുന്നു എന്നതിനെപ്പറ്റിയുള്ള ലോകാരോഗ്യസംഘടനയുടെ സ്ഥിതിവിവരണക്കണക്ക് -119 താഴെക്കൊടുക്കുന്നു :


    ****

    
    
    (Release ID: 1625151) Visitor Counter : 24
    
    
      Read this release in: Urdu , Punjabi , Hindi , English , Marathi , Bengali , Manipuri , Assamese , Gujarati , Odia , Tamil , Telugu , Kannada