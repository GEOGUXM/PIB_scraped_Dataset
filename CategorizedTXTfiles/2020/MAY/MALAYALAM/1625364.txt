      PIB Headquarters

      അഗാപ്പെ ചിത്ര മാഗ്‌ന വാണിജ്യാടിസ്ഥാനത്തില്‍ പുറത്തിറക്കുന്നു
      Posted On: 20 MAY 2020 4:29PM by PIB Thiruvananthpuram


    
    കൊവിഡ്-19 സ്ഥിരീകരിക്കുന്നതിനുള്ള പരിശോധനയില്‍ ഉപയോഗിക്കുന്നതിന് ശ്രീചിത്ര വികസിപ്പിച്ചെടുത്ത കാന്തികസൂക്ഷ്മകണികകള്‍അടിസ്ഥാനമാക്കിയുള്ള ആര്‍എന്‍എ വേര്‍തിരിക്കല്‍കിറ്റായ (ആര്‍എന്‍എ ഐസൊലേഷന്‍ കിറ്റ്) 'അഗാപ്പെ ചിത്ര മാഗ്‌ന'' വാണിജ്യാടിസ്ഥാനത്തില്‍ പുറത്തിറക്കുന്ന ചടങ്ങ്തിരുവനന്തപുരം പൂജപ്പുരയിലെ ശ്രീചിത്രയുടെ ബയോമെഡിക്കല്‍ടെക്നോളജിവിഭാഗത്തില്‍ നാളെ (വ്യഴാഴ്ച) വൈകുന്നേരം 4:30നു നടക്കും. കൊച്ചിആസ്ഥാനമായി പ്രവര്‍ത്തിക്കുന്ന അഗാപ്പെ ഡയഗ്‌നോസ്റ്റിക്സ്‌ലിമിറ്റഡുംകേന്ദ്ര ശാസ്ത്ര സാങ്കേതികവകുപ്പിന് കീഴില്‍ പ്രവര്‍ത്തിക്കുന്ന ദേശീയ പ്രാധാന്യമുള്ളസ്ഥാപനമായ ശ്രീചിത്ര തിരുനാള്‍ ഇന്‍സ്റ്റിറ്റ്യൂട്ട് ഫോര്‍മെഡിക്കല്‍ സയന്‍സസ് ആന്റ്‌ടെക്നോളജിയുംചേര്‍ന്നാണ്ചടങ്ങ്‌സംഘടിപ്പിക്കുന്നത്.
    രോഗബാധസംശയിക്കുന്ന വ്യക്തിയില്‍ നിന്ന്‌ശേഖരിച്ച സ്രവങ്ങളില്‍വൈറസിന്റെ ആര്‍എന്‍എ-യുടെ സാന്നിധ്യംസ്ഥിരീകരിക്കുകയാണ് കൊവിഡ്-19 കണ്ടെത്തുന്നതിനുള്ള പ്രാഥമികരീതി. ലബോറട്ടറിയില്‍വച്ച് സ്രവങ്ങളില്‍ നിന്ന് ആര്‍എന്‍എ വേര്‍തിരിച്ചെടുത്ത്അതിനെ ഡിഎന്‍എ-ആക്കി മാറ്റുന്നു. അതിനുശേഷം പിസിആര്‍അല്ലെങ്കില്‍ എല്‍എഎംപി സാങ്കേതികവിദ്യ ഉപയോഗിച്ച് ഡിഎന്‍എ-യെ ആംപ്ലിഫൈ ചെയ്യും. പ്രത്യേക ഡിഎന്‍എ ഭാഗത്തിന്റെസാന്നിധ്യം നിശ്ചിതഅളവില്‍ഉണ്ടെങ്കില്‍ മാത്രമേ കൊവിഡ്-19 സ്ഥിരീകരിക്കാന്‍ കഴിയൂ.
    ബയോമെഡിക്കല്‍വിഭാഗത്തിലെമുതിര്‍ന്ന ശാസ്ത്രജ്ഞനായഡോ. അനൂപ്കുമാര്‍തെക്കുവീട്ടിലിന്റെ നേതൃത്വത്തില്‍ ശ്രീചിത്ര വികസിപ്പിച്ചെടുത്ത നൂതനമായ ആര്‍എന്‍എ വേര്‍തിരിക്കല്‍കിറ്റാണ്ചിത്ര മാഗ്‌ന. കാന്തികസൂക്ഷ്മകണങ്ങള്‍ ഉപയോഗിച്ചാണ്ചിത്ര മാഗ്‌ന രോഗിയുടെ സ്രവത്തില്‍ നിന്ന് ആര്‍എന്‍ വേര്‍തിരിച്ചെടുക്കുന്നത്. വൈറസിലെ ആര്‍എന്‍എ-യെ മാഗ്‌നറ്റിക് നാനോപാര്‍ട്ടിക്കിള്‍മുത്തുകള്‍ (Beads) പൊതിയുകയുംഇവകാന്തികമണ്ഡലവുമായി സമ്പര്‍ക്കത്തില്‍ വരുമ്പോള്‍ ഗുണമേന്മയും സാന്ദ്രതയുമുള്ള ആര്‍എന്‍എ ലഭ്യമാക്കുകയുംചെയ്യുന്നു. പരിശോധനാഫലംവൈറസ് ആര്‍എന്‍എ-യുടെ അളവിനെ ആശ്രയിച്ചിരിക്കുന്നതിനാല്‍, കൊവിഡ്-19 സ്ഥിരീകരിക്കുന്നതിനുള്ള സാധ്യത വര്‍ദ്ധിപ്പിക്കാന്‍ ഈ കണ്ടുപിടിത്തത്തിന് കഴിയും.
    ചിത്ര മാഗ്‌നയുടെസാങ്കേതികവിദ്യ 2020 ഏപ്രിലില്‍അഗാപ്പെ ഡയഗ്‌നോസ്റ്റിക്സിന് കൈമാറിയിരുന്നു. അഗാപ്പെ ചിത്ര മാഗ്‌ന ആര്‍എന്‍എ ഐസൊലേഷന്‍ കിറ്റ് എന്ന പേരിലാണ്ഇത്‌വിപണിയിലെത്തുന്നത്. കൊവിഡ് 19 ആര്‍എന്‍എ വേര്‍തിരിക്കുന്നതിനായിഇത് നാഷണല്‍വൈറോളജി ഇന്‍സ്റ്റിറ്റ്യൂട്ടില്‍ പരിശോധിക്കുകയും ഫലപ്രദമാണെന്ന്കണ്ടെത്തുകയുംചെയ്തു. തുടര്‍ന്ന്കിറ്റ്‌വാണിജ്യാടിസ്ഥാനത്തില്‍ നിര്‍മ്മിച്ച് വിപണിയില്‍എത്തിക്കുന്നതിന് സെന്‍ട്രല്‍ ഡ്രഗ്സ് സ്റ്റാന്‍ഡേര്‍ഡ് കണ്‍ട്രോള്‍ഓര്‍ഗനൈസേഷന്‍ അനുമതി നല്‍കി. കൊവിഡ് 19 കണ്ടെത്തുന്നതിനുള്ളRT-LAMP, RT-qPCR, RT-PCR പരിശോധനകള്‍ക്ക്‌വേണ്ടി ആര്‍എന്‍എ വേര്‍തിരിക്കുന്നതിനുംമറ്റ് ഐസോതെര്‍മ്മല്‍- പിസിആര്‍അടിസ്ഥാന പരിശോധനകള്‍ക്കായും ഈ കിറ്റ് ഉപയോഗിക്കാം.
    അടുത്ത ആറുമാസംഇന്ത്യയ്ക്ക് പ്രതിമാസം 8 ലക്ഷം ആര്‍എന്‍എ വേര്‍തിരിക്കല്‍കിറ്റുകള്‍വേണ്ടിവരുമെന്നാണ്കണക്കാക്കപ്പെടുന്നത്. രാജ്യത്ത്‌കൊവിഡ് 19 പരിശോധന വര്‍ദ്ധിപ്പിക്കുന്നതിനുള്ള പ്രധാന തടസ്സം ആര്‍എന്‍എ വേര്‍തിരിക്കല്‍കിറ്റുകളുടെഅപര്യാപ്തതയാണ്. ഏതാനും ഇന്ത്യന്‍ കമ്പനികളുടെകിറ്റുകളെമാറ്റിനിര്‍ത്തിയാല്‍, രാജ്യത്ത്‌വേണ്ട ആര്‍എന്‍എ വേര്‍തിരിക്കല്‍കിറ്റുകളില്‍ ഭൂരിഭാഗവുംഇറക്കുമതിചെയ്യുന്നവയാണ്. 300 രൂപയാണ്ഇറക്കുമതിചെയ്യുന്ന കിറ്റിന്റെവില. അഗാപ്പെ ചിത്ര മാഗ്‌ന ആര്‍എന്‍എ ഐസൊലേഷന്‍ കിറ്റ് 150 രൂപയ്ക്ക്‌വിപണിയില്‍ എത്തിക്കാന്‍ കഴിയുമെന്നാണ് പ്രതീക്ഷിക്കപ്പെടുന്നത്. പ്രതിമാസം 3 ലക്ഷംകിറ്റുകള്‍ഉത്പാദിപ്പിക്കാന്‍ അഗാപ്പെ ഡയഗ്‌നോസ്റ്റിക്സിന് കഴിയും. ഈ കിറ്റുകള്‍വിപണിയില്‍എത്തുന്നതോടെ ആര്‍എന്‍എ വേര്‍തിരിക്കല്‍കിറ്റുകളുടെലഭ്യതക്കുറവ് പരിഹരിക്കപ്പെടും. മാത്രമല്ല കൊവിഡ്-19 പരിശോധനയുടെചെലവുംകുറയും. രാജ്യത്ത്ഇതുവരെഏകദേശം 25 ലക്ഷംടെസ്റ്റുകള്‍ മാത്രമാണ് നടന്നിട്ടുള്ളത്. രാജ്യമൊട്ടാകെഒരുദിവസംചുരുങ്ങിയത്ഒരുലക്ഷം പരിശോധനകള്‍ നടത്താനാണ്‌രാജ്യംലക്ഷ്യമിടുന്നത്.
    നിതിആയോഗ്അംഗവും ശ്രീചിത്രയുടെ പ്രസിഡന്റുമായഡോ. വി. കെ. സരസ്വത്, കേന്ദ്ര ശാസ്ത്ര-സാങ്കേതികവകുപ്പ്‌സെക്രട്ടറിഡോ. അശുതോഷ് ശര്‍മ്മ എന്നിവര്‍വീഡിയോകോണ്‍ഫറന്‍സ് വഴിചടങ്ങില്‍ പങ്കെടുക്കും. അഗാപ്പെ ചിത്ര മാഗ്‌ന വാണിജ്യാടിസ്ഥാനത്തില്‍ പുറത്തിറക്കുന്നതിന്റെഔദ്യോഗിക പ്രഖ്യാപനം ഡോ. വി. കെ. സരസ്വത് നിര്‍വ്വഹിക്കും. അമൃത ഇന്‍സ്റ്റിറ്റ്യൂട്ട് ഓഫ്‌മെഡിക്കല്‍ സയന്‍സസിലെ ഉദ്യോഗസ്ഥര്‍ക്ക് നല്‍കിഅഗാപ്പെ ഡയഗ്‌നോസ്റ്റിക്സ്മാനേജിംഗ്ഡയറക്ടര്‍ ശ്രീ. തോമസ്‌ജോണ്‍ ആദ്യവില്‍പ്പന നടത്തും.


    *****


    
    

    
    (Release ID: 1625364) Visitor Counter : 8