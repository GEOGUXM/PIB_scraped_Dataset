      പ്രധാനമന്ത്രിയുടെ ഓഫീസ്‌

      പ്രധാനമന്ത്രി ശ്രീ. നരേന്ദ്ര മോദിയും ബഹുമാനപ്പെട്ട ഖത്തര്‍ അമീര്‍ ഷെയ്ഖ് തമീം ബിന്‍ ഹമദ് അല്‍-താനിയും തമ്മില്‍ ഫോണില്‍ സംസാരിച്ചു
      Posted On: 26 MAY 2020 7:51PM by PIB Thiruvananthpuram


    
    സൗഹാര്‍ദം പുലര്‍ത്തുന്ന ഖത്തര്‍ ജനതയ്ക്ക് ഈദുല്‍ഫിത്ർ ആശംസകള്‍ നേരുന്നതിനായി പ്രധാനമന്ത്രി ശ്രീ. നരേന്ദ്ര മോദിയും ബഹുമാനപ്പെട്ട ഖത്തര്‍ അമീര്‍ ഷെയ്ഖ് തമീം ബിന്‍ ഹമദ് അല്‍-താനിയും തമ്മില്‍ ഫോണില്‍ സംസാരിച്ചു.
    കോവിഡ്-19 മഹാവ്യാധി നാളുകളില്‍ ഖത്തറിലുള്ള ഇന്ത്യന്‍ പൗരന്‍മാരുടെ ക്ഷേമം ഉറപ്പാക്കുന്നതിനു ബഹുമാനപ്പെട്ട അമീര്‍ നല്‍കിയ പ്രത്യേക കരുതലിനെ പ്രധാനമന്ത്രി ഊഷ്മളതയോടെ പ്രശംസിച്ചു. മറുപടിയായി, ഖത്തറിലുള്ള ഇന്ത്യന്‍ സമൂഹം, വിശേഷിച്ച് ആരോഗ്യ മേഖലയില്‍ പ്രവര്‍ത്തിക്കുന്നവര്‍, നല്‍കിയ സേവനത്തെ അമീര്‍ പ്രകീര്‍ത്തിച്ചു.
    ഈ സമയത്ത് ഇന്ത്യയില്‍നിന്ന് ഖത്തറിലേക്ക് അവശ്യവസ്തുക്കള്‍ എത്തിക്കുന്നതില്‍ ഒരു തടസ്സവും ഇല്ലാതിരിക്കാന്‍ ഇന്ത്യന്‍ അധികൃതര്‍ പുലര്‍ത്തുന്ന ശ്രദ്ധ പ്രധാനമന്ത്രി ഉയര്‍ത്തിക്കാട്ടി.
    ആഘോഷിക്കാനിരിക്കുന്ന അമീറിന്റെ നാല്‍പതാമതു ജന്‍മദിനാഘോഷത്തിനു പ്രധാനമന്ത്രി ആശംസകള്‍ നേര്‍ന്നു. ആരോഗ്യവും വിജയവും നേരുകയും ചെയ്തു

    
    
    (Release ID: 1627083) Visitor Counter : 8
    
    
      Read this release in: English , Urdu , Marathi , Hindi , Assamese , Bengali , Manipuri , Punjabi , Gujarati , Odia , Tamil , Telugu , Kannada