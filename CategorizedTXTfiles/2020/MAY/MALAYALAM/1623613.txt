      PIB Headquarters

      ലോക്ക് ഡൗണ്‍ കാലത്ത് പ്രധാനമന്ത്രി ഉജ്ജ്വല യോജന പ്രകാരമുള്ള 3 സൗജന്യ പാചക വാതക സിലിണ്ടറുകള്‍ പാവപ്പെട്ടവര്‍ക്ക് തുണയാകുന്നു
      Posted On: 13 MAY 2020 7:04PM by PIB Thiruvananthpuram


    

    കൊല്ലം, 2020 മെയ് 13


    
    ഈ ലോക്ക് ഡൗണ്‍ കാലത്ത് പ്രധാനമന്ത്രി ഉജ്ജ്വല യോജന ഉപഭോക്താക്കള്‍ക്ക് 3 പാചക വാതക സിലിണ്ടറുകള്‍ സൗജന്യമായി നല്‍കുന്നത് നിരവധി പേര്‍ക്ക് ഗുണകരമാവുന്നു. മലിനീകരണമില്ലാത്ത പാചകവാതക ഇന്ധനം നിര്‍ദ്ധന കുടുംബങ്ങള്‍ക്കും ലഭ്യമാക്കി അവരുടെ ആരോഗ്യവും, സുരക്ഷിതത്വവും ഉറപ്പാക്കുക എന്ന ലക്ഷ്യത്തോടെ കേന്ദ്ര ഗവണ്‍മെന്റ് കൊണ്ടുവന്ന പദ്ധതിയാണ് പ്രധാനമന്ത്രി ഉജ്ജ്വല യോജന.
    
    മഹാമാരിയുടെ കാലത്ത് കേന്ദ്ര ഗവണ്‍മെന്റ് ഗുണഭോക്താക്കളോട് ഇതിലൂടെ പ്രത്യേക കരുതല്‍ കാട്ടി. ലോക്ഡൗണ്‍ മൂലം പ്രതിസന്ധി നേരിടാവുന്ന ഏപ്രില്‍ മെയ് ജൂണ്‍, മാസങ്ങളിലേക്ക് 3 സിലിണ്ടര്‍ എല്‍പിജി സൗജന്യമായി ലഭിക്കുന്നത് പാവപ്പെട്ട കുടുംബങ്ങള്‍ക്ക് വലിയ തുണയായി.
    
    കൊല്ലം ജില്ലയിലെ കൊറ്റങ്കര പഞ്ചായത്തില്‍ താമസിക്കുന്ന ശാന്തമ്മയുടെ കുടുംബത്തിന് ഈ പദ്ധതി സഹായകമായി. ഒരാളുടെ സഹായമില്ലാതെ എഴുന്നേല്‍ക്കാനും നടക്കാനും കഴിയാതെ സുഖമില്ലാതെ കിടക്കുന്ന ഇവരുടെ കുടുംബത്തിന് പ്രധാനമന്ത്രിയുടെ ഉജ്ജ്വല യോജന പദ്ധതി അനുസരിച്ച് മൂന്ന് മാസത്തെ സൗജന്യ എല്‍പിജി സിലിണ്ടറില്‍ രണ്ടെണ്ണവും അതിന്റെ കാശും ലഭ്യമായി. കൊറോണ കാലത്തെ ഈ ഒരു സഹായത്തിന് അവര്‍ പ്രധാനമന്ത്രിക്ക് നന്ദി രേഖപ്പെടുത്തി.
    
    ഗുണഭോക്താക്കളുടെ പണം മുന്‍കൂറായി ലഭിച്ചതിന്റെ സന്ദേശം മൊബൈല്‍ ഫോണില്‍ ലഭിക്കുകയും, ഈ തുക നല്‍കി ഗുണഭോക്താക്കള്‍ പാചക വാതകം നല്‍കി ഉപയോഗിക്കുകയുമാണ് ചെയ്യുന്നത്. രാജ്യത്തെ 715 ലധികം ജില്ലകളിലായി എട്ടരക്കോടിയോളം കുടുംബങ്ങള്‍ക്ക് ഇതിന്റെ പ്രയോജനം ലഭിക്കുന്നു.


    ലോക്ഡൗണ്‍ നിയന്ത്രണം മൂലം, വരുമാനം കുറഞ്ഞ മാസങ്ങളില്‍ കേന്ദ്ര ഗവണ്‍മെന്റ് കാട്ടിയ ഈ കരുതല്‍ സാധാരണക്കാരായ കുടുംബങ്ങള്‍ക്ക് വളരെ സഹായമാകും എന്നതില്‍ തര്‍ക്കമില്ല.


    

    
    (Release ID: 1623613) Visitor Counter : 15