      PIB Headquarters

      ഓപറേഷന്‍ സമുദ്ര സേതു: മാലിദ്വീപില്‍ നിന്ന് വയനാട്ടില്‍ 7 പേര്‍ തിരിച്ചെത്തി
      Posted On: 11 MAY 2020 3:44PM by PIB Thiruvananthpuram


    ഓപറേഷന്‍ സമുദ്ര സേതുവിന്‍റെ ഭാഗമായി മാലിദ്വീപില്‍നിന്ന് വന്ന ആദ്യ കപ്പലില്‍ 7 പേര്‍ വയനാട്ടില്‍ തിരിച്ചെത്തി. ഇവരെ ക്വാറന്‍റൈനിലേക്ക് മാറ്റിയിട്ടുണ്ട്. ഓപറേഷന്‍ വന്ദേഭാരതിന്‍റെ ഭാഗമായി മെയ് 7ന് ദുബൈ- കോഴിക്കോട് വിമാനത്തില്‍19 പേര്‍ആണ് വയനാട്ടില്‍എത്തിയിരിക്കുന്നത്. ഇവരില്‍ രണ്ട് പേര്‍ കോവിഡ് കെയര്‍ സെന്‍ററില്‍ നിരീക്ഷണത്തിലാണ്. ഗര്‍ഭിണികളും മുതിര്‍ന്ന പൗരന്‍മാരും ആയ 16 പേര്‍ വീടുകളില്‍ നിരീക്ഷണത്തില്‍ തുടരുന്നു. ഒരാളെ മഞ്ചേരി മെഡിക്കല്‍ കോളേജ് ആശുപത്രിയില്‍ പ്രവേശപ്പിച്ചിരിക്കുകയാണ്. വരും ദിവസങ്ങളില്‍ വിദേശത്തുനിന്നും കൂടുതല്‍ പേര്‍ വയനാട്ടില്‍ തിരിച്ചെത്തുന്നുണ്ട്. ഇതിന്‍റെ ഭാഗമായി മതിയായ സൗകര്യങ്ങള്‍ തയ്യാറാക്കിക്കഴിഞ്ഞതായി ജില്ലാ ഭരണകൂടം അറിയിച്ചു.


    
    നിലവില്‍1752 പേരാണ് ജില്ലയില്‍ നിരീക്ഷണത്തിലുള്ളത്. ഇന്നലെ കോവിഡ്-19 പോസറ്റീവായതില്‍ ഒരാള്‍ വാളയാര്‍ ചെക്ക്പോസ്റ്റു വഴി തമിഴ്നാട്ടില്‍നിന്നും ജില്ലയില്‍എത്തിയതാണ്. ഈ സഹചര്യത്തില്‍ മറ്റ് സംസ്ഥാനങ്ങളില്‍നിന്നും വിദേശത്തുനിന്നും എത്തുന്നവര്‍ നിരീക്ഷണകാലം പൂര്‍ണ്ണമായും ഐസൊലേഷനില്‍ തന്നെ പൂര്‍ത്തിയാക്കുന്നൂവെന്ന് ഉറപ്പ് വരുത്തണമെന്ന് ജില്ലാ കളക്ടര്‍ ഡോ. അദീല അബ്ദുള്ള നിര്‍ദ്ദേശിച്ചു.


    

    
    (Release ID: 1622941) Visitor Counter : 10
    
    
      Read this release in: English