      ആരോഗ്യ, കുടുംബക്ഷേമ മന്ത്രാലയം

      ആയുഷ്മാൻ ഭാരത് പ്രധാൻ മന്ത്രി ജൻ ആരോഗ്യ പദ്ധതിയിൽ ഒരു കോടി പേർക്ക്‌ ചികിത്സ നൽകി
      Posted On: 21 MAY 2020 6:16PM by PIB Thiruvananthpuram


    
    
    കേന്ദ്ര സർക്കാരിന്റെ പ്രധാന ആരോഗ്യ സുരക്ഷാ പദ്ധതിയായ ആയുഷ്മാൻ ഭാരത് പ്രധാൻ മന്ത്രി ജൻ ആരോഗ്യ പദ്ധതി ( എബി - പിഎംജെഎവൈ ) വഴി ഇന്ന് ‌ വരെ 1 കോടി പേർക്ക് ‌ ചികിത്സ നൽകി . ഈ നാഴികക്കല്ല് ആചരിക്കുന്നതിനായി പൊതുജനാരോഗ്യം ചർച്ച ചെയ്യുന്ന വെബിനാർ പരമ്പരയായ ആരോഗ്യ ധാരയുടെ ആദ്യ പതിപ്പ് കേന്ദ്ര ആരോഗ്യ - കുടുംബക്ഷേമ മന്ത്രി ഡോ ഹർഷ് വർധൻ ഉദ്ഘാടനം ചെയ്തു . ആരോഗ്യ - കുടുംബക്ഷേമ സഹമന്ത്രി ശ്രീ അശ്വിനി കുമാർ ചൗബെയും പങ്കെടുത്തു .


    രാജ്യത്തെ ഏറ്റവും ദരിദ്ര ഭവനങ്ങളിൽ നിന്നുള്ള ഒരു കോടി രോഗികൾക്ക് ചികിത്സ നൽകിയത്, രണ്ട് വർഷം മുമ്പ് പദ്ധതി ആരംഭിച്ചതിനുശേഷമുള്ള നാഴികക്കല്ലാണെന്ന് ഡോ ഹർഷ് വർധൻ പറഞ്ഞു . 13,412 കോടി രൂപ ചെലവിട്ട, 21,565 പൊതു , സ്വകാര്യ എംപാനൽഡ് ആശുപത്രികൾ വഴിയാണ് ‌ ചികിത്സ നൽകിയത് ‌.

    
    
    ദരിദ്ര –- ദുർബല കുടുംബങ്ങൾക്ക് ‌ പ്രതിവർഷം 5 ലക്ഷം രൂപവീതമുള്ള കവറേജ് ‌ പ്രകാരം ആശുപത്രി ചികിത്സ താങ്ങാനാവുന്ന തരത്തിൽ തൃതീയ തലത്തിലുള്ള ആരോഗ്യ പരിരക്ഷയാണ് പദ്ധതി നൽകുന്നത് . ആയുഷ്മാൻ ഭാരത് പദ്ധതിയുടെ 53 കോടി ഗുണഭോക്താക്കൾക്ക് സൗജന്യമായി പരിശോധന നടത്തുന്നതിനും കോവിഡ് -19 ചികിത്സ ലഭ്യമാക്കുന്നതിനും കേന്ദ്ര സർക്കാർ ശ്രമം നടത്തുകയാണ് ‌.
    
    ഈ അവസരത്തിൽ , ഡോ ഹർഷ് വർധൻ ആരോഗ്യ സുരക്ഷാ പദ്ധതിയുടെ വിവിധ വശങ്ങളെക്കുറിച്ചുള്ള വിവരങ്ങൾ 24 മണിക്കൂറും നൽകുന്ന ‘ ആസ് ‌ ക് ‌ ആയുഷ്മാൻ ’ ചാറ്റ് ബോട്ട്


    ( വാട്സാപ്പ് ചാറ്റ് ‌ സംവിധാനം ) പുറത്തിറക്കി . ഏറ്റവും അടുത്തുള്ള എംപാനൽഡ് ആശുപത്രി കണ്ടെത്തുന്നതും പരാതികൾ നൽകുന്നതും ഉൾപ്പെടെ സാധ്യമാകുന്നതാണിത് ‌. ഗുണഭോക്താക്കളിൽ നിന്നുള്ള ഫീഡ് ‌ ബാക്കിന്റെ അടിസ്ഥാനത്തിൽ എംപാനൽ ചെയ്ത ആശുപത്രികളെ വിലയിരുത്താൻ “ ഹോസ്പിറ്റൽ റാങ്കിംഗ് ഡാഷ് ‌ ബോർഡും ” കേന്ദ്രമന്ത്രി ഉദ് ‌ ഘാടനം ചെയ്തു .


    ****


    

    
    (Release ID: 1625956) Visitor Counter : 24
    
    
      Read this release in: Punjabi , Telugu , Assamese , English , Urdu , Marathi , Hindi , Manipuri , Odia , Tamil , Kannada