      PIB Headquarters

      കോവിഡ് കാലത്ത് "Safe at home" എന്ന ആശയത്തിലൂന്നി സാമൂഹികപ്രതിബദ്ധത കാൻവാസിലൂടെ ജനങ്ങൾക്ക് മുൻപിൽ അവതരിപ്പിക്കുന്നു കലാകാരനായ ഡാവിഞ്ചി സുരേഷ്.
      Posted On: 14 MAY 2020 3:16PM by PIB Thiruvananthpuram


    
    
    തൃശൂർ , മെയ് 14, 2020
    
    കോവിഡ് കാലത്ത് "Safe at home" എന്ന ആശയത്തിലൂന്നി ഒരു കലാകാരൻ എന്ന നിലയിൽ തന്റെ സാമൂഹികപ്രതിബദ്ധത ജനങ്ങൾക്ക് മുൻപിൽ അവതരിപ്പിക്കുകയാണ് കാൻവാസിലൂടെ ഡാവിഞ്ചി സുരേഷ്. പ്രശസ്ത ശില്പിയും ചിത്രകാരനുമായ കൊടുങ്ങല്ലൂർ സ്വദേശി ഡാവിഞ്ചി സുരേഷ് ഈ ലോക്കഡോൺ കാലം ഓരോ ദിനങ്ങളും വീട്ടിൽ കഴിച്ചു കൂട്ടിയത് ഓരോ ചിത്രങ്ങൾ വരച്ചു കൊണ്ടായിരുന്നു .ഇവയുടെ പ്രത്യേകത എന്താണെന്ന് വച്ചാൽ ലോക്കഡോൺ ദിനങ്ങളിൽ ചർച്ചയായ പ്രധാന ചിത്രങ്ങളാണ് ക്യാൻവാസിൽ നിറമണിഞ്ഞത് എന്നതാണ് .
    
    സമ്പൂർണ അടച്ചുപൂട്ടലിൽ രാജ്യതെ മുഴുവൻ ജനങ്ങളും വീടിന്റെ അകത്തളങ്ങളിൽ ഒതുങ്ങിയആദ്യ ദിവസ്സം മുതൽ തുടങ്ങിയതാണ് ഡാവിഞ്ചി സുരേഷ് തന്റെ ചിത്രം വര. കൊറോണയുമായി ബന്ധപെട്ടു
    പത്രങ്ങളിലും സോഷ്യൽ മീഡിയകളിലും പ്രത്യക്ഷപ്പെടുന്നതും സ്വന്തം മനസ്സിൽ വിരിയുന്നതുമായ ആശയങ്ങളുമാണ് ക്യാൻവാസിൽ പകർത്തുന്നത്. ലോക്ക് ടൗണിനു മുൻപേ തന്നെ കൊറോണ ഭീതിയുടെ പശ്ചാത്തലത്തിൽ നിർമിച്ച കൊറോണ ശില്പവും ശ്രെദ്ധ നേടിയിരുന്നു.
    
    
    ചായക്കൂട്ടുകളും കളർ പെൻസ്ലു കളും കാൻവാസും പേപ്പറുകളും കഴിഞ്ഞു തുടങ്ങിയെങ്കിലും എവിടെ നിന്നെങ്കിലും സംഘടിപ്പിച്ച് വര തുടരുവാൻ തന്നെയാണ് തീരുമാനം.
    ആദ്യദിവസം സേവന സന്നദ്ധരായി നിരത്തിലിറങ്ങിയ പോലീസിനെ ചിത്രീകരിച്ചായിരുന്നു തുടക്കം. പിന്നീട് ആരോഗ്യപ്രവർത്തകരും പോലീസും സർക്കാർ നൽകുന്ന നിർദ്ദേശങ്ങളും മറ്റു വിഷയങ്ങളും സുരേഷ് ഡാവിഞ്ചിയുടെ ചിത്രങ്ങൾ ആയി മാറി.
    ജോലിസംബന്ധമായി പ്രതിരോധ പ്രവർത്തനങ്ങളിൽ ഏർപ്പെട്ടു നിസ്വാർത്ഥ സേവനം കാഴ്ച വയ്ക്കുന്നവർ ഏറെയാണ്. ഇവർക്കുള്ള തന്റെ ആദരം ആണ് ഈ ചിത്രങ്ങളിലൂടെ തെളിയുന്നത് എന്ന് ഇദ്ദേഹം പറയുന്നു.
    
    ഒരു കലാകാരനെ സംബന്ധിച്ചിടത്തോളം പ്രധാന സീസണുകൾ ആണ് രണ്ടു വർഷങ്ങളായി പ്രളയവും ഈ കൊറോണ കാലവും കവർന്നെടുത്തത്. കലയെ മാത്രം നെഞ്ചോടുചേർത്ത ഇവർക്ക് മുന്നോട്ടുള്ള തങ്ങളുടെ ജീവിതം ഒരു ചോദ്യചിഹ്നമായി നിൽക്കുകയാണ് .
    
    ഗുരുവായൂർ ഉല്സവം , തൃശൂർ പൂരം മുതലായ വലിയ ഉത്സവങ്ങൾക്കായി ശില്പങ്ങൾ ബുക്ക് ചെയ്തിരുന്നു .എന്നാൽ കൊറോണ കാരണം അതെല്ലാം നിർത്തി വെക്കേണ്ടി വന്നു .തന്നെ പോലുള്ള കലാകാരന്മാർ അതിനാൽ കടുത്ത പ്രതിസന്ധിയിലാണെന്നും ഇനിയെങ്ങനെ മുന്നോട്ട് പോകുമെന്ന് അറിയില്ലെന്നും ഡാവിഞ്ചി സുരേഷ് പറഞ്ഞു.
    
    ഈ ലോക്കഡോൺ കാലം കുടുംബമൊന്നിച്ച് ഇരുന്നാണ് സുരേഷ് ചിത്രരചന തുടരുന്നത്. അച്ഛന്റെ പാത പിന്തുടർന്ന് മക്കളായ ഇന്ദുലേഖയും ഇന്ദ്രജിത്തും തങ്ങളുടേതായ സൃഷ്ടികളിലും സമയം തള്ളി നീക്കുകയാണ്

    പ്രതിരോധ പ്രവർത്തനങ്ങളിൽ ഏർപ്പെട്ടിരിക്കുന്നവർക്ക് പിന്തുണയും അതിനൊപ്പം തന്നെ ജനങ്ങൾക്കുള്ള ഒരു ബോധവൽക്കരണം ആണ് ജീവൻ തുടിക്കുന്ന ഈ ചിത്രങ്ങൾ പകർന്നു നൽകുന്നത്.

    
    
    (Release ID: 1623774) Visitor Counter : 91