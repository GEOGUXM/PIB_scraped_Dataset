      PIB Headquarters

      സാമ്പത്തിക തളർച്ചക്ക് പരിഹാരമായി ആത്മ നിർഭർ ഭാരത് പദ്ധതി
      
      
      - ഡോ. ഷൈജുമോൻ സി. എസ്.
      (അസ്സോസിയേറ്റ് പ്രൊഫസർ ഓഫ് എക്കണോമിക്സ്,
      ഇന്ത്യൻ ഇൻസ്റ്റിറ്റ്യൂട്ട് ഓഫ് സ്പേസ് സയൻസ് ആൻഡ് ടെക്നോളജി)

      Posted On: 28 MAY 2020 10:20AM by PIB Thiruvananthpuram

    കോവി ഡ് 19 എന്ന മാരക രോഗം ഇന്ത്യൻ സാമ്പത്തവ്യവസ്ഥയെ അതിന്റ്റെ ചരിത്രത്തിലെ ഏറ്റവും വലിയ സാമ്പത്തിക മാന്ദ്യത്തിലേക്ക് എത്തിക്കും എന്ന് റിസേർവ് ബാങ്ക് ഉൾപ്പടെയുള്ള ധനകാര്യ ഏജൻസികൾ പ്രവചിക്കുന്നു . 1930 കളിലെ ലോക സാമ്പത്തിക മാന്ദ്യത്തെക്കാൾ ഭയാനകമായ ഒരു തളർച്ചയിലേക്കാണ് ലോക സമ്പദ്‌വ്യവസ്ഥ പോകുന്നത് . കോവിഡ് 19 പോലുള്ള മഹാമാരിയുടെ ഫലമായുള്ള സാമ്പത്തിക മാന്ദ്യത്തെ ജനങ്ങളുടെ കയ്യിൽ കൂടുതൽ പണം എത്തിച്ഛ് ക്രയശേഷി മാത്രം വർധിപ്പിച്ഛ് നേരിടാൻ സാധിക്കുമോ എന്നത് സാമ്പത്തിക ശാസ്ത്രജ്ഞാന്മാർക്ക് ഇടയിൽ ഉയർന്ന് വരുന്ന ഒരു വലിയ ചോദ്യമാണ് . പകർച്ചവ്യാധിയെ പ്രതിരോധിക്കുന്നതിനായി കര്ശനമായ സാമൂഹ്യ അകലം പാലിക്കുക എന്ന ലക്ഷ്യത്തോടെ എല്ലാത്തരം സാമ്പത്തിക പ്രവർത്തനങ്ങളും നിറുത്തിവച്ചുകൊണ്ട് രാജ്യവ്യാപകമായി ലോക്കഡോൺ മാർച്ച് മാസം 24 ആം തീയതി പ്രധാനമന്ത്രി പ്രഖ്യാപിച്ചു . നാലു വ്യത്യസ്ത കട്ടങ്ങളിലായി പുരോഗമിച്ചുകൊണ്ടിരിക്കുന്ന ലോക്കഡോൺ , രാജ്യത്തെ അമ്പത് ശതമാനം കുടുംബങ്ങളുടെയും വരുമാനം കുറയ്ക്കുകയോ ഇല്ലാതാക്കുകയോ ചെയ്യുകയും, തൊഴിലില്ലായ്മ ഗണ്യമായി വർധിപ്പിക്കുകയും ചെയ്തു . പ്രത്യക്ഷമായി ഏകദേശം അമ്പത് ലക്ഷം കോടി രൂപയുടെ വരുമാന നഷ്ടം സമ്പദ്‌വ്യവസ്ഥക്ക് ഉണ്ടാക്കിയതായി അനൗദ്യോഗിക കണക്കുകൾ സൂചിപ്പിക്കുന്നു .


    കോവിഡ് 19 മുൻപ് ലോകത്തിലെ അഞ്ചാമത്തെ വലിയ സാമ്പത്തിക ശക്തിയായി നിന്ന ഭാരതത്തെ , സാമ്പത്തിക ആഘാതത്തിൽ നിന്നും കരകയറ്റി പൂർവസ്ഥിതിയിൽ എത്തിക്കുന്നതിനായി 2020 മെയ് മാസം പന്തണ്ടാം തീയതി പ്രധാനമന്ത്രി ശ്രീ നരേന്ദ്ര മോദി ' ആത്മ നിർഭർ ഭാരത് അഭിയാൻ ' എന്ന ഇരുപത് ലക്ഷം കോടി രൂപയ്ക്ക് തുല്യമായ , ദേശീയ വരുമാനത്തിന്റ്റെ പത്തു ശതമാനം വരുന്ന ' സ്വയ ആശ്രിത ' ഉത്തേജക പദ്ധതി പ്രഖ്യാപിക്കുകയുണ്ടായി . സാമ്പത്തവ്യവസ്ഥ (Economy), അടിസ്ഥാന സൗകര്യം (Infrastructure), വ്യവസ്ഥ (system), ജനസംഖ്യ (demography) ചോദനം (demand) എന്ന അഞ്ചു സ്തംഭങ്ങളിൽ, ഭൂമി (land), തൊഴിലാളി (labour), പണലഭ്യത (liquidity), വായ്പ (loan) എന്ന നാലു ഉത്പാദന ഘടകങ്ങൾ ഉപയോഗിച്ച് നടപ്പിലാക്കുന്ന ഒരു സാമ്പത്തിക നയമാണ് പ്രഖ്യാപിച്ചത് . സാമ്പത്തിക വളർച്ച ത്വരിതപ്പെടുന്നതിനോടൊപ്പം , സ്വയംപര്യാപ്തത വളരെ വേഗം കൈവരിക്കുക എന്നതാണ് ഈ പദ്ധതിയുടെ പ്രധാന ലക്ഷ്യങ്ങൾ . ജനങ്ങളുടെ കയ്യിൽ നേരിട്ട് പണം എത്തിക്കുന്നതിനോടൊപ്പം രാജ്യത്ത് ഏതൊരു അടിയന്തിര സാഹചര്യത്തെയും നേരിടുന്ന തരത്തിൽ ആഭ്യന്തര ഉല്പാദനവും വിതരണവും മെച്ചപ്പെട്ട രീതിയിൽ എത്തിക്കുകയും , നാടൻ ഉത്പന്നങ്ങളെ അന്താരാഷ്ട്ര വാണിജ്യ ബ്രാൻഡുകളായി മാറ്റുകയും ചെയ്യുമെന്ന് ആത്മ നിർഭർ ഭാരത് പദ്ധതി വിഭാവനം ചെയ്യുന്നു .


    2020 മാർച്ച് 22 ആം തീയതിക്ക് ശേഷം സാമ്പത്തവ്യവസ്ഥയുടെ ഉത്തേജനത്തിനു വേണ്ടി കേന്ദ്രഗവൺമെന്റും റിസർവ് ‌ ബാങ്കും ചേർന്ന് പ്രഖ്യാപിച്ച എല്ലാ സാമ്പത്തിക പദ്ധതികളും ചേർന്നാണ് ഇരുപതു ലക്ഷം കോടി രൂപയുടെ ആത്മ നിർഭർ ഭാരത് പദ്ധതി പ്രധാനമന്ത്രി പ്രഖ്യാപിച്ചത് . ലോക്കഡോണിനെ തുടർന്ന് ജീവന ഉപാധികളും വരുമാനവും നഷ്ടപെട്ട എൺപതു കോടിയോളം വരുന്ന രാജ്യത്തെ പാവപ്പെട്ടവർക്കായി പണവും ആഹാരവും എത്തിക്കുക എന്ന ലക്ഷ്യത്തോടെ , 1,92,800 കോടി രൂപയുടെ വിവിധ പദ്ധതികൾ പ്രധാനമന്ത്രി ഗരീബ് കല്യാൺ യോജനയിലൂടെ മാർച്ച് മാസം ഇരുപത്തിനാലാം തീയതി പ്രഖ്യാപിച്ചു . ഏകദേശം ഒൻപത് കോടിയോളം കർഷകർക്ക് പ്രധാനമന്ത്രി കിസാൻ പദ്ധതിയിലൂടെ ആദ്യ ഗഡുവായ രണ്ടായിരം രൂപ വീതം അവരവരുടെ അക്കൗണ്ടിലേക്ക് നേരിട്ട് നൽകി . കൂടാതെ തൊഴിലുറപ്പ് പദ്ധതിയുടെ വേതനം രാജ്യവ്യാപകമായി 202 രൂപ ആക്കുകയും , മുതിർന്ന പൗരന്മാർക്കും വിധവകൾക്കും ആയിരം രൂപ വീതം ആശ്വാസധനം നൽകുകയും , ജൻധൻ അക്കൗണ്ടുകളിലൂടെ 500 രൂപ വീതം നൽകുകയും , ആരോഗ്യ പ്രവർത്തകർക്ക് അമ്പതു ലക്ഷം രൂപയുടെ ഇൻഷുറൻസ് ഏർപ്പെടുത്തുകയും ചെയ്തു .


    മാർച്ച് മാസം ഇരുപത്തിയേഴാം തീയതി റിസേർവ് ബാങ്ക് , റീപോയും , റിവേഴ് ‌ സ് റീപോയും , കരുതൽ ധന അനുപാതവും കുറക്കുകയും , എല്ലാത്തരം ലോൺ ഇനങ്ങളുടെയും വായ്പാതിരിച്ചടവ് മൂന്നുമാസത്തേക്ക് നീട്ടുകയും ചെയ്തതുൾപ്പടെ ഏകദേശം എട്ടു ലക്ഷം കോടി രൂപ സാമ്പത്തവ്യവസ്ഥക്ക് ലഭിക്കുന്ന തരത്തിലുള്ള പദ്ധതികൾ പ്രഖ്യാപിച്ചു .


    ഇന്ത്യൻ സാമ്പത്തവ്യവസ്ഥയുടെ ഭൂരിപക്ഷ സാമ്പത്തിക പ്രവർത്തനങ്ങളും അനൗപചാരിക മേഖലകളിലാണ് നടക്കുന്നതെന്നിരിക്കെ , സാമ്പത്തിക പ്രവർത്തനങ്ങൾ നിറുത്തിവച്ഛ് ലോക്കഡോൺ നടപ്പിലാക്കിയത് ഈ മേഖലയിൽ ഭൂരിപക്ഷം വരുന്ന സൂക്ഷ്മ ചെറുകിട ഇടത്തരം (MSME) വ്യവസായങ്ങളെ വളരെ പ്രതികൂലമായി ബാധിച്ചു . ഈ മേഖലക്ക് ഉണർവ് നൽകുന്നതിന് വേണ്ടിയുള്ള കൂടുതൽ ഇളവുകളാണ് കേന്ദ്ര ധനമന്ത്രി ശ്രീമതി നിർമല സീതാരാമൻ മെയ് മാസം പതിമൂന്ന് മുതൽ പതിനേഴ് വരെ അഞ്ചു ഭാഗങ്ങളായി പ്രഖ്യാപിച്ചതിൽ ആദ്യത്തേത് ഊന്നൽ നൽകിയത് . രാജ്യത്ത് ഏകദേശം എഴുപത് മില്യൺ വരുന്ന ചെറുകിട വ്യവസായങ്ങളാണ് ഈ വിഭാഗത്തിൽ പെടുന്നത് . മൊത്തം ആഭ്യന്തര ഉല്പാദനത്തിന്റ്റെ മുപ്പത് ശതമാനവും , കയറ്റുമതിയുടെ 49 ശതമാനവും , തൊഴിൽ അവസരങ്ങൾ സൃഷ്ടിക്കുന്നത്തിന്റ്റെ മുപ്പത് ശതമാനവും ഈ മേഖലയിൽ നിന്നാണ് . സൂക്ഷ്മ ചെറുകിട ഇടത്തരം വ്യവസായങ്ങളുടെ നിർവചനം പുരക്രമീകരിക്കുകയും , ലോക്കഡോൺ കാലത്തെ സാമ്പത്തിക തളർച്ചയിൽ നിന്നും ഇത്തരം വ്യവസായങ്ങളെ കരകയറ്റാൻ ഒരുതരത്തിലുള്ള ഈടും ഇല്ലാത്ത മൂന്നു ലക്ഷം കോടി രൂപയുടെ വായ്പാ ലഭ്യത ഉറപ്പാക്കുകയും ചെയ്തു . നഷ്ടത്തിൽ ഓടുന്ന ചെറുകിട വ്യവസായങ്ങൾക്കായി ഇരുപതിനായിരം കോടി രൂപ പ്രത്യേകമായും , കരുത്താർജിക്കാൻ പറ്റുന്ന ചെറുകിട വ്യവസായങ്ങൾക്ക് മൂലധന സ്വരൂപണത്തിനായി ' ഫണ്ട് ഫോർ ഫണ്ട് ' എന്ന പേരിൽ പതിനായിരം കോടി രൂപയും പ്രഖ്യാപിച്ചു . ഇരുന്നൂറു കോടി രൂപ വരെയുള്ള ചെയർക്കിട വ്യവസായങ്ങളുടെ കമ്പോളങ്ങളിൽ നിന്നുള്ള വാങ്ങലുകൾക്ക് ആഗോള ടെൻഡർ ഒഴിവാക്കിയത് വഴി , ഇത്തരം വ്യവസായങ്ങൾക്ക് ആഗോള കുത്തക കമ്പനികളുടെ മത്സരം ഭയപ്പെടാതെ തങ്ങളുടെ ഉത്പന്നങ്ങൾ ആഭ്യന്തര വിപണിയിൽ വിറ്റഴിക്കാൻ സാഹചര്യം ഒരുക്കി . അസങ്കടിത മേഖലയിൽ പതിനയ്യായിരം രൂപ വരെ പ്രതിമാസം ശമ്പളം വാങ്ങുന്നവർക്കുള്ള പ്രോവിഡന്റ് ഫണ്ട് വിഹിതം മൂന്നുമാസത്തേക്ക് കേന്ദ്രസർക്കാർ അടയ്ക്കും എന്ന് പ്രഖ്യാപിച്ചു . നിർമാതാക്കളുടെയും കരാറുകാരുടെയും കരാർ കാലാവധിക്ക് മൂന്നുമാസം സാവധാനം അനുവദിച്ചു . നഷ്ടത്തിലായ വൈദ്യുതി വിതരണ കമ്പനികൾക്ക് പണലഭ്യത ഉറപ്പാക്കാൻ 90,000 കോടി രൂപയുടെ പ്രത്യേക പദ്ധതിയും നടപ്പിലാക്കി . ധനമന്ത്രിയുടെ ആദ്യ ഭാഗ പ്രഖ്യാപനങ്ങളിലൂടെ ഏകദേശം 5,94,550 കോടി രൂപ സാമ്പത്തവ്യവസ്ഥയിൽ ലഭ്യമാകും എന്ന് കണക്കാക്കപ്പെടുന്നു .


    മെയ് മാസം 14 ആം തീയതി കുടിയേറ്റ തൊഴിലാളികളുടെ ക്ഷേമം ലക്ഷ്യമാക്കി ആയിരുന്നു ധനമന്ത്രിയുടെ രണ്ടാമത്തെ പ്രഖ്യാപനങ്ങൾ. കുടിയേറ്റ തൊഴിലാളികളെ സമ്പദ്‌വ്യവസ്ഥയുടെ അഭിവാജ്യ കടകമായി അംഗീകരിച്ചുകൊണ്ട് , ഏകദേശം എട്ടു കോടി അതിഥി തൊഴിലാളികൾക്ക് അടുത്ത രണ്ടുമാസത്തേക്ക് സൗജന്യ ഭക്ഷണം നൽകുന്നതിനായി 3500 കോടി രൂപ അനുവദിച്ചു . കൂടാതെ സർക്കാർ - സ്വകര്യ പങ്കാളിത്തത്തോടെ ഭവന പദ്ധതിയും , രാജ്യം മുഴുവൻ ഉപയോഗിക്കാൻ പാകത്തിൽ ഒറ്റ റേഷൻ കാർഡ് പദ്ധതിയും പ്രഖ്യാപിച്ചു . 50,000 രൂപ വരെ പരിധിയുള്ള മുദ്ര ശിശു വായ്പകൾക്ക് രണ്ട് ശതമാനം പലിശ സബ്സിഡിയും, തെരുവുകച്ചവടക്കാർക്ക് 5000 കോടി രൂപയുടെ വായ്പാപദ്ധതിയും പ്രഖ്യാപിച്ചു.


    രാജ്യത്തെ വളർച്ച ത്വരിതപ്പെടുത്തുന്ന മേഖലകളിൽ ഒന്നായ നിർമാണ മേഖലക്ക് ഉത്തേജനം നൽകുന്നതിനായി നിലവിലുള്ള വായ്പ അനുബന്ധ സബ് ‌ സിഡി സ് ‌ കീം ഒരു വര്ഷത്തേക്ക് കൂടി നീട്ടി . നബാർഡ് വഴി 30,000 കോടിയുടെ അത്യാവശ്യ പ്രവർത്തന മൂലധനം കൂടി സഹകരണ മേഖലകൾക്കായി അനുവദിച്ചു . കിസാൻ ക്രെഡിറ്റ് കാർഡ് വഴിയുള്ള വായ് ‌ പ്പക്കായി രണ്ടു ലക്ഷം കോടി രൂപ അധികമായ അനുവദിച്ചു .


    കാർഷിക മേഖലക്ക് ഊന്നൽ നൽകിക്കൊണ്ടാണ് ധനമന്ത്രി മൂന്നാമത്തെ സാമ്പത്തിക പ്രഖ്യാപനങ്ങൾ നടത്തിയത് . കാർഷിക മേഖലയുടെ വികസനത്തിനായി ഒരുലക്ഷം കോടി രൂപയുടെ വായ്പ പദ്ധതി പ്രഖ്യാപിച്ചു . ഗ്രാമീണ തലത്തിലുള്ള കാർഷിക അടിസ്ഥാനമേഖല വികസനം നടത്തുന്നത് വഴി കർഷകർക്ക് ലാഭകരമായി കൃഷിനടത്തുവാൻ സാധിക്കും എന്നതാണ് പ്രത്യേകത . മൽസ്യമേഖലക്കായി 20,000 കൊടി രൂപയും , ആഹാര ഉല്പാദന ചെറുകിട സംരംഭങ്ങൾക്കായി 10,000 കോടി രൂപയും , കന്നുകാലി വളർത്തലിനായി 15,000 കോടി രൂപയും പ്രഖ്യാപിച്ചു . കാർഷിക അനുബന്ധ പ്രവർത്തനങ്ങൾ ലാഭകരമായി നടത്തുവാൻ പുതിയ പ്രഖ്യാപനങ്ങൾ ഇടയാക്കും എന്ന് പ്രതീക്ഷിക്കപ്പെടുന്നു . കർഷകർക്ക് ന്യായവില ഉറപ്പാക്കുന്നതിനായി Essential Commodities Act ഭേദഗതി വരുത്താനും തീരുമാനിച്ചു .


    മെയ് പതിനാറാം തീയതി ധനമന്ത്രി നടത്തിയ നാലാമത്തെ പ്രഖ്യാപനങ്ങളിൽ ഇന്ത്യൻ സമ്പദ്‌വ്യവസ്ഥയുടെ ഘടനാപരമായ നവീകരണങ്ങളാണ് ഉൾക്കൊള്ളിച്ചിരുന്നത് . കൽക്കരി പാടങ്ങൾ , ധാതുലവണങ്ങളുടെ ഖനനം , പ്രതിരോധമേഖല , ബഹിരാകാശമേഖല , വ്യോമയാനമേഖല , അണുശക്തി തുടങ്ങിയ മേഖലകൾ സ്വകാര്യ പങ്കാളിത്തത്തോടെ കൂടുതൽ ഉല്പാദനക്ഷമതയോടെ പ്രവർത്തിക്കാൻ ലക്ഷ്യമിട്ടുകൊണ്ടുള്ള നയപരമായ മാറ്റങ്ങൾക്ക് ഊന്നൽ നൽകിയാണ് ഈ പ്രഖ്യാപനങ്ങൾ നടത്തിയത് . സാമൂഹിക അടിസ്ഥാന മേഖലാവികസനത്തിനായി 8,100 കോടിയുടെ അധിക വയബിലിറ്റി ഗ്യാപ് ഫണ്ട് സൃഷ്ടിച്ചുകൊണ്ട് , നിലവിലുള്ള സർക്കാർ പങ്കാളിത്തം ഇരുപതുശതമാനത്തിൽ നിന്ന് മുപ്പതുശതമാനത്തിലാക്കി പുരക്രമീകരിച്ചു . ഇതുവഴി , ആരോഗ്യമേഖലയുടെ അടിസ്ഥാന സൗകര്യ വികസനത്തിനായി കൂടുതൽ വിദേശ മൂലധനം ഉൾപ്പടെയുള്ള സ്വകാര്യ നിക്ഷേപം ഉണ്ടാകും എന്ന് പ്രതീഷിക്കുന്നു .


    40,000 കോടി രൂപയുടെ അധികവിഹിതം തൊഴിലുറപ്പ് പദ്ധതിക്ക് അനുവദിച്ഛ് കൂടുതൽ പണം ജനങ്ങളിലേക്ക് എത്തിച്ഛ്കൊണ്ടായിരുന്നു അവസാനത്തെ പ്രഖ്യാപനങ്ങൾ. ആരോഗ്യ മേഖലയുടെ അടിസ്ഥാനവികസനം , രാജ്യത്തെ എല്ലാ ബ്ലോക്കുകളിലും ഹെൽത്ത് ലാബുകൾ , എല്ലാ ജില്ലകളിലെയും സർക്കാർ ആശുപത്രിയിൽ ഒരു സാംക്രമിക രോഗ വാർഡ് സ്ഥാപിക്കുക എന്നിവ ഉൾപ്പടെയുള്ള പദ്ധതികൾക്ക് 15,000 കോടി രൂപയുടെ പ്രതെയ്ക ഫണ്ട് അനുവദിച്ചു . കോവിട് 19 പശ്ചാത്തലത്തിൽ രാജ്യത്തെ കുട്ടികളുടെ പഠനം ഉറപ്പാക്കുന്നതിനായി, പന്ത്രണ്ട് പുതിയ ടെലിവിഷൻ ചാനലുകൾ തുടങ്ങാൻ തീരുമാനിച്ചു . ഇന്റർനെറ്റ് വഴിയുള്ള ഓൺലൈൻ വിദ്യാഭ്യാസം പരമാവധി പ്രോത്സാഹിക്കുന്നതിനോടൊപ്പം കുട്ടികളുടെയും , രക്ഷിതാക്കളുടെയും , അധ്യാപകരുടെയും മാനസിക സങ്കര്ഷങ്ങള് പരമാവധി ഇല്ലാതാക്കാനുള്ള ' മനോധർപൻ ' പദ്ധതി പ്രഖ്യാപിച്ചു . കൂടുതൽ വ്യാവസായിക സൗഹൃദ അന്തരീക്ഷം സൃഷ്ടിക്കുന്നതിനോടൊപ്പം , സർക്കാർ സംഭരംഭങ്ങൾ അത്യാവശ്യ മേഖലകളിലും തന്ത്രപ്രധാന മേഖലകളിലും പരമാവധി നാലെണ്ണം ആയി നിജപ്പെടുത്തി . സംസ്ഥാനങ്ങളുടെ ലോക്കഡോൺമൂലമുള്ള വരുമാനക്കുറവ് പരിഹരിക്കുന്നതിനായി വായ്പ അടക്കുന്നതിനുള്ള പരിധി അതാതു സംസ്ഥാനങ്ങളുടെ ആഭ്യന്തര ഉല്പാദനത്തിന്റെയ് മൂന്നു ശതമാനം എന്നത് മൂന്നര ശതമാനമായിയും , ഉപാധികളോടെ അഞ്ചുശതമാനമായും വർധിപ്പിച്ചു . ഇതുവഴി സംസ്ഥാനങ്ങൾക്ക് 4 .28 ലക്ഷം കോടിരൂപ അധികമായി വായ്പ എടുക്കുവാൻ സാധിക്കും .


    കോവി ഡ് 19 നേരിടാൻവേണ്ടി സാമൂഹിക അകലം പാലിക്കുന്നതിലേക്കായി എല്ലാവിധ സാമ്പത്തിക പ്രവർത്തനങ്ങളും രാജ്യത്ത് നിർത്തിവക്കുമ്പോൾ രാജ്യത്തെ ഉല്പാദനമേഖലയും ധനപരിപാലനമേഖലയും തമ്മിൽ ഒരു വലിയ സാമ്പത്തിക പൊരുത്തക്കേട് (The Great Economic Mismatch) ഉണ്ടാകാൻ വലിയ സാധ്യതയുണ്ട് . ജനങ്ങളുടെ കയ്യിൽ പണം എത്തിച്ചുകൊണ്ട് അവരുടെ ക്രയശേഷിയും ചോദനവും വർധിപ്പിച്ചുകൊണ്ട് മാത്രം ഈ സാമ്പത്തിക പൊരുത്തക്കേടിനെ മറികടക്കാൻ സാധ്യമല്ല . ജനങ്ങളുടെ കയ്യിൽ പണമെത്തിച്ഛ് ഉപഭോഗം വര്ധിപ്പിക്കുന്നതിനോടൊപ്പം , ആഭ്യന്തര സമ്പദ്‌വ്യവസ്ഥയുടെ ഉല്പാദന വിതരണ പ്രക്രിയകൾ വളരെയേറെ വർധിപ്പിച്ഛ് മാത്രമേ ഈ സാമ്പത്തിക പൊരുത്തക്കേടിന് പരിഹാരം കാണാൻ സാധിക്കു . ഉല്പാദനവിതരണ മേഖലകളെ ശാക്തീകരിക്കുന്നതിനും , ലോക്കഡോണിന്റ്റെ സാമ്പത്തിക ആഘാതം മാറ്റുന്നതിനായി സമ്പദ്വ്യവസ്ഥയുടെ ഘടനാപരമായ മാറ്റങ്ങൾ നിർദ്ദേശിച്ചുകൊണ്ടുമാണ് കേന്ദ്രഗവണ്മെന്റും റിസേർവ് ബാങ്കുംകൂടി 20,97,055 കോടി രൂപയുടെ സാമ്പത്തിക ഉത്തേജക നയങ്ങൾ പ്രഖ്യാപിച്ചിരിക്കുന്നത് . ഇതിൽ ഏകദേശം 3,67,650 കോടി രൂപ ജനങ്ങളുടെ കയ്യിൽ പണമായും ഭക്ഷ്യോത്പന്നങ്ങളായും നേരിട്ടും , ബാക്കി 17,29,403 കോടി രൂപ ബാങ്കുകളിലൂടെ വായ്പ ഇളവുകളായും നികുതി ഇളവുകളായും ആണ് പ്രഖ്യാപിച്ചിരിക്കുന്നത് . സമ്പദ്‌വ്യവസ്ഥ സാമ്പത്തിക മാന്ദ്യത്തിലേക്ക് നീങ്ങുന്നതും , സര്കാരിന്റ്റെ വരുമാനം ഏകദേശം പൂർണമായും ഇല്ലാതാകുന്നതുമായ അവസ്ഥയിൽ , ബാങ്കുകളിലെ അധികമായിരിക്കുന്ന പണം സമ്പദ്വ്യവസ്ഥയിലേക്ക് വായ്പ ഇളവുകളിലൂടെ വിതരണം ചെയുന്നത് ഉത്തേജനത്തിന് ആക്കം കൂട്ടും . ബാങ്കുകൾ ഈ പ്രധാന ഉത്തരവാദിത്തം ഏറ്റെടുത്ത് കേന്ദ്രനയങ്ങൾക്കനുസരിച്ചു ജനങ്ങളിലേക്ക് പണം എത്തിച്ഛ് സാമ്പത്തികപ്രവർത്തനങ്ങൾ കൂടുതൽ ഉത്തേജിപ്പിക്കും എന്ന് പ്രത്യാശിക്കാം .

              ****
    
    
    (Release ID: 1627468) Visitor Counter : 159