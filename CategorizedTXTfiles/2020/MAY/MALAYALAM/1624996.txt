      പ്രധാനമന്ത്രിയുടെ ഓഫീസ്‌

      അസന്തുലിതാവസ്ഥ നീക്കി ജനങ്ങളെ ബന്ധിപ്പിക്കുന്ന 'അര്‍ഥഗംഗ' പദ്ധതി പ്രധാനമന്ത്രി വിലയിരുത്തി
      Posted On: 17 MAY 2020 10:38PM by PIB Thiruvananthpuram

    
    
    പ്രോജക്ട് അര്‍ഥ ഗംഗ നടപ്പാക്കുന്നതിനുള്ള പദ്ധതികള്‍ പ്രധാനമന്ത്രി ശ്രീ. നരേന്ദ്ര മോദി അവലോകനം ചെയ്തു. 
    ഗംഗാ നദീതടത്തിലെ സാമ്പത്തിക പ്രവര്‍ത്തനങ്ങള്‍ക്ക് ഊര്‍ജം പകരുന്നതിനായി 2019 ഡിസംബര്‍ 14നു നടന്ന ദേശീയ ഗംഗാ കൗണ്‍സിലിന്റെ പ്രഥമ യോഗത്തില്‍ പ്രധാനമന്ത്രി ശ്രീ. നരേന്ദ്ര മോദി പങ്കെടുത്തിരുന്നു.
    ഗംഗാ നദിയെ സുരക്ഷിത ജല ഗതാഗതത്തിന് ഉപയുക്തമാക്കുന്നതിനായുള്ള ജലപാത വികസന പദ്ധതി (ജെ.എം.വി.പി.) ലോക ബാങ്കിന്റെ സാങ്കേതിക, സാമ്പത്തിക സഹായത്തോടെയാണു നടപ്പാക്കപ്പെടുന്നത്. ഗംഗാ നദിയിലും ചുറ്റുപാടുമുള്ള സാമ്പത്തിക പ്രവര്‍ത്തനങ്ങള്‍ക്ക് ഊന്നല്‍ നല്‍കി പ്രാദേശിക ജനതയെ കൂടി ഉള്‍പ്പെടുത്തി ജെ.എം.വി.പി. പുതുക്കി നടപ്പാക്കാനാണ് 'അര്‍ഥ ഗംഗ' പദ്ധതി. 
    സാമ്പത്തിക പ്രവര്‍ത്തനങ്ങള്‍ ഉത്തേജിപ്പിക്കുന്നതിനായി ഉത്തര്‍പ്രദേശിലും ഝാര്‍ഖണ്ഡിലും പശ്ചിമ ബംഗാളിലും ഗംഗാതീരത്ത് ചെറു ജെട്ടികള്‍ സ്ഥാപിക്കും. ഗംഗാനദി കടന്നുപോകുന്ന നാലു സംസ്ഥാനങ്ങളിലായി 40 ഒഴുകുന്ന ജെട്ടികളും 10 ജോടി റോ-റോ ടെര്‍മിനലുകളും ആരംഭിക്കും. ഇതു കാര്‍ഷികോല്‍പന്നങ്ങളുടെ കടത്തുകൂലി കുറയാനിടയാക്കുമെന്നതിനാല്‍ കര്‍ഷകര്‍ക്കു ഗുണകരമാകും. 
    വാണിജ്യം, വിപണിലഭ്യത എന്നീ നേട്ടങ്ങള്‍ക്കൊപ്പം പ്രാദേശിക സമൂഹത്തിന്റെ സാമ്പത്തിക വളര്‍ച്ചയും യാത്രാസൗകര്യ വര്‍ധനയും വഴി 'അര്‍ഥഗംഗ' പദ്ധതി നൈപുണ്യ വികസനവും പൊതു, സ്വകാര്യ മേഖലകളുടെ ശേഷി വര്‍ധനയും സാധ്യമാക്കും. 'അര്‍ഥ ഗംഗ' പദ്ധതി ഗംഗാതടത്തിലെ സാമ്പത്തിക വികസനത്തെ ഉത്തേജിപ്പിക്കുകയും അതുവഴി അടുത്ത അഞ്ചു വര്‍ഷത്തിനിടെ 1000 കോടി രൂപയിലേറെ മൂല്യം വരുന്ന സാമ്പത്തിക നേട്ടം സൃഷ്ടിക്കുകയും ചെയ്യും. 
    സ്വതന്ത്ര ചുമതലയോടുകൂടിയ ഷിപ്പിങ് സഹമന്ത്രി ശ്രീ. മന്‍സുഖ് എല്‍. മാണ്ടവിയയും യോഗത്തില്‍ പങ്കെടുത്തു. 
    'അര്‍ഥ ഗംഗ' മാസ്റ്റര്‍ പ്ലാന്‍ 
    
    
    (Release ID: 1624996) Visitor Counter : 10