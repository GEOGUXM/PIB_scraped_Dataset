      ഭക്ഷ്യസംസ്‌കരണ വ്യവസായ മന്ത്രാലയം

      കോവിഡ് കാലത്ത് ആശ്വാസമായി ഭക്ഷ്യസംസ്കരണ വ്യവസായ മന്ത്രാലയ (MoFPI) ത്തിന്റെ പരാതി സെൽ; വ്യവസായമേഖലയിൽ നിന്ന് ലഭിച്ച 585 പരാതികളിൽ, 581 നും പരിഹാരം
      Posted On: 30 MAY 2020 2:50PM by PIB Thiruvananthpuram


    ന്യൂഡൽഹി , മെയ് ‌ 30, 2020


    കോവിഡ് കാലത്ത് തങ്ങൾക്ക് ലഭിച്ച 585 പരാതികളിൽ , 581 നും പരിഹാരം കാണാൻ


    ഭക്ഷ്യസംസ്കരണ വ്യവസായ മന്ത്രാലയ (MoFPI ) ത്തിന്റെ പരാതി സെല്ലിന് കഴിഞ്ഞു . സംസ്ഥാന ഭരണകൂടങ്ങൾ , ആഭ്യന്തര - ധന മന്ത്രാലയങ്ങൾ പോലുള്ള മറ്റു ബന്ധപ്പെട്ട അധികൃതർ തുടങ്ങിയവരുടെ സഹായത്തോടെയാണ് , ഇതിനായുള്ള പ്രത്യേക കർമ്മസേന , പരാതികൾക്ക് പരിഹാരം കാണുന്നത് .


    വിവിധ സംസ്ഥാനങ്ങളിലെ പ്രധാന വ്യവസായ സംഘടനകൾ , ഭക്ഷ്യസംസ്കരണ മേഖലയിലെ പ്രമുഖർ എന്നിവരുമായി കർമ്മസേന തുടർച്ചയായി ബന്ധം പുലർത്തിവരുന്നുണ്ട് . രാജ്യത്തെ ഭക്ഷ്യ - അനുബന്ധ വ്യവസായങ്ങൾ നേരിടുന്ന പ്രശ്ങ്ങളും വെല്ലുവിളികളും പരിഹരിച്ചു , പൂർണമായ അളവിൽ അവ പ്രവർത്തിക്കുന്നുണ്ടെന്ന് ഉറപ്പാക്കാൻ ഇതിലൂടെ സാധിക്കും .


    ഭക്ഷ്യസംസ്കരണ മേഖലയിൽ നേരിടുന്ന പ്രശ്നങ്ങളും , പരാതികളും covidgrievance-mofpi@gov.in എന്ന മെയിൽ ഐഡിയിൽ അറിയിക്കാവുന്നതാണ് .


    ഇത്തരം പ്രശ്നനങ്ങൾ പരിഹരിക്കുന്നതിനായി , ഒരു പ്രത്യേക കർമ്മസേനയ്ക്കും , പരാതി സെല്ലിനും മന്ത്രാലയത്തിൽ തുടക്കം കുറിച്ചിട്ടുണ്ട് . മന്ത്രാലയത്തിലെ മുതിർന്ന ഉദ്യോഗസ്ഥരും , ' ഇൻവെസ്റ്റ് ഇന്ത്യ ' യിലെ അംഗങ്ങളും അടങ്ങുന്നതാണ് ഈ സംവിധാനം .


    താഴെത്തട്ടിലെ സ്ഥിതിഗതികൾ വിലയിരുത്തുന്നതിനായി , ഭക്ഷ്യസംസ്കരണ വ്യവസായ മന്ത്രി ശ്രീമതി ഹർസിമ്രത് കൗർ ബാദൽ , വ്യവസായ സംഘടനകൾ , കയറ്റുമതിക്കാർ , കോൾഡ് ചെയിൻ സംവിധാനവുമായി ബന്ധപ്പെട്ടവർ തുടങ്ങിയവരുമായി പതിവായി വീഡിയോ കോൺഫെറെൻസിലൂടെ ചർച്ച നടത്തുന്നുണ്ട്.

    
    
    (Release ID: 1627915) Visitor Counter : 9
    
    
      Read this release in: Punjabi , English , Urdu , Marathi , Hindi , Assamese , Odia , Tamil , Telugu , Kannada