      മന്ത്രിസഭ

      ബാങ്കിങ് ഇതര ധനകാര്യ സ്ഥാപനങ്ങളും ഹൗസിങ്ങ് ഫിനാന്‍സ് കമ്പനികളും നേരിടുന്ന പണലഭ്യതക്കുറവ് മറികടക്കാനുള്ള പ്രത്യേക പദ്ധതിക്ക് കേന്ദ്രമന്ത്രിസഭയുടെ അംഗീകാരം
      Posted On: 20 MAY 2020 2:19PM by PIB Thiruvananthpuram


    
    രാജ്യത്തെ ബാങ്കിങ് ഇതര ധനകാര്യ സ്ഥാപനങ്ങൾ , ഹൗസിങ് ഫിനാൻസ് കമ്പനികൾ എന്നിവ നേരിടുന്ന പണലഭ്യതക്കുറവ് പരിഹരിക്കാന് ‍ ധനമന്ത്രാലയം നിര് ‍ ദ്ദേശിച്ച പ്രത്യേക പണലഭ്യതാ പദ്ധതിക്ക് പ്രധാനമന്ത്രി ശ്രീ നരേന്ദ്രമോദിയുടെ അധ്യക്ഷതയില് ‍ ചേര് ‍ ന്ന കേന്ദ്രമന്ത്രിസഭാ യോഗം അനുമതി നല് ‍ കി .
    
    ബാങ്കിങ് ഇതര ധനകാര്യ സ്ഥാപനങ്ങളും (NBFCs) ഹൗസിങ്ങ് ഫിനാന് ‍ സ് കമ്പനികളും (HFCs) പണലഭ്യതയിൽ നേരിടുന്ന പരിമിതികൾ മറികടക്കാൻ പുതിയ പദ്ധതിയുടെ കീഴിൽ ഒരു ചട്ടക്കൂടിന് രൂപം നല്കാൻ കേന്ദ്രഗവണ്മെന്റ് നിർദേശം നല്കി . വെല്ലുവിളികൾ നേരിടുന്ന ആസ്തികൾക്കായുള്ള നിധി (SAF) കൈകാര്യ ചെയ്യുന്നതിനായി , ഒരു പ്രത്യേകോദ്ദ്യേശ സംവിധാന (SPV) ത്തിനു രൂപം നൽകും . ഇവയുടെ സെക്യൂരിറ്റികൾക്ക് കേന്ദ്രസർക്കാർ ഈടുനിൽക്കും . കൂടാതെ , ഇവ വാങ്ങാനുള്ള അധികാരം റിസേർവ് ബാങ്ക് ഓഫ് ഇന്ത്യയ്ക്ക് മാത്രമായിരിക്കും ഉണ്ടായിരിക്കുക . ഇത്തരം സെക്യൂരിറ്റികളുടെ വില്പനയിലൂടെ ലഭിക്കുന്ന പണം , NBFCs/HFC കളുടെ ഹ്രസ്വകാല വായ്പകൾ ഏറ്റെടുക്കാൻ SPV ഉപയോഗിക്കുന്നതാണ് . ധനകാര്യ സേവന വകുപ്പിന്റെ നേതൃത്വത്തിലാകും പദ്ധതി നടപ്പാക്കുക . ഇതുമായി ബന്ധപ്പെട്ട മാർഗനിർദേശങ്ങൾ , വകുപ്പ് പിന്നീട് പുറത്തിറക്കുന്നതാണ് .
    
    ഈ നടപടിയുടെ ഭാഗമായി പ്രത്യേകോദ്ദ്യേശ സംവിധാനത്തി (SPV) ലേക്ക് നൽകുന്ന വിഹിതമായ 5 കോടി രൂപ , കേന്ദ്രസർക്കാരിന് ധനപരമായ ബാധ്യത ഉണ്ടാക്കും .
    
    വെല്ലുവിളികൾ നേരിടുന്ന ആസ്തികൾക്കായുള്ള നിധി (SAF) കൈകാര്യ ചെയ്യുന്നതിനായി , ഒരു പ്രത്യേകോദ്ദ്യേശ സംവിധാന (SPV) ത്തിനു രാജ്യത്തെ ഒരു വലിയ പൊതുമേഖലാ ബാങ്ക് രൂപം നൽകും . കേന്ദ്രസർക്കാർ ഈടുള്ള , പലിശയോടുകൂടിയ സെക്യൂരിറ്റികൾ SPV പുറത്തിറക്കും . എന്നാൽ ഇത്തരം സെക്യൂരിറ്റികൾ വാങ്ങാൻ റിസേർവ് ബാങ്കിന് മാത്രമേ അനുമതിയുണ്ടാകൂ.
    
    ആവശ്യാനുസരണവും , നിലവിലെ സാഹചര്യങ്ങൾ പരിഗണിച്ചുമാകും SPV, സെക്യൂരിറ്റികൾ പുറത്തിറക്കുക . എന്നാൽ, പരമാവധി , 30,000 കോടി രൂപയുടെ സെക്യൂരിറ്റികൾ മാത്രമേ അനുവദിക്കാൻ പാടൂളൂ .
    
    NBFCs/HFC കൾക്ക് പണലഭ്യത ഉറപ്പാക്കുന്നതിനായി ഭാഗിക വായ്പ ഗ്യാരന്റീ പദ്ധതി (PCGS) ക്ക് പുറമെ , മറ്റൊരു സംവിധാനത്തിന് കൂടി രൂപം നൽകുമെന്ന് 2020-21 ലെ ബജറ്റ് പ്രസംഗത്തിൽ പ്രഖ്യാപിച്ചിരുന്നു .

    ****

    
    
    (Release ID: 1625409) Visitor Counter : 22
    
    
      Read this release in: English , Urdu , Marathi , Hindi , Manipuri , Bengali , Punjabi , Gujarati , Odia , Tamil , Telugu , Kannada