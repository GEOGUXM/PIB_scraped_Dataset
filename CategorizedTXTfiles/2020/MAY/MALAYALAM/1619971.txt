      PIB Headquarters

      ലോക്ക് ഡൗണിൽ വീടുകളിൽ കഴിയുന്ന കിടപ്പുരോഗികൾക്കായി തൃശ്ശൂർ മാളയിൽ സഞ്ചരിക്കുന്ന ആശുപത്രി
      Posted On: 01 MAY 2020 2:15PM by PIB Thiruvananthpuram


    
    തൃശൂർ , മെയ് 1, 2020
    
    
    ലോക്ക് ഡൗണിൽ ഗ്രാമാന്തരങ്ങളിലെ വീടുകളിൽ കഴിയുന്ന കിടപ്പുരോഗികൾക്കായാണ് തൃശ്ശൂർ ജില്ലയിലെ മാളയിൽ സഞ്ചരിക്കുന്ന ആശുപത്രി ഒരുങ്ങിയത്. മാള ഗ്രാമപഞ്ചായത്തും ആരോഗ്യ വകുപ്പും മാള ഹോളി ഗ്രേസ് അക്കാദമിയും ചേർന്നാണ് ഇത്‌ യാഥാർഥ്യമാക്കിയത് . ഒരു ഡോക്റ്ററും നേഴ്‌സും ഫാർമസിസ്റ്റും അടക്കമുള്ള സംഘമാണ് വാഹനത്തിൽ ഉണ്ടാവുക. ഡോക്റ്റർ നിർദേശിക്കുന്ന മരുന്നുകൾ അപ്പോൾ തന്നെ രോഗികൾക്ക് നൽകും. കിടപ്പുരോഗികളുടെ പട്ടിക തയ്യാറാക്കിയാണ് വാർഡ് മെമ്പർമാരുടെ മേൽനോട്ടത്തിൽ ഈ പദ്ധതി നടപ്പാക്കുന്നത് .
    ഹോസ്പിറ്റലുകളിൽ പോകാൻ കഴിയാത്ത സാധാരണക്കാരും വൃദ്ധരുമായ ജനങ്ങൾ , മരുന്ന് വാങ്ങാൻ പറ്റാത്ത സാഹചര്യം നേരിടുന്നവർ എന്നിവരെ പരിശോധിച്ച് മരുന്ന് എത്തിച്ചു നൽകുവാനാണ്‌ ഇതുകൊണ്ട് ലക്ഷ്യമിടുന്നതെന്ന് , കൊടുങ്ങല്ലൂർ എം എൽ എ ശ്രീ വി. ആർ. സുനിൽകുമാർ പറഞ്ഞു.
    
    
    ഓരോ ദിവസവും പഞ്ചായത്തിലെ നാല് വാർഡുകളിലാണ് സഞ്ചരിക്കുന്ന ആശുപത്രി ഡോക്റ്ററും സംഘവുമായി വീടുകളിൽ എത്തിച്ചേരുന്നത് . ലോക്ക് ഡൗൺ കാരണം മതിയായ ചികിത്സയ്ക്ക് പുറത്ത് ആശുപത്രികളിൽ പോകാൻ കഴിയാത്തവർക്ക് വലിയ അനുഗ്രഹമാകുകയാണ് സഞ്ചരിക്കുന്ന ഈ ആശുപത്രി.


    

    
    (Release ID: 1619971) Visitor Counter : 20