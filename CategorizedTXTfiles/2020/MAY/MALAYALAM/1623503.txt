      PIB Headquarters

      എറണാകുളം ജില്ലയിൽ തൊഴിലുറപ്പ് പദ്ധതിയിൻ കീഴിൽ 12360 തൊഴിൽ ദിനങ്ങൾ സൃഷ്ടിച്ചു
      Posted On: 13 MAY 2020 1:45PM by PIB Thiruvananthpuram


    
    എറണാകുളം ജില്ലയിൽ 2 ഗ്രാമ പഞ്ചായത്തുകളിൽ ഒഴികെ 80 ഗ്രാമ പഞ്ചായത്തുകളിൽ തൊഴിലുറപ്പ് പദ്ധതി പുനരാരംഭിച്ചു. ഇതു വരെ 12360 തൊഴിൽ ദിനങ്ങൾ സൃഷ്ടിച്ചു. കോവിഡ് 19 പ്രതിരോധത്തിന്റെ ഭാഗമായി പ്രഖ്യാപിച്ച സമ്പൂർണ്ണ ലോക് ഡൗണിനെ തുടർന്ന് നിർത്തിവച്ചിരുന്ന തൊഴിലുറപ്പ് പദ്ധതി പ്രവർത്തികൾ ഏപ്രിൽ മാസം 25-ാം തീയതി മുതലാണ് വീണ്ടും തുടങ്ങിയത്.
    
    ജില്ലയിൽ 14 ബ്ലോക്കുകളിലും 82 ഗ്രാമ പഞ്ചായത്തുകളിലുമായി മൊത്തം 239052 ലക്ഷം തൊഴിൽ കാർഡ് നൽകിയിട്ടുണ്ട്.
    ഇതിൽ 122959 ലക്ഷം തൊഴിലാളികൾ സജീവ തൊഴിൽ പങ്കാളികളാണെന്ന് അധികൃതർ അറിയിച്ചു.
    
    സാമൂഹിക അകലം, മാസ്കുകൾ തുടങ്ങി കോവിഡ് 19 സുരക്ഷാ മാനദണ്ഡങ്ങൾ കൃത്യമായി പാലിച്ചാണ് പ്രവൃത്തികൾ പുരോഗമിക്കുന്നത്.
    
    
    മണ്ണ്, ജലസംരക്ഷണം, തരിശു ഭൂമി കൃഷിക്കനുയോജ്യമാക്കൽ
    മഴക്കാലപൂർവ്വ ശുചീകരണ പ്രവർത്തനങ്ങൾ, മാലിന്യ നിർമ്മാർജ്ജന പ്രവർത്തനങ്ങൾ, കുളം നിർമ്മാണം, വ്യക്ഷത്തൈ നടീൽ, ഉപജീവനോപാധികളായ ആട്ടിൻ കൂട്, തൊഴുത്ത്, കോഴിക്കൂട് നിർമ്മാണം തുടങ്ങിയ പ്രവർത്തികളാണ് ജില്ലയിൽ ഏറ്റെടുത്തിട്ടുള്ളത്.

    
    
    (Release ID: 1623503) Visitor Counter : 15