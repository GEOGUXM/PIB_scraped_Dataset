      PIB Headquarters

      കപ്പലില്‍ എത്തിയ കോട്ടയത്തെ 39 പേരും നിരീക്ഷണത്തിൽ
      Posted On: 11 MAY 2020 3:57PM by PIB Thiruvananthpuram


    വന്ദേ ഭാരത് ദൗത്യത്തിന്റെ ഭാഗമായി മാലദ്വീപിൽ നിന്ന് നാവിക സേന കപ്പല്‍ ഐ.എന്‍.എസ് ജലാശ്വയിൽ കൊച്ചിയിലെത്തിയവരിൽ കോട്ടയം ജില്ലയില്‍നിന്നുള്ള 33 പുരുഷന്‍മാരും അഞ്ച് സ്ത്രീകളും ഒരു കുട്ടിയും ഉള്‍പ്പെടുന്നു. ഇവരിൽ നാലു പേരെ പൊതുസമ്പര്‍ക്കം ഒഴിവാക്കി കഴിയുന്നതിന് വീടുകളിലേക്ക് അയച്ചു. ബാക്കി 35 പേരേ ജില്ലയിലെ വിവിധ കോവിഡ് നിരീക്ഷണ കേന്ദ്രങ്ങളിലേക്ക് എത്തിച്ചു.


    32 പേരെ ഭരണങ്ങാനം അസീസി കേന്ദ്രത്തിലും മൂന്നു പേരെ കുമ്മണ്ണൂര്‍ സെന്‍റ് പീറ്റേഴ്സ് ഹോസ്റ്റലിലുമാണ് താമസിപ്പിച്ചിരിക്കുന്നത്. ഇതോടെ ജില്ലയില്‍ നിരീക്ഷണ കേന്ദ്രങ്ങളില്‍ കഴിയുന്നവരുടെ എണ്ണം 68 ആയി. നിലവില്‍ മൂന്നു കേന്ദ്രങ്ങളിലായാണ് ഇവര്‍ താമസിക്കുന്നത്. മെയ് ഏഴു മുതല്‍ ഇതുവരെ ജില്ലയില്‍ 134 പ്രവാസികളെത്തി. ഇതില്‍ 71 പുരുഷന്‍മാരും 63 സ്ത്രീകളും ഉള്‍പ്പെടുന്നു.


    ****

    
    
    (Release ID: 1622948) Visitor Counter : 13