      PIB Headquarters

      ലോക്ക് ഡൌൺ മൂലം തൃശ്ശൂരിൽ കുടുങ്ങിയ 23 രാജസ്ഥാൻ വിദ്യാർത്ഥികളെ അവരുടെ നാട്ടിലേക്ക് തിരിച്ചയച്ചു.
      Posted On: 04 MAY 2020 4:39PM by PIB Thiruvananthpuram


    
    
    തൃശൂർ , മെയ് 4,2020
    
    ലോക്ക് ഡൌൺ മൂലം തൃശ്ശൂരിൽ കുടുങ്ങിയ 23 രാജസ്ഥാൻ വിദ്യാർത്ഥികളെ അവരുടെ നാട്ടിലേക്ക് തിരിച്ചയച്ചു.തൃശൂർ ജില്ലാ ഭരണകൂടവും രാജസ്ഥാൻ ഗവര്മെന്റും നടത്തിയ സംയുക്ത ഇടപെടലിലൂടെയാണ് തിരിച്ചുപോക്ക് സാധ്യമായത്. ഒമ്പതാംക്ലാസ് വിദ്യാർഥികളായ 23 പേരാണ് ലോക്കഡോൺ മൂലം നാട്ടിലേക്ക് തിരിച്ചു പോകാനാകാതെ വിഷമത്തിൽ ആയത്പഠനപ്രവർത്തനങ്ങളുടെ ഭാഗമായി രാജസ്ഥാനിലെ തോം ജില്ലയിൽ നിന്നും തൃശ്ശൂരിലെ മായന്നൂർ ജവഹർ നവോദയ വിദ്യാലയത്തിൽ എത്തിയവരാണ് ഇവർ. മാതാപിതാക്കളെ കാണാനാവാതെ ദിവസങ്ങളായി ഇവർ ക്യാമ്പുകളിൽ കഴിയുകയായിരുന്നു . . ഒടുവിൽ ജില്ലാ ഭരണകൂടവും രാജസ്ഥാൻ ഗവൺമെന്റ് നടത്തിയ സംയുക്ത നടപടികളുടെ ഭാഗമായി രാജസ്ഥാൻ സർക്കാർ അയച്ച പ്രത്യേക ബസ്സിൽ കുട്ടികൾ നാട്ടിലേക്ക് തിരിച്ചു.
    
    മായന്നൂർ ജവഹർ നവോദയ വിദ്യാലയത്തിൽ മന്ത്രി എ സി മൊയ്തീൻ കുട്ടികൾക്ക് യാത്രയയപ്പ് നൽകി.
    രാജസ്ഥാൻ ഗവണ്മെന്റ് കേരളത്തോട് ആവശ്യപ്പെട്ടതിന്റെ ഭാഗമായി ഈ കുട്ടികളുടെ സംരക്ഷണത്തിനായി നല്ല ഇടപെടലുകളാണ് ജില്ലാ ഭരണകൂടവും സംസ്ഥാന ഗവര്മെന്റും നടത്തിയതെന്ന് മന്ത്രി ശ്രീ എ സി മൊയ്തീൻ പറഞ്ഞു .ഇവരുടെ കാര്യത്തിൽ മാത്രമല്ല കേരളത്തിലെ ലക്ഷക്കണക്കിന് വരുന്ന അതിഥി തൊഴിലാളികളെയും ഗവർമെന്റ് സംരക്ഷിക്കുകയാണെന്നും അദ്ദേഹം കൂട്ടിച്ചേർത്തു.
    15 ആൺകുട്ടികളും 8 പെൺകുട്ടികളും ഉൾപ്പെടെ 23 പേരാണ് യാത്ര തിരിച്ചിട്ടുള്ളത്. ഓരോ വിദ്യാർഥിക്കും ആവശ്യമായ കരുതൽ നൽകി സ്വന്തം നാട്ടിലേക്ക് തിരിച്ചു പോകാൻ വഴിതുറന്നു തന്ന കേരള ഗവൺമെന്റിനും ഉദ്യോഗസ്ഥർക്കും നന്ദി പറയാനും കുട്ടികൾ മറന്നില്ല. മന്ത്രിയുടെ സാന്നിധ്യത്തിൽ ജില്ലാ കളക്ടർ എസ് ഷാനവാസ് ബസ് ഫ്ലാഗ് ഓഫ് ചെയ്തു. വിവിധ നവോദയ വിദ്യാലയങ്ങൾ ഇടത്താവളം ആക്കി ആണ് ഇവരുടെ യാത്ര ചിട്ടപ്പെടുത്തിയിരിക്കുന്നത്. രാജസ്ഥാൻ പോലീസ്, വൈദ്യസംഘം, അധ്യാപകർ എന്നിവരും യാത്രാസംഘത്തിൽ ഉണ്ട്. യാത്രയിൽ ഇനിയും ദൂരം ഏറെ കിടക്കാൻ ഉണ്ടെങ്കിലും ഉറ്റവരുടെ അടുത്തേക്ക് എത്താനുള്ള സന്തോഷത്തിലാണ് ഈ വിദ്യാർഥികൾ.

    
    
    (Release ID: 1620904) Visitor Counter : 12