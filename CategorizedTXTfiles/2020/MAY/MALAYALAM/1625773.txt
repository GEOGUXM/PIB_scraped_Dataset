      ആരോഗ്യ, കുടുംബക്ഷേമ മന്ത്രാലയം

      കോവിഡ് 19 മായി ബന്ധപ്പെട്ട ഏറ്റവും പുതിയ വിവരങ്ങൾ
      Posted On: 21 MAY 2020 1:53PM by PIB Thiruvananthpuram


    
    
    നമ്മുടെ രാജ്യത്തെ ആരോഗ്യസംവിധാനങ്ങളെ നവീകരിക്കാൻ , ഈ ലോക്ഡൗൺ കാലം ഫലപ്രദമായി ഉപയോഗിക്കപ്പെട്ടു . ഇതുവരെ 45,299 പേരാണ് കോവിഡിൽ നിന്ന് മുക്തി നേടിയത്. 40.32% ആണ് രാജ്യത്തെ കോവിഡ് മുക്തിനിരക്ക് . ഇന്നുവരെയുള്ള കണക്കുകൾ പ്രകാരം രാജ്യത്തെ 555 ലാബുകളിലായി 26,15,920 സാമ്പിളുകളാണ് നാം പരിശോധിച്ചത് . ഇതിൽ തന്നെ കഴിഞ്ഞ ഇരുപത്തിനാലു മണിക്കൂറിനിടെ നാം പരിശോധനയ്ക്ക് വിധേയമാക്കിയത് 1,03,532 സാമ്പിളുകളാണ് . നിലവിൽ 391 സർക്കാർ ലാബുകളിലും 164 സ്വകാര്യ ലാബുകളിലുമാണ് കോവിഡ് പരിശോധന സൗകര്യമുള്ളത് .
    
    കോവിഡിനെ പ്രതിരോധിക്കാൻ കേന്ദ്ര - സംസ്ഥാന സർക്കാരുകളുടെ നേതൃത്വത്തിൽ സംയോജിത ശ്രമങ്ങളാണ് ഉണ്ടായിട്ടുള്ളത് . ഇതിന്റെ ഭാഗമായി രാജ്യത്ത് 3027 ഓളം കോവിഡ് ആശുപത്രികളും , കോവിഡ് ആരോഗ്യ കേന്ദ്രങ്ങളും സജ്ജമാക്കി . ഇതിനു പുറമെ 7,013 കോവിഡ് കെയർ കേന്ദ്രങ്ങളും കണ്ടെത്തുകയുണ്ടായി . സംസ്ഥാനങ്ങൾക്കായി 65 ലക്ഷം PPE കിറ്റുകളും , 101.07 ലക്ഷം N95 മാസ്കുകളുമാണ് കേന്ദ്രം വിതരണം ചെയ്തത് . ദിവസേന ഏതാണ്ട് മൂന്നു ലക്ഷം വീതം PPE കിറ്റുകളും , N95 മാസ്കുകളുമാണ് നാമിപ്പോൾ തദ്ദേശീയമായി ഉത്പാദിപ്പിക്കുന്നത് . കോവിഡിനെ തുടർന്നാണ് ഇവ രണ്ടിന്റെയും നിർമ്മാണം നമ്മുടെ രാജ്യത്ത് ആരംഭിച്ചത് .
    
    കോവിഡ് 19 നായി ICMR രൂപീകരിച്ച ദേശീയ കർമ്മസേന (NTF) ഈ മാർച്ച് പകുതിക്ക് ശേഷം 20 തവണയാണ് യോഗം ചേർന്നത് . മഹാമാരിയെ ശാസ്ത്രീയപരമായും , സാങ്കേതികപരമായും പ്രതിരോധിക്കുന്നതിൽ മികച്ച സംഭാവനയാണ് NTF നൽകിയിട്ടുള്ളത് .
    
    പുതിയ പരിശോധന കിറ്റുകൾ , സുരക്ഷാവസ്ത്രങ്ങൾ , ശ്വസന സംവിധാനങ്ങൾ തുടങ്ങിയവ വികസിപ്പിക്കുന്നതിനായി ഇരുപത്തിനാലുമണിക്കൂറും നീണ്ട കഠിന പരിശ്രമത്തിലാണ് രാജ്യത്തെ ശാസ്ത്രസമൂഹം . ഇവരെ പ്രചോദിപ്പിക്കുനതിനായി , ആരോഗ്യ-കുടുംബക്ഷേമ , ശാസ്ത്ര-സാങ്കേതിക വിദ്യ , ഭൗമശാസ്ത്ര മന്ത്രാലയങ്ങളുടെ ചുമതലവഹിക്കുന്ന കേന്ദ്രമന്ത്രി ഡോ ഹര്ഷവർദ്ധന്റെ കീഴിൽ പ്രത്യേക നടപടികൾക്കും തുടക്കം കുറിച്ചിരുന്നു .
    
    കോവിഡ് മഹാമാരിയെത്തുടർന്ന് രാജ്യത്തെ കുടിയേറ്റത്തൊഴിലാളികൾ , വഴിയോരക്കച്ചവടക്കാർ , നഗരങ്ങളിൽ കുടിയേറിപ്പാർക്കുന്ന പാവപ്പെട്ടവർ , ചെറുകിട കച്ചവടക്കാർ , സ്വയം തൊഴിൽ ചെയ്യുന്നവർ , ചെറുകിട കര് ‍ ഷകര് ‍ എന്നിവർക്ക് നിരവധി കഷ്ടപ്പാടുകളാണ് നേരിടേണ്ടി വന്നത്. ഇത് ലഘൂകരിക്കുന്നതിനായി ," പ്രധാൻമന്ത്രി ഗരീബ് കല്യാൺ യോജന ", " ആത്മനിർഭർ ഭാരത് അഭിയാൻ " തുടങ്ങിയ നിരവധി നയങ്ങളും ഭരണകൂടം പ്രഖ്യാപിക്കുകയുണ്ടായി . നഗരങ്ങളിലെ കുടിയേറ്റത്തൊഴിലാളികൾ , ദരിദ്രർ , വിദ്യാര്ത്ഥികള് എന്നിവർക്ക് തുല്യതയും , സാമൂഹിക സുരക്ഷയും ഉറപ്പാക്കാൻ , ചെലവ്കുറഞ്ഞ വാടക പാർപ്പിടസമുച്ചയങ്ങൾ വഴി സാധിക്കും .
    
    നഗരങ്ങളിലുള്ള ഗവൺമെൻറ് ഉടമസ്ഥതയിലുള്ള കെട്ടിടങ്ങളെയാണ് ചിലവുകുറഞ്ഞ വാടക പാർപ്പിട സമുച്ചയങ്ങ (ARHC) ളാക്കി മാറ്റുക . പൊതു - സ്വകാര്യ പങ്കാളിത്തത്തിലൂടെയും , ആനുകൂല്യങ്ങൾ നൽകിയുമാകും ഇത് നടപ്പാക്കുക . സംസ്ഥാനസർക്കാർ ഏജൻസികളോ , സമാനമേഖലയിൽ പ്രവർത്തിക്കുന്ന കേന്ദ്രസർക്കാർ സ്ഥാപനങ്ങളോ ആവും ARHC കൾ നിർമ്മിച്ച് അതിന്റെ പ്രവർത്തനം നടത്തുക .


    ***

    
    
    (Release ID: 1625773) Visitor Counter : 14
    
    
      Read this release in: Urdu , Marathi , Hindi , Tamil