      संरक्षण मंत्रालय

      कोविड-19 च्या प्रतिकाराविषयी संरक्षण मंत्री राजनाथ सिंग यांचा ऑस्ट्रेलियाच्या संरक्षणमंत्र्यांशी दूरध्वनीवरून संवाद
      Posted On: 26 MAY 2020 5:28PM by PIB Mumbai


    संरक्षण मंत्री राजनाथ सिंग यांनी आज ऑस्ट्रेलियाच्या संरक्षणमंत्री लिंडा रेनॉल्ड्स यांच्याशी दूरध्वनीवरून संवाद साधला . कोविड - 19 साथरोगाचा सामना करण्यासाठी आपापल्या देशाने उचललेल्या पावलांविषयी उभय संरक्षणमंत्र्यांनी यावेळी चर्चा केली. कोविड- 19 विरोधातील आंतरराष्ट्रीय पातळीवरील प्रयत्नांमध्ये भारताने दिलेल्या योगदानाविषयी श्री.राजनाथ सिंग यांनी लिंडा रेनॉल्ड्स यांना माहिती दिली. तसेच , या साथरोगाविरुद्धच्या जागतिक लढाईतील परस्पर सहकार्याच्या मुद्द्यांवर चर्चाही केली. कोविड- 19 नंतरच्या आव्हानांचा सामना करण्यासाठी इतर देशांसोबतच परस्पर सहकार्याने काम करण्यासाठी उभय देशांना भारत-ऑस्ट्रेलिया सामरिक भागीदारीमुळे एका मजबूत पाया मिळाला आहे , यावर दोन्ही नेत्यांचे एकमत झाले.


    ' भारत-ऑस्ट्रेलिया सामरिक भागीदारी ' च्या चौकटीत , द्विपक्षीय संरक्षण आणि सुरक्षाविषयक सहकार्याचे उपक्रम पुढेही सुरूच ठेवण्यासाठी उभय राष्ट्राच्या संरक्षणमंत्र्यांनी वचनबद्धता प्रकट केली.


    ***


    B.Gokhale/J.Vaishanpayan/P.Kor


    ***


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1626928) Visitor Counter : 21
    
    
      Read this release in: English , Urdu , Hindi , Assamese , Manipuri , Bengali , Punjabi , Odia , Tamil , Telugu , Kannada , Malayalam