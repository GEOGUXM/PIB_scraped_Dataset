      केंद्रीय लोकसेवा आयोग

      5 जूननंतर जाहीर होणार युपीएससी परीक्षांचे नवे वेळापत्रक
      Posted On: 20 MAY 2020 6:49PM by PIB Mumbai


    नवी दिल्ली , 20 मे 2020


    कोविड-19 मुळे जारी केलेल्या देशव्यापी निर्बंधाच्या तिसऱ्या टप्प्यातील परिस्थितीचा आढावा घेण्यासाठी केंद्रीय लोकसेवा आयोगाने आज एक विशेष बैठक आयोजित केली होती. अनेक निर्बंध अजूनही कायम असल्याने , सद्यस्थितीत परीक्षा व मुलाखती पुन्हा सुरु करणे शक्य नाही, असा निर्णय आयोगाने घेतला आहे.


    तथापि , केंद्र सरकार व विविध राज्यांनी जाहीर केलेल्या काही शिथिलतांची आयोगाने दखल घेतली असून टाळेबंदीच्या चौथ्या कालावधीनंतर पुन्हा एकदा परिस्थितीचा आढावा घेण्याचा निर्णय घेतला आहे. गेल्या दोन महिन्यांपासून पुढे ढकलण्यात आलेल्या विविध परीक्षा व मुलाखतींच्या उमेदवारांना काही स्पष्टीकरण देण्याच्या दृष्टीने, आयोग 5 जून, 2020 रोजी होणाऱ्या बैठकीत परीक्षांचे सुधारित वेळापत्रक जारी करेल. 5 जून 2020 रोजी आयोगाच्या बैठकीनंतर परीक्षांच्या नवीन दिनदर्शिकेचा/वेळापत्रकाचा तपशील केंद्रीय लोकसेवा आयोगाच्या संकेतस्थळावर प्रकाशित केला जाईल.


    S.Pophale /S. Mhatre /P.Malandkar


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1625687) Visitor Counter : 23
    
    
      Read this release in: English , Urdu , Hindi , Manipuri , Punjabi , Odia , Tamil , Telugu