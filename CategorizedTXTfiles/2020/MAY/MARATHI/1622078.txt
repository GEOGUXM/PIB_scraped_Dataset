      कृषी मंत्रालय

      रब्बी हंगाम 2020-21 मध्ये डाळी, तेलबिया आणि गहू खरेदी जोरात सुरु
      
      2,682 कोटी रुपयांच्या डाळी आणि तेलबिया खरेदीचा 3.25 लाखांहून अधिक शेतकऱ्यांना फायदा
      
      उन्हाळी पिकांच्या पेरणी क्षेत्रात लक्षणीय वाढ

      Posted On: 05 MAY 2020 6:10PM by PIB Mumbai

    नवी दिल्ली , 5 मे 2020


    रब्बी हंगाम 2020-21 मध्ये 2 मे 2020 पर्यंत 2,682 कोटी रुपये किंमतीच्या एमएसपी मुल्यानुसार 2,61,565 मेट्रिक टन डाळी आणि 3,17,473 मेट्रिक टन तेलबियांची खरेदी झाली असून 3,25,565 शेतकऱ्यांना याचा लाभ झाला आहे. यापैकी , 14,859 मेट्रिक टन डाळी आणि 6706 मेट्रिक टन तेलबियांची खरेदी 1 आणि 2 मे रोजी मध्यप्रदेश , महाराष्ट्र , कर्नाटक , राजस्थान , उत्तरप्रदेश आणि हरयाणा या राज्यांमध्ये झाली.


    त्याशिवाय , रब्बी पणन हंगाम 2020-21 मध्ये एफसीआयमध्ये 1,87,97,767 मेट्रिक टन गहू दाखल झाला , त्यापैकी 1,81,36,180 मेट्रिक टन गव्हाची खरेदी करण्यात आली.


    दरम्यान , उन्हाळी पिकांचे पेरणी क्षेत्र खालीलप्रमाणे आहे:


    तांदूळ: मागील वर्षीच्या उन्हाळी तांदळाच्या 25.26 लाख हेक्टर पेरणी क्षेत्राशी तुलना करता यावर्षी या क्षेत्रात वाढ होऊन ते अंदाजे 34.80 लाख हेक्टर झाले आहे.


    डाळी: गेल्या वर्षीच्या तुलनेत यावर्षी सुमारे 8.77 लाख हेक्टर क्षेत्रावर डाळींची पेरणी केली असून गेल्यावर्षी याच हंगामात 5.44 लाख हेक्टरवर डाळींची पेरणी करण्यात आली होती.


    तृणधान्ये: मागील वर्षीच्या तृणधान्यांच्या 5.49 लाख हेक्टर पेरणी क्षेत्राशी तुलना करता यावर्षी या क्षेत्रात वाढ होऊन ते अंदाजे 9.12 लाख हेक्टर झाले आहे.


    तेलबिया: यावर्षी सुमारे 8.87 लाख हेक्टर क्षेत्रावर तेलबियांची पेरणी करण्यात आली असून गेल्यावर्षी याच हंगामात 7.00 लाख हेक्टर क्षेत्रावर तेलबियांची पेरणी केली होती.


    कोविड- 19 साथीच्या आजारामुळे लागू केलेल्या लॉकडाऊन कालवधीत शेतकरी आणि शेतीच्या कामांना सुविधा पुरविण्यासाठी भारत सरकारचा , कृषी , सहकार आणि शेतकरी कल्याण विभाग अनेक उपाययोजना राबवीत आहे. 24 मार्च 2020 पासून सुरु झालेल्या लॉकडाऊन कालावधीत प्रधानमंत्री किसान सन्मान निधी (पीएम-किसान) योजनेंतर्गत सुमारे 9.06 कोटी शेतकरी कुटुंबांना लाभ मिळाला असून आतापर्यंत 18,134 कोटी रुपये वितरीत केले आहेत.


    *****


    B.Gokhale/S.Mhatre/P.Kor


    ***


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1622078) Visitor Counter : 8
    
    
      Read this release in: Odia , Bengali , English , Urdu , Hindi , Manipuri , Punjabi , Tamil , Telugu