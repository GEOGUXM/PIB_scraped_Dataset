      मंत्रिमंडळ

      सध्याच्या ‘आंशिक पतहमी योजनेत’ बदल करण्याच्या प्रस्तावाला केंद्रीय मंत्रिमंडळाची मंजुरी
      
      AA किंवा त्यापेक्षा कमी मानांकन असलेल्या बॉन्ड्स किंवा व्यवसायिक पेपर्सची PSB मार्फत खरेदी करण्यासाठी पोर्टफोलियो हमी
      
      Posted On: 20 MAY 2020 7:56PM by PIB Mumbai


      पंतप्रधान नरेंद्र मोदी यांच्या अध्यक्षतेखाली आज झालेल्या केंद्रीय मंत्रिमंडळाच्या बैठकीत सार्वजनिक क्षेत्रातील बॅंकांमार्फत जारी करण्यात आलेल्या 20 टक्क्यांपर्यंतच्या सार्वभौम पोर्टफोलियो हमीला मंजुरी देण्यात आली. NBFC/MFC/ किंवा सूक्ष्म वित्तीय संस्थांद्वारे , AA किंवा त्यापेक्षा कमी मानांकन असलेल्या बॉन्ड्स किंवा व्यावसायिक पेपर्सच्या खरेदीत पहिल्यांदा नुकसान झाल्यास ही हमी देता येईल. आंशिक पत हमी योजनेचा विस्तार करून सार्वजनिक बँकांना ही हमी देता येईल.


      त्याशिवाय , सध्याच्या आंशिक पत हमी योजनेत ( PCGS) बदल करुन एकत्रित मालमत्ता विकत घेण्याइतकी क्षमता वाढवण्यापर्यंत योजनेचा विस्तार करण्याच्या प्रस्तावाला देखील केंद्रीय मंत्रिमंडळाने मंजुरी दिली आहे--


      · गेल्या वर्षभरात केवळ तांत्रिक कारणांसाठी विशेष उल्लेखित खाती ( SMA) श्रेणी 1 च्या अंतर्गत नामोल्लेख झालेल्या NBFCs/HFCs ( बिगर बँकिग वित्तीय संस्था/ गृहनिर्माण वित्तीय संस्था) मात्र 1 ऑगस्ट 2018 च्या आधी पात्र असलेल्या संस्थाना पात्र ठरवणे. याआधी याच कालावधीत SMA-1 किंवा SMA-2 श्रेणीत असलेल्या संस्था या योजनेसाठी अपात्र होत्या.


      · संबंधित NBFC/HFC संस्थांनी आर्थिक वर्ष 17-18, 18-19 आणि 19-20 यापैकी किमान एका आर्थिक वर्षात तरी नफा मिळवलेला असावा , इथपर्यंत , निव्वळ नफ्याचा निकष शिथिल करणे. याआधी , NBFC/HFC यांनी आर्थिक वर्ष 2017-18 आणि 2018-19 दरम्यान निव्वळ नफा मिळवला असणे अनिवार्य होते.


      · मालमत्ता निर्माण झाल्याच्या तारखेविषयीचे निकष शिथिल करणे जेणेकरुन सुरुवातीच्या पूलरेटिंगच्या किमान सहा महिने आधी निर्माण झालेल्या मालमत्तेचा समावेश करता येईल. याआधी , केवळ 31 मार्च 2019 च्या आधी निर्माण झालेली मालमत्ताच या योजनेअंतर्गत पात्र होती.


      · एकत्रित मालमत्ता ( pooled assets) विकत घेण्यासाठीच्या योजनेला 30.6.2020 पासून 31.3.2021 पर्यंत मुदतवाढ देणे.


      आधीची आंशिक पत हमी योजना 11 डिसेंबर 2019 रोजी जाहीर करण्यात आली होती , ज्यानुसार , ज्यांच्या एकत्रित मालमत्ता/संपत्तीला BBB+ किंवा त्यापेक्षा अधिक मानांकन असेल , त्या आर्थिकदृष्ट्या चांगल्या स्थितीत असलेल्या NBFCs/ MFCs चे 1 , 00 , 000 कोटी रुपयांपर्यंतचे कर्ज विकत घेताना सार्वजनिक बँकांच्या पहिल्या नुकसानाच्या 10 टक्के सार्वभौम हमी दिली जात होती. कोविड- 19 आणि त्यामुळे लागू असलेल्या लॉकडाऊनमुळे आता NBFCs आणि HFCs ना सहाय्य करण्यासाठी अतिरिक्त उपाययोजनांची आवश्यकता आहे. त्यासाठी , देयतेच्या बाजूने , NBFCs/HFCs ने जारी केलेले बॉन्ड्स/ CP खरेदी करतांना संरक्षण म्हणून सार्वभौम हमी देणे , त्याशिवाय सूक्ष्म वित्तीय संस्था , ज्या छोट्या कर्जदारांना कर्ज देण्यात महत्वाची भूमिका बजावतात , त्यानाही हमी देणे तसेच मालमत्तेच्या बाजूने बघता , सध्याच्या पत हमी योजनेत बदल करुन त्याची व्याप्ती वाढवणे


      अंमलबजावणीचे वेळापत्रक :


      केंद्र सरकारच्या या वन टाईम आंशिक पत हमी योजनेचा लाभ घेण्यासाठीची संधी 31 मार्च 2021 पर्यंत खुली राहणार आहे. या योजनेअंतर्गत , विशिष्ट कालावधीत एकत्रित संपत्ती विकत घेण्यासाठी तसेच बॉन्ड्स/ CP खरेदी करण्यासाठी ही संधी असेल. किंवा त्या तारखेपर्यंत , जोवर सरकारतर्फे दोन्हीसाठी 10,000 कोटी रुपयांपर्यंतची हमी दिली जाईल , या पैकी जो कालावधी लवकर असेल तो.


      परिणाम :


      कोविड- 19 चे संकट आणि त्यामुळे लागू असलेला लॉकडाऊन यामुळे कर्जसंकलन आणि कर्जवाटप या दोन्हीवर विपरीत परिणाम झाला आहे. तसेच , अर्थव्यवस्थेवर देखील त्याचा प्रभाव पडला आहे. याचा NBFC/ HFC/ MFI क्षेत्रांच्या संपत्तीच्या दर्जावर विपरीत परिणाम होण्याची शक्यता आहे , ज्याचा अप्रत्यक्ष परिणाम सूक्ष्म , लघु आणि मध्यम उद्योगांवर होऊ शकतो. रिझर्व बँकेच्या उपाययोजनांमुळे या क्षेत्रांना थोडा दिलासा मिळाला असला तरी , भविष्यात येणाऱ्या आव्हानांचा सामना करण्यासाठी PCGS योजनेच्या विस्ताराचा लाभ होऊ शकेल .


      ***


      M.Chopade/R.Aghor/P.Kor


      ***


      सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1625523) Visitor Counter : 42
    
    
      Read this release in: English , Urdu , Hindi , Bengali , Manipuri , Punjabi , Gujarati , Odia , Tamil , Telugu , Kannada , Malayalam