      विज्ञान आणि तंत्रज्ञान मंत्रालय

      कोविड कथा: जनजागृतीकरता मल्टिमिडिया मार्गदर्शिका
      
      कोविड-19 महामारीबद्दल ए टू झेड ( इत्यंभूत ) माहिती देणार

      Posted On: 27 MAY 2020 8:15PM by PIB Mumbai

    नवी दिल्ली , 27 मे 2020


    राष्ट्रीय विज्ञान आणि माहिती तंत्रज्ञान परीषदेचा( NCSTC) विज्ञान तंत्रज्ञान विभाग( DST) आणि डॉ अनामिका मेमोरियल ट्रस्ट यांनी मिळून कोविड - 19 महामारीची ए टू झेड ( सर्वंकश ) माहिती देणार्या लोकप्रिय मल्टिमीडीया मार्गदर्शिकेची हिन्दी आवृत्ती काढली आहे.


    या महिन्याच्या सुरूवातीलाच त्याची इंग्रजी प्रत प्रसिध्द झाली आहे . हिन्दी भाषिक भागातून कोविड कथाच्या आवृतीची जोरदार मागणी झाल्याने ही हिंदी आवृत्ती प्रकाशित झाली असून त्यात लोकांना उपयुक्त अधिक माहिती दिली आहे .


    “ सामान्य माणसांना विज्ञानाचे आकलन त्यांच्या भाषेतून करून दिले पाहिजे आणि हिंदी ही बहुसंख्यांची बोलीभाषा आहे म्हणून कोविड कथा चे महत्व अधिक आहे ” असे डिएसटीचे सचिव प्रा आशुतोष शर्मा याची प्रशंसा करताना सांगितले.


    या महामारीच्या काळात , लोकांच्या मनावर ताण आलेला असतांना यातील विज्ञान व्यंगचित्रे ( सायन्टून्स) वैज्ञानीक संदेश आणि आरोग्याच्या संकल्पना सहज , रंजकतेने , हसत खेळत लोकांना समजावून देतील.


    भारत सरकारच्या विज्ञान आणि तंत्रज्ञान विभागाने मल्टिमिडीयाच्या आणि डिजीटल माध्यमाद्वारे कोविड -19 महामारीबद्दलची माहिती लोकांना सहजपणे समजेल आणि त्यांच्या प्रश्नाचे सहजपणे आदानप्रदान होईल असे हे ईलेक्ट्राँनिक माध्यम जनजागृतीसाठी उपलब्ध केले आहे .


    आनंदाची गोष्ट म्हणजे लोकांनी कोविड कथा चळवळ संपूर्ण देशभरात उचलून धरली असून त्याची साखळी तयार होत आहे. मेघालय राज्याच्या खासी भाषेत कोविड कथा भाषांतरीत होत आहे , तामिळ आवृत्ती तयार होत असून बंगाली आणि आसामी आवृत्त्यांचे काम सुरू आहे.


    विज्ञान प्रसाराची तळमळ असलेले तज्ञ कोविड कथा फ्लिप आवृत्ती , ॲ निमेशन , व्हिडीओ अशा वेगवेगळ्या स्वरुपात आणण्यासाठी प्रयत्नशील आहेत . वेगवेगळ्या अधिकृत संस्था त्यांच्या सामाजिक माध्यमांसाठी आणि जनसंपर्कासाठी कोविड कथांमधील करावे-न करावे अशा प्रकारची माहिती , सायन्टून्स , व्यंजनांच्या ओळीने दिली जाणारी दैनंदिन माहीती वापरत असून त्यायोगे हिन्दी भाषेतून तसेच स्थानिक भाषांतून कोविड कथा तळागाळापर्यंत पोहचत आहे .


    कोविड कथा हिंदीसाठी येथे क्लिक करा


    कोविड कथा इंग्रजीसाठी येथे क्लिक करा


    B.Gokhale/S.Patgaonkar/P.Malandkar


    

    
    (Release ID: 1627270) Visitor Counter : 32
    
    
      Read this release in: Telugu , English , Urdu , Hindi , Manipuri , Assamese , Punjabi , Tamil