      पेट्रोलियम आणि नैसर्गिक वायू मंत्रालय

      पीएमयूवाय लाभार्थ्यांना आतापर्यंत 6.8 कोटी मोफत एलपीजी सिलेंडर वितरित
      Posted On: 21 MAY 2020 4:25PM by PIB Mumbai


    नवी दिल्ली , 21 मे 2020


    कोविड - 19 च्या काळात आर्थिक जबाबदारीचा भाग म्हणून , भारत सरकारने दारि द्रय रेषेखालील जनतेसाठी “ प्रधानमंत्री गरीब कल्याण योजना ” ( पीएमजीकेपी) , या योजनेअंतर्गत पेट्रोलियम आणि नैसर्गिक वायू मंत्रालयाच्या वतीने 8 कोटी पीएमयूवाय लाभार्थ्यांना एप्रिल 2020 मध्ये 1.4.2020 पासून 3 महिन्यांसाठी एलपीजी सिलिंडर्स विनामूल्य पुरवित आहे. तेल विपणन कंपन्यांकडून (ओएमसी) पीएमजीकेपी योजनेअंतर्गत लाभार्थ्यांना 20.05.20 पर्यंत 453.02 लाख सिलिंडर वितरित करण्यात आले , तेल विपणन कंपन्यांनी योजनेअंतर्गत एकूण 679.92 सिलिंडर पीएमयूवाय लाभार्थ्यांना वितरित केले आहेत. लाभार्थ्यांना त्यांच्या खात्यात डायरेक्ट बेनिफिट ट्रान्स्फर (डीबीटी) च्या माध्यमातून आगाऊ निधी देण्यात आला , जेणेकरून सुविधेचा लाभ घेण्यास लाभार्थ्यांना कोणतीही अडचण उ द्‌भवणा र नाही. सिलिंडर वितरित करण्याच्या साखळीतील कर्मचारी असलेले कोरोना योद्धे ग्राहकांना केवळ वेळेत सिलिंडर उपलब्धच करून देत नाहीत , तर ग्राहकांमध्ये आरोग्याच्या विविध जागृतीबाबत आणि स्वच्छतेबाबतच्या सूचना , मार्गदर्शक तत्त्वे यांबाबत जनजागृती देखील करीत आहेत.


    M.Jaitly /S. Shaikh /P.Malandkar


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1625771) Visitor Counter : 24
    
    
      Read this release in: Hindi , English , Urdu , Assamese , Manipuri , Punjabi , Odia , Tamil , Telugu , Kannada , Malayalam