      पंतप्रधान कार्यालय

      पंतप्रधान श्री.नरेंद्र मोदी यांनी इजिप्तचे राष्ट्रपती श्री. अब्देल फत्ताह अल-सिसी यांच्याशी साधला दूरध्वनीवर संवाद
      Posted On: 26 MAY 2020 8:48PM by PIB Mumbai


    नवी दिल्ली , 26 मे 2020


    आज दूरध्वनीवरून झालेल्या संभाषणाद्वारे पंतप्रधान श्री.नरेंद्र मोदी यांनी इजिप्तचे राष्ट्रपती श्री.अब्देल फत्ताह अल-सिसी यांना तसेच इजिप्तच्या जनतेला ईद-उल-फित्र निमित्त शुभेच्छा दिल्या.


    इजिप्तच्या राष्ट्रपतींनी शुभेच्छांचा स्वीकार केला. ते म्हणाले की , इजिप्त आणि भारत या दोहोंना जगातील प्राचीनतम संस्कृतींमध्ये महत्त्वाचे स्थान आहे. या दोन देशांमध्ये वेगाने वृद्धिंगत होत जाणाऱ्या द्विपक्षीय संबंधांबद्दल त्यांनी समाधान व्यक्त केले.


    कोविड- 19 संकटकाळात इजिप्तमध्ये असलेल्या भारतीयांच्या सुरक्षा आणि कल्याण बाबत काळजी घेतल्याबद्दल पंतप्रधानांनी इजिप्तच्या शासनयंत्रणेची व अधिकारी वर्गाची प्रशंसा केली.


    यावर्षी पंतप्रधान इजिप्तला भेट देणार होते , मात्र कोविड- 19 साथरोगामुळे तो दौरा पुढे ढकलावा लागला. या भेटीचा संदर्भ देत पंतप्रधानांनी , परिस्थिती सुरळीत होताच इजिप्तचे राष्ट्रपती सिसी यांना भेटण्याची इच्छा व्यक्त केली.


    *****


    B.Gokhale/ J.Vaishanpayan/P.Kor


    ***


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1626993) Visitor Counter : 14
    
    
      Read this release in: Punjabi , English , Urdu , Hindi , Manipuri , Assamese , Gujarati , Odia , Telugu , Kannada , Malayalam