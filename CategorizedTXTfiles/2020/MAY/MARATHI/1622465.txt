      संरक्षण मंत्रालय

      संरक्षण मंत्री राजनाथ सिंह यांनी भूषविले मनोहर पर्रीकर संरक्षण अध्ययन आणि विश्लेषण संस्थेच्या आभासी कार्यकारी परिषदेचे अध्यक्षस्थान
      Posted On: 08 MAY 2020 10:53PM by PIB Mumbai


    नवी दिल्ली , 8 मे 2020


    संरक्षण मंत्री राजनाथ सिंह यांनी आज मनोहर पर्रीकर संरक्षण अध्ययन आणि विश्लेषण संस्थेच्या (एमपी-आयडीएसए) 165 व्या आणि पहिल्या आभासी कार्यकारी परिषदेच्या (ईसी) बैठकीचे अध्यक्षस्थान भूषविले.


    कोविड -19 च्या पार्श्वभूमीवर मर्यादा असूनही आपले कर्तव्य बजावल्याबद्दल संरक्षण मंत्री राजनाथ सिंह यांनी एमपी-आयडीएसएचे महासंचालक , राजदूत सुजान आर चिनॉय , ईसीचे सर्व सदस्य आणि इतर तज्ज्ञ मंडळींचे अभिनंदन केले. कोविड -19 महामारीच्या पार्श्वभूमीवर काही तज्ज्ञ आणि कर्मचार्‍यांच्या हालचालींवर मर्यादा असल्या तरी त्यावर यशस्वीपणे मात करीत संस्थेने या तज्ज्ञांचे संशोधन त्यांच्या लिखाणाद्वारे आणि वेबिनारच्या माध्यमातून सर्वांपर्यंत पोहचविल्याचे संरक्षण मंत्र्यांनी नमूद केले. एमपी-आयडीएसए ही निर्बंधा दरम्यान पुन्हा सुरु होणाऱ्या संस्थांपैकी पहिली संस्था असून सर्व सुरक्षाविषयक आणि सुरक्षित शारीरिक अंतर नियमांचे अनुसरण करीत आहे.


    संरक्षण , सुरक्षा आणि आंतरराष्ट्रीय संबंधांमध्ये गुणवत्तापूर्ण संशोधन करणारी एक प्रमुख संस्था म्हणून एमपी-आयडीएसएच्या योगदानाची प्रशंसा राजनाथ सिंह यांनी केली. वर्षानुवर्षे संस्थेने देशातील विविध राज्यांतील सशस्त्र सेना , केंद्रीय पोलिस संघटना आणि निमलष्करी दले , सरकारच्या संशोधन संस्था आणि विद्यापीठांशी व्यापक संबंध प्रस्थापित करण्यासाठी परिश्रमपूर्वक कार्य केले आहे. देश-विदेशातील विद्वानांसोबत या संस्थेचे विस्तृत आदान प्रदान असल्यामुळे विद्वानांना मुक्त वातावरणात स्पष्ट मत मांडण्याची संधी प्रदान करते. विचारांच्या अशा आदान-प्रदानामुळे धोरण ठरविताना वैकल्पिक दृष्टीकोन आणि नवीन माहिती मिळते.


    एमपी-आयडीएसएच्या भावी प्रयत्नांसाठी शुभेच्छा देताना सध्याच्या अर्थव्यवस्थेतील संकटकाळात विशेषत: संरक्षण आधुनिकीकरणासाठी लागणाऱ्या संसाधनांच्या मर्यादेवर मात करण्यासाठी तज्ज्ञांनी नवीन कल्पना तयार करण्याच्या दृष्टीने आत्मविश्वास वाढवावा , अशी विनंती संरक्षण मंत्र्यांनी केली. दहशतवादविरोधी लढ्यात सीमेवर सज्ज असणाऱ्या आणि कोविड-19 विरुद्धच्या लढ्यात मदत व पाठबळ देणाऱ्या भारतीय सशस्त्र दलाच्या शौर्य व बलिदानाचे कौतुक राजनाथ सिंह यांनी यावेळी केले.


    आयोगाच्या बैठकीस त्याचे सदस्य संरक्षण सचिव डॉ. अजय कुमार , माजी गृहसचिव जी. के. पिल्लई आणि प्रा. एस. डी. मुनी उपस्थित होते. राजदूत स्वस्पावन सिंह , लेफ्टनंट जनरल प्रकाश मेनन (सेवानिवृत्त) , व्हाईस ऍडमिरल शेखर सिन्हा (निवृत्त) , एअर मार्शल व्ही.के. भाटिया (निवृत्त) आणि गुलशन लुथ्रा हे व्हिडिओ कॉन्फरन्सिंगच्या माध्यमातून बैठकीस उपस्थित होते.


    M.Jaitly / V.Joshi /P.Malandkar


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1622465) Visitor Counter : 14
    
    
      Read this release in: English