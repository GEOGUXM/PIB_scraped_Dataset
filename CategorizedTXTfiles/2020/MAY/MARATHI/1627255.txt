      कृषी मंत्रालय

      पीएम-जीकेवाय अंतर्गत राज्य/केंद्रशासित प्रदेशांमध्ये 13.4 कोटी लाभधारकांना 1.78 लाख मेट्रिक टन डाळींचे वाटप
      
      प्रधानमंत्री किसान सन्मान निधी योजनेंतर्गत लॉकडाऊन कालावधीत 9.67कोटी शेतकऱ्यांना 19,350.84 कोटी रुपये वितरीत

      Posted On: 27 MAY 2020 7:54PM by PIB Mumbai

    नवी दिल्ली , 27 मे 2020


    पीएम-जीकेवाय योजनेंतर्गत डाळींचे वाटप


    प्रधानमंत्री गरीब कल्याण योजनेंतर्गत (पीएम-जीकेवाय) राज्य/केंद्रशासित प्रदेशांना सुमारे 4.57 लाख मेट्रिक टन डाळ पाठविली आहे. राज्य/केंद्रशासित प्रदेशातील 1340.61 लाख लाभार्थ्यांना यापैकी 1.78 लाख मेट्रिक टन डाळींचे वाटप करण्यात आले आहे.


    लॉकडाऊन कालावधीत नाफेड कडून डाळी आणि तेलबियांच्या खरेदीची स्थिती:

      * आंध्रप्रदेश , तेलंगणा , कर्नाटक , राजस्थान , महाराष्ट्र , मध्यप्रदेश , गुजरात , उत्तरप्रदेश आणि हरियाणा या 9 राज्यांमधून 7.33 लाख मेट्रिक टन चण्याची खरेदी करण्यात आली आहे.
      * राजस्थान , मध्यप्रदेश , उत्तरप्रदेश , गुजरात आणि हरयाणा या 5 राज्यांमधून 5.91 लाख मेट्रिक टन मोहरी खरेदी केली आहे.
      * तामिळनाडू , तेलंगणा , आंध्रप्रदेश , महाराष्ट्र , कर्नाटक , मध्यप्रदेश , गुजरात आणि ओदिशा या 8 राज्यांमधून 2.41 लाख मेट्रिक टन तूर खरेदी केला आहे.

    रब्बी विपणन हंगामात गव्हाची खरेदी


    रब्बी विपणन हंगाम (आरएमएस) 2020-21 मध्ये एफसीआय मध्ये एकूण 359.10 लाख मेट्रिक टन गव्हाची आवक झाली असून त्यापैकी 347.54 लाख मेट्रिक टन खरेदी झाली आहे.


    प्रधानमंत्री किसान सन्मान निधी (पीएम-किसान) योजना


    प्रधानमंत्री किसान सन्मान निधी (पीएम-किसान) योजनेंतर्गत 24 मार्च 2020 पासून आतापर्यंत लॉकडाऊन कालावधीत 9.67 कोटी शेतकऱ्यांना लाभ मिळाला असून आतापर्यंत 19,350.84 कोटी रुपये वितरीत केले आहेत.


    B.Gokhale/S.Mhatre/P.Malandkar


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1627255) Visitor Counter : 34
    
    
      Read this release in: Hindi , English , Urdu , Manipuri , Bengali , Punjabi , Tamil , Telugu , Kannada , Malayalam
    
    
    

*