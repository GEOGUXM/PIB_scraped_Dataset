      संरक्षण मंत्रालय

      कोविड-19 चा धोका कमी करण्याविषयी संरक्षण मंत्री राजनाथ सिंह यांची जपानच्या संरक्षण मंत्र्यांबरोबर दूरध्वनीवरून चर्चा
      Posted On: 08 MAY 2020 9:58PM by PIB Mumbai


    नवी दिल्ली , 8 मे 2020


    संरक्षण मंत्री राजनाथ सिंह यांनी आज जपानचे संरक्षण मंत्री तारो कोनो यांच्याबरोबर दूरध्वनीवरून चर्चा केली.


    कोविड-19 महामारीच्या विरोधामध्ये आपआपल्या देशात करण्यात आलेल्या उपाय योजनांविषयी उभय मंत्र्यांनी यावेळी बातचीत केली. राजनाथ सिंह यांनी यावेळी कोविड-19 च्या विरुद्ध आंतरराष्ट्रीय स्तरावर जे प्रयत्न सुरू आहेत , त्यामध्ये भारताने दिलेल्या योगदानाची माहिती तारो कोनो यांना दिली. त्याचबरोबर या वैश्विक महामारीच्या विरोधामध्ये एकमेकांना कोणत्या क्षेत्रांमध्ये सहकार्य करता येईल , याची चर्चा केली. भारत आणि जपान हे दोन्ही देश विशेष रणनीती आणि जागतिक भागिदारीचा विचार करून कोरोना महामारी संकटामुळे निर्माण झालेल्या आणि यापुढे येणा ऱ्या आव्हानांना सामोरे जातील , तसेच इतर देशांना बरोबर घेवून संयुक्तपणे कार्य करून सर्वांना एक मजबूत आधार देतील , यावर उभय संरक्षण मंत्र्यांचे एकमत झाले.


    दोन्ही देशांच्या संरक्षण मंत्र्यांनी भारत-जपान विशेष रणनीती आणि वैश्विक भागिदारीच्या चौकटीअंतर्गत व्दिपक्षीय सुरक्षा सहयोग करण्यासाठी पुढाकार घेण्याविषयीची कटिबद्धता व्यक्त केली.


    B.Gokhale/S. Bedekar /P.Malandkar


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1622460) Visitor Counter : 12
    
    
      Read this release in: Punjabi , English , Urdu , Hindi , Manipuri , Assamese , Bengali , Odia , Tamil , Telugu , Kannada