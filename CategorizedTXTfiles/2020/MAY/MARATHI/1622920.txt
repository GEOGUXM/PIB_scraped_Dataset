      गृह मंत्रालय

      कोविड आणि बिगर-कोविड वैद्यकीय आप्तकालीन पूर्ततेसाठी वैद्यकीय व्यावसायिक आणि निमवैद्यकीय कर्मचाऱ्यांची सुरळीत वाहतूक, सर्व खाजगी दवाखाने, शुश्रुषा केंद्र आणि प्रयोगशाळा सुरु राहतील, याची दक्षता घ्यावी-गृहमंत्रालयाचे सर्व राज्यांना निर्देश
      Posted On: 11 MAY 2020 2:55PM by PIB Mumbai


      नवी दिल्ली , 11 मे 2020


      कॅबिनेट सचिवांच्या अध्यक्षतेखाली 10 मे 2020 रोजी व्हिडीओ कॉन्फरन्सिंग च्या माध्यमातून झालेल्या बैठकीत काही राज्ये/केंद्रशासित प्रदेशांनी वैद्यकीय व्यावसायिक आणि निमवैद्यकीय कर्मचाऱ्यांच्या वाहतुकीवर लावलेल्या निर्बंधांबाबतचा मुद्दा प्राधान्याने चर्चिला गेला.


      याच बैठकीचा पाठपुरवा करत , केंद्रीय गृहमंत्रालयाने सर्व राजे/केंद्रशासित प्रदेशांना पत्र पाठवले असून सर्व वैद्यकीय व्यावसायिक आणि सार्वजनिक आरोग्य सुविधांशी संबंधित लोकांची वाहतूक सध्या मानवाचा जीव वाचवण्यासाठी अत्यंत महत्वाची आहे. त्यांचा प्रवास आणि वाहतूक काहीही अडथळे न येता होऊ द्यावी , असे त्यात लिहिले आहे. वैद्यकीय व्यावसायिकांच्या वाहतुकीत अडथळे आणल्यास , कोवीड आणि बिगर कोविड अशा दोन्ही प्रकारच्या वैद्यकीय सेवा बाधित होऊ शकतात , असेही गृहमंत्रालयाने म्हंटले आहे.


      याच दृष्टीने , सर्व राज्ये/केंद्रशासित प्रदेशातील सरकारांनी या वैद्यकीय कर्मचाऱ्यांची , परिचारिका , निमवैद्यकीय कर्मचारी , सफाई कामगार आणि रुग्णवाहिका अशा सर्वांची वाहतूक सुरळीत करण्याची जबाबदारी घ्यावी , असे त्यांनी या पत्रात म्हंटले आहे. यामुळे , कोविड आणि बिगर कोविड वैद्यकीय सेवा अव्याहतपणे सुरु राहतील , त्याशिवाय , या सर्व वैद्यकीय व्यावसायिकांची आंतर-राज्यीय वाहतूक सुरळीत होईल , याची व्यवस्था देखील संबधित राज्य सरकार/केंद्रशासित प्रदेशांनी करायची आहे , असेही गृहमंत्रालयाने म्हंटले आहे.


      तसेच , सर्व खाजगी दवाखाने , शुश्रुषा केंद्र आणि प्रयोगशाळा देखील सुरु ठेवल्या पाहिजेत , यावरही या पत्रात भर देण्यात आला आहे. या सर्व ठिकाणी जाण्याची परवानगी वैद्यकीय व्यावसायिकांना देण्यात आली आहे. यामुळे कोविड आणि बिगर कोविड अशा दोन्ही प्रकारच्या मोठ्या रुग्णालयांवरच रुग्णांचा भार न पडता , इतर ठिकाणी उपचार होऊ शकतील. -


      वैद्यकीय व्यावसायिकांच्या संदर्भातला अधिकृत पत्रव्यवहार बघण्यासाठी येथे क्लिक करावे


      M.Jaitly/R.Aghor/P.Kor


      ***


      सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1622920) Visitor Counter : 24
    
    
      Read this release in: English , Urdu , Hindi , Bengali , Manipuri , Punjabi , Gujarati , Odia , Tamil , Telugu , Kannada , Malayalam