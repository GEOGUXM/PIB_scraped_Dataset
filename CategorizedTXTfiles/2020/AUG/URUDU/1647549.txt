      نیتی آیوگ

      اٹل اختراعی مشن کا اسٹارٹ اَپ ایکو نظام کی توسیع کے لئے بھارت –سوئیڈن حفظان صحت اختراع مرکز کے ساتھ اشتراک
      Posted On: 20 AUG 2020 7:07PM by PIB Delhi


    نئی دہلی ، 20 اگست2020: ملک میں اختراع کے طرز کو توسیع دینے کے ایک مشترکہ نظریاتی خاکے کے ساتھ ہم آہنگ رہتےہوئے اٹل اختراعی مشن(اے آئی ایم)، نیتی آیوگ اور بزنس سوئیڈن نے انڈیا سوئیڈن ہیلتھ کیئر انوویشن سینٹر کے ساتھ اشتراک کرنے کا ارادہ کیا ہے، تاکہ بھارتی صنعت کاروں کے مضمرات کو فروغ دیا جاسکے اور پورے ملک میں ایک فعال اور متحرک ایکو نظام کو بڑھاوا ملے۔


    اس سلسلے میں انٹینٹ سے متعلق مجازی دستاویز(ایس وائی) پر اے آئی ایم اور انڈیا-سوئیڈن حفظان صحت اختراعی مرکز کے مابین 20 اگست 2020کو دستخط عمل میں آئے ہیں۔


    اے آئی ایم کے تحت مختلف پروگرام یا پہل قدمیوں کو عملی جامہ پہنایا جارہا ہے۔ ان میں اٹل نیو انڈیا چیلنج(اے این آئی سی)، اٹل انکیوبیشن سینٹر(اے آئی سی)، اٹل کمیونٹی انوویشن سینٹرز (اے سی آئی سی)، اٹل ٹنکرنگ لیب(اے ٹی ایل)اور اٹل ریسرچ اینڈ انوویشن فار اسمال انٹرپرائزز(اے آر آئی ایس ای) شامل ہیں۔ اس اشتراک کے ذریعے یہ تمام تر پہل قدمیاں ایسی ہوں گی، جنہیں پروگراموں کو نافذ کرنے میں معاون کردار ادا کرنا ہوگا، یعنی یہ پہل قدمیاں بیداری مہمات ، مختلف سرگرمیوں اور اہتمام کے سلسلے میں اپنا کردار ادا کریں گی، جس کے ذریعے دونوں ممالک میں ان پروگراموں کے ذریعے مجموعی اختراع کا گرِڈ فروغ پائے گا۔


    بھارت-سوئیڈن حفظان صحت اختراع مرکز (اے آئی آئی ایم ایس) دہلی، اے آئی آئی ایم ایس ، جودھ پور اور بزنس سوئیڈن کے ساتھ اشتراک کر رہا ہے۔ یہ اختراعی مرکز ایک ایسا سازگار ماحول یا ایکو نظام فراہم کرے گا، جس کے تحت کھلی اختراع کا کام آسان ہوگا اور اسے وزارت صحت و کنبہ بہبود، حکومت ہند، طبی تحقیقی بھارتی کونسل (آئی سی ایم آر)، حکومت سوئیڈن کی وزارت صحت اور سماجی امور ، نیز بھارت میں موجود سوئیڈن کے سفارت خانے کی کلیدی رہنمائی میں کام کرنا ہوگا۔ اس نے ایکو سسٹم کے تحت مختلف شراکت داروں کے ساتھ ایک مضبوط نیٹ ورک پہلے بھی قائم کررکھا ہے، جن میں انویسٹ انڈیا، اے جی این آئی آئی، اسٹارٹ اپ انڈیا اور اس کے نالج شراکت دار- آسٹرا زنیکا، ناسکام اور وی آئی این این او وی اے کے نام شامل ہیں۔اختراعی مرکز نے حال ہی میں اپنا اولین حفظان صحت اختراع چیلنج بھی شروع کیا ہے، تاکہ اختراعی مرکز پلیٹ فارم کے شراکت داروں کے ساتھ انہیں بھارت میں حفظان صحت بہم رسانی کے نظام میں درپیش مسائل کو حل کرنے میں مدد دی جاسکے۔اس اشتراک کے ذریعے یعنی اٹل اختراعی مشن کے توسط سے بھارت-سوئیڈن حفظان صحت اختراعی مرکز ایکو نظام کو مزید استحکام حاصل ہوگا اور وہ انوویٹروں یعنی اختراع کاروں کو اپنے مسائل حل کرنے میں زیادہ بہتر اور تیز رفتاری سے مدد فراہم کرسکے گا۔


    اے آئی ایم، نیتی آیوگ کے مشن ڈائریکٹر آر رامانن نے اظہار خیال کرتے ہوئے کہا ہے کہ ہمیں اس بات پر فخر ہے کہ بھارت –سوئیڈن حفظان صحت مرکز موجودہ بھارتی اختراعی اور صنعت کاری ایکو نظام میں ہماری جانب سے کی جانے والی کوششوں میں اپنا تعاون دینے کے لئے تیارہے۔ ساتھ ہی ساتھ سوئیڈن کے اپنے ہم رتبہ اداروں کو بھی اختراعی امور میں اشتراک فراہم کرے گا۔ اس طرح کے تال میل سے عالمی درجے کے اسٹارٹ اَپس کو پروان چڑھانے میں مدد ملے گی اور بھارت اور سوئیڈش کمپنیوں کے لئے عالمی مواقع میں اضافہ ہوگا اور عالمی شراکت داری پر مبنی ایک نیٹ ورک تیارہوگا۔


    مذکورہ دستاویز پر اے آئی ایم، نیتی آیوگ کے مشن ڈائریکٹر آر رامانن اور بھارت میں سوئیڈش ٹریڈ کمشنر مسٹر اینڈرز وِک برگ نے انڈیا-سوئیڈن ہیلتھ کیئر انوویشن مرکز کی جانب سے اپنے دستخط کئے۔


    اے آئی ایم، نیتی آیوگ کی جانب سے کئے جارہے اس طرح کے تمام تر اقدامات سے توقع کی جاتی ہے کہ مستقبل میں ایک اختراعی ماحول کی نشو ونما ہوگی اور ملک بھر میں اسٹارٹ اَپ معیشت کو فروغ حاصل ہوگا۔


    ********


    م ن۔ن ع


    ( U : 4701)

    
    
    (Release ID: 1647549) Visitor Counter : 5
    
    
      Read this release in: English , Hindi , Manipuri , Punjabi , Tamil , Telugu