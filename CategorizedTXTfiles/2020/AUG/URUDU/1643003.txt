      بہت چھوٹی، چھوٹی اور درمیانی صنعتوں کی وزارت

      ایم ایس ایم ای کے وزیر جناب نتن گڈکری نے ریشم کے ماسک کا کے وی آئی سی کاگفٹ باکس لانچ کیا
      
      اب آپ اپنے خاندان اور دوستوں کو تحفے میں خاص طور پر تیار کئے گئے کھادی ریشم فیس ماسک کا ایک جاذب نظر گفٹ باکس دے سکتے ہیں

      Posted On: 01 AUG 2020 2:23PM by PIB Delhi

    ایم ایس ایم ای کے مرکزی وزیر جناب نتن گڈکری نے کل کھادی اینڈ ولیج آیوگ (کے وی آئی سی) کے ذریعے تیار کردہ گفٹ باکس کاآغاز کیا۔ گفٹ باکس میں مختلف رنگوں اور پرنٹوں میں ریشم کے ماسک ہوتے ہیں۔ ماسک کو سنہرا، اُبھری ہوئی پرنٹنگ کے ساتھ ایک خوبصورتی کے ساتھ تیار کئے گئے ہاتھ سے بنائے گئے کالے رنگ کے پیپر باکس میں پیک کیا گیا ہے۔


    جناب گڈکری نے گفٹ باکس کی تعریف کرتے ہوئے کہا کہ یہ تحفظ کو یقینی بنانے کے ساتھ تیوہاروں کا جشن منانے کا ایک بہترین پروڈکٹ ہے۔ انہوں نے کے وی آئی سی کی ماسک بنانے کی پہل کی ستائش کرتے ہوئے کہا کہ اس سے کاریگروں کو کورونا وبا کے سب سے مشکل دور کے دوران مقامی روزی روٹی حاصل ہوتی ہے۔


    ریشم ماسک گفٹ باکس کی قیمت صرف 500 روپئے فی باکس ہے اور اب دہلی این سی آر میں کے وی آئی سی کی سبھی دوکانوں پر دستیاب ہے۔


    کے وی آئی سی کے صدر جناب ونے کمار سکسینہ نے کہا کہ گفٹ باکس لانچ کرنے کے پیچھے کا خیال غیرملکی بازار اور تیوہاروں کے موسم کے دوران اپنے عزیز واقارب کیلئے مناسب قیمت کے تحائف کی تلاش کررہے ایک بڑی ہندوستانی آبادی کی مانگ کو پورا کرنا ہے۔


    گفٹ باکس میں ایک پرنٹیڈ ریشم ماسک اور تین دیگر ماسک ٹھوس جاذب نظر رنگوں میں ہوں گے۔ یہ تین سطح والے ریشم ماسک جلدوں کے موافق، دھونے کے قابل، دوبارہ استعمال کرنے کے قابل اور بایوڈی گریڈیبل ہیں۔ ریشم ماسک میں تین چنّٹ ہوتے ہیں اور کان میں لگانے والے لوپ کو آسانی سے ایڈجسٹ کیا جاسکتا ہے۔ اس میں 100 فیصد کھادی، سوت، کپڑے کی دو داخلی پرتیں اور ریشم کپڑے کی ایک اعلیٰ پرت ہے۔


    -----------------------


    م ن۔م ع۔ ع ن


    U NO: 4282

    
    
    (Release ID: 1643003) Visitor Counter : 5
    
    
      Read this release in: English , Marathi , Hindi , Manipuri , Assamese , Bengali , Punjabi , Tamil , Telugu , Malayalam