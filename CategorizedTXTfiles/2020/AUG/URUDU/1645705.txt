      سماجی انصاف اور تفویض اختیارات کی وزارت

      جناب تھاور چند گہلوت،272’’ نشہمکتبھارتمہم‘‘سےمنسلک اضلاع کے کلکٹروں اور 32 ریاستی سکریٹریوں کے ایک مجمع سے ویب کاسٹ کے ذریعہ کل خطاب کریں گے ۔
      
      نئی دلی کے دوارکا میں سماجی تحفظ کے قومی انسٹی ٹیوٹ کی نئی بلڈنگ کا افتتاح کیا جائے گا

      Posted On: 13 AUG 2020 8:25PM by PIB Delhi

    نئیدہلی 14 اگست 2020۔سماجی انصاف اورتفویض اختیارات کے مرکزی وزیر جناب تھاور چند گہلوت این آئی سی کی ویب کاسٹ کے ذریعہ کل شام چار بجے 272 اضلاع کے کلکٹروں ، 32 ریاستی سکریٹریوں ،500سے زیادہ غیرسرکاری تنظیموں ، منشیات کنٹرول بیورو کے افسران ، این ڈی ڈی ٹی سی ، اے آئی آئی ایم ایس کے ڈاکٹروں اور دیگر عملے کے افراد اوراسمہمسےمنسلکتمام افسران سے خطاب کریں گے تاکہ اس مہم کے آغاز کو خصوصی اہمیت فراہم کی جائے ۔اس موقع پر سماجی انصاف اورتفویض اختیارات کے ریاستی وزیر جناب کرشن پال گرجر ، جناب رام داس اٹھوالے اور جناب رتن لال کٹاریہ کی جانب سے بھی پیغامات دئے جائیں گے۔اس پروگرام میں پاور پوائنٹ کی ایک پریزینٹیشن کے ذریعہ نشہ مکت بھارت مہم کی تفصیلات دکھائی جائیں گی، جس میں اس مہم کی مدت کے دوران اختیار کئے جانے والے طور طریقے اور سرگرمیوں کا احاطہ کیا جائے گا۔


    اس موقع پر شری گہلوت نئی دلی کے دوارکا میں سماجی تحفظ کے قومی انسٹی ٹیوٹ ( این آئی ایس ڈی ) کی نئی عمارت کا ای - افتتاح کریں گے۔این آئی ایس ڈی 15 جولائی 2002 کو ایک خود مختار ادارہ بن گیا تھانیز سوشل تحفظ کے میدان میں اہم تربیتی اورتحقیقی ادارہ ہوگیا تھا۔یہ ادارہ منشیات کی برائی کی روک تھام ،سینیئر شہریوں اور ٹرانسجینڈرس کی بہبود، بھیک مانگنے کی روک تھام اور دیگر سماجی دفاعی معاملات کے لئے انسانی وسائل کے فروغ پر توجہ مرکوز کرے گا۔یہ ادارہ حکومت ہند کو سماجی دفاعی پروگراموں کے لئے ضروری مواد فراہم کرتا ہے اور منشیات کی طلب میں تخفیف کرنے کے لئے قومی ایکشن پلان اور سینئیر شہریوں کے لئے قومی ایکشن پلان کے تحت مختلف پروگراموں کے نفاذ کو یقینی بنانے کے علاوہ اس شعبے میں تربیت اور تحقیق کے پروگرام کا انعقاد بھی کرتا ہے۔


    ملک میں نشیلی اشیا کا معاملہ ایک بڑی تشویش بن کا ابھررہا ہے ، جو کہ منشیات استعمال کرنے والے پر ہی برے نتائج نہیں ڈالتا بلکہ اس کے خاندان اوربڑے پیمانے پر اس کے معاشرے پر بھی اثر انداز ہوتا ہے ۔ اس مسئلے سے نمٹنے کے لئے روک تھا م انتہائی پراثر حکمت عملی ہے۔منشیات کی طلب میں تخفیف کے لئے مرکزی وزارت ہونے کے ناطے سماجی انصاف اورتفویض اختیار ات کی وزارت بہت سے عوامل کا نفاذ اور نگرانی کرنے جیسے کام کرتی ہےجس میں روک تھام ،مسئلے کی شدت کا جائزہ لینا ، علا ج اور متاثرہ افراد کی باز آبادکاری نیز عوام الناس کے مابین معلومات کی فراہمی اور بیداری اجاگر کرنا شامل ہے ۔ملک میں نشیلے موادکے مسئلے کی نوعیت کا جائزہ لینے کے لئے وزارت نے نشیلے مواد کے استعمال کے طوراور طریقے پر ایک جامع قومی سروے کروایا ہے تاکہ اس بات کو یقینی بنایا جاسکے کہ مختلف طرح کے نشیلے مواد استعمال کرنے والوں کا اور ان لوگوں کا جو ایسے مواد کے استعمال سے زیادہ متاثر ہوئے ہیں،آبادی میں کتنا تناسب ہے ۔قومی سروے کی تحقیقات کو 2019 میں شائع کیا گیاتھا۔


    سماجی انصاف اورتفویض اختیار ات کی وزارت نے ’’ نشہ مکت بھارت مہم ‘‘ وضع کی ہے تاکہ اسے ان 272 اضلاع میں نافذ کیا جاسکے ، جن کی نشیلے مواد استعمال کرنے کے ضمن میں انتہائی متاثر ہونے کے طورپر شناخت کی گئی ہے ۔ریاستی سرکاریں او ر272 ضلع کلکٹر 15 اگست 2020 کو نشہ مکت بھارت مہم کا آغاز کریں گے جو سات مہینے کے لئے یعنی 31 مارچ 2021 تک جاری رہے گی ۔ضلعی اور ریاستی سطح پر نشہ مکت بھارت کمیٹیوں کی تشکیل کی گئی ہے تاکہ اس مہم کے لئے حکمت عملی اور ایکشن پلان تیار کیا جاسکے ۔یہ کمیٹیاں اس بات کو یقینی بنائیں گی کہ مہم کی سرگرمیاں پراثر طورپر نافذ کی جارہی ہیں اور مہم کے مقاصد کو حاصل کیا جارہا ہے۔


    ان 272 اضلاع کی شناخت مشیات کے کنٹرول بیورو اور وزارت کے ذریعہ کئے گئے جامع قومی سروے کی تحقیقات پرمبنی نتائج سے کی گئی ہے ۔ان 272 انتہائی متاثر اضلاع پر مہم توجہ مرکو ز کرتے ہوئے ایک سہ رخی اجتماعی کو ششیں شروع کرے گی جس میں منشیات کے بیورو اور محکمہ صحت کے ذریعہ سماجی انصاف اور علاج کے توسط سے بیداری پیدا کرنا نیز لوگوں تک پہنچنا شامل ہوگا۔


    مہم جاتی منصوبے میں مندرجہ ذیل عوامل شامل ہیں:

      * بیداری پیدا کرنے کے پروگرام ۔
      * اعلیٰ تعلیمی اداروں ، یونیورسٹی کے کیمپسوں اور اسکولوں پرتوجہ مرکوز کرنا ۔
      * معاشرے تک رسائی کرنا اور دوسروں پر منحصر آبادی کی شناخت کرنا ۔
      * اسپتالی نظام میں علاج کی سہولیات پرتوجہ مرکوز کرنا اور
      * خدمات فراہم کرنے والوں کے لئے صلاحیت کی تعمیر کے پروگرام ۔

    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ع س۔رم


    U- 4507

    
    
    (Release ID: 1645705) Visitor Counter : 3
    
    
      Read this release in: Tamil , English , Marathi , Hindi , Bengali , Manipuri , Punjabi , Telugu
    
    
    

*