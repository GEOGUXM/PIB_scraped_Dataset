      صحت اور خاندانی بہبود کی وزارت

      ڈاکٹر ہرش وردھن نے کووڈ-19 کے معقول اور مناسب برتاؤ اپنانے کےلئے ایک باہم اثر پذیر گیم اور آئی ای سی مواد پر مبنی عنصر کا آغاز کیا
      
      کووڈ -19 سے نمٹنے کے لئے ‘‘سوشل ویکسن’’

      Posted On: 20 AUG 2020 7:39PM by PIB Delhi

    نئی دہلی ، 20 اگست2020 : صحت اور خاندانی بہبود کے مرکزی وزیر ڈاکٹر ہرش وردھن نے آج یہاںکووڈ -19 سے متعلق اپنی نوعیت کا پہلا ایک باہم اثر پذیر گیم دی کورونا فائٹر( www.thecoronafighters.in )اور دو نئے ویڈیوز کا آغاز کیا، جن میں اس بات کی اپیل کی گئی ہے کہ کووڈ کے کلیدی معقول برتاؤ اپنائے جائیں۔ اس موقع پر صحت اور خاندانی بہبود کے وزیر مملکت جناب اشونی کمار چوبے بھی موجود تھے۔


    اس منفرد مخصوص گیم کے آغاز کے موقع پر اپنی خوشی کا اظہار کرتے ہوئے ڈاکٹر ہرش وردھن نے کہا کہ یہ گیم ایک نئی اور انتہائی تخلیقی راستہ پیش کرتا ہے، تاکہ لوگوں کو کووڈ-19 جیسی عالمی وباء سے نمٹنے کے لئے صحیح طور طریقے اور ٹولز کے بارے میں سکھایاجاسکے۔ انہوں نے کہا کہ یہ گیم اس لئے ڈیزائن کیا گیا ہے کہ تاکہ اصل دنیا میں کھلاڑیوں کی نقل و حمل اور دیگر عمل کے اثرات قائم کئے جاسکیں اور انہیں اس بات کی یاد دہانی کرائی جاسکے کہ صحیح احتیاط سے کام لیں اور انفیکشن سے بچے۔ انہوں نے مزید کہا کہ اس کے ساتھ دو پرموشنل ویڈیو بھی ڈیزائن کئے گئے ہیں، تاکہ وسیع تر عوام کے لئے ایک سنجیدہ پیغام حاصل کیا جاسکے۔


    ڈاکٹر ہرش وردھن نے پولیو ابھیان کے ساتھ اپنے تجربے کو بھی یاد دلایا، جو جن بھاگیداری (عوامی شرکت)کے ذریعے ایک سماجی موومنٹ میں تبدیل کیاگیا تھا اور کئی فلمی صنعتی پروفیشنلز کی مدد اور تعاون حاصل کیا گیا تھا۔انہوں نے کہا کہ پلس پولیو پروگرام نے بچوں کو پولیو کی خوراک پلانے کے لئے آخری صف میں کھڑی ماؤں کی حوصلہ افزائی کی ہے۔انہوں نے کہا کہ یہی کوشش کووڈ کو قابو میں کرسکتی ہے۔انہوں نے کہا کہ کووڈ-19 سے نمٹنے کے لئے جب تک ہم ویکسن حاصل نہیں کرلیتے، اس وقت تک کووڈ کے معقول برتاؤ ایک کارگر سماجی ویکسن کے طورپر کام کریں گے اور ہماری حفاظت کریں گے۔


    اس گیم اور پروموشنلز ویڈیو بنانے والوں کو مبارکباد دیتے ہوئے جناب اشونی کمار چوبے نے کہا کہ کمیونیکشن (مواصلات)آج کی دنیا میں بہت اہم ہے۔اس نے لاک ڈاؤن کے دوران کووڈ-19 سے لڑنے میں اہم رول ادا کیا ہے۔جب بیماری کی شدت اور اس کو قابو میں کرنے کی حکمت عملی کو آخری آدمی تک مؤثر ڈھنگ سے ترسیل کیا جاسکتاتھا۔آج جن آئی ای سی ویڈیوز اور گیم کا آغاز کیا گیا ہے، وہ بچوں پر اثر انداز ہوں گی اور ان کے ذریعے کمیونٹی کے بزرگوں تک پہنچیں گی اور کووڈ کے مناسب برتاؤ اور پیغام کو پھیلائیں گی۔


    نیتی آیوگ کے صحت سے متعلق ممبر ڈاکٹر وی کے پال، صحت اور خاندانی بہبود کے سیکریٹری جناب راجیش بھوشن ، پینے کے پانی اور صفائی ستھرائی کے محکمے سیکریٹری جناب پرامیشورم اور صحت کی وزارت کے سینئرافسران بھی موجود تھے۔


    ********


    م ن۔ ۔ن ع


    (21.08.2020)


    ( U : 4698)

    
    
    (Release ID: 1647551) Visitor Counter : 5
    
    
      Read this release in: English , Hindi , Manipuri , Punjabi , Tamil , Telugu