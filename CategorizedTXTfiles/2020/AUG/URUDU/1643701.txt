      وزارت سیاحت

      بھگوان رام کے مندر سے مذہبی / روحانی سیاحت کو فروغ حاصل ہوگا: وزیرسیاحت
      
      ایودھیا کی ترقی سے متعلق پروجیکٹ کی تقریباََ 80 فیصد تکمیل : جناب پٹیل

      Posted On: 05 AUG 2020 10:01PM by PIB Delhi

    نئی دہلی 06 اگست 2020 ۔بھارت کے و زیر اعظم جناب نریند ر مودی آج یودھیا میں سری رام جنم بھومی کی بھومی پوجن تقریب میں شامل ہوئے۔ ثقافت وسیاحت کے وزیر مملکت (آزادانہ چارج ) جناب پرہلاد سنگھ پٹیل نے ایودھیا میں سری رام جنم بھومی کے بھومی پوجن کے لئے بھارت کےوزیراعظم جناب نریندر مودی کے تئیں اظہار تشکر کیا ۔


    शुभ क्षणों के हम सब साक्षी बने मा प्रधानमंत्री @narendramodi जी का आभार,जिनके हाथों से राम मंदिर का शिलान्यास हुआ।यह आस्था,आदर्श,आध्यात्म,आचरण और अनुशासन की स्थापना का पल है @PMOIndia @JPNadda @incredibleindia @MinOfCultureGoI @BJP4MP @BJP4India @bjp_damoh @PreetamSinghLo9 pic.twitter.com/6qKa3phkI0

    — Prahlad Singh Patel (@prahladspatel) August 5, 2020

    جناب پٹیل نے کہا کہ یہ عقیدہ اور روحانیت کا ایک عظیم لمحہ ہے ۔ انہوں نے کہا کہ بھگوان رام کی جنم بھومی ایودھیا روحانیت کے کنڈ میں غوطے لگانے کے لئے ایک مقدس جگہ ہے۔ متعدد مندروں والا یہ شہر قدیم بھارت کے سب سے مقدس شہروں میں سے ایک ہے ۔قدیم خیال ہے کہ دیوتاؤں نے خود اس شہر کی تعمیر کی تھی۔


    جناب پٹیل نے کہا کہ بھگوان رام کا مندر بننے سے مذہبی / روحانی سیاحت کو فروغ حاصل ہوگا۔وزیر موصوف نے مزید کہا کہ قدیم زمانے سے ہی تیرتھ یاترائیں ، یاترا کے لئے سب سے موثر محرکات میں سے ایک رہی ہے۔مذہبی / روحانی سیاحت میں عالمی کساد بازاری کے دباؤ میں بھی خودکو طاقتور ثابت کیا ہے ، کیونکہ اسے سامان تعیش کے طور پر نہیں دیکھا جاتا ہے ۔ ایک مقصد کے ساتھ یاترا ہوتی ہے اور اس کی نوعیت کے سبب تیرتھ یاترا کسی بھی اقتصادی منظر نامے میں پھولتی پھلتی اور مضبوط رہتی ہے ۔ایسے میں سیاحت کی وزارت بھارت میں گہرائی سے موجود دنیا کے سبھی عظیم مذاہب کے ماننے والوں کو تعاون کا یقین دلاتی ہے ۔


    جناب پٹیل نے یہ بھی کہا کہ سیاحت کی وزارت اپنی سودیش درشن اسکیم - تھیم پر مبنی ٹورسٹ سرکٹوں کی جامع ترقی –کے تحت ملک بھر کی سرکٹوں میں سیاحتی بنیادی ڈھانچے کا فروغ کررہی ہے ، جس میں منصوبہ بند ی اور ترجیح کے ساتھ سیاحت کے امکانات ہیں ۔اس اسکیم کے تحت سیاحت کی وزارت نے رامائن سرکٹ تھیم کے تحت ’ ایودھیا کی ترقی ‘ پروجیکٹ کے لئے سال 18-2017 میں 127.20 کروڑروپے کی رقم مختص کی ہے ۔وزیر موصوف نے کہا کہ اس پروجیکٹ کے تحت منظور کئے گئے کاموں میں رام کتھا گیلری اور پارک کا فروغ ،رام کی پیڑی ، گپتا ر گھاٹ اور لکشمن قلعہ گھاٹ ، ایودھیا گلی کی بازیافت ،دگمبر اکھاڑہ میں کثیر مقصدی ہال کی تعمیر وغیرہ شامل ہیں۔اس پروجیکٹ میں شامل دیگر چیزیں ہیں: سولر لائٹنگ ، ٹھوس کچرا بندوبست ، ڈرینیج کا نظم ، پولیس بوتھ ، مختلف مقامات کے لئے سائن بورڈ ، پتھر کی بینچ ، گزیبو ، پینے کے پانی کے کیوسک ، سی سی ٹی وی ، بس ڈپو اور پارکنگ ، ٹورسٹ شیڈ ، عوامی مقامات کی لینڈ اسکیپنگ اور تلسی داس کے باغیچے کی تزئین کاری وغیرہ ۔ اب تک پروجیکٹ کا تقریباََ 80 فیصد کا م زمینی سطح پر مکمل ہوچکا ہے ۔


    اس کےعلاوہ سیاحت کی وزارت نے سال 17-2016 میں سودیش درشن کی رامائن سرکٹ تھیم کے تحت ’ چتر کوٹ اور شرنگ ویر پور کی ترقی ‘ نامی ایک پروجیکٹ کو منظوری دی ہے۔ا س پروجیکٹ کے لئے 69.45 کروڑروپے کی رقم منظور کی گئی ہے ۔ شرنگ ویر پور میں اس پروجیکٹ میں کئی چیزیں شامل ہیں۔ جیسے کہ سنجھیا گھاٹ کی ترقی ،سیاح سہولیاتی مرکز ، رام شین کا فروغ ، ویراسن اورسیتا کنڈ کی ترقی ،سولر لائٹنگ، پارکنگ سائنیج وغیرہ شامل ہیں۔چتر کوٹ میں منظور شدہ متعددچیزوں میں پری کرما مارگ ،فوڈ کیوسک ، پارکنگ ، جدید قسم کی ٹوائیلٹ سہولیات ،فٹ اوور برج ، سیاح سہولیاتی مرکز اور رامائن گیلری ، رام گھاٹ پر لیزرشو اور آخری منزل تک کنکٹوٹی وغیرہ شامل ہیں۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔م م ۔ رم


    U4534

    
    
    (Release ID: 1643701) Visitor Counter : 3
    
    
      Read this release in: English , Marathi , Hindi , Manipuri , Punjabi , Tamil