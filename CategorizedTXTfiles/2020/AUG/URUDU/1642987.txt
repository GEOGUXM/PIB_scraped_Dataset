      صحت اور خاندانی بہبود کی وزارت

      پہلے لاک ڈاؤن کے بعد سے ہندوستان میں کورونا کے معاملوں میں اموات کی شرح (سی ایف آر) سب سے کم 2.15 فیصد ہوئی
      
      صحتیاب ہوئے افراد کی تعداد تقریباً 11 لاکھ ہوگئی
      
      پچھلے 24 گھنٹوں میں 36500 سے زیادہ لوگ ٹھیک ہوئے

      Posted On: 01 AUG 2020 2:43PM by PIB Delhi

    ہندوستان عالمی سطح پر کووڈ-19 کی سب سے کم شرح اموات درج کرنے اور اسے قائم رکھنے میں لگاتار کامیاب رہاہے۔ آج ملک میں کورونا کے معاملوں میں اموات کی شرح 2.15 فیصد ہےاور یہ پہلے لاک ڈاؤن کی شروعات کے بعد سے سب سے کم ہے۔ جون کے وسط میں یہ تقریباً 3.33 فیصد تھی جس میں لگاتار گراوٹ آرہی ہے۔


    یہ مرکز کے ساتھ ساتھ ریاستوں/ مرکز کے زیر انتظام علاقوں کی حکومتوں کی ‘جانچ، کھوج، علاج ’ کے لیے مربوط، پہلے سے طے شدہ، درجہ بندی اور ترقی یافتہ حکمت عملی اور کوششوں کو ظاہر کرتا ہے۔ اسپتال کے بنیادی ڈھانچے کو بڑھاوا دینے کے ساتھ ساتھ تیز رفتار جانچوں نے کووڈ-19 کے مریضوں کی جلد شناخت اور سنگین مریضوں کی شناخت کو بھی ممکن بنایا ہے جس کی وجہ سے اموات کی تعداد میں کمی واقع ہوئی ہے۔


    سی ایف آر کی شرح کو کم رکھنے کے ساتھ ساتھ کنٹینمنٹ حکمت عملی کے کامیاب نفاذ، تیزی کے ساتھ جانچ اور جامع نگہداشت کے طریقہ کار پر مبنی معیاری کلینیکل مینجمنٹ پروٹوکول کےکامیاب نفاذ کے نتیجے میں ٹھیک ہونے والے مریضوں کی تعداد 30 ہزار یومیہ کی سطح پر لگاتار بنی ہوئی ہے۔


    اب ٹھیک ہوئے لوگوں کی کُل تعداد تقریباً 11 لاکھ ہوگئی ہے، پچھلے 24 گھنٹوں میں 36569 مریضوں کو اسپتال سے چھٹی دیے جانے کے ساتھ ہی صحتیاب ہوئے لوگوں کی کُل تعداد 1094374 تک پہنچ گئی ہے ۔ کووڈ-19 مریضوں کے درمیان صحتیابی کی شرح 64.53 فیصد ہے۔


    ٹھیک ہونے والے افراد کی تعداد میں اس طرح کے لگاتار اضافے کے ساتھ کووڈ-19 سے ٹھیک ہوئے معاملوں اور فعال معاملوں کے درمیان کا فرق فی الحال 529271 ہوگیا ہے۔ سبھی فعال معاملوں (565103) کو طبی نگرانی کے تحت رکھا گیا ہے۔


    آسانی کے ساتھ مریضوں کے بندوبست کے ساتھ تھری ٹیئر اسپتال بنیادی ڈھانچے نے سنگین مریضوں کی پہچان اور علاج کو یقینی بنایا ہے۔ فی الحال 249358 آئیسولیشن بیڈ،31639 آئی سی یو بیڈ اور 109119 آکسیجن والے بیڈ، 16678 وینٹی لیٹر کے ساتھ 1448 کووڈ مخصوص اسپتال کام کررہے ہیں۔ 207239 آئیسولیشن بیڈ، 18613 آئی سی یو بیڈ اور 74130 آکسیجن والے بیڈ اور 6668 وینٹی لیٹر کے ساتھ 3231 مخصوص کووڈ صحت مراکز بھی قائم کئے گئے ہیں۔ اس کے علاوہ ملک میں کووڈ-19 کامقابلہ کرنے کیلئے 1002681بستروں کے ساتھ 10755 کووڈ کیئر سینٹر بھی دستیاب ہیں۔ مرکز نے ریاستوں / مرکز کے زیر انتظام علاقوں اور مرکزی اداروں کو 273.85 لاکھ این 95 ماسک اور 121.5 پی پی ای اور 1083.77 لاکھ ایچ سی کیوکی ٹبلیٹ بھی فراہم کئے ہیں۔


    کووڈ-19 سے متعلق تکنیکی معاملات، رہنما خطوط اور ایڈوائزری کے بارے میں تمام مصدقہ ،مستند اور تازہ ترین معلومات کیلئے براہ کرم باقاعدگی کے ساتھ یہاں جائیں: https://www.mohfw.gov.in/ اور @MoHFW_INDIA /


    کووڈ-19 سے متعلق تکنیکی سوالات technicalquery.covid19@gov.in پر اور دیگر سوالات ncov2019@gov.in اور @CovidIndiaSeva پر بھیجے جاسکتے ہیں۔


    کووڈ-19 سے متعلق کسی بھی سوالات کا جواب جاننے کیلئے براہ کرم صحت اور خاندانی بہبود کی وزارت کے ہیلپ لائن نمبر +91-11-23978046 یا 1075 (ٹول فری) پر کال کریں۔ کووڈ-19 پر ریاستوں/ مرکز کے زیر انتظام علاقوں کےہیلپ لائن نمبرات کی فہرست https://www.mohfw.gov.in/pdf/coronvavirushelplinenumber.pdf پر بھی دستیاب ہے۔


    م ن۔م ع۔ ع ن


    U NO: 4280

    
    
    (Release ID: 1642987) Visitor Counter : 11
    
    
      Read this release in: English , Hindi , Marathi , Bengali , Assamese , Manipuri , Punjabi , Gujarati , Odia , Tamil , Telugu , Malayalam