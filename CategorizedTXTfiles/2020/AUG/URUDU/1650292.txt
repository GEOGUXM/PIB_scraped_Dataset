      سٹرک ٹرانسپورٹ اور شاہراہوں کی وزارت

      این ایچ اے آئی نے مالی سال 21-2020 کے دوران اب تک گزشتہ تین برسوں کی اسی مدت کے دوران تفویض کئے گئے پروجیکٹوں کے مقابلے میں زیادہ لمبائی والے پروجیکٹ تفویض کئے
      
      اپریل – اگست 2020 کے دوران 31 ہزارکروڑروپے مالیت کے 744 کلومیٹر لمبائی کے 26 پروجیکٹ دئے گئے

      Posted On: 31 AUG 2020 5:41PM by PIB Delhi

    نئیدہلی یکم ستمبر 2020۔نوول کروناوائرس عالمی وبا کے پھیلنے کے باعث درپیش چیلنجوں کے باوجود نیشنل ہائی وے اتھارٹی آف انڈیا ( این ایچ اے آئی ) نے مالی سال 21-2020 کے دوران اب تک گزشتہ تین برسوں میں اسی مدت کے دوران تفویض کئے گئے پروجیکٹوں کے مقابلے میں زیادہ لمبائی کے پروجیکٹ دئے ہیں۔این ایچ اے آئی کے مطابق اپریل سے اگست 2020 تک این ایچ اے آئی نے 744 کلومیٹر لمبائی کے 26 پروجیکٹ تفویض کئے جبکہ مالی سال 20-2019 میں اسی مدت کے دوران پروجیکٹوں کی لمبائی 676 کلومیٹر مالی سال 19-2018 میں 368 کلومیٹر اور مالی سال 18-2017 میں 504 کلومیٹر تھی ۔ان 26 پروجیکٹوںکی سرمایہ لاگت 31 ہزارکروڑروپے سے زیادہ ہے ،جس میں سول تعمیر، زمین کی حصولیابی اورتعمیرسے قبل کے دیگر اخراجات شامل ہیں۔


    این ایچ اے آئی نے رواں مالی سال کے دوران 4500 کلومیٹر شاہراہ کے پروجیکٹ تفویض کرنے کا نشانہ رکھا ہے اور اس نشانے کو پار کرجانے کا امکان ہے۔


    لاک ڈاؤن اورموجودہ صورتحال کے باوجود این ایچ اے آئی نے شعبے کے ٹینڈردہندگان میں اعتماد پیداکرنے کے لئے مختلف اقدامات کئے ہیں۔نقد رقم کی مشکل کو دور کرنے اور ٹھیکے داروں کو نقدرقم کی بہ آسانی فراہمی کو یقینی بنانے کے لئے این ایچ اے آئی نے اس بات کو یقینی بنایا ہے کہ دفترکے بند ہونے کی وجہ سے کسی ادائیگی میں تاخیر نہ ہونے پائے اور اس نے ڈجیٹل پلیٹ فارم کا استعمال کرکے مارچ 2020 میں لاک ڈاؤن کے دوران دس ہزار کروڑروپے تقسیم کئے ۔رواں مالی سال کی پہلی سہ ماہی میں این ایچ اے آئی نے ٹھیکے داروں کو 15 ہزارکروڑروپے سے زیادہ تقسیم کئے ۔ اس کے علاوہ ٹھیکے داروںکو ماہانہ ادائیگی جیسے اقدامات کئے گئے ۔ایسے اقدامات سے ٹینڈردہندگان کی ٹینڈرمیں شرکت کے لئے حوصلہ افزائی ہوئی او ر نتیجتاََ سڑک کے شعبے میں فروغ دیکھنے کو مل رہا ہے ۔


    دئے جانے والے ٹھیکوں میں اضافہ کرکے اور شاہراہوں کی تعمیر کے کام میں توسیع کرکے این ایچ اے آئی نے عالمی وبا سے متاثر سال میں اچھی شروعات کی ہے ۔این ایچ اے آئی تیزرفتار سے قومی شاہراہوں کے بنیادی ڈھانچے کو فروغ دینے اور قومی شاہراہوں پر محفوظ ،آرام دہ اوربلارکاوٹ سفر کی سہولت فراہم کرانے کے لئے پابند عہد ہے۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ا گ۔رم


    U- 4982

    
    
    (Release ID: 1650292) Visitor Counter : 2
    
    
      Read this release in: Punjabi , English , Marathi , Hindi , Assamese , Manipuri , Tamil , Telugu