      سٹرک ٹرانسپورٹ اور شاہراہوں کی وزارت

      این ایچ اے آئی صاحب مراعات ، ٹھیکیداروں اور مشیروں کی ریٹنگ تیار کرے گا
      Posted On: 26 AUG 2020 5:15PM by PIB Delhi


    نئی دہلی ، 26 اگست2020 : اپنے مشیروں ، ٹھیکیداروں اور صاحب مراعات کے لئے شفاف اور جامع ‘پرفارمنس ریٹنگ’قائم کرنے کے لئے این ایچ اے آئی نے ‘وینڈر پرفارمنس ایویلیوئیشن سسٹم’تیار کیا ہے۔این ایچ اے آئی کے ایک بیان کے مطابق متعدد این ایچ اے آئی پروجیکٹوں کے لئے خدمات فراہم کرنے والوں کی کارکردگی کا پتہ لگانے کے لئےپورٹل پر مبنی وینڈرز کا معروضی تجزیہ شروع کیا گیا ہے۔


    یہ پورٹل این ایچ اے آئی کی ویب سائٹ پر‘وینڈر پرفارمنس ایویلیوئیشن سسٹم’ کے تحت دستیاب ہے۔ اس پورٹل کے تحت این ایچ اے آئی نے کہا ہے کہ خدمات فراہم کرنے والوں(وینڈرز)کےلئے خود احتسابی ضروری ہے اور انہیں اپنے ذریعے پروجیکٹ سے متعلق سرگرمیوں کو انجام دینے کی دستاویز پورٹل پر اَپ لوڈ کرنی ہوگی۔بعد ازاں این ایچ اے آئی کے ذریعے مختلف سطحوں پر ان دستاویزوں کی جانچ کی جاتی ہے اور اسی کی بنیاد پر وینڈر کی ریٹنگ تیار ہوتی ہے۔


    پورٹل پر بی او ٹی(ٹول)، بی او ٹی(اینیوٹی) ایچ اے ایم، ای پی سی کے کاموں کے تحت اور اتھارٹی کے انجینئر، آزاد انجینئر اور ڈی پی آر مشیر کےلئے نفاذ کے طریقہ کار اور تکمیل کی حالت کی بنیاد پر پروجیکٹوں کی ریٹنگ کا طریقہ موجود ہے۔اس بات کو یقینی بنانے کے لئے کہ تجزیہ انتہائی معروضی اور متوازن طریقے سے کیا جارہا ہے، متعدد سطحوں پر تجزیے کے بعد تیار ہوئی وینڈر ریٹنگ کو خدمات فراہم کرنے والوں کے ساتھ شیئر کیا جاسکتا ہے۔وینڈر کو تیار ہوئی ریٹنگ کے خلاف اپیل کرنے کا بھی موقع دیا جائے گا۔


    اب تک وینڈرز نے 853پروجیکٹوں کے لئے ڈیٹابھرا ہے(519 مشیر اور 334 ٹھیکیدار)جن کا تجزیہ مختلف سطحوں پر چل رہا ہے۔جو وینڈرز پورٹل پر مطلوبہ دستاویزات اَپ لوڈ کرنے میں ناکام رہیں گے، انہیں این ایچ اے آئی کی نیلامی میں شریک ہونے کی اجازت نہیں دی جائے گی۔


    این ایچ اے آئی کے بیان کے مطابق ،‘‘نیلامی کی دستاویزات میں موزوں ترامیم کی جارہی ہیں، تاکہ وینڈرز کی ریٹنگ کو نئے پروجیکٹ دینے کے لئے اہلیت کی ایک شرط بنائی جاسکے۔’’ریٹنگ کا یہ نظام وینڈرز کی جوابدہی میں اضافہ کرے گا اور اس طرح سے شاہراہوں کا معیار بہتر ہوگا۔


    ********


    م ن۔ق ت۔ن ع


    (U: 4837)

    
    
    (Release ID: 1648896) Visitor Counter : 1
    
    
      Read this release in: Assamese , English , Hindi , Marathi , Manipuri , Punjabi , Odia , Tamil , Telugu