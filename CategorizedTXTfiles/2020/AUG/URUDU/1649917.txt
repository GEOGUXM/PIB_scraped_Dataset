      وزیراعظم کا دفتر

      من کی بات کے خطاب میں وزیر اعظم نے طلبا اور اساتذہ کو تاکید کی کہ وہ جدوجہد آزادی کے گمنام ہیروز کی کہانیاں منظر عام پر لائیں
      Posted On: 30 AUG 2020 3:04PM by PIB Delhi


    نئی دہلی، 30 اگست ، من کی بات کے تازہ ترین خطاب میں، وزیر اعظم جناب نریندر مودی نے طلبا اور اساتذہ سے گزارش کی کہ وہ جدوجہد آزادی سے منسلک گمنام ہیروز کی کہانیاں پیش کریں۔


    وزیر اعظم نے کہا کہ جب کوئی شخص اپنی کامیابیوں کے بارے میں سوچتا ہے تو اسے ہمیشہ ایک استاد کی یاد آتی ہے۔ ا نھوں نے کہا کہ کووڈ بحران نے اساتذہ کے لیے ایک چیلنج کھڑا کردیا ہے جنھوں نے اس چیلنج کو نئے ٹولز اور ٹیکنالوجی کو اپنا کر بلا کسی رکاوٹ کے ایک موقعے میں تبدیل کردیا ہے اور اس موقعے کو انھوں نے طلبا کو بھی فراہم کرایا ہے۔ انھوں نے اس اعتماد کا ا ظہار کیا کہ اساتذہ قومی تعلیمی پالیسی کے فوائد کے بارے میں مکمل معلومات طلبا کو فراہم کرنے میں ایک کلیدی رول ادا کریں گے۔


    یہ واضح کرتے ہوئے کہ ملک 2022 میں اپنا یوم آزادی منائے گا، وزیر اعظم نے کہا کہ آج کے طلبا کے لیے یہ ضروری ہے کہ وہ ہماری جدوجہد آزادی کے ان ہیروز سے واقف ہوں۔ انھوں نے مزید کہا کہ جب ہمارے طلبا کو جدوجہد آزادی کی تاریخ یعنی اپنے مقامی ماحول سے واقفیت ہوگی تبھی ہم طلبا کی شخصیتوں پر اس کا رد وعمل دیکھ سکیں گے۔


    وزیر اعظم نے تجویز پیش کی کہ طلبا کے لیے تحقیقی عنوان سے یہ پتہ چل سکتا ہے کہ وہ جن اضلاع میں رہتے ہیں آیا وہاں جدوجہد آزادی کے دوران کوئی واقعات پیش آئے تھے۔ اس طرح طلبا کے اپنے ہی شہر میں آزادی کی جدوجہد سے وابستہ کسی مقام پر جانے کا منصوبہ بنایا جاسکتاہے۔ انھوں نے کہا کہ کچھ اسکولوں کے طلبا ہماری آزادی کے 75ویں سال کے موقع پر جدوجہد آزادی کے ہیروز پر 75 نظمیں اور تھیٹر کہانیاں لکھنے کا عزم بھی کرسکتے ہیں۔


    وزیر اعظم نے واضح کیا کہ یہ تمام کاوشیں اُن لاکھوں گمنام ہیروز کی کہانیوں کو منظر عام پر لاسکیں گی جنھوں نے نہ صرف اپنی زندگی ملک پر قربان کی لیکن ان کے کارنامے معدوم ہوگئے۔5 ستمبر کو یوم اساتذہ منانے کے ساتھ ہی وزیر اعظم نے اساتذہ پر زور دیا کہ وہ اس کے لیے ایک ماحول وضع کرنے کے ضمن میں کام کریں اور تیاری شروع کریں۔


    ******** ********


    م ن۔ اج ۔ ر ا


    U:4935

    
    
    (Release ID: 1649917) Visitor Counter : 6
    
    
      Read this release in: English , Hindi , Marathi , Manipuri , Bengali , Assamese , Punjabi , Gujarati , Odia , Tamil , Telugu , Kannada , Malayalam