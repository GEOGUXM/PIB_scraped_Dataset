      صحت اور خاندانی بہبود کی وزارت

      بھارت میں ایک ہی دن میں کووڈ -19سے ریکارڈ 51 ہزار 706 مریض صحت یاب ہوئے
      
      صحت یابی کی شرح بڑھ کر 67.19 فیصد تک پہنچ گئی
      
      کووڈ -19سے شرح اموات مزید گھٹ کر 2.09 تک آگئی
      Posted On: 05 AUG 2020 2:47PM by PIB Delhi


    نئیدہلی 05 اگست 2020۔بھارت میں گزشتہ 24 گھنٹے کے دوران کووڈ-19 کے 51706 مریض صحت یاب ہوئے ۔ایک ہی دن میں صحت یاب ہونے والے مریضوں کی یہ سب سے زیادہ تعداد ہے۔اس طرح ملک میں کووڈ -19سے صحت یاب ہونے والے مریضوں کی تعداد میں تیزی سے اضافہ ہورہا ہے جبکہ صحت یابی کی شرح بڑھ کر 67.19 تک پہنچ گئی ہے اور ہر رو ز اس میں اضافہ ہورہا ہے ۔صحت یاب ہونے والے لوگوں کی تعداد زیر علاج مریضوں کی تعداد سے دوگنازیادہ ہے۔اب تک صحت یاب ہونے والے مریضوں کی تعداد 12 لاکھ 82 ہزار 215 ہوگئی ہے۔


    کووڈ -19 کے مریضوں کے شفا یاب ہونے کی تعداد میں اضافے کے ساتھ ہی پچھلے 14 دنوں میں صحت یاب ہونے والے معاملوں میں 63.8 فیصد کا اضافہ ہوا ہے ۔اس سے پتہ چلتا ہے کہ مرکز کی جانچ کرو شناخت کرواورعلاج کرو کی حکمت عملی کے خاطر خواہ نتائج برآمد ہورہے ہیں۔


    سرکاری اور پرائیویٹ سیکٹروں کی مشترکہ کوششوں کی وجہ سے اسپتال کے بنیادی ڈھانچے کو مستحکم کرنے کے ساتھ جانچ کی صلاحیت نے صحت یابی کی شرح میں اضافے کو یقینی بنایا ہے جس کے نتیجے میں پچھلے 14دنوں میں یہ بہتر ہوکر 63فیصد سے بڑھ کر 67 فیصد ہوگئی ہے۔


    صحت یابی میں مسلسل اضافے کے ساتھ ہی کووڈ -19 کے زیر علاج مریضوں اور صحت یاب ہونے والے مریضوں کے درمیان فاصلہ تقریباََ 7لاکھ تک پہنچ گیا ہے۔روزانہ تیزی سے صحت یابی کی تعداد میں اضافے کی وجہ سے زیر علاج مریضوں کی تعداد گھٹ کر 586244 رہ گئی ہے۔کل یہ تعداد 586298 تھی ۔سبھی مریضوںکو طبی نگرانی میں رکھا جارہا ہے۔مرکز اور ریاست / مرکز کے زیر انتظام علاقوں کی سرکاروں کی طرف سے جانچ کرو، پتہ لگاؤ اور علاج کرو کی حکمت عملی کے مربوط نفاذ نے اس بات کو یقینی بنایا ہے کہ عالمی صورتحال کے مقابلے میں شرح اموات کے معاملے( سی ایف آر) کم ہوگئے ہیں اور یہ رفتہ رفتہ نیچے آرہیں ہیں۔ آج شرح اموات 2.09 فیصد پر آگئی ہے۔


    کووڈ-19 سے متعلق تکنیکی پوچھ تاچھ کو technicalquery.covid19@gov.in پر ارسال کیا جاسکتا ہے اور دیگر پوچھ تاچھ ncov2019@gov.in and @CovidIndiaSeva . پر کی جاسکتی ہے۔


    کووڈ-19 سے متعلق کسی بھی پوچھ تاچھ کے لیے براہ کرم صحت وکنبہ بہبود کی وزارت کی ہیلپ لائن نمبر +91-11-23978046 or 1075 (Toll-free). پر رابطہ قائم کریں۔


    ریاستوں/ مرکز کے زیرانتظام علاقوں کی ہیلپ لائن کے نمبران، جن کا تعلق کووڈ-19 سے ہے، وہ درج ذیل ویب سائٹ پر دستیاب ہیں۔

     1. .

    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ح ا۔رم


    U- 4336

    
    
    (Release ID: 1643525) Visitor Counter : 8
    
    
      Read this release in: English , Marathi , Hindi , Bengali , Manipuri , Punjabi , Gujarati , Odia , Tamil , Telugu , Malayalam
    
    
    

1.