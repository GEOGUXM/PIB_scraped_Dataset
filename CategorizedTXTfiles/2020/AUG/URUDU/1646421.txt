      مواصلات اور اطلاعاتی ٹیکنالوجی کی وزارت

      ہرگاوں کو اگلے 1000دنوں میں آپٹیکل فائبرکیبل ( اوایف سی ) کنکٹی وٹی سے
      
      جوڑاجائے گا:وزیراعظم جناب نریندرمودی
      
      لکش دیپ کو بھی اگلے 1000دنوں میں سمندرکی تہہ میں آپٹیکل فائبرکیبل سے جوڑا جاناہے

      Posted On: 15 AUG 2020 4:55PM by PIB Delhi

    نئی دہلی ،15 اگست : وزیراعظم جناب نریندرمودی نے 74ویں یوم آزادی کے موقع پر اپنے خطاب میں کہاکہ آنے والے 1000دنوں میں ملک کے ہرگاوں کو آپٹیکل فائبرکیبل سے جوڑاجائے گا۔ جناب مودی نے بتایاکہ 2014سے پہلے ملک میں صرف 5درج پنچایتیں آپٹیکل فائبرسے جڑی ہوئی تھیں ۔ پچھلے پانچ برسوں میں ملک میں تقریبا 1.5لاکھ گرام پنچایتوںکو آپٹیکل فائبرکیبل سے جوڑاگیاہے ۔ انھوں نے آگے کہاکہ ڈیجیٹل انڈیا میں دیہی بھارت اوردیہاتوں کی شراکت داری بھارت کی متوازن ترقی کے لئے بہت اہم ہے ۔ گاوؤں کو مستحکم کرنے کے لئے ہم تیزی سے اپنے آپٹیکل فائبرنیٹ کوفروغ دیں گے ۔ وزیراعظم نے کہاکہ آپٹیکل فائبرنیٹ ورک اگلے 1000دن کے اند ر سبھی 6لاکھ گاوؤ ں تک پہنچ جائےگا۔


    الیکٹرونکس وآئی ٹی اورمواصلات کے وزیرجناب روی شنکرپرساد نے اس اہم اعلان پر وزیراعظم ، جناب نریندرمودی کا شکریہ اداکرتے ہوئے ٹویٹ کیا۔ انھوں نے اپنے ٹویٹ میں لکھا –‘‘ آج آپ نے مواصلات محکمے کو بھارت کے تمام گاووں کو اگلے 1000دنوں میں آپٹیکل فائبر نیٹ سے جوڑنے کی ذمہ داری سونپی ہے ۔ یہ ڈیجیٹل انڈیا کے لئے گیم چینجرہے ۔ آپ کی پریرناسے ہم اسے پوراکریں گے ۔’’


    74ویں یوم آزادی کے موقع پر اپنے خطاب کے دوران وزیراعظم نے یہ بھی اعلان کیا کہ اگلے 1000دنوں میں لکش دیپ کو پانی کے نیچے سے آپٹیکل فائبرکیبل سے جوڑاجائے گا۔ انھوں نے کہاکہ ہمارے پاس تقریبا 1300جزائرہیں ۔ قوم کی ترقی میں ان کی جغرافیائی حیثیت اور ان کی اہمیت کو پیش نظررکھتے ہوئے ، ان میں سے کچھ جزائر میں نئے پروجیکٹس شروع کرنے کا کام چل رہاہے ۔ ہم نے کچھ جزائرکو تیزی سے ترقی کے لئے منتخب کیاہے ۔ انھوں نے بتایاکہ حال ہی میں انڈمان ونکوبارجزیرے کو بہترانٹرنیٹ خدمات کے لئے سمندرتہہ کیبل کے ساتھ جوڑاگیاہے اوراب لکشدیپ کو کیبل سے جوڑیں گے ۔ انھوں یہ باتیں دہلی میں مقبول لال قلعے سے اپنے یوم آزادی کے خطاب کے دوران کہیں ۔ اس ہفتے کی شروعات میں پی ایم نے دہلی اورچنئی جیسے شہروں میں مل رہی انٹرنیٹ خدمات کے طرز پر مرکز کے زیرانتظام علاقوں ( یوٹی ) انڈمان اور نکوبار جزیرے کے لئے تیزرفتاربراڈبینڈ کنکٹی وٹی متعین کرنے کے لئے چنئی اور انڈمان اورنکوبار کے درمیان اب تک کے پہلے سمندرتہہ آپٹیکل فائبرلنک کا افتتاح کیا۔


    لکشدیپ جزائرمیں تیزرفتارانٹرنیٹ خدمات کا اعلان کرتے ہوئے ، جناب پرساد نے ایک ٹویٹ میں کہا کہ آج وزیراعظم نے ان جزائر میں پانے کے نیچے سے (سمندرتہہ ) آپٹیکل فائبرکنکٹی وٹی فراہم کرنے کے لئے 1000دنوں کا نشانہ مقررکیاہے ۔ انڈمان اورنکوبار جزائر کی طرح ہی مواصلات محکمہ، وزارت مواصلات لکشدیپ کو بھی کیبل سے جوڑنے کے کام کو تیزی سے پوراکرے گا۔


    گاوؤں کو اوایف سی کنکٹی وٹی اور لکش دیپ جزائرکو سمندرتہہ اوایس سی سے جوڑنے سے دیہی علاقوں /گاوؤں اورلکشدیپ میں رہنے والے لوگوں کو سستی اور بہترکنکٹی وٹی ملنے میں مددملے گی ۔ اس سے ڈیجیٹل انڈیا کے سبھی فائدوں خصوصا آن لائن تعلیم ، مواصلاتی ادویہ ، بینک نظام ، آن لائن تجارت میں اصلاح اور سیاحت کوفروغ اورترقی کو بڑھاوادینے وغیرہ میں بھی مدد ملے گی ۔


    *************


    ( م ن ۔ ع س۔ع آ)


    U-4579

    
    
    (Release ID: 1646421) Visitor Counter : 2
    
    
      Read this release in: English , Marathi , Hindi , Assamese , Bengali , Manipuri , Punjabi , Tamil , Telugu