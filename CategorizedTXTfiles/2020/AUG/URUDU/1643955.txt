      نائب صدر جمہوریہ ہند کا سکریٹریٹ

      جل شکتی کے وزیر کی نائب صدر جمہوریہ سے ملاقات
      
      جل شکتی کے وزیر نے نائب صدر جمہوریہ کو آبی سیکورٹی حاصل کرنے کیلئے اقدامات سے متعلق رپورٹ کی ایک کاپی پیش کی

      Posted On: 06 AUG 2020 4:16PM by PIB Delhi

    نئی دہلی: 06 اگست ، 2020:


    جل شکتی کے وزیر جناب گجیندر سنگھ شیخاوت نے آج نائب صدر جمہوریہ ہند جناب ایم وینکیانائیڈو سے ملاقات کی اور آبی سیکورٹی حاصل کرنے کیلئے اپنی وزارت کے ذریعے کئے گئے اقدامات سے متعلق رپورٹ کی ایک کاپی پیش کی۔


    جناب شیخاوت نے نائب صدر جمہوریہ کو وزارت کے متعدد اقدامات بالخصوص پائپ کے ذریعے پانی کی سپلائی سے متعلق اقدامات کی پیش رفت کے بارے میں جانکاری دی۔


    وزیر موصوف نے نائب صدر جمہوریہ کو یقین دلایا کہ مرکز ملک کے تمام طول وعرض میں پھیلے ہوئے گاؤں میں فنکشنل،پینے کے پانی کے پائپ کنکشن کو آگے بڑھانے کیلئے ریاستی حکومتوں کو امداد فراہم کررہا ہے۔


    جل شکتی کی وزارت دیہی پینے کے پانی کی سپلائی پروجیکٹس کو آگے لے جانے کیلئے ہمالیائی اور شمال مشرقی ریاستوں کو 90فیصد فنڈز اور دیگر ریاستوں کو 50فیصد فنڈز فراہم کررہی ہے۔


    باضابطہ بجٹ مختص کرنے کے علاوہ جل شکتی کی وزارت دیہی کنبوں تک پینے کا پانی فراہم کرنے کیلئے دیہی اداروں کیلئے پندرہویں مالیاتی کمیشن کے گرانٹس کو استعمال کرنے کا منصوبہ بنارہی ہے۔


    نائب صدر جمہوریہ نے جب وزیر موصوف سے آندھراپردیش کے ضلع ویلور میں واقع ادایاگیری اسمبلی حلقے میں تمام گھروں تک پائپ والے پینے کے پانی کی فراہمی کے بارے میں دریافت کیا تو انہوں نے یقین دلایا کہ مرکزی حکومت پالیسی کے مطابق ضروری فنڈس فراہم کرے گی جب ریاستی حکومت اسکیم سے متعلق تجاویز کو آگے لے جاتی ہے۔


      -----------------------


    م ن۔م ع۔ ع ن


    U NO:4366

    
    
    (Release ID: 1643955) Visitor Counter : 3
    
    
      Read this release in: English , Hindi , Marathi , Bengali , Manipuri , Punjabi , Tamil , Telugu