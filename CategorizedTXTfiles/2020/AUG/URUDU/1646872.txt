      وزارت دفاع

      گوا کے بحری جنگی کالج میں 33 ویں بحریہ کے اعلیٰ کمان کورس کا آغاز
      Posted On: 18 AUG 2020 6:24PM by PIB Delhi


    نئی دلّی ، 18 اگست / ممبئی یونیورسٹی کے وائس چانسلر جناب سُہاس پڈنیکر نے 17 اگست ، 2020 ء کو بحریہ کے اعلیٰ کمان کورس کے 33 ویں کورس کا آن لائن افتتاح کیا ۔ انہوں نے آن لائن طریقۂ کار کو اپنانے اور تعلیمی اور ملٹری تعلیم کے معیار کو بہتر بنانے کے لئے گوا کے نیول وار کالج (این ڈبلیو سی ) کی کوششوں کی ستائش کی ۔ بھارتی بحریہ کا 37 ہفتے طویل اہم پیشہ ورانہ فوجی تعلیم کا پروگرام این ڈبلیو سی میں ہر سال منعقد کیا جاتا ہے ، جس میں سمندری حکمتِ عملی ، بحریہ اور مشترکہ کارروائیوں اور جدت سے متعلق امور پر توجہ مرکوز کی جاتی ہے ۔ جنوبی بحریہ کی کمان کے وائس ایڈمیرل اے کے چاولہ ، پی وی ایس ایم ، اے وی ایس ایم ، این ایم ، وی ایس ایم ، اے ڈی سی ، فلیگ آفیسر کمانڈنگ اِن چیف نے کورس میں شرکت کرنے والوں سے خطاب کرتے ہوئے ، جسے ویڈیو لنک کے ذریعے دکھایا گیا ، تخلیقی آموزش کے ذریعے بہترین پیشہ ورانہ کار کردگی حاصل کرنے پر زور دیا ۔ نیول وار کالج کے کمانڈنٹ ، ریئر ایڈمیرل سنجے جے سنگھ ، اے وی ایس ایم ، وی ایس ایم نے کورس میں شرکت کرنے والوں کا خیر مقدم کیا اور این ڈبلیو سی میں تعلیم کے اعلیٰ معیار کو اجاگر کیا ، جس میں تعلیمی اور پیشہ ورانہ فوجی تعلیم پر توجہ مرکوز کی جاتی ہے ۔


    اس کورس میں 35 شرکاء ہیں ، جن میں بھارتی بحریہ کے 21 کپتان ، بھارتی فوج کے 7 کرنل ، بھارتی فضائیہ کے 5 گروپ کیپٹن اور کوسٹ گارڈ کے 2 کمانڈنٹ شامل ہیں ۔ اس کورس کے نصاب کا مقصد انتہائی شدید تحقیقی کام اور تنقیدی فکر کے ساتھ ذہنی تجسس کو فروغ دینا ، سمندر سے متعلق امور کو حل کرنے کی صلاحیت کو بہتر بنانا اور قومی سلامتی کے امور کو حل کرنا شامل ہے ۔ مشترکہ طور پر کام کرنے کی صلاحیت کو فروغ دینے کی خاطر یہ افسران آرمی وار کالج میں 5 ہفتے کے آپریشن کیپسول میں شرکت کریں گے ۔ کورس مکمل ہونے کے بعد اہل شرکاء کو ممبئی یونیورسٹی سے " دفاعی اور اسٹریٹیجک مطالعات " میں ایم فل کی ڈگری دی جائے گی ۔


    ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔


    ( م ن ۔ و ا ۔ ع ا ) (18-08-2020)


    U. No. 4629

    
    
    (Release ID: 1646872) Visitor Counter : 3
    
    
      Read this release in: Manipuri , Punjabi , English , Marathi , Hindi , Assamese , Tamil