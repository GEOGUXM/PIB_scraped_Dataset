      محنت اور روزگار کی وزارت

      زرعی اور دیہی مزدوروں کے لئے کل ہند صارفین کی قیمتوں کا عدد اشاریہ - جولائی ، 2020 ء
      Posted On: 20 AUG 2020 2:59PM by PIB Delhi


    نئی دلّی ، 20 اگست / ماہ جولائی ، 2020 ء میں زرعی مزدوروں اور دیہی مزدوروں کے لئے کل ہند صارفین کی قیمتوں کا عدد اشاریہ ( بنیاد : 87-1986 = 100 ) میں 3 اور 4 پوائنٹ کا اضافہ ہوا ہے اور یہ بالترتیب 1021 اور 1028 پر قائم ہے ۔ زرعی مزدوروں اور دیہی مزدوروں کے عام عدد اشاریہ میں اضافے کی اہم وجہ خوراک کی قیمت میں اضافہ ہے ، جو خاص طور پر ارہر کی دال ، مسور کی دال ، مونگ پھلی کا تیل ، بکرے کا گوشت ، پولٹری ، سبزیوں اور پھلوں وغیرہ کی قیمتوں میں بالترتیب 2.49 اور 2.64 پوائنٹس کے اضافے کی وجہ سے ہوا ہے ۔


    عدد اشاریہ میں اضافہ / گراوٹ مختلف ریاستوں میں الگ الگ ہے ۔ زرعی مزدوروں کے معاملے میں 17 ریاستوں میں 1 سے 15 پوائنٹ کا اضافہ درج کیا گیا ہے ، جب کہ 3 ریاستوں میں 3 سے 8 پوائنٹ کی کمی درج کی گئی ہے ۔ تمل ناڈو ریاست 1216 پوائنٹ کے ساتھ عدد اشاریہ کی جدول میں سر فہرست ہے ، جب کہ ہماچل پردیش 786 پوائنٹس کے ساتھ سب سے نچلی سطح پر ہے ۔


    دیہی مزدوروں کے معاملے میں 15 ریاستوں میں 1 سے 14 پوائنٹ کا اضافہ درج کیا گیا ہے ، جب کہ 4 ریاستوں میں 1 سے 5 پوائنٹ کی کمی ہوئی ہے ۔ البتہ راجستھان میں کوئی تبدیلی نہیں آئی ہے ۔ تمل ناڈو 1202 پوائنٹ کے ساتھ عدد اشاریہ کی جدول میں سر فہرست ہے ، جب کہ ہماچل پردیش 838 پوائنٹ کےساتھ سب سے نچلی سطح پر ہے ۔


    ریاستوں میں زرعی مزدوروں کی صارفین کی قیمتوں کے عدد اشاریے میں سب سے زیادہ اضافہ میگھالیہ ریاست میں ( 15 پوائنٹ ) کا درج کیا گیا ہے ، جب کہ جموں و کشمیر میں دیہی مزدوروں کے عدد اشاریہ میں ( 14 پوائنٹ ) کا اضافہ ہوا ہے ، جو خاص طور پر دودھ ، بکرے کا گوشت ، مچھلی ، بیڑی ، سبزیوں اور پھلوں اور بس کے کرائے میں اضافے کی وجہ سے ہے ۔ اس کے برعکس زرعی مزدوروں اور دیہی مزدوروں کی قیمتوں کے عدد اشاریہ میں سب سے زیادہ کمی تری پورہ ریاست میں ( منفی 8 پوائنٹ اور منفی 5 پوائنٹ بالترتیب ) درج کی گئی ہے ، جو خاص طور سے چاول ، بکرے کا گوشت ، تازہ اور سوکھی مچھلی کی قیمتوں میں کمی کی وجہ سے ہے ۔


    سی پی آئی – اے ایل اور سی پی آئی – آر ایل کی بنیاد پر افراطِ زر کی شرح میں جولائی ، 2020 ء کے مہینے میں 6.58 فی صد اور 6.53 فی صد ہو گیا ، جب کہ یہ جون ، 2020 ء میں بالترتیب 7.16 فی صد اور 7.00 فی صد تھا ۔سی پی آئی - اے ایل اور سی پی آئی – آر ایل کے عدد اشاریہ کی بنیاد پر افراطِ زر جولائی ، 2020 ء میں بالترتیب 7.83 فی صد اور 7.89 فی صد رہا ۔


    کل ہند صارفین کی قیمتوں کا عدد اشاریہ ( عام اور گروپ وار )

                                                           
گروپ                          زرعی مزدور    دیہی مزدور     
                                                           
                                                           
                                                                                          
                              جون ، 2020 ء  جولائی ، 2020 ء  جون ، 2020 ء  جولائی ، 2020 ء
                                                                                          
                                                                                          
                                                                                          
عام عدد اشاریہ                1018          1021             1024          1028           
                                                                                          
                                                                                          
                                                                                          
خوراک                         975           978              980           984            
                                                                                          
                                                                                          
                                                                                          
پان ، سپاری وغیرہ etc.        1674          1679             1686          1691           
                                                                                          
                                                                                          
                                                                                          
ایندھن اور لائٹ               1099          1099             1094          1094           
                                                                                          
                                                                                          
                                                                                          
ملبوسات ، بیڈنگ اور جوتے چپل  1004          1007             1026          1029           
                                                                                          
                                                                                          
                                                                                          
متفرق                         1025          1029             1030          1034           
                                                                                          
                                                                                          

    ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔


    ( م ن ۔ و ا ۔ ع ا )


    U. No. 4685

    
    
    (Release ID: 1647491) Visitor Counter : 3
    
    
      Read this release in: English , Hindi , Bengali , Manipuri , Punjabi , Tamil