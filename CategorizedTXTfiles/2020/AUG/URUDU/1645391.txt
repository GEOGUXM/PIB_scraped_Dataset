      کیمیکلز اور فرٹیلائزر کی وزارت

      رواں مالی سال میں جولائی تک ،جموں کشمیر ا ور لداخ خطہ میں 94 جن اوشدھی مراکز کھولے گئے اور 73 نئے مراکز کھولنے کی تجویز ہے
      Posted On: 11 AUG 2020 5:14PM by PIB Delhi


    نئی دہلی، 11 اگست 2020/ بیورو فارما پی ایس یو آف انڈیا (بی پی پی آئی) نے ا س سال جنوری سے جولائی تک جموں و کشمیر میں 91 اور لداخ میں 3 جن اوشدھی کھولے ہیں۔ اس کا مقصد علاقےکےمکینوں کو کفایتی قیمتوں پر معیاری جنریک دوائیں دستیاب کرانا ہے۔


    بیورو آف فارما ٹی ایس یو فارما ( بی پی پی آئی) حکومت ہند کے محکمہ فارماسیوٹیکل پردھان منتری بھارتی جن اوشدھی یوجنا (پی ایم ڈی جے پی) کی نفاذی ایجنسی ہے۔


    جموں و کشمیر میں پہلا جن اوشدھی مرکز 9 مئی، 2011کو لال چوک ، سری نگر میں کھولا گیا تھا اور لداخ میں پہلا جن اوشدھی مرکز 9 جنوری 2012 کو ایس ایم ایم اسپتال میں شرو ع کیا گیا تھا۔ پچھلے ایک سال میں یعنی 5 اگست 2019 سے بی پی پی آئی نے جموں کشمیر میں 31 نئے مرکز اور لداخ میں ایک مرکز کی شروعات کی ہے۔ گزشتہ ایک سال میں جموں اور کشمیر اور لداخ میں کل فروخت 4.39 کروڑ روپے رہی۔ اس سے علاقے میں رہنے والی آبادی کو 31 کروڑ روپے کی مجموعی بچت ہوئی ہے۔


    جموں و کشمیر حکومت اور لداخ حکومت نے 73 نئےجن اوشدھی مراکز کھولنے کی تجویز پیش کی ہے جن کے لئے مقامات کی شناخت پہلے ہی کی جاچکی ہے۔ ان مراکز کو شروع کرنے کا کام مرکزکے زیر انتظام دونوں علاقوں میں نئے فارمیسی کونسلز کے قیام کے بعد پورا ہوگا۔


    وزیراعظم جناب نریندر مودی نے جن اوشدھی دن کے موقع پر 7 مارچ 2020 کو ویڈیو کانفرنسنگ کے ذریعہ اسکیم کے مستفدین کے ساتھ بات کی تھی۔ اس اجلاس میں پلوامہ ، کشمیر کے سینئر سیٹزن اور مستفدین میں سے ایک جناب غلام نبی ڈار نے خصوصی طور سے غریب اور محروم لوگوں کے لئے اسکیم کے فائدہ کے بارے میں بات کی۔ انہوں نے بتایا کہ جن اوشدھی کیندروں میں دستیاب جنرک دواؤں کی کم قیمت کی وجہ سے ہونے والی بچت کیسے ان کی زندگی کے لئے مددگار ثابت ہورہی ہے۔ کیونکہ وہ اس بچت کا استعمال دیگر تخلیقی اور تعمیری کاموں کے لئےکررہے ہیں۔ انہوں نے علاقے میں ان مراکز کو کھولنے کے لئے وزیراعظم سے درخواست کی تھی۔


    حکومت ہند نے جن اوشدھی مراکز کے ذریعہ ، پورے ملک میں محروم طبقے کی خواتین کے لئے سی پیڈ کی قیمت پر جن اوشدھی سوویدھا سینٹری پیڈ بھی مہیا کرائے ہیں۔ قومی صحت مشن کے تحت جموں و کشمیر میں مفت دواؤں کے لئے براہ راست بی پی پی آئی سے یہ پیڈ خریدیں ہیں۔ اب تک بی پی پی آئی نے جموں و کشمیر اور لداخ علاقوں میں 1.56 کروڑ پیڈ کی سپلائی کی ہے۔ قومی نوجوان صحت پروگرام ’’آر کے ایس کے‘‘کے ایک حصے کے طور پر این ایچ ایم نوجوان لڑکیوں اور خواتین کو یہ پیڈ مفت تقسیم کررہا ہے۔


    ****


    م ن۔ ش ت ۔ ج


    Uno-4468

    
    
    (Release ID: 1645391) Visitor Counter : 5
    
    
      Read this release in: Assamese , English , Hindi , Marathi , Punjabi , Tamil , Telugu