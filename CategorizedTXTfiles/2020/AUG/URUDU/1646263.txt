      امور داخلہ کی وزارت

      برکس کے ، نشیلی اشیاء کی روک تھام سے متعلق ورکنگ گروپ کی چوتھی میٹنگ منعقد ہوئی
      
      نشیلی اشیاء کی روک تھام سے متعلق بین الاقوامی کنوینشن کے تئیں پانچ رکن ملکوں کے عزم کو دوہرانے کے لیے اعلامیہ کو منظوری دی گئی
      
      بھارت نے برکس ملکوں کے مابین بروقت معلومات فراہم کرنے کا نظام شروع کرنے کے لیے کہا
      
      میٹنگ میں ڈارک نیٹ کے نشیلی اشیاء کی اسمگلنگ کے لیے دیگر جدید ترین ٹکنالوجی کے غلط استعمال پر توجہ دی گئی
      Posted On: 16 AUG 2020 11:06AM by PIB Delhi


    نئی دہلی، 16 اگست ، 2020 / برازیل ، روس ، چین ، جنوبی افریقہ اور بھارت پر مبنی برکس کے، نشیلی اشیاء کی روک تھام سے متعلق ورکنگ گروپ کا چوتھا اجلاس اس ہفتے منعقد ہوا۔ بھارتی وفد کی قیادت نارکوٹکس کنٹرول بیورو کے ڈائریکٹر جنرل جناب راکیش استھانا نے کی۔ یہ وفد این سی بی کی ڈپٹی ڈائریکٹر جنرل محترمہ بی رادھیکا، ماسکو میں بھارتی سفارتخانے میں تجارتی امور سے متعلق فرسٹ سکریٹری محترمہ ورنداباگوہل ، وزارت خارجہ میں کثیر ملکی اقتصادی تعلقات کے امور سے متعلق انڈر سکریٹری ڈاکٹر ویبھو ٹنڈالے اور این سی بی کے ڈپٹی ڈائریکٹر جناب کے پی ایس ملہوترا پر مشتمل ہے۔ اس سال کا اجلاس روس کے قیادت میں 12 اگست 2020 کو ویڈیو کانفرنس کے ذریعے منعقد ہوا۔


    اس اجلاس میں برکس ملکوں میں نشیلی اشیاء کی صورتحال سے متعلق رائے ، نشیلی دواؤں ، نفسیات پر اثر ڈالنے والے مادوں اور صورتحال پر مختلف اندرونی و بیرونی عناصر کے اثرات سے متعلق نتیجہ خیز تبادلہ خیال کیا گیا۔ اس بات چیت میں جو مشترکہ نکات ابھر کر آئے اُن میں رکن ممالک کے مابین معلومات بروقت ایک دوسرے کو فراہم کرنے کی ضرورت اور سمندری راستوں سے نشیلی اشیاء کی بڑھی ہوئی تجارت کو قابو کرنے کی ضرورت شامل ہے۔ اس میٹنگ میں جن کلیدی میدانوں پر توجہ دی گئی اُن میں سے ایک ، نشیلی اشیاء کی ناجائز تجارت کے لیے ڈارک نیٹ اور دیگر جدید ترین ٹکنالوجی کا غلط استعمال ہے۔


    رکن ملکوں نے ایک اعلامیے کو منظوری دی جس میں میٹنگ میں سبھی نکات پر تبادلۂ خیال کیا گیا ۔


    برکس، ملکوں کا ایک غیر رسمی گروپ ہے، جو برازیل، کی وفاقی جمہوریہ ، روسی فیڈریشن ، جمہوریہ بھارت ، پیپلز ریپبلک آف چائنا اور جنوبی افریقہ کی جمہوریہ پر مشتمل ہے۔ برکس ملکوں کی بڑھتی ہوئی اقتصادی طاقت ، عالمی اقتصادی ترقی کی اصل طاقتوں میں سے ایک کے طور پر ان کی اہمیت ، ان کی خاطر خواہ آبادی اور بہت سے قدرتی وسائل سے بین الاقوامی منظر نامے پر ان کے اثر کی بنیاد تشکیل پاتی ہے اور اس گروپ کے پیچھے یہی طاقتیں کارفرما ہیں۔ شراکت داری کے دیگر میدانوں میں ، برکس ملکوں کے مابین نشیلی اشیاء کی ناجائز تجارت سے متعلق معاملات ، تعاون کا ایک اہم میدان ہے۔


    ۔۔۔۔۔۔۔۔۔۔۔۔۔۔۔۔۔۔


    م ن ۔ اس۔ ت ح ۔


    2020 ۔08۔16


    U – 45 66

    
    
    (Release ID: 1646263) Visitor Counter : 9
    
    
      Read this release in: English , Marathi , Hindi , Manipuri , Bengali , Punjabi , Tamil , Telugu , Malayalam