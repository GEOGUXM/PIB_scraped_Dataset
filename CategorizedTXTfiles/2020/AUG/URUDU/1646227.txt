      وزارت دفاع

      رکشا منتری جناب راج ناتھ سنگھ نے دیسی ساخت کا پورٹل سرجن کا آغاز کیا؛ ڈی پی ایس یو نے صنعت اور تعلیم کے شعبے کے شراکت داروں کے ساتھ معاہدہ کیے اور مفاہمت ناموں پر دستخط کیے ؛ وزارت دفاع کا آتم نربھر ہفتہ کا جشن اختتام پذیر
      Posted On: 14 AUG 2020 5:24PM by PIB Delhi


    نئی دہلی، 14 اگست ، 2020 / وزارت دفاع کے آتم نربھرہفتہ تقریبات کے آخری دن رکشا منتری جناب راج ناتھ سنگھ نے آج دفاعی ساز و سامان کی تیاری کے محکمے کے پورٹل سرجن کا آغاز کیا، جو ون اسٹاپ شاپ آن لائن پورٹل ہے، جس سے ملک ہی میں تیار کرنے کے لیے وینڈروں کو چیزیں بنانے کا موقع ملتا ہے۔


    آئی ڈی ای ایکس کے تحت ڈیفینس انڈیا اسٹارٹ اپ چیلنج کے چار معاہدوں اور صنعتی شراکتدار و دفاعی پی ایس یو کے درمیان چار مفاہمت ناموں پر رکشا منتری کی موجودگی میں دستخط کیے گیے۔


    اس موقعے پر اظہار خیال کرتے ہوئے رکشا منتری نے کہا کہ ان مفاہمت ناموں اور معاہدوں پر دستخط کیے جانے سے دفاعی ساز و سامان کی تیاری سے متعلق ٹیکنالوجی میں ہم خودکفالت کی طرف بڑھیں گے۔ جناب سنگھ نے بھارتی صنعتی شراکت داروں سے کہا کہ وہ مکمل عزم کا اظہار کریں اور دفاعی شعبے میں ساز و سامان کو ملک ہی میں تیار کرنے اور خودکفالت کی طرف بڑھنے میں سرگرم شراکت داری کریں۔ انہوں نے کہا کہ دفاعی مینوفیکچرنگ میں خود کفالت کی بات نہ صرف گھریلو ضرورت کے تحت کہی گئی ہے بلکہ برآمدات کے تناظر میں بھی کہی گئی ہے اور اسے مربوط کوششوں کے ذریعے ممکن بنایا جا سکتا ہے۔ اِن باتوں کو ذہن میں رکھتے ہوئے حکومت نے کمپنیوں کو کارپوریٹ کی شکل دینے ، ایف ڈی آئی حدود میں اصلاحات اور درآمدات کی منفی فہرست حال ہی میں جاری کرنے جیسے اہم اقدامات کیے ہیں۔ انہوں نے کہا کہ ابھی کچھ دن پہلے تک اپنے دفاعی ساز و سامان کی خریداری کے لیے ہم دنیا میں دستیاب بہترین ٹکنالوجی کی طرف دیکھتے تھے، لیکن اب ہمارا نظریہ بدل گیا ہے۔ اب ہم سوچ رہے ہیں کہ ہم جدید ترین ساز و سامان خود کس طرح بنائیں یا مشترکہ پروجیکٹوں کے ذریعے کس طرح بنائیں یا ٹیکنالوجی کو کس طرح منتقل کریں۔


    ڈی ڈی پی کو سرجن پورٹل تشکیل دینے کے لیے کمان دیتے ہوئے جناب سنگھ نے کہا کہ اس سے صنعتی شراکت داروں کو دفاعی شعبے میں خودکفالت کا نشانہ حاصل کرنے میں سرگرم رول ادا کریں۔


    اس پورٹل پر معلومات کو ایک ڈھانچہ جاتی طریقے سے دکھایا گیا ہے جس میں چیز کا نام ، تصویر اور اُس کے بارے میں تفصیل ، درآمدات کی قدر ، نیٹو کلاسیفیکیشن وغیرہ کو شامل کیا گیا ہے۔

                                                                                                                   
سال      ڈی پی ایس یو / او ایف بی / ایس ایچ کیو کے ذریعے دکھائے گیے سامانوں کی تعداد  امپورٹ ویلیو (ملین روپیے میں)
                                                                                                                   
                                                                                                                   
                                                                                                                   
20-2019  1557                                                                         34035                        
                                                                                                                   
                                                                                                                   
                                                                                                                   
21-2020  739                                                                          34514                        
                                                                                                                   
                                                                                                                   

    تین ہزار سے زیادہ منفرد قسم کی چیزیں جن کی قدر دس ہزار کروڑ روپے سے زیادہ ہے پورٹل کے ذریعے دستیاب ہیں۔


    ایک ہفتہ طویل آتم نربھر بھارت کی تقریبات کے دوران، نئی سہولیات کا افتتاح اور ان کو اپ گریڈ کیا گیا، معاہدوں اور مفاہمت ناموں پر دستخط کیے گیے، ای او آئی / آر ایف پی جاری کیے گیے۔ اپنے اختتامی تقریر میں ، وزیر دفاع نے کہا ‘‘ایک ہفتہ بھر کی تقریبات کے دوران منعقدہ پروگراموں نے صنعت، یکجہتی کے شعبے ، تحقیقی و ترقی، انتظامیہ، افرادی قوت اور ٹکنالوجی کے شعبے میں یکجہتی کو ملک کو نئی بلندیوں پر لے جانے کی ترغیب دیتی ملی ہے۔’’ انہوں نے کہا کہ یہ آتم نربھر بھارت ہفتہ کے اختتام کا دن نہیں، بلکہ یہ خود کفالت کے ایک نئے باب کا آغاز ہے۔


    ۔۔۔۔۔۔۔۔۔۔۔۔۔۔۔۔۔۔


    م ن ۔ اس۔ ت ح ۔


    2020 ۔08۔14


    U – 4534

    
    
    (Release ID: 1646227) Visitor Counter : 4
    
    
      Read this release in: English , Hindi , Marathi , Bengali , Punjabi , Tamil