      وزیراعظم کا دفتر

      وزیراعظم جناب نریندر مودی 13 اگست 2020 کو ’’ شفاف ٹیکس نظام – ایماندار کو اعزاز ‘‘ کے لئے پلیٹ فارم کا افتتاح کریں گے
      
      اہم ٹیکس اصلاحات کا اجرا جن کا مقصد ٹیکس دہندگان کوبا اختیارات بنانااور نظام میں شفافیت پیدا کرنا ہے

      Posted On: 12 AUG 2020 9:15AM by PIB Delhi

    نئی دہلی 11 اگست 2020 ۔وزیراعظم 13 اگست 2020 کو ویڈیو کانفرنس کے ذریعہ اہم ٹیکس اصلاحات کا اجرا کریں گے ، جن کا مقصد ٹیکس نظاموںمیں شفافیت پیداکرنا اور ٹیکس دہندگان کو بااختیار بنانا ہے۔


    آمدنی ٹیکس کے محکمے نے حالیہ برسوں میں براہ راست ٹیکسوں میں بہت سی اہم ٹیکس اصلاحات کی ہیں۔ گزشتہ برس کارپوریٹ ٹیکس کی شرح کو 30 فیصدسے گھٹاکر 22 فیصد کردیا گیا تھا جبکہ پیداوار کے نئے یونٹوں کے لئے یہ شرح 15 فیصدکردی گئی تھی۔ ڈویڈینٹ ڈسٹری بیوشن ٹیکس بھی ختم کردیا گیا تھا۔


    نہ صرف ٹیکس کی شرحوںمیں کمی پر توجہ مرکوز کی گئی ہے بلکہ براہ راست ٹیکس قوانین کو آسان بنانے پر بھی توجہ دی گئی ہے۔ آمدنی ٹیکس کے محکمے نے محکمے کی کارکردگی میں اضافے اور شفافیت لانے کے لئے بہت سے اقدامات کئے ہیں۔ ان میں ڈاکو منٹ آئی ڈینٹی فکیشن نمبر ( ڈی آئی این ) کے ذریعہ سرکاری مواصلات میں اور زیادہ شفافیت پید اکرنا ،جس میں محکمے کے ہر ایک مواصلہ میں کمپیوٹر کے ذریعہ دیا گیا منفرد ڈاکو منٹ آئی ڈینٹی فکیش نمبر شامل ہوگا ۔اسی طرح سے ٹیکس دہندگان کی آسانی کے لئے آمدنی ٹیکس کے محکمے نے انفرادی ٹیکس دہندگان کے لئے اور زیادہ سہولت پیدا کرنے کی غرض سے آمدنی ٹیکس کی ریٹرنس پہلے سے بھرنے کے ساتھ ایک قدم اور آگے بڑھایا ہے۔ اسٹارٹ اپس کے لئے قوانین کو بھی اور زیادہ آسان کردیا گیا ہے ۔ التوا میں پڑے ٹیکس کے تنازعات کو حل کرنے تناظر میں آمدنی ٹیکس کے محکمے نے ’’ وواد سے وشواس قانون 2020 ‘‘ نامی براہ راست ٹیکس شروع کیا ہے ،جس کے تحت اب تنازعات کو حل کرنے کے لئے ڈکلریشن جمع کئے جارہے ہیں۔ ٹیکس دہندگان کی شکایات ، قانونی چارہ جوئی اور مالیاتی معاملات کو موثر طور پر طے کرنے کےلئے مختلف خصوصی عدالتوںمیں محکمہ جاتی اپیلیں دائر کرنے کی تعداد بھی بڑھادی گئی ہے۔


    آمدنی ٹیکس محکمے نے ڈجیٹل لین دین اور ادائیگی کو الیکٹرانک طریقہ کار کو فروغ دینے کے لئے بھی بہت سے اقدامات کئے ہیں۔آمدنی ٹیکس کا محکمہ ان اقدامات کو جاری رکھنے کے لئے پُرعزم ہے اور کووڈ -19 وبا کے دوران ٹیکس دہندگان کے لئے آسان ادائیگی کو موثر بنانے کی کوششیں بھی کررہا ہے جوکہ ریٹرن فائل کرنے کے لئے مقررہ تاریخ میں توسیع کرنے کے ساتھ ساتھ ٹیکس دہندگان کے ہاتھوں میں زیادہ رقم دستیاب کرانے کی غرض سے رقم کی واپسی کو مہم جو پیمانے پر جاری کررہی ہے۔


    وزیراعظم کے ذریعہ ٹیکس اصلاحات سے متعلق ہونے والے آغاز سے براہ راست ٹیکس اصلاحات کا سفر مزید آگے بڑھا یا جائے گا۔اس موقع پر مختلف چیمبر آف کامرس ، تجارتی ایسوسی ایشن ، چارٹرڈ اکاؤنٹنٹس کی ایسوسی ایشن کے ساتھ ساتھ سرکردہ ٹیکس دہندگان بھی شامل ہوں گے جبکہ آمدنی ٹیکس محکمے کے افسران اور حکام بھی موجود رہیں گے ۔


    مالیات اور کارپوریٹ امور کی مرکزی وزیر شریمتی نرملا سیتا رمن اور مالیات اور کارپوریٹ امور کے ریاستی وزیر شری انوراگ سنگھ ٹھاکر بھی اس موقع پر شامل ہوں گے۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔اع۔ رم


    11-08-2020


    U- 4459

    
    
    (Release ID: 1645280) Visitor Counter : 16
    
    
      Read this release in: Telugu , Manipuri , Kannada , Assamese , English , Marathi , Hindi , Bengali , Punjabi , Gujarati , Odia , Tamil , Malayalam