      খাদ্য প্ৰক্ৰিয়াকৰণ উদ্যোগ মন্ত্ৰালয়

      উত্তৰ-পূৰ্বাঞ্চলৰ খাদ্য সংসাধক/উদ্যমী/বিনিয়োগকাৰীসকলক খাদ্য সংসাধন উদ্যোগত বিনিয়োগৰ আহ্বান মন্ত্ৰী ৰামেশ্বৰ তেলীৰ
      
      যোৱা এটা বছৰত খাদ্য সংসাধন উদ্যোগ মন্ত্ৰালয়ে অসমত ১৬ নতুন খাদ্য সংসাধন প্ৰকল্পত অনুমোদন জনাইছে

      Posted On: 18 AUG 2020 3:18PM by PIB Guwahati

    খাদ্য সংসাধন উদ্যোগ মন্ত্ৰালয়ে অসমত যোৱা এটা বছৰত মুঠ ২৩০ কোটি টকা ব্যয় সাপেক্ষে ৮৫ কোটি টকাৰ ৰাজসাহায্যৰ প্ৰতিশ্ৰুতিসহ ১৬ টা নতুন খাদ্য সংসাধন /সংৰক্ষণ আৰু আন্ত-গাঁথনিমূলক প্ৰকল্পত অনুমোদন জনাইছে।এইসমূহ হৈছে সংসাধন/সংৰক্ষণ ইউনিটসমূহৰ কাৰণে সুলভ আধুনিক খাদ্য সংসাধন/সংৰক্ষণৰ আন্তঃগাঁথনি ব্যৱস্থা ৰূপায়ণৰ লক্ষ্যৰে ৩ টা এগ্ৰ’-প্ৰচেচিং ক্লাষ্টাৰ বা মিনি ফুড পাৰ্ক , ১২ টা খাদ্য সংসাধন /সংৰক্ষণ ইউনিট আৰু ১ টা বেকৱাৰ্ড আৰু ফৰৱাৰ্ড লিংকেজ আন্তঃগাঁথনি।


    ম ন্ত্ৰালয়টোৱে খাদ্য সংসাধন খণ্ডটোত এতিয়ালৈকে মুঠ ৯৮০ কোটি টকা প্ৰকল্প ব্যয় সাপেক্ষে আৰু মুঠ ৪৮০ কোটি টকাৰ ৰাজসাহায্যৰ প্ৰতিশ্ৰুতিসহ উত্তৰ-পূৰ্বাঞ্চলৰ ভিন্ন ৰাজ্যসমূহৰ যোগান শৃংখল উপাংশত ৫৩ টা খাদ্য সংসাধন / সংৰক্ষণ প্ৰকল্পত অনুমোদন জনাইছে। এই প্ৰকল্পসমূহে প্ৰায় ৩ লাখ কৃষকক তেওঁলোকৰ অতিৰিক্ত কৃষি-জাত সামগ্ৰীৰ ব্যৱস্থাপনাত সহায় কৰিব আৰু প্ৰায় ৫০,০০০ লোকলৈ প্ৰত্যক্ষ আৰু পৰোক্ষভাৱে নিয়োগৰ সুযোগ সৃষ্টি কৰিব।অদ্যপি ১৬ টা প্ৰকল্প সম্পূৰ্ণ আৰু কাৰ্যক্ষম হৈ উঠিছে , যাৰদ্বাৰা প্ৰায় ৭০,০০০ কৃষক উপকৃত হোৱাৰ সমান্তৰালভাৱে ৬,৫০০ লোকে প্ৰত্যক্ষ আৰু পৰোক্ষভাৱে কৰ্মসংস্থাপন পাইছে।ইয়াৰ পৰিপ্ৰেক্ষিততে উত্তৰ পূৰ্বাঞ্চলত খাদ্য সংসাধন উদ্যোগটো এটা বিশাল সম্ভাৱনাপূৰ্ণ খণ্ড হিচাপে পৰিগণিত হৈছে যিয়ে অসীম নিয়োগৰ সুযোগো প্ৰদান কৰিব পাৰিছে।


    ভাৰত চৰকাৰে ইয়াৰ সামগ্ৰিক আৰ্থ-সামাজিক উন্নয়নৰ ক্ষেত্ৰত উত্তৰ পূৰ্বাঞ্চলক সৰ্বোচ্চ অগ্ৰাধিকাৰ প্ৰদান কৰি আহিছে।চৰকাৰখনৰ নীতি আৰু অঞ্চলটোৰ প্ৰতি সামাগ্ৰিক অগ্ৰাধিকাৰৰে সুৰ মিলাই, খাদ্য সংসাধন উদ্যোগ মন্ত্ৰালয়ে অঞ্চলটোত খাদ্য সংসাধন খণ্ডৰ উন্নয়নৰ অৰ্থে ইয়াৰ আঁচনি আৰু কাৰ্যক্ৰমণিকা ৰূপায়ণ কৰিবলৈ স্ব বাজেটৰ ১০ %পুঁজি নিৰ্ধাৰণ কৰিছে।


    যোৱা এটা বছৰত মুঠ ২৮০০ কোটি টকা ব্যয় সাপেক্ষে ৯৪০ কোটি টকাৰ ৰাজসাহায্যৰ প্ৰতিশ্ৰুতিসহ সমগ্ৰ দেশত ১৭৭ টা নতুন খাদ্য সংসাধন /সংৰক্ষণ আৰু আন্ত-গাঁথনিমূলক প্ৰকল্পত অনুমোদন জনোৱা হৈছে । এইসমূহৰ অন্তৰ্ভূক্ত হৈছে ২ খন মেগা ফুড পাৰ্ক, ১৯ টা এগ্ৰ ’-প্ৰচেচিং ক্লাষ্টাৰ , ২২ টা ক ’ল্ড চেইন, ১২৭ টা সংসাধন ইউনিট আৰু ৩ টা বেকৱাৰ্ড আৰু ফৰৱাৰ্ড লিংকেজ আৰু বিলাহী, পিয়াজ আৰু আলু শস্যৰ মূল্য শৃংখল উন্নয়নৰ বাবে ৪ টা অপাৰেশ্যন গ্ৰীণ ।


    অঞ্চলটোত খাদ্য সংসাধন উদ্যোগ মন্ত্ৰণালয়ে ইয়াৰ ধ্বজাবাহী আঁচনি প্ৰধান মন্ত্ৰী কিষাণ সম্পদা যোজনা (পিএমকেএছৱাই) ৰূপায়ণ কৰি আহিছে।পিএমকেএছৱাই ৰ অধীনত , আধুনিক আন্তঃগাঁথনিমূলক প্ৰকল্প, খাদ্য প্ৰস্তুতকৰণ ইউনিট, মূল্য শৃংখলৰ উন্নয়ন, বেকৱাৰ্ড আৰু ফৰৱাৰ্ড লিংকেজ আৰু ফুড টেষ্টিং লেবৰটৰীৰ ব্যৱস্থাত সহায়ৰ অৰ্থে যোগ্য বিবেচিত প্ৰকল্প ব্যয় (এটা সৰ্বোচ্চ সীমা সাপেক্ষে)ৰ ৩৫ % ৰপৰা ৭৫% ৰ পৰিসৰত মূলধন ৰাজসাহায্য ( capital subsidy ) হিচাপে ক্ৰেডিট-লিংক আৰ্থিক সহায় প্ৰদান কৰিছে।


    পিএমকেএছৱাই ৰ অধীনত , উত্তৰ পূৰ্বাঞ্চলৰ ৰাজ্যকেইখনে মাথোন উচ্চ হাৰৰ ৰাজসাহাৰ্য্যৰ বিশেষ বিতৰণ লাভ কৰাই নহয় বৰঞ্চ ইয়াৰে সংলগ্ন অসংখ্য সুযোগ লাভৰ বাবে উপযুক্ত সংসাধন /সংৰক্ষণ প্ৰকল্প স্থাপনাৰ্থে বিনিয়োগকাৰীসকলক আকৰ্ষিত কৰিবলৈ আন শিথিলতাসমূহো প্ৰশস্ত কৰা হৈছে।য’ত প্ৰকল্পৰ প্ৰকৃতি অনুসৰি সাধাৰণ অঞ্চলসমূহত ৰাজসাহায্যৰ হাৰ ৩৫% ৰপৰা ৫০%,তাৰ বিপৰীতে উত্তৰ পূৰ্বাঞ্চলত এই হাৰ ৫০% ৰপৰা ৭৫% লৈ বিস্তৃত।একেদৰে , সাধাৰণ অঞ্চলসমূহত খাদ্য সংসাধন ইউনিটসমূহৰ স্থাপনৰ অৰ্থে ন্যূনতম যোগ্য প্ৰকল্প ব্যয় ৩ কোটি টকাৰ বিপৰীতে উত্তৰ পূৰ্বাঞ্চলত ১ কোটি টকাতে অনুমতি দিয়া হৈছে।ইয়াৰোপৰি , এই অঞ্চলটোত প্ৰকল্পসমূহ সম্পাদনৰ অৰ্থে অধিক সময় দিয়া হৈছে।


    কেন্দ্ৰীয় খাদ্য সংসাধন উদ্যোগ মন্ত্ৰালয়ৰ ৰাজ্যিক মন্ত্ৰী শ্ৰী ৰামেশ্বৰ তেলীয়ে উত্তৰ-পূৰ্বাঞ্চলৰ উদ্যমী তথা বিনিয়োগকাৰীসকলক অঞ্চলটোৰ ৰাইজৰ লাভালাভৰ উদ্দেশ্যৰে খাদ্য সংসাধন /সংৰক্ষণ উদ্যোগ স্থাপনৰ বাবে সাহায্যৰ আবেদন জনাবলৈ আহ্বান জনাইছে । তেও লগতে অধিক তথ্যৰ বাবে মন্ত্ৰালয়ৰ ৱেবছাইট www.mofpi.nic.in পৰিদৰ্শন কৰিবলৈ আহ্বান জনায়।


    শেহতীয়াভাৱে খাদ্য সংসাধন উদ্যোগ মন্ত্ৰালয়ে আত্মনিৰ্ভৰ ভাৰত (এএনবি) অভিযানৰ অধীনত মুঠ ১০,০০০ কোটি টকা ব্যয় সাপেক্ষে ২০২০-২১ ৰপৰা ২০২৪-২৫ লৈ পাঁচ বছৰে ৰূপায়ণ কৰিবলগীয়া “কেন্দ্ৰীয়ভাৱে প্ৰযোজিত আঁচনি- প্ৰাইম মিনিষ্টাৰ ফৰ্মেলাইজেশ্যন অৱ মাইক্ৰ’ ফুড প্ৰচেছিং এন্টাৰপ্ৰাইজ (পিএম-এফএমই)”ৰ শুভাৰম্ভ কৰিছে।অহা ৫ টা বছৰত উত্তৰ পূৰ্বাঞ্চলৰ ৰাজ্যসমূহৰ ২০,০০০ ক্ষুদ্ৰ খাদ্য সংসাধন উদ্যোগে প্ৰত্যক্ষভাৱে ১,০০০ কোটি টকাৰ আৰ্থিক সহায় লাভ কৰিব, উত্তৰ পূৰ্বাঞ্চলৰ মুঠ ২০,০০০ টা এনে উদ্যোগৰ বিপৰীতে কেৱল অসমৰেই ১৩,০০০ ক্ষুদ্ৰ উদ্যোগে ৬৪০ কোটি টকা লাভ কৰিব।ইনপুটৰ আহৰণ, সাধাৰণ সেৱা লাভ আৰু পণ্যৰ বিপণন সাপেক্ষে লাভ অৰ্জন কৰিবলৈ এই আঁচনিখনে ওৱান ডিষ্ট্ৰিক্ট ওৱান প্ৰডাক্ট (অ’ডিঅ’পি) মনোভাৱ পোষণ কৰিব।কাৰ্যক্ষম ক্লাষ্টাৰ আৰু কেঁচা মালৰ উপলব্ধতাৰ ভিত্তিত ৰাজ্যসমূহে এখন জিলাৰ বাবে খাদ্য সামগ্ৰী চিহ্নিত কৰিব।ক্ষুদ্ৰ বিনিয়োগকাৰীৰ সুবিধাৰ্থেও ব্যৱস্থা ৰখা , পিএম-এফএমইআঁচনিখন হৈ পৰিব অঞ্চলটোৰ খাদ্য সংসাধন খণ্ডটোৰ বাবে চিত্ৰপট পৰিৱৰ্তনকাৰী।


    ***

    
    
    (Release ID: 1646674) Visitor Counter : 4