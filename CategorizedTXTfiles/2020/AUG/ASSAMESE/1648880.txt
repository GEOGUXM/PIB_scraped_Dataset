      স্বাস্থ্য আৰু পৰিয়াল কল্যাণ মন্ত্ৰালয়

      প্ৰতিদিন গড়ে ৮লাখতকৈ অধিক পৰীক্ষাৰ জৰিয়তে ভাৰতে নমূনা পৰীক্ষাৰ হাৰ বৃদ্ধি কৰিছে
      
      প্ৰতি ১০ লাখৰ বিপৰীতে এতিয়া ২৭,০০০তকৈ অধিক লোকৰ পৰীক্ষা কৰা হৈছে

      Posted On: 26 AUG 2020 2:26PM by PIB Guwahati

    সময়ানুৱৰ্তী আৰু আগ্ৰাসী পৰীক্ষণৰ জৰিয়তে ক’ভিড-১৯ত সংক্ৰমিত লোকক আগতীয়া চিনাক্তকৰণেৰে এই মহামাৰীৰ বিৰুদ্ধে ভাৰতৰ যুঁজত গুৰুত্বপূৰ্ণ ভূমিকা পালন কৰিছে৷ ৰাজ্য আৰু কেন্দ্ৰীয় শাসিত অঞ্চলৰ চৰকাৰৰ সৈতে কেন্দ্ৰীয় চৰকাৰে সমন্বিত প্ৰচেষ্টাৰে ‘পৰীক্ষা, চিনাক্ত, চিকি ৎ সা’ কৌশল অৱলম্বন কৰি দেশত প্ৰতিদিনে ১০লাখকৈ লোকৰ নমূনা পৰীক্ষা কৰাৰ লক্ষ্য ধাৰ্য কৰা হৈছে৷


    বিগত ৭দিন একেৰাহে ৮লাখতকৈ অধিক নমূনা পৰীক্ষণৰ জৰিয়তে দেশত সৰ্বমুঠ ৩,৭৬,৫১,৫১২টা নমূনা পৰীক্ষা কৰা হৈছে৷ বিগত ২৪ ঘণ্টাত ৮,২৩,৯৯২টা নমূনা পৰীক্ষাৰ জৰিয়তে প্ৰতি ১০লাখ লোকৰ বিপৰীতে ২৭,২৮৪গৰাকী লোকৰ পৰীক্ষা সম্পন্ন কৰা হৈছে৷ এইবোৰে সংক্ৰমিত লোকক শীঘ্ৰে চিনাক্ত কৰি চিকি ৎ সাৰ সুবিধা প্ৰদান কৰা দেশত মৃত্যুৰ হাৰ ক্ৰমান্বয়ে হ্ৰাস পাইছে৷


    দেশত পৰীক্ষাগাৰৰ নেটৱৰ্ক বৃদ্ধিৰে পৰীক্ষণ ব্যৱস্থা শক্তিশালী কৰাৰ যত্ন কৰা হৈছে৷ বৰ্তমান ৯৯২টা চৰকাৰী আৰু ৫৪৮টা ব্যক্তিগত খণ্ডসহ মুঠ ১,৫৪০টা পৰীক্ষাগাৰ আছে৷ সেইবোৰ হৈছে-


    সঠিক সময়ত আৰটি-পিচিআৰ আধাৰিত পৰীক্ষাগাৰঃ৭৯০(চৰকাৰীঃ৪৬০+ব্যক্তিগতঃ৩৩০)


    ট্ৰুনাট আধাৰিত পৰীক্ষাগাৰঃ৬৩২(চৰকাৰীঃ৪৯৮+ব্যক্তিগতঃ১৩৪)


    চিবিএনএএটি আধাৰিত পৰীক্ষাগাৰঃ১১৮(চৰকাৰীঃ৩৪+ব্যক্তিগতঃ৮৪)


    ক’ভিড-১৯ সম্পৰ্কীয় সকলো প্ৰমাণীকৃত আৰু আপডেটেড তথ্য, নিৰ্দেশনা আৰু পৰামৰ্শৱলীৰ বাবে অনুগ্ৰহ নিয়মীয়াকৈ পৰিদৰ্শন কৰকঃ https://www.mohfw.gov.in/ .


    technicalquery.covid19@gov.in লৈ ক’ভিড-১৯ সম্পৰ্কীয় কাৰিকৰী জিজ্ঞাসা আৰু অন্য জিজ্ঞাসাৰ বাবে ncov2019@gov.in আৰু @CovidIndiaSeva লৈ মেইল কৰিব পাৰে৷


    ক’ভিড-১৯ সম্পৰ্কীয় যিকোনো জিজ্ঞাসাৰ বাবে অনুগ্ৰহ কৰি +৯১-১১-২৩৯৭৮০৪৬ অথবা ১০৭৫ (টোল-ফ্ৰী) নম্বৰত স্বাস্থ্য আৰু পৰিয়াল কল্যাণ মন্ত্ৰালয়লৈ ফোন কৰিব পাৰে৷


    https://www.mohfw.gov.in/pdf/coronvavirushelplinenumber.pdf ত ক’ভিড-১৯ৰ বাবে ৰাজ্য/কেন্দ্ৰীয় শাসিত অঞ্চলৰ হেল্পলাইন নম্বৰসমূহ উল্লেখ কৰা আছে৷


    ****


    MV/SJ/DB

    
    
    (Release ID: 1648880) Visitor Counter : 3
    
    
      Read this release in: English , Urdu , Marathi , Hindi , Manipuri , Bengali , Punjabi , Gujarati , Odia , Tamil , Telugu , Malayalam