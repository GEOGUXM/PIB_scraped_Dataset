      পৰ্যটন মন্ত্ৰালয়

      ক’ভিড-১৯ মহামাৰীৰ মাজতো ‘এক ভাৰত, শ্রেষ্ঠ ভাৰত’ কাৰ্যসূচীৰ অধীনত বিভিন্ন কাৰ্যসূচীৰ আয়োজন কৰিলে কেন্দ্ৰীয় হোটল মেনেজমেণ্ট প্ৰতিষ্ঠান আৰু ভাৰতীয় পৰ্যটন আৰু ভ্ৰমণ ব্যৱস্থাপনা প্ৰতিষ্ঠানে
      
      Posted On: 28 AUG 2020 10:57AM by PIB Guwahati


    কেন্দ্রীয় পর্যটন মন্ত্ৰালয়ে ‘ এক ভাৰত , শ্রেষ্ঠ ভাৰত ’ কাৰ্যসূচীৰ অধীনত ক’ৰোনা মহামাৰীৰ মাজতো একাধিক প্ৰচেষ্টা গ্ৰহণ কৰিছে। এনচিএইচএমচিটি আৰু ইণ্ডিয়ান ইনষ্টিটিউট অফ টুৰিজমৰ দ্বাৰা অনুমোদিত ভাৰতৰ কেন্দ্ৰীয় হোটেল মেনেজমেণ্ট প্ৰতিষ্ঠান আৰু ভ্ৰমণ ব্যৱস্থাপনা সংস্থাই যুটীয়াভাৱে ‘ এক ভাৰত , শ্রেষ্ঠ ভাৰত ’ কাৰ্যসূচীৰ অধীনত ৮ মে’ৰ পৰা ২৪ আগষ্টলৈকে একাধিক কাৰ্যসূচীৰ আয়োজন কৰে৷ এই কাৰ্যসূচীৰ জৰিয়তে ‘ এক ভাৰত, শ্রেষ্ঠ ভাৰত ’ প্ৰচেষ্টাক তুলি ধৰাৰ চেষ্টা কৰে প্ৰতিষ্ঠান দুটাই৷ সেই অনুসৰি,


    ২০ মে’, ২০২০ত আয়োজন কৰা কাৰ্যসূচীৰ অধীনত ২০টা কেন্দ্ৰীয় হোটেল মেনেজমেণ্ট প্ৰতিষ্ঠানে ২৭টা কাৰ্যসূচীৰ আয়োজন কৰে য’ত ৩২খন ৰাজ্যৰ ৬,১৪১গৰাকী প্ৰতিনিধিয়ে অংশগ্ৰহণ কৰে৷


    ২০ জুনত, ২০২০ত আয়োজন কৰা কাৰ্যসূচীৰ অধীনত ২০টা কেন্দ্ৰীয় হোটেল মেনেজমেণ্ট প্ৰতিষ্ঠানে ৫২টা কাৰ্যসূচীৰ আয়োজন কৰে য’ত ২৬খন ৰাজ্যৰ ৪,১৬৭গৰাকী প্ৰতিনিধিয়ে অংশগ্ৰহণ কৰে৷


    ২০ জুলাই, ২০২০ত আয়োজন কৰা কাৰ্যসূচীৰ অধীনত ২০টা কেন্দ্ৰীয় হোটেল মেনেজমেণ্ট প্ৰতিষ্ঠানে ১৭টা কাৰ্যসূচীৰ আয়োজন কৰে য’ত ২৬খন ৰাজ্যৰ ২,৯৬৬গৰাকী প্ৰতিনিধিয়ে অংশগ্ৰহণ কৰে৷


    দেশৰ বিভিন্ন চহৰত বিভিন্ন প্ৰতিষ্ঠানৰ সহযোগত এই অনুষ্ঠানসমূহ বিভিন্ন বিষয়ক লৈ আয়োজন কৰা হয়৷ তদুপৰি, ক’ভিডৰ পাছৰ সময়ত মেলা আৰু খাদ্য মহো ৎ সৱৰ সন্দৰ্ভত অনলাইন তৰ্ক, অনলাইন কুইজ প্ৰতিযোগিতা , ৱেবিনাৰ আৰু অনলাইন সাংস্কৃতিক অনুষ্ঠানৰো আয়োজন কৰা হয়৷ ইয়াৰ সমান্তৰালভাৱে বিভিন্ন সংস্থাক যুক্ত কৰি পর্যটন মন্ত্ৰালয়ে অনলাইন আলোচনা-চক্ৰৰো আয়োজন কৰি আহিছে৷ বিভিন্ন ৰাজ্যৰ পৰা বিশিষ্ট ব্যক্তিসকলক লৈ পেনেল আলোচনা অনুষ্ঠান আয়োজন কৰা হয়।


    ইফালে, ভাৰতীয় ভ্ৰমণ ব্যৱস্থাপনা প্ৰতিষ্ঠানে(আইআইটিটিএম)ষষ্ঠ শ্রেণীৰ পৰা দ্বাদশ শ্রেণীলৈকে, স্নাতকৰ পৰা স্নাতকোত্তৰ আৰু সাধাৰণৰ লোকৰ বাবে ‘ আমাৰ চহৰ, আমাৰ সংস্কৃতি ’ শীর্ষক বিষয়ৰ ওপৰত অনলাইন প্ৰৱন্ধ ৰচনা আৰু আইআইটিটিএম অনলাইন কবিতা প্ৰতিযোগিতাৰ আয়োজন কৰে৷ ‘ এক ভাৰত , শ্রেষ্ঠ ভাৰত ’ কাৰ্যসূচীৰ অধীনত এই অনুষ্ঠানসমূহ আয়োজন কৰা হয়৷


    বিভিন্ন ৰাজ্যৰ পৰা বহুসংখ্যক প্ৰতিযোগীয়ে এই প্ৰতিযোগিতা অংশগ্ৰহণ কৰে৷


    প্ৰতিযোগীসকলে তেওঁলোক কবিতা আৰু প্ৰৱন্ধসমূহ অনলাইনযোগে প্রেৰণ কৰে৷


    বিচাৰকসকলে কবিতাত ভাষাৰ ব্যৱহাৰ, মৌলিকতা আৰু বর্ণনাৰ ওপৰ ভিত্তি কৰি পুৰস্কাৰ বিজয়ীৰ নাম ঘোষণা কৰে৷


    *****


    NB/AKJ/OA /DB

    
    
    (Release ID: 1649381) Visitor Counter : 2
    
    
      Read this release in: English , Urdu , Hindi , Marathi , Bengali , Manipuri , Gujarati , Tamil , Telugu