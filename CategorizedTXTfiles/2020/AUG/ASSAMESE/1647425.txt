      স্বাস্থ্য আৰু পৰিয়াল কল্যাণ মন্ত্ৰালয়

      ডিজিটেল ইণ্ডিয়াৰ আৰু এক সাফল্য - স্বাস্থ্য মন্ত্ৰালয়ৰ 'ই-সঞ্জীৱনী' টেলি-মেডিচিন সেৱাত অভিলেখ সংখ্যক ২ লাখ টেলি পৰামৰ্শ সম্পন্ন
      
      Posted On: 19 AUG 2020 1:54PM by PIB Guwahati


    কেন্দ্ৰীয় স্বাস্থ্য আৰু পৰিয়াল কল্যাণ মন্ত্ৰালয়ৰ ' ই-সঞ্জীৱনী ' ডিজিটেল প্লেটফৰ্মৰ মাধ্যমেৰে ২ লাখ টেলি-সেৱা প্ৰদান কৰা হৈছে।


    কেন্দ্ৰীয় স্বাস্থ্য আৰু পৰিয়াল কল্যাণ মন্ত্ৰী ডাঃ হৰ্ষবৰ্ধনে বিগত ৯ আগষ্টত এই টেলি-সেৱাত ১ লাখ ৫০ হাজাৰ পৰামৰ্শ প্ৰদানৰ সাফল্য অৰ্জন উপলক্ষে আয়োজিত এক অনুষ্ঠানত অধ্যক্ষতা কৰি কয় যে কেৱল ১০ দিনৰ ভিতৰতে ২ লাখ টেলি-সেৱা প্ৰদানৰ এক বিশেষ মাইলৰ খুঁটি স্পৰ্শ কৰিবলৈ সক্ষম হৈছো। প্ৰধানমন্ত্ৰীৰ ডিজিটেল ইণ্ডিয়া উদ্যোগক আৰু আগুৱাই নিয়াৰ ক্ষেত্ৰত ' ই-সঞ্জীৱনী ' প্লেটফৰ্ম অত্যন্ত কাৰ্যকৰী প্ৰমাণিত হৈছে। আনকি , চিকিৎসা সেৱাৰ ক্ষেত্ৰত হিতাধিকাৰীসকলে অতি সহজে বিভিন্ন পৰামৰ্শ লাভ কৰিবলৈও সক্ষম হৈছে। ক’ভিড-১৯ ৰ সময়ত জটিল পৰিস্থিতিত এই প্লেটফৰ্মে স্বাস্থ্য সেৱা প্ৰদানৰ দিশত যথেষ্ট গুৰুত্বপূৰ্ণ ভূমিকা পালন কৰিছে।


    ‘ ই-সঞ্জীৱনী ' প্লেটফৰ্মৰ মাধ্যমেৰে দুই ধৰণৰ টেলি-মেডিচিন সেৱা প্ৰদান কৰা হয়। চিকিৎসকসকলৰ সৈতে চিকিৎসকৰ চিকিৎসা সম্পৰ্কীয় তথ্য আৰু অভিজ্ঞতা আদান-প্ৰদানৰ বিষয়টো ' ই-সঞ্জীৱনী ' ব্যৱস্থা হিচাপে গণ্য কৰা হয় আৰু ৰোগীসকলৰ সৈতে চিকিৎসকসকলৰ পৰামৰ্শক ই-সঞ্জীৱনী অ’পিডি সেৱা বুলি কোৱা হয়। চিকিৎসকসকলৰ সৈতে চিকিৎসকসকলৰ টেলি-কনছাল্টেশ্যনৰ বিষয়টো আয়ুষ্মান ভাৰত স্বাস্থ্য আৰু ৰোগীকল্যাণ কাৰ্যসূচীৰ আওতাত ৰূপায়িত হৈছে। ফোনৰ মাধ্যমেৰে চিকিৎসকসকলৰ সৈতে চিকিৎসকসকলৰ এনেধৰণৰ পৰামৰ্শ আৰু অভিজ্ঞতা বিনিময়ৰ উদ্দেশ্য হ’ল ১ লাখ ৫০ হাজাৰ স্বাস্থ্য আৰু ৰোগী কল্যাণ কেন্দ্ৰৰ সৈতে সুনিৰ্দিষ্ট মেডিকেল কলেজ আৰু হাস্পতালবোৰৰ মাজত ' হাব এণ্ড স্প’ক’ মডেল গড়ি তোলা। ৰাজ্যসমূহে ইতিমাজতই যিবোৰ মেডিকেল কলেজত এইধৰণৰ ' হাব ' গঢ়ি তুলিছে সেইবোৰত চিকিৎসকসকলৰ সৈতে উপ-স্বাস্থ্যকেন্দ্ৰ , প্ৰাথমিক স্বাস্থ্যকেন্দ্ৰ আৰু স্বাস্থ্য আৰু ৰোগীকল্যাণ কেন্দ্ৰৰ চিকিৎসকসকলৰ সৈতে টেলি-সেৱাৰ মাধ্যমেৰে সংযোগ স্থাপন কৰা হৈছে। কেন্দ্ৰীয় স্বাস্থ্য মন্ত্ৰালয়ে বিগত এপ্ৰিল মাহত ক’ভিড-১৯ মহামাৰীৰ পৰিপ্ৰেক্ষিতত ৰোগীসকলৰ সৈতে চিকিৎসকসকলৰ টেলি-সেৱা প্ৰদানৰ সুবিধা দিবলৈ ই-সঞ্জীৱনী অ’পিডি ব্যৱস্থা আৰম্ভ কৰিছে। এই ব্যৱস্থাই ক’ভিড সংক্ৰমণ প্ৰতিৰোধৰ ক্ষেত্ৰত অত্যন্ত কাৰ্যকৰী প্ৰমাণিত হৈছে। একেদৰে , ক’ভিড বহিৰ্ভূত অত্যৱশ্যকীয় স্বাস্থ্য সেৱাও প্ৰেৰণ কৰাৰ ক্ষেত্ৰত সুবিধা হৈছে।


    এইপৰ্যন্ত ২৩ খন ৰাজ্যত ' ই-সঞ্জীৱনী ' টেলি-কনছাল্টেশ্যন কাৰ্য ৰূপায়িত হৈছে। বাকী ৰাজ্যবোৰত এয়া ৰূপায়ণৰ প্ৰক্ৰিয়া চলি আছে।


    ‘ ই-সঞ্জীৱনী ' ৰ কনছাল্টেশ্যন প্লেটফৰ্মৰ মাধ্যমেৰে অগ্ৰণী যি পাঁচখন ৰাজ্যই স্বাস্থ্য সেৱা প্ৰদান কৰিছে তাৰ ভিতৰত প্ৰথমস্থানত আছে তামিলনাড়ু , উত্তৰ প্ৰদেশ আছে দ্বিতীয় স্থানত , অন্ধ্ৰপ্ৰদেশ তৃতীয় স্থানত , হিমাচল প্ৰদেশ চতুৰ্থ স্থানত আৰু কেৰেলা আছে পঞ্চম স্থানত। স্বাস্থ্য আৰু ৰোগী কল্যাণ কেন্দ্ৰই মেডিকেল কলেজবোৰৰ মাজত চিকিৎসকসকলৰ সৈতে চিকিৎসকসকলৰ টেলি-কনছাল্টেশ্যন আয়োজন কৰাৰ দিশৰ পৰা অন্ধ্ৰপ্ৰদেশ প্ৰথম স্থানত আৰু অ’পিডি সেৱা প্ৰদানৰ দিশৰ পৰা তামিলনাড়ু শীৰ্ষ স্থানত আছে।


    ****


    MV/RD


    HFW/e-Sanjeevani/19thAugust2020/2

    
    
    (Release ID: 1647425) Visitor Counter : 3
    
    
      Read this release in: English , Urdu , Hindi , Marathi , Bengali , Manipuri , Punjabi , Gujarati , Odia , Tamil , Telugu
    
    
    





          * ' target='_blank'>






          * &body=https://pib.gov.in/PressReleasePage.aspx?PRID=1647425&ui=2&tf=1&pli=1' title='Share by Email' target='_blank'>
          * &summary=My%20favorite%20developer%20program&source=LinkedIn' target='_blank'>
          * ' target='_blank'>
          * &body=https://pib.gov.in/PressReleasePage.aspx?PRID=1647425&ui=2&tf=1&pli=1' title='Share by Email' target='_blank'>
          * &summary=My%20favorite%20developer%20program&source=LinkedIn' target='_blank'>