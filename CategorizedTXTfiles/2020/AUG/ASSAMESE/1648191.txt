      প্ৰধানমন্ত্ৰীৰ কাৰ্যালয়

      ৰাষ্ট্রীয় স্বচ্ছতা কেন্দ্ৰৰ উদ্বোধনী অনুষ্ঠান প্ৰধানমন্ত্রীৰ ভাষণৰ অসমীয়া অনুবাদ
      
      Posted On: 08 AUG 2020 6:01PM by PIB Guwahati


    আজি এক অতি ঐতিহাসিক দিন। ভাৰতৰ স্বাধীনতা সংগ্রামত আজিৰ দিনটো অর্থা ৎ , ৮ আগষ্টৰ যথেষ্ট বৰঙণি আছে। আজিৰ দিনটো ১৯৪২ চনত গান্ধীজীৰ নেতৃত্বত স্বাধীনতাৰ বাবে এক বিশাল গণ আন্দোলন আৰুম্ভ হৈছিল৷ ‘ ইংৰাজে ভাৰত ত্যাগ কৰক ’ শীৰ্ষক শ্ল ’ গানে আকাশ - বতাহ কঁপাই তুলিছিল৷ এনে ঐতিহাসিক দিনত ৰাজঘাটৰ কাষত ৰাষ্ট্রীয় স্বচ্ছতা কেন্দ্ৰৰ উদ্বোধন সচাকৈয়ে অতি প্রাসংগিক কাৰ্য৷ এই কেন্দ্ৰটো শ্ৰদ্ধাৰ বাপুজীৰ স্বচ্ছাগ্ৰহৰ প্ৰতি ১৩০ কোটি ভাৰতীয়ৰ শ্ৰদ্ধাঞ্জলি , আমাৰ সকলোৰে কর্মাঞ্জলি৷


    বন্ধুসকল ,


    পূজনীয় বাপুজীয়ে স্বচ্ছতাৰ মাজেৰে স্বৰাজৰ প্ৰতিবিম্ব দেখিছিল৷ তেওঁ স্বৰাজৰ সপোন পূৰণৰ বাবে স্বচ্ছতাক এক পথ হিচাপে ধৰি লৈছিল৷ মই অতিশয় আনন্দিত যে স্বচ্ছতাৰ প্ৰতি বাপুজীৰ এই আগ্ৰহৰ প্ৰতি সমর্পিত এক আধুনিক স্মাৰকৰ নাম এতিয়া ৰাজঘাটৰ সৈতে যুক্ত হৈছে৷


    বন্ধুসকল ,


    ৰাষ্ট্রীয় স্বচ্ছতা কেন্দ্ৰ , গান্ধীজীৰ স্বচ্ছাগ্ৰহ আৰু তাৰ বাবে সমর্পিত কোটি কোটি ভাৰতীয়ৰ বিশাল সংকল্পক একেঠাই সন্নিৱিষ্ট কৰিছে৷ কিছুসময়ৰ পূৰ্বে যেতিয়া মই এই কেন্দ্রৰ ভিতৰত আছিলো , কোটি কোটি ভাৰতীয়ৰ প্ৰচেষ্টাৰ বিভিন্ন উদাহৰণৰ অসাধাৰণ সংগ্ৰহ আৰু সংকলন দেখি মনে মনে তেওঁলোকক প্ৰণাম জনাইছিলো৷ ছবছৰ পূৰ্বে লালকিল্লাৰ প্রাচীৰৰ পৰা যি যাত্রা আৰুম্ভ হৈছিল , তাৰ প্ৰতিটো মুহূর্তৰ চিত্ৰ আমাৰ স্মৃতিপটত এটাৰ পাছত এটাকৈ ফুটি উঠিছে৷


    দেশৰ প্ৰতিটো প্রান্তৰ পৰা যিদৰে কোটি কোটি বন্ধুয়ে সকলো বাধা অতিক্ৰম কৰি একত্রিত হৈ একে সুৰতে স্বচ্ছ ভাৰত অভিযানক আপোন কৰি লৈছিল সেয়া এই কেন্দ্রত সন্নিৱিষ্ট হৈছে৷ এই কেন্দ্রত সত্যাগ্ৰহৰ প্রেৰণাৰ পৰা আমাৰ স্বচ্ছাগ্ৰহৰ দিশৰ যাত্রাক আধুনিক প্ৰযুক্তিৰ জৰিয়তে দেখুওৱা হৈছে৷ মই এইটোও দেখিছিলো যে ইয়াত ৰখা স্বচ্ছতা ৰবটটোও প্ৰদর্শনী দেখি অহা শিশুসকলৰ মাজত যথেষ্ট জনপ্রিয় হৈ পৰিছে। তেওঁলোকে ৰবটটোৰ সৈতে বন্ধুৰ দৰে কথাবার্তা পাতিছে। স্বচ্ছতাৰ মূল্যবোধৰ সৈতে এই সংযোগ , দেশ আৰু বিশ্বৰ বিভিন্ন স্থানৰ পৰা যিসকলে ইয়ালৈ ঘুৰিবলৈ আহিব , প্ৰতিগৰাকী বন্ধুৱে ইয়াত আহি অনুভৱ কৰিব আৰু ভাৰতৰ এখন নতুন ছবি , নতুন প্রেৰণা লৈ যাব৷


    বন্ধুসকল ,


    আজিৰ বিশ্বৰ বাবে গান্ধীজীতকৈ ডাঙৰ প্রেৰণা একো হ ’ ব নোৱাৰে৷ গান্ধীজীৰ জীৱন আৰু তেওঁৰ দর্শনক আপোন কৰি লোৱাৰ বাবে আজি সমগ্ৰ বিশ্ব এতিয়া আগুৱাই আহিছে৷ বিগত বছৰত যিদৰে সমগ্ৰ বিশ্বত মহাত্মা গান্ধীৰ ১৫০সংখ্যক জয়ন্তী মহা ধূমধামেৰে পালিত হৈছে সেয়া অভূতপূর্ব আছিল৷ গান্ধীজীৰ প্রিয় ভজন ‘ বৈষ্ণৱ জন তো তেনে কহিয়েঁ ’ ক বহু দেশৰ সংগীতজ্ঞই সুৰাৰোপ কৰাৰ লগতে বহু দেশৰ গায়কে গাইছে৷ ভাৰতীয় ভাষাত এই ভজন অতি সুন্দৰভাৱে তেওঁলোকে এক নতুন বিশ্ব অভিলেখ গঢ়িছিল৷ ৰাষ্ট্ৰসংঘৰ মুখ্য কাৰ্যালয়ত বিশেষ আয়োজনৰ পৰা আৰুম্ভ কৰি বিশ্বৰ ডাঙৰ ডাঙৰ দেশত গান্ধীজীৰ শিক্ষাক স্মৰণ কৰা হৈছে , তেওঁৰ আদর্শসমূহ স্মৰণ কৰা হৈছে৷ এনে অনুভৱ হৈছিল যেন গান্ধীজীয়ে সমগ্ৰ বিশ্বক একতাৰ এনাজৰীৰে , এক বান্ধোনেৰে বান্ধি ৰাখিছে৷


    বন্ধুসকল ,


    গান্ধীজীৰ এই সমাদৰ আৰু জনপ্রিয়তা দেশ , কাল আৰু পৰিস্থিতিৰ ঊর্ধ্বত৷ ইয়াৰ এক ডাঙৰ কাৰণ হ ’ ল তেওঁৰ সাধাৰণ মাধ্যমৰ পৰা অভূতপূর্ব পৰিৱর্তন অনাৰ ক্ষমতা। বিশ্বত কোনে ভাবিছিল যে এক অতি শক্তিশালী সাম্রাজ্যবাদী শক্তিৰ হাতৰ পৰা মুক্তিৰ পথ স্বচ্ছতাৰ জৰিয়তে সম্ভৱ হ ’ ব পাৰে ? গান্ধীজীয়ে কেৱল এই বিষয়তে ভৱা নাছিল , তেওঁ ইয়াক স্বাধীনতাৰ ভাৱনাৰ সৈতে জড়িত কৰিছিল , ইয়াক জনআন্দোলনৰ ৰূপান্তৰিত কৰিছিল৷


    বন্ধুসকল ,


    গান্ধীজীয়ে কৈছিল , “ স্বৰাজ কেৱল সাহসী আৰু পৰিচ্ছন্ন লোকসকলেহে আনিব পাৰে৷ ”


    স্বচ্ছতা আৰু স্বৰাজৰ মাজত সম্পর্ক লৈ গান্ধীজীয়ে অতি বিশ্বাসী আছিলে কাৰণ তেওঁৰ দৃঢ় বিশ্বাস আছিল যে লেতেৰা আৱর্জনা যাক আটাইতকৈ অধিক ক্ষতি কৰে সেয়া হ ’ ল দেশৰ দুখীয়া লোকসকল৷ লেতেৰা আৱর্জনাই দুখীয়া লোকসকলৰ শৰীৰৰ পৰা তেওঁলোকৰ শক্তি কাঢ়ি নিয়ে৷ শাৰীৰিক শক্তিৰ পৰা আৰুম্ভ কৰি মানসিক শক্তিলৈকে৷ গান্ধীজীয়ে জানিছিল ভাৰত যিমান দিনলৈকে লেতেৰা আৱর্জনাৰ মাজত থাকিব , সিমান দিনলৈকে ভাৰতৰ জনমানসত আত্মবিশ্বাস জন্ম ল ’ ব নোৱাৰে৷ যিমান দিনলৈকে জনগণৰ মনত আত্মবিশ্বাস নজন্মে , তেতিয়ালৈকে তেওঁলোকে স্বাধীনতাৰ বাবে কিদৰে সাজু হ ’ ব পাৰিব ?


    সেইবাবে দক্ষিণ আফ্রিকাৰ পৰা আৰুম্ভ কৰি চম্পাৰণ আৰু সবৰমতী আশ্ৰমলৈকে তেওঁ স্বচ্ছতাকে নিজৰ আন্দোলনৰ আটাইতকৈ ডাঙৰ মাধ্যম কৰি তোলে৷


    বন্ধুসকল ,


    মই অতিশয় আনন্দিত যে গান্ধীজীৰ প্রেৰণা লৈয়ে বিগত বছৰসমূহত দেশৰ চুকে কোনে লাখ লাখ স্বচ্ছাগ্ৰহীয়ে স্বচ্ছ ভাৰত অভিযানক নিজৰ জীৱনৰ লক্ষ্য কৰি লৈছে৷ সেই কাৰণে ৬০ মাহ প্রায় ৬০ কোটি ভাৰতীয়ক শৌচালয় সেৱাৰ সৈতে যুক্ত হৈছে , আত্মবিশ্বাসেৰে সৈতে যুক্ত হৈছে৷


    সেইবাবে দেশৰ ভনীসকলৰ সন্মান , নিৰাপত্তা আৰু সেৱা লাভ কৰিছে৷ ইয়াৰ ফলত দেশৰ লাখ লাখ কন্যাই স্কুল এৰিব নলগাকৈ পঢ়া - শুনা চলাই যোৱাৰ ভৰসা পাইছে৷ ইয়াৰ ফলত লাখ লাখ দুখীয়া শিশু অসুস্থতাৰ পৰা বাচি উঠাৰ উপায় বিচাৰি পাইছে৷ ইয়াৰ ফলত দেশৰ কোটি কোটি দলিত , বঞ্চিত , পীড়িত , শোষিত জনজাতিসকলৰ মনত সমতাৰ বিশ্বাস জন্মিছে৷


    স্বচ্ছ ভাৰত অভিযানে প্ৰতিগৰাকী ভাৰতীয়ৰ আত্মবিশ্বাস আৰু আত্মবল বৃদ্ধি কৰিছে৷ কিন্তু ইয়াৰ জৰিয়তে আটাইতকৈ বেছি লাভবান হৈছে দেশৰ দুখীয়া জনসাধাৰণ। তেওঁলোকৰ জীৱনত ইয়াৰ প্ৰভাৱ সৰ্বাধিক পৰিছে৷ স্বচ্ছ ভাৰত অভিযানৰ জৰিয়তে আমাৰ সামাজিক চেতনা সমাজ ৰূপে আমাৰ আচাৰ - ব্যৱহাৰতো স্থায়ী পৰিৱর্তন আনিছে৷ সকলোৱে বাৰে বাৰে হাত ধোঁৱাৰ অভ্যাস গঢ়ি তুলিছে , য ’ তে ত ’ তে থু পেলোৱাৰ দৰে কুঅভ্যাসৰ পৰা সকলো সতর্ক হৈছে৷ লেতেৰা আৱৰ্জনা সঠিক ঠাইত পেলোৱাৰ দৰে বহু বিষয় আমি সহজভাৱে অতি ক্ষিপ্ৰতাৰে সাধাৰণ ভাৰতীয়ৰ ওচৰ চপাই আনিব পাৰিছে৷ চাৰিওফালে লেতেৰা আৱৰ্জনা দেখিও নিৰুদ্দেগ হোৱাৰ দৰে স্বভাৱৰ পৰা এতিয়া দেশ বাহিৰ হৈয়ে আহিছে৷ এতিয়া ঘৰতে হওক বা পথতে হওক , যিসকলে লেতেৰা সামগ্ৰী পেলাই , তেওঁলোকক বহুতে বাধা দিয়ে৷ এই কাম আটাইতকৈ ভালদৰে কোনে কৰে ? এই কাম আটাইতকৈ ভালদৰে কৰে আমাৰ শিশু , কিশোৰ আৰু যুৱক - যুৱতীসকলে৷


    বন্ধুসকল ,


    দেশৰ প্ৰতিগৰাকী শিশুৰ মাজত এতিয়া ব্যক্তিগত আৰু সামাজিক স্বচ্ছতা লৈ যি সজগতা জন্মিছে , এই সজাগতাৰ ফলত ক ’ ৰোনাৰ বিৰুদ্ধে যুঁজত আমি সুফল পাইচো৷ আপোনালোকে কল্পনা কৰকছোন যদি ২০১৪ চনৰ পূৰ্বে ক ’ ৰোনাৰ দৰে মহামাৰী পৰিস্থিতি হ ’ লহেতেন , তেতিয়াহ ’ লে এই দেশৰ কি অৱস্থা হ ’ লহেতেন ? শৌচালয়ৰ অভাৱত আমি কি ক ’ ৰোনা সংক্ৰমণৰ গতিক ইমান ক্ষিপ্ৰতাৰে কম কৰিব পাৰিলোহেতেন নে ? তেতিয়া লকডাউনৰ দৰে ব্যৱস্থা কার্যকৰী কৰা সম্ভৱপৰ হ ’ লহেতেন নে ? যেতিয়া ভাৰতৰ ৬০ শতাংশ জনসংখ্যা মুকলি স্থানত মলত্যাগ কৰাৰ বাবে বাধ্য হৈছি , তেতিয়া কিদৰে এইবোৰ সম্ভৱ হ ’ লহেতেন ? আমাৰ স্বচ্ছাগ্ৰহে ক ’ ৰোনাৰ বিৰুদ্ধে যুঁজত আমাক যথেষ্ট সহায়ক হৈছে , এক ডাঙৰ মাধ্যম হিচাপে কাম কৰিছে৷


    বন্ধুসকল ,


    স্বচ্ছতা অভিযান এক এনে যাত্রাপথ যি নিৰন্তৰ চলাই যাব লাগিব৷ মুকলি স্থানত শৌচকর্ম কৰাৰ পৰা মুক্তিৰ পাছত এতিয়া দায়িত্ব আৰু অধিক বৃদ্ধি পাইছে। দেশক ‘ অ ’ ডিএফ ’ ঘোষণা কৰাৰ পাছত এতিয়া ‘ অ ’ ডিএফ প্লাছ ’ পর্যায়লৈ নিয়াৰ লক্ষ্যৰে কাম চলিছে। এতিয়া আমাৰ চহৰেই হওক বা গাঁৱেই হওক , বর্জ্য ব্যৱস্থাপনাক উন্নত কৰিব লাগিব৷ আমি বর্জ্য সামগ্ৰীৰ পৰা স্বর্ণ উ ৎ পাদনৰ কাম ত্বৰান্বিত কৰিব লাগিব৷ এই সংকল্পৰ বাবে আজিৰ এই ‘ ইংৰাজৰ বিৰুদ্ধে ভাৰত ত্যাগ ’ আন্দোলনৰ দিনটোতকৈ ভাল দিন কি হ ’ ব পাৰে ?


    বন্ধুসকল ,


    দেশক দুর্বল কৰি তোলা কুঅভ্যাসসমূহ যদি ভাৰতএ এৰি দিয়ে তেতিয়াহ ’ লে ইয়াতকৈ ভাল আৰু কি হ ’ ব পাৰে ? এই ভাৱনাৰ পৰা বিগত ছবছৰ ধৰি দেশত এক ব্যাপক ‘ ভাৰত ত্যাগ ’ অভিযান চলি আছে৷


    দাৰিদ্র্য - ভাৰত ত্যাগ !


    মুকলি স্থানত বাধ্যতামুলক মলত্যাহ - ভাৰত ত্যাগ !


    পানীৰ বাবে হা - হুমুনিয়াহ কঢ়াৰ অসহায় অৱস্থা - ভাৰত ত্যাগ !


    এবাৰ ব্যৱহৃত প্লাষ্টিক - ভাৰত ত্যাগ !


    বৈষম্যৰ প্ৰবৃত্তি - ভাৰত ত্যাগ !


    দুর্নীতিৰ কূ - ৰীতি - ভাৰত ত্যাগ !


    আতংক আৰু হিংসা - ভাৰত ত্যাগ !


    বন্ধুসকল ,


    ভাৰত ত্যাগৰ এই সকলো সংকল্প স্বৰাজৰ জৰিয়তে সু - শাসনৰ ভাৱনাৰে প্ৰতিফলন৷ এই প্ৰক্রিয়াত আজি আমি সকলোৱে লেতেৰা - আৱৰ্জনা - ভাৰত ত্যাগ সংকল্প পুনৰাবৃত্তি কৰিব লাগিব৷


    আহক ,


    আজিৰ পৰা ১৫ আগলৈকে অর্থা ৎ , স্বাধীনতা দিৱসলৈকে দেশত এসপ্তাহ ধৰি অভিযান চলাও৷ স্বৰাজক সন্মান প্ৰদর্শনকাৰী সপ্তাহ যেন লেতেৰা - আৱৰ্জনা - ভাৰত ত্যাগ সপ্তাহত পৰিণত কৰিব পাৰো৷ মই প্ৰতিখন জিলাৰ দায়িত্বশীল বিষয়াসকলক অনুৰোধ জনাও যে এই সপ্তাহত নিজৰ নিজৰ জিলাৰ প্ৰতিখন গাঁৱত ৰাজহুৱা শৌচাগাৰ নির্মাণৰ আৰু সেইবোৰৰ মেৰামতিৰ অভিযান চলায়৷ যিবোৰ স্থানত অন্যান্য ৰাজ্যৰ শ্ৰমিক বন্ধুসকল আছে , তেওঁলোকৰ বাসস্থানসমূহত অগ্রাধিকাৰৰ ভিত্তিত ৰাজহুৱা শৌচাগাৰ নির্মাণ আৰু মেৰামতিৰ কাম কৰিব৷ এইদৰে আৱৰ্জনাৰ পৰা জৈৱিক সাৰ প্ৰস্তুত কৰাৰ কাম , গোৱর্ধন যোজনা , পানীক পুনৰ ব্যৱহাৰযোগ্য কৰি তোলা , এবাৰ ব্যৱহৃত প্লাষ্টিকৰ পৰা মুক্তি দিয়া ইত্যাদি সকলোবোৰৰ বাবে আমি মিলাপ্ৰীতিৰে আগুৱাই আহিব লাগিব৷


    বন্ধুসকল ,


    গংগাৰ নির্মলতাক লৈ যেনেকৈ আমি উ ৎ সাহজনক ফল দেখিবলৈ পাইছে , তেনেকৈয়ে দেশৰ অন্যান্য নদীসমূহকো আৱৰ্জনামুক্ত কৰিব লাগিব৷ আমাৰ কাষতে যমুনা আছে। আমি যমুনাকো আৱৰ্জনা বহনকাৰী লেতেৰা নলাৰ পৰা মুক্ত কৰাৰ অভিযান আৰু অধিক ত্বৰান্বিত কৰিব লাগিব। সেইবাবে যমুনাৰ দুয়ো পাৰে সকলো গাঁৱত , প্ৰতিখন চহৰত বসবাস কৰা বন্ধুসকলৰ সহযোগিতা অধিক প্ৰয়োজন৷


    এই কাম কৰাৰ সময়ত দুই গজৰ দূৰত্ব আৰু মাস্কেৰে নাক - মুখ ঢাকি ৰখাৰ নিয়ম কেতিয়াও নাপাহৰিব৷ ক ’ ৰোনা ভাইৰাছে মুখ আৰু নাকেৰে আমাদেৰ শৰীৰত প্ৰৱেশ কৰি বিয়পি পৰে আৰু তাৰপাছত সংক্রমণ হ ’ ব ধৰে৷ সেইবাবে মাস্ক , দুই গজৰ দূৰত্ব আৰু য ’ তে - ত ’ তে থু নেপেলোৱাৰ নিয়ম কঠোৰভাবে পালন কৰিব লাগিব৷


    নিজকে নিৰাপদে ৰাখি এই ব্যাপক অভিযানক আমি সকলোৱে মিলি সফল কৰি তোলাৰ এই আশাৰ লগতে পুনৰবাৰ ৰাষ্ট্রীয় স্বচ্ছতা কেন্দ্রৰ বাবে বহুত বহুত শুভেচ্ছা জনালো৷


    সকলোকে বহুত বহুত কৃতজ্ঞতা জনালো৷


    *****


    VRRK/KP /DB

    
    
    (Release ID: 1648191) Visitor Counter : 3
    
    
      Read this release in: Hindi , English , Urdu , Marathi , Bengali , Manipuri , Punjabi , Gujarati , Odia , Tamil , Telugu , Kannada , Malayalam