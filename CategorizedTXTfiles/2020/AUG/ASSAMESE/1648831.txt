      তথ্য আৰু সম্প্ৰচাৰ মন্ত্ৰালয়

      চলচ্চিত্ৰ আৰু টেলিভিচন চিৰিয়েলৰ চিত্ৰগ্ৰহণ পুনৰাৰম্ভৰ অৰ্থে তথ্য আৰু সম্প্ৰচাৰ মন্ত্ৰণালয়ৰদ্বাৰা গ্ৰহণ কৰা সিদ্ধান্তক আদৰণি অসমৰ চলচ্চিত্ৰ সমাজৰ
      
      Posted On: 26 AUG 2020 3:30PM by PIB Guwahati


    চলচ্চিত্ৰ আৰু টেলিভিচন চিৰিয়েলৰ চিত্ৰগ্ৰহণ পুনৰ আৰম্ভ কৰিবলৈ নীতি-নিৰ্দেশনা জাৰিৰে তথ্য আৰু সম্প্ৰচাৰ মন্ত্ৰণালয়ে গ্ৰহণ কৰা সিদ্ধান্তক অসমৰ চলচ্চিত্ৰ আৰু টেলিভিচনৰে জড়িত শিল্পী-কলা-কুশলীসকলে আদৰণি জনাইছে। স্বাস্থ্য আৰু পৰিয়াল কল্যাণ মন্ত্ৰণালয়ৰে আলোচনামৰ্মে, তথ্য আৰু সম্প্ৰচাৰ মন্ত্ৰণালয়ে মিডিয়া প্ৰডাকচনৰ অৰ্থে প্ৰতিৰোধী ব্যৱস্থাৰে গাইডিং প্ৰিন্সিপুল আৰু ষ্টেণ্ডাৰ্ড অপাৰেটিং প্ৰচিডিয়ৰ ( এছঅ ’পি ) প্ৰস্তুত কৰি উলিয়ায়। মিডিয়া প্ৰডাকচনে চলচ্চিত্ৰৰ চিত্ৰগ্ৰহণ, টেলিভিচন প্ৰডাকচন, ৱেব চিৰিজ আৰু ইলেকট্ৰনিক আৰু ফিল্ম মাধ্যমৰ সকলো ধৰণৰ কন্টেন্ট ক্ৰিয়েশ্যনক সামৰি লৈছে। ২৩ আগষ্ট, ২০২০ত নতুন দিল্লীত কেন্দ্ৰীয় তথ্য আৰু সম্প্ৰচাৰ মন্ত্ৰী শ্ৰী প্ৰকাশ জাভড়েকাৰে এই নীতি-নিৰ্দেশনাখনি মুকলি কৰে।


    " চলচ্চিত্ৰ উদ্যোগটোৱে সাম্প্ৰতিক পৰিস্থিতিৰে খাপ খাইছে আৰু তথ্য আৰু সম্প্ৰচাৰ মন্ত্ৰণালয়ৰদ্বাৰা জাৰি কৰা নীতি-নিৰ্দেশনা অনুসৰণ কৰি চিত্ৰগ্ৰহণ আৰম্ভ কৰিছে ," অসমৰ প্ৰখ্যাত চলচ্চিত্ৰ পৰিচালক শ্ৰীমতী মঞ্জু বৰাই এইদৰে কয়। সৰু ইউনিটেৰে কাম কৰিলে ভাইৰাছটোৰ অবাঞ্ছিত সংক্ৰমণ প্ৰতিৰোধত সহায় হ ’ব বুলি তেওঁ ভাৱ ব্যক্ত কৰে। চিত্ৰগ্ৰহণ পুনৰ আৰম্ভ কৰিবলৈ অনুমতি দিয়াৰ বাবে তেওঁ চৰকাৰখনক ধন্যবাদ জনায়। এই ক্ষেত্ৰখনত কাম কৰি থকা বহুতেই আৰ্থিক সংকটৰ মুখামুখি হোৱাৰ পৰিপ্ৰেক্ষিতত এই সিদ্ধান্তই শিল্পী-কলা-কুশলীসকলক সকাহ প্ৰদান কৰিব বুলি তেওঁ লগতে কয়।


    “ ক ’ভিড-১৯ৰ সংক্ৰমণ প্ৰতিৰোধ কৰিবলৈ আমি সন্মিলিত প্ৰচেষ্টা গ্ৰহণ কৰিব লাগে আৰু চৰকাৰখনৰদ্বাৰা জাৰি কৰা নীতি-নিৰ্দেশনা মানি চলিলে এয়া সম্ভৱ হৈ উঠিব ” এইদৰে কয় অসমীয়া চলচ্চিত্ৰ পৰিচালক শ্ৰী সদানন্দ গগৈয়ে। নীতি-নিৰ্দেশনা সহকাৰে চিত্ৰগ্ৰহণৰ অনুমতিৰে তেওঁ চৰকাৰৰ সিদ্ধান্তৰ শলাগ লয়।


    জ্যোতি চিত্ৰবনৰ অধ্যক্ষ শ্ৰী পৱিত্ৰ মাৰ্ঘেৰিটাই চিত্ৰগ্ৰহণ আৰম্ভ কৰিবলৈ অনুমতি প্ৰদান কৰাৰ বাবে চৰকাৰখনক ধন্যবাদ জনায়। চৰকাৰখনৰদ্বাৰা জাৰি কৰা এই এছঅ ’পি বিস্তৃত যিয়ে মিডিয়া প্ৰডাকশ্যন কিম্বা অ ’ ডিয়েঞ্চ মেনেজমেন্ট আদি শ্বুটিঙৰ প্ৰায় সকলোবোৰ দিশ সামৰি লৈছে, তেওঁ কয়।


    চলচ্চিত্ৰ পৰিচালক শ্ৰী ৰাজেশ ভূঞাই কয় যে ভাৰত চৰকাৰৰদ্বাৰা জাৰি কৰা নীতি-নিৰ্দেশনাখনি অসমৰ সমগ্ৰ চলচ্চিত্ৰ শিল্পী-কলা-কুশলীয়ে মানি যাব। প্ৰডাকশ্যন আৰম্ভৰ অৰ্থে সহায়ক হোৱাকৈ এই নীতি-নিৰ্দেশনা প্ৰকাশ কৰাৰ বাবে তথ্য আৰু সম্প্ৰচাৰ মন্ত্ৰণালয়ক তেওঁ ধন্যবাদ জনাইছে।


    অসমৰ জনপ্ৰিয় চলচ্চিত্ৰ অভিনেত্ৰী শ্ৰীমতী আইমী বৰুৱাই মিডিয়া প্ৰডাকশ্যনৰ অৰ্থে এনে এখন বিস্তৃত এছঅ ’পি জাৰি কৰাৰ বাবে ভাৰত চৰকাৰক ধন্যবাদ জ্ঞাপন কৰে।


    মোহময়ী অভিনেত্ৰী শ্ৰীমতী নিশিতা গোস্বামীয়ে চিত্ৰগ্ৰহণ পুনৰ আৰম্ভ কৰিবলৈ নীতি-নিৰ্দেশনা প্ৰকাশত তথ্য আৰু সম্প্ৰচাৰ মন্ত্ৰণালয়ক কৃতজ্ঞতা জনাই কয় যে উদ্যোগটো পুনৰ কাৰ্যক্ষম হৈ উঠাত ই সহায়ক হ ’ব।


    তথ্য আৰু সম্প্ৰচাৰ মন্ত্ৰণালয়ে জাৰি কৰা গাইডিং প্ৰিন্সিপুলৰ মূল অংশতে স্বাস্থ্য আৰু পৰিয়াল কল্যাণ মন্ত্ৰণালয়ে আগবঢ়োৱা সাধাৰণ নিৰ্দেশনাকো সামৰি লোৱা হৈছে। য ’ত ক’ভিড-১৯ৰ সংক্ৰমণৰ বাবে কন্টেইনমেন্ট জ’নত বিশেষ-প্ৰয়োজন নোহোৱা কাৰ্যকলাপ বাৰণ , আক্ৰান্ত হোৱাৰ প্ৰৱল সম্ভাৱনা থকা কলাকুশলীৰ ক্ষেত্ৰত বিশেষ সতৰ্কতা অৱলম্বন কৰা , তদুপৰি ফেচ ক ’ভাৰ/মাস্কৰ ব্যৱহাৰ, সঘনাই হাত ধোৱা , হেণ্ড চেনিটাইজাৰৰ ব্যৱস্থা ইত্যাদিক সামৰি লোৱা হৈছে।


    ****************

    
    
    (Release ID: 1648831) Visitor Counter : 5
    
    
      Read this release in: English