      উপ-ৰাষ্ট্ৰপতি সচিবালয়

      কালজয়ী মহাকাব্য ৰামায়ণত বর্ণিত ধর্মৰ সার্বজনীন বাণী প্ৰচাৰৰ বাবে জনসাধাৰণক আহ্বান উপ-ৰাষ্ট্ৰপতিৰ
      
      অযোধ্যাত ৰামৰ মন্দিৰ পুনৰ নিৰ্মাণক লৈ সন্তুষ্টি প্ৰকাশ কৰিলে উপ-ৰাষ্ট্ৰপতিয়ে
      
      ৰামায়ণ এতিয়াও আমাৰ বাবে সমানেই প্রাসংগিক-উপ-ৰাষ্ট্ৰপতি
      
      উপ-ৰাষ্ট্ৰপতিয়ে ৰাম ৰাজ্যক কৰুনা, শান্তিপূর্ণ সহাৱস্থান আৰু সু-শাসনৰ জনতাকেন্দ্রিক শাসন প্ৰতিষ্ঠাৰ এক আদর্শগত ভেঁটি বুলি বৰ্ণনা কৰে
      Posted On: 02 AUG 2020 12:07PM by PIB Guwahati


    উপ-ৰাষ্ট্ৰপতি শ্রী এম ভেংকায়া নাইডুয়ে কালজয়ী মহাকাব্য ৰামায়ণত বর্ণিত ধর্ম তথা ধার্মিকতাৰ সার্বজনীন বার্তা বুজাৰ লগতে প্ৰচাৰ আৰু মূল্যবোধৰ ভিত্তিত জীৱনক সমৃদ্ধ কৰাৰ বাবে সাধাৰণ জনতাক আহ্বান জনায়৷


    আজি ‘ শ্রী ৰাম মন্দিৰ পুনৰ নিৰ্মাণ আৰু আদর্শ প্ৰতিষ্ঠা ’ শীর্ষক এক ফেচবুক পোষ্ট উপ-ৰাষ্ট্ৰপতিপতিয়ে ৫ আগষ্টৰ পৰা অযোধ্যাত ভগৱান ৰামৰ মন্দিৰ পুনৰ নিৰ্মাণৰ বাবে সন্তোষ প্ৰকাশ কৰে৷


    তেওঁ লিখে যে এই মন্দিৰৰ পুনৰ নির্মাণ কাৰ্যক উদযাপনৰ মুহূর্ত বুলি উল্লেখ কৰি উপ-ৰাষ্ট্ৰপতিয়ে কয় যে ৰামায়ণক যদি সঠিক দৃষ্টিকোণৰ পৰা বিচাৰ কৰা যায়, তেতিয়াহ’লে সমাজৰ আধ্যাত্মিক উত্থানৰ পথ সুগম হ’ব৷ এই মহাকাব্যত ধর্ম আৰু সুনির্দিষ্ট আচৰণৰ ভাৰতীয় জীৱন দর্শন বিস্তাৰিত ৰূপত বর্ণনা কৰা হৈছে৷


    ফেচবুক পোষ্টত উল্লেখ কৰা মতে ৰামায়ণ এনে এক কালজয়ী ঘটনা যি আমাৰ সমাজৰ অংশীদাৰিত্বৰ অবিচ্ছেদ্য অংগ৷ তেওঁ ভগৱান শ্রী ৰামক এক অনুকৰণীয়, আদর্শবান চৰিত্ৰ হিচাপে বর্ণনা কৰে৷ যিকোনো মূল্যবোধ ন্যায়বিচাৰ আৰু দায়িত্বশীল সামাজিক শৃংখলা প্ৰতিষ্ঠাৰ বাবে গুৰুত্বপূর্ণ বুলিও উল্লেখ কৰে উপ-ৰাষ্ট্ৰপতিগৰাকীয়ে৷


    ২,০০০ বছৰ পুৰণি মহাকাব্যখনিৰ প্ৰশংসা কৰি উপ-ৰাষ্ট্ৰপতিয়ে কয় যে দক্ষিণ-পূব এছিয়াৰ বহু দেশৰ সংস্কৃতিত ৰামায়ণে গভীৰভাৱে প্ৰভাৱ পেলাইছে৷


    বেদ আৰু সংস্কৃত পণ্ডিত আর্থাৰ এন্থনি মেকড’নাল্ডৰ কথা উল্লেখ কৰি উপ-ৰাষ্ট্ৰপতিয়ে লিখে যে ভাৰতীয় গ্ৰন্থত বর্ণনা কৰা ৰামৰ ধাৰণাসমূহ আছিল মূলতঃ ধর্ম নিৰপেক্ষ৷


    কেৱল ভাৰততে নহয় বহু দেশৰ বহু কবি, নাট্যকাৰ, নৃত্যশিল্পী, সুৰকাৰ, সংগীতজ্ঞ আৰু লোকশিল্পীসকলৰ কল্পনাত ৰামায়ণৰ বিভিন্ন আভাস ধৰা পৰা বুলি উল্লেখ কৰি শ্রী নাইডুয়ে লিখে যে দক্ষিণ-পূব এছিয়াৰ বিভিন্ন দেশ যেনে-জাভা, বালি , মালয়, বার্মা , থাইলেণ্ড, কম্বোডিয়া আৰু লাওছতো ভগৱান ৰামৰ কাহিনী সুন্দৰভাৱে বর্ণনা কৰা হৈছে৷


    মহাকাব্যখনিৰ সার্বজনীন ৰূপক তুলি ধৰি উপ-ৰাষ্ট্ৰপতিয়ে দক্ষিণ এছিয়াৰ পৰা পূব এছিয়ালৈকে বিস্তৃত বিভিন্ন দেশত জনপ্রিয় ৰামায়ণৰ বিভিন্ন সংস্কৰণৰ এক বিশদ তালিকা উল্লেখ কৰে৷


    আলেকজেণ্ডাৰ বাৰানিক’ভে ৰাছিয়া ভাষালৈ মহাকাব্য ৰামায়ণ অনুবাদ কৰাৰ লগতে জেনাডি মেছনিক’ভে ৰংগমঞ্চত এই মহাকাব্যৰ প্ৰযোজনা কৰে৷ ৰামৰ চৰিত্ৰত অভিনয় কৰি ৰাছিয়ান ৰংগমঞ্চৰ অভিনেতাসকলে বিপুল জনপ্রিয়তা অৰ্জন কৰা বুলিও উপ-ৰাষ্ট্ৰপতিগৰাকীয়ে লিখে৷


    ইণ্ডোনেছিয়াৰ প্রামবানন মন্দিৰত ৰামায়ণৰ নৃত্য দৃশ্য চিত্রিত আছে। সেয়েহে কেৱল ইণ্ডোনেছিয়াতে নহয় সমগ্ৰ বিশ্বতে ভৌগলিক আৰু ধর্মীয় সীমাৰেখা নির্বিশেষে সংস্কৃতিৰ কেনভাছত ৰামায়ণৰ প্ৰভাৱ প্ৰতিফলিত হৈছে বুলিও উল্লেখ কৰে৷


    উপ-ৰাষ্ট্ৰপতিগৰাকীয়ে ফেচবুক পোষ্টত লিখে যে এয়া অতি আশ্চর্যৰ বিষয় যে বৌদ্ধ, জৈন, শিখ ধর্মত কিবা নহয় কিবা প্ৰকাৰে ৰামায়ণক আকোঁৱালি লৈছে৷


    এই পুৰণি মহাকাব্যখনি বিভিন্ন ভাষাত, বহু সংস্কৰণত বাৰে বাৰে অনুবাদ হৈছে৷ সেয়েহে, এই প্রাচীন মহাকাব্যৰ ভাৱনা তথা ইয়াৰ বর্ণনাত এনে কৌতুহলৰ বিষয় আছে, যি সকলো শ্রেণীৰ শ্রোতাৰ মনযোগ আকর্ষণ কৰে৷


    উপ-ৰাষ্ট্ৰপতিয়ে কয় যে ৰামায়ণ এনে এক কাহিনীগাথা যাৰ জৰিয়তে এজন লোকৰ সর্বোত্তম গুনাৱলীৰ প্ৰতিমূর্তি তুলি ধৰা হৈছে৷


    কাহিনীত সমগ্ৰ ভাৰতত ৰামৰ জয়যাত্রাৰ কাহিনী বর্ণনা কৰা হৈছে৷ আমি ভগৱান ৰামৰ মাজত আর্দশৰ এনে এক দিশ প্ৰত্যক্ষ কৰা যায়, য’ত মূল্যবোধৰ মাজত আস্থা, শান্তি, সহযোগিতা , কৰুনা , আন্তৰিকতা , ন্যায়বিচাৰ , আত্মত্যাগ আৰু দয়াৰ ভাৱনাসমূহ সমান ৰূপত প্ৰতিফলিত হৈছে৷ ভগৱান ৰামৰ এই ভাৱনাত সমগ্ৰ বিশ্বৰ প্ৰতি ভাৰতৰ মূল দৃ্ষ্টিভংগীসমূহকে প্ৰতিফলিত কৰিছে বুলি উপ-ৰাষ্ট্ৰপতি নাইডু ফেচবুল পোষ্টত লিখে৷


    ৰামায়ণৰ মূল্যবোধক প্ৰতিফলিত সার্বজনীন, কালজয়ী আৰু সময়সীমাৰ কথা উল্লেখ কৰি এই প্রাচীন মহাকাব্যখনি আজিও আমাৰ বাবে সমানেই প্রাসংগিক হৈ আছে বুলি কয়৷


    উপ-ৰাষ্ট্ৰপতিগৰাকীয়ে ফেচবুক পোষ্টত কয় যে মহাত্মা গান্ধীজিৰ কল্পনাৰ ৰামৰাজ্য আছিল এক আদর্শ , সুশাসনসমৃদ্ধ সাম্রাজ্য। তেওঁ কয় যে বর্তমান শাসন ব্যৱস্থাও এনেকুৱাই হোৱা উচিত। জনতাকেন্দ্রিক সুশাসন এই আদর্শ ৰামৰাজ্যৰ ভিত্তি আছিল কৰুনা , শান্তিপূর্ণ সহাৱস্থান আৰু নাগৰিকসকলৰ উন্নত জীবন-যাপনৰ লক্ষ্যৰে নিৰন্তৰ প্ৰচেষ্টা হাতত লোৱা৷ এই মূল্যবোধসমূহক মাপকাঠি, পথপ্ৰদৰ্শক, প্রেৰণাৰ উ ৎ স হিচাপে আমাৰ গণতান্ত্রিক ভিত্তিসমূহক আৰু অধিক সুদৃঢ় কৰিবলৈ ৰাষ্ট্ৰীয় প্ৰচেষ্টাৰ অংগ হৈ উঠিব পাৰে বুলি তেওঁ উল্লেখ কৰে৷


    তেওঁ কয় যে আমাৰ ৰাজনৈতিক বিচাৰ বিভাগীয় আৰু প্ৰশাসনিক ব্যৱস্থা সুদৃঢ় কৰি তোলাৰ ক্ষেত্রত এই মূল্যবোধসমূহে বিশেষভাৱে সহায় কৰিব পাৰে৷


    ****


    VRRK/MS/MSY/DP /DB

    
    
    (Release ID: 1643101) Visitor Counter : 5
    
    
      Read this release in: English , Urdu , Marathi , Hindi , Manipuri , Bengali , Punjabi , Tamil , Telugu