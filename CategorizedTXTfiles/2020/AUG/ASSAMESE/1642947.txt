      PIB Headquarters

      ক’ভিড-১৯ৰ সন্দৰ্ভত পিআইবিৰ দৈনিক বুলেটিন
      
      Posted On: 01 AUG 2020 9:21PM by PIB Guwahati


    ( বিগত ২৪ ঘণ্টাত ক’ভিড-১৯ সম্বন্ধীয় প্ৰেছ বিজ্ঞপ্তি আৰু পিআইবিৰ ফেক্ট -চেকসমূহ ইয়াত অন্তৰ্ভুক্ত কৰা হৈছে)


    প্ৰথম লকডাউনৰ পৰা ভাৰতত মৃত্যুৰ হাৰ (চিএফআৰ) ২.১৫%ৰ সৈতে সবাতোকৈ নিম্ন হৈছে, প্ৰায় ১১ লাখ লোকে আৰোগ্য লাভ কৰিছে; বিগত ২৪ ঘণ্টাত ৩৬,৫০০ জনত কৈও অধিক লোকে আৰোগ্য লাভ কৰিছে


    প্ৰথম লকডাউনৰে পৰা ভাৰতত আজি ক’ভিড-১৯ৰ ফলত হোৱা মৃত্যুৰ হাৰ ২.১৫%ৰ সৈতে সবাতোকৈ নিম্ন প্ৰদৰ্শিত কৰিছে৷ প্ৰতিদিনে প্ৰায় ৩০ সহস্ৰাধিক লোকে আৰোগ্য লাভ কৰি আছে৷ বিগত ২৪ ঘণ্টাত ৩৬,৫৬৯ জন ৰোগীয়ে আৰোগ্য লাভ কৰাৰ জৰিয়তে এই পৰ্যন্ত মুঠ ১০,৯৪,৩৭৪ জন ৰোগীয়ে আৰোগ্য লাভ কৰিছে৷ সক্ৰিয় ৰোগী আৰু আৰোগ্য হোৱা লোকৰ মাজৰ ব্যৱধান হৈছে ৫,২৯,২৭১ জন৷ ৫,৬৫,১০৩ জন ৰোগী চিকিৎসাধীন অৱস্থাত আছে৷


    অধিক বিৱৰণৰ বাবে


    ডাঃ হৰ্ষ ৱৰ্ধনে বিশ্ব স্বূাস্থ্য সংস্থাৰ ব্যুৰ’ অব্ দা এগজিকিউটিভ ব’ৰ্ডৰ অধিৱেশনত সভাপতিত্ব কৰে


    কেন্দ্ৰীয় স্বাস্থ্য আৰু পৰিয়াল কল্যাণ মন্ত্ৰী ডাঃ হৰ্ষৱৰ্ধনে ভাৰ্চুৱেলি বিশ্ব স্বাস্থ্য সংস্থাৰ ব্যুৰ’ অব্ দা এগজিকিউটিভ ব’ৰ্ডৰ অধিৱেশনত সভাপতিত্ব কৰে৷ বৈঠকখনত উপস্থিত থাকি মন্ত্ৰীগৰাকীয়ে ক’ভিড মহামাৰীবিধৰ বিৰুদ্ধে যুঁজ দিবলৈ নতুন উদ্ভাৱনীমূলক পদক্ষেপৰ প্ৰয়োজন বুলি দোহাৰে৷


    অধিক বিৱৰণৰ বাবে


    মৃত্যুৰ হাৰ উল্লেখযোগ্য ধৰণে অৱনমিত হোৱাৰ পৰিপ্ৰেক্ষিতত কেন্দ্ৰীয় চৰকাৰে ভেণ্টিলেটৰৰ ৰপ্তানিৰ বাবে সিদ্ধান্ত গ্ৰহণ কৰিছে


    ক’ভিড-১৯ সংক্ৰান্তত মন্ত্ৰীমণ্ডলৰ গোটে স্বাস্থ্য আৰু পৰিয়াল কল্যাণ মন্ত্ৰালয়ে ভাৰতত প্ৰস্তুত ভেণ্টিলেটৰসমূহৰ ৰপ্তানিৰ বাবে আগবঢ়োৱা প্ৰস্তাৱত সন্মতি প্ৰদান কৰিছে৷ ভাৰতত ক’বিড-১৯ৰ ফলত হোৱা মৃত্যুৰ হাৰ উল্লেখযোগ্য ধৰণে হ্ৰাস পোৱাৰ পৰিপ্ৰেক্ষিতত কেন্দ্ৰীয় চৰকাৰে এই সিদ্ধান্ত গ্ৰহণ কৰিছে৷


    অধিক বিৱৰণৰ বাবে


    জুলাই মাহত মুঠ ৮৭,৪২২ কোটি জিএছটি ৰাজহ সংগৃহীত হৈছে


    জুলাই মাহত মুঠ ৮৭,৪২২ কোটি টকাৰ ৰাজহ সংগৃহীত হৈছে৷ ইয়াৰে চিজিএছটি হ’ল ১৬,১৪৭ কোটি টকা, এছজিএছটি হ’ল ২১,৪১৮ কোটি টকা আৰু আইজিএছটি হ’ল ৪২,৫৯২ কোটি টকা৷ উপকৰ হ’ল ৭২৬৫ কোটি টকা৷


    অধিক বিৱৰণৰ বাবে


    আজি এক দেশ এক ৰেচন কাৰ্ড আঁচনিৰ সৈতে জড়িত হ’ল চাৰিখন নতুন ৰাজ্য/কেন্দ্ৰীয়শাসিত প্ৰদেশ


    ভাৰত চৰকাৰৰ এক দেশ এক ৰেচন কাৰ্ড শীৰ্ষক অভিলাসী আঁচনিৰ সৈতে আজি জম্মু-কাশ্মীৰ, মণিপুৰ, নাগালেণ্ড আৰু উত্তৰাখণ্ড, এই চাৰিখন ৰাজ্য জড়িত হৈছে৷ এই চাৰিখন ৰাজ্যকে ধৰি এই পৰ্যন্ত মুঠ ২৪ খন ৰাজ্য উক্ত আঁচনিৰ সৈতে জড়িত হৈ আছে৷


    অধিক বিৱৰণৰ বাবে


    ক’ৰোনা ভাইৰাছ মহামাৰী স্বত্বেও খাৰিফ শস্যৰ উত্তম ফচল আৰু চপোৱা কাৰ্যত সন্তোষ প্ৰকাশ কৰিছে শ্ৰী নৰেন্দ্ৰ সিং টোমৰে


    কেন্দ্ৰীয় কৃষি আৰু কৃষক কল্যাণ মন্ত্ৰী শ্ৰী নৰেন্দ্ৰ সিং টোমৰে কয় যে দেশক যিকোনো সংকটৰ পৰা মুক্ত কৰিবলৈ কৃষি আৰু গ্ৰামীণ খণ্ডৰ প্ৰভূত সামৰ্থ আছে৷ খাৰিফ শস্যৰ উত্তম ফচল আৰু চপোৱা কাৰ্যত সন্তোষ ব্যক্ত কৰি শ্ৰী টোমৰে কয় যে প্ৰধানমন্ত্ৰী শ্ৰী নৰেন্দ্ৰ মোদীৰ সপোনৰ আত্মনিৰ্ভৰ ভাৰতৰ লক্ষ্য প্ৰাপ্তিৰ ক্ষেত্ৰত ভৱিষ্যতেও কৃষি আৰু গ্ৰামীণ খণ্ডই প্ৰভূত অৰিহণা যোগাব৷


    অধিক বিৱৰণৰ বাবে


    শ্ৰী নীতিন গাডকাৰীয়ে মুকলি কৰিলে খাদীৰ ৰেচম মাস্কৰ উপহাৰৰ বাকচ


    এতিয়া আপুনি আপোনাৰ পৰিয়াল আৰু বন্ধু-বান্ধৱক বিশেষ খাদী ৰেচম ফে’চ মাস্ক উপহাৰ হিচাপে দিব পাৰে৷ কেন্দ্ৰীয় এমএছএমই মন্ত্ৰী শ্ৰী নীতিন গাডকাৰীয়ে কালি খাদী আৰু গ্ৰামীণ উদ্যোগ আয়োগে প্ৰস্তুত কৰা এই উপহাৰ বাকচ মুকলি কৰে৷


    অধিক বিৱৰণৰ বাবে


    পিআইবিৰ ক্ষেত্ৰীয় কাৰ্যালয়ৰ পৰা লাভ কৰা ইনপুটসমূহ


      * চণ্ডীগড়ঃ চণ্ডীগড় প্ৰশাসনে ক’ভিড সংক্ৰমিত ব্যক্তিৰ দ্ৰুত চিনাক্তকৰণত গুৰুত্ব দিছে যাতে সময়মতে ৰোগীক চিকিৎসা প্ৰদান কৰিব পাৰি৷

      * পাঞ্জাৱঃ পাঞ্জাৱৰ মুখ্যমন্ত্ৰীয়ে মিল্কফেডৰ দ্বাৰা প্ৰস্তুত ‘বেৰকা হালধি দুধ’ শীৰ্ষক এক পুষ্টিযুক্ত গাখীৰ মুকলি কৰিছে৷ ইয়াৰ জৰিয়তে ক’ভিড-১৯ৰ সময়ছোৱাত ৰোগ প্ৰতিৰোধক ক্ষমতা বৃদ্ধি হ’ব বুলি আশা প্ৰকাশ কৰা হৈছে৷
      * মহাৰাষ্ট্ৰঃ মুঠ ৰোগীৰ সংখ্যা হ’ল ৪,২২,১১৮ জন৷ সক্ৰিয় ৰোগীৰ সংখ্যা হ’ল ১,৫০,৬৬২ জন৷
      * গুজৰাটঃ আহমেদাবাদৰ ক’ভিড-১৯ৰ মোকাবিলা ব্যৱস্থাপনাক প্ৰশংসা কৰিছে বিশ্ব স্বাস্থ্য সংস্থাই৷ শনিবাৰে ১১৫৩ জন লোক নতুনকৈ এই ৰোগত আক্ৰান্ত হোৱাৰ বাতৰি পৰিৱেশিত হৈছে৷
      * ৰাজস্থানঃ আনলক ৩.০ৰ নিৰ্দেশনা অনুসৰি আন্তঃৰাজ্যিক ভ্ৰমণ আৰু ব্যক্তি তথা সামগ্ৰীৰ পৰিবহণত থকা নিষেধাজ্ঞা উঠাই লোৱা হৈছে৷ সান্ধ্য আইনো বাতিল কৰা হৈছে৷
      * মধ্য প্ৰদেশঃ ৰাজ্য চৰকাৰে ব্যক্তিগত গৱেষণাগাৰসমূহত ক’ভিড-১৯ৰ পৰীক্ষণৰ মাচুল ১৯৮০ টকা ধাৰ্য কৰিছে৷ এই ব্যয়ত নমুনা সংগ্ৰহ, পেকেজিং আৰু প্ৰতিবেদনৰ ব্যয় অন্তৰ্ভুক্ত আছে৷
      * গোৱাঃ মুঠ ৰোগীৰ সংখ্যা হ’ল ৫৯১৩ জন৷ সক্ৰিয় ৰোগীৰ সংখ্যা হ’ল ১৬৫৭ জন৷ আৰোগ্য লাভ কৰিছে ৪২১১ জনে৷ ৪৫ জনৰ মৃত্যু হৈছে৷
      * কেৰালাঃ মুঠ ১০,৪৯৫ জন ৰোগীয়ে চিকিৎসা গ্ৰহণ কৰি আছে আৰু সমগ্ৰ ৰাজ্যতে ১.৪৩ লাখ জন লোক চিকিৎসকৰ নিৰীক্ষণত আছে৷
      * তামিলনাডুঃ মুঠ ৰোগীৰ সংখ্যা হ’ল ২,৪৫,৮৫৯ জন৷ সক্ৰিয় ৰোগীৰ সংখ্যা হ’ল ৫৭,৯৬৮ জন৷ ৩৯৩৫ জন লোকৰ মৃত্যু হৈছে৷
      * কৰ্ণাটকঃ মুঠ ৰোগীৰ সংখ্যা হ’ল ১,২৪,১১৫ জন৷ সক্ৰিয় ৰোগীৰ সংখ্যা হ’ল ৭২,০০৫ জন৷ মৃ্ত্যু হৈছে ২৩১৪ জনৰ৷ ৪৯,৭৮৮ জন লোকে আৰোগ্য লাভ কৰিছে৷
      * অন্ধ্ৰ প্ৰদেশঃ মুঠ ৰোগীৰ সংখ্যা হ’ল ১,৪০,৯৩৩ জন৷ সক্ৰিয় ৰোগীৰ সংখ্যা হ’ল ৭৫,৭২০ জন৷ ১৩৪৯ জনৰ মৃত্যু হৈছে৷
      * তেলেংগানাঃ মুঠ ৰোগীৰ সংখ্যা হ’ল ৬৪,৭৮৬ জন৷ সক্ৰিয় ৰোগীৰ সংখ্যা হ’ল ১৭,৭৫৪ জন৷ ৫৩০ জনৰ মৃত্যু হৈছে৷ ৪৬,৫০২ জনে আৰোগ্য লাভ কৰিছে৷
      * অৰুণাচল প্ৰদেশঃ মুঠ ৰোগীৰ সংখ্যা হ’ল ১৫৯১ জন৷ ৯১৮ জনে আৰোগ্য লাভ কৰিছে আৰু তিনিজনৰ মৃত্যু হৈছে৷ এই পৰ্যন্ত মুঠ ৮১,৮৬৫ টা পৰীক্ষণ কৰা হৈছে৷
      * অসমঃ গুৱাহাটীত প্ৰতিদিনে ক’ভিড-১৯ৰ পৰীক্ষণৰ হাৰ বৃদ্ধি পাবলৈ ধৰিছে৷ ১ জুলাই তাৰিখে ২১১২টা পৰীক্ষণৰ বিপৰীতে ৩১ জুলাইত এই সংখ্যা ৬২৪০ হৈছে৷ ৪ জুলাই তাৰিখে মহানগৰখনত সক্ৰিয় ৰোগীৰ সংখ্যা আছিল ৭৭৭ জন আৰু ৩১ জুলাই তাৰিখে সক্ৰিয় ৰোগীৰ সংখ্যা আছিল ২৮১ জন৷
      * মণিপুৰঃ মণিপুৰত ষষ্ঠজন লোকে ক’ভিড-১৯ৰ বাবে মৃত্যু মুখত পৰিছে৷ ৰোগীজনক মধুমেহ আৰু হেপাটাইটিছ ৰোগৰ বাবে চিকিৎসালয়ত ভৰ্তি কৰোৱা হৈছিল৷
      * মিজোৰামঃ মিজোৰামত অসম ৰাইফলছৰ ছাৰ্চিপ বেটেলিয়নে জাৱলছেই গাঁৱত ৪২ জন লোকৰ উপস্থিতিত ক’ভিড-১৯ৰ এক সজাগতামূলক কাৰ্যসূচীৰ আয়োজন কৰে৷
      * নাগালেণ্ডঃ নাগালেণ্ডত ৫৫২টা নমুনা পৰীক্ষণৰ পৰা ১৩০ জন লোকৰ ক’ভিড পজিটিভ ধৰা পৰে৷ মুঠ ৰোগীৰ সংখ্যা হ’ল ১৮২৩ জন৷
      * ছিক্কিমঃ ১১জন লোক নতুনকৈ ৰোগত আক্ৰান্ত হোৱাৰ জৰিয়তে ৰাজ্যখনত সক্ৰিয় ৰোগীৰ সংখ্যা ৪০০ জন হৈছে৷

    

    
    (Release ID: 1642947) Visitor Counter : 8
    
    
    
    
    

  
*