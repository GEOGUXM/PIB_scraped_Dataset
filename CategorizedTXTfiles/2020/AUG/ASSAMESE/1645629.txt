      ভুবিজ্ঞান মন্ত্ৰালয়

      গুজৰাটৰ কেতবোৰ অঞ্চলত তীব্ৰৰ পৰা অতি তীব্ৰতাৰে মুষলধাৰ বৰষুণ হোৱাৰ সম্ভাৱনা আছে; সেইদৰে উত্তৰাখণ্ড, পাঞ্জাৱ, হাৰিয়াণা, চণ্ডীগড় তথা দিল্লী, উত্তৰ প্ৰদেশ, পূব ৰাজস্থান, পশ্চিম মধ্য প্ৰদেশ, সৌৰাষ্ট্ৰ তথা কচ্ছ, মধ্য মহাৰাষ্ট্ৰৰ ঘাট অঞ্চল, কোংকাণ আৰু গোৱা, উপকূলীয় অন্ধ্ৰ প্ৰদেশ আৰু তেলেংগাণাৰ একাংশ অঞ্চলত তীব্ৰৰ পৰা অতি তীব্ৰতাৰে বৰষুণ হ’ব
      
      হিমাচল প্ৰদেশ, পূব মধ্য প্ৰদেশ, বিদৰ্ভ, বিহাৰ, চত্তিশগড়, ওড়িশা, পশ্চিম বংগ আৰু ছিক্কিমৰ হিমালয়ৰ পাৰ্শ্ববৰ্তী অঞ্চলসমূহ, অৰুণাচল প্ৰদেশ, অসম আৰু মেঘালয়, নাগালেণ্ড, মণিপুৰ, মিজোৰাম আৰু ত্ৰিপুৰা তথা কৰ্ণাটকৰ উপকূলৱৰ্তী অঞ্চলসমূহৰ দুই-এক স্থানত তীব্ৰ বৰষুণ হোৱাৰ সম্ভাৱনা আছে
      
      
      দুপৰীয়াৰ ভাগত দিল্লীতো মষুলধাৰ বৰষুণৰ সম্ভাৱনা প্ৰকট কৰা হৈছে
      Posted On: 13 AUG 2020 1:41PM by PIB Guwahati


    বিহাৰৰ পৰা পশ্চিম-মধ্য বংগোপসাগৰলৈ হোৱা উষ্ণ বায়ু প্ৰবাহৰ পৰিণতিত উত্তৰ-পশ্চিম বংগোপসাগৰ আৰু সমীপবৰ্তি অঞ্চলসমূহত আজি অৰ্থাত ১৩আগষ্টত নিম্ন চাপৰ সৃষ্টি হোৱা পৰিলক্ষিত হৈছে। অঞ্চলসমূহত সৃষ্টি হোৱা এই পৰিস্থিতি আগন্তুক ২-৩ দিনত উত্তৰ বংগোপসাগৰত অধিক ঘণীভূত হোৱাৰ সম্ভাৱনা আছে।


    ইফালে, পশ্চিম মৌচুমী প্ৰবাহ ইয়াৰ নিয়মীয়া স্থানৰ পৰা উত্তৰলৈ স্থানান্তৰিত হ ’ ব আৰু আগন্তুক ৪৮ঘণ্টাত ই একে স্থানতে বৰ্তি থকাৰ সম্ভাৱনা আছে। অৱশ্যে পূব মৌচুমী প্ৰবাহ ইয়াৰ নিয়মীয়া স্থানতে বৰ্তি থাকিব বুলি তথ্য উপলব্ধ হৈছে।


    এনে প্ৰেক্ষাপটত, অহা ২-৩দিনত উত্তৰ - পশ্চিম ভাৰতৰ চণ্ডীগড় তথা দিল্লী, উত্তৰ প্ৰদেশ আদি ৰাজ্যৰ বৃহদাংশত ধাৰাষাৰ বৰষুণ হ’ব পাৰে।


    তদুপৰি এইখিনি সময়ত গুজৰাটৰ কেতবোৰ অঞ্চলত তীব্ৰৰ পৰা অতি তীব্ৰতাৰে মুষলধাৰ বৰষুণ হোৱাৰ সম্ভাৱনা আছে; সেইদৰে উত্তৰাখণ্ড, পাঞ্জাৱ, হাৰিয়াণা, চণ্ডীগড় তথা দিল্লী, উত্তৰ প্ৰদেশ, পূব ৰাজস্থান, পশ্চিম মধ্য প্ৰদেশ, সৌৰাষ্ট্ৰ তথা কচ্ছ, মধ্য মহাৰাষ্ট্ৰৰ ঘাট অঞ্চল, কোংকাণ আৰু গোৱা, উপকূলীয় অন্ধ্ৰ প্ৰদেশ আৰু তেলেংগাণাৰ একাংশ অঞ্চলত তীব্ৰৰ পৰা অতি তীব্ৰতাৰে বৰষুণ হ’ব পাৰে।


    সেইদৰে, অহা ৭২ঘণ্টাত হিমাচল প্ৰদেশ, পূব মধ্য প্ৰদেশ, বিদৰ্ভ, বিহাৰ, চত্তিশগড়, ওড়িশা, পশ্চিম বংগ আৰু ছিক্কিমৰ হিমালয়ৰ পাৰ্শ্ববৰ্তী অঞ্চলসমূহ, অৰুণাচল প্ৰদেশ, অসম আৰু মেঘালয়, নাগালেণ্ড, মণিপুৰ, মিজোৰাম আৰু ত্ৰিপুৰা তথা কৰ্ণাটকৰ উপকূলৱৰ্তী অঞ্চলসমূহৰ দুই-এক স্থানত তীব্ৰ বৰষুণ হোৱাৰ সম্ভাৱনা আছে।


    দুপৰীয়াৰ ভাগত দিল্লীতো মষুলধাৰ বৰষুণৰ সম্ভাৱনা প্ৰকট কৰা হৈছে।

    *****


    NB/KGS/(IMD releases)/KB

    
    
    (Release ID: 1645629) Visitor Counter : 3
    
    
      Read this release in: English , Hindi , Marathi , Manipuri , Bengali , Punjabi , Tamil