      স্বাস্থ্য আৰু পৰিয়াল কল্যাণ মন্ত্ৰালয়

      প্ৰথম লকডাউনৰ পৰা ভাৰতৰ মৃত্যুৰ হাৰ সৰ্বনিম্ন ২.১৫%লৈ অৱনমিত
      
      মুঠ আৰোগ্যৰ সংখ্যা প্ৰায় ১১ লাখ হৈছে
      
      বিগত ২৪ ঘণ্টাত ৩৬,৫০০তকৈ অধিক ৰোগী আৰোগ্য
      Posted On: 01 AUG 2020 2:43PM by PIB Guwahati


    বিশ্ব মঞ্চৰ তুলনাত ভাৰতে ধাৰাবাহিকভাৱে ক’ভিড-১৯ৰ মৃত্যুৰ হাৰ নিম্ন কৰি ৰাখিবলৈ সক্ষম হৈছে৷ প্ৰথম লকডাউনৰ সময়ৰ পৰা আজিৰ দিনটোত মৃত্যুৰ হাৰ ২.১৫ হৈছে৷ জুনৰ মাজভাগত ৩.৩৩%ৰ পৰা মৃত্যুৰ হাৰ ধাৰাবাহিকভাৱে নিম্নগামী হৈ আহিছে৷


    ভাৰত চৰকাৰে ৰাজ্য আৰু কেন্দ্ৰীয় শাসিত অঞ্চলসমূহৰ সৈতে “ পৰীক্ষা, চিনাক্ত, চিকি ৎ সা ” কৌশলৰ অৱলম্বন কৰি ক’ভিড-১৯ প্ৰতিৰোধ, নিয়ন্ত্ৰণ আৰু ব্যৱস্থাপনাৰ বাবে গ্ৰহণ কৰা পৰ্যায়ভিত্তিক আৰু সক্ৰিয় দৃষ্টিভংগীৰ ফলতে এই সফলতা লাভ কৰিবলৈ সক্ষম হৈছে৷ পৰীক্ষাৰ জৰিয়তে ৰোগীক আগতীয়াকৈ চিনাক্তকৰণ কৰাৰ উপৰি চিকি ৎ সা আন্তঃগাঁথনিও দ্ৰুতগতিত বৃদ্ধি কৰি আক্ৰান্ত লোকসকলক ৰখা হৈছে৷ ইয়াৰ দ্বাৰা এফালে আৰোগ্যৰ হাৰ বৃদ্ধি কৰিছে আৰু আনফালে মৃত্যুৰ হাৰ হ্ৰাস পোৱাটো সুনিশ্চিত হৈছে৷


    এই ফলপ্ৰসূ নিয়ন্ত্ৰণ কৌশল, আগ্ৰাসী পৰীক্ষণ আৰু মানসম্পন্ন চিকি ৎ সা ব্যৱস্থাপনাৰ ফলত কেৱল মৃত্যু হোৱা লোকৰ হাৰেই নিম্ন হোৱা নাই, বৰঞ্চ বিগত দিনসমূহত একেৰাহে ৩০,০০০তকৈ অধিক লোক আৰোগ্যও হৈছে৷


    আৰোগ্য হোৱা লোকৰ সংখ্যা প্ৰায় ১১লাখ হোৱাৰ দিশে অগ্ৰসৰ হৈছে৷ বিগত ২৪ ঘণ্টাত ৩৬,৫৬৯ৰোগীসহ এতিয়ালৈকে দেশত ১০,৯৪,৩৭৪গৰাকী ৰোগী আৰোগ্য হৈছে৷ ক’ভিড-১৯ৰ আৰোগ্যৰ হাৰ ৬৪.৫৩% হৈছে৷


    আৰোগ্যৰ হাৰ ধাৰাবাহিকভাৱে বৃদ্ধি হৈ থকাৰ ফলত আৰোগ্য হোৱা লোক আৰু আক্ৰান্ত হৈ থকা লোকৰ মাজৰ ব্যৱধান ৫,২৯,২৭১লৈ বৃদ্ধি হৈছে৷ ৫,৬৫,১০৩গৰাকী ৰোগী বৰ্তমান চিকি ৎ সকৰ নিৰীক্ষণত আছে৷


    চিকি ৎ সা ব্যৱস্থা বৃদ্ধিৰ লগতে মসৃণ কৰাৰ লক্ষ্যৰে ৩টায়াৰ হাস্পতালৰ আন্তঃগাঁথনি বৃদ্ধি কৰা হৈছে৷ বৰ্তমান দেশত ২,৪৯,৩৫৮খন আইছ’লেচন বেড, ১,০৯,১১৯খন অক্সিজেন সমৰ্থিত বেড, ১৬,৬৭৮ ভেণ্টিলেটৰৰ সুবিধাযুক্ত ১,৪৮৮খন সমৰ্পিত ক’ভিড চিকি ৎ সালয়, ২,০৭,২৩৯খন আইছ’লেচন বেড, ১৮৬১৩খন আইচিইউ বেড আৰু ৭৪,১৩০খন অক্সিজেন সমৰ্থিত বেড, আৰু ৬,৬৬৮ ভেণ্টিলেটৰ সুবিধাযুক্ত ৩২৩১টা সমৰ্পিত ক’ভিড হেল্থকেয়াৰ চেণ্টাৰ কাৰ্যক্ষম অৱস্থাত আছে৷ তদুপৰি, ১০,০২,৬৮১খন বিছনাৰ সুবিধা সম্পন্ন ১০,৭৫৫টা ক’ভিড কেয়াৰ চেণ্টাৰ আছে৷ ৰাজ্য/কেন্দ্ৰীয় শাসিত অঞ্চল/কেন্দ্ৰীয় প্ৰতিষ্ঠানসমূহৰ এই কেন্দ্ৰসমূহক বৰ্তমানলৈকে ২৭৩.৮৫লাখ এন৯৫ মাস্ক আৰু ১২১.৫ লাখ ব্যক্তিগত সুৰক্ষা সঁজুলি আৰু ১০৮৩.৭৭ হাইড্ৰক্সিক্ল’ৰ’কুইন টেবলেট প্ৰদান কৰা হৈছে৷


    ক’ভিড-১৯ সম্পৰ্কীয় সকলো প্ৰমাণীকৃত আৰু আপডেটেড তথ্য, নিৰ্দেশনা আৰু পৰামৰ্শৱলীৰ বাবে অনুগ্ৰহ নিয়মীয়াকৈ পৰিদৰ্শন কৰকঃ https://www.mohfw.gov.in/ .


    technicalquery.covid19@gov.in লৈ ক’ভিড-১৯ সম্পৰ্কীয় কাৰিকৰী জিজ্ঞাসা আৰু অন্য জিজ্ঞাসাৰ বাবে ncov2019@gov.in আৰু @CovidIndiaSeva লৈ মেইল কৰিব পাৰে৷


    ক’ভিড-১৯ সম্পৰ্কীয় যিকোনো জিজ্ঞাসাৰ বাবে অনুগ্ৰহ কৰি +৯১-১১-২৩৯৭৮০৪৬ অথবা ১০৭৫ (টোল-ফ্ৰী) নম্বৰত স্বাস্থ্য আৰু পৰিয়াল কল্যাণ মন্ত্ৰালয়লৈ ফোন কৰিব পাৰে৷


    https://www.mohfw.gov.in/pdf/coronvavirushelplinenumber.pdf ত ক’ভিড-১৯ৰ বাবে ৰাজ্য/কেন্দ্ৰীয় শাসিত অঞ্চলৰ হেল্পলাইন নম্বৰসমূহ উল্লেখ কৰা আছে৷


    ****


    MV/SG /DB

    
    
    (Release ID: 1642912) Visitor Counter : 5
    
    
      Read this release in: English , Urdu , Hindi , Marathi , Bengali , Manipuri , Punjabi , Gujarati , Odia , Tamil , Telugu , Malayalam