      প্ৰধানমন্ত্ৰীৰ কাৰ্যালয়

      ১৩ আগষ্ট, ২০২০ত “স্বচ্ছ কৰ ব্যৱস্থা-দায়বদ্ধ কৰদাতাক সন্মান” শীৰ্ষক মঞ্চ শুভাৰম্ভ কৰিব প্ৰধানমন্ত্ৰী শ্ৰী নৰেন্দ্ৰ মোদীয়ে
      
      Posted On: 12 AUG 2020 9:15AM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীয়ে কাইলৈ অৰ্থা ৎ ১৩ আগষ্ট, ২০২০ত ভিডিঅ’ কনফাৰেন্সিংযোগে “ স্বচ্ছ কৰ ব্যৱস্থা-দায়বদ্ধ কৰদাতাক সন্মান ” শীৰ্ষক এক মঞ্চ শুভাৰম্ভ কৰিব৷


    বিগত বৰ্ষকেইটাত কেন্দ্ৰীয় প্ৰত্যক্ষ কৰ পৰিষদ (চিবিডিটি)য়ে প্ৰত্যক্ষ কৰ ব্যৱস্থাত কেতবোৰ গুৰুত্বপূৰ্ণ সংস্কাৰ সাধন কৰিছে৷ যোৱা বছৰ কৰ্প’ৰেট কৰৰ হাৰ ৩০ শতাংশৰ পৰা ২২ শতাংশলৈ হ্ৰাস কৰাৰ লগতে নতুন নিৰ্মাণ গোটৰ হাৰ ১৫ শতাংশলৈ হ্ৰাস কৰা হৈছিল৷ তদুপৰি, লাভাংশ বিতৰণ কৰ নিৰ্মূল কৰা হৈছিল৷


    কৰ ব্যৱস্থাৰ সংস্কাৰত কৰৰ হাৰ হ্ৰাস আৰু প্ৰত্যক্ষ কৰ আইন সৰলীকৰণ কৰা হৈছে৷ আয়কৰ বিভাগৰ কাম-কাজত সক্ষমতা আৰু স্বচ্ছতা অনাৰ বাবে চিবিডিটিয়ে বিভিন্ন প্ৰচেষ্টা হাতত লৈছে৷ সেইবোৰৰ ভিতৰত নতুনকৈ আৰম্ভ কৰা নথিপত্ৰ চিনাক্তকৰণ নম্বৰ(ডিআইএন) চৰকাৰী যোগাযোগ ব্যৱস্থাত অধিক স্বচ্ছতা অনা, য’ত সকলো কাম-কাজ কম্পিউটাৰভিত্তিক বিশেষ নথিপত্ৰ চিনাক্তকৰণ নম্বৰৰ জৰিয়তে সম্পন্ন হয়৷ সেইদৰে , কৰদাতাসকলৰ বাবে নীতি - নিয়ম অধিক সহজ কৰাৰ বাবে আয়কৰ বিভাগে এতিয়া ‘ আগতে পুৰণ কৰা আয়কৰ প্ৰত্যৰ্পন প্ৰ - পত্ৰ ’ প্ৰস্তুত কৰিছে , যাতে ব্যক্তিগত কৰদাতাৰ বাবে নীতি - নিয়ম আৰু অধিক সুবিধাজনক হয়৷ একেদৰে , ষ্টাৰ্ট আপৰ বাবেও নীতি - নিয়মৰ মানদণ্ড সৰলীকৰণ কৰা হৈছে৷


    দীৰ্ঘদিনীয়া কৰ বিবাদৰ সমাধান কৰাৰ উদ্দেশ্যে আয়কৰ বিভাগে প্ৰত্যক্ষ কৰ ‘ বিবাদৰ পৰা বিশ্বাস , আইন , ২০২০ ’ ও প্ৰস্তুত কৰিছে , যাৰ অধীনত বৰ্তমান বিবাদ নিষ্পত্তিৰ বাবে ঘোষণা প্ৰদান কৰা হৈছে৷ কৰদাতাসকলৰ অভিযোগ / মোকৰ্দমাত কাৰ্যকৰী ৰূপত কম কৰাটো সুনিশ্চিত কৰিবলৈ বিভিন্ন আপীলীয় ন্যায়ালয়ত বিভাগীয় আপীল দাখিল কৰাৰ বাবে মৌদ্ৰিক সীমা বৃদ্ধি কৰা হৈছে৷ ডিজিটেল লেনদেন আৰু ধনাদায় ইলেক্ট্ৰনিক মাধ্যমেৰে কৰাত উ ৎ সাহ যোগাবলৈ বিভিন্ন উপায় অৱলম্বন কৰা হৈছে৷ আয়কৰ বিভাগে এই প্ৰচেষ্টাসমূহ আগুৱাই নিয়াৰ বাবে প্ৰতিশ্ৰুতিবদ্ধ৷ কেৱল ইমানেই নহয় , বিভাগে ক ’ ভিডৰ সময়ছোৱাত কৰদাতাসকলৰ বাবে নীতি - নিয়ম সহজ কৰাৰ ক্ষেত্ৰতো বিভিন্ন প্ৰচেষ্টা হাতত লৈছে , যাৰ অধীনত প্ৰত্যৰ্পন দাখিল কৰাৰ বাবে বিধিগত সময়সীমা বৃদ্ধি কৰা হৈছে আৰু কৰদাতাসকলৰ হাতত নগদী প্ৰৱাহ বৃদ্ধিৰ বাবে ক্ষিপ্ৰতাৰে প্ৰত্যৰ্পন জাৰি কৰা হৈছে৷


    প্ৰধানমন্ত্ৰীয়ে ‘ স্বচ্ছ কৰ ব্যৱস্থা - দায়বদ্ধ কৰদাতাক সন্মান ’ ৰ বাবে যি মঞ্চ শুভাৰম্ভ কৰিব , সেই মঞ্চই প্ৰত্যক্ষ কৰৰ সংস্কাৰসমূহৰ যাত্ৰাক আৰু অধিক আগুৱাই নিব৷


    অনুষ্ঠানত আয়কৰ বিভাগৰ বিষয়া - কৰ্মচাৰীৰ উপৰি বিভিন্ন চেম্বাৰৰ্ছ অফ কৰ্মাচ, বাণিজ্য সংস্থা, চাৰ্টাৰ্ড একাউণ্টেণ্ট সংস্থাৰ লগতে কেইবাগৰাকী বিশিষ্ট কৰদাতাই অংশগ্ৰহণ কৰিব৷ অনুষ্ঠানত কেন্দ্ৰীয় বিত্ত আৰু কৰ্প’ৰেট পৰিক্ৰমা মন্ত্ৰী শ্ৰীমতী নিৰ্মলা সীতাৰমণ আৰু বিত্ত আৰু কৰ্প’ৰেট পৰিক্ৰমা বিভাগৰ ৰাজ্যিক মন্ত্ৰী শ্ৰী অনুৰাগ ঠাকুৰো উপস্থিত থাকিব৷


    *****


    RM/VRRK /DB

    
    
    (Release ID: 1645392) Visitor Counter : 4
    
    
      Read this release in: English , Urdu , Hindi , Marathi , Punjabi , Tamil , Telugu