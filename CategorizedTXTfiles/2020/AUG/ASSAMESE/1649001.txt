      পৰ্যটন মন্ত্ৰালয়

      ‘এক ভাৰত, শ্রেষ্ঠ ভাৰত’ৰ চিন্তাধাৰা তুলি ধৰাৰ লক্ষ্যৰে অনলাইনযোগে ‘তামিলনাডু, জম্মু-কাশ্মীৰ আৰু লাডাখৰ আকর্ষণীয় লোকনৃত্য’ৰ আয়োজন আইএইচএম শ্রীনগৰ আৰু আইএইচএম চেন্নাইৰ
      
      Posted On: 26 AUG 2020 4:14PM by PIB Guwahati


    কেন্দ্রীয় পর্যটন মন্ত্ৰালয়ৰ অধীনস্ত ইনষ্টিটিউট অফ হোটেল মেনেজমেণ্ট চেন্নাই আৰু ইনষ্টিটিউট অফ হোটেল মেনেজমেণ্ট শ্রীনগৰে যুটীয়াভাৱে ‘ এক ভাৰত , শ্রেষ্ঠ ভাৰত ’ ৰ চিন্তাধাৰাক তুলি ধৰিবলৈ অনলাইনযোগে ‘ তামিলনাডু, জম্মু-কাশ্মীৰ আৰু লাডাখৰ আকর্ষণীয় লোকনৃত্য ’ ৰ আয়োজন কৰে৷ অনুষ্ঠানত আইএইচএম চেন্নাই আৰু আইএইচএম শ্রীনগৰৰ ৩ গৰাকীকৈ ছাত্ৰ-ছাত্রীয়ে অংশগ্ৰহণ কৰে৷ ‘ এক ভাৰত , শ্রেষ্ঠ ভাৰত ’ কাৰ্যসূচীৰ অধীনত ৰাজ্যৰ লোকনৃত্যক তুলি ধৰাৰ লক্ষ্যৰে এই প্ৰচেষ্টা গ্ৰহণ কৰা হৈছে৷


    শিক্ষার্থীসকলক অনুষ্ঠানটো বাণীবদ্ধ কৰি অনলাইনত দেখুৱাৰ সুযোগ কৰি দিয়া হয়৷ অনুষ্ঠানটো অনলাইনযোগে পোনপটীয়াকৈ প্ৰচাৰৰ ব্যৱস্থা কৰা হয়৷ এই অনুষ্ঠানত সমন্বয়ৰক্ষী বিষয়াসকলে লোকনৃত্যৰ ওপৰত গুৰুত্বপূর্ণ বক্তব্য আগবঢ়ায়৷ অনুষ্ঠানটোৱে সকলোৰে প্ৰশংসা বুটলিবলৈ সক্ষম হৈছে৷


    লোকনৃত্যসমূহৰ জৰিয়তে সংশ্লিষ্ট ৰাজ্যৰ সংস্কৃতিক তুলি ধৰা হৈছে। যেনে-কাশ্মীৰেৰ কুড়, ডুমহাল, ৰৌফ, হাফিজা ’ ৰ দৰে ইয়াৰ বিবাহ আৰু অন্যান্য অনুষ্ঠানসমূহত প্ৰচলিত লোকনৃত্য পৰিৱেশন কৰা হয়। একেদৰে, তামিলনাডুৰ মায়িলআট্টাম, পইক্কাকুথিৰাই, কালাইআট্টাম, পাম্পুআট্টাম আৰু কাৰাডীআট্টামৰ দৰে জনজাতি লোকসকলৰ লোকনৃত্যও অনুষ্ঠানত প্ৰদৰ্শন কৰা হৈছে৷ এই লোকনৃত্য অনুষ্ঠানৰ জৰিয়তে সাংস্কৃতিক বৈচিত্র্যৰ ছবি প্ৰতিফলিত হৈছে৷ অনুষ্ঠানত অংশগ্ৰহণকাৰী সকলো ছাত্ৰ-ছাত্রীক ই-প্ৰমাণ-পত্ৰ প্ৰদান কৰা হয়। সৰ্বমুঠ ১৯২গৰাকী শিক্ষার্থীয়ে অনলাইনযোগে অনুষ্ঠানত অংশগ্ৰহণ কৰে৷


    এই অনুষ্ঠানটো চাবলৈ এই ইউটিউব লিংক ক্লিক কৰক : https://youtu.be/_nmxgeju68E ৷


    ***********


    NB/AKJ/UD /DB

    
    
    (Release ID: 1649001) Visitor Counter : 1
    
    
      Read this release in: Urdu , English , Hindi , Manipuri , Bengali , Punjabi , Tamil , Telugu