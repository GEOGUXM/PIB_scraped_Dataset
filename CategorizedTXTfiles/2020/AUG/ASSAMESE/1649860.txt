      প্ৰধানমন্ত্ৰীৰ কাৰ্যালয়

      ‘আত্মনিৰ্ভৰ ভাৰত এপ্ ইনভেশ্যন চেলেঞ্জ’ কাৰ্যক্ৰমৰ অধীনত ‘এপ্’ বিকশিত কৰাসকলক ‘মন কী বাত’-ত প্ৰশংসা প্ৰধানমন্ত্ৰীৰ
      
      Posted On: 30 AUG 2020 3:11PM by PIB Guwahati


    শেহতীয়া ‘ মন কী বাত ’ অনুষ্ঠানত প্ৰধানমন্ত্ৰী নৰেন্দ্ৰ মোডীয়ে ‘ আত্মনিৰ্ভৰ ভাৰত এপ্ ইনভেশ্যন চেলেঞ্জ ’ কাৰ্যক্ৰমৰ অধীনত ‘ এপ্ ’ বিকশিত কৰা সকলক ভূয়সী প্ৰশংসা কৰে। এই সন্দৰ্ভত মন্তব্য কৰি তেওঁ কয় যে প্ৰতিযোগিতাখনত যুৱ-প্ৰজন্মই উত্সাহৰেই অংশগ্ৰহণ কৰিছে। অংশগ্ৰহণকাৰীসকলৰ প্ৰায় দুই-তৃতীয়াংশই দ্বিতীয় অথবা তৃতীয় পৰ্যায়ৰ নগৰৰ বুলিও তেওঁ উল্লেখ কৰে। বিভিন্ন শ্ৰেণীভুক্ত ‘ এপ্ ’ -ৰ ভিতৰৰ পৰা প্ৰায় দুই ডজন ‘ এপ্ ’ -লৈ শ্ৰেষ্ঠত্বৰ পুৰস্কাৰ আগবঢ়োৱা হৈছে বুলিও তেওঁ তথ্য দাঙি ধৰে। তেওঁ শ্ৰোতা-দৰ্শকক এইসমূহ ‘ এপ্ ’ -ৰ সৈতে চিনাকী হৈ ইয়াৰ ব্যৱহাৰত মনোনিৱেশ কৰিবলৈ আহ্বান জনায়।


    প্ৰধানমন্ত্ৰীয়ে ‘ কুটুকী কিডছ লাৰ্ণিং এপ্ ’ -কে ধৰি বহুকেইটা ‘ এপ্ ’ -ৰ বিষয়ে বহলাই আলোচনা কৰিছে। ‘ কুটুকী এপ্ ’ -টো মূলতঃ শিশুসকলক উদ্দেশ্যি বিকশিত কৰা হৈছে। ইফালে ‘ কু-কু-কু ’ , ‘ চিংগাৰী ’ আদি ‘ এপ্ ’ -য়ে যুৱচামৰ মাজত বিসেষ জনপ্ৰিয়তা লাভ কৰিছে। ‘ শংকৰ এপ্ ’ -য়ে চৰকাৰী আঁচনিসমূহৰ তথ্য আগবঢ়ায়। সেইদৰে ‘ ষ্টেপ ছেট গ ’ শীৰ্ষক এপ্-টো এটা ‘ ফিটনেছ এপ্ ’ ।


    আজিৰ ষ্টাৰ্টআপ প্ৰতিষ্ঠানসমূহেই কাইলৈ একোটা বিয়াগোম কোম্পানীলৈ ৰূপান্তৰিত হ ’ ব বুলি প্ৰধানমন্ত্ৰী মোডীয়ে উল্লেখ কৰি এইসমূহেই এদিন পৃথিৱীত ভাৰতৰ নাম উজলাব বুলি মন্তব্য কৰে। তেওঁ কয়, পৃথিৱীৰ সকলোবোৰ বৃহত্ প্ৰতিষ্ঠানেই এদিন ‘ ষ্টাটআপ ’ প্ৰতিষ্ঠান হিচাপেই জন্মগ্ৰহণ কৰিছিল।


    *******


    AP/SH/KB

    
    
    (Release ID: 1649860) Visitor Counter : 4
    
    
      Read this release in: Hindi , Punjabi , English , Urdu , Marathi , Bengali , Manipuri , Gujarati , Odia , Tamil , Telugu , Kannada , Malayalam