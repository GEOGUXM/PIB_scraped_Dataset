      প্ৰধানমন্ত্ৰীৰ কাৰ্যালয়

      প্ৰতিৰক্ষা সামগ্ৰী উৎপাদন সন্দৰ্ভত আত্মনিৰ্ভৰ ভাৰত শীৰ্ষক আলোচনা-চক্ৰত প্ৰধানমন্ত্ৰীৰ ভাষণৰ অসমীয়া অনুবাদ
      
      Posted On: 27 AUG 2020 7:06PM by PIB Guwahati


    মোৰ মন্ত্ৰীপৰিষদৰ সহযোগী শ্রী ৰাজনাথ সিং , চীফ অফ ডিফেন্স ষ্টাফ জেনেৰেল বিপিন ৰাৱাট , তিনি সশস্ত্ৰ সেনাবাহিনীৰ মুৰব্বী ,


    বৈঠকত উপস্থিত কেন্দ্রীয় চৰকাৰৰ জ্যেষ্ঠ বিষয়াবৰ্গ , উদ্যোগ জগতৰ বন্ধুসকল ,


    নমস্কাৰ৷


    মই আনন্দিত যে ভাৰতৰ প্ৰতিৰক্ষা সঁজুলি উ ৎ পাদনৰ সৈতে যুক্ত সকলো গুৰুত্বপূর্ণ ব্যক্তি আজি ইয়াত উপস্থিত আছে৷ এই আলোচনা - চক্ৰ আয়োজনৰ বাবে প্ৰতিৰক্ষা মন্ত্রী শ্রী ৰাজনাথ সিং আৰু তেওঁৰ সমগ্ৰ টীমক বহুত বহুত শুভেচ্ছা জনাইছো৷ আজি ইয়াত যি আলোচনা হ ’ ব আৰু তাৰ পৰা যি ফল পোৱা যাব , সেইবোৰে প্ৰতিৰক্ষা উ ৎ পাদনৰ ক্ষেত্রত ভাৰতৰ আত্মনির্ভৰতাৰ প্ৰচেষ্টাক আৰু অধিক শক্তিশালী আৰু গতিশীল কৰিব৷ আপোনালোক সকলোৱে যি পৰামর্শ আগবঢ়াইছে , পৰস্পৰৰে পৰামর্শৰ মাজেৰে আলোচনা কৰিছে , সেয়া নিঃসন্দেহে অনাগত দিনত দেশৰ বাবে অতি উপকাৰী হিচাপে প্ৰমাণিত হ ’ ব৷


    মই অতি আনন্দিত যে আমাৰ প্ৰতিৰক্ষা মন্ত্রী শ্রী ৰাজনাথ সিং জীয়ে এই উদ্দেশ্যে সম্পূর্ণ মিচন মোডত সদায় কাম কৰি আহিছে৷ মোৰ বিশ্বাস যে তেওঁৰ এই কঠিন পৰিশ্ৰমে যথেষ্ট ভাল ফল দিব৷


    বন্ধুসকল ,


    এইকথা কোনেও পৰা লুকুৱাব নোৱাৰে যে ভাৰত বহু বছৰ ধৰি বিশ্বৰ সর্ববৃহ ৎ প্ৰতিৰক্ষা সঁজুলি আমদানিকাৰী দেশ আছিল৷ যেতিয়া ভাৰত স্বাধীন হৈছিল , তেতিয়া প্ৰতিৰক্ষা সঁজুলি উ ৎ পাদনৰ ক্ষেত্রত ভাৰতৰ বহু সামর্থ্য আছিল। সেই সময়ত ভাৰতত শতবর্ষ পুৰণি প্ৰতিৰক্ষা উ ৎ পাদনৰ এক পৰিৱেশ আছিল। ভাৰতৰ দৰে সামর্থ্য আৰু সম্ভাৱনা তেতিয়া খুব কমসংখ্যক দেশৰহে আছিল। কিন্তু ভাৰতৰ দুর্ভাগ্য যে বহু দশক ধৰি এই বিষয়টো ইমান গুৰুত্ব দিয়া হোৱা নাছিল , যিমান দিব লাগিছিল। এক প্ৰকাৰ নিয়মমাফিক কাম - কাজ চলিছিল , কিন্তু কোনো ঐকান্তিক প্ৰচেষ্টা গ্ৰহণ কৰা হোৱা নাছিল৷ আমি বহু সময়ৰ পাছত যিবোৰ আৰম্ভ কৰিছো , তেনেকৈ বহু দেশে বিগত ৫০ বছৰত আমাতকৈ বহু আগুৱাই গৈছে। কিন্তু , এতিয়া পৰিৱেশ সলনি হৈছে৷


    বিগত কেইটামান বছৰত আপোনালোক হয়তো অনুভৱ কৰিছে যে আমি এইক্ষেত্রত সকলো শৃংখল ভঙাৰ বাবে নিৰন্তৰ প্ৰচেষ্টা অব্যাহত ৰাখিছো৷ আমাৰ উদ্দেশ্য হ ’ ল ভাৰতত প্ৰতিৰক্ষা সঁজুলিৰ উ ৎ পাদন বৃদ্ধি কৰা৷ এই বিশেষ ক্ষেত্রত ভাৰতত যাতে নতুন নতুন প্ৰযুক্তিৰ বিকাশ ঘটে আৰু ব্যক্তিগত খণ্ডৰ বিনিয়োগ বৃদ্ধি পায় সেয়াই আমাৰ উদ্দেশ্য। সেইবাবে সংস্কাৰ , লেভেল প্লেয়িং ফিল্ড প্ৰস্তুত কৰা , ৰপ্তানি ব্যৱস্থাৰ সৰলীকৰণ কৰা , অফছেটৰ ব্যৱস্থাসমূহৰ সংস্কাৰ সাধন কৰা এনে বহু পদক্ষেপ লোৱা হৈছে৷


    বন্ধুসকল ,


    মই বিশ্বাস কৰো যে এই পদক্ষেপ সমূহতকৈও অধিক গুৰুত্বপূর্ণ হ ’ ল প্ৰতিৰক্ষাৰ ক্ষেত্রত দেশত আমি এক নতুন মানসিকতা অনুভৱ কৰিছো৷ আধুনিক আৰু আত্মনির্ভৰ ভাৰত নির্মাণৰ বাবে প্ৰতিৰক্ষা খণ্ডত আত্মবিশ্বাসৰ ভাৱনা অনিবার্য হৈ পৰিছে। বহু বছৰ ধৰি দেশত চীফ অফ ডিফেন্স ষ্টাফ নিযুক্তিক লৈ আলোচনা চলিছিল। কিন্তু কোনো সিদ্ধান্ত ল ’ ব পৰা নাছিল৷ আমাৰ চৰকাৰে এই সিদ্ধান্ত লৈছে। এই সিদ্ধান্ত নতুন ভাৰতৰ আত্মবিশ্বাসৰ প্ৰতীক৷


    দীর্ঘ দিন ধৰি প্ৰতিৰক্ষা সঁজুলি উ ৎ পাদনত বিদেশী বিনিয়োগৰ অনুমতি নাছিল৷ শ্ৰদ্ধাৰ অটলজিৰ নেতৃত্বাধীন চৰকাৰৰ সময়ত নতুন উদ্যোগ আৰম্ভ হৈছিল। আমাৰ চৰকাৰ অহাৰ পাছত এই ক্ষেত্ৰত আৰু অধিক সংস্কাৰ কৰা হৈছে৷ এতিয়া প্ৰথমবাৰলৈ এই ক্ষেত্রত ৭৪ শতাংশলৈ প্ৰত্যক্ষ বিদেশী বিনিয়োগ স্বয়ংক্রিয় ৰূপত অহাৰ পথ মুকলি হৈছে৷ এয়া নতুন ভাৰতৰ আত্মবিশ্বাসৰ ফল৷


    বহু দশক ধৰি দেশৰ অস্ত্ৰ - শস্ত্ৰ নিৰ্মাণ কাৰখানাসমূহক অন্যান্য চৰকাৰী বিভাগৰ দৰেই পৰিচালনা কৰা হৈছিল৷ এই সীমিত দৃষ্টিভংগীৰ কাৰণে দেশৰ প্ৰচূৰ ক্ষতি হৈছে , সেই কাৰখানাসমূহত যিসকলে কাম কৰিছিল তেওঁলোকৰ বহু প্ৰতিভা আছিল , দায়বদ্ধতা আছিল , তেওঁলোক যথেষ্ট পৰিশ্ৰমী আছিল , কিন্তু তেওঁলোকৰ সেই প্ৰতিভা , দায়বদ্ধতা , পৰিশ্ৰম আৰু তেওঁলোকৰ অভিজ্ঞতাক কামত লগোৱা হোৱা নাছিল৷ তেওঁলোকৰো যথেষ্ট ক্ষতি হৈছে৷


    যিটো খণ্ডই কোটি কোটি মানুহৰ কর্মসংস্থাপনৰ সুযোগ সৃষ্টি কৰিব পাৰিলেহেতেন , কিন্ত তাৰ পৰিৱেশক অতি সীমাৱদ্ধ কৰি ৰখা হৈছে৷ এতিয়া অস্ত্ৰ - শস্ত্ৰ নিৰ্মাণ কাৰখানাসমূহক নিগমলৈ ৰূপান্তৰ কৰাৰ লক্ষ্যৰে আমি আগুৱাই গৈছো৷ এই প্ৰক্রিয়া সম্পূর্ণ হ ’ লে এই শ্ৰমিকসকলৰ লগতে সেনাবাহিনীও উপকৃত হ ’ ব৷ এয়া নতুন ভাৰতৰ আত্মবিশ্বাসৰ প্ৰমাণ৷


    বন্ধুসকল ,


    প্ৰতিৰক্ষা সঁজুলি উ ৎ পাদনৰ আত্মনির্ভৰতাক লৈ আমাৰ দায়বদ্ধতা কেৱল কথাবার্তা বা কাগজ - কলমতে সীমাৱদ্ধ নহয় , ইয়াৰ বাস্তবায়িত কৰাৰ বাবে এটাৰ পাছত এটা প্ৰয়োজনীয় পদক্ষেপ লোৱা হৈছে৷ চীফ অফ ডিফেন্স ষ্টাফৰ নিযুক্তিৰ পৰা আৰম্ভ কৰি তিনি প্ৰধান সেনা বাহিনীৰ সঁজুলি ক্ৰয়ৰ ক্ষেত্রত সমন্বয় বহু পৰিমাণে উন্নত হৈছে৷ ইয়াৰ ফলত প্ৰতিৰক্ষা সঁজুলি ক্ৰয়ৰ প্ৰয়োজন পৰিমাপ কৰাত যথেষ্ট সুবিধা হৈছে৷ অনাগত দিনত স্থানীয় কাৰখানাসমূহৰ ক্ষেত্ৰত প্ৰতিৰক্ষা সঁজুলি ক্ৰয়ৰ চাহিদা বৃদ্ধি পাব৷ এই বৃদ্ধি সুনিশ্চিত কৰাৰ বাবে প্ৰতিৰক্ষা মন্ত্ৰালয়ৰ কেপিটেল বাজেটৰ এটা অংশ এতিয়া ভাৰতত নির্মিত সঁজুলিৰ বাবে পৃথকে ৰখা হ ’ ব৷ বৰ্তমান আপোনালোক হয়তো দেখিছে যে ১০১টা প্ৰতিৰক্ষা সঁজুলি সম্পূর্ণৰূপে স্থানীয় কাৰখানাসমূহৰ পৰা ক্ৰয় কৰা ক্ষেত্রত সংৰক্ষণ ব্যৱস্থা আৰম্ভ কৰা হৈছে৷ অনাগত দিনত এই তালিকা আৰু দীঘলীয়া কৰা হ ’ ব৷ ইয়াত আৰু অধিক নতুন নতুন সঁজুলি অন্তৰ্ভূক্ত কৰা হ ’ ব৷ এই তালিকা প্ৰস্তুত কৰা উদ্দেশ্য কেৱল আমদানি হ্রাস কৰাই নহয় , বৰঞ্চ ভাৰতৰ দেশীয় উদ্যোগক উ ৎ সাহিত কৰা৷ সেয়া বেচৰকাৰী খণ্ডৰ পৰাই হওক বা চৰকাৰী খণ্ড , অতিক্ষুদ্ৰ , লঘূ আৰু মজলীয়া উদ্যোগীয়েই হওক বা ষ্টার্ট - আপ , প্ৰত্যেকৰে বাবে চৰকাৰৰ ভাৱনা আৰু ভৱিষ্যতৰ সম্ভাৱনা এতিয়া আপোনালোকৰ সন্মুখত স্পষ্ট হৈছে৷


    ইয়াৰ সৈতে আমি ক্ৰয় প্ৰক্রিয়াক ত্বৰান্বিত কৰাৰ বাবে , বাছনি আৰু পৰীক্ষাৰ ব্যৱস্থাক সুনিয়ন্ত্রিত কৰাৰ বাবে , উ ৎ কর্ষৰ প্ৰয়োজনকে বাস্তৱসন্মত কৰাৰ বাবে নিয়মীয়াকৈ কাম কৰি আহিছো৷ মই অতি আনন্দিত যে এই সকলো প্ৰচেষ্টাক যিমান পাৰি ক্ষিপ্ৰতাৰে বাস্তবায়িত কৰিবলৈ তিনিওটা সেনাবাহিনীৰ সংশ্লিষ্ট বিষয়াসকলে অতি সংহত ৰূপত নিয়মীয়া সহযোগিতাৰ জৰিয়তে এক প্ৰকাৰ সক্রিয় ভূমিকা গ্ৰহণ কৰিছে৷


    বন্ধুসকল ,


    আধুনিক সঁজুলিৰ ক্ষেত্ৰত আত্মনির্ভৰ হোৱাৰ বাবে প্ৰযুক্তি নবীকৰণ কৰাটো অতি প্ৰয়োজনীয়। যিবোৰ সঁজুলি আজি প্ৰস্তুত কৰা হৈছে , তাৰ পৰৱৰ্তী প্ৰজন্মৰ প্ৰস্তুতিৰ কামো আৰম্ভ কৰা প্ৰয়োজন। সেইবাবে প্ৰতিৰক্ষা গৱেষণা উন্নয়ন সংস্থাৰ উপৰি বেচৰকাৰী খণ্ড আৰু শিক্ষা প্ৰতিষ্ঠানসমূহতো গৱেষণা আৰু উদ্ভাৱনক উ ৎ সাহিত কৰা হৈছে৷ প্ৰযুক্তি হস্তান্তৰৰ সুবিধাৰ পৰা আৰম্ভ কৰি বিদেশী অংশীদাৰসকলৰ সৈতে যুটীয়াভাৱে বিনিয়োগৰ মাধ্যমেৰে সহ - উ ৎ পাদন আৰ্হিৰ ওপৰত জোৰ দিয়া হৈছে৷ ভাৰতৰ বিশাল বজাৰৰ দেখি আমাৰ বিদেশী অংশীদাৰসকলৰ বাবে এতিয়া ভাৰততে উ ৎ পাদন কৰা আটাইতকৈ ভাল বিকল্প৷


    বন্ধুসকল ,


    আমাৰ চৰকাৰে আৰম্ভণিৰ পৰাই ‘ সংস্কাৰ , পাৰদৰ্শীতা আৰু স্বচ্ছতা ’ এই মন্ত্ৰৰে কাম কৰি আহিছে। ৰঙাফিটাৰ মেৰপেছ হ্রাস কৰা আৰি ৰঙা দলিচা পাৰি দিয়া এয়াই আমাৰ প্ৰচেষ্টা আছিল। ‘ সহজে ব্যৱসায় কৰাৰ পৰিৱেশ গঢ় দিয়া ’ ৰ ক্ষেত্রত ২০১৪ৰ পৰা এতিয়ালৈকে যিবোৰ সংস্কাৰ কৰা হৈছে তাৰ ফল সমগ্ৰ বিশ্বই দেখিছে। প্ৰতিভা সম্পদ , কৰ ব্যৱস্থা , দেউলীয়া বিধি , আনকি মহাকাশ আৰু পৰমাণু শক্তিৰ দৰে অতি কঠিন আৰু জটিল বুলি ভৱা বিষয়বোৰো আমি সংস্কাৰ কৰি দেখুৱাইছো৷ আপোনালোক ভালদৰে জানে যে বিগত সময়ত শ্ৰম আইনেৰো সংস্কাৰৰ প্ৰক্রিয়া আৰম্ভ হৈছে আৰু এই কাম দ্রুতগতিত আগুৱাই গৈছে৷


    কেইটামান বছৰ আগলৈকে এনে বিষয়বোৰ লৈ ইমান সহজে ভাৱিব পৰা নাছিল৷ আজি এই সংস্কাৰ তৃণমূল পৰ্যায় পাইছেগৈ৷ সংস্কাৰৰ এই প্ৰক্রিয়া ৰুদ্ধ নহয় , আমি আৰু আগুৱাই গৈ থাকিম৷ সেইবাবে কেতিয়াও ক্লান্ত নহয় ; মইও ক্লান্ত নহও , আপোনালোকো নহ ’ ব৷ আমি সকলোৱে মিলিজুলি আগুৱাই যাব লাগিব৷ আমাৰ ফালৰ পৰা আপোনালোকৰ আশ্বাস দিও যে এয়াই আমাৰ দায়বদ্ধতা৷


    বন্ধুসকল ,


    যি সময়ত আন্তঃগাঁথনিৰ প্ৰশ্ন উত্থাপন হৈছে , তেতিয়াই আমি ডিফেন্স কৰিড ’ ৰৰ কাম দ্রুতগতিত কৰিছো , উত্তৰপ্ৰদেশ আৰু তামিলনাডু ৰাজ্য চৰকাৰৰ সৈতে মিলি দ্রুতগতিত বিশ্বমানৰ আন্তঃগাঁথনি গঢ়ি তোলা হৈছে আৰু ইয়াৰ বাবে অহা পাঁচ বছৰত ২০ , ০০০ কোটি টকা বিনিয়োগৰ লক্ষ্য লোৱা হৈছে৷ অতিক্ষুদ্ৰ , লঘূ আৰু মজলীয়া উদ্যোগ আৰু ষ্টার্ট - আপৰ সৈতে জড়িত উদ্যোগপতিসকলক উ ৎ সাহিত কৰাৰ বাবে আইডেক্সৰ শুভাৰম্ভ কৰা হৈছে৷ ইয়াৰ ফলতো যথেষ্ট ভালো ফল পোৱা গৈছে৷ এই মঞ্চৰ জৰিয়তে অৰ্ধশতাধিক ষ্টার্ট - আপে সেনাবাহিনীৰ ব্যৱহাৰৰ উপযোগী প্ৰযুক্তি আৰু সামগ্ৰী উ ৎ পাদনৰ ক্ষমতা গঢ় দিছে৷


    বন্ধুসকল ,


    মই আজি আপোনালোকৰ সন্মুখত মুক্ত মনে আন এটা কথা ক ’ ব বিচাৰিছো৷ আমাৰ আত্মনির্ভৰ ভাৰতৰ সংকল্প নিজৰ ফালে চোৱা ( ইনৱাৰ্ড লুকিং ) নহয় , বিশ্ব অর্থনীতিক অধিক সুস্থিৰ কৰাৰ বাবে , বিশ্ব শান্তিৰ বাবে এক সক্ষম ভাৰত গঢ়ি তোলাহে ইয়াৰ মূল উদ্দেশ্য। এই চিন্তাধাৰা প্ৰতিৰক্ষা সঁজুলি উ ৎ পাদনৰ ক্ষেত্ৰত আত্মনির্ভৰতাৰ বাবেও প্ৰযোজ্য৷ আমাৰ বহুত মিত্ৰ দেশৰ বাবে প্ৰতিৰক্ষা সঁজুলিৰ এক নির্ভৰযোগ্য স্থায়ী যোগান ব্যৱস্থা গঢ়ি তোলাৰ ক্ষমতা ভাৰতৰ আছে। ইয়াৰ ফলত ভাৰতৰ কৌশলগত অংশীদাৰিত্ব আৰু অধিক শক্তিশালী হ ’ ব৷ ভাৰত মহাসাগৰৰ ক্ষেত্রত ভাৰতৰ ‘ প্ৰকৃত নিৰাপত্তা প্ৰদান ’ ৰ ভূমিকা আৰু অধিক সুদৃঢ় হ ’ ব৷


    বন্ধুসকল ,


    ভাৰত চৰকাৰৰ প্ৰচেষ্টা আৰু দায়বদ্ধতা আপোনালোকে দেখিছে। এতিয়া আমি সকলোৱে মিলি আত্মনির্ভৰ ভাৰতৰ সংকল্পক বাস্তবায়িত কৰিব লাগিব , সেয়া লাগিলে বেচৰকাৰীয়েই হওক বা চৰকাৰী৷ আমাৰ অংশীদাৰ যিয়েই নহওক কিয় প্ৰত্যেকৰ বাবে আত্মনির্ভৰ ভাৰত এক ‘ বিজয়ী ’ সংকল্প। ইয়াৰ বাবে আপোনালোকক এক উন্নত পৰিৱেশ প্ৰদান কৰাৰ বাবে আমাৰ চৰকাৰ দায়বদ্ধ৷


    এই ক্ষেত্ৰত আপোনালোকৰ পৰা যিমান পৰামর্শ আহিছে সেয়া অতি উপযোগী হিচাপে প্ৰমাণিত হ ’ ব৷ মোক জনোৱা মতে প্ৰতিৰক্ষা উ ৎ পাদন আৰু ৰপ্তানি উন্নয়ন নীতিৰ খচৰাও সকলো সংশ্লিষ্ট ব্যক্তিৰ বিবেচনাৰ বাবে দাঙি ধৰা হৈছে৷ আপোনালোকৰ মতামতৰ পৰা এই নীতি দ্রুত ৰূপায়ণৰ ক্ষেত্রত সুবিধা হ ’ ব৷ আজিৰ এই আলোচনা - চক্ৰ যেন এক ‘ ক্ষন্তেকীয় অনুষ্ঠান ’ নহৈ ভৱিষ্যতেও এনেদৰে চলি থাকে সেয়া অতি প্ৰয়োজন৷ উদ্যোগ জগত আৰু চৰকাৰৰ মাজত নিয়মীয়া আলোচনা আৰু মতামতৰ স্বাভাৱিক সংস্কৃতি গঢ় লৈ উঠিব লাগিব৷


    মোৰ দৃঢ় বিশ্বাস এই ধৰণৰ সামগ্রিক প্ৰচেষ্টাৰ জৰিয়তে আমাৰ সংকল্প নিশ্চিতভাৱে বাস্তবত পৰিণত হ ’ ব৷ মই পুনৰবাৰ আপোনালোক সকলোকে নিজৰ মূল্যবান সময় বাহিৰ কৰি আত্মনির্ভৰ ভাৰত গঢ় দিয়াৰ বাবে , আত্মবিশ্বাসেৰে একত্রিত হোৱাৰ বাবে ধন্যবাদ জনাইছো৷ মোৰ বিশ্বাস আজি আমি যি সংকল্প গ্ৰহণ কৰিছো সেয়া পুৰণ কৰাৰ বাবে আমি প্ৰত্যেকেই নিজৰ নিজৰ দায়িত্ব ভালদৰে পালন কৰিম৷


    মই পুনৰবাৰ আপোনালোক সকলোকে বহুত বহুত শুভকামনা জনাইছো৷


    বহুত বহুত ধন্যবাদ৷


    *****


    VRRK/KP/BM/NS‍ /DB

    
    
    (Release ID: 1649139) Visitor Counter : 4
    
    
      Read this release in: English , Urdu , Marathi , Hindi , Manipuri , Bengali , Punjabi , Gujarati , Odia , Tamil , Telugu , Kannada , Malayalam