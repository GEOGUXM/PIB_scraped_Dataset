      পথ পৰিবহণ আৰু ঘাইপথ মন্ত্ৰালয়

      প্রাক কথন-২
      
      মধ্যপ্ৰদেশত ১১,০০০ কোটিতকৈ অধিক টকা ব্যয়সাপেক্ষ ৪৫টা ঘাইপথ প্ৰকল্পৰ আধাৰশিলা স্থাপন আৰু উদ্বোধন কৰিব শ্রী নীতিন গাডকাৰীয়ে
      
      এই প্ৰকল্পসমূহে উন্নত যোগাযোগ সুনিশ্চিত কৰাৰ বিকাশো ক্ষিপ্ৰতৰ কৰি তুলিব
      Posted On: 24 AUG 2020 3:19PM by PIB Guwahati


    কেন্দ্রীয় পথ পৰিবহন, ঘাইপথ আৰু অতিক্ষুদ্ৰ, লঘু আৰু মজলীয়া উদ্যোগ মন্ত্রী শ্রী নীতিন গাডকাৰীয়ে কাইলৈ মধ্যপ্ৰদেশত মুঠ ৪৫টা ঘাইপথ প্ৰকল্পৰ আধাৰশিলা স্থাপনৰ লগতে উদ্বোধনো কৰিব৷ মুখ্যমন্ত্রী শ্রী শিৱৰাজ সিং চৌহানে এই ভাৰ্চুৱেল অনুষ্ঠানত অধ্যক্ষতা কৰিব৷ অনুষ্ঠানত কেন্দ্রীয় মন্ত্রী শ্রী থাৱৰ চান্দ গেহলট, শ্রী নৰেন্দ্ৰ সিং টোমৰ, ৰাজ্যিক মন্ত্রী শ্রী প্ৰহ্লাদ সিং পেটেল, শ্রী ফগ্গন সিং কুলাস্তে আৰু জেনেৰেল ড০ ভি কে সিং (অৱসৰপ্রাপ্ত) , মধ্যপ্ৰদেশৰ মন্ত্রীবৰ্গ, সাংসদ বিধায়কসকলৰ উপৰি কেইবাগৰাকী কেন্দ্ৰ আৰু ৰাজ্যৰ উচ্চপদস্থ বিষয়া উপস্থিত থাকিব৷


    সৰ্বমুঠ ১,৩৬১ কিলোমিটাৰ দৈৰ্ঘ্যৰ এই পথ প্ৰকল্পসমূহত ব্যয় ১১,৪২৭ কোটি টকা ব্যয় হ’ব৷ এই প্ৰকল্পসমূহে ৰাজ্যখনৰ পথ ব্যৱস্থাৰ উন্নতি সাধন কৰিব৷ ইয়াৰ ফলত ৰাজ্যখন আর্থিক বিকাশ হোৱাৰ লগতে মধ্যপ্ৰদেশৰ চুবুৰীয়া ৰাজস্থান, উত্তৰপ্ৰদেশ আৰু চত্তীশগড়ৰ মাজত যাতায়াতত সুবিধা হ’ব৷ তদুপৰি, ৰাজ্যৰ এঠাইৰ পৰা আন ঠাইলৈ অহা-যোৱা কৰিবলৈও সুগম হৈ পৰিব৷ উন্নত পথ ব্যৱস্থাই সময় আৰু ইন্ধন ৰাহি কৰাৰ সমান্তৰালভাৱে পৰিৱেশ প্ৰদূষণ হ্ৰাস কৰিব৷ তদুপৰি, এই প্ৰকল্পসমূহে চহৰাঞ্চলৰ পথসমূহত যানজঁট হ্ৰাস কৰাত গুৰুত্বপূৰ্ণ ভূমিকা পালন কৰিব৷


    ***


    RCJ/MS /DB

    
    
    (Release ID: 1648379) Visitor Counter : 3
    
    
      Read this release in: English , Urdu , Marathi , Hindi , Manipuri , Bengali , Punjabi , Tamil , Telugu