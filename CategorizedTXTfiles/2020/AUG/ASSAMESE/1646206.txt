      স্বাস্থ্য আৰু পৰিয়াল কল্যাণ মন্ত্ৰালয়

      ৰাষ্ট্ৰবাসীক উদ্দেশ্যি স্বাধীনতা দিৱসৰ ভাষণত ক’ভিডৰ বিৰুদ্ধে দেশৰ সাহসী যুঁজক প্ৰধানমন্ত্ৰীৰ অভিবাদন
      
      ৰাষ্ট্ৰীয় ডিজিটেল স্বাস্থ্য অভিযান ঘোষণা

      Posted On: 15 AUG 2020 2:28PM by PIB Guwahati

    অব্যাহত থকা ক ’ভিড-১৯ মহামাৰী আৰু ভাৰতক “আত্মনিৰ্ভৰ” কৰি তুলিবলৈ দেশৰ সমকালীন মাত্ৰাবিভক্ত আৰু অতি-সক্ৰিয় প্ৰচেষ্টাই ৭৪ তম স্বাধীনতা দিৱসত ৰাষ্ট্ৰবাসীক উদ্দেশ্য কৰি প্ৰধানমন্ত্ৰীয়ে আগবঢ়োৱা ভাষণত স্থান লাভ কৰে , য ’ত তেওঁ স্বাস্থ্য ক্ষেত্ৰখনত কেন্দ্ৰীয় চৰকাৰখনে গ্ৰহণ কৰা ব্যৱস্থাৰ কথা উল্লেখ কৰে।


    এই মহামাৰীত প্ৰিয়জনক হেৰুওৱা পৰিয়ালবৰ্গলৈ সমবেদনা জ্ঞাপন কৰি , তেওঁ কয় যে ভাৰতৰ ক ’ৰোনা যোদ্ধাসকলক সাধুবাদ দিয়া প্ৰয়োজন কিয়নো তেওঁলোকে “সেৱা পৰম ধৰ্ম” মন্ত্ৰফাঁকিক বাস্তৱায়িত কৰি তুলিছে। প্ৰধানমন্ত্ৰীজনে ৰাষ্ট্ৰবাসীক অভয় দি কয়, “ আমি ক ’ৰোনাৰ বিৰুদ্ধে জয়ী হ’ম। জয়ী হোৱাত ‘দৃঢ় ইচ্ছা’ই মূল ভূমিকা পালন কৰিব। ”


    দেশৰ ‘আত্মনিৰ্ভৰ ভাৰত’ৰ মৰ্মক উল্লেখ কৰি তেওঁ কয় যে ক’ভিড-১৯ ৰ মাজতো ইয়াৰ জৰিয়তে আত্ম-নিৰ্ভৰ হোৱাৰ পথ প্ৰশস্ত হৈ পৰিছে। তেওঁ কয় যে এতিয়া দেশে পিপিই কিট, এন৯৫ মাস্ক, ভেন্টিলেটৰ ইত্যাদি প্ৰস্তুত কৰি আছে , যিসমূহ পূৰ্বে ঘৰুৱাভাৱে প্ৰস্তুত কৰা নহৈছিল। এনে বিশ্বমানৰ সা-সামগ্ৰীৰ উৎপাদন ক্ষমতাৰ বৃদ্ধিয়ে তেওঁৰ “ভকেল ফৰ লোকেল” আহ্বানকে অনুৰণিত কৰিছে।


    আজি লাল কিল্লাৰ প্ৰাচীৰৰপৰা সম্বোধন কৰি , প্ৰধানমন্ত্ৰীগৰাকীয়ে দেশৰ ক ’ভিড টেষ্টিং ক্ষমতাৰ ক্ষীপ্ৰ বৃদ্ধিৰ কথা উল্লেখ কৰে। “ দেশত মাত্ৰ এটা পৰীক্ষাগাৰৰপৰা আজি ভিন্ন প্ৰান্তত ১৪০০ টাৰো অধিক পৰীক্ষাগাৰ হৈ উঠিছে। আমি আৰম্ভণিতে দৈনিক মাত্ৰ ৩০০ টা টেষ্ট কৰিছিলো ; আজি আমি দৈনিক ৭ লাখৰো অধিক টেষ্ট কৰি আছো। আমি অতি কম সময়ৰ ভিতৰতে এই সফলতা লাভ কৰিবলৈ সক্ষম হওঁ ”, তেওঁ কয়।


    ৰাষ্ট্ৰবাসীক উদ্দেশ্যি তেওঁ প্ৰদান কৰা স্বাধীনতা দিৱসৰ ভাষণত , প্ৰধানমন্ত্ৰীজনে ক ’ৰোনা ভেকচিন প্ৰস্তুতৰ বাবে ভাৰতৰ ব্যৱস্থাৰ কথা উল্লেখ কৰে। তেওঁ কয় যে এই অভিযানটোত বিজ্ঞানীসকলে দৃঢ় সংকল্পেৰে কাম কৰি আছে। সম্প্ৰতি , তিনিটা ভেকচিন টেষ্টিঙৰ ভিন্ন পৰ্যায়ত আছে। বিজ্ঞানীসকলে অনুমতি দিয়াৰ লগে-লগে , ইয়াৰ ব্যাপক উৎপাদন আৰম্ভ হ ’ব। ভেকচিনটোৰ উৎপাদন আৰু বিতৰণৰ ৰূপৰেখাও সাজু হৈ উঠিছে , তেওঁ লগতে কয়।


    চিকিৎসা শিক্ষা আৰু স্বাস্থ্য আন্তঃগাঁথনিৰ ক্ষমতা বৃদ্ধিৰ অৰ্থে দেশখনৰ প্ৰচেষ্টাৰ উল্লেখ কৰি , প্ৰধানমন্ত্ৰীয়ে উল্লেখ কৰে যে দেশখনত নতুন এইমছ আৰু চিকিৎসা মহাবিদ্যালয়সমূহে চিকিৎসা আন্তঃগাঁথনি শক্তিশালী কৰিব। আমি এমবিবিএছ আৰু এমডি পাঠ্যক্ৰমত ৪৫,০০০ ৰোধিক অধিক আসনৰ সংযোজন ঘটাইছো , তেওঁ লগতে কয়। অব্যাহত থকা মহামাৰীৰ সময়ছোৱাত অনা-ক ’ভিড স্বাস্থ্যসেৱাৰ ব্যৱস্থাপনাত আয়ুষ্মান ভাৰত স্বাস্থ্য আৰু কল্যাণ কেন্দ্ৰ ( HWCs )সমূহে পালন কৰি থকা ভূমিকাৰো প্ৰধানমন্ত্ৰীজনে শলাগ লয়। পৰিকল্পিত এনে ১.৫ লাখ কেন্দ্ৰৰ, এক তৃতীয়াংশ ইতিমধ্যে কাৰ্যক্ষম হৈ উঠিছে , তেওঁ কয়। তেওঁ তদুপৰি আয়ুষ্মান ভাৰত প্ৰধান মন্ত্ৰী জন আৰোগ্য যোজনা ( PMJAY) ই স্বাস্থ্য খণ্ডটোত সেৱাৰ ফলপ্ৰসূতা বৃদ্ধি কৰিব বুলি কয়।


    ৰাষ্ট্ৰীয় ডিজিটেল স্বাস্থ্য অভিযান ঘোষণা কৰি , প্ৰধানমন্ত্ৰীয়ে কয় যে প্ৰতিজন নাগৰিককে এটা একক হেল্থ আইডি আগবঢ়োৱা হ ’ব য’ত ৰোগ, ৰোগৰ নিদান, ৰিপ’ৰ্ট, ঔষধ ইত্যাদিৰ সৱিশেষ মজুত হৈ থাকিব।


    ****


    MV/SB


    HFW/PM-IDay-Speech/15 th August2020/2

    
    
    (Release ID: 1646206) Visitor Counter : 5
    
    
      Read this release in: English , Urdu , Hindi , Marathi , Manipuri , Bengali , Punjabi , Gujarati , Odia , Tamil , Telugu