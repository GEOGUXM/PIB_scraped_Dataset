      প্ৰধানমন্ত্ৰীৰ কাৰ্যালয়

      কাইলৈ ৰাষ্ট্ৰীয় শিক্ষা নীতিৰ অধীনত উচ্চ শিক্ষাত পৰিৱৰ্তনশীল সংস্কাৰ’ শীর্ষক সন্মিলনত উদ্বোধনী ভাষণ আগবঢ়াব প্ৰধানমন্ত্রীয়ে
      
      Posted On: 06 AUG 2020 1:30PM by PIB Guwahati


    প্ৰধানমন্ত্রী শ্রী নৰেন্দ্ৰ মোদীয়ে কাইলৈ(৭ আগষ্ট)ত ভিডিঅ’ কনফাৰেন্সযোগে ‘ ৰাষ্ট্ৰীয় শিক্ষা নীতিৰ অধীন উচ্চ শিক্ষাত পৰিৱৰ্তনশীল সংস্কাৰ ’ শীর্ষক সন্মিলনত উদ্বোধনী ভাষণ আগবঢ়াব৷


    মানৱ সম্পদ উন্নয়ন মন্ত্ৰালয় আৰু বিশ্ববিদ্যালয় অনুদান আয়োগে এই সন্মিলনৰ আয়োজন কৰিছে৷


    সন্মিলনত ৰাষ্ট্ৰীয় শিক্ষা নীতি, ২০২০ৰ অধীনত শিক্ষা ক্ষেত্রত উল্লেখযোগ্য দিশ যেনে- শিক্ষা ব্যৱস্থা উন্নয়নত দক্ষতা অর্জন , উন্নত মানৰ গৱেষণা , প্ৰযুক্তিৰ উপযুক্ত ব্যৱহাৰ , সামগ্রিক তথা বহুপাক্ষিক ভৱিষ্যতৰ শিক্ষা ব্যৱস্থা ইত্যাদিৰ বিষয়ে আলোকপাত কৰা হ’ব৷


    কেন্দ্রীয় মানৱ সম্পদ উন্নয়ন মন্ত্রী শ্রী ৰমেশ পোখৰিয়াল, মানৱ সম্পদ উন্নয়ন বিভাগৰ ৰাজ্যিক মন্ত্রী শ্রী সঞ্জয় ধোতৰেই অনুষ্ঠানত অংশগ্ৰহণ কৰিব৷ ৰাষ্ট্ৰীয় শিক্ষা নীতিৰ খচৰাৰ বাবে গঠিত সমিতিৰ অধ্যক্ষ আৰু সদস্যবৃন্দৰ লগতে বিশিষ্ট শিক্ষাবিদ, বিজ্ঞানীকে ধৰি একাধিক গণ্যমান্য ব্যক্তিয়ে ৰাষ্ট্ৰীয় শিক্ষা নীতিৰ বিভিন্ন দিশৰ সন্দৰ্ভ বক্তব্য আগবঢ়াব৷


    একাধিক বিশ্ববিদ্যালয়ৰ উপাচার্য , প্ৰতিষ্ঠানৰ কৰ্তৃপক্ষ তথা মহাবিদ্যালয়ৰ অধ্যক্ষকে ধৰি বহু ব্যক্তিয়ে অনুষ্ঠানত যোগদান কৰিব৷


    অনুষ্ঠানটো মানৱ সম্পদ উন্নয়ন মন্ত্ৰালয়ৰ ফেচবুক পেজত এই লিংকত পোনপটীয়াকৈ চাব পাৰিব http://https//www.facebook.com/HRDMinistry/ ।


    
    বিশ্ববিদ্যালয়ৰ অনুদান আয়োগ আৰু পিআইবি ' ৰ ইউটিউব চেনেল আৰু বিশ্ববিদ্যালয়ৰ অনুদান আয়োগৰ টুইটাৰ হেণ্ডেল (@ugc_india) : https://twitter.com/ugc_india?s=12 - টো এই অনুষ্ঠান চাব পাৰিব৷ ডিডি নিউজতো অনুষ্ঠানটি পোনটীয়াকৈ সম্পচাৰিত হ ’ ব৷


    ***


    VRRK/AK /DB/DB

    
    
    (Release ID: 1648337) Visitor Counter : 1
    
    
      Read this release in: Tamil , Kannada , English , Urdu , Marathi , Hindi , Bengali , Manipuri , Punjabi , Gujarati , Odia , Telugu , Malayalam