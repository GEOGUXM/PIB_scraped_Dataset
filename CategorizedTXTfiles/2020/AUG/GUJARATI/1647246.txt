      આર્થિક બાબતો પર મંત્રીમંડળીય સમિતિ

      મંત્રીમંડળે કોવિડ-19ના કારણે ઉર્જા ક્ષેત્રમાં ઉભી થયેલી આર્થિક ખેંચને દૂર કરવા માટે પ્રવાહિતા પૂરી પાડવાના પગલાંઓને મંજૂરી આપી
      Posted On: 19 AUG 2020 4:26PM by PIB Ahmedabad


    પ્રધાનમંત્રી શ્રી નરેન્દ્ર મોદીની અધ્યક્ષતામાં આર્થિક બાબતોની મંત્રીમંડળ સમિતિ દ્વારા વિતરણ કંપનીઓ (DISCOM) ને ઉજ્વલ ડિસ્કોમ ખાતરી યોજના (UDAY) અંતર્ગત ગત વર્ષની આવકના 25% ની કાર્યકારી મૂડીની ટોચ મર્યાદાથી ઉપર વધારાના ધિરાણ માટે પાવર ફાઇનાન્સ કોર્પોરેશન (PFC) અને ગ્રામીણ વિદ્યુતિકરણ નિગમ (REC) ને એકવખતની રાહત આપવાની મંજૂરી આપવામાં આવી છે .


    એકવખતની રાહતના કારણે ઉર્જા ક્ષેત્રમાં પ્રવાહિતા પૂરી પાડવામાં અને ડિસ્કોમને રાજ્ય સરકારો દ્વારા ચુકવણીઓ સુનિશ્ચિત કરવામાં મદદ મળી શકશે .


    પૃષ્ઠભૂમિ :


    દેશમાં કોવિડ -19 વૈશ્વિક મહામારીના ઉપદ્રવ અને તેના પરિણામે લાગુ કરવામાં આવેલા દેશવ્યાપી લૉકડાઉનના અમલના કારણે ઉર્જા ક્ષેત્ર માટે પ્રવાહિતાની સમસ્યા ઉભી થઇ છે . લોકો પોતે વાપરેલી વીજળીનું બિલ ચુકવવા માટે સમર્થ ના હોવાથી વિદ્યુત વિતરણ કંપનીઓની આવકમાં નોંધપાત્ર ઘટાડો થયો છે, જ્યારે વીજળી આવશ્યક સેવા હોવાથી તેનો અવિરત પૂરવઠો જાળવી રાખવામાં આવ્યો હતો . આ સમય દરમિયાન વીજ વપરાશમાં નોંધપાત્ર ઘટાડો નોંધાયો હતો . આગામી ટૂંક સમયમાં ઉર્જા ક્ષેત્રમાં પ્રવાહિતા વધવાની કોઇ અપેક્ષા નથી કારણ કે , આર્થિક પ્રવૃત્તિઓ અને વીજળીની માંગ ફરી ટોચ પર પહોંચવામાં થોડો સમય લાગી શકે છે . આ કારણે , વીજળીનો પૂરવઠો અવિરત જળવાઇ રહે તે માટે ઉર્જા ક્ષેત્રમાં વધારાની પ્રવાહિતા ઉમેરવાની તાકીદની જરૂર ઉભી થઇ છે .


    SD/GP/BT

    
    
    (Release ID: 1647246) Visitor Counter : 6
    
    
      Read this release in: English , Urdu , Hindi , Marathi , Assamese , Bengali , Manipuri , Punjabi , Odia , Tamil , Telugu , Kannada , Malayalam