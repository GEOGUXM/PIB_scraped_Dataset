      રસાયણ અને ખાતર મંત્રાલય

      શ્રી મનસુખ માંડવીયાએ પાણીપતમાં એનએફએલના યુનિટની મુલાકાત લીધી
      
      શ્રી માંડવીયાએ ખાતરોના સંતુલિત ઉપયોગ પર ભાર મૂક્યો

      Posted On: 16 AUG 2020 6:19PM by PIB Ahmedabad

    રાજ્ય કક્ષાના કેન્દ્રીય ખાતર અને રસાયણ મંત્રી શ્રી મનસુખ માંડવીયાએ આજે પાણીપતમાં નેશનલ ફર્ટિલાઇઝર્સ લિમિટેડ ( એનએફએલ ) ની મુલાકાત લીધી હતી .


    શ્રી માંડવીયાએ એનએફએલમાં ચાલુ કામગીરીની સમીક્ષા કરી હતી અને આ રોગચાળાની સ્થિતિ દરમિયાન એનએફએલ કિસાનની ટીમને ઉત્કૃષ્ટ સેવા કરવા બદલ અભિનંદન આપ્યા હતા . કોવિડ -19 ને કારણે લાગુ લોકડાઉન દરમિયાન કડક નિયંત્રણો હોવા છતાં એનએફએલના વેચાણમાં 71 ટકાનો વધારો થયો છે .


    આ પ્રસંગે શ્રી માંડવીયાએ જણાવ્યું હતું કે , મહત્તમ ગુણવત્તાયુક્ત ઉત્પાદન મેળવવા અને જમીનની ફળદ્રુપતા જાળવવા જમીનનું પરીક્ષણ આવશ્યક છે . તેમણે મોબાઇલ સોઇલ ટેસ્ટિંગ લેબોરેટરીની મુલાકાત પણ લીધી હતી અને અધિકારીઓને ખાતરોના સંતુલિત ઉપયોગ પર ખાસ ધ્યાન કેન્દ્રિત કરવા જણાવ્યું હતું . અહીં એક બેઠક પૂર્ણ થયા પછી શ્રી માંડવીયાએ વૃદ્ધિ અને શક્તિના પ્રતીક સમાન વૃક્ષનું રોપણ કર્યું હતું .


    પાણીપત યુનિટમાં શ્રી માંડવીયાનું સ્વાગત કંપનીના ચેરમેન અને મેનેજિંગ ડાયરેક્ટર શ્રી વિરેન્દ્ર નાથ દત્ત અને ડાયરેક્ટર ( ટેકનિકલ ) શ્રી નિર્લેપ સિંહ રાયે કર્યું હતું . આ પ્રસંગે પાણિપત યુનિટના ચીફ જનરલ મેનેજર ( માર્કેટિંગ ) શ્રી અનિલ મોત્સરા અને જનરલ મેનેજર ( ઇન - ચાર્જ ) શ્રી રત્નાકર મિશ્રા તથા અન્ય વરિષ્ઠ અધિકારીઓ પણ ઉપસ્થિત હતા .


    અહીં પાણિપત પ્લાન્ટ પર પ્રેઝન્ટેશન દ્વારા વિગતવાર જાણકારી આપવામાં આવી હતી . આ પ્રેઝન્ટેશન દરમિયાન શ્રી માંડવીયાએ ખાતર ક્ષેત્ર સાથે સંબંધિત વ્યવસાયિક પાસાઓ પર ચર્ચા કરી હતી અને કંપનીને માર્ગદર્શન આપ્યું હતું .


    SD/GP/BT


    

    
    (Release ID: 1646329) Visitor Counter : 5
    
    
      Read this release in: English , Urdu , Marathi , Hindi , Manipuri , Punjabi , Tamil , Telugu