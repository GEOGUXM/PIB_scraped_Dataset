      પ્રધાનમંત્રીનું કાર્યાલય

      પ્રધાનમંત્રીએ 'રાષ્ટ્રીય ખેલ દિવસ' નિમિત્તે ખેલાડીઓને શુભેચ્છા પાઠવી; મેજર ધ્યાનચંદને શ્રદ્ધાંજલિ અર્પણ કરી
      Posted On: 29 AUG 2020 10:37AM by PIB Ahmedabad


    પ્રધાનમંત્રી શ્રી નરેન્દ્ર મોદીએ ' રાષ્ટ્રીય ખેલ દિવસ ' નિમિત્તે રમતવીરોને શુભેચ્છા પાઠવી છે. પ્રધાનમંત્રીએ ભારતીય હોકીના મહાન ખેલાડી મેજર ધ્યાનચંદને પણ શ્રદ્ધાંજલિ અર્પણ કરી.


    પ્રધાનમંત્રીએ કહ્યું , " રાષ્ટ્રીય ખેલ દિવસ તે બધા અનુકરણીય રમતવીરોની નોંધપાત્ર સિદ્ધિઓની ઉજવણી કરવાનો દિવસ છે કે જેમણે વિવિધ રમતોમાં ભારતનું પ્રતિનિધિત્વ કર્યું છે અને સાથે જ આપણા રાષ્ટ્રને ગૌરવ અપાવ્યું છે. આ બધા જ ખેલાડીઓની દ્રઢતા અને સંકલ્પ શક્તિ ઉત્કૃષ્ટ છે.


    આજે રાષ્ટ્રીય ખેલ દિવસ નિમિત્તે આપણે મેજર ધ્યાનચંદને શ્રદ્ધાંજલિ અર્પણ કરીએ છીએ , જેમનો હોકી સ્ટિક સાથેનો જાદુ કાયમ અવિસ્મરણીય રહેશે.


    આપણા પ્રતિભાશાળી રમતવીરોની સફળતા પ્રત્યે તેમના પરિવારજનો , કોચ અને સપોર્ટ સ્ટાફ દ્વારા આપવામાં આવેલા ઉત્તમ સહયોગની પ્રશંસા કરવાનો પણ આ દિવસ છે.


    ભારત સરકાર રમતગમતને લોકપ્રિય બનાવવા અને રમતગમતની પ્રતિભાને ટેકો આપવા માટે અસંખ્ય પ્રયત્નો કરી રહી છે. આ સાથે જ , હું દરેકને રમત અને ફિટનેસ કસરતોને તેમના રોજિંદા કાર્યનો ભાગ બનાવવાની વિનંતી કરું છું. આમ કરવાથી ઘણા ફાયદા થાય છે. બધા જ સુખી અને સ્વસ્થ રહે!"


    #NationalSportsDay is a day to celebrate the remarkable achievements of all those exemplary sportspersons who have represented India in various sports and made our nation proud. Their tenacity and determination are outstanding.


    — Narendra Modi (@narendramodi) August 29, 2020


    SD/GP/BT

    
    
    (Release ID: 1649461) Visitor Counter : 10
    
    
      Read this release in: Punjabi , English , Urdu , Marathi , Hindi , Bengali , Manipuri , Assamese , Odia , Tamil , Telugu , Kannada , Malayalam