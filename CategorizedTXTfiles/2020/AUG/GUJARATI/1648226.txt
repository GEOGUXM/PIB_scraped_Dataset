      સ્વાસ્થ્ય અને પરિવાર કલ્યાણ મંત્રાલય

      ભારત સ્થિર પથ પર અગ્રેસર, આજે 3.6 કરોડ પરીક્ષણો કરવામાં આવ્યા
      
      પ્રત્યેક દસ લાખની વસતીએ પરીક્ષણો (TPM) 26,016ની નવી ટોચ ઉપર

      Posted On: 24 AUG 2020 1:31PM by PIB Ahmedabad

    કોવિડ-19 રોગચાળા માટે ભારતના પ્રતિભાવનો મુખ્ય ઘટક એ સમયસર અને સઘન પરીક્ષણ દ્વારા પોઝિટીવ કેસની પ્રારંભિક ઓળખ છે. અસરકારક સારવાર સાથે તાત્કાલિક ઓળખ અને આઇસોલેશન એ કોવિડ-19માંથી સાજા થયેલા કેસની સંખ્યામાં વધારો અને ઘટતા મૃત્યુદર તરફ દોરી જાય છે.


    ભારતમાં અત્યાર સુધીમાં 3 , 59 , 02 , 137 પરીક્ષણો કરવામાં આવ્યા છે. ભારત તેની પરીક્ષણ ક્ષમતા વધારવા માટેના સંકલ્પ અભિયાન પર અગ્રેસર છે, છેલ્લા 24 કલાકમાં 6 , 09 , 917 પરીક્ષણો હાથ ધરવામાં આવ્યા છે.


    દેશભરમાં વિસ્તૃત ડાયગ્નોસ્ટિક લેબોરેટરી નેટવર્ક દ્વારા પરીક્ષણની સરળ એક્સેસથી હાલની સંખ્યામાં નોંધપાત્ર વધારો થયો છે. આ કેન્દ્રિત પ્રયાસોના પરિણામ રૂપે પ્રત્યેક દસ લાખની વસતીએ પરીક્ષણો ( TPM) માં 26 , 016નો તીવ્ર વધારો જોવા મળ્યો છે. TPM એ સતત વૃદ્ધિનું વલણ જાળવી રાખ્યું છે.


    ડબ્લ્યુએચઓ દ્વારા “કોવિડ-19ના સંદર્ભમાં જાહેર આરોગ્ય અને સામાજિક ઉપાયોને સમાયોજિત કરવા માટેના જાહેર આરોગ્ય માપદંડ” પરની માર્ગદર્શિકા નોંધમાં જણાવ્યા મુજબ , ભારતમાં પણ પ્રત્યેક દસ લાખની વસતીએ પરીક્ષણોમાં વધારો જોવા મળ્યો છે. ડબ્લ્યુએચઓએ સલાહ આપી છે કે, શંકાસ્પદ કોવિડ- 19 કેસ માટે વ્યાપક સર્વેલન્સ માટેના પગલા તરીકે દેશને 140 પરીક્ષણો / દિવસ / મિલિયન વસ્તીની જરૂર છે.


    વિકસતી પરીક્ષણ વ્યૂહરચનાનો અગ્રણી નિર્દેશક એ દેશમાં નિરંતર વિસ્તૃત કરવામાં આવેલું ડાયગ્નોસ્ટિક લેબોરેટરી નેટવર્ક છે. સરકારી ક્ષેત્રમાં 984 લેબોરેટરી અને 536 ખાનગી લેબોરેટરી સહિત આ આજે 1520 લેબોરેટરીમાં નોંધપાત્ર રીતે વધારો થયો છે. આમાં સામેલ છે:

      * રીઅલ-ટાઇમ RT PCR આધારિત પરીક્ષણની લેબ: 785 (સરકારી: 459 + ખાનગી: 326)
      * TrueNat આધારિત પરીક્ષણની લેબ: 617 (સરકારી: 491 + ખાનગી: 126)
      * CBNAAT આધારિત પરીક્ષણની લેબ: 118 (સરકારી: 34 + ખાનગી: 84)

    કોવિડ- 19 સંબંધિત ટેકનિકલ પ્રશ્નો , માર્ગદર્શિકાઓ અને સલાહ સૂચનો અંગે પ્રમાણભૂત અને અપડેટેડ માહિતી માટે કૃપા કરીને આ વેબસાઇટની નિયમિત મુલાકાત લો: https://www.mohfw.gov.in/ અને @MoHFW_INDIA.


    કોવિડ- 19 સંબંધિત કોઇપણ ટેકનિકલ પ્રશ્નો technicalquery.covid19@gov.in પર અને અન્ય પ્રશ્નો ncov2019@gov.in અને @CovidIndiaSeva પર મોકલી શકો છો.


    જો કોવિડ- 19 સંબંધિત કોઇપણ પ્રશ્ન હોય તો , કૃપા કરીને આરોગ્ય અને પરિવાર કલ્યાણ મંત્રાલયના હેલ્પલાઇન નંબર: + 91-11-23978046 અથવા 1075 ( ટૉલ ફ્રી) પર કૉલ કરો. કોવિડ- 19 અંગે રાજ્યો/ કેન્દ્ર શાસિત પ્રદેશોના હેલ્પલાઇન નંબરોની યાદી https://www.mohfw.gov.in/pdf/coronvavirushelplinenumber.pdf પર ઉપલબ્ધ છે.


    SD/GP/BT

    
    
    (Release ID: 1648226) Visitor Counter : 7
    
    
      Read this release in: English , Urdu , Hindi , Marathi , Manipuri , Bengali , Punjabi , Tamil , Telugu , Malayalam
    
    
    

*