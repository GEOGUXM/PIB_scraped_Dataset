      રેલવે મંત્રાલય

      ભાવનગર મંડળ દ્વારા કોરોના રોગચાળા દરમિયાન મુસાફરોની સુવિધા માટે ઘણા નોંધપાત્ર પગલા લેવામાં આવ્યા – શ્રી પ્રતીક ગોસ્વામી
      Posted On: 28 AUG 2020 10:04PM by PIB Ahmedabad


    હાલમાં , એક બાજું સમગ્ર વિશ્વ કોરોના રોગચાળાના વૈશ્વિક સંકટસાથે સંઘર્ષ કરી રહયો છે ત્યારે ભારતીય રેલ્વેએ આ સમયે મુસાફરોની સલામત મુસાફરી માટે અનેક પગલા લીધા છે . ભાવનગર મંડળ ના મંડલ રેલ્વે મેનેજર શ્રી પ્રતીક ગોસ્વામીએ પ્રેસ સાથે ચર્ચા દરમિયાન જણાવ્યું હતું કે રેલ્વેના ભાવનગર મંડળ દ્વારા પણ રેલ્વેના કર્મચારીઓ અને તેમના પરિવારો અને મુસાફરોની સુરક્ષા માટે પણ અનેક પગલા લેવામાં આવ્યા છે . મંડળ ના આરક્ષણ કચેરીઓમાં ટૂ વે સ્પીકર્સ લગાવવામાં આવ્યા છે . જેથી ફ્રન્ટલાઈન સ્ટાફ અને મુસાફરોને આ ચેપથી સુરક્ષિત રાખી શકાય છે . કર્મચારીઓને ફેસ શિલ્ડ , નિવારક કીટ જેવી કે માસ્ક , હેન્ડ ગ્લોવ્સ , સેનિટાઈઝર વગેરે ઉપલબ્ધ કરવામાં આવ્યા છે . તમામ રેલ્વે કર્મચારીઓને હોમિયોપેથીક દવાઓ વિતરણ કરવામાં આવી છે .


    શ્રી ગોસ્વામીએ જણાવ્યું કે લોકડાઉનમાં કુલી ઓ , કોન્ટ્રાક મજૂર , બેઘર અને ઝૂંપડપટ્ટી વાળી વ્યક્તિઓ ને કોમર્સ વિભાગના અધિકારીઓ અને રેલ્વે કર્મચારીઓની નાણાકીય સહાયથી નાણાં એકત્ર કરીને જરૂરીયાતમંદ લોકોને રેશનિંગ કિટ્સ વહેંચવામાં આવી છે . આ દરમિયાન એનજીઓના સાથે મળીને સ્ટાફને કોરોનાથી સુરક્ષિત રાખીને એમના સહયોગથી જરૂરિયાતમંદ લોકોને ફૂડ પેકેટનું વિતરણ કરવામાં આવ્યું હતું . તેમના કહેવા મુજબ , આ સમયગાળા દરમિયાન 31 મજૂર વિશેષ ટ્રેનોનું સંચાલન કરવામાં આવ્યું , જેમાં , 43,602 મુસાફરોને તેમના ઘરો સુધી પહોંચવામાં મદદ મળી તથા મંડળને 2.86 કરોડની આવક પણ પ્રાપ્ત થઇ હતી . આમાંથી મોટાભાગની ટ્રેનો ભાવનગર ટર્મિનસ સ્ટેશનથી દોડાવવામાં આવી હતી . આ નોંધપાત્ર સિધ્ધિ માટે ગુજરાતના માનનીય મુખ્યમંત્રીશ્રીનું પણ મંડલીય વહીવટને સ્મૃતિચિત્ર અને પ્રશસ્તિપત્ર આપી સન્માન કરવામાં આવ્યું હતું . મંડળના રેલ્વે જવાનોએ પણ આ સમયગાળા દરમિયાન મુસાફરોને દિલથી મદદ કરવા ઝુંબેશ ચલાવી હતી . પેસેન્જર ટ્રેનો બંધ હોવાના અવસર ના રૂપમાં સદુપયોગ કરીંને મંડળે સલામતી , ટ્રેક મેન્ટેનન્સ , સિગ્નલો અને અન્ય કાર્યો કર્યા છે જે ટ્રેન દોડતી વખતે થઈ શકતા નહોતા , બ્લોક લેવો પડ્યો હતો .


    મુસાફરોના હિતમાં નોંધપાત્ર કાર્ય

      * વિકલાંગ લોકોને મંડળ કાર્યાલય પર વારંવાર આવવાની અસુવિધાથી બચાવવા માટે " રેલ દિવ્ય સારથી " એપ્લિકેશન શરૂ કરવામાં આવી છે , જેમાં તેમને ફક્ત એક જ વાર આવવું પડશે .
      * લોકડાઉન સમયગાળા દરમિયાન , પોરબંદરથી શાલીમાર વચ્ચે 62 પાર્સલ સ્પેશિયલ ટ્રેનોનું સંચાલન પણ પોરબંદરથી શાલીમાર વચ્ચે કરાયું હતું . જેના કારણે મંડલને અત્યાર સુધીમાં 1.07 કરોડની આવક થઈ છે .
      * 4 ઓગસ્ટ 2020 ના રોજ , ડુંગળી ધોરાજીથી બાંગ્લાદેશ લઈ જવામાં આવી હતી . જે મંડળ ની બીડીયૂ ટીમ દ્વારા કરવામાં આવેલ પ્રથમ સફળ પ્રયાસ છે .
      * 09 એપ્રિલ , 2020 થી ટાઈમ ટેબલ પાર્સલ ટ્રેનો શરૂ કરવામાં આવી હતી .
      * રેલવે પરિવહન માટે ગુડ્ઝ ટ્રાફિકને સરળ અને આકર્ષક બનાવવામાં આવ્યો હતો .
      * 13 ગુડ્ઝ શેડને અત્યાધુનિક સુવિધા સં પન્ન તથા તેમાં સુધારો લાવવાના પ્રયાસો શરૂ કરાયા છે , જેમાંથી ત્રણ ગુડ્ઝ શેડ્સ ( ભાવનગર ટિમ્બર ડેપો , આદ્રી રોડ અને ધોરાજી ) નું અધિકતમ કાર્ય પૂર્ણ થઇ ગયેલ છે . આ સમયગાળા દરમિયાન ડેમરેજ અને વોરફેર માફ કર વા માં આવેલ છે .
      * મીની રેક અને ટુ પોઇન્ટ રેક માટેની હાલની જોગવાઈઓને પણ સરળ અને અનુકૂળ બનાવવામાં આવી છે અને તમામ ગુડ્ઝ શેડ્સ , ખાનગી માલવાહક ટર્મિનલ અને ખાનગી સાઈડિંગને પાર્સલ ટ્રાફિક માટે ખોલવામાં આવ્યા છે .
      * મંડળ પર 7 ૨ કોચોને " આઇસોલેશન વાર્ડ " તરીકે બદલવામાં આવ્યા છે .
      * મંડળ ની રેલ્વે હોસ્પિટલોમાં 200 ક્યુરેન્ટાઇન બેડની વ્યવસ્થા કરવામાં આવી છે .
      * મંડળ ના તમામ અધિકારીઓ અને કર્મચારીઓએ પીએમ કેર ફંડમાં કુલ 75,31,818 રૂપિયા ફાળો આપ્યો છે .
      * કોરોના રોગચાળાના સમયમાં , 22 માર્ચ , 2020 થી રદ કરવામાં આવેલ ટ્રેનોનાનુ રિફંડ 25 મે , 2020 થી આપવામાં આવી રહુયું છે . 25 ઓગસ્ટ , 2020 સુધીમાં કુલ રૂ .4.99 કરોડની રકમ પરત આપવામાં આવી છે .
      * 10 જૂન , 2020 ના રોજ સુરેન્દ્રનગરથી ધોળા વચ્ચે પહેલી ડબલ ડેકર ઇલેક્ટ્રિક ટ્રેન દોડાવવામાં આવી હતી .
      * લોકોને રેલ્વેની જૂની યાદોને તાજી કરવાના હેતુ થી એક સંગ્રહાલય બનાવવામાં આવ્યું છે . જે મંડળ કાર્યાલય ભાવનગર પ રા ની બરાબર સામેજ સ્થિત છે .

    શ્રી ગોસ્વામીએ માહિતી આપી હતી કે નવી આવક સંભવિતતાને શોધવા માટે વિભાગીય કક્ષાએ એક બિઝનેસ ડેવલપમેન્ટ યુનિટની રચના કરવામાં આવી છે . તેમણે કહ્યું કે ગુડ્ઝ પૂછપરછ માટે 139 કસ્ટમર કેર પર સમાધાનની સુવિધા ઉપલબ્ધ છે . ગુડ્ઝ ટ્રાફિકની સુવિધા અને સરળતા માટે ઇલેક્ટ્રોનિક રેલ્વે રસીદો , રેલ સુવિધાવાળી એપ્લિકેશન , ઇ - પેમેન્ટ સુવિધા તેમજ રેક્સ માટેની ઓનલાઇન માંગની સુવિધા પણ આપવામાં આવી છે . ડિવિઝનલ રેલ્વે મેનેજર શ્રી પ્રતીક ગોસ્વામી દ્વારા વેબિનાર દ્વારા આયોજિત આ પ્રેસ કોન્ફરન્સ દરમિયાન સિનિયર ડિવિઝનલ કમર્શિયલ મેનેજર વી . કે . ટેલર અને સિનિયર ડિવિઝનલ ઓપરેશનલ મેનેજર શ્રી આ શી ષ ધાનીયા પણ હાજર રહ્યા હતા .

    
    
    (Release ID: 1649400) Visitor Counter : 6
    
    
    
    
    

*