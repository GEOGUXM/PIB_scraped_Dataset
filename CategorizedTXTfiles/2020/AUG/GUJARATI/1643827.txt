      માહિતી અને પ્રસારણ મંત્રાલય

      નવી પોલિસીની જાણકારી લોકો સુધી પહોંચવી જોઈએ – ડૉ. ધીરજ કાકડિયા
      
      નવી શિક્ષણ નીતિ-2020 વિષય પર વેબીનાર યોજાયો
      Posted On: 06 AUG 2020 5:59PM by PIB Ahmedabad


    ભારત સરકાર તેમજ રાજય સરકારની કોઈ નવી પોલિસી બની હોય તો તેની બધી જાણકારી લોકો સુધી પહોંચવી જોઈએ. ભારત સરકારના માહિતી એને પ્રસારણ મંત્રાલયના પ્રેસ ઈન્ફોર્મેશન બ્યુરો , અમદાવાદ (ગુજરાત રીજીનલ) ના અપર મહાનિદેશક ડૉ. ધીરજ કાકડિયાએ નવી શિક્ષણ નીતિ વિશે બોલતા જણાવ્યું હતું કે, 34 વર્ષ બાદ આ નવી શિક્ષણ નીતિ બની છે અને તેને અંતિમ નિર્ણયો માટે જનતાનો ઓપિનિયન ફિડબેક લઈને પોલિસીનું આઉટપુટ તૈયાર કર્યુ છે. તેઓએ વધુમાં જણાવ્યું હતું કે, અભ્યાસક્રમ ચાલુ હોય અને કોઈ કારણસર અધવચ્ચે છોડી દેવામાં આવે છે. એમના માટે આ શિક્ષણ નીતિ પ્રમાણે તેઓ ગમે ત્યારે ફરીથી અભ્યાસ માટે પ્રવેશ મેળવી શકે છે. અને આવનાર પેઢીને ફાયદો થશે.


    આર.ઓ.બી.ના ઈન્ચાર્જ ડાયરેક્ટર સરિતા દલાલે જણાવ્યું હતું કે, નવી શિક્ષણ નીતિ દેશના વિકાસ માટે અનિવાર્ય છે. આ નીતિ પ્રમાણે માતૃભાષામાં શિક્ષણ આપવાનું જોર દેવામાં આવ્યું છે. એનાથી બાળકને સમજવાની શકિત મળે છે. ગાંધીજી પણ માતૃભાષામાં આપવામાં આવેલ શિક્ષણને જ શ્રેષ્ઠ શિક્ષણ માનતા હતા. તેઓએ વધુમાં જણાવ્યું હતું કે, ફોરેનની યુનિવર્સિટી ભારત આવશે તો વિદ્યાર્થીઓને જ ફાયદો થશે. આ નીતિ જોબ પ્રોવાઈડર નથી , જોબ ક્રિએટર છે.


    દરેક દેશની સરકાર માટે શિક્ષણ અને આરોગ્ય મહત્વનો મુદ્દો રહ્યો છે. નવી શિક્ષણ નીતિ વિશે પોતાના મંતવ્યો આપતા લેખક અને કોલમનીસ્ટ કૃષ્ણકાંત ઉનડકટે જણાવ્યું હતું કે, વિદ્યાર્થીઓના સર્વાંગી વિકાસ માટેનો વિચાર આ શિક્ષણ નીતિમાં કરવામાં આવ્યો છે. માતૃભાષાને મહત્વ આપવામાં આવ્યું છે. તેમજ આ નીતિમાં માહિતીને જ નહીં નોલેજને પણ મહત્વ આપવામાં આવ્યું છે. આના માટે શિક્ષકોને તાલીમ મળી રહે એ પણ જરૂરી છે, એમના મતે નવી શિક્ષણ નીતિ આવકારદાયક છે.


    પી.પી.સવાણી યુનિવર્સિટીના વડા ડૉ. પરાગ સંધાણીએ જણાવ્યું હતું કે, આ નવી શિક્ષણ નીતિ ભારત આઝાદ થયાને તરત જ લાવવાની હતી. પરંતુ કોઈ કારણસર સમય વીતતો ગયો અને 2020માં આ નીતિ માટે 1 લાખથી પણ વધુ ઓપિનિયન મળ્યા , જેમાંથી ઘણા આ નીતિમાં સમાવેશ કરવામાં આવ્યા છે અને જે આપણે જોઈ શકીએ છીએ.


    શ્રી જયેશભાઈ બ્રહ્મભટે નવી શિક્ષણ નીતિમાં સરકારે અન્ય દેશોમાં જે નીતિ અમલમાં છે તેની પોલિસી ધ્યાનમાં રાખી આ નવી પોલિસીમાં ફેરફારો કરાયા હોવાનું જણાવ્યું હતું. તેઓએ વધુમાં જણાવ્યું હતું કે, તેઓએ શિક્ષણને ઉંડાણથી જાણવા માટે અન્ય દેશોમાં પ્રવાસ કર્યો છે. આ શિક્ષિણ નીતિના અમલીકરણ માટે એક ખાસ આયોગની રચના કરવામાં આવશે. કોઈ પણ નીતિના પરિણામો તાત્કાલિક નથી દેખાતા પરંતુ સમયજતા પરિણામ જરૂર મળે છે. ભારતમાંથી વિદેશ ભણવા જવાનો ક્રેજ હતો. તેમાં હવે ઘટાડો જોવા મળશે.


    આ વેબિનારમાં ભાગ લીધેલ તમામનો આર.ઓ.બી.ના પ્રદર્શની અધિકારી જીતેન્દ્ર યાદવે આભારમાની આભાર વ્યક્ત કર્યો.

    
    
    (Release ID: 1643827) Visitor Counter : 18