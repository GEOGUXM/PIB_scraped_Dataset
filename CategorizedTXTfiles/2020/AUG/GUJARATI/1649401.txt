      રેલવે મંત્રાલય

      રાજકોટ ડિવિઝને 117 શ્રમીક સ્પેશિયલ ટ્રેનોનું સંચાલન કર્યું : શ્રી પરમેશ્વર ફૂંકવાલ
      Posted On: 28 AUG 2020 10:10PM by PIB Ahmedabad


    આખું વિશ્વ જ્યા કોરોના વૈશ્વિક રોગચાળા સાથે સંઘર્ષ કરી રહ્યું છે , ત્યાંજ ભારતીય રેલ્વેએ દ્વારા મુસાફરોની સલામતી અને સુવિધા માટે અનેક પગલા લીધા છે . પશ્ચિમ રેલ્વેના રાજકોટ મંડળના વિભાગીય રેલ્વે મેનેજર શ્રી પરમેશ્વર ફૂંકવાલે વેબિનાર દ્વારા આયોજીત એક પત્રકાર પરિષદ દરમિયાન જણાવ્યું હતું કે રાજકોટ મંડળ દ્વારા કોરોના રોગચાળાના સંક્રમણ થી બચવા માટે રાજકોટ વિભાગ દ્વારા અનેક પગલા લેવામાં આવ્યા છે . બધા ફ્રન્ટલાઈન કર્મચારીઓની સુરકક્ષા હેતુ એમને માસ્ક , સેનિટાઇઝર , ફેશશીલ્ડ , હેન્ડ ગ્લોવ્ઝ વગેરે પૂરતા પ્રમાણમાં આપવામાં આવ્યા છે . આરક્ષણ કચેરી , પાર્સલ અને પૂછપરછ કાઉન્ટર પર ટૂ - વે સ્પીકર્સ લગાવવામાં આવ્યા છે જેથી સ્ટાફ અને મુસાફરો બંને સંક્રમણ થી સુરક્ષિત રહી શકે


    શ્રી ફૂંકવાલે જણાવ્યું હતું કે જામનગર અને રાજકોટ સ્ટેશનો પર માસ્ક અને સેનિટાઈઝર ચશ્મા વગેરેની ઉપલબ્ધતા સહેલાઇથી થઈ શકે આ માટે સ્વચાલિત વેન્ડિંગ મશીનો સ્થાપિત કરવામાં આવી રહ્યા છે જેનાથી મુસાફરો તેમની મુસાફરી દરમિયાન જરૂરિયાત મુજબ તેને ખરીદી શકે અને મંડળના આ બે મોટા સ્ટેશનો જામનગર અને રાજકોટ સ્ટેશન પર બેગેજ અને લગેજ રેપિંગ મશીન લગાવવાની પણ મંજૂરી આપવામાં આવી છે . ટૂંક સમયમાં આ સુવિધાઓ આ સ્ટેશનો પર ઉપલબ્ધ થશે . તેમણે જણાવ્યું કે મંડળને આ દુર્ઘટનાને એક તકમાં પરિવર્તિત કરી છે અને તેના બાંધકામના કામો પૂર્ણ કરવામાં ઝડપથી કામ કરી રહ્યું છે . સુરેન્દ્રનગર - રાજકોટ પુનરાવર્તન પ્રોજેક્ટ પર ઝડપી બાંધકામની કામગીરી ચાલી રહી છે , જેમાં સુરેન્દ્રનગર - દિગસર વચ્ચેનું કામ પૂર્ણ થઈ ગયું છે અને સુરેન્દ્રનગર અને મોરબી જિલ્લાના તમામ જમીન સંપાદનનાં કામો પૂર્ણ થઈ ચૂક્યાં છે . આ વિભાગના 16 માંથી 10 પુલનું કામ પૂર્ણતાની તરફ છે અને 51% ટ્રેકના અર્થ કાર્ય પૂર્ણ થઈ ગયા છે . વાંકાનેરમાં બ્રિજ 143 પર ગિડરકાસ્ટીંગનું કામ પૂર્ણ થઈ ગયું છે અને ફૂટ ઓવર બ્રિજનું કામ પણ પૂર્ણ થઈ ગયું છે . અહીં નવા સ્ટેશન બિલ્ડિંગનું કામ પણ 60% પૂર્ણ થઈ ગયું છે .


    લોકડાઉન સમયગાળા દરમિયાન રાજકોટ ડિવિઝન દ્વારા નોંધપાત્ર કામગીરી

     1. મંડળ દ્વારા 20 આઇસોલેશન કોચ તૈયાર કરાયા છે , જેમાં હાપામાં 5, ઓખામાં 9 અને રાજકોટમાં 6 કોચ તૈયાર કરાયા છે , જેમાં પ્રોપર મેડિકલ કીટ અને ઓક્સિજન સિલિન્ડરની સુવિધા પણ આપવામાં આવી છે .
     2. કુલીઓ , જરૂરિયાતમંદ અને મજૂરને 497 રાશન કીટ વિતરણ કરવામાં આવી હતી . આ સમયગાળા દરમિયાન , 28 કુલીઓ , ( મુસાફરો સહાયકો ) અને 34 સફાઇ સહાયકોને પણ 1100 રૂ . માથાદીઠ આર્થિક સહાય આપવામાં આવી હતી .
     3. મંડળ વહીવટીતંત્ર દ્વારા સ્થાનિક ગેર સરકારી સંગઠનો ( એનજીઓ ) ના સહયોગથી 12064 ફૂડ પેકેટ રેશન કીટની વ્યવસ્થા કરી હતી . રેલ્વેમેનને હોમમેઇડ માસ્ક અને સેનિટાઇઝર્સનું વિતરણ કરાયું હતું .
     4. મંડળ દ્વારા 117 શ્રમિક સ્પેશિયલ ટ્રેનોનું સંચાલન કરવામાં આવ્યું જેમાં 1.73 લાખ મુસાફરોએ તેનો લાભ લીધો હતો . મંડળને પણ 12.33 કરોડની આવક થઈ છે . આ નોંધપાત્ર સિધ્ધિ બદલ મંડળના વહીવટીતંત્રનું ગુજરાતના માનનીય મુખ્યમંત્રી દ્વારા સન્માન કરાયું હતું .
     5. મંડળને ભીડ સંચાલનના ઉત્તમ ઉદાહરણને પ્રસ્તુત કરતા આર . પી . એફ અને જી . આર . પીના સહયોગથી સંપૂર્ણ રીતે નિયમો મુજબ લાગુ કર્યો તથા સોશિયલડેસ્ટન્સિંગ નો સંપૂર્ણ અમલ કર્યો હતો
     6. શ્રમિક સ્પેશિયલ ના મુસાફરો અને તેમના પરિવારો માટે મંડળ દ્વારા તેમના સાથે મુસાફરી કરતા નાના બાળકો માટે ખાસ કરીને 293309 પેકેજ્ડ પીવાનું પાણી , 173309 ફૂડ પેકેટ , ફેસ માસ્ક , ઓઆરએસના પેકેટ્સ , હાથ દોવાના સાબુ અનેતેમની સાથે યાત્રા કરી રહેલ નાના બાળકો માટે વિશેષ રૂપથી રમકડાની જોગવાઈ આ કરવામાં આવી હતી જે આ બાળકોના ચહેરા ખુશી નજર આવી હતી
     7. વિભાગીય વહીવટી દ્વારા કર્મચારીઓને આ સમયગાળા દરમિયાન કરવામાં આવેલા હિંમતવાન અને ઉદાર કાર્ય માટે રેલ્વે કર્મચારીઓને કોરોના વોરીઅર્સનું સન્માન આપવામાં આવ્યું હતું .
     8. રેલ્વે કામદારો અને તેમના પરિવારોને 16850 હોમિયોપેથી દવાઓ વહેંચવામાં આવી હતી .
     9. આમ્રપાલી ફાટક પર અંડર બ્રિજ નિર્માણનું કામ 55% પૂર્ણ થઈ ગયું છે અને સમયમર્યાદા પૂર્વે પૂર્ણ કરવામાં આવશે . તેના પર ઝડપી ગતિએ કરવામાં આવી રહ્યું છે .
    10. લક્ષ્મીનગર ફાટકને પહોળા કરવાની 20% કામગીરી પૂર્ણ થઈ ગઈ છે અને જુલાઈ 2021 ની સમયમર્યાદામાં પૂર્ણ થશે .
    11. એરપોર્ટ ગેટનું કામ યુદ્ધના ધોરણે કરવામાં આવી રહ્યું છે . માર્ગ પહોળા કરવાની કામગીરી પૂર્ણ થઈ ગઈ છે અને તેને આવતા મહિના સુધીમાં માર્ગ વપરાશકર્તાઓ માટે ઉપલબ્ધ કરાવવામાં આવશે .
    12. રેલ્વે ઇલેક્ટ્રિફિકેશન સમગ્ર વિભાગ ઉપર ઝડપથી કરવામાં આવી રહ્યું છે . હાલમાં સુરેન્દ્રનગર - વિરમગામ વચ્ચેનું કામ પૂર્ણ થઈ ચૂક્યું છે અને માલગાડીઓની અવરજવર ચાલી રહી છે . રાજકોટ - હાપા અને સુરેન્દ્રનગર - ધાંગધ્રા વચ્ચેનું કામ પણ પૂર્ણ થયું છે . મંડળના હાપા - ખંભાળીયા , કનાલુસ - સિક્કા , ગોરિનઝા - ઓખા , વાંકાનેર - માળીયા અને સુરેન્દ્રનગર - વાંકાનેર વિભાગ પર પણ રેલ વિદ્યુતીકરણનું લક્ષ્યાંક મુજબ કામ પૂર્ણ થઈ રહ્યું છે . રેલ્વે ઇલેક્ટ્રિફિકેશન પ્રોજેક્ટ સંપૂર્ણપણે ઇકો ફ્રેન્ડલી છે જે કાર્બન ઉત્સર્જનને ઘટાડશે , ટ્રેનોની ગતિ વધારશે , તેમની વધવાની ક્ષમતામાં સુધારો કરશે અને ડીઝલની તુલનામાં ખર્ચમાં નોંધપાત્ર ઘટાડો થશે .
    13. મંડળ દ્વારા એપ્રિલથી જુલાઈ સુધીમાં 1250 ગુડ્ઝ ટ્રેનોનું પરિવહન કરવામાં આવ્યું હતું જેમાં 2.89 એમએમટી માલ લોડ કરવામાં આવ્યો હતો . મંડળને તેની પાસેથી 472.30 કરોડની આવક થઈ છે . આ સમયગાળા દરમિયાન 143 કોવિડ -19 પાર્સલ વિશેષ ટ્રેનો ચલાવવામાં આવી હતી . તેમાં 3582 ટન માલ ભરેલો હતો . મંડળને તેમાંથી 1.56 કરોડની આવક મળી .
    14. નવીનતમ માલભાડા પહેલના ભાગરૂપે , રાજકોટ મંડળ દ્વારા પાર્સલ ટ્રાફિક અંગે રેલ એગ્રિગેટર અને હેન્ડલર સાથે ચર્ચામાં છે . આ માટે એક્સપ્રેશન ઓફ ઈન્ટરેસ્ટ પણ બહાર પાડવામાં આવી છે . રેલ્વેની આવક અને બિન - આવકને વધુ મૈત્રીપૂર્ણ અને સરળ બનાવવામાં આવી છે , જે વધુને વધુ હિસ્સેદારોને આકર્ષિત કરશે . શ્રી ફુંકવાલના જણાવ્યા મુજબ , મંડળ ની ટ્રેક ગતિને 22 કેએમપીએચથી વધારીને 38.6 કેએમપીએચ સુધી વધારીને નોંધપાત્ર સફળતા પ્રાપ્ત કરી છે . એપ્રિલ મહિનાથી ટાઇમ ટેબલ પાર્સલ ટ્રેનો શરૂ કરવામાં આવી છે . પાંચ ગુડ્ઝ શેડ્સ ની પસંદગી કરવામાં આવી છે જેને પીપીપી મોડમાં અપગ્રેડ કરવાની યોજના છે . નૂર ગ્રાહકો માટે ઇલેક્ટ્રોનિક રેલ્વે રસીદ , રેક ઇ - પેમેન્ટ સુવિધાની ઓનલાઇન માંગ , માલની ઓન લાઇન ટ્રેકિંગ , વે બ્રિજ સુવિધાના નવીનીકરણ , રેલ સુવિધા એપ્લિકેશન અને રેલ ઇન્ક્વાયરી 139 માં નૂર ગ્રાહકો માટે પૂછવાની સુવિધા ઉપલબ્ધ છે .

    આ ચર્ચા રાજકોટ મંડળના દરમિયાન સિનિયર ડિવિઝનલ કોમર્શિયલ મેનેજર શ્રી અભિનવ જેફ , સિનિયર ડિવિઝનલ ઓપરેશન્સ મેનેજર શ્રી આર સી મીના , સિનિયર ડિવિઝનલ એન્જિનિયર (સમન્વય) શ્રી રાજકુમાર , સહાયક વાણિજ્ય મેનેજર શ્રી રાકેશકુમાર પુરોહિત અને અમદાવાદના જનસંપર્ક અધિકારી શ્રી પ્રદીપ શર્મા પણ ઉપસ્થિત રહ્યા હતા .

    
    
    (Release ID: 1649401) Visitor Counter : 5
    
    
    
    
    

14.