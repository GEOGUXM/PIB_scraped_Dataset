      સ્વાસ્થ્ય અને પરિવાર કલ્યાણ મંત્રાલય

      ભારતમાં પરીક્ષણની સંખ્યામાં તીવ્ર વધારો, 4.23 કરોડથી વધુ પરીક્ષણ કરવામાં આવ્યા
      
      મહારાષ્ટ્ર, આંધ્ર પ્રદેશ અને કર્ણાટક – આ 3 રાજ્યોમાં કુલ કેસના 43% કેસ નોંધાયા છે

      Posted On: 31 AUG 2020 12:24PM by PIB Ahmedabad

    ભારતે પરીક્ષણને વિસ્તૃત કરવાના દ્રઢ સંકલ્પને પ્રસ્થાપિત કર્યું છે જેના પગલે કોવિડ - 19 પરીક્ષણમાં તીવ્ર વધારો થયો છે. જાન્યુઆરી 2020માં પૂણેની એક લેબમાં એક જ પરીક્ષણથી શરૂ કરીને , દૈનિક પરીક્ષણ ક્ષમતા ઓગસ્ટ 2020માં 10 લાખથી વધુ પહોંચી ગઈ છે.


    સંચિત પરીક્ષણોની સંખ્યા આજે 4.23 કરોડ ને પાર થઈ ગઈ છે. છેલ્લા 24 કલાકમાં 8, 46 , 278 પરીક્ષણો કરવામાં આવ્યા હતા.


    છેલ્લા 24 કલાકમાં (રવિવાર , 30 ઓગસ્ટ 2020) ભારતમાં 78, 512 કેસ નોંધાયા છે. જયારે કેટલીક મીડિયા સંસ્થાઓ દ્વારા છેલ્લાં 24 કલાકમાં આશરે 80 , 000 કેસનો અહેવાલ આપવામાં આવ્યો છે એ આધારવિહીન છે.


    છેલ્લા 24 કલાકમાં નોંધાયેલ આ નવા કેસમાં 70% કેસ સાત રાજ્યોના છે. તેમાંથી મહારાષ્ટ્રમાં મહત્તમ કેસ ભારણ લગભગ 21% જેટલું છે , ત્યાર બાદ આંધ્ર પ્રદેશ (13.5%) , કર્ણાટક (11.27%) અને તામિલનાડુ જે 8.27% છે. ઉત્તર પ્રદેશમાં 8.27 %, પશ્ચિમ બંગાળમાં 3.85% અને ઓડિશામાં 3.84% છે, જયારે બાકીના રાજ્યોના કેસની સંખ્યા વધેલા કેસનું ભારણ દર્શાવે છે.


    કુલ સંચિત કેસમાંથી 43% મહારાષ્ટ્ર , આંધ્રપ્રદેશ અને કર્ણાટક એમ માત્ર ત્રણ રાજ્યોમાં નોંધાયેલા છે. જ્યારે તામિલનાડુમાં કુલ કેસના 11.66% કેસ નોંધાયા છે.


    મહારાષ્ટ્ર , આંધ્રપ્રદેશ અને કર્ણાટકમાં કોવિડ-19ને કારણે છેલ્લા 24 કલાકમાં થયેલા કુલ મૃત્યુના આશરે 50% જેટલા મૃત્યુ થયા છે , જ્યારે મહારાષ્ટ્ર 30.48% સાથે આગળ છે.


    કેન્દ્ર સરકાર નિયમિતપણે એવા રાજ્યો / કેન્દ્રશાસિત પ્રદેશો સાથે સંકળાયેલી છે જ્યાં કેસમાં તીવ્ર વધારો નોંધાતો હોય છે અને મૃત્યુદર પણ વધુ હોય છે. તેઓને વધુ પરીક્ષણ , અસરકારક તબીબી વ્યવસ્થાપન દ્વારા મૃત્યુદર ઘટાડવા અને વિવિધ સ્તરે કાર્યક્ષમ દેખરેખની સાથે જીવ બચાવવાના આક્રમક પગલાં સુનિશ્ચિત કરવાની સલાહ આપવામાં આવી છે.


    કોવિડ-19 સંબંધિત ટેકનિકલ પ્રશ્નો, માર્ગદર્શિકાઓ અને સલાહ સૂચનો અંગે પ્રમાણભૂત અને અપડેટેડ માહિતી માટે કૃપા કરીને આ વેબસાઇટની નિયમિત મુલાકાત લો: https://www.mohfw.gov.in/ અને @MoHFW_INDIA.


    કોવિડ-19 સંબંધિત કોઇપણ ટેકનિકલ પ્રશ્નો technicalquery.covid19@gov.in પર અને અન્ય પ્રશ્નો ncov2019@gov.in અને @CovidIndiaSeva પર મોકલી શકો છો.


    જો કોવિડ-19 સંબંધિત કોઇપણ પ્રશ્ન હોય તો, કૃપા કરીને આરોગ્ય અને પરિવાર કલ્યાણ મંત્રાલયના હેલ્પલાઇન નંબર: +91-11-23978046 અથવા 1075 (ટૉલ ફ્રી) પર કૉલ કરો. કોવિડ-19 અંગે રાજ્યો/ કેન્દ્ર શાસિત પ્રદેશોના હેલ્પલાઇન નંબરોની યાદી https://www.mohfw.gov.in/pdf/coronvavirushelplinenumber.pdf પર ઉપલબ્ધ છે.


    SD/GP/BT


    

    
    (Release ID: 1649981) Visitor Counter : 6
    
    
      Read this release in: Punjabi , Malayalam , English , Urdu , Marathi , Hindi , Bengali , Assamese , Manipuri , Odia , Tamil , Telugu , Kannada