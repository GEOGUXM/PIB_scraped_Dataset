      માનવ સંસાધન વિકાસ મંત્રાલય

      પ્રધાનમંત્રી શ્રી નરેન્દ્ર મોદીએ વિડિયો કોન્ફરન્સના માધ્યમથી વિશ્વના સૌથી મોટા ઓનલાઇન હૈકાથોનના ગ્રાન્ડ ફિનાલેના સહભાગીઓ સાથે વાતચીત કરી
      
      પ્રધાનમંત્રીએ જણાવ્યું કે, રાષ્ટ્રીય શિક્ષણ નીતિ 2020 એ 21મી સદીની યુવા પેઢીની આકાંક્ષાઓનું પ્રતિબિંબ છે
      
      પ્રધાનમંત્રીએ જણાવ્યું કે, એનઇપીનો ઉદ્દેશ પરિવર્તનકારક સુધારા કરવાનો છે; જેમાં રોજગારવાંચ્છુઓને બદલ રોજગારીનાં સર્જકો બનાવવા પર વધારે ધ્યાન કેન્દ્રિત કરવામાં આવ્યું છે
      
      કેન્દ્રીય એચઆરડી મંત્રીએ સવારે સ્માર્ટ ઇન્ડિયા હૈકાથોન (સોફ્ટવેર) – 2020ની ચોથી એડિશનની ગ્રાન્ડ ફિનાલેનું ઉદ્ઘાટન કર્યું
      
      એસઆઇએચ – 2020 દુનિયાનું સૌથી મોટું ઇનોવેશન મોડલ છે, જેમાં 4.5 લાખ વિદ્યાર્થીઓ, 2000થી વધારે શૈક્ષણિક સંસ્થાઓ, 1000થી વધારે માર્ગદર્શકો, 1500થી વધારે મૂલ્યાંકનકર્તાઓ, 70થી વધારે સમસ્યાઓનું સમાધાન સંકળાયેલું છે
      Posted On: 01 AUG 2020 8:37PM by PIB Ahmedabad


    પ્રધાનમંત્રી શ્રી નરેન્દ્ર મોદીએ વિડિયો કોન્ફરન્સના માધ્યમથી વિશ્વના સૌથી મોટા ઓનલાઇન હૈકાથોનના ગ્રાન્ડ ફિનાલેના સહભાગીઓ સાથે વાતચીત કરી .


    સ્માર્ટ ઇન્ડિયા હૈકાથોન


    પ્રધાનમંત્રીએ સ્માર્ટ ઇન્ડિયા હૈકાથોનની ગ્રાન્ડ ફિનાલેમાં સંબોધન કરતાં જણાવ્યું હતું કે , અત્યારે દેશ જે પડકારોનો સામનો કરી રહ્યો છે , એના કેટલાંક નિરાકરણો શોધવા વિદ્યાર્થીઓ કામ કરી રહ્યાં છે . સમસ્યાઓનાં સમાધાનો પ્રદાન કરવાની સાથે વિદ્યાર્થીઓની કામગીરી ડેટા , ડિજિટાઇઝેશન અને હાઇ - ટેક ભવિષ્ય સાથે સંબંધિત ભારતની આકાંક્ષાઓને પણ મજબૂત કરશે . ઝડપથી આગળ વધી રહેલી 21 મી સદીમાં ભારતે અસરકારક ભૂમિકા સતત ભજવવા પોતાને ઝડપથી બદલવાની જરૂરિયાત પર ભાર મૂકીને પ્રધાનમંત્રીએ કહ્યું હતું કે , ઇનોવેશન , સંશોધન , ડિઝાઇન , વિકાસ અને ઉદ્યોગસાહસિકતા માટે દેશમાં જરૂરી ઇકોસિસ્ટમનું નિર્માણ થઈ રહ્યું છે . તેમણે ભારતની શિક્ષણ વ્યવસ્થાને વધારે આધુનિક બનાવવા અને પ્રતિભાઓ માટે તકોનું સર્જન કરવાના ઉદ્દેશ પર ભાર મૂક્યો હતો .


    નવી શિક્ષણ નીતિ


    પ્રધાનમંત્રીએ નવી શિક્ષણ નીતિ પર કહ્યું હતું કે , નવી શિક્ષણ નીતિ 21 મી સદીની યુવા પેઢીના વિચારો , જરૂરિયાતો , આશાઓ અને આકાંક્ષાઓને ધ્યાનમાં રાખીને બનાવવામાં આવી છે . તેમણે ઉમેર્યું હતું કે , આ ફક્ત નીતિગત દસ્તાવેજ નથી , પણ 130 કરોડથી વધારે ભારતીયોની આકાંક્ષાઓનું પ્રતિબિંબ છે . તેમણે કહ્યું હતું કે , “ આજે પણ બાળકો માને છે કે , તેમનું મૂલ્યાંકન તેમને રસ ન હોય એવા વિષયોને આધારે થાય છે . માતા - પિતાઓ , સગાસંબંધીઓ , મિત્રો વગેરેના દબાણને કારણે બાળકોને એમની પસંદગીના વિષયોમાં અભ્યાસ કરવાની ફરજ પાડે છે . એને પરિણામે મોટી સંખ્યામાં લોકો સારી રીતે શિક્ષિત છે , પણ તેમણે જેનો અભ્યાસ કર્યો છે , એ તેમના માટે ઉપયોગી નથી . ” તેમણે ધ્યાન દોર્યું હતું કે , નવી શિક્ષણ નીતિ ભારતની શિક્ષણ વ્યવસ્થામાં વ્યવસ્થિત સુધારા લાવીને આ અભિગમને બદલવા ઇચ્છે છે તથા શિક્ષણનો આશય અને સામગ્રી એમ બંનેમાં પરિવર્તન લાવવાનો પ્રયાસ થયો છે . તેમણે જણાવ્યું હતું કે , શાળા , કોલેજ અને યુનિવર્સિટીમાં અભ્યાસ , સંશોધન અને ઇનોવેશન પર કેન્દ્રિત બનાવીને વિદ્યાર્થીઓને ફળદાયક , બહોળો અનુભવ પ્રદાન કરવા ઇચ્છ છે , જે વ્યક્તિની સ્વાભાવિક શક્તિઓને ખીલવવામાં મદદરૂપ થશે .


    પ્રધાનમંત્રીએ વિદ્યાર્થીઓને સંબોધન કરતાં કહ્યું હતું કે , “ આ હૈકાથોનમાં તમે પહેલી વાર સમસ્યાનું સમાધાન લાવવાનો પ્રયાસ કર્યો નથી , કે તમારો પ્રયાસો છેલ્લો નથી . ” તેમણે યુવાનોને ત્રણ બાબતો જીવનમાં ઉતારવાની શીખ આપી હતીઃ સતત શીખવું , પ્રશ્રો પૂછવાં અને એનું સમાધાન કરવું . તેમણે જણાવ્યું હતું કે , જ્યારે વ્યક્તિ શીખે છે , ત્યારે વ્યક્તિની અંદર જિજ્ઞાસાવૃત્તિ જાગે છે અને ભારતની રાષ્ટ્રીય શિક્ષણ નીતિ એનું પ્રતિબિંબ છે . તેમણે ઉમેર્યું હતું કે , નવી શિક્ષણ નીતિ બાળકોને શાળાની બેગના ભારણમાંથી મુક્તિ આપીને મહત્ત્વપૂર્ણ વિચારશક્તિ ખીલાવવા તરફ પ્રોત્સાહન આપે છે .


    શિક્ષણની સુલભતા


    શિક્ષણ તમામને મળવું જોઈએ એવું બાબાસાહેબ આંબેડકરનું વિધાન ટાંકીને પ્રધાનમંત્રીએ કહ્યું હતું કે , આ શિક્ષણ નીતિ શિક્ષણ તમામને સુલભ કરવાના વિચાર પ્રત્યે સમર્પિત છે . રાષ્ટ્રીય શિક્ષણ નીતિ પણ તમામને શિક્ષણ મળે એ સુનિશ્ચિત કરવા કટિબદ્ધ છે . રાષ્ટ્રીય શિક્ષણ નીતિ પ્રાથમિક શાળાથી શરૂ કરીને ઉચ્ચતર શિક્ષણ પ્રદાન કરવા પર કેન્દ્રિત છે . તેમણે જણાવ્યું હતું કે , આ નીતિનો ઉદ્દેશ વર્ષ 2035 સુધીમાં ઉચ્ચ શિક્ષણમાં કુલ નોંધણીનો રેશિયો વધારીને 50 ટકા કરવાનો છે . તેમણે ઉમેર્યું હતું કે , આ શિક્ષણ નીતિ રોજગારવાંચ્છુઓને બદલે રોજગારસર્જકો બનાવવા પર ભાર મૂકે છે . એ એક રીતે આપણી માનસિકતા અને આપણા અભિગમમાં મોટો સુધારો કરવાનો પ્રયાસ છે .


    આંતરરાષ્ટ્રીય સંકલન પર ભાર


    પ્રધાનમંત્રીએ કહ્યું હતું કે , જ્યારે લોકલ પર નીતિગત ધ્યાન કેન્દ્રિત કરવામાં આવ્યું છે , ત્યારે એટલો જ ભાર આંતરરાષ્ટ્રીય સંકલન પર મૂકવામાં આવ્યો છે . ટોચની આંતરરાષ્ટ્રીય શૈક્ષણિક સંસ્થાઓને ભારતમાં કેમ્પસ ખોલવા પ્રોત્સાહન આપવામાં આવ્યું છે . એનાથી ભારતીય યુવા પેઢીને આંતરરાષ્ટ્રીય સ્તરના શિક્ષણ અને તકોનો પરિચય થશે તથા તેમને આંતરરાષ્ટ્રીય સ્પર્ધા માટે સજ્જ થવામાં મદદ મળશે . આ ભારતમાં આંતરરાષ્ટ્રીય સ્તરની સંસ્થાઓનું નિર્માણ કરવામાં પણ મદદરૂપ થશે , જે છેવટે ભારતને આંતરરાષ્ટ્રીય શિક્ષણનું કેન્દ્ર બનાવશે .


    આજે સવારે કેન્દ્રીય માનવ સંસાધન વિકાસ ( એચઆરડી ) મંત્રી શ્રી રમેશ પોખરિયાલ ‘ નિશંક ’ એ નવી દિલ્હીમાં સ્માર્ટ ઇન્ડિયા હૈકાથોન ( સોફ્ટવેર ) – 2020 ની ચોથી એડિશનનાં ગ્રાન્ડ ફિનાલેનું વર્ચ્યુઅલ ઉદ્ઘાટન કર્યું હતું . આ પ્રસંગે રાજ્ય કક્ષાનાં કેન્દ્રીય એચઆરડી મંત્રી શ્રી સંજય ધોત્રે , ઉચ્ચ શિક્ષણના સચિવ શ્રી અમિત ખરે , એઆઇસીટીઇના ચેરમેન પ્રોફેસર અનિલ સહસ્ત્રબુદ્ધે , ચીફ ઇનોવેશન ઓફિસર ડો . અભય જેરે ઉપસ્થિત રહ્યાં હતાં . હૈકાથોન નું આયોજન ભારત સરકાર એચઆરડી મંત્રાલયે , ઓલ ઇન્ડિયા કાઉન્સિલ ફોર ટેકનિકલ એજ્યુકેશન ( એઆઇસીટીઇ ), પર્સિસ્ટન્ટ સિસ્ટમ્સ અને i4c એ કર્યું છે .


    એચઆરડી મંત્રી શ્રી રમેશ પોખરિયાલ ‘ નિશંક ’ એ ઉદ્ઘાટન સમારંભમાં કહ્યું હતું કે , આ વર્ષની સ્પર્ધાના પ્રથમ રાઉન્ડમાં 4.5 લાખથી વધારે વિદ્યાર્થીઓનો જબરદસ્ત પ્રતિસાદ મળ્યો છે . તેમણે જણાવ્યું હતું કે , પ્રધાનમંત્રી શ્રી નરેન્દ્ર મોદીએ આપણા દેશમાં ડિજિટલ અસમાનતા દૂર કરવાનું અને ડિજિટલ સાક્ષરતાને વધારે પ્રોત્સાહન આપવાનું સ્વપ્ન સેવ્યું છે , જેથી વિસ્તૃત જન આંદોલનનો વિકાસ થશે અને ભારતમાં દરેકની પહોંચમાં વહીવટ આવશે . અમે હાલ કોવિડ -19 રોગચાળામાં ડિજિટલ ઇન્ડિયા પહેલોનો લાભ જોઈ રહ્યાં છીએ .


    શ્રી પોખરિયાલે જણાવ્યું હતું કે , આ હૈકાથોન વિશ્વનું સૌથી મોટું ઓપન ઇનોવેશન મોડલ છે , જેમાં 4.5 લાખથી વધારે વિદ્યાર્થીઓ , 2000 થી વધારે શૈક્ષણિક સંસ્થાઓ , 1000 થી વધારે માર્ગદર્શકો , 1500 થી વધારે મૂલ્યાંકનકર્તાઓ , 70 થી વધારે સમસ્યાઓનું સમાધાન કરતી સંસ્થાઓ સંકળાયેલી છે , જેમાં કેન્દ્રીય મંત્રાલયો , રાજ્ય સરકારનાં વિભાગો અને ખાનગી ઉદ્યોગો સામેલ છે , જેથી ખરાં અર્થમાં સરકારી ખાનગી ભાગીદારી ( પીપીપી ) મોડલ ધરાવે છે . આ પ્રકારનું મોડલ દુનિયામાં કોઈ દેશમાં અસ્તિત્વ ધરાવતું નથી , જ્યાં આટલી મોટી સંખ્યામાં વિદ્યાર્થીઓ સહભાગીઓ થશે .


    શ્રી પોખરિયાલે આત્મનિર્ભર ભારત માટે ઇનોવેશનની સંસ્કૃતિ પર ભાર મૂક્યો હતો . તેમણે જણાવ્યું હતું કે , એસઆઇએચના સહભાગીઓએ ઊભા કરેલા સોલ્યુશન અર્થતંત્રને પ્રોત્સાહન આપવા પ્રધાનમંત્રીના આશય “ વોકલ ફોર લોકલ ” ને મજબૂત થશે . મંત્રીએ જાણકારી આપી હતી કે , ચાલુ વર્ષે અમે કેન્દ્ર સરકારનાં 37 વિભાગો , 13 રાજ્ય સરકારો અને 20 ઉદ્યોગો પાસેથી 243 સમસ્યાઓનું સમાધાન કરવા 10,000 થી વધારે સહભાગીઓ ધરાવીશું . દરેક સમસ્યાનું સમાધાન વિદ્યાર્થીની ઇનોવેશન થીમ સિવાય રૂ . 1,00,000 ની પ્રાઇઝ મની ધરાવે છે , જેમાં પ્રથમ , બીજા અને ત્રીજા ઇનામ તરીકે અનુક્રમે રૂ . 1,00,000, રૂ . 75,000 અને રૂ . 50,000 હશે .


    આ પ્રસંગે શ્રી ધોત્રેએ કહ્યું હતું કે , આપણે આપણા રોજિંદા જીવનમાં વિવિધ સમસ્યાઓનો સામનો કરી રહ્યાં છીએ . એટલે પ્રોડક્ટ ઇનોવેશન અને સમસ્યાનું સમાધાન કરવાની માનસિકતા વસ્તીવિષય લાભ , યુવાનોના વિચારો અને ઉત્સાહનો ઉપયોગ કરશે એટલે આખું વર્ષ સંસ્થાગત ધોરણે આ પ્રકારની વિવિધ એક્ટિવિટી હાથ ધરવાની જરૂર છે . તેમણે એવું સૂચન પણ કર્યું હતું કે , સંસ્થાઓએ સમસ્યાઓનું સમાધાન કરવાની જરૂર પડશે , જેથી વિદ્યાર્થી એમના રસ મુજબ સમસ્યાનું સમાધાન કરવાનો પ્રયાસ કરી શકે છે . વિદ્યાર્થીઓને અટલ ટિન્કરિંગ લેબ્સ દ્વારા શાળા સ્તરે તેમની અંદર રહેલી ક્ષમતાઓ વિકસાવવા પ્રોત્સાહન મળશે . અટલ ટિન્કરિંગ લેબ્સમાં વિચારો કે , વિકસાવવામાં આવેલા મોડલને એસઆઇએચમાં વધુ આગળ વધારી શકાશે . અન્ય પ્રસિદ્ધ ડ્રગ ડિસ્કવરી હૈકાથોન આ પ્રકારના રોગચાળા સામે લડવામાં મદદરૂપ થવા નવી દવાઓ શોધવાની રીત છે .


    ઉચ્ચ શિક્ષણના સચિવ શ્રી અમિત ખરેએ જણાવ્યું હતું કે , સ્માર્ટ ઇન્ડિયા હૈકાથોન 2020 ની સોફ્ટવેર એડિશન ઓનલાઇન પ્લેટફોર્મ પર યોજાઈ છે . શિક્ષણ વ્યવસ્થા અભ્યાસના ઓનલાઇન પ્લેટફોર્મ્સ અપનાવીને પરિવર્તિત થઈ રહી છે . સ્માર્ટ ઇન્ડિયા હૈકાથોન ને મોટી સફળતા પ્રાપ્ત થયા પછી બે પ્રસિદ્ધ આંતરરાષ્ટ્રીય હૈકાથોન એટલે કે ઇન્ડિયા - પોર્ટુગલ હૈકાથોન અને ઇન્ડિયા - ASEAN હૈકાથોન યોજાઈ છે , જે ખરાં અર્થમાં લોકલ ટૂ ગ્લોબલનો સંકેત છે .


    તેમણે જણાવ્યું હતું કે , એસઆઇએચ વિકાસલક્ષી પ્રક્રિયામાં સંપૂર્ણપણે સહભાગી થવા જરૂરી જાણકારી , કુશળતા અને આત્મવિશ્વાસ સાથે યુવા પેઢીને સક્ષમ બનાવવા સૌથી વધુ મહત્ત્વપૂર્ણ માધ્યમ પૈકીનું એક માધ્યમ છે . નવી શિક્ષણ નીતિ ઇનોવેશનની જરૂરિયાત અને એના અમીલકરણ પર ભાર પણ મૂકે છે . ઉપરાંત એસઆઇએચ સરકારી ખાનગી ભાગીદારીનાં શ્રેષ્ઠ ઉદાહરણો પૈકીનું એક ઉદાહરણ છે . તેમણે વધુમાં જણાવ્યું હતું કે , અમે અમારી શૈક્ષણિક સંસ્થાઓમાં ઇનોવેશનની સંસ્કૃતિને પ્રોત્સાહન આપવા આતુર છીએ . લોકડાઉનના સમયગાળા દરમિયાન પણ અમારા વિદ્યાર્થીઓએ “ આઇડિયેથોન ” અને “ સમાધાન ” વર્ચ્યુઅલ હૈકાથોન માં સહભાગી થયા છે , જેણે ચાલુ વર્ષની એસઆઇએચ સોફ્ટવેર એડિશનનું વર્ચ્યુઅલી આયોજન કરવાનો પાયો નાંખ્યો છે .


    એઆઇસીટીઈના ચેરમેન પ્રોફેસર અનિલ સહસ્રબુદ્ધેએ કહ્યું હતું કે , એનઇપી ભારતના સમૃદ્ધ પ્રાચીન વારસાને લોકો સુધી પહોંચાડવામાં મદદરૂપ થશે . રાષ્ટ્રીય શિક્ષણ નીતિ ( એનઇપી ) માં સોશિયલ રિસર્ચ ઇન નેશનલ રિસર્ચ ફાઉન્ડેશનમાં સંશોધનનો સમાવેશ કરવામાં આવ્યો છે , જે સંપૂર્ણ સંશોધન અને ઇનોવેશનનું કલ્ચર ધરાવવાની સારી નિશાની છે .


    ડો . અભય જેરેએ કહ્યું હતું કે , આ હૈકાથોન થી દેશમાં હૈકાથોન કલ્ચર શરૂ થયું છે અને હવે નાનાં શહેરો અને નગરપાલિકીઓ પણ તેમનો વહીવટ સુધારવા નવીન વિચારો મેળવવા અને યુવા પેઢીઓને જોડવા હૈકાથોન નું આયોજન કરે છે .


    અત્યાર સુધી સ્માર્ટ ઇન્ડિયા હૈકાથોન ની આશરે 331 પ્રોટોટાઇપ વિકસી છે , 71 સ્ટાર્ટઅપ્સ બની રહી છે , 19 સ્ટાર્ટઅપ્સે સફળતાપૂર્વક નોંધણી કરાવી છે . ઉપરાંત વિવિધ વિભાગોમાં 39 સોલ્યુશન્સ કાર્યરત થયા છે અને આશરે 64 સંભવિત સોલ્યુશનોને વધુ વિકાસ માટે ફંડ પૂરું પાડવામાં આવે છે . એસઆઇએચથી સ્ટાર્ટઅપ અને ઇનોવેશનનું કલ્ચર વિકસાવવામાં મદદ મળી છે .


    SD/GP/BT

    
    
    (Release ID: 1642993) Visitor Counter : 16
    
    
      Read this release in: Punjabi , English , Urdu , Marathi , Manipuri , Bengali , Telugu