      માહિતી અને પ્રસારણ મંત્રાલય

      અપર મહાનિદેશક શ્રી ડૉ. ધીરજ કાકડિયાએ કોરોના જાગૃતિ સાઈકલ રથને લીલી ઝંડી આપી
      Posted On: 28 AUG 2020 5:02PM by PIB Ahmedabad


    આજે સમગ્ર દેશ કોરોના મહામારીનો સામનો કરી રહ્યો છે ત્યારે લોક જાગૃતિ , લોક સમજ એ અનિવાર્ય બાબત છે અને કોરોના સામે વિજય મેળવવા માટે વર્તમાન સમયમાં એક માત્ર ઉપાય છે લોક જાગૃતિ. જે અંગે ભારત સરકારના માહિતી અને પ્રસારણ મંત્રાલયના પ્રાદેશિક લોકસંપર્ક બ્યુરો દ્વારા તૈયાર કરાયેલ કોરોના જાગૃતિ સાઈકલ રથને ગુજરાતના અપર મહાનિદેશક શ્રી ડૉ. ધીરજ કાકડિયાએ લીલી ઝંડી આપીને પ્રસ્થાન કરાવ્યુ હતું.


    કોરોના જાગૃતિ સાઈકલ રથના મુખ્ય પાંચ મુદ્દાઓને લોકો સાર્થક કરે તેવો પ્રસાર-પ્રચાર કરવામાં આવશે , જેમાં આરોગ્ય સેતુ એપ ડાઉનલોડ કરો , માસ્ક અવશ્ય પહેરો , સાબુ કે સેનિટાઈઝર વડે હાથને બરાબર સાફ રાખો , કોરોના યોદ્ધાઓનું સન્માન કરો તેમજ સામાજિક અંતર જાળવી રાખવા સહવિશેષ ભાર અપાયો છે.


    પ્રાદેશિક લોકસંપર્ક દ્વારા કોરોના જાગૃતિ માટે શરૂ કરાયેલ આ રથ ૩૦ દિવસ (એક મહિનો) અમદાવાદ શહેરના વિવિધ કોરોના સંક્રમિત વિસ્તારોમાં લોક જાગૃતિનું કાર્ય કરશે.

    
    
    (Release ID: 1649251) Visitor Counter : 12