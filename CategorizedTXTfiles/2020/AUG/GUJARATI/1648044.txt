      માહિતી અને પ્રસારણ મંત્રાલય

      માહિતી અને પ્રસારણ મંત્રાલયે મીડિયા પ્રોડક્શન માટે એસઓપી જાહેર કરી
      Posted On: 23 AUG 2020 12:41PM by PIB Ahmedabad


    મીડિયા પ્રોડક્શન મુખ્ય આર્થિક પ્રવૃત્તિઓ પૈકીની એક છે , જે આપણા દેશની જીડીપીમાં નોંધપાત્ર યોગદાન આપે છે . હાલ કોવિડ -19 રોગચાળાને ધ્યાનમાં રાખીને મીડિયા પ્રોડક્શનમાં સંકળાયેલા વિવિધ હિતધારકો રોગચાળાના પ્રસારને નિયંત્રણમાં લેવા ઉચિત પગલાં લે એ અતિ મહત્ત્વપૂર્ણ છે અને સાથે - સાથે તેમની કામગીરીઓ અને પ્રવૃત્તિઓ ફરી શરૂ કરે / હાથ ધરે એ પણ એટલું જ અગત્યનું છે .


    આરોગ્ય અને પરિવાર કલ્યાણ મંત્રાલય સાથે ચર્ચા વિચારણા કરીને માહિતી અને પ્રસારણ મંત્રાલયે મીડિયા પ્રોડક્શન માટે નિવારણાત્મક પગલાં લેવા પર સ્ટાન્ડર્ડ ઓપરેટિંગ પ્રોસીજર્સ ( એસઓપી ) અને માર્ગદર્શક સિદ્ધાંતો તૈયાર કર્યા છે . કેન્દ્રીય માહિતી અને પ્રસારણ મંત્રી શ્રી પ્રકાશ જાવડેકરે આજે નવી દિલ્હીમાં આ એસઓપી જાહેર કરી હતી . આ માર્ગદર્શક સિદ્ધાંતોમાં મુખ્ય બાબતોમાં સામાન્ય સિદ્ધાંતો સામેલ છે , જે આરોગ્ય અને પરિવાર કલ્યાણ મંત્રાલયે બહાર પાડ્યાં છે , જેમાં કોવિડ - 19 માં નિયંત્રણ ઝોનમાં બિનઆવશ્યક પ્રવૃત્તિઓ હાથ ન ધરવી , વધારે જોખમ ધરાવતા કર્મચારીઓએ વધારે સાવચેતીઓ રાખવી પડશે , તેમજ ફેસ કવર્સ / માસ્કનો ઉપયોગ કરવો , વારંવાર હાથ ધોવા , હેન્ડ સેનિટાઇઝર્સ વગેરેની જોગવાઈ તથા શ્વાસોશ્વાસની ઉચિત રીતોનું પાલન કરવું સામેલ છે .


    મંત્રાલયે આ ક્ષેત્રમાં અધિસૂચિત આંતરરાષ્ટ્રીય રીતોને ધ્યાનમાં રાખીને સાધારણ એસઓપી બનાવી છે , જેમાં શારીરિક અંતર જાળવવું , શૂટિંગના સ્થળો માટે પ્રવેશ કરવાનો અને બહાર નીકળવાનો માર્ગ નિયત કરવો , શૂટિંગ માટેના સ્થળોનું સેનિટાઇઝેશન કરવું , સ્ટાફની સલામતી , લઘુતમ સંપર્ક સુનિશ્ચિત કરવો અને ક્વારેન્ટાઇન / આઇસોલેશન સહિત કેન્દ્રીય ગૃહ મંત્રાલયે ઇશ્યૂ કરેલી પ્રવાસ સંબંધિત માર્ગદર્શિકાનું પાલન કરવું સામેલ છે . આંતરરાષ્ટ્રીય પદ્ધતિઓ મુજબ , ખાસ કરીને ફેસ માસ્કના સંબંધમાં વાત કરીએ તો કેમેરા સામે કામ કરતા કલાકારો સિવાય અન્ય કલાકારો અને સભ્યોએ ફરજિયાત ફેસ માસ્ક ધારણ કરવો .


    જ્યારે તમામ રાજ્યો અને અન્ય હિતધારકો તથા રાજ્ય સરકારો મીડિયા પ્રોડક્શન ફરી શરૂ કરે , ત્યારે માર્ગદર્શક સિદ્ધાંત અને એસઓપીનો ઉપયોગ કરી શકે છે .


    કેન્દ્રીય મંત્રી શ્રી પ્રકાશ જાવડેકરે આ માર્ગદર્શિકા જાહેર કરતાં કહ્યું હતું કે , “ એસઓપીમાં આંતરરાષ્ટ્રીય નીતિનિયમોનું પાલન સુનિશ્ચિત કરવામાં આવ્યું છે . એનાથી ઉદ્યોગને ફરી કામગીરી શરૂ કરવા જરૂરી વેગ મળશે , જે કોરોનાવાયરસને કારણે લગભગ 6 મહિનાથી બંધ છે અને લોકો મંત્રાલયના આ પગલાંને આવકારશે . ” શ્રી જાવડેકરે એવું પણ જણાવ્યું હતું કે , આ પગલાનો ઉદ્દેશ અર્થતંત્રને પ્રોત્સાહન આપવાનો પણ છે , કારણ કે ફિલ્મ અને ટેલીવિઝન ક્ષેત્ર મોટી સંખ્યામાં લોકોને રોજગારી આપે છે .


    તેમણે આશા વ્યક્ત કરી હતી કે , તમામ રાજ્યો એસઓપીનો સ્વીકાર કરશે અને એનું પાલન કરશે તથા જો જરૂર પડશે , તો એમાં શરતો ઉમેરવામાં આવશે . એસઓપી આરોગ્ય અને પરિવાર કલ્યાણ મંત્રાલય અને ગૃહ મંત્રાલય સાથે ચર્ચા કરીને બહાર પાડવામાં આવી છે .


    Releasing SOP for resuming work in the media production industry https://t.co/GI4TkwLHho


    — Prakash Javadekar (@PrakashJavdekar) August 23, 2020


    વિગતવાર એસઓપી નીચેની લિન્ક પરથી ક્લિક કરીને જોવા મળશે :


    https://mib.gov.in/sites/default/files/SOP%20on%20Media%20Production%2021%20Aug%202020%20%281%29.pdf


    SD/GP/BT

    
    
    (Release ID: 1648044) Visitor Counter : 37
    
    
      Read this release in: Urdu , Punjabi , English , Marathi , Hindi , Manipuri , Assamese , Bengali , Odia , Tamil , Telugu , Kannada , Malayalam