      સૂક્ષ્મ, લઘુ અને મધ્યમ ઉદ્યોગ મંત્રાલય

      આત્મનિર્ભર ભારત આર્થિક પેકેજમાં શેરી વિક્રેતાઓ માટે રૂપિયા 5 હજાર કરોડના વિશેષ ધિરાણની સુવિધા, દેશના 50 લાખથી વધુ શેરી વિક્રેતાઓને મળશે લાભ
      
      શેરી વિક્રેતાઓને આજીવિકા માટે મળી રહ્યો છે કેન્દ્ર સરકારનો ટેકો, પ્રારંભિક કાર્યકારી મૂડી પેટે રૂપિયા 10 હજારના ધિરાણની સુવિધા

      Posted On: 10 AUG 2020 1:31PM by PIB Ahmedabad

    કોરોના મહામારીને કારણે ઉભું થયેલું એક મોટું સંકટ એટલે આર્થિક સંકટ . જેનો સામનો દેશના દરેક વર્ગના લોકો કરી રહ્યાં છે . પરંતુ રસ્તાની આજુબાજુ ઉભા રહીને કે લારી પર સામાન રાખીને શેરીએ - શેરીએ ફરીને નાની - મોટી ચીજવસ્તુઓનું વેચાણ કરીને ગુજરાન ચલાવતા ફેરીયાઓ - શેરી વિક્રેતાઓને સૌથી વધુ માઠી અસર થઇ છે . આવા લોકોની આજીવિકા પર થયેલી માઠી અસરને દૂર કરી ફરીથી તેમને આર્થિક સધ્ધરતા પ્રાપ્ત થાય તે હેતુથી કેન્દ્ર સરકારે રજૂ કરેલા આત્મનિર્ભર ભારત આર્થિક પેકેજમાં રૂપિયા 5 હજાર કરોડની વિશેષની સુવિધા કરવામાં આવી છે . પીએમ સ્વનિધિ યોજના હેઠળ દેશભરમાં 50 લાખથી વધુ ફેરીયાઓ - શેરી વિક્રેતાઓને આ યોજનાનો લાભ આપવાની જાહેરાત કરવામાં આવી છે . અને જેનું અમલીકરણ પર શરુ થઇ ચૂક્યું છે . જે તે શહેરના સ્થાનિક પ્રશાસન અને બેંક દ્વારા આ યોજનાનું અમલીકરણ કરવામાં આવી રહ્યું છે . આ યોજના અંતર્ગત શેરી વિક્રેતાને કોઇ પણ પ્રકારની લોન લેવા માટેનો વધારાનો ચાર્જ ચૂકવવો ન પડે અને કોઇ પણ પ્રકારની જટિલ પ્રક્રિયામાંથી પસાર ન થવું પડે તેની વિશેષ કાળજી રાખવામાં આવી છે . શેરી વિક્રેતાઓને પ્રારંભિક કાર્યકારી મૂડી પેટે રૂપિયા 10 હજારની લોન એક વર્ષ માટે આપવામાં આવી રહી છે . જેના વ્યાજદરમાં પણ સરકાર તરફથી વધારાનો લાભ અપાતા સબસીડી અપાઇ રહી છે . માત્ર એટલું જ નહીં, પરંતુ ભારત સરકારના ડીજીટલ ઇન્ડિયા અભિયાનને વેગ મળે તે હેતુથી આ લોનના માસિક હપ્તાઓની ચૂકવણી માટે ડીજીટલ ટ્રાન્જેક્શનને પ્રાધાન્ય આપવામાં આવ્યું છે . અને જો લાભાર્થી શેરી વિક્રેતા ડીજીટલ માધ્યમથી તેના હપ્તાની ચૂકવણી કરે તો તેને પ્રોત્સાહનના ભાગરૂપે કેશબેક યોજનાનો પણ લાભ મળી રહ્યો છે . એટલું જ નહીં પરંતુ જો કોઇ લાભાર્થી એક વર્ષની અંદર તેની લોનની સંપૂર્ણ ભરપાઇ કરી દે છે તો તેની ક્રેડિટ બનીને તેને બીજા વર્ષ માટે 10 હજારથી વધુનું ધિરાણ મળવા પાત્ર બની શકે તેવી જોગવાઇ પણ કરવામા આવી છે . આ રીતે આ યોજના દેશભરના શેરી વિક્રેતાઓ માટે ખૂબ લાભદાયી પૂરવાર થઇ રહી છે .


    શ્રી સત્યેન્દ્રકુમાર


    દેશભરમાં અમલી થયેલ આ યોજનાનું અમલીકરણ સંઘપ્રદેશ દમણમાં સુચારુ રીતે થઇ રહ્યું છે . યોજનાના અમલીકરણની સાથે-સાથે શેરી વિક્રેતાઓને આ યોજના વિશે જાણકારી મળે અને તેનો લાભ તેઓ યોગ્ય રીતે સરળતાથી લઇ શકે તે માટે દમણ પ્રશાસન અને દમણની વિવિધ બેંક દ્વારા જાગૃતતા અભિયાન પણ હાથ ધરવામાં આવ્યાં છે . દમણની યુનિયન બેંક ઓફ ઇન્ડિયાના અધિકારી સત્યેન્દ્રકુમારે અમારા પીઆઇબીના પ્રતિનિધિને જણાવ્યું કે, ભારત સરકાર તરફથી પીએમ સ્વનિધિ યોજના હેઠળ બેંક દ્વારા ખૂબ ઓછા દરે એક વર્ષ માટે લોન આપવામાં આવી રહી છે . યુનિયન બેંક ઓફ ઇન્ડિયા , દમણ દ્વારા અપાતી આ લોનમાં રૂપિયા 867 જેટલી નાની ઇએમઆઇ આવે છે . આ યોજનાનો સૌથી મોટો ફાયદો એ છે કે, તેમાં 7.3 ટકાનો વ્યાજદર છે . જેમાંથી 7 ટકા વ્યાજની સબસીડી આપવામાં આવે છે એનો મતલબ એ કે, લાભાર્થીને માત્ર 0.3 ટકા જ વ્યાજદર ભરવાનો રહે છે . વધુમાં જો લાભ લેનાર સ્ટ્રીટ વેન્ડર મોબાઇલ કે અન્ય કોઇ માધ્યમથી ડીજીટલ ટ્રાન્જેક્શન કરે છે તો તેને પ્રત્યેક ટ્રાન્જેક્શન પર 50 રૂપિયા સુધીની કેશબેક યોજનાનો પણ લાભ મળે છે . લોન લેવામાં અન્ય કોઇ પણ પ્રકારના ચાર્જિસ પણ લગાવવામાં આવતાં નથી . વધુમાં જો લાભાર્થી શેરી વિક્રેતા એક વર્ષની અંદર તેની લોન ભરપાઇ કરી દે છે, તો તેની ક્રેડીટ વધે છે અને આવતા વર્ષે તેને વધુ બમણી રકમનું ધિરાણ પણ મળી શકે છે . આ યોજના શેરી વિક્રેતા માટે ખૂબજ લાભદાયી છે જેને લઇને દમણમાં યુનિયન બેંક ઓફ ઇન્ડિયા દ્વારા શેરી વિક્રેતાને જાણકારી આપવા માટે જાગૃતતા અભિયાન પણ ચલાવવામાં આવી રહ્યું છે .


    શ્રી અજીત મિટના


    દમણના શેરી વિક્રેતા અજીત મિટનાએ અમારા પીઆઇબીના પ્રતિનિધિને જણાવ્યું કે, દમણ નગરપાલિકા અને બેંકના અધિકારીઓ દ્વારા અમને ભારત સરકારની શેરી વિક્રેતાઓને લોન આપવાની યોજનાની જાણકારી મળી છે . જે જાણી અમને ઘણો આનંદ થયો છે . અમને ખૂબ સરળતાથી અને બિલકુલ ઓછા વ્યાજદરથી આ લોનનો લાભ મળી રહ્યો છે . જે અમારા માટે ખૂબ આનંદની વાત છે . વધુમાં ડીજીટલ ટ્રાન્જેક્શનથી કેશબેક દ્વારા પણ રૂપિયા પાછા મળે છે જે ધણી સારી વાત છે . આ યોજના શરુ કરવા માટે પ્રધાનમંત્રીશ્રી અને ભારત સરકારનો અમે સૌ ખૂબ-ખૂબ આભાર માનીએ છીએ .


    જીવન જરૂરિયાતની સામગ્રીઓ અને નાની - મોટી ચીજવસ્તુઓનું વેચાણ કરી લોકોની જરૂરિયાતને પૂરી કરતાં આ શેરી વિક્રેતાઓની આર્થિક જરૂરિયાત કેન્દ્ર સરકારની આ યોજનાથી સંતાષાઇ રહી છે . શેરી વિક્રેતાઓની આજીવિકાને આ યોજનાથી કેન્દ્ર સરકારે ટેકો આપ્યો છે . જેના થકી તેમની આજીવિકાને થયેલ માઠી અસરથી તેઓ ઉગરી શકશે અને ફરીથી ખૂશહાલ જીવન જીવી શકશે . જે સરાહનીય બાબત છે .


    SD/BT

    
    
    (Release ID: 1644724) Visitor Counter : 26