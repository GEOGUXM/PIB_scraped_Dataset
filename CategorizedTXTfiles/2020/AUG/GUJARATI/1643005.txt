      સ્વાસ્થ્ય અને પરિવાર કલ્યાણ મંત્રાલય

      ભારતમાં અત્યાર સુધીમાં એક દિવસમાં સૌથી વધુ 51,255 દર્દીઓ સાજા થયા
      
      કુલ 11.5 લાખ દર્દીઓ સાજા થયા
      
      સાજા થવાનો દર 65.44% ની નવી ટોચ પર પહોંચ્યો
      
      2.13% સાથે મૃત્યુદરમાં સતત ઘટાડો ચાલુ રહ્યો
      Posted On: 02 AUG 2020 12:40PM by PIB Ahmedabad


    છેલ્લા 24 કલાકમાં ભારતમાં આશ્ચર્યજનક રીતે 51,000 થી વધુ દર્દીઓ સાજા થયા. 51,225 દર્દીઓને સાજા થઈ તેમને રજા મળતા ભારતમાં કોવિડ- 19 માંથી કુલ સજા થયેલા દર્દીઓની સંખ્યા 11,45,629 થઈ ગઈ છે. છેલ્લા 24 કલાકમાં સાજા થયેલા દર્દીઓની સંખ્યામાં સૌથી વધુ એક દિવસના વધારા સાથે , સાજા થવાનો દર 65.44%ની ઉંચી સપાટીએ જોવા મળ્યો છે. આનો અર્થ એ કે , કોવિડ- 19 માંથી વધુને વધુ દર્દીઓ સાજા થતા તેમને રજા મળી છે.


    કેન્દ્ર અને રાજ્ય / કેન્દ્રશાસિત પ્રદેશોની સરકારો દ્વારા કોવિડ- 19 વ્યવસ્થાપન વ્યૂહરચનાના સંયુક્ત અમલીકરણ અને તમામ મોરચાના આરોગ્ય અને અન્ય કાર્યકરો અને કોવિડ-19 યોદ્ધાઓના નિ:સ્વાર્થ બલિદાને સુનિશ્ચિત કર્યું છે કે , સાજા થવાનો દર સતત વધી રહ્યો છે.


    સાજા થયેલ દર્દીઓ અને સક્રિય કેસ વચ્ચેના અંતરમાં સતત વધારો જોવા મળ્યો છે. 10 મી જૂન 2020 ના રોજ , પ્રથમ વખત , સાજા થયેલ દર્દીઓની સંખ્યા 1,573 ના તફાવત સાથે સક્રિય કેસ કરતાં વધી ગઈ હતી , જે આજે વધીને 5,77,899 થઈ ગઈ છે. સક્રિય કેસ એ ભારતના વાસ્તવિક કેસનું ભારણ છે અને હાલમાં સક્રિય કેસ ( 5,67,730) કુલ કેસના 32.43% જેટલા છે અને તે બધા હોસ્પિટલોમાં અથવા હોમ આઇસોલેશનમાં તબીબી દેખરેખ હેઠળ છે.


    કન્ટેઇન્મેન્ટ વ્યૂહરચનાનું સફળતાપૂર્વક અમલીકરણ , સઘન પરીક્ષણો અને દેખરેખના અભિગમના વ્યાપક ધોરણો પર આધારિત પ્રમાણભૂત તબીબી વ્યવસ્થાપન પ્રોટોકોલના પરિણામે સાજા થવાના દરમાં સતત વધારો થઈ રહ્યો છે અને મૃત્યુદરમાં ક્રમશ: ઘટાડો થયો છે. વૈશ્વિક સરેરાશની તુલનામાં ભારતનો મૃત્યુદર (સીએફઆર) 2.13% સાથે સૌથી નીચો છે.


    કોવિડ- 19 સંબંધિત ટેકનિકલ પ્રશ્નો , માર્ગદર્શિકાઓ અને સલાહસૂચનો અંગે પ્રમાણભૂત અને અપડેટેડ માહિતી માટે કૃપા કરીને આ વેબસાઇટની નિયમિત મુલાકાત લો: https://www.mohfw.gov.in/ અને @MoHFW_INDIA.


    કોવિડ- 19 સંબંધિત કોઇપણ ટેકનિકલ પ્રશ્નો technicalquery.covid19@gov.in પર અને અન્ય પ્રશ્નો ncov2019@gov.in અને @CovidIndiaSeva પર મોકલી શકો છો.


    જો કોવિડ- 19 સંબંધિત કોઇપણ પ્રશ્ન હોય તો , કૃપા કરીને આરોગ્ય અને પરિવાર કલ્યાણ મંત્રાલયના હેલ્પલાઇન નંબર: + 91-11-23978046 અથવા 1075 ( ટૉલ ફ્રી) પર કૉલ કરો. કોવિડ- 19 અંગે રાજ્યો/ કેન્દ્ર શાસિત પ્રદેશોના હેલ્પલાઇન નંબરોની યાદી https://www.mohfw.gov.in/pdf/coronvavirushelplinenumber.pdf પર ઉપલબ્ધ છે.


    SD/GP/BT


    

    
    (Release ID: 1643005) Visitor Counter : 19
    
    
      Read this release in: English , Urdu , Marathi , Hindi , Assamese , Bengali , Manipuri , Punjabi , Odia , Tamil , Telugu , Malayalam