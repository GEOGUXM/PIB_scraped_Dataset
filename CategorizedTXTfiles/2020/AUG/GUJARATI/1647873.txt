      સ્વાસ્થ્ય અને પરિવાર કલ્યાણ મંત્રાલય

      કોવિડ-19 સામેની લડતમાં ભારતે એક નિર્ણાયક સીમાચિહ્ન પાર કર્યું
      
      એક દિવસમાં 10 લાખથી વધુ લોકોના પરીક્ષણ કરવામાં આવ્યા

      Posted On: 22 AUG 2020 12:31PM by PIB Ahmedabad

    દૈનિક કોવિડ-19 પરીક્ષણોની ગતિને વધારીને 10 લાખ કરવાની શપથને ધ્યાનમાં રાખીને , ભારતે આજે કોવિડ સામેની લડતમાં નોંધપાત્ર લક્ષ્ય પાર કર્યું છે.


    કેન્દ્ર અને રાજ્ય / કેન્દ્રશાસિત પ્રદેશોની સરકારોના નિર્ધારિત , કેન્દ્રિત , સુસંગત અને સંકલિત પ્રયત્નોના પરિણામે ભારતમાં છેલ્લા 24 કલાકમાં 10 લાખ પરીક્ષણો કરવામાં આવ્યા છે. ગઈકાલે 10,23,836 પરીક્ષણો સાથે ભારતે દરરોજ 10 લાખ નમૂનાઓનું પરીક્ષણ કરવાના સંકલ્પને પૂર્ણ કર્યો છે.


    આ સિદ્ધિ સાથે , સંચિત પરીક્ષણો 3.4 કરોડ ( 3,44,91,073) થી વધુ થઈ ગયા છે.


    દૈનિક પરીક્ષણોની સંખ્યા સતત નવી ઊંચાઈ સર કરી રહી છે. છેલ્લા ત્રણ અઠવાડિયા દરમિયાન સરેરાશ દૈનિક પરીક્ષણો પણ દેશભરમાં કોવિડ-19 પરીક્ષણોની વૃદ્ધિમાં થયેલી પ્રગતિને દ્રઢતાથી દર્શાવે છે.


    જે રીતે રાજ્યો / કેન્દ્રશાસિત પ્રદેશો પાસેથી અહેવાલ પ્રાપ્ત થયા છે તે મુજબ જે રાજ્યો/ કેન્દ્ર શાસિત પ્રદેશો સઘન પરીક્ષણ સાથે આગળ ધપ્યા છે , ત્યાં પોઝિટિવીટી દરમાં એકદમ ઘટાડો થયો છે. તેમ છતાં , પરીક્ષણોની વધુ સંખ્યા શરૂઆતમાં પોઝિટિવિટી દરમાં વધારા તરફ દોરી જશે , જ્યારે ત્વરિત આઇસોલેશન , કાર્યક્ષમ ટ્રેકિંગ અને સમયસર અસરકારક અને તબીબી વ્યવસ્થાપન જેવા અન્ય પગલાં સાથે જોડાવામાં આવે ત્યારે તે આખરે ઓછું થાય છે.


    વિસ્તૃત પરીક્ષણ સાથે જોડાયેલા કેન્દ્ર અને રાજ્યો / કેન્દ્રશાસિત પ્રદેશોના નીતિપૂર્ણ નિર્ણયોએ દેશભરમાં સરળ પરીક્ષણની સુવિધા આપી છે. આનાથી દૈનિક પરીક્ષણ ક્ષમતામાં વધારો થયો છે.


    વિસ્તૃત ડાયગ્નોસ્ટિક લેબ નેટવર્ક પણ આ સિદ્ધિમાં એક બાજુ છે. આજે દેશમાં સરકારી ક્ષેત્રે 983 લેબોરેટરી અને 528 ખાનગી લેબોરેટરી ધરાવતાં 1511 લેબોરેટરીનું મજબૂત નેટવર્ક છે. આમાં સામેલ છે:


    • રીઅલ-ટાઇમ RT PCR આધારિત પરીક્ષણની લેબ: 778 ( સરકારી: 458 + ખાનગી: 320)


    • TrueNat આધારિત પરીક્ષણની લેબ: 615 ( સરકારી: 491 + ખાનગી: 124)


    • CBNAAT આધારિત પરીક્ષણની લેબ: 118 ( સરકારી: 34 + ખાનગી: 84)


    કોવિડ- 19 સંબંધિત ટેકનિકલ પ્રશ્નો , માર્ગદર્શિકાઓ અને સલાહસૂચનો અંગે પ્રમાણભૂત અને અપડેટેડ માહિતી માટે કૃપા કરીને આ વેબસાઇટની નિયમિત મુલાકાત લો: https://www.mohfw.gov.in/ અને @MoHFW_INDIA.


    કોવિડ- 19 સંબંધિત કોઇપણ ટેકનિકલ પ્રશ્નો technicalquery.covid19@gov.in પર અને અન્ય પ્રશ્નો ncov2019@gov.in અને @CovidIndiaSeva પર મોકલી શકો છો.


    જો કોવિડ- 19 સંબંધિત કોઇપણ પ્રશ્ન હોય તો , કૃપા કરીને આરોગ્ય અને પરિવાર કલ્યાણ મંત્રાલયના હેલ્પલાઇન નંબર: + 91-11-23978046 અથવા 1075 ( ટૉલ ફ્રી) પર કૉલ કરો. કોવિડ- 19 અંગે રાજ્યો/ કેન્દ્ર શાસિત પ્રદેશોના હેલ્પલાઇન નંબરોની યાદી https://www.mohfw.gov.in/pdf/coronvavirushelplinenumber.pdf પર ઉપલબ્ધ છે.


    SD/BT

    
    
    (Release ID: 1647873) Visitor Counter : 6
    
    
      Read this release in: Urdu , Marathi , English , Hindi , Assamese , Bengali , Manipuri , Punjabi , Odia , Tamil , Telugu , Malayalam