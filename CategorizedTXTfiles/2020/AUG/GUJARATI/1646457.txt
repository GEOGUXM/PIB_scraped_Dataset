      માહિતી અને પ્રસારણ મંત્રાલય

      શિક્ષણ જીવનના મૂલ્યોને ટકાવી રાખવા માટે હોવુ જોઈએ – સાંસદશ્રી ભારતીબેન શિયાળ
      
      વૈચારિક વાતાવરણ રચવા માટેનો પ્રયાસ એટલે નવી શિક્ષણ નીતિ – ભવેન ક્ચ્છી

      Posted On: 17 AUG 2020 5:09PM by PIB Ahmedabad

    ગાંધીજી વિચારાધારા જેવી જ નવી શિક્ષણ નીતિ ઘડાઈ રહી છે. શૈક્ષણિક વારસો અદભુત વારસો છે. દેશને કેન્દ્રમાં રાખી દેશને લગતુ શિક્ષણ હોવું જોઈએ પોતાના વિચારોને આગળ વધારતા ભાવનગર-બોટાદ સાંસદશ્રી ભારતીબેન શિયાળે જણાવ્યું હતું કે આપણા દેશના બાળકોને સો ટકા શિક્ષણનો અધિકાર આપ્યો છે. આપણા દેશને શૈક્ષણિક , સામાજીક અને આર્થિક રીતે પૂરે પૂરી આઝાદી મળી નથી. ગુલામીમાંથી મુક્ત થવા શિક્ષણ દેશને અનુકૂળ હોવુ જોઈએ. તેઓએ વધુમાં જણાવ્યું હતું કે વ્યાવસાયિક શિક્ષણને આ નવી શિક્ષણ નીતિમાં મહત્વ આપવામાં આવ્યું છે. જો યુવાનોને પુરેપૂરી અનુકૂળતા આપવામાં આવે તો દેશને એક કરી શકવાની ક્ષમતા છે. શિક્ષણ બંધન નથી , ખુલ્લી રીતે , મુક્ત પણે મળવું જોઈએ. શિક્ષણ જીવનમૂલ્યોને સાચવી રાખવા માટેનું હોવુ જોઈએ અને પોતાને તેમજ બીજાને સુખ સંતોષ મળે એવું હોવું જોઈએ.


    ભારત સરકારના માહિતી અને પ્રસારણ મંત્રાલયના પ્રેસ ઈન્ફોર્મેશન બ્યુરો , અમદાવાદ (ગુજરાત રીજીયોનલ)ના અપર મહાનિદેશક ડૉ. ધીરજ કાકડીયાએ નવી શિક્ષણ નીતિ પર પોતાના મંતવ્યો આપતા જણાવ્યું હતું કે વિચાર ગુજરાતીમાં આવે છે અને મગજ અંગ્રેજીમાં ભાષાંતર કરે છે. તેનાથી વિદ્યાર્થીઓમાં સર્જનાત્મકતાનો વિકાસ થાય છે. વિચારોને પ્રગટ કરવા , અમૂલ પરિવર્તનનો બિરદાવવા વિષય વસ્તુની છણાવટ દ્વારા માહિતી પહોંચાડવી જોઈએ. નવી શિક્ષણ નીતિ વિશે વિસ્તૃત માહિતી આપીને લોકોના પ્રશ્નોની સમસ્યા દૂર કરી હતી.


    સિનિયર પત્રકાર અને જાણીતા લેખક શ્રી ભવેન કચ્છીએ નવી શિક્ષણ નીતિ વિશે પોતાના વિચારોને વ્યક્ત કરતા જણાવ્યું હતું કે નવી શિક્ષણ નીતિ ઉદારતાથી બનાવવા આવી છે. શિક્ષણ રોજગારીનું સર્જન કરી શકે એવું હોવું જોઈએ. સાહસિક હશે તેજ રોજગાર સર્જન કરી શકશે. ભાર વગરનું ભણતર એ ખરા અર્થમાં સાબિત થાય છે. વૈચારિક વાતાવરણ રચવા માટેનો પ્રયાસ એટલે નવી શિક્ષણ નીતિ તેઓએ વધુમાં જણાવ્યું હતું કે ભૂતકાળમાં વિચારો હાર્ડવેર પ્રકારના હતા સોફટવેર પ્રકારના નહોતા. નવી શિક્ષણ નીતિમાં માતૃભાષામાં શિક્ષણ આપવા પર ભાર મુકવામાં આવ્યો છે. એનાથી બાળકને સમજવાની શકિત મળે છે ,. વિદ્યાર્થીઓને વિષય તરફ આગળ વધવાની તક મળશે અને મનગમતા વિષયો પસંદ કરી શકશે. વિદેશ ભણવા જવા માટે લાખો રૂપિયા ખર્ચ થતો એ હવે નહીં થાય.


    આર.ઓ.બી.ના ઈન્ચાર્જ ડાયરેકટ સરિતા દલાલે જણાવ્યું હતું કે, નવી શિક્ષણ નીતિ દેશના વિકાસ માટે અનિવાર્ય છે. પ્રજાના કલ્યાણ માટે આ નીતિમાં વાત કરવામાં આવી છે. વિદ્યાર્થીઓ માટે નવા પરીમાણો ઉમેરાતા જશે. જિલ્લા અને રાજય સ્તરે બાલભવનો ઉભા કરવામાં આવશે. આ નીતિમાં માતૃભાષાને મહત્વ આપવામાં આવ્યું છે. જેનાથી વિદ્યાર્થીઓને વાંચતા વિચારતા કરવાના છે. તેઓએ વધુમાં જણાવ્યું હતું કે આ નીતિમાં આંતરરાષ્ટ્રીય મહત્વ આપવામાં આવ્યું છે , જેનાથી આમૂલ પરિવર્તન લાવવામાં આવશે.


    જર્નાલિઝમ એન્ડ માસ કોમ્યુનિકેશન વિભાગ , સુરતના પ્રોફેસર શ્રીમતી કિરણ મિત્તલે નવી શિક્ષણ નીતિ ફકત રોજગાર પૂરતિ ના હોવી જોઈએ , એ વિચારોને આગળ વધારતા જણાવ્યું હતું કે સરકારની જે કોઈ પોલિસી બને તેની પૂરતી જાણકારી નાગરિકને હોવી જોઈએ. ભૌતિક વિકાસ તરફ જ નહીં , પરંતુ સામાજીક , સાંસ્કૃતિક વિકાસને પણ આગળ વધારવી જોઈએ. વિદ્યાર્થીઓ અધવચ્ચે કોઈ કારણ સર અભ્યાસ છોડી જતાં હતા , તેઓ આ નીતિ પ્રમાણે ગમે ત્યારે ફરીથી અભ્યાસ માટે પ્રવેશ મેળવી શકશે.


    આ વેબિનારમાં ભાગ લીધલે તમામનો ક્ષેત્રિય પ્રચાર અધિકારી દેવેન્દ્રભાઈ ત્રિવેદીએ આભારમાની આભાર વીધી કરી હતી.

    
    
    (Release ID: 1646457) Visitor Counter : 6