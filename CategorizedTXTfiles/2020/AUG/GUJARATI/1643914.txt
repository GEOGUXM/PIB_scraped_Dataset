      સ્વાસ્થ્ય અને પરિવાર કલ્યાણ મંત્રાલય

      ભારતે છેલ્લા 24 કલાકમાં 6,64,949 પરીક્ષણો કરીને એક નવો વિક્રમ નોંધાવ્યો
      
      સતત ત્રીજા દિવસે 6 લાખથી વધુ પરીક્ષણોકરવામાં આવ્યા
      
      પ્રત્યેક દસ લાખની વસ્તીએ પરીક્ષણો (TPM) વધીને 16000ને પાર
      Posted On: 06 AUG 2020 7:40PM by PIB Ahmedabad


    “ ટેસ્ટ , ટ્રેક અને ટ્રીટ ” વ્યૂહરચના પર ધ્યાન કેન્દ્રિત કરીને ભારતે સતત ત્રીજા દિવસે 6 લાખ કરતા વધુ કોવિડ - 19 નમૂનાઓનું પરીક્ષણ ચાલુ રાખ્યું છે. દરરોજ કરવામાં આવતા પરીક્ષણોની સંખ્યામાં ઝડપથી વધારો કરવાના ભારતના સંકલ્પના પરિણામે છેલ્લા 24 કલાકમાં 6,64,949 પરીક્ષણો લેવામાં 10 લાખ / દિવસ પરીક્ષણની ક્ષમતા તરફ સફળ કૂચ થઈ રહી છે.


    આજની તારીખે સંચિત પરીક્ષણ 2,21,49,351 પર પહોંચી ગયું છે. પ્રત્યેક દસ લાખની વસ્તીએ પરીક્ષણો ( TPM) વધીને 16050 થયા જે નોંધપાત્ર રીતે વધ્યા છે. માત્ર સઘન પરીક્ષણ દ્વારા જ પોઝીટીવ કેસો ઓળખી શકાય છે , તેમના સંપર્કો ટ્રેક કરવામાં આવે છે અને આઇસોલેટ કરવામાં આવે છે તેથી તાત્કાલિક સારવારની ખાતરી આપી શકાય.


    " ટેસ્ટ , ટ્રેક અને ટ્રીટ" વ્યૂહરચનાના સફળ અમલીકરણ માટેનો મુખ્ય ઘટક એ દેશભરમાં પરીક્ષણ લેબોરેટરીનું સતત વિસ્તૃત નેટવર્ક રહ્યું છે. આજદિન સુધીમાં લેબોરેટરી નેટવર્કમાં 1370 લેબોરેટરી છે ; સરકારી ક્ષેત્રમાં 921 લેબોરેટરી અને ખાનગી ક્ષેત્રમાં 449 લેબોરેટરી છે. તેની વિગતો નીચે મુજબ છે:


    • રીઅલ-ટાઇમ RT PCR આધારિત પરીક્ષણની લેબ: 698 ( સરકારી: 422 + ખાનગી: 276)


    • TrueNat આધારિત પરીક્ષણની લેબ: 563 ( સરકારી: 467 + ખાનગી: 96)


    • CBNAAT આધારિત પરીક્ષણની લેબ: 109 ( સરકારી: 32 + ખાનગી: 77)


    કોવિડ- 19 સંબંધિત ટેકનિકલ પ્રશ્નો , માર્ગદર્શિકાઓ અને સલાહસૂચનો અંગે પ્રમાણભૂત અને અપડેટેડ માહિતી માટે કૃપા કરીને આ વેબસાઇટની નિયમિત મુલાકાત લો: https://www.mohfw.gov.in/ અને @MoHFW_INDIA.


    કોવિડ- 19 સંબંધિત કોઇપણ ટેકનિકલ પ્રશ્નો technicalquery.covid19@gov.in પર અને અન્ય પ્રશ્નો ncov2019@gov.in અને @CovidIndiaSeva પર મોકલી શકો છો.


    જો કોવિડ- 19 સંબંધિત કોઇપણ પ્રશ્ન હોય તો , કૃપા કરીને આરોગ્ય અને પરિવાર કલ્યાણ મંત્રાલયના હેલ્પલાઇન નંબર: + 91-11-23978046 અથવા 1075 ( ટૉલ ફ્રી) પર કૉલ કરો. કોવિડ- 19 અંગે રાજ્યો/ કેન્દ્ર શાસિત પ્રદેશોના હેલ્પલાઇન નંબરોની યાદી https://www.mohfw.gov.in/pdf/coronvavirushelplinenumber.pdf પર ઉપલબ્ધ છે.


    SD/GP/BT

    
    
    (Release ID: 1643914) Visitor Counter : 17
    
    
      Read this release in: English , Urdu , Marathi , Hindi , Manipuri , Tamil , Telugu , Malayalam