      રેલવે મંત્રાલય

      કોરોના મહામારીને લીધે પશ્ચિમ રેલ્વેએ ટિકિટ રદ કરવાના રિફંડ સ્વરૂપે 421 કરોડ રૂ.થી વધુની રકમ રિફંડ તરીકે પરત કરી
      
      અત્યાર સુધી લગભગ 2350 કરોડ રૂ.નું કુલ નુકસાન

      Posted On: 31 AUG 2020 10:33PM by PIB Ahmedabad

    કોવિડ -19 ના પ્રસારને નિયંત્રિત કરવા માટે , 22 માર્ચ 2020 થી તમામ પેસેન્જર ટ્રેનોને અટકાવી દેવામાં આવી હતી અને ભારતમાં સંપૂર્ણ રાષ્ટ્રવ્યાપી બંધની ઘોષણા કરવામાં આવી હતી . કામકારનાર મજૂરો ને તેમના વતન માં પરપ્રાંતિય મજૂરો અને તેમના પરિવારોને લઇ જવા માટે ધીરે ધીરે , શ્રમિક સ્પેશ્યિલ ટ્રેનો શરૂ કરવામાં આવી . બાદમાં , મુસાફરોની સુવિધા માટે , ભારતીય રેલ્વે દ્વારા પેસેન્જર ટ્રેન સેવાઓ તબક્કાવાર રીતે પુનર્સ્થાપિત કરવાનો નિર્ણય લેવામાં આવ્યો હતો . હાલમાં , 230 વિશેષ ટ્રેનો મુસાફરો માટે દોડી રહી છે , જ્યારે અન્ય તમામ નિયમિત ટ્રેનોની સેવાઓ રદ કરવામાં આવી છે . નિયમિત ટ્રેનો માટે , આઈઆરસીટીસી વેબસાઇટ દ્વારા બુક કરાયેલ ટિકિટ ઓનલાઇન રદ કરવામાં આવી હતી અને તે મુજબ મુસાફરોના ખાતામાં જમા કરવામાં આવી હતી , જ્યારે જે મુસાફરોએ પીઆરએસ કાઉન્ટરો દ્વારા તેમની ટિકિટ બુક કરાવી હતી , તેમના માટે પસંદ કરેલા નામાંકિત સ્ટેશનો પર ટિકિટોનું કેન્સલેશન તથા 27 મે , 2020 થી બુકિંગ માટે PRS કાઉન્ટર્સ ખોલવામાં આવ્યા હતા . મુસાફરોને કોઈપણ રદ ચાર્જ વિના સંપૂર્ણ રિફંડ આપવામાં આવી રહ્યું છે . ટિકિટ રદ થવાને કારણે , 1 માર્ચ , 2020 થી 29 ઓગસ્ટ , 2020 સુધી , પશ્ચિમ રેલ્વેએ 421.04 કરોડ રૂપિયાની રકમ રિફંડના તોર પર પરત કરવાની ખાતરી આપી છે . પશ્ચિમ રેલ્વેના મુખ્ય જનસંપર્ક અધિકારી શ્રી સુમિત ઠાકુર દ્વારા જારી કરાયેલ એક અખબારી યાદી મુજબ , કોરોના વાયરસને કારણે પશ્ચિમ રેલ્વે પર પેસેન્જરની કુલ આવકનું લગભગ 2350 કરોડ રૂપિયાનું નુકસાન થયું છે . જેમાં પરા વિભાગ માટે 355 કરોડ રૂપિયાનું નુકસાન અને નોન - પરા વિભાગ માટે 1995 કરોડ રૂપિયાનું નુકસાન શામેલ છે . કોરોના સમયગાળામાં રેલ્વેને થતી આવકમાં મોટા પ્રમાણમાં ખોટ હોવા છતાં , તેમને મુસાફરોની સમસ્યાઓનો સંપૂર્ણ ઉપયોગ કરીને સંપૂર્ણ રિફંડ આપવામાં આવ્યું છે . ઉલ્લેખનીય છે કે આ રિફંડ રકમમાં એકલા મુંબઇ ડિવિઝને આશરે રૂ .203 કરોડનું રિફંડ સુનિશ્ચિત કર્યું છે . અત્યાર સુધીમાં 65 લાખ મુસાફરોએ આખી પશ્ચિમ રેલ્વે પર તેમની ટિકિટ રદ કરી છે અને તે મુજબ તેમની રિફંડની રકમ પ્રાપ્ત થઈ છે .

    
    
    (Release ID: 1650237) Visitor Counter : 5