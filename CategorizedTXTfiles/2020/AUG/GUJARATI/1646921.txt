      સ્વાસ્થ્ય અને પરિવાર કલ્યાણ મંત્રાલય

      ડિજિટલ ભારત માટે મોટી જીત: આરોગ્ય મંત્રાલયની ‘ઇ-સંજીવની’ ટેલિમેડિસિન સર્વિસે 2 લાખ ટેલિ-પરામર્શની વિક્રમજનક નોંધણી કરી
      Posted On: 19 AUG 2020 1:54PM by PIB Ahmedabad


    આરોગ્ય અને પરિવાર કલ્યાણ મંત્રાલયના ' ઇ-સંજીવની’ ડિજિટલ પ્લેટફોર્મ પર 2 લાખ ટેલિ-પરામર્શ પૂર્ણ થયા છે.


    આ સીમાચિહ્ન 9 ઓગસ્ટથી જ દસ દિવસના ટૂંકા સમયગાળામાં પ્રાપ્ત થયો હતો, જ્યારે કેન્દ્રીય આરોગ્ય અને પરિવાર કલ્યાણ મંત્રી ડૉ. હર્ષ વર્ધને 1.5 લાખ ટેલિ-પરામર્શની સમાપ્તિના સ્મરણાર્થે મળેલી બેઠકની અધ્યક્ષતા કરી હતી. પ્રધાનમંત્રીની ‘ડિજિટલ ઈન્ડિયા’ પહેલે આ મુહિમને એક પીઠબળ પૂરું પાડ્યું છે, તેમાં ઈસંજીવની પ્લેટફોર્મ દેખરેખ કરવાવાળા અને ચિકિત્સક સમુદાય અને કોવિડના સમયમાં આરોગ્યસંભાળ સેવાઓ મેળવનારા લોકો માટે તેની ઉપયોગીતા અને સરળ એક્સેસને સાબિત કરી છે.


    ઇ-સંજીવની પ્લેટફોર્મ દ્વારા બે પ્રકારની ટેલિમેડિસીન સેવાઓ પૂરી પાડવામાં આવે છે. ડોક્ટર-થી-ડોક્ટર (ઇ-સંજીવની) અને દર્દી થી ડોક્ટર (ઇ-સંજીવની ઓપીડી) ટેલિ-પરામર્શ. ઇ-સંજીવની એ આયુષ્માન ભારત હેલ્થ એન્ડ વેલનેસ સેન્ટર (એબી-એચડબલ્યુસી) હેઠળ લાગુ કરવામાં આવી રહ્યું છે. ‘હબ એન્ડ સ્પોક’ મોડેલમાં ઓળખાયેલ મેડિકલ કોલેજની હોસ્પિટલો સાથે મળીને તમામ 1.5 લાખ આરોગ્ય અને સુખાકારી કેન્દ્રોમાં ટેલિ-પરામર્શનો અમલ કરવાનો છે. રાજ્યોએ ‘સ્પોક્સ’ , એટલે કે એસએચસી , પીએચસી અને એચડબ્લ્યુસીને ટેલિ-પરામર્શ સેવાઓ પૂરી પાડવા મેડિકલ કોલેજો અને જિલ્લા હોસ્પિટલોમાં સમર્પિત ‘હબ્સ’ ની ઓળખ આપી છે અને સ્થાપના કરી છે. આરોગ્ય મંત્રાલયે એપ્રિલ 2020 માં કોવિડ -19 રોગચાળાને કારણે દર્દી-થી-ડોકટર ટેલિમેડિસિનને સક્ષમ કરતી બીજી ટેલિ-કન્સલ્ટેશન સર્વિસ ' ઇ-સંજીવની ઓપીડી ' શરૂ કરી હતી. તે કોવિડનો ફેલાવો અટકાવવા એક વરદાન સાબિત થઈ છે, જ્યારે તેની સાથે બિન-કોવિડ આવશ્યક આરોગ્યસંભાળ માટેની સેવાઓ પણ પૂરી પાડવામાં આવી હતી.


    ઇ-સંજીવનીનો અમલ અત્યાર સુધીમાં 23 રાજ્યો દ્વારા કરવામાં આવ્યો છે અને અન્ય રાજ્યો તેનો અમલ કરવાની પ્રક્રિયા કરી રહ્યા છે.


    આ પ્લેટફોર્મ દ્વારા આપવામાં આવતી ઇ-સ્વાસ્થ્ય સેવાઓનો ઉપયોગ કરી રહેલા ટોચના પાંચ રાજ્યોમાં તામિલનાડુ (56 , 346 પરામર્શ) , ઉત્તર પ્રદેશ (33 , 325) , આંધ્ર પ્રદેશ (29,400) , હિમાચલ પ્રદેશ (26,535) અને કેરળ (21,433) છે. આંધ્રપ્રદેશ 25 , 478 પરામર્શ સાથે સૌથી વધુ એચડબ્લ્યુસી-મેડિકલ કોલેજમાં ક્રિયાપ્રતિક્રિયા કરવામાં અગ્રેસર છે, જ્યારે તામિલનાડુ 56 , 346 પરામર્શ સાથે ઓપીડી સેવાઓમાં આગળ છે.


    SD/GP/BT

    
    
    (Release ID: 1646921) Visitor Counter : 15
    
    
      Read this release in: English , Urdu , Hindi , Marathi , Bengali , Assamese , Manipuri , Punjabi , Odia , Tamil , Telugu