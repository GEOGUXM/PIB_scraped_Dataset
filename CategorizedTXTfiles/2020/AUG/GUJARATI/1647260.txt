      સ્વાસ્થ્ય અને પરિવાર કલ્યાણ મંત્રાલય

      ભારતની સ્થિરતા સાથે આગળ કૂચ, એક દિવસમાં વિક્રમજનક 9 લાખથી વધારે પરીક્ષણો કર્યા
      
      પ્રત્યેક દસ લાખની વસતીએ પરીક્ષણોમાં સતત વધારો, આજે 23,668 થયા

      Posted On: 20 AUG 2020 1:39PM by PIB Ahmedabad

    સતત પરીક્ષણોના વધારા દ્વારા સ્થિરતાના પથ પર કૂચ, ભારતે દૈનિક પરીક્ષણોમાં એક નવું સીમાચિન્હ પાર કર્યું


    પ્રથમ વખત , એક જ દિવસમાં 9 લાખથી વધુ કોવિડ પરીક્ષણો કરવામાં આવ્યા છે. છેલ્લા 24 કલાકમાં 9,18,470 કોવિડ-19 પરીક્ષણો કરવામાં આવ્યા છે , ભારત દરરોજ 10 લાખ નમૂનાઓનું પરીક્ષણ કરવાના તેના સંકલ્પ તરફ સતત વધારો દર્શાવે છે.


    આ સિદ્ધિ સાથે , સંચિત પરીક્ષણો 3.25 કરોડ ( 3,26,61,252) થી વધુ થયા છે.


    દેશભરમાં વિસ્તૃત પરીક્ષણ લેબોરેટરી નેટવર્ક અને સરળ પરીક્ષણની સુવિધાના અસરકારક પગલાએ હાલની સંખ્યામાં નોંધપાત્ર વધારો આપ્યો છે. આ કેન્દ્રિત પ્રયાસોના પરિણામ રૂપે , પ્રત્યેક દસ લાખની વસતીએ પરીક્ષણો (ટીપીએમ)માં તીવ્ર વધારો થયો છે, જે 23668 થઈ ગયા છે. ટીપીએમ એ સતત વધારાનું વલણ જાળવી રાખ્યું છે.


    સતત વધતા પરીક્ષણોની સંખ્યા સાથે , પોઝિટીવીટી દરમાં એકદમ ઘટાડો થયો છે. જો કે પરીક્ષણોની વધુ સંખ્યા શરૂઆતમાં પોઝિટીવીટી દરમાં વધારો કરશે , પરંતુ કેટલાંક રાજ્યો / કેન્દ્રશાસિત કેન્દ્રોના અનુભવે એ સાબિત કર્યું છે કે , ત્વરિત આઇસોલેશન , અસરકારક ટ્રેકિંગ અને સમયસર તબીબી વ્યવસ્થાપન જેવા અન્ય પગલાં સાથે જોડાતાં તે આખરે ઓછું થઈ જશે.


    રાષ્ટ્રીય સરેરાશ 8% થી નીચે આવતા , 26 રાજ્યો / કેન્દ્રશાસિત પ્રદેશો એવા પણ છે જ્યાં રાષ્ટ્રીય સરેરાશ કરતા આ દર નીચો નોંધાઈ રહ્યો છે.


    ડાયગ્નોસ્ટિક લેબ્સના રાષ્ટ્રીય નેટવર્કમાં પણ સતત વધારો થયો છે. સરકારી ક્ષેત્રમાં 977 લેબ્સ અને 517 ખાનગી લેબ્સ સાથે , લેબ ઇન્ફ્રાસ્ટ્રક્ચરને આજે વધારીને 1494 લેબ કરવામાં આવી છે. આમાં સામેલ છે:

          + રીઅલ-ટાઇમ RT PCR આધારિત પરીક્ષણની લેબ: 764 ( સરકારી: 453 + ખાનગી: 311)
          + TrueNat આધારિત પરીક્ષણની લેબ: 611 ( સરકારી: 490 + ખાનગી: 121)
          + CBNAAT આધારિત પરીક્ષણની લેબ: 119 ( સરકારી: 34 + ખાનગી: 85)

    કોવિડ- 19 સંબંધિત ટેકનિકલ પ્રશ્નો , માર્ગદર્શિકાઓ અને સલાહ સૂચનો અંગે પ્રમાણભૂત અને અપડેટેડ માહિતી માટે કૃપા કરીને આ વેબસાઇટની નિયમિત મુલાકાત લો: https://www.mohfw.gov.in/ અને @MoHFW_INDIA.


    કોવિડ- 19 સંબંધિત કોઇપણ ટેકનિકલ પ્રશ્નો technicalquery.covid19@gov.in પર અને અન્ય પ્રશ્નો ncov2019@gov.in અને @CovidIndiaSeva પર મોકલી શકો છો.


    જો કોવિડ- 19 સંબંધિત કોઇપણ પ્રશ્ન હોય તો , કૃપા કરીને આરોગ્ય અને પરિવાર કલ્યાણ મંત્રાલયના હેલ્પલાઇન નંબર: + 91-11-23978046 અથવા 1075 ( ટૉલ ફ્રી) પર કૉલ કરો. કોવિડ- 19 અંગે રાજ્યો/ કેન્દ્ર શાસિત પ્રદેશોના હેલ્પલાઇન નંબરોની યાદી https://www.mohfw.gov.in/pdf/coronvavirushelplinenumber.pdf પર ઉપલબ્ધ છે.


    SD/GP/BT


    

    
    (Release ID: 1647260) Visitor Counter : 13
    
    
      Read this release in: English , Urdu , Hindi , Marathi , Bengali , Manipuri , Assamese , Punjabi , Odia , Tamil , Telugu , Malayalam
    
    
    

+