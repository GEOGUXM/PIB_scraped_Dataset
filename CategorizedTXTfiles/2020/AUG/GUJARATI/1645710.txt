      રેલવે મંત્રાલય

      લોકડાઉન દરમિયાન મુશ્કેલ પરિસ્થિતિ હોવા છતાં પશ્ચિમ રેલવેએ માલગાડીઓની 11,800 રેકોમાં લોડિંગ કરીને હાંસિલ કર્યું 3081 કરોડનું રાજસ્વ
      Posted On: 14 AUG 2020 12:30PM by PIB Ahmedabad


    કોરોના વાયરસને કારણે ઘોષિત થયેલ પૂર્ણ લોકડાઉન તથા વર્તમાનમાં પરિવહન અને શ્રમશક્તિની સૌથી મુશ્કેલ પરિસ્થિતિ હોવા છતાં પશ્ચિમ રેલવેએ તેની લોડિંગ ગતિવિધિઓને લગાતાર ચાલુ રાખી છે. આ આવશ્યક કાર્ય પશ્ચિમ રેલવેના કર્મઠ અધિકારીઓ તથા નિષ્ઠાવાન કર્મચારીઓના સામૂહિક પ્રયાસોના કારણે સંભવ થઈ શક્યું હતું. 22 માર્ચ, 2020થી લાગુ પૂર્ણ લોકડાઉન તથા વર્તમાન આંશિક લોકડાઉન દરમિયાન કઠિનતમ પરિસ્થિતિઓ અને વિકટ પડકારો હોવા છતાં, પશ્ચિમ રેલવેએ 11 ઓગસ્ટ, 2020 સુધી માલગાડીઓની 11,708 રેક લોડ કરીને ખૂબ પ્રશંસનીય કાર્ય કર્યું છે, જેના ફળસ્વરૂપ 3081.50 કરોડ રૂપિયાથી પણ વધુ રાજસ્વ પ્રાપ્ત કર્યું છે. સ્ટેશનો પર શ્રમશક્તિની અછત હોવા છતાં, પશ્ર્ચિમ રેલવે દ્વારા તેની માલવાહક ટ્રેનોના માધ્યમથી દેશભરમાં અત્યાવશ્યક સામગ્રીનું પરિવહન ખૂબ સારી રીતે કરવામાં આવ્યું હતું. જેમા પીઓએલના 1259, ખાતરના 2089, મીઠાનાં 633, ખાદ્યાન્નના 114, સિમેન્ટના 937, કોલસાના 453, કન્ટેનરોના 5473 તથા સામાન્ય માલના 54 રેકો સહિત કુલ 24.31 મિલિયન ટન વજનવાળી વિવિધ ગાડીઓને ઉત્તર-પૂર્વી ક્ષેત્રો સહિત દેશનાં વિવિધ રાજ્યોમાં મોકલવામાં આવેલ. આ સિવાય મિલેનિયમ પાર્સલ વેન તથા મિલ્ક ટેન્ક વેગનોના વિવિધ રેક દવાઓ, મેડિકલ કિટ, દૂધ પાવડર અને પ્રવાહી દૂધ જેવી વિવિધ આવશ્યક વસ્તુઓની માંગ અનુસાર પૂર્તિ કરવા માટે ઉત્તરી અને ઉત્તર-પૂર્વી ક્ષેત્રોમાં મોકલવામાં આવેલ. કુલ 23,039 માલગાડીઓને અન્ય ઝોનલ રેલો સાથે ઇન્ટરચેન્જ કરવામાં આવેલ, જેમાં 11,497 ટ્રેનો સોંપવામાં આવી અને 11,542 ટ્રેનોને પશ્ચિમ રેલવેના વિવિધ ઇન્ટરચેન્જ પોઇન્ટ પર લઈ જવામાં આવેલ. આ સમય દરમિયાન જમ્બોના 1535 રેક, BOXN ના 741 રેક અને BTPN ના 649 રેકો સહિત વિવિધ મહત્ત્વપૂર્ણ આવક રેકોનું પશ્ચિમ રેલવેના વિવિધ સ્ટેશનો પર મજૂરોની અછત હોવા છતાં અનલોડિંગ કરવામાં આવ્યું.


    પશ્ર્ચિમ રેલવેના મુખ્ય જનસંપર્ક અધિકારી શ્રી સુમિત ઠાકુર દ્વારા જારી કરાયેલ એક પ્રેસ વિજ્ઞપ્તિ અનુસાર 23 માર્ચ, 2020થી 11 ઓગસ્ટ, 2020 સુધી લગભગ 96,700 ટન વજનવાળી અત્યાવશ્યક સામગ્રીનું પરિવહન પશ્ર્ચિમ રેલવે દ્વારા તેની 460 પાર્સલ વિશેષ ગાડીઓના માધ્યમથી કરવામાં આવેલ છે, જેમાં કૃષિ ઉત્પાદનો, દવાઓ, માછલી, દૂધ વગેરે મુખ્યત્વે સમાવિષ્ટ હતા. આ પરિવહનના માધ્યમથી મળનારી આવક 31 કરોડ રૂપિયાથી વધુ રહી છે. આ સમય દરમિયાન 72 મિલ્ક સ્પેશિયલ ગાડીઓને પશ્ર્ચિમ રેલવે દ્વારા ચલાવવામાં આવી, જેમાં 54500 ટનથી વધુનું વજન હતું અને વેગનોના 100% ઉપયોગથી લગભગ 9.41 કરોડ રૂપિયાથી વધુ આવક પ્રાપ્ત થઈ છે. આ જ રીતે 33,000 ટનથી વધુ વજનવાળી 367 કોવિડ-19 વિશેષ ટ્રેનો પણ વિવિધ આવશ્યક વસ્તુઓના પરિવહન માટે ચલાવવામાં આવી, જેના દ્વારા અર્જિત કરાયેલ આવક 16.71 કરોડ રૂપિયાથી વધુ રહી. આ સિવાય 9108 ટન વજનવાળા 21 ઇન્ડેન્ટેડ રેક પણ લગભગ 100% ઉપયોગ સાથે ચલાવવામાં આવી, જેનાથી 4.78 કરોડ રૂપિયાથી વધુ આવક મેળવી. પશ્ર્ચિમ રેલવેએ દેશના વિવિધ ભાગોમાં સમયબદ્ધ પાર્સલ વિશેષ રેલગાડીઓ ચલાવવાનો ક્રમ સતત ચાલુ રાખેલ છે. 12 ઓગસ્ટ, 2020ના રોજ કુલ ચાર પાર્સલ સ્પેશિયલ ટ્રેનો પશ્ચિમ રેલવેથી રવાના થઈ, જેમાં પોરબંદરથી શાલીમાર, ઓખાથી ગુવાહાટી, દેવાસથી ચંડીગઢ અને કાંકરિયાથી સંકરેલ ગુડ્ઝ યાર્ડ માટે ચાલનારી ટ્રેનોનો સમાવિષ્ટ છે .

    
    
    (Release ID: 1645710) Visitor Counter : 7