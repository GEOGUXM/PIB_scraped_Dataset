      રેલવે મંત્રાલય

      પશ્ચિમ રેલવેની બીજી અનોખી ઉપલબ્ધીના અંતર્ગત બાંગ્લાદેશ માટે પહેલી પાર્સલ વિશેષ ટ્રેન ગુજરાતથી ચલાવવાનો નિર્ણય
      Posted On: 08 AUG 2020 9:48PM by PIB Ahmedabad


    પશ્ચિમ રેલ્વે એ ગુજરાતના અમદાવાદ મંડળથી બાંગ્લાદેશ માટેની પહેલી પાર્સલ સ્પેશિયલ ટ્રેન ચલાવવાનો નિર્ણય કરીને એક અનોખી સિદ્ધિ પ્રાપ્ત કરી છે.આ ટ્રેનનું લોડિંગ 8 ઓગસ્ટ 2020ના રોજ પશ્ચિમ રેલ્વે અંતર્ગત અમદાવાદ મંડળના કાંકરિયા યાર્ડ ખાતે શરૂ થશે અને લોડિંગ પૂર્ણ થયા પછી તે જ દિવસે સાંજ સુધી રવાના થવાની સંભાવના છે.પશ્ચિમ રેલ્વેના મહાપ્રબંધક શ્રી આલોક કંસલ અને પ્રમુખ મુખ્ય પરિચાલન પ્રબંધક શ્રી શૈલેન્દ્ર કુમાર ના ઉર્જાવાન નેતૃત્વ અને કુશળ માર્ગદર્શન હેઠળ અમદાવાદ મંડળની નવગઠિત બિઝનેસ ડેવલપમેન્ટ યુનિટની આ અનોખી ઉપલબ્ધી ભારતીય રેલ્વે પર પાર્સલ કારોબારના ક્ષેત્રમાં એક સીમા ચિહ્નરૂપ સાબિત થશે.


    પશ્ચિમ રેલ્વેના મુખ્ય જનસંપર્ક અધિકારી શ્રી સુમિત ઠાકુર દ્વારા જારી કરાયેલ એક અખબારી યાદી મુજબ બાંગ્લાદેશના બેનોપોલ સ્ટેશન માટે અમદાવાદ પાર્સલ કાર્યાલય માં વીપીયુ રેક માટે 20 વીપીયુ અને 1 એસ એલ આરનું ઇન્ડેન્ટ હાલમાં જ જારી કરવામાં આવ્યું છે.આ રેકમાં ભરવામાં આવનાર આવશ્યક સામગ્રી એકત્રિત કરવાની મંજૂરી 8 ઓગસ્ટ,2020 સુધી આપવામાં આવી છે.આ રેકમાં ભરવાની વસ્તુઓ માં 15 વીપીયુમાં ડેનિમ કાપડ અને 5 વીપીયુમાં રંગવા માટે ઉપયોગમાં આવતી સામગ્રી લોડ કરવામાં આવશે.આવો ટ્રાફિક અમદાવાદ મંડળમાં પહેલીવાર સુનિશ્ચિત કરવામાં આવ્યો છે અને તેનાથી લગભગ 31 લાખ રૂનું રાજસ્વ પ્રાપ્ત થશે. બાંગ્લાદેશ માટે અમદાવાદ મંડળની આ પહેલી પાર્સલ સ્પેશિયલ ટ્રેન છે,જે બાંગ્લાદેશના બેનાપોલ સુધી પહોંચવા માટે 2110 કિલોમીટરનું અંતર કાપશે.

    
    
    (Release ID: 1644488) Visitor Counter : 12