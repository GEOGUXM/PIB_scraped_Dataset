      આર્થિક બાબતો પર મંત્રીમંડળીય સમિતિ

      મંત્રીમંડળે 2020-21 માટે શેરડીની મોસમ દરમિયાન સુગર મિલ દ્વારા ખેડૂતોને ચુકવવા પાત્ર શેરડીના વાજબી અને વળતરક્ષમ ભાવોને મંજૂરી આપી
      Posted On: 19 AUG 2020 4:31PM by PIB Ahmedabad


    પ્રધાનમંત્રી શ્રી નરેન્દ્ર મોદીની અધ્યક્ષતામાં આર્થિક બાબતોની કેન્દ્રીય સમિતિએ 2020-21 માટે શેરડીની મોસમ ( ઓક્ટોબરથી સપ્ટેમ્બર ) દરમિયાન સુગર મિલ દ્વારા ખેડૂતોને ચુકવવા પાત્ર શેરડીના વાજબી અને વળતરક્ષમ ભાવો (FRP) ને મંજૂરી આપી છે . કૃષિ ખર્ચ અને કિંમતો માટેના પંચ (CACP) દ્વારા કરવામાં આવેલી ભલામણો અનુસાર આ મંજૂરી આપવામાં આવી છે , જે નીચે પ્રમાણે છે :


    I) 2020-21 માટે શેરડીની મોસમ દરમિયાન શેરડી માટે ચુકવવા પાત્ર FRP 10% ના મૂળભૂત પુનઃપ્રાપ્તિ દર માટે ક્વિન્ટલ દીઠ રૂ . 285/-


    ii) પુનઃપ્રાપ્તિ દરમાં 10% થી ઉપર પ્રત્યેક 0.1% ની વૃદ્ધિ માટે ક્વિન્ટલ દીઠ રૂ . 2.85 પ્રીમિયમ ; અને


    Iii) પુનઃપ્રાપ્તિ દરમાં પ્રત્યેક 0.1 ટકાના ઘટાડે FRP માં ક્વિન્ટલ દીઠ રૂ . 2.85 નો ઘટાડો જે એવી મિલોના સંદર્ભમાં લાગુ પડશે જેમની પુનઃપ્રાપ્તિ 10% થી ઓછી પરંતુ 9.5 ટકાથી વધુ હોય . જોકે , જે મિલોની પુનઃપ્રાપ્તિ 9.5 ટકા અથવા તેનાથી ઓછી હોય તેમના માટે ક્વિન્ટલ દીઠ રૂ . 270.75 નક્કી કરવામાં આવ્યા છે .


    શેરડીના ઉત્પાદકોને તેમની ઉપજ માટે વાજબી અને વળતરક્ષમ ભાવ મળે તે બાબતને ધ્યાનમાં રાખીને તેમના હિતમાં FRP નક્કી કરવામાં આવશે .


    શેરડીના ' વાજબી અને વળતરક્ષમ ભાવ’ શેરડી ( નિયંત્રણ ) આદેશ , 1966 અંતર્ગત નક્કી કરવામાં આવ્યા છે . આ ભાવ સમગ્ર દેશમાં એકસમાન રીતે લાગુ થવા પાત્ર રહેશે .


    SD/GP/BT

    
    
    (Release ID: 1647236) Visitor Counter : 11
    
    
      Read this release in: Marathi , Odia , Malayalam , Tamil , Assamese , Bengali , Manipuri , English , Urdu , Hindi , Punjabi , Telugu , Kannada