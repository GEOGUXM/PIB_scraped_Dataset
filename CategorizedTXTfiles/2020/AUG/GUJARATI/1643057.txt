      રેલવે મંત્રાલય

      લોકડાઉન દરમિયાન મુશ્કેલ પડકારો હોવા છતાં પશ્ચિમ રેલ્વેને ગુડ્સ ટ્રાફિકથી 2809 કરોડની આવક
      Posted On: 02 AUG 2020 5:19PM by PIB Ahmedabad


    કોરોનાવાયરસ ના કારણે લાગુ લોકડાઉન અને વર્તમાન પરિદ્રશ્ય વખતે પરિવહન અને શ્રમ ના સૌથી મુશ્કેલ પડકારો હોવા છતાં પશ્ચિમ રેલ્વે એ તેની લોડિંગ પ્રવૃત્તિઓ ચાલુ રાખી છે . આ મહત્વનું કાર્ય ફક્ત પશ્ચિમ રેલ્વેના કર્મઠ અધિકારીઓ અને નિષ્ઠાવાન કર્મચારીઓના પ્રયત્નોને કારણે શક્ય થયુ છે .


    પશ્ચિમ રેલ્વેના મુખ્ય જનસંપર્ક અધિકારી શ્રી સુમિત ઠાકુર દ્વારા જારી કરવામાં આવેલા એક અખબારી અહેવાલમાં જણાવવામાં આવ્યું છે કે 22 માર્ચ , 2020 થી લોકડાઉન અને વર્તમાન આંશિક લોકડાઉન દરમિયાન કઠિન પરિસ્થિતિઓ અને ભયંકર પડકારો હોવા છતાં પશ્ચિમ રેલ્વેએ 31 જુલાઈ , 2020 સુધી 10,798 માલગાડીઓલોડ કરીને પ્રશંસનીય કાર્ય કર્યું છે , જેના પરિણામે રૂ . 2809.64 કરોડ ની આવક થઈ છે વિવિધ સ્ટેશનો પર માનવશક્તિની અછત હોવા છતાં , વેસ્ટર્ન રેલ્વે તેની માલગાડીઓ દ્વારા દેશભરમાં જરૂરી સામગ્રી નું પરિવહન સુનિશ્ચિત કરી રહી છે . તેમાં પીઓએલના 1155 , ખાતરોના 1840 , મીઠાના 586 , અનાજના 109 , સિમેન્ટના 844 , કોલસાના 425 , કન્ટેનરના 5076 અને જનરલ ગુડ્સ ના 50 રેકો સહિત 22.1 મિલિયન ટન વજન વાળી ટ્રેનો પૂર્વીય પ્રદેશો માટે રવાના કરવામાં આવી છે . કુલ 21,157 માલગાડીઓને અન્ય ઝોનલ રેલ્વે સાથે જોડવામાં આવી હતી . જેમાંથી 10,561 ટ્રેનો સોંપવામાં આવી હતી અને 10,596 ટ્રેનોને પશ્ચિમ રેલ્વેના વિવિધ ઇન્ટરચેંજ પોઇન્ટ તરફ લઈ જવામાં આવી હતી . પશ્ચિમ રેલ્વેના વિવિધ સ્ટેશનો પર મજૂરોની અછત હોવા છતાં આ સમયગાળા દરમિયાન જમ્બોના 1406 રેક ,BOXN ના 695 રેક અને BTPN ના 598 રેક સહિત વિવિધ મહત્વપૂર્ણ ઇનકમિંગ રેકનું અનલોડિંગ સુનિશ્ચિત કરવામાં આવ્યું હતું .


    શ્રી ઠાકુરે જણાવ્યું હતું કે 23 માર્ચ , 2020 થી 31 જુલાઇ , 2020 સુધીમાં , લગભગ 88 હજાર ટન વજનની આવશ્યક સામગ્રી પશ્ચિમી રેલ્વે દ્વારા તેની 435 પાર્સલ ટ્રેનો દ્વારા કૃષિ ઉત્પાદનો , દવાઓ , માછલી , દૂધ વગેરે સહિતની સામગ્રી પરિવહન કરવામાં આવી છે . આ પરિવહન દ્વારા થતી આવક 28 કરોડ રૂપિયાથી વધુની થઈ છે . આ સમયગાળા દરમિયાન , પશ્ચિમ રેલ્વે દ્વારા 66 મિલ્ક સ્પેશિયલ ટ્રેનો દોડાવવામાં આવી હતી , જેમાં 50 હજાર ટનથી વધુનો ભાર હતો અને વેગનનો 100% ઉપયોગ કરવામાં આવ્યો હતો , જેની આવક લગભગ રૂ .8.60 કરોડ હતી . તેવી જ રીતે , વિવિધ આવશ્યક ચીજવસ્તુઓના પરિવહન માટે 31 , 000 ટનથી વધુ વજનવાળી 353 કોવિડ -19 વિશેષ પાર્સલ ટ્રેનો પણ ચલાવવામાં આવી હતી , જેનાથી રૂ .15.85 કરોડની આવક થઈ છે . આ સિવાય 6956 ટન વજનવાળા 16 ઇન્ડેન્ટેડ રેક્સ પણ લગભગ 100% ઉપયોગ સાથે ચલાવવામાં આવ્યા હતા , જેનાથી 3 . 55 કરોડ રૂપિયાથી વધુની આવક થઈ છે . પશ્ચિમ રેલ્વે દ્વારા દેશના જુદા જુદા ભાગોમાં સમયબ્ધ પાર્સલ સ્પેશિયલ ટ્રેનો ચલાવવા ની ચાલુ રાખવામાં આવી છે . આમાંથી ત્રણ પાર્સલ સ્પેશિયલ ટ્રેનો પશ્ચિમ રેલ્વેથી 1 ઓગસ્ટ 2020 ના રોજ નીકળી હતી જેમાં બાંદ્રા ટર્મિનસ થી જમ્મુ તાવી , કરમબેલી થી ન્યુ ગુવાહાટી માટે એક ઇન્ડેન્ટેડ રેક ચાલી અને પાલનપુર થી હિન્દ ટર્મિનલ માટે દૂધની વિશેષ ટ્રેન ચાલી હતી .

    
    
    (Release ID: 1643057) Visitor Counter : 9