      સ્વાસ્થ્ય અને પરિવાર કલ્યાણ મંત્રાલય

      કોવિડના કુલ નોંધાયેલા કેસમાંથી સક્રિય કેસની સંખ્યા માત્ર 22%
      
      સાજા થયેલાની સંખ્યા હવે 26 લાખ સુધી પહોંચી, સક્રિય કેસની સરખામણીએ 18 લાખ વધુ દર્દીઓ સાજા થયા

      Posted On: 28 AUG 2020 12:06PM by PIB Ahmedabad

    કેન્દ્રના વ્યૂહાત્મક અને ક્રમબદ્ધ ટેસ્ટ , ટ્રેક અને ટ્રીટ અભિગમના પાલન સાથે , ભારતમાં કોવિડ -19 ના દર્દીઓ સાજા થવાની સંખ્યામાં સતત વધારો નોંધાઇ રહ્યો છે જ્યારે મૃત્યુદર એકધારો ઘટી રહ્યો છે . છેલ્લા પાંચ મહિનામાં , કોવિડ -19 ના કુલ નોંધાયેલા કેસમાં 3/4 થી વધુ કેસ સાજા થયા છે જ્યારે સક્રિય કેસની સંખ્યા હાલમાં 1/4 કરતાં ઓછી છે .


    વધુને વધુ સંખ્યામાં દર્દીઓ સાજા થઇ રહ્યાં છે અને તેમને હોમ આઇસોલેશનમાંથી ( જો હળવા અને મધ્યમ લક્ષણો ધરાવતા કેસ હોય તો ) અને હોસ્પિટલોમાંથી ( ગંભીર અને તીવ્ર લક્ષણો ધરાવતા હોય તો ) રજા આપવામાં આવી રહી હોવાથી , ભારતમાં કોવિડમાંથી સાજા થયેલા દર્દીઓની સંખ્યા 26 લાખની નજીક પહોંચી ગઇ છે . છેલ્લા 24 કલાકમાં 60,177 દર્દીઓ સાજા થઇ ગયા છે . આ રાષ્ટ્રીય આંકડા સાથે , કોવિડ -19 ના દર્દીઓ સાજા થવાનો દર વધીને 76.28 % સુધી પહોંચી ગયો છે .


    સાજા થયેલા દર્દીઓની સંખ્યા દેશમાં હાલમાં સક્રિય કેસની સંખ્યાની સરખામણીએ 3.5 ગણી વધારે છે , સક્રિય કેસની સંખ્યા કુલ નોંધાયેલા કેસમાંથી 21.90 % છે . મોટી સંખ્યામાં દર્દીઓ સાજા થઇ રહ્યાં હોવાથી , સાજા થયેલા દર્દીઓ અને સક્રિય દર્દીઓની સંખ્યા વચ્ચેનો તફાવત સતત વધી રહ્યો છે . આજે સાજા થયેલા દર્દીઓની સંખ્યાનો તફાવત 18 લાખનો આંકડો પાર કરીને 18,41,925 નોંધાયો છે .


    ભારતમાં કોવિડ -19 ના વ્યવસ્થાપન માટે વ્યાપક પણે વિકસતા વૈશ્વિક સંદર્ભમાં રહીને કેન્દ્ર સરકાર દ્વારા તબક્કાવાર અને વિકસતો વ્યૂહાત્મક અભિગમ અપનાવવામાં આવ્યો છે . સર્વેલન્સ પર વહેલી તકે ધ્યાન આપવાની અને ઘરે - ઘરે જઇને સર્વે દ્વારા સંપર્ક ટ્રેસિંગની કામગીરી સતત મજબૂત બનાવવામાં આવી રહી છે અને પોઝિટીવ કેસનું વહેલા નિદાન થઇ શકે તે માટે પરીક્ષણોની સંખ્યામાં વધારો કરવામાં આવી રહ્યો છે . આનાથી પુષ્ટિ થયેલા પોઝિટીવ કેસને જો હળવા અથવા મધ્યમ લક્ષણો હોય તો ઘરમાં અને તીવ્ર તેમજ ગંભીર લક્ષણો ધરાવતા દર્દીઓને હોસ્પિટલમાં તાત્કાલિક ધોરણે આઇસોલેશનમાં મોકલવાનું સુનિશ્ચિત થઇ શક્યું છે .


    કેન્દ્ર દ્વારા ત્રણ સ્તરીય સમર્પિત કોવિડ સુવિધાઓ – ગંભીર સારવારના વ્યવસ્થાપન માટે ICU બેડ , વેન્ટિલેટર્સ વગેરે સાથે સમર્પિત કોવિડ હોસ્પિટલ ( DCH ); ઓક્સિજન બેડ અને કૉલ પર ડૉક્ટરની સુવિધા સાથે સમર્પિત કોવિડ આરોગ્ય કેન્દ્રો (DCHC) અને આઇસોલેશન બેડ સાથે કોવિડ સંભાળ કેન્દ્રો (CCC) દ્વારા દેશવ્યાપી પ્રતિક્રિયા અને વ્યવસ્થાપન હાથ ધરવામાં આવ્યું છે . આજની તારીખે , દેશમાં 1723 DCH, 3883 DCHC અને 11,689 CCC ઉપલબ્ધ છે જેમાં કુલ 15,89,105 આઇસોલેશન બેડ , 2,17,128 ઓક્સિજન સમર્થિત બેડ અને 57,380 ICU બેડની સુવિધા ઉપલબ્ધ છે . પોઝિટીવ કેસના અસરકારક વ્યવસ્થાપનના કારણે મૃત્યુદરમાં પ્રગતિપૂર્વક ઘટાડો નોંધાઇ રહ્યો છે અને આજે કોવિડના દર્દીઓનો મૃત્યુદર ઘટીને 1.82 % સુધી પહોંચી ગયો છે .


    કોવિડ- 19 સંબંધિત ટેકનિકલ પ્રશ્નો , માર્ગદર્શિકાઓ અને સલાહ સૂચનો અંગે પ્રમાણભૂત અને અપડેટેડ માહિતી માટે કૃપા કરીને આ વેબસાઇટની નિયમિત મુલાકાત લો: https://www.mohfw.gov.in/ અને @MoHFW_INDIA.


    કોવિડ- 19 સંબંધિત કોઇપણ ટેકનિકલ પ્રશ્નો technicalquery.covid19@gov.in પર અને અન્ય પ્રશ્નો ncov2019@gov.in અને @CovidIndiaSeva પર મોકલી શકો છો.


    જો કોવિડ- 19 સંબંધિત કોઇપણ પ્રશ્ન હોય તો , કૃપા કરીને આરોગ્ય અને પરિવાર કલ્યાણ મંત્રાલયના હેલ્પલાઇન નંબર: + 91-11-23978046 અથવા 1075 ( ટૉલ ફ્રી) પર કૉલ કરો. કોવિડ- 19 અંગે રાજ્યો/ કેન્દ્ર શાસિત પ્રદેશોના હેલ્પલાઇન નંબરોની યાદી https://www.mohfw.gov.in/pdf/coronvavirushelplinenumber.pdf પર ઉપલબ્ધ છે.


    SD/GP/BT

    
    
    (Release ID: 1649192) Visitor Counter : 9
    
    
      Read this release in: English , Urdu , Marathi , Hindi , Manipuri , Assamese , Bengali , Punjabi , Odia , Tamil , Telugu , Malayalam