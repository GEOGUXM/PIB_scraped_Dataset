      संचार एवं सूचना प्रौद्योगिकी मंत्रालय

      श्री संजय धोत्रे ने रेडियो नेटवर्क पर आधारित संपूर्ण दूरसंचार कनेक्टिविटी भारत एयर फाइबर का उद्घाटन किया
      Posted On: 02 AUG 2020 12:43PM by PIB Delhi


    केंद्रीय एचआरडी , इलेक्ट्रोनिक्स , संचार एवं आईटी राज्य मंत्री श्री संजय धोत्रे ने आज महाराष्ट्र के अकोला में ‘ भारत एयर फाइबर सेवाओं ‘ का उद्घाटन किया। भारत एयर फाइबर सेवाओं के उद्घाटन के साथ ही , अकोला और वाशिम जिले के निवासी मांग के आधार पर वायरलेस इंटरनेट कनेक्शन प्राप्त कर सकेंगे।


    भारत एयर फाइबर सेवाएं बीएसएनएल द्वारा भारत सरकार की डिजिटल इंडिया पहलों के एक हिस्से के रूप में प्रस्तुत की गई हैं और इसका लक्ष्य बीएसएनएल स्थान से 20 किमी के दायरे में वायरलेस कनेक्टिविटी उपलब्ध कराना है और इस प्रकार दूरदूराज के स्थान के ग्राहक भी लाभान्वित हो सकेंगे क्योंकि टेलीकॉम इंफ्रास्ट्रक्चर पाटनर्स (टीआईपी) की सहायता से बीएसएनएल सबसे सस्ती सेवाएं उपलब्ध कराती है।


    बीएसएनएल अकोला और वाशिम जिले के बीएसएनएल के स्थानीय व्यावसायिक साझीदारों के जरिये ‘ भारत एयर फाइबर सेवाएं ‘ प्रदान कर रही है और ये सेवाएं शीघ्रता से सबसे तेज इंटरनेट कनेक्टिविटी उपलब्ध कराएंगी। ये सेवाएं विशिष्ट हैं और दूसरे ऑपरेटरों से अलग है क्योंकि बीएसएनएल असीमित नि:शुल्क वायस कालिंग उपलब्ध करा रही है।


    बीएसएनएल इस उच्च प्रौद्योगिकी सेवाओं के साथ अपना ग्राहक बढ़ाएगी , इसके साथ बीएसएएनएल अकोला और वाशिम जिले के स्थानीय निवासियों को टेलीकाम इंफ्रास्ट्रक्चर पाटनर्स (टीआईपी) के रूप में बीएसएनएल के साथ हाथ मिलाने का एक बड़ा अवसर भी उपलब्ध करा रही है। वे नियमित रूप से प्रति महीने लगभग एक लाख रुपये नियमित मासिक आमद प्राप्त करेंगे और इस प्रकार भारत सरकार की ‘ आत्म निर्भर भारत ‘ पहलों के तहत आत्म निर्भर भी बन सकेंगे।


    ये भारत एयर फाइबर सेवाएं उचित लागत पर सबसे तेज वायरलेस इंटरनेट कनेक्टिविटी तथा वायस सेवाओं के नए रास्ते खोलती हैं। बीएसएनएल 100 एमबीपीएस स्पीड तक भारत एयर फाइबर कनेक्टिविटी उपलब्ध कराती है। बीएसएनएल वायरलाइन एवं वायरलेस वर्गों में आकर्षक ब्रॉडबैंड प्लान की पेशकश कर रही है तथा लॉकडाउन के दौरान बीएसएनएल इंटरनेट कनेक्टिविटी के लिए सबसे भरोसेमंद ब्रांड के रूप् में सामने आई। इस प्रकार उसने सरकार एवं कई निजी कंपनियों द्वारा आरंभ वर्क फ्राम होम को सफलतापूर्वक कार्यान्वित किया।


    बीएसएनएल सफलतापूर्वक लैंडलाइन/ ब्रॉडबैंड एवं फाइबर एफटीटीएच कनेक्शन उपलब्ध करा रही है। 2020 के जुलाई महीने में बीएसएनएल ने महाराष्ट्र सर्किल में 15000 एफटीटीएच कनेक्शन तथा पूरे भारत में 162000 एफटीटीएच कनेक्शन उपलब्ध कराया है। सख्त लॉकडाउन एवं कोविड- 19 महामारी के दौरान ये उल्लेखनीय उपलब्धियां हैं।


    वायरलेस भारत एयर फाइबर के लॉन्‍च के साथ , मांग किए जाने पर बहुत त्वरित गति से अधिक कनेक्शन उपलब्ध कराये जा सकेंगे। बीएसएनएल अकोला और वाशिम जिले के सभी निवासियों से अपील करती है कि वे इस गुणवत्तापूर्ण एवं सर्वाधिक किफायती सेवाओं का लाभ उठायें।


    ***


    एसजी/एएम/एसकेजे/एसएस

    
    
    (Release ID: 1643026) Visitor Counter : 225
    
    
      Read this release in: Telugu , English , Urdu , Assamese , Bengali , Manipuri , Punjabi , Tamil