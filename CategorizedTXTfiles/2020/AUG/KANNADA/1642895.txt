      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ಕೋವಿಡ್-19: ಸಾವಿನ ಪ್ರಮಾಣ ತಗ್ಗುತ್ತಿರುವ ಹಿನ್ನೆಲೆ; ವೆಂಟಿಲೇಟರ್ ಗಳ ರಫ್ತಿಗೆ ಅನುಮತಿ ನೀಡಲು ಕೇಂದ್ರ ಸರ್ಕಾರ ನಿರ್ಧಾರ
      Posted On: 01 AUG 2020 4:53PM by PIB Bengaluru


    ಕೋವಿಡ್ -19 ಕುರಿತ ಸಚಿವರ ಉನ್ನತಾಧಿಕಾರ ಸಮಿತಿ ( ಜಿಒಎಂ ), ಭಾರತದಲ್ಲಿ ತಯಾರಿಸಿದ ವೆಂಟಿಲೇಟರ್ ಗಳ ರಫ್ತು ಮಾಡಲು ಅವಕಾಶ ಕೋರಿ ಕೇಂದ್ರ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ ಮಂಡಿಸಿದ್ದ ಪ್ರಸ್ತಾವ ಕ್ಕೆ ಅನುಮೋದನೆ ನೀಡಿದೆ . ಈ ನಿರ್ಧಾರವನ್ನು ವಿದೇಶ ವ್ಯಾಪಾರ ಮಹಾನಿರ್ದೇಶಕರು ( ಡಿಜಿಎಫ್ ಟಿ ) ಅವರಿಗೆ ತಿಳಿಸಲಾಗಿದ್ದು , ದೇಶೀಯವಾಗಿ ತಯಾರಿಸಲಾದ ವೆಂಟಿಲೇಟರ್ ಗಳ ರಫ್ತಿಗೆ ಅಗತ್ಯ ನೆರವು ಹಾಗೂ ಮುಂದಿನ ಕ್ರಮ ಕೈಗೊಳ್ಳುವಂತೆ ಸೂಚಿಸಲಾಗಿದೆ .


    ದೇಶದಲ್ಲಿ ಕೋವಿಡ್ -19 ಸೋಂಕಿತ ರೋಗಿಗಳ ಸಾ ವಿನ ಪ್ರಮಾಣ ನಿಯಂತ್ರಣದಲ್ಲಿರುವ ಹಿನ್ನೆಲೆಯಲ್ಲಿ ಈ ಮಹತ್ವದ ನಿರ್ಧಾರವನ್ನು ಭಾರತ ಕೈಗೊಂಡಿದೆ . ಸದ್ಯ ಭಾರತದಲ್ಲಿ ಸೋಂಕಿತರ ಸಾವಿನ ಪ್ರಮಾಣ ಶೇ .2.15 ರಷ್ಟಿದ್ದು , ಅದರ ಅರ್ಥ ಕೆಲವೇ ಕೆಲವು ಸೋಂಕಿತರು ಮಾತ್ರ ವೆಂಟಿಲೇಟರ್ ಗಳಲ್ಲಿದ್ದಾರೆ ಎಂಬುದು . 2020 ರ ಜುಲೈ 31 ರ ವರೆಗೆ ದೇಶಾದ್ಯಂತ ಶೇ .0.22 ರಷ್ಟು ಸೋಂಕಿತ ರೋಗಿಗಳು ಮಾತ್ರ ವೆಂಟಿಲೇಟರ್ ನಲ್ಲಿದ್ದಾರೆ . ಆದರೆ ದೇಶದಲ್ಲಿ ದೇಶೀಯ ವೆಂಟಿಲೇಟರ್ ಉತ್ಪಾದನಾ ಸಾಮರ್ಥ್ಯ ಗಣನೀಯವಾಗಿ ಏರಿಕೆಯಾಗಿದೆ . 2020 ರ ಜನವರಿಗೆ ಹೋಲಿಸಿದರೆ ಪ್ರಸ್ತುತ ದೇಶದಲ್ಲಿ 20 ಕ್ಕೂ ಅಧಿಕ ದೇಶೀಯ ವೆಂಟಿಲೇಟರ್ ಉತ್ಪಾದಕರು ಉತ್ಪಾದನಾ ಕಾರ್ಯದಲ್ಲಿ ತೊಡಗಿದ್ದಾರೆ .


    ಕಳೆದ ಮಾರ್ಚ್ 2020 ರಲ್ಲಿ ಸಮರ್ಪಕವಾಗಿ ಕೋವಿಡ್ -19 ಎದುರಿಸಲು ಹಾಗೂ ದೇಶೀಯವಾಗಿ ವೆಂಟಿಲೇಟರ್ ಗಳು ಲಭ್ಯವಾಗುವಂತೆ ಮಾಡಲು ವೆಂಟಿಲೇಟರ್ ಗಳ ರಫ್ತಿಗೆ ನಿಷೇಧ / ನಿರ್ಬಂಧ ವಿಧಿಸಲಾಗಿತ್ತು . 24.03.2020 ರಿಂದ ಜಾರಿಗೆ ಬರುವಂತೆ ಡಿಜಿಎಫ್ ಟಿ ಅಧಿಸೂಚನೆ ಮೂಲಕ ಎಲ್ಲ ಬಗೆಯ ವೆಂಟಿಲೇಟರ್ ಗಳ ರಫ್ತು ನಿಷೇಧಿಸಲಾಗಿತ್ತು . ಇದೀಗ ವೆಂಟಿಲೇಟರ್ ಗಳ ರಫ್ತಿಗೆ ಅನುಮತಿ ನೀಡಿರುವುದರಿಂದ ದೇಶೀಯ ವೆಂಟಿಲೇಟರ್ ಉತ್ಪಾದಕರಿಗೆ ಹೊಸ ಮಾರುಕಟ್ಟೆಗಳನ್ನು ಪಡೆಯುವಂತಹ ಸ್ಥಾನ ತಲುಪಿವೆ ಮತ್ತು ಭಾರತೀಯ ವೆಂಟಿಲೇಟರ್ ಗಳು ವಿದೇಶಗಳಲ್ಲಿ ಬಳಕೆಯಾಗಲಿವೆ .


    ***

    
    
    (Release ID: 1642895) Visitor Counter : 17
    
    
      Read this release in: Punjabi , English , Urdu , Hindi , Marathi , Bengali , Manipuri , Assamese , Odia , Tamil , Telugu , Malayalam