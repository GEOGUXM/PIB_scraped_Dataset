      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ಕೋವಿಡ್-19 ಪರೀಕ್ಷೆಯಲ್ಲಿ ಭಾರೀ ಹೆಚ್ಚಳ, ಭಾರತದಲ್ಲಿ 4.23 ಕೋಟಿಗೂ ಹೆಚ್ಚು ಪರೀಕ್ಷೆ
      
      ಕರ್ನಾಟಕ ಸೇರಿದಂತೆ ಮಹಾರಾಷ್ಟ್ರ, ಆಂಧ್ರಪ್ರದೇಶದ ಮೂರು ರಾಜ್ಯಗಳಲ್ಲಿ ಶೇ.43 ರಷ್ಟು ಪ್ರಕರಣಗಳು ದಾಖಲು

      Posted On: 31 AUG 2020 12:24PM by PIB Bengaluru

    ಭಾರತವು ಕೋವಿಡ್ -19 ಪರೀಕ್ಷೆಯನ್ನು ವ್ಯಾಪಕವಾಗಿ ನಡೆಸುತ್ತಿದ್ದು ಇದರಿಂದಾಗಿ ಪರೀಕ್ಷೆಯ ಪ್ರಮಾಣದಲ್ಲಿ ಭಾರೀ ಹೆಚ್ಚಳವಾಗಿದೆ . 2020 ರ ಜನವರಿಯಲ್ಲಿ ಪುಣೆಯ ಪ್ರಯೋಗಾಲಯದಲ್ಲಿ ಒಂದು ಪರೀಕ್ಷೆಯಿಂದ ಪ್ರಾರಂಭವಾದ ಕೋವಿಡ್ -19 ಪರೀಕ್ಷೆಯು , 2020 ರ ಆಗಸ್ಟ್ ‌ ನಲ್ಲಿ ದೈನಂದಿನ ಪರೀಕ್ಷಾ ಸಾಮರ್ಥ್ಯವು 10 ಲಕ್ಷಕ್ಕೂ ಹೆಚ್ಚಾಗಿದೆ .


    ದೇಶದ ಒಟ್ಟಾರೆ ಪರೀಕ್ಷೆಗಳು ಇಂದು 4.23 ಕೋಟಿ ದಾಟಿವೆ . ಕಳೆದ 24 ಗಂಟೆಗಳಲ್ಲಿ 8,46,278 ಪರೀಕ್ಷೆಗಳನ್ನು ನಡೆಸಲಾಗಿದೆ .


    ಕಳೆದ 24 ಗಂಟೆಗಳಲ್ಲಿ ಭಾರತದಲ್ಲಿ 78,512 ಪ್ರಕರಣಗಳು ದಾಖಲಾಗಿವೆ (2020 ರ ಆಗಸ್ಟ್ 30, ಭಾನುವಾರ ). ಆದ್ದರಿಂದ ಕಳೆದ 24 ಗಂಟೆಗಳಲ್ಲಿ ಸುಮಾರು 80,000 ಪ್ರಕರಣಗಳು ವರದಿಯಾಗಿವೆ ಎಂಬ ಕೆಲವು ಮಾಧ್ಯಮ ಸಂಸ್ಥೆಗಳ ವರದಿಯು ನಿರಾಧಾರವಾಗಿದೆ .


    ಕಳೆದ 24 ಗಂಟೆಗಳಲ್ಲಿ ವರದಿಯಾದ ಹೊಸ ಪ್ರಕರಣಗಳಲ್ಲಿ ಶೇ .70 ರಷ್ಟು ಏಳು ರಾಜ್ಯಗಳಿಂದ ದಾಖಲಾಗಿವೆ . ಈ ಪೈಕಿ ಮಹಾರಾಷ್ಟ್ರದಲ್ಲಿ ಗರಿಷ್ಠ ಸುಮಾರು ಶೇ .21 ರಷ್ಟು ಪ್ರಕರಣಗಳು ವರದಿಯಾಗಿವೆ . ಆಂಧ್ರಪ್ರದೇಶ ( ಶೇ .13.5), ಕರ್ನಾಟಕ ( ಶೇ .11.27) ಮತ್ತು ತಮಿಳುನಾಡಿನಲ್ಲಿ ಶೇ .8.27 ರಷ್ಟು ಕೋವಿಡ್ -19 ಪ್ರಕರಣಗಳು ಪತ್ತೆಯಾಗಿವೆ . ಉತ್ತರ ಪ್ರದೇಶ ಶೇ .8.27, ಪಶ್ಚಿಮ ಬಂಗಾಳ ಶೇ .3.85 ಮತ್ತು ಒಡಿಶಾದಲ್ಲಿ ಶೇ .3.84 ಪ್ರಕರಣಗಳು ವರದಿಯಾಗಿವೆ .


    ದೇಶದ ಒಟ್ಟು ಪ್ರಕರಣಗಳಲ್ಲಿ ಶೇ .43 ಪ್ರಕರಣಗಳು ಕೇವಲ ಮೂರು ರಾಜ್ಯಗಳಲ್ಲಿ ಅಂದರೆ , ಮಹಾರಾಷ್ಟ್ರ , ಆಂಧ್ರಪ್ರದೇಶ ಮತ್ತು ಕರ್ನಾಟಕದಲ್ಲಿ ದಾಖಲಾಗಿವೆ . ಒಟ್ಟು ಪ್ರಕರಣಗಳಲ್ಲಿ ಶೇ .11.66 ರಷ್ಟು ತಮಿಳುನಾಡಿನಲ್ಲಿ ವರದಿಯಾಗಿವೆ .


    ಕೋವಿಡ್ -19 ರಿಂದಾಗಿ ಕಳೆದ 24 ಗಂಟೆಗಳಲ್ಲಿ ಸಂಭವಿಸಿದ ಸಾವುಗಳಲ್ಲಿ ಮಹಾರಾಷ್ಟ್ರ , ಆಂಧ್ರಪ್ರದೇಶ ಮತ್ತು ಕರ್ನಾಟಕದಲ್ಲಿ ಸುಮಾರು ಶೇ .50 ರಷ್ಟಿವೆ . ಮಹಾರಾಷ್ಟ್ರವು ಶೇ .30.48 ರಷ್ಟು ಸಾವುಗಳನ್ನು ದಾಖಲಿಸಿದೆ .


    ಕೇಂದ್ರ ಸರ್ಕಾರವು ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳೊಂದಿಗೆ ಸತತವಾಗಿ ಕೆಲಸ ಮಾಡುತ್ತಿದೆ . ಹೆಚ್ಚಿನ ಪ್ರಮಾಣದಲ್ಲಿ ಪರೀಕ್ಷೆಗಳನ್ನು ಕೈಗೊಳ್ಳಲು , ಮರಣ ಪ್ರಮಾಣವನ್ನು ಕಡಿಮೆ ಮಾಡಲು ಪರಿಣಾಮಕಾರಿ ಕ್ಲಿನಿಕಲ್ ನಿರ್ವಹಣೆ ಮಾಡಲು ಮತ್ತು ವಿವಿಧ ಹಂತಗಳಲ್ಲಿ ಸಮರ್ಥ ಮೇಲ್ವಿಚಾರಣೆಯೊಂದಿಗೆ ಜೀವಗಳನ್ನು ಉಳಿಸಲು ರಾಜ್ಯಗಳಿಗೆ ಸೂಚಿಸಲಾಗಿದೆ . ಪರೀಕ್ಷೆಗಳ ಹೆಚ್ಚಳದಿಂದಾಗಿ ಪ್ರಕರಣಗಳಲ್ಲಿಯೂ ಏರಿಕೆ ಕಂಡುಬರುತ್ತಿದೆ ಮತ್ತು ಹೆಚ್ಚಿನ ಸಾವುಗಳು ವರದಿಯಾಗುತ್ತಿವೆ .


    ಕೋವಿಡ್ -19 ಸಂಬಂಧಿತ ತಾಂತ್ರಿಕ ಸಮಸ್ಯೆಗಳು , ಮಾರ್ಗಸೂಚಿಗಳು ಮತ್ತು ಸಲಹೆಗಳ ಎಲ್ಲಾ ಅಧಿಕೃತ ಮತ್ತು ಇತ್ತೀಚಿನ ಮಾಹಿತಿಗಾಗಿ https://www.mohfw.gov.in/ ಮತ್ತು oMoHFW_INDIA ಜಾಲತಾಣಗಳಿಗೆ ದಯವಿಟ್ಟು ಭೇಟಿ ನೀಡಿ .


    ಕೋವಿಡ್ -19 ಕ್ಕೆ ಸಂಬಂಧಿಸಿದ ತಾಂತ್ರಿಕ ಪ್ರಶ್ನೆಗಳನ್ನು technicalquery.covid19@gov.in ಗೆ ಮತ್ತು ಇತರ ಪ್ರಶ್ನೆಗಳನ್ನು ncov2019@gov.in ಮತ್ತು ovCovidIndiaSeva ಗೆ ಕಳುಹಿಸಬಹುದು .


    ***

    
    
    (Release ID: 1650130) Visitor Counter : 7
    
    
      Read this release in: Punjabi , Malayalam , English , Urdu , Marathi , Hindi , Bengali , Assamese , Manipuri , Gujarati , Odia , Tamil , Telugu