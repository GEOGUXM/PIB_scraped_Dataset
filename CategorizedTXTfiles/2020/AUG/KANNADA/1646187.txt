      ರಾಸಾಯನಿಕ ಮತ್ತು ರಸಗೊಬ್ಬರ ಸಚಿವಾಲಯ

      ಜನೌಷಧಿ ಕೇಂದ್ರಗಳ ಮೂಲಕ ಸೌಲಭ್ಯ ವಂಚಿತ ಮಹಿಳೆಯರಿಗೆ ಪ್ರತಿ ಪ್ಯಾಡ್ ಗೆ ಕನಿಷ್ಠ ಬೆಲೆ 1 ರೂ.ನಂತೆ 5 ಕೋಟಿಗೂ ಅಧಿಕ ಸ್ಯಾನಿಟರಿ ನ್ಯಾಪ್ಕಿನ್ ವಿತರಣೆ
      Posted On: 15 AUG 2020 6:43PM by PIB Bengaluru


    ದೇಶದ ಮಹಿಳೆಯರ ಅದರಲ್ಲೂ ಸೌಲಭ್ಯ ವಂ ಚಿತ ಮಹಿಳೆಯರ ನೈರ್ಮಲ್ಯ ಮತ್ತು ಆರೋಗ್ಯಕ್ಕೆ ಸರ್ಕಾರ ಹೆಚ್ಚಿನ ಕಾಳಜಿ ವಹಿಸಿದೆ ಎಂದು ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವ ರು ತಿಳಿಸಿದ್ದಾರೆ .


    74 ನೇ ಸ್ವಾತಂತ್ರ್ಯ ದಿನದ ಸಂದರ್ಭದಲ್ಲಿ ಕೆಂಪುಕೋಟೆಯ ವೇದಿಕೆಯಿಂದ ರಾಷ್ಟ್ರವನ್ನುದ್ದೇಶಿಸಿ ಮಾತನಾಡಿದ ಪ್ರಧಾನಮಂತ್ರಿಯವರು ಬಡ ಹೆಣ್ಣುಮಕ್ಕಳ ಮತ್ತು ಸೋದರಿಯರ ಆರೋಗ್ಯ ಮತ್ತು ನೈರ್ಮಲ್ಯದ ಕಾಳಜಿಯನ್ನು ಸರ್ಕಾರ ವಹಿಸಿದ್ದು , ಕೈಗೆಟಕುವ ದರದಲ್ಲಿ ಆರೋಗ್ಯ ಸಂಬಂಧಿ ಉತ್ಪನ್ನಗಳು ದೊರಕುವಂತೆ ಮಾಡಿದೆ ಎಂದು ಹೇಳಿದರು . ಈ ನಿಟ್ಟಿನಲ್ಲಿ 6 ಸಾವಿರ ಜನೌಷಧಿ ಕೇಂದ್ರಗಳ ಮೂಲಕ ಸೌಲಭ್ಯ ವಂಚಿತ ಮಹಿಳೆಯರಿಗೆ 5 ಕೋಟಿಗೂ ಅಧಿಕ ಸ್ಯಾನಿಟರಿ ನ್ಯಾಪ್ಕಿನ್ ಗಳನ್ನು ತಲಾ 1 ರೂ . ನಂತೆ ವಿತರಿಸಲಾಗಿದೆ ಎಂದು ಅವರು ತಿಳಿಸಿದರು .


    ಪ್ರಧಾನಮಂತ್ರಿಯವರು ಈ ಘೋಷಣೆ ಮಾಡಿರುವ ಕುರಿತಂತೆ ಮಾತನಾಡಿದ ಕೇಂದ್ರ ರಾಸಾಯನಿಕ ಮತ್ತು ರಸಗೊಬ್ಬರ ಖಾತೆ ಸಚಿವ ಶ್ರೀ ಡಿ . ವಿ . ಸದಾನಂದಗೌಡ , ಪ್ರಧಾನಮಂತ್ರಿ ನರೇಂದ್ರ ಮೋದಿ ಅವರ ನಿರಂತರ ಮಾರ್ಗದರ್ಶನ ಮತ್ತು ಬೆಂಬಲದಿಂದ ಈ ಸಾಧನೆ ಸಾಧ್ಯವಾಯಿತು ಎಂದು ಹೇಳಿದರು . 6 ಸಾವಿರ ಜನೌಷಧಿ ಕೇಂದ್ರಗಳ ಜಾಲವು ಜನರಿಗೆ ಅದರಲ್ಲೂ ಸೌಲಭ್ಯ ವಂಚಿತರಿಗೆ ಸೇವೆ ಮಾಡಲು ಸಜ್ಜಾಗಿದ್ದು , ಇದು ಪ್ರತಿ ಪ್ಯಾಡ್ ಗೆ 1 ರೂ . ನಂತೆ 5 ಕೋಟಿ ಸ್ಯಾನಿಟರಿ ಪ್ಯಾಡ್ ಗಳ ವಿತರಣೆಯ ಮೂಲಕ ಬಿಂಬಿತವಾಗಿದೆ ಎಂದರು .


    ಪ್ರಧಾನಮಂತ್ರಿಯವರ ದೃಷ್ಟಿಕೋನದ ಈಡೇರಿಕೆಗಾಗಿ ಪ್ರಧಾನಮಂತ್ರಿ ಜನೌಷಧ ಕೇಂದ್ರಗಳ ಮೂಲಕ ಅತ್ಯಾವಶ್ಯಕ ಮತ್ತು ಗುಣಮಟ್ಟದ ಔಷಧಗಳನ್ನು ಕೈಗೆಟಕುವ ದರದಲ್ಲಿ ಸರ್ಕಾರ ನಿರಂತರವಾಗಿ ಪೂರೈಸುತ್ತಿದೆ ಎಂದು ಸದಾನಂದ ಗೌಡ ತಿಳಿಸಿದರು .


    ರಾಸಾಯನಿಕ ಮತ್ತು ರಸಗೊಬ್ಬರ ಖಾತೆ ರಾಜ್ಯ ಸಚಿವ ಶ್ರೀ ಮನ್ಸುಖ್ ಮಾಂಡವೀಯ ಮಾತನಾಡಿ , ಪ್ರಧಾನ ಮಂತ್ರಿಗಳ ದೃಢ ಬದ್ಧತೆಯಿಂದಾಗಿ ವಿವಿಧ ಕ್ಷೇತ್ರಗಳಲ್ಲಿ ವಿಶೇಷವಾಗಿ ಮಹಿಳಾ ಸಬಲೀಕರಣ ಮತ್ತು ಬಡ ವರ್ಗದವರ ಕಲ್ಯಾಣಕ್ಕೆ ತ್ವರಿತ ಪ್ರಗತಿ ಸಾಧ್ಯವಾಗಿದೆ ಎಂದು ಹೇಳಿದರು . ನಮ್ಮ ಔಷಧ ಇಲಾಖೆ ಸ್ಯಾನಿಟರಿ ಪ್ಯಾಡ್ ಗಳು ಮತ್ತು ಇತರ ಔಷಧಗಳು ಕೈಗೆಟಕುವ ದರದಲ್ಲಿ ಪ್ರಧಾನಮಂತ್ರಿ ಜನೌಷಧ ಕೇಂದ್ರಗಳಲ್ಲಿ ಲಭ್ಯವಾಗುವಂತೆ ಖಚಿತಪಡಿಸುತ್ತಿದೆ ಎಂದರು .


    ಸಾಮಾಜಿಕ ಅಭಿಯಾನದ ಅಂಗವಾಗಿ ಜನೌಷಧ ಸುವಿದಾ ಸ್ಯಾನಿಟರಿ ನ್ಯಾಪ್ಕಿನ್ ಗಳನ್ನು ದೇಶಾದ್ಯಂತದ 6 ಸಾವಿರ ಪ್ರಧಾನಮಂತ್ರಿ ಭಾರತೀಯ ಜನೌಷಧಿ ಪರಿಯೋಜನ – ಪಿಎಂಬಿಜೆಪಿ ಕೇಂದ್ರಗಳಲ್ಲಿ ಪ್ರತಿ ಪ್ಯಾಡ್ ಗೆ 1 ರೂ . ನಂತೆ ಲಭ್ಯವಾಗುವಂತೆ ಮಾಡಲಾಗಿದೆ . ಇದೇ ಸ್ವರೂಪದ ಸ್ಯಾನಿಟರಿ ನ್ಯಾಪ್ಕಿನ್ ಗಳಿಗೆ ಮಾರುಕಟ್ಟೆಯಲ್ಲಿ ಪ್ರತಿ ಬ್ಯಾಡ್ ಗೆ 3 ರಿಂದ 8 ರೂ . ವರೆಗಿದೆ .


    ಈ ಕ್ರಮವು ಭಾರತದಲ್ಲಿ ಸೌಲಭ್ಯ ವಂಚಿತ ಮಹಿಳೆಯರಿಗೆ ಸ್ವಚ್ಛತಾ , ಸ್ವಾಸ್ಥ್ಯ ಮತ್ತು ಸುವಿದಾ ಖಾತ್ರಿಪಡಿಸುತ್ತಿದೆ . ಎಲ್ಲರಿಗೂ ಗುಣಮಟ್ಟದ ಮತ್ತು ಕೈಗೆಟಕುವ ದರದ ಆರೋಗ್ಯ ಆರೈಕೆಯ ಖಾತ್ರಿ ನೀಡುವ ಪ್ರಧಾನಮಂತ್ರಿಯರ ಮುನ್ನೋಟದ ಗುರಿ ಈಡೇರಿಕೆಗಾಗಿ ಈ ಕ್ರಮವನ್ನು ಕೇಂದ್ರ ಔಷಧ ಇಲಾಖೆ ಕೈಗೆತ್ತಿಕೊಂಡಿದೆ . ಈ ಸ್ಯಾನಿಟರಿ ನ್ಯಾಪ್ಕಿನ್ ಗಳು ಪರಿಸರ ಸ್ನೇಹಿಯಾಗಿದ್ದು , ಇವುಗಳನ್ನು ಎಎಸ್ . ಟಿ . ಎಂ . ಡಿ -6954 ( ಜೈವಿಕವಾಗಿ ನಾಶವಾಗುವ ಪರೀಕ್ಷೆ ) ಅನುಸರಣೆಯ ಆಕ್ಸೋ ಬಯೋಡೀಗ್ರೇಡಬಲ್ ವಸ್ತುವಿನಿಂದ ತಯಾರಿಸಲಾಗಿದೆ .


    ದೇಶದ ವಿವಿಧ ಭಾಗಗಳಲ್ಲಿ ಅದರಲ್ಲೂ ಗ್ರಾಮೀಣ ಪ್ರದೇಶಗಳಲ್ಲಿ ಬಾಲಕಿಯರು ಮತ್ತು ಮಹಿಳೆಯರಿಗೆ ಸ್ಯಾನಿಟರಿ ಉತ್ಪನ್ನಗಳ ಪ್ರವೇಶ ಇರಲಿಲ್ಲ , ಮಾರುಕಟ್ಟೆಯಲ್ಲಿ ಲಭ್ಯವಿದ್ದ ಈ ಉತ್ಪನ್ನಗಳ ದರ ಅವರಿಗೆ ದುಬಾರಿಯಾಗಿದ್ದವು . ಜನೌಷಧಿ ಕೇಂದ್ರಗಳಲ್ಲಿ ಈ ಪ್ಯಾಡ್ ಗಳ ಲಭ್ಯತೆ ಅವರಿಗೆ ದೊಡ್ಡ ನೆಮ್ಮದಿ ತಂದಿದೆ .


    ಜನ್ ಔಷಧಿ ಕೇಂದ್ರಗಳು ಜಮ್ಮು ಮತ್ತು ಕಾಶ್ಮೀರ ಹಾಗೂ ಲಡಾಖ್ ವಲಯಕ್ಕೆ 1.5 ಕೋಟಿ ಪ್ಯಾಡ್ ಗಳನ್ನು ಪೂರೈಕೆ ಮಾಡಿವೆ . ಎನ್ . ಎಚ್ . ಎಂ . ಈ ಪ್ಯಾಡ್ ಗಳನ್ನು ಉಚಿತವಾಗಿ ಬಾಲಕಿಯರಿಗೆ ಮತ್ತು ಮಹಿಳೆಯರಿಗೆ “ ರಾಷ್ಟ್ರೀಯ ಕಿಶೋರ್ ಸ್ವಾಸ್ಥ್ಯ ಕಾರ್ಯಕ್ರಮದ ಭಾಗವಾಗಿ ವಿತರಿಸಲಾಗುತ್ತಿದೆ .


    ***

    
    
    (Release ID: 1646187) Visitor Counter : 8
    
    
      Read this release in: Punjabi , Tamil , English , Urdu , Hindi , Marathi , Bengali , Manipuri