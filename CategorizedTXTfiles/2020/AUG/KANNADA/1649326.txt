      ಪ್ರಧಾನ ಮಂತ್ರಿಯವರ ಕಛೇರಿ

      ರಕ್ಷಣಾ ಉತ್ಪಾದನೆಯಲ್ಲಿ ಆತ್ಮನಿರ್ಭರ ಭಾರತ ಕುರಿತ ವಿಚಾರ ಸಂಕಿರಣದಲ್ಲಿ ಪ್ರಧಾನ ಮಂತ್ರಿಯವರ ಭಾಷಣದ ಕನ್ನಡ ರೂಪಾಂತರ
      Posted On: 27 AUG 2020 7:06PM by PIB Bengaluru


    ನನ್ನ ಸಂಪುಟ ಸಹೋದ್ಯೋಗಿಗಳಾದ , ಶ್ರೀ ರಾಜನಾಥ್ ಸಿಂಗ್ ಅವರೇ , ರಕ್ಷಣಾ ಸಿಬ್ಬಂದಿ ಮುಖ್ಯಸ್ಥ ಬಿಪಿನ್ ರಾವತ್ ಅವರೇ , ಸೇನಾಪಡೆಗಳ ಮೂರು ವಿಭಾಗಗಳ ಮುಖ್ಯಸ್ಥರೇ , ಭಾರತ ಸರ್ಕಾರದ ಎಲ್ಲಾ ಹಿರಿಯ ಅಧಿಕಾರಿಗಳೇ ಮತ್ತು ಉದ್ಯಮದ ಸ್ನೇಹಿತರೇ , ಎಲ್ಲರಿಗೂ ನಮಸ್ಕಾರ .


    ಭಾರತದ ರಕ್ಷಣಾ ಉತ್ಪಾದನೆಗೆ ಸಂಬಂಧಿಸಿದ ಎಲ್ಲಾ ಪ್ರಮುಖ ಪಾಲುದಾರರು ಇಲ್ಲಿ ಸೇರಿರುವುದಕ್ಕೆ ನನಗೆ ತುಂಬಾ ಸಂತೋಷವಾಗಿದೆ . ಈ ವಿಚಾರ ಸಂಕಿರಣವನ್ನು ಆಯೋಜಿಸಿದ್ದಕ್ಕಾಗಿ ರಕ್ಷಣಾ ಸಚಿವ ರಾಜನಾಥ್ ಸಿಂಗ್ ಮತ್ತು ಅವರ ಇಡೀ ತಂಡವನ್ನು ನಾನು ಅಭಿನಂದಿಸುತ್ತೇನೆ . ಈ ಅಧಿವೇಶನದ ಫಲಿತಾಂಶವು ರಕ್ಷಣಾ ಕ್ಷೇತ್ರದಲ್ಲಿ ಸ್ವಾವಲಂಬನೆಯ ನಮ್ಮ ಪ್ರಯತ್ನಗಳಿಗೆ ಉತ್ತೇಜನವನ್ನು ನೀಡುತ್ತದೆ . ಈ ಸಾಮೂಹಿಕ ಮಂಥನದ ಅಧಿವೇಶನದಲ್ಲಿ ನೀವು ನೀಡಿದ ಸಲಹೆಗಳು ಮುಂಬರುವ ದಿನಗಳಲ್ಲಿ ಬಹಳ ಉಪಯುಕ್ತವಾಗುತ್ತವೆ .


    ರಕ್ಷಣಾ ಸಚಿವ ರಾಜನಾಥ್ ‌ ಸಿಂಗ್ ಅವರು ಮಿಷನ್ ಮೋಡ್ ‌ ನಲ್ಲಿ ಕಾರ್ಯನಿರ್ವಹಿಸುವವರು ಎಂಬುದು ನನಗೆ ಸಂತೋಷದ ವಿಚಾರ . ಅವರು ಪಟ್ಟುಬಿಡದೇ ಮಾಡುವ ಪ್ರಯತ್ನಗಳು ಉತ್ತಮ ಫಲಿತಾಂಶಗಳಿಗೆ ಕಾರಣವಾಗುತ್ತವೆ ಎಂಬ ಸಂಪೂರ್ಣ ವಿಶ್ವಾಸ ನನಗಿದೆ .


    ಸ್ನೇಹಿತರೇ , ಕಳೆದ ಹಲವಾರು ವರ್ಷಗಳಿಂದ ಭಾರತವು ವಿಶ್ವದ ಪ್ರಮುಖ ರಕ್ಷಣಾ ಆಮದುದಾರರಲ್ಲಿ ಒಂದಾಗಿದೆ ಎಂಬುದು ಗುಟ್ಟಾಗಗೇನೂ ಉಳಿದಿಲ್ಲ . ಭಾರತವು ಸ್ವತಂತ್ರ ಗಳಿಸಿದಾಗಿನಿಂದಲೂ ರಕ್ಷಣಾ ಉತ್ಪಾದನೆಯಲ್ಲಿ ಅದು ದೊಡ್ಡ ಸಾಮರ್ಥ್ಯಗಳನ್ನು ಹೊಂದಿತ್ತು . ಭಾರತದಲ್ಲಿ ರಕ್ಷಣಾ ಉತ್ಪಾದನೆಯಲ್ಲಿ 100 ವರ್ಷಗಳಷ್ಟು ಹಳೆಯದಾದ ವ್ಯವಸ್ಥೆ ಇತ್ತು . ಅನೇಕ ದೇಶಗಳು ಭಾರತದಷ್ಟು ಸಂಪನ್ಮೂಲಗಳು ಮತ್ತು ಸಾಮರ್ಥ್ಯವನ್ನು ಹೊಂದಿರಲಿಲ್ಲ . ಆದರೆ ಹಲವಾರು ದಶಕಗಳಿಂದ ಈ ವಿಷಯದ ಬಗ್ಗೆ ಹೆಚ್ಚು ಗಮನ ಹರಿಸದಿರುವುದು ದುರದೃಷ್ಟಕರ . ಯಾವುದೇ ಗಂಭೀರ ಪ್ರಯತ್ನಗಳು ನಡೆಯಲಿಲ್ಲ . ನಮ್ಮ ನಂತರ ಪ್ರಾರಂಭಿಸಿದ ಹಲವಾರು ದೇಶಗಳು ಕಳೆದ 50 ವರ್ಷಗಳಲ್ಲಿ ನಮಗಿಂತ ಮುಂದೆ ಹೋಗಿವೆ . ಆದರೆ , ಈಗ ಪರಿಸ್ಥಿತಿ ಬದಲಾಗುತ್ತಿದೆ .


    ಕಳೆದ ಕೆಲವು ವರ್ಷಗಳಲ್ಲಿ , ಈ ವಲಯದ ಎಲ್ಲಾ ಸಂಕೋಲೆಗಳನ್ನು ಕಳಚಲು ನಾವು ಮಾಡುತ್ತಿರುವ ಪ್ರಯತ್ನಗಳನ್ನು ನೀವು ಗಮನಿಸಿರಬೇಕು . ಉತ್ಪಾದನೆ , ಭಾರತದಲ್ಲಿ ಹೊಸ ತಂತ್ರಜ್ಞಾನಗಳ ಅಭಿವೃದ್ಧಿ ಮತ್ತು ಈ ನಿರ್ದಿಷ್ಟ ಕ್ಷೇತ್ರದಲ್ಲಿ ಖಾಸಗಿ ವಲಯದ ಗರಿಷ್ಠ ಬೆಳವಣಿಗೆಯನ್ನು ಹೆಚ್ಚಿಸುವುದು ನಮ್ಮ ಉದ್ದೇಶವಾಗಿದೆ . ಆದ್ದರಿಂದ , ಪರವಾನಗಿ ಪ್ರಕ್ರಿಯೆಯಲ್ಲಿ ಸುಧಾರಣೆಗಳು , ಸೂಕ್ತ ವಾತಾವರಣ ನಿರ್ಮಾಣ , ರಫ್ತು ಪ್ರಕ್ರಿಯೆಯ ಸರಳೀಕರಣ ಇತ್ಯಾದಿ ಸೇರಿದಂತೆ ಹಲವಾರು ಕ್ರಮಗಳನ್ನು ತೆಗೆದುಕೊಳ್ಳಲಾಗಿದೆ .


    ಸ್ನೇಹಿತರೇ , ಈ ಎಲ್ಲ ಹಂತಗಳಲ್ಲಿ , ಹೆಚ್ಚು ಮುಖ್ಯವಾದುದು ರಕ್ಷಣಾ ಕ್ಷೇತ್ರಕ್ಕೆ ಸಂಬಂಧಿಸಿದಂತೆ ದೇಶದ ಹೊಸ ಮನಸ್ಥಿತಿ . ಹೊಸ ಮನಸ್ಥಿತಿಯು ನಮ್ಮ ಅನಭವಕ್ಕೆ ಬರುತ್ತಿದೆ . ಆಧುನಿಕ ಮತ್ತು ಸ್ವಾವಲಂಬಿ ಭಾರತವನ್ನು ಮಾಡಲು ರಕ್ಷಣಾ ಕ್ಷೇತ್ರದಲ್ಲಿ ಆತ್ಮವಿಶ್ವಾಸದ ಮನೋಭಾವ ಅಗತ್ಯವಾಗಿದೆ . ರಕ್ಷಣಾ ಸಿಬ್ಬಂದಿ ಮುಖ್ಯಸ್ಥರ ನೇಮಕ ಕುರಿತು ದೇಶವು ಬಹಳ ದಿನಗಳಿಂದ ಚರ್ಚಿಸುತ್ತಿತ್ತು , ಆದರೆ ಯಾವುದೇ ನಿರ್ಧಾರ ತೆಗೆದುಕೊಳ್ಳಲಾಗಲಿಲ್ಲ . ಈ ನಿರ್ಧಾರವು ನವ ಭಾರತದ ಆತ್ಮ ವಿಶ್ವಾಸದ ಸಂಕೇತವಾಗಿದೆ .


    ರಕ್ಷಣಾ ಉತ್ಪಾದನೆಯಲ್ಲಿ ದೀರ್ಘಕಾಲದವರೆಗೆ ವಿದೇಶಿ ನೇರ ಹೂಡಿಕೆಗೆ ಯಾವುದೇ ಅನುಮತಿ ಇರಲಿಲ್ಲ . ಈ ನಿಟ್ಟಿನಲ್ಲಿ ಪೂಜ್ಯ ಅಟಲ್ ಜಿಯವರ ಸರ್ಕಾರವು ಮೊದಲ ಪ್ರಯತ್ನವನ್ನು ಕೈಗೊಂಡಿತು . ನಮ್ಮ ಸರ್ಕಾರ ಅಧಿಕಾರಕ್ಕೆ ಬಂದ ನಂತರ ಹೆಚ್ಚಿನ ಸುಧಾರಣೆಗಳನ್ನು ಕೈಗೊಳ್ಳಲಾಯಿತು . ಈ ವಲಯದಲ್ಲಿ ಮೊದಲ ಬಾರಿಗೆ ಶೇ .74 ರಷ್ಟು ಸ್ವಯಂಚಾಲಿತ ವಿದೇಶಿ ನೇರ ಹೂಡಿಕೆಗೆ ಮುಕ್ತಗೊಳಿಸಲಾಗುತ್ತಿದೆ . ಇದು ನವ ಭಾರತದ ಆತ್ಮ ವಿಶ್ವಾಸದ ಫಲಿತಾಂಶವಾಗಿದೆ .


    ದಶಕಗಳಿಂದ , ಯುದ್ಧೋಪಕರಣ ಕಾರ್ಖಾನೆಗಳು ಸರ್ಕಾರಿ ಇಲಾಖೆಗಳಂತೆ ನಡೆಯುತ್ತಿದ್ದವು . ಸೀಮಿತ ದೃಷ್ಟಿಯಿಂದಾಗಿ ದೇಶವು ತೊಂದರೆ ಅನುಭವಿಸಿದ್ದಷ್ಟೇ ಅಲ್ಲ , ಅಲ್ಲಿ ಕೆಲಸ ಮಾಡುತ್ತಿದ್ದವರು , ಪ್ರತಿಭೆ ಮತ್ತು ಬದ್ಧತೆಯನ್ನು ಹೊಂದಿದ್ದವರು , ಕಷ್ಟಪಟ್ಟು ದುಡಿಯುವವರು , ನಮ್ಮ ಕಠಿಣ ಮತ್ತು ಅನುಭವಿ ಕಾರ್ಮಿಕ ವರ್ಗದವರೂ ಸಹ ಸಾಕಷ್ಟು ಸಂಕಷ್ಟಗಳನ್ನು ಅನುಭವಿಸಿದರು .


    ಕೋಟ್ಯಂತರ ಜನರಿಗೆ ಉದ್ಯೋಗಾವಕಾಶಗಳನ್ನು ಸೃಷ್ಟಿಸಬಹುದಾದ ಕ್ಷೇತ್ರದ ವ್ಯವಸ್ಥೆಯು ಬಹಳ ಸೀಮಿತವಾಗಿಯೇ ಉಳಿದಿತ್ತು . ಈಗ , ನಾವು ಯುದ್ಧೋಪಕರಣ ಕಾರ್ಖಾನೆಗಳ ಸಾಂಸ್ಥೀಕರಣದ ದಿಕ್ಕಿನಲ್ಲಿ ಸಾಗುತ್ತಿದ್ದೇವೆ . ಕಾರ್ಮಿಕರು ಮತ್ತು ಸೇನಾಪಡೆ ಇಬ್ಬರಿಗೂ ಇದು ಮಹತ್ವದ್ದಾಗಿದೆ . ಇದು ನವ ಭಾರತದ ಆತ್ಮ ವಿಶ್ವಾಸಕ್ಕೆ ಸಾಕ್ಷಿಯಾಗಿದೆ .


    ಸ್ನೇಹಿತರೇ , ರಕ್ಷಣಾ ಉತ್ಪಾದನೆಯಲ್ಲಿ ಸ್ವಾವಲಂಬನೆಯ ಬಗೆಗಿನ ನಮ್ಮ ಬದ್ಧತೆ ಚರ್ಚೆ ಅಥವಾ ಕಾಗದಕ್ಕೆ ಮಾತ್ರ ಸೀಮಿತವಾಗಿಲ್ಲ . ಇದರ ಅನುಷ್ಠಾನಕ್ಕೆ ಹಲವಾರು ದೃಢವಾದ ಕ್ರಮಗಳನ್ನು ಕೈಗೊಳ್ಳಲಾಗಿದೆ . ಸೇನಾ ಸಿಬ್ಬಂದಿ ಮುಖ್ಯಸ್ಥರ ರಚನೆಯು ಮಿಲಿಟರಿಯ ಎಲ್ಲಾ ಮೂರು ವಿಭಾಗಗಳ ನಡುವೆ ಖರೀದಿ ಸಮನ್ವಯವನ್ನು ಸುಧಾರಿಸಿದೆ ಮತ್ತು ಇದು ರಕ್ಷಣಾ ಸಾಧನಗಳ ಖರೀದಿಯನ್ನು ಹೆಚ್ಚಿಸಲು ಸಹಾಯ ಮಾಡುತ್ತದೆ . ಮುಂದಿನ ದಿನಗಳಲ್ಲಿ , ದೇಶೀಯ ಉದ್ಯಮಕ್ಕೆ ಖರೀದಿ ಆದೇಶಗಳು ಹೆಚ್ಚಾಗಲಿವೆ . ಇದನ್ನು ಖಚಿತಪಡಿಸಿಕೊಳ್ಳಲು , ರಕ್ಷಣಾ ಸಚಿವಾಲಯದ ಬಂಡವಾಳ ಬಜೆಟ್ ‌ ನ ಒಂದು ಭಾಗವನ್ನು ಭಾರತದಲ್ಲಿ ತಯಾರಿಸಿದ ಸಾಧನಗಳಿಗಾಗಿ ಮೀಸಲಿಡಲಾಗಿದೆ .


    ಇತ್ತೀಚೆಗೆ ದೇಶೀಯ ಖರೀದಿಯಲ್ಲಿ 101 ರಕ್ಷಣಾ ವಸ್ತುಗಳನ್ನು ಸೇರಿಸಿರುವುದನ್ನು ನೀವು ನೋಡಿರಬೇಕು . ಮುಂದಿನ ದಿನಗಳಲ್ಲಿ , ಈ ಪಟ್ಟಿಯನ್ನು ಇನ್ನೂ ಹೆಚ್ಚು ಸಮಗ್ರವಾಗಿ ಮಾಡಲಾಗುವುದು ಮತ್ತು ಅದಕ್ಕೆ ಅನೇಕ ವಸ್ತುಗಳನ್ನು ಸೇರಿಸಲಾಗುವುದು . ಈ ಪಟ್ಟಿಯ ಗುರಿ ಆಮದುಗಳನ್ನು ನಿರ್ಬಂಧಿಸುವುದು ಮಾತ್ರವಲ್ಲ , ಬದಲಿಗೆ ಭಾರತದಲ್ಲಿ ಕೈಗಾರಿಕೆಗಳನ್ನು ಉತ್ತೇಜಿಸಲು ಈ ಕ್ರಮವನ್ನು ತೆಗೆದುಕೊಳ್ಳಲಾಗಿದೆ . ಖಾಸಗಿ ವಲಯ , ಸಾರ್ವಜನಿಕ ವಲಯ , ಎಂಎಸ್ ‌ ಎಂಇ , ಅಥವಾ ಸ್ಟಾರ್ಟ್ಅಪ್ ‌ ಯಾವುದೇ ಆಗಿರಲಿ , ಸರ್ಕಾರದ ಮನೋಭಾವ ಮತ್ತು ಭವಿಷ್ಯದ ಸಾಧ್ಯತೆಗಳನ್ನು ನಿಮ್ಮೆಲ್ಲರ ಪಾರದರ್ಶಕವಾಗಿ ಇಡಲಾಗಿದೆ .


    ಇದರೊಂದಿಗೆ , ನಾವು ಖರೀದಿ ಪ್ರಕ್ರಿಯೆಯನ್ನು ವೇಗಗೊಳಿಸಲು , ಪರೀಕ್ಷಾ ಕಾರ್ಯವಿಧಾನವನ್ನು ಸುಗಮಗೊಳಿಸಲು ಮತ್ತು ಗುಣಮಟ್ಟದ ಅವಶ್ಯಕತೆಗಳನ್ನು ತರ್ಕಬದ್ಧಗೊಳಿಸಲು ಕೆಲಸ ಮಾಡುತ್ತಿದ್ದೇವೆ . ಈ ಪ್ರಯತ್ನಗಳು ಸೇನಾಪಡೆಗಳ ಎಲ್ಲಾ ಮೂರು ವಿಭಾಗಗಳ ಸಹಕಾರವನ್ನು ಬಹಳ ಸಂಘಟಿತ ರೀತಿಯಲ್ಲಿ ಹೊಂದಿವೆ ಎಂಬುದು ನನಗೆ ಸಂತೋಷ ತಂದಿದೆ .


    ಸ್ನೇಹಿತರೇ , ಆಧುನಿಕ ಸಾಧನಗಳಲ್ಲಿ ಸ್ವಾವಲಂಬನೆಗಾಗಿ ತಂತ್ರಜ್ಞಾನ ಉನ್ನತೀಕರಣ ಅತ್ಯಗತ್ಯವಾಗಿದೆ . ಮುಂದಿನ ಪೀಳಿಗೆಯ ಉತ್ಪನ್ನಗಳನ್ನು ತಯಾರಿಸುವ ಅವಶ್ಯಕತೆಯಿದೆ . ಇದನ್ನು ಸಾಧಿಸುವ ಸಲುವಾಗಿ , ಡಿಆರ್ ‌ ಡಿಒ ಜೊತೆಗೆ , ಖಾಸಗಿ ವಲಯ , ಶೈಕ್ಷಣಿಕ ಸಂಸ್ಥೆಗಳಲ್ಲಿ ಸಂಶೋಧನೆ ಮತ್ತು ನಾವೀನ್ಯತೆಗಳನ್ನು ಸಹ ಪ್ರೋತ್ಸಾಹಿಸಲಾಗುತ್ತಿದೆ . ತಂತ್ರಜ್ಞಾನ ವರ್ಗಾವಣೆ ಸೌಲಭ್ಯದ ಬದಲು ವಿದೇಶಿ ಪಾಲುದಾರರೊಂದಿಗೆ ಜಂಟಿ ಉದ್ಯಮಗಳ ಮೂಲಕ ಸಹ - ಉತ್ಪಾದನಾ ಮಾದರಿಗೆ ಒತ್ತು ನೀಡಲಾಗುತ್ತಿದೆ . ಈಗ , ನಮ್ಮ ವಿದೇಶಿ ಪಾಲುದಾರರು ನಮ್ಮ ಮಾರುಕಟ್ಟೆಯ ಗಾತ್ರಕ್ಕೆ ಅನುಗುಣವಾಗಿ ಭಾರತದಲ್ಲಿ ಉತ್ಪಾದನೆಯನ್ನು ಪ್ರಾರಂಭಿಸಲು ಉತ್ತಮ ಆಯ್ಕೆಯನ್ನು ಹೊಂದಿದ್ದಾರೆ .


    ಸ್ನೇಹಿತರೇ , ನಮ್ಮ ಸರ್ಕಾರ ಮೊದಲಿನಿಂದಲೂ ಸುಧಾರಣೆ , ಕಾರ್ಯಕ್ಷಮತೆ ಮತ್ತು ರೂಪಾಂತರ ಮಂತ್ರದ ಮೇಲೆ ಕೆಲಸ ಮಾಡಿದೆ . ಅಧಿಕಾರಶಾಹಿ ವ್ಯವಸ್ಥೆಯನ್ನು ಕಡಿಮೆ ಮಾಡಿ , ರತ್ನಗಂಬಳಿ ಹಾಕುವುದು ನಮ್ಮ ಪ್ರಯತ್ನವಾಗಿದೆ . 2014 ರಿಂದ ಸುಗಮ ವ್ಯಾಪಾರದಲ್ಲಿ ನಡೆದ ಸುಧಾರಣೆಗಳನ್ನು ಇಡೀ ಜಗತ್ತು ಕಂಡಿದೆ . ಬಹಳ ಕಷ್ಟಕರ ಮತ್ತು ಸಂಕೀರ್ಣವೆಂದು ಪರಿಗಣಿಸಲಾಗಿರುವ ಬೌದ್ಧಿಕ ಆಸ್ತಿ , ತೆರಿಗೆ , ದಿವಾಳಿ ಮತ್ತು ದಿವಾಳಿತನ ಮತ್ತು ಬಾಹ್ಯಾಕಾಶ ಮತ್ತು ಪರಮಾಣು ಶಕ್ತಿಯಲ್ಲೂ ನಾವು ಸುಧಾರಣೆಗಳನ್ನು ಕೈಗೊಂಡಿದ್ದೇವೆ . ಕಾರ್ಮಿಕ ಕಾನೂನುಗಳಲ್ಲಿನ ಸುಧಾರಣೆಗಳ ಸರಣಿಯ ಬಗ್ಗೆ ಈಗ ನಿಮಗೆ ಸಂಪೂರ್ಣವಾಗಿ ಗೊತ್ತಿದೆ ಮತ್ತು ಇದು ಇನ್ನೂ ನಡೆಯುತ್ತಿರುವ ಪ್ರಕ್ರಿಯೆಯಾಗಿದೆ .


    ಹಿಂದಿನ ಕೆಲವು ವರ್ಷಗಳವರೆಗೂ , ಈ ವಿಷಯಗಳ ಬಗ್ಗೆ ತಲೆ ಕೆಡಿಸಿಕೊಂಡಿರಲಿಲ್ಲ . ಇಂದು , ಈ ಸುಧಾರಣೆಗಳು ಕಾರ್ಯಗತವಾಗಿವೆ . ಸುಧಾರಣೆಗಳ ಪ್ರಕ್ರಿಯೆಯು ಇಲ್ಲಿಗೇ ನಿಲ್ಲುವುದಿಲ್ಲ ; ನಾವು ಮುಂದುವರಿಯಲಿದ್ದೇವೆ . ಆದ್ದರಿಂದ , ಯಾವುದೇ ನಿಲುಗಡೆಯೂ ಇಲ್ಲ , ಆಯಾಸವೂ ಇಲ್ಲ . ನಾನು ಅಥವಾ ನೀವು ಆಯಾಸಗೊಳ್ಳುವುಲ್ಲ . ನಾವು ಮುಂದೆ ಸಾಗುತ್ತಲೇ ಇರಬೇಕು . ನಮ್ಮ ಕಡೆಯಿಂದ ನಿಮಗೆ ಇದು ನಮ್ಮ ಬದ್ಧತೆ .


    ಸ್ನೇಹಿತರೇ , ಮೂಲಸೌಕರ್ಯಕ್ಕೆ ಸಂಬಂಧಿಸಿದಂತೆ , ರಕ್ಷಣಾ ಕಾರಿಡಾರ್ ‌ ಗಳ ಕೆಲಸವು ತ್ವರಿತಗತಿಯಲ್ಲಿ ನಡೆಯುತ್ತಿದೆ . ಉತ್ತರ ಪ್ರದೇಶ ಮತ್ತು ತಮಿಳುನಾಡು ಸರ್ಕಾರಗಳ ಸಹಯೋಗದೊಂದಿಗೆ ಅತ್ಯಾಧುನಿಕ ಮೂಲಸೌಕರ್ಯಗಳನ್ನು ಅಭಿವೃದ್ಧಿಪಡಿಸಲಾಗುತ್ತಿದೆ . ಮುಂದಿನ ಐದು ವರ್ಷಗಳವರೆಗೆ 20,000 ಕೋಟಿ ರೂಪಾಯಿ ಮೌಲ್ಯದ ಹೂಡಿಕೆ ಗುರಿಯನ್ನು ನಾವು ನಿಗದಿಪಡಿಸಿದ್ದೇವೆ . ಎಂಎಸ್ ‌ ಎಂಇ ಮತ್ತು ಸ್ಟಾರ್ಟ್ ಅಪ್ ‌ ಗಳಿಗೆ ಸಂಬಂಧಿಸಿದ ಉದ್ಯಮಿಗಳನ್ನು ಉತ್ತೇಜಿಸಲು ಪ್ರಾರಂಭಿಸಲಾದ ಐಡಿಎಕ್ಸ್ ‌ ನಿಂದ ನಾವು ಉತ್ತಮ ಫಲಿತಾಂಶಗಳನ್ನು ಪಡೆಯುತ್ತಿದ್ದೇವೆ . 50 ಕ್ಕೂ ಹೆಚ್ಚು ಸ್ಟಾರ್ಟ್ ಅಪ್ ಗಳು ಈ ವೇದಿಕೆಯ ಮೂಲಕ ಸಶಸ್ತ್ರ ಪಡೆಗಳ ಬಳಕೆಗಾಗಿ ತಂತ್ರಜ್ಞಾನ ಮತ್ತು ಉತ್ಪನ್ನಗಳನ್ನು ಅಭಿವೃದ್ಧಿಪಡಿಸಿವೆ .


    ಸ್ನೇಹಿತರೇ , ನಿಮ್ಮ ಮುಂದೆ ನಾನು ಇನ್ನೊಂದು ವಿಷಯವನ್ನು ಸ್ಪಷ್ಟಪಡಿಸುತ್ತೇನೆ . ಸ್ವಾವಲಂಬಿ ಭಾರತಕ್ಕಾಗಿ ನಮ್ಮ ಸಂಕಲ್ಪವು ಸಂಕುಚಿತವಾದುದಲ್ಲ . ಜಾಗತಿಕ ಆರ್ಥಿಕತೆಯನ್ನು ಹೆಚ್ಚು ಸ್ಥಿತಿಸ್ಥಾಪಕಗೊಳಿಸಲು , ಹೆಚ್ಚು ಸ್ಥಿರವಾಗಿಸಲು ಮತ್ತು ಜಗತ್ತಿನಲ್ಲಿ ಶಾಂತಿ ನೆಲೆಸಲು ಸಮರ್ಥ ಭಾರತವನ್ನು ನಿರ್ಮಿಸುವುದು ಗುರಿಯಾಗಿದೆ . ರಕ್ಷಣಾ ಉತ್ಪಾದನೆಯ ಸ್ವಾವಲಂಬನೆಯ ಹಿಂದೆಯೂ ಅದೇ ಮನೋಭಾವವಿದೆ . ಹಲವಾರು ಮಿತ್ರ ರಾಷ್ಟ್ರಗಳಿಗೆ ರಕ್ಷಣಾ ಉತ್ಪನ್ನಗಳ ವಿಶ್ವಾಸಾರ್ಹ ಪೂರೈಕೆದಾರರಾಗುವ ಸಾಮರ್ಥ್ಯ ಭಾರತಕ್ಕೆ ಇದೆ . ಇದು ಭಾರತದ ಕಾರ್ಯತಂತ್ರದ ಸಹಭಾಗಿತ್ವಕ್ಕೆ ಹೊಸ ಆವೇಗವನ್ನು ನೀಡುತ್ತದೆ ಮತ್ತು ಹಿಂದೂ ಮಹಾಸಾಗರ ಪ್ರದೇಶದಲ್ಲಿ ಭದ್ರತಾ ಪೂರೈಕೆದಾರನಾಗಿ ಭಾರತದ ಪಾತ್ರವನ್ನು ಬಲಪಡಿಸಲಾಗುತ್ತದೆ .


    ಸ್ನೇಹಿತರೇ , ಸರ್ಕಾರದ ಪ್ರಯತ್ನಗಳು ಮತ್ತು ಬದ್ಧತೆಗಳು ನಿಮ್ಮ ಮುಂದೆ ಇವೆ . ಒಟ್ಟಿನಲ್ಲಿ , ನಾವು ಸ್ವಾವಲಂಬಿ ಭಾರತಕ್ಕಾಗಿ ಸಂಕಲ್ಪ ತೊಡಬೇಕು . ಸ್ವಾವಲಂಬಿ ಭಾರತವು ಖಾಸಗಿ ವಲಯ ಅಥವಾ ಸಾರ್ವಜನಿಕ ವಲಯ ಅಥವಾ ನಮ್ಮ ವಿದೇಶಿ ಪಾಲುದಾರು ಯಾರೇ ಆಗಿರಲಿ ಪ್ರತಿಯೊಬ್ಬರಿಗೂ ಗೆಲುವಿನ ಸಂಕಲ್ಪವಾಗಿದೆ . ನಿಮಗೆ ಉತ್ತಮ ವ್ಯವಸ್ಥೆಯನ್ನು ಒದಗಿಸಲು ನಮ್ಮ ಸರ್ಕಾರ ಬದ್ಧವಾಗಿದೆ .


    ನೀವು ನೀಡಿರುವ ಸಲಹೆಗಳು ಬಹಳ ಉಪಯೋಗಕ್ಕೆ ಬರುತ್ತವೆ . ರಕ್ಷಣಾ ಉತ್ಪಾದನೆ ಮತ್ತು ರಫ್ತು ಉತ್ತೇಜನ ನೀತಿಯ ಕರಡನ್ನು ಎಲ್ಲಾ ಪಾಲುದಾರರೊಂದಿಗೆ ಹಂಚಿಕೊಳ್ಳಲಾಗಿದೆ . ಈ ನೀತಿಯ ಆರಂಭಿಕ ಅನುಷ್ಠಾನಕ್ಕೆ ನಿಮ್ಮ ಪ್ರತಿಕ್ರಿಯೆ ನೆರವಾಗುತ್ತದೆ . ಇಂದಿನ ವಿಚಾರ ಸಂಕಿರಣ ಒಂದು ಬಾರಿಯ ಕಾರ್ಯಕ್ರಮವಾಗಬಾರದು , ಭವಿಷ್ಯದಲ್ಲಿ ಇಂತಹ ಹೆಚ್ಚು ಸೆಮಿನಾರ್ ‌ ಗಳು ನಡೆಯಬೇಕು . ಉದ್ಯಮ ಮತ್ತು ಸರ್ಕಾರದ ನಡುವೆ ನಿರಂತರ ಚರ್ಚೆ ಮತ್ತು ಫೀಡ್ ಬ್ಯಾಕ್ ನ ಸ್ವಾಭಾವಿಕ ಸಂಸ್ಕೃತಿ ಇರಬೇಕು .


    ಈ ಸಾಮೂಹಿಕ ಪ್ರಯತ್ನಗಳೊಂದಿಗೆ ನಮ್ಮ ಸಂಕಲ್ಪಗಳು ಕಾರ್ಯರೂಪಕ್ಕೆ ಬರುತ್ತವೆ ಎಂದು ನಾನು ನಂಬಿದ್ದೇನೆ . ಸ್ವಾವಲಂಬಿ ಭಾರತ ನಿರ್ಮಿಸಲು ಆತ್ಮವಿಶ್ವಾಸದಿಂದ ಇಲ್ಲಿ ಸೇರಿರುವ ನಿಮಗೆ ನಾನು ಮತ್ತೊಮ್ಮೆ ಧನ್ಯವಾದಗಳು . ಈ ಸಂಕಲ್ಪವನ್ನು ಸಾಕಾರಗೊಳಿಸಲು ನಾವೆಲ್ಲರೂ ನಮ್ಮ ಜವಾಬ್ದಾರಿಗಳನ್ನು ಉತ್ತಮ ರೀತಿಯಲ್ಲಿ ನಿರ್ವಹಿಸುತ್ತೇವೆ ಎಂದು ನಾನು ನಂಬುತ್ತೇನೆ .


    ಮತ್ತೊಮ್ಮೆ , ನಿಮ್ಮೆಲ್ಲರಿಗೂ ಶುಭಾಶಯಗಳು .


    ತುಂಬು ಧನ್ಯವಾದಗಳು .


    ***


    ರಕ್ಷಣಾ ಉತ್ಪಾದನೆಯಲ್ಲಿ ಆತ್ಮನಿರ್ಭರ ಭಾರತ ಕುರಿತ ವಿಚಾರ ಸಂಕಿರಣದಲ್ಲಿ ಪ್ರಧಾನ ಮಂತ್ರಿಯವರ ಭಾಷಣದ ಕನ್ನಡ ರೂಪಾಂತರ


    ನನ್ನ ಸಂಪುಟ ಸಹೋದ್ಯೋಗಿಗಳಾದ , ಶ್ರೀ ರಾಜನಾಥ್ ಸಿಂಗ್ ಅವರೇ , ರಕ್ಷಣಾ ಸಿಬ್ಬಂದಿ ಮುಖ್ಯಸ್ಥ ಬಿಪಿನ್ ರಾವತ್ ಅವರೇ , ಸೇನಾಪಡೆಗಳ ಮೂರು ವಿಭಾಗಗಳ ಮುಖ್ಯಸ್ಥರೇ , ಭಾರತ ಸರ್ಕಾರದ ಎಲ್ಲಾ ಹಿರಿಯ ಅಧಿಕಾರಿಗಳೇ ಮತ್ತು ಉದ್ಯಮದ ಸ್ನೇಹಿತರೇ , ಎಲ್ಲರಿಗೂ ನಮಸ್ಕಾರ .


    ಭಾರತದ ರಕ್ಷಣಾ ಉತ್ಪಾದನೆಗೆ ಸಂಬಂಧಿಸಿದ ಎಲ್ಲಾ ಪ್ರಮುಖ ಪಾಲುದಾರರು ಇಲ್ಲಿ ಸೇರಿರುವುದಕ್ಕೆ ನನಗೆ ತುಂಬಾ ಸಂತೋಷವಾಗಿದೆ . ಈ ವಿಚಾರ ಸಂಕಿರಣವನ್ನು ಆಯೋಜಿಸಿದ್ದಕ್ಕಾಗಿ ರಕ್ಷಣಾ ಸಚಿವ ರಾಜನಾಥ್ ಸಿಂಗ್ ಮತ್ತು ಅವರ ಇಡೀ ತಂಡವನ್ನು ನಾನು ಅಭಿನಂದಿಸುತ್ತೇನೆ . ಈ ಅಧಿವೇಶನದ ಫಲಿತಾಂಶವು ರಕ್ಷಣಾ ಕ್ಷೇತ್ರದಲ್ಲಿ ಸ್ವಾವಲಂಬನೆಯ ನಮ್ಮ ಪ್ರಯತ್ನಗಳಿಗೆ ಉತ್ತೇಜನವನ್ನು ನೀಡುತ್ತದೆ . ಈ ಸಾಮೂಹಿಕ ಮಂಥನದ ಅಧಿವೇಶನದಲ್ಲಿ ನೀವು ನೀಡಿದ ಸಲಹೆಗಳು ಮುಂಬರುವ ದಿನಗಳಲ್ಲಿ ಬಹಳ ಉಪಯುಕ್ತವಾಗುತ್ತವೆ .


    ರಕ್ಷಣಾ ಸಚಿವ ರಾಜನಾಥ್ ‌ ಸಿಂಗ್ ಅವರು ಮಿಷನ್ ಮೋಡ್ ‌ ನಲ್ಲಿ ಕಾರ್ಯನಿರ್ವಹಿಸುವವರು ಎಂಬುದು ನನಗೆ ಸಂತೋಷದ ವಿಚಾರ . ಅವರು ಪಟ್ಟುಬಿಡದೇ ಮಾಡುವ ಪ್ರಯತ್ನಗಳು ಉತ್ತಮ ಫಲಿತಾಂಶಗಳಿಗೆ ಕಾರಣವಾಗುತ್ತವೆ ಎಂಬ ಸಂಪೂರ್ಣ ವಿಶ್ವಾಸ ನನಗಿದೆ .


    ಸ್ನೇಹಿತರೇ , ಕಳೆದ ಹಲವಾರು ವರ್ಷಗಳಿಂದ ಭಾರತವು ವಿಶ್ವದ ಪ್ರಮುಖ ರಕ್ಷಣಾ ಆಮದುದಾರರಲ್ಲಿ ಒಂದಾಗಿದೆ ಎಂಬುದು ಗುಟ್ಟಾಗಗೇನೂ ಉಳಿದಿಲ್ಲ . ಭಾರತವು ಸ್ವತಂತ್ರ ಗಳಿಸಿದಾಗಿನಿಂದಲೂ ರಕ್ಷಣಾ ಉತ್ಪಾದನೆಯಲ್ಲಿ ಅದು ದೊಡ್ಡ ಸಾಮರ್ಥ್ಯಗಳನ್ನು ಹೊಂದಿತ್ತು . ಭಾರತದಲ್ಲಿ ರಕ್ಷಣಾ ಉತ್ಪಾದನೆಯಲ್ಲಿ 100 ವರ್ಷಗಳಷ್ಟು ಹಳೆಯದಾದ ವ್ಯವಸ್ಥೆ ಇತ್ತು . ಅನೇಕ ದೇಶಗಳು ಭಾರತದಷ್ಟು ಸಂಪನ್ಮೂಲಗಳು ಮತ್ತು ಸಾಮರ್ಥ್ಯವನ್ನು ಹೊಂದಿರಲಿಲ್ಲ . ಆದರೆ ಹಲವಾರು ದಶಕಗಳಿಂದ ಈ ವಿಷಯದ ಬಗ್ಗೆ ಹೆಚ್ಚು ಗಮನ ಹರಿಸದಿರುವುದು ದುರದೃಷ್ಟಕರ . ಯಾವುದೇ ಗಂಭೀರ ಪ್ರಯತ್ನಗಳು ನಡೆಯಲಿಲ್ಲ . ನಮ್ಮ ನಂತರ ಪ್ರಾರಂಭಿಸಿದ ಹಲವಾರು ದೇಶಗಳು ಕಳೆದ 50 ವರ್ಷಗಳಲ್ಲಿ ನಮಗಿಂತ ಮುಂದೆ ಹೋಗಿವೆ . ಆದರೆ , ಈಗ ಪರಿಸ್ಥಿತಿ ಬದಲಾಗುತ್ತಿದೆ .


    ಕಳೆದ ಕೆಲವು ವರ್ಷಗಳಲ್ಲಿ , ಈ ವಲಯದ ಎಲ್ಲಾ ಸಂಕೋಲೆಗಳನ್ನು ಕಳಚಲು ನಾವು ಮಾಡುತ್ತಿರುವ ಪ್ರಯತ್ನಗಳನ್ನು ನೀವು ಗಮನಿಸಿರಬೇಕು . ಉತ್ಪಾದನೆ , ಭಾರತದಲ್ಲಿ ಹೊಸ ತಂತ್ರಜ್ಞಾನಗಳ ಅಭಿವೃದ್ಧಿ ಮತ್ತು ಈ ನಿರ್ದಿಷ್ಟ ಕ್ಷೇತ್ರದಲ್ಲಿ ಖಾಸಗಿ ವಲಯದ ಗರಿಷ್ಠ ಬೆಳವಣಿಗೆಯನ್ನು ಹೆಚ್ಚಿಸುವುದು ನಮ್ಮ ಉದ್ದೇಶವಾಗಿದೆ . ಆದ್ದರಿಂದ , ಪರವಾನಗಿ ಪ್ರಕ್ರಿಯೆಯಲ್ಲಿ ಸುಧಾರಣೆಗಳು , ಸೂಕ್ತ ವಾತಾವರಣ ನಿರ್ಮಾಣ , ರಫ್ತು ಪ್ರಕ್ರಿಯೆಯ ಸರಳೀಕರಣ ಇತ್ಯಾದಿ ಸೇರಿದಂತೆ ಹಲವಾರು ಕ್ರಮಗಳನ್ನು ತೆಗೆದುಕೊಳ್ಳಲಾಗಿದೆ .


    ಸ್ನೇಹಿತರೇ , ಈ ಎಲ್ಲ ಹಂತಗಳಲ್ಲಿ , ಹೆಚ್ಚು ಮುಖ್ಯವಾದುದು ರಕ್ಷಣಾ ಕ್ಷೇತ್ರಕ್ಕೆ ಸಂಬಂಧಿಸಿದಂತೆ ದೇಶದ ಹೊಸ ಮನಸ್ಥಿತಿ . ಹೊಸ ಮನಸ್ಥಿತಿಯು ನಮ್ಮ ಅನಭವಕ್ಕೆ ಬರುತ್ತಿದೆ . ಆಧುನಿಕ ಮತ್ತು ಸ್ವಾವಲಂಬಿ ಭಾರತವನ್ನು ಮಾಡಲು ರಕ್ಷಣಾ ಕ್ಷೇತ್ರದಲ್ಲಿ ಆತ್ಮವಿಶ್ವಾಸದ ಮನೋಭಾವ ಅಗತ್ಯವಾಗಿದೆ . ರಕ್ಷಣಾ ಸಿಬ್ಬಂದಿ ಮುಖ್ಯಸ್ಥರ ನೇಮಕ ಕುರಿತು ದೇಶವು ಬಹಳ ದಿನಗಳಿಂದ ಚರ್ಚಿಸುತ್ತಿತ್ತು , ಆದರೆ ಯಾವುದೇ ನಿರ್ಧಾರ ತೆಗೆದುಕೊಳ್ಳಲಾಗಲಿಲ್ಲ . ಈ ನಿರ್ಧಾರವು ನವ ಭಾರತದ ಆತ್ಮ ವಿಶ್ವಾಸದ ಸಂಕೇತವಾಗಿದೆ .


    ರಕ್ಷಣಾ ಉತ್ಪಾದನೆಯಲ್ಲಿ ದೀರ್ಘಕಾಲದವರೆಗೆ ವಿದೇಶಿ ನೇರ ಹೂಡಿಕೆಗೆ ಯಾವುದೇ ಅನುಮತಿ ಇರಲಿಲ್ಲ . ಈ ನಿಟ್ಟಿನಲ್ಲಿ ಪೂಜ್ಯ ಅಟಲ್ ಜಿಯವರ ಸರ್ಕಾರವು ಮೊದಲ ಪ್ರಯತ್ನವನ್ನು ಕೈಗೊಂಡಿತು . ನಮ್ಮ ಸರ್ಕಾರ ಅಧಿಕಾರಕ್ಕೆ ಬಂದ ನಂತರ ಹೆಚ್ಚಿನ ಸುಧಾರಣೆಗಳನ್ನು ಕೈಗೊಳ್ಳಲಾಯಿತು . ಈ ವಲಯದಲ್ಲಿ ಮೊದಲ ಬಾರಿಗೆ ಶೇ .74 ರಷ್ಟು ಸ್ವಯಂಚಾಲಿತ ವಿದೇಶಿ ನೇರ ಹೂಡಿಕೆಗೆ ಮುಕ್ತಗೊಳಿಸಲಾಗುತ್ತಿದೆ . ಇದು ನವ ಭಾರತದ ಆತ್ಮ ವಿಶ್ವಾಸದ ಫಲಿತಾಂಶವಾಗಿದೆ .


    ದಶಕಗಳಿಂದ , ಯುದ್ಧೋಪಕರಣ ಕಾರ್ಖಾನೆಗಳು ಸರ್ಕಾರಿ ಇಲಾಖೆಗಳಂತೆ ನಡೆಯುತ್ತಿದ್ದವು . ಸೀಮಿತ ದೃಷ್ಟಿಯಿಂದಾಗಿ ದೇಶವು ತೊಂದರೆ ಅನುಭವಿಸಿದ್ದಷ್ಟೇ ಅಲ್ಲ , ಅಲ್ಲಿ ಕೆಲಸ ಮಾಡುತ್ತಿದ್ದವರು , ಪ್ರತಿಭೆ ಮತ್ತು ಬದ್ಧತೆಯನ್ನು ಹೊಂದಿದ್ದವರು , ಕಷ್ಟಪಟ್ಟು ದುಡಿಯುವವರು , ನಮ್ಮ ಕಠಿಣ ಮತ್ತು ಅನುಭವಿ ಕಾರ್ಮಿಕ ವರ್ಗದವರೂ ಸಹ ಸಾಕಷ್ಟು ಸಂಕಷ್ಟಗಳನ್ನು ಅನುಭವಿಸಿದರು .


    ಕೋಟ್ಯಂತರ ಜನರಿಗೆ ಉದ್ಯೋಗಾವಕಾಶಗಳನ್ನು ಸೃಷ್ಟಿಸಬಹುದಾದ ಕ್ಷೇತ್ರದ ವ್ಯವಸ್ಥೆಯು ಬಹಳ ಸೀಮಿತವಾಗಿಯೇ ಉಳಿದಿತ್ತು . ಈಗ , ನಾವು ಯುದ್ಧೋಪಕರಣ ಕಾರ್ಖಾನೆಗಳ ಸಾಂಸ್ಥೀಕರಣದ ದಿಕ್ಕಿನಲ್ಲಿ ಸಾಗುತ್ತಿದ್ದೇವೆ . ಕಾರ್ಮಿಕರು ಮತ್ತು ಸೇನಾಪಡೆ ಇಬ್ಬರಿಗೂ ಇದು ಮಹತ್ವದ್ದಾಗಿದೆ . ಇದು ನವ ಭಾರತದ ಆತ್ಮ ವಿಶ್ವಾಸಕ್ಕೆ ಸಾಕ್ಷಿಯಾಗಿದೆ .


    ಸ್ನೇಹಿತರೇ , ರಕ್ಷಣಾ ಉತ್ಪಾದನೆಯಲ್ಲಿ ಸ್ವಾವಲಂಬನೆಯ ಬಗೆಗಿನ ನಮ್ಮ ಬದ್ಧತೆ ಚರ್ಚೆ ಅಥವಾ ಕಾಗದಕ್ಕೆ ಮಾತ್ರ ಸೀಮಿತವಾಗಿಲ್ಲ . ಇದರ ಅನುಷ್ಠಾನಕ್ಕೆ ಹಲವಾರು ದೃಢವಾದ ಕ್ರಮಗಳನ್ನು ಕೈಗೊಳ್ಳಲಾಗಿದೆ . ಸೇನಾ ಸಿಬ್ಬಂದಿ ಮುಖ್ಯಸ್ಥರ ರಚನೆಯು ಮಿಲಿಟರಿಯ ಎಲ್ಲಾ ಮೂರು ವಿಭಾಗಗಳ ನಡುವೆ ಖರೀದಿ ಸಮನ್ವಯವನ್ನು ಸುಧಾರಿಸಿದೆ ಮತ್ತು ಇದು ರಕ್ಷಣಾ ಸಾಧನಗಳ ಖರೀದಿಯನ್ನು ಹೆಚ್ಚಿಸಲು ಸಹಾಯ ಮಾಡುತ್ತದೆ . ಮುಂದಿನ ದಿನಗಳಲ್ಲಿ , ದೇಶೀಯ ಉದ್ಯಮಕ್ಕೆ ಖರೀದಿ ಆದೇಶಗಳು ಹೆಚ್ಚಾಗಲಿವೆ . ಇದನ್ನು ಖಚಿತಪಡಿಸಿಕೊಳ್ಳಲು , ರಕ್ಷಣಾ ಸಚಿವಾಲಯದ ಬಂಡವಾಳ ಬಜೆಟ್ ‌ ನ ಒಂದು ಭಾಗವನ್ನು ಭಾರತದಲ್ಲಿ ತಯಾರಿಸಿದ ಸಾಧನಗಳಿಗಾಗಿ ಮೀಸಲಿಡಲಾಗಿದೆ .


    ಇತ್ತೀಚೆಗೆ ದೇಶೀಯ ಖರೀದಿಯಲ್ಲಿ 101 ರಕ್ಷಣಾ ವಸ್ತುಗಳನ್ನು ಸೇರಿಸಿರುವುದನ್ನು ನೀವು ನೋಡಿರಬೇಕು . ಮುಂದಿನ ದಿನಗಳಲ್ಲಿ , ಈ ಪಟ್ಟಿಯನ್ನು ಇನ್ನೂ ಹೆಚ್ಚು ಸಮಗ್ರವಾಗಿ ಮಾಡಲಾಗುವುದು ಮತ್ತು ಅದಕ್ಕೆ ಅನೇಕ ವಸ್ತುಗಳನ್ನು ಸೇರಿಸಲಾಗುವುದು . ಈ ಪಟ್ಟಿಯ ಗುರಿ ಆಮದುಗಳನ್ನು ನಿರ್ಬಂಧಿಸುವುದು ಮಾತ್ರವಲ್ಲ , ಬದಲಿಗೆ ಭಾರತದಲ್ಲಿ ಕೈಗಾರಿಕೆಗಳನ್ನು ಉತ್ತೇಜಿಸಲು ಈ ಕ್ರಮವನ್ನು ತೆಗೆದುಕೊಳ್ಳಲಾಗಿದೆ . ಖಾಸಗಿ ವಲಯ , ಸಾರ್ವಜನಿಕ ವಲಯ , ಎಂಎಸ್ ‌ ಎಂಇ , ಅಥವಾ ಸ್ಟಾರ್ಟ್ಅಪ್ ‌ ಯಾವುದೇ ಆಗಿರಲಿ , ಸರ್ಕಾರದ ಮನೋಭಾವ ಮತ್ತು ಭವಿಷ್ಯದ ಸಾಧ್ಯತೆಗಳನ್ನು ನಿಮ್ಮೆಲ್ಲರ ಪಾರದರ್ಶಕವಾಗಿ ಇಡಲಾಗಿದೆ .


    ಇದರೊಂದಿಗೆ , ನಾವು ಖರೀದಿ ಪ್ರಕ್ರಿಯೆಯನ್ನು ವೇಗಗೊಳಿಸಲು , ಪರೀಕ್ಷಾ ಕಾರ್ಯವಿಧಾನವನ್ನು ಸುಗಮಗೊಳಿಸಲು ಮತ್ತು ಗುಣಮಟ್ಟದ ಅವಶ್ಯಕತೆಗಳನ್ನು ತರ್ಕಬದ್ಧಗೊಳಿಸಲು ಕೆಲಸ ಮಾಡುತ್ತಿದ್ದೇವೆ . ಈ ಪ್ರಯತ್ನಗಳು ಸೇನಾಪಡೆಗಳ ಎಲ್ಲಾ ಮೂರು ವಿಭಾಗಗಳ ಸಹಕಾರವನ್ನು ಬಹಳ ಸಂಘಟಿತ ರೀತಿಯಲ್ಲಿ ಹೊಂದಿವೆ ಎಂಬುದು ನನಗೆ ಸಂತೋಷ ತಂದಿದೆ .


    ಸ್ನೇಹಿತರೇ , ಆಧುನಿಕ ಸಾಧನಗಳಲ್ಲಿ ಸ್ವಾವಲಂಬನೆಗಾಗಿ ತಂತ್ರಜ್ಞಾನ ಉನ್ನತೀಕರಣ ಅತ್ಯಗತ್ಯವಾಗಿದೆ . ಮುಂದಿನ ಪೀಳಿಗೆಯ ಉತ್ಪನ್ನಗಳನ್ನು ತಯಾರಿಸುವ ಅವಶ್ಯಕತೆಯಿದೆ . ಇದನ್ನು ಸಾಧಿಸುವ ಸಲುವಾಗಿ , ಡಿಆರ್ ‌ ಡಿಒ ಜೊತೆಗೆ , ಖಾಸಗಿ ವಲಯ , ಶೈಕ್ಷಣಿಕ ಸಂಸ್ಥೆಗಳಲ್ಲಿ ಸಂಶೋಧನೆ ಮತ್ತು ನಾವೀನ್ಯತೆಗಳನ್ನು ಸಹ ಪ್ರೋತ್ಸಾಹಿಸಲಾಗುತ್ತಿದೆ . ತಂತ್ರಜ್ಞಾನ ವರ್ಗಾವಣೆ ಸೌಲಭ್ಯದ ಬದಲು ವಿದೇಶಿ ಪಾಲುದಾರರೊಂದಿಗೆ ಜಂಟಿ ಉದ್ಯಮಗಳ ಮೂಲಕ ಸಹ - ಉತ್ಪಾದನಾ ಮಾದರಿಗೆ ಒತ್ತು ನೀಡಲಾಗುತ್ತಿದೆ . ಈಗ , ನಮ್ಮ ವಿದೇಶಿ ಪಾಲುದಾರರು ನಮ್ಮ ಮಾರುಕಟ್ಟೆಯ ಗಾತ್ರಕ್ಕೆ ಅನುಗುಣವಾಗಿ ಭಾರತದಲ್ಲಿ ಉತ್ಪಾದನೆಯನ್ನು ಪ್ರಾರಂಭಿಸಲು ಉತ್ತಮ ಆಯ್ಕೆಯನ್ನು ಹೊಂದಿದ್ದಾರೆ .


    ಸ್ನೇಹಿತರೇ , ನಮ್ಮ ಸರ್ಕಾರ ಮೊದಲಿನಿಂದಲೂ ಸುಧಾರಣೆ , ಕಾರ್ಯಕ್ಷಮತೆ ಮತ್ತು ರೂಪಾಂತರ ಮಂತ್ರದ ಮೇಲೆ ಕೆಲಸ ಮಾಡಿದೆ . ಅಧಿಕಾರಶಾಹಿ ವ್ಯವಸ್ಥೆಯನ್ನು ಕಡಿಮೆ ಮಾಡಿ , ರತ್ನಗಂಬಳಿ ಹಾಕುವುದು ನಮ್ಮ ಪ್ರಯತ್ನವಾಗಿದೆ . 2014 ರಿಂದ ಸುಗಮ ವ್ಯಾಪಾರದಲ್ಲಿ ನಡೆದ ಸುಧಾರಣೆಗಳನ್ನು ಇಡೀ ಜಗತ್ತು ಕಂಡಿದೆ . ಬಹಳ ಕಷ್ಟಕರ ಮತ್ತು ಸಂಕೀರ್ಣವೆಂದು ಪರಿಗಣಿಸಲಾಗಿರುವ ಬೌದ್ಧಿಕ ಆಸ್ತಿ , ತೆರಿಗೆ , ದಿವಾಳಿ ಮತ್ತು ದಿವಾಳಿತನ ಮತ್ತು ಬಾಹ್ಯಾಕಾಶ ಮತ್ತು ಪರಮಾಣು ಶಕ್ತಿಯಲ್ಲೂ ನಾವು ಸುಧಾರಣೆಗಳನ್ನು ಕೈಗೊಂಡಿದ್ದೇವೆ . ಕಾರ್ಮಿಕ ಕಾನೂನುಗಳಲ್ಲಿನ ಸುಧಾರಣೆಗಳ ಸರಣಿಯ ಬಗ್ಗೆ ಈಗ ನಿಮಗೆ ಸಂಪೂರ್ಣವಾಗಿ ಗೊತ್ತಿದೆ ಮತ್ತು ಇದು ಇನ್ನೂ ನಡೆಯುತ್ತಿರುವ ಪ್ರಕ್ರಿಯೆಯಾಗಿದೆ .


    ಹಿಂದಿನ ಕೆಲವು ವರ್ಷಗಳವರೆಗೂ , ಈ ವಿಷಯಗಳ ಬಗ್ಗೆ ತಲೆ ಕೆಡಿಸಿಕೊಂಡಿರಲಿಲ್ಲ . ಇಂದು , ಈ ಸುಧಾರಣೆಗಳು ಕಾರ್ಯಗತವಾಗಿವೆ . ಸುಧಾರಣೆಗಳ ಪ್ರಕ್ರಿಯೆಯು ಇಲ್ಲಿಗೇ ನಿಲ್ಲುವುದಿಲ್ಲ ; ನಾವು ಮುಂದುವರಿಯಲಿದ್ದೇವೆ . ಆದ್ದರಿಂದ , ಯಾವುದೇ ನಿಲುಗಡೆಯೂ ಇಲ್ಲ , ಆಯಾಸವೂ ಇಲ್ಲ . ನಾನು ಅಥವಾ ನೀವು ಆಯಾಸಗೊಳ್ಳುವುಲ್ಲ . ನಾವು ಮುಂದೆ ಸಾಗುತ್ತಲೇ ಇರಬೇಕು . ನಮ್ಮ ಕಡೆಯಿಂದ ನಿಮಗೆ ಇದು ನಮ್ಮ ಬದ್ಧತೆ .


    ಸ್ನೇಹಿತರೇ , ಮೂಲಸೌಕರ್ಯಕ್ಕೆ ಸಂಬಂಧಿಸಿದಂತೆ , ರಕ್ಷಣಾ ಕಾರಿಡಾರ್ ‌ ಗಳ ಕೆಲಸವು ತ್ವರಿತಗತಿಯಲ್ಲಿ ನಡೆಯುತ್ತಿದೆ . ಉತ್ತರ ಪ್ರದೇಶ ಮತ್ತು ತಮಿಳುನಾಡು ಸರ್ಕಾರಗಳ ಸಹಯೋಗದೊಂದಿಗೆ ಅತ್ಯಾಧುನಿಕ ಮೂಲಸೌಕರ್ಯಗಳನ್ನು ಅಭಿವೃದ್ಧಿಪಡಿಸಲಾಗುತ್ತಿದೆ . ಮುಂದಿನ ಐದು ವರ್ಷಗಳವರೆಗೆ 20,000 ಕೋಟಿ ರೂಪಾಯಿ ಮೌಲ್ಯದ ಹೂಡಿಕೆ ಗುರಿಯನ್ನು ನಾವು ನಿಗದಿಪಡಿಸಿದ್ದೇವೆ . ಎಂಎಸ್ ‌ ಎಂಇ ಮತ್ತು ಸ್ಟಾರ್ಟ್ ಅಪ್ ‌ ಗಳಿಗೆ ಸಂಬಂಧಿಸಿದ ಉದ್ಯಮಿಗಳನ್ನು ಉತ್ತೇಜಿಸಲು ಪ್ರಾರಂಭಿಸಲಾದ ಐಡಿಎಕ್ಸ್ ‌ ನಿಂದ ನಾವು ಉತ್ತಮ ಫಲಿತಾಂಶಗಳನ್ನು ಪಡೆಯುತ್ತಿದ್ದೇವೆ . 50 ಕ್ಕೂ ಹೆಚ್ಚು ಸ್ಟಾರ್ಟ್ ಅಪ್ ಗಳು ಈ ವೇದಿಕೆಯ ಮೂಲಕ ಸಶಸ್ತ್ರ ಪಡೆಗಳ ಬಳಕೆಗಾಗಿ ತಂತ್ರಜ್ಞಾನ ಮತ್ತು ಉತ್ಪನ್ನಗಳನ್ನು ಅಭಿವೃದ್ಧಿಪಡಿಸಿವೆ .


    ಸ್ನೇಹಿತರೇ , ನಿಮ್ಮ ಮುಂದೆ ನಾನು ಇನ್ನೊಂದು ವಿಷಯವನ್ನು ಸ್ಪಷ್ಟಪಡಿಸುತ್ತೇನೆ . ಸ್ವಾವಲಂಬಿ ಭಾರತಕ್ಕಾಗಿ ನಮ್ಮ ಸಂಕಲ್ಪವು ಸಂಕುಚಿತವಾದುದಲ್ಲ . ಜಾಗತಿಕ ಆರ್ಥಿಕತೆಯನ್ನು ಹೆಚ್ಚು ಸ್ಥಿತಿಸ್ಥಾಪಕಗೊಳಿಸಲು , ಹೆಚ್ಚು ಸ್ಥಿರವಾಗಿಸಲು ಮತ್ತು ಜಗತ್ತಿನಲ್ಲಿ ಶಾಂತಿ ನೆಲೆಸಲು ಸಮರ್ಥ ಭಾರತವನ್ನು ನಿರ್ಮಿಸುವುದು ಗುರಿಯಾಗಿದೆ . ರಕ್ಷಣಾ ಉತ್ಪಾದನೆಯ ಸ್ವಾವಲಂಬನೆಯ ಹಿಂದೆಯೂ ಅದೇ ಮನೋಭಾವವಿದೆ . ಹಲವಾರು ಮಿತ್ರ ರಾಷ್ಟ್ರಗಳಿಗೆ ರಕ್ಷಣಾ ಉತ್ಪನ್ನಗಳ ವಿಶ್ವಾಸಾರ್ಹ ಪೂರೈಕೆದಾರರಾಗುವ ಸಾಮರ್ಥ್ಯ ಭಾರತಕ್ಕೆ ಇದೆ . ಇದು ಭಾರತದ ಕಾರ್ಯತಂತ್ರದ ಸಹಭಾಗಿತ್ವಕ್ಕೆ ಹೊಸ ಆವೇಗವನ್ನು ನೀಡುತ್ತದೆ ಮತ್ತು ಹಿಂದೂ ಮಹಾಸಾಗರ ಪ್ರದೇಶದಲ್ಲಿ ಭದ್ರತಾ ಪೂರೈಕೆದಾರನಾಗಿ ಭಾರತದ ಪಾತ್ರವನ್ನು ಬಲಪಡಿಸಲಾಗುತ್ತದೆ .


    ಸ್ನೇಹಿತರೇ , ಸರ್ಕಾರದ ಪ್ರಯತ್ನಗಳು ಮತ್ತು ಬದ್ಧತೆಗಳು ನಿಮ್ಮ ಮುಂದೆ ಇವೆ . ಒಟ್ಟಿನಲ್ಲಿ , ನಾವು ಸ್ವಾವಲಂಬಿ ಭಾರತಕ್ಕಾಗಿ ಸಂಕಲ್ಪ ತೊಡಬೇಕು . ಸ್ವಾವಲಂಬಿ ಭಾರತವು ಖಾಸಗಿ ವಲಯ ಅಥವಾ ಸಾರ್ವಜನಿಕ ವಲಯ ಅಥವಾ ನಮ್ಮ ವಿದೇಶಿ ಪಾಲುದಾರು ಯಾರೇ ಆಗಿರಲಿ ಪ್ರತಿಯೊಬ್ಬರಿಗೂ ಗೆಲುವಿನ ಸಂಕಲ್ಪವಾಗಿದೆ . ನಿಮಗೆ ಉತ್ತಮ ವ್ಯವಸ್ಥೆಯನ್ನು ಒದಗಿಸಲು ನಮ್ಮ ಸರ್ಕಾರ ಬದ್ಧವಾಗಿದೆ .


    ನೀವು ನೀಡಿರುವ ಸಲಹೆಗಳು ಬಹಳ ಉಪಯೋಗಕ್ಕೆ ಬರುತ್ತವೆ . ರಕ್ಷಣಾ ಉತ್ಪಾದನೆ ಮತ್ತು ರಫ್ತು ಉತ್ತೇಜನ ನೀತಿಯ ಕರಡನ್ನು ಎಲ್ಲಾ ಪಾಲುದಾರರೊಂದಿಗೆ ಹಂಚಿಕೊಳ್ಳಲಾಗಿದೆ . ಈ ನೀತಿಯ ಆರಂಭಿಕ ಅನುಷ್ಠಾನಕ್ಕೆ ನಿಮ್ಮ ಪ್ರತಿಕ್ರಿಯೆ ನೆರವಾಗುತ್ತದೆ . ಇಂದಿನ ವಿಚಾರ ಸಂಕಿರಣ ಒಂದು ಬಾರಿಯ ಕಾರ್ಯಕ್ರಮವಾಗಬಾರದು , ಭವಿಷ್ಯದಲ್ಲಿ ಇಂತಹ ಹೆಚ್ಚು ಸೆಮಿನಾರ್ ‌ ಗಳು ನಡೆಯಬೇಕು . ಉದ್ಯಮ ಮತ್ತು ಸರ್ಕಾರದ ನಡುವೆ ನಿರಂತರ ಚರ್ಚೆ ಮತ್ತು ಫೀಡ್ ಬ್ಯಾಕ್ ನ ಸ್ವಾಭಾವಿಕ ಸಂಸ್ಕೃತಿ ಇರಬೇಕು .


    ಈ ಸಾಮೂಹಿಕ ಪ್ರಯತ್ನಗಳೊಂದಿಗೆ ನಮ್ಮ ಸಂಕಲ್ಪಗಳು ಕಾರ್ಯರೂಪಕ್ಕೆ ಬರುತ್ತವೆ ಎಂದು ನಾನು ನಂಬಿದ್ದೇನೆ . ಸ್ವಾವಲಂಬಿ ಭಾರತ ನಿರ್ಮಿಸಲು ಆತ್ಮವಿಶ್ವಾಸದಿಂದ ಇಲ್ಲಿ ಸೇರಿರುವ ನಿಮಗೆ ನಾನು ಮತ್ತೊಮ್ಮೆ ಧನ್ಯವಾದಗಳು . ಈ ಸಂಕಲ್ಪವನ್ನು ಸಾಕಾರಗೊಳಿಸಲು ನಾವೆಲ್ಲರೂ ನಮ್ಮ ಜವಾಬ್ದಾರಿಗಳನ್ನು ಉತ್ತಮ ರೀತಿಯಲ್ಲಿ ನಿರ್ವಹಿಸುತ್ತೇವೆ ಎಂದು ನಾನು ನಂಬುತ್ತೇನೆ .


    ಮತ್ತೊಮ್ಮೆ , ನಿಮ್ಮೆಲ್ಲರಿಗೂ ಶುಭಾಶಯಗಳು .


    ತುಂಬು ಧನ್ಯವಾದಗಳು .


    ***

    
    
    (Release ID: 1649326) Visitor Counter : 10
    
    
      Read this release in: English , Urdu , Marathi , Hindi , Manipuri , Bengali , Assamese , Punjabi , Gujarati , Odia , Tamil , Telugu , Malayalam