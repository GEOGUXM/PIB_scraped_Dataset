      ಕಲ್ಲಿದ್ದಲು ಸಚಿವಾಲಯ

      ಭಾರತದಲ್ಲಿ ವಾಣಿಜ್ಯ ಕಲ್ಲಿದ್ದಲು ಗಣಿಗಾರಿಕೆಯಲ್ಲಿ ವಿದೇಶಿ ನೇರ ಹೂಡಿಕೆ
      Posted On: 03 AUG 2020 4:44PM by PIB Bengaluru


    ಭಾರತದಲ್ಲಿ ವಾಣಿಜ್ಯ ಕಲ್ಲಿದ್ದಲು ಗಣಿಗಾರಿಕೆಗಾಗಿ ಕಲ್ಲಿದ್ದಲು ಗಣಿಗಳ ಹರಾಜು ಪ್ರಕ್ರಿಯೆಯನ್ನು 2020 ರ ಜೂನ್ ‌ ನಲ್ಲಿ ಭಾರತ ಸರ್ಕಾರದ ಕಲ್ಲಿದ್ದಲು ಸಚಿವಾಲಯದ ನಾಮನಿರ್ದೇಶಿತ ಪ್ರಾಧಿಕಾರವು ಪ್ರಾರಂಭಿಸಿದೆ . ಕಲ್ಲಿದ್ದಲು ಮಾರಾಟಕ್ಕೆ ಸಂಬಂಧಿಸಿದ ಸಂಸ್ಕರಣಾ ಮೂಲಸೌಕರ್ಯ ಸೇರಿದಂತೆ ಕಲ್ಲಿದ್ದಲು ಗಣಿಗಾರಿಕೆ ಚಟುವಟಿಕೆಗಳಲ್ಲಿ ಸ್ವಯಂಚಾಲಿತ ಮಾರ್ಗದಲ್ಲಿ ಶೇ .100 ವಿದೇಶಿ ನೇರ ಹೂಡಿಕೆಗೆ ಅನುಮತಿ ನೀಡಲು ವಿದೇಶಿ ನೇರ ಹೂಡಿಕೆ ( ಎಫ್ ‌ ಡಿಐ ) ನೀತಿ , 2017 ನ್ನು ತಿದ್ದುಪಡಿ ಮಾಡಲಾಗಿದೆ . ಇದಕ್ಕೆ ಸಂಬಂಧಿಸಿದಂತೆ ಕೇಂದ್ರ ಸರ್ಕಾರವು 2019 ರ ಮಾದ್ಯಮ ಪ್ರಕಟಣೆ 4 ಹೊರಡಿಸಿತ್ತು . ಕಲ್ಲಿದ್ದಲು ಗಣಿಗಳ ( ವಿಶೇಷ ನಿಬಂಧನೆಗಳು ) ಕಾಯ್ದೆ , 2015, ಮತ್ತು ಗಣಿ ಮತ್ತು ಖನಿಜಗಳ ( ಅಭಿವೃದ್ಧಿ ಮತ್ತು ನಿಯಂತ್ರಣ ) ಕಾಯ್ದೆ , 1957 ಮತ್ತಿತರ ಸಂಬಂಧಿತ ಕಾಯಿದೆಗಳಿಗೆ ಕಾಲಕಾಲಕ್ಕೆ ತಿದ್ದುಪಡಿ ಮಾಡಲಾಗಿದೆ .


    ಅದರಂತೆ , ಕಲ್ಲಿದ್ದಲು ಗಣಿಗಾರಿಕೆ ಚಟುವಟಿಕೆಗಳಲ್ಲಿ ಸ್ವಯಂಚಾಲಿತ ಮಾರ್ಗದಲ್ಲಿ ಶೇ .100 ಎಫ್ ‌ ಡಿಐಗೆ ಅನುಮತಿ ನೀಡುವ ಮತ್ತು ಕಲ್ಲಿದ್ದಲು ಮಾರಾಟಕ್ಕೆ ಅನ್ವಯವಾಗುವ ಇತರ ಕಾನೂನುಗಳ ಪ್ರಕಾರ ಕೇಂದ್ರ ಸರ್ಕಾರವು ಹೊರಡಿಸಿದ 2019 ರ ಮಾಧ್ಯಮ ಪ್ರಕಟಣೆ 4 ರಂತೆ , ಎಫ್ ‌ ಡಿಐ ನೀತಿ 2017 ಅನ್ನು ತಿದ್ದುಪಡಿ ಮಾಡಲಾಗಿದೆ ಎಂದು ಟೆಂಡರ್ ದಾಖಲೆಯಲ್ಲಿ ತಿಳಿಸಲಾಗಿದೆ .” ವಾಣಿಜ್ಯ ಕಲ್ಲಿದ್ದಲು ಗಣಿಗಾರಿಕೆಯಲ್ಲಿನ ಯಾವುದೇ ಎಫ್ ‌ ಡಿಐ , ಕೇಂದ್ರ ಸರ್ಕಾರವು ಹೊರಡಿಸಿದ 2020 ರ ಮಾಧ್ಯಮ ಪ್ರಕಟಣೆ 3 ಸೇರಿದಂತೆ ಅನ್ವಯವಾಗುವ ಕಾನೂನುಗಳಿಗೆ ಒಳಪಟ್ಟಿರುತ್ತದೆ ಎಂದು ಸ್ಪಷ್ಟಪಡಿಸಲಾಗಿದೆ . ಅದರ ಪ್ರಕಾರ “ ಭಾರತದ ಭೂ ಗಡಿಯನ್ನು ಹಂಚಿಕೊಳ್ಳುವ ಅಥವಾ ಪ್ರಯೋಜನ ಪಡೆಯುವ ಮಾಲೀಕರು ಇರುವ ದೇಶದ ಒಂದು ಸಂಸ್ಥೆ ಅಥವಾ ಅಂತಹ ಯಾವುದೇ ದೇಶದ ಪ್ರಜೆಯಾಗಿದ್ದರೆ , ಸರ್ಕಾರದ ಮಾರ್ಗದಲ್ಲಿ ಮಾತ್ರ ಹೂಡಿಕೆ ಮಾಡಬಹುದು . ಇದಲ್ಲದೆ , ಪಾಕಿಸ್ತಾನದ ನಾಗರಿಕ ಅಥವಾ ಪಾಕಿಸ್ತಾನದ ಒಂದು ಸಂಸ್ಥೆ ಸರ್ಕಾರದ ಮಾರ್ಗದಲ್ಲಿ ಮಾತ್ರ ರಕ್ಷಣೆ , ಬಾಹ್ಯಾಕಾಶ , ಪರಮಾಣು ಶಕ್ತಿ ಮತ್ತು ವಿದೇಶಿ ಹೂಡಿಕೆಗೆ ನಿಷೇಧಿಸಲಾದ ಕ್ಷೇತ್ರಗಳು / ಚಟುವಟಿಕೆಗಳನ್ನು ಹೊರತುಪಡಿಸಿ ಇತರ ಕ್ಷೇತ್ರಗಳಲ್ಲಿ ಹೂಡಿಕೆ ಮಾಡಬಹುದು .” ಈ ನಿಟ್ಟಿನಲ್ಲಿ ಟೆಂಡರ್ ದಾಖಲೆಗೆ ತಿದ್ದುಪಡಿಯನ್ನೂ ಸಹ ನೀಡಲಾಗಿದೆ .


    ***

    
    
    (Release ID: 1643188) Visitor Counter : 42
    
    
      Read this release in: English , Hindi , Marathi , Manipuri , Punjabi , Odia , Tamil , Telugu