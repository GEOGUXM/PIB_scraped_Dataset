      ಹಣಕಾಸು ಸಚಿವಾಲಯ

      ಆರು ವರ್ಷಗಳ ಯಶಸ್ವಿ ಅನುಷ್ಠಾನವನ್ನು ಪೂರ್ಣಗೊಳಿಸಿದ ಪ್ರಧಾನ ಮಂತ್ರಿ ಜನಧನ್ ಯೋಜನೆ (ಪಿಎಂಜೆಡಿವೈ) - ಹಣಕಾಸು ಸೇರ್ಪಡೆಗಾಗಿ ರಾಷ್ಟ್ರೀಯ ಅಭಿಯಾನ
      ಮೋದಿ ಸರ್ಕಾರದ ಜನ ಕೇಂದ್ರಿತ ಆರ್ಥಿಕ ಉಪಕ್ರಮಗಳಿಗೆ ಪಿಎಂಜೆಡಿವೈ ಅಡಿಪಾಯವಾಗಿದೆ - ಹಣಕಾಸು ಸಚಿವರು
      ಪಿಎಂಜೆಡಿವೈ ಯೋಜನೆ ಆರಂಭವಾದಾಗಿನಿಂದ 40.35 ಕೋಟಿಗೂ ಹೆಚ್ಚು ಫಲಾನುಭವಿಗಳು 1.31 ಲಕ್ಷ ಕೋಟಿ ರೂ. ಠೇವಣಿಯೊಂದಿಗೆ ಬ್ಯಾಂಕಿಂಗ್ ವ್ಯವಸ್ಥೆಗೆ ಸೇರ್ಪಡೆಯಾಗಿದ್ದಾರೆ
      ಶೇ.63.6 ಗ್ರಾಮೀಣ ಪಿಎಂಜೆಡಿವೈ ಖಾತೆಗಳು; ಶೇ.55.2 ಮಹಿಳಾ ಪಿಎಂಜೆಡಿವೈ ಖಾತೆಗಳು
      ಪಿಎಂ ಗರೀಬ್ ಕಲ್ಯಾಣ್ ಯೋಜನೆ ಅಡಿಯಲ್ಲಿ 2020 ರ ಏಪ್ರಿಲ್-ಜೂನ್ ಅವಧಿಯಲ್ಲಿ ಮಹಿಳಾ ಪಿಎಂಜೆಡಿವೈ ಖಾತೆದಾರರಿಗೆ ಒಟ್ಟು 30,705 ಕೋಟಿ ರೂ.ಜಮೆ ಮಾಡಲಾಗಿದೆ
      ಸುಮಾರು 8 ಕೋಟಿ ಪಿಎಂಜೆಡಿವೈ ಖಾತೆದಾರರು ಸರ್ಕಾರದ ವಿವಿಧ ಯೋಜನೆಗಳ ನೇರ ಸವಲತ್ತು ವರ್ಗಾವಣೆಯನ್ನು (ಡಿಬಿಟಿ) ಪಡೆಯುತ್ತಿದ್ದಾರೆ
      Posted On: 28 AUG 2020 7:27AM by PIB Bengaluru


    ನವದೆಹಲಿ ಆಗಸ್ಟ್ 28, : ದುರ್ಬಲ ಮತ್ತು ಸಾಮಾಜಿಕ - ಆರ್ಥಿಕವಾಗಿ ನಿರ್ಲಕ್ಷಿಸಲ್ಪಟ್ಟ ವರ್ಗಗಳಿಗೆ ಹಣಕಾಸಿನ ಒಳಗೊಳ್ಳುವಿಕೆ ಮತ್ತು ಬೆಂಬಲವನ್ನು ಒದಗಿಸಲು ಹಣಕಾಸು ಸಚಿವಾಲಯವು ಬದ್ಧವಾಗಿದೆ . ಹಣಕಾಸು ಸೇರ್ಪಡೆ ಸರ್ಕಾರದ ರಾಷ್ಟ್ರೀಯ ಆದ್ಯತೆಯಾಗಿದ್ದು , ಅದು ಸಮಗ್ರ ಬೆಳವಣಿಗೆಗೆ ಅನುವು ಮಾಡಿಕೊಡುತ್ತದೆ . ಇದು ಬಡವರು ತಮ್ಮ ಉಳಿತಾಯವನ್ನು ಔಪಚಾರಿಕ ಹಣಕಾಸು ವ್ಯವಸ್ಥೆಯಡಿ ತರಲು ದಾರಿ ತೋರಿಸುತ್ತದೆ . ಇದು ಹಳ್ಳಿಗಳಲ್ಲಿರುವ ಅವರ ಕುಟುಂಬಗಳಿಗೆ ಹಣವನ್ನು ರವಾನಿಸುವ ಒಂದು ಮಾರ್ಗವಾಗಿದೆ ಮತ್ತು ಲೇವಾದೇವಿದಾರರ ಹಿಡಿತದಿಂದ ಅವರನ್ನು ಮುಕ್ತಗೊಳಿಸುತ್ತದೆ . ಸರ್ಕಾರದ ಈ ಬದ್ಧತೆಯ ಪ್ರಮುಖ ಉಪಕ್ರಮವೆಂದರೆ ಪ್ರಧಾನ ಮಂತ್ರಿ ಜನಧನ್ ಯೋಜನೆ ( ಪಿಎಂಜೆಡಿವೈ ), ಇದು ವಿಶ್ವದ ಅತಿದೊಡ್ಡ ಆರ್ಥಿಕ ಸೇರ್ಪಡೆ ಉಪಕ್ರಮಗಳಲ್ಲಿ ಒಂದಾಗಿದೆ .


    ಪ್ರಧಾನ ಮಂತ್ರಿ ಜನಧನ್ ಯೋಜನೆಯನ್ನು ಪ್ರಧಾನಿ ಶ್ರೀ ನರೇಂದ್ರ ಮೋದಿ ಅವರು 2014 ರ ಆಗಸ್ಟ್ 15 ರಂದು ತಮ್ಮ ಸ್ವಾತಂತ್ರ್ಯ ದಿನದ ಭಾಷಣದಲ್ಲಿ ಘೋಷಿಸಿದರು . ಆಗಸ್ಟ್ 28 ರಂದು ಕಾರ್ಯಕ್ರಮಕ್ಕೆ ಚಾಲನೆ ನೀಡಿ ಮಾತನಾಡಿದ ಅವರು , ಈ ಸಂದರ್ಭವು ದುರಾಚಾರದ ಸುಳಿಯಿಂದ ಬಡವರ ವಿಮೋಚನೆಯನ್ನು ಆಚರಿಸುವ ಹಬ್ಬವೆಂದು ಬಣ್ಣಿಸಿದ್ದರು .


    ಪಿಎಂಜೆಡಿವೈ 6 ನೇ ವಾರ್ಷಿಕೋತ್ಸವದಂದು ಕೇಂದ್ರ ಹಣಕಾಸು ಮತ್ತು ಕಾರ್ಪೊರೇಟ್ ವ್ಯವಹಾರಗಳ ಸಚಿವೆ ಶ್ರೀಮತಿ ನಿರ್ಮಲಾ ಸೀತಾರಾಮನ್ ಈ ಯೋಜನೆಯ ಮಹತ್ವವನ್ನು ಪುನರುಚ್ಚರಿಸಿದರು “ ಪ್ರಧಾನ ಮಂತ್ರಿ ಜನ ಧನ್ ಯೋಜನೆಯು , ಮೋದಿ ಸರ್ಕಾರದ ಜನ ಕೇಂದ್ರಿತ ಆರ್ಥಿಕ ಉಪಕ್ರಮಗಳಿಗೆ ಅಡಿಪಾಯವಾಗಿದೆ . ಅದು ನೇರ ಸವಲತ್ತು ವರ್ಗಾವಣೆ ಇರಲಿ , ಕೋವಿಡ್ -19 ಹಣಕಾಸು ನೆರವು , ಪಿಎಂ - ಕಿಸಾನ್ , ಎಂ . ಜಿ . ಎನ್ . ಆರ್ . ಜಿ . ಎ ಅಡಿಯಲ್ಲಿ ಕೂಲಿಯ ಹೆಚ್ಚಳ , ಜೀವ ಮತ್ತು ಆರೋಗ್ಯ ವಿಮಾ ರಕ್ಷಣೆಯೇ ಆಗಲಿ , ಮೊದಲ ಹೆಜ್ಜೆಯಾಗಿ ಪ್ರತಿಯೊಬ್ಬ ವಯಸ್ಕರಿಗೂ ಬ್ಯಾಂಕ್ ಖಾತೆಯನ್ನು ಒದಗಿಸುವುದು , ಇದನ್ನು ಪಿಎಂಜೆಡಿವೈ ಬಹುತೇಕ ಪೂರ್ಣಗೊಳಿಸಿದೆ . ” ಎಂದು ಅವರು ಹೇಳಿದರು .


    ಈ ಸಂದರ್ಭದಲ್ಲಿ ಮಾತನಾಡಿದ ಹಣಕಾಸು ಮತ್ತು ಕಾರ್ಪೊರೇಟ್ ವ್ಯವಹಾರಗಳ ರಾಜ್ಯ ಸಚಿವ ಶ್ರೀ ಅನುರಾಗ್ ಠಾಕೂರ್ ಯೋಜನೆಯ ಬಗ್ಗೆ ತಮ್ಮ ಅಭಿಪ್ರಾಯಗಳನ್ನು ಹಂಚಿಕೊಂಡರು . " ಪ್ರಧಾನಿ ನರೇಂದ್ರ ಮೋದಿಯವರ ನೇತೃತ್ವದಲ್ಲಿ , ಪಿಎಂಜೆಡಿವೈ ಬ್ಯಾಂಕಿಂಗ್ ವ್ಯವಸ್ಥೆಯಿಂದ ಹೊರಗಿದ್ದವರನ್ನು ಆ ವ್ಯವಸ್ಥೆಗೆ ತಂದಿದೆ , ಭಾರತದ ಆರ್ಥಿಕ ವ್ಯಾಪ್ತಿಯನ್ನು ವಿಸ್ತರಿಸಿದೆ ಮತ್ತು 40 ಕೋಟಿ ಖಾತೆದಾರರಿಗೆ ಆರ್ಥಿಕ ಸೇರ್ಪಡೆ ತಂದಿದೆ . ಫಲಾನುಭವಿಗಳಲ್ಲಿ ಹೆಚ್ಚಿನವರು ಮಹಿಳೆಯರು ಮತ್ತು ಬಹುತೇಕ ಖಾತೆಗಳು ಗ್ರಾಮೀಣ ಭಾರತದವು . ಇಂದಿನ ಕೋವಿಡ್ -19 ಸಾಂಕ್ರಾಮಿಕದ ಸಂದರ್ಭದಲ್ಲಿ , ನೇರ ಸವಲತ್ತು ವರ್ಗಾವಣೆಯ ಮೂಲಕ ಸಮಾಜದ ದುರ್ಬಲ ವರ್ಗಗಳಿಗೆ ಆರ್ಥಿಕ ಭದ್ರತೆಯನ್ನು ಒದಗಿಸಲು ಗಮನಾರ್ಹವಾದ ವೇಗ ಮತ್ತು ತಡೆರಹಿತ ಪ್ರಕ್ರಿಯೆಗೆ ನಾವು ಸಾಕ್ಷಿಯಾಗಿದ್ದೇವೆ . ಪ್ರಮುಖ ಅಂಶವೆಂದರೆ ಪಿಎಂ ಜನ ಧನ್ ಖಾತೆಗಳ ಮೂಲಕ ನೇರ ಸವಲತ್ತು ವರ್ಗಾವಣೆಯ ಪ್ರತಿ ರೂಪಾಯಿಯೂ ಉದ್ದೇಶಿತ ಫಲಾನುಭವಿಗೆ ತಲುಪುವುದು ಖಾತ್ರಿಯಾಗಿದೆ ಮತ್ತು ವ್ಯವಸ್ಥಿತ ಸೋರಿಕೆಯನ್ನು ತಡೆಗಟ್ಟಿದೆ ” ಎಂದು ಅವರು ಹೇಳಿದರು .


    ಯಶಸ್ವಿ ಅನುಷ್ಠಾನದ 6 ವರ್ಷಗಳನ್ನು ಪೂರ್ಣಗೊಳಿಸಿರುವ ಈ ಯೋಜನೆಯ ಪ್ರಮುಖ ಅಂಶಗಳು ಮತ್ತು ಸಾಧನೆಗಳನ್ನು ನೋಡೋಣ .


    ಹಿನ್ನೆಲೆ


    ಪ್ರಧಾನ ಮಂತ್ರಿ ಜನಧನ್ ಯೋಜನೆ ( ಪಿಎಂಜೆಡಿವೈ ) ಹಣಕಾಸು ಸೇವೆಗಳಾದ ಬ್ಯಾಂಕಿಂಗ್ / ಉಳಿತಾಯ ಮತ್ತು ಠೇವಣಿ ಖಾತೆಗಳು , ರವಾನೆ , ಸಾಲ , ವಿಮೆ , ಪಿಂಚಣಿಗಳಿಗೆ ಕೈಗೆಟುಕುವ ವೆಚ್ಚದಲ್ಲಿ ಪ್ರವೇಶವನ್ನು ಖಚಿತಪಡಿಸಿಕೊಳ್ಳಲು ಇರುವ ಹಣಕಾಸು ಸೇರ್ಪಡೆಗಾಗಿನ ರಾಷ್ಟ್ರೀಯ ಅಭಿಯಾನ ,


    1. ಉದ್ದೇಶಗಳು :


    • ಕೈಗೆಟುಕುವ ವೆಚ್ಚದಲ್ಲಿ ಹಣಕಾಸು ಉತ್ಪನ್ನಗಳು ಮತ್ತು ಸೇವೆಗಳ ಪ್ರವೇಶವನ್ನು ಖಚಿತಪಡಿಸಿಕೊಳ್ಳುವುದು


    • ವೆಚ್ಚವನ್ನು ತಗ್ಗಿಸಲು ಮತ್ತು ವ್ಯಾಪ್ತಿಯನ್ನು ವಿಸ್ತರಿಸಲು ತಂತ್ರಜ್ಞಾನದ ಬಳಕೆ


    2. ಯೋಜನೆಯ ಮೂಲ ತತ್ವಗಳು


    • ಎಲ್ಲರಿಗೂ ಬ್ಯಾಂಕಿಂಗ್ ವ್ಯವಸ್ಥೆ - ಕೆವೈಸಿ , ಇ - ಕೆವೈಸಿಯಲ್ಲಿ ವಿನಾಯ್ತಿ ನೀಡಿ , ಶಿಬಿರಗಳ ಮಾದರಿಯಲ್ಲಿ , ಶೂನ್ಯ ಬಾಕಿ ಮತ್ತು ಶೂನ್ಯ ಶುಲ್ಕಗಳೊಂದಿಗೆ ಕನಿಷ್ಠ ಠೇವಣಿಯೊಂದಿಗೆ ಮೂಲ ಉಳಿತಾಯ ಬ್ಯಾಂಕ್ ( ಬಿಎಸ್ಬಿಡಿ ) ಖಾತೆಯನ್ನು ತೆರೆಯುವುದು .


    • ಎಲ್ಲರಿಗೂ ಸುರಕ್ಷೆ - ನಗದು ಹಿಂಪಡೆಯಲು ಮತ್ತು ವ್ಯಾಪಾರಿ ಸ್ಥಳಗಳಲ್ಲಿ ಪಾವತಿಸಲು , 2 ಲಕ್ಷ ರೂ . ಗಳ ಉಚಿತ ಅಪಘಾತ ವಿಮಾ ರಕ್ಷಣೆಯೊಂದಿಗೆ ಸುರಕ್ಷಿತ ಡೆಬಿಟ್ ಕಾರ್ಡ್ ಗಳನ್ನುನೀಡುವುದು .


    • ಹಣವಿಲ್ಲದವರಿಗೆ ಹಣಕಾಸು ಒದಗಿಸುವುದು - ಸಣ್ಣ - ವಿಮೆ , ಬಳಕೆಗಾಗಿ ಓವರ್ ಡ್ರಾಫ್ಟ್ , ಸಣ್ಣ - ಪಿಂಚಣಿ ಮತ್ತು ಸಣ್ಣ - ಸಾಲಗಳಂತಹ ಇತರ ಹಣಕಾಸು ಉತ್ಪನ್ನಗಳು .


    3. ಆರಂಭಿಕ ಲಕ್ಷಣಗಳು


    ಈ ಕೆಳಗಿನ 6 ಸ್ತಂಭಗಳ ಆಧಾರದ ಮೇಲೆ ಯೋಜನೆಯನ್ನು ಪ್ರಾರಂಭಿಸಲಾಗಿದೆ :


    • ಬ್ಯಾಂಕಿಂಗ್ ಸೇವೆಗಳಿಗೆ ಸಾರ್ವತ್ರಿಕ ಪ್ರವೇಶ - ಶಾಖೆ


    • ಪ್ರತಿ ಕುಟುಂಬಕ್ಕೆ 10,000 ರೂ . ಓವರ್ ಡ್ರಾಫ್ಟ್ , ಸೌಲಭ್ಯ ಹೊಂದಿರುವ ಮೂಲ ಉಳಿತಾಯ ಬ್ಯಾಂಕ್ ಖಾತೆ .


    • ಹಣಕಾಸು ಸಾಕ್ಷರತಾ ಕಾರ್ಯಕ್ರಮ - ಉಳಿತಾಯವನ್ನು ಉತ್ತೇಜಿಸುವುದು , ಎಟಿಎಂಗಳ ಬಳಕೆ , ಸಾಲಕ್ಕೆ ಸಿದ್ಧವಾಗುವುದು , ವಿಮೆ ಮತ್ತು ಪಿಂಚಣಿಗಳನ್ನು ಪಡೆಯುವುದು , ಬ್ಯಾಂಕಿಂಗ್ ಸೇವೆಗಳಿಗಾಗಿ ಮೂಲ ಮೊಬೈಲ್ ಫೋನ್ ಗಳನ್ನು ಬಳಸುವುದು .


    • ಸಾಲ ಖಾತ್ರಿ ನಿಧಿ ರಚನೆ – ಡೀಫಾಲ್ಟ್ ರ್ ಗಳ ವಿರುದ್ಧ ಬ್ಯಾಂಕುಗಳಿಗೆ ಖಾತ್ರಿ ನೀಡಲು


    • ವಿಮೆ - ಆಗಸ್ಟ್ 2014 ರಿಂದ 31 ಜನವರಿ 2015 ರವರೆಗೆ ತೆರೆಯಲಾದ ಖಾತೆಗಳಿಗೆ ಅಪಘಾತ 1,00,000 ರೂ . ಗಳ ಅಪಘಾತ ಮತ್ತು 30,000 ಲೈಫ್ ಕವರ್ ವಿಮೆ .


    • ಅಸಂಘಟಿತ ವಲಯಕ್ಕೆ ಪಿಂಚಣಿ ಯೋಜನೆ


    4. ಹಿಂದಿನ ಅನುಭವದ ಆಧಾರದ ಮೇಲೆ ಪಿಎಂಜೆಡಿವೈನಲ್ಲಿ ಅಳವಡಿಸಿಕೊಂಡಿರುವ ಪ್ರಮುಖ ವಿಧಾನ :


    • ತೆರೆಯಲಾದ ಖಾತೆಗಳು ಬ್ಯಾಂಕುಗಳ ಕೋರ್ ಬ್ಯಾಂಕಿಂಗ್ ವ್ಯವಸ್ಥೆಯಲ್ಲಿ ಆನ್ಲೈನ್ ಖಾತೆಗಳಾಗಿರುತ್ತವೆ


    • ರುಪೇ ಡೆಬಿಟ್ ಕಾರ್ಡ್ ಅಥವಾ ಆಧಾರ್ ಆಧಾರಿತ ಪಾವತಿ ವ್ಯವಸ್ಥೆ ( ಎಇಪಿಎಸ್ ) ಮೂಲಕ ಅಂತರ್ - ಕಾರ್ಯಾವಿಧಾನ


    • ಸ್ಥಿರ - ಬಿಂದು ವ್ಯವಹಾರಗಳು


    • ತೊಡಕಿನ ಕೆವೈಸಿ ಬದಲಿಗೆ ಸರಳೀಕೃತ ಕೆವೈಸಿ / ಇ - ಕೆವೈಸಿ


    5. ಹೊಸ ವೈಶಿಷ್ಟ್ಯಗಳೊಂದಿಗೆ ಪಿಎಂಜೆಡಿವೈ ವಿಸ್ತರಣೆ


    ಕೆಲವು ಮಾರ್ಪಾಡುಗಳೊಂದಿಗೆ ಸಮಗ್ರ ಪಿಎಂಜೆಡಿವೈ ಕಾರ್ಯಕ್ರಮವನ್ನು 28.8.2018 ನಿಂದಾಚೆಗೂ ವಿಸ್ತರಿಸಲು ಸರ್ಕಾರ ನಿರ್ಧರಿಸಿದೆ


    • ‘ ಪ್ರತಿ ಕುಟುಂಬ ’ ದ ಬದಲು ‘ ಬ್ಯಾಂಕ್ ಖಾತೆಯಿಲ್ಲದ ಪ್ರತಿ ವಯಸ್ಕರಿಗೆ ’ ಗಮನ ಬದಲು


    • ರುಪೇ ಕಾರ್ಡ್ ವಿಮೆ - ರುಪೇ ಕಾರ್ಡ್ ಗಳಲ್ಲಿ ಉಚಿತ ಅಪಘಾತ ವಿಮಾ ರಕ್ಷಣೆಯನ್ನು ರೂ . 1 ಲಕ್ಷದಿಂದ 28.8.2018 ರ ನಂತರ ತೆರೆಯಲಾದ ಪಿಎಂಜೆಡಿವೈ ಖಾತೆಗಳಿಗೆ 2 ಲಕ್ಷ ರೂ . ಗೆ ಹೆಚ್ಚಳ


    • ಓವರ್ ಡ್ರಾಫ್ಟ್ , ಸೌಲಭ್ಯಗಳಲ್ಲಿ ಹೆಚ್ಚಳ


    • ಓವರ್ ಡ್ರಾಫ್ಟ್ , ಮಿತಿ 5,000 ರೂ . ಗಳಿಂದ 10,000 ರೂ . ಗಳಿಗೆ ದ್ವಿಗುಣಗೊಂಡಿದೆ ; 2,000 ರೂ . ಗಳವರೆಗೆ ಷರತ್ತುಗಳಿಲ್ಲದೆ ಓವರ್ ಡ್ರಾಫ್ಟ್ ,


    • ಓವರ್ ಡ್ರಾಫ್ಟ್ , ಗಾಗಿ ಗರಿಷ್ಠ ವಯೋಮಿತಿ 60 ರಿಂದ 65 ವರ್ಷಕ್ಕೆ ಹೆಚ್ಚಳ


    6. ಪಿಎಂಜೆಡಿವೈ ಸಾಧನೆಗಳು - 19 ಆಗಸ್ಟ್ 2020 ರವರೆಗೆ :


    ಎ ) ಪಿಎಂಜೆಡಿವೈ ಖಾತೆಗಳು


    • 19 ಆಗಸ್ಟ್ 2020 ರ ಹೊತ್ತಿಗೆ ಒಟ್ಟು ಪಿಎಂಜೆಡಿವೈ ಖಾತೆಗಳ ಸಂಖ್ಯೆ : 40.35 ಕೋಟಿ ; ಗ್ರಾಮೀಣ ಪಿಎಂಜೆಡಿವೈ ಖಾತೆಗಳು : ಶೇ . 63.6, ಮಹಿಳಾ ಪಿಎಂಜೆಡಿವೈ ಖಾತೆಗಳು : ಶೇ .55.2


    • ಯೋಜನೆಯ ಮೊದಲ ವರ್ಷದಲ್ಲಿ 17.90 ಕೋಟಿ ಪಿಎಂಜೆಡಿವೈ ಖಾತೆಗಳನ್ನು ತೆರೆಯಲಾಯಿತು


    • ಪಿಎಂಜೆಡಿವೈ ಅಡಿಯಲ್ಲಿ ತೆರೆಯಲಾದ ಖಾತೆಗಳ ಸಂಖ್ಯೆಯಲ್ಲಿ ನಿರಂತರ ಹೆಚ್ಚಳ


    ಬಿ ) ಸಕ್ರಿಯ ಪಿಎಂಜೆಡಿವೈ ಖಾತೆಗಳು


    • ಅಸ್ತಿತ್ವದಲ್ಲಿರುವ ಆರ್ಬಿಐ ಮಾರ್ಗಸೂಚಿಗಳ ಪ್ರಕಾರ , ಎರಡು ವರ್ಷಗಳ ಅವಧಿಯಲ್ಲಿ ಖಾತೆಯಲ್ಲಿ ಗ್ರಾಹಕ ಪ್ರೇರಿತ ವಹಿವಾಟುಗಳು ಇಲ್ಲದಿದ್ದರೆ ಪಿಎಂಜೆಡಿವೈ ಖಾತೆಯನ್ನು ನಿಷ್ಕ್ರಿಯವೆಂದು ಪರಿಗಣಿಸಲಾಗುತ್ತದೆ .


    • ಆಗಸ್ಟ್ 2020 ರಲ್ಲಿ , ಒಟ್ಟು 40.35 ಕೋಟಿ ಪಿಎಂಜೆಡಿವೈ ಖಾತೆಗಳಲ್ಲಿ , 34.81 ಕೋಟಿ ( ಶೇ .86.3) ಕಾರ್ಯನಿರ್ವಹಿಸುತ್ತಿವೆ


    • ಸಕ್ರಿಯ ಖಾತೆಗಳ ಶೇಕಡವಾರು ಹೆಚ್ಚಳವು ಈ ಖಾತೆಗಳನ್ನು ಗ್ರಾಹಕರು ನಿಯಮಿತವಾಗಿ ಬಳಸುತ್ತಿದ್ದಾರೆ ಎಂಬುದರ ಸೂಚನೆಯಾಗಿದೆ


    ಸಿ ) ಪಿಎಂಜೆಡಿವೈ ಖಾತೆಗಳ ಅಡಿಯಲ್ಲಿ ಠೇವಣಿ


    • ಪಿಎಂಜೆಡಿವೈ ಖಾತೆಗಳ ಅಡಿಯಲ್ಲಿ ಒಟ್ಟು ಠೇವಣಿ 1.31 ಲಕ್ಷ ಕೋಟಿ ರೂ


    • 2.3 ಪಟ್ಟು ಖಾತೆಗಳ ಹೆಚ್ಚಳದೊಂದಿಗೆ ಸುಮಾರು 5.7 ಪಟ್ಟು ಠೇವಣಿಗಳು ಹೆಚ್ಚಾಗಿವೆ ( ಆಗಸ್ಟ್ 20 / ಆಗಸ್ಟ್ 15)


    ಡಿ ) ಪ್ರತಿ ಪಿಎಂಜೆಡಿವೈ ಖಾತೆ ಸರಾಸರಿ ಠೇವಣಿ


    • ಪ್ರತಿ ಖಾತೆಯಲ್ಲಿ ಸರಾಸರಿ ಠೇವಣಿ ರೂ . 3239


    • ಆಗಸ್ಟ್ 15 ರಿಂದೀಚೆಗೆ ಪ್ರತಿ ಖಾತೆಯ ಸರಾಸರಿ ಠೇವಣಿ 2.5 ಪಟ್ಟು ಹೆಚ್ಚಾಗಿದೆ


    • ಸರಾಸರಿ ಠೇವಣಿ ಹೆಚ್ಚಳವು ಖಾತೆಗಳ ಹೆಚ್ಚಿನ ಬಳಕೆ ಮತ್ತು ಖಾತೆದಾರರ ಉಳಿತಾಯದ ಅಭ್ಯಾಸದ ಸೂಚನೆಯಾಗಿದೆ


    ಇ ) ಪಿಎಂಜೆಡಿವೈ ಖಾತೆದಾರರಿಗೆ ರುಪೆ ಕಾರ್ಡ್


    • ಪಿಎಂಜೆಡಿವೈ ಖಾತೆದಾರರಿಗೆ ನೀಡಲಾದ ಒಟ್ಟು ರುಪೇ ಕಾರ್ಡ್ ಗಳು : 29.75 ಕೋಟಿ


    • ರುಪೇ ಕಾರ್ಡ್ ಗಳ ಸಂಖ್ಯೆ ಮತ್ತು ಅವುಗಳ ಬಳಕೆ ನಿರಂತರವಾಗಿ ಹೆಚ್ಚಾಗಿದೆ


    7. ಜನಧನ್ ದರ್ಶಕ್ ಅಪ್ಲಿಕೇಶನ್


    ದೇಶದಲ್ಲಿ ಬ್ಯಾಂಕ್ ಶಾಖೆಗಳು , ಎಟಿಎಂಗಳು , ಬ್ಯಾಂಕ್ ಮಿತ್ರಗಳು , ಅಂಚೆ ಕಚೇರಿಗಳಂತಹ ಬ್ಯಾಂಕಿಂಗ್ ಸೇವಾ ಕೇಂದ್ರಗಳನ್ನು ಪತ್ತೆ ಹಚ್ಚಲು ನಾಗರಿಕ ಕೇಂದ್ರಿತ ವೇದಿಕೆಯನ್ನು ಒದಗಿಸಲು ಮೊಬೈಲ್ ಅಪ್ಲಿಕೇಶನ್ ಅನ್ನು ಪ್ರಾರಂಭಿಸಲಾಯಿತು . ಜಿಐಎಸ್ ಅಪ್ಲಿಕೇಶನ್ನಲ್ಲಿ 8 ಲಕ್ಷಕ್ಕೂ ಹೆಚ್ಚು ಬ್ಯಾಂಕಿಂಗ್ ಸೇವಾಕೇಂದ್ರಗಳನ್ನು ಮ್ಯಾಪ್ ಮಾಡಲಾಗಿದೆ . ಸಾಮಾನ್ಯ ಜನರ ಅಗತ್ಯತೆ ಮತ್ತು ಅನುಕೂಲಕ್ಕೆ ಅನುಗುಣವಾಗಿ ಜನ ಧನ್ ದರ್ಶಕ್ ಆ್ಯಪ್ ಅಡಿಯಲ್ಲಿ ಸೌಲಭ್ಯಗಳನ್ನು ಪಡೆಯಬಹುದು . ಈ ಅಪ್ಲಿಕೇಶನ್ನ ವೆಬ್ ಆವೃತ್ತಿಗೆ http://findmybank.gov.in ಲಿಂಕ್ ಮೂಲಕ ಪ್ರವೇಶಿಸಬಹುದು .


    5 ಕಿ . ಮೀ ವ್ಯಾಪ್ತಿಯಲ್ಲಿ ಬ್ಯಾಂಕಿಂಗ್ ಸೇವಾ ಕೇಂದ್ರಗಳ ಸೇವೆ ಇಲ್ಲದ ಗ್ರಾಮಗಳನ್ನು ಗುರುತಿಸಲು ಈ ಅಪ್ಲಿಕೇಶನ್ ಅನ್ನು ಬಳಸಲಾಗುತ್ತಿದೆ . ಈ ಗುರುತಿಸಲ್ಪಟ್ಟ ಹಳ್ಳಿಗಳನ್ನು ಬ್ಯಾಂಕಿಂಗ್ ಮಳಿಗೆಗಳನ್ನು ತೆರೆಯಲು ಸಂಬಂಧಪಟ್ಟ ಎಸ್ . ಎಲ್ . ಬಿ . ಸಿ . ಗಳು ವಿವಿಧ ಬ್ಯಾಂಕ್ ಗಳಿಗೆ ಹಂಚಲಾಗುತ್ತದೆ . ಈ ಪ್ರಯತ್ನಗಳು ಅಂತಹ ಸೇವೆಗಳಿಲ್ಲದ ಗ್ರಾಮಗಳ ಸಂಖ್ಯೆಯಲ್ಲಿ ಗಮನಾರ್ಹ ಇಳಿಕೆಗೆ ಕಾರಣವಾಗಿವೆ .


    8. ಪಿಎಂಜೆಡಿವೈ ಮಹಿಳಾ ಫಲಾನುಭವಿಗಳಿಗಾಗಿ ಪ್ರಧಾನ ಮಂತ್ರಿ ಗರೀಬ್ ಕಲ್ಯಾಣ್ ಪ್ಯಾಕೇಜ್ ( ಪಿಎಂಜಿಕೆಪಿ )


    ಮಾನ್ಯ ಹಣಕಾಸು ಸಚಿವರು 26.3.2020 ರಂದು ಪಿಎಂ ಗರೀಬ್ ಕಲ್ಯಾಣ್ ಯೋಜನೆ ಅಡಿಯಲ್ಲಿ ಮಾಡಿದ ಪ್ರಕಟಣೆಯಂತೆ , ಪ್ರಧಾನ್ ಮಂತ್ರಿ ಧನ್ ಯೋಜನೆ ( ಪಿಎಂಜೆಡಿವೈ ) ಅಡಿಯಲ್ಲಿ ಮೂರು ತಿಂಗಳವರೆಗೆ ( ಏಪ್ರಿಲ್ 20 ರಿಂದ ಜೂನ್ 20) ತಿಂಗಳಿಗೆ 500 ರೂ . ಗಳನ್ನು ಮಹಿಳಾ ಖಾತೆದಾರರ ಖಾತೆಗಳಿಗೆ ಜಮಾ ಮಾಡಲಾಗಿದೆ . 2020 ರ ಏಪ್ರಿಲ್ - ಜೂನ್ ಅವಧಿಯಲ್ಲಿ ಮಹಿಳಾ ಪಿಎಂಜೆಡಿವೈ ಖಾತೆದಾರರ ಖಾತೆಗಳಲ್ಲಿ ಒಟ್ಟು 30,705 ಕೋಟಿ ರೂ . ಗಳನ್ನು ಜಮಾ ಮಾಡಲಾಗಿದೆ .


    ನೇರ ಸವಲತ್ತು ವರ್ಗಾವಣೆಯ ಸುಗಮ ವಹಿವಾಟುಗಳ ಖಾತ್ರಿ :


    ಬ್ಯಾಂಕುಗಳು ತಿಳಿಸಿರುವಂತೆ , ಸುಮಾರು 8 ಕೋಟಿ ಪಿಎಂಜೆಡಿವೈ ಖಾತೆದಾರರು ವಿವಿಧ ಯೋಜನೆಗಳ ಅಡಿಯಲ್ಲಿ ಸರ್ಕಾರದ ನೇರ ಸವಲತ್ತು ವರ್ಗಾವಣೆಯನ್ನು ( ಡಿಬಿಟಿ ) ಪಡೆಯುತ್ತಿದ್ದಾರೆ . ಅರ್ಹ ಫಲಾನುಭವಿಗಳು ತಮ್ಮ ಡಿಬಿಟಿಯನ್ನು ಸಮಯಕ್ಕೆ ಸರಿಯಾಗಿ ಪಡೆದುಕೊಳ್ಳುತ್ತಿರುವುದನ್ನು ಖಚಿತಪಡಿಸಿಕೊಳ್ಳಲು , ಡಿಬಿಟಿ ಮಿಷನ್ , ಎನ್ಪಿಸಿಐ , ಬ್ಯಾಂಕುಗಳು ಮತ್ತು ಇತರ ಹಲವಾರು ಸಚಿವಾಲಯಗಳೊಂದಿಗೆ ಸಮಾಲೋಚಿಸಿ ತಪ್ಪಿಸಬಹುದಾದ ಡಿಬಿಟಿ ವೈಫಲ್ಯಗಳನ್ನು ಗುರುತಿಸುವಲ್ಲಿ ಇಲಾಖೆಯು ಸಕ್ರಿಯ ಪಾತ್ರ ವಹಿಸಿದೆ . ಬ್ಯಾಂಕುಗಳು ಮತ್ತು ಎನ್ಪಿಸಿಐನೊಂದಿಗಿನ ನಿಯಮಿತ ವಿಡಿಯೋ ಕಾನ್ಫರೆನ್ಸ್ ಮೂಲಕ ಈ ವಿಷಯದಲ್ಲಿ ನಿಕಟ ಮೇಲ್ವಿಚಾರಣೆ ನಡೆಸಲಾಗಿದೆ . ಇದರಿಂದಾಗಿ ತಪ್ಪಿಸಬಹುದಾದ ಕಾರಣಗಳ ಡಿಬಿಟಿ ವೈಫಲ್ಯದ ಸಂಖ್ಯೆಯು ಏಪ್ರಿಲ್ 19 ರಲ್ಲಿದ್ದ 5.23 ಲಕ್ಷ ( ಶೇ .0.20) ದಿಂದ ಜೂನ್ 20 ರಲ್ಲಿ 1.1 ಲಕ್ಷಕ್ಕೆ ( ಶೇ .0.04) ತಗ್ಗಿದೆ


    ***

    
    
    (Release ID: 1649112) Visitor Counter : 28
    
    
      Read this release in: English , Urdu , Marathi , Hindi , Manipuri , Bengali , Assamese , Punjabi , Gujarati , Odia , Tamil , Telugu , Malayalam