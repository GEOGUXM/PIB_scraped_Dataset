      ರಕ್ಷಣಾ ಸಚಿವಾಲಯ

      ಮಾಜಿ ರಾಷ್ಟ್ರಪತಿ ಶ್ರೀ ಪ್ರಣಬ್ ಮುಖರ್ಜಿ ಅವರ ನಿಧನಕ್ಕೆ ಶೋಕ ವ್ಯಕ್ತಪಡಿಸಿದ ರಕ್ಷಣಾ ಸಚಿವ ಶ್ರೀ ರಾಜನಾಥ ಸಿಂಗ್
      Posted On: 31 AUG 2020 8:18PM by PIB Bengaluru


    ಭಾರತದ ಮಾಜಿ ರಾಷ್ಟ್ರಪತಿ ಶ್ರೀ ಪ್ರಣಬ್ ಮುಖರ್ಜಿ ಅವರ ನಿಧನಕ್ಕೆ ರಕ್ಷಣಾ ಸಚಿವ ಶ್ರೀ ರಾಜನಾಥ ಸಿಂಗ್ ತೀವ್ರ ಶೋಕ ವ್ಯಕ್ತಪಡಿಸಿದ್ದಾರೆ . ಟ್ವೀಟ್ ಸಂದೇಶದಲ್ಲಿ ಅವರು , ‘ ಸಮಾಜದ ಎಲ್ಲ ವರ್ಗದಿಂದ ಅವರು ವ್ಯಾಪಕವಾಗಿ ಗೌರವಕ್ಕೆ ಪಾತ್ರರಾಗಿದ್ದರು . ಅವರ ನಿಧನದಿಂದ ವೈಯಕ್ತಿಕ ನಷ್ಟವಾಗಿದೆ . ಅವರು ಭಾರತದ ಇತಿಹಾಸ , ರಾಜತಾಂತ್ರಿಕತೆ , ಸಾರ್ವಜನಿಕ ನೀತಿ ಮತ್ತು ರಕ್ಷಣೆಯ ಬಗ್ಗೆ ಅಪಾರ ಜ್ಞಾನ ಹೊಂದಿದ್ದರು ”


    ಅವರ ವ್ಯಕ್ತಿತ್ವ ಸ್ಮರಿಸಿರುವ ಶ್ರೀ ಸಿಂಗ್ “ ಪ್ರಣಬ್ ದಾ ಅವರು ಸರಳತೆ , ಪ್ರಾಮಾಣಿಕತೆ ಮತ್ತು ವ್ಯಕ್ತಿತ್ವದ ಬಲಕ್ಕೆ ಉದಾಹರಣೆಯಾಗಿದ್ದರು . ಅವರು ಶ್ರದ್ಧೆ ಮತ್ತು ಸಮರ್ಪಣೆಯೊಂದಿಗೆ ನಮ್ಮ ದೇಶಕ್ಕೆ ಸೇವೆ ಸಲ್ಲಿಸಿದರು . ಸಾರ್ವಜನಿಕ ಜೀವನಕ್ಕೆ ಅವರು ನೀಡಿದ ಕೊಡುಗೆ ಅಮೂಲ್ಯವಾದುದು . ” ಎಂದು ತಿಳಿಸಿದ್ದಾರೆ .


    ಸಂತ್ರಸ್ತ ಕುಟುಂಬಕ್ಕೆ ರಕ್ಷಣಾ ಸಚಿವರು ಸಂತಾಪ ಸೂಚಿಸಿದ್ದಾರೆ .


    ಭಾರತದ ಮಾಜಿ ರಾಷ್ಟ್ರಪತಿ ಶ್ರೀ ಪ್ರಣಬ್ ಮುಖರ್ಜಿ ಅವರು ನವದೆಹಲಿಯಲ್ಲಿ ಆಗಸ್ಟ್ 31 ರ , ಇಂದು ಕೊನೆಯುಸಿರೆಳೆದಿದ್ದಾರೆ . 2004-06 ರವರೆಗೆ ರಕ್ಷಣಾ ಸಚಿವರಾಗಿದ್ದೂ ಸೇರಿದಂತೆ ವಿವಿಧ ಕೇಂದ್ರ ಸರ್ಕಾರದ ಸಚಿವಾಲಯಗಳಲ್ಲಿ ಅವರು ಹಿರಿಯ ಸಚಿವರಾಗಿ ಸೇವೆ ಸಲ್ಲಿಸಿದ್ದರು .


    ***

    
    
    (Release ID: 1650195) Visitor Counter : 6
    
    
      Read this release in: English , Urdu , Hindi , Bengali , Manipuri , Tamil