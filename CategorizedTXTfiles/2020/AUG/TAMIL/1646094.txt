      சுகாதாரம் மற்றும் குடும்ப நலத்துறை அமைச்சகம்

      கோவிட்டுக்கு எதிரான நாட்டின் துணிவுமிக்கப் போருக்கு பிரதமர், தனது சுதந்திர தின உரையில் வணக்கம் தெரிவித்தார்.
      Posted On: 15 AUG 2020 2:28PM by PIB Chennai


    தற்போதைய கோவிட் -19 பெருந்தொற்றும் , இந்தியாவை " தற்சார்பு " ஆக்கியுள்ள ஒரே சமயத்தில் எடுக்கப்பட்ட , படிப்படியான மற்றும் செயல்மிகு நடவடிக்கைகளும் 74- வது சுதந்திர தினத்தை முன்னிட்டு நாட்டுக்கு பிரதமர் ஆற்றிய உரையில் இடம் பெற்றன . சுகாதாரத் துறையில் மத்திய அரசின் சாதனைகளை அவர் எடுத்துரைத்தார் .


    தங்களது நேசத்துக்குரியவர்களை இந்த நோய்க்கு இழந்த குடும்பங்களுக்கு தனது இரங்கலை தெரிவித்த பிரதமர் , ' சேவையே உயர்ந்த தர்மம் ' என்னும் கோட்பாட்டை நிரூபிக்கும் வகையில் செயல்பட்ட இந்தியாவின் கோவிட் வீரர்கள் பாராட்டுக்குரியவர்கள் என்றார் . " நாம் கொரோனாவை வெற்றி கொள்வோம் . மனவலிமை, வெற்றியை நோக்கி அழைத்து செல்லும் ," என்று பிரதமர் நாட்டுக்கு நம்பிக்கை தெரிவித்தார் .


    செங்கோட்டைக் கொத்தளத்தில் இருந்து பேசிய பிரதமர் , நாட்டின் கோவிட் பரிசோதனைத் திறன் சீராக அதிகரித்ததைக் குறித்து எடுத்துரைத்தார் . " வெறும் ஒரு ஆய்வுகத்தில் இருந்து வளர்ச்சி அடைந்து , தற்போது


    1,400- க்கும் அதிகமான பரிசோதனைக் கூடங்கள் நாட்டில் இருக்கின்றன ," என்று அவர் தெரிவித்தார் . முன்னர் ஒரு நாளைக்கு 300 பரிசோதனைகளை மட்டுமே நாம் மேற்கொண்டோம் ; தற்போது ஒரு நாளைக்கு 7 லட்சத்துக்கும் அதிகமான பரிசோதனைகளை மேற்கொள்கிறோம் . இதை மிகவும் குறுகிய காலத்தில் நாம் சாதித்துள்ளோம் ," என்று பிரதமர் கூறினார் .


    புதிய எய்ம்ஸ் மற்றும் மருத்துவக் கல்லூரிகள் நாட்டின் சுகாதார உள்கட்டமைப்பை வலுப்படுத்தும் என்று பிரதமர் கூறினார் . எம்பிபிஎஸ் மற்றும் எம்டி படிப்புகளில் 45,000- க்கும் அதிகமான இடங்களை நாம் அதிகரித்திருக்கிறோம் என்று அவர் மேலும் கூறினார் .


    தேசிய டிஜிட்டல் சுகாதார இயக்கத்தை அறிவித்த பிரதமர் , நோய்கள் , பரிசோதனை , அறிக்கை , மருத்துவம் உள்ளிட்ட விவரங்களை ஒரே அடையாளத்தின் மூலம் பொதுவான தரவுதளத்தில் கொண்ட பிரத்யேக சுகாதார அடையாள அட்டை அனைவருக்கும் வழங்கப்படும் என்றார் .


    ****

    
    
    (Release ID: 1646094) Visitor Counter : 9
    
    
      Read this release in: English , Urdu , Hindi , Marathi , Manipuri , Bengali , Assamese , Punjabi , Gujarati , Odia , Telugu