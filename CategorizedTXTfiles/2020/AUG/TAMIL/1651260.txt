      சிறப்பு சேவைகள் மற்றும் கட்டுரைகள்

      ரூ 38.64 லட்சம் மதிப்புடைய பிரிட்டிஷ் பவுண்டு கரன்சி நோட்டுகள் சென்னை சர்வதேச சரக்கு முனையத்தில் சென்னை விமான சுங்கத்துறையால் பறிமுதல் – ஒருவர் கைது
      Posted On: 20 AUG 2020 2:57PM by PIB Chennai


    கூரியர் மூலம் இந்தியாவில் இருந்து வெளிநாட்டு கரன்சி நோட்டுகள் கடத்தப்பட இருப்பதாக கிடைத்த துப்பைத் தொடர்ந்து , சிங்கப்பூருக்கு செல்ல வேண்டிய சரக்குப் பெட்டி ஒன்று சென்னை சர்வதேச சரக்கு முனையத்தில் தடுத்து நிறுத்தப்பட்டது .


    கூரியர் பொட்டலம் போல் இருந்த அந்த அட்டைப் பெட்டிக்குள் கோப்பைகள் , எஃகுத் தட்டுகள் , துணிகள் மற்றும் வாசனைப் பொருள்கள் ஆகியவை இருப்பதாகக் கூறப்பட்டிருந்தது . பெட்டியை சோதித்த போது , 25 எஃகுத் தட்டுகள் குறிப்பிடப்பட்ட இதர பொருள்களோடு இருந்தன . தட்டுகள் வழக்கத்தை விட கனமாகவும் , உயர் தர எஃகினால் தயாரிக்கப்பட்டும் இருந்தன . அவற்றை ஆழ்ந்து சோதித்துப் பார்த்ததில் இரு தனித்தனித் தட்டுகளை ஒன்றாக இணைத்து ஒரே தட்டுப் போல் செய்யப்பட்டிருந்தது கண்டறியப்பட்டது . இணைக்கப்படடிருந்த தட்டுகளைக் கத்தரித்துப் பிரித்து பார்த்த போது , பவுண்ட் நோட்டுகள் உள்ளே ஒளித்து வைக்கப்பட்டிருந்தது கண்டுபிடிக்கப்பட்டது . ரூ 38.64 லட்சம் மதிப்புடைய 50 எண்ணிக்கையிலான 40000 பிரிட்டிஷ் பவுண்டு கரன்சி நோட்டுகள் , சுங்க சட்டம் , 1962 r/w அந்நியச் செலாவணி மேலாண்மை ( கரன்சி நோட்டுகளின் ஏற்றுமதி மற்றும் இறக்குமதி ) விதிமுறைகள் , 2015- இன் கீழ் பறிமுதல் செய்யப்பட்டன .


    இந்தச் சரக்கைப் பதிவு செய்திருந்த சென்னையை சேர்ந்த ஒருவர் கைது செய்யப்பட்டுள்ளார் .


    சென்னை சர்வதேச விமான நிலையத்தின் சுங்க ஆணையர் வெளியிட்டுள்ள செய்தி குறிப்பின் படி , இது தொடர்பாக மேலும் விசாரணை நடந்து வருகிறது .


    ***

    
    

    
    (Release ID: 1651260) Visitor Counter : 4
    
    
      Read this release in: English