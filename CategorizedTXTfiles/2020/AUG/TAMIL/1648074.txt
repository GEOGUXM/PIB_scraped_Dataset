      விவசாயத்துறை அமைச்சகம்

      இதுவரை 10 மாநிலங்களில் 5.66 லட்சம் ஹெக்டேருக்கும் மேற்பட்ட நிலப்பரப்பில் வெட்டுக்கிளிக் கட்டுப்பாட்டு நடவடிக்கைகள் மேற்கொள்ளப்பட்டுள்ளன
      
      ராஜஸ்தான், குஜராத் மாநிலங்களில் தேவையான பணியாளர்கள், தெளிப்பு வாகனங்களுடன் கட்டுப்பாட்டுக் குழுக்கள் ஈடுபடுத்தப்பட்டுள்ளன

      Posted On: 23 AUG 2020 4:06PM by PIB Chennai

    2020 ஏப்ரல் 11- ஆம் தேதி தொடங்கி ஆகஸ்ட் 22- ஆம் தேதி வரை , ராஜஸ்தான் , மத்தியப்பிரதேசம் , பஞ்சாப் , குஜராத் , உத்தரப்பிரதேசம் , அரியானா மாநிலங்களில் , உள்ளூர் வட்டார அலுவலகங்களால் ( எல்சிஓ ) 2,78,716 ஹெக்டேர் பரப்பில் வெட்டுக்கிளிக் கட்டுப்பாட்டு நடவடிக்கைகள் மேற்கொள்ளப்பட்டுள்ளன . ஆகஸ்ட் 22 வரை , ராஜஸ்தான் , மத்தியப்பிரதேசம் , பஞ்சாப் , குஜராத் , உத்தரப்பிரதேசம் , மகாராஷ்டிரா , சத்தீஷ்கர் , அரியானா , உத்தராகண்ட் , பீகார் ஆகிய மாநிலங்களில் , 2, 87,374 ஹெக்டேர் பரப்பில் மாநில அரசுகளால் கட்டுப்பாட்டு நடவடிக்கைகள் எடுக்கப்பட்டுள்ளன .


    ராஜஸ்தானைச் சேர்ந்த ஜெய்சால்மர் , ஜோத்பூர் , பிக்கானிர் ஆகிய 3 மாவட்டங்களில் , 4 இடங்களிலும் , குஜராத் மாநிலம் கட்ச் மாவட்டத்தில் இரண்டு இடங்களிலும் , எல்சிஓ - க்களால் வெட்டுக்கிளிக் கட்டுப்பாட்டு நடவடிக்கைகள் நேற்று பகல் மற்றும் இரவு நேரங்களில் மேற்கொள்ளப்பட்டன . இந்த இரு மாநிலங்களிலும் , தேவையான பணியாளர்கள் , தெளிப்பு வாகனங்களுடன் கட்டுப்பாட்டுக் குழுக்கள் பணியில் ஈடுபடுத்தப்பட்டுள்ளன


    குஜராத் , உத்தரப்பிரதேசம் , மத்தியப்பிரதேசம் , மகாராஷ்டிரா , சத்தீஷ்கர் , அரியானா , பீகார் ஆகிய மாநிலங்களில் , குறிப்பிட்ட அளவுக்கு வெட்டுக்கிளிகளால் பயிர்ச்சேதம் இருந்ததாக தகவல் இல்லை . இருப்பினும் , ராஜஸ்தானில் , சில மாவட்டங்களில் , சிறு அளவுக்குப் பயிர்ச் சேதம் ஏற்பட்டதாகக் கூறப்படுகிறது .


    ராஜஸ்தானைச் சேர்ந்த ஜெய்சால்மர் , ஜோத்பூர் , பிக்கானிர் ஆகிய 3 மாவட்டங்களிலும் , குஜராத் மாநிலம் கட்ச் மாவட்டத்திலும் இன்று ( @3.08.2020) வெட்டுக்கிளிகள் நடமாட்டம் தீவிரமாகக் காணப்படுகிறது .


    உணவு மற்றும் விவசாய அமைப்புகளின் 2020 ஆகஸ்ட் 14- ஆம் தேதி வெளியிடப்பட்ட வெட்டுக்கிளி நிலவரப்படி , ஆப்பிரிக்காவின் ஹாம் பகுதியில் அதிகமாக இருந்தது . ஏமனில் பெய்த பெருமழை காரணமாக , வெட்டுக்கிளிகள் பெருகுவதற்கு வாய்ப்புள்ளது . இந்தியா - பாகிஸ்தான் எல்லை நெடுகிலும் வெட்டுக்கிளிகள் தொடர்ந்து படையெடுத்து வருகின்றன .


    தெற்கு - மேற்கு ஆசிய நாடுளின் ( ஆப்கானிஸ்தான் , இந்தியா , ஈரான் , பாகிஸ்தான் ) பாலைவன வெட்டுக்கிளி குறித்த வாராந்திர மெய்நிகர் கூட்டத்தை உணவு மற்றும் விவசாய அமைப்பு எப்ஏஓ ஏற்பாடு செய்து வருகிறது . தெற்கு , மேற்கு ஆசிய நாடுகளின் தொழில்நுட்ப அதிகாரிகளின் 22 மெய்நிகர் கூட்டங்கள் இதுவரை நடைபெற்றுள்ளன .


    -------------------------------------------------------------------------------------------------


    ***

    
    
    (Release ID: 1648074) Visitor Counter : 10
    
    
      Read this release in: English , Urdu , Hindi , Marathi , Assamese , Manipuri , Punjabi