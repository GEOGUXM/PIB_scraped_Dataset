      சுற்றுலா அமைச்சகம்

      நமது தேசத்தைப் பாருங்கள் தொடரில் ‘’ ஹைதராபாத்தின் கலாச்சாரப் பாரம்பரியம்’’ என்ற தலைப்பில் 50-வது வெபினாருக்கு மத்திய சுற்றுலா அமைச்சகம் ஏற்பாடு
      Posted On: 24 AUG 2020 6:16PM by PIB Chennai


    மத்திய சுற்றுலா அமைச்சகத்தின் நமது தேசத்தைப் பாருங்கள் இணைய வழித் தொடர் 50- வது அமர்வை எட்டி சாதனை படைத்துள்ளது . “ ஹைதராபாத்தின் கலாச்சாரப் பாரம்பரியம் ’’ என்னும் தலைப்பில் 50- வது அமர்வு ஆகஸ்ட் 22- ஆம் தேதி நடைபெற்றது . இந்தத் தொடர் கடந்த ஏப்ரல் மாதம் 14- ஆம்தேதி தொடங்கியது . இந்தியாவில் இதுவரை அதிகமாக அறியப்படாத இடங்கள் உள்பட பல்வேறு சுற்றுலாத் தளங்களை மேம்படுத்துவதையும் , அது பற்றிய விழிப்புணர்வை ஏற்படுத்துவதையும் நோக்கமாகக் கொண்டு மத்திய சுற்றுலா அமைச்சகம் நமது தேசத்தைப் பாருங்கள் தொடரை நடத்தி வருகிறது . ஒரே பாரதம் , உன்னத பாரதம் என்னும் எழுச்சியையும் இது ஏற்படுத்தி வருகிறது .


    “ ஹைதராபாத்தின் கலாச்சாரப் பாரம்பரியம் ’’ வெபினாரை பாரம்பரியக் கல்வி ஆலோசகரும் , எழுத்தாளரும் , கன்சர்வேசன் ஆர்க்கிடெக்டுமான திருமிகு. மது வோட்டரி வழங்கினார் . தெலங்கானாவில் இருந்து முற்றிலும் வேறுபட்ட ஹைதராபாத்தின் கலாச்சாரத்தை இது படம் பிடித்துக்காட்டியது . நிசாம் ஆட்சி காலத்திலிருந்து வந்த இஸ்லாமியர்களின் தாக்கம் , ஹைதராபாத்தின் குறிப்பாக பழைய நகரத்தின் கட்டடக்கலை , உணவு , வாழ்க்கை முறை , மொழி ஆகியவற்றில் பிரதிபலித்தது . புதிய நகரம் எவ்வாறு நவீன வாழ்க்கை முறை கலாச்சாரத்துக்கு மாறியது என்பதை வெபினாரை வழங்கியவர் விளக்கினார் . ஹைதராபாத் வளமான இலக்கியப் பாரம்பரியம் , நுண்கலைகள் கொண்டதாகும் . அங்குள்ள ஏராளமான அருங்காட்சியகங்கள் , கலைக்களஞ்சியங்கள் , கண்காட்சிகள் அந்த நகரத்தின் பாரம்பரியத்தை விளக்குவதாகும் .


    நமது தேசத்தைப் பாருங்கள் வலைதளத் தொடர் , மத்திய மின்னணு மற்றும் தகவல் தொழில்நுட்ப அமைச்சகத்தின் தேசிய இ - நிர்வாகத் துறையின் தொழில்நுட்ப ஒத்துழைப்புடன் வழங்கப்பட்டு வருகிறது . இந்தத் தொடரின் அமர்வுகள் தற்போது https://www.youtube.com/channel/UCbzIbBmMvtvH7d6Zo_ZEHDA/featured என்ற தளத்தில் கிடைக்கும் . இந்திய அரசின் சுற்றுலா அமைச்சகம் கையாளும் அனைத்து சமூக ஊடகங்களிலும் இதைக் காணலாம் . இத்தொடரின் அடுத்த அத்தியாயம் ஹம்பியை ஆராய்வோம் என்ற தலைப்பில் ஆகஸ்ட் 29- ஆம்தேதி காலை 11 மணிக்கு நடைபெறும் .


    *******

    
    
    (Release ID: 1648280) Visitor Counter : 10
    
    
      Read this release in: Telugu , Marathi , English , Urdu , Hindi , Bengali , Manipuri , Punjabi