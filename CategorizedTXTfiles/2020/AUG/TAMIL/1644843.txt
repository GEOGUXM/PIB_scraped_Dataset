      பெட்ரோலியம் மற்றம் இயற்கை எரிவாயு அமைச்சகம்

      உலக உயிரி எரிபொருள் தினத்தை முன்னிட்டு இணையக் கருத்தரங்கு நடத்தப்பட்டது.
      Posted On: 10 AUG 2020 3:09PM by PIB Chennai


    உலக உயிரி எரிபொருள் தினத்தை முன்னிட்டு , " தற்சார்பு இந்தியாவை நோக்கி உயிரி எரிபொருள்கள் " என்னும் தலைப்பில் இணையக் கருத்தரங்கு ஒன்று பெட்ரோலியம் மற்றும் இயற்கை எரிவாயு அமைச்சகத்தால் இன்று நடத்தப்பட்டது . மரபுசாரா எரிபொருள்களை மரபு சார்ந்த எரிபொருள்களுக்கு மாற்றாகப் பயன்படுத்துவதை குறித்த விழிப்புணர்வை உண்டாக்கவும் , உயிரி எரிசக்தித் துறையில் அரசு எடுத்து வரும் பல்வேறு நடவடிக்கைகளைக் குறித்து எடுத்துரைக்கவும் ஒவ்வொரு ஆண்டும் ஆகஸ்டு 10- ஆம் தேதி உலக உயிரி எரிபொருள் நாள் அனுசரிக்கப்படுகிறது . 2015- ஆம் ஆண்டில் இருந்து பெட்ரோலியம் மற்றும் இயற்கை எரிவாயு அமைச்சகத்தால் உயிரி எரிபொருள் தினம் கொண்டாடப்படுகிறது .


    இந்திய அரசின் தற்சார்பு பாரதம் இயக்கத்துக்கு வலுசேர்க்கும் வகையில் உயிரி எரிபொருள் திட்டம் அமைந்துள்ளது . அதற்கேற்றவாறே உலக உயிரி எரிபொருள் தினம் 2020- இன் நோக்கம் அமைந்துள்ளது .


    நிகழ்ச்சியில் பேசிய பெட்ரோலியம் மற்றும் இயற்கை எரிவாயு அமைச்சகச் செயலாளர் , திரு தருண் கபூர் , இந்தியா ஒரு மிகப்பெரிய வேளாண் பொருளாதாரமாக இருப்பதால் விவசாய எச்சங்கள் அதிக அளவில் கிடைப்பதாகவும் , இதன் மூலம் நமது நாட்டில் உயிரி எரிபொருள்கள் உற்பத்தி செய்யப்படும் சாத்தியக்கூறுகள் நிறைய இருப்பதாகவும் கூறினார் . எத்தனால் , உயிரி டீசல் மற்றும் உயிரி வாயு என மூன்று முக்கியப் பகுதிகள் உயிரி எரிபொருள்களில் இருப்பதாக அவர் கூறினார் . " இந்த மூன்றையும் நாம் முறையாகப் பயன்படுத்தினால் , கச்சா எண்ணெய் மற்றும் உயிரி எரிவாயுக்காக மற்றவர்களைச் சார்ந்திருப்பதை நாம் வெகுவாகக் குறைக்கலாம் ," என்று அவர் மேலும் தெரிவித்தார் . சரியான தொழில்நுட்பங்கள் , திறன் வாய்ந்த மற்றும் நிபுணத்துவம் மிக்க பணியாளர்களப் பயன்படுத்துதல் மற்றும் நிதி நிறுவனங்கள் நிதியை அளித்தல் ஆகியவை இந்த நோக்கத்துக்காகத் தேவைப்படுவதாக அவர் கூறினார் . வேளாண் எச்சங்கள் மற்றும் நகர்ப்புற திடக் கழிவு அல்லது இதர வகையான கழிவுகளை சேகரித்து , சேமித்து , பராமரித்து எதிர்காலத்தில் அமையக்கூடிய ஆலைகளுக்கு விநியோகிக்க வேண்டும் என்பதால் மாநில அரசுகளின் ஒத்துழைப்பு இந்தத் துறைக்கு மிகப் பெரிய அளவில் தேவை என்று செயலாளர் கோரினார் . கழிவுகளை உற்பத்தி செய்யும் , ஆனால் பராமரிக்க வேண்டிய விதத்தில் அவற்றை பராமரிக்காமல் இருக்கும் விவசாயிகள் மற்றும் பொதுமக்கள் உள்ளிட்ட அனைத்து பங்குதாரர்களுக்கும் இது குறித்து எடுத்துரைக்குமாறு திரு . கபூர் கேட்டுக்கொண்டார் . இதன் மூலம் கழிவுகளை பயனுள்ள வகையில் மாற்ற முடியும் .


    ****

    
    
    (Release ID: 1644843) Visitor Counter : 22
    
    
      Read this release in: English , Urdu , Marathi , Hindi , Bengali , Manipuri , Punjabi , Telugu