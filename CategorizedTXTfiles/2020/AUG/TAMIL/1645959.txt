      பழங்குடியினர் நலத்துறை அமைச்சகம்

      பழங்குடியின சுகாதாரம் மற்றும் ஊட்டச்சத்து வலைதளம் “ஸ்வஸ்த்யா’’வை மின்னணு முறை மூலம் ஆகஸ்ட் 17-ஆம் தேதி திரு அர்ஜூன் முண்டா தொடங்கி வைக்கிறார்.
      Posted On: 14 AUG 2020 6:05PM by PIB Chennai


    மத்தியப் பழங்குடியின விவகாரத்துறை அமைச்சர் திரு . அர்ஜூன் முண்டா “ ஸ்வத்ஸ்யா ’’ என்னும் பழங்குடியின சுகாதாரம் மற்றும் ஊட்டச்சத்து குறித்த முதலாவது வலைதளத்தை வரும் 17- ஆம் தேதி தொடங்கி வைக்கிறார் . இந்தியாவில் பழங்குடியின மக்களின் சுகாதாரம் மற்றும் ஊட்டச்சத்து விசயங்களுக்கு தீர்வு அளிக்கும் ஒற்றை இடமாக இது இருக்கும் . இத்துறையின் இணையமைச்சர் திருமதி ரேணுகா சிங் சருத்தாவும் இதில் கலந்து கொள்கிறார் . பழங்குடியின விவகார அமைச்சகம் , பிரமல்ஸ்வத்ஸ்யா என்னும் செயல்திறன் மையத்தின் ஒத்துழைப்புடன் இந்த வலைதளத்தை உருவாக்கியுள்ளது . பழங்குடியின மக்கள் தொடர்பான சுகாதாரம் மற்றும் ஊட்டச்சத்து பற்றிய அனைத்து விவரங்களும் இதில் கிடைக்கும் .


    இந்தியப் பழங்குடியின மக்களின் சுகாதாரம் மற்றும் ஊட்டச்சத்து குறித்த விரிவான தளமாக “ ஸ்வத்ஸ்யா ’’ இருக்கும் . இந்த வகையில் முதலாவதான இத்தளத்தில் , ஒரு டாஷ்போர்டு , அறிவுக் களஞ்சியம் , பங்குதாரர் பிரிவு , சிக்கிள் செல் நோய்கள் ஆதரவு முனை ஆகியவை இருக்கும் . கண்டறியப்பட்ட 117 உயர் முன்னுரிமைப் பழங்குடியின மாவட்டங்களுக்கான , பல்வேறு ஆதாரங்களால் உருவாக்கப்பட்ட தரவுகளை இந்த டாஷ்போர்டு அளிக்கும் . இத்துடன் , ஆராய்ச்சிப் படிப்புகள் , பழங்குடியின சமுதாயத்தின் சிறந்த நடைமுறைகள் , புதுமையான பழக்க வழக்கங்கள் பற்றிய தகவல்களும் இத்தளத்தில் கிடைக்கும் . இத்தளத்தில் உள்ள சிக்கிள் செல் நோய்கள் ஆதரவு முனை , இந்நோயால் பாதிக்கப்பட்டவர்களை பதிவுசெய்து கொள்ளுமாறு ஊக்குவிக்கிறது . தற்போதுள்ள அறிவு மற்றும் ஆதார அடிப்படையிலான கொள்கை ஆகியவற்றுக்கு இடையே பாலமாக இது திகழும் . இதனால் , இந்தியாவின் பழங்குடியின மக்களுக்கு சுகாதாரம் மற்றும் ஊட்டச்சத்து விஷயத்தில் முன்னேற்றம் ஏற்பட வழிவகுக்கும் .


    இந்த வலைதளத்தை சுகாதாரம் மற்றும் ஊட்டச்சத்து அறிவு மேலாண்மைக்கான சென்டர் ஆப் எக்சலென்ஸ் நிர்வகிக்கும் . இது பழங்குடியின அமைச்சகத்தால் , பிரமல்ஸ்வத்ஸ்யா மேலாண்மை மற்றும் ஆராய்ச்சி நிறுவனத்தின் ஒத்துழைப்புடன் வடிவமைக்கப்பட்டது . இந்த சிஓஇ அமைப்பு , பழங்குடியினருக்கான சுகாதாரம் மற்றும் ஊட்டச்சத்து தொடர்பான தரவுகளை ஒருங்கிணைக்கிறது . ஆதார அடிப்படையிலான கொள்கை வகுப்பதை ஊக்குவிக்கிறது . வெற்றிகரமான மாதிரிகள் , சிறந்த நடைமுறைகள் , புதுமையான தீர்வுகள் , அறிவுப் பகிர்வை பரப்புதல் , கட்டமைப்புகளை உருவாக்குதல் , அனைத்து சம்பந்தப்பட்டவர்களுடன் ஒத்துழைப்பு பழங்குடியினர் சுகாதாரம் மற்றும் ஊட்டச்சத்து விஷயங்களை முன்னேற்றுதல் ஆகியவற்றை ஆவணப்படுத்தும் .


    *****

    
    
    (Release ID: 1645959) Visitor Counter : 8
    
    
      Read this release in: Punjabi , Telugu , English , Urdu , Marathi , Hindi , Manipuri