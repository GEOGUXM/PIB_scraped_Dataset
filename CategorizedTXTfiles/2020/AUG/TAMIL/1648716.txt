      நித்தி ஆயோக்

      ஏற்றுமதி தயார்நிலைக் குறியீடு (EPI) 2020 குறித்த அறிக்கையை நிதி ஆயோக் வெளியிட்டது
      Posted On: 26 AUG 2020 1:53PM by PIB Chennai


    ஏற்றுமதி தயார்நிலைக் குறியீடு (EPI) 2020- ஐ போட்டித்திறன் நிறுவனத்துடன் இணைந்து நிதிஆயோக் இன்று வெளியிட்டது . ஏற்றுமதி தயார்நிலை மற்றும் மாநிலங்களின் செயல்பாடுகளைப் பற்றிய முதல் அறிக்கையான இது , சவால்கள் மற்றும் வாய்ப்புகளைக் கண்டறிதல் , அரசுக் கொள்கைகளின் செயல்திறனை மேம்படுத்துதல் ; மற்றும் வசதியளிக்கும் ஒழுங்குமுறைக் கட்டமைப்பை ஊக்குவித்தல் ஆகியவற்றை நோக்கங்களாகக் கொண்டது ஆகும் .


    ஏற்றுமதி தயார்நிலைக் குறியீட்டின் கட்டமைப்பு - கொள்கை ; வர்த்தகச் சூழல் ; ஏற்றுமதிச் சூழல் ; ஏற்றுமதிச் செயல்பாடுகள் ஆகிய நான்கு தூண்களையும் , ஏற்றுமதி ஊக்குவித்தல் கொள்கை ; நிறுவனக் கட்டமைப்பு ; வர்த்தகச் சூழ்நிலை ; உள்கட்டமைப்பு ; போக்குவரத்து இணைப்பு ; நிதி அணுகல் ; ஏற்றுமதி உள்கட்டமைப்பு ; வர்த்தக ஆதரவு ; ஆராய்ச்சி, மேம்பாடு உள்கட்டமைப்பு ; ஏற்றுமதி பல்வகைப்படுத்தல் ; மற்றும் வளர்ச்சி நோக்குநிலை ஆகிய நான்கு துணைத் தூண்களையும் உள்ளடக்கியது ஆகும் .


    " சர்வதேச அரங்கில் வலிமைமிக்க ஏற்றுமதியாளராக விளங்கும் அதிக சாத்தியக் கூறுகளை இந்தியப் பொருளாதாரம் கொண்டுள்ளது . தனது மாநிலங்களையும் , யூனியன் பிரதேசங்களையும் நாட்டின் ஏற்றுமதி முயற்சிகளின் செயல்மிகு பங்கேற்பாளர்களாக மாற்றுவது , இந்த சாத்தியங்களை மெய்ப்பிக்க இந்தியாவுக்கு அவசியமானதாகும் . இந்த லட்சியத்தை அடையும் முயற்சியில் , மாநிலங்களின் சாத்தியங்களையும் , திறன்களையும் ஏற்றுமதி தயார்நிலைக் குறியீடு 2020 மதிப்பிடுகிறது . இந்தக் குறியீட்டின் விரிவான அறிவுசார்ந்த உள்ளீடுகள் தேசிய மற்றும் துணை - தேசிய அளவில் ஏற்றுமதிச் சூழலை வலுப்படுத்த பங்குதாரர்களுக்கு உதவும் என நம்பப்படுகிறது ," என்று நிதிஆயோக் துணைத் தலைவர் டாக்டர். ராஜிவ் குமார் கூறினார் .


    அமிதாப் கந்த் , தலைமைச் செயல் அலுவலர் , நிதிஆயோக் , பேசுகையில் , " துணை - தேசிய அளவில் ஏற்றுமதிகளை ஊக்குவிப்பதற்கான முக்கியமான பகுதிகளை அடையாளம் காணும் தரவு - சார்ந்த முயற்சியே ஏற்றுமதி தயார்நிலைக் குறியீடு ஆகும் . நிலையான ஏற்றுமதி வளர்ச்சியை அடைய எந்த ஒரு பொருளாதார அலகுக்கும் அவசியமான முக்கியமான காரணிகளைக் கொண்டு அனைத்து மாநிலங்களும் , யூனியன் பிரதேசங்களும் மதிப்பிடப்பட்டுள்ளன . ஏற்றுமதி ஊக்குவிப்பு சார்ந்த பிராந்திய செயல்பாட்டை அளவிடுவதற்கும் , அதை மேம்படுத்தி , வளர்ச்சியடையச் செய்வதற்கான முக்கிய கொள்கை உள்ளீடுகளை வழங்குவதற்கும் மாநில அரசுகளுக்கு இந்தக் குறியீடு பயனுள்ள வழிகாட்டியாக இருக்கும் ," என்றார் .


    ஏற்றுமதி பல்வகைப்படுத்தல் , போக்குவரத்து இணைப்பு , மற்றும் உள்கட்டமைப்பு ஆகிய துணைத் தூண்களைப் பொருத்தவரையில் , பெருவாரியான இந்திய மாநிலங்கள் சராசரியை விட நன்றாகவே செயல்பட்டிருப்பதாக ஏற்றுமதி தயார்நிலைக் குறியீட்டின் இந்தப் பதிப்பு காட்டுகிறது . இந்தத் துணைத் தூண்களில் இந்திய மாநிலங்களின் சராசரி மதிப்பெண் 50 சதவீதத்துக்கும் அதிகம் ஆகும் .


    ஒட்டுமொத்தமாக , பெருவாரியான கடலோர மாநிலங்கள் சிறந்து விளங்குகின்றன . குஜராத் , மகாராஷ்டிரா மற்றும் தமிழ்நாடு ஆகியவை முதல் மூன்று இடங்களை முறையே பெற்றிருக்கின்றன . ஏற்றுமதிகளை ஊக்குவிப்பதற்கான வசதியை அளிக்கும் வலுவான காரணிகளை பிரதிபலிக்கும் விதமாக எட்டு கடலோர மாநிலங்களில் ஆறு முதல் பத்து இடங்களில் இருக்கின்றன . நிலப்பரப்பு மாநிலங்களைப் பொருத்தவரையில் , ராஜஸ்தான் முதலிடத்திலும் , அதைத் தொடர்ந்து தெலங்கானா மற்றும் ஹரியானாவும் இருக்கின்றன . இமாலய மாநிலங்களில் , உத்தரகாண்ட் முதலிடத்திலும் , அதைத் தொடர்ந்து திரிபுரா மற்றும் இமாச்சலப் பிரதேசமும் இருக்கின்றன . யூனியன் பிரதேசங்களில் , தில்லி சிறந்து விளங்குகிறது , அதைத் தொடர்ந்து கோவா மற்றும் சண்டிகர் உள்ளன .


    *****

    

    
    (Release ID: 1648716) Visitor Counter : 15
    
    
      Read this release in: English , Urdu , Marathi , Hindi , Assamese , Bengali , Manipuri , Punjabi , Gujarati , Telugu , Kannada