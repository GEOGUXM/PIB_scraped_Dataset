      சுகாதாரம் மற்றும் குடும்ப நலத்துறை அமைச்சகம்

      ஒரே நாளில் 7,19,364 பரிசோதனைகள் நடத்தி இந்தியா புதிய உச்சம் தொட்டது
      மொத்த சோதனைகளின் எண்ணிக்கை தற்போது
      2, 41, 06,535 ஆக உயர்ந்தது
      Posted On: 09 AUG 2020 3:16PM by PIB Chennai


    புதிய உச்சமாக , ஒரே நாளில் 7 லட்சத்துக்கும் அதிகமான சோதனைகளைச் செய்து இந்தியா சாதனை படைத்துள்ளது . ஒரே நாளில் 6 லட்சத்துக்கும் அதிகமான சோதனைகளை தொடர்ந்து பல நாட்களாக நடத்தி வந்த இந்தியாவின் எண்ணிக்கை கணிசமாக உயர்ந்து கடந்த 24 மணி நேரத்தில் 7,19,364 சோதனைகள் நடைபெற்றன .


    இது போன்ற அதிக அளவிலான சோதனைகள் காரணமாக , தினசரி பாதிப்பின் எண்ணிக்கை உயர்வதற்கு வழி ஏற்படுத்தியுள்ளது . இருப்பினும் , பாதிக்கப்பட்டவர்களை விரிவாகக் கண்டறிந்து , அவர்களை உரிய முறையில் தனிமைப்படுத்தி , சிறந்த சிகிச்சை வழங்குமாறு மாநிலங்களுக்கு அறிவுறுத்தப்பட்டுள்ளது . இதற்கு , “ சோதனை , கண்டுபிடித்தல் , சிகிச்சை அளித்தல் ’’ என்ற மத்திய அரசின் உத்தியைப் பின்பற்றுமாறு கேட்டுக் கொள்ளப்பட்டுள்ளது . அதிக இறப்பு விகிதம் உள்ள மாநிலங்களுடன் , கடந்த வாரம் பல்வேறு முறை கூட்டம் நடத்தப்பட்டது .


    இத்தகைய அணுகுமுறைக்கு உரிய பலன் கிட்டத்தொடங்கியது . குணமடைபவர்களின் எண்ணிக்கை கணிசமாக உயர்ந்தது . சாதனை அளவாக , நேற்று , ஒரே நாளில் மட்டும் 53,879 பேர் கோவிட் -19 நோயிலிருந்து குணமடைந்து வீடு திரும்பியுள்ளனர் . இத்துடன் , மொத்தம் குணமடைந்தவர்களின் எண்ணிக்கை 14,80,884 என்ற மற்றொரு புதிய உச்சத்தை இந்தியா இன்று அடைந்துள்ளது . இது , தற்போது சிகிச்சை பெற்று வருபவர்களின் எண்ணிக்கையை விட இரு மடங்குக்கும் அதிகமாகும் . ( இன்று 6,28,747). குணமடைந்தவர்களின் எண்ணிக்கை , தற்போது பாதிக்கப்பட்டு சிகிச்சை பெறுபவர்களின் எண்ணிக்கையை விட 2.36 மடங்காகும் . தற்போது , பாதிக்கப்பட்டுள்ளவர்களை வீடுகளில் தனிமைப்படுத்தியோ அல்லது மருத்துவமனைகளில் அனுமதித்தோ தீவிர மருத்துவ கவனம் செலுத்தப்பட்டு வருகிறது .


    குணமடைந்தவர்களின் எண்ணிக்கை தொடர்ந்து அதிகரித்து வருவதைத் தொடர்ந்து , குணமடைந்தோர் விகிதம் உயர்ந்து இன்று 68.78 சதவீதமாக இருந்தது .


    சிகிச்சை பெறுபவர்கள் , வீடுகளில் தனிமைப்படுத்தப்பட்டுள்ளோர் இடையிலான வித்தியாசம் அதிகரித்து வருகிறது . இன்று இந்த வித்தியாசம் 8,52,137 ஆக இருந்தது .


    மாநிலங்கள் / யூனியன் பிரதேசங்களுடன் இணைந்து மத்திய அரசு மேற்கொண்டு வருவதன் பலனாக அதிக அளவில் நோயாளிகள் குணமடைந்து வருகின்றனர் . மத்திய அரசு அறிவுறுத்திய , மருத்துவ சிகிச்சை விதிமுறைகளின்படி , மருத்துவமனை மற்றும் சிகிச்சை மேலாண்மைக் கட்டமைப்பு உயர்ந்துள்ளது . இந்த முயற்சிகள் மற்றும் நடவடிக்கைகளின் பயனாக , இறப்பு விகிதம் வெகுவாகக் குறைந்து வருகிறது . இன்று இறப்பு விகிதம் 2.01 சதவீதம் என்ற அளவில் குறைந்தது .


    கோவிட் -19 குறித்த தொழில்நுட்ப விஷயங்கள் , வழிகாட்டுதல்கள் , அறிவுரைகள் பற்றிய அனைத்து அதிகாரப்பூர்வ , அண்மைத் தகவல்களுக்கு தயவுசெய்து இந்தத் தளங்களை அணுகவும் : https://www.mohfw.gov.in/ மற்றும் @MoHFW_INDIA .


    தொழில்நுட்பம் தொடர்பான கேள்விகளை technicalquery.covid19@gov.in என்ற தளத்துக்கு அனுப்பலாம் . மற்ற கேள்விகளுக்கு ncov2019@gov.in மற்றும் @CovidIndiaSeva என்ற தளங்களை அணுகலாம் .


    கோவிட் -19 பற்றிய தகவல் ஏதேனும் தேவையென்றால் , தொடர்பு கொள்ள வேண்டிய மத்திய சுகாதாரம் மற்றும் குடும்பநலத்துறை அமைச்சகத்தின் உதவி மைய எண்கள் : +91-11-23978046 or 1075 ( கட்டணமில்லா தொலைபேசி ). மாநிலங்கள் , யூனியன் பிரதேசங்களின் உதவிமைய எண்கள் பட்டியல் https://www.mohfw.gov.in/pdf/coronvavirushelplinenumber.pdf என்ற தளங்களில் கிடைக்கும்


    HFW/COVID Updates/9thAugust2020/1


    *****


    

    
    (Release ID: 1644709) Visitor Counter : 8
    
    
      Read this release in: English , Urdu , Hindi , Marathi , Manipuri , Bengali , Assamese , Gujarati , Odia , Telugu , Malayalam