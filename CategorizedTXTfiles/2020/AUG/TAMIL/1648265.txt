      ரெயில்வே அமைச்சகம்

      மும்பை சத்திரபதி சிவாஜி மகாராஜ் முனைய ரயில் நிலையம் மறு சீரமைப்பு மேம்பாடு
      Posted On: 24 AUG 2020 3:14PM by PIB Chennai


    மும்பை சத்திரபதி மகாராஜ் முனைய ரயில் நிலையத்தை பொதுத்துறை தனியார் கூட்டு முயற்சியில் , சீரமைத்து மேம்படுத்த பொதுத்துறை தனியார் கூட்டு மதிப்பீட்டுக் குழுவின் பூர்வாங்க அனுமதி பெறப்பட்டதையடுத்து , இந்திய ரயில் நிலையங்கள் மேம்பாட்டுக் கழகம் , தகுதி வேண்டுகோள் அறிவிப்பை 20.08.2020 அன்று வெளியிட்டுள்ளது . இந்த ஆவணம் http://irsdc.enivida.com/ என்ற தளத்தில் கிடைக்கும் . ஏலத்துக்கு முந்தைய கூட்டம் 22.09.2020 அன்று நடைபெறும் . விண்ணப்பத்துக்கான தேதி 22.10.2020.


    தகுதி அளவுகோள்களைப் பூர்த்தி செய்யும் விண்ணப்பதாரர்கள் அடுத்த கட்ட நடைமுறைக்குத் தேர்வு செய்யப்படுவார்கள் . தகுதி வேண்டுகோள் , கருத்துரு தகுதி என இரண்டு கட்டமாக நடைபெறும் ஏல நடைமுறை மேற்கொள்ளப்படும் . தகுதிக் கருத்துரு மட்டத்தில் தேர்வு செய்யப்படும் ஏலதாரர் ரயில் நிலைய மறுசீரமைப்புப் பணிகளை மேற்கொள்ளலாம் . ரயில் நிலையத்தைச் சுற்றிலும் வணிக மேம்பாட்டு நடவடிக்கைகளை மேற்கொள்ள 60 ஆண்டுகளுக்குக் குத்தகைக்கு விடப்படும் . குறிப்பிட்ட மனைகளில் , குடியிருப்பு மேம்பாட்டு நடவடிக்கைகளுக்கு 99 ஆண்டு குத்தகை வழங்கப்படும் . மேலும் , ரயில் நிலையத்தைப் பராமரித்து , இயக்க 60 ஆண்டு சலுகை அடிப்படையில் அனுமதிக்கப்படும் . வணிக ரீதியில் இயக்கம் துவங்கியதும் , வசூலிக்கப்படும் பயன்பாட்டுக் கட்டணம் , சலுகைதாரருக்கு தொடர் வருவாய் அளிக்கும் ஆதாரமாக இருக்கும் .


    இதற்கான திட்டமிடுதலை பிரான்சை சேர்ந்த ஆரெப் நிறுவனம் மேற்கொண்டுள்ளது . அவ்வப்போது இதற்கான ஆலோசனைகள் மற்றும் விவாதங்கள் சம்பந்தப்பட்ட அனைத்து தரப்பினருடனும் மேற்கொள்ளப்பட்டது . ரயில் நிலைய மறுசீரமைப்பு மற்றும் நிதி மற்றும் தற்செயல் செலவு உள்ளிட்ட மேம்பாட்டுச் செலவு ( கட்டாய செலவு ) ரூ .1642 கோடி . மறுசீரமைப்புக்கான முதலீட்டு வாய்ப்பு டிபிஎப்ஓடி ( வடிவமைத்து , கட்டி , நிதி ஒதுக்கி , இயக்கி , மாற்றுதல் ) அடிப்படையில் அமையும் .


    *****

    
    
    (Release ID: 1648265) Visitor Counter : 8
    
    
      Read this release in: English , Urdu , Hindi , Marathi , Manipuri , Bengali , Punjabi , Telugu