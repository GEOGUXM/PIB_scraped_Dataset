      பாதுகாப்பு அமைச்சகம்

      பாதுகாப்பு உற்பத்தி மற்றும் ஏற்றுமதி மேம்பாட்டு வரைவுக் கொள்கை 2020-ஐ வெளியிட்டது பாதுகாப்பு அமைச்சகம்.
      Posted On: 03 AUG 2020 6:16PM by PIB Chennai


    பாதுகாப்பு உற்பத்தியில் தற்சார்புக்கு ஊக்கமளிக்கும் வகையில் , தற்சார்பு இந்தியா தொகுப்பில் ஏராளமான அறிவிப்புகள் வெளியிடப்பட்டன . பாதுகாப்பு மற்றும் விமானத்துறையில் , உலகின் முன்னணி நாடுகளில் இந்தியாவை இடம் பெறச் செய்ய , இத்தகைய வரைமுறையை அமல்படுத்தும் வகையில் , பாதுகாப்பு அமைச்சகம் , பாதுகாப்பு உற்பத்தி மற்றும் ஏற்றுமதி மேம்பாட்டு கொள்கை 2020- இன் ( Draft Defence Production and Export Promotion Policy 2020 -DPEPP 2020) வரைவை வகுத்துள்ளது . தற்சார்பு மற்றும் ஏற்றுமதிக்கான நாட்டின் பாதுகாப்பு உற்பத்தித் திறனுக்கு , கவனத்துடன் , கட்டமைக்கப்பட்ட , முக்கியத்துவம் வாய்ந்த உந்துதலை வழங்குவதற்கான வழிகாட்டு ஆவணமாக டிபிஇபிபி 2020 திகழ்கிறது .


    பின்வரும் இலக்குகள் மற்றும் நோக்கங்களுடன் கொள்கை வகுக்கப்பட்டுள்ளது ;


    1. 2025- ஆம் ஆண்டுக்குள் விமானத்துறை , பாதுகாப்பு பொருள்கள் மற்றும் சேவைப் பிரிவில் , ரூ .35,000 கோடி ( 5 பில்லியன் அமெரிக்க டாலர் ) ஏற்றுமதி உள்பட ரூ .1,75,000 கோடி ( 25 பில்லியன் அமெரிக்க டாலர் ) விற்றுமுதல் இலக்கை எட்டுதல் .


    2. ஆயுதப் படையினரின் தேவையை தரமான பொருள்களுடன் ஈடுகட்டும் வகையில் , விமானத் தொழில் , கப்பல் கட்டும் தொழில் உள்பட , மாறும் தன்மையுடைய , வலுவான , போட்டித்திறன் கொண்ட பாதுகாப்புத் தொழிலை உருவாக்குதல் .


    3. உள்நாட்டு வடிவமைப்பு மற்றும் மேம்பாட்டின் மூலம் “ மேக் இன் இந்தியா ’’ முன்முயற்சிகளை மேற்கொள்வதன் வாயிலாக , இறக்குமதியைச் சார்ந்திருப்பதைக் குறைத்தல் .


    4. பாதுகாப்பு உற்பத்திப் பொருள்கள் ஏற்றுமதியை மேம்படுத்தி , உலகப் பாதுகாப்பு மதிப்புச் சங்கிலியின் ஒரு பகுதியாக மாறுதல் .


    5. ஆராய்ச்சி மற்றும் மேம்பாட்டை ஊக்குவித்தல் , புதுமையான கண்டுபிடிப்புகளுக்கு வெகுமதி வழங்குதல் , இந்திய ஐபி உரிமையை உருவாக்குதல் , வலுவான , தற்சார்புப் பாதுகாப்பு தொழிலை மேம்படுத்துதலுக்கான சுற்றுச்சூழலை உருவாக்குதல் .


    பின்வரும் அம்சங்களில் கவனம் செலுத்துவதற்கான பல்வேறு உத்திகளை கொள்கை கொண்டுள்ளது ;


    1. கொள்முதல் சீர்திருத்தங்கள்


    2. உள்நாட்டு தயாரிப்பு, குறு, சிறு, நடுத்தரத்தொழில் நிறுவனங்கள் / ஸ்டார்ட் அப் – களுக்கு ஆதரவு


    3. வள ஆதாரங்கள் ஒதுக்கீடு


    4. முதலீட்டு மேம்பாடு , அந்நிய நேரடி முதலீடு (Foreign Direct


    Investment – FDI) எளிதாகத் தொழில் நடத்துதல்


    5. புதிய கண்டுபிடிப்பு மற்றும் ஆராய்ச்சி , மேம்பாடு


    6. பாதுகாப்புப் பொதுத்துறை நிறுவனங்கள் ( DEFENCE PUBLIC


    SECTOR UNDERTAKINGS - DPSUs), துப்பாக்கித் தொழிற்சாலைக் குழு


    ( Ordnance Factory Board – OFB).


    7. தர உறுதி, சோதனை உள்கட்டமைப்பு


    8. ஏற்றுமதி மேம்பாடு


    பொதுமக்கள் ஆலோசனை , சம்பந்தப்பட்டவர்களின் கருத்துகள் , யோசனைகளுக்கு வரைவு டிபிஇபிபி 2020 – ஐ https://ddpmod.gov.in/dpepp and https://www.makeinindiadefence.gov.in/admin/webroot/writereaddata/upload/recentactivity/Draft_DPEPP_03.08.2020.pdf – ஐ அணுகலாம் . பெறப்படும் கருத்துகளின் அடிப்படையில் பாதுகாப்பு அமைச்சகம் கொள்கையை வெளியிடும் .


    வரைவு டிபிஇபிபி 2020 தொடர்பான கருத்துகள் மற்றும் ஆலோசனைகளை ஆகஸ்ட் 17- ஆம் தேதிக்குள் dirpnc-ddp@nic.in. என்ற மின்னஞ்சல் முகவரிக்கு அனுப்பலாம் .

    
    
    (Release ID: 1643213) Visitor Counter : 34
    
    
      Read this release in: English , Hindi , Marathi , Manipuri , Telugu