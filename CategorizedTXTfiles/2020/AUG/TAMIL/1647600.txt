      நித்தி ஆயோக்

      அடல் புதுமைப் படைப்பு இயக்கம், இந்தியா- சுவீடன் சுகாதார பராமரிப்பு மையத்துடன் இணைந்து தொடக்க நிலை நிறுவனச் சூழல் அமைப்பை விரிவாக்க உள்ளது
      Posted On: 20 AUG 2020 7:07PM by PIB Chennai


    நாட்டில் புதுமைப் படைப்புப் பண்பாட்டை விரிவாக்கும் நோக்கத்திற்கேற்ப , இந்தியத் தொழில்முனைவோரின் திறன்களை மேம்படுத்தவும் நாடெங்கும் உள்ள துடிப்புள்ள தொடக்கநிலை சூழல் அமைப்பை மேம்படுத்தவும், அடல் புதுமைப் படைப்பு இயக்கமும் நித்தி ஆயோக்கும் இந்தியா - சுவீடன் மருத்துவப் பராமரிப்பு மையத்தின் சார்பில் சுவீடன் வர்த்தக அமைப்புடன் ஒத்துழைக்க உள்ளன . இதற்கென அடல் புதுமைப் படைப்பு இயக்கமும், இந்தியா - சுவீடன் மருத்துவப் பராமரிப்பு மையமும் 2020 ஆகஸ்ட் 20 ம் தேதியன்று வியாழக்கிழமை நிகர்நிலை நோக்க அறிக்கையில் கையெழுத்திட்டன .
    
    அடல் புதுமைப் படைப்பு இயக்கத்தின் கீழ் அடல் புதிய இந்தியா சவால் , அடல் அடைகாத்து முழு வளர்ச்சிபெறச் செய்யும் மையம் , அடல் சமுதாயப் புதுமைப் படைப்பு மையம் , அடல் சரிசெய்து மேம்படுத்தும் மையம் , சிறு தொழில்களுக்கான அடல் ஆராய்ச்சி மற்றும் புதுமைப்படைப்பு மையம் போன்ற பல்வேறு திட்டங்கள் செயல் படுகின்றன . தற்போது கைழுத்திடப்பட்டுள்ள ஒத்துழைப்பு மூலம் இந்த திட்டங்கள் அனைத்தும் சிறந்த ஆதரவைப் பெறும் . நிகழ்ச்சிகளை நடத்துதல் , விழிப்புணர்வு இயக்கங்களை செயல்படுத்துதல் , இரு நாடுகளின் புதுமைப்படைப்பு நிலையை மேம்படுத்தும் செயல்பாடுகள் - நிகழ்வுகள் ஆகியவற்றுக்கு ஏற்பாடு செய்தல் என்ற வகையில் இந்த ஆதரவு வழங்கப்படும் .
    
    தில்லி அகில இந்திய மருத்துவ அறிவியல் நிறுவனம் , ஜோத்பூர் அகில இந்திய மருத்துவ அறிவியல் நிறுவனம் , சுவீடன் வர்த்தக நிறுவனம் ஆகியற்றின் கூட்டு முயற்சியால் உருவானது இந்தியா - சுவீடன் சுகாதார பராமரிப்பு மையம் . திறந்த நிலை புதுமைப்படைப்புச் சூழலை உருவாக்குவதை நோக்கமாகக் கொண்ட இந்தப் புதுமைப் படைப்பு மையம் , இந்திய அரசின் சுகாதாரம் மற்றும் குடும்பநல அமைச்சகம் , இந்திய மருத்துவ ஆராய்ச்சி சபை , சுவீடன் அரசின் சுகாதாரம் மற்றும் சமூகநல அமைச்சகம் மற்றும் இந்தியாவில் உள்ள சுவீடன் தூதரகம் ஆகியற்றின் முக்கிய வழிகாட்டுதலின் பேரில் அமைக்கப்பட்டுள்ளது .


    ******

    
    
    (Release ID: 1647600) Visitor Counter : 11
    
    
      Read this release in: English , Urdu , Hindi , Manipuri , Punjabi , Telugu