      குறு சிறு மற்றும் நடுத்தர தொழில் துறை அமைச்சகம்

      காதி பெயரை மோசடியாகp பயன்படுத்தியதற்காக “காதி எசன்சியல்ஸ்’’, ‘’காதி குளோபல்’’ நிறுவனங்களுக்கு காதி மற்றும் கிராமத்தொழில்கள் ஆணையம் நோட்டீஸ்.
      Posted On: 21 AUG 2020 3:46PM by PIB Chennai


    காதி மற்றும் கிராமத்தொழில்கள் ஆணையம் காதி எசன்சியல்ஸ் , காதி குளோபல் என்னும் இரண்டு நிறுவனங்களுக்கு வழக்கறிஞர் நோட்டீஸ் அனுப்பியுள்ளது . வணிக முத்திரை பெயரான “ காதி ’’ யை அதிகாரபூர்வமற்ற முறையிலும் , மோசடியாகவும் பயன்படுத்தியதாக அதில் கூறப்பட்டுள்ளது . காதி மற்றும் கிராமத்தொழில்கள் ஆணையம் வெளியிட்டுள்ள அறிக்கையில் , பல்வேறு இ - வர்த்தகth தளங்கள் மூலம் காதி என்னும் வணிக முத்திரையைப் பயன்படுத்தி ஒப்பனை மற்றும் அழகுசாதனப் பொருள்களை விற்பதில் இரண்டு நிறுவனங்களும் ஈடுபட்டுள்ளதாகவும் , இதன் மூலம் நுகர்வோரைத் தவறாக வழிநடத்துவதாகவும் கூறப்பட்டுள்ளது .


    ஆகஸ்ட் முதல் வாரத்தில் இந்த இரண்டு நிறுவனங்களுக்கும் நோட்டீஸ் அனுப்பப்பட்டுள்ளது . “ காதி ‘’ என்னும் வர்த்தகப் பெயரைப் பயன்படுத்தி தங்கள் பொருள்களை விற்பதை உடனடியாக நிறுத்திக் கொள்ள வேண்டும் என்றும் , www.khadiessentials.com, www.khadiglobalstore.com என்ற தங்கள் வலைதளங்களை ரத்து செய்ய வேண்டும் என்றும் கேவிஐசி கேட்டுக்கொண்டுள்ளது . இந்த நிறுவனங்கள் கையாளும் , டுவிட்டர் , பேஸ்புக் , இன்ஸ்டாகிராம் , பின்டரெஸ்ட் போன்ற சமூக ஊடகக் கணக்குகளை இந்த இரண்டு நிறுவனங்களும் ரத்து செய்ய வேண்டும் என்றும் அது வலியுறுத்தியுள்ளது .


    “ காதி வணிக முத்திரைக்குக் களங்கம் ஏற்படுத்தும் வகையிலும் , உங்கள் முத்திரையைத் தவறாகப் பயன்படுத்துவது , அதைப் பயன்படுத்தி ஆன்லைன் மூலம் பொருள்களை விற்பனை செய்வது தீய நம்பிக்கையை உருவாக்குவதாகும் . “ காதி” என்னும் வணிக முத்திரையை அதிகாரபூர்வ , அங்கிகரிக்கப்பட்ட உரிமதாரர்கள் மட்டுமே பயன்படுத்தலாம்” ’ என அந்த நோட்டீசில் கூறப்பட்டுள்ளது . “ இந்தப் பெயரைப் பயன்படுத்தி , அதேபோன்ற பொருள்களை விற்பனை செய்வது , கேவிஐசியின் வணிக முத்திரையின் நற்பெயரைக் குலைப்பதுடன் , சந்தையில் குழப்பத்துக்கும் , ஏமாற்றுதலுக்கும் சந்தேகமின்றி வழிவகுக்கும் . நீங்கள் இந்தப் பெயரைப் பயன்படுத்துவது ‘’ காதி ’’ வணிகமுத்திரையைத் தவறாகப் பயன்படுத்துவதும் , சித்தரிப்பதும் ஆகும் என அதில் மேலும் கூறப்பட்டுள்ளது .


    ‘’ காதி ’’ என்னும் பெயரைப் பயன்படுத்தி பொருள்களை விற்பதை உடனடியாக நிறுத்திக்கொள்ள வேண்டும் என்றும் , காதி எசன்சியல்ஸ் மற்றும் காதி குளோபல் பெயரைக் கொண்ட பொருள்கள் , லேபிள்கள் , விளம்பரப் பொருள்கள் , விளம்பரப் பலகைகள் , இதர வணிக ரசீதுகள் , சீட்டுகள் ஆகியவற்றை இரு நிறுவனங்களும் அழிக்க வேண்டும் என்றும் கடுமையாக எச்சரிக்கப்பட்டுள்ளன . ஏழு நாட்களுக்குள் இதனை நிறைவேற்றத் தவறினால் , இந்த நிறுவனங்கள் மீது சட்டபூர்வமான நடவடிக்கை எடுக்கப்படும் என எச்சரிக்கப்பட்டுள்ளது .

    
    
    (Release ID: 1647666) Visitor Counter : 9
    
    
      Read this release in: Bengali , English , Urdu , Hindi , Marathi , Manipuri , Telugu