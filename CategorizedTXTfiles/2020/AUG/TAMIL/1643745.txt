      மத்திய பணியாளர் தேர்வாணையம்

      சிவில் சர்வீஸ் தேர்வுகள் 2019 முடிவுகள் குறித்து யுபிஎஸ்சி விளக்கம்
      Posted On: 06 AUG 2020 1:13PM by PIB Chennai


    2019 சிவில் சர்வீஸ் தேர்வுகளுக்கான , அரசின் காலிப்பணியிடப் பட்டியலுக்கு மாறாகப் பரிந்துரைக்கப்பட்ட தேர்வர்களின் எண்ணிக்கை குறைவாக இருந்ததாக தவறான செய்திகள் பரவியது பற்றி மத்திய பணியாளர் தேர்வாணையத்தின் கவனத்துக்குக் கொண்டு வரப்பட்டது .


    சிவில் சர்வீஸ் தேர்வுகளின் கீழ் , சேவைகள் / பணியிட ஆட்சேர்ப்புக்கு , மத்திய அரசு அறிவித்துள்ள தேர்வு விதிமுறைகளை ஆணையம் கடுமையாகப் பின்பற்றி வருகிறது . 927 காலிப் பணியிடங்களுக்கான , 2019 சிவில் சர்வீஸ் தேர்வுகளில் , ஆணையம் முதல் கட்டமாக 829 தேர்வர்களின் முடிவுகளை வெளியிட்டுள்ளதாக விளக்கம் அளிக்கப்பட்டுள்ளது . 2019 சிவில் சர்வீஸ் தேர்வு விதிகள் எண் -16 (4) & (5)_ க்கு இணங்க நிறுத்தி வைப்பு பட்டியல் பராமரிக்கப்படுவதாக அதில் கூறப்பட்டுள்ளது .


    பல ஆண்டுகளாக இது நடைமுறையில் உள்ளது என்றும் , இட ஒதுக்கீட்டுப் பிரிவுகளைச் சேர்ந்தவர்கள் பொதுப் பிரிவில் தேர்வாகி இருந்தால் , அவர்களுக்குப் பயனளிக்கும் பட்சத்தில் , அவர்கள் ஒதுக்கீட்டுப் பிரிவில் பணியை விரும்பினார்கள் என்றால் , அதனால் , ஏற்படும் காலி இடங்கள் , நிறுத்தி வைப்புப் பட்டியலைக் கொண்டு நிரப்பப்படும் என்றும் ஆணையம் கூறியுள்ளது . இட ஒதுக்கீட்டுப் பிரிவினர் பொதுப் பட்டியலில் தேர்வாகி , பதவிகளைத் தேர்வு செய்யும் பட்சத்தில் , காலியாக இருக்கும் பணியிடங்களை நிரப்புவதற்கான போதிய தேர்வர்கள் இருப்புப் பட்டியலில் இருப்பார்கள் . 2019 சிவில் சர்வீஸ் தேர்வு விதிமுறை எண் 16 (5)_ க்கு இணங்க , விருப்ப நடைமுறைகள் முடிவடையும் வரை , நிறுத்தி வைப்புப் பட்டியலை மிகவும் ரகசியமாகப் பராமரிக்க யுபிஎஸ்சி - க்கு அதிகாரம் உள்ளது .


    *****

    
    
    (Release ID: 1643745) Visitor Counter : 21
    
    
      Read this release in: Telugu , English , Urdu , Marathi , Hindi , Manipuri , Bengali , Punjabi