      தகவல் மற்றும் ஒலிபரப்பு அமைச்சகம்

      ஐஐஎம்சி தனது 56-வது நிறுவன தினத்தைக் கொண்டாடுகிறது
      Posted On: 17 AUG 2020 6:12PM by PIB Chennai


    இந்தியன் இன்ஸ்டிடியூட் ஆப் மாஸ் கம்யூனிகேசன் - ஐஐஎம்சி எனப்படும் இந்திய வெகுஜனத் தொடர்பு நிறுவனம் தனது 56- வது நிறுவன தினத்தை இன்று கொண்டாடியது . இதனையொட்டி , தில்லியில் உள்ள தலைமையகத்திலும் , நாடு முழுவதும் உள்ள மண்டல மையங்களிலும் , ஆன்லைன் தொடர் நிகழ்ச்சிகளுக்கு ஏற்பாடு செய்யப்பட்டிருந்தது .


    மத்திய கல்வி அமைச்சகத்தின் உயர்கல்வித்துறை , தகவல் ஒலிபரப்பு அமைச்சகத்தின் செயலரும் , ஐஐஎம்சியின் தலைவருமான திரு . அமித் காரே நிறுவன தின உரை நிகழ்த்தினார் .


    திரு . காரே , தேசிய கல்விக் கொள்கை - தத்துவம் மற்றும் வழிகாட்டும் கொள்கைகள் குறித்து உரையாற்றினார் . நாட்டில் தகவல் கல்விக்கு இது பெரிதும் உதவும் என்று அவர் கூறினார் .


    தேசிய கல்விக் கொள்கையின் வழிகாட்டுதலில் , இதழியல் மற்றும் வெகுஜனத் தொடர்பு துறையை , மத்திய , மாநில அரசுகளுடன் கலந்தாலோசித்து , மாற்றியமைப்பதில் ஐஐஎம்சி முன்னிலை வகிக்க வேண்டும் என்று திரு . காரே கேட்டுக்கொண்டார் .


    தொழில்நுட்பம் சார்ந்த கல்வி குறித்து குறிப்பிட்ட அவர் இதழியல் , வெகுஜனத் தொடர்பு ஆகியவற்றில் ஆன்லைன் வகுப்புகளை உருவாக்கி , தேசிய கல்வி தளங்களில் தயாரிப்பு அம்சங்களை ஏற்படுத்தியுள்ளதாக தெரிவித்தார் . ஊடக மாணவர்களுக்கு , சிறந்த உலகப் பார்வையை உருவாக்க, தொழில் சார்ந்த பயிற்சிகள் அவசியம் என அவர் வலியுறுத்தினார் .


    பயிற்சி மற்றும் ஆராய்ச்சிக்கு , ஐசிஎஸ்எஸ்ஆர் , ஜேஎன்யூ போன்ற முன்னணி கல்வி நிறுவனங்களின் கூட்டுறவுடன் ஐஐஎம்சி இணைந்து பணியாற்ற வேண்டும் என திரு . காரே கேட்டுக்கொண்டார் .

    
    
    (Release ID: 1646610) Visitor Counter : 7
    
    
      Read this release in: Telugu , English , Urdu , Hindi , Marathi , Manipuri , Bengali , Punjabi