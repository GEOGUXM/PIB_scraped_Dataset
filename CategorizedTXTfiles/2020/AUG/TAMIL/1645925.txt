      வீட்டு வசதி மற்றும் நகர்ப்புற வறுமை ஒழிப்பு அமைச்சகம்

      ‘அடுத்த எல்லைப்புறம்: இந்தியாவின் பொலிவுறு நகரங்கள்’_ இந்தியாவின் பொலிவுறு நகரங்கள் இயக்கத்தின் பயணங்கள் குறித்து வரவிருக்கும் ஆவணப்படம்.
      Posted On: 14 AUG 2020 5:21PM by PIB Chennai


    கிராமப்புறங்களிலிருந்து நகர்ப்புறத்துக்கு நிமிடத்துக்கு 25 முதல் 30 பேர் இடம்பெயரும் நிலையில் , 2050- ஆம் ஆண்டுவாக்கில் இந்தியாவின் 70 சதவீத மக்கள் நகரங்களில் வசிப்பார்கள் என்று உலகப் பொருளாதார அமைப்பு கணித்துள்ளது . இன்று , நாடு மாற்றத்தின் முனையில் அமர்ந்துள்ளது . முக்கியமாக , நவீன வாழ்க்கைத்தேவை , தொழில்நுட்பம் , கலாச்சாரம் ஆகியவற்றுக்காக நகர்ப்புற இடப்பெயர்வு நடைபெறுகிறது . இந்திய நகரங்களை மாற்றியமைக்கும் நோக்கத்துடன் , தேசிய முன்முயற்சியில் நேசனல் ஜாக்ரபிக் , ‘ அடுத்த எல்லைப்புறம் : இந்தியாவின் பொலிவுறு நகரங்கள் ’ என்ற தலைப்பில் ஆவணப்படம் ஒன்றை அறிவித்துள்ளது . நான்கு கலங்கரை விளக்க பொலிவுறு நகரங்கள் பற்றிய விஷயங்களைப் படம் பிடித்து காட்டுகிறது . வலுவான நாட்டைக் கட்டமைக்க புதுமை அவசியம் என்பதை இது வலியுறுத்துகிறது .


    சுதந்திரத் திருநாளான ஆகஸ்ட் 15 2020 அன்று மாலை 6 மணிக்கு நேசனல் ஜாக்ரபிக் சேனலில் பிரிமியர் காட்சி நடைபெறுகிறது . சாதாரண மனிதன் வாழ்க்கையில் , பொலிவுறு நகரங்கள் இயக்கம் ஏற்படுத்தியுள்ள தாக்கத்தை இப்படம் காட்டுகிறது . நாடு முழுமையும் பெருமிதம் கொள்ளுமளவுக்கு இது அமையும் . 44 நிமிடம் ஓடும் இந்தப்படம் , சூரத் , விசாகபட்டினம் , புனே , வாரணாசி ஆகிய நான்கு நகரங்களை மையப்படுத்தியதாகும் . இந்த நகரங்கள் , உள்கட்டமைப்பு , போக்குவரத்து , தொழில்நுட்பம் , புதுப்பிக்கக்கூடிய எரிசக்தி , தொன்மையான பாரம்பரியத்தைப் பாதுகாத்தல் என பல்வேறு வடிவங்களில் சிறப்பு வாய்ந்தவையாக திகழ்கின்றன . இந்த நான்கு அற்புதமான நகரங்களும் , சிறந்த முறையில் சிந்தித்து , இந்தியாவின் முன்னேற்றத்துக்கான சவால்களைச் சந்தித்தவை என்று தனித்துவமான உள்ளீட்டை இந்தப் படம் பிரதிபலிக்கிறது .


    “ நேசனல் ஜாக்ரபிக் சேனலின் இந்தப் படம் , இந்தியாவின் பொலிவுறு நகரங்கள் இயக்கத்தின் ஆழமான புரிந்துணர்வை உலகத்துக்கு காட்டும் என நாம் நம்புகிறோம் . வேகமான நகரமயமாக்கத்தில் இந்தியா அமர்ந்துள்ளது . இந்தியாவின் நகர்ப்புற பயணத்தின் மாற்றம் ஏற்படுத்தும் சிந்தனைகள் , புதிய எண்ணங்களுக்கு கட்டியம் கூறும் வகையில் பொலிவுறு நகரங்கள் உள்ளன . அவற்றின் பணிகளை இந்தப்படம் வெளிச்சம் போட்டுக் காட்டுகிறது ’’ என மத்திய வீட்டு வசதி மற்றும் நகர்ப்புற விவகாரத்துறை செயலர் திரு . துர்கா சங்கர் மிஸ்ரா கூறியுள்ளார் .


    இந்தப் படம் பற்றி கூறிய , இன்போடைன்மென்ட் , ஆங்கிலம் , குழந்தைகள் ஸ்டார் இந்தியா தலைவர் அனுராதா அகர்வால் , “ வரவிருக்கும் எங்களது ‘ அடுத்த எல்லைப்புறம் ; இந்தியாவின் பொலிவுறு நகரங்கள் ’ படத்தில் , நான்கு நகரங்களில் வசிக்கும் மக்களின் வாழ்க்கையை மாற்றியமைப்பதற்கான தேசிய முன்முயற்சியை நாங்கள் காட்டியுள்ளோம் . மக்கள்தொகை பெருக்கம் அதிகமாக இருந்த போதிலும் , இந்தியா வளர்ச்சியின் முன்னுதாரண மையமாக விளங்குகிறது . புதுமையும் , தொழில்நுட்பமும் எவ்வாறு நமது நாட்டின் வளர்ச்சிக்கு தூண்டுகோலாக அமைகிறது என்பதை ரசிகர்கள் புரிந்து கொள்வார்கள் . இந்த நகரங்கள் வருங்காலத்துக்கு தேவையானவற்றை உருவாக்குவதில் முக்கிய கருவியாக அமையும்” என்று கூறினார் .


    நேசனல் ஜாக்ரபிக் சேனலின் இந்தப் படமான ‘ அடுத்த எல்லைப்புறம் : இந்தியாவின் பொலிவுறு நகரங்கள் ’ ஆகஸ்ட் 15- ஆம் தேதி மாலை 6 மணிக்கு ஒளிபரப்பாகும் .


    ***

    
    
    (Release ID: 1645925) Visitor Counter : 17
    
    
      Read this release in: English , Telugu , Hindi , Marathi , Bengali , Punjabi , Urdu