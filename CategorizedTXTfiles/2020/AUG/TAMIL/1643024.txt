      குடியரசுத் துணைத் தலைவர் செயலகம்

      மாநிலங்களவை உறுப்பினர் திரு அமர் சிங்கின் அகால மறைவுக்கு குடியரசு துணைத் தலைவர் இரங்கல்
      Posted On: 01 AUG 2020 7:06PM by PIB Chennai


    இந்திய குடியரசுத் துணைத் தலைவரும் , மாநிலங்களவைத் தலைவருமான திரு எம் . வெங்கையா நாயுடு , மாநிலங்களவையின் தற்போதைய உறுப்பினர் திரு . அமர் சிங்கின் அகால மறைவு குறித்து தமது ஆழ்ந்த இரங்லைத் தெரிவித்துக் கொண்டுள்ளார் . திரு . அமர் சிங் , 64, கடந்த சில மாதங்களாக சிங்கப்பூர் மருத்துவமனை ஒன்றில் சிகிச்சை பெற்று வந்த நிலையில் , இன்று காலமானார் .


    குடியரசுத் துணைத் தலைவர் , சிங்கப்பூருக்கான இந்தியத் தூதருடன் தொடர்பில் இருந்தார் . திரு . சிங்கின் சிகிச்சை தொடர்பாக தேவையான அனைத்து உதவிகளையும் வழங்குமாறு அவர் அறிவுறுத்தி வந்தார் .


    திரு . அமர் சிங்குடனும் தொடர்பு கொண்டிருந்த திரு . நாயுடு , அவரது உடல் நலம் குறித்து அவ்வப்போது விசாரித்து வந்தார் . திரு . சிங் விரைந்து குணமடைந்து இந்தியா திரும்புவார் என அவர் நம்பிக்கை கொண்டிருந்தார் .


    குறைந்த வயதில் திரு . சிங் மறைந்தது குறித்து வேதனையை வெளியிட்டுள்ள குடியரசுத் துணைத் தலைவர் , நாடு திறமையான நாடாளுமன்றவாதியை இழந்து விட்டது என்று தெரிவித்துள்ளார் .


    “ அரசியல் அரங்கில் திரு . சிங் புகழ் பெற்று விளங்கினார் . சமுதாயத்தின் ஒடுக்கப்பட்ட மற்றும் பின்தங்கிய பிரிவு மக்களின் முன்னேற்றத்துக்காக எப்போதும் பாடுபட்டு வந்தார் ’’ என்று அவர் கூறியுள்ளார் .


    ****
    

    
    (Release ID: 1643024) Visitor Counter : 10
    
    
      Read this release in: English , Urdu , Marathi , Manipuri , Bengali , Punjabi , Telugu