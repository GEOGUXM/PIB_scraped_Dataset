      சிறப்பு சேவைகள் மற்றும் கட்டுரைகள்

      இ-சஞ்சீவனி ஓபிடி ஆலோசனையில் தமிழகம் முதலிடம்
      Posted On: 20 AUG 2020 2:52PM by PIB Chennai


    கோவிட் -19 பெருந்தொற்று தொலைமருத்துவ ஆலோசனை , தொலைமருந்துகளுக்குப் புதிய வழிகளைத் திறந்துவிட்டுள்ளது . ஒருவருக்கொருவர் தொடர்பு கொள்ள முடியாத இந்த சிக்கலான சமயத்தில் , டிஜிட்டல் இந்தியா பிரச்சாரத்துக்குப் பெரும் வரவேற்பு கிடைத்துள்ளது . தேவைப்படுபவர்களுக்கு அத்தியாவசிய மருத்துவ கவனிப்பு வழங்க வேண்டியதன் முக்கியத்துவத்தை உணர்ந்து , மத்திய சுகாதார அமைச்சகம் , தங்கள் வீட்டு வரவேற்பரையில் இருந்தவாறு இணையத்தின் மூலம் மருத்துவர்களைக் கலந்தாலோசிக்கும் , இ - சஞ்சீவனி ஓபிடி என்னும் வெளி நோயாளிகள் ஆலோசனை வசதியை அறிமுகப்படுத்தியுள்ளது . வீடுகளில் பாதுகாப்பாக இருக்கவேண்டிய கட்டாயத்தில் , மருத்துவரிடம் மருத்துவ ஆலோசனைகளைப் பெற வேண்டிய நிலையில் இருப்பவர்களிடையே இது உடனடி வரவேற்பைப் பெற்றுள்ளது . இதுவரை மாநிலங்கள் இடையே , தமிழகம் இ - சஞ்சீவனி ஓபிடி ஆலோசனைகளில் 56,000- க்கும் மேற்பட்ட அழைப்புகளுடன் முதலிடத்தில் உள்ளது . நாடு முழுவதும் , இ - சஞ்சீவனியில் , 2 லட்சத்துக்கும் அதிகமான ஆலோசனைகள் பதிவு செய்யப்பட்டுள்ளதாக சுகாதார அமைச்சகம் தெரிவிக்கிறது . சிறந்த இணையதள இணைப்பு அல்லது கணினி சேவை மையம் உள்ள பகுதிகளைச் சேர்ந்த மக்களுக்கு குறிப்பாக ஊரகப்பகுதி நோயாளிகளுக்கு இது ஒரு வரப்பிரசாதமாக உள்ளது .


    இ - சஞ்சீவனி சேவைக்கு , கூகுள் குரோம் அல்லது யாகூ சர்ச் - இல் https://www.esanjeevaniopd.in நுழையவேண்டும் . மருத்துவ ஆலோசனைக்குப் பின்வரும் வகையில் படிப்படியாக பின்பற்ற வேண்டும் . 1. நோயாளி பதிவுப் பொத்தானை கிளிக் செய்து , மொபைல் எண்ணைக் குறிப்பிடவேண்டும் . குறுந்தகவல் மூலம் ஒரு முறை கடவுச்சொல்லை அனுப்ப ஓடிபி பொத்தானை கிளிக் செய்யவேண்டும் . 2. கடவுச்சொல்லை நோயாளி பதிவு உரையாடலில் குறிப்பிட்டு ஓ . கே கொடுக்க வேண்டும் . நோயாளி பதிவு மற்றும் டோக்கன் உருவாக்கம் உரையாடல் திரையில் பளிச்சிடும் . 3. சிவப்பு நட்சத்திரக் குறியுடன் உள்ள இடங்களில் தேவையான அனைத்து விவரங்களையும் பூர்த்தி செய்யவேண்டும் . 4. எக்ஸ்ரே , ரத்தம் , கொழுப்பு , சிறுநீர்ப் பரிசோதனை முடிவுகள் உள்ளிட்டவை இருந்தால் , அவை பற்றிய அனைத்து ஆவணங்களையும் பதிவேற்ற வேண்டும் . 5. நோயாளி ஐடி மற்றும் டோக்கன் பொத்தானை கிளிக் செய்யவும் . 6. பின்னர் உள்நுழைவு செய்து , மெய்நிகர் ஆலோசனை அறையில் வரிசையில் காத்திருக்கவும் . 7. உங்கள் நேரம் வரும் வரை காத்திருந்து , மருத்துவர் வந்ததும் , கால் நவ் பொத்தானை கிளிக் செய்யவும் . 8. கால் நவ் பொத்தானை கிளிக் செய்து , உரையாடலைத் தொடங்குவதற்கு ஏதுவாக , மடிக்கணினியில் கேமரா மற்றும் மைக்ரோ போனையோ , அல்லது ஸ்மார்ட் போன் மூலமாகவோ அணுகவும் . 9. அனுமதி / ஏற்பு ஆகியவற்றை கிளிக்கவும் .10. உங்கள் அழைப்புக்கு மருத்துவர் பதில் அளித்தவுடன் , மைக்ரோபோன் உதவியுடன் கலந்துரையாடவும் . மருத்துவர் வெற்றிகரமாக தனது மதிப்பீட்டை நிறைவு செய்ததும் , தொலை மருத்துவ அமர்வு முடிவுக்கு வரும் . அதன் பின்னர் மருந்துச்சீட்டு மருத்துவரால் வழங்கப்படும் . உங்கள் மருந்துச் சீட்டுக்கான இணைப்பை , பதிவு செய்யப்பட்ட உங்கள் மொபைல் போனில் காணலாம் . 11. பிரிண்ட் பொத்தானை கிளிக் செய்து , உங்கள் மருந்து சீட்டைப் பிரிண்ட் செய்து ஆவணமாகப் பயன்படுத்தலாம் .


    தமிழகத்தில் இ - சஞ்சீவனி ஓபிடி நேரம் வருமாறு ; பொது ஓபிடி தினசரி காலை 8 மணி முதல் இரவு 8 மணி வரை . ஆனடி - ரெட்ரோவைரல் சிகிச்சை ( ஏஆர்டி ) ஓபிடி - திங்கள் முதல் சனி வரை – காலை 9 மணி முதல் பிற்பகல் 1 மணி வரை , டிபி மருந்து ஓபிடி - திங்கள் முதல் சனி வரை - காலை 9 மணி முதல் பிற்பகல் 1 மணி வரை , மகப்பேறியல் மற்றும் மகளிர் மருத்துவம் ஓபிடி - திங்கள் முதல் வெள்ளி வரை - காலை 11 மணி முதல் பிற்பகல் 3 மணி வரை . இ - சஞ்சீவனி பதிவு மிகவும் எளிதாக இருப்பதால் அதற்கு வரவேற்பு காணப்படுவதாக சுகாதார அதிகாரிகள் தெரிவிக்கின்றனர் . நோயாளி பதிவு , டோக்கன் உருவாக்கம் , வரிசை மேலாண்மை , மருத்துவருடன் காணொளிக் காட்சி ஆலோசனை , இ - மருந்து சீட்டு ஆகியவை முக்கிய வழிமுறைகளாகும் . இது முற்றிலும் இலவசச் சேவை என்றும் , மாநிலச் சேவை மருத்துவர்களிடமும் ஆலோசனை பெறலாம் என்றும் மருத்துவ அதிகாரி ஒருவர் தெரிவித்தார் . திருச்சியைச் சேர்ந்த திருமதி சாந்தி , இ - சஞ்சீவனி குறிப்பாக கோவிட் -19 பெருந்தொற்று காலத்தில் , மிகவும் பயனுள்ளதாக இருக்கிறது என்றார் . நோய்த்தொற்று பரவும் வாய்ப்பு உள்ளதால் , தற்போது மருத்துவமனைகளுக்குச் செல்வது மிகவும் அபாயமாகும் . மருத்துவ சிகிச்சை தொடர்பான ஐயங்களுக்கு விளக்கம் பெறுவதற்கு தொலை ஆலோசனை , அபாயமில்லாத அளவில் மிகவும் பயனுள்ளதாக உள்ளது . அவசரம் என்றால் மட்டுமே மருத்துவமனைக்குச் செல்ல வேண்டும் . அந்த வகையில் , இது , குறிப்பாக வயது முதிர்ந்த நோயாளிகளுக்கு ஆரம்ப முதலுதவிக்கு உதவிகரமாக இருக்கும் .


    2 லட்சத்துக்கும் அதிகமான ஓபிடி ஆலோசனைகளுடன் இ - சஞ்சீவனி இந்தியா முழுவதும் மிகவும் பிரபலமாகி வருகிறது . கோவிட் -19 பரவி வரும் சூழலில் , குறிப்பாக மருத்துவமனைகளை எளிதில் அணுகமுடியாத நோயாளிகளுக்கு டெலிகன்சல்டன்சி என்னும் தொலை மருத்துவ ஆலோசனை அதிகப் பயனுள்ளதாக மாறும் வாய்ப்பு உள்ளது . மத்திய அரசின் டிஜிட்டல் இந்தியா திட்டம் பெரும் வெற்றியைப் பெற்றுள்ளது . இதன் பயன் இ - சஞ்சீவனி மற்றும் இதர சேவைகள் மூலம் தரமான சுகாதாரக் கவனிப்பைப் பெற்றுத் தந்துள்ளது . இதன் மூலம் , கோவிட் நோய்த்தொற்று காலத்தில் அணுக சிரமம் உள்ள லட்சக்கணக்கானோரின் கனவு நனவாகியுள்ளது .


    இசஞ்சீவனி பதிவு


    இசஞ்சீவனி ஒபிடி

    
    
    (Release ID: 1651258) Visitor Counter : 1
    
    
      Read this release in: English