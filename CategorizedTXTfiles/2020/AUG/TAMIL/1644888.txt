      ரெயில்வே அமைச்சகம்

      இந்திய ரயில்வேயின் ரயில்வே பாதுகாப்புப் படையில் துணை ஆய்வாளர் பயிற்சி பெற்ற 83 மகளிர் வெற்றிகரமாகப் பயிற்சியை முடித்தனர்.
      Posted On: 10 AUG 2020 5:30PM by PIB Chennai


    மவுலா - அலியில் உள்ள ரயில்வே பாதுகாப்புப் படைப் பயிற்சி மையத்தில் பல்வேறு பிராந்திய ரயில்வேக்களைச் சேர்ந்த 83 மகளிர் துணை ஆய்வாளர் பயிற்சி பெற்றவர்களின் ( அணி எண் . 9 ஏ ) விடைபெறும் அணிவகுப்பு இன்று , அதாவது , 10 ஆகஸ்டு , 2020 அன்று , நடைபெற்றது .


    சிறந்த மாணவியாகவும் , உட்புற நடவடிக்கைகளில் சிறந்து விளங்கியவராகவும் திருவாளர் . சன்ச்சல் செகாவத் தேர்ந்தெடுக்கப்பட்டர் . வெளிப்புற நடவடிக்கைகளில் சிறந்து விளங்கியவராக திருவாளர். ஸ்மிரிதி பிஸ்வாஸ் தேர்ந்தெடுக்கப்பட்டர் . திருவாளர் . சன்ச்சல் செகாவத் அணிவகுப்புக்குத் தலைமை தாங்கினார் .


    நிகழ்ச்சியில் பேசிய தெற்கு மத்திய ரயில்வே பொது மேலாளர் திரு கஜானன் மல்லையா , அர்ப்பணிப்பு உணர்வோடு பணிபுரியுமாறும் , ரயில்வே சொத்துகள் மற்றும் பயணிகளின் பாதுகாப்பை உறுதிசெய்ய கடமைகளைத் திறம்பட ஆற்றுமாறும் பெண் துணை ஆய்வாளர்களை கேட்டுக்கொண்டார் . பெண்கள் மற்றும் குழந்தைகளின் கடத்தல்கள் அதிகரித்து வருவதால் , சமுதாயத்தின் பாதிக்கப்படக்கூடிய பிரிவினர் , பெண்கள் மற்றும் குழந்தைகள் மீது சிறப்பு கவனம் செலுத்த வேண்டும் . இளம் அலுவலர்களுக்கு ஒளிமயமான எதிர்காலம் அமைய வாழ்த்திய அவர் , சிறப்பான செயல்திறனுக்காக மகளிர் துணை ஆய்வாளர்களை பாராட்டினார் . மிக உயரிய அர்ப்பணிப்போடும் , இரக்க உணர்வோடும் அவர்கள் தங்களது கடமையை செய்யவேண்டும் என்னும் தனது அவாவை அவர் வெளிப்படுத்தினார் .


    இறுதித் தேர்வை வெற்றிகரமாக முடித்தவுடன் , ரயில்வேயில் தாங்கள் எதிர்கொள்ளவுள்ள சவால்களை சமாளிப்பதற்காக துணை - ஆய்வாளர் பயிற்சி மாணவர்களுக்கு உள்புற மற்றும் வெளிப்புற விஷயங்களில் 9 மாதங்களுக்கு கடும் பயிற்சி அளிக்கப்பட்டது . வண்ணமயமான மற்றும் சிறப்பான அணிவகுப்பில் இன்று பங்கேற்ற அவர்கள் , உறுதிமொழியை ஏற்றதற்கு பிறகு ரயில்வே பாதுகாப்புப் படையில் உறுப்பினர்கள் ஆனார்கள் .


    தனி நபர் இடைவெளி மற்றும் கோவிட் -19 தொடர்பான அனைத்து வழிமுறைகளையும் பின்பற்றி அணிவகுப்புக்கு ஏற்பாடு செய்யப்பட்டிருந்தது .

    
    
    (Release ID: 1644888) Visitor Counter : 14
    
    
      Read this release in: Telugu , English , Urdu , Hindi , Marathi , Manipuri , Punjabi