      சிறப்பு சேவைகள் மற்றும் கட்டுரைகள்

      ரூ.78.4 லட்சம் மதிப்புள்ள 1.45 கிலோ தங்கத்தை சென்னை விமான நிலைய சுங்கத்துறை பறிமுதல் செய்தது, ஒருவர் கைது.
      Posted On: 22 AUG 2020 5:44PM by PIB Chennai


    ரகசிய உளவுத் தகவலின் அடிப்படையில் , சென்னை விமானநிலைய சுங்கத்துறை துபாயிலிருந்து தனியாக வந்த பொருள்கள் முனையத்தில் , ரூ .7 8.4 லட்சம் மதிப்புள்ள 1.45 கிலோ தங்கத்தைப் பறிமுதல் செய்துள்ளது .


    துபாயிலிருந்து முன்பே வந்த பயணி ஒருவர் , இண்டிகோ ஏர்லைன்ஸ் விமானம் மூலம் , தனியாக அனுப்பப்பட்ட தனது பொருள்களை எடுத்துச் செல்ல வந்தார் . அந்தப் பொருள்கள் அடங்கிய பெட்டியைத் திறந்து பார்த்த போது , அதில் படுக்கை விரிப்புகள் , பொம்மைப் பெட்டிகள் மற்றும் சில பொருள்கள் இருந்தன . படுக்கை விரிப்புகள் அட்டையால் சுற்றப்பட்டிருந்தது . அதை எடுத்த போது , சம்பந்தமில்லாத வகையில் மிகவும் கனமாக இருந்தது . அதைப் பிரித்துப் பார்த்த போது , கார்பன் பேப்பரால் சுற்றப்பட்டு , அடுக்கடுக்காக வைக்கப்பட்டிருந்த தங்கப்பட்டைகள் இருந்தது கண்டுபிடிக்கப்பட்டது . இதே போல பொம்மைப் பெட்டிகளிலும் அட்டைகள் இருந்தது தெரியவந்தது . அவற்றிலும் தங்கப்பட்டைகள் மறைத்து வைக்கப்பட்டிருந்தன . நான்கு பெட்டிகளிலிருந்து , மூன்று படுக்கை விரிப்புகள் மற்றும் ஏழு பொம்மைப் பெட்டிகளில் இருந்த தங்கம் பறிமுதல் செய்யப்பட்டது . மொத்தம் 1.45 கிலோ எடையுள்ள 10 தங்கப்பட்டைகள் 1962- ஆம் ஆண்டின் சுங்கச் சட்டத்தின்படி பறிமுதல் செய்யப்பட்டது . இதன் மதிப்பு ரூ .78.4 லட்சம் ஆகும் .


    துபாயில் மின்னியல் பணியாளராக வேலை பார்த்த கள்ளக்குறிச்சியைச் ( தமிழகம் ) சேர்ந்த அந்தப் பயணி கோவிட் -19 காரணமாக வேலை இழந்தார் . அதனால் அவர் அண்மையில் சொந்த ஊருக்கு வந்தார் . தங்கத்தை மறைத்துக் கடத்தி வந்த அவர் கைது செய்யப்பட்டார் .


    இது குறித்து மேலும் விசாரணை நடைபெற்று வருவதாக , சென்னை விமானநிலைய சுங்கத்துறை வெளியிட்டுள்ள செய்திக்குறிப்பில் தெரிவிக்கப்பட்டுள்ளது .


    

    
    (Release ID: 1647928) Visitor Counter : 8
    
    
      Read this release in: English