      சாலைப் போக்குவரத்து மற்றும் நெடுஞ்சாலைத்துறை அமைச்சகம்

      ஜம்மு , காஷ்மீர், லடாக்கில் ,அமைதி, வளர்ச்சி, முன்னேற்றத்தின் புதிய சகாப்தம் உதயம்; தொடர் சாலை மற்றும் நெடுஞ்சாலை திட்டங்கள் வளர்ச்சியைத் தூண்டும்
      Posted On: 07 AUG 2020 1:21PM by PIB Chennai


    ‘’ ஜம்மு , காஷ்மீர் , லடாக்கில் அமைதி , வளர்ச்சி , முன்னேற்றத்தின் புதிய சகாப்தம் உதயம் ; தொடர் சாலை மற்றும் நெடுஞ்சாலைத் திட்டங்கள் வளர்ச்சியைத் தூண்டும் ’’ என்ற தலைப்பில் , மூத்த பத்திரிகையாளரும் , பிராசார் பாரதி வாரியத்தின் உறுப்பினருமான திரு . அசோக் டாண்டன் எழுதிய கட்டுரை வடிவம் வருமாறு:


    “ ஜம்மு காஷ்மீர் , லடாக் ஆகியவை யூனியன் பிரதேசங்களாக ( ஜம்மு காஷ்மீர் நிரந்தரமாக அல்ல ), மத்திய அரசின் நேரடிக் கட்டுப்பாட்டில் உள்ள நிலையில் , இந்தப் பிராந்தியம் முழுவதும் , உள்ளீடான வளர்ச்சியுடன் , வெளிப்படையான நிர்வாகத்தைக் கொண்ட , அமைதி மற்றும் முன்னேற்றத்துக்கான புதிய சகாப்தம் உருவாக்கும் உயரிய நோக்கத்துடன் , இதற்கான வழிகாட்டுதலை மோடி அரசு வகுத்துள்ளது .


    மோடி குழு , நவீன உள்கட்டமைப்பை உருவாக்கும் ஒருங்கிணைந்த அணுகுமுறையைக் கடைபிடித்து வருகிறது . இதன் மூலம் , பல்வேறு அதிவிரைவு சமூகநலம் , வேலைவாய்ப்பு உருவாக்கத் திட்டங்களைச் செயல்படுத்தி வருகிறது . இந்த மூன்று பிராந்தியங்களிலும் , சமுதாயத்தில் நலிந்த பிரிவினரின் விரிவான வளர்ச்சி , சமூகப் பொருளாதார விடுதலையை நோக்கமாகக் கொண்டுள்ளது . குறிப்பாக , குடிசைத்தொழில் , கைவினைத் தொழில் , கைத்தறி , தோட்டக்கலைத் தொழில்கள் உள்ளிட்ட குறு , சிறு , நடுத்தரத் தொழில் பிரிவுகளுக்கு ஊக்கம் அளிக்கப்படுகிறது .


    அனைத்து தட்ப , வெப்பச் சூழலுக்கு ஏற்ற நல்ல தரமான சாலைகள் , தேசிய நெடுஞ்சாலைகள் , இதுவரை பிராந்தியத்துக்கு உள்ளும் , புறமும் இணைப்பு இல்லாமல் இருந்த பகுதிகளில் அமைக்கப்பட்டுள்ளன . மாநிலப் பிரிப்புக்குப் பிந்தைய காலத்தில் புதிய வேலைவாய்ப்புகளை உருவாக்க இது பெருமளவுக்கு உதவும் .


    பிராந்திய வாரியாக மேற்கொள்ளப்பட்ட திறன் தணிக்கை , கடந்த ஓராண்டாக நல்ல பலனை ஏற்படுத்தியுள்ளது ., வரைபடத்தில் மட்டும் அழகாக இருந்த இப்பிராந்தியத்தின் நில அமைப்பில் பெரும் மாற்றத்தையும் உருவாக்கியுள்ளது . தற்போது நடைபெற்று வரும் அனைத்துத் திட்டங்களும் முடிவடையும் போது , கடுமையான மலைப்பகுதிகளில் சுரங்கப்பாதைகளை உள்ளடக்கி , அமைக்கப்படும் தேசிய நெடுஞ்சாலைகள் பாதுகாப்பு முக்கியத்துவத்தையும் பெற்று விளங்கும் . இதனால் , தட்ப , வெப்ப நிலையைக் கருதாமல் , எல்லாக் காலத்திலும் , எவ்வித சிரமும் இன்றி போக்குவரத்து நடைபெறும் .,


    சாலைப் போக்குவரத்து மற்றும் நெடுஞ்சாலை அமைச்சகத்தின் துணை நிறுவனங்களான இந்திய தேசிய நெடுஞ்சாலை ஆணையம் , என்எச்ஐடிசிஎல் ஆகியவை , மாநிலப் பொதுப்பணித் துறையுடன் சேர்ந்து பணிகளை முடிப்பதில் ஈடுபட்டு வருகின்றன . இந்தத் திட்டங்கள் வளர்ச்சிக்குத் தூண்டுகோலாக இருப்பதுடன் , புதிதாகத் தொழில் தொடங்குவோருக்கு உதவக் கூடியவையாகும் . பட்டுப்புழு வளர்த்தல் , குளிர் நீர் மின்பிடிப்பு , மர வேலை , கிரிக்கெட் மட்டை தயாரித்தல் , குங்குமப்பூ தயாரிப்பு , கைவினைப் பொருள்கள் உற்பத்தி , தோட்டக்கலை உற்பத்தி ஆகியவற்றில் மேலும் வளர்ச்சியை இது நோக்கமாகக் கொண்டுள்ளது .


    எல்லாக் காலத்துக்கும் ஏற்ற சாலைகளுடன் , லடாக் முன்னெப்போதும் கண்டிராத உள்கட்டமைப்பு மேம்பாட்டு ஊக்குவிப்பைக் கண்டு வருகிறது . பாதுகாப்பு முக்கியத்துவம் வாய்ந்த இடங்களிலும் , மிகக் கடுமையான மலைப்பகுதிகளிலும் நெடுஞ்சாலைகள் அமைக்கப்பட்டுள்ளன . உள்நாட்டு , வெளிநாட்டு சுற்றுலா மேம்பாடு , லடாக்கின் முன்னேற்றத்துக்குப் பெரும் உதவிகரமாக இருக்கும் .


    தோட்டக்கலைப் பயிர்களுக்கான பாசன வசதி அதிகரிப்பு , பணப் பயிர்களின் உற்பத்தியில் முன்னேற்றம் ஆகியவை விவசாயிகளின் பைகளில் கூடுதல் பணத்தை அளித்து வருகிறது .


    காஷ்மீர் மற்றும் லடாக்கில் , இன்று மகளிர் உரிமைகள் , பெண்குழந்தைக் கல்வி ஆகியவற்றில் பெரும் விழிப்புணர்வு ஏற்பட்டுள்ளது ’’.


    *****

    
    
    (Release ID: 1644102) Visitor Counter : 13
    
    
      Read this release in: English , Urdu , Hindi , Marathi , Manipuri , Punjabi , Gujarati , Telugu