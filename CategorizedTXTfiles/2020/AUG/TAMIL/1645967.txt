      ஆயுஷ்

      ஆயுஷ் அமைச்சகம் தொடங்கிய ‘நோய் எதிர்ப்பு சக்திக்கு ஆயுஷ்’ பிரச்சாரத்துக்கு டிஜிடல் வெளியில் உற்சாகமான வரவேற்பு
      Posted On: 14 AUG 2020 5:04PM by PIB Chennai


    மத்திய ஆயுஷ் அமைச்சகம் , ‘’ நோய் எதிர்ப்பு சக்திக்கு ஆயுஷ் ’’ என்னும் மூன்று மாத கால பிரச்சாரத்தை இணையத்தின் வழியாக இன்று தொடங்கியுள்ளது . இதில் 50 ஆயிரத்துக்கும் மேற்பட்ட மக்கள் கலந்து கொண்டனர் . ஆன்மீக குரு ஶ்ரீ ஶ்ரீவிசங்கர் சிறப்புரையாற்றினார் . ஆயுஷ் தீர்வுகள் உலகம் முழுவதும் ஆரோக்கியமாகவும் , மகிழ்ச்சியுடனும் வாழ்வதற்கு வழிவகுக்கும் என்று அவர் கூறியது இந்த நிகழ்ச்சியின் குறிப்பிடத்தக்க அம்சமாகும் .


    அமைச்சகத்தின் புதிய தகவல் தொடர்பு தளமான , ஆயுஷ் மெய்நிகர் மாநாட்டு மையத்தில் இது நடைபெற்றது . ஆயுஷ் அமைச்சகத்தின் அதிகாரபூர்வ முகநூல் தளத்தில் இது நேரடியாக ஒளிபரப்பானது . இதன் மொத்த பார்வையாளர்கள் எண்ணிக்கை 60,000 ஆகும் .


    ஆயுஷ் அமைச்சகத்தின் செயலர் திரு . வைத்யா ராஜேஷ் கொடேச்சா , நடிகர் திரு . மிலிந்த் சோமன் , உலக சுகாதார அமைப்பின் தொழில்நுட்ப அதிகாரி டாக்டர் கீதா கிருஷ்ணன் , ஏஐஐஏ இயக்குநர் பேராசிரியர் தனுஜா நேசரி ஆகியோர் நிகழ்ச்சியில் சிறப்புரையாற்றினர் .


    குருதேவ் ஶ்ரீஶ்ரீவிசங்கர் , தற்போதைய சூழ்நிலையில் , நோய் எதிர்ப்பு சக்தியை அதிகரிப்பதுடன் , வாழ்க்கை முறையில் மாற்றம் அவசியம் என கூறினார் . ஆயுர்வேதம் மற்றும் இதர ஆயுஷ் நடைமுறைகளின் காரணமாக வாழ்க்கை ஆதாரத்தை அதிகரிப்பது பற்றி அவர் விளக்கினார் . ஆயுஷ் அமைச்சகச் செயலர் ராஜேஷ் கொடேச்சா , இந்த நிகழ்ச்சியின் மையக்கருத்து பற்றி விளக்கினார் . ஆயுஷ் தீர்வுகள் மூலம் , அனைவருக்கும் குறைந்த செலவிலான , அணுகும் வகையிலான சுகாதாரத்தை அளிப்பது அக்கருத்து என அவர் குறிப்பிட்டார் . நோய் எதிர்ப்பு சக்தி அதிகரிப்பதற்கு , மக்களிடையே பழக்க , வழக்கங்களில் மாற்றம் ஏற்பட வேண்டும் என்று அவர் வலியுறுத்தினார் . நோய் எதிர்ப்பு சக்தியைக் கூட்டுவதில் பாரம்பரிய மருத்துவ முறைகள் , சிகிச்சை முறைகள் ஆக்கபூர்வமான பயன்களை அளித்துள்ளதற்கான ஆதாரங்களை அவர் விளக்கினார் . ‘’ நோய் எதிர்ப்பு சக்திக்கு ஆயுஷ் ’’ என்ற குடையின் கீழ் , பிரச்சாரத்தை முன்னெடுப்பது தொடர்பான அமைச்சகத்தின் திட்டம் பற்றியும் அவர் மேலும் விளக்கினார் .

    
    
    (Release ID: 1645967) Visitor Counter : 7
    
    
      Read this release in: English , Urdu , Hindi , Marathi , Bengali , Punjabi , Telugu