      பாதுகாப்பு அமைச்சகம்

      கடற்படைக்குரிய கண்டுபிடிப்புகள் மற்றும் சுதேசிமயமாக்கல் நிறுவனத்தை (NIIO) பாதுகாப்பு அமைச்சர் திரு. ராஜ்நாத் சிங் தொடங்கி வைத்தார்
      Posted On: 13 AUG 2020 6:30PM by PIB Chennai


    கடற்படைக்குரிய கண்டுபிடிப்புகள் மற்றும் சுதேசிமயமாக்கல் நிறுவனத்தை (NIIO) பாதுகாப்பு அமைச்சர் திரு . ராஜ்நாத் சிங் இணையக் கருத்தரங்கு ஒன்றின் மூலம் தொடங்கி வைத்தார் . உத்திரப்பிரதேச முதல்வர் திரு . யோகி ஆதித்யநாத் மற்றும் இதர பிரமுகர்கள் நிகழ்ச்சியில் கலந்துகொண்டனர் .


    தற்சார்பு இந்தியாவின் லட்சியத்தைக் கருத்தில் கொண்டு , பாதுகாப்புத் துறையில் புதுமைகளைப் புகுத்தவும் , சுயசார்பை உறுதி செய்ய சுதேசிமயமாக்கலைப் பரவலாக்கவும் கல்வித்துறை மற்றும் தொழில்துறையுடன் இறுதிப் பயனர்கள் தொடர்பு கொள்ள பிரத்யேக அமைப்புகளை NIIO உருவாக்குகிறது .


    NIIO ஒரு மூன்று அடுக்கு நிறுவனமாகும் . கடற்படைத் தொழில்நுட்ப வளர்ச்சிக் குழு (N-TAC) புதுமைகள் மற்றும் சுதேசிமயமாக்கல் ஆகிய இரண்டு அம்சங்களை ஒன்றாக இணைத்து மேல்மட்ட அளவிலான அறிவுரைகளை வழங்கும் . N-TAC- க்கு கீழ் இயங்கும் பணிக்குழு ஒன்று திட்டங்களை நிறைவேற்றும் . வளர்ந்து வரும் புதுமையான தொழில்நுட்பங்களை விரைவான காலக்கெடுக்குள் நிறுவ தொழில்நுட்ப மேம்பாட்டு வளர்ச்சிக் குழு (TDAC) ஒன்றும் உருவாக்கப்பட்டுள்ளது .


    ஏற்கனவே இருக்கும் வளங்களைக் கொண்டு கண்டுபிடிப்புகள் மற்றும் சுதேசிமயமாக்கல் நிறுவனத்தை ராணுவத் தலைமையகங்கள் நிறுவ வரைவுப் பாதுகாப்புக் கொள்முதல் கொள்கை 2020 (DAP 20) எண்ணுகிறது . சுதேசிமயமாக்கல் இயக்குநரகம் ஒன்று இந்தியக் கடற்படையில் ஏற்கனவே செயல்பட்டுக் கொண்டிருக்கிறது . செயல்பாட்டில் உள்ள சுதேசிமயமாக்கல் நடவடிக்கைகள் மீது புதிய அமைப்புகள் கட்டமைக்கப்பட்டு , புதிய கண்டுபிடிப்புகள் மீது கவனம் செலுத்தும் .


    
    ***

    
    
    (Release ID: 1645685) Visitor Counter : 13
    
    
      Read this release in: Punjabi , English , Urdu , Hindi , Marathi , Bengali , Manipuri , Telugu