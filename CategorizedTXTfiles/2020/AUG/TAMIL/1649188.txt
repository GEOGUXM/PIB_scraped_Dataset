      சிறப்பு சேவைகள் மற்றும் கட்டுரைகள்

      'தேசிய ஆள்தேர்வு முகமை, மத்திய அரசுப் பணிகளை விரும்புபவர்களுக்கான வரம்'
      Posted On: 28 AUG 2020 2:28PM by PIB Chennai


    தேசிய ஆள்தேர்வு முகமை பற்றிய இணையக் கருத்தரங்கு ஒன்றை தகவல் மற்றும் ஒலிபரப்பு அமைச்சகத்தின் மண்டல மக்கள் தொடர்பு அலுவலகம் மற்றும் பத்திரிகை தகவல் அலுவலகம் , சென்னை ஆகியவை இன்று நடத்தின .


    தலைப்பைக் குறித்து விரிவாகப் பேசிய திரு . பி . காசிவிஸ்வநாதன் , தலைவர் , ரயில்வே ஆள்தேர்வு வாரியம் , பெங்களூரு , " ரயில்வே ஆள்தேர்வு வாரியம் , பணியாளர் தேர்வு ஆணையம் மற்றும் வங்கிப் பணியாளர் தேர்வு நிறுவனம் ஆகியவற்றின் ஆள்தேர்வுக்கான பூர்வாங்கத் தேர்வுகளை இணைக்கும் செயல்முறை , இந்த அமைப்புகளையும் விண்ணப்பதாரர்களுக்கும் பெரிதும் உதவும் வரவேற்கத்தக்க நடவடிக்கையாகும் ," என்றார் .


    தேசிய ஆள்தேர்வு முகமையால் நடத்தப்பட்ட பொது தகுதித் தேர்வில் பெற்ற மதிப்பெண்களை மத்திய அரசுப் பணிகளுக்காக விண்ணப்பிக்கும் போது விண்ணப்பதாரர்கள் பயன்படுத்திக் கொள்ளலாம் , என்று அவர் மேலும் தெரிவித்தார் . " ரயில்வே ஆள்தேர்வு வாரியம் , பணியாளர் தேர்வு ஆணையம் மற்றும் வங்கிப் பணியாளர் தேர்வு நிறுவனம் ஆகியவை தற்போது தனித்தனியாகத் தேர்வுகளை நடத்தி வரும் நிலையில் , தேசிய ஆள்தேர்வு முகமையின் பொதுத் தகுதித் தேர்வு இந்த அமைப்புகளின் சுமையைப் பெருமளவில் குறைக்கும் . மேலும் , தங்களது நேரம் , பணம் மற்றும் சக்தியை விண்ணப்பதாரர்கள் சேமிக்கலாம் . இந்தத் தேர்வுகளுக்காக தனித்தனியாக விண்ணப்பிப்பதற்கு அவர்களுக்கு அதிக நேரம் , பணம் மற்றும் சக்தி தேவைப்பட்ட நிலையில் , பொது தகுதித் தேர்வுக்கானப் பாடத்திட்டம் அனைத்து வாரியங்களுக்கும் பொதுவானது என்பதால் , ஒற்றைத் தேர்வு முறையின் மூலம் தயாரிப்பின் மீது அதிக கவனத்தை அவர்கள் செலுத்த முடியும் ," என்று அவர் தெரிவித்தார் .


    தேசிய ஆள்தேர்வு முகமை மற்றும் பொதுத் தகுதித் தேர்வின் பல்வேறு நன்மைகளைக் குறித்து பேசிய திரு . ஜி . சீனிவாச ரெட்டி , தலைவர் , ரயில்வே ஆள்தேர்வு வாரியம் , சென்னை , " கணினி சார்ந்த இணையப் பொது தகுதித் தேர்வுக்கான மையங்கள் ஒவ்வொரு மாவட்டத்திலும் அமைக்கப்படும் . இதன் மூலம் பெண்கள் மற்றும் மாற்றுத் திறனாளி விண்ணப்பதாரர்கள் , குறிப்பாக கிராமப்புறப் பகுதிகளில் வாழ்பவர்களின் , சுமை குறையும் . இல்லையென்றால் அவர்கள் 300 கிலோமீட்டர்களுக்கும் அதிகமாகப் பயணம் செய்யவேண்டியதிருக்கும் . தேர்வு அமைப்பின் உண்மைத்தன்மை மற்றும் நம்பகத்தன்மையை இது அதிகரிப்பதோடு , திறமையான மற்றும் கடினமாக உழைக்கக்கூடிய விண்ணப்பதாரர்களுக்கு அதிக வாய்ப்பை வழங்கும் ," என்றார் .


    ரயில்வே ஆள்தேர்வு வாரியம் , பணியாளர் தேர்வு ஆணையம் மற்றும் வங்கிப் பணியாளர் தேர்வு நிறுவனம் ஆகியவற்றால் தற்போது தொழில்நுட்பம் சாராத பணிகளுக்காக நடத்தப்பட்டு வரும் ஆள்தேர்வுக்கு பட்டதாரி , மேல்நிலை (12- ஆம் வகுப்பில் தேர்ச்சி ) மற்றும் உயர்நிலை (10- ஆம் வகுப்பில் தேர்ச்சி ) ஆகிய மூன்று நிலைகளில் தனித்தனி பொதுத் தகுதித் தேர்வை தேசிய ஆள்தேர்வு முகமை நடத்தும் . பொது தகுதித் தேர்வில் செய்யப்பட்ட சலித்தலின் அடிப்படையில் , தொடர்புடைய ஆள்தேர்வு முகமைகளால் தனிப்பட்ட சிறப்பு அடுக்குகளில் (II, III போன்றவை ) தேர்வு நடத்தப்படும் . இந்தத் தேர்வுக்கான பாடத்திட்டம் பொதுவானதாகவும் , நிலையானதாகவும் இருக்கும் . ஒவ்வொரு தேர்வுக்கும் வெவ்வேறான பாடங்களைத் தனித்தனியாக தற்போது படிக்க வேண்டியிருப்பதால் , விண்ணப்பதாரர்களின் சுமையை இது பெருமளவில் குறைக்கும் , என்று அவர் கூறினார் .


    பி மற்றும் சி பிரிவுகளுக்காக ( தொழில்நுட்பம் சாராத ) வருடத்துக்கு இரண்டு முறை பொதுத் தகுதித் தேர்வு நடத்தப்பட்டு , விண்ணப்பதாரர்கள் அதில் பெறும் மதிப்பெண் மூன்று வருடங்களுக்குச் செல்லுபடியாகும் . ஆனால் , விண்ணபதாரர்கள் தங்களது மதிப்பெண்களை அதிகரிக்க நினைத்தாலோ அல்லது அடுத்த நிலைக்குச் செல்ல விரும்பினாலோ , அதற்கு எந்தத் தடையும் இல்லை . சரியான விடையைத் தேர்ந்தெடுக்கும் முறையிலான கேள்விகள் பல மொழிகளில் கேட்கப்பட்டு பூர்வாங்கத் தேர்வு நடத்தப்படும் என்று அவர் மேலும் கூறினார் .


    போட்டித் தேர்வுகளுக்கான பயிற்சி நிபுணர் திரு . பாலகுரு பேசுகையில் , வருடம் முழுவதும் ஒரே பாடத்திட்டத்தில் கவனம் செலுத்தலாம் என்பதால் விண்ணப்பதாரர்களின் மன அழுத்தத்தைப் பொதுத் தகுதித் தேர்வு முழுமையாகக் குறைக்கும் என்றார் . பல தடவை விண்ணப்பிக்கும் சுமையையும் இது குறைக்கும் என்று அவர் கூறினார் .


    தலைமை உரை ஆற்றிய திரு . எஸ் . வெங்கடேஸ்வர் , தலைமை இயக்குநர் ( தென் மண்டலம் ), தகவல் மற்றும் ஒலிபரப்பு அமைச்சகம் , திறமையானவர்களுக்குப் பயனளிக்கும் , குறிப்பாக பெண்கள் மற்றும் நீண்ட தூரம் பயணிக்க வேண்டியவர்களின் நேரம் மற்றும் பண விரயத்தை குறைக்கும் தேசிய ஆள்தேர்வு முகமை இந்திய அரசின் புரட்சிகரமான நடவடிக்கை என்றார் . தங்களுக்கு விருப்பமான மொழியில் தேர்வு எழுதலாம் என்பது விண்ணப்பதாரர்களுக்கு ஒரு கூடுதல் நன்மை , என்று அவர் கூறினார் .


    தொடக்க உரை ஆற்றிய திரு . வி . பழனிச்சாமி , இயக்குநர் , அகில இந்திய வானொலி , சென்னை , பொது தகுதித் தேர்வு ஒரு வாய்ப்பு மற்றும் வரமென்றும் , மத்திய அரசுப் பணிகளுக்கு தயாராகும் இளைஞர்கள் இதைப் பயன்படுத்திக் கொள்ள வேண்டும் என்றும் கூறினார் . தேர்வில் எந்த மாதிரியான கேள்விகள் கேட்கப்படும் போன்ற விவரங்களை அடங்கிய வினா வங்கியின் உருவாக்கம் விண்ணப்பதாரருக்கு கூடுதல் பலனளிக்கும் , என்று அவர் கூறினார் .


    முன்னதாக , திரு . குருபாபு பலராமன் , இயக்குநர் , பத்திரிகை தகவல் அலுவலகம் , சென்னை , வரவேற்புரை நிகழ்த்தினார் . திரு . ஜெ . காமராஜ் , இணை இயக்குநர் , மண்டல மக்கள் தொடர்பு அலுவலகம் ,


    சென்னை , நன்றியுரை ஆற்றினார் .


    தேசிய ஆள்தேர்வு முகமை பற்றிய இணையக் கருத்தரங்கில் பேசும்


    திரு . ஜி . சீனிவாச ரெட்டி , தலைவர் , ரயில்வே ஆள்தேர்வு வாரியம் , சென்னை .


    திரு . பி . காசிவிஸ்வநாதன் , தலைவர் , ரயில்வே ஆள்தேர்வு வாரியம் , பெங்களூரு , தேசிய ஆள்தேர்வு முகமை பற்றிய இணையக் கருத்தரங்கில் பேசுகிறார் .


    போட்டித் தேர்வுகளுக்கான பயிற்சி நிபுணர் திரு . பாலகுரு தேசிய ஆள்தேர்வு முகமை பற்றிய இணையக் கருத்தரங்கில் பேசுகிறார்


    

    
    (Release ID: 1649188) Visitor Counter : 3