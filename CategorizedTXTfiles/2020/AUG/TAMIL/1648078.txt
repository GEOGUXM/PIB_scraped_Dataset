      சாலைப் போக்குவரத்து மற்றும் நெடுஞ்சாலைத்துறை அமைச்சகம்

      மத்தியப் பிரதேசத்தில் ரூ.9400 கோடி மதிப்பிலான 35 நெடுஞ்சாலைத் திட்டங்களுக்கு திரு. கட்கரி, அடிக்கல் நாட்டியும், தொடங்கியும் வைக்கிறார்
      Posted On: 23 AUG 2020 1:05PM by PIB Chennai


    மத்திய சாலைப் போக்குவரத்து , நெடுஞ்சாலை மற்றும் குறு , சிறு , நடுத்தரத் தொழில் துறை அமைச்சர் திரு . நிதின் கட்கரி , மத்தியப் பிரதேசத்தில் , வரும் செவ்வாய்க்கிழமை , ஆகஸ்ட் 25 – ஆம்தேதி , 35 நெடுஞ்சாலைத் திட்டங்களுக்கு அடிக்கல் நாட்டி துவக்கி வைக்கிறார் . இது தொடர்பான மெய்நிகர் நிகழ்ச்சிக்கு மாநில முதலமைச்சர் திரு . சிவ்ராஜ் சிங் சவுகான் தலைமை வகிப்பார் . மத்திய அமைச்சர்கள் திரு . தாவர் சந்த் கெலாட் . திரு . நரேந்திர சிங் தோமர் , இணையமைச்சர்கள் திரு . பிரகலாத் சிங் பட்டேல் , திரு . பக்கான் சிங் குலஸ்தே , ஜெனரல் ( ஓய்வு ) வி . கே . சிங் , மாநில அமைச்சரகள் , பல்வேறு நாடாளுமன்ற , சட்டமன்ற உறுப்பினர்கள் , மத்திய , மாநில மூத்த அதிகாரிகள் இந்த நிகழ்ச்சியில் கலந்து கொள்வார்கள் .


    அமைச்சர் அடிக்கல் நாட்டியும் , தொடங்கி வைக்கவும் உள்ள சாலைகள் ரூ . 9,400 கோடி மதிப்பிலான 1139 கி . மீ . தூரம் கொண்டவை . இந்தச் சாலைகள் சிறந்த இணைப்புகளை ஏற்படுத்தவும் , மக்களின் வசதிக்காகவும் , மாநிலத்தின் பொருளாதார வளர்ச்சிக்காகவும் அமைக்கப்படுகின்றன . இது மத்தியப் பிரதேசத்தின் வளர்ச்சிக்குப் பெரிதும் உதவும் .


    மக்களின் பயண நேரத்தையும் , பொருள்கள் போக்குவரத்து நேரத்தையும் சிறந்த சாலைகள் வெகுவாகக் குறைக்கும் . சுமுகமான வாகனப் போக்குவரத்தை ஏற்படுத்துவதுடன் , காற்று மாசையும் இவை குறைக்கும். மேலும் , மாசு உமிழ்வும் குறையும் .

    
    
    (Release ID: 1648078) Visitor Counter : 8
    
    
      Read this release in: Punjabi , English , Urdu , Marathi , Hindi , Bengali , Manipuri , Assamese