      எரிசக்தி அமைச்சகம்

      நடப்பு நிதியாண்டில் என்டிபிசி குழுமம் மொத்தமாக 100-க்கும் மேல் பில்லியன் யூனிட்டுகளை உற்பத்தி செய்து சாதனை.
      Posted On: 08 AUG 2020 1:09PM by PIB Chennai


    தேசிய அனல் மின் கழகம் லிமிடெட் ( National Thermal Power Corporation Limited – NTPC) வெளியிட்டுள்ள அறிக்கையின்படி , என்டிபிசி நிறுவனம் நடப்பு நிதியாண்டில் , மொத்தமாக 100 பில்லியன் யூனிட்டுகளை உற்பத்தி செய்து சாதனை படைத்துள்ளது . இந்த நிறுவனத்தின் கிளைகள் சிறப்பாகச் செயல்படுவது இதன் மூலம் உறுதியாகியிருக்கிறது .


    மத்திய மின்சார ஆணையம் வெளியிட்டுள்ள தகவலின்படி , இந்தியாவிலேயே , சத்தீஷ்கரில் உள்ள என்டிபிசி கொர்பா ( 2600 மெகாவாட் ) , 2020 ஏப்ரல் முதல் ஜூலை வரை , 97.42 % பிளாண்ட் லோட் பேக்டர் உடன் , சிறப்பாக செயல்பட்ட அனல் மின் நிலையமாக உருவெடுத்துள்ளது .


    இது போல என்டிபிசியின் மேலும் ஐந்து மின்நிலையங்களும் சிறப்பாக செயல்பட்டவையாக பதிவு செய்துள்ளது . சத்தீஷ்கரில் உள்ள என்டிபிசி சிபெட் ( 2980 மெகாவாட் ) , உ . பி . யில் உள்ள என்டிபிசி ரிகாண்ட் (3000 மெகாவாட் ) என்டிபிசி விந்தியாச்சல் ( 4760 மெகாவாட் ), ஒடிசாவில் உள்ள என்டிபிசி தல்சார் கனிகா (3000 மெகாவாட் ), என்டிபிசி தல்சார் தெர்மல் ( 460 மெகாவாட் ) ஆகியவை பிஎல்எப் திறன் மேம்பாட்டு அடிப்படையில் , சிறப்பாக செயல்பட்ட 10 அனல் மின்நிலையங்களில் அடங்கும் .


    2020 ஏப்ரல் முதல் ஜூலை வரை , மேலும் இரண்டு 200 மெகாவாட் அலகுகளான உ . பி . என்டிபிசி சிங்ராவ்லி 4 மற்றும் 1 அலகுகள் , முறையே 1984 ஜனவரி மற்றும் 1982 ஜூன் மாதத்தில் நிறுவப்பட்டன . இவை பிஎல்எப் திறன் அடிப்படையில் முறையே , 99.90%, 99.87% சாதனையை எட்டியுள்ளன . இந்த சாதனைகள் , என்டிபிசி அலகுகளின் சிறப்பான செயல்பாடு , உற்பத்தித் திறனைப் பறைசாட்டுகின்றன .


    62.9 ஜிகாவாட் நிறுவு திறன் கொண்ட என்டிபிசி குழுமத்தில் 70 மின் உற்பத்தி நிலையங்கள் உள்ளன . இவற்றில் , 24 நிலக்கரி , 7 கேஸ் , திரவம் நேர்ந்த சுழலி , ஒரு புனல் , 13 புதுப்பிக்கத்தக்க எரிபொருள் ஆகியவற்றுடன் , 25 துணை மற்றும் கூட்டு முயற்சி மின்சார நிலையங்கள் உள்ளன . 5 ஜிகாவாட் புதுப்பிக்கத்தக்க மின்சார திட்டங்கள் உள்பட 20 ஜிகாவாட் திறன் கொண்ட குழுமத்தின் மேலும் சில நிலையங்கள் கட்டப்பட்டு வருகின்றன .

    
    
    (Release ID: 1644390) Visitor Counter : 13
    
    
      Read this release in: Urdu , English , Hindi , Marathi , Manipuri , Bengali , Assamese , Punjabi , Telugu