      நிதி அமைச்சகம்

      நிதி உள்ளிணைத்தலுக்கான தேசிய இயக்கமான பிரதமரின் ஜன்-தன் திட்டம், வெற்றிகரமாகச் செயல்படுத்தப்பட்டு ஆறு ஆண்டுகளை நிறைவு செய்தது
      
      மோடி அரசின் மக்கள்-சார்ந்த பொருளாதார நடவடிக்கைகளுக்கு அடிக்கல்லாக பிரதமரின் ஜன்-தன் திட்டம் இருந்துள்ளது - நிதி அமைச்சர்
      
      40.35 கோடிக்கும் அதிகமான பயனாளிகளுக்கு பிரதமரின் ஜன்-தன் திட்டம் தொடங்கியது முதல் மொத்தம் ரூ 1.31 லட்சம் கோடி மதிப்பிலான வங்கிச் சேவைகள் வழங்கப்பட்டுள்ளன
      
      பிரதமரின் ஜன்-தன் திட்ட கிராமப்புற வங்கிக் கணக்குகள் - 63.6 சதவீதம்; பிரதமரின் ஜன்-தன் திட்ட மகளிர் வங்கிக் கணக்குகள் - 55.2 சதவீதம்
      
      பிரதம மந்திரியின் ஏழைகள் மறுவாழ்வுத் திட்டத்தின் கீழ், ஏப்ரல் - ஜூன் 2020 காலத்தில் பிரதமரின் ஜன் தன் திட்ட மகளிர் வங்கிக் கணக்குதாரர்களின் கணக்குகளில் மொத்தம் ரூ 30,705 கோடி செலுத்தப்பட்டது.
      
      அரசின் பல்வேறு திட்டங்களின் கீழ் சுமார் 8 கோடி பிரதமரின் ஜன்-தன் திட்டக் கணக்குதாரர்கள் நேரடிப் பலன் பரிவர்த்தனையைப் பெறுகிறார்கள்
      Posted On: 28 AUG 2020 7:27AM by PIB Chennai


    விளிம்புநிலை மக்களுக்கும் , இதுவரை சமூக - பொருளாதார ரீதியாகப் புறக்கணிக்கப்பட்ட பிரிவினருக்கும் நிதி உள்ளிணைத்தலை வழங்க நிதி அமைச்சகம் உறுதி பூண்டுள்ளது . ஒருங்கிணைந்த வளர்ச்சியை ஊக்குவிப்பதால் , அரசின் தேசிய முன்னுரிமையாக நிதி உள்ளிணைத்தல் விளங்குகிறது . ஏழைகள் தங்களது சேமிப்புகளை முறையான நிதி அமைப்புக்குள் கொண்டு வர வழி வகுப்பதாலும் , கிராமங்களில் உள்ள தங்களது குடும்பங்களுக்குப் பணத்தை அனுப்ப வசதி அளிப்பதாலும் , அதிக வட்டிக்குக் கடன் தருபவர்களிடம் இருந்து அவர்களுக்கு விடுதலை அளிப்பதாலும் , இது முக்கியத்துவம் பெறுகிறது . உலகத்தின் மிகப்பெரிய நிதி உள்ளிணைத்தல் முயற்சிகளில் ஒன்றான பிரதமரின் ஜன் - தன் திட்டம் ( மக்கள் நிதித் திட்டம் ) இந்த உறுதியை நோக்கிய ஒரு முக்கிய நடவடிக்கையாகும் .


    பிரதமர் திரு நரேந்திர மோடியால் 15 ஆகஸ்ட் , 2014 அன்று சுதந்திர தின உரையில் பிரதமரின் ஜன் - தன் திட்டம் அறிவிக்கப்பட்டது . 28 ஆகஸ்ட் அன்று திட்டத்தைத் தொடங்கி வைத்த பிரதமர் , தீய சுழலில் இருந்து ஏழைகள் விடுவிக்கப்படுவதைக் கொண்டாடும் திருவிழா என்று அந்த நிகழ்வை வர்ணித்தார் .


    பிரதமரின் ஜன் - தன் திட்டம் ஆறு ஆண்டுகளை நிறைவு செய்வதை ஒட்டி , மத்திய நிதி மற்றும் பெருநிறுவன விவகாரங்கள் அமைச்சர் திருமதி . நிர்மலா சீதாராமன் இந்தத் திட்டத்தின் முக்கியத்துவத்தை வலியுறுத்தினார் . " மோடி அரசின் மக்கள் - சார்ந்த பொருளாதார நடவடிக்கைகளுக்கு அடிக்கல்லாக பிரதமரின் ஜன் - தன் திட்டம் இருந்துள்ளது . நேரடிப் பலன் பரிவர்த்தனையாக இருக்கட்டும் , கோவிட் -19 நிதியுதவியாக இருக்கட்டும் , பிரதமரின் விவசாயிகள் திட்டமாக இருக்கட்டும் , மகாத்மா காந்தி ஊரக வேலைவாய்ப்பு உறுதியளிப்புத் திட்டமாக இருக்கட்டும் , ஆயுள் அல்லது சுகாதாரக் காப்பீடாக இருக்கட்டும் , இவற்றைச் செயல்படுத்துவதற்கான முதல் அடியான வங்கிக் கணக்கை பிரதமரின் ஜன் - தன் திட்டம் கிட்டத்தட்ட நிறைவு செய்துள்ளது ," என்று அவர் கூறினார் .


    நிதி மற்றும் பெருநிறுவன விவகாரங்கள் இணை அமைச்சர் திரு அனுராக் தாகூரும் பிரதமரின் ஜன் - தன் திட்டம் குறித்த தனது எண்ணங்களை வெளிப்படுத்தினார் ." பிரதமர் நரேந்திர மோடியின் தலைமையின் கீழ் , வங்கிச் சேவைகள் சென்றடையாதவர்களை பிரதமரின் ஜன் - தன் திட்டம்


    வங்கி அமைப்புக்குள் கொண்டு வந்துள்ளது , இந்தியாவின் நிதிக்


    கட்டமைப்பை விரிவுபடுத்தியுள்ளது , மற்றும் 40 கோடிக்கும் அதிகமான வங்கிக்கணக்குதாரர்களை நிதி உள் இணைத்தலுக்குள் கொண்டு வந்துள்ளது . இதன் பெரும்பான்மையான பயனாளிகள் பெண்கள் ஆவார்கள் , பெருவாரியான கணக்குகள் கிராமப்புற இந்தியாவில் இருந்து தொடங்கப்பட்டுள்ளன . இன்றைய கோவிட் -19 காலத்தில் , சமுதாயத்தின் பாதிக்கப்படக்கூடிய பிரிவினருக்கு நேரடிப் பலன் பரிவர்த்தனை முறை எவ்வாறு துரிதமாகவும் , எளிதாகவும் அதிகாரமளித்து , நிதிப் பாதுகாப்பை வழங்கியது என்பதை நாம் கண்டோம் . பிரதமரின் ஜன் - தன் திட்டம் மூலமாக நடைபெற்ற நேரடிப் பலன் பரிவர்த்தனை , ஒவ்வொரு ரூபாயும் அது சென்றடைய வேண்டிய பயனாளியை அடைவதை உறுதி செய்து , அமைப்பு ரீதியான கசிவுகளைத் தடுத்தது இதன் முக்கிய அம்சமாகும் ."


    இந்தத் திட்டம் வெற்றிகரமாகச் செயல்படுத்தப்பட்டு ஆறு ஆண்டுகளை நிறைவு செய்வதை ஒட்டி , இது வரையிலான இத்திட்டத்தின் முக்கிய அம்சங்கள் மற்றும் சாதனைகளை குறித்து நாம் பார்ப்போம் .


    பின்னணி


    பிரதமரின் ஜன் - தன் திட்டம் என்பது வங்கியியல் / சேமிப்பு , வைப்புக் கணக்குகள் , பணம் அனுப்புதல் , கடன் , காப்பீடு , ஓய்வூதியம் ஆகிய நிதிச் சேவைகள் கட்டுபாடியாகக் கூடிய விதத்தில் கிடைப்பதை உறுதி செய்யும் தேசிய நிதி உள்ளடக்க இயக்கமாகும் .


    1. நோக்கங்கள் :


    * கட்டுபாடியாகக் கூடிய கட்டணங்களில் நிதி பொருள்கள் , சேவைகளுக்கான அணுகலை உறுதி செய்தல்


    * செலவைக் குறைப்பதற்கும் , வீச்சை விரிவுபடுத்துவதற்கும் தொழில்நுட்பத்தைப் பயன்படுத்துதல்


    2. திட்டத்தின் அடிப்படைக் கோட்பாடுகள்


    * வங்கிச் சேவை சென்றடையாதவர்களுக்கு வங்கிச் சேவைகளை அளித்தல் - குறைந்தபட்ச காகிதப்பணியுடன் அடிப்படை சேமிப்பு வங்கி மற்றும் வைப்புக் கணக்கைத் தொடங்குதல் , வாடிக்கையாளரை அறியும் தளர்த்தப்பட்ட முறை (KYC), மின் -KYC, விரைவான முறையில் கணக்கைத் தொடங்குதல் , வங்கிக் கணக்கில் பணம் எதுவும் வைத்திருக்க வேண்டிய கட்டாயம் இல்லை மற்றும் எந்த கட்டணங்களும் இல்லை .


    * பாதுகாப்பில்லாதவருக்கு பாதுகாப்பளித்தல் - பணம் எடுத்தலுக்காகவும் , கடைகளில் பணம் செலுத்துவதற்காகவும் ரூ 2 லட்சம் விபத்து காப்பீட்டுடன் கூடிய தனிப்பட்டப் பற்று அட்டைகள் .


    * நிதி வழங்கப்படாதவர்களுக்கு நிதி அளித்தல் - குறு - காப்பீடு , நுகர்வுக்கான மிகைப்பற்று , குறு - ஓய்வூதியம் , குறு - கடன்


    3. ஆரம்ப அம்சங்கள்


    கீழ்கண்ட ஆறு தூண்களைச் சார்ந்து இந்தத் திட்டம் தொடங்கப்பட்டது


    * வங்கிச் சேவைகள் அனைவருக்கும் கிடைக்கப் பெறுதல் - கிளை மற்றும் வங்கி முகவர்


    * ஒவ்வொரு வீட்டுக்கும் ரூ 10,000 மிகைப்பற்று வசதியுடன் கூடிய அடிப்படை சேமிப்பு வங்கிக் கணக்கு


    * நிதி அறிவுத் திட்டம் - சேமிப்பை ஊக்கப்படுத்துதல் , ஏடிஎம்களின் பயன்பாடு , கடனுக்குத் தயாராதல் , காப்பீடு மற்றும் ஓய்வூதியம் பெறுதல் , வங்கிச் சேவைகளுக்கு கைபேசிகளைப் பயன்படுத்துதல்


    * கடன் உத்தரவாத நிதியை உருவாக்குதல் - கடன் வழுவதல்களுக்கு எதிராக சில உத்தரவாதங்களை வங்கிக்கு அளித்தல்


    * காப்பீடு - 15 ஆகஸ்ட் 2014 முதல் 31 ஜனவரி 2015 வரை ஆரம்பிக்கப்பட்ட கணக்குகளுக்கு ரூ 1,00,000 வரையிலான விபத்துக் காப்பீடு மற்றும் ரூ 30,000 ஆயுள் காப்பீடு


    * அமைப்பு சாரா துறைகளுக்கு ஓய்வூதியத் திட்டம்


    4. கடந்த கால அனுபவங்களின் அடிப்படையில் பிரதமரின் ஜன் - தன் திட்டத்தில் கடைபிடிக்கப்பட்ட முக்கியமான அணுகுமுறை


    * முந்தைய முறையான இணையம் சாராத , வெளிநபரிடம் தொழில்நுட்பக் கட்டுப்பாடு இருந்ததற்கு மாறாக , வங்கிகளின் மொத்த வங்கி அமைப்பில் இணையக் கணக்குகளாகக் கணக்குகள் தொடக்கம்


    * ரூபே பற்று அட்டை அல்லது ஆதார் சார்ந்த கட்டண முறை மூலம் எங்கு வேண்டுமானாலும் செயல்படுத்திக் கொள்ளும் வசதி


    * குறிப்பிட்ட இடங்களில் வங்கி முகவர்கள்


    * கடினமான கேஒய்சி செயல்முறைகளுக்கு பதில் எளிமைப்படுத்தப்பட்ட கேஒய்சி / மின் - கேஒய்சி


    5. புது அம்சங்களுடன் பிரதமரின் ஜன் - தன் திட்டத்தின் விரிவாக்கம் - 28.8.2018- க்கு பின் சில மாற்றங்களுடன் கூடிய விரிவான பிரதமரின் ஜன் - தன் திட்டத்தைச் செயல்படுத்த அரசு முடிவெடுத்தது


    * ' ஒவ்வொரு வீடு ' என்பதில் இருந்து ' வங்கிப்படுத்தப்படாத ஒவ்வொரு வயது வந்தோர் ' என்பதை நோக்கி கவனம் மாறுதல்


    * ரூபே அட்டை காப்பீடு - ரூபே அட்டைகளின் மீதான இலவச விபத்துக் காப்பீடு , 28.8.2018- க்குப் பிறகு தொடங்கப்பட்ட பிரதமரின் ஜன் - தன் திட்டக் கணக்குகளுக்கு ரூ 1 லட்சத்தில் இருந்து ரூ 2 லட்சமாக உயர்த்தப்பட்டது


    * மிகைப்பற்று வசதிகள் அதிகரிப்பு -


    ரூ 5,000- த்தில் இருந்து ரூ 10,000 ஆக மிகைப்பற்று வசதி இரட்டிப்பாக்கப்பட்டது ; ரூ 2,000 வரை மிகைப்பற்று ( நிபந்தனைகள் இல்லாமல் )


    மிகைப்பற்றுக்கான அதிகபட்ச வயது வரம்பு 60- இல் இருந்து 65 ஆக உயர்வு


    6. பிரதமரின் ஜன் - தன் திட்டத்தின் கீழ் செய்யப்பட்ட சாதனைகள் - 19 ஆகஸ்டு 202- இன் படி :


    (a) பிரதமரின் ஜன் - தன் திட்டக் கணக்குகள்


    * 19 ஆகஸ்டு 2020 வரையிலான பிரதமரின் ஜன் - தன் திட்டக் கணக்குகளின் மொத்த எண்ணிக்கை : 40.35 கோடி ; பிரதமரின் ஜன் தன் திட்டக் கிராமப்புறக் கணக்குகள் - 63.6 சதவீதம் ; பிரதமரின் ஜன் தன் திட்ட மகளிர் கணக்குகள் - 55.2 சதவீதம்


    * திட்டத்தின் முதல் ஆண்டில் 17.90 கோடி பிரதமரின் ஜன் தன் திட்டக் கணக்குகள் தொடக்கம்


    * பிரதமரின் ஜன் தன் திட்டத்தின் கீழ் உள்ள கணக்குகளின் எண்ணிக்கை தொடர்ந்து அதிகரித்து வருகிறது


    (b) செயல்பாட்டில் உள்ள பிரதமரின் ஜன் - தன் திட்டக் கணக்குகள்


    * பிரதமரின் ஜன் தன் திட்டத்தின் கீழ் உள்ள மொத்த வைப்பு மீதி ரூ 1.31


    லட்சம் கோடியாக உள்ளது


    * வைப்புத் தொகை 5.7 மடங்கும் , கணக்குகளின் எண்ணிக்கை 2.2 மடங்கும் அதிகரித்துள்ளன ( ஆகஸ்ட் '20 / ஆகஸ்ட் '15)


    (d) பிரதமரின் ஜன் - தன் திட்ட வங்கிக் கணக்கின் சராசரி வைப்புத் தொகை


    * ஒரு வங்கிக் கணக்கின் சராசரி வைப்புத் தொகை ரூ 3239 ஆகும்


    * ஆகஸ்ட் '15- உடன் ஒப்பிடும் போது சராசரி வைப்புத் தொகை 2.5 மடங்கு அதிகரித்துள்ளது


    * வங்கிக் கணக்குகளின் பயன்பாடு அதிகரித்திருப்பதையும் , கணக்குதாரர்களிடையே சேமிக்கும் பழக்கம் உருவாகியிருப்பதையும் அதிகரித்துள்ள சராசரி வைப்புத் தொகை காட்டுகிறது


    (e) பிரதமரின் ஜன் - தன் திட்ட வங்கிக் கணக்குதாரர்களுக்கு ரூபே அட்டை வழங்குதல்


    * பிரதமரின் ஜன் - தன் திட்ட வங்கிக் கணக்குதாரர்களுக்கு வழங்கப்பட்டுள்ள மொத்த ரூபே அட்டைகள் : 29.75 கோடி


    * ரூபே அட்டைகளின் எண்ணிக்கை மற்றும் அவற்றின் பயன்பாடு காலப்போக்கில் அதிகரித்துள்ளது


    7. ஜன் தன் தர்ஷக் செயலி


    நாட்டிலுள்ள வங்கிக் கிளைகள் , ஏடிஎம்கள் , வங்கி நண்பர்கள் (Bank Mitras), தபால் நிலையங்கள் உள்ளிட்ட வங்கியியல் செயல்பாட்டு மையங்களை கண்டறிவதற்கான மக்கள் சார்ந்த தளத்தை வழங்க கைபேசிச் செயலி ஒன்று அறிமுகப்படுத்தப்பட்டது . இந்தப் புவியியல் தகவல் முறை செயலியில் எட்டு லட்சத்துக்கும் அதிகமான வங்கியியல் மையங்கள் குறியிடப்பட்டுள்ளன . பொதுமக்களின் தேவை மற்றும் வசதிக்கேற்ப ஜன் தன் தர்ஷக் செயலியில் உள்ள அம்சங்களைப் பயன்படுத்திக் கொள்ளலாம் . இந்தச் செயலியின் இணையப் பதிப்பை http://findmybank.gov.in என்னும் முகவரியில் அணுகலாம் .


    ஐந்து கிலோமீட்டர் சுற்றளவுக்குள் வங்கியியல் மையங்களின் சேவைகள் இல்லாத கிராமங்களைக் கண்டறியவும் இந்தச் செயலி பயன்படுத்தப்படுகிறது . இவ்வாறு கண்டறியப்பட்ட கிராமங்களில் வங்கியியல் மையங்களைத் தொடங்குவதற்கான பணி தொடர்புடைய மாநில அளவிலான வங்கியாளர்கள் குழுவால் பல்வேறு வங்கிகளுக்கு ஒதுக்கப்படுகின்றன . இந்த முயற்சிகளால் இத்தகைய கிராமங்களின் எண்ணிக்கை குறிப்பிடத்தகுந்த அளவு குறைந்தது .


    8. பிரதமரின் ஜன் - தன் திட்ட மகளிர் பயனாளிகளுக்கு பிரதம மந்திரியின் ஏழைகள் மறுவாழ்வு திட்டத் தொகுப்பு :


    பிரதம மந்திரியின் ஏழைகள் மறுவாழ்வு திட்டத் தொகுப்பின் கீழ் மாண்புமிகு நிதி அமைச்சரால் 26.03.2020 அன்று செய்யப்பட்ட அறிவிப்பின் படி , பிரதமரின் ஜன் - தன் திட்ட மகளிர் வங்கிக் கணக்குதாரர்களுக்கு மாதம் ரூ 500 வீதம்


    மூன்று மாதங்களுக்கு ( ஏப்ரல் '20 - ஜூன் '20) நிதியுதவி வழங்கப்பட்டது .


    ஏப்ரல் - ஜூன் 2020 காலத்தில் பிரதமரின் ஜன் தன் திட்ட மகளிர் வங்கி


    கணக்குதாரர்களின் கணக்குகளில் மொத்தம் ரூ 30,705 கோடி செலுத்தப்பட்டது .


    9. எளிதான நேரடிப் பலன் பரிவர்த்தனைகளை உறுதி செய்தலை நோக்கி :


    வங்கிகளால் தெரிவிக்கப்பட்டுள்ளபடி , அரசின் பல்வேறு திட்டங்களின் கீழ் சுமார் எட்டு கோடி பிரதமரின் ஜன் - தன் திட்டக் கணக்குதாரர்கள் நேரடிப் பலன் பரிவர்த்தனையைப் பெறுகிறார்கள் . தகுதியுள்ள பயனாளிகள் சரியான நேரத்தில் நேரடிப் பலன் பரிவர்த்தனையைப் பெறுவதை உறுதி செய்ய , நேரடிப் பலன் பரிவர்த்தனையின் தோல்விகள் குறித்தான காரணங்களை கண்டறிவதற்காக , நேரடிப் பலன் பரிவர்த்தனை இயக்கம் , இந்திய தேசிய கட்டண நிறுவனம் , வங்கிகள் மற்றும் பல்வேறு இதர அமைச்சகங்களுடன் இணைந்து நிதித்துறை திறம்பட செயலாற்றுகிறது . வங்கிகள் மற்றும் இந்திய தேசிய கட்டண நிறுவனத்துடனான தொடர் காணொளிக் காட்சிகள் மூலம் நெருங்கிக் கண்காணித்ததன் விளைவாக , தவிர்த்திருக்கக்கூடிய காரணங்களை உடைய நேரடிப் பலன் பரிவர்த்தனைத் தோல்விகள் ஏப்ரல் '19- இன் 5.23 லட்சத்தில் இருந்து (0.20%) ஜூன் '20- இல் 1.1 லட்சமாக (0.04%) கணிசமாகக் குறைந்துள்ளன .


    10. வருங்காலத்திற்கான பாதை


    (i) குறு காப்பீட்டுத் திட்டங்களின் கீழ் பிரதமரின் ஜன் - தன் திட்டக் கணக்குதாரர்களைக் கொண்டு வரும் முயற்சி . தகுதியுடைய பிரதமரின் ஜன் - தன் திட்டக் கணக்குதாரர்கள் பிரதமரின் ஜீவன் ஜோதி பீமா திட்டம் மற்றும் பிரதமரின் சுரக்ஷா பீமா திட்டம் ஆகியவற்றில் இணையக் கோரப்படுவார்கள் . இது தொடர்பாக வங்கிகளுக்கு ஏற்கனவே தெரிவிக்கப்பட்டுள்ளது .


    (ii) இந்தியா முழுவதும் ஏற்றுக்கொள்ளப்படும் உள்கட்டமைப்பை உருவாக்குவதன் மூலம் , பிரதமரின் ஜன் - தன் திட்டக் கணக்குதாரர்களிடையே ரூபே பற்று அட்டையின் பயன்பாடு உள்ளிட்ட டிஜிட்டல் பரிவர்த்தனைகளை ஊக்குவித்தல்


    (iii) குறு - கடன் மற்றும் மாற்றிக்கொள்ளத்தக்க தொடர் வைப்பு போன்ற குறு முதலீடுகளுக்கான அணுகுதலை பிரதமரின் ஜன் - தன் திட்டக் கணக்குதாரர்களுக்கு மேம்படுத்துதல்


    ***

    
    
    (Release ID: 1649095) Visitor Counter : 22
    
    
      Read this release in: English , Urdu , Marathi , Hindi , Manipuri , Bengali , Assamese , Punjabi , Gujarati , Odia , Telugu , Kannada , Malayalam