      பாதுகாப்பு அமைச்சகம்

      இந்திய ராணுவத்தில் பெண் அதிகாரிகள் நிரந்தர ஆணையத்துக்கு அனுமதி; விண்ணப்பங்களைத் தாக்கல் செய்ய ராணுவத் தலைமையகம் விரிவான அறிவுறுத்தல் வெளியீடு.
      Posted On: 04 AUG 2020 3:54PM by PIB Chennai


    இந்திய ராணுவத்தில் பெண் அதிகாரிகளுக்கு நிரந்தர ஆணையத்தை அமைப்பதற்கான அரசின் முறையான அனுமதிக் கடிதம் பெறப்பட்டதைத் தொடர்ந்து , ராணுவத் தலைமையகம் , இந்த ஆணையத்துக்கான பெண் அதிகாரிகளைத் தேர்வு செய்வதற்கான சிறப்பு எண் 5 தேர்வு வாரியக் கூட்டத்தைக் கூட்டும் நடைமுறையில் ஈடுபட்டுள்ளது . வாரியத்தின் பரிசீலனைக்காக , பாதிக்கப்பட்ட அனைத்து பெண் அதிகாரிகளும் தங்கள் விண்ணப்பங்களைத் தாக்கல் செய்யுமாறு , விரிவான அறிவுறுத்தல்கள் வெளியிடப்பட்டுள்ளன .


    மகளிர் சிறப்பு நுழைவுத் திட்டம் மூலமாக ராணுவத்தில் சேர்ந்த பெண் அதிகாரிகள் , குறுகிய சேவை ஆணையப் பெண்கள் ஆகியோர் இதற்குப் பரிசீலிக்கப்பட்டு வருகின்றனர் . இவர்கள் அனைவரும் , தங்கள் விண்ணப்பப் படிவங்கள் , விருப்பச் சான்றிதழ் , மற்றும் இது தொடர்பான ஆவணங்களை இம்மாதம் 31- ஆம் தேதிக்குள் ராணுவத் தலைமையகத்தில் தாக்கல் செய்ய வேண்டும் . சரியான ஆவணப்படுத்துதல் நடைமுறைக்காக , நிர்வாக அறிவுறுத்தல்களில் , மாதிரிப் படிவங்கள் மற்றும் விரிவான சரிபார்ப்புப் பட்டியல் சேர்க்கப்பட்டுள்ளன .


    கோவிட் பரவல் காரணமாக நிலவும் கட்டுப்பாட்டுச் சூழலில் , பாதிக்கப்பட்ட அனைத்துப் பெண் அதிகாரிகளுக்கும் முன்னுரிமை அடிப்படையில் , இந்த ஆவணங்கள் சென்றடைவதை உறுதி செய்யும் வகையில் , அறிவுறுத்தல்களைக் கொண்டு சேர்க்கும் வகையில் தகவலைப் பரப்ப பல்வேறு வழிகள் மேற்கொள்ளப்பட்டுள்ளன . விண்ணப்பங்கள் பெறப்பட்டு , சரிபார்க்கப்பட்ட பின்னர் தேர்வு வாரியம் உடனடியாகக் கூடும் .


    *****

    
    
    (Release ID: 1643327) Visitor Counter : 17
    
    
      Read this release in: English , Urdu , Marathi , Hindi , Manipuri , Bengali , Punjabi , Odia , Telugu