      ரெயில்வே அமைச்சகம்

      பீகார், ஜார்கண்ட், மத்தியப்பிரதேசம், ஒடிசா, ராஜஸ்தான் மற்றும் உத்தரப்பிரதேசம் ஆகிய 6 மாநிலங்களில், ஏழைகள் நலவாழ்வு வேலைவாய்ப்புத் திட்டத்தின் கீழ், இந்திய ரயில்வே 5.5 லட்சத்திற்கும் மேற்பட்ட மனித வேலை நாட்களை உருவாக்கியுள்ளது
      Posted On: 16 AUG 2020 4:04PM by PIB Chennai


    பீகார் , ஜார்கண்ட் , மத்தியப்பிரதேசம் , ஒடிசா , ராஜஸ்தான் மற்றும் உத்தரப்பிரதேசம் ஆகிய 6 மாநிலங்களில் , ஏழைகள் நலவாழ்வு வேலைவாய்ப்புத் திட்டத்தின் கீழ் , இந்திய ரயில்வே 5.5 லட்சத்திற்கும் மேற்பட்ட மனித வேலை நாள்களை உருவாக்கியுள்ளது .


    இத்திட்டத்தின் கீழ் , மேற்குறிப்பிட்ட மாநிலங்களில் , புலம் பெயர்ந்த தொழிலாளர்களுக்காக உருவாக்கப்பட்ட வேலைவாய்ப்புகள் மற்றும் இத்திட்டத்தில் ஏற்பட்டுள்ள முன்னேற்றத்தை , ரயில்வே மற்றும் வர்த்தக - தொழில்துறை அமைச்சர் திரு . பியூஷ் கோயல் உன்னிப்பாகக் கண்காணித்து வருகிறார் . இந்த மாநிலங்களில் , சுமார் ரூ .2,998 கோடி மதிப்பீட்டிலான ரயில்வே கட்டமைப்புத் திட்டங்கள் செயல்படுத்தப்பட்டு வருகின்றன . 14 ஆகஸ்ட் , 2020 வரை 11,296 தொழிலாளர்கள் , இத்திட்டத்தின் மூலம் பணியமர்த்தப்பட்டு , திட்டத்தைச் செயல்படுத்தி வரும் ஒப்பந்ததாரர்களுக்கு , ரூ .1,336.84 கோடி விடுவிக்கப்பட்டுள்ளது .


    மாநில அரசுடன் நெருங்கிய ஒருங்கிணைப்பை ஏற்படுத்தும் நோக்கில் , மாவட்ட மற்றும் மாநில அளவிலான சிறப்பு அதிகாரிகளையும் ரயில்வே துறை நியமித்துள்ளது .


    இத்திட்டத்தின் கீழ் செயல்படுத்தக்கூடிய ஏராளமான ரயில்வே பணிகளை , ரயில்வே துறை அடையாளம் கண்டுள்ளது . இந்த வேலைகள் , (1) ரயில்வே லெவல் கிராசிங்குகளுக்குச் செல்லக்கூடிய அணுகுசாலைகளின் கட்டுமானமும், பராமரிப்பும் , (2) ரயில் தண்டவாளங்களை ஒட்டி அமைந்துள்ள வடிகால்கள் , அகழிகள் மற்றும் வடிகால்களை சுத்தப்படுத்தி , மேம்படுத்துதல் , (3) ரயில் நிலையங்களுக்குச் செல்வதற்கான அணுகுசாலைகளின் கட்டுமானம் மற்றும் பராமரிப்பு , (4) தற்போதுள்ள ரயில்வே நிலங்களின் கரைகள் / நீர்ப்போக்கிகளை அகலப்படுத்துதல் மற்றும் பராமரிப்பு , (5) ரயில்வே நிலங்களில் மரக்கன்றுகள் நடுதல் மற்றும் (6) தற்போதுள்ள கரைகள் / நீர்ப்போக்கிகள் / பாலங்களில் பாதுகாப்புப் பணிகளை மேற்கொள்வது போன்ற திட்டங்கள் அடையாளம் காணப்பட்டுள்ளன . ஏழைகளுக்கான நலவாழ்வு வேலைவாய்ப்புத் திட்டத்தின் கீழ் நம்பகமான ஊரகக் கட்டமைப்புகளை உருவாக்குவதற்கான , ரூ .50,000 கோடி செலவிடப்படுமென பிரதமர் அறிவித்திருந்தார் .


    125 நாட்களுக்கு வேலைவாய்ப்பு வழங்கக்கூடிய இத்திட்டம் , ஒரு இயக்கமாக மேற்கொள்ளப்படுவதுடன் , பீகார் , ஜார்கண்ட் , மத்தியப் பிரதேசம் , ஒடிசா , ராஜஸ்தான் மற்றும் உத்தரப்பிரதேசம் ஆகிய 6 மாநிலங்களில் உள்ள 116 மாவட்டங்களில் , சொந்த ஊர் திரும்பிய புலம்பெயர்ந்த தொழிலாளர்களுக்காக , 25 வகையான பணிகள் / செயல்பாடுகள் மீது தீவிர கவனம் செலுத்தப்பட்டு வருகிறது . இந்த இயக்கத்தின் போது மேற்கொள்ளப்படும் பொதுப் பணிகளுக்காக , ரூ .50,000 கோடி நிதி ஆதாரம் ஒதுக்கப்பட்டுள்ளது .


    12 பல்வேறு அமைச்சகங்கள் / துறைகளின் ஒருங்கிணைந்த முயற்சியாக மேற்கொள்ளப்படும் இத்திட்டம் , 25 பொதுக் கட்டமைப்புப் பணிகள் மற்றும் வாழ்வாதரத்திற்கான வாய்ப்புகளை அதிகரிப்பதற்கான பணிகளை விரைவுபடுத்தும் .


    *****

    
    
    (Release ID: 1646370) Visitor Counter : 8
    
    
      Read this release in: Punjabi , Odia , English , Urdu , Hindi , Marathi , Manipuri , Bengali , Telugu , Malayalam