      சுகாதாரம் மற்றும் குடும்ப நலத்துறை அமைச்சகம்

      உலக சுகாதார அமைப்பின் மண்டல இயக்குநர் மற்றும் தென்கிழக்கு ஆசிய பிராந்திய சுகாதார அமைச்சர்களுடன் டாக்டர் ஹர்ஷவர்தன் கலந்துரையாடல்
      Posted On: 06 AUG 2020 3:37PM by PIB Chennai


    உலக சுகாதார அமைப்பின் தென்கிழக்காசிய மண்டல இயக்குநர் டாக்டர் பூனம் கேத்ரபால் சிங் நடத்திய அந்த மண்டலத்தின் சுகாதார அமைச்சர்களுடனான மெய்நிகர் கலந்துரையாடல் கூட்டத்தில் , மத்திய சுகாதாரம் மற்றும் குடும்ப நலத்துறை அமைச்சர் டாக்டர் ஹர்ஷவர்தன் கலந்து கொண்டார் . கோவிட் -19 தொற்று பரவி வரும் சூழலில் , அத்தியாவசிய சுகாதாரச் சேவைகள் மற்றும் பொது சுகாதாரத் திட்டங்களைப் பராமரிப்பது இக்கூட்டத்தில் கவனத்தில் எடுத்துக் கொள்ளப்பட்டது .


    கூட்டத்தின் தொடக்கத்தில் , திரு . ரோட்ரிகோ ஆப்ரின் ( டிபிள்யூ எச் ஓ ), கோவிட் -19 சூழலில் , உலக சுகாதார அமைப்பு அளித்து வரும் இடப்பெயர்வு ஆதரவு பற்றி அமைச்சர்களிடம் தெரிவித்தார் . உலக சுகாதார அமைப்பின் தடுப்பு மருந்து உருவாக்கம் மற்றும் கொள்கை ஒதுக்கீடு திட்டம் பற்றி திரு . சுனில் பாகல் ( டிபிள்யூ எச் ஓ ) விளக்கினார் .


    கோவிட் -19 உடன் இந்தியா சந்தித்து வரும் சூழல் குறித்து டாக்டர் ஹர்ஷவர்தன் உரையாற்றினார் .’’ ஜனவரி 7- ஆம்தேதி சீனா உலக சுகாதார அமைப்பிடம் தொற்று பற்றி தெரிவித்தவுடன் இந்தியா அதை எதிர்கொள்ளத் தயாராகி விட்டது ‘’ என்று அவர் தெரிவித்தார் . ஏவியன் காய்ச்சல் , எச் 1 என் 1 காய்ச்சல் , சிகா , நிபா வைரசுகள் போன்ற தொற்றுகள் முன்பு பரவிய போது , மேற்கொள்ளப்பட்ட கட்டுப்படுத்துதல் மற்றும் மேலாண்மை உத்திகளை அரசு முழுமையாக கடைப்பிடித்தது என்று அவர் விளக்கினார் . “ மற்ற வளர்ந்த நாடுகளுடன் ஒப்பிடுகையில் , அதிக மக்கள் தொகை , குறைந்த ஜிடிபி ஒதுக்கீடு , தனிநபர் மருத்துவர் விகிதம் , படுக்கை விகிதம் குறைவு ஆகியவற்றுக்கு இடையிலும் , இந்தியாவின் தீவிர மற்றும் படிப்படியான பல மட்ட நிறுவன மீட்பு நடவடிக்கைகளால் , கோவிட் பரவலைக் கட்டுப்படுத்த முடிந்துள்ளது . 10 லட்சம் என்ற எண்ணிக்கையில் தொற்று பாதிப்பு மற்றும் இறப்பு விகிதம் மிகவும் குறைவாகப் பராமரிக்கப்படுகிறது ’’ என்று அவர் சுட்டிக்காட்டினார் .


    செயல்திறன் மிக்கப் பொதுமுடக்கம் மூலம் , எவ்வாறு தொற்றுப் பரவல் விகிதம் குறைக்கப்பட்டது என்பதை விளக்கிய டாக்டர். ஹர்ஷவர்தன் , இந்தக் கால அவகாசத்தைப் பயன்படுத்தி , சுகாதாரக் கட்டமைப்பு மற்றும் பரிசோதனை வசதிகளை அரசு மேம்படுத்தியதாகத் தெரிவித்தார் . “ ஜனவரியில் ஒரு ஆய்வகம் என்ற நிலையிலிருந்து , இன்று 1370 ஆய்வகங்கள் இந்தியாவில் இயங்கி வருகின்றன . மூன்று மணி நேர பயண தூரத்தில் , ஆய்வகங்களைத் தற்போது அணுகலாம் . தினசரி , பத்து லட்சம் பேருக்கு 140 பேரைச் சோதிக்க வேண்டும் என்ற உலக சுகாதார அமைப்பின் பரிந்துரையைக் காட்டிலும் , 36 மாநிலங்களில் , 33 மாநிலங்களில் அதிகமாக பரிசோதனை நடத்தப்படுகிறது ’’ என்றார் அவர் . கட்டுப்பாட்டு உத்திகள் காரணமாக மூன்று மாநிலங்களில் , பாதிப்பை 50 சதவீதமாகவும் , ஏழு மாநிலங்களில் 32 சதவீதமாகவும் குறைக்க முடிந்துள்ளதாக அவர் கூறினார் . தொற்றுப் பரவல் இவ்வாறு கட்டுப்படுத்தப்பட்டுள்ளதாக அவர் தெரிவித்தார் .


    1000 நோயாளிகளுக்கு சிகிச்சை அளிக்கும் வகையில் , 100 தீவிர சிகிச்சை பிரிவு படுக்கைகளுடன் கூடிய தற்காலிக மருத்துவமனைகளை 10 நாட்கள் என்ற சாதனை காலத்தில் பாதுகாப்பு ஆராய்ச்சி மேம்பாட்டு நிறுவனம் (DRDO) கட்டியுள்ளதாக அவர் கூறினார் . மேலும் , தேசிய அளவில் பயிற்சி ; மாநில , மாவட்ட அளவில் வசதிகளுக்கான பயிற்சி புதுதில்லி எய்ம்ஸ் ( AIIMS) மருத்துவமனையால் அளிக்கப்படும் வலைதள அடிப்படையிலான வெனடிலேட்டர் மேலாண்மைப் பயிற்சி , நாடு முழுவதும் அனைத்து மருத்துவமனைகளிலும் கொரோனா தயார்நிலை குறித்த ஒத்திகை , தில்லி எய்ம்ஸ் மருத்துவமனை தொலைதூர மருத்துவ வசதி ஆகிய பிற நடவடிக்கைகள் , இறப்பு விகிதத்தைக் குறைக்க பெருமளவில் உதவியுள்ளது . 3.33 % ( ஜூன் 18) ஆக இருந்த இறப்பு விகிதம் , 2.11 % ( ஆகஸ்ட் 3) ஆக குறைந்ததற்கு அதிக கவனம் செலுத்திய தலையீடுகளே காரணமாகும் .


    ******

    
    
    (Release ID: 1643969) Visitor Counter : 8
    
    
      Read this release in: English , Urdu , Marathi , Hindi , Manipuri , Bengali , Punjabi , Telugu