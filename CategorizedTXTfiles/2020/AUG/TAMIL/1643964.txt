      பாதுகாப்பு அமைச்சகம்

      மேம்படுத்தப்பட்ட தொழில்நுட்பத்துக்கான பாதுகாப்பு நிறுவனம் ஸ்மார்ட் இந்தியா ஹாக்கத்தான்-2020-இல் முதல் பரிசை வென்றது
      Posted On: 06 AUG 2020 3:07PM by PIB Chennai


    பாதுகாப்பு ஆராய்ச்சி, மேம்பாட்டுத் துறை , பாதுகாப்பு ஆராய்ச்சி மற்றும் மேம்பாட்டு நிறுவனத்தின் கீழ் இயங்கி வரும் தன்னாட்சி பெற்ற அமைப்பான மேம்படுத்தப்பட்ட தொழில்நுட்பத்துக்கான பாதுகாப்பு நிறுவனம் (DIAT), பூனே , போட்டியாளர்களிடம் பிரதமர் திரு . நரேந்திர மோடி நேரடி நிகழ்ச்சி ஒன்றில் உரையாடிய ஸ்மார்ட் இந்தியா ஹாக்கத்தான் -2020 என்னும் இணைய ஊடுருவல் போட்டியில் முதல் பரிசை வென்றது .


    36- மணி நேர தொடர் டிஜிட்டல் பொருள் கட்டமைப்புப் போட்டியான ஸ்மார்ட் இந்தியா ஹாக்கத்தான் -2020, மனித வள மேம்பாட்டு அமைச்சகம் மற்றும் அனைத்திந்திய தொழில்நுட்பக் கல்விக் குழுவால் இணைந்து நடத்தப்பட்ட ஒரு தேசிய அளவிலான மென்பொருள் பதிப்புப் போட்டியாகும் . உத்திரப் பிரதேசத்தில் உள்ள நோய்டா பொறியியல், தொழில்நுட்ப நிறுவனத்தில் (NIET) ஆகஸ்ட் 1 முதல் 3 வரை இது நடத்தப்பட்டது .


    ' ஏஜ் ஆஃப் அல்ட்ரான் ' ( அல்ட்ரானின் யுகம் ) என்று பெயரிடப்பட்ட டாக்டர் . சுனிதா தாவாலேவால் வழிநடத்தப்பட்ட ஆறு நபர்களைக் கொண்ட DIAT அணி , மென்பொருள் பிரிவின் கீழ் மத்தியப் பிரதேச அரசு அளித்த எம் எஸ் 331 என்னும் சிக்கல் அறிக்கைக்குத் தீர்வு கண்டதற்காக ரூ 1 லட்சம் பரிசை வென்றது . செயற்கை நுண்ணறிவைக் கொண்டு முகம் , முகபாவங்கள் மற்றும் சைகைகளைக் கண்டறியும் ' திரிஷ்டி ' என்னும் தீர்வை இந்த அணி வழங்கியது .


    தொடர்ந்து இரண்டாவது முறையாக விருதை வென்றதற்காக DIAT அணியை, பாதுகாப்பு ஆராய்ச்சி, மேம்பாட்டுத் துறையின் செயலாளர் மற்றும் பாதுகாப்பு ஆராய்ச்சி மற்றும் மேம்பாட்டு நிறுவனத்தின் தலைவருமான டாக்டர் . ஜி . சதீஷ் ரெட்டி , பாராட்டினார் .


    *****

    
    
    (Release ID: 1643964) Visitor Counter : 11
    
    
      Read this release in: English , Urdu , Hindi , Marathi , Bengali , Manipuri , Odia , Telugu