      நிதி அமைச்சகம்

      திரு. ஜி.சி.முர்மு , இந்திய சிஏஜியாக பொறுப்பேற்றார்
      Posted On: 08 AUG 2020 4:21PM by PIB Chennai


    திரு . கிரிஷ் சந்திர முர்மு , இந்தியத் தலைமைக் கணக்குத் தணிக்கை அதிகாரியாக ( சிஏஜி ) இன்று பொறுப்பேற்றுக் கொண்டார் . அவர் குஜராத்தின் இந்திய நிர்வாகப் பணி சேவை ( 1985- ம் ஆண்டு பேட்ஜ் ) அதிகாரி ஆவார் . இப்பதவியிலிருந்து விலகிய திரு . ராஜீவ் மெக்ரிசியின் இடத்தில் திரு.முர்மு பொறுப்பேற்றார் . திரு . முர்மு , இதற்கு முன்பு ஜம்மு காஷ்மீர் துணைநிலை ஆளுநராகப் பணிபுரிந்தார் .


    குடியரசுத் தலைவர் மாளிகையில் இன்று காலை நடைபெற்ற நிகழ்ச்சியில் , குடியரசுத் தலைவர் திரு . ராம் நாத் கோவிந்த் , திரு . முர்முவுக்கு பதவியேற்பு உறுதிமொழியும் , ரகசியக் காப்புப் பிரமாணமும் செய்து வைத்தார் . குடியரசுத் துணைத் தலைவர் திரு . எம் . வெங்கையா நாயுடு , பிரதமர் திரு . நரேந்திர மோடி , நிதியமைச்சர் திருமதி . நிர்மலா சீதாராமன் , பதவியிலிருந்து வெளியேறும் சிஏஜி திரு . ராஜீவ் மெக்ரிசி உள்ளிட்டோர் நிகழ்ச்சியில் கலந்து கொண்டனர் .


    பதவியேற்பு நிகழ்ச்சிக்குப் பின்னர் திரு . முர்மு , சிஏஜி அலுவலகத்துக்குச் சென்றார் . அங்கு இந்தியத் தணிக்கை மற்றும் கணக்குத் துறையின் மூத்த அதிகாரிகள் அவரை வரவேற்றனர் . சிஏஜி அலுவலகத்தில் , அவர் மகாத்மா காந்தி , பி . ஆர் . அம்பேத்கர் சிலைகளுக்கு மலர் மரியாதை செலுத்தினார் .


    ஜம்மு காஷ்மீருக்கு செல்வதற்கு முன்பாக , செலவுத்துறையின் முழுநேரச் செயலராக பணியாற்றியதற்கு முன்னர் , அத்துறையின் இணைச் செயலராகவும் , நிதி சேவைத்துறை மற்றும் வருவாய்த் துறையில் கூடுதல் செயலராகவும் , அதன் பின்னர் சிறப்புச் செயலராகவும் பணியாற்றியுள்ளார் . தில்லியில் பணியாற்றுவதற்கு முன்பாக திரு முர்மு , குஜராத் மாநில அரசில் முக்கியமான பொறுப்புகளை வகித்தார் . நிர்வாகம் , பொருளாதாரம் , உள்கட்டமைப்புத் துறைகளில் அவருக்கு விரிவான அனுபவம் உள்ளது .

    
    
    (Release ID: 1644420) Visitor Counter : 23
    
    
      Read this release in: English , Urdu , Hindi , Bengali , Assamese , Manipuri , Telugu