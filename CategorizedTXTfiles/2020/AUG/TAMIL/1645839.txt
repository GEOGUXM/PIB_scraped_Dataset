      கப்பல் போக்குவரத்து அமைச்சகம்

      பயணிகள் கப்பல்களுக்கான துறைமுகக் கட்டணத்தை 60% முதல் 70% வரை குறைத்தது கப்பல் போக்குவரத்து அமைச்சகம்
      Posted On: 14 AUG 2020 3:54PM by PIB Chennai


    பயணிகள் கப்பல்களுக்கான கட்டணங்களை கப்பல் போக்குவரத்து அமைச்சகம் திருத்தி அமைத்துள்ளது. இதன் மூலம் துறைமுகக் கட்டணத்தில் 60 % முதல் 70% வரை உடனடியாகக் குறைக்கப் படுகிறது. கோவிட்-19 நோய் பாதிப்பு சூழ்நிலையில் பொருளாதார வளர்ச்சிக்கு ஊக்கம் அளிப்பது என்ற அரசின் கொள்கைக்கு ஏற்ப, இந்தியாவில் பயணிகள் கப்பல் போக்குவரத்துத் துறைக்கு பெரிய அளவில் இது உதவிகரமாக இருக்கும்.


    பயணிகள் கப்பல்களுக்கு திருத்தி அமைக்கப்பட்ட கட்டண விகிதங்கள் :

     1. பயணிகள் கப்பலுக்கு ஒரு ஜி.ஆர்.டி. (பதிவு செய்யப்பட்ட எடையில்) அளவுக்கு முதல் 12 மணி நேரம் தங்குவதற்கு (`நிரந்தரக் கட்டணம்') $0.085 என்ற அளவில் கட்டணம் விதிக்கப்படும். இது இப்போது $0.35 ஆக உள்ளது. இத்துடன் ஒரு நபருக்கு $5 என்ற கட்டணமும் வசூலிக்கப்படும். கப்பல் தளத்துக்கான வாடகை , துறைமுக நிலுவைகள், வழிகாட்டுதல் கட்டணம், பயணி கட்டணம் போன்ற வேறு எந்தக் கட்டணத்தையும் துறைமுகங்கள் வசூலிக்காது.
     2. 12 மணி நேரத்துக்கும் மேற்பட்ட நேரம் தங்குவதாக இருந்தால் , எஸ்.ஓ.ஆர். கட்டணங்களின்படி கப்பல் தள கட்டணங்கள் வசூலிக்கப்படும். (பயணிகள் கப்பலுக்கான கட்டணத்தில் 40 சதவீத சலுகை உண்டு).
     3. மேலும் , பின்வரும் சலுகைகளும் இருக்கும்.
     1. ஆண்டுக்கு 1-50 முறைகள் வந்து செல்லும் கப்பல்களுக்கு 10 சதவீத சலுகை
     2. ஆண்டுக்கு 51-100 முறைகள் வந்து செல்லும் கப்பல்களுக்கு 2 0 சதவீத சலுகை
     3. ஆண்டுக்கு 100 முறைகளுக்கு மேல் வந்து செல்லும் கப்பல்களுக்கு 3 0 சதவீத சலுகை

    மேலே குறிப்பிட்டுள்ள திருத்தப்பட்ட கட்டணங்கள் உடனடியாக அமல் செய்யப்பட்டு ஓராண்டு காலத்துக்கு அமலில் இருக்கும்.


    கோவிட்-19 நோய்த் தொற்றால் மிகவும் மோசமாகப் பாதிக்கப்பட்டுள்ள , பயணிகள் கப்பல் தொழில் துறைக்கு ஆதரவு அளிக்கும் வகையில், பயணிகள் கப்பல் போக்குவரத்து மற்றும் சுற்றுலாவின் வளர்ச்சிக்குத் தேவையான சரியான கொள்கை சூழல் மற்றும் கட்டமைப்பு வசதிகள் உருவாக்கப்படும்.


    உலக அளவில் பயணிகள் கப்பல் போக்குவரத்துத் துறையில் இந்தியாவை முதன்மைபடுத்தி , பெருங்கடல், ஆற்றுவழிப் போக்குவரத்தை மேம்படுத்துவதற்கு, பிரதமர் திரு. நரேந்திர மோடியின் தொலைநோக்கு சிந்தனைக்கு செயல் வடிவம் கொடுக்கும் வகையில் இந்த முடிவுகள் எடுக்கப் பட்டிருப்பதாக கப்பல் போக்குவரத்துத் துறை இணை அமைச்சர் (தனிப் பொறுப்பு) திரு. மன்சுக் மாண்டவியா தெரிவித்தார்.


    ******

    
    
    (Release ID: 1645839) Visitor Counter : 7
    
    
      Read this release in: Punjabi , English , Urdu , Marathi , Hindi , Manipuri , Gujarati , Odia , Telugu
    
    
    

3.