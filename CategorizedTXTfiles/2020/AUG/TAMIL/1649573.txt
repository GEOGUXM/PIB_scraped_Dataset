      சிறப்பு சேவைகள் மற்றும் கட்டுரைகள்

      தேசிய விளையாட்டு விருதுகள் வழங்கும் விழாவில் இந்தியன் ஆயில் கார்ப்பரேசன் விளையாட்டு வீரர்களுக்குப் பாராட்டு ரோஹித் சர்மா , மனிகா பத்ராவுக்கு ராஜீவ்காந்தி கேல் ரத்னா விருதுகள் திவிஜ் ஷரண், சிராக் ஷெட்டிக்கு அர்ஜுனா விருதுகள் திருப்தி முர்குன்டேவுக்கு தியான்சந்த் விருது
      Posted On: 29 AUG 2020 7:06PM by PIB Chennai


    புதுடெல்லியில் நடைபெற்ற தேசிய விளையாட்டு விருதுகள் வழங்கும் விழாவில் இந்தியன் ஆயில் கார்ப்பரேசன் ( IOC ) விளையாட்டு வீரர்களுக்கு குடியரசுத் தலைவர் மாண்புமிகு திரு ராம்நாத் கோவிந்த் விருதுகள் வழங்கிப் பாராட்டினார்.


    கிரிக்கெட் வீரர் ரோஹித் சர்மா , காமன்வெல்த் போட்டியில் பதக்கம் வென்ற மனிகா பத்ரா (டேபிள் டென்னிஸ்) ஆகியோருக்கு நாட்டின் மிக உயர்ந்த விளையாட்டு விருதான ராஜீவ்காந்தி கேல் ரத்னா விருது வழங்கப்பட்டது. ஆசிய விளையாட்டுப் போட்டியில் பதக்கம் வென்ற திவிஜ் ஷரண் (டென்னிஸ்) மற்றும் காமன்வெல்த் போட்டியில் பதக்கம் வென்ற சிராக் ஷெட்டி (பாட்மிண்டன்) ஆகியோருக்கு அர்ஜுனா விருதுகளும், காமன்வெல்த் போட்டியில் பதக்கம் வென்ற திருப்தி முர்குன்டேவுக்கு வாழ்நாள் பங்களிப்புக்காக தியான் சந்த் விருதும் வழங்கப்பட்டது.


    பிரபல பாட்மின்டன் வீரரும் பயிற்சியாளருமான பி. கோபிச்சந்திற்கு பிறகு கேல் ரத்னா விருது பெறும் இந்தியன் ஆயில் கார்ப்பரேசன் விளையாட்டு வீரர்களாக பத்ராவும் ஷர்மாவும் உள்ளனர்.


    விருது பெற்றவர்களுக்கு இந்தியன் ஆயில் கார்ப்பரேசனின் மனித வளப் பிரிவு இயக்குநர் திரு. ரஞ்சன் குமார் மொகபத்ரா பாராட்டு தெரிவித்துள்ளார். நாட்டில் நிறைய இளைஞர்களுக்கு விளையாட்டில் ஆர்வத்தை அவர்கள் உருவாக்கி இருப்பதாக அவர் குறிப்பிட்டுள்ளார்.


    கடந்த மூன்று தசாப்த காலங்களாக ஐ.ஓ.சி. நிறுவனம் விளையாட்டு வீரர்களைத் தேர்வு செய்து ஊக்குவித்து வருவதாகவும் அவர் தெரிவித்துள்ளார்.


    வளரும் நிலையிலேயே இளவயதில் விளையாட்டு வீரர்களைத் தேர்வு செய்து உரிய பயிற்சிகளை அளிப்பதில் இந்த நிறுவனம் முக்கிய பங்காற்றுவதாகவும் அவர் குறிப்பிட்டார்.

    
    
    (Release ID: 1649573) Visitor Counter : 5