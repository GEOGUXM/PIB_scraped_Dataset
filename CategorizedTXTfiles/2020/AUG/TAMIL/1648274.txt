      சமூக நிதி மற்றும் அதிகாரமளித்தல் அமைச்சகம்

      மத்திய அரசு மாற்றுப் பாலினத்தவர்களுக்கான தேசியக் கவுன்சிலை உருவாக்கியுள்ளது
      Posted On: 24 AUG 2020 5:23PM by PIB Chennai


    மாற்றுப் பாலினத்தவர் ( உரிமைகளைப் பாதுகாத்தல் ) சட்டம் 2019 இன் (2019 இன் 40 வது சட்டம் ) பிரிவு 16 இன் கீழ் அளிக்கப்பட்டுள்ள அதிகாரங்களின்படி மத்திய அரசு 21 ஆகஸ்ட் 2020 தேதியிட்ட அறிவிக்கையின்படி மாற்றுப் பாலினத்தவர்களுக்கான தேசியக் கவுன்சிலை உருவாக்கியுள்ளது . மத்திய சமூக நீதி , அதிகாரம் அளித்தல் அமைச்சர் இந்தக் கவுன்சிலின் தலைவராக ( அலுவல் சாராது ) இருப்பார் . அதேபோன்று சமூக நீதி , அதிகாரம் அளித்தல் இணையமைச்சர் துணைத்தலைவராக ( அலுவல் சாராது ) இருப்பார் .


    இந்த தேசியக் கவுன்சிலானது கீழ்கண்ட செயல்பாடுகளை மேற்கொள்ளும் :-


    ( அ ) மாற்றுப் பாலினத்தவர்கள் தொடர்பாக கொள்கைகள் , நிகழ்ச்சிகள் , சட்டங்கள் மற்றும் செயல்திட்டங்களை வகுப்பதற்கு மத்திய அரசுக்கு ஆலோசனை வழங்குதல் ,


    ( ஆ ) மாற்றுப் பாலினத்தவருக்கு சமநிலை மற்றும் முழுபங்கேற்பு கிடைப்பதற்காக வகுக்கப்பட்டுள்ள கொள்கைகள் மற்றும் செயல்திட்டங்களின் தாக்கத்தை கண்காணித்தல் மற்றும் மதிப்பீடு செய்தல் ,


    ( இ ) மாற்றுப் பாலினத்தவர் தொடர்பான விஷயங்களில் ஈடுபட்டுள்ள அனைத்து அரசுத்துறைகள் மற்றும் அரசு , அரசு சாராத நிறுவனங்கள் ஆகியவற்றின் நடவடிக்கைகளை மீளாய்வு செய்தல் மற்றும் ஒருங்கிணைத்தல்


    ( ஈ ) மாற்றுப் பாலினத்தவரின் குறைகளைத் தீர்த்து வைத்தல்


    ( உ ) மத்திய அரசு பரிந்துரைக்கின்ற இத்தகைய ஏனைய செயல்களை நிறைவேற்றுதல்


    பல்வேறு அமைச்சகங்கள் / துறைகளின் பிரதிநிதிகள் , மாற்று பாலினச் சமூதாயத்தினரின் 5 பிரதிநிதிகள் , தேசிய மனித உரிமைகள் ஆணையம் மற்றும் தேசியப் பெண்கள் ஆணையத்தின் பிரதிநிதிகள் , மாநில அரசுகள் மற்றும் யூனியன் பிரதேசங்களின் பிரதிநிதிகள் , தொண்டு நிறுவனங்களை பிரதிநிதித்துவப்படுத்தும் நிபுணர்கள் ஆகியோர் கவுன்சிலின் மற்ற உறுப்பினர்களாக இருப்பார்கள்.


    அலுவல் சாராத உறுப்பினர்களைத் தவிர தேசியக் கவுன்சில் உறுப்பினர் ஒருவர் பொறுப்பேற்றதில் இருந்து 3 ஆண்டு காலத்திற்கு பதவியில் இருப்பார்.


    
    

    
    (Release ID: 1648274) Visitor Counter : 18
    
    
      Read this release in: English , Urdu , Hindi , Marathi , Bengali , Manipuri , Punjabi , Telugu