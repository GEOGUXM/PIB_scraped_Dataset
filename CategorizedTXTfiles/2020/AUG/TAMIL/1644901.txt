      விவசாயத்துறை அமைச்சகம்

      2020 ஏப்ரல் 11 முதல் ஆகஸ்ட் 8 வரை 10 மாநிலங்களின் 5.22 லட்சத்துக்கும் அதிகமான ஹெக்டேர் பரப்பில் வெட்டுக்கிளிக் கட்டுப்பாட்டு நடவடிக்கைகள் மேற்கொள்ளப்பட்டுள்ளன.
      Posted On: 10 AUG 2020 4:42PM by PIB Chennai


    2020 ஏப்ரல் 11 தொடங்கி ஆகஸ்ட் 8 வரை , ராஜஸ்தான் , மத்தியப் பிரதேசம் , குஜராத் , பஞ்சாப் , உத்தரப் பிரதேசம் , அரியானா ஆகிய மாநிலங்களில் , 2,58,406 ஹெக்டேர் பரப்பில் , வெட்டுக்கிளி வட்டார அலுவலகங்களால் கட்டுப்பாட்டு நடவடிக்கைகள் எடுக்கப்பட்டுள்ளன . ஆகஸ்ட் 9, 2020 வரை , ராஜஸ்தான் , மத்தியப் பிரதேசம் , குஜராத் , பஞ்சாப் , உத்தரப்பிரதேசம் , மகாராஷ்டிரா , சத்தீஸ்கர் , அரியானா , உத்தரகாண்ட் , பீகார் ஆகிய மாநிலங்களில் , 2,64, 491 ஹெக்டேர் பரப்பில் வெட்டுக்கிளிக் கட்டுப்பாட்டு நடவடிக்கைகள் மேற்கொள்ளப்பட்டுள்ளன .


    நேற்று பகல் மற்றும் இரவு நேரங்களில் , ராஜஸ்தானின் பார்மர் , ஜோத்பூர் , பிக்கானிர் , நாகவுர் , சுரு , அனுமான்கர் , ஶ்ரீ கங்காநகர் ஆகிய 7 மாவட்டங்களில் , 46 இடங்களிலும் , குஜராத் மாநிலம் கட்ச் மாவட்டத்தின் ஒரு இடத்திலும் வெட்டுக்கிளிகளுக்கு எதிரான நடவடிக்கைகள் எல்சிஓ - க்களால் எடுக்கப்பட்டன .


    ராஜஸ்தான் , குஜராத் ஆகிய மாநிலங்களில் , தற்போது , 104 கட்டுப்பாட்டுக் குழுக்கள் , தெளிப்பு வாகனங்களுடன் பணியில் ஈடுபடுத்தப்பட்டுள்ளன . மேலும் , 200- க்கும் அதிகமான மத்திய அரசுப் பணியாளர்களும் வெட்டுக்கிளிக் கட்டுப்பாட்டு நடவடிக்கைகளில் ஈடுபட்டுள்ளனர் . மேலும் , ராஜஸ்தானின் , பார்மர் , ஜெய்சால்மர் , பிக்கானிர் , நாகவுர் , பாலோடி ஆகியவற்றில் , உயர்ந்த மரங்களில் வெட்டுக்கிளிகளை அழிக்கும் வகையில் , பூச்சிக் கொல்லிகளைத் தெளித்து , சிறப்பான செயல்பாட்டுக்காக , 15 ட்ரோன்களும் இதில் ஈடுபடுத்தப்பட்டுள்ளன . தேவைக்கு ஏற்ப ராஜஸ்தானின் , பாலைவனப் பகுதிகளில் மணி ஹெலிகாப்டரும் பயன்படுத்தப்படுகிறது . எம்ஐ -17 ரக ஹெலிகாப்டர் மூலம் வெட்டுக்கிளி அழிப்பு நடவடிக்கையில் இந்திய விமானப்படையும் ஈடுபட்டுள்ளது .


    மத்தியப்பிரதேசம் , குஜராத் , உத்தரப்பிரதேசம் , மகாராஷ்டிரா , சத்தீஸ்கர் , அரியானா , பீகார் ஆகிய மாநிலங்களில் , குறிப்பிடத்தக்க அளவுக்கு பயிர் இழப்பு இல்லை என கூறப்படுகிறது . இருப்பினும் , ராஜஸ்தானின் சில மாவட்டங்களில் சிறு அளவுக்கு பயிர் இழப்பு ஏற்பட்டுள்ளதாகத் தகவல்கள் வந்துள்ளன .


    நேற்று (9.08.2020) , ராஜஸ்தானின் பார்மர் , ஜோத்பூர் , பிக்கானிர் , நாகவுர் , சுரு , அனுமான்கர் , ஶ்ரீ கங்காநகர் ஆகிய இடங்களிலும் , குஜராத் மாநிலம் கட்ச் மாவட்டத்திலும் , வெட்டுக்கிளிகள் பரவலாக இருந்தது தெரிய வந்தது .


    உணவு மற்றும் விவசாய அமைப்பின் 2020 ஆகஸ்ட் 7 , வெட்டுக்கிளி நிலவரப்படி , ஆப்பிரிக்காவின் ஹார்ன் , ஏமன் உள்ளிட்ட பல்வேறு நாடுகளில் பாலைவன வெட்டுக்கிளிகள் தொடர்ந்து கூட்டம் கூட்டமாக இருப்பதும் , இந்தியா - பாகிஸ்தான் எல்லையின் இருபக்கத்திலும் கோடை இனப்பெருக்கம் நடைபெற்று வருவதும் தெரிய வந்திருப்பதாகக் கூறப்பட்டுள்ளது .


    தென் மேற்கு ஆசிய நாடுகளின் ( ஆப்கானிஸ்தான் , இந்தியா , ஈரான் , பாகிஸ்தான் ) பாலைவன வெட்டுக்கிளிகள் குறித்த வாராந்திர மெய்நிகர் கூட்டத்திற்கு எப்ஏஓ ஏற்பாடு செய்துள்ளது . இதுவரை , இந்த ரநாடுகளின் தொழில்நுட்ப அதிகாரிகளின் 20 மெய்நிகர் கூட்டங்கள் நடைபெற்றுள்ளன .


    ------------------------------------------------------------


    

    
    (Release ID: 1644901) Visitor Counter : 9
    
    
      Read this release in: Urdu , English , Hindi , Manipuri , Punjabi