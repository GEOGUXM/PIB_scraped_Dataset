      சாலைப் போக்குவரத்து மற்றும் நெடுஞ்சாலைத்துறை அமைச்சகம்

      உள்கட்டமைப்பு மற்றும் எம்எஸ்எம்இ பிரிவில் சர்வதேச முதலீட்டை அதிகரிக்க கட்கரி வலியுறுத்தல்
      Posted On: 12 AUG 2020 3:20PM by PIB Chennai


    இந்திய நெடுஞ்சாலைகள் மற்றும் குறு , சிறு , நடுத்தரத் தொழில் ( எம்எஸ்எம்இ ) பிரிவில் , சர்வதேச நிறுவனங்கள் மற்றும் அமைப்புகளின் முதலீட்டை அதிகரிக்க வேண்டும் என்று மத்திய சாலைப்போக்குவரத்து , நெடுஞ்சாலை , குறு , சிறு , நடுத்தரத் தொழில் துறை அமைச்சர் திரு . நிதின் கட்கரி வலியுறுத்தியுள்ளார் . இந்தியப் பொருளாதாரத்தின் வளர்ச்சி எந்திரங்களாக வாகனத் தொழில் மற்றும் எம்எஸ்எம்இ துறைகள் விளங்குவதாக அவர் கூறினார் .


    வர்த்தக முதலீடு மற்றும் சாலை உள்கட்டமைப்பு மற்றும் எம்எஸ்எம்இ பிரிவில் ஒத்துழைப்பு குறித்த இந்திய - ஆஸ்திரேலிய வர்த்தக சபை மற்றும் உமன்னோவடர் கூட்டத்தில் உரையாற்றிய அமைச்சர் சாலைப்பாதுகாப்புப் பிரிவில் இந்தியாவும் , ஆஸ்திரேலியாவும் ஏற்கனவே ஒத்துழைப்பு அளித்து வருவதாகக் குறிப்பிட்டார் . இந்த ஒத்துழைப்பு சாலைகளின் சிறந்த வடிவமைப்பு மற்றும் மக்களுக்கு விழிப்புணர்வு வாய்ப்புகளை வழங்கி வருகிறது என அவர் கூறினார் . இந்திய சாலைப்பாதுகாப்பு மதிப்பீட்டுத் திட்டத்தின் கீழ் , 21000 கி . மீ சாலைகள் மதிப்பிடப்பட்டுள்ளன . சுமார் 3000 கி . மீ தூரச் சாலை தொழில்நுட்பத்தின் கீழ் மேம்படுத்தப்பட்டுள்ளன . சிறந்த சாலைப் பொறியியலும் , பொதுமக்களின் விழிப்புணர்வு அதிகரிப்பும் , முன்னேற்றத்தைக் கொண்டு வந்திருப்பதாக அவர் தெரிவித்தார் . இந்த மேம்பாட்டுத் திட்டங்கள் 50 சதவீத சாலை விபத்துக்களைக் குறைக்கும் என மதிப்பிடப்பட்டுள்ளதாக அவர் கூறினார் . 2030- ஆம் ஆண்டு வாக்கில் , சாலை விபத்து இறப்புகள் இல்லாத நிலையை உருவாக்க வேண்டும் என்பது நமது நோக்கமாகும் என்று திரு . கட்கரி கூறினார் .


    சாலை விபத்துகளைக் குறைக்க தமது அமைச்சகம் பல்வேறு முன்முயற்சிகளை எடுத்துள்ளதாக திரு . கட்கரி தெரிவித்தார் . இந்தப் பிரச்சாரத்துக்காக , உலக வங்கியும் , ஆசிய வளர்ச்சி வங்கியும் தலா ரூ .7000 கோடி வழங்க உறுதியளித்துள்ளன . சமூக விழிப்புணர்வு , கல்வி , அவசரகாலச் சேவைகளில் முன்னேற்றம் , மருத்துவக் காப்பீடு அறிவுறுத்தல் , அதிக மருத்துவமனை வசதி உள்ளிட்டவை சாலைப்பாதுகாப்பு இலக்குகளை நோக்கி நாடு முன்னேறி வருகிறது என்று அவர் கூறினார் . இந்தியாவில் போக்குவரத்துப் பிரிவில் அனைத்து அம்சங்களையும் உள்ளடக்கி , 2019 மோட்டார் வாகனச் சட்டம் கொண்டு வரப்பட்டுள்ளதாக அவர் குறிப்பிட்டார் .


    கிராமங்கள் , விவசாயம் , பழங்குடியினர் பிரிவுகளில் வேலை வாய்ப்புகளை வழங்குவதில் அரசு கவனம் செலுத்தி வருவதாக அமைச்சர் கூறினார் . வருங்காலத்தில் , இந்தியாவின் பொருளாதாரத்தை எம்எஸ்எம்இ பிரிவு முன்னெடுத்துச் செல்லும் என்று அவர் உறுதிபடத் தெரிவித்தார் . காப்பீடு , ஓய்வூதியம் , பங்குப் பொருளாதாரத்தில் மிகப் பெரிய வாய்ப்புகள் உள்ளதால் , உள்கட்டமைப்பு மற்றும் காப்பீட்டுத் துறைகள் முதலீடுகளுக்காக திறந்து விடப்பட்டுள்ளன என்று அவர் கூறினார் . எம்எஸ்எம்இ விரைவில் மூலதனச் சந்தையில் பங்கெடுக்கும் என அவர் தெரிவித்தார் .


    இந்த நிகழ்ச்சியில் , ஆஸ்திரேலியத் துணைப் பிரதமர் திரு . மிக்கேல் மெக்கொர்மாக் உரையாற்றினார் . இந்தியச் சாலைப் பிரிவில் , குறிப்பாக சாலைப் பாதுகாப்பு பிரிவு வளர்ச்சி மற்றும் மேம்பாட்டில் பங்கு வகிக்க ஆஸ்திரேலியா ஆர்வமாக உள்ளது என அவர் தெரிவித்தார் .


    *****

    
    
    (Release ID: 1645353) Visitor Counter : 9
    
    
      Read this release in: Malayalam , English , Urdu , Hindi , Assamese , Manipuri , Bengali , Punjabi , Telugu