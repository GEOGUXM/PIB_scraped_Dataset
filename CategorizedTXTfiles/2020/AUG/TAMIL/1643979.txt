      ஜல்சக்தி அமைச்சகம்

      இந்திய நீர்வளங்கள் தகவல் முறைமையின் புதிய வெர்சனை ஜல சக்தி அமைச்சகம் தொடங்கியது
      Posted On: 06 AUG 2020 4:32PM by PIB Chennai


    இந்திய நீர்வளங்கள் முறைமையின் (India-WRIS) புதிய பதிப்பை மத்திய ஜல சக்தி அமைச்சகம் தொடங்கியது. இதில் புதிய செயல்பாட்டு வசதிகளும் , அம்சங்களும் சேர்க்கப்பட்டுள்ளன. மக்கள் அனைவரும் இதை அணுகலாம். www.indiawris.gov.in என்ற இணையதளத்தில் இதைக் காணலாம். நீர்வளம் தொடர்பான தகவல்கள் இதன் முதன்மைப் பக்க அறிவிப்பில் இடம் பெற்றிருக்கும். மழைப் பொழிவு , ஆறுகளில் நீர் அளவு மற்றும் திறந்துவிடப் பட்டுள்ள நீரின் அளவு , நீர் நிலைகள் பற்றிய தகவல்கள் , நிலத்தடி நீர் வளம் , நீர்த்தேக்கங்கள் , ஆவியாதல் நிலை , மண்ணின் ஈரத்தன்மை குறித்த தகவல்கள் இதில் இடம் பெற்றிருக்கும். நீர் வள திட்டங்கள் , நீர்நிலைகள் , நீர் - வானிலை தகவல்களும் இதில் இருக்கும். GIS லேயர் எடிட்டிங் செய்யத் தேவையான அம்சங்களும் இதில் இருக்கும்.


    வாழ்வுக்கும் வளர்ச்சிக்கும் முக்கியமான தேவையாக தண்ணீர் இருக்கிறது. தண்ணீரை சிக்கனமாகப் பயன்படுத்த வேண்டியது மிகவும் முக்கியமானதாக உள்ளது. குறிப்பாக மக்கள் தொகை பெருகும்நிலையில் , நகரமயமாக்கல் மற்றும் அது தொடர்பான வளர்ச்சிகள் அதிகரிக்கும்போது , இயற்கை வளங்கள் மீதான அழுத்தம் அதிகரிக்கிறது. எந்தவொரு வளத்தையும் பயன்படுத்துதல் குறித்து நல்ல திட்டமிடல் செய்வதற்கு , வலுவான அடிப்படைத் தகவல்களும் , நம்பகமான தகவல் முறைமையும் தேவைப்படுகிறது. இந்தத் தேவையைக் கருத்தில் கொண்டு , தேசிய நீரியல் திட்டத்தின் கீழ் 2019 ஜூலை மாதம் இந்திய நீர்வளங்கள் தகவல் முறைமையின் முதலாவது வெர்சனை மத்திய ஜல சக்தி அமைச்சகம் தொடங்கியது. அப்போதிருந்து இதில் புதிய செயல்பாட்டு வசதிகளும் , அம்சங்களும் சேர்க்கப்பட்டு வந்தன.


    ****

    
    
    (Release ID: 1643979) Visitor Counter : 10
    
    
      Read this release in: English , Urdu , Hindi , Marathi , Bengali , Manipuri , Punjabi