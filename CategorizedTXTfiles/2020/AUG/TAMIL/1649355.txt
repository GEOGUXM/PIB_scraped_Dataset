      சிறப்பு சேவைகள் மற்றும் கட்டுரைகள்

      விளையாட்டு அறிவியலில் விரைவில் உலகத்தின் மையமாக இந்தியா மாறும் -புதுவைப் பல்கலைக்கழக பேராசிரியர் இளையராஜா தகவல்
      Posted On: 28 AUG 2020 8:29PM by PIB Chennai


    இந்தியாவில் விளையாட்டுக்கான அக்கறையும் கவனமும் அதிகரித்து வருகின்றது . விளையாட்டு சார்ந்த படிப்புகளும் வேலைவாய்ப்புகளும்கூட அதிகரித்து வருகின்றன . மேலும் விளையாட்டு வீரர்களுக்கு மதிப்பும் மரியாதையும் கூடி வருகின்றது . விளையாட்டை பொழுது போக்காகப் பார்க்காமல் தொழிலாக இன்றை ய இளைஞர்கள் பார்க்கத் தொடங்கி உள்ளனர் . எனவே விளையாட்டு அறிவியலில் (SPORTS SCIENCES) மிக விரைவில் இந்தியா உலகத்தின் மையமாக மாறும் என்று புதுவைப் பல்கலைக்கழக உடற்கல்வி மற்றும் விளையாட்டுக்கள் துறை பேராசிரியர் டாக்டர் எம் . இளையராஜா தெரிவித்தார் .


    மத்திய அரசின் பு துச்சேரி மக்கள் தொடர்பு கள அலுவலகமும் புதுச்சேரி மாநில நாட்டுநலப் பணித்திட்ட பிரிவும் மண்டல சித்த மருத்துவ ஆராய்ச்சி நிலையமும் இணைந்து இன்று பிற்பகல் நடத்திய “ தேசிய விளாயாட்டுக்கள் தினம் மற்றும் ஃபிட் இந்தியா இயக்கம் ” குறித்த காணொளி கருத்தரங்கில் சிறப்புரை ஆற்றிய போது திரு இளையராஜா இவ்வாறு தெரிவித்தார் .


    இந்தியாவில் தொற்று நோய்க l ஓரளவு கட்டுப்பாட்டுக்குள் இருந்தாலும் தொற்றாத நோய்கள் இப்போது அதிகரித்து வருகின்றன . உடல் உழைப்பு குறையும் போதும் கை , கால் இயக்கங்கள் குறையும் போதும் இந்தத் தொற்றாத நோய்கள் அதிகரிக்கின்றன . உடல் உழைப்பு சார்ந்த நடவடிக்கைகளில் ஈடுபடாவிட்டாலும் உடற்பயிற்சியையும் விளையாட்டையும் தினசரி பழக்கமாக்கிக் கொண்டால் தொற்றா நோய்கள் வராமல் உடலைக் காத்துக் கொள்ளலாம் . ஜோக்கோவிச் மற்றும் உசேன் போல்ட் போன்ற விளையாட்டு வீரர்களுக்கும் கூட கொரோனா வைரஸ் தொற்று ஏற்படுகிறது . எனவே நமக்கு கொரோனா வைரஸ் தொற்று ஏற்படாமல் நாம் மிகவும் கவனமுடன் இருக்க வேண்டும் என்று இளையராஜா மேலும் கேட்டுக் கொண்டார் .


    நிகழ்ச்சியில் சென்னை மண்டல மக்கள் தொடர்பு அலுவலக இணை இயக்குனர் ஜெ . காமராஜ் அறிமுகவுரை ஆற்றினார் . யோகா மற்றும் தியானம் போன்றவை மனதை ஒருமுகப்படுத்துவதை வலியுறுத்துகின்றன . மனம் பண்படுத்தப்பட்டால்தான் உடல் வலிமை பெறும் . உடலைக் கட்டுப்படுத்தும் ஆற்றல் மனதுக்கு இருப்பதினால் உடலையும் மனதையும் ஒரு சேர நாம் ஆரோக்கியமாக வைத்திருக்க வேண்டும் என்று காமராஜ் தனது உரையில் குறிப்பிட்டார் .


    மாநில நாட்டு நலப்பணித்திட்ட தொடர்பு அலுவலர் முனைவர் ப . குழந்தைசாமி நிகழ்ச்சிக்கு தலைமை வகித்தார் . நகரப் பகுதிகளில் உள்ளவர்கள் தினசரி மிதிவண்டி ஓட்டினால் அதுவே மிகப் பெரிய உடற்பயிற்சியாக அமையும் . விளையாட்டு என்ற உடனேயே இன்றைய மாணவர்களுக்குக் கணினி விளையாட்டுகள்தான் நினைவில் வருகின்றன . கணினி விளையாட்டுக்கு இன்றைய தலைமுறையினர் அடிமையாகி வருகின்றனர் . கணினியால் கண்பார்வையை இழந்து விடக்கூடாது என்று முனைவர் குழந்தைசாமி தெரிவித்தார்


    புதுச்சேரி அரசின் விளையாட்டுக்கள் மற்றும் இளையோர் நலன் துணை இயக்குனர் திரு . பி . நரசிங்கம் கருத்துரை ஆற்றினார் . விளையாட்டுகளுக்கு அரசு ஊக்கமளித்து வருகிறது . இன்றைய மாணவர்களும் இளைஞர்களும் தங்கள் உடல் திறனை வலுப்படுத்திக் கொண்டு விளையாட்டுக்களில் ஈடுபட வேண்டும் என்று நரசிங்கம் தனது உரையில் கேட்டுக் கொண்டார் .


    மண்டல சித்த மருத்துவ ஆராய்ச்சி நிலையத்தின் ஆராய்ச்சி அலுவலரும் நிர்வாக அதிகாரியுமான டாக்டர் ஆ . இராஜேந்திரகுமார் தனது சிறப்புரையில் ஃபிட் இந்தியா இயக்கமானது மக்கள் இயக்கமாக மாற வேண்டும் என்று கேட்டுக் கொண்டார் . இன்றைய தலைமுறையினர் உணவில் அதிக அளவில் கவனம் செலுத்த வேண்டும் . உண்ணக் கூடியவை எவை , உண்ணக் கூடாதவை எவை என்ற தெளிவான அறிவு அவர்களுக்கு வேண்டும் . மேலும் குழந்தைகளுக்கும் மாணவர்களுக்கும் விளையாடுவதற்கு ஏற்ற சூழ்நிலையை ஏற்படுத்தித் தர வேண்டும் என்று டாக்டர் ராஜேந்திர குமார் மேலும் கேட்டுக் கொண்டார் .


    ம ண்டல சித்த மருத்து ஆராய்ச்சி நிலையத்தின் ஆராய்ச்சி அலுவலர் டாக்டர் அ . லாவண்யா பாரம்பரிய விளையாட்டுக்களின் முக்கியத்துவம் குறித்து எடுத்துரைத்தார் . உடற்பயிற்சி என்பது பொழுது போக்கல்ல . மாறாக அது உடலின் வெளியுறுப்புகள் , உள்ளுறுப்புகள் மற்றும் மனம் ஆகியவற்றின் ஒருங்கிணைந்த ஒருமுகப்படுத்தும் செயல் ஆகும் . இன்றைய நமது அடுப்பங்கரை தனது அடையாளத்தை இழந்துள்ளது . அதனாலேயே நாம் பல நோய்களுக்கு ஆளாகிறோம் . உடலுழைப்பு இருந்தால் ஹார்மோன் சுரப்பு சம நிலையில் இருக்கும் என்று டாக்டர் லாவண்யா தெரிவித்தார் .


    வரவேற்புரை ஆற்றிய மக்கள் தொடர்பு களஅலுவலக உதவி இயக்குனர் முனைவர் தி . சிவக்குமார் கடந்த ஆண்டு ஆகஸ்ட் மாதம் தொடங்கப்பட்ட ஃபிட் இந்தியா இயக்கமானது பள்ளிக்கூடங்களுக்கு உடற்பயிற்சி மற்றும் விளையாட்டு வசதிகளின் அடிப்படையில் தகுதிச் சான்றதழ்களை வழங்கி வருகிறது . ஃபிட் இந்தியா கொடிச் சான்றிதழை புதுச்சேரி மாநிலத்தில் இதுவரை 194 பள்ளிகள் பெற்றுள்ளன . மூன்று நட்சத்திர சான்றிதழுக்கு 50 பள்ளிக்கூடங்களும் ஐந்து நட்சத்திர சான்றிதழுக்கு 16 பள்ளிக் கூடங்களும் விண்ணப்பித்து உள்ளன என்று சிவக்குமார் தனது உரையில் குறிப்பிட்டார் .


    களவிளம்பர உதவி அலுவலர் திரு மு . தியாகராஜன் நன்றி கூறினார் . நிகழ்ச்சியில் நாட்டுநலப்பணித்திட்ட அலுவலர்கள் , மாணவர்கள் , பேராசிரியர்கள் , தொண்டுநிறுவன பிரதிநிதிகள் மற்றம் அங்கன்வாடி பணியாளர்கள் கலந்த கொண்டனர் .

                                                           
  டாக்டர் ஆ . இராஜேந்திரகுமார்                             
                                                           
                                                           
  டாக்டர் அ . லாவண்யா                                      
                                                           
                                                           
  மண்டல சித்த மருத்துவ ஆராய்ச்சி நிறுவனம் , புதுச்சேரி     
                                                           
                                                           
                                                           
  முனைவர் . எம் . இளையராஜா                                 
                                                           
                                                           
  பேராசிரியர்                                              
                                                           
                                                           
  உடற்கல்வி & விளையாட்டுகள் துறை , புதுச்சேரி பல்கலைக்கழகம்
                                                           
                                                           
                                                           
  கணொளிக் கருத்தரங்கக் காட்சி                              
                                                           
                                                           
                                                           
  முனைவர் . ப . குழந்தைசாமி                                
                                                           
                                                           
  மாநில என் . எஸ் . எஸ் . தொடர்பு அலுவலர் , புதுச்சேரி     
                                                           
                                                           
                                                           
  திரு . ஜெ . காமராஜ்                                      
                                                           
                                                           
  இணை இயக்குனர்                                            
                                                           
                                                           
  மண்டல மக்கள் தொடர்பு அலுவலகம்                            
                                                           
                                                           
  சென்னை                                                   
                                                           
                                                           
                                                           
  திரு . பி நரசிங்கம்                                      
                                                           
                                                           
  துணை இயக்குனர்                                           
                                                           
                                                           
  விளையாட்டு & இளையோர் நலன்                                
                                                           
                                                           
  புதுச்சேரி                                               
                                                           
                                                           
    
    
    (Release ID: 1649355) Visitor Counter : 2