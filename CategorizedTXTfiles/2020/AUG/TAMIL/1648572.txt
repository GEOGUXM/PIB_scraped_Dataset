      பணியாளர் நலன், பொதுமக்கள் குறை தீர்ப்பு மற்றும் ஓய்வூதியங்கள் அமைச்சகம்

      அகில இந்திய அளவில் 2019 சிவில் சர்வீஸ் தேர்வில் வெற்றி பெற்றவர்களுடன் மத்திய அமைச்சர் டாக்டர்.ஜித்தேந்திர சிங் கலந்துரையாடல்
      Posted On: 25 AUG 2020 5:48PM by PIB Chennai


    வடகிழக்குப் பிராந்திய மேம்பாடு ( தனிப்பொறுப்பு ), பிரதமர் அலுவலகம் , பணியாளர் நலன் , பொதுமக்கள் குறைதீர்வு , ஓய்வூதியம், அணுசக்தி , விண்வெளித்துறை மத்திய இணையமைச்சர் டாக்டர்.ஜித்தேந்திர சிங் இன்று புதுதில்லியில் , அண்மையில் வெளியிடப்பட்ட 2019 ஐஏஎஸ் / சிவில் தேர்வுகளில் அகில இந்திய அளவில் உயர் இடம் பிடித்து வெற்றி பெற்றவர்களுடன் கலந்துரையாடினார் . இதில் , அகில இந்திய அளவில் முதல் இடம் பிடித்த ஹரியானாவைச் சேர்ந்த பிரதீப் சிங் , இரண்டாம் இடம் பிடித்த தில்லியைச் சேர்ந்த ஜதின் கிஷோர் , மூன்றாம் இடத்தில் வெற்றி பெற்ற உத்தரப்பிரதேசத்தைச் சேர்ந்த பிரதீபா வர்மா ஆகியோர் இடம் பெற்றிருந்தனர் .


    இந்தக் கலந்துரையாடலின் போது , கடந்த ஐந்து ஆண்டுகளாக , மத்தியப் பணியாளர் மற்றும் பயிற்சித் துறையில் புதிய வழக்கத்தை தாம் அறிமுகப்படுத்தியதாக டாக்டர்.ஜித்தேந்திர சிங் கூறினார் . அகில இந்திய அளவில் முன்னணி இடங்களைப் பிடித்தவர்களை பணியாளர் நலத்துறைத் தலைமையகத்துக்கு நேரடியாக அழைத்துப் பாராட்டுவதுடன் , அவர்களுக்கு சான்றிதழ்களையும் வழங்கி வந்தவதாக அவர் கூறினார் . நோய்த்தொற்று பரவல் விதிக்கப்பட்டுள்ள கட்டுப்பாடுகள் காரணமாக , இந்த ஆண்டு அதே வடிவில் நிகழ்ச்சி நடைபெற முடியாமல் போனது . இதனால் , இந்த நிகழ்ச்சி காணொளிக் காட்சி மூலம் நடைபெற்றது . பல்வேறு பகுதிகளில் இருந்து முதலிடங்களைப் பிடித்தவர்கள் அவரக்ளது சொந்த இடங்களிலிருந்து கலந்து கொண்டனர் .


    தொற்றுப்பரவல் நேரத்தில் எந்த ஒரு வேலையும் தடைபடக்கூடாது என்ற மோடி அரசின் எதிர்பார்ப்பைப் பூர்த்தி செய்துள்ளதாக பணியாளர் நலன் மற்றும் பயிற்சித் துறையை டாக்டர்.ஜித்தேந்திர சிங் பாராட்டினார் . இன்றைய கூட்டமும் இதற்கு எடுத்துக்காட்டு என்று அவர் கூறினார் .


    கடந்த சில ஆண்டுகளாக , இத்தேர்வுகளில் வெற்றி பெறுபவர்களை வைத்துப் பார்க்கும் போது , மக்கள்தொகை ரீதியில் மாற்றம் ஏற்பட்டிருப்பது தெரியவந்துள்ளதாக டாக்டர்.ஜித்தேந்திர சிங் குறிப்பிட்டார் . பத்தாண்டுகளுக்கு முன்பு , அதிக மதிப்பெண் பெற்று வெற்றி பெறுபவர்கள் தொடர்ந்து இந்தியாவின் குறிப்பிட்ட சில மாநிலங்களைச் சேர்ந்தவர்களாகவே இருப்பார்கள் என்று கூறிய அவர் , இன்று அரியானா , பஞ்சாப் , ஜம்மு காஷ்மீர் யூனியன் பிரதேசத்தைச் சேர்ந்தவர்கள் வெற்றி பெற்றிருப்பது ஒப்பீட்டு அளவில் புதிய அதிசய நிகழ்வு என்று கூறினார் . இதுபோல , ஒவ்வொரு வருடமும் முதல் மூன்று இடம் பிடித்தவர்களில் , பெண்கள் இடம் பிடிப்பது வாடிக்கை என்று அவர் கூறினார் .


    இந்த ஆண்டு முதலிடம் பிடித்த 25 பேரில் 12 பேர் பொறியாளர்கள் என்பதை டாக்டர்.ஜித்தேந்திர சிங் சுட்டிக்காட்டினார் . இது , அவர்களுக்கு ஒதுக்கப்படும் மோடி அரசின் சிறப்புத் திட்டங்களில் மதிப்பு மிக்கப் பணியை மேற்கொள்ள உதவும் என அவர் நம்பிக்கை தெரிவித்தார் .

    
    
    (Release ID: 1648572) Visitor Counter : 8
    
    
      Read this release in: Punjabi , Telugu , Assamese , English , Urdu , Hindi , Marathi , Bengali , Manipuri