      சுகாதாரம் மற்றும் குடும்ப நலத்துறை அமைச்சகம்

      இந்திய உணவுப் பாதுகாப்பு மற்றும் தர ஆணையத்தின் `சரியாக உண்ணுங்கள் சவால் அறிமுக நிகழ்ச்சியில் டாக்டர். ஹர்ஷ்வர்தன் இணையம் முலம் பேசினார்
      Posted On: 19 AUG 2020 5:47PM by PIB Chennai


    `சரியாக உண்ணுங்கள்’ சவாலின் ஒரு பகுதியாக இந்திய உணவு பாதுகாப்பு மற்றும் தர ஆணையத்தால் இணைய வழியில் நடத்தப்பட்ட அறிமுக நிகழ்ச்சிக்கு மத்திய சுகாதாரம் மற்றும் குடும்ப நல அமைச்சர் டாக்டர் . ஹர்ஷ்வர்தன் தலைமை தாங்கினார் . ' சரியாகச் சாப்பிடு இந்தியா ' செயல்பாடுகளை நாடு முழுவதும் அதிகப்படுத்த பங்குதாரர்களுக்கு உதவும் வகையில் இந்திய உணவுப் பாதுகாப்பு மற்றும் தர ஆணையத்தின் ' சரியாகச் சாப்பிடு இந்தியா ' கையேட்டையும் eatrightindia.gov.in என்னும் இணையதளத்தையும் அவர் தொடங்கி வைத்தார் . மத்திய சுகாதாரம் மற்றும் குடும்ப நல இணை அமைச்சர் திரு . அஷ்வினி குமார் சௌபேவும் நிகழ்ச்சியில் கலந்து கொண்டார் .


    மத்திய சுகாதாரம் மற்றும் குடும்ப நல அமைச்சகத்தின் கீழ் இயங்கும் இந்திய உணவுப் பாதுகாப்பு மற்றும் தர ஆணையத்தால் தொடங்கப்பட்ட ' சரியாகச் சாப்பிடு இந்தியா ' இயக்கம் , பாதுகாப்பான , ஆரோக்கியமான மற்றும் நிலைத்திருக்கக் கூடிய உண்ணும் பழக்கங்கள் குறித்து மக்களிடையே விழிப்புணர்ச்சியை ஏற்படுத்தி வருகிறது . இதன் குறிக்கோள்களை முழுவதும் எட்டவும் , இந்தத் திட்டத்தை மக்கள் இயக்கமாக மாற்றவும் , வருடாந்திர பிரத்யேகப் போட்டியான சரியாக உண்ணும் சவாலை இந்திய உணவுப் பாதுகாப்பு மற்றும் தர ஆணையம் சமீபத்தில் அறிவித்தது . 197 மாவட்டங்கள் மற்றும் நகரங்களில் அறிவிக்கப்பட்டுள்ள இந்தப் போட்டியின் நோக்கம் உணவுப் பாதுகாப்பு மற்றும் ஒழுங்குமுறைச் சூழலை வலுப்படுத்துவதும் , சிறப்பான உணவுத் தேர்வுகளை செய்ய நுகர்வோரை வலியுறுத்தி அவர்களிடையே விழிப்புணர்வை ஏற்படுத்துவதும் ஆகும் . உணவுப் பாதுகாப்பு ஆணையர்கள் மற்றும் மாவட்ட நீதிபதிகள் மற்றும் நகரங்களின் நியமிக்கப்பட்ட அலுவலர்கள் உள்ளிட்ட மாவட்ட அலுவலர்களும் இந்த இணையப் பட்டறையில் கலந்து கொண்டனர் .


    ' சரியாகச் சாப்பிடு இந்தியா ' செயல்பாடுகளை தங்களது அதிகாரத்துக்குட்பட்ட பகுதிகளில் செயல்படுத்துவதில் அலுவலர்களுக்கு உதவும் பயனுள்ள விவரப் புத்தகமான ' சரியாகச் சாப்பிடுங்கள் ' கையேட்டை வெளியிட்ட டாக்டர் , ஹர்ஷ் வர்தன் , " உணவு என்பது பசி மட்டும் ருசி சம்பந்தப்பட்டது மட்டுமே அல்ல , சுகாதாரம் மற்றும் ஊட்டச்சத்து பற்றியதும் ஆகும் . ஒற்றை லட்சியம் ஒன்றை அடைவதற்கு பெரிய உணவகங்களின் சமையல் வல்லுநர்கள் முதல் சாலையோர உணவக முதலாளிகள் வரையிலானவர்களை ஒரே குடையின் கீழ் கொண்டு வருவதால் இந்த நிகழ்ச்சி புதுமையானதாகும் ," என்றார் .


    பங்கேற்ற 197 மாவட்டங்கள் மற்றும் நகரங்களின் அதிகாரிகளிடம் உரையாடிய அவர் , இந்தப் பிரச்சாரத்தின் தேவையை வலியுறுத்தினார் . இந்தியாவில் வாழும் 135 கோடி மக்களில் , 196 மில்லியன் பேர் தீவிர பசியால் பாதிக்கப்பட்டுள்ளவர்கள் என்றும் 180 மில்லியன் பேர் உடல் பருமனால் அவதிப்படுவதாகவும் கூறினார் . 47 மில்லியன் குழந்தைகள் வளர்ச்சி குன்றியவர்கள் என்றும் , 25 மில்லியன் வீணடிப்பதாகவும் அவர் தெரிவித்தார் . 500 மில்லியன் பேர் நுண் ஊட்டச்சத்துக் குறைபாடு உடையவர்கள் மற்றும் 100 மில்லியன் பேர் உணவு தொடர்பான நோய்களால் அவதிப்படுவர்கள் என்றும் அவர் கூறினார் . " உணவை முன்னிலைப்படுத்துதல் , ஊட்டச்சத்து , உண்பது மற்றும் உணவுப் பழக்கங்கள் குறித்த விழிப்புணர்வை ஏற்படுத்துதல் மற்றும் இவற்றின் சவால்களை எதிர்கொள்வது ஆகியவற்றின் மீதான நமது கவனத்தை இந்த இயக்கம் கூர்மைப்படுத்தும் ," என்று அவர் மேலும் கூறினார் . உணவை வீணடித்தல் மற்றும் உணவை வழங்குதலில் இருக்கும் சிக்கல் மீதும் கூர்மையான கவனத்தை இது ஏற்படுத்தும்


    இறப்பைக் கட்டுப்படுத்துவதில் ஆரோக்கியமான உணவு மற்றும் ஊட்டச்சத்தின் முக்கிய பங்கைப் பற்றியும் டாக்டர் . ஹர்ஷ் வர்தன் மேலும் பேசினார் .

    
    
    (Release ID: 1647196) Visitor Counter : 8
    
    
      Read this release in: Punjabi , English , Urdu , Marathi , Hindi , Manipuri , Bengali , Telugu