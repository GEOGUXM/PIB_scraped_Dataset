      ரசாயனம் மற்றும் உரங்கள் அமைச்சகம்

      கரீப் பருவத்துக்காக பாக்ட் நிறுவனத்தால் இறக்குமதி செய்யப்பட்ட இரண்டாவது எம் ஓ பி சரக்கு (27000 மெட்ரிக் டன்) தூத்துக்குடி துறைமுகத்தை வந்தடைந்தது.
      
      இந்த பருவத்தில் விவசாயிகளின் தேவையை பூர்த்தி செய்ய நிறுவனம் நடவடிக்கைகளை எடுத்து வருகிறது.

      Posted On: 22 AUG 2020 5:15PM by PIB Chennai

    நடப்பு நிதியாண்டின் முதல் ஐந்து மாதங்களில் உற்பத்தி மற்றும் சந்தைப்படுத்துதலில் உற்சாகமூட்டும் செயல்திறனை மத்திய ரசாயனங்கள் மற்றும் உர அமைச்சகத்தின் கீழ் இயங்கும் பொதுத்துறை நிறுவனமான பெர்டிலைசர்ஸ் அண்ட் கெமிக்கல்ஸ் திருவாங்கூர் லிமிடெட் (FACT) காட்டியுள்ளது . கரீப் பருவத்துக்காக பாக்ட் நிறுவனத்தால் இறக்குமதி செய்யப்பட்ட இரண்டாவது ம்யூரியேட் ஆப் பொட்டாஷ் (MOP) சரக்கு (27000 மெட்ரிக் டன் ) தூத்துக்குடி துறைமுகத்தை நேற்று வந்தடைந்தது . சரக்கை இறக்கும் பணி நடந்து வருகிறது .


    எம் ஓ பி மற்றும் FACT- இன் முதன்மைப் பொருளான பாக்டம்போஸ் ( என் பி 20:20:013) ஆகியவற்றின் உரக் கலவை தென்னிந்திய விவசாயிகளால் விரும்பப்படுகிறது . முன்னதாக , ஒரு எம் ஓ பி மற்றும் ஒரு என் பி கே கலவை சரக்குகளை ஜுன் - ஜுலை மாதங்களில் நிறுவனம் இறக்குமதி செய்தது .


    கோவிட் பெருந்தொற்றுக்கு எதிரான போதுமான பாதுகாப்பு நடவடிக்கைகளை எடுத்து , தனது செயல்பாடுகளை நிறுவனம் மேம்படுத்தி வருவதாகத் தெரியவருகிறது . ஓரளவுக்கு நல்ல மழை விவசாயத்தை ஊக்கப்படுத்தியுள்ள சமயத்தில் , இந்த பருவத்தில் விவசாயிகளின் தேவையை பூர்த்தி செய்ய நிறுவனம் நடவடிக்கைகளை எடுத்து வருகிறது.


    


    ***

    
    
    (Release ID: 1647917) Visitor Counter : 7
    
    
      Read this release in: English , Urdu , Hindi , Manipuri , Punjabi , Telugu , Malayalam