      பழங்குடியினர் நலத்துறை அமைச்சகம்

      நாடு முழுவதும் உள்ள 31 மாநகரங்களில் 'நடமாடும் இந்தியப் பழங்குடிகள்' வாகனங்களைக் காணொளிக் காட்சி மூலம் திரு அர்ஜூன் முண்டா தொடங்கி வைத்தார்
      Posted On: 19 AUG 2020 2:21PM by PIB Chennai


    நாடு முழுவதும் உள்ள 31 மாநகரங்களில் ' நடமாடும் இந்தியப் பழங்குடிகள் ' வாகனங்களைக் காணொளிக் காட்சி மூலம் மத்திய பழங்குடியினர் விவகாரங்கள் அமைச்சர் திரு. அர்ஜூன் முண்டா இன்று தொடங்கி வைத்தார் . பழங்குடியினர் விவகாரங்கள் இணை அமைச்சர் திருமதி . ரேணுகா சிங் சருதா சிறப்பு விருந்தினராகக் கலந்து கொண்டார் . இந்தியப் பழங்குடியினர் கூட்டுறவு சந்தைப்படுத்துதல் வளர்ச்சிக் கூட்டமைப்புத் ( டிரைபெட் ) தலைவர் திரு . ரமேஷ் சந்த் மீனா , பழங்குடியினர் விவகாரங்கள் அமைச்சகச் செயலாளர் திரு . தீபக் கண்டேகர் , மற்றும் டிரைபெட் நிர்வாக இயக்குநர் திரு . பிரவிர் கிருஷ்ணா ஆகியோர் பங்கேற்றனர் . முதல் கட்டமாக , அகமதாபாத் , அலஹாபாத் , பெங்களூரு , போபால் , சென்னை , கோயமுத்தூர் , தில்லி , கவுகாத்தி , ஹைதரபாத் , ஜகதல்புர் , குந்தி , மும்பை மற்றும் ராஞ்சி உள்ளிட்ட நகரங்களில் 57 வாகனங்கள் தொடங்கி வைக்கப்பட்டன .


    நிகழ்ச்சியில் பேசிய திரு . அர்ஜூன் முண்டா , கோவிட் -19 பெருந்தொற்று பல்வேறு வகைகளில் வாழ்க்கையில் தடங்கல்களை ஏற்படுத்தியுள்ள இந்த சோதனையான காலகட்டத்தில் , ஆரோக்கியமாக வாழ்வதிலும் , முடிந்தவரை பாதுகாப்பாக இருப்பதிலும் மக்கள் கவனம் செலுத்துகின்றனர் என்றார் . இயற்கையான மற்றும் அத்தியாவசிமான நோய் எதிர்ப்பு சக்தியை அதிகரிக்கும் பொருள்களை வாங்கவும் , நீடித்து நிலைக்கக் கூடிய மற்றும் முழுமையான வாழ்க்கை முறையைப் பின்பற்றவும் கடைக்குக் கூட யாரும் வெளியே போக வேண்டியதில்லை என்பதை டிரைபெட்டின் இந்தப் புதுமையான முயற்சி உறுதி செய்கிறது . இந்தக் கடினமான காலகட்டத்தில் ' உள்ளூருக்கு ஊக்கம் ' என்னும் தாரக மந்திரத்தைப் பின்பற்றி , புதுமையான முயற்சிகளின் மூலம் பாதிக்கப்பட்டுள்ள பழங்குடி மக்களின் நிலைமையைச் சீர்படுத்தவும் , அருமருந்தாகவும் , நிவாரணமாகவும் அமைந்துள்ள அதன் முதன்மைத் திட்டங்களுக்கு வலுசேர்க்கவும் டிரைபெட் பாடுபட்டு வருகிறது . இந்த நடமாடும் வாகனத் திட்டத்தின் மூலம் , வாடிக்கையாளரின் இருப்பிடத்துக்கே பொருள்களை நேரடியாகக் கொண்டு செல்வதோடு , தள்ளுபடிகளையும் டிரைபெட் வழங்குகிறது . இதில் வரும் வருமானம் முழுவதும் பழங்குடியினருக்கே சென்று , அவர்களது வருவாயையும் , வாழ்வாதாரத்தையும் நிலைப்படுத்த உதவுகிறது .


    பெருந்தொற்று பல்வேறு வகைகளில் வாழ்க்கையில் தடங்கல்களை ஏற்படுத்தியுள்ள சோதனையான இந்தக் காலகட்டத்தில் , ஆரோக்கியமாக வாழ்வதிலும் , முடிந்தவரை பாதுகாப்பாக இருப்பதிலும் மக்கள் கவனம் செலுத்துகின்றனர் என்று திருமதி . ரேணுகா சிங் சருதாவும் தன்னுடைய உரையில் குறிப்பிட்டார் . இயற்கையான மற்றும் அத்தியாவசிமான நோய் எதிர்ப்பு சக்தியை அதிகரிக்கும் பொருள்களை வாங்கவும் , நீடித்து நிலைக்கக் கூடிய மற்றும் முழுமையான வாழ்க்கை முறையைப் பின்பற்றவும் கடைக்குக் கூட யாரும் வெளியே போக வேண்டியதில்லை என்பதை டிரைபெட்டின் இந்தப் புதுமையான முயற்சி உறுதி செய்கிறது . ஊரகப் பகுதிகளில் வாழும் பழங்குடியினருக்கு இந்த முயற்சி உதவும் .


    ***

    
    
    (Release ID: 1646941) Visitor Counter : 11
    
    
      Read this release in: English , Urdu , Marathi , Hindi , Bengali , Manipuri , Assamese , Punjabi