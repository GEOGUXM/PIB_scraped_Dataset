      குடியரசுத் துணைத் தலைவர் செயலகம்

      விநாயக சதுர்த்தியையொட்டி மக்களுக்கு குடியரசுத் துணைத்தலைவர் வாழ்த்து
      Posted On: 21 AUG 2020 5:45PM by PIB Chennai


    விநாயக சதுர்த்தியை முன்னிட்டு மக்களுக்கு குடியரசுத் துணைத்தலைவர் திரு . எம் . வெங்கையா நாயுடு வாழ்த்து தெரிவித்துள்ளார் .


    அவரது வாழ்த்துச் செய்தியின் முழுவடிவம் வருமாறு ;


    புனிதமான ‘’ கணேஷ் சதுர்த்தி ’’’ யை முன்னிட்டு நமது நாட்டு மக்களுக்கு எனது இதயங்கனிந்த நல்வாழ்த்துகளைத் தெரிவித்துக் கொள்கிறேன் .


    கடவுளர்கள் சிவபெருமான் , பார்வதி ஆகியோரின் இளைய மகன் என்ற நம்பிக்கைக்கு உகந்த கணேச பகவான் , ஞானம் , முன்னேற்றம் , நல்ல அதிர்ஷ்டம் ஆகியவற்றின் சின்னமாக விளங்குகிறார் . நாம் கணேச பகவானை வழிபட்டு , புதியவற்றைத் தொடங்குவதற்கு முன்பாக அதில் இருக்கும் தடங்கல்களை அகற்றி அருளாசி வழங்குமாறு கேட்டுக்கொள்வோம் .


    கணேச சதுர்த்தி என்பது பகவான் கணேசரின் பிறப்பைக் குறிக்கும் 10 நாள் பண்டிகையாகும் . இந்த விழாக்கள் பக்தர்களின் கூட்டம் மற்றும் ஊர்வலங்களால் களைகட்டிக் காணப்படும் . ஒவ்வொரு ஆண்டும் விநாயகரின் பல்வேறு விதமான அழகிய சிலைகளை மக்கள் தங்கள் வீடுகளுக்குக் கொண்டு வந்து வைத்து , பக்தி சிரத்தையுடன் வழிபடுவார்கள் . 10- வது நாளில் கணேசர் சிலைகள் ஊர்வலமாக எடுத்துச் செல்லப்படும் . கணேசர் கைலாயத்துக்கு பயணம் செல்வதை இது குறிக்கும் . இத்துடன் இந்த விழா நிறைவு பெறும் .


    பெரும் கூட்டமும் , பிரம்மாண்ட ஊர்வலங்களும் விநாயகர் சதுர்த்தி விழாவின் அடையாளமாக இருந்த போதிலும் , இந்த ஆண்டு , கோவிட் -19 பரவி வருவதைக் கருத்தில் கொண்டு , கொண்டாட்டங்களை நாம் குறைத்துக் கொள்ள வேண்டும் . கோவிட் -19 சமூக இடைவெளியையும் , விதிமுறைகளையும் பின்பற்றி , விழாவைக் கொண்டாடும் வேளையில் , சுகாதாரத்தையும் , ஆரோக்கியத்தையும் பராமரிப்போம் என எனது சக குடிமக்களை நான் கேட்டுக்கொள்கிறேன் .


    இந்த கணேச சதுர்த்தி விழா , நம் நாட்டில் அமைதி , நல்லிணக்கம் , முன்னேற்றத்தை அளிப்பதாகுக .


    ***********

    
    
    (Release ID: 1647673) Visitor Counter : 6
    
    
      Read this release in: Punjabi , English , Urdu , Hindi , Marathi , Manipuri , Bengali , Telugu