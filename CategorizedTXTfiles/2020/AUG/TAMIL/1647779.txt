      ரெயில்வே அமைச்சகம்

      தில்லி அருகமைப் பகுதிகளில் ரயில் கட்டமைப்புகளை அதிகரித்தது ரயில்வே .
      Posted On: 21 AUG 2020 7:36PM by PIB Chennai


    ரயில்வே கட்டமைப்புகளை அதிகரித்து , நகர்ப்புற அடர்த்தியைக் குறைப்பதைக் கருத்தில் கொண்டு , இந்திய ரயில்வே நாடு முழுவதும் பல்வேறு தொடர் நடவடிக்கைகளை எடுத்து வருகிறது .


    இந்த நடவடிக்கைகளின் ஒரு பகுதியாக , வடக்கு ரயில்வே ஏற்கனவே உள்ள ரோத்தக் - கோகனா ரயில் பாதையின் 4.8 கி . மீ . தூரப் பாதையை மேம்பாலமாக மாற்றியுள்ளது . இந்தத் திட்டத்தின் பணிகள் ஏறக்குறைய முடிவடைந்துவிட்டன . அடுத்த மூன்று மாதங்களில் இது நாட்டுக்கு அர்ப்பணிக்கப்படும் .


    இந்த ரயில் பாதை தில்லி நகரத்தின் இதயப்பகுதின் ஊடே செல்கிறது . நகர அளவுக்குள் நான்கு லெவல் கிராசிங்குகள் உள்ளன . இந்த கேட்டுகள் அடிக்கடி மூடப்படுவதால் , கடுமையான போக்குவரத்து நெரிசல் காணப்படுகிறது . பாதுகாப்பு கருதி இப்பகுதியில் மெதுவாக செல்வதால் , ரயில் போக்குவரத்தையும் பெரிதும் பாதிப்பதுடன் , சாலையைப் பயன்படுத்துபவர்களுக்கு சிரமம் ஏற்படுகிறது .


    தற்போது பாலத்தின் மேலே ரயில் பாதை அமைக்கப்பட்டுள்ளதால் , லெவல் கிரலாசிங்குகள் அகற்றப்பட்டுள்ளன . இதனால் , ரோத்தக் மக்களுக்கு பெரும் நிம்மதி ஏற்பட்டுள்ளது . இந்தப்பாதை திறக்கப்படும் போது , இந்த முக்கியமான தடத்தில் ரயில்களை சுமுகமாக ரயில்வேயால் இயக்க முடியும் . இந்தப் பாதையில் ரயில்களின் வேகமும் அதிகரிக்கப்படும் .


    இந்த திட்டப்பணிகளை ரயில்வேயும் , அரியானா மாநில அரசும் சேர்ந்து , மொத்தம் ரூ .315 கோடியில் மேற்கொண்டுள்ளன . இதில் மாநில அரசின் பங்கு ரூ .225 கோடி . இதன் மூலம் ரோத்தக் மக்களின் நீண்ட நாள் கோரிக்கை நிறைவேற்றப்பட்டுள்ளது .


    *****

    
    
    (Release ID: 1647779) Visitor Counter : 4
    
    
      Read this release in: English , Urdu , Hindi , Manipuri , Punjabi , Telugu