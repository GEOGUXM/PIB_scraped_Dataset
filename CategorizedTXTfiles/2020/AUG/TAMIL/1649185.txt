      பழங்குடியினர் நலத்துறை அமைச்சகம்

      ஏகலைவன் மாதிரி உறைவிடப் பள்ளி ஆசிரியருக்கு 2020ஆம் ஆண்டுக்கான தேசிய நல்லாசிரியர் விருது
      Posted On: 28 AUG 2020 11:56AM by PIB Chennai


    இந்த ஆண்டுக்கான தேசிய நல்லாசிரியர் 2020 விருது , மத்தியப் பழங்குடியின விவகார அமைச்சகத்தால் நிறுவப்பட்ட , ஏகலைவா மாதிரி உறைவிடப் பள்ளிகளுக்கு (Eklavya Model Residential Schools - EMRS) சிறப்பு முக்கியத்துவம் அளிக்கிறது . முதன் முறையாக தேசிய நல்லாசிரியர் விருது உத்தரகண்டில் டேராடூன் கால்சியில் உள்ள ஏகலைவா மாதிரி உறைவிடப் பள்ளியைச் சேர்ந்த சுதா பைனுளி என்கிற ஆசிரியைக்கு வழங்கப்பட்டுள்ளது .


    மத்திய கல்வி அமைச்சகத்தின் பள்ளிக் கல்வி எழுத்தறிவுத்துறை ( முன்னதாக மத்திய மனித ஆற்றல் மேம்பாடு ) இந்த ஆண்டுக்கான நல்லாசிரியர்களுக்கான தேசிய விருதை வழங்குவதற்காக ஆசிரியர்களைத் தேர்ந்தெடுப்பதற்காக தேசிய அளவிலான தனிப்பட்ட தேர்வுக்குழுவை அமைத்திருந்தது . இணையவழியில் வெளிப்படையாக நடைபெற்ற மூன்று கட்டத் தேர்வுக்குப் பிறகு 47 நல்லாசிரியர்கள் தெரிவு செய்யப்பட்டனர் . இந்த 47 பேரில் ஒருவராக ஆசிரியை சுதா பைனுளி இடம்பெற்றிருந்தார் . ஏகலைவன் பிறந்தநாள் தோட்டம் அமைத்தல் ; கல்வி குறித்த நாடகங்கள் நடத்துதல் ; ஏகலைவன் பழங்குடியினர் அருங்காட்சியகம் அமைத்தல் ; வளர்ச்சிப் பணிமனைகள் நடத்துதல் ; போன்ற பல புதிய முயற்சிகளை மேற்கொண்டிருந்தது அவரது சாதனைகளில் தனித்துவமாகும் . கல்விக்கும் பழங்குடியின மாணவர்களின் ஒட்டுமொத்த வளர்ச்சிக்கும் இடையேயான சமநிலையை உருவாக்கி மத்தியப் பழங்குடியின விவகாரங்களில் முயற்சிகளை சரியான திசையில் எடுத்துச் சென்றது , அவரது தொடர் சாதனையாகும் .


    மத்தியப் பழங்குடியினர் விவகாரங்கள் அமைச்சர் திரு . அர்ஜுன் முண்டா திருமதி சுதாவுக்குப் பாராட்டுத் தெரிவித்துள்ளார் . “ உண்மையில் ஏகலைவன் மாதிரி உறைவிடப் பள்ளி அடைந்திருக்கும் மிகப்பெரிய சாதனையாகும் இது . ஏகலைவன் வரலாற்றில் ஏகலைவன் மாதிரி உறைவிடப் பள்ளியைச் சேர்ந்த ஆசிரியர் ஒருவர் விருது பெறுவது இதுவே முதல் முறையாகும் . தேசிய விருதுக்காக திருமதி சுதா பைனுளி தேர்ந்தெடுக்கப்பட்டுள்ளார் ”.


    *****

    
    
    (Release ID: 1649185) Visitor Counter : 7
    
    
      Read this release in: English , Urdu , Hindi , Manipuri , Assamese , Punjabi , Telugu