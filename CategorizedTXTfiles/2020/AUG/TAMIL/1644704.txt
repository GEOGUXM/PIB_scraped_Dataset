      வணிகம் மற்றும் தொழில்துறை அமைச்சகம்

      அரசின் கொள்முதல் நடவடிக்கைகளில் பெரும் மாற்றத்தை ஏற்படுத்தியுள்ள அரசு மின்னணு சந்தையான GeM-ல் வாங்குவோரும், விற்பனை செய்வோரும் இன்னும் அதிக அளவில் இணைய வேண்டுமென திரு.பியூஷ் கோயல் அழைப்பு விடுத்துள்ளார்
      
      Posted On: 09 AUG 2020 2:31PM by PIB Chennai


    அரசு மின்னணு சந்தை ஏற்படுத்தப்பட்ட தினத்தையொட்டி , இந்திய தொழில் கூட்டமைப்புடன் இணைந்து , GeM அமைப்பு ஏற்பாடு செய்திருந்த 4- வது தேசிய அரசு கொள்முதல் மாநாட்டை , மத்திய வர்த்தக – தொழில்துறை அமைச்சர் திரு . பியூஷ் கோயல் இன்று (09.08.2020) தொடங்கிவைத்தார் . “ தொழில்நுட்பம் சார்ந்த அரசு கொள்முதல் - செயல்திறன் , வெளிப்படைத்தன்மை மற்றும் உள்ளடக்கம் “ என்பதே இந்த இரண்டு நாள் தேசிய அரசு கொள்முதல் மாநாட்டின் மையக் கருத்தாகும் .


    அரசு கொள்முதல் நடவடிக்கைகளில் , பெரும் மாற்றத்தை ஏற்படுத்தியுள்ள அரசு மின்னணு சந்தை அமைப்பின் வெற்றி குறித்து பெருமிதம் தெரிவித்த திரு . பியூஷ் கோயல் , வாங்குவோரும் , விற்பனை செய்வோரும் இந்த அமைப்பில் , இன்னும் அதிகளவில் இணைய வேண்டும் என்று அழைப்பு விடுத்துள்ளார் . அரசு மின்னணு சந்தையால் , நற்பண்புகள் மற்றும் நாட்டின் வளர்ச்சிக்காக பணத்தை சேமிக்க வழிவகை செய்வதோடு , வெளிப்படையான , தடையற்ற , எளிதான , திறமையான மற்றும் விரைவான கொள்முதலுக்கு உதவும் என்றும் அவர் நம்பிக்கை தெரிவித்துள்ளார் . அனைத்து தகவல்களும் ஒரே இடத்தில் கிடைப்பதோடு , இந்த நடைமுறையை ஏமாற்ற முயற்சிப்போர் எளிதில் அடையாளம் காணப்படுவார்கள் . அரசு மின்னணு சந்தை மூலம் கொள்முதல் செய்வோர் , அதற்கான பணத்தைச் செலுத்த தாமதமானால் , உரிய வட்டியை செலுத்த வேண்டும் என்ற அரசின் முடிவு , முக்கியத்துவம் வாய்ந்த நடவடிக்கை என்றும் அவர் குறிப்பிட்டார் . அதே நேரத்தில் , தரமற்ற பொருள்களை விற்பனை செய்வது அல்லது மிக அதிகமான விலை நிர்ணயம் செய்யும் மோசடி வியாபாரிகள் , இந்த அமைப்பின் பட்டியல் மட்டுமின்றி , ஒட்டுமொத்த அரசு நடவடிக்கைகளில் பங்கேற்கவும் தடை விதிக்கப்படும் என்றும் அவர் எச்சரித்தார் .


    அரசின் மின்னணு சந்தை அமைப்பை , நாட்டின் மூலை முடுக்குகளுக்கும் விரிவுபடுத்துவதில் பங்கேற்க இந்திய தொழில் கூட்டமைப்பு ( சி . ஐ . ஐ ) முன்வந்திருப்பதை திரு . பியூஷ் கோயல் வரவற்றார் .


    சமுதாயத்தின் அனைத்துத் தரப்பினரையும் , குறிப்பாக , நீண்ட காலமாக அடிப்படை வசதிகள் கூட மறுக்கப்பட்டு வந்த ஒடுக்கப்பட்ட மக்களைச் சென்றடைய அரசு , தொடர்ந்து முயற்சித்து வருவதாகவும் அமைச்சர் கூறினார் . அரசு கொள்முதல் நடவடிக்கைகள் மிகப் பெரிய அளவிலானது என்றும் சிக்கனமானது எனவும் அவர் குறிப்பிட்டடார் . “ சேமிக்கப்படும் ஒவ்வொரு பைசாவும் , ஒரு பைசா சம்பாதிப்பதற்கு இணையானது “ என்றும் அமைச்சர் கூறினார் . அதிகப் போட்டியும், சிக்கனமும் அரசுப் பணத்தை சேமிக்க உதவுவதோடு , அந்த சேமிப்பைக் கொண்டு , பொதுமக்களுக்கு நல்ல திட்டங்களை நிறைவேற்றவும் , தேவைப்படுவோருக்கு உதவுவதற்கும் பயன்படும் . ஊழலை ஒழித்து , நேர்மையை ஏற்படுத்த அரசு நடவடிக்கை எடுத்துள்ளதாகவும் திரு . பியூஷ் கோயல் தெரிவித்தார் . “ தொழில்நுட்பம் வெளிப்படைத்தன்மைக்கும் , அதன்மூலம் நம்பிக்கையை ஏற்படுத்தவும் வழிவகுப்பதோடு , நாட்டை மாற்றியமைக்கவும் உதவும் . ஊழல் நடைமுறையிலிருந்து நேர்மையான அரசு நடத்தும் நிலைக்கு நாம் வந்திருப்பதால் , மக்களிடம் நம்பிக்கையை அதிகரித்து , உள்நாட்டிலும் , சர்வதேச அளவிலும் பெருமளவு வர்த்தகம் செய்ய வழிவகுத்துள்ளது . “


    தொலைக்காட்சி ஊடகங்களின் வெற்றியை , டி . ஆர் . பி . தரவரிசை மூலம் மதிப்பிடுவதைப் போல , அரசு மின்னணு சந்தையான GeM அமைப்பின் வெற்றியை நம்பிக்கை ( அரசு கொள்முதலில் தொடர்புடையவர்களின் ), நம்பகத்தன்மை ( தரமான பொருட்களை , குறைந்த விலையில் , குறிப்பிட்ட காலத்திற்குள் வினியோகித்தல் ) மற்றும் வளம் ( தேசம் மற்றும் மக்களின் ) போன்றவற்றின் மூலம் மதிப்பிடப்படுகிறது . குறைந்தபட்ச அரசு நிர்வாகத்திலிருந்தே அதிகபட்ச செயல்திறன் உருவாகும் என்பதோடு , கொள்முதலில் மின்னணு - நடவடிக்கைகளை பின்பற்றுவதன் மூலமே இதனை அடைய முடியும் .


    ரயில்வே துறை அரசிடம் மேற்கொள்ளும் கொள்முதலை ஒருங்கிணைக்க , அரசு மின்னணு சந்தை அமைப்பும், இந்திய ரயில்வேயும் உண்மையாக பாடுபட்டு வருவதாகவும் அமைச்சர் தெரிவித்தார் . ரயில்வேதுறை ஆண்டுக்கு ரூ .70,000 கோடி அளவிற்கு கொள்முதல் செய்யும் நிலையில் , இந்தக் கொள்முதல் நடைமுறைகளை அரசு மின்னணு சந்தை அமைப்புடன் ஒருங்கிணைப்பதன் வாயிலாக , 10 முதல் 15 சதவீதம் , அதாவது குறைந்தபட்சம் ரூ .10,000 கோடி அளவிற்கு சேமிப்புக்கு வழிவகுக்கும் என்றும் அவர் தெரிவித்தார் . பணம் சேமிக்கப்படுவதோடு , முயற்சிகள் , மனிதவளம் போன்றவற்றை ஒருங்கிணைப்பதுடன் , கொள்முதல் நடவடிக்கைகளில் செயல்திறன் மற்றும் வெளிப்படைத் தன்மையை அதிகரிக்கவும் உதவும் எனவும் அவர் கூறினார் .


    மத்திய வர்த்தக - தொழில்துறை இணையமைச்சர் திரு . சோம் பிரகாஷ் பேசுகையில் , வாங்குவோர் மற்றும் விற்பனை செய்வோர் கலந்துரையாடுவதற்கான மிகச்சிறந்த வாய்ப்பை இந்த மாநாடு ஏற்படுத்தியுள்ளது என்றார் . பெண் தொழில் முனைவோர் , புதிதாகத் தொழில் தொடங்குவோர் , கைவினைஞர்கள் , நெசவாளர்கள் , சுய உதவிக் குழுவினர் மற்றும் குறு , சிறு , நடுத்தரத் தொழில் நிறுவனங்கள் , அரசு மின்னணு சந்தை அமைப்பு தங்களுக்கு மிகவும் உதவிகரமாக உள்ளது என கருதுகின்றனர் . அரசு மின்னணு சந்தை அல்லாத வெளி அமைப்புகளிடம் அரசு கொள்முதல் செய்வதை குறைக்க வேண்டும் எனவும் அவர் வலியுறுத்தினார் .


    ******

    
    
    (Release ID: 1644704) Visitor Counter : 10
    
    
      Read this release in: English , Urdu , Hindi , Marathi , Manipuri , Bengali , Telugu