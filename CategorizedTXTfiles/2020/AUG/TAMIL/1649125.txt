      வணிகம் மற்றும் தொழில்துறை அமைச்சகம்

      தொழில் துறை நடவடிக்கை மற்றும் முதலீட்டை ஊக்குவிக்க திரு. பியூஷ் கோயல் மாநிலத் தொழில்துறை அமைச்சர்கள் மற்றும் யூனியன் பிரதேச நிர்வாகிகளுடன் மெய்நிகர் கூட்டத்தில் ஆலோசனை
      Posted On: 27 AUG 2020 2:57PM by PIB Chennai


    மத்திய வர்த்தகம் மற்றும் தொழில்துறை அமைச்சர் திரு . பியூஷ் கோயல் இன்று மாநிலங்களின் தொழில்துறை அமைச்சர்கள் மற்றும் யூனியன் பிரதேச நிர்வாகிகளுடன் மெய்நிகர் கூட்டத்தில் ஆலோசனை நடத்தினார் . நாட்டில் தொழில் உற்பத்தியை ஊக்குவித்தல் , முதலீடுகளை ஈர்த்தல் , ஒரு மாவட்டம் ஒரு உற்பத்திப் பொருள் அணுகுமுறையை மேற்கொள்ளுதல் , தற்சார்பு இந்தியா திட்டத்தை நோக்கிய தேசிய இயக்கத்தை ஊக்குவித்தல் ஆகிய விஷயங்கள் இக்கூட்டத்தில் விவாதிக்கப்பட்டன .


    திரு . பியூஷ் கோயல் , தேசிய ஜிஐஎஸ் - உதவியுடனான நில வங்கி முறையை மின்னணு முறையில் துவக்கி வைத்தார் (https://iis.ncog.gov.in/parks). தொழிலியல் தகவல் முறை , மாநில ஜிஐஎஸ் முறைகளுடன் சேர்ந்து இந்த நடைமுறை உருவாக்கப்பட்டு வருகிறது . ஆறு மாநிலங்களில் இந்தத் திட்டம் இன்று தொடங்கப்பட்டுள்ளது . இத்திட்டத்தை தொடங்கி வைத்த திரு . பியூஷ் கோயல் , இந்த ஆண்டு டிசம்பருக்குள் மற்ற மாநிலங்கள் / யூனியன் பிரதேசங்கள் இத்திட்டத்தில் சேர்க்கப்படும் என்று நம்பிக்கை தெரிவித்தார் . இது ஒரு முன்மாதிரி என்று கூறிய அவர் , மாநிலங்களில் இருந்து கிடைக்கும் பின்னூட்டங்களின் அடிப்படையில் , மேலும் செயல் திறனுடன் , நிலங்களை அடையாளம் கண்டு வாங்கும் போக்குவரத்து பொறிமுறையுடன் மேம்படுத்தப்படும் என்று தெரிவித்தார் .


    ஐஐஎஸ் தளம் , மாநிலங்கள் முழுவதும் உள்ள தொழில் பகுதிகள் / தொகுப்புகள் குறித்த ஜிஐஎஸ் உதவியுடன் கூடிய தரவுகளைக் கொண்டதாகும் . 31 மாநிலங்கள் / யூனியன் பிரதேசங்களில் 3,300- க்கும் மேற்பட்ட தொழில் பூங்காக்கள் உள்ளன . அவை 475,000 ஹெக்டேர் பரப்பளவில் விரிந்துள்ளதாக இந்த முறையின் மூலம் தெரியவந்துள்ளது . காடு , கழிவுநீர்க் கால்வாய் , மூலப்பொருள்கள் வெப்ப வரைபடங்கள் ( விவசாயம் , தோட்டக்கலை , கனிமப்படங்கள் ), இணைப்பின் பன்மடங்கு அடுக்குகள் உள்ளிட்ட தகவல்கள் இதில் கிடைக்கும் . வள ஆதாரங்கள் பயன்பாடு , தொழில் மேம்பாடு , நிலைத்தன்மை ஆகியவற்றை நோக்கிய அணுகுமுறையை ஐஐஎஸ் கடைப்பிடித்து வருகிறது . இந்த முயற்சிக்கு , இன்வெஸ்ட் இந்தியா , நேசனல் சென்டர் ஆப் ஜியோ - இன்பர்மேடிக்ஸ் , தகவல் தொழில்நுட்பம் , பாஸ்கராச்சார்யா இன்ஸ்டிடியூட் பார் ஸ்பேஸ் அப்ளிகேசன்ஸ் அன்ட் ஜியோ - இன்பர்மேடிக்ஸ் ஆகியவை ஆதரவு அளித்து வருகின்றன .


    திரு . நோயல் தமது உரையில் , டீம் இந்தியா என்னும் எழுச்சியுடன் இணைந்து பணியாற்றி நாட்டில் தொழில்துறை நடவடிக்கைகளை மேம்படுத்தி , முதலீடுகளை ஈர்த்து , இந்தியாவின் 130 கோடி மக்களின் வாழ்க்கையில் மேம்பாட்டை ஏற்படுத்தவும் , வரும் தலைமுறைகளுக்கும் சிறந்த முன்னேற்றத்தை உருவாக்கவும் மாநிலங்கள் முன்வரவேண்டும் என்று வலியுறுத்தினார் .


    மத்திய அரசு வெளியிட்டுள்ள பொது கொள்முதல் கொள்கை - மேக் இன் இந்தியா ஆர்டரை மாநிலங்கள் பின்பற்ற வேண்டும் என்று திரு . கோயல் கேட்டுக் கொண்டார் . உள்ளூர் உற்பத்தியை ஊக்குவிக்கவும் , தற்சார்பு இந்தியாவை அடையவும் இது செயல்திறன் மிக்க உபகரணமாக இருக்கும் என்று அவர் கூறினார் . இதன் கீழ் , ரூ .200 கோடிக்கும் குறைவான கொள்முதல்களுக்கு உலக டெண்டர் விசாரணை அனுமதிக்கப்படமாட்டாது . \


    இந்தியாவில் தொழில் தொடங்கி இயங்குவதற்குத் தேவையான அனைத்து மத்திய , மாநில அனுமதிகள் / ஒப்புதல்களைப் பெறுவதற்கு ஒரு இட டிஜிட்டல் தளத்தைக் கொண்ட ஒற்றைச் சாளர முறையை உருவாக்குவது அவசியம் என அமைச்சர் வலியுறுத்தினார் .


    **********

    
    
    (Release ID: 1649125) Visitor Counter : 6
    
    
      Read this release in: English , Urdu , Marathi , Hindi , Manipuri , Assamese , Bengali , Punjabi , Malayalam