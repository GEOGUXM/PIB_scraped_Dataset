      சுகாதாரம் மற்றும் குடும்ப நலத்துறை அமைச்சகம்

      கோவிட் -19க்கு எதிரான போராட்டத்தில் இந்தியா ஒரு முக்கியமான மைல்கல்லைக் கடக்கிறது. ஒரு நாளில் 10 லட்சத்துக்கும் மேற்பட்டவர்களை சோதிக்கிறது
      Posted On: 22 AUG 2020 12:31PM by PIB Chennai


    கோவிட் -19 சோதனைகளை தினமும் 10 லட்சமாக அதிகரிக்கும் உறுதிமொழியைக் கடைப்பிடித்து , இன்று கோவிட்க்கு எதிரான போராட்டத்தில் இந்தியா குறிப்பிடத்தக்க மைல்கல்லை தாண்டியுள்ளது.


    மத்திய மற்றும் மாநில / யூனியன் பிரதேச அரசாங்கங்கள் உறுதியுடன் , நிலையான கவனம் செலுத்திய , ஒருங்கிணைந்த முயற்சிகளுக்கு ஒரு சான்றாக , இந்தியா கடந்த 24 மணி நேரத்தில் 1 மில்லியன் பரிசோதனைகளை நடத்தியுள்ளது. நேற்று 10,23,836 பரிசோதனைகள் செய்யப்பட்டுள்ள நிலையில் , தினமும் 10 லட்சம் மாதிரிகளை பரிசோதிக்கும் தீர்மானத்தை இந்தியா எட்டியுள்ளது.


    இந்த சாதனையுடன் , இதுவரை ஒட்டுமொத்த சோதனைகள் 3.4 கோடிக்கு மேல் ( 3,44,91,073) என்ற நிலையை எட்டியுள்ளது .


    நிலையான ஏற்றத்தில் தினசரி சோதனைகளின் எண்ணிக்கை அதிகரித்து வருகிறது. கடந்த மூன்று வாரங்களில் நடத்தபட்ட சராசரி தினசரி சோதனைகள் நாடு முழுவதும் கோவிட் -19 சோதனைகளை மேம்படுத்துவதில் ஏற்பட்ட முன்னேற்றத்தை வலுவாக சித்தரிக்கின்றன.


    தீவிரமான சோதனையுடன் முன்னேறிய மாநிலங்கள் / யூனியன் பிரதேங்கள் தெரிவித்துள்ளபடி , கோவிட் நோய் த் தொற்று பாதித்தவர்கள் விகிதத்தில் ஒரு விரைவான சரிவு உள்ளது. அதிக எண்ணிக்கையிலான சோதனைகள் ஆரம்பத்தில் நோய் த் தொற்றால் பாதிக்கப்பட்டவர்கள் விகிதத்தின் உயர்வுக்கு வழிவகுக்கும் என்றாலும் , உடனடி தனிமைப்படுத்தல் , திறமையான கண்காணிப்பு மற்றும் சரியான நேரத்தில் பயனுள்ள மற்றும் மருத்துவ மேலாண்மை போன்ற பிற நடவடிக்கைகளுடன் இணைந்தால் இறுதியில் அது குறையும்.


    மேம்பட்ட சோதனையுடன் இணைந்து , மத்திய மற்றும் மாநிலங்கள் / யூனியன் பிரதேசங்களின் கொள்கை முடிவுகள் நாடு முழுவதும் எளிதாக சோதனை செய்ய உதவுகின்றன. இது தினசரி சோதனை த் திறனை உயர்த்தியுள்ளது.


    மேம்படுத்தப்பட்ட கண்டறியும் ஆய்வக கட்டமைப்பும் இந்த சாதனையில் ஒரு பெரும் பங்காற்றியுள்ளது . இன்று , நாட்டில் 1511 ஆய்வகங்கள் , அரசுத்துறையில் 983 ஆய்வகங்கள் மற்றும் 528 தனியார் ஆய்வகங்கள் உள்ளன. அ வை வருமாறு:


      * Real-time RT PCR அடிப்படையிலான சோதனை ஆய்வகங்கள்: 778 (அரசு: 458 + தனியார்: 320)

      * TrueNat அடிப்படையிலான சோதனை ஆய்வகங்கள்: 615 ( அரசு: 491 + தனியார்: 124)
      * CBNAT அடிப்படையிலான சோதனை ஆய்வகங்கள்: 118 ( அரசு: 34 + தனியார்: 84)

    **********

    

    
    (Release ID: 1647868) Visitor Counter : 7
    
    
      Read this release in: Urdu , Marathi , English , Hindi , Assamese , Bengali , Manipuri , Punjabi , Gujarati , Odia , Telugu , Malayalam
    
    
    

*