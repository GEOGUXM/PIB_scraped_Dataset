      வீட்டு வசதி மற்றும் நகர்ப்புற வறுமை ஒழிப்பு அமைச்சகம்

      அடையாள அட்டை மற்றும் வியாபாரச் சான்றிதழ் இல்லாத வணிகர்களை பிரதமரின் சுவநிதியில் இணைக்க பரிந்துரைக் கடித முறை அறிமுகம்
      Posted On: 07 AUG 2020 2:11PM by PIB Chennai


    பிரதமரின் சுவநிதித் திட்டத்துக்கான பரிந்துரைக் கடிதம் முறையை வீட்டுவசதி மற்றும் நகர்ப்புற விவகாரங்கள் அமைச்சகச் செயலாளர் திரு . துர்கா ஷங்கர் மிஸ்ரா இன்று துவக்கி வைத்தார் . அடையாள அட்டை மற்றும் வியாபார சான்றிதழ் இல்லாத , மற்றும் இந்தத் திட்டத்தின் மூலம் பலன்களைப் பெறுவதற்காக எடுக்கப்பட்ட பட்டியலிலும் இல்லாத வணிகர்களை இதில் இணைக்க பரிந்துரைக் கடித முறை வடிவமைக்கப்பட்டுள்ளது . முழுக்க டிஜிட்டல் மயமான இந்த செயல்முறையின் மூலம் நகர்ப்புற உள்ளாட்சி அமைப்பிடம் பரிந்துரைக் கடிதத்தை தகுதியுள்ள வணிகர் கோரலாம் . அது கிடைத்தவுடன் , பிரதமரின் சுவநிதியின் கீழ் கடனுக்காக அவர் விண்ணப்பிக்கலாம் .


    பிரதமரின் சுவநிதி இணையதளத்தின் மூலம் நகர்ப்புற உள்ளாட்சி அமைப்பிடம் பரிந்துரைக் கடிதத்துக்காக விண்ணப்பிக்கும் போது , பின்வருவனவற்றில் ஏதாவது ஒரு ஆவணம் வணிகரிடம் இருக்க வேண்டும் : (i) பொதுமுடக்கத்தின் போது ஒரு முறை பெறும் உதவிக்காக சில மாநிலங்கள் / யூனியன் பிரதேசங்களால் வழங்கப்பட்ட சான்று ; (ii) வணிகர் சங்கங்களில் உறுப்பினராக உள்ள தகவல்கள் ; அல்லது (iii) வணிகர் என்று நிரூபிப்பதற்கு ஏதேனும் இதர ஆவணங்கள் . மேலும் , வணிகர் என்று உறுதிப்படுத்துவதற்காக ஊள்ளூரில் விசாரணை நடத்துவதற்கு வேண்டி நகர்ப்புற உள்ளாட்சி அமைப்பிடம் ஒரு சாதாரண வெள்ளை தாளில் எழுதியும் விண்ணப்பிக்கலாம் . பரிந்துரைக் கடிதம் தொடர்பான கோரிக்கைகளை நகர்ப்புற உள்ளாட்சி அமைப்புகள் 15 நாட்களுக்குள் தீர்க்க வேண்டும் .


    பரிந்துரைக் கடிதம் பெற்ற வியாபாரிகளுக்கு 30 நாட்களுக்குள் வணிக / அடையாள அட்டை வழங்கப்படும் . இதன் மூலம் அதிக அளவிலான பயனாளிகளுக்கு இந்தத் திட்டம் சென்றடையும் .


    பிரதமரின் சுவநிதி இணையதளத்தில் விண்ணப்பங்களை சமர்ப்பிக்கும் முறை தொடங்கிய 2 ஜூலை , 2020 அன்று முதல் , 4.5 லட்சத்துக்கும் அதிகமான விண்ணப்பங்கள் வரப்பெற்று , பல்வேறு மாநிலங்கள் / யூனியன் பிரதேசங்களில் இருந்த வந்த 82,000- க்கும் அதிகமானவைக்கு ஒப்புதல் அளிக்கப்பட்டுள்ளன .


    ******

    
    
    (Release ID: 1644096) Visitor Counter : 26
    
    
      Read this release in: English , Hindi , Marathi , Manipuri , Punjabi