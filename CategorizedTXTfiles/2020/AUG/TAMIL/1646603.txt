      மனித வள மேம்பாட்டு அமைச்சகம்

      தில்லி ஐஐடி-யின் வைர விழாக் கொண்டாட்டத்தை தொடங்கி வைத்தார் குடியரசுத் துணைத்தலைவர் திரு. எம்.வெங்கையா நாயுடு
      Posted On: 17 AUG 2020 5:29PM by PIB Chennai


    மத்திய மனிதவள மேம்பாட்டு அமைச்சர் திரு. ரமேஷ் போக்ரியால் ‘நிஷாங்க்’ முன்னிலையில், குடியரசுத் துணைத்தலைவர் திரு. எம்.வெங்கையா நாயுடு தில்லி ஐஐடி-யின் வைர விழாக் கொண்டாட்டத்தைக் காணொளிக் காட்சி மூலம் தொடங்கிவைத்தார் .


    இந்த நிகழ்ச்சியில் , குடியரசுத் துணைத் தலைவர் வைர விழா சின்னம் மற்றும் நிறுவனத்தின் மூலோபாய ஆவணம்- ‘ஐ.ஐ.டி டெல்லி- 2030க்கான தொலைநோக்கு ப் பார்வை மற்றும் அதற்கான பாதை” ஆகியவற்றை வெளியிட்டார்.


    இந்த நிகழ்ச்சியில் பேசிய குடியரசுத் துணைத் தலைவர், ஐஐடிக்கள் மற்றும் உயர் கல்வி நிறுவனங்களில் மேற்கொள்ளப்படும் ஆராய்ச்சி சமுதாயத்துக்கு பொருத்தமானதாக இருப்பதுடன் , பருவநிலை மாற்றம் முதல் சுகாதாரப் பிரச்சினைகள் வரை மனிதகுலம் எதிர்நோக்கும் பல்வேறு பிரச்சினைகளுக்கு தீர்வு காண்பதில் கவனம் செலுத்துவதாகவும் இருக்க வேண்டும் என வலியுறுத்தியுள்ளார்.


    இந்தியக் கல்வி நிறுவனங்கள் , உலகின் சிறந்த நிறுவனங்களுடன் போட்டியிடும் அளவுக்கு சிறந்து விளங்க வேண்டுமெனில் , நாடு எதிர்நோக்கியுள்ள பிரச்சினைகளுக்கு , ஏற்ற நிலைத்த த் தீர்வுகளை வகுத்து , தங்களைச் சுற்றியுள்ள சமுதாயத்துக்குத் தாக்கம் ஏற்படுத்தத் துவங்க வேண்டும் என்று கூறினார்.


    சமுதாயப் பிரச்சினைகளுக்கு தீர்வு காணுவதில் கவனம் செலுத்தும் ஆராய்ச்சி மற்றும் மேம்பாட்டுத் திட்டங்களில் அதிக முதலீடு தேவை என வலியுறுத்திய குடியரசுத் துணைத் தலைவர் , தனியார் துறையினர் , கல்வித்துறையினருடன் சேர்ந்து , இத்தகைய திட்டங்களைக் கண்டறிந்து , அவற்றுக்குத் தாராளமாக நிதி வழங்க வேண்டும் என்று கேட்டுக்கொண்டார்.


    ஆராய்ச்சிகள் மக்களின் வாழ்க்கையை வசதியாகவும் , விரைந்து முன்னேற்றுவதிலும் கவனம் செலுத்துவதுடன் , உலக நிலைக்கு ஏற்ற வகையில் அவற்றை உறுதி செய்ய வேண்டும் என்று அவர் வலியுறுத்தினார். கிராமப்புற இந்தியா மற்றும் விவசாயிகள் சந்திக்கும் பிரச்சினைகள் மீது ஐஐடி மாணவர்கள் கவனம் செலுத்த வேண்டும் என்று வலியுறுத்திய குடியரசுத் துணைத்தலைவர் திரு. நாயுடு , விவசாய உற்பத்தியை அதிகரிப்பதுடன் , ஊட்டச்சத்து மற்றும் புரதம் நிறைந்த உணவை உற்பத்தி செய்வதில் சிறப்பு க் கவனம் செலுத்த வேண்டும் என்று கேட்டுக்கொண்டார்.


    உயர் கல்வி நிறுவனங்கள் ஒரு வட்டத்துக்குள் செயல்படாமல் , தொழில் துறையினருடன் கூட்டுறவை ஏற்படுத்தி , நவீன தொழில்நுட்பங்களை உருவாக்க வேண்டும் என்று வலியுறுத்திய அவர் , பல்வேறு துறைகளைச் சேர்ந்த தொழில்துறை நிபுணர்கள் , ஆராய்ச்சியாளர்களுக்கு வழிகாட்டுபவர்களாக செயல்பட வேண்டும் எனக் கேட்டுக்கொண்டார்.’’ இத்தகைய கூட்டுறவு , திட்டங்களை விரைந்து செயல்படுத்தவும் , விரைவான பயன்களை ஏற்படுத்தவும் பெரிதும் உதவும்’’ , என்று அவர் கூறினார்.


    புதிய கல்விக்கொள்கை இந்தியாவை உலகப்படிப்பு மையமாக மேம்படுத்தும் வகையில் அமைந்துள்ளது குறித்து மகிழ்ச்சி வெளியிட்ட திரு. நாயுடு , உலக அளவில் 500 கல்வி நிறுவனங்களில் , இந்திய நிறுவனங்கள் எட்டு மட்டுமே இடம் பெற்றிருப்பதாகக் குறிப்பிட்டார்.


    இந்த நிலை மாறவேண்டும் என்றும் , நமது உயர்கல்வி நிறுவனங்களின் கல்வி தரமானதாக இருக்க , அதிக முன்னேற்றத்தைக் கொண்டு வர , அரசுகள் , பல்கலைக்கழகங்கள் , கல்வியாளர்கள் , தனியார் துறையினர் உள்ளிட்ட சம்பந்தப்பட்ட அனைத்து தரப்பினரின் ஒன்றுபட்ட , கூட்டுமுயற்சி அவசியம் என்றும் அவர் வலியுறுத்தினார்.


    பல்வேறு தொழில்நுட்பக் களங்களில் , உலகத் தலைமை ஏற்பதற்கான ஆற்றலும் , மக்கள்தொகை அனுகூலமும் , உயர்திறன் மிக்க இளைஞர் சக்தியும் , இந்தியாவுக்கு உள்ளது என்று குறிப்பிட்ட குடியரசுத் துணைத்தலைவர் , “ இப்போதைய அவசியத்தேவை , தரமான கல்வியை வழங்குவதுதான்’’ , என்று கூறினார்.


    ****

    

    
    (Release ID: 1646603) Visitor Counter : 5
    
    
      Read this release in: English , Urdu , Hindi , Bengali , Punjabi , Malayalam