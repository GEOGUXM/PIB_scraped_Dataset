      சுகாதாரம் மற்றும் குடும்ப நலத்துறை அமைச்சகம்

      ‘’தற்சார்பு இந்தியா’’ வுடன் இந்தியா பீடுநடை
      ஒரே மாதத்தில் மட்டும் 23 லட்சம் பிபிஇ உபகரணங்களை ஏற்றுமதி செய்து உலக நிலையில் முக்கிய இடம் பிடித்தது
      மாநிலங்கள்/யூனியன் பிரதேசங்களுக்கு 1.28 கோடிக்கும் அதிகமான பிபிஇ-க்களை மத்திய அரசு வழங்கியுள்ளது
      Posted On: 14 AUG 2020 2:52PM by PIB Chennai


    பெருந்தொற்று பரவ ஆரம்பித்த போது , என் 95 முகக்கவசங்கள் , தனிநபர் பாதுகாப்பு உபகரணமான பிபிஇ – க்கள் , வென்டிலேட்டர்கள் உள்ளிட்ட அனைத்து விதமான மருத்துவ உபகரணங்களுக்கும் உலக அளவில் பற்றாக்குறை நிலவியது . இதில் பல உபகரணங்களுக்குத் தேவையான மூலப்பொருள்களை வெளிநாடுகளிலிருந்து கொள்முதல் செய்ய வேண்டியிருந்ததால் , அவை உள்நாட்டில் தயாரிக்கப்படவில்லை . உலகம் முழுவதும் தொற்று வேகமாகப் பரவியதால் , அந்நியச் சந்தைகளில் இவற்றுக்கு கடும் தட்டுப்பாடு நிலவியது .


    மருத்துவ உபகரணங்களின் தேவை காரணமாக , அவற்றை உள்நாட்டுச் சந்தையில் உற்பத்தி செய்ய வேண்டிய அவசியத்தை , தொற்று ஒரு வாய்ப்பாக மாற்றியது . மத்திய சுகாதாரம் மற்றும் குடும்ப நல அமைச்சகம் , ஜவுளி அமைச்சகம் , பார்மசூட்டிகல்ஸ் அமைச்சகம் , தொழில்மேம்பாடு மற்றும் உள்நாட்டு வர்த்தகத்துறை , பாதுகாப்பு ஆராய்ச்சி மற்றும் மேம்பாட்டு அமைப்பான டிஆர்டிஓ மற்றும் இதர அமைப்புகளின் ஒருங்கிணைந்த முயற்சி காரணமாக , இந்தியா தனது உற்பத்தித் திறனை அதிகரித்தது .


    உள்நாட்டு உற்பத்தித் திறனை வலுப்படுத்துவது , உள்நாட்டில் பிபிஇ - க்களின் தேவையைப் பூர்த்தி செய்தது ஆகியவற்றைக் கருத்தில் கொண்டு , அந்நிய வர்த்தகத் தலைமை இயக்குநர் திருத்திய அறிவிக்கையை ( அறிவிக்கை எண் .16/2015-20, தேதி 29 ஜூன் 29) 2020 ஜூலையில் வெளியிட்டு பிபிஇ ஏற்றுமதிக்கு அனுமதி அளித்தது . இந்தத் தளர்வு காரணமாக , ஜூலை மாதத்திலேயே , இந்தியா ஐந்து நாடுகளுக்கு 23 லட்சம் பிபிஇ உபகரணங்களை ஏற்றுமதி செய்தது . அமெரிக்கா , இங்கிலாந்து , ஐக்கிய அரபு அமீரகம் , செனகல் , சுலோவேனியா ஆகியவை இந்த ஐந்து நாடுகளாகும் . இதன் மூலம் , பிபிஇ ஏற்றுமதி சந்தையில் இந்தியா முக்கிய இடத்தைப் பிடித்துள்ளது .


    “ மேக் இன் இந்தியா ’’ எழுச்சி தற்சார்பு இந்தியா இயக்கத்தில் சேர்ந்ததன் காரணமாக , பிபிஇ - க்கள் உள்பட மருத்துவ உபகரணங்கள் தயாரிப்பில் தன்னிறைவையும் , விரிதிறனையும் வழங்கியுள்ளது . மத்தியஅரசு , மாநிலங்கள் / யூனியன் பிரதேசங்களுக்கு பிபிஇ - க்கள் , என் 95 முகக்கவசங்கள் , வென்டிலேட்டர்கள் உள்ளிட்டவற்றை வழங்கிய நிலையில் , மாநிலங்களும் அவற்றை நேரடியாக கொள்முதல் செய்தன . 2020 மார்ச் முதல் ஆகஸ்ட் மாதம் வரை , மாநிலங்கள் உள்நாட்டில் உற்பத்தி செய்யப்பட்ட 1.40 கோடி பிபிஇ - க்களை தங்கள் பட்ஜெட் நிதியிலிருந்து கொள்முதல் செய்துள்ளன . இதே காலகட்டத்தில் , மத்திய அரசு 1.28 கோடி பிபிஇ - க்களை மாநிலங்கள் / யூனியன் பிரதேசங்கள் / மத்திய நிறுவனங்களுக்கு இலவசமாக வழங்கியுள்ளன .


    *****

    
    
    (Release ID: 1645777) Visitor Counter : 6
    
    
      Read this release in: Telugu , Punjabi , Marathi , English , Urdu , Hindi , Bengali , Manipuri , Gujarati , Odia , Malayalam