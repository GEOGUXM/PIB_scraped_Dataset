      விவசாயத்துறை அமைச்சகம்

      மார்ச் 2020 முதல் ஜூன் 2020 வரையிலான காலத்தில் வேளாண் பொருட்கள் ஏற்றுமதி, சென்ற ஆண்டு இதே காலத்தின் ஏற்றுமதி அளவுடன் ஒப்பிடுகையில் 23.24 சதவிகிதம் அதிகரிப்பு
      Posted On: 18 AUG 2020 12:50PM by PIB Chennai


    உலக வர்த்தக அமைப்பின் வர்த்தக புள்ளி விவரங்களின்படி 2017 ஆம் ஆண்டில் , உலக வேளாண் வர்த்தகத்தில் , வேளாண் ஏற்றுமதி இறக்குமதியில் இந்தியாவின் பங்கு முறையே 2.27 சதவிகிதம், 1.90 சதவிகிதமாக இருந்தது பெரு ந் தொற்று பொது முடக்க , சிரமமான காலத்தின் போதும் , உலக உணவு வழங்கு தொடருக்கு இடையூறு ஏற்படாத வண்ணம் இந்தியா தொடர்ந்து ஏற்றுமதி செய்தது . மார்ச் 2020 முதல் ஜூன் 2020 வரையிலான காலத்தில் ரூ. 25552.7 கோடி மதிப்பிலான வேளாண் பொருட்கள் ஏற்றுமதி செய்யப்பட்டன . 2019 ஆம் ஆண்டு இதே காலத்தில் ரூ. 20734.8 கோடி அளவிற்கு செய்யப்பட்ட ஏற்றுமதி அளவுடன் ஒப்பிடுகையில் இது 23.24 சதவிகிதம் அதிகமாகும் .


    இந்தியாவின் வேளாண் மொத்த உள்நாட்டு உற்பத்தி அளவில் 2017-18ஆம் ஆண்டில் வேளாண் ஏற்றுமதி 9.4 சதவிகிதமாக இருந்தது . இது 2018 -19 இல் 9.9 சதவீதமாக அதிகரித்துள்ளது . இந்தியாவின் வேளாண் மொத்த உள்நாட்டு உற்பத்தியில் வேளாண் இறக்குமதி 5.7 சதவீதமாக இருந்ததிலிருந்து 4.9 சதவீதமாக க் குறைந்துள்ளது இந்தியாவில் வேளாண் பொருட்களுக்கு இறக்குமதியை சார்ந்து இருக்கும் தன்மை குறைந்து உள்ளது என்பதையும் , ஏற்றுமதி செய்யக்கூடிய அளவிற்கு உபரியாக வேளாண் பொருட்கள் உள்ளன என்பதையும் இது குறிக்கிறது .


    விடுதலை அடைந்த காலத்தில் இருந்து வேளாண் ஏற்றுமதியில் இந்தியா மிகப்பெரிய முன்னேற்றங்களைக் கண்டுள்ளது . 1950 -51 இல் இந்தியாவில் வேளாண் ஏற்றுமதி , சுமார் ரூ. 149 கோடி அளவிற்கு இருந்தது . இது 2019- 20 ஆம் ஆண்டில் ரூ. 2.53 லட்சம் கோடி அளவிற்கு அதிகரித்துள்ளது . கடந்த 15 ஆண்டு காலத்தில் , ஏறத்தாழ அனைத்து வேளாண் பொருட்களின் ஏற்றுமதி அளவு கணிசமாக அதிகரித்துள்ளது . இந்தியா வேளாண் பொருட்களை உற்பத்தி செய்யும் முன்னணி நாடுகளில் ஒன்றாக இருந்த போதிலும் வேளாண் பொருட்களை ஏற்றுமதி செய்யும் முன்னணி நாடுகளில் இந்தியா இடம் பெறவில்லை . உதாரணமாக உலகில் கோதுமை உற்பத்தியில் இந்தியா இரண்டாவது இடம் வகிக்கிறது . ஆனால் ஏற்றுமதியில் இந்தியா 34 ஆவது இடத்தை வகிக்கிறது . இதேபோல் காய்கறி உற்பத்தியில் உலகில் மூன்றாம் இடத்தை வகிக்கும் இந்தி யா, ஏற்றுமதியில் 14 ஆவது இடத்தை வகிக்கிறது . பழங்களை ப் பொறுத்தவரை யும் இதே நிலைதான் . பழங்கள் உற்பத்தியில் இந்தியா இரண்டாவது இடத்தை வகிக்கிறது . ஆனால் ஏற்றுமதியில் இருபத்தி மூன்றாவது இடத்தையே பெற்றுள்ளது . வேளாண் பொருட்கள் ஏற்றுமதியில் உற்பத்திக்கு ஏற்ற விதத்தில் முன்னணி நிலையில் இருக்கும் நாடு என்ற இடத்தை அடைவதற்கு நாமாகவே முன்வந்து செய்யவேண்டிய பல நடவடிக்கைகள் உள்ளன என்பதை இது தெளிவாக க் காட்டுகிறது .


    இவற்றையெல்லாம் கருத்தில் கொண்டு வேளாண் வர்த்தகத்தை மேம்படுத்துவதற்காக டி ஏ சி எஃப் டபிள்யூ முழுமையான செயல் திட்டம் ஒன்றை த் தயாரித்துள்ளது . முழுமையான உத்தி ஒன்றைத் தயாரிப்பதற்காக , உற்பத்திக்கு முந்தைய பணிகள் , உற்பத்தி தொடர்பான பணிகள் , உற்பத்திக்கு பிந்தைய பணிகள் ஆகிய அனைத்து விவரங்கள் , பிரச்சினைகள் குறித்த விரிவான தகவல்களும் கண்டறியப்பட்டு வருகின்றன . பொருட்களை வகைப்படுத்துதல் ; அதன் பிறகு குறிப்பிட்ட பொருட்களை வகைப்படுத்துதல் ; அவை பற்றிய உற்பத்தி ஏற்றுமதி விவரங்களின் தற்போதைய நிலைகள் பற்றி அறிந்து கொள்ளுதல் ; அப்பொருட்களின் வலிமைகள் , சவால்கள் , பிரச்னைகளுக்கான தீர்வுகள் ஆகியவை ; அவை தொடர்பான பங்குதாரர்களுடன் கலந்தாலோசிக்க ப் பட்டு அடையாளம் காணப்பட்டுள்ளன . இந்த இரு வழி அணுகுமுறை இறக்குமதியை மாற்றியமைக்கும் கவனம் கொண்ட செயல் திட்டமாக வு ம் ; மதிப்பு கூட்டுவ தை வலியுறுத்துவதாகவும் , ஏற்றுமதிக்கு ஊக்கமளிக்கும் . இவ்வாறு அடையாளம் காணப்பட்டுள்ள தீர்வுகள் கால வரையறைக்கு உட்பட்ட செயல் திட்டமாக மாற்றி அமைக்கப்பட்டுள்ளது


    ****

    
    
    (Release ID: 1646696) Visitor Counter : 4
    
    
      Read this release in: Urdu , Malayalam , Assamese , Manipuri , English , Hindi , Marathi , Bengali , Punjabi , Odia , Telugu