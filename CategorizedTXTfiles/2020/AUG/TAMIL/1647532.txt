      சுகாதாரம் மற்றும் குடும்ப நலத்துறை அமைச்சகம்

      கோவிட்-19 நோயில் இருந்து குணம் பெற்றவர்கள் எண்ணிக்கை சுமார் 21 லட்சத்தை நெருங்கியது
      குணம் பெறுவோர் விகிதம் இன்னும் அதிகரித்தது - இன்று 74 சதவீதமாக இருந்தது
      சிகிச்சை பெறுவோர் எண்ணிக்கையைவிட குணம் அடைந்தவர்களின் எண்ணிக்கை 3 மடங்கு அதிகம்
      Posted On: 21 AUG 2020 12:33PM by PIB Chennai


    கோவிட்-19 நோய் பாதிப்பு ஆளானவர்களில் , நிறைய பேர் குணம் அடைந்து வீடு திரும்பும் நிலையில் மற்றும் மிதமான பாதிப்புக்கு ஆளாகி வீட்டில் தனிமைப்படுத்தல் சிகிச்சையில் இருந்து குணம் ஆனவர்கள் எண்ணிக்கை அதிகரித்த நிலையில் , இந்தியாவில் இந்த நோயில் இருந்து குணம் பெற்றவர்கள் எண்ணிக்கை சுமார் 21 லட்சத்தை எட்டியது. தீவிரமாக மருத்துவப் பரிசோதனை செய்தல் , விரிவான தடமறிதல் மற்றும் சிறப்பான சிகிச்சை ஆகிய விஷயங்களை செம்மையாக அமல் செய்த காரணத்தால் , குணம் பெற்றவர்கள் எண்ணிக்கை 20,96,664 ஆக உயர்ந்துள்ளது. ஆக்சிஜன் தேவைப்படும் நிலைக்குச் செல்வதைத் தவிர்த்தல் உள்ளிட்ட சிகிச்சை முறையில் கவனம் செலுத்துதல் , சிறந்த நிபுணத்துவம் பெற்ற டாக்டர்கள் ஐசியூ மற்றும் மருத்துவமனைப் பணிகளில் ஈடுபடுத்தப்படுதல் , ஆம்புலன்ஸ் வசதிகளை மேம்படுத்துதல் ஆகியவற்றின் காரணமாக இந்த வாய்ப்பு உருவாகியுள்ளது.


    கடந்த 24 மணி நேரத்தில் 58 , 794 பேர் குணம் ஆகியுள்ளனர். இதையடுத்து கோவிட் - 19 பாதிப்புக்கு ஆளானவர்களில் குணம் பெற்றவர்கள் விகிதம் 74 சதவீதமாக (73.91%) ஆக உயர்ந்துள்ளது. கடந்த பல மாதங்களாக குணம் அடைவோர் எண்ணிக்கை தொடர்ந்து அதிகரித்துக் கொண்டிருக்கிறது என்பதை பிரதிபலிப்பதாக இது அமைந்துள்ளது.


    இந்தியாவில் 6,86,395 பேர் சிகிச்சையில் உள்ளனர். குணம் பெற்றவர்களின் எண்ணிக்கை 14 லட்சமாக ( 14,10,269 ) ஆக உள்ளது. இதன் காரணமாக சிகிச்சையில் இருப்போர் சதவீதம் 24.19 ஆக உள்ளது.


    பரிசோதனை மூலம் ஆரம்பக் கட்டத்திலேயே நோய் பாதிப்பைக் கண்டறிதல் , தொடர் கண்காணிப்பு மற்றும் தொடர்புத் தடமறிதல் , உரிய சமயத்தில் சிறந்த மருத்துவ சிகிச்சை அளித்தல் ஆகியவை காரணமாக , தொற்றுநோயால் மரணம் அடைபவர்களின் எண்ணிக்கை உலக சராசரியைவிடக் குறைவாக உள்ளது. ( இப்போது 1.89 சதவீதமாக உள்ளது ) . இவற்றின் காரணமாக , சிகிச்சையில் இருப்பவர்களில் வென்டிலேட்டர் வசதி தேவைப்படுவோர் எண்ணிக்கையும் குறைவாக உள்ளது.

    
    
    (Release ID: 1647532) Visitor Counter : 6