      குடியரசுத் துணைத் தலைவர் செயலகம்

      வெள்ளையனே வெளியேறு இயக்கத்தின் இலட்சியத்தை முழுமையாக நிறைவேற்ற, இந்தியாவை ஒருங்கிணைப்போம் இயக்கத்தைத் தொடங்க குடியரசுத் துணைத்தலைவர் அழைப்பு
      Posted On: 09 AUG 2020 2:03PM by PIB Chennai


    நாட்டிற்கு விரோதமான சக்திகளின் தீய நோக்கங்களிலிருந்து சிறப்பான பாதுகாப்பை அளித்து , வலிமையான மற்றும் முழுமையான உணர்ச்சிப் பெருக்குடன் கூடிய ஒருங்கிணைப்பை ஏற்படுத்த , “ இந்தியாவை ஒருங்கிணைப்போம் ” இயக்கத்தை தீவிரமாக மேற்கொள்ள வேண்டுமென குடியரசுத் துணைத்தலைவர் திரு . எம் . வெங்கையா நாயுடு அழைப்பு விடுத்துள்ளார் .


    வெள்ளையேனே வெளியேறு இயக்கம் தொடங்கப்பட்டு இன்றுடன் 78 ஆண்டுகள் நிறைவடைவதை ஒட்டி , திரு . வெங்கய்யா நாயுடு தமது முகநூல் பக்கத்தில் வெளியிட்டுள்ள கட்டுரையில் , நாட்டில் ஒற்றுமை இல்லாததால் , 1000-1947- ஆம் ஆண்டு வரையிலான காலத்தில் நடைபெற்ற அந்நியப் படையெடுப்புகள் மற்றும் ஏகாதிபத்திய சுரண்டல் நடைபெற்றதை விரிவாக எடுத்துரைத்துள்ளார் . இருபதாம் நூற்றாண்டின் இந்த மிக நீண்ட காலகட்டத்தில் , நமது கலாச்சாரம் அழிக்கப்பட்டதுடன் , ஒரு காலத்தில் வளமிக்கதாக இருந்த இந்தியாவின் பொருளாதாரம் சுரண்டப்பட்டது போன்ற பெரும் விலைகொடுக்க நேரிட்டதாகவும் அவர் சுட்டிக்காட்டியுள்ளார் .


    கடுமையாகப் போராடி 1947- இல் பெற்ற சுதந்திரம் , 200 ஆண்டு காலனி ஆதிக்கத்திற்கு முடிவு கட்டுவதாக மட்டுமின்றி , இந்தியர்களிடையே நிலவிய ஒற்றுமையின்மை காரணமாக , படையெடுப்பாளர்கள் , வணிகர்கள் மற்றும் காலனி ஆதிக்க சக்திகளால் சூறையாடப்பட்ட ஆயிரம் ஆண்டு இருண்ட காலத்திற்கும் முடிவு கட்டியதாக குடியரசுத் துணைத்தலைவர் தெரிவித்துள்ளார் .


    “ ஒருவர் மற்றவரது உடைமைகள் மற்றும் ஒற்றுமை நோக்கம் , செயல்பாடு குறித்து அறிந்திராமல் இருந்ததால் , நீண்டகால அடிமைத்தனத்திற்கும் , இந்தியாவை சுரண்டுவதற்கும் வழிவகுத்துவிட்டது . இதிலிருந்து நாம் கற்றுக்கொண்ட பாடம் மூலம் , இந்தியர்கள் அனைவரும் , நாம் இந்தியர்கள் என்ற உணர்வைப் பகிர்ந்துகொள்வதோடு , அவரவர் கலாச்சார நற்பண்புகள் மற்றும் நெறிமுறைகளைப் பின்பற்ற வேண்டும் . இவை அனைத்தும் தேசபக்தி உணர்வுக்கு ஊக்கமளிக்கும் . இந்தியா பிளவுபட்டால் , குழம்பிய குட்டையில் எளிதில் மீன் பிடிக்கலாம் என்ற உணர்வை மற்றவர்களுக்கு ஏற்படுத்திவிடும் . வலிமையான , ஒன்றுபட்ட மற்றும் உணர்வால் ஒருங்கிணைந்த இந்தியா தான் , நமது எதிரிகளின் தீய நோக்கங்களிலிருந்து நமக்கு சிறந்த பாதுகாப்பை அளிப்பதோடு , கேள்வி கேட்கும் நோக்கத்தையும் ஏற்படுத்தும் “ என்றும் திரு . வெங்கய்யா நாயுடு குறிப்பிட்டுள்ளார் .


    தொடர்ச்சியான அந்நியப் படையெடுப்புகளின் விளைவாக , 1000- மாவது ஆண்டு முதல் நாட்டின் வளங்கள் சுரண்டப்பட்டதை எடுத்துரைத்துள்ள திரு . வெங்கய்யா நாயுடு , சோமநாதர் கோவில் அழிக்கப்பட்டதோடு , 925 ஆண்டுகள் கழித்து , நாடு சுதந்திரம் அடைந்த பிறகே , மீண்டும் அக்கோவிலைக் கட்ட முடிந்ததோடு , இம்மாதம் 5- ஆம் தேதி நடைபெற்ற பூமிபூஜை மூலம் அயோத்தியில் மீண்டும் கோவில் கட்டுவதற்கு 500 ஆண்டுகள் தேவைப்பட்டுள்ளதாகவும் தெரிவித்துள்ளார் .


    பிரபல பொருளாதார நிபுணர் திருமதி . உத்ஸா பட்நாயக் கூறியுள்ளபடி , 1765-1938 ஆம் ஆண்டு வரை பல்வேறு வடிவங்களிலும் , 45 டிரில்லியன் டாலர் அளவிலான நமது வளங்கள் , அதாவது 2018- ஆம் ஆண்டில் இங்கிலாந்தின் மொத்த உள்நாட்டு உற்பத்தி வீதத்தைவிட 17 மடங்கு அளவிற்கு பிரிட்டிஷ்காரர்களால் சுரண்டப்பட்டதையும் திரு . வெங்கய்யா நாயுடு நினைவுகூர்ந்துள்ளார் . இதுபோன்ற பொருளாதாரச் சுரண்டல்கள் , பல்வேறு பொருள்களை ஏற்றுமதி செய்து வந்த இந்தியாவை , மிக மோசமான வறுமை நிலைக்குத் தள்ளிவிட்டதாகவும் அவர் கூறியுள்ளார் .


    2022- ஆம் ஆண்டு நாட்டின் 75- வது சுதந்திர தினம் ( பவளவிழா ) கொண்டாடப்பட இருப்பதைச் சுட்டிக்காட்டியுள்ள திரு . வெங்கய்யா நாயுடு , வறுமை ஒழிபபு , எழுத்தறிவின்மை , சமத்துவமின்மை , பாலினப் பாகுபாடு , ஊழல் மற்றும் அனைத்து வகையான சமூகத் தீமைகளையும் ஒழிப்பதன் மூலம் , தேசப்பிதா மகாத்மா கந்தி மற்றும் ஆர்வமுள்ள இந்தியர்களின் கனவை நனவாக்க உறுதியேற்போம் என்றும் தெரிவித்துள்ளார் .


    *****

    
    
    (Release ID: 1644573) Visitor Counter : 24
    
    
      Read this release in: English , Urdu , Hindi , Marathi , Manipuri , Punjabi