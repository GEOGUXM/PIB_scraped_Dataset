      சுகாதாரம் மற்றும் குடும்ப நலத்துறை அமைச்சகம்

      மின்-சஞ்சீவனி மூலம் தொலை-ஆலோசனை சேவைகளை தில்லி/தேசிய தலைநகரப் பகுதியில் மத்திய அரசு சுகாதாரச் சேவைகள் தொடங்கியது
      Posted On: 26 AUG 2020 12:17PM by PIB Chennai


    மத்திய அரசு சுகாதாரச் சேவைகளின் (CGHS) பயனாளிகள் சுகாதார மையத்துக்கு நேரில் வராமலேயே மெய்நிகர் முறையின் மூலம் நிபுணர்களின் ஆலோசனையைப் பெறுவதற்கு வசதி ஏற்படுத்தும் விதமாக , தொலை - ஆலோசனைச் சேவைகளை 25.8.2020 முதல் CGHS தொடங்கியுள்ளது . ஆரம்ப கட்டத்தில் இந்தச் சேவைகள் தில்லி / தேசிய தலைநகரப் பகுதியில் உள்ள பயனாளிகளுக்குக் கிடைக்கும் . இந்த மின் - சேவைகள் காலை 9 மணி முதல் மதியம் 12 மணி வரை அனைத்து வேலை நாட்களிலும் கிடைக்கும் .


    சுகாதார அமைச்சகத்தின் ஏற்கனவே இருக்கும் மின் - சஞ்சீவனி தளத்தை CGHS- இன் தொலை - ஆலோசனை சேவைகள் பயன்படுத்துகின்றன . எளிதான பயன்பாட்டுக்காக பயனாளிகளின் அடையாள எண்ணுடன் இந்தத் தளம் இணைக்கப்பட்டுள்ளது . நிபுணர்களின் வெளிநோயாளிகள் சேவைகளைப் பெறுவதற்கு , பயனாளிகள் தங்களது கைபேசி எண்ணைக் கொண்டு இந்தத் தளத்தில் பதிவு செய்து கொள்ள வேண்டும் அதன் பிறகு , சரிபார்த்தலுக்காக ஒரு முறை கடவு எண் அனுப்பப்படும் . சரிபார்த்தலுக்குப் பின்னர் , பயனாளிகள் தளத்துக்குள் சென்று , நோயாளி பதிவுப் படிவத்தைப் பூர்த்தி செய்து , அனுமதிச் சீட்டை கோரி , தங்களது சுகாதாரக் கோப்புகளை ( தேவைப்பட்டால் ) பதிவேற்றலாம் .


    நோயாளிகளுக்கு நோயாளி அடையாள எண் மற்றும் அனுமதிச் சீட்டுத் தகவல்கள் குறுந்தகவல் சேவை மூலம் அனுப்பப்பட்டு , ஆன்லைன் வரிசையில் அவர்களது எண் குறித்துத் தகவல் அளிக்கப்படும் . அவர்களது முறை வந்ததும் , ' தற்போது அழைக்கவும் ' பொத்தான் செயலாக்கப்படும் . அதைப் பயன்படுத்தி , பயனாளி காணொளி அழைப்பு மூலம் நிபுணரைத் தொடர்பு கொண்டு ஆலோசனை பெறலாம் . தொலை - ஆலோசனைக்குப் பிறகு மின் - மருந்துச் சீட்டு அனுப்பப்படும் . இதைப் பயன்படுத்தி , தங்களது CGHS ஆரோக்கிய மையத்திடம் இருந்து மருந்துகளை நோயாளிகள் பெற்றுக் கொள்ளலாம் .


    ***

    
    
    (Release ID: 1648687) Visitor Counter : 8
    
    
      Read this release in: English , Urdu , Hindi , Marathi , Bengali , Assamese , Manipuri , Punjabi , Telugu