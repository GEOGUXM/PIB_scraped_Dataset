      சுற்றுலா அமைச்சகம்

      ‘1857-இன் நினைவுகள்- சுதந்திரத்துக்கு ஒரு கட்டியம்’ என்னும் தலைப்பில், சுதந்திரதினத்தைக் கருப்பொருளாகக் கொண்ட இணையக் கருத்தரங்குகளின் முதலாவது விளக்கக் காட்சியை சுற்றுலா அமைச்சகம் வழங்கியது
      Posted On: 10 AUG 2020 4:12PM by PIB Chennai


    இந்திய விடுதலைப் போராட்டம் நாட்டின் வரலாற்றில் முக்கியமான அத்தியாயம் ஆகும் . கடந்த காலத்தில் நிகழ்ந்த அனைத்திலும் முக்கியமானது இது . “ நமது தேசத்தைப் பாருங்கள் ’’ என்ற இணையக் கருத்தரங்குகளின் ஒரு பகுதியாக , சுற்றுலா அமைச்சகம் , நாட்டின் மிக முக்கியமான தினத்தைப் பெருமைப்படுத்தும் விதத்தில் , விடுதலைப் போராட்ட இயக்கம் தொடர்பான கருப்பொருளை மையமாகக் கொண்டு ஐந்து கருத்தரங்குகளுக்கு ஏற்பாடு செய்துள்ளது . இதில் , குறிப்பிடத்தக்க முக்கியத்துவம் வாய்ந்த இடங்கள் , இந்தியா விடுதலை பெறுவதற்கு பங்களித்த முன்னோடிகள் குறித்த செய்திகள் இடம்பெறும் .


    8.8.2020 அன்று , ‘1857- இன் நினைவுகள் - சுதந்திரத்துக்கு ஒரு கட்டியம் ’ என்ற இணைய நிகழ்ச்சியை ஏற்பாடு செய்தது . சுதந்திர தினத் தொடரில் இது முதலாவதாகும் . நமது தேசத்தைப் பாருங்கள் தொடரில் இது 45- வது அத்தியாயமாகும் . நமது தேசத்தைப் பாருங்கள் தொடர் , ஒரே பாரதம் உன்னத பாரதம் என்பதன் கீழ் , இந்தியாவின் செழுமையான பன்முகத்தன்மையைப் பறைசாற்றுவதன் முயற்சியாகும் . இது , ஒரே பாரதம் உன்னத பாரதம் என்ற எழுச்சியை மெய்நிகர் தளத்தில் தொடர்ந்து அளித்து வருகிறது .


    பரிதாபகரமான சமூகப் பொருளாதார நிலை , நிலப் பிரச்சினைகள் , வருவாய் நிர்வாகம் , பொருளாதாரச் சீரழிவு , நிர்வாகத்தில் இந்தியர்களின் கீழ் நிலை , குளறுபடியான கோட்பாடு , பகதூர் ஷா ஜபார் அவமதிப்பு , பாரபட்சமான காவல்துறை , நீதித்துறை , இந்திய சிப்பாய்களிடம் வேறுபாடு ஆகியவற்றால் கிளர்ச்சி வெடித்ததற்கான காரணங்கள் விளக்கப்பட்டன .


    1857- ஆம் ஆண்டு முதல் சுதந்திரப்போரில் பங்கு கொண்டு , தில்லியின் எல்லைகளை அடைத்து பிரிட்டிஷ் படைகள் முன்னேறாத வண்ணம் தடுத்து , தில்லியை 120 நாட்கள் சுதந்திரமாக வைத்திருந்த பரீதாபாத்தின் பல்லப்கர் மன்னர் ராஜா நாகர் சிங் போன்ற அதிகமாக வெளியில் பிரபலமடையாதவர்கள் மற்றும் உண்மைச் சம்பவங்களைப் பட விளக்கம் அளித்தவர்கள் வழங்கினர் . வேறு சண்டைகளும் இதில் காட்டப்பட்டன .


    முதல் சுதந்திரப்போரில் தொடர்புடைய பல்வேறு இடங்கள் பட்டியலிடப்பட்டன . 1857 போர் பற்றிய தகவல்கள் கொண்ட படம் புதிய அனுபவமாக இருந்தது .


    நமது தேசத்தைப் பாருங்கள் வலைதளத் தொடர் , மத்திய மின்னணு மற்றும் தகவல் தொழில்நுட்ப அமைச்சகத்தின் தேசிய இ - நிர்வாக துறையின் தொழில்நுட்ப ஒத்துழைப்புடன் வழங்கப்பட்டு வருகிறது . இந்தத் தொடரின் அமர்வுகள் தற்போது https://www.youtube.com/channel/UCbzIbBmMvtvH7d6Zo_ZEHDA/featured என்ற தளத்தில் கிடைக்கும் . இந்திய அரசின் சுற்றுலா அமைச்சகம் கையாளும் அனைத்து சமூக ஊடகங்களிலும் இதைக் காணலாம் .


    இந்தத் தொடரின் அடுத்த அத்தியாயம் ஆகஸ்ட் 12- ஆம்தேதி காலை 11 மணிக்கு நடைபெறும் . இதன் தலைப்பு , பிரிட்டிஷாருக்கு எதிரான இந்தியாவின் போராட்டத்தில் அதிகம் தெரியாத கதைகள் என்பதாகும் . தொடருக்கான பதிவுகளை https://bit.ly/LesserKnownDAD - இல் செய்யலாம் .


    ***********

    
    
    (Release ID: 1644877) Visitor Counter : 14
    
    
      Read this release in: Punjabi , English , Hindi , Marathi