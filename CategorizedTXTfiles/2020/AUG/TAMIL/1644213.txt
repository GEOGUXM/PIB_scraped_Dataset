      வீட்டு வசதி மற்றும் நகர்ப்புற வறுமை ஒழிப்பு அமைச்சகம்

      மத்திய அனுமதி மற்றும் கண்காணிப்புக் குழுவின் 51-வது கூட்டம்
      Posted On: 07 AUG 2020 7:05PM by PIB Chennai


    பிரதம மந்திரி வீட்டு வசதித் திட்டத்தின் ( நகர்ப்புறம் ) கீழ் இயங்கும் மத்திய அனுமதி மற்றும் கண்காணிப்புக் குழுவின் ( சிஎஸ்எம்சி ) 51- வது கூட்டம் இன்று நடைபெற்றது . இந்தக் கூட்டத்தில் 19 மாநிலங்கள் / யூனியன் பிரதேசங்கள் கலந்து கொண்டன .


    இந்தக் கூட்டத்திற்குத் தலைமை வகித்த மத்திய வீட்டு வசதி மற்றும் நகர்ப்புற விவகாரத்துறைச் செயலர் திரு . துர்கா சங்கர் மிஸ்ரா , “ பிரதம மந்திரி வீட்டு வசதித் திட்டம் ( நகர்ப்புறம் ) குறிப்பிடத்தக்க அளவுக்கு முன்னேற்றம் கண்டுள்ளது . 60 லட்சம் வீடுகள் என்ற இலக்கை அடைய மாநிலங்கள் கடினமாக உழைக்க வேண்டும் என்றும் , 2020- க்குள் இதை 80 லட்சமாக உயர்த்த வேண்டும் என்றும் வலியுறுத்துகிறேன் ’’ என்றார் . குறைந்த விலை வாடகை வீட்டு வளாகத் திட்டத்தை சிறந்த முறையில் அமல்படுத்த வேண்டும் என்று அவர் மேலும் கேட்டுக்கொண்டார் .


    கோவிட் -19 தொற்றுக் காலத்தில் நடைபெறும் முதலாவது சிஎஸ்எம்சி கூட்டமாகும் இது . ‘ அனைவருக்கும் வீடு ’ என்னும் தொலை நோக்கை அடிப்படையாகக் கொண்டு , 2022- க்குள் நகர்ப்புறத்தில் தகுதி வாய்ந்த பயனாளிகளுக்கு உறுதியான வீடுகள் கட்டித்தரும் அரசின் நோக்கத்தை இது பிரதிபலிக்கிறது . பிரதமர் வீட்டு வசதித் திட்டத்தின் கீழ் , குறிப்பிட்ட காலத்திற்குள் , வீடுகளைக் கட்டும் பணியை நாடு முழுவதும் நிறைவு செய்ய வேண்டும் என்ற இலக்கை மத்திய வீட்டு வசதி மற்றும் நகர்ப்புற விவகார அமைச்சகம் வலியுறுத்தியுள்ளது .


    இந்தக் கூட்டத்தில் கலந்து கொண்ட மாநிலங்களின் 1589 கருத்துருக்கள் பரிசீலிக்கப்பட்டு , சுமார் 10.28 லட்சம் வீடுகள் கட்ட ஒப்புதல் வழங்கப்பட்டது . பயனாளிகள் கட்டுமானம் மற்றும் குறைந்தவிலை வீட்டுவசதிக் கூட்டாண்மை மூலம் கட்டுவதற்கு உத்தேசிக்கப்பட்டுள்ளது .


    நில விவகாரம் , இடவியல் பிரச்சினைகள் , நகரங்களுக்கு இடையே இடப்பெயர்ச்சி , முன்னுரிமை மாற்றம் , உயிர் இழப்பு போன்ற பல்வேறு பிரச்சினைகளால் தடங்கலாகியுள்ள திட்டங்களை மாற்றியமைக்க வேண்டும் என்றும் மாநிலங்கள் கேட்டுக்கொண்டன .


    இத்துடன் , இந்த நாள் வரை , பிரதமர் வீட்டுவசதித் திட்டத்தின் கீழ் . அனுமதிக்கப்பட்ட வீடுகளின் மொத்த எண்ணிக்கை 1.06 கோடி . கோரிக்கை வைக்கப்பட்ட வீடுகளின் எண்ணிக்கை 1.12 கோடி .


    சுமார் 67 லட்சம் வீடுகளுக்கு அடித்தளங்கள் அமைக்கப்பட்டு , 35 லட்சத்துக்கும் மேற்பட்ட வீடுகள் கட்டி முடிக்கப்பட்டு , குடியேற்றம் நடந்துள்ளது . இத்திட்டத்தின் மொத்த முதலீடு ரூ .6.31 லட்சம் கோடி . இதில் மத்திய உதவி 1.67 லட்சம் கோடி . இதில் , ரூ .72,646 கோடி நிதி ஒதுக்கீடு செய்யப்பட்டது .


    பிரதமர் வீட்டு வசதி திட்டத்தின் ( நகர்ப்புறம் ) , துணைத் திட்டமான நகர்ப்புற இடம் பெயர்ந்தோர் , ஏழைகளுக்கான , குறைந்த விலை வாடகை வீட்டு வளாகத் திட்டத்திற்கு , மாநிலங்களிடமிருந்து பெரும் வரவேற்பு காணப்பட்டது . இத்திட்டம் குறித்து , மாநிலங்கள் / யூனியன் பிரதேசங்களுக்கு விளக்கப்பட்டு , இதைச் சிறப்பாக செயல்படுத்த உரிய நடவடிக்கை எடுக்குமாறு கேட்டுக்கொள்ளப்பட்டது . குறைந்த விலை வாடகை வீட்டு வளாகத் திட்டம் ‘ தற்சார்பு இந்தியா ’ திட்டத்தின் குறிக்கோளை நோக்கிய , முக்கியமான படியாகும் .


    ****

    
    
    (Release ID: 1644213) Visitor Counter : 12
    
    
      Read this release in: English , Hindi , Manipuri , Punjabi , Telugu