      பாதுகாப்பு அமைச்சகம்

      பாதுகாப்பு தொழில்துறை வெபினாரில், பாதுகாப்பு அமைச்சர் திரு. ராஜ்நாத் சிங் பாதுகாப்பு அமைச்சகத்தின் தற்சார்பு இந்தியா முன்முயற்சிகள் பற்றி விளக்கினார்
      Posted On: 27 AUG 2020 7:10PM by PIB Chennai


    தற்சார்பு இந்தியா பாதுகாப்பு தொழில் குறித்த காணொலிக் கருத்தரங்கில் , அண்மையில் அறிவிக்கப்பட்ட பாதுகாப்பு உற்பத்தி மற்றும் ஏற்றுமதி மேம்பாட்டு கொள்கையின் முக்கிய அம்சங்கள் குறித்து பாதுகாப்புத் துறை அமைச்சர் திரு . ராஜ் நாத் சிங் பட்டியலிட்டார் . இந்திய பாதுகாப்பு உற்பத்தியாளர்கள் சொசைட்டி , இந்திய தொழில் , வர்த்தக சபைகளின் கூட்டமைப்பு பிக்கி , பாதுகாப்பு உற்பத்தி துறை , பாதுகாப்பு அமைச்சகம் ஆகியவை இணைந்து இந்த வெபினாருக்கு ஏற்பாடு செய்திருந்தன .


    உடனடி மாற்றம் தேவைப்படும் பாதுகாப்புத் துறை ஏற்கனவே , மேக் இன் இந்தியா இயக்கத்தை ஊக்குவிப்பதற்கான முக்கிய துறைகளில் ஒன்றாக அடையாளம் காணப்பட்டுள்ளது . அடுத்த ஐந்து ஆண்டுகளில் , ஏற்றுமதியில் பாதுகாப்பு உபகரணங்கள் உள்ளிட்ட பாதுகாப்பு தொடர்பான ஏற்றுமதியை அதிகரிப்பதன் மூலம் , பிரதமர் திரு . நரேந்திர மோடியின் ஐந்து பில்லியன் டாலர் ( ரூ .35000 கோடி ) என்ற இலக்கு எட்டவேண்டுமென நிர்ணயிக்கப்பட்டுள்ளது .


    இந்த இலக்கை நோக்கி , வரைவு உற்பத்தி மற்றும் ஏற்றுமதி மேம்பாட்டு கொள்கை வகுக்கப்பட்டுள்ளது . அது பொது மக்களின் கருத்துக்காக வெளியிடப்பட்டு , அது சம்பந்தப்பட்டவர்களிடமிருந்து கருத்துக்கள் வரவேற்கப்பட்டுள்ளன .


    இந்த நிகழ்ச்சியில் உரையாற்றிய திரு . ராஜ்நாத் சிங் , பாதுகாப்பு துறையில் 101 எதிர்மறை பட்டியல் பொருட்கள் பற்றி , பிரதமர் திரு நரேந்திர மோடி தமது மதிப்பு மிக்க ஆலோசனைகளை வழங்கியதாகக் குறிப்பிட்டார் . ‘’ ஒரு குறிப்பிட்ட காலத்திற்கு பின்னர் இந்தப் பொருட்கள் வெளியிலிருந்து வாங்கப்படமாட்டாது . தற்போது நடைமுறையில் உள்ள இந்தப் பட்டியலை மாற்றியமைக்கும் ஆற்றல் பாதுகாப்பு துறைக்கு உள்ளது . இந்த 101 பொருட்கள் பட்டியலில் , சிறு பொருட்கள் மட்டுமல்லாமல் , போருக்குத் தேவையான நடைமுறைகள் , ஒருங்கிணைந்த தளங்கள் , போர் வாகனங்கள் ஆகியவையும் உள்ளன . இது ஒரு ஆரம்பம் . வருங்காலத்தில் , ரூ .1.40 லட்சம் கோடி பாதுகாப்பு உபகரணங்கள் உள்நாட்டிலேயே கொள்முதல் செய்யப்படும் ’’ என்று அவர் கூறினார் .


    பாதுகாப்பு துறையில் தன்னிறைவை எட்டும் வகையில் அரசு பல்வேறு துணிச்சலான கொள்கை சீர்திருத்தங்களை எடுத்துள்ளதாக பாதுகாப்பு அமைச்சர் கூறினார் . பாதுகாப்பு துறையின் தானியங்கி வழியில் வெளிநாட்டு நேரடி மூலதன வரம்பை 74 சதவீதமாக அதிகரிப்பது , உ . பி . மற்றும் தமிழகத்தில் பாதுகாப்புத் தளவாட உற்பத்தி தளங்களை நிறுவுவது , முதலீடுகளை ஊக்குவிக்க கூட்டாண்மை மாதிரியை மேற்கொள்வது , தொழில்துறை உரிமத்தை தாராளமாக்குவது , முதலீட்டாளர்களின் பிரச்சினைகளுக்கு தீர்வு காண பாதுகாப்பு, முதலீட்டாளர் பிரிவை ஏற்படுத்துவது ஆகியவை நடைமுறைப்படுத்தப்படும் .


    கேள்வி - பதில் அமர்வுக்குப் பின்னர் , பிரதமர் திரு . நரேந்திர மோடி இதில் உரையாற்றினார் .


    ******

    
    
    (Release ID: 1649166) Visitor Counter : 3
    
    
      Read this release in: Marathi , English , Urdu , Hindi , Bengali , Telugu