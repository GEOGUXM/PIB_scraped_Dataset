      பழங்குடியினர் நலத்துறை அமைச்சகம்

      மும்பையில் “டிரைப்ஸ் இந்தியா ஷோரூமை காணொளிக் காட்சி மூலம் திரு அர்ஜூன் முண்டா தொடங்கி வைத்தார்.
      Posted On: 21 AUG 2020 4:55PM by PIB Chennai


    மும்பை கோட்டை எல்ஐசி மேற்கு மண்டல அலுவலக இந்தியன் குளோப் சாம்பர்சில் “ டிரைப்ஸ் இந்தியா ஷோரூமை” மத்திய பழங்குடியின விகாரத்துறை அமைச்சர் திரு . அர்ஜூன் முண்டா காணொளிக் காட்சி மூலம் தொடங்கி வைத்தார் .


    இந்த நிகழ்ச்சியில் உரையாற்றிய திரு . அர்ஜூன் முண்டா , “50 லட்சம் பழங்குடியினக் கைவினைஞர்கள் மற்றும் வனப்பொருள் சேகரிப்பாளர்களுக்குத் தேவைப்படும் இந்த சமயத்தில் , அவர்கள் தங்கள் வருவாயை , வேலைவாய்ப்பை , வாழ்வாதாரத்தைப் பெறுவதற்கு அவர்கள் பக்கம் நாங்கள் உறுதியாக நிற்கிறோம் ’’ என்று கூறினார் .


    பழங்குடியினச் சகோதரர்களுக்கு ஆதரவளிக்கும் இந்தியப் பழங்குடியினர் கூட்டுறவுச் சந்தை மேம்பாட்டுக் கூட்டமைப்பு TRIFED – இன் ஒருங்கிணைந்த முயற்சிகள் மற்றும் தமது அமைச்சகத்தின் உறுதிப்பாடு குறித்து பேசிய திரு . முண்டா , இந்தச் சவாலான நேரத்தில் விற்பனையை அதிகரித்து , பழங்குடி வருவாயைப் பெருக்கும் முயற்சியாக , டிரைப்ஸ் இந்தியா ஆன் வீல்ஸ் என்னும் நடமாடும் வாகனங்கள் , வன் தன் இயற்கை உற்பத்திப் பொருள்களுடன் , எதிர்ப்பு சக்தி ஊக்குவிப்பான்கள் மற்றும் இதர பொருள்களை விற்பனை செய்வது தொடங்கப்பட்டுள்ளது . நாடு முழுவதும் 150 நகரங்களில் நுகர்வோரின் வீடுகளுக்கே சென்று இந்த வாகனங்கள் பொருள்களை நேரடியாக விற்பனை செய்யும் .


    பெருமைமிகு கோட்டைப் பகுதியில் அமைந்துள்ள டிரைப்ஸ் இந்தியா விற்பனை நிலையம் , மும்பையின் மூன்றாவது விற்பனை நிலையமாகும் . ஏற்கனவே , பன்வெல் , ஜூகு பகுதிகளில் இரண்டு நிலையங்கள் உள்ளன . மும்பை கோட்டை , டிஎன் சாலை , இந்தியன் குளோப் சாம்பர்ஸ் என்னும் முகவரியில் புதிய நிலையம் திறக்கப்பட்டுள்ளது . இது இந்தியாவின் 122- வது டிரைப்ஸ் இந்தியா விற்பனை நிலையமாகும் . இருப்பு வைக்கப்பட்டுள்ள பொருள்களுடன் , அனைத்து 27 மாநிலங்களையும் சேர்ந்த கலை மற்றும் கைவினைப் பொருள்களுடன் , இந்தத் தொற்றுக் காலத்திற்கு அவசியமான , வன் தன் அத்தியாவசியப் பொருள்கள் , நோய் எதிர்ப்பு சக்தி ஊக்குவிப்பான்கள் விற்பனையில் முக்கிய கவனம் செலுத்தப்படுகிறது .


    -------------------------------------------------------------------------------------------------------------


    

    

    
    (Release ID: 1647669) Visitor Counter : 11
    
    
      Read this release in: English , Urdu , Marathi , Hindi , Manipuri