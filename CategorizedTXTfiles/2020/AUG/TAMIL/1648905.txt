      மின்னணு மற்றும் தகவல் தொழில்நுட்பம்

      3.75 லட்சம் பொது சேவை மையங்கள் மூலம் உமங்க் செயலியின் சேவைகளை மக்களுக்கு கிடைக்கச் செய்ய தேசிய மின்-ஆளுகை பிரிவு மற்றும் பொது சேவை மைய இந்திய மின்-ஆளுகை சேவைகள் நிறுவனத்துக்கிடையே ஒப்பந்தம் கையெழுத்தானது
      Posted On: 26 AUG 2020 6:58PM by PIB Chennai


    டிஜிட்டல் இந்தியாவின் லட்சியமான ' அதிகாரமளிக்கும் சக்தியை ' அடையவும் , இந்தியா முழுமைக்கும் டிஜிட்டல் உள்ளடக்கலை செயல்படுத்தவும் , 3.75 லட்சம் பொது சேவை மையங்கள் மூலம் உமங்க் செயலியின் சேவைகளை மக்களுக்கு உதவும் முறையில் கிடைக்கச் செய்ய தேசிய மின் - ஆளுகை பிரிவு , மின்னணு மற்றும் தகவல் தொழில்நுட்ப அமைச்சகம் , பொது சேவை மைய இந்திய மின் - ஆளுகை சேவைகள் லிமிடெட்டுடன் ஒப்பந்தம் ஒன்றில் கையெழுத்திட்டது


    பொது சேவை மையங்களை நடத்தும் கிராம அளவிலான தொழில் முனைவோர் 140 துறைகளின் சேவைகளை உமாங்க் செயலியின் மூலம் மக்களுக்கு கிடைக்க செய்வார்கள் . திறன் பேசிகள் வைத்திருக்காத மற்றும் செயலிகள் சார்ந்த மின் சேவைகளை பயன்படுத்தத் தெரியாத மக்களுக்கு இது உதவும் . அரசு சேவைகள் மக்களுக்குக் கிடைப்பதை இது கணிசமாக அதிகரிப்பதோடு , கிராம அளவிலான தொழில் முனைவோர் மக்களுக்கு வழங்கும் சேவைகளின் எண்ணிக்கையையும் இது விரிவுபடுத்தும் . அவர்களது வருவாயும் , நம்பகத்தன்மையும் இதன் மூலம் அதிகரிக்கும் . எந்த விதமான கூடுதல் செலவும் இல்லாமல் அனைத்து உமாங்க் சேவைகளும் பொது சேவை மையங்களுக்கு வழங்கப்படுகின்றன , கட்டணம் எதுவும் பெறாமல் தேசிய மின் - ஆளுகை பிரிவு இந்த சேவைகளை பொது சேவை மையங்களுக்கு வழங்குகிறது .


    ஆண்டிராய்டு , ஐஓஎஸ் மற்றும் அனைத்து இணைய பயன்பாட்டு தளங்களில் உமங்க் கைபேசி செயலி கிடைப்பதோடு , KaiOS ( ஜியோ திறன்பேசிகளில் கிடைக்கும் ) இயங்குதளத்தில் 57 தேர்ந்தெடுக்கப்பட்ட சேவைகள் கிடைக்கும் . 97183-97183 என்ற எண்ணுக்கு மிஸ்ட் கால் கொடுப்பதன் மூலமாகவோ அல்லது https://web.umang.gov.in/uaw/i/v/ref என்னும் முகவரியில் இருந்தோ செயலியை பதிவிறக்கம் செய்யலாம் .


    *******

    
    
    (Release ID: 1648905) Visitor Counter : 4
    
    
      Read this release in: Punjabi , Telugu , English , Urdu , Hindi , Manipuri