      உள்துறை அமைச்சகம்

      காவல் துறை ஆராய்ச்சி மற்றும் மேம்பாட்டுப் பணியகம் (பிபிஆர்&டி) தனது பொன்விழா ஆண்டுவிழாவை இன்று கொண்டாடுகிறது
      Posted On: 28 AUG 2020 4:46PM by PIB Chennai


    காவல் துறை ஆராய்ச்சி மற்றும் மேம்பாட்டுப் பணியகம் ( பிபிஆர் & டி ) தனது பொன்விழா ஆண்டு விழாவை இன்று கொண்டாடுகிறது . இதனைக் கொண்டாட இணையம் மூலம் காணொளி நிகழ்ச்சி ஒன்று ஏற்பாடு செய்யப்பட்டிருந்தது . புதுதில்லியில் நடைபெற்ற விழாவில் மத்திய உள்துறை இணை அமைச்சர் திரு . ஜி . கிஷன் ரெட்டி முக்கிய விருந்தினராகக் கலந்து கொண்டார் .


    பிபிஆர் & டி பொன்விழா கொண்டாடுவதை அடுத்து பிரதமர் திரு . நரேந்திர மோடி தனது வாழ்த்துக்களைத் தெரிவித்துள்ளார் . “ கடந்த 50 ஆண்டுகளில் , பிபிஆர் & டி சிறிதளவும் தவறாமல் நமது தேச சேவையில் உறுதியுடன் பணியாற்றி வருகிறது . சமூகத்தின் அனைத்து பிரிவுகளிடையேயும் பாதுகாப்பு உணர்வைத் தூண்டும் நவீன , பயனுள்ள மற்றும் உணர்திறன் வாய்ந்த பாதுகாப்புக் கட்டமைப்பை அமைக்க வேண்டும் என்ற உறுதிப்பாட்டிற்கே நாங்கள் முக்கியத்துவம் அளித்துவருகிறோம் . ” என்று பிரதமர் தனது வாழ்த்துச் செய்தியில் கூறியுள்ளார் .


    மத்திய உள்துறை அமைச்சர் திரு . அமித் ஷா பிபிஆர் & டி பொன்விழாவிற்கு வாழ்த்து தெரிவித்துள்ளார் . “ இன்று பொன்விழா கொண்டாடும் காவல்துறை ஆராய்ச்சி மற்றும் மேம்பாட்டுப் பணியகத்திற்கு எனது வாழ்த்துக்கள் . ஆராய்ச்சி மற்றும் மேம்பாடு மூலம் இந்தியாவின் உள்நாட்டுப் பாதுகாப்பை வலுப்படுத்துவதில் பிபிஆர் & டி முக்கியமான பங்கு வகித்துள்ளது . நாட்டில் மேலும் வலிமையான மற்றும் நவீன காவல்துறை அமைப்பினை ஏற்படுத்துவதற்கான பிபிஆர் & டி - இன் தொடர் தேடலுக்கு நான் மரியாதை செலுத்துகிறேன் .” என்று கூறியுள்ளார் .


    இந்த நிகழ்ச்சியில் உரையாற்றிய மத்திய உள்துறை இணை அமைச்சர் திரு . ஜி . கிஷன் ரெட்டி , புதிய சிந்தனை மற்றும் வளர்ந்து வரும் தொழில்நுட்பங்கள் மற்றும் தேசத்தின் பாதுகாப்பிற்கு காவல் துறையினரைத் திறனுள்ளவர்களாக மாற்றுவது ஆகியவை ஒரு புதிய இந்தியாவிற்கும் , ஆத்மனிர்பர் திட்டத்திற்கும் முக்கிய அம்சமாகும் என்று கூறினார் . நிமிடத்திற்கு நிமிடம் மாற்றங்கள் நிகழும் காலத்தின் வேகத்தை ஈடு செய்ய நாட்டில் சட்டம் ஒழுங்கு உள்கட்டமைப்பை விரைவுபடுத்த வேண்டிய அவசியம் உள்ளது , ஆராய்ச்சி மற்றும் மேம்பாடு இல்லாமல் இதை அடைய முடியாது என்று அவர் கூறினார் .


    *****

    
    
    (Release ID: 1649288) Visitor Counter : 6
    
    
      Read this release in: Assamese , English , Urdu , Hindi , Marathi , Bengali , Punjabi , Telugu