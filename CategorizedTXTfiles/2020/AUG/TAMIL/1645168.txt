      விவசாயத்துறை அமைச்சகம்

      மத்திய விவசாயம் மற்றும் விவசாயிகள் நலத்துறை அமைச்சர் திரு. நரேந்திர சிங் தோமர் கிருசி மேக் தளத்தை தொடங்கி வைத்தார்
      Posted On: 11 AUG 2020 6:11PM by PIB Chennai


    மத்திய விவசாயம் மற்றும் விவசாயிகள் நலத்துறை அமைச்சர் திரு . நரேந்திர சிங் தோமர் இன்று கிருசி மேக் என்னும் விவசாய மேகம் ( தேசிய விவசாய ஆராய்ச்சி மற்றும் கல்வி முறை - மேகம் உள்கட்டமைப்பு மற்றும் சேவைகள் ) தளத்தை , மெய்நிகர் முறையில் தொடங்கிவைத்தார் . விவசாய பல்கலைக்கழக பழைய மாணவர் சங்கக் கட்டமைப்பு ( கேவிசி அலுநெட்) மற்றும் உயர் விவசாய கல்வி நிறுவனங்களுக்கான ஆன்லைன் அங்கீகார முறை ஆகியவற்றுடன் சேர்ந்து இந்த முறை தொடங்கப்பட்டுள்ளது .


    புதிய கல்விக்கொள்கை 2020 – க்கு ஏற்ப , விவசாயப் பல்கலைக்கழக மாணவர்களுக்குப் பொருத்தமான , உயர்தரமான கல்வியை வழங்குவதை ஒட்டுமொத்த நோக்கமாகக் கொண்டு , தேசிய விவசாயக் கல்வி முறையை வலுப்படுத்துவதற்காக , மத்திய அரசு மற்றும் உலக வங்கி நிதி உதவியுடன் தேசிய விவசாய உயர் கல்வி திட்டம் வடிவமைக்கப்பட்டுள்ளதாக , மத்திய அமைச்சர் தெரிவித்தார் . நாட்டின் எந்தப் பகுதியையும் மட்டுமல்லாமல் உலகின் எப்பகுதியையும் அணுகும் வகையில் , முக்கிய ஆராய்ச்சி சார்ந்த தகவல்களை டிஜிட்டல் வடிவத்தில் பாதுகாப்பது அவசியம் என திரு . தோமர் வலியுறுத்தினார் . விவசாயத்தில் தனியார் முதலீட்டை ஈர்க்க வேண்டும் என அவர் வலியுறுத்தினார் . பிரதமர் திரு . நரேந்திரமோடியால் உருவாக்கப்பட்ட டிஜிட்டல் விவசாய புதிய இந்தியாவை நோக்கி முன்னேறிச் செல்ல விவசாய மேகம் ஒரு படியாகும் என அமைச்சர் கூறினார் .


    மத்திய விவசாயம் மற்றும் விவசாயிகள் நலத்துறை இணையமைச்சர் திரு . பர்சோத்தம் ரூபலா , 2-3 இந்தியா வேளாண் ஆராய்ச்சிக் குழும (ICAR) நிறுவனங்கள் சர்வதேச மதிப்புக்கு இணையான ஆராய்ச்சி மையங்களாக மாற்றப்பட வேண்டும் என்று வலியுறுத்தினார் . ஆராய்ச்சியாளர்களுக்கு உடனுக்குடன் தரவுகளை வழங்க வேண்டும் என்றும் கேட்டுக்கொண்டார் .


    மத்திய விவசாயம் மற்றும் விவசாயிகள் நலத்துறை இணையமைச்சர் இரு . கைலாஷ் சவுத்ரி , விவசாய மேகத்தை உருவாக்கியதற்காக ஐசிஏஆர் நிறுவனத்துக்கு பாராட்டு தெரிவித்தார் . இது , புதுதில்லி ஐசிஏஆர் – இந்திய விவசாய புள்ளியியல் ஆராய்ச்சி நிறுவனத்தில் , ஐசிஏஆர் - தரவு மையத்தையும் , ஐதராபாத் ஐசிஏஆர் - தேசிய விவசாய ஆராய்ச்சி மேலாண்மை அகாடமியில் பேரிடர் மீட்பு மையத்தையும் ஒருங்கிணைக்கிறது என்று கூறினார் . இது விவசாயத்தில் ஒரு புரட்சிகரமான முயற்சி என அமைச்சர் பாராட்டினார் .


    விவசாய மேகத்தின் சிறப்பு அம்சங்கள்


    1. தேசிய விவசாய ஆராய்ச்சி மற்றும் கல்வி முறையின் டிஜிட்டல் விவசாயத்தின் சேவைகள் மற்றும் கட்டமைப்புத் தேவைகளை பூர்த்தி செய்தல் .


    2. தேசிய விவசாய ஆராய்ச்சி மற்றும் கல்வி முறை – மேகக் கட்டமைப்பு மற்றும் சேவைகள் , அதன் அங்கமான ஐசிஏஆர் - டிசி , ஐசிஏஆர் கிருஷிமேக் என்னும் விவசாய மேகம் வலுவான தளத்தை வழங்குகிறது . இ - அலுவலகம் , ஐசிஏஆர் - இஆர்பி , கல்வி வலைதளம் , கேவிகே வலைதளம் , கைபேசிச் செயலிகள் , ஐசிஏஆர் நிறுவன இணையதளங்கள் , கல்வி மேலாண்மை முறை , பழைய மாணவர் வலைதளம் , இளநிலை மற்றும் முதுநிலை இ - படிப்புகள் உள்ளிட்ட வளர்ந்து வரும் முக்கிய தகவல் தொழில்நுட்ப அம்சங்களைப் பூர்த்தி செய்ய இது பயன்படும் .


    3. விவசாயப் பல்கலைக்கழகங்கள் தங்களது வலைதளங்கள் மற்றும் ஐடி தீர்வுகளை வடிவமைக்கும் வகையில் , நாகெப் - பின் கீழ் , ஏற்கனவே இருக்கும் ஐசிஏஆர் தரவுகளை விரிவாக்குதல் .


    4. தற்போதைய கோவிட் -19 சூழலில் , 24 மணி நேரமும் கிடைக்கக்கூடிய தகவல் தொழில்நுட்பச் செயல்பாடுகளால் வீட்டிலிருந்து வேலை பார்ப்பதும் , விஞ்ஞானிகள் தங்கள் சகாக்களுடன் காணொளிக் காட்சி மூலம் ஒத்துழைக்கவும் வழி ஏற்பட்டுள்ளது .


    5. ஐதராபாத் நார்மில் , ஐசிஏஆர் - கிருசி மேக் , புதுதில்லி ஐசிஏஆர் - ஐஏஎஸ்ஆர்ஐ - யில் ஐசிஏஆர் - தரவு மையத்துடன் இணைக்கப்பட்டு , இ - நிர்வாகம் , ஆராய்ச்சி , இந்தியாவில் விவசாயத்துறையில் கல்வி மற்றும் விரிவாக்கம் ஆகியவற்றை அணுகும் வகையில் , தரத்தை உயர்த்தவும் , அபாயத்தை குறைக்கவும் உருவாக்கப்பட்டுள்ளது .


    6. ஐதராபாத் நார்ம் , மாறுபட்ட நில அமைப்புடன் உள்ளதால் , புதுதில்லி ஐசிஏஆர் - ஐஏஎஸ்ஆர்ஐ - யில் உள்ள ஐசிஏஆர் - தரவு மையத்துடன் தேர்வு செய்யப்பட்டுள்ளது . தரவு மைய சூழலைக் கட்டுப்படுத்தக்கூடிய , ஈரப்பதம் குறைந்த பொருத்தமான தட்பவெப்ப நிலை நிலவுவதாலும் , பொருத்தமான திறன் மிக்க நபர்கள் கிடைப்பதாலும் , ஐதராபாத் தேர்வு செய்யப்பட்டுள்ளது .


    7. இமேஜ் பகுப்பாய்வைப் பயன்படுத்தி , நோய் , பூச்சிகள் கண்டறிதல் , பழங்கள் முதிர்வடைந்து பழுக்கும் பருவத்தைக் கண்டறிதல் , கால்நடைகளில் நோய் கண்டறிதல் போன்ற ஆழ்ந்த கற்றல் அப்ளிகேசன்களை உருவாக்குதல் , ஈடுபடுத்துல் ஆகியவற்றுக்கான ஏஐ / ஆழ்ந்த கற்றல் மென்பொருள்கள் / உபகரணங்களுடன் கூடிய புதிய மையம் .

    
    
    (Release ID: 1645168) Visitor Counter : 22
    
    
      Read this release in: English , Urdu , Marathi , Hindi , Manipuri