      சுற்றுலா அமைச்சகம்

      சுதந்திர தினத்தைக் கொண்டாடுவதற்காக நமது தேசத்தைப் பாருங்கள் வரிசையில் ஐந்து இணையக் கருத்தரங்கங்களை சுற்றுலா அமைச்சகம் நடத்துகிறது
      Posted On: 07 AUG 2020 2:33PM by PIB Chennai


    1947- ஆம் ஆண்டு கிடைத்த சுதந்திரத்தின் வெற்றியை நாட்டு மக்கள் அனைவரும் ஒன்றிணைந்து தேசிய கீதத்தை பெருமையுடன் பாடிக் கொண்டாடும் நேரமிது . இந்தியாவின் சுதந்திரத்துக்கான போராட்டம் நாட்டின் வரலாற்றில் ஒரு முக்கிய அத்தியாயமும் , கடந்த கால நிகழ்ச்சிகளிலேயே மிகவும் அதிக மதிப்பு வாய்ந்ததும் ஆகும் . 15 ஆகஸ்ட் அன்று நடைபெறும் இந்த தினத்தின் கொண்டாட்டத்தின் போது , தலைநகரமாம் புதுதில்லியில் மூவர்ண இந்திய தேசியக் கொடியை பிரதமர் ஏற்றுவார் . அனைத்து மாநிலங்கள் , யூனியன் பிரதேசங்கள் மற்றும் உலகெங்கிலும் உள்ள இந்திய தூதரகங்களிலும் தேசியக் கொடி ஏற்றப்படும் .


    15 ஆகஸ்டு , 2020 அன்று 74- வது சுதந்திர தினத்தைக் கொண்டாட நாடு தயாராகி வரும் வேளையில் , நாட்டின் மிக முக்கிய நாளை முன்னிட்டு நமது தேசத்தைப் பாருங்கள் வரிசையில் ஐந்து இணையக் கருத்தரங்கங்களை சுற்றுலா அமைச்சகம் நடத்துகிறது . சுதந்திர இயக்கம் , அது தொடர்பான முக்கிய இடங்கள் , மற்றும் இந்தியா சுதந்திரம் பெறுவதற்கு குறிப்பிட்ட பங்காற்றிய முன்னோடிகளைக் குறித்து இந்த இணையக் கருத்தரங்குகள் இருக்கும் .


    இணையக் கருத்தரங்குகள் பற்றிய தகவல்கள் பின்வருமாறு :


    * 8 ஆகஸ்டு , 2020 ( சனிக்கிழமை ) அன்று '1857- இன் நினைவுக் குறிப்புகள் : விடுதலைக்கான முன்னுரை ' என்னும் தலைப்பில் திருவாளர் . நிதி பன்சால் , தலைமைச் செயல் அதிகாரி , இந்தியா சிட்டி வாக்ஸ் , இந்தியா வித் லோக்கல்ஸ் , மற்றும் டாக்டர் . சவுமி ராய் , தலைவர் , செயல்பாடுகள் , ஐ டபுள்யூ எல் , ஐ எச் டபுள்யூ ஆகியோர் நடத்துவார்கள் . கலந்து கொள்ள விரும்புபவர்கள் https:/ /bit.ly/Memoirsof1857 என்னும் முகவரியில் பதிவு செய்து கொள்ளலாம் .


    * 10 ஆகஸ்டு , 2020 ( திங்கள்கிழமை ) அன்று ' சிற்றறைச் சிறை : கடிதங்கள் , நினைவுக் குறிப்புகள் மற்றும் நினைவுகள் ' என்னும் தலைப்பில் திருவாளர் . நிதி பன்சால் , தலைமைச் செயல் அதிகாரி , இந்தியா சிட்டி வாக்ஸ் , இந்தியா வித் லோக்கல்ஸ் , டாக்டர் . சவுமி ராய் , தலைவர் , செயல்பாடுகள் , ஐ டபுள்யூ எல் & ஐ எச் டபுள்யூ , மற்றும் திருவாளர் . சோம்ரிதா சென்குப்தா , மாநகர ஆய்வுப்பயணம் செய்பவர் , இந்தியா சிட்டி வாக்ஸ் ஆகியோர் நடத்துவார்கள் .


    * 12 ஆகஸ்டு , 2020 ( புதன்கிழமை ) அன்று ' இந்திய சுதந்திரப் போராட்டத்தைப் பற்றி அதிகம் தெரியாத கதைகள் ' என்னும் தலைப்பில் ஸ்டோரிடிரையல்ஸிலிருந்து திருமதி . அகிலா ராமன் மற்றும் திருவாளர் . நயன்தாரா நாயர் ஆகியோர் வழங்குவார்கள் .


    * 14 ஆகஸ்டு , 2020 ( வெள்ளிக்கிழமை ) அன்று ' ஜாலியன்வாலாபாக் : விடுதலைப் போரின் திருப்புமுனை ' என்னும் தலைப்பில் திருவாளர் . கிஷ்வர் தேசாய் , தலைவர் , தி பார்ட்டிஷன் மியூசியம் , அமிர்தசரஸ் , வழங்குவார் .


    * 15 ஆகஸ்டு , 2020 ( சனிக்கிழமை ) அன்று ' சர்தார் வல்லபாய் படேல் - ஒன்றுபட்ட இந்தியாவின் சிற்பி ' என்னும் தலைப்பில் திரு . சஞ்சய் ஜோஷி , கூடுதல் ஆட்சியர் , தலைமை மேலாளர் , ஒற்றுமைக்கான சிலை , குஜராத் அரசு , நடத்துவார் .


    * அனைத்து நிகழ்ச்சிகளும் காலை 11 மணியில் இருந்து மதியம் 12 மணி வரை நடக்கும் .


    தனி நபர் இடைவெளி மற்றும் பொதுமுடக்கத்தின் வழிகாட்டுதல்களைப் பின்பற்றும் அதே சமயத்தில் , தேசிய மின் - ஆளுகை துறையின் இணையம் சார்ந்த கூட்டங்களுக்கான தளத்தின் மூலம் யார் வேண்டுமானாலும் கருத்தரங்குகளில் கலந்து கொள்ளும் விதத்தில் இந்தக் குறிப்பிடத்தகுந்த நிகழ்ச்சிக்காக மெய்நிகர் ஊடகத்தைப் பயன்படுத்திக்கொள்ள சுற்றுலா அமைச்சகம் முடிவெடுத்துள்ளது . பதிவு செய்து கொள்வதற்கான தகவல்கள் incredibleindia.org, tourism.gov.in மற்றும் வியக்கத்தக இந்தியாவின் (Incredible India) சமூக ஊடகப் பக்கங்களில் கிடைக்கும் .


    ******

    
    
    (Release ID: 1644118) Visitor Counter : 11
    
    
      Read this release in: English , Telugu , Urdu , Hindi , Marathi , Bengali , Manipuri , Punjabi