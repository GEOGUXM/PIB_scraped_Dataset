      விவசாயத்துறை அமைச்சகம்

      இயற்கை விவசாயிகள் எண்ணிக்கையில் இந்தியா முதலிடம், இயற்கை விவசாயப் பரப்பில் ஒன்பதாவது இடம்; இந்தியாவிருந்து ஆளி விதைகள், எள், சோயாபீன்ஸ், தேயிலை, மருத்துவத் தாவரங்கள் மற்றும் பயறு வகைகள் ஆகிய இயற்கை விவசாயப் பொருட்கள் அதிக அளவில் ஏற்றுமதி
      Posted On: 13 AUG 2020 4:03PM by PIB Chennai


    இயற்கை விவசாயிகள் எண்ணிக்கையில் இந்தியா முதலிடத்தையும் , இயற்கை விவசாயப்பரப்பில் ஒன்பதாவது இடத்தையும் பிடித்துள்ளது . உலகத்திலேயே முற்றிலும் இயற்கை விவசாயம் மேற்கொள்ளும் முதல் மாநிலமாக சிக்கிம் திகழ்கிறது . திரிபுரா , உத்தரகாண்ட் மாநிலங்களும் இதேபோன்ற இலக்குகளை அடைந்துள்ளன . இந்தியாவின் வடகிழக்கு பகுதி பாரம்பரியமாக இயற்கை விவசாயத்தை கொண்டதாகும் . அங்கு பயன்படுத்தப்படும் ரசாயனங்கள் , நாட்டின் மற்ற பகுதிப் பயன்பாட்டை விட மிகவும் குறைவாகும் . இதேபோல , மலைவாழ் பழங்குடியினர் பகுதிகள் மற்றும் தீவுகளில் இயற்கை விவசாயம் செழித்துள்ளது .


    விவசாயிகள் , ரசாயனப் பயன்பாடு இல்லாத , இயற்கை விவசாயத்தை மேற்கொண்டு , தங்கள் வருவாயைப் பெருக்கிக் கொள்ள வேண்டும் என்ற நோக்கத்தில் , வடகிழக்குப் பிராந்தியத்துக்கான இயற்கை மதிப்புச் சங்கிலி மேம்பாட்டு இயக்கம் , பாராம்பரகட் கிருசி விகாஸ் யோஜனா ஆகிய இரண்டு திட்டங்கள் 2015- ஆம் ஆண்டு தொடங்கப்பட்டன . 2018- ஆம் ஆண்டு விவசாய – ஏற்றுமதிக் கொள்கை அளித்த அழுத்தம் காரணமாக , இந்தியா , உலக இயற்கை விவசாய சந்தைகளில் முக்கியமான இடத்தைப் பிடித்தது . ஆளி விதைகள் , எள் , சோயாபீன்ஸ் , தேயிலை, மருத்துவ மூலிகைகள் , அரிசி , பருப்பு வகைகள் ஆகியவை இந்தியாவிலிருந்து அதிக அளவில் ஏற்றுமதியாகும் இயற்கை விவசாய உற்பத்திப் பொருள்களாகும் . 2018-19- ஆம் ஆண்டில் ஏற்றுமதியில் இப்பொருள்கள் 50 சதவீத்தை எட்டியதுடன் , ரூ .5151 கோடிக்கு ஏற்றுமதி செய்யப்பட்டது . அசாம் , மிசோரம் , மணிப்பூர் , நாகாலாந்து ஆகிய மாநிலங்களிலிருந்து இங்கிலாந்து , அமெரிக்கா , சுவிட்சர்லாந்து , இத்தாலி ஆகிய நாடுகளுக்கு இவை ஏற்றுமதியாகின்றன . சுகாதார உணவின் தேவை அதிகரித்ததைத் தொடர்ந்து , ஏற்றுமதி அளவும் அதிகரித்ததுடன் , புதிய இடங்களுக்கும் ஏற்றுமதி வாய்ப்பு அதிகரித்துள்ளது .


    இயற்கை விவசாய உற்பத்தியில் , நுகர்வோர் நம்பிக்கையைப் பெறுவதற்கு சான்றளிப்பு என்பது முக்கிய அம்சமாகும் . அரசின் மேற்கூறிய இரண்டு திட்டங்களிலும் , பங்கேற்பு உத்தரவாத முறை , தேசிய இயற்கை விவசாய உற்பத்தித் திட்டம் ஆகியவை முறையே உள்நாட்டு , வெளிநாட்டுச் சந்தைகளை இலக்காகக் கொண்டு சான்றளிப்பு வழங்கப்படுகின்றன . உணவுப் பாதுகாப்பு மற்றும் தர ( இயற்கை விவசாய உணவு ) ஒழுங்குமுறை - 2017, என்பிஓபி / பிஜிஎஸ் தரத்தை அடிப்படையாகக் கொண்டது . அதிகாரப்பூர்வ இயற்கை விவசாய உற்பத்திப் பொருள்களை இனம் காண நுகர்வோர் , எப்எஸ்எஸ்ஏஐ , ஜெய்விக் பாரத் , பிஜிஎஸ் முத்திரைகளைப் பார்த்து வாங்கவேண்டும் . பிஜிஎஸ் பச்சை என்பது ரசாயனம் அற்ற உற்பத்தி பொருள் என்பதைக் குறிக்கும் .


    பாராம்பரகட் கிருசி விகாஸ் யோஜனாவின் கீழ் , சுமார் 7 லட்சம் ஹெக்டேர் பரப்பளவில் , சுமார் 40000 தொகுப்புகள் இயங்கி வருகின்றன . வடகிழக்கு பிராந்தியத்துக்கான இயற்கை மதிப்பு சங்கிலி மேம்பாட்டு இயக்கம் தனது வரம்புக்குள் 160 எப்பிஓ - கள் சுமார் 80,000 ஹெக்டேரில் சாகுபடி மேற்கொண்டுள்ளன .


    ***

    
    
    (Release ID: 1645676) Visitor Counter : 8
    
    
      Read this release in: English , Urdu , Hindi , Marathi , Manipuri , Bengali , Punjabi , Odia , Telugu