      ரசாயனம் மற்றும் உரங்கள் அமைச்சகம்

      தேசிய உர நிறுவனம் மக்கும் குப்பையிலிருந்து உரம் தயாரிக்கவிருக்கிறது.
      Posted On: 22 AUG 2020 12:47PM by PIB Chennai


    உரங்கள் துறையின் கீழ் இயங்கும் பொதுத்துறை நிறுவனமான தேசிய உர நிறுவனம் ( National Fertilizers Limited - NFL) , விஜய்ப்பூர் ( மத்தியப் பிரதேசம் ), இயற்கைக் குப்பை மாற்றும் வசதியை ( Organic Waste Converter - OWC) நிறுவ இருக்கிறது . இங்கு சேகரிக்கப்படும் மக்கும் குப்பை OWC- க்கு எடுத்து செல்லப்பட்டு , அழிக்கமுடியாத பொருள்களிடம் இருந்து தனியாகப் பிரிக்கப்படும் . இதனைப் பயன்படுத்த தயார் நிலையில் உள்ள உரமாக மாற்றுவதற்கு 10 நாட்கள் ஆகும் .


    தூய்மை இந்தியாவின் ஒரு அங்கமான இந்தத் திட்டம் , நகரியப் பகுதியில் இருந்து சேகரிக்கப்படும் தோட்டக்கலைக் குப்பை உட்பட ஒரு நாளைக்கு 2000 கிலோ மக்கும் குப்பையை மறுசுழற்சி செய்து தயார் நிலையில் உள்ள உரமாக மாற்றுவதற்குத் திட்டமிட்டுள்ளது .


    பூங்காக்கள் அல்லது பொது இடங்களின் மேம்பாட்டுக்காக பயன்படுத்தப்படும் உரங்களுக்கு பதில் இந்த உரத்தைப் பயன்படுத்திக் கொள்ள நிறுவனம் திட்டமிட்டுள்ளது . குடியிருப்போர் தங்களின் புல்வெளிகள் மற்றும் சமையல் அறைத் தோட்டங்களிலும் இந்த உரத்தைப் பயன்படுத்திக்கொள்ளலாம் .


    விஜய்ப்பூர் அலகின் தலைமைப் பொது மேலாளரான திரு . ஜக்தீப் ஷா சிங் வரவிருக்கும் இயற்கைக் குப்பை மாற்றும் வசதியின் பூமிபூஜையை நிறுவனத்தின் மூத்த அதிகாரிகள் முன்னிலையில் செய்தார் .


    ***

    
    
    (Release ID: 1647869) Visitor Counter : 12
    
    
      Read this release in: Telugu , English , Urdu , Hindi , Manipuri , Bengali , Assamese , Punjabi