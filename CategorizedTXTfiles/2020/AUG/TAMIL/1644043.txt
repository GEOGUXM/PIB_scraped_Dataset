      சிறப்பு சேவைகள் மற்றும் கட்டுரைகள்

      பாலூட்டும் தாய்மார்களின் மன நலத்தைப் பேணிக் காப்பது அவசியம் என சென்னை எழும்பூர் குழந்தைகள் நல மருத்துவமனை முன்னாள் இயக்குனர் டாக்டர் ஆர்.டி.அரசர் சீராளர் வலியுறுத்தியுள்ளார்
      Posted On: 07 AUG 2020 2:01PM by PIB Chennai


    உலகத் தாய்ப்பால் வாரத்தையொட்டி "' ஆரோக்கியமான உலகைப் படைக்கத் தாய்ப்பால் புகட்டுவதை ஊக்குவிப்போம் மற்றும் தாய் - சேய் நலனைப் பாதுகாப்போம் " என்ற தலைப்பிலான காணொ லி க்காட்சி கருத்தரங்கம் வியாழக்கிழமை நடைபெற்றது .


    மத்திய அரசின் தகவல் ஒலிபரப்பு அமைச்சக த்தின் கீழ் செயல்பட்டு வரும் தஞ்சாவூர் மக்கள் தொடர்பு கள அலுவலகம் ஏற்பாடு செய்திருந்த இந்தக் கருத்தரங்கில் சிறப்புரையாற்றிய டாக்டர் அரசர் சீராளர் தெரிவித்ததாவது :


    ” எய்ட்ஸ் , கொரோனா போன்ற கொடிய நோய்த் தொற்றுக்கு ஆளான தாய்மார்கள் தங்கள் குழந்தைகளுக்கு எவ்வித தயக்கமுமின்றி தாய்ப்பால் புகட்டலாம் . அதன் மூலம் நோய் பரவாது .


    கொரோனா பாதித்த தாய்மார்கள் தங்கள் குழந்தைகளுக்கு முன்னெச்சரிக்கை நடவடிக்கைகளைக் கையாண்டு தாய்ப்பால் கொடுக்கலாம் . அதே போன்று தாய்க்கு இல்லாமல் குழந்தைக்கு மட்டும் தொற்று இருந்தாலும், தாய்ப்பால் கொடுக்கலாம் .


    அதே நேரத்தில் புற்றுநோய் மற்றும் கதிரியக்க சிகிச்சை பெற்று வரும் தாய்மார்கள் தங்கள் குழந்தைகளுக்கு தாய்ப்பால் ஊட்டுவதைக் கட்டாயம் தவிர்க்க வேண்டும் .


    மேலும், தாய்மார்கள் தங்கள் குழந்தைகளுக்கு தாய்ப்பால் ஊட்டுவதை குடும்பத்தாரும் , சுற்றத்தாரும் , இந்த சமூகமும் உறுதி செய்யவேண்டும் . அதோடு அதற்கான சூழலை உருவாக்கிக் கொடுப்பதும் ஊக்கப்படுத்துவதும் நம் அனைவரின் கடமையாகும் .


    தாய்மார்கள் தங்கள் குழந்தைகளுக்கு தாய்ப்பால் ஊட்டுவதை தவிர்ப்பதால் பொருளாதார ரீதியாகவும் , சுகாதார ரீதியாகவும் பல்வேறு இழப்புகள் ஏற்படுகின்றன .


    குறிப்பாக, ஒவ்வொரு தாய்மாருக்கும் ஆண்டொன்றுக்கு 340 லிட்டர் தாய்ப்பால் சுரப்பதாக பத்தாண்டுகளுக்கு முன்னர் மேற்கொண்ட ஆய்வில் தெரியவந்தது .


    மேலும், தாய்ப்பாலுக்குப் பதிலாக , பிற பால்கள் மற்றும் செயற்கைப் பால் பொருட்களை வாங்கிப் பயன்படுத்துவதால் ஆண்டொன்றுக்கு ரூ.6000 கோடி வரை ஏற்படும் செலவினத்தைத் தவிர்க்க முடியும் .


    குழந்தையின் வளர்ச்சிக்கு அடிப்படை உணவாக மட்டுமல்லாமல் இயற்கை கொடுத்த வரமாகத் தாய்ப்பால் திகழ்கிறது . மனிதன் மனிதனாக வளர்வதற்கு தாய்ப்பால் மிகவும் உதவி புரிகிறது .


    பெரும்பாலும் தாய்ப்பால் கொடுப்பதற்கான உகந்த சூழல் இல்லாதது மற்றும் மன அழுத்தம் காரணமாகவே பல்வேறு தாய்மார்கள் தங்களுக்கு தாய்ப்பால் போதிய அளவில் சரியாக சுரப்பதில்லை என மருத்துவரை அணுகி , மாற்றுப்பால் கொடுக்க பரிந்துரைக்க வேண்டி கோரிக்கை விடுக்கின்றனர் .


    இதைக் கருத்தில் கொண்டு மருத்துவர்கள் அனைவரும் தாய்மார்களின் மனநிலை மற்றும் அவர்கள் வசிக்கும் சூழல் ஆகியவற்றைக் கண்டறிந்து தாய்மார்களுக்கு போதிய கவுன்சிலிங் வழங்க வேண்டும்”


    என வலியுறுத்தினார் .


    நிகழ்ச்சியில் தலைமை உரையாற்றிய சென்னை மண்டல மக்கள் தொடர்பு அலுவலக இணை இயக்குனர் திரு ஜெ . காமராஜ் , குழந்தை பிறந்த ஒரு மணி நேரத்திற்குள் தாய்ப்பால் கொடுப்பதன் மூலம் 8 லட்சம் குழந்தைகள் இறப்பைத் தவிர்க்க முடியும் . தாய்ப்பால் கொடுப்பதை முன்களப் பணியாளர்கள் உறுதி செய்ய வேண்டும் என்றார் .


    நிகழ்ச்சியில் சிறப்புரையாற்றிய நாகை மாவட்ட பயிற்சி மருத்துவ அலுவலர் என் . திருமுருகன் , மாவட்டத்தில் உள்ள 258 சுகாதார மற்றும் துணை சுகாதார நிலையங்கள் மூலம் கர்ப்பிணிப் பெண்கள் மற்றும் தாய்மார்களின் நலன் தொடர்ந்து கண்காணிக்கப்பட்டு வருவதாக தெரிவித்தார் . மேலும், தாய்ப்பால் புகட்டுவதன் மூலம் மார்பகம் மற்றும் கர்ப்பப்பை புற்றுநோய் வராது எனவும் அவர் கூறினார்


    ஒருங்கிணைந்த குழந்தைகள் வளர்ச்சித் திட்ட மாவட்ட அலுவலர் திருமிகு. எம் ராஜம் பேசுகையில் , மாவட்டத்திலுள்ள 1325 அங்கன்வாடி ஊழியர்கள் மூலம் கர்ப்பிணிகள் மற்றும் தாய்மார்களை மாதம் இரண்டு முறை பரிசோதிக்கப்பட்டு கண்காணிக்கப்பட்டு வருவதாகத் தெரிவித்தார் .


    நிகழ்ச்சியில் வரவேற்புரை ஆற்றிய தஞ்சாவூர் மக்கள் தொடர்பு கள அலுவலர் திரு கே . ஆனந்த பிரபு , குழந்தை பிறந்த பிறகு எந்தக் காரணம் கொண்டும் தாய்ப்பால் கொடுப்பதை நிறுத்த வேண்டாம் . அனைத்து தாய்மார்களும் தங்கள் குழந்தைகளுக்கு தாய்ப்பால் ஊட்டுவதை உறுதி செய்ய வேண்டும் என்றார் .


    தஞ்சாவூர் மக்கள் தொடர்பு கள உதவியாளர் திரு.எஸ் அருண்குமார் நன்றி உரையாற்றினார் .


    இந்தக் கருத்தரங்கில் ஒருங்கிணைந்த குழந்தை வளர்ச்சித் திட்ட அலுவலர்கள் , பணியாளர்கள் , பொதுமக்கள் , மாணவர்கள் என பல்வேறு தரப்பினரும் பங்கேற்றனர் .


    

    
    (Release ID: 1644043) Visitor Counter : 20