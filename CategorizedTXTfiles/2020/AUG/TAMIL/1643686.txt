      பிரதமர் அலுவலகம்

      அயோத்தியில் உள்ள ராம ஜென்மபூமியில் ராமர் கோயில் கட்டுவதற்கான அடிக்கல் நாட்டு விழாவில் பிரதமர் திரு.நரேந்திர மோடி ஆற்றிய உரை
      Posted On: 05 AUG 2020 3:37PM by PIB Chennai


    சீதாவின் கணவர் ராமச்சந்திர மூர்த்திக்கு வெற்றி உண்டாகட்டும் !


    கடவுள் ராமரைப் போற்றுவோம் !


    சீதாவின் கணவர் ராமச்சந்திர மூர்த்திக்கு வெற்றி உண்டாகட்டும் !


    கடவுள் ராமரைப் போற்றுவோம் ! கடவுள் ராமரைப் போற்றுவோம் ! கடவுள் ராமரைப் போற்றுவோம் !


    சீதா ராமர் வாழ்க ! சீதா ராமர் வாழ்க ! சீதா ராமர் வாழ்க !


    இந்த ஒலி , கடவுள் ராமரின் நகரமான அயோத்தியில் மட்டுமல்ல , ஒட்டுமொத்த உலகிலும் இன்று ஒலிக்கிறது . இந்த பெருமைவாய்ந்த தருணத்தில் , கடவுள் ராமரின் தீவிர பக்தர்களுக்கும் , எனது அருமை நாட்டு மக்களுக்கும் , பல்வேறு கண்டங்களிலும் பரவியிருக்கும் கோடிக்கணக்கான இந்திய குடிமக்களுக்கும் எனது மனமுவந்த வாழ்த்துகளைத் தெரிவித்துக் கொள்கிறேன் .


    இந்த நிகழ்ச்சியில் கலந்துகொண்டுள்ள ஆர்வமுள்ள , தீவிரமாக செயல்படும் மற்றும் பாராட்டத்தக்க உத்தரப்பிரதேச முதலமைச்சர் திரு . யோகி ஆதித்யநாத் அவர்களே , உத்தரப்பிரதேச ஆளுநர் திருமதி . ஆனந்தி பென் பட்டேல் அவர்களே , பரம்புஜ்ய மகந்த் நிரித்ய கோபால் தாஸ் மகாராஜ் அவர்களே , எனது பெருமதிப்பிற்குரிய திரு . மோகன் ராவ் பகவத் அவர்களே , நாட்டின் அனைத்து மூலைகளிலிருந்தும் இங்கு வந்துள்ள எளிமையின் வடிவங்களான மாபெரும் சாதுக்கள் மற்றும் ஆசான்களே மற்றும் எனது அருமை இந்தியர்களே! அனைவருக்கும் எனது வாழ்த்துகளைத் தெரிவித்துக் கொள்கிறேன் .


    இந்த அற்புதமான மற்றும் வரலாற்றுப்பூர்வமான நிகழ்வுக்கு எனக்கு அழைப்பு விடுத்த ஸ்ரீராம ஜென்மபூமி அறக்கட்டளைக்கு மிகுந்த நன்றியை தெரிவித்துக் கொள்கிறேன் . இந்தப் பெருமைக்காக அறக்கட்டளைக்கு நான் கடன்பட்டுள்ளேன் . உண்மையில் , இது நாம் தவற விடும் நிகழ்ச்சியில்லை . “ राम काजु कीन्हे बिनु मोहि कहाँ बिश्राम॥ (Ram Kaju keenhe Mohi KahanVishram)” என்று நாம் கூறுவோம் . அதாவது , “ கடவுள் ராமர் அளித்த பணியை நிறைவேற்றாமல் நான் எவ்வாறு ஓய்வெடுப்பேன் ” என்பது இதன் பொருள் .


    கடவுள் பாஸ்கரின் ஆசியால் , அற்புதமான சரயு நதிக்கரையில் பொன்னான வரலாற்றுப்பூர்வமான தருணத்தை இந்தியா கண்டுகொண்டிருக்கிறது . இந்தியாவின் ஒட்டுமொத்த நீளத்திலும் , மனதிலும் , கன்னியாகுமரி முதல் ஷீர் பவானி வரை , கோட்டேஸ்வர் முதல் காமக்யா வரை , ஜெகன்னாதர் முதல் கேதார்நாத் வரை , சோம்நாத் முதல் காசி விஸ்வநாதர் ஆலயம் வரை , சமேத் ஷிகர் முதல் ஷ்ராவன் பெலகோலா வரை , புத்தகயா முதல் சாரனாத் வரை , அமிர்தசரஸ் முதல் பாட்னா சாகிப் வரை , அந்தமான் முதல் அஜ்மீர் வரை , லட்சத்தீவு முதல் லே வரை , ஒட்டுமொத்த நாடும் கடவுள் ராமரால் சூழப்பட்டுள்ளது !


    ஒட்டுமொத்த நாடும் மகிழ்ச்சியாக உள்ளது . ஒவ்வொரு இதயமும் மின்னுகிறது . ஒட்டுமொத்த நாடுமே உணர்வுப்பூர்வமாக உணர்கிறது . வரலாற்றின் ஓர் அங்கமாக இருப்பதற்கு பெருமைகொள்கிறது . நீண்டகாலமாக எதிர்பார்த்திருந்த வரலாற்றுப்பூர்வமான தருணத்தை கண்டுகளிக்கிறது .


    நூற்றாண்டு கால காத்திருப்பு இன்று முடிவுக்கு வந்துள்ளது . தங்களது வாழ்நாளில் இதுபோன்ற தருணத்தின் ஒரு அங்கமாக இருப்போம் என்று கோடிக்கணக்கான இந்தியர்களால் நம்பியிருக்க முடியாது என்று என்னால் உறுதியாக கூற முடியும் .


    மகளிரே மற்றும் ஆடவர்களே , சிறப்பு விருந்தினர்களே , பல ஆண்டுகளாக இருந்த தற்காலிக கூடாரத்திலிருந்து கடவுள் ராமரை மாற்றி , அவருக்கு உரிய கோயில் வழங்குவதற்கான நேரம் வந்துவிட்டது . நமது கடவுள் ராமருக்கு தற்போது மிகப்பெரும் கோயில் கட்டப்பட உள்ளது .


    இன்று , நூற்றாண்டு கால அழிவு மற்றும் உயிர்த்தெழுதல் நிகழ்வுகளிலிருந்து ராம ஜென்மபூமிக்கு சுதந்திரம் கிடைத்துள்ளது .


    என்னுடன் இணைந்து குரல் எழுப்புங்கள் …. கடவுள் ராமர் வாழ்க , கடவுள் ராமர் வாழ்க .


    நண்பர்களே , நமது சுதந்திரப் போராட்டத்தின்போது , பல்வேறு சந்ததிகள் தங்களை முழுமையாக அர்ப்பணித்துக் கொண்டன . அடிமைப்பட்டுக்கிடந்த காலத்தில் , சுதந்திரத்துக்கான இயக்கம் இல்லாமல் இருந்ததில்லை . நாட்டில் சுதந்திரத்துக்காக தியாகம் செய்யாத பகுதி என்று எதுவுமே இல்லை . சுதந்திரத்துக்கான தீவிர ஏக்கம் மற்றும் லட்சக்கணக்கான மக்களின் தியாகத்தின் உருவகமாக ஆகஸ்ட் 15 திகழ்கிறது .


    இதேபோல , ராமர் கோயில் கட்டுவதற்காக பல்வேறு சந்ததிகளும் , பல நூற்றாண்டுகளாக தன்னலமற்ற தியாகங்களைச் செய்துள்ளன . நூற்றாண்டுகால தவம் , தியாகம் மற்றும் உறுதி இன்று முடிவுக்கு வந்துள்ளது . ராமர் கோயில் கட்டுவதற்கான இயக்கத்தின்போது , தியாகம் , அர்ப்பணிப்பு , உறுதி ஆகியவை இருந்தன . அவர்களின் தியாகம் மற்றும் போராட்டத்தால் அந்த கனவு இன்று நனவாகியுள்ளது . நாட்டில் உள்ள 130 கோடி மக்களின் சார்பாக , அவர்களின் முன்பு நான் தலைவணங்குகிறேன் . அவர்களின் தியாகத்தாலேயே இன்று ராமர் கோயிலுக்கான அடிக்கல் நாட்டப்பட்டுள்ளது . ராமர் கோயில் கட்டுவதற்கான புனிதப் போராட்டத்தில் கலந்துகொண்ட அனைவரும் , பிரபஞ்சத்தில் உள்ள அனைத்து சக்திகளும் இந்த நிகழ்ச்சியை இன்று பார்த்துக் கொண்டிருக்கின்றன . அவர்கள் அனைவரும் மிகுந்த மகிழ்ச்சியாக இருப்பதுடன் , இந்த தருணத்தில் ஆசி வழங்குகின்றனர் .


    நண்பர்களே , நமது மனங்களில் கடவுள் ராமர் நுழைந்துவிட்டார் . எந்தவொரு பணியை நாம் மேற்கொள்ளும்போதும் , ஊக்கத்தை அளிப்பதற்காக கடவுள் ராமரை எதிர்பார்க்கிறோம் . கடவுள் ராமரின் தனித்துவமான சக்தியைப் பாருங்கள் . கட்டிடங்கள் சேதமடைந்தன , இருப்பை அழிப்பதற்கான அனைத்து முயற்சிகளும் மேற்கொள்ளப்பட்டன … ஆனால் , கடவுள் ராமர் , நமது மனங்களில் முழுமையாக நிரம்பியுள்ளார் . நமது கலாச்சாரத்தின் அடிப்படையே கடவுள் ராமர் ; அவர்தான் இந்தியாவின் கவுரவம் . அவர்தான் கவுரவத்தை உருவாக்கியுள்ளார் . இந்த அற்புதத்துடனேயே ராமரின் மாபெரும் கோயிலுக்கான பூமிபூஜை விழா நடைபெற்றுள்ளது .


    நான் இங்கு வருவதற்கு முன்னதாக , அனுமன் கார்கி கோயிலுக்கு பயணம் மேற்கொண்டேன் . கடவுள் ராமரின் பணிகளை அனுமன் மேற்கொண்டார் .


    இந்த கலியுகத்தில் கடவுள் ராமரின் கொள்கைகளை பாதுகாக்கும் பொறுப்பு அனுமனுடையது . ராம ஜென்ம பூமியின் அடிக்கல் நாட்டு விழா , கடவுள் அனுமரின் ஆசியால் தொடங்குகிறது .


    நமது கலாச்சாரத்தின் நவீன அடையாளமாக ராமர் கோயில் திகழும் . நவீன என்ற வார்த்தையை நான் திட்டமிட்டே பயன்படுத்துகிறேன் . நமது அழியாத எதிர்பார்ப்பின் அடையாளமாக இருக்கும் . இது நமது தேச உணர்வை உருவகப்படுத்தும் . லட்சக்கணக்கான மக்களின் ஒருங்கிணைந்த உறுதியான சக்தியின் சின்னமாக இந்த கோயில் இருக்கும் . எதிர்கால சந்ததியினரின் மனதில் எதிர்பார்ப்பு , தெய்வீகம் மற்றும் உறுதிப்பாட்டை இந்த கோயில் ஊக்குவிக்கும் .


    கோயில் கட்டி முடிக்கப்பட்டால் , அயோத்தியின் கம்பீரம் பல மடங்காக உயர்வதுடன் , இந்தப் பிராந்தியத்தின் ஒட்டுமொத்த பொருளாதாரமும் மிகப்பெரும் மாற்றத்தைப் பெறும் . ஒவ்வொரு துறையிலும் புதிய வழிகள் மற்றும் புதிய வாய்ப்புகள் ஏற்படும் . உலகம் முழுவதிலுமிருந்து மக்கள் இங்கு வருவதை யூகித்துப் பாருங்கள் . கடவுள் ராமர் மற்றும் சீதையை வழிபடுவதற்காக ஒட்டுமொத்த உலகமுமே இங்கு வரும் . இங்குள்ள அம்சங்கள் எவ்வாறு மாற்றம் பெறும் என்பதை சிந்தித்துப் பாருங்கள் !


    சக தோழர்களே , ஒட்டுமொத்த தேசத்தையும் ஒருங்கிணைப்பதற்கான இலக்கே ராமர் கோயில் கட்டுமானம் . இந்தக் கொண்டாட்டம் என்பது , நம்பிக்கையை உண்மையுடனும் , மனிதனை மிகப்பெரும் கடவுளுடனும் , மனிதசமூகத்தை உறுதிப்பாட்டுடனும் , கடந்த காலத்துடன் நிகழ் காலத்தையும் , நெறிமுறைகளுடன் தனிப்பட்ட நபர்களையும் இணைப்பதற்கான தருணம் என்பதாலேயே நடைபெறுகிறது .


    இன்றைய வரலாற்றுப்பூர்வ தருணம் , உலகம் முழுமைக்கும், பல ஆண்டுகளுக்கும் நினைவுகூரப்படும் . இது நமது நாட்டுக்கு பெருமை தேடித்தரும் . ஸ்ரீராமரின் லட்சக்கணக்கான உறுதிப்பூர்வமான பக்தர்களுடைய நேர்மையின் அடையாளமே இந்த நாள் .


    இந்த நாள் , சட்டத்தை மதிக்கும் இந்தியாவிலிருந்து உண்மை , அகிம்சை , நம்பிக்கை மற்றும் தியாகத்துக்கு அளிக்கப்படும் தனிப்பட்ட பரிசு .


    கொரோனா பெருந்தொற்றால் ஏற்பட்டுள்ள சூழல் காரணமாக , இந்த பூமி பூஜை விழா , கடும் கட்டுப்பாடுகளுடன் ஏற்பாடு செய்யப்பட்டுள்ளது . கடவுள் ராமர் தொடர்பான எந்தப் பணிக்கும் பொருந்தும் வகையிலான கட்டுப்பாட்டை தேசம் வெளிப்படுத்தியுள்ளது . மேலும் , இதற்கு சிறந்த உதாரணத்தை அளித்துள்ளது .


    வரலாற்றுப்பூர்வ முடிவை உச்சநீதிமன்றம் வழங்கியபோதும் , நாம் இதே ஒழுங்கை வெளிப்படுத்தினோம் . அப்போது , ஒவ்வொருவரின் உணர்வுப்பூர்வ நிலையை கருணையுடன் கவனத்தில் கொண்டு , முடிவை அமைதியான முறையில் ஒட்டுமொத்த தேசமும் எவ்வாறு ஏற்றுக் கொண்டது என்று நாம் பார்த்தோம் . இன்றும்கூட , அதேபோன்ற அமைதியான செயல்பாட்டை நாம் அனுபவித்துள்ளோம் .


    சக தோழர்களே , இந்த கோயில் புனிதமான இடத்தில் உருவாவதன் மூலம் , புதிய வரலாறு எழுதப்பட்டதுடன் , வரலாறு தனக்குத்தானே மீண்டும் உருவாகியுள்ளது .


    அணில் மற்றும் குரங்குகள் போல , படகோட்டிகளும் , வனப்பகுதிகளில் வாழும் மக்களும் கடவுள் ராமரின் வெற்றியில் முக்கிய பங்கு வகித்தனர் ;


    கோவர்த்தன மலையை ஸ்ரீகிருஷ்ணர் தூக்குவதற்கு கால்நடை மேய்ப்பவர்கள் உதவியதைப்போன்று ;


    சுயராஜ்ஜியத்தை உருவாக்க சத்ரபதி சிவாஜிக்கு முக்கியமானதாக படை இருந்ததைப் போல ;


    வெளிநாட்டு ஊடுருவல்காரர்களுக்கு எதிராக மகாராஜா சுகல்தேவ் போராடுவதற்கு ஏழைகள் மற்றும் பிற்படுத்தப்பட்ட மக்கள் முக்கியப் பங்கு வதித்ததைப் போல ;


    சுதந்திரத்துக்கான போராட்டத்தில் மகாத்மா காந்திக்கு தலித்துகள் , அடிமட்ட அளவில் இருப்போர் , பழங்குடியினர் மற்றும் சமூகத்தில் உள்ள அனைத்து தரப்பு மக்களும் உதவியதைப் போல ,


    ராமர் கோயில் கட்டுவது என்ற தெய்வீகமான இலக்கை நிறைவேற்றுவதற்கான பணி , இந்திய மக்களின் ஆதரவுடன் இன்று தொடங்கியுள்ளது .


    ஸ்ரீராமரின் பெயர் பொறிக்கப்பட்ட கற்கள் மூலம் ராமர் பாலம் கட்டப்பட்டதைப் போன்று , ஒவ்வொரு வீடுகள் மற்றும் கிராமங்களிலிருந்து தவத்தாலும் , பக்தியாலும் கொண்டுவரப்பட்ட கற்கள் , இங்கு சக்தியின் ஆதாரமாக மாறியுள்ளன .


    அனைத்து மிகப்பெரும் மதத் தலங்கள் , நாடு முழுவதும் உள்ள புனித ஆறுகளிலிருந்து புனித மண் மற்றும் நீர் கொண்டுவரப்பட்டுள்ளது . அந்த இடங்களின் கலாச்சாரம் மற்றும் உணர்வுகள் , இந்த இடத்தின் தனிப்பட்ட பலமாக இன்று மாறியுள்ளது .


    இதனை இந்த வரிகளுடன் கூறலாம் -


    न भूतो न भविष्यति।


    இந்த இந்தியாவின் பக்தி மற்றும் இந்திய மக்களின் ஒற்றுமை மற்றும் இந்திய ஒற்றுமையின் மாபெரும் பலம் ஆகியவற்றை உலகம் கற்று ஆராய வேண்டிய தேவை உள்ளது .


    நண்பர்களே ,


    ராமச்சந்திர மூர்த்தியின் சுறுசுறுப்பு , சூரியனுக்கு இணையாகப் பார்க்கப்படுகிறது ; மன்னிக்கும் குணம் , பூமிக்கு இணையாகப் பார்க்கப்படுகிறது , அவரது அறிவாற்றல் , பிரிஹஸ்பதிக்கு இணையாகப் பார்க்கப்படுகிறது மற்றும் புகழ் அடிப்படையில் இந்திரனுக்கு இணையாகப் பார்க்கப்படுகிறது .


    கடவுள் ராமரின் செயல்பாடுகள் , உண்மை மற்றும் நேர்மையை உருவகப்படுத்துகின்றன . எனவே , முழுமையானவராக கடவுள் ராமர் கருதப்படுகிறார் .


    இதன் காரணமாகவே , ஆயிரக்கணக்கான ஆண்டுகளாக இந்தியாவுக்கு உந்துசக்தியின் ஆதாரமாக தொடர்ந்து இருந்து வருகிறார் . தனது ஆட்சிக்காலத்தில் சமூக நல்லிணக்கத்தை முக்கிய அடையாளமாக கடவுள் ராமர் வைத்திருந்தார் .


    குரு வசிஷ்டரிடமிருந்து அறிவையும் , கேவத் - திடமிருந்து அன்பையும் , சபரியிடமிருந்து அன்னையைப் போன்ற அன்பையும் , அனுமன் மற்றும் வனவாசிகளிடமிருந்து ஆதரவு மற்றும் ஒத்துழைப்பையும் , மக்களிடமிருந்து தன்னம்பிக்கையையும் அவர் பெற்றார் .


    உண்மையில் , அணிலின் முக்கியத்துவத்தை மிகவும் மகிழ்ச்சியுடன் ஏற்றுக் கொண்டார் . அவரது அற்புதமான தனிப்பட்ட குணநலன்கள் , அவரது வீரம் , பெருந்தன்மை , நேர்மை , பொறுமை , தோற்றம் , தத்துவ நோக்கம் ஆகியவை இனிமேல் வரவுள்ள பல்வேறு சந்ததிகளை ஊக்குவிக்கும் .


    தனது மக்கள் அனைவர் மீதும் சமமான அன்பை ராமர் வைத்திருந்தார் . ஆனால் , ஏழைகள் மற்றும் ஒடுக்கப்பட்ட மக்களின் மீது சிறப்பு கவனம் செலுத்தினார் .


    எனவே , ராமர் குறித்து அன்னை சீதாதேவி இவ்வாறு கூறுகிறார் …


    न भूतो न भविष्यति। அதாவது , ஏழைகள் மற்றும் ஒடுக்கப்பட்டவர்களின் ஆதரவாளர் ஸ்ரீராமர் .


    எந்தவொரு நபரின் வாழ்க்கையிலும் , கடவுள் ராமரின் ஊக்கம் இல்லாத பகுதியே கிடையாது . கடவுள் ராமரை பிரதிபலிக்காத எந்தவொரு மூலையும் இந்தியாவில் இல்லை .


    இந்தியாவின் நம்பிக்கை ராமர் , இந்தியாவின் கொள்கை ராமர் , இந்தியாவின் தெய்வீகம் ராமர் , இந்திய தத்துவத்தில் வாழ்பவர் ராமர் !


    பல ஆயிரம் ஆண்டுகளுக்கு முன்பு , பழங்கால இந்தியாவின் உந்துசக்தியாக ராமர் இருந்தார் என்று வால்மீகி ராமாயணத்தில் குறிப்பிடப்பட்டுள்ளது . மத்தியகால இந்தியாவில் துளசி , கபீர் , நானக் ஆகிய பெயர்களில் ஊக்குவிப்பாக ராமர் இருந்தார் . தற்போதைய காலத்தில் மகாத்மா காந்தியின் சுதந்திர போராட்டத்தின்போது , அஹிம்சை , சத்தியாகிரகம் என்ற வடிவில் வழிபாடுகளில் இருந்தவர் அதே ராமர் .


    துளசியின் ராமர் வடிவம் கொண்டவர் . ஆனால் , நானக் மற்றும் கபீரின் ராமருக்கு வடிவம் கிடையாது .


    கடவுள் புத்தரும்கூட , கடவுள் ராமருடன் தொடர்புடையவர் . அதேநேரத்தில் , நூற்றாண்டுகளுக்கு சமண மதத்தின் மையமாகவும் கூட , அயோத்தி நகரம் இருந்தது . எங்கும் பரவியிருக்கும் ராமர்தான் , இந்தியாவின் வேற்றுமையில் ஒற்றுமையைப் பிரதிபலிக்கிறார் .


    தமிழில் கம்ப ராமாயணமும் , தெலுங்கில் ரகுநாத் மற்றும் ரங்கநாத் ராமாயணமும் உள்ளன .


    ஒடியாவில் ருய்பாட் - கட்டேர்படி ராமாயணமும் , கன்னடத்தில் குமுதேண்டு ராமாயணமும் உள்ளன . காஷ்மீரில் ராமஅவதார் சாரிட்டையும் , மலையாளத்தில் ராமசரிதத்தையும் உங்களால் காண முடியும் .


    வங்காளத்தில் கிரிதிபாஸ் ராமாயணம் உள்ளது . கோவிந்த் ராமாயணத்தை குரு கோவிந்த் சிங்கே எழுதினார் .


    ஒவ்வொரு ராமாயணத்திலும் வேறு வேறு வடிவங்களில் ராமரை உங்களால் காண முடியும் . எந்த இடத்திலும் ராமர் இருக்கிறார் . அனைவருக்குமானவர் ராமர் . அதன் காரணமாகவே , இந்தியாவின் வேற்றுமையில் ஒற்றுமையை இணைப்பவராக ராமர் திகழ்கிறார் .


    நண்பர்களே , உலகின் பல்வேறு நாடுகளும் கடவுள் ராமரை வழிபடுகின்றன . கடவுள் ராமருடன் தொடர்புடையவர்கள் என அந்த நாடுகளின் மக்கள் நம்புகின்றனர் .


    உலகில் அதிக அளவில் இஸ்லாமியர்களைக் கொண்ட நாடாக இந்தோனேஷியா உள்ளது . நமது நாட்டைப் போன்றே , அங்கும் “ ககவின் ராமாயணம் ”, “ ஸ்வர்ணதீப் ராமாயணம் ”, “ யோகேஸ்வர் ராமாயணம் ” போன்ற ராமாயணத்தின் பல்வேறு வகையான தனிப்பட்ட பதிப்புகள் உள்ளன . அங்கு இன்றும் கூட , கடவுள் ராமரைப் போற்றி வழிபடுகின்றனர் .


    கம்போடியாவில் “ ராம்கர் ராமாயணம் ”, லாவோஸில் “ ஃபிரா லாக் ஃபிரா லாம் ராமாயணம் ”, மலேசியாவில் “ ஹிகாயத் செரி ராம் ”, தாய்லாந்தில் “ ரமாகேன் ” என வேறுபட்ட பெயர்களில் உள்ளன .


    கடவுள் ராமரின் விளக்கத்தையும் , ராமர் கதையையும் ஈரான் , சீனா ஆகிய நாடுகளிலும் உங்களால் காண முடியும் .


    இலங்கையில் , ராமாயண கதையை “ ஜானகி ஹரானா ” என்ற பெயரில் கற்றுக் கொடுக்கவும் , பாடவும் செய்கின்றனர் . அதாவது , சீதா ( ஜானகி ) கடத்தல் என்ற பெயரில் கற்றுக் கொடுக்கப்படுகிறது . அன்னை சீதா ( ஜானகி ) மூலம் நேபாளத்துடன் நேரடி தொடர்புடையவர் கடவுள் ராமர் .


    உலகில் நம்பிக்கை அல்லது கடந்த காலம் மூலம் கடவுள் ராமரைப் போற்றும் மேலும் பல்வேறு நாடுகளும் , பகுதிகளும் உள்ளன !


    இன்றும் கூட , இந்தியாவுக்கு வெளியே , பல்வேறு நாடுகளிலும் ராமர் கதை என்பது அவர்களது பாரம்பரியத்தில் பிரபலமடைந்துள்ளன .


    இந்த நாடுகளில் உள்ள மக்களும் , ராமர் கோயில் கட்டுமானம் தொடங்கியுள்ளதால் , மகிழ்ச்சியடைவார்கள் என்று நான் உறுதியாக கூறுகிறேன் .


    கடவுள் ராமர் அனைவருக்குமானவர் , அனைவரிடத்திலும் வாழ்கிறார் .


    நண்பர்களே , கடவுள் ராமரைப் போலவே , இந்திய கலாச்சாரத்தின் வளமான பாரம்பரியத்துக்கு அடையாளமாக அயோத்தியில் கட்டப்படும் இந்த மாபெரும் கோயில் விளங்கும் என்று நான் உறுதியாகக் கூறுகிறேன் .


    இங்கு கட்டப்படும் ராமர் கோயில் , வரும் பல்வேறு ஆண்டுகளுக்கும் ஒட்டுமொத்த மனிதசமூகத்துக்கும் தொடர்ந்து உந்துசக்தியாக இருக்கும் என்று நான் உறுதியாகக் கூறுகிறேன் . எனவே , கடவுள் ராமரின் செய்தி , ராமர் கோயில் மற்றும் ஆயிரக்கணக்கான ஆண்டுகால நமது பாரம்பரியம் ஆகியவற்றை காலம் உள்ளவரை ஒட்டுமொத்த உலகுக்கும் சென்றுசேர்வதை நாம் உறுதிப்படுத்த வேண்டியது அவசியம் .


    நமது புலமை மற்றும் நமது வாழ்க்கை முறையை உலகுக்கு அறியச் செய்ய வேண்டியது தற்போதைய மற்றும் எதிர்கால சந்ததியினரின் பொறுப்பு .


    இதனை மனதில் கொண்டு , ராமர் சென்ற வழித்தடத்தைப் பின்பற்றி , நாட்டில் ராமர் பாதை உருவாக்கப்பட்டுள்ளது .


    கடவுள் ராமருக்கான நகரம் அயோத்தி . அயோத்தியின் பெருமையை தானாகவே எடுத்துரைத்தவர் கடவுள் ராமர் .


    “ “ जन्मभूमि मम पूरी सुहावनि।। “ मम “ न राम सदृश्यो राजा , प्रतिभ्याम नीतिवान अभूत। ”, அதாவது , “ நான் பிறந்த இடமான அயோத்தி தெய்வீகமான அழகு கொண்டது ,” என்று தெரிவித்துள்ளார் .


    கடவுள் ராமர் பிறந்த இடத்தின் பெருமை மற்றும் தெய்வீகத்தை வலுப்படுத்தும் வகையில் , பல்வேறு வரலாற்றுப் பணிகள் மேற்கொள்ளப்படுவது எனக்கு மகிழ்ச்சியை அளிக்கிறது .


    நண்பர்களே , புனித நூல்களான வேதங்களில் , “ न “ न राम सदृश्यो राजा , प्रतिभ्याम नीतिवान अभूत। “ என்று குறிப்பிடப்பட்டுள்ளது . அதாவது , ஒட்டுமொத்த உலகிலும் கடவுள் ராமரைப் போன்று நல்லொழுக்கமுள்ள ஆட்சியாளர் யாரும் கிடையாது ,” என்று தெரிவிக்கப்பட்டுள்ளது .


    “ யாரும் வருத்தப்படக் கூடாது , யாரும் ஏழையாக இருக்கக் கூடாது ,” என்று கடவுள் ராமர் போதிக்கிறார் .


    ஆண்கள் , பெண்கள் என அனைத்து மக்களுமே சரிசமமாக மகிழ்ச்சியாக இருக்க வேண்டும் என்ற சமூக செய்தியை கடவுள் ராமர் அளித்துள்ளார் .


    “ விவசாயிகள் , மாடுமேய்ப்பவர்கள் எப்போதுமே மகிழ்ச்சியாக இருக்க வேண்டும் ,” என்ற செய்தியை கடவுள் ராமர் அளித்துள்ளார் .


    “ வயதானவர்கள் , குழந்தைகள் , மருத்துவர்கள் ஆகியோரை எப்போதுமே பாதுகாக்க வேண்டும் ” என்று கடவுள் ராமர் உத்தரவிட்டார் .


    புகலிடம் கேட்டு வருபவர்களைப் பாதுகாக்க வேண்டியது அனைவரின் பொறுப்பு என்று கடவுள் ராமர் அழைப்பு விடுத்தார் .


    “ சொர்க்கத்தைவிடவும் நமது தாய்நாடு பெரியது ,” என்பதே கடவுள் ராமரின் மந்திரம் .


    சகோதர , சகோதரிகளே , கடவுள் ராமரின் கொள்கை என்பது भयबिनु होइ नप्रीति . அதாவது , அச்சம் இல்லாமல் அன்பு எதுவும் கிடையாது .


    எனவே , வலுவாக வளர்வது தொடரும் வரை , அமைதியானதாகவும் , மகிழ்ச்சியானதாகவும் இந்தியா இருக்கும் .


    கடவுள் ராமரின் இதே கொள்கை மற்றும் செயல்பாடு , இந்தியாவுக்கு பல ஆண்டுகளாக வழிகாட்டியாக உள்ளது .


    இந்த வழிமுறைகள் அடிப்படையிலேயே, ராமர் ஆட்சியை உருவாக்க வேண்டும் என்று தேசத்தந்தை மகாத்மா காந்தி கனவுகண்டார் . காந்தியின் ராமர் ஆட்சி கனவுக்கு ராமரின் வாழ்க்கை மற்றும் நடத்தை உந்துசக்தியாக திகழ்கிறது .


    நண்பர்களே , கடவுள் ராமரே இவ்வாறு கூறியுள்ளார் -


    देश काल अवसर अनुहारी।बोले बचन बिनित बिचारी


    அதாவது , “ காலம் , இடம் மற்றும் சூழ்நிலைகள் அடிப்படையிலேயே ராமர் பேசுகிறார் , சிந்திக்கிறார் , செயல்படுகிறார் .”


    காலத்துடன் எவ்வாறு நகர்வது மற்றும் வளர்வது என்பது குறித்து நமக்கு கடவுள் ராமர் போதிக்கிறார் .


    மாற்றம் மற்றும் நவீனத்துவத்தை கடவுள் ராமர் வலியுறுத்துகிறார் .


    கடவுள் ராமரின் இந்த கொள்கைகள் மற்றும் உந்துசக்திகளாலேயே இந்தியா இன்று வேகமாக முன்னேறி வருகிறது .


    நண்பர்களே , நமது பணிகளை எவ்வாறு நிறைவேற்ற வேண்டும் என்று கடவுள் ராமர் நமக்கு கற்றுக் கொடுத்துள்ளார் .


    சவால்களை எவ்வாறு எதிர்கொள்ள வேண்டும் , அறிவை எவ்வாறு பெற வேண்டும் என்பதையும் அவர் கற்றுக் கொடுத்துள்ளார் .


    அன்பு , மரியாதை மற்றும் சகோதரத்துவம் என்ற செங்கற்களால் ராமர் கோயில் கட்டப்பட வேண்டும் .


    கடவுள் ராமர் மீதான நம்பிக்கை தொடரும்வரை , மனிதசமூகம் வளர்ச்சி பெறும் . கடவுள் ராமரின் வழியிலிருந்து விலகும்போது , பேரழிவை நோக்கி செல்லும் என்பதை நாம் மனதில் கொள்ள வேண்டியது அவசியம் .


    அனைவரின் உணர்வுகளுக்கும் நாம் மதிப்பளிக்க வேண்டும் . நாம் ஒன்றாக இருக்க வேண்டும் , ஒன்றாக வளர வேண்டும் , ஒருவருக்கொருவர் நம்பிக்கை வைக்க வேண்டும் .


    நமது முயற்சிகள் மற்றும் தீர்மானங்கள் மூலம் நம்பிக்கை மற்றும் தற்சார்பு கொண்ட இந்தியாவை உருவாக்க வேண்டியது அவசியம் .


    நண்பர்களே , தமிழ் ராமாயணத்தில் கடவுள் ராமர் , “ காலம் தாழ ஈண்டு இனும் இருத்தி போலாம் ,” என்று குறிப்பிட்டுள்ளார் . அதாவது , “ நாம் தாமதிக்காமல் , முன்னோக்கி நடைபோட வேண்டும் ,” என்பதே அதன் பொருள் .


    இன்றைய இந்தியாவுக்கும் , நம் அனைவருக்கும் கடவுள் ராமர் அதே செய்தியை அளிக்கிறார் .


    நாம் முன்னோக்கி செல்வோம் , நமது நாடு முன்னேற்றம் பெறும் என்று நான் உறுதியாகக் கூறுகிறேன் . ராமரின் இந்த ஆலயம் , வரும் ஆண்டுகளுக்கும் மனிதநேயம் மற்றும் மனிதகுலத்துக்கு தொடர்ந்து உந்துசக்தியாகவும் , வழிகாட்டியாகவும் இருக்கும் .


    இன்றைய கொரோனா பெருந்தொற்று சூழலில் , கடவுள் ராமரின் சுய கட்டுப்பாட்டு வழிகள் அவசியமாகிறது . பாதுகாப்பான அளவான 6 அடி இடைவெளியைப் பின்பற்ற வேண்டும் மற்றும் எப்போதும் முகக்கவசத்தை அணிய வேண்டும் .


    எனது நாட்டை ஆரோக்கியமாகவும் , மகிழ்ச்சியாகவும் வைத்திருக்க கடவுள் ராமரை வணங்குகிறேன் .


    சீதா அன்னையும் , கடவுள் ராமரும் தங்களது ஆசிகளை அனைவருக்கும் வழங்கட்டும் .


    இதனுடன் , இந்தத் தருணத்தில் நாட்டு மக்களுக்கு மீண்டும் ஒரு முறை வாழ்த்துகளைத் தெரிவித்துக் கொள்கிறேன் .


    போற்றுவோம் ! சீதையின் கணவர் கடவுள் ராமச்சந்திரர் வாழ்க !!!

    
    
    (Release ID: 1643686) Visitor Counter : 20
    
    
      Read this release in: English , Urdu , Marathi , Hindi , Manipuri , Assamese , Bengali , Punjabi , Gujarati , Odia , Telugu , Kannada , Malayalam