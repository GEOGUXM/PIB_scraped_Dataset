      சிறப்பு சேவைகள் மற்றும் கட்டுரைகள்

      மக்கள் தொடர்பு பிரிவு
      
      புதுவை பல்கலைக்கழகத்தின் துணைவேந்தர் பேராசிரியர் குர்மீத் சிங் அவர்களின் அதிகாரப்பூர்வ செய்தி வெளியீடு
      
      உயர் கல்வி நிதி நிறுவனம் (ஹெஃபா), மனிதவள மேம்பாட்டு அமைச்சகம் புதுவை பல்கலைக்கழகத்திற்கு ரூ. 206.94 கோடி நிதி ஒதிக்கீடு செய்துள்ளது
      Posted On: 21 AUG 2020 1:13PM by PIB Chennai


    உயர் கல்வி நிதி நிறுவனம் (ஹெஃபா) , மனித வள மேம்பாட்டு அமைச்சகம் , புதுடில்லி , புதிய கட்டிடங்கள் மற்றும் கூடுதல் கட்டடங்களை நிர்மாணிக்க புதுவை பல்கலைக்கழகத்துக்கு ரூ. 206.94 கோடியை அனுமதித்துள்ளது . அதில் விரிவுரை வளாகம் , ஆண்கள் மற்றும் பெண்கள் மாணவர்களுக்கான விடுதிகள் , ஆராய்ச்சி மையங்கள் , பணியாளர்கள் குடியிருப்பு போன்றவைக்கு பயன்படுத்தப்படவுள்ளது. மேலும் இந்த மானியம் புதுச்சேரியில் உள்ள பிரதான வளாகம் , காரைக்கல் மற்றும் அந்தமான் வளாகங்களின் வளர்ச்சிக்கு பயன்படுத்தப்படும். புதுச்சேரியில் உள்ள பிரதான வளாகத்தில் , தற்போதுள்ள கட்டிடங்களுக்கு கூடுதல் இடம் , கூடுதல் சிறுவர் மற்றும் பெண்கள் விடுதிகள் , கூடுதல் பணியாளர்கள் குடியிருப்பு மற்றும் அதிநவீன விலங்கு இல்ல வசதி ஆகியவற்றைக் கொண்டு பலப்படுத்தப்படும். காரைக்கால் வளாகத்தில் ஒரு புதிய விடுதி அமைக்கப்படும். அந்தமான் வளாகத்திலும் , ஆண்களுக்கு புதிய விடுதி அமைக்கப்படும்.


    கூடுதலாக , பல்கலைக்கழக மானிய குழுவானது புதுவை பல்கலைக்கழகத்திடம் ரூ. 90 கோடிக்கு கூடுதல் திட்டங்கள் சம்மந்தமான வரவறிக்கையினை உயர் கல்வி நிதி நிறுவனதிடம் சமர்ப்பிக்குமாறும் கேட்டுக்கொண்டுள்ளது . அதில் உணவு அறிவியல் துறை , நிகழ் கலைகள் துறை , சமுதாயக் கல்லூரிக்கான விரிவுரை வளாகம் , மாணவர்கள் வசதி மையம்-இணைய அணுகல் மையம் மற்றும் புதிய கட்டிடங்களை நிர்மாணிப்பதற்காக தயாரிக்கப்பட்டுள்ளது. மேலும் சாலைகள் , கல்வி கட்டிடங்கள் , பாதுகாப்பு சுவர்கள் போன்றவற்றை சரிசெய்தல் மற்றும் பராமரித்தல் போன்ற வளாக வளர்ச்சிக்கும் மற்றும் தற்போதுள்ள உள்கட்டமைப்பை மேம்படுத்துதல் திட்டங்களுக்கும் வரவறிக்கை தயாரிக்கப்பட்டுள்ளது.


    நாவல் கொரோனா வைரஸ் போன்ற தொற்று உள்ளிட்ட தகவல்தொடர்பு , தொடர்பு கொள்ள முடியாத மற்றும் அரிதான நோய்கள் குறித்த ஆராய்ச்சியை விரிவுபடுத்துவதற்கான புதிய நவீன ஆய்வக வசதிகளுடன் வைராலஜி மற்றும் மருந்தியலில் புதிய படிப்புகளைத் தொடங்க பல்கலைக்கழக மானிய குழுக்கு ஏற்கனவே திட்டங்கள் சமர்ப்பிக்கப்பட்டுள்ளது .


    புதிய கல்வி கொள்கை 2020 க்கு இணங்க , பல்கலைக்கழக மானிய குழுவழங்கிய புதிய பாடத்திட்ட வழிகாட்டுதல்களின்படி அனைத்து கல்வித் திட்டங்களுக்கான பாடத்திட்டங்களும் திருத்தப்பட்டு , முறையாக புதுப்பிக்கப்பட்டு , தொழில்துறை தொடர்பு உருவாக்குகின்றன என்று பல்கலைக்கழக துணைவேந்தர் பேராசிரியர் குர்மீத் சிங் தெரிவித்துள்ளார். மேலும் , வளாகத் திட்டங்களில் சேர முடியாதவர்களுக்கு இனையவழி கல்வித் திட்டங்களை அறிமுகப்படுத்த நடவடிக்கை எடுக்கப்பட்டு வருகிறது , இதன் மூலம் இந்த நேரடி கல்வித் திட்டங்களால் அதிக எண்ணிக்கையிலான மாணவர்கள் பயனடைவார்கள்.


    தற்போது , ஏறக்குறைய 50,000 ம் மாணவர்கள் பல்வேறு படப்பிரிவுக்கு விண்ணப்பித்துள்ளனர் , அதில் ஒவ்வொரு ஆண்டும் 3000 ம் மாணவர்கள் மட்டுமே சேர்க்கப்படுகிறார்கள்.


    ஏற்கனவே , இந்தியாவில் முதன்முதலில் , புதுவை பல்கலைக்கழகம் வெற்றிகரமாக மாணவர் கல்வி மேலாண்மை அமைப்பு ( SAMS) மற்றும் ஆராய்ச்சி மாணவர்கள் கல்வி மேலாண்மை அமைப்பு ( RAMS) ஆகியவற்றை செயல்படுத்தியது , இதன் மூலம் அனைத்து கல்வி மற்றும் நிர்வாக செயல்முறைகளும் இனையவழி வழிகளைப் பயன்படுத்தி திறமையான மற்றும் நேரத்திற்குட்பட்ட செயல்முறைகளுடன் ஒருங்கிணைந்த முறையில் முழுமையாக இயங்குகின்றன ,


    புதுவை பல்கலைக்கழகத்திலுள்ள தகவல் தொடர்ப்பு மற்றும் ஒளிபரப்பு துரையின் மூலம் ஓவ்வொரு துறைகளிலும் குறைந்தது இரண்டு அதிநவீன வகுப்பறைகள் உருவாக்கப்படும் மற்றும் இணையவழி படத்தினை நேரடியாக பல்கலைக்கழக இணையதளத்தில் ஒளிபரப்பப்படும் அதனை பதிவு செய்து எதிர்கால குறிப்புக்கு பயன்படுத்தப்படும். இது பல்கலைக்கழகத்திற்கு இரண்டு வழிகளில் பயனளிக்கும் - ( 1) மாணவர்களை எப்போது வேண்டுமானாலும் எங்கு வேண்டுமானாலும் சிறந்த கற்றல் விளைவுகளை உருவாக்க உதவுகிறது மற்றும் ( 2) இணையவழி கற்பித்தல் மற்றும் சாதனையாளர்களுக்கு ஒரு பெரிய கல்வி தளத்தை உருவாகின்றது.


    புதுவை பல்கலைக்கழக வளாகத்தை சர்வதேச தரத்திற்கு மேம்படுத்த , மாணவர் மற்றும் ஆசிரிய பரிமாற்ற திட்டங்கள் , ஆராய்ச்சி விரிவாக்க நடவடிக்கைகள் போன்றவற்றுக்கு வெளிநாட்டு பல்கலைக்கழகங்கள் மற்றும் நிறுவனங்களுடன் அதிகமான புரிந்துணர்வு ஒப்பந்தங்கள்ளுக்கு திட்டமிடப்பட்டுள்ளன.


    ஏற்கனவே சுற்றுலா ஆய்வுகள் , சர்வதேச வர்த்தக மேலாண்மை மற்றும் பிரெஞ்சு துறைகளைச் சேர்ந்த ஒரு சில மாணவர்கள் வெளிநாட்டு பல்கலைக்கழகங்களுக்கு ஒரு பருவ கல்வித் திட்டத்தை மேற்கொள்ள அனுப்பப்பட்டனர். ஒவ்வொரு ஆண்டும் பாண்டிச்சேரி பல்கலைக்கழக வளாகத்தில் , குறிப்பாக தெற்காசிய ஆய்வுகள் , பசுமை ஆற்றல் தொழில்நுட்பம் மற்றும் பிற சமூக அறிவியல் மற்றும் மனிதநேய திட்டங்களில் அதிக எண்ணிக்கையிலான வெளிநாட்டு மாணவர்கள் அனுமதிக்கப்படுகிறார்கள்.


    புதுவை பல்கலைக்கழகமானது பசுமை வளாகமக மாற்றும் முயற்சியாக ஏற்கனவே அனைத்து பயனுள்ள மற்றும் மருத்துவ மரங்கள் மற்றும் தாவரங்களை நடவு செய்யப்பட்டுள்ளது. உயிர் , உணவு , திடக் கழிவுகள் போன்றவற்றை மறுசுழற்சி செய்வதன் மூலம் கழிவு மேலாண்மை முறை ஏற்கனவே உள்ளது. இதற்க்காக பாண்டிச்சேரி பல்கலைக்கழகத்தின் ஊழியர்களுக்கும் ஆசிரியர்களுக்கும் அவர்களின் ஒத்துழைப்பு மற்றும் ஆதரவுக்கு துணைவேந்தர் பேராசிரியர் குர்மீத் சிங் அவர்கள் நன்றி தெரிவித்தார் .


    ஓரிரு ஆண்டுகளில் , புதிய கல்விக் கொள்கையில் கொடுக்கப்பட்டுள்ள அனைத்து இலக்குகளையும் அடைந்து புதுவை பல்கலைக்கழகம் இந்தியாவின் முதல் 25 இடங்களிலும் , உலக தரங்களில் சிறந்த 200 பல்கலைக்கழகங்களிலும் என்ற இலக்கினை கண்டிப்பாக இடம் பெரும் என்று துணைவேந்தர் பேராசிரியர் குர்மீத் சிங் அவர்கள் நம்பிக்கை தெரிவித்தார்.


    *****

    
    
    (Release ID: 1651235) Visitor Counter : 1