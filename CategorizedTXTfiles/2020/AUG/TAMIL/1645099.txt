      குடியரசுத் துணைத் தலைவர் செயலகம்

      மாநிலங்களவையின் செயல்பாடு மாற்றத்துக்கான அறிகுறிகளைக் காட்டத் தொடங்கியுள்ளது: அவைத்தலைவர் சொல்கிறார்
      Posted On: 11 AUG 2020 3:58PM by PIB Chennai


    ஆரம்பகால அச்சங்கள் மற்றும் தயக்கங்களுக்கு மாறாக , கொரோனா காரணமாக கடந்த நான்கு மாதங்களாக அமலில் உள்ள கட்டுப்பாடுகள் தன்னை முன்னெப்போதையும் விட இன்னும் சுறுசுறுப்புடனும், செயல்பாடுகளுடனும் வைத்திருந்ததாக குடியரசுத் துணைத் தலைவரும் , மாநிலங்களவைத் தலைவருமான திரு . வெங்கைய நாயுடு இன்று கூறினார் . மாற்றத்துக்குத் தகுந்தவாறு புதிய யதார்த்தங்களுக்கு தன்னுடைய மனதை விரைவில் பழக்கப்படுத்தியதே இதற்கு காரணம் என்று திரு . நாயுடு மேலும் கூறினார் .


    குடியரசுத் துணைத் தலைவராகவும் , மாநிலங்களவைத் தலைவராகவும் மூன்று வருடங்களைத் தான் பூர்த்தி செய்ததைக் குறிக்கும் வகையில் நடைபெற்ற நிகழ்ச்சி ஒன்றில் பேசிய திரு . வெங்கைய நாயுடு , மாற்றத்துக்கான அறிகுறிகளை மாநிலங்களவையின் செயல்பாடுகள் காட்டத் தொடங்கியுள்ளதாகவும் , அதிக அளவிலான செயல்திறன் , கடந்த சில அமர்வுகளில் அதிகரித்த சட்டப்பூர்வ வெளிப்பாடுகள் மற்றும் முதல் முறையாக மாநிலங்களவைக் குழுக்களின் கூட்டங்களில் பங்கு பெறுவோரின் எண்ணிக்கை 50 சதவீதத்தைக் கடந்தது ஆகியவற்றின் மூலம் இது தெரிவதாகக் கூறினார் .


    குடியரசு துணைத் தலைவர் மாளிகையில் தகவல் மற்றும் ஒலிபரப்பு அமைச்சகம் இன்று ஏற்பாடு செய்திருந்த நிகழ்ச்சியில் ஒன்றில் , ' இணைப்பது , தொடர்பு கொள்வது , மாற்றத்தை ஏற்படுத்துவது ' என்னும் தலைப்பிலான புத்தகத்தை, பாதுகாப்பு அமைச்சர் திரு . ராஜ்நாத் சிங் வெளியிட்டார் . புத்தகத்தின் மின் பதிப்பை தகவல் மற்றும் ஒலிபரப்பு அமைச்சர் திரு . பிரகாஷ் ஜவடேகர் வெளியிட்டார் . கடந்த ஒரு வருடத்தில் திரு . நாயுடுவின் பல்வேறு நிகழ்ச்சிகள் மற்றும் செயல்பாடுகள் பற்றிய தகவல்களைக் கொண்ட 334 படங்களுடன் கூடிய இந்த 251 பக்கப் புத்தகத்தை வெளியீடுகள் பிரிவு தயாரித்துள்ளது .


    கோவிட் கட்டுப்பாடுகளுக்கு முன்னர் மாதத்துக்கு 20 நிகழ்ச்சிகள் தனக்கு இருக்குமென்றும் , 70- க்கும் மேற்பட்ட பொது நிகழ்ச்சிகள் மற்றும் 14 பட்டமளிப்பு விழாக்களில் தான் பேசியுள்ளதாகவும் திரு . வெங்கைய நாயுடு கூறினார் . கட்டுப்பாடுகளைத் தான் விரைவில் பழகிக்கொண்டதாகவும் , செயல்பாடுகளுக்கான விதிகளை மாற்றியமைத்து, மக்களுடன் தொடர்பு கொள்ள தொழில்நுட்பத் தளங்களை விரிவாகப் பயன்படுத்தியதாகவும் குடியரசுத் துணைத் தலைவர் கூறினார் . 1600- க்கும் மேற்பட்ட நபர்களுடன் தனிப்பட்ட முறையில் தொலைபேசியில் பேசி, கட்டுப்பாடுகளை எதிர்கொள்ளும் தனது அனுபவங்களைப் பகிர்ந்து கொண்டதாகவும் , இந்த நிலைமையைக் கண்டு அஞ்ச வேண்டாமென்றும் , மாறாக , இதை சமாளிப்பதற்கு தினசரிப் பழக்கவழக்கங்களில் சிறு மாறுதல்களைச் செய்தாலே போதுமென்றும் சமூக ஊடகங்களைப் அதிக அளவில் பயன்படுத்தி மக்களுக்கு எடுத்துரைத்ததாகவும் திரு . நாயுடு தெரிவித்தார் . கொரோனா வைரசைப் பற்றிய உண்மைகள் , அதன் பரவல் , கோவிட் பெருந்தொற்று , அதை எதிர்கொள்ளும் வழிகள் மற்றும் பல்வேறு இதர கட்டுரைகள் என 350 சுட்டிகள் மற்றும் 55 முகநூல் பதிவுகள் மக்களைத் தொடர்புகொள்வதற்காகப் பயன்படுத்தப்பட்டன . " தொடர்பு கொள்ளும் இயக்கம் " பெரிதும் பலனளித்ததாக திரு . நாயுடு தெரிவித்தார் .


    ஆகஸ்ட் 11, 2017 அன்று தான் பதவியேற்றது முதல், கடந்த மூன்று வருடங்களாக மாநிலங்களவையின் செயல்பாட்டைப் பற்றி பேசிய திரு நாயுடு , மாற்றத்துக்கான அறிகுறிகள் என்று தான் குறிப்பட்டதற்கான ஆதாரத்தை அளித்தார் . தான் பொறுப்பேற்றக் கொண்ட பிறகு ஒரு ஆராய்ச்சி மற்றும் பகுப்பாய்வைத் தொடங்க உத்தரவிட்டதாகவும் , கடந்த 25 வருடங்களாக அவையின் செயல்திறன் குறைந்து கொண்டே வந்தது அதில் தெரிய வந்ததாகவும் திரு . நாயுடு கூறினார் . கடந்த 20 வருடங்களில் 1999- இல் ஒரே ஒரு முறை தான் 100 சதவீத உறுப்பினர் வருகையை அவை கண்டது .


    அவையின் மூன்று கூட்டத் தொடர்களின் செயல்பாடுகளை தேர்தல் ஆண்டு கடுமையாக பாதித்த போதிலும் , கடந்த மூன்று வருடங்களில் தான் தலைமை வகித்த எட்டுக் கூட்டத் தொடர்களின் ஒட்டுமொத்த செயல்திறன் 65.50 சதவீதமாக இருந்ததாக திரு . நாயுடு கூறினார் . மாநிலங்களவையின் செயல்திறன் 248- வது கூட்டத் தொடரில் வெறும் 28.90 சதவீதமாக இருந்ததாகவும் , 247- வது கூட்டத் தொடரில் 27.30 சதவீதமாக இருந்ததாகவும் , மற்றும் மிகவும் குறைவாக 248- வது கூட்டத் தொடரில் வெறும் 6.80 சதவீதமாக இருந்ததாகவும் அவர் தெரிவித்தார் . இதன் விளைவாக , மாநிலங்களவையின் வருடாந்திர செயல்திறன் மிகக் குறைந்த அளவில் 35.75 சதவீதமாக இருந்ததாக அவர் கூறினார் .

    
    
    (Release ID: 1645099) Visitor Counter : 21
    
    
      Read this release in: English , Urdu , Hindi , Marathi , Bengali , Assamese , Punjabi , Telugu