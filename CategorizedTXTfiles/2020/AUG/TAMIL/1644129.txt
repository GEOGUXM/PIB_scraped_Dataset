      ரெயில்வே அமைச்சகம்

      தேவ்லாலி (மகாராஷ்ட்ரா)-யிலிருந்து தனாப்பூருக்கு (பீகார்), சிறப்புப் பார்சல் ரயிலான முதல் ‘’ கிசான் ரயிலை’’ திரு. நரேந்திர சிங் தோமர், திரு. பியூஷ் கோயல் ஆகியோர் கொடியசைத்துத் தொடங்கி வைத்தனர்
      Posted On: 07 AUG 2020 3:35PM by PIB Chennai


    இந்திய ரயில்வே இன்று தேவ்லாலியிலிருந்து தனாப்பூருக்கு முதல் “ கிசான் ரயிலை ’’ அறிமுகப்படுத்தியுள்ளது . தேவ்லாலியில் புறப்பட்ட ரயிலை , காணொளிக் காட்சி மூலம் , மத்திய விவசாயம் மற்றும் விவசாயிகள் நலம் , ஊரக வளர்ச்சி மற்றும் பஞ்சாயத்து ராஜ் துறை , அமைச்சர் திரு . நரேந்திர சிங் தோமர் , ரயில்வே , வர்த்தகம் மற்றும் தொழில்துறை அமைச்சர் திரு . பியூஷ் கோயல் ஆகியோர் கொடியசைத்துத் தொடங்கி வைத்தனர் .


    இந்த நிகழ்ச்சியில் , ரயில்வே இணையமைச்சர் திரு . சுரேஷ் அங்காடி , பஞ்சாயத்து ராஜ் , விவசாயம் மற்றும் விவசாயிகள் நலத்துறை இணையமைச்சர் திரு . பர்ஷோத்தம் கொடாபி ரூபலா , விவசாயம் மற்றும் விசாயிகள் நலத்துறை இணையமைச்சர் திரு . கைலாஷ் சவுத்ரி , நுகர்வோர் நலன் , உணவு மற்றும் பொது விநியோகத் துறை இணையமைச்சர் திரு . ராவ் சாகிப் பாட்டீல் தன்வே , மகாராஷ்ட்ரா மாநில சட்டப்பேரவை எதிர்க்கட்சித் தலைவர் திரு . தேவேந்திர பட்னாவிஸ் , மாநில உணவு , சிவில் சப்ளை , நுகர்வோர் பாதுகாப்புத் துறை அமைச்சர் திரு . சாகன் புஜ்பால் மற்றும் பலர் கலந்து கொண்டனர் .


    தொடக்கத்தில் 10+1 வி . பி பெட்டிகளுடன் வாராந்திர அடிப்படையில் இந்த ரயில் இயங்கும் . இந்த ரயில் , தனாப்பூரை நாளை மாலை 6.45 மணிக்கு சென்றடையும் . 1519 கி . மீ தூரத்தை 31.45 மணி நேரத்தில் இது கடந்து செல்லும் .


    நிகழ்ச்சியில் உரையாற்றிய திரு . நரேந்திர சிங் தோமர் , “ இன்று விவசாயிகளுக்கு ஒரு சிறந்த நாள் . கிசான் ரயில் பட்ஜெட்டில் அறிவிக்கப்பட்டது . விவசாய உற்பத்திப் பொருள்களுக்கு இயன்ற அளவுக்கு விநியோகமும் , வருமானமும் தேவைப்படுகிறது . எந்த இயற்கைப் பேரிடரோ அல்லது சவாலோ தங்களைத் தடுத்து விட முடியாது என்பதை இந்திய விவசாயிகள் நிரூபித்துள்ளனர் . விவசாய விளைபொருள்கள் நாட்டின் ஒரு மூலையிலிருந்து , இன்னொரு மூலைக்குச் சென்றடைவதை கிசான் ரயில் உறுதி செய்யும் . இந்த ரயில் , விவசாயிகளுக்கு மட்டுமல்லாமல் , நுகர்வோருக்கும் பயனளிக்கும் ’’ என்றார் .


    நிகழ்ச்சியில் பேசிய திரு பியூஷ் கோயல் , “ இந்திய ரயில்வே , விவசாயிகள் சேவைக்கு ரயில்களை இயக்குகிறது . பிரதமர் திரு . நரேந்திர மோடியின் வழிகாட்டுதல் மற்றும் ஊக்குவிப்பின் அடிப்படையில் இந்திய ரயில்வே , கிசான் ரயிலைத் தொடங்கியுள்ளது . இந்த ரயில் , விவசாயிகளின் வருமானத்தை இரட்டிப்பாக்குவதில் மைல்கல்லாக சேவை புரியும் . இந்திய ரயில்வேயும் , விவசாயிகளும் , கோவிட் சவால்களுக்கு எதிரான போரில் முன்களத்தில் நின்றனர் . உணவு தானியங்கள், சரக்குப் போக்குவரத்து , இந்தக் காலகட்டத்தில் இருமடங்காக உயர்ந்தது . விவசாயிகளின் நலனை இப்போது பாதுகாப்பதைப் போல முன்பு எப்போதும் இருந்ததில்லை . கிசான் ரயில் மூலம் , காஷ்மீர் ஆப்பிள்கள் கன்னியாகுமரியை அடையும் நாளை நான் ஆவலுடன் எதிர்பார்க்கிறேன் ’’ என்று கூறினார் .

    
    
    (Release ID: 1644129) Visitor Counter : 18
    
    
      Read this release in: Bengali , English , Urdu , Marathi , Hindi , Manipuri , Punjabi , Telugu