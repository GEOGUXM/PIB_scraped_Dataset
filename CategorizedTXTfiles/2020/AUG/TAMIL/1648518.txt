      பணியாளர் நலன், பொதுமக்கள் குறை தீர்ப்பு மற்றும் ஓய்வூதியங்கள் அமைச்சகம்

      2020-ம் ஆண்டுக்கான பொது நிர்வாகத்தில் சிறப்பான செயல்பாட்டுக்கான பிரதமரின் விருதுகள்
      Posted On: 25 AUG 2020 2:59PM by PIB Chennai


    மறுசீரமைப்புத் திட்டத்தின் கீழ் , பொது நிர்வாகத்தில் சிறப்பான செயல்பாட்டுக்கான பிரதமரின் விருதுகள் 2020 அக்டோபர் 31- ஆம்தேதி தேசிய ஒற்றுமை தினத்தில் குஜராத்தின் கெவாடியாவில் அமைந்துள்ள ஒருமைப்பாட்டு சிலை வளாகத்தில் பிரதமரால் வழங்கப்படவுள்ளன .


    2020 – ஆம் ஆண்டில் , பொதுநிர்வாகத்தில் சிறப்பான செயல்பாட்டுக்கான பிரதமரின் விருதுகளுக்கு , குடிமைப்பணியில் சிறந்த சேவைக்கான பங்களிப்பை அங்கீகரிக்கும் வகையிலான திட்டம் மறுசீரமைக்கப்பட்டு , பின்வருமாறு வலுப்படுத்தப்பட்டுள்ளது ;


    i. முன்னுரிமைப் பிரிவில் கடன் வழங்குதல் மூலம் உள்ளார்ந்த மேம்பாடு


    ii. மக்கள் இயக்கங்களைப் பிரபலப்படுத்துதல் - மாவட்டத்தில் தூய்மை இந்தியா இயக்கத்தின் ( நகர்ப்புறம் மற்றும் ஊரகப்பகுதி ) மூலம் “ ஜன் பாகிதாரி ’’


    iii. சேவை வழங்கலை முன்னேற்றுதல் , பொதுமக்கள் குறைதீர்வு


    மாவட்டங்களில் பல்வேறு துறைகளில் , ஒட்டுமொத்தப் பலன்கள் அடிப்படையிலான பகுதிகளை அடையாளம் கண்டு , விருதுகளுக்கான வாய்ப்புகள் விரிவுபடுத்தப்பட்டுள்ளன . முன்னுரிமைப் பிரிவில் கடன் வழங்குதல் மூலம் உள்ளார்ந்த மேம்பாட்டு செயல்பாட்டுக்கான மாவட்ட ஆட்சியர்களின் பங்களிப்பு அங்கீகரிக்கப்படும் . இதில் , “ ஜன் பாகிதாரி ’’ மூலம் மக்கள் இயக்கங்களைப் பிரபலப்படுத்துதல் , சேவை வழங்கலை முன்னேற்றுதல் , பொதுமக்கள் குறைதீர்வு ஆகியவை அடங்கும் .


    மேலும் , கங்கைப் புத்தாக்கத் திட்டத்தில் , மாவட்ட அளவிலான அதிகாரிகளின் முயற்சிகளும் பிரதமரின் இந்த விருதுகளுக்கு அங்கீகரிக்கப்படும் .


    பின்தங்கிய மாவட்டங்களுக்கான விருது திட்டமும் மறு சீரமைக்கப்பட்டுள்ளது . இரண்டு ஆண்டு கால செயல்பாட்டைப் பின்பற்றி , ஒட்டுமொத்த முன்னேற்றம் அடைந்த மாவட்டத்துக்கு விருது வழங்கப்படும் .


    புதுமைப் பிரிவுக்கு வழக்கமாக அதிக அளவில் விண்ணப்பங்கள் பெறப்பட்டு வருகிறது . தேசிய / மாநில / மாவட்ட அளவில் மூன்று பிரிவுகளில் , விரிவான அடிப்படையில் , புதுமையான கண்டுபிடிப்புகள் , நடைமுறைகளுக்கு இந்த விருது வழங்கப்படுகிறது .


    *****

    
    
    (Release ID: 1648518) Visitor Counter : 10
    
    
      Read this release in: English , Bengali , Urdu , Marathi , Hindi , Manipuri , Assamese , Punjabi , Odia , Telugu , Malayalam