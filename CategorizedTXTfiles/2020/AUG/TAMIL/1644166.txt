      கப்பல் போக்குவரத்து அமைச்சகம்

      மாலுமிகளுக்கான ஆன்லைன் வெளியேறும் தேர்வு முறையை திரு.மன்சுக் மாண்டவியா தொடங்கி வைத்தார்.
      Posted On: 07 AUG 2020 5:07PM by PIB Chennai


    மத்திய கப்பல் துறை இணையமைச்சர் திரு . மன்சுக் மாண்டவியா , இன்று மெய்நிகர் நிகழ்ச்சி ஒன்றில் , கடற்பயணத் தொழிலில் ஈடுபடும் மாலுமிகளுக்கான ஆன்லைன் வெளியேறும் தேர்வு ( நிறைவுத் தேர்வு ) முறையைத் தொடங்கி வைத்தார் . கப்பல் துறை தலைமை இயக்குநரின் கீழ் செயல்படும் பல்வேறு கடல்சார் பயிற்சி நிறுவனங்களில் , கப்பல் வேலைப் பணியாளர்கள் மற்றும் மாலுமிகள் பயிற்சி பெற்று வருகின்றனர் . முன்னெப்போதும் இல்லாத அளவுக்கு கோவிட் -19 தொற்று பரவி வரும் இந்த நிலையில் , அவர்கள் வீடுகளில் இருந்தவாறே , தற்போது தேர்வுக்கு ஆஜராகலாம் .


    நிகழ்ச்சியில் தொடக்கவுரை ஆற்றிய திரு . மாண்டவியா , திறன் மிக்க , தரமான கப்பல் துறையினருக்கு இந்தியா பெயர் பெற்றது என்று கூறினார் . 2017- ஆம் ஆண்டு 1.54 லட்சமாக இருந்த இவர்களின் எண்ணிக்கை , 2019- இல் 2.34 லட்சமாக அதிகரித்துள்ளது . இந்தியா மற்றும் உலக அளவில் கடல்சார் தொழில் துறையில் அதிகரித்து வரும் தேவைக்கு ஏற்ப இந்த எண்ணிக்கையை 5 லட்சமாக்க இலக்கு நிர்ணயிக்கப்பட்டுள்ளது . “ கடல்சார் பிரிவு இந்திய இளைஞர்களுக்கு ஏராளமான வேலை வாய்ப்பை உருவாக்க முடியும் என்பது பிரதமர் திரு . நரேந்திர மோடியின் தொலைநோக்காகும் . பிரதமரின் தொலைநோக்கை நிறைவேற்றும் வகையில் , இந்த வேலை வாய்ப்புகளை உருவாக்க கப்பல் துறை தனது அனைத்து முயற்சிகளையும் மேற்கொண்டுள்ளது ’’ என அமைச்சர் கூறினார் .


    மாறி வரும் சூழலுக்கு ஏற்ப , பயிற்சி நிறுவனங்கள் தங்கள் மதிப்பீட்டை மாற்றிக் கொண்டிருப்பது குறித்து , தமது மகிழ்ச்சியை அமைச்சர் தெரிவித்தார் . இந்தத் தொற்றுக் காலத்தில் , மாலுமிகள் தேர்வை வீட்டிலிருந்தவாறு எழுதும் வகையில் , உலகிலேயே ஆன்லைன் தேர்வு நடத்தும் ஒரே நாடு இந்தியா தான் என்று அவர் கூறினார் . ஆன்லைன் தேர்வு காரணமாக , தேர்வின் துல்லியம் , தேர்வர்களை மதிப்பிடுவதில் சீரான நிலை உறுதி செய்யப்பட்டுள்ளது . ஆன்லைன் தேர்வு மூலம் , மாலுமிகள் வெளியேறும் தேர்வுக்கு தகுதி பெறும் வாய்ப்பை , தங்கள் வீடுகளிலிருந்தே பெறுவார்கள் .

    
    
    (Release ID: 1644166) Visitor Counter : 12
    
    
      Read this release in: English , Marathi , Hindi , Manipuri , Punjabi , Gujarati , Telugu