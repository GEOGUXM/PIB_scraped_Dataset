      பாதுகாப்பு அமைச்சகம்

      ஏர் மார்ஷல் விஆர் சவுத்ரி , AVSM VM , மேற்கு ஏர் கமாண்டின் தலைவராக பொறுப்பேற்றார்
      Posted On: 01 AUG 2020 4:24PM by PIB Chennai


    இந்திய விமானப் படையின் மேற்கு ஏர் கமாண்டின் தலைமை அதிகாரியாக ஏர் மார்ஷல் விஆர் சவுத்ரி AVSM VM 2020 ஆகஸ்ட் 1- ஆம்தேதி பொறுப்பேற்றுக் கொண்டார் . ஏர் மார்ஷல் பி . சுரேஷ் PVSM AVSM VM ADC,- மிருந்து ஏர் மார்ஷல் பொறுப்பை அவர் ஏற்றுக்கொண்டார் .


    ஏர் மார்ஷல் விஆர் சவுத்ரி இந்திய விமானப்படையின் , போர் விமானியாக 1982 டிசம்பர் 29- ஆம் தேதி பணியில் சேர்க்கப்பட்டார் . சுமார் 38 ஆண்டுகால சிறந்த பணியில் , ஏர் ஆபிசர் , இந்திய விமானப் படையின் பல்வேறு வகையான விமானங்களை இயக்கியுள்ளதுடன் , பயிற்சியாளராகவும் பணியாற்றியுள்ளார் . 3800 மணி நேரத்துக்கும் மேல் , விமானத்தில் பறந்த அனுபவம் உள்ள அவர் , மிக் -21, மிக் -23 எம் எப் , மிக் -29, சு -30 எம்கேஐ போர் விமானங்கள் உள்ளிட்ட விமானங்களை இயக்கியுள்ளார் .


    இந்திய விமானப் படையில் , அவரது சிறப்பான பணிக் காலத்தில் , ஏர் ஆபிசர் பல முக்கியமான சேவைகளை ஆற்றியுள்ளார் . முன்னணிப் போர் விமானப் பிரிவில் கமாண்டிங் அதிகாரியாக இருந்த அவர் , முன்னணி விமானப்படைத் தளத்துக்கும் தலைமை வகித்துள்ளார் . ஏர் வைஸ் மார்ஷல் அந்தஸ்தில் , ஏர் ஸ்டாப் ஆபரேசன்ஸ் உதவித் தளபதி ( ஏர் டிபன்ஸ் ) , வாயு பவன் தலைமையக ஏர் ஸ்டாப் உதவித் தளபதி ( பெர்சனல் அதிகாரிகள் ) உள்பட பல்வேறு பொறுப்புகளில் இருந்துள்ளார் . ஏர் மார்ஷல் அந்தஸ்தில் , வாயு பவன் தலைமையகத்தின் துணைத் தளபதியாகப் பணியாற்றியுள்ளார் . தற்போதைய பொறுப்புக்கு முன்பாக , கிழக்கு ஏர் கமாண்டின் , மூத்த ஏர் ஸ்டாப் அதிகாரியாக இருந்தார் . ஏர் மார்ஷல் வெலிங்டன் பாதுகாப்பு சேவைப் பணியாளர் கல்லூரிவின் முன்னாள் மாணவராவார் .


    அவரது மகத்தான சேவையைப் பாராட்டி , ஏர் மார்ஷலுக்கு 2004 ஜனவரியில் வாயு சேனா பதக்கமும் , 2015 ஜனவரியில் அதி விஷிஸ்ட் சேவா பதக்கமும் வழங்கப்பட்டது .

    
    
    (Release ID: 1642900) Visitor Counter : 19
    
    
      Read this release in: English , Urdu , Marathi , Hindi , Manipuri , Bengali , Punjabi