      புள்ளியியல் மற்றும் திட்ட அமலாக்கம் அமைச்சகம்

      ஜூன், 2020 மாதத்துக்கான தொழில் உற்பத்திக் குறியீடு மற்றும் உபயோகம்-சார்ந்த குறியீட்டின் துரித மதிப்பீடுகள் (அடிப்படை 2011-12=100)
      Posted On: 11 AUG 2020 5:33PM by PIB Chennai


    தொழில் உற்பத்திக் குறியீட்டின் (IIP) விரைவு மதிப்பீடுகள் , ஆறு வாரங்கள்


    இடைவெளியுடன் ஒவ்வொரு மாதத்தின் 12 ஆம் தேதியன்று ( அல்லது அதற்கு முந்தைய வேலை நாளன்று ), ஆதார முகமைகளிடம் இருந்து பெறப்பட்டத் தகவல்களின் அடிப்படையில் தயாரிக்கப்பட்டு வெளியிடப்படும் . தயாரிப்புத் தொழிற்சாலைகள் / நிறுவனங்களிடம் இருந்து இந்தத் தகவல்கள் ஆதார முகமைகளுக்குக் கிடைக்கும் .


    2. கோவிட் -19 பெருந்தொற்று பரவிவருவதைக் கட்டுப்படுத்த , முன்னெச்சரிக்கை நடவடிக்கையாக நாடு முழுவதும் ஊரடங்கை மத்திய அரசு அறிவித்துள்ளதைக் கருத்தில் கொண்டு , பெரும்பாலான தொழில்துறை நிறுவனங்கள் 2020 மார்ச் மாத இறுதி வாரத்திலிருந்து இயங்கவில்லை . இது பொதுமுடக்கக் காலத்தில் நிறுவனங்களின் உற்பத்தியில் பாதிப்பை ஏற்படுத்தியது . அதைத் தொடர்ந்து கட்டுப்பாடுகள் தளர்த்தப்பட்ட நிலையில் , தொழில் நடவடிக்கைகள் மீண்டும் தொடங்கின . ஜூன் 2020- க்கான குறியீடு 107.8 ஆக இருக்கிறது . இது ஏப்ரல் 2020- இல் 53.6 ஆகவும் , மே மாதத்தில் 89.5 ஆகவும் இருந்தது .


    3. ஜூன் 2020 மாதத்துக்கான தொழில் உற்பத்தி குறியீட்டின் துரித மதிப்பீடு 107.8 ஆக இருக்கிறது . சுரங்கங்கள் , உற்பத்தி மற்றும் மின்சாரத் துறைகளின் ஜூன் 2020 மாதத்துக்கான தொழில் உற்பத்தி குறியீடுகள் முறையே 85.4, 160.9 மற்றும் 156.2 ஆக உள்ளன ( அறிக்கை I). தொழில் உற்பத்திக் குறியீட்டின் திருத்தக் கொள்கையின் படி இந்த துரித மதிப்பீடுகள் இனிவரும் அறிக்கைகளில் மாற்றங்களைக் காணும் .


    5. நுகர்வு சார்ந்த வகைப்பாட்டின் படி , அடிப்படை சரக்குகளுக்கு 109.2 ஆகவும் , மூலதன சரக்குகளுக்கு 64.3 ஆகவும் , இடைநிலை சரக்குகளுக்கு 102.2 ஆகவும் , உள்கட்டமைப்பு / கட்டுமான சரக்குகளுக்கு 110.7 ஆகவும் ( அறிக்கை III) ஜூன் 2020- இல் குறியீடுகள் உள்ளன . மேலும் , நீடித்தப் பயன்பாடுள்ள பொருள்கள் மற்றும் நீடித்தப் பயன்பாடில்லா பொருள்களின் குறீயிடுகள் ஜூன் மாதத்தில் முறையே 77.4 ஆகவும் , 157.3 ஆகவும் உள்ளன .


    6. தேசிய தொழில் வகைப்பாட்டின் பகுதி ரீதியான , 2- இலக்க அளவில் மற்றும் உபயோகம் சார்ந்த வகைப்பாட்டின் மூலம் ஜூன் மாதத்துக்கான தொழில் உற்பத்திக் குறியீட்டின் துரித மதிப்பீடு அறிக்கைகள் , முறையே I, II மற்றும் III- ஆம் அறிக்கைகளில் உள்ளன . ஏப்ரல் 2020- இல் வெளியிடப்பட்ட செய்திக் குறிப்பில் குறிப்பிட்டிருந்தபடி , கோவிட் -19 பெருந்தொற்றுக்கு முந்தைய மாதங்களுடன் பெருந்தொற்றுக்குப் பிந்தைய மாதங்களின் தொழில் உற்பத்திக் குறியீடுகளை ஒப்பிடுவது சரியாகாது . உற்பத்தித் துறையில் ஏற்பட்டுள்ள மாற்றங்களை பயனர்கள் புரிந்து கொள்வதற்கு ஏதுவாக , ஏப்ரல் 2020 வரையிலான மாதவாரியான குறியீடுகள் கூடுதல் அறிக்கை IV- இல் ( தேசிய தொழில் வகைப்பாட்டின் 2- இலக்க அளவின் படி ) வழங்கப்பட்டுள்ளன .


    7. ஆதார முகமைகளிடம் இருந்து பெறப்பட்ட சமீபத்திய தகவல்களின் அடிப்படையில் , ஜூன் 2020- க்கான தொழில் உற்பத்திக் குறியீட்டின் துரித மதிப்பீட்டுடன் , மே 2020- க்கான குறியீடுகளின் முதல் திருத்தமும் , மார்ச் 2020- கான குறியீடுகளின் இறுதித் திருத்தமும் நடைபெற்றுள்ளன . ஜூன் 2020- க்கான துரித மதிப்பீடுகள் 88 சதவீத எடையிட்ட எதிர்வினை விகிதத்துடனும் (weighted response rate), மே 2020- க்கான முதல் திருத்தம் 91 சதவீத எடையிட்ட எதிர்வினை விகிதத்துடனும் , மார்ச் 2020- க்கான இறுதி திருத்தம் 90 சதவீத எடையிட்ட எதிர்வினை விகிதத்துடனும் மேற்கொள்ளப்பட்டன .


    ஜூலை 2020 க்கான குறியீடு 11 செப்டம்பர் , 2020, வெள்ளிக்கிழமையன்று வெளியிடப்படும் .


    ***

    
    
    (Release ID: 1645152) Visitor Counter : 10
    
    
      Read this release in: English , Hindi , Telugu