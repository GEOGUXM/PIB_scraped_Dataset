      சிறப்பு சேவைகள் மற்றும் கட்டுரைகள்

      மகாத்மா காந்தி தேசிய ஊரக வேலைவாய்ப்புத் திட்டப் பணிகள், கிராமப்புற ஏழைகளுக்கு உத்தரவாதமான வருமானம் அளிக்கும் ஆதாரம்
      மகாத்மா காந்தி தேசிய ஊரக வேலைவாய்ப்புத் திட்டத்தின் கூலிகள் கிராமங்களிலேயே ஆகஸ்டு வரை வழங்கப்பட்டு விட்டன

      Posted On: 12 AUG 2020 3:41PM by PIB Chennai

    கொவிட் 19 பெருந்தொற்று காரணமாக அமல்படுத்தப்பட்ட பொதுமுடக்கத்தின் போது ஊதியம் பெறும் தொழிலாளர்கள் தங்களின் வேலைகளை இழந்துவிட்ட காரணத்தால், அவர்களின் வாழ்வாதாரம் பாதிக்கப்பட்டது. நிதி உதவி, இலவச சமையல் எரிவாயு, அரசி மற்றும் பருப்புகள் உள்ளிட்ட இலவச ரேசன் பொருள்கள் போன்ற இலக்கு நிர்ணயிக்கப்பட்ட திட்டங்களின் மூலம் ஏழைகளின் வாழ்வதாரத்தை மீட்டெடுக்க பிரதமரின் தற்சார்பு இந்தியா திட்டத்தை மத்திய அரசு செயல்படுத்தி வருகிறது. வேலைகளின் மூலம் உத்தரவாதமான கூலிகளை வழங்கும் மகாத்மா காந்தி தேசிய ஊரக வேலைவாய்ப்பு உறுதியளிப்புத் திட்டம் கிராமப்புற மக்களிடையே மிகவும் பிரபலமான திட்டங்களில் ஒன்றாகும். மகாத்மா காந்தி தேசிய ஊரக வேலைவாய்ப்பு உறுதியளிப்புத் திட்டப் பணிகள் மறுபடியும் தொடங்கியுள்ளது தமிழ்நாட்டின் கிராமப்புற மக்களுக்கு உற்சாகத்தை அளித்துள்ளது.


    தமிழ்நாட்டின் 31 மாவட்டங்களில் உள்ள 385 வட்டங்களில் இருக்கும் 12,524 கிராமப் பஞ்சாயத்துகளில் மகாத்மா காந்தி தேசிய ஊரக வேலைவாய்ப்பு உறுதியளிப்புத் திட்டப் பணிகள் நடைபெற்று வருகின்றன. திருச்சிராப்பள்ளி மாவட்டத்தில் 404 பஞ்சாயத்துகளில் மகாத்மா காந்தி தேசிய ஊரக வேலைவாய்ப்பு உறுதியளிப்புத் திட்டப் பணிகள் நடைபெற்று வருகின்றன. திருச்சி மாவட்டத்தில் 3.27 லட்சம் குடும்பங்களில் இருந்து 4.61 லட்சம் பேர் மகாத்மா காந்தி தேசிய ஊரக வேலைவாய்ப்பு உறுதியளிப்புத் திட்டத்தில் பதிவு செய்து கொண்டுள்ளனர். பதிவு செய்துள்ளோரில் கிட்டத்தட்ட 80,000 நபர்கள் திருச்சிராப்பள்ளி மாவட்டத்தின் 404 கிராமங்களில் மகாத்மா காந்தி தேசிய ஊரக வேலைவாய்ப்பு உறுதியளிப்புத் திட்டப் பணிகளை இந்த ஆண்டு செய்து வருகிறார்கள். ஆகஸ்டு 2019-இல் வெறும் 40,000 பேர் மட்டுமே மகாத்மா காந்தி தேசிய ஊரக வேலைவாய்ப்பு உறுதியளிப்புத் திட்டப் பணிகளை மேற்கொண்டதால், இந்த எண்ணிக்கை இந்த வருடம் கிட்டத்தட்ட இரட்டிப்பாகி உள்ளது. கொவிட் 19 பொதுமுடக்கம் காரணமாக கிராமப்புற மக்கள் தங்களது வேலைகளை இழந்ததால், மகாத்மா காந்தி தேசிய ஊரக வேலைவாய்ப்பு உறுதியளிப்புத் திட்டப் பணிகளை அதிக அளவில் அவர்கள் மேற்கொண்டு வருகிறார்கள்.


    தமிழ்நாட்டில் மகாத்மா காந்தி தேசிய ஊரக வேலைவாய்ப்பு உறுதியளிப்புத் திட்டப் பணிகளுக்கான கூலியை ரூ 254 ஆக அரசு உயர்த்தியுள்ளது ஊரக மக்களுக்கு பொது முடக்கத்தின் போது ஆறுதலாக அமைந்துள்ளது. திருச்சியில், மகாத்மா காந்தி தேசிய ஊரக வேலைவாய்ப்பு உறுதியளிப்புத் திட்டப் பணிகளுக்கான கூலியை தொழிலாளர்களுக்கு அவர்களின் இருப்பிடத்திலேயே வியாழக்கிழமைகளில் வழங்குமாறு வங்கி முகவர்களுக்கு ஆட்சியர் உத்தரவிட்டுள்ளார். பொதுவாக, மகாத்மா காந்தி தேசிய ஊரக வேலைவாய்ப்பு உறுதியளிப்புத் திட்டப் பணிகளுக்கான கூலிகள் பணியாளர்களின் வங்கிக் கணக்குகளில் செலுத்தப்பட்டு, அவர்கள் அதை வங்கியில் இருந்து எடுத்துக் கொள்வார்கள். ஆனால், பொது போக்குவரத்து இல்லாத காரணத்தால், ஜூன், ஜூலை மற்றும் ஆகஸ்டு மாதங்களுக்காக கூலிகளை மகாத்மா காந்தி தேசிய ஊரக வேலைவாய்ப்பு உறுதியளிப்புத் திட்டத் தொழிலாளர்களுக்கு அவர்களின் கிராமங்களிலேயே நேரடியாக வழங்க ஆட்சியர் உத்தரவிட்டுள்ளார். கொவிட் 19 பரவலைத் தடுப்பதற்காக, கூலியை பெற்றுக் கொள்ளும் போது முகக் கவசங்களை அணிந்து சமூக விலகல் விதிகளைப் பின்பற்றுமாறு மக்களுக்கு அறிவுறுத்தப்பட்டுள்ளது.


      * மணிகண்டம் வட்டத்தில் உள்ள மயனூர் பஞ்சாயத்தில், நீர்நிலை மேலாண்மை மற்றும் நீர்ப்பாசன கால்வாய்கள் தூர் வாருதல் பணிகள் மகாத்மா காந்தி தேசிய ஊரக வேலைவாய்ப்பு உறுதியளிப்புத் திட்டத்தின் மூலம் மேற்கொள்ளப்படுகின்றன. திருச்சி மயனூர் பஞ்சாயத்தில் மகாத்மா காந்தி தேசிய ஊரக வேலைவாய்ப்பு உறுதியளிப்புத் திட்டப் பணிகள் பாதுகாப்பான இடைவெளி விதிகளைப் பின்பற்றி மேற்கொள்ளப்படுவதாக பணி மேற்பார்வையாளர் திருமதி. கிருத்திகா கூறுகிறார். மகாத்மா காந்தி தேசிய ஊரக வேலைவாய்ப்பு உறுதியளிப்புத் திட்டப் பணிகள் தங்களது கிராமத்தில் நடைபெறுவதால் திருச்சி அல்லித்துறையை சேர்ந்த பணியாளர்கள் மகிழ்ச்சியாக உள்ளதாக பணி மேற்பார்வையாளர் திருமதி. முத்துலட்சுமி குறிப்பிடுகிறார். மகாத்மா காந்தி தேசிய ஊரக வேலைவாய்ப்பு உறுதியளிப்புத் திட்டப் பணிகளை மறுபடியும் தொடங்கியதற்காக அரசுக்கு நன்றி கூறுகிறார் திருச்சி பொன்னம்பாளையத்தை சேர்ந்த திருமதி. கோமதி. மகாத்மா காந்தி தேசிய ஊரக வேலைவாய்ப்பு உறுதியளிப்புத் திட்டப் பணிகளுக்கான கூலியை உயர்த்தி வழங்குமாறு அரசை அவர் கேட்டுக் கொள்கிறார்.


    விவசாயத் தொழிலாளர்கள் உத்தரவாதமான வேலையை பெறுவார்கள் என்பதால் மகாத்மா காந்தி தேசிய ஊரக வேலைவாய்ப்பு உறுதியளிப்புத் திட்டத்தின் நாட்களை 100-இல் இருந்து 150 ஆக உயர்த்துமாறு திருச்சி விவசாயிகள் அரசை வலியுறுத்துகின்றனர். கொவிட் 19 பெருந்தொற்று பொதுமுடக்கம் காரணமாக தினக் கூலி பணியாளர்கள், குறிப்பாக கிராமப்புற அமைப்புசாராத் தொழிலாளர்கள் பெரிதும் பாதிக்கப்பட்டுள்ளனர். தங்களது சொந்த கிராமங்களிலேயே முறையாக கூலிகளை வழங்குவதால் மகாத்மா காந்தி தேசிய ஊரக வேலைவாய்ப்பு உறுதியளிப்புத் திட்டம் அவர்களுக்கு ஆறுதலாக அமைந்துள்ளது.


    திருச்சி மயனூர் மகாத்மா காந்தி தேசிய ஊரக வேலைவாய்ப்பு


    உறுதியளிப்புத் திட்டப் பணி மேற்பார்வையாளர் கிருத்திகா


    திருச்சி மயனூரில் மகாத்மா காந்தி தேசிய ஊரக வேலைவாய்ப்பு


    உறுதியளிப்புத் திட்டப் பணியாளர்கள்


    

    
    (Release ID: 1645318) Visitor Counter : 12
    
    
    
    
    

*