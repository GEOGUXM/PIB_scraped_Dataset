      அறிவியல் மற்றும் தொழில்நுட்பத்துறை

      குறு, சிறு, நடுத்தரத் தொழில்களுக்கான விவசாய எந்திரங்களில் இறக்குமதி உதிரி பாகங்களை உருவாக்க ஆராய்ச்சி மற்றும் மேம்பாட்டு மதிப்பீடு குறித்த வெபினார்
      Posted On: 25 AUG 2020 6:48PM by PIB Chennai


    விவசாய எந்திரங்களுக்கு இறக்குமதி செய்யப்படும் உதிரி பாகங்களை உள்நாட்டில் தயாரிப்பது தொடர்பான ஆராய்ச்சி மற்றும் மேம்பாட்டு மதிப்பீடு குறித்த இணையவழிக் கருத்தரங்கு ஆகஸ்ட் 25- ஆம் தேதி நடைபெற்றது . அறிவியல் தொழிலக ஆராய்ச்சிக்குழுமம் – மத்திய இயந்திரப் பொறியியல் ஆராய்ச்சி நிறுவனத்தின் ( Council of Scientific & Industrial Research - Central Mechanical Engineering Research Institute - CSIR-CMERI) துர்காபூர் இயக்குநர் பேராசிரியர் ( டாக்டர் ) ஹரீஷ் ஹிரானி; லூதியானா குறு, சிறு, நடுத்தரத்தொழில் வளர்ச்சி நிறுவனத்தின் ( MSME DEVELOPMENT INSTITUTE - MSME-DI) துணை இயக்குநர் திரு . ஆர் . கே . பார்மர் , பஞ்சாப் மாநில விவசாய செயல்பாட்டு தலைவர் திரு . பல்தேவ் சிங் ஆகியோர் இதுபற்றிய கலந்துரையாடலில் பங்கேற்றனர் .


    சிஎஸ்ஐஆர் - சிஎம்இஆர்ஐ , துர்காபூர் இயக்குநர் பேராசிரியர் ( டாக்டர் ) ஹரீஷ் ஹிரானி , சிஎஸ்ஐஆர் - சிஎம்இஆர்ஐ உருவாக்கிய விவசாய எந்திரமயமாக்கல் , விவசாயம் மற்றும் அறுவடைக்குப் பிந்தைய தொழில்நுட்பங்கள் குறித்து விரிவான , பகுப்பாய்வு விளக்கத்தை அளித்தார் . அறிவியல் , பொருளாதாரம் , சமுதாயம் ஆகியவற்றின் கூட்டுறவு , நாட்டின் பொருளாதார அமைப்பை மாற்றியமைக்கும் அற்பதங்களை நிகழ்த்தும் என டாக்டர். ஹிரானி கூறினார் .


    விவசாயிகளின் வருமானத்தை உயர்த்துவது, அவர்களது விளைபொருளுக்கு முறையான மதிப்பைப் பெறுவது ஆகியவற்றுக்காக , சிஎஸ்ஐஆர் - சிஎம்இஆர்ஐ , அறுவடைக்குப் பிந்தைய தொழில்நுட்பங்களை உருவாக்கியுள்ளது . மிஜோரம் , அருணாச்சலப் பிரதேசம் , மணிப்பூர் உள்ளிட்டபல்வேறு வடகிழக்கு மாநிலங்களில் இது நிறுவப்பட்டுள்ளது .


    டிராக்டர் தொழில்நுட்ப வரலாற்றில் ஒரு புரட்சிகரமான நடவடிக்கையாக , சிஎஸ்ஐஆர் - சிஎம்இஆர்ஐ , முதல் தலைமுறை இ - டிராக்டரை 2020 செப்டம்பர் மாதத்தில் அறிமுகம் செய்யவுள்ளது என டாக்டர் ஹரீஷ் ஹிரானி தெரிவித்தார் . இது நாடு முழுவதும் தற்போது வழக்கத்தில் உள்ள டீசல் டிராக்டர்களின் பயன்பாட்டை மாற்றியமைக்கக்கூடிய ஆற்றல் கொண்டதாக இருக்கும் .

    
    
    (Release ID: 1648602) Visitor Counter : 8
    
    
      Read this release in: English , Urdu , Hindi , Bengali , Manipuri , Punjabi , Telugu