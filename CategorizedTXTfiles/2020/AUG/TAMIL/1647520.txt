      குறு சிறு மற்றும் நடுத்தர தொழில் துறை அமைச்சகம்

      பிரதமரின் வேலைவாய்ப்புகள் உருவாக்கும் திட்டத்தின் பணிகள் 2020-இல் 40 சதவீதம் அதிகரிப்பு
      Posted On: 20 AUG 2020 6:43PM by PIB Chennai


    1.03 லட்சம் திட்ட விண்ணப்பங்களுக்கு ஒப்புதல் அளித்து அவற்றைக் கடன் வழங்கும் வங்கிகளுக்கு காதி மற்றும் கிராமத் தொழில்கள் ஆணையம் அனுப்பியுள்ளது . கடந்த வருடத்தின் இதே காலத்தின் எண்ணிக்கையான 71,556 திட்டங்களோடு ஒப்பிடும் போது இது 44 சதவீதம் அதிகமாகும் .


    மத்திய அரசின் முன்னணி வேலைவாய்ப்புகள் உருவாக்கும் திட்டமான பிரதமரின் வேலைவாய்ப்புகள் உருவாக்கும் திட்டத்தைச் செயல்படுத்தும் மைய முகமை காதி மற்றும் கிராமத் தொழில்கள் ஆணையம் ஆகும் . பிரதமரின் வேலைவாய்ப்புகள் உருவாக்கும் திட்ட முன்மொழிதல்களுக்கு ஒப்புதல் அளிக்கும் பணியில் இருந்து மாவட்ட அளவிலான பணிக்குழுவை விடுவித்து இந்த வருடம் ஏப்ரல் 28- ஆம் தேதியன்று அமைச்சகம் விதிமுறைகளை மாற்றியமைத்தது . மாவட்ட ஆட்சியர்கள் தலைமையிலான மாவட்ட அளவிலான பணிக்குழுவின் பங்கு நேரத்தை விழுங்கியது . இந்த முக்கிய திட்டத்துக்கு அதிக அளவிலான முன்னுரிமை தேவைப்பட்டதால் , பிரதமரின் வேலைவாய்ப்புகள் உருவாக்கும் திட்டம் மற்றும் காதி மற்றும் கிராமத் தொழில்கள் ஆணையம் ஆகியவற்றின் கீழ் உள்ள திட்டங்களின் துரிதச் செயல்படுத்துதலுக்கு பணிக்குழுவின் பங்களிப்பை நீக்க வேண்டியதிருந்தது . மாற்றியமைக்கப்பட்ட வழிகாட்டுதல்களின் படி , பிரதமரின் வேலைவாய்ப்புகள் உருவாக்கும் திட்டத்தைச் செயல்படுத்தும் மைய முகமையான காதி மற்றும் கிராமத் தொழில்கள் ஆணையத்துக்கு திறனுள்ள தொழில்முனைவோரின் விண்ணப்பங்ளுக்கு ஒப்புதல் அளித்து , கடன் அளிக்கும் முடிவுகளுக்காக அவற்றை வங்கிகளுக்கு அளிக்கும் பணி வழங்கப்பட்டது .


    2020- இல் ஏப்ரல் முதல் ஆகஸ்ட் வரையிலான காலகட்டத்தில் , 11,191 திட்டங்களுக்கு வங்கிகளால் ஒப்புதல் அளிக்கப்பட்டு , ரூ 345.43 கோடி நிதி விண்ணப்பதாரர்களுக்கு வழங்கப்பட்டது . கடந்த வருடம் , அதாவது 2019- இன் முதல் ஐந்து மாதங்களில் , 9161 திட்டங்களுக்கு ஒப்புதல் அளிக்கப்பட்டு ரூ 276.09 கோடி வழங்கப்பட்டிருந்தது . கடந்த வருடத்துடன் ஒப்பிடும் போது , வங்கிகளால் ஒப்புதல் அளிக்கப்பட்டத் திட்டங்களின் எண்ணிக்கை 22 சதவீதம் அதிகரித்த நிலையில் , காதி மற்றும் கிராமத் தொழில்கள் ஆணையத்தால் வழங்கப்பட்ட நிதியின் அளவு 24 சதவீதம் அதிகரித்துள்ளது .


    கடந்த ஐந்து மாதங்களின் பெரும்பாலான சமயத்தில் ஒட்டுமொத்த நாடும் பொதுமுடக்கத்தின் கீழ் இருந்ததால் , பிரதமரின் வேலைவாய்ப்புகள் உருவாக்கும் திட்டத்தின் பணிகளின் துரித செயல்படுத்துதல் அதிக முக்கியத்துவம் பெறுகிறது . உள்ளூர் உற்பத்தியை ஊக்கப்படுத்துவதன் மூலம் சுய வேலைவாய்ப்புகளை உருவாக்கி நிலையான வாழ்வாதாரத்தை மக்களுக்கு வழங்கும் அரசின் உறுதியையும் அதிக எண்ணிக்கையிலான திட்டங்கள் குறிக்கிறது .

    
    
    (Release ID: 1647520) Visitor Counter : 7
    
    
      Read this release in: Hindi , Telugu , Manipuri , English , Urdu , Marathi