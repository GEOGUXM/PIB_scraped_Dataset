      வணிகம் மற்றும் தொழில்துறை அமைச்சகம்

      வேளாண் மற்றும் அதை சார்ந்த துறைகளின் நலன் கருதி நடவடிக்கைகளை ஒருங்கிணைப்பதற்காக ஏஎஃப்சி இந்திய லிமிடெட் மற்றும் இந்திய தேசிய கூட்டுறவு ஒன்றியம் ஆகியவற்றுடன் ஒப்பந்தங்களில் அபெடா கையெழுத்திட்டது
      Posted On: 25 AUG 2020 11:45AM by PIB Chennai


    வர்த்தகம் மற்றும் தொழில்கள் அமைச்சகத்தின் கீழ் இயங்கும் வேளாண் மற்றும் பதப்படுத்தப்பட்ட உணவு பொருள்கள் ஏற்றுமதி வளர்ச்சி ஆணையம் ( அபெடா ), ஏஎஃப்சி இந்திய லிமிடெட் மற்றும் இந்திய தேசிய கூட்டுறவு ஒன்றியம் , தில்லி , ஆகியவற்றுடன் புத்துணர்வு ஒப்பந்தங்களில் கையெழுத்திட்டுள்ளது . பங்குதாரர்களுக்கு சிறந்த மதிப்பை வழங்குவதற்காக மேற்கண்ட நிறுவனங்களின் நிபுணத்துவத்தை பயன்படுத்தி ஒன்றாக பணிபுரிவதன் மூலம் வேளாண் மற்றும் அதை சார்ந்த துறைகளின் நலன் கருதி நடவடிக்கைகளை ஒருங்கிணைப்பதே இதன் நோக்கமாகும் .


    வேளாண் ஏற்றுமதி கொள்கையின் அமல்படுத்தலுக்காக மாநில அரசுகளுடன் இணைந்து வேளாண் மற்றும் பதப்படுத்தப்பட்ட உணவு பொருள்கள் ஏற்றுமதி வளர்ச்சி ஆணையம் தொய்வின்றி பணியாற்றி வருகிறது . மகாராஷ்டிரா , உத்திரப் பிரதேசம் , கேரளா , நாகாலாந்து , தமிழ்நாடு , அஸ்ஸாம் , பஞ்சாப் , கர்நாடகா , குஜராத் , ராஜஸ்தான் , ஆந்திரப் பிரதேசம் , தெலங்கானா , மணிப்பூர் மற்றும் சிக்கிம் உள்ளிட்ட மாநிலங்கள் மாநிலம் சார்ந்த செயல் திட்டத்தை இறுதி செய்துள்ள நிலையில் , இதர மாநிலங்களின் செயல் திட்டங்கள் இறுதிப்படுத்துதலின் பல்வேறு கட்டங்களில் உள்ளன . 26 மாநிலங்கள் மற்றும் 3 யூனியன் பிரதேசங்கள் மைய முகமைகளை நியமித்துள்ளன . மாநில தலைமை செயலாளரின் தலைமையில் மாநில அளவிலான கண்காணிப்புக் குழுக்கள் 21 மாநிலங்களில் அமைக்கப்பட்டுள்ளன .


    உருளைக் கிழங்குக்காக பஞ்சாப் மற்றும் உத்திரப் பிரதேசத்திலும் ( இரு தனித்தனி மாவட்டங்கள் ), இசாப்கோலுக்காக ராஜஸ்தானிலும் , ஆரஞ்சு , மாதுளை , திராட்சை மற்றும் வாழைப்பழத்துக்காக மகாராஷ்டிராவிலும் (3 மாவட்டங்கள் ), வாழைப்பழத்துக்காக தமிழ்நாடு மற்றும் கேரளாவிலும் , மாம்பழத்துக்காக உத்திரப் பிரதேசத்திலும் , பால் பொருள்களுக்காக குஜராத் மற்றும் உத்திரப் பிரதேசத்திலும் , ரோஸ் வெங்காயத்துக்காக குஜராத்திலும் (2 மாவட்டங்கள் ), பண்ணை பசுமை காய்கறிகளுக்காக உத்திரப் பிரதேசத்திலும் , ஆரஞ்சுக்காக மத்தியப் பிரதேசத்திலும் மற்றும் உருளைக் கிழங்குக்காக குஜராத்திலும் (2 மாவட்டங்கள் ) இருபது தொகுதி அளவிலான குழுக்கள் அமைக்கப்பட்டுள்ளன . பங்குதாரர்களுக்கு தெளிவை ஏற்படுத்துவதற்காகவும் , தேவைப்படும் இடையீடுகள் குறித்து விவாதிக்கவும் இரண்டு சுற்று கூட்டங்கள் தொகுதிகளில் நடத்தப்பட்டுள்ளன .


    *****

    
    
    (Release ID: 1648500) Visitor Counter : 10
    
    
      Read this release in: Punjabi , English , Urdu , Hindi , Marathi , Assamese , Bengali , Manipuri