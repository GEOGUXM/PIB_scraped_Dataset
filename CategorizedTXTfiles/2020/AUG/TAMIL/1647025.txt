      நுகர்வோர் நலன், உணவு மற்றும் பொது விநியோகம் அமைச்சகம்

      ஒரே நாடு, ஒரே குடும்ப அட்டை- இது வரையிலான பயணம் மற்றும் முன்னால் இருக்கும் பாதை
      Posted On: 19 AUG 2020 4:36PM by PIB Chennai


    தேசிய உணவு பாதுகாப்பு சட்டத்தின் கீழ் உள்ள அனைத்து தகுதியுடைய ரேசன் அட்டைதாரர்கள் / பயனாளிகளுக்கும் அவர்களுக்கு உரித்தான பொருள்களை நாட்டில் எங்கு வேண்டுமானாலும் பெற்றுக்கொள்ளும் வசதியை அளிப்பதற்காக ஒரே நாடு , ஒரே குடும்ப அட்டை திட்டத்தை செயல்படுத்துவது இந்திய அரசின் உணவு & பொது விநியோகத் துறையின் முக்கிய முன்னுரிமைகளில் ஒன்றாகும் . இந்த திட்டத்தின் கீழ் , மின்னணு விற்பனை முனையக் கருவியைப் பொருத்துவதன் மூலம் தகவல் தொழில்நுட்பம் சார்ந்த அமைப்பை நிறுவுவது , பயனாளிகளின் ஆதார் எண்களை அவர்களின் குடும்ப அட்டைகளோடு இணைப்பது மற்றும் மாநிலங்கள் / யூனியன் பிரதேசங்களில் உயிரி அடையாளத் தொழில்நுட்ப முறையைக் கொண்டு விற்பனை முனையக் கருவி பரிவர்த்தனைகளை செயல்படுத்துதல் ஆகியவற்றின் மூலம் , குடும்ப அட்டைகளின் நாடு தழுவிய பெயர்வுத்திறன் வசதியின் துணையோடு அதிக அளவில் மானியங்கள் அளிக்கப்படும் உணவு தானியங்கள் விநியோகிக்கப்படுகிறது .


    மாநில உணவு அமைச்சர்கள் மற்றும் மாநில உணவு செயலாளர்களுடனான தொடர் கூட்டங்கள் மற்றும் காணொலி காட்சிகள் மூலம் மத்திய நுகர்வோர் விவகாரங்கள் , உணவு மற்றும் பொது விநியோக அமைச்சர் திரு . ராம் விலாஸ் பஸ்வானால் இந்தத் திட்டத்தின் முன்னேற்றம் தொடர்ந்து ஆய்வு செய்யப்படுகிறது . ஒரே நாடு , ஒரே குடும்ப அட்டை திட்டத்தின் கீழ் நாடு தழுவிய பெயர்வுத்திறன் வசதியை செயல்படுத்த அனைத்து மாநிலங்கள் / யூனியன் பிரதேசங்களும் ஒப்புதலளித்துள்ளன மற்றும் கிட்டத்தட்ட அவற்றில் அனைவருமே இந்தத் துறையுடன் புரிந்துணர்வு ஒப்பந்தங்களில் கையெழுத்திட்டுள்ளனர் .


    தற்சமயம் , ஆந்திர பிரதேசம் , பீகார் , தாத்ரா & நாகர் ஹவேலி மற்றும் டாமன் & டையு , கோவா , குஜராத் , ஹரியானா , ஹிமாச்சல் பிரதேசம் , ஜம்மு & காஷ்மீர் , ஜார்கண்ட் , கேரளா , கர்நாடகா , மத்தியப் பிரதேசம் , மகாராஷ்டிரா , மணிப்பூர் , மிசோராம் , நாகாலாந்து , ஒதிசா , ராஜஸ்தான் , பஞ்சாப் ,


    சிக்கிம் , தெலங்கானா , திரிபுரா , உத்திர பிரதேசம் மற்றும் உத்திரகாண்ட் ஆகிய 24 மாநிலங்கள் / யூனியன் பிரதேசங்களில் உள்ள சுமார் 65 கோடி பயனாளிகள் ( தேசிய உணவு பாதுகாப்பு சட்ட பயனாளிகளில் 80 சதவீதம் ) ஒரே நாடு , ஒரே குடும்ப அட்டை திட்டத்தின் கீழுள்ள நாடு தழுவிய பெயர்வுத்திறன் வசதியில் இணைக்கப்பட்டுள்ளனர் . இதன் மூலம் , குடும்ப அட்டைதாரரின் தேவையைப் பொருத்து முழுமையாகவோ அல்லது பகுதியாகவோ ரேசன் பெயர்வுத்திறனை இடம்பெயர் தொழிலாளர்கள் உள்ளிட்டோர் இந்த மாநிலங்களுக்குள் பயன்படுத்திக்கொள்ளலாம் .


    மேலும் , மாநிலங்கள் / யூனியன் பிரதேச அரசுகளை தயார்படுத்துவதன் மூலம் , மீதமிருக்கும் 12 மாநிலங்கள் / யூனியன் பிரதேசங்களில் (2 நேரடி பலன் பரிவர்த்தனை யூனியன் பிரதேசங்கள் உட்பட ) ஒரே நாடு , ஒரே குடும்ப அட்டை வசதியை செயல்படுத்த ஒருங்கிணைந்த மற்றும் தொடர் முயற்சிகளை உணவு & பொது விநியோகத் துறை எடுத்து வருகிறது .


    viii. தமிழ்நாடு :


    அனைத்து நியாய விலைக் கடைகளிலும் உயிரி அடையாளத் தொழில்நுட்ப நுண்ணாய்வுக் கருவியுடன் ( ஸ்கேனர் ) கூடிய விற்பனை முனையக் கருவிகளை நிறுவும் பணி சமீபத்தில் தொடங்கப்பட்டு , முன்று மாவட்டங்களில் சோதனை ஓட்டம் தொடங்கியுள்ளது . செப்டம்பர் 2020 இறுதிக்குள் விற்பனை முனையக் கருவிகளை முழுவதுமாக நிறுவ மாநில அரசு உறுதியளித்துள்ளது . அக்டோபர் 2020- இல் தேசிய பெயர்வுத்திறன் மாநிலத்தில் செயல்படுத்தப்படும் என எதிர்பார்க்கப்படுகிறது .


    * (xii) புதுச்சேரி : தேசிய பெயர்வுத்திறனை செயல்படுத்துவதற்கான நிலையான செயல்பாட்டு நடைமுறை இந்த நேரடி பலன் பரிவர்த்தனை ( பணம் ) யூனியன் பிரதேசத்துடன் பகிரப்பட்டுள்ளது . யூனியன் பிரதேச அளவிலான கலந்துரையாடல்கள் தற்சமயம் நடைபெற்றுக் கொண்டிருக்கின்றன மற்றும் திட்டத்தை செயல்படுத்துவதற்கான காலக்கெடு ஜனவரி , 2020- இல் எதிர்பார்க்கப்படுகிறது .

    
    
    (Release ID: 1647025) Visitor Counter : 14
    
    
      Read this release in: Telugu , English , Urdu , Marathi , Hindi , Assamese , Punjabi