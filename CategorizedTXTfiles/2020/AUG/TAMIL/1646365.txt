      குடியரசுத் துணைத் தலைவர் செயலகம்

      நவ்ரோஸ் புத்தாண்டையொட்டி மக்களுக்கு குடியரசு துணைத் தலைவர் வாழ்த்து
      Posted On: 16 AUG 2020 10:04AM by PIB Chennai


    நவ்ரோஸ் தினத்தையொட்டி குடியரசுத் துணைத்தலைவர் திரு . எம் . வெங்கையா நாயுடு மக்களுக்கு வாழ்த்து தெரிவித்துள்ளார் .


    அவரது வாழ்த்து செய்தி குறித்த முழுவடிவம் வருமாறு :


    பார்சி புத்தாண்டைக் குறிக்கும் ‘ நவ்ரோஸ் ’ தினத்தை முன்னிட்டு , நாட்டு மக்களுக்கு எனது உளம் கனிந்த இனிய நல்வாழ்த்துக்களை நான் தெரிவித்துக் கொள்கிறேன் .


    இந்தியாவின் கலாச்சார தளத்தில் பார்சி சமுதாயம் முக்கியமான இடத்தைப் பிடித்துள்ளது . தங்களது கடின உழைப்பு மற்றும் அர்ப்பணிப்பு உணர்வு மூலம் , இந்தியாவின் பார்சி சமுதாயத்தினர் , நாட்டைக் கட்டமைப்பதில் மதிப்புமிக்கப் பங்களிப்பைச் செலுத்தியுள்ளனர் . வசந்த காலத்தின் துவக்கத்தைக் குறிக்கும் பார்சிப் புத்தாண்டு புதுப்பித்தல் , புத்தாக்கத்தைக் குறிக்கும் பண்டிகையாகும் . நவ்ரோஸ் பண்டிகை சிறந்த எண்ணங்கள் , நற்செயல்கள் , உண்மை உணர்வுடன் வாழ்தல் , சரியான பாதையில் நடத்தல் என்ற அதன் உண்மையான உணர்வில் கொண்டாடப்படுகிறது .


    கோவிட் -19 தொற்றுப் பரவலுக்கு எதிராக , இந்தியாவும் , உலகமும் தொடர்ந்து அயராது போராடி வருகின்றன . குடும்பம் , நண்பர்கள் , ஒன்றுபட்டு வழிபட்டுக் கொண்டாடும் பண்டிகையாக நவ்ரோஸ் இருந்த போதிலும் , இந்த ஆண்டு , மக்கள் தங்கள் வீடுகளுக்குள் இருந்தவாறு கட்டுப்படுத்திக் கொண்டு , மிதமான கொண்டாட்டத்தில் ஈடுபட வேண்டும் . தனி நபர் இடைவெளி , தனிமனித சுகாதாரம் ஆகியவற்றைக் கடுமையாகக் கடைப்பிடித்து பண்டிகையைக் கொண்டாட வேண்டும் .


    இந்தப் பண்டிகை நம் வாழ்வில் , நட்பு , முன்னேற்றம் , மகிழ்ச்சி ஆகியவற்றை அளிக்கட்டும்


    ********

    
    
    (Release ID: 1646365) Visitor Counter : 6
    
    
      Read this release in: English , Urdu , Hindi , Marathi , Manipuri , Bengali , Punjabi , Telugu , Malayalam