      சமூக நிதி மற்றும் அதிகாரமளித்தல் அமைச்சகம்

      “போதைப் பொருள் இல்லாத இந்தியா பிரச்சாரத்தில்” ஈடுபடும் 32 மாநிலங்களின் செயலாளர்கள், 272 மாவட்ட ஆட்சியர்கள் கலந்துகொள்ளும் கூட்டத்தில் காணொலிக் காட்சி மூலம் திரு.தாவர்சந்த் கெலாட் நாளை உரையாற்றுகிறார்
      Posted On: 13 AUG 2020 8:25PM by PIB Chennai


    “ போதைப் பொருள் இல்லாத இந்தியா” பிரச்சாரத்தில் ஈடுபடும் 272 மாவட்ட ஆட்சியர்கள், 32 மாநிலச் செயலாளர்கள், 500-க்கும் மேற்பட்ட அரசுசாரா அமைப்புகள்/தன்னார்வ அமைப்புகள், போதைப் பொருள் கட்டுப்பாட்டுப் பிரிவு அதிகாரிகள், போதைப் பொருள் பழக்க தடுப்பு சிகிச்சையில் ஈடுபட்டுள்ள நிபுணர்கள், எய்ம்ஸ் நிபுணர்கள் மற்றும் மாநிலங்கள் மற்றும் மாவட்ட அளவில் இந்தப் பிரச்சாரத்தில் ஈடுபடும் அனைத்து அதிகாரிகள் மத்தியில் மத்திய சமூக நீதி மற்றும் மேம்பாட்டுத் துறை அமைச்சர் திரு.தாவர்சந்த் கெலாட் நாளை (14.08.2020) மாலை 4 மணிக்கு உரையாற்றுகிறார். தேசிய தகவல் மையத்தின் காணொலிக்காட்சி மூலம் அவர் உரையாற்றுவது, இந்தப் பிரச்சாரத்தைத் தொடங்குவதற்கு குறிப்பிடத்தக்க அளவுக்கு ஊக்குவிப்பாக இருக்கும். இந்த நிகழ்ச்சியின்போது, சமூகநீதி மற்றும் மேம்பாட்டுத் துறைக்கான இணை அமைச்சர்கள் திரு.கிரிஷன்பால் குர்ஜார், திரு.ராம்தாஸ் அதவாலே, திரு.ரத்தன் லால் கட்டாரியா ஆகியோரின் செய்திகளும் வெளியிடப்பட உள்ளன. இந்த நிகழ்ச்சியில், போதை இல்லாத இந்தியா பிரச்சார காலத்தில் மேற்கொள்ள உள்ள பணிகள் மற்றும் பிரச்சாரத்தின் அம்சங்கள் குறித்து பவர் பாயின்ட் மூலம் எடுத்துரைக்கப்பட உள்ளது.


    இந்த நிகழ்ச்சியின்போது, புதுதில்லியின் துவாரகாவில் கட்டப்பட்டுள்ள தேசிய சமூகப் பாதுகாப்பு கல்வி நிறுவனத்தின் புதிய கட்டிடத்தை காணொலிக்காட்சி மூலம் திரு.கெலாட் திறந்துவைக்க உள்ளார். தேசிய சமூகப் பாதுகாப்பு கல்வி நிறுவனம், கடந்த 2002-ம் ஆண்டு ஜூலை 15-ல் தன்னாட்சி பெற்ற அமைப்பாக மாறியது. சமூக பாதுகாப்புத் துறையில் தலைமை பயிற்சி மற்றும் ஆராய்ச்சி கல்வி நிறுவனமாக செயல்பட்டு வருகிறது. போதைப் பழக்க தடுப்பு நடவடிக்கைகளுக்கான மனித வளங்களை மேம்படுத்துவது, மூத்த குடிமக்கள் மற்றும் திருநங்கைகளின் நலன், பிச்சை எடுப்பதை தடுப்பது மற்றும் பிற சமூக பாதுகாப்பு விவகாரங்களில் இந்தக் கல்வி நிறுவனம் கவனம் செலுத்துகிறது. இது போதைப் பொருளுக்கான தேவையைக் குறைப்பது மற்றும் மூத்த குடிமக்களுக்கான தேசிய செயல் திட்டத்தின்கீழ் செயல்படுத்தப்படும் பல்வேறு திட்டங்களை அமல்படுத்துவதை உறுதிப்படுத்துவதோடு, சமூகப் பாதுகாப்பு திட்டங்கள் குறித்து இந்திய அரசுக்கு தகவல்களைத் தெரிவிக்கிறது மற்றும் இந்தத் துறையில் பயிற்சி, ஆராய்ச்சியை நடத்துகிறது.


    *****

    
    
    (Release ID: 1645712) Visitor Counter : 4
    
    
      Read this release in: English , Urdu , Marathi , Hindi , Bengali , Manipuri , Punjabi , Telugu