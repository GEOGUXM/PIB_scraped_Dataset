      ரெயில்வே அமைச்சகம்

      பணி நிறைவு பெற்ற 2320 அலுவலர்க்கு மெய்நிகர் வழியனுப்பு விழா: ரயில்வே அமைச்சகம் முதல் முறையாக நடத்தியது
      Posted On: 02 AUG 2020 12:57PM by PIB Chennai


    ரயில்வே பணியில் ஓய்வு வயதை நிறைவு செய்த அலுவலர்கள் , பணியாளர்களுக்கு ரயில்வே அமைச்சகம் மெய்நிகர் பணிநிறைவு விழாவை (Virtual Retirement Function) கடந்த ஜூலை 31- ஆம் தேதி சிறப்பாக நடத்தியது . நாடு முழுவதும் ரயில்வேயின் அனைத்து மண்டலங்கள் , கோட்டங்களைச் சேர்ந்தவர்களுக்கு ஒரே தளத்தில் இந்த நிகழ்ச்சி ஏற்பாடு செய்யப்பட்டது .


    இந்திய ரயில்வே வரலாற்றில் , முதல் முறையாக கடந்த ஜூலை 31 ஆம் தேதி பணி நிறைவு செய்த 2320 அலுவலர்கள் , பணியாளர்களுடன் ரயில்வே அமைச்சர் பியுஷ் கோயல் உரையாடினார் . ரயில்வே துறை இணையமைச்சர் திரு.சுரேஷ் அங்காடி , ரயில்வே வாரியத்தின் செயலாளர் திரு சுஷாந்த் குமார் மிஸ்ரா மற்றும் மூத்த அதிகாரிகள் இந்த நிகழ்ச்சியில் பங்கேற்றனர் .


    நிகழ்ச்சியில் பேசிய அமைச்சர் திரு . பியுஷ் கோயல் , “ இது மகிழ்ச்சியும் துயரும் தரும் நிகழ்ச்சியாகும் . பணியாளர்கள் பல்வேறு இடங்களில் , பல்வேறு பதவிகளில் , பல்வேறு பொறுப்புகளில் இருந்து , நீண்டகாலமாக ரயில்வே துறையில் சேவை புரிந்தனர் என்பது மகிழ்ச்சி தருகிறது . ரயில்வே துறை சிறப்பாக இயங்குவதற்கு நீங்கள் செலுத்திய பங்களிப்பும் எதிர்காலத் தேவைக்கு ஏற்ப ரயில்வே மேம்படுவதில் நீங்கள் ஆற்றிய பணியும் எதிர்காலத்தில் நினைக்கப்படும் . கடந்த சில ஆண்டுகளாக ரயில்வே துறை தங்களது பாணியில் முன்னேற்றத்தை எட்டியுள்ளது .


    “ கோவிட் 19” பாதிப்பால் பொதுமுடக்கக் காலகட்டத்தில் சரக்கு ரயில் போக்குவரத்து , பார்சல் ரயில்கள் , புலம்பெயர் மக்களை ஏற்றிச் செல்ல ஷ்ரமிக் சிறப்பு ரயில்கள் (Shramik Special trains) இயக்கப்பட்டன . இத்தகைய சமயத்தில் ரயில்வே துறையினர் நாட்டுக்குச் சிறப்பான சேவையை வழங்கினர் . ரயில்வே பணியாளர்கள் கொரோனா போராளிகளுக்குச் சளைத்தவர்கள் அல்ல . கோவிட் தொற்றுக்கு எதிரான போராட்டத்தில் பணியாளர்கள் ஆற்றிய சேவையை நான் மிகவும் பாராட்டுகிறேன் ” என்று குறிப்பிட்டார் .


    “ ரயில்வே துறையில் பணி ஓய்வு பெற்ற அலுவலர்களும், ஊழியர்களும் மத்திய அரசுப்பணியில் மிக நீண்ட அனுபவம் பெற்றவர்கள் . அவர்கள் பொதுமக்களிடம் அரசின் கொள்கைகள் , திட்டங்கள் குறித்து விழிப்புணர்வு ஏற்படுத்தலாம் . அதன் மூலம் அவர்கள் பலனடைவதுடன் , தற்சார்புள்ளவர்களாகவும் ஆக முடியும் . பொது மக்களின் வாழ்க்கை சிறப்பாக அமைவதற்கு அது பங்களிக்க இயலும் ” என்றும் அமைச்சர் அறிவுறுத்தினார் .


    ஜூலை 31 ஆம் தேதி பணி நிறைவு செய்தவர்கள் ஆற்றிய சிறந்த பங்களிப்பை அவர் மிகவும் பாராட்டி , எதிர்கால வாழ்க்கைக்கு வாழ்த்து தெரிவித்தார் .


    ரயில்வே அலுவலர்களும், பணியாளர்களும் ரயில்வே அமைச்சர் மற்றும் ரயில்வே இணையமைச்சர் ஆகியோருடன் கலந்துரையாடினர் . பணிநிறைவு நிகழ்ச்சியை என்றும் நினைத்திருக்கும் வகையில் அமைத்ததற்காக நன்றி தெரிவித்துக் கொண்டனர் . தாங்கள் என்றென்றும் ரயில்வே படையில் (Rail Parivaar) தொடர்ந்து நீடிப்போம் என்றும் கூறினர் .


    இந்திய ரயில்வேயிலிருந்து மொத்தம் 2320 அலுவலர்கள் , பணியாளர்கள் பணி நிறைவு பெற்றனர் .


    *****

    
    
    (Release ID: 1643040) Visitor Counter : 13
    
    
      Read this release in: English , Urdu , Hindi , Marathi , Manipuri , Bengali , Punjabi , Telugu , Malayalam