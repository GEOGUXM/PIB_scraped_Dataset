      இளைஞர் நலன் மற்றும் விளையாட்டு அமைச்சகம்

      மத்திய விளையாட்டுத் துறை அமைச்சர் திரு. கிரண் ரிஜிஜூ ,ஆகஸ்ட் 14-ம் தேதி தனித்துவ கட்டுடல் இந்தியா விடுதலை ஓட்டத்தை தொடங்கி வைக்கிறார்
      Posted On: 13 AUG 2020 8:02PM by PIB Chennai


    மத்திய விளையாட்டு அமைச்சகம் , கட்டுடல் இந்தியா விடுதலை ஓட்டம் என்ற பெயரில் ஆகஸ்ட் 15 முதல் அக்டோபர் 2 வரை நாடு முழுவதும் தனித்துவமான ஓட்டத்துக்கு ஏற்பாடு செய்துள்ளது. தற்போதைய தொற்றுப் பரவல் மற்றும் சமூக இடைவெளி விதிமுறைகளைப் பின்பற்றி, இந்தப் போட்டியில் கலந்து கொள்பவர்கள் தங்கள் சொந்த வேகத்துடன் , எங்கிருந்தும், எந்த நேரத்திலும், அவர்களது வசதிக்கு ஏற்ப ஓடலாம் என அரசு முடிவு செய்துள்ளது. மேலும், அவர்கள் இந்தக் காலகட்டத்தில், தங்கள் ஓட்டத்தை பல நாட்களுக்கு நிறுத்தி வைத்து , பின்னர் தொடரவும் செய்யலாம். அவர்கள் ஓடிய தூரம், ஜிபிஎஸ் முறையின் மூலமோ அல்லது நேரடியாகவோ கண்காணிக்கப்படும்.


    பிரம்மாண்டமான இந்த ஓட்டத்தை மத்திய இளைஞர் நலன் மற்றும் விளையாட்டுத் துறை அமைச்சர் திரு. கிரண் ரிஜிஜூ ஆகஸ்ட் 14-ம்தேதி துவக்கி வைக்கிறார். கோவிட்-19 விதிமுறைகளைப் பின்பற்றியவாறு, உடல் ஆரோக்கியத்தையும், கட்டுடல் தகுதியையும் மக்களிடையே ஏற்படுத்தி ஊக்குவிப்பதே இந்த நிகழ்ச்சியின் நோக்கமாகும். இந்த ஓட்டம் பற்றி தெரிவித்த திரு. ரிஜிஜூ, ‘’இந்த கட்டுடல் இந்தியா விடுதலை ஓட்டம், நமது பிரதமரின் கட்டுடல் இந்தியா இயக்கத்திற்கு வலு சேர்ப்பதாக அமையும். மக்களை இதில் ஈடுபடுத்தி, வாழ்க்கையில் உடல் தகுதி ஒரு முக்கிய அங்கம் என்பதைத் தெரிவிப்பதே இதன் நோக்கம். உடலைத் தகுதியுடன் வைத்திருப்பது, இந்த சமயத்தில் நோய் எதிர்ப்பு சக்தியை அதிகரிக்க மிகவும் முக்கியமாகும். நோய் எதிர்ப்பு சக்தி, கோவிட்-19 தொற்றை எதிர்த்துப் போராட தற்போது மிகவும் அவசியமாகும்’’, என்று கூறினார்.


    *******

    
    
    (Release ID: 1645714) Visitor Counter : 4
    
    
      Read this release in: English , Urdu , Marathi , Hindi , Manipuri , Punjabi , Telugu