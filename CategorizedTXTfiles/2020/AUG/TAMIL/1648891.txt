      சுற்றுலா அமைச்சகம்

      'ஒரே பாரதம், ஒப்பற்ற பாரதம்' என்னும் உணர்வை மேலோங்கச் செய்ய 'தமிழ்நாடு, ஜம்மு & காஷ்மிர், லடாக்கின் வியப்பூட்டும் நாட்டுப்புற நடனங்கள்' என்னும் இணைய நிகழ்ச்சியை உணவக மேலாண்மை நிறுவனம் (IHM) ஸ்ரீ நகர், மற்றும் உணவக மேலாண்மை நிறுவனம் சென்னை ஆகியவை நடத்தின
      Posted On: 26 AUG 2020 4:14PM by PIB Chennai


    ' ஒரே பாரதம் , ஒப்பற்ற பாரதம் ' என்னும் உணர்வை மேலோங்கச் செய்ய , ' தமிழ்நாடு , ஜம்மு & காஷ்மிர் , லடாக்கின் வியப்பூட்டும் நாட்டுப்புற நடனங்கள் ' என்னும் இணைய நிகழ்ச்சியை சுற்றுலா அமைச்சகத்தின் உணவக மேலாண்மை நிறுவனம் (IHM) ஸ்ரீ நகர் , மற்றும் உணவக மேலாண்மை நிறுவனம் சென்னை ஆகியவை இந்த வாரம் நடத்தின . உணவக மேலாண்மை நிறுவனம் சென்னையின் மாணவர்கள் மற்றும் உணவக மேலாண்மை நிறுவனம் ஸ்ரீ நகரின் 3 மாணவர்கள் ' ஒரே பாரதம் , ஒப்பற்ற பாரதம் ' மூலம் இணைக்கப்பட்டுள்ள இந்த மாநிலங்களின் நாட்டுப்புற நடனங்களை ஆடினர் .


    தொலைநிலையில் நடனமாடிய மாணவர்கள் , அதைப் பதிவு செய்து அந்தக் காணொளியை இணையத்தில் பகிர்ந்தனர் . ஆன்லைன் தளத்தின் மூலம் அவர்களின் நடனங்கள் ஒளிபரப்பப்பட்டதுடன் , இந்த இரு மாநிலங்களின் நாட்டுப்புற நடனங்களின் முக்கியத்துவத்தைப் புகழ்ந்து தொடர்பு அதிகாரி உரை நிகழ்த்தினார் . இரு நிறுவனங்களின் அனைத்து மாணவர்கள் மற்றும் பணியாளர்கள் இந்த நிகழ்ச்சியைப் பார்த்து வெகுவாகப் புகழ்ந்தனர் .


    காஷ்மிரின் திருமணங்கள் மற்றும் முக்கிய நிகழ்ச்சிகளில் இடம்பெறும் புகழ்பெற்ற நாட்டுப்புற நடனங்களான குத் , தும்ஹல் , ரவுப் , ஹபிசா மற்றும் பந்த் ஜஷான் உள்ளிட்டவை குறித்த அறிமுகம் அந்தந்த இடங்களில் இருந்தே வழங்கப்பட்டன . அதே போல் , எளிமையான பொம்மலாட்டம் , பொய்க்கால் குதிரை ஆட்டம் , நடனமாடுபவர்கள் மயில் போல் உடையணிந்து கொண்டு ஆடும் மயிலாட்டம் , குதிரை போல ஆடும் பொய்க்கால் குதிரை ஆட்டம் , காளை போல் ஆடும் காளை ஆட்டம் , பாம்பு போல் வேடமிட்டுக் கொண்டு ஆடும் பாம்பாட்டம் மற்றும் கரடி போல் ஆடும் கரடியாட்டம் போன்ற தமிழகத்தின் நாட்டுப்புற நடனங்கள் குறித்தும் எடுத்துரைக்கப்பட்டன .


    கலாச்சாரப் பன்முகத்தன்மை மற்றும் செறிவு குறித்து கலந்து கொண்டோர் புகழ , நிகழ்ச்சி இனிதே நிறைவுற்றது . மொத்தம் 192 மாணவர்கள் இந்த நிகழ்ச்சியில் கலந்து கொண்ட நிலையில் , நடனமாடியவர்கள் மற்றும் கலந்து கொண்ட அனைவருக்கும் மின் - சான்றிதழ்கள் வழங்கப்பட்டன .


    நிகழ்ச்சிகள் இணையத்தில் தற்போது கிடைக்கின்றன . அவற்றை https://youtu.be/_nmxgeju68E also என்னும் யூ டியூப் சுட்டியிலும் , ஒரே பாரதம் , ஒப்பற்ற பாரதம் இணையதளத்திலும் , இந்திய அரசின் சுற்றுலாத் துறையின் சமூக ஊடக பக்கங்களிலும் காணலாம் .


    ***********

    
    
    (Release ID: 1648891) Visitor Counter : 6
    
    
      Read this release in: Urdu , Assamese , English , Hindi , Manipuri , Bengali , Punjabi , Telugu