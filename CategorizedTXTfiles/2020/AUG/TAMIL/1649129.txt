      உள்துறை அமைச்சகம்

      காவல்துறை ஆராய்ச்சி மற்றும் மேம்பாட்டுப் பிரிவு ( பிபிஆர்&டி) தனது பொன் விழாவை ஆகஸ்ட் 28-ஆம் தேதி கொண்டாடுகிறது
      Posted On: 27 AUG 2020 4:56PM by PIB Chennai


    காவல்துறை ஆராய்ச்சி மற்றும் மேம்பாட்டுப் பிரிவு ( பிபிஆர் & டி ) தனது பொன் விழாவை நாளை அதாவது 2020 ஆகஸ்ட் 28- ஆம் தேதி கொண்டாடுகிறது . மத்திய உள்துறை இணையமைச்சர் திரு . ஜி . கிஷன்ரெட்டி தலைமை விருந்தினராக கலந்து கொள்கிறார் . உள்துறை செயலர் திரு . அஜய்குமார் பல்லா சிறப்பு விருந்தினராக இருப்பார் . கொரோனா தொற்றுப் பரவல் காரணமாக இந்த நிகழ்ச்சி மெய்நிகர் முறையில் நடைபெறும் . பிபிஆர் & டி தலைமையகத்தில் இந்த நிகழ்ச்சி காணப்படும் . அதன் துணை அமைப்புகள் , மாநில காவல்துறை , சிஏபிஎப் ஆகியவை காண்பதற்கு வீடியோ இணைப்பு அளிக்கப்படும் .


    காவல்துறை ஆராய்ச்சி மற்றும் மேம்பாட்டு பிரிவு ( பிபிஆர் & டி ), 1970 – ஆம் ஆண்டு ஆகஸ்ட் 28- ஆம்தேதி , மத்திய அரசின் உள்துறை அமைச்சகத்தின் தீர்மானத்தின்படி தொடங்கப்பட்டது . காவல் துறையை சிறப்பாக மேம்படுத்துவது , காவல்துறைப் பிரச்சினைகள் பற்றி விரைவான , முறையான ஆய்வை மேற்கொள்வது , காவல் துறை அறிவியல் மற்றும் தொழில்நுட்ப உத்திகளைக் கடைப்பிடிப்பது ஆகிய நோக்கங்களை நிறைவேற்றும் வகையில் இது ஏற்படுத்தப்பட்டது .


    *****

    
    
    (Release ID: 1649129) Visitor Counter : 5
    
    
      Read this release in: English , Telugu , Urdu , Hindi , Marathi , Bengali , Manipuri , Punjabi