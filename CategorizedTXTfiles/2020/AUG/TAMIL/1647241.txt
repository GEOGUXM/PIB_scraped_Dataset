      விவசாயத்துறை அமைச்சகம்

      ராஜஸ்தான் மாநில 5 மாவட்டங்களின் 10 இடங்களிலும் குஜராத் மாநில கட்ச் மாவட்டத்தில் 2 இடங்களிலும் வெட்டுக்கிளி தடுப்பு நடவடிக்கைகள் மேற்கொள்ளப்பட்டன
      Posted On: 19 AUG 2020 5:52PM by PIB Chennai


    2020 ஏப்ரல் 11 ஆம் தேதி முதல் 2020 ஆகஸ்ட் 18 ம் தேதி வரை ராஜஸ்தான் , மத்திய பிரதேசம் , பஞ்சாப் , குஜராத் , உத்தரப் பிரதேசம் மற்றும் ஹரியானா மாநிலங்களில் 2,76,267 ஹெக்டேர் நிலப் பரப்பில் வெட்டுக்கிளி வட்டார அலுவலகங்கள் வெட்டுக்கிளி தடுப்பு நடவடிக்கைகளை மேகொண்டன . 2020 ஆகஸ்ட் 18 ம் தேதி வரை ராஜஸ்தான் , மத்தியப் பிரதேசம் , பஞ்சாப் , குஜராத் , உத்தரப் பிரதேசம் , மகாராஷ்டிரம் , சத்தீஷ்கர் , ஹரியானா , உத்தரகாண்ட் , மற்றும் பீகார் ஆகியவற்றில் மாநில அரசுகள் வெட்டுக்கிளி கட்டுப்பாட்டு நடவடிக்கைகளை மேற்கொண்டன .
    
    இந்தக் கட்டுப்பாடு நடவடிக்கைகள் நேற்று (18.8.20) ராஜஸ்தான் மாநிலத்தின் ஜெய்சால்மர் , பார்மர் , பிகானீர் , சாறு மற்றும் ஹனுமன்கர் ஆகிய மாவட்டங்களிலும் குஜராத் மாநிலம் கட்ச் மாவட்டத்தில் 2 இடங்களிலும் வெட்டுக்கிளி கட்டுப்பாட்டு அலுவலகங்கள் மூலம் இரவும் பகலும் மேற்கொள்ளப்பட்டது .
    
    தற்போது , ராஜஸ்தான் மற்றும் குஜராத் மாநிலங்களில் 104 மருந்து தெளிப்பு கட்டுப்பாட்டு வாகனங்கள் நிறுத்தி வைக்கப்பட்டுள்ளன , 200 க்கும் மேற்பட்ட மத்திய அரசுப் பணியாளர்கள் கட்டுப்பாட்டு நடவடிக்கைகளில் ஈடுபட்டுள்ளனர் . ராஜஸ்தான் மாநிலம் பார்மர் , ஜெய்சால்மர் , பிகானீர் , நாகர் மற்றும் பாலோடி ஆகிய இடங்களில் 15 ஆளில்லா ட்ரோன் விமானங்கள் உயரமான மரங்கள் , செல்வதற்கு கடினமான இடங்கள் ஆகியவற்றின் மீது மருந்து தெளிக்கும் பணியில் ஈடுபடுத்தப்பட்டுள்ளன . இந்த ட்ரோன் விமானங்கள் வெட்டுக்கிளி கட்டுப்பாடு நடவடிக்கைகளிலும் ஈடுபட்டுள்ளன . ராஜஸ்தானில் பட்டியலிடப்பட்ட பாலைவனப் பகுதிகளில் தேவைக்கு ஏற்ப பயன்படுத்துவதற்கென ஒரு பெல் ஹெலிகாப்டரும் நிறுத்தி வைக்கப்பட்டுள்ளது .
    
    குஜராத் , உத்தரப் பிரதேசம் , மத்திய பிரதேசம் , மகாராஷ்டிரம் , சத்தீஷ்கர் ,
    பீகார் , மற்றும் ஹரியானா ஆகியவற்றில் குறிப்பிடத் தக்க பயிர்ச்சேதம் ஏதும் இல்லை எனத்தெரிய வந்துள்ளது . எனினும், ராஜஸ்தான் மாநிலத்தில் சில மாவட்டங்களில் சிறிய அளவில் பயிர்ச் சேதம் ஏற்பட்டுள்ளதாகத் தெரிய வந்துள்ளது .


    ******

    
    
    (Release ID: 1647241) Visitor Counter : 3
    
    
      Read this release in: Punjabi , English , Urdu , Hindi , Manipuri