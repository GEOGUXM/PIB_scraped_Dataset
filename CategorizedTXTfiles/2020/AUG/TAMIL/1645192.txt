      பாதுகாப்பு அமைச்சகம்

      இந்திய விமானப்படைக்கு 106 அடிப்படைப் பயிற்சி விமானங்கள் உள்பட ரூ.8,722.38 கோடி மதிப்பிலான கொள்முதல் கருத்துருக்களுக்குப் பாதுகாப்புக் கொள்முதல் கவுன்சில் அனுமதி.
      Posted On: 11 AUG 2020 5:59PM by PIB Chennai


    ‘ தற்சார்பு இந்தியா ’ முன்முயற்சியை முன்னெடுத்துச் செல்லும் வகையில் , உள்நாட்டுத் திறனில் நம்பிக்கை வைத்து , ஆயுதப்படைகளை வலுப்படுத்த , பாதுகாப்புக் கொள்முதல் கவுன்சில் ( Defence Acquisition Council - DAC) கூட்டம் , பாதுகாப்பு அமைச்சர் திரு . ராஜ்நாத் சிங் தலைமையில் நடைபெற்றது . புதுதில்லியில் நடைபெற்ற இந்தக் கூட்டத்தில் , சுமார் ரூ .8,722.38 கோடி மதிப்பாலான , பல்வேறு உபகரணங்களை வாங்குவதற்கான கருத்துருக்களுக்கு அனுமதி வழங்கப்பட்டது .


    இந்துஸ்தான் ஏரோநாட்டிக் நிறுவனம் , அடிப்படைப் பயிற்சி விமான மாதிரியை ( (HTT-40) வெற்றிகரமாக உருவாக்கியுள்ளது . இதற்கான சான்றளிப்பு வழங்கும் பணிகள் நடைபெற்று வருகின்றன . இந்த நிறுவனத்திடமிருந்து 106 அடிப்படைப் பயிற்சி விமானங்களை வாங்க பாதுகாப்பு கொள்முதல் கவுன்சில் ஒப்புதல் வழங்கியுள்ளது . இந்திய விமானப்படையின் அடிப்படைப் பயிற்சிகளை மேற்கொள்ள இது உதவும் . இதன் அடிப்படையில் முதலில் 70 பயிற்சி விமானங்கள் வாங்கப்படும் . மீதி 36 விமானங்கள் எச்டிடி -40 இயங்கத் தொடங்கியதும் வாங்கப்படும் .


    இந்தியக் கடற்படையின் ஆற்றலை மேம்படுத்தும் வகையில் , சூப்பர் ரேபிட் கடன் மவுண்ட் – இன் மேம்படுத்தப்பட்ட வடிவை கொள்முதல் செய்வதற்கு டிஏசி ஒப்புதல் வழங்கியுள்ளது . பாரத மிகுமின் நிறுவனம் ( Bharat Heavy Electricals Limited – BHEL) - லிடம் இருந்து பெறப்படும் , இந்த ஆயுதங்கள் கடற்படை மற்றும் கடலோரக் காவல் படையின் போர்க் கப்பல்களில் முக்கியமான பீரங்கியாகப் பொருத்தப்படும் . இது , வேகமாக வரும் ஏவுகணைகள் , அதிவேகத் தாக்குதல் விமானங்கள் ஆகியவற்றுக்கு எதிராகச் செயல்படக் கூடியதாகும் . அதிகபட்ச தூர இலக்கை இது தாக்கக்கூடியது .


    உற்பத்தி , தொழில்நுட்பம் அளவில் , வெடிபொருள்களை உள்நாட்டிலேயே உருவாக்கும் திறனை மேம்படுத்துவதைக் கருத்தில் கொண்டு , 125 APFSDS (Armour Piercing Fin Stabilized Discarding Sabot) வெடிபொருள் வடிவமைப்பு மற்றும் உற்பத்தி வடிவில் இந்திய ராணுவத்துக்கு வாங்க டிஏசி ஒப்புதல் வழங்கியுள்ளது . இந்த வெடிபொருள்களில் 70 சதவீதம் உள்நாட்டுப் பொருள்களாக இருக்கும் .


    ஏகே 203 மற்றும் ஆளற்ற ஏரியல் வாகனங்கள் வாங்குவதை விரைவுபடுத்த வாய்ப்புள்ள கருத்துருக்களுக்கும் டிஏசி ஒப்புதல் வழங்கியுள்ளது .

    
    
    (Release ID: 1645192) Visitor Counter : 19
    
    
      Read this release in: Urdu , English , Hindi , Marathi , Punjabi , Odia , Telugu