      சுற்றுலா அமைச்சகம்

      மத்திய சுற்றுலா அமைச்சகம் ஏற்பாடு செய்துள்ள நமது தேசத்தைப் பாருங்கள் இணையவழித் தொடரின் கீழ், ‘’ தற்சார்பு இந்தியா- சுற்றுலா, பயணம் எதிர்கொள்ளும் பிரச்சினைகள்’’ என்ற தலைப்பில் 50-வது அத்தியாயம்
      Posted On: 22 AUG 2020 1:40PM by PIB Chennai


    “ தற்சார்பு இந்தியா - சுற்றுலா, பயணம் எதிர்கொள்ளும் பிரச்சினைகள் ’’ என்ற தலைப்பில் மத்திய சுற்றுலா அமைச்சகம் தனது 50- வது இணைய வழி வெபினாரை 2020 ஆகஸ்ட் 20- ஆம் தேதி நடத்தியது . இதில் , குறு , சிறு , நடுத்தரத் தொழில்துறை (எம்எஸ்எம்இ), அதன் பிரிவுகள் , அந்த தொழில்களுக்கான பதிவு நடைமுறைகள் , சேவைத் துறைக்கான எம்எஸ்எம்இ அமைச்சகத்தின் கடன் / நிதித் திட்டங்கள் , பொது கொள்முதல் கொள்கை போன்றவை குறித்து விளக்கப்பட்டன . எம்எஸ்எம்இ திட்டங்கள் மற்றும் பல்வேறு அம்சங்களில் இருந்து பயன் பெறும் அனைத்துத் தரப்பினருக்கும் தகவல்களை வழங்கி , வழிகாட்டும் நோக்கத்துடன் இது ஏற்பாடு செய்யப்பட்டது .


    இந்த வெபினாரை , எம்எஸ்எம்இ வளர்ச்சி ஆணையர் மற்றும் கூடுதல் செயலர் திரு . தேவேந்திர குமார் சிங் , எம்எஸ்எம்இ அமைச்சக கூடுதல் வளர்ச்சி ஆணையர் திரு . ஆனந்த் செர்கானே ஆகியோர் வழங்கினர் . 2006- ஆம் ஆண்டு எம்எஸ்எம்இ வளர்ச்சி திட்டம் நடைமுறைக்கு வந்து 14 ஆண்டுகளுக்குப் பின்னர் , 2020 மே 13- ம் தேதி தற்சார்பு இந்தியா தொகுப்பில் , இதன் வரையறையில் மாற்றம் அறிவிக்கப்பட்டது . இந்த அறிவிப்பின்படி , குறு உற்பத்தி மற்றும் சேவைகள் அலகுகளுக்கான வரையறை ரூ .1 கோடி மூலதனம் , ரூ .5 கோடி விற்றுமுதல் என அதிகரிக்கப்பட்டது . சிறு அலகுகளின் அளவு ரூ .10 கோடி மூலதனம் , ரூ .50 கோடி விற்றுமுதல் எனவும் , இதே போல , நடுத்தர அலகின் ரூ .20 கோடி மூலதனம் , ரூ .100 கோடி விற்றுமுதல் எனவும் அதிகரிக்கப்பட்டது . மத்திய அரசு 01.06.2020 அன்று இந்த வரையறையை மேலும் உயர்த்த முடிவு செய்தது . அதன்படி , நடுத்தரத் தொழில் நிறுவனங்களுக்கு தற்போது ரூ .50 கோடி மூலதனம் மற்றும் ரூ .250 கோடி விற்றுமுதல் என நிர்ணயிக்கப்பட்டுள்ளது .


    தன்னிறைவு இந்தியாவை நோக்கிய ஒரு படியாக , ரூ .200 கோடி வரை உலக டெண்டர்களுக்கு அனுமதி இல்லை . இது தற்சார்பு இந்தியா மற்றும் மேக் இன் இந்தியாவை நோக்கிய ஒரு நடவடிக்கையாகும் . திட்டத்தின் மானியப் பயன்கள் குறித்தும் அவர்கள் விளக்கி , அது பற்றிய விவரங்களைப் பகிர்ந்து கொண்டனர் . பொதுப் பிரிவுப் பயனாளிகள் , ஊரகப்பகுதிகளில் திட்டச் செலவில் 25 சதவீதம் விடுமிகை தொகை மானிய வசதியைப் பயன்படுத்திக் கொள்ளலாம் . நகர்ப்புறப் பகுதிகளில் இது 15 சதவீதமாக இருக்கும் . தாழ்த்தப்பட்ட / பழங்குடியின வகுப்பு / பெண்கள் போன்ற சிறப்புப் பிரிவுப் பயனாளிகள் , ஊரகப்பகுதிகளில் 35 சதவீதம் , நகர்ப்புறப் பகுதிகளில் 25 சதவீதம் என விடுமிகு தொகை மானிய வாய்ப்பைப் பயன்படுத்திக் கொள்ளலாம் .


    இந்த வெபினாரை வழங்கியவர்கள் , சிறு வர்த்தகத்துக்கான எம்எஸ்எம்இ பதிவுப் பயன்கள் பற்றியும் விளக்கினர் .

    
    
    (Release ID: 1647893) Visitor Counter : 4
    
    
      Read this release in: Punjabi , English , Urdu , Hindi , Bengali , Manipuri , Gujarati