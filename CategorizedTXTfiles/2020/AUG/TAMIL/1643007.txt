      அறிவியல் மற்றும் தொழில்நுட்பத்துறை

      ஜவகர்லால் நேரு மேம்பட்ட அறிவியல் ஆராய்ச்சி மையத்தின் விஞ்ஞானிகள், தொற்றை மதிப்பிடும் மாதிரியை உருவாக்கியுள்ளனர்
      Posted On: 02 AUG 2020 11:44AM by PIB Chennai


    ஒரு தொற்று பரவும் ஆரம்ப கட்டத்தில் , நாட்டின் மருத்துவ சிகிச்சை இக்கட்டான சூழலை எதிர்கொள்ளும் சூழலில் , துல்லியமான சோதனைகள் மூலம் தொற்று பாதித்தவர்களைக் கண்டறிந்து , தனிமைப்படுத்த வேண்டிய நிலையில் , எதிர்வரும் வாரங்கள் , மாதங்களில் முன்கூட்டியே பாதிப்பை கணிக்க வேண்டியது அவசியமாகும் . இதை வைத்து , நாட்டின் ஒவ்வொரு மாவட்டத்திலும் தேவையான சிகிச்சை முறைகளைப் பயன்படுத்த வேண்டியது அவசியமாகும் . இந்த பாதிப்புகள் பரவலாக நிலையற்ற அளவுருக்களுடன் வரும் போது , அவற்றை கணிப்பதற்கான மாதிரிகளை ஏற்படுத்துவது என்பதைப் பொறுத்தே மதிப்பீடு செய்ய முடியும் .


    மத்திய அரசின் அறிவியல் மற்றும் தொழில் நுட்பத் துறையின் கீழ் இயங்கும் தன்னாட்சி நிறுவனமான , ஜவகர்லால் நேரு மேம்பட்ட அறிவியல் ஆராய்ச்சி மையம் , இந்திய அறிவியல் நிறுவனம் ஆகியவற்றின் விஞ்ஞானிகள் இந்தப் பிரச்சினைக்குத் தீர்வு காணும் மாதிரி ஒன்றை உருவாக்கியுள்ளனர் . கோவிட் -19 தொற்றின் ஆரம்ப கட்டப் பரவலை உதாரணமாகக் கொண்டு , கையாளக்கூடிய மூலோபாயத்தைப் பயன்படுத்தி இதனை அவர்கள் உருவாக்கியுள்ளனர் .


    இறப்பு விகிதத்தைக் குறைப்பதற்கு மிகவும் அவசியமான , சோதனைத் திறன்கள் மற்றும் தீவிர சிகிச்சை வசதிகளை அதிகரிப்பதற்கு தேவையான கணக்கீடான , மருத்துவத் தேவைகளின் முக்கிய அம்சங்களை மதிப்பிடுவதற்கு இந்த மாதிரியைப் பயன்படுத்தலாம் . கோவிட் -19 தொற்றுக்கு வெகு பொருத்தமாக இது இருக்கக்கூடும் . இந்த நோயின் இயல்பையும் , மக்களிடம் அது ஏற்படுத்தும் மாற்றத்தையும் தெரிந்து கொள்ளும் வகையில் , நோய் பரவும் வேகத்தைத் தடுப்பதுடன் , இரண்டாவது அலை பரவாமல் மேற்கொள்ளும் மேலாண்மைக்குத் தேவையான விழிப்பு மற்றும் கண்காணிப்பை கணிப்பாளர்களுக்கு வழங்கும் .


    மேலும் கூடுதல் விவரங்களுக்கு : பேராசிரியர் சந்தோஷ் அன்சுமலியை (ansumali@jncasr.ac.in, 09449799801) மூலம் தொடர்பு கொள்ளலாம்.

    
    
    (Release ID: 1643007) Visitor Counter : 20
    
    
      Read this release in: English , Urdu , Hindi , Marathi , Manipuri , Bengali , Punjabi , Telugu