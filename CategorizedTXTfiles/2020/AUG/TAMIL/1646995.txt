      எரிசக்தி அமைச்சகம்

      கோவிட்-19 ஏற்படுத்திய நிதி அழுத்தத்தைத் தொடர்ந்து மின்சாரத் துறை நிலுவைத் தொகைகளுக்கு நிதியை வழங்க அமைச்சரவை ஒப்புதல் அளித்தது.
      Posted On: 19 AUG 2020 4:29PM by PIB Chennai


    உஜ்வால் விநியோக நிறுவனங்கள் உறுதியளிப்புத் திட்டத்தின் (UDAY) கீழ் , கடந்த வருட வருவாயில் 25 சதவீதத்துக்கு மேல் பணி மூலதன உச்சவரம்பாக வைத்திருக்கும் மின்சார விநியோக நிறுவனங்களுக்கு கடன்களை வழங்க மின்சார நிதிநிறுவனம் (PFC) மற்றும் ஊரக மின்சாரமயமாக்கல் நிறுவனம் (REC) ஆகியவற்றுக்கு ஒரு முறை தளர்வை பிரதமர் திரு . நரேந்திர மோடி தலைமையிலான பொருளாதார விவகாரங்களுக்கான அமைச்சரவைக் குழு ஒப்புதல் அளித்தது .


    மின்சாரத்துறைக்கு நிதி ஓட்டத்தை வழங்கவும் , விநியோக நிறுவனங்களுக்கு மாநில அரசுகள் கட்டணங்களைச் செலுத்துவதை உறுதி செய்யவும் இந்த ஒரு முறைத் தளர்வு உதவும் .


    பின்னணி :


    கோவிட் -19 உலகளாவிய பெருந்தொற்றும் , அதைத் தொடர்ந்து அமல்படுத்தப்பட்ட நாடு தழுவிய பொதுமுடக்கமும் மின்சாரத் துறையின் நிதிச் சிக்கல்களை அதிகப்படுத்தின . பயன்படுத்திய மின்சாரத்துக்கு மக்களால் கட்டணம் செலுத்த முடியாத நிலை ஏற்பட்டதால் , மின்சார விநியோக நிறுவனங்களின் வருமானம் பாதிக்கப்பட்டது . அதே சமயம் , அத்தியாவசிய சேவை என்பதால் , மின்சார விநியோகம் சீராக பராமரிக்கப்பட்டது . மின்சாரப் பயன்பாடும் கணிசமாகக் குறைந்தது . பொருளாதாரச் செயல்பாடுகளும் , மின்சாரத் தேவையும் வேகமெடுக்க சிறிது நேரம் எடுக்கும் என்பதால் , மின்சாரத் துறையின் நிதிநிலைமை மேம்பட சிறிது காலம் தேவைப்படும் என எதிர்பார்க்கப்படுகிறது . எனவே , மின்சார விநியோகம் தொடர்ந்து நடைபெற மின்சாரத்துறைக்கு நிதி வசதிகளை அளிக்க வேண்டிய உடனடித் தேவை இருக்கிறது .


    ****

    

    
    (Release ID: 1646995) Visitor Counter : 3
    
    
      Read this release in: English , Urdu , Hindi , Bengali , Manipuri , Punjabi , Odia , Telugu