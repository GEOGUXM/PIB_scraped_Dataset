      விவசாயத்துறை அமைச்சகம்

      தற்சார்பு இந்தியா/கிருஷி இயக்கத்தின் கீழ், விவசாயிகள் நலனுக்காக, விவசாய எந்திரமயமாக்கல் மற்றும் தொழில்நுட்பப் பிரிவு பல்வேறு முயற்சிகளை மேற்கொண்டுள்ளது.
      Posted On: 08 AUG 2020 1:02PM by PIB Chennai


    விவசாயத்துறை நிலைத்த வளர்ச்சியடைவதற்கு உதவக்கூடிய முக்கியமான கருவிகளில் விவசாய எந்திரமயமாக்கலும் ஒன்றாகும் . இது , உரிய நேரத்தில் மேற்கொள்ளப்படும் பண்ணை நடைமுறைகள் மூலம் உற்பத்தி அதிகரிப்பு , இழப்பைக் குறைத்தல் , அதிக விலை இடுபொருள்களை சரியாக மேலாண்மை செய்வதன் மூலம் செலவைக் குறைத்தல் ஆகியவற்றுக்குப் பெரிதும் உதவும் . எந்திரமயமாக்கல் , இயற்கை வள உற்பத்தியை அதிகரிப்பதுடன் , பல்வேறு பண்ணை நடவடிக்கைகளில் வேலைப் பளுவையும் குறைக்கிறது . இந்திய அரசின் , விவசாயம் மற்றும் விவசாயிகள் நல அமைச்சகம் உருவாக்கியுள்ள #AtmaNirbharKrishi ஹேஷ்டாக் கீழ் , விவசாய எந்திரமயமாக்கல் மற்றும் தொழில்நுட்பப் பிரிவு எடுத்துள்ள முன்முயற்சிகள் வருமாறு ;


    நாட்டில் , விவசாய எந்திரமயமாக்கலை மேம்படுத்த சிறப்பு முயற்சிகளுக்காக , அதிக அளவிலான உள்ளடக்கம் , விவசாய எந்திரமயமாக்கல் குறித்த துணை இயக்கம் , 2014 ஏப்ரல் முதல் முன்னெடுக்கப்பட்டுள்ளது . இத்திட்டத்திற்கு , 2020-21- ஆம் ஆண்டில் , ரூ .1033 கோடி பட்ஜெட் ஒதுக்கீடு செய்யப்பட்டுள்ளது . இதில் , ரூ .553 கோடி மாநில அரசுகளுக்கு ஒதுக்கப்பட்டுள்ளது .


    2018-19, 2019-20- ஆம் ஆண்டுகளில் மொத்தம் ரூ .1178. 47 கோடி , பஞ்சாப் , அரியானா , உ . பி ., தலைநகர் தில்லி ஆகியவற்றுக்கு வழங்கப்பட்டுள்ளது . இத்திட்டத்திற்கு , 202-21- ஆம் ஆண்டு பட்ஜெட்டில் , ரூ. 600 கோடி ஒதுக்கப்பட்டுள்ளது . இத்திட்டத்தை தீவிரமாகச் செயல்படுத்துவதை உறுதிசெய்ய , மாநிலங்களுக்கு ரூ .548.20 கோடி முன்னதாகவே வழங்கப்பட்டுள்ளது .


    மத்திய விவசாயம் மற்றும் விவசாயிகள் நல அமைச்சகம் , “CHC- Farm Machinery” என்ற பன்மொழி கைபேசிச் செயலியை உருவாக்கியுள்ளது . இது விவசாயிகளை , அவர்களது பகுதியில் உள்ள வாடகைச் சேவை மைங்களுடன் இணைக்கிறது .


    கோவிட் பெருந்தொற்று உலகம் முழுவதும் மக்களின் வாழ்க்கையைப் பெரிதும் பாதித்துள்ளது . இந்தியாவும் இதற்கு விலக்கல்ல . விவசாயத் தொழிலாளர்கள் பற்றாக்குறையைக் குறைக்கவும் , ராபி பருவப் பயிர்களை உரிய நேரத்தில் அறுவடை செய்யவும் , பண்ணைப் பொருள்களையும், எந்திரங்களையும் தடையின்றி விநியோகிக்கவும் , மத்திய விவசாயம் மற்றும் விவசாயிகள் நல அமைச்சம் , மத்திய அரசின் உள்துறை அமைச்சகத்தின் ஒத்துழைப்புடன் , விவசாய எந்திரமாக்கலில் பின்வரும் நடவடிக்கைகளைத் தளர்த்தியுள்ளது .


    • விவசாயிகள் மற்றும் விவசாயத் தொழிலாளர்கள் ஊரடங்கின் போதும் வயலில் பண்ணை வேலைகளைத் தொடருவதற்கான அரசின் விதிமுறைகளில் வசதி .


    • பண்ணை எந்திரம் தொடர்பான வாடகை மையங்கள் நடவடிக்கைகள் தளர்த்தப்படுகிறது .


    • விவசாய எந்திரங்கள் மற்றும் உதிரி பாகங்கள் கடைகள் ( விநியோகம் உள்பட ) திறந்திருக்கும் .


    • மாநிங்களுக்குள் , மாநிலங்களுக்கு இடையிலான தடையற்ற , அறுவடை , விதைப்பு எந்திரங்கள் மற்றும் இதர விவசாய நடவடிக்கைகள் உறுதி செய்யப்படும்.


    அரசின் மானியத் திட்டத்தின் கீழ் , விவசாய உற்பத்தியாளர்கள் , அத்தியாவசிய சோதனை தொடர்பான நடவடிக்கைகளை மேற்கொள்ள விலக்கு அளிக்கப்பட்டுள்ளது . மாதிரிகள் சோதனை , சோதனை அறிக்கைகள் காலாவதியான பின்னரும் தொடர் சோதனைகள் மேற்கொள்வது , சிஎம்விஆர் , சிஓபி , ஆகியவற்றை மேம்படுத்துவது , டிராக்டர்கள் , மின்சாரத் தோண்டும் எந்திரங்கள் , அறுவடை எந்திரங்கள் இதர விவசாய எந்திரங்கள் போன்றவற்றுக்கான அனுமதி 31.12.2020 வரை அனுமதிக்கப்படும் . மாற்றியமைக்கப்பட்ட பிஐஎஸ் மற்றும் ஐஎஸ் தரம் 12207-2019 விதிமுறைகளின்படி டிராக்டர்கள் சோதிக்கப்படுவது மற்றும் 51 விவசாய எந்திரங்களுக்குப் புதியத் தொழில்நுட்ப விதிமுறைகளும் 31.12.2020 வரை நீட்டிக்கப்பட்டுள்ளன .


    பொதுமுடக்கம் காரணமாக , எல்லைகள் மூடப்பட்டுள்ளதால் , அறுவடை எந்திரங்கள் உள்ளிட்ட விவசாய எந்திரங்கள் , மாவட்டங்கள் , மாநிலங்கள் தாண்டிச் செல்வது தடைபட்டுள்ளது . விவசாயம் மற்றும் விவசாயிகள் நல அமைச்சகம் , மாநில விவசாய எந்திரவியல் முகமை அதிகாரிகள் , மாவட்ட நிர்வாகம் , விவசாய எந்திரங்கள் உற்பத்தியாளர்கள் ஆகியோரின் ஒருங்கிணைந்த நடவடிக்கையால் , விவசாய எந்திரங்கள் எல்லை தாண்டி தடையின்றிச் சென்று வருவது உறுதி செய்யப்பட்டுள்ளது .


    இத்தகைய முன்முயற்சிகளை நிறுவனப்படுத்துவதும் முக்கியமானதாகும் . இதனால் , இயக்குவதற்கான விவசாய எந்திரமாக்கல் விதிமுறைகளில் , புலம் பெயர் தொழிலாளர்களின் திறன் திட்டங்களும் தேவையான அளவில் சேர்க்கப்பட்டுள்ளன . இந்த விதிமுறைகளின் நகல் http://farmech.dac.gov.in/ என்ற வலைதளத்தில் கிடைக்கும் .


    ***

    
    
    (Release ID: 1644402) Visitor Counter : 26
    
    
      Read this release in: English , Urdu , Hindi , Marathi , Manipuri , Bengali , Assamese , Punjabi , Telugu