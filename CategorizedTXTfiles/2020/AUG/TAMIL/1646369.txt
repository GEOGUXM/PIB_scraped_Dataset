      குடியரசுத் தலைவர் செயலகம்

      இந்திய கலாச்சார உறவுகள் நிறுவனத்தின் தலைமையகத்தில் அமைக்கப்பட்டுள்ள திரு.அடல் பிகாரி வாஜ்பேயி-யின் திருவுருவப்படத்தை குடியரசுத்தலைவர் காணொளிக்காட்சி மூலம் திறந்து வைத்தார்
      Posted On: 16 AUG 2020 1:55PM by PIB Chennai


    முன்னாள் பிரதமர் திரு . அடல் பிகாரி வாஜ்பேயி - யின் இரண்டாம் ஆண்டு நினைவு தினத்தை முன்னிட்டு , இந்தியக் கலாச்சார உறவுகள் நிறுவனத்தின் தலைமையகத்தில் அமைக்கப்பட்டுள்ள அவரது திருவுருவப் படத்தை , குடியரசுத் தலைவர் திரு . ராம் நாத் கோவிந்த் , இன்று ( ஆகஸ்ட் 16, 2020) காணொளிக் காட்சி வாயிலாக திறந்து வைத்தார் . திரு . அடல் பிகாரி வாஜ்பேயி , 1977 முதல் 1979 வரை வெளியுறவுத்துறை அமைச்சராக பதவி வகித்த காலத்தில் , இந்தியக் கலாச்சார உறவுகள் நிறுவனத்தின் மரபுவழித் தலைவராகப் பொறுப்பு வகித்துள்ளார் .


    நிகழ்ச்சியில் பேசிய குடியரசுத் தலைவர் , இன்று நடைபெறும் இந்த நிகழ்ச்சி மூலம் , இந்திய அரசியலில் ஒளிமயமான அத்தியாயத்தைப் படைத்த அறிவாற்றல் மிக்க தேசியவாதிக்கு , காணொளிக் காட்சி வாயிலாக நமது மரியாதையை செலுத்தி வருவதாகக் கூறினார் . அடல் பிகாரி வாஜ்பேயி , சுதந்திரமான சிந்தனை மற்றும் ஜனநாயக ரீதியில் கருத்து தெரிவிப்பதில் உறுதியாக இருந்தவர் என்றும் அவர் குறிப்பிட்டார் . தனித்துவமிக்க அடையாளத்தை விட்டுச் சென்றுள்ள வாஜ்பேயி , கட்சித் தொண்டர் , நாடாளுமன்ற உறுப்பினர் , பல்வேறு முக்கியத் துறைகளுக்கான நாடாளுமன்ற நிலைக்குழுத் தலைவர் , எதிர்க்கட்சித் தலைவர் , வெளியுறவுத்துறை அமைச்சர் , மற்றும் பிரதமர் போன்ற பல்வேறு பொறுப்புகளை வகித்த போது , சிறப்பான பங்களிப்பை வழங்கியவர் என்றும் புகழாரம் சூட்டினார் . தேச நலன் தான் தலையானது என்பதை , தமது செயல்பாடுகள் மூலமாக , அனைத்து அரசியல் கட்சிகள் மற்றும் பொதுவாழ்வில் தீவிரமாக ஈடுபட்டுள்ள பொதுமக்களுக்கு எடுத்துரைத்தவர் வாஜ்பேயி என்றும் அவர் குறிப்பிட்டார் .


    கோவிட் -19 காரணமாக , ஒட்டு மொத்த உலகமும் தற்போது பெரும் அபாயத்தில் இருப்பதாக குடியரசுத்தலைவர் குறிப்பிட்டார் . எனினும் , இந்த பெருந்தொற்று பாதிப்பிலிருந்து மீண்ட பிறகு , நாம் முன்னேற்றம் மற்றும் வளமான பாதையை நோக்கி அதிவேகமாக செல்வதுடன் , 21- ஆம் நூற்றாண்டை இந்தியாவின் நூற்றாண்டாக மாற்ற வேண்டுமென்ற வாஜ்பேயி - யின் கனவை நனவாக்குவதில் வெற்றி பெறுவோம் என்றும் அவர் நம்பிக்கை தெரிவித்தார் .


    முன்னதாக இன்று காலை , முன்னாள் பிரதமர் திரு . அடல் பிகாரி வாஜ்பேயி - யின் இரண்டாம் ஆண்டு நினைவு தினத்தை ஒட்டி , அவரது நினைவிடமான சடைவ் அடல் சென்ற குடியரசுத்தலைவர் , திரு . வாஜ்பேயி - யிக்கு தமது மரியாதையை செலுத்தினார்

    
    
    (Release ID: 1646369) Visitor Counter : 6
    
    
      Read this release in: Assamese , English , Urdu , Marathi , Bengali , Manipuri , Punjabi , Telugu