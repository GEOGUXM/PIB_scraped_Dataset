      சுற்றுலா அமைச்சகம்

      ராமர் கோயில் சமய /ஆன்மிக சுற்றுலாவை ஊக்குவிக்கும் - சுற்றுலா துறை அமைச்சர்
      Posted On: 05 AUG 2020 10:01PM by PIB Chennai


    அயோத்தியில் இன்று (5.8.20) ராமர் பிறந்த இடத்தில் ராமர் கோவிலுக்கான பூமி பூஜையை நடத்தியதற்காக பிரதமர் திரு நரேந்திர மோடிக்கு மத்திய சுற்றுலா மற்றும் பண்பாட்டுத்துறை ( தனிப்பொறுப்பு) அமைச்சர் திரு பிரஹலாத் ஜோஷி நன்றி தெரிவித்துக் கொண்டார் .


    இது சமய நம்பிக்கை மற்றும் ஆன்மீகத்துக்கு மிகச் சிறந்த தருணம் என்று திரு ஜோஷி கூறினார் . ராமர் பிறந்த இடமான அயோத்தி ஆன்மிகக் கடலில் குதிக்க மிகச் சிறந்த இடம் என்று கூறினார் . இந்த நகரத்தில் அநேக கோயில்கள் உள்ளன என்றும் இது மிகத் தொன்மையான பக்திக்குரிய இடம் என்றும் அவர் கூறினார் .


    இந்த நகரை கடவுளர்களே படைத்ததாக நெடுங்காலமாக நம்பப்படுவதாகவும் அவர் தெரிவித்தார் . ராமர் கோயில் சமய / ஆன்மிக சுற்றுலாவை ஊக்குவிக்கும் என்று திரு ஜோஷி கூறினார் .


    நினைவுக்கு அப்பாற்பட்ட காலம் முதல் புனித யாத்திரைகள் மக்களின் பயணத்திற்கான முக்கிய காரணமாக இருந்து வந்துள்ளது என்றார் அவர் .


    மத்திய சுற்றுலா அமைச்சகம் தனது கருத்து அடிப்படை சுற்றுலாத் திட்டங்களுக்கான , சுதேஷ் தர்ஷன் திட்டத்தின் கீழ் நாடெங்கும் சுற்றுலா வாய்ப்புக்கள் உள்ள இடங்களில் திட்டமிடப்பட்ட மற்றும் முன்னுரிமை அடிப்படையில், சுற்றுலா அடிப்படை வசதிகளை மேம்படுத்தி வருவதாக திரு படேல் தெரிவித்தார் . இந்தத் திட்டத்தின்படி, அமைச்சகம் இராமாயணத் தொடர்பு சுற்றுலா அடிப்படையில் 2017-18 ஆம் ஆண்டில் ' அயோத்தியா மேம்பாட்டுத் திட்டம் ' என்ற தலைப்பில் ரூ . 127.20 கோடி ஒதுக்கீடு செய்துள்ளது .


    இந்தத் திட்டத்தில் அனுமதிக்கப்பட்ட செயல்பாட்டுப் அம்சங்களில் ராமர் கதைக் காட்சியகம் மற்றும் பூங்கா , சரயு நதிக்கரையில் ராமர் தொடர் துறைகள் , குடதாரிகாட் மற்றும் லக்ஷ்மன் பாலம் பாதை மேம்பாடு , அயோத்யா தெருவுக்குப் புத்துயிரூட்டல் , திகம்பரக்காடாப் பகுதியில் பன்முகப் பயன்பாட்டுக் கூடம் ஆகியன அடங்கும் . மேலும் , சூரியசக்தி ஒளி அமைப்பு , திடக் கழிவு மேலாண்மை , கழிவுநீர் அகற்றும் அமைப்புகள் , காவலர் சாவடிகள் , பல்வேறு இடங்களில் பெயர்ப் பலகைகள் , கல் இருக்கைகள் , எண் முக அரங்குகள் , குடிநீர் நிலையங்கள் , கண்காணிப்புக் கேமராக்கள் , பேருந்து நிலையங்கள் மற்றும் வாகன நிறுத்துமிடங்கள் , பயணிகள் நிழற்குடைகள் , பொது இடங்களில் புல்தரைகள் , துளசிதாஸ் தோட்டத்தை அழகுபடுத்துதல் போன்றவையும் திட்டத்தின் கீழ் மேற்கொள்ளப்படும் பணிகளாகும் . இன்றைய நிலவரப்படி இப்பணிகளில் 80 சதவீதம் நிறைவடைந்துள்ளது .


    *******

    
    
    (Release ID: 1643735) Visitor Counter : 9
    
    
      Read this release in: English , Urdu , Marathi , Hindi , Manipuri , Punjabi