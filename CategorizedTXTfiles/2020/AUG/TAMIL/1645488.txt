      ரெயில்வே அமைச்சகம்

      தனியார் ரயில் திட்டத் தகுதி வேண்டுகோள்கள் பற்றிய விண்ணப்பத்துக்கு முந்தைய இரண்டாவது மாநாடு
      Posted On: 13 AUG 2020 12:45PM by PIB Chennai


    தனியார் ரயில் திட்டத் தகுதி வேண்டுகோள் குறித்த விண்ணப்பத்துக்கு முந்தைய இரண்டாவது மாநாடு 2020 ஆகஸ்ட் 12- ஆம் தேதி நடைபெற்றது .


    பயணிகள் ரயில் இயக்கத்தில் தனியார் பங்கேற்புத் திட்டம் , தரமான சேவை , பயண நேரம் குறைப்பு , நவீன தொழில்நுட்பங்களைப் பயன்படுத்தி , தேவை மற்றும் விநியோக இடைவெளியைக் குறைக்கும் என்பதால் , பயணிகளின் அனுபவத்தில் முன்மாதிரி மாற்றத்தைக் கொண்டு வரும் . இத்திட்டம் , பொதுமக்களின் போக்குவரத்து சேவைகளை உயர்த்தும் . இந்த ரயில்கள் , ஏற்கனவே ரயில்வே இயக்கி வரும் ரயில்களுடன் கூடுதலாக இயக்கப்படும் என்பது குறிப்பிடத்தக்கது .


    கூடுதல் தனியார் ரயில்கள் அறிமுகப்படுத்துவதன் மூலம் வேலைவாய்ப்பில் வளர்ச்சி ஏற்படும் .


    இத்திட்டத்தை செயல்படுத்தவுள்ள தனியார் நிறுவனங்கள் , இரண்டு கட்ட ஏலப் போட்டிகள் மூலம் தேர்வு செய்யப்படுவார்கள் . இந்த போட்டி முறை , தகுதி வேண்டுகோள் ( ஆர்எப்கியூ ), கருத்துரு வேண்டுகோள் ( ஆர்எப்பி ) ஆகியவற்றை உள்ளடக்கியதாகும் .


    இதற்கான விண்ணப்பத்துக்கு முந்தைய முதலாவது மாநாடு 2020 ஜூலை 21- ஆம் தேதி நடைபெற்றது .


    இந்த மாநாட்டுக்கு முன்பாக , ஒரு திட்டத்துக்கு மேற்பட்ட ஏலத்தில் பங்கேற்பவர்களுக்கான கட்டணத்தில் பத்தில் ஒரு பகுதியை ரயில்வே அமைச்சகம் குறைத்தது . மேலும் , 3 திட்டங்கள் என்ற கட்டுப்பாட்டையும் தளர்த்தியது . ரயில்களைக் குத்தகைக்கு விடுவதும் அனுமதிக்கப்பட்டது . ரயில் போக்குவரத்துத் தரவு , சலுகை ஒப்பந்த வரைவு , வரைவு சாத்தியக்கூறு அறிக்கை , தரத்துக்கான வரைவுக் கையேடு , ரயில்களின் விவரக்குறிப்புகள் போன்றவற்றை ரயில்வே அமைச்சகம் பகிர்ந்து கொண்டுள்ளது .


    ஏல நடைமுறைகளின் ஒரு பகுதியாக , ரயில்வே அமைச்சகம் , விண்ணப்பத்துக்கு முந்தைய இரண்டாவது மாநாட்டை 2020 ஆகஸ்ட் 12- ஆம் தேதி நடத்தியது . பல்வேறு தரப்பைச் சேர்ந்த 23 உத்தேச விண்ணப்பதாரர்கள் இதில் கலந்து கொண்டதன் மூலம் , இத்திட்டத்திற்கு பெரும் வரவேற்பு காணப்பட்டது .


    திட்டத்திற்கு உரிய ஆவணங்களை வெளிப்படையான முறையில் பகிர்ந்து கொள்ளும் , ரயில்வே அமைச்சகத்தின் முடிவை விண்ணப்பதாரர்கள் வெகுவாகப் பாராட்டினர் .


    தகுதி வேண்டுகோள் விதிமுறைகள் , திட்டத்தின் வரையறைகள் குறித்த விவாதத்துடன் மாநாடு தொடங்கியது . அதன் பின்னர் விண்ணப்பதாரர்கள் எழுப்பிய கேள்விகள் பற்றி விரிவான விவாதம் நடைபெற்றது . தகுதி வேண்டுகோள் , ஏல நடைமுறைகள் குறித்து ரயில்வே அமைச்சகம் , நிதிஆயோக் ஆகியவற்றின் அதிகாரிகள் தெளிவான விளக்கங்களை அளித்தனர் .


    விண்ணப்பதாரர்கள் எழுப்பிய , ஏராளமான விஷயங்கள் பற்றிய பல்வேறு கேள்விகளுக்கு தெளிவான விளக்கம் அளிக்கப்பட்டது .


    மேலும் , தகுதி வேண்டுகோளைத் தாக்கல் செய்வதற்கு , அதில் கொடுக்கப்பட்டுள்ள அனைத்து அறிவுறுத்தல்களையும் பின்பற்றுமாறு விண்ணப்பதாரர்கள் கேட்டுக்கொள்ளப்பட்டனர் .


    இரண்டாவது மாநாடு குறித்த விவரங்கள் வரும் 21- ஆம் தேதி பதிவேற்றப்படும் .


    தகுதி வேண்டுகோள்களைத் திறப்பதற்கான தேதி 2020 செப்டம்பர் 8.


    தகுதி வேண்டுகோள் , அதில் திருத்தம் , வரைவுச் சலுகை ஒப்பந்தம் , சாத்தியக்கூறு அறிக்கை உள்ளிட்ட திட்டத்துக்கான ஆவணங்கள் , https://eprocure.gov.in/eprocure/app என்ற தளத்தில் , “ ரயில்கள் இயக்கம் ’’ என்ற தலைப்பில் கிடைக்கப்பெறும் .


    விவரக்குறிப்புகள் வரைவுக் கையேடு , ரயில்களின் தரநிலைகள் ஆகியவை https://rdso.indianrailways.gov.in/ என்ற தளத்தில் பதிவேற்றப்படும் . சம்பந்தப்பட்டவர்களின் கருத்துகள் வரவேற்கப்படுகின்றன .


    *****

    
    
    (Release ID: 1645488) Visitor Counter : 14
    
    
      Read this release in: English , Urdu , Marathi , Hindi , Manipuri , Bengali , Punjabi , Telugu