      அறிவியல் மற்றும் தொழில்நுட்பத்துறை

      இந்திய வானியற்பியல் நிறுவனத்தின் நிறுவனர் டாக்டர். வைனு பாப்புவின் ஆர்வத்தை நிலைநிறுத்திப் பராமரிக்க இளைஞர்களின் கருத்துக்களை அனுபவத்துடன் கலந்து இணைக்கலாம்: இந்த நிறுவனத்தின் நிறுவனர் தின நிகழ்ச்சியில் பேசிய பிரமுகர்கள் கருத்து
      Posted On: 12 AUG 2020 1:06PM by PIB Chennai


    இந்திய வானியற்பியல் நிறுவனத்தின் நிறுவனர் டாக்டர்.வைனு பாப்புவின் ஆர்வத்தையும் ஆற்றலையும் நிலைநிறுத்திப் பராமரிக்க , இளைஞர்களின் கருத்துக்களை 50 ஆண்டு காலமாகக் கிடைத்த அனுபவத்தை அறிவுடன் கலந்து இணைக்க வேண்டியது அவசியம் என்று இந்த நிறுவனத்தின் 50 வது ஆண்டு நிறுவனர் தின கொண்டாட்ட நிகழ்ச்சியில் பங்கேற்ற பிரமுகர்கள் வலியுடறுத்தினார்கள் .
    
    " டாக்டர். வைனு பாப்புவின் பெரும் தொலைநோக்குடன் தொடங்கப்பட்ட இந்த அறிவியல் நிறுவனத்தின் வரலாற்றில் இந்த 50 வது ஆண்டு மிகுந்த முக்கியத்துவம் வாய்ந்தது . அறிவியல் மற்றும் ஆத்மநிர்பர் பாரதம் ஆகியவற்றின் தற்போதைய மறுசீரமைப்புக் கால கட்டத்தில் , இவரைப் போன்ற மேலும் பல தலைவர்கள் தேவைப்படுகிறார்கள் . தொடக்கக் காலத்தில் இந்த நிறுவனத்துக்கு இருந்த ஆற்றலும், ஆர்வமும் தற்போது கடந்த 50 ஆண்டுகளில் கிடைத்துள்ள அறிவு மற்றும் அனுபவத்தினால் வளபடுத்தப்பட்டுள்ளது . இதனை முன்னெடுத்துச் செல்ல சிறந்த இளைஞர்களுடனும் புதிய கருத்துகளுடனும் இந்த ஆற்றலை இணைக்க வேண்டும் " என்று இந்திய வானியற்பியல் நிறுவனத்தின் 50 வது ஆண்டு நிறைவு
    விழாக் கொண்டாட்டத்தில் பேசிய அறிவியல் மற்றும் தொழில்நுட்பத் துறைச் செயலாளர் பேராசிரியர் அசுதோஷ் ஷர்மா கூறினார் . " தரமான மனிதவளம் , உள்கட்டமைப்பு வசதிகள் , ஆகியவற்றை உருவாக்குவதிலும் கூர்நோக்கு வானியல் மற்றும் ஆழ்ந்த அறிவியல ஆகியவற்றை அளிப்பதிலும் இந்த நிறுவனம் மிகச் சிறப்பாகச் செயல் பட்டுள்ளது " என்று அவர் கூறினார் .
    
    இந்திய அரசின் அறிவியல் தொழில்நுட்பத் துறையின் சுயாட்சி நிறுவனமான இந்திய வானியற்பியல் நிறுவனம் 2020 ஆகஸ்ட் மாதம் 10 ஆம் தேதி நிறுவனர் தினத்தை ஆன்லைன் மூலம் கொண்டாடியது . மத்திய அரசின் அறிவியல் ஆலோசகர் பேராசிரியர் கே. விஜயராகவன் , நிறுவனர் தின உரையை நிகழ்த்தினார் . நவீன இந்திய வானியற்பியல் நிறுவனம் அமைவதற்குப் பெரும் பங்காற்றிய டாக்டர். மணாலி கல்லாட் வைனு பாப்புவின் பிறந்த நாள் அதன் நிறுவனர் தினமாகக் கொண்டாடப்படுகிறது . இந்த ஆண்டின் நிறுவனர் தினக் கொண்டாட்டங்களுடன் இந்திய வானியற்பியல் நிறுவனம் தனது 50 வது ஆண்டில் அடியெடுத்து வைக்கிறது .
    

    *****

    
    
    (Release ID: 1645343) Visitor Counter : 14
    
    
      Read this release in: English , Urdu , Hindi , Bengali , Manipuri , Punjabi , Telugu