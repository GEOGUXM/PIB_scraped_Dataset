      மின்னணு மற்றும் தகவல் தொழில்நுட்பம்

      சுனாவ்ட்டி என்ற அடுத்த தலைமுறை ஸ்டார்ட் அப் சவால் போட்டியைத் தகவல் தொழில்நுட்பத் துறை அமைச்சர் ரவிசங்கர் பிரசாத் தொடங்கி வைத்தார்
      Posted On: 28 AUG 2020 4:18PM by PIB Chennai


    ஸ்டார்ட் அப் முயற்சிகள் மற்றும் மென்பொருள் உற்பத்திகளை ஊக்குவிப்பதற்காக `` சுனாவ்ட்டி '' என்ற அடுத்த தலைமுறை ஸ்டார்ட் அப் சவால் போட்டியை மின்னணு துறை மற்றும் தகவல் தொழில்நுட்பத் துறை அமைச்சர் ரவிசங்கர் பிரசாத் தொடங்கி வைத்தார் . இந்தியாவின் இரண்டாவது நிலை நகரங்களுக்கு முக்கியத்துவம் கொடுக்கும் வகையில் இந்த முயற்சிகளை ஊக்குவிப்பதற்கு இந்தப் போட்டி தொடங்கப்பட்டுள்ளது . இதற்காக மூன்று ஆண்டு காலத்துக்கு அரசு ரூ .95.03 கோடி நிதி ஒதுக்கியுள்ளது . இத் திட்டத்தின் கீழ் , அடையாளம் குறிப்பிடப்படும் பகுதிகளில் 300 ஸ்டார்ட் அப் நிறுவனங்களை அடையாளம் கண்டு , அவற்றுக்கு பங்கு மூலதன நிதி ரூ .25 லட்சம் வரையில் அளித்து மற்றும் இதர வசதிகள் அளிக்கப்படும் .


    பின்வரும் செயல்பாடுகளில் இதற்கான ஸ்டார்ட் அப்களுக்கு இந்த அமைச்சகம் அழைப்பு விடுத்துள்ளது :

     1. கல்வி - தொழில்நுட்பம் , வேளாண் - தொழில்நுட்பம் , நிதி - தொழில்நுட்பத் தீர்வுகள்
     2. வழங்கல் சங்கிலித் தொடர் , சேமிப்புக் கிடங்கு வசதி , போக்குவரத்து மேலாண்மை
     3. கட்டமைப்பு , எளிதில் அணுகமுடியாத தொலைதூரப் பகுதிகளை மேற்பார்வை செய்தல்
     4. மருத்துவ சுகாதாரம் , நோய் அறிகுறி கண்டறிதல் , தடுப்பு , உளவியல் சிகிச்சை
     5. வேலைகள் , தொழில் திறன் பயிற்சி அளித்தல் , மொழி உபகரணங்கள் , தொழில்நுட்பங்கள்

    சுன்னாவ்ட்டி மூலம் தேர்வு செய்யப்படும் ஸ்டார்ட் அப் திட்டங்களுக்கு நாடு முழுக்க உள்ள அரசின் மென்பொருள் பூங்காக்கள் மூலம் பல்வேறு உதவிகள் அளிக்கப்படும் . தொழில் தொடங்கும் காலத்திற்கான வசதிகள் , வழிகாட்டுதல் உதவி , பாதுகாப்புக்கான பரிசோதனை வசதிகள் , மூலதன நிதி கிடைக்கச் செய்தல் , தொழில்துறையுடன் தொடர்பு ஏற்படுத்தித் தருதல் மற்றும் சட்டபூர்வ , மனித வளம் , ஐ . பி . ஆர் . மற்றும் காப்புரிமை விஷயங்களில் ஆலோசனைகள் வழங்கப்படும் . இதுதவிர பங்கு மூலதன நிதியாக ரூ .25 லட்சம் வரை அளிக்கப்படும் . தொகுப்புச் சேவை நிறுவனங்கள் மூலமாக , தொகுப்புக் கடன்கள் பெறுவதற்கும் உதவி செய்யப்படும் . சிந்தனையாக்க நிலையில் இருக்கும் திட்டங்கள் , தொடக்க நிலைக்கு முந்தைய செயல்திட்டத்தில் தேர்வு செய்யப்பட்டு , ஆறு மாதங்கள் வரை வழிகாட்டுதல் அளித்து தங்களுடைய தொழில் திட்டம் , உத்தேசிக்கப்பட்ட துறையில் தீர்வுகளை எட்டுவதற்கு ஏற்பாடு செய்யப்படும் . தொழில் பயிற்சிக்காலத்தில் ( தொடக்கநிலை முந்தைய காலத்தில் ) அவருக்கு 6 மாதங்கள் வரை மாதந்தோறும் ரூ .10 ஆயிரம் ரூபாய் உதவித் தொகை அளிக்கப்படும் .


    STPI இணையதளத்தின் மூலமாகவோ அல்லது பின்வரும் இணையதளச் சுட்டியின் மூலமாகவோ ஸ்டார்ட்அப் திட்டங்களுக்கு விண்ணப்பிக்கலாம் https://innovate.stpinext.in/


    பிகார் மாநிலம் முசாபர்பூரில் மின்னணுவியல் மற்றும் தகவல் தொழில்நுட்பத்துக்கான தேசிய நிறுவனத்தின் , டிஜிட்டல் பயிற்சி மற்றும் தொழில்திறன் அளிப்பு மையத்துக்கான அடிக்கல்லையும் மத்திய அமைச்சர் நாட்டினார் .

    
    
    (Release ID: 1649286) Visitor Counter : 8
    
    
      Read this release in: English , Urdu , Hindi , Marathi , Manipuri , Bengali , Assamese , Punjabi , Odia , Telugu , Malayalam
    
    
    

5.