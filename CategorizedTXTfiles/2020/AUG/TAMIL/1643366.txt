      மனித வள மேம்பாட்டு அமைச்சகம்

      சிர்மாவுர் இந்திய மேலாண்மை நிறுவனத்துக்கு (இமாச்சலப் பிரதேசம்) மத்திய மனிதவள மேம்பாட்டு அமைச்சர் அடிக்கல் நாட்டினார்.
      Posted On: 04 AUG 2020 6:50PM by PIB Chennai


    மத்திய கல்வி அமைச்சர் திரு . ரமேஷ் பொக்ரியால் ‘ நிஷாங்க் ‘, இமாச்சலப் பிரதேச முதலமைச்சர் திரு . ஜெய்ராம் தாகூர் , மத்திய நிதித்துறை இணையமைச்சர் திரு . அனுராக் சிங் தாகூர் , மத்திய கல்வித்துறை இணையமைச்சர் திரு . சஞ்சய் தோத்ரே ஆகியோருடன் இணைந்து , இமாச்சலப் பிரதேசம் சிர்மாவுரில் இந்திய மேலாண்மைக் கல்வி நிறுவனத்துக்கான ( ஐஐஎம் ) அடிக்கல்லை இணையத்தின் மூலம் நாட்டினார் .


    இந்த நிகழ்ச்சியில் உரையாற்றிய கல்வி அமைச்சர் , பிரதமர் திரு . நரேந்திர மோடி தலைமையிலான மத்திய அரசு , 2014- ஆம் ஆண்டு சிர்மாவுர் இந்திய மேலாண்மைக் கல்வி நிறுவனம் உள்பட ஏழு புதிய இந்திய மேலாண்மைக் கல்வி நிறுவனங்களை உருவாக்க முடிவெடுத்தது என்றார் . அப்போது இருந்த ஐஐஎம் - களால் உருவாக்கப்பட்ட பெரு வணிக நிறுவனத் தலைவர்களுக்கு உள்ள தேவை மற்றும் விநியோகத்துக்கு இடையே உள்ள இடைவெளியை நிரப்ப இந்த ஐஐஎம் – கள் உருவாக்கப்படுகின்றன என அவர் கூறினார் . 2014- ஆம் ஆண்டு ஆகஸ்ட் 15- ஆம் தேதி , இமாச்சலப் பிரதேசம் , சிர்மாவுர் மாவட்டம் தவ்லாகானில் ஐஐஎம் அமைக்கப்படும் என்ற அறிவிப்பு வெளியிடப்பட்டது என அவர் தெரிவித்தார் . 2 015 மார்ச் 12- ஆம் தேதி , மாநில அரசு தவ்லாகானில் 210 ஏக்கர் நிலத்தை , நிறுவனத்தின் நிரந்தர வளாகத்தை அமைப்பதற்காக ஒதுக்கியது .


    இமாச்சலப் பிரதேசத்தின் சிர்மாவுரில் பவண்டா சாகிப் என்னுமிடத்தில் , தற்காலிக வளாகத்தில் , முதல் தொகுதி பிஜிபி மாணவர்கள் 20 பேருடன் , ஆகஸ்ட் மாதத்தில் வழிகாட்டு நிறுவனம் என்ற வகையில் , ஐஐஎம் லக்னோவால் ஐஐஎம் சிர்மாவுர் இயங்கி வருகிறது என அமைச்சர் தெரிவித்தார் . அப்போதிருந்து , இந்த நிறுவனம் முன்னேற்றத்துடன் செயல்பட்டு , கல்வி ரீதியாகவும் , உள்கட்டமைப்பு ரீதியாகவும் புதிய உச்சத்துக்குச் சென்றுள்ளது . தற்போது இயங்கிவரும் தற்காலிக வளாகம் , மாணவர்கள் தங்கிப் படிக்க தேவையான அனைத்து வசதிகளும் உள்ளதாக இயங்கி வருகிறது என அவர் தெரிவித்தார் . கல்வி ரீதியாக மட்டுமல்லாமல் , மாணவர்கள் , பல்வேறு கலாச்சர , விளையாட்டு , சமுதாய களப்பணி நடவடிக்கைகளில் சிறப்பாக ஈடுபட்டு வருகின்றனர் .


    210 ஏக்கர் பரப்பளவில் தவ்லாகானில் அமையவுள்ள அதிநவீன வசதிகளுடன் கூடிய நிரந்தர வளாகத்தில் , 1170 மாணவர்கள் கல்வி கற்பார்கள் . மத்திய அரசு இதற்காக ரூ .531.75 கோடி ஒதுக்கியுள்ளது என்றும் , இதில் ரூ .392.51 கோடி , 600 மாணவர்கள் தங்கிப் படிக்கும் வசதி கொண்ட 60384 சதுர மீட்டர் பரப்பிலான முதல் கட்ட கட்டுமானத்துக்கு பயன்படுத்தப்படுகிறது என்றும் அமைச்சர் தெரிவித்தார் .

    
    
    (Release ID: 1643366) Visitor Counter : 18
    
    
      Read this release in: English , Urdu , Marathi , Hindi , Manipuri , Punjabi