      சுற்றுலா அமைச்சகம்

      மத்திய சுற்றுலா அமைச்சகம் வழங்கும், நமது தேசத்தைப் பாருங்கள் தொடரின் கீழ், 4-வது சுதந்திர தினக் கருப்பொருள் வெபினார்–ஜாலியன்வாலா பாக்; விடுதலைப் போராட்டத்தில் ஒரு திருப்புமுனை
      Posted On: 17 AUG 2020 4:41PM by PIB Chennai


    மத்திய சுற்றுலா அமைச்சகம் , நமது தேசத்தைப் பாருங்கள் தொடரின் கீழ் , சுதந்திர தினக் கொண்டாட்டத்தைக் கருப்பொருளாகக் கொண்ட வெபினார்களையும் வழங்கிவருகிறது . ஒட்டு மொத்தமாக 48 வெபினார்களை வழங்கியுள்ள சுற்றுலா அமைச்சகம் , ஜாலியன்வாலா பாக் - விடுதலைப் போராட்டத்தில் ஒரு திருப்புமுனை என்ற 4- வது அத்தியாயத்தை வழங்கியுள்ளது .


    நமது தேசத்தைப் பாருங்கள் தொடரின் 48- வது அத்தியாயம் , ஜாலியன்வாலா பாக் 1919, ஒரு உண்மைக் கதை நூலின் ஆசிரியரும் , தி பார்ட்டிசன் அருங்காட்சியகம் / கலை மற்றும் கலாச்சார அறக்கட்டளையின் தலைவருமான திருமிகு . கிஷ்வர் தேசாயால் வழங்கப்பட்டது . நூற்றுக்கணக்கான அப்பாவி மக்களைக் கொன்று குவித்த கொடுஞ்செயல் , இந்தப் படுகொலை சம்பவம் எவ்வாறு பிரிட்டிஷ் அரசாங்கத்துக்கு எதிராக நாட்டை ஒன்றுபடுத்தியது என்பதை அவர் விளக்கினார் . ஒரே பாரதம் உன்னத பாரதம் என்ற இயக்கத்தின் கீழ் , நமது தேசத்தைப் பாருங்கள் தொடர் , இந்தியாவின் செழுமையான பன்முகத்தன்மையைப் பறைசாற்றும் முயற்சியாகும் .


    மத்திய சுற்றுலா அமைச்சகம் , தனது பல்வேறு திட்டங்களின் கீழ் , சுற்றுலா உள்கட்டமைப்பு மற்றும் வசதிகளின் மேம்பாட்டுக்கு உரிய முக்கியத்துவம் அளித்து வருகிறது . தற்போது , ஜாலியன்வாலா பாக் புதுப்பிக்கப்பட்டு வருகிறது . அங்குள்ள அருங்காட்சியகம் மற்றும் கலைக்காட்சிக்கூடம் மேம்படுத்தப்பட்டு , அந்த நினைவிடத்தில் ஒலி , ஒளிக் காட்சிக்கு ஏற்பாடு செய்யப்பட்டு வருகிறது .


    நமது தேசத்தைப் பாருங்கள் வலைதளத் தொடர் , மத்திய மின்னணு மற்றும் தகவல் தொழில்நுட்ப அமைச்சகத்தின் தேசிய இ - நிர்வாகத் துறையின் தொழில்நுட்ப ஒத்துழைப்புடன் வழங்கப்பட்டு வருகிறது . இந்தத் தொடரின் அமர்வுகள் தற்போது https://www.youtube.com/channel/UCbzIbBmMvtvH7d6Zo_ZEHDA/featured என்ற தளத்தில் கிடைக்கும் . இந்திய அரசின் சுற்றுலா அமைச்சகம் கையாளும் அனைத்து சமூக ஊடகங்களிலும் இதைக் காணலாம் .


    *****

    
    
    (Release ID: 1646599) Visitor Counter : 4
    
    
      Read this release in: English , Urdu , Hindi , Marathi , Bengali , Assamese , Manipuri , Punjabi , Malayalam