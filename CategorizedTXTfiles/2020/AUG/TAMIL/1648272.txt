      நிதி அமைச்சகம்

      இந்திய அரசும் ஏஐஐபி-யும் மும்பையில் புறநகர் ரெயில்வே அமைப்பில் நெட்வொர்க் திறன், சேவைத்திறன் மற்றும் பாதுகாப்பு ஆகியவற்றை மேம்படுத்துவதற்காக 500 மில்லியன் அமெரிக்க டாலர் மதிப்பிலான ஒப்பந்தத்தில் கையெழுத்திட்டுள்ளன
      Posted On: 24 AUG 2020 5:19PM by PIB Chennai


    இந்திய அரசு , மகாராஷ்டிரா மாநில அரசு , மும்பை ரெயில்வே விகாஸ் கழகம் மற்றும் ஆசிய உள்கட்டமைப்பு முதலீட்டு வங்கி (AIIB) ஆகியன இன்று மும்பையில் புறநகர் ரெயில்வே அமைப்பில் நெட்வொர்க் திறன் , சேவைத்திறன் மற்றும் பாதுகாப்பு ஆகியவற்றை மேம்படுத்துவதற்காக 500 மில்லியன் அமெரிக்க டாலர் மதிப்பிலான மும்பை நகர்ப்புறப் போக்குவரத்துச் செயல்திட்டம் -III என்ற கட ன் ஒப்பந்தத்தில் கையெழுத்திட்டுள்ளன


    இந்தத் திட்டமானது இந்தப் பிராந்தியத்தில் பயண நேரத்தைக் குறைத்தல் , பயணிகளுக்கு ஏற்படும் விபத்துகளைக் குறைத்தல் ஆகியவற்றுடன் கட்டமைப்புத் திறனையும் மேம்படுத்தும் என எதிர்பார்க்கப்படுகிறது . இந்தத் திட்டத்தால் பயன் பெறக் கூடிய முதன்மைப் பயனாளிகளில் 22 சதவீத பெண் பயணிகள் இருப்பார்கள் எனக் கணக்கிடப்பட்டுள்ளது . மேம்படுத்தப்பட்ட பாதுகாப்பு மற்றும் தரமான சேவைகளின் பலன்களை இந்தப் பெண் பயணிகள் பெறுவார்கள் .


    இந்தத் திட்டத்தின் மொத்தச் செலவு மதிப்பு 997 மில்லியன் அமெரிக்க டாலர் ஆகும் . இதில் 500 மில்லியன் அமெரிக்க டாலரை ஏஐஐபி நிதியாக வழங்கும் . மகாராஷ்டிரா மாநில அரசு 310 மில்லியன் அமெரிக்க டாலரையும் , ரெயில்வே அமைச்சகம் 187 மில்லியன் அமெரிக்க டாலரையும் வழங்கும் . ஏஐஐபி வழங்குகின்ற 500 மில்லியன் அமெரிக்க டாலர் கடன் தவணையை ஐந்தாண்டுக் காலத்திற்குத் திருப்பிச் செலுத்த தேவையில்லை . கடனுடைய முதிர்வுக் காலம் 30 ஆண்டுகள் ஆகும் .

    
    
    (Release ID: 1648272) Visitor Counter : 11
    
    
      Read this release in: English , Urdu , Hindi , Marathi , Manipuri , Assamese