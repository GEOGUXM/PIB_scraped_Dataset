      சுகாதாரம் மற்றும் குடும்ப நலத்துறை அமைச்சகம்

      கடந்த 24 மணி நேரத்தில் 6.6 லட்சத்துக்கும் அதிகமான மாதிரிகளை இந்தியா பரிசோதனை செய்தது.
      Posted On: 04 AUG 2020 7:53PM by PIB Chennai


    கடந்த 24 மணி நேரத்தில் மிக அதிக அளவில் 6,61,892 மாதிரிகள் கோவிட் -19- க்காக பரிசோதனை செய்யப்பட்டுள்ளன . இது ஒட்டுமொத்தப் பரிசோதனைகளை 2,08,64,750 ஆகவும் பத்து லட்சம் பேருக்கான பரிசோதனைகளை 15,119 ஆகவும் ஆக்கியுள்ளது .


    மத்திய மற்றும் மாநில / யூனியன் பிரதேச அரசுகளின் ஒருங்கிணைந்த மற்றும் கவனமான முயற்சிகளின் காரணமாக நாடு முழுவதும் கோவிட் -19 பாதிப்புள்ள நபர்களை விரைவில் கண்டறிந்து , தனிமைப்படுத்துவதற்காக பரிசோதனைகளின் எண்ணிக்கை அதிகரித்துள்ளது . மேம்படுத்தப்பட்டு வரும் இந்திய மருத்துவ ஆராய்ச்சி சபையின் பரிசோதனை யுக்தி இந்தியாவின் பரிசோதனை வலையை விரிவுப்படுத்தியுள்ளது .


    சந்தேகப்படும் பாதிப்புகளின் விரிவான கண்காணிப்பை உலக சுகாதார நிறுவனத்தின் " கோவிட் -19 காரணமாக பொது சுகாதாரம் மற்றும் சமூக நடவடிக்கைகளை சீரமைப்பதற்கான பொது சுகாதார முறைகள் " என்னும் வழிகாட்டும் குறிப்பு அறிவுறுத்துகிறது . ஒரு நாளைக்குப் பத்து லட்சம் பேருக்கு 140 பரிசோதனைகள் தேவை என உலக சுகாதார நிறுவனம் அறிவுறுத்துகிறது .


    பத்து லட்சம் பேரில் சராசரியாக ஒரு நாளைக்கு 479 பரிசோதனைகளை இந்தியா மேற்கொண்டு வரும் வேளையில் , உலக சுகாதார நிறுவனம் பரிந்துரைத்துள்ள படி இந்தியாவில் உள்ள 28 மாநிலங்கள் / யூனியன் பிரதேசங்கள் பத்து லட்சம் பேரில் ஒரு நாளைக்கு 140- க்கும் அதிகமான பரிசோதனைகளை மேற்கொள்கின்றன .


    பத்து லட்சம் பேரில் ஒரு நாளைக்கு 140- க்கும் அதிகமான பரிசோதனைகளை 28 மாநிலங்கள் / யூனியன் பிரதேசங்கள் மேற்கொள்கின்றன.


    " பரிசோதனை செய் , தடமறி , சிகிச்சை அளி ' என்னும் அணுகுதலை சார்ந்த கவனமிக்க யுக்தி , கோவிட் -19 பரிசோதனைகளின் தொற்று உறுதியாதல் விகிதத்தைக் குறைப்பதில் கவனம் செலுத்துகிறது . இன்றைய அளவில் இந்தியாவின் சராசரித் தொற்று உறுதிப்படுத்தப்படும் விகிதம் 8.89 சதவீதமாக இருக்கிறது . 28 மாநிலங்கள் / யூனியன் பிரதேசங்களில் தொற்று உறுதிப்படுத்தப்படும் விகிதம் 10 சதவீதத்துக்கும் குறைவாக இருப்பது பரிசோதனை யுக்தி சரியான பாதையில் சென்று கொண்டிருப்பதைக் குறிக்கிறது . தொற்று உறுதிப்படுத்தப்படும் விகிதத்தை 5 சதவீதமாக மேலும் அதிகரிப்பதற்குத் தான் மத்திய மற்றும் மாநில / யூனியன் பிரதேச அரசுகள் முயற்சிக்கின்றன .


    28 மாநிலங்கள் / யூனியன் பிரதேசங்களில் தொற்று உறுதிப்படுத்தப்படும் விகிதம் 10 சதவீதத்துக்கும் குறைவாக உள்ளது .


    ஒரு நாளைக்கு 10 லட்சம் பரிசோதனைகள் செய்யும் நோக்கத்துடன் , பரிசோதனைகளின் எண்ணிக்கை தொடர்ந்து உயர்த்தப்பட்டு வருகிறது . நாட்டில் தற்சமயம் பரிசோதனை மையங்களின் எண்ணிக்கை 1356 ஆக உள்ளது , இவற்றில் 917 ஆய்வகங்கள் அரசுத் துறையைச் சேர்ந்ததாகவும் , 439 தனியார் ஆய்வகங்களாகவும் உள்ளன . கீழ்கண்டவற்றை இவை உள்ளடக்கும் :


    * உடனடி ஆர்டி பிசிஆர் சார்ந்த பரிசோதனை மையங்கள் : 691 ( அரசு : 420 + தனியார் : 271)


    * ட்ரூநாட் சார்ந்த பரிசோதனை மையங்கள் : 558 ( அரசு : 465 + தனியார் : 93)


    * சிபிநாட் (CBNAAT) சார்ந்த பரிசோதனை மையங்கள் : 107 ( அரசு : 32 + தனியார் : 75)


    

    

    

    
    (Release ID: 1643399) Visitor Counter : 13
    
    
      Read this release in: Punjabi , English , Urdu , Hindi , Marathi , Manipuri , Gujarati , Odia , Telugu , Malayalam