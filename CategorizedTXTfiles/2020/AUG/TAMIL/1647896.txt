      சுகாதாரம் மற்றும் குடும்ப நலத்துறை அமைச்சகம்

      ஒரே நாளில் இதுவரை இல்லாத உச்சமாக இந்தியாவில் 63,631 பேர் குணமடைந்தனர்.
      
      குணமடைந்தோர் மொத்த எண்ணிக்கை 22 லட்சத்தை தாண்டியது.
      
      சிகிச்சை பெற்று வருபவர்களை விட 15 லட்சத்துக்கும் அதிகமானோர் குணமடைந்துள்ளனர்.
      Posted On: 22 AUG 2020 3:33PM by PIB Chennai


    இந்தியாவின் தினசரி பரிசோதனைகளின் எண்ணிக்கை 10 லட்சத்து 23 ஆயிரம் என்ற புதிய உச்சம் தொட்ட அதே நாளில் , இந்தியா மற்றொரு மைல்கல்லை எட்டியது . கடந்த 24 மணி நேரத்தில் , இதுவரை இல்லாத அளவுக்கு ஒரே நாளில் 63,631 பேர் நோய்த் தொற்றிலிருந்து குணமடைந்துள்ளனர் .


    கோவிட் -19 நோயாளிகள் அதிக அளவில் குணைமடைந்துள்ளதுடன் , மருத்துவமனைகளிலிருந்தும் , வீட்டுத் தனிமைப்படுத்தலில் ( சிறிய மற்றும் மிதமான பாதிப்பு ) இருந்தும் விடுவிக்கப்பட்டுள்ளனர் . குணமடைந்தோர் விகிதம் 74.69 சதவீதம் என்ற அளவை எட்டியது . இதனால் , இறப்பு விகிதமும் சரிவடைந்துள்ளது . இதுவரை இல்லாத அளவில் 1.87 சதவீதமாக அது குறைந்திருக்கிறது .


    மருத்துவமனைகளில் சிகிச்சை பெற்று வருபவர்களை (6,97,330) விட குணைமடைந்தோர் எண்ணிக்கை 15 லட்சத்துக்கும் அதிகமாகும் . குணமடைவோர் எண்ணிக்கை அதிக அளவில் அதிகரித்து வருவதால் , நாட்டின் தற்போதைய பாதிப்பு குறைந்துள்ளதைக் காட்டுகிறது . மொத்த பாதிப்பில் இது 23.43 சதவீதம் . தீவிர பரிசோதனை மூலம் நோய்த்தொற்று முன்னதாகவே கண்டுபிடிக்கப்படுவதாலும் , விரிவான கண்காணிப்பு மற்றும் தொடர்பைக் கண்டறிதல் , செயல்திறன் மிக்க மருத்துவ சிகிச்சை ஆகியவை நோயாளிகள் விரைந்து குணமடைவதை உறுதி செய்துள்ளன . குணைமடைவோர் எண்ணிக்கை அதிகரிப்பு , இறப்பு விகிதம் குறைந்து வருவது ஆகியவை இந்தியாவின் கள ஆய்வு மற்றும் தீவிர உத்திகளுக்குக் கிடைத்திருக்கும் பயனாகும் .


    தொடர் கவனிப்பு அணுகுமுறை உருவாக்கம் , தீவிர பரிசோதனைக் கொள்கை , விரிவான தொடர்பு கண்டறிதல் , செயல்திறன் மிக்க சிகிச்சை , தீவிரக் கண்காணிப்பில் முழுமையான கவனம் , வீடு , வீடாக சென்று தொடர்பை அறிதல் ஆகியவை கோவிட் -19 தொற்றை ஆரம்பநிலையிலேயே கண்டறிய உதவுகின்றன . லேசான , மிதமான பாதிப்பு உள்ளவர்கள் வீடுகளிலேயே தனிமைப்படுத்தப்பட்டு , கண்காணிக்கப்படுகின்றனர் . நிலையான மருத்துவ விதிகளின் படி , முழுமையான கவனிப்பு அணுகுமுறை அடிப்படையில் , தீவிர பாதிப்புக்கு உள்ளானோர் மருத்துவமனைகளில் அனுமதிக்கப்பட்டு , சிறந்த மருத்துவ சிகிச்சை அளிக்கப்படுகிறது .


    கோவிட் -19 குறித்த தொழில்நுட்ப விஷயங்கள் , வழிகாட்டுதல்கள் , அறிவுரைகள் பற்றிய அனைத்து அதிகாரப்பூர்வ , அண்மைத் தகவல்களுக்கு தயவுசெய்து இந்தத் தளங்களை அணுகவும் : https://www.mohfw.gov.in/ மற்றும் @MoHFW_INDIA .


    தொழில்நுட்பம் தொடர்பான கேள்விகளை technicalquery.covid19@gov.in என்ற தளத்துக்கு அனுப்பலாம் . மற்ற கேள்விகளுக்கு ncov2019@gov.in மற்றும் @CovidIndiaSeva ஆகிய தளங்களை அணுகலாம் .


    கோவிட் -1 9 பற்றிய தகவல் ஏதேனும் தேவையென்றால் , தொடர்பு கொள்ள வேண்டிய மத்திய சுகாதாரம் மற்றும் குடும்பநலத்துறை அமைச்சகத்தின் உதவி மைய எண்கள் : +91-11-23978046 or 1075 ( கட்டணமில்லா தொலைபேசி ). மாநிலங்கள் , யூனியன் பிரதேசங்களின் உதவி மைய எண்கள் பட்டியல் https://www.mohfw. gov.in/pdf/coronvavirushelplinenumber.pdf என்ற தளங்களில் கிடைக்கும்


    ****


    

    

    
    (Release ID: 1647896) Visitor Counter : 7
    
    
      Read this release in: English , Urdu , Marathi , Hindi , Bengali , Manipuri , Assamese , Gujarati , Odia , Telugu , Malayalam