      மனித வள மேம்பாட்டு அமைச்சகம்

      மத்திய மனிதவள மேம்பாட்டு அமைச்சகம், மைகவ் கூட்டாக ஆன்லைன் கட்டுரைப் போட்டிக்கு ஏற்பாடு
      ‘தற்சார்பு இந்தியா-சுதந்திர இந்தியா’ - சுதந்திரதினக் கருப்பொருள்

      Posted On: 06 AUG 2020 2:15PM by PIB Chennai

    நாட்டில் சுதந்திர தினக் கொண்டாட்டங்களைக் குறிக்கும் வகையில் , மத்திய மனிதவள மேம்பாட்டு அமைச்சகம் , MyGov- உடன் சேர்ந்து , நாடு முழுவதும் , குறிப்பிட்ட வயதுடைய பள்ளி மாணவர்களுக்கு (IX to X அல்லது இடைநிலைக் கல்வி மற்றும் XI to XII அல்லது மேல்நிலைக்கல்வி ) ஆன்லைன் கட்டுரைப் போட்டிளுக்கு ஏற்பாடு செய்துள்ளது . இதற்கான பொறுப்பு முகமையாக என்சிஇஆர்டி இருக்கும் .


    ‘ தற்சார்பு இந்தியா - சுதந்திர இந்தியா ’ முக்கிய தலைப்பின் கீழ் , கட்டுரைப் போட்டிக்கான உப தலைப்புகள் வருமாறு ;


    1. தற்சார்பு இந்தியாவுக்கு இந்திய அரசியல் சாசனம் , ஜனநாயகம் ஆகியவை மிகப்பெரிய ஊக்குவிப்புகள்


    2. 75- இல் இந்தியா ; தற்சார்பு இந்தியாவை நோக்கி நாடு நடைபோடுகிறது


    3. ஒரே பாரதம் உன்னத பாரதம் மூலமாக தற்சார்பு இந்தியா ; வேற்றுமையில் ஒற்றுமை நிலவும் போது புதுமை செழிக்கிறது .


    4. டிஜிட்டல் இந்தியா ; கோவிட் -19- இல் , அதற்கும் அப்பால் வாய்ப்புகள்


    5. தற்சார்பு இந்தியா - தேசிய மேம்பாட்டில் மாணவர்களின் பங்கு


    6. தற்சார்பு இந்தியா ; பாலினம் , சாதி , இன வேறுபாட்டிலிருந்து விடுதலை


    7. தற்சார்பு இந்தியா ; உயிரிப்பன்முகத்தன்மை மற்றும் விவசாய முன்னேற்றம் மூலம் புதிய இந்தியாவை உருவாக்குதல் .


    8. நான் என் உரிமைகளை அனுபவிக்கும் போது , தற்சார்பு இந்தியாவைச் செயல்படுத்தும் எனது கடமையை மறக்கக்கூடாது .


    9. எனது உடல் தகுதி எனது செல்வமாகும் . அது தற்சார்பு இந்தியாவுக்கு மனித மூலதனம் .


    10. தற்சார்பு இந்தியாவுக்காக , நீலப்பாதுகாப்பிலிருந்து பசுமைக்கு செல்லவும் .


    இரண்டு மட்டங்களில் கட்டுரைகள் தேர்வு நடைபெறும் . முதலாவதாக , மாநிலங்கள் / யூனியன் பிரதேசங்கள் மட்டத்தில் கட்டுரைகள் இறுதி செய்யப்படும் . ஒவ்வொரு மாநிலத்திலிருந்தும் தலா 10 கட்டுரைகள் தேர்வு செய்யப்பட்டு , இறுதி தேர்வு செய்வதற்காக மத்திய தொகுப்புக்கு அனுப்பப்படும் . என்சிஇஆர்டி நிபுணர்கள் குழு தேசிய அளவில் கட்டுரைகளை தேர்வு செய்யும் . ஒவ்வொரு பிரிவிலும் , தலா 30 கட்டுரைகள் தேர்வு செய்யப்படும் . அதாவது , என்சிஇஆர்டி - யால் , இடைநிலை , மேல்நிலை மட்டங்களில் தேர்வு செய்யப்படும் . தேசிய அளவில் வெற்றி பெறுபவர்களுக்கு விரைவில் பரிசுகள் அறிவிக்கப்படும் .


    மாணவர்கள் பின்வரும் இணைப்பு மூலம் , தங்கள் பதிவுகளை 14 ஆகஸ்ட் 2020- க்குள் தாக்கல் செய்யலாம் .; https://innovate.mygov.in/essay-competition


    *****

    
    
    (Release ID: 1643792) Visitor Counter : 26
    
    
      Read this release in: English , Urdu , Hindi , Manipuri , Punjabi , Telugu