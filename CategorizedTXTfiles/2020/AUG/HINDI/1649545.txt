      संचार एवं सूचना प्रौद्योगिकी मंत्रालय

      नये बिहार विधान मंडल के लिए बिहार को अगली पीढ़ी के नये नेटवर्क टेलीफोन एक्सचेंज की सुविधा मिली
      
      दूरसंचार मंत्री रविशंकर प्रसाद ने बिहार में ग्रामीण क्षेत्रों के लिए पूरी तरह से वायरलेस बीएसएनएल भारत एयरफायबर शुरू किया
      
      भारत एयरफायबर बिना लाइसेंस वाले स्पेक्ट्रम पर काम करता है, जो लगाने में आसान और अधिक विश्‍वसनीय है, सदस्यता शुल्‍क 349रुपये/ महीने से शुरू
      
      बिहार में अगले 6 महीनों के भीतर 50 और एयरफाइबर सेक्टर एंटेना लगाए जाएंगे- रविशंकर प्रसाद
      Posted On: 29 AUG 2020 4:13PM by PIB Delhi


    सभी के लिए ब्रॉडबैंड की सरकार की परिकल्‍पना को साकार करते हुए बीएसएनएल ने एक बड़ी छलांग लगाई है। संचार और इलेक्ट्रॉनिक्स तथा आईटी , कानून और न्याय मंत्री श्री रविशंकर प्रसाद ने 29 अगस्त को नई दिल्ली में वीडियो कॉन्फ्रेंसिंग के जरिये बिहार में दानापुर टेलीफोन एक्सचेंज में नये बिहार विधान मंडल परिसर में एक अगली पीढ़ी के नेटवर्क टेलीफोन एक्सचेंज और भारत एयर फाइबर सेवा का उद्घाटन किया। बिहार के उपमुख्यमंत्री श्री सुशील कुमार मोदी , बिहार विधान परिषद के अध्‍यक्ष श्री अवधेश नारायण सिंह सहित अन्य गणमान्य व्यक्तियों ने इस अवसर की शोभा बढ़ाई।


    यह नेक्स्ट जनरेशन नेटवर्क टेलीफोन एक्सचेंज बिहार विधान मंडल में एक सुविधा को बढ़ाना है जो ऑप्टिकल फाइबर पर जुड़े होने के बाद से विश्वसनीय वायरलाइन और ब्रॉडबैंड सेवाओं की अतिरिक्त मांग को पूरा करेगा। इस एक्सचेंज में 512 टेलीफोन वायरलाइन और 128 ब्रॉडबैंड कनेक्शन की क्षमता है जिसे और बढ़ाया जा सकता है। नए और पुराने विधान मंडल और 3 नए सचिवालय ब्लॉक ए , बी और सी मेंयह नई सुविधा काम करेगी।


    नया भारत एयरफ़ाइबर ग्रामीण क्षेत्र में तेज़ और विश्वसनीय इंटरनेट सेवाएं प्रदान करने में मदद करेगा , भारत एयरफ़ाइबर की उच्च गति वाले फाइबर एफटीटीएच के बराबर स्‍पीड है और यह दानापुर टेलीफोन एक्सचेंज से आर.के.पुरम , आनंदपुर , दानापुर मार्केट और दानापुर छावनी से 6 किलोमीटर क्षेत्र तक सेवा प्रदान करेगा।


    पूरी तरह से वायरलैस तकनीक होने के कारण इसे लगाना आसान है , यह अधिक विश्वसनीय है , इसे कम रखरखाव की आवश्यकता है और यह गैर-संभव क्षेत्रों और गांवों में कनेक्टिविटी प्रदान करेगा जिन्‍हें एफटीटीएच से नहीं जोड़ा जा सकता है। भारत एयरफायबर बिना लाइसेंस वाले स्पेक्ट्रम पर काम करता है और इसमें बहुत कम हस्तक्षेप होता है जो ग्राहकों को रिले की बेहतर गुणवत्ता प्रदान करता है।


    भारत एयरफायबर अपने शुल्‍क की शुरुआत 349 रूपये प्रति माह से करेगी , इससे गांवों और कठिन इलाकों में उपयोगकर्ताओं को सुलभ और सस्ता इंटरनेट मिल सकेगा।


    दूरसंचार मंत्री रविशंकर प्रसाद ने कहा , “प्रधानमंत्री नरेन्द्र मोदी की परिकल्‍पना आत्‍मनिर्भर भारत के लिए चुनौतियों को अवसर में बदलना है और इसी तरह मेरा मिशन भारत के ग्रामीण कोनों तक भी अवसरों को ले जाना है। खासकर कोविड-19 महामारी के समय में डिजिटल शिक्षा , डिजिटल स्किलिंग और टेली मेडिसिन आदि के लिए अपार संभावनाएं हैं और ग्रामीण भारत में ब्रॉडबैंड कनेक्‍टीविटी अहम भूमिका निभाएगी। भारत एयरफाइबर हमें तेजी से आगे बढ़ने और 1000 दिनों में 6 लाख गांवों को शामिल करने के लक्ष्य को पूरा करने में मदद करेगा।”


    कार्यक्रम के दौरान दूरसंचार मंत्री ने अगले 6 महीनों के भीतर बिहार में 50 और एयरफायबर सेक्टर एंटेना लगाने की घोषणा की।


    कार्यक्रम में बिहार के उपमुख्यमंत्री श्री सुशील मोदी ने अपने संबोधन में कहा , “ बिहार सरकार ने हाल ही में राज्य में मोबाइल टॉवर एंटेना की बेहतर तैनाती और फाइबर ऑप्टिक केबल बिछाने की सुविधा के लिए राइट ऑफ वे (आरओडब्‍ल्‍यू ) नियमों को अधिसूचित किया है। इसके अलावा , मुझे यह बताते हुए खुशी हो रही है कि हाल ही में मुझे नया बीएसएनएल एफटीटीएच ब्रॉडबैंड कनेक्शन मिला है और मैं इसकी हाई स्‍पीड कनेक्टिविटी से प्रभावित हूं। ”


    सरकार ने बीएसएनएल को राष्ट्रीय और सामरिक महत्व की विभिन्न परियोजनाएं आवंटित की हैं जो राष्‍ट्र निर्माण में योगदान देने के लिए जम्मू और कश्मीर और लद्दाख जैसे रणनीतिक संघ शासित प्रदेशों की 3000 से अधिक ग्राम पंचायतों को स्पेक्ट्रमके लिए नेटवर्क (एनएफएस) , ऑप्टिकल फाइबर कनेक्टिविटी के लिए भारत नेट परियोजना देकर बीएसएनएल की मदद करेगा। हाल ही में बीएसएनएल ने चेन्नई से अंडमान और निकोबार द्वीप समूह के बीच 1224 करोड़ रुपये की लागत से सबमैरीन ऑप्टिकल फाइबर केबल चालू किया है। इसके अलावा , मुख्य भूमि और लक्षद्वीप द्वीप समूह के बीच मैरीन केबल कनेक्टिविटी की योजना बनाई गई है और इसे बीएसएनएल द्वारा पूरा किया जाएगा। भारत सरकार ने बीएसएनएल को 4 जी स्पेक्ट्रम आवंटित किया है जिसकी कीमत भी लगभग 14,000 करोड़ रुपये है। बीएसएनएल देश भर में 4 जी सेवाओं को शुरू करने की पूरी तैयारी कर रहा है और इस प्रकार "मेक इन इंडिया" की सरकार की पहल को बढ़ावा देने में मदद कर रहा है।


    विभिन्न सरकारी परियोजनाओं के अलावा , बीएसएनएल ने पिछले छह महीनों के दौरान ' घर से काम ' की बढ़ी हुई इंटरनेट आवश्यकताओं को पूरा करने के लिए देश भर में लगभग 3 लाख एफटीटीएच/ब्रॉडबैंड कनेक्शन प्रदान किए हैं। इसके अलावा , ग्राहकों को प्रसन्न करने के लिए बीएसएनएल ने विभिन्न आकर्षक टैरिफ प्लान पेश किए हैं और अधिक से अधिक डिजिटल जुड़ाव के लिए बीएसएनएल पोर्टल पर विभिन्न प्रक्रियाओं को सरल बनाया है।


    ****


    एमजी/एएम/केपी/डीए
    

    
    (Release ID: 1649545) Visitor Counter : 48
    
    
      Read this release in: English , Urdu , Manipuri , Assamese , Punjabi , Tamil , Telugu