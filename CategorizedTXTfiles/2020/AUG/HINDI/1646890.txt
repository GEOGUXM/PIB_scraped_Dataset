      स्‍वास्‍थ्‍य एवं परिवार कल्‍याण मंत्रालय

      देश में एक दिन में रिकॉड 9 लाख कोविड जांच
      
      24 घंटों में सर्वाधिक 57,584 लोग संक्रमण मुक्‍त हुए
      
      सक्रिय मामलों की तुलना में 13 लाख से अधिक लोग संक्रमण मुक्‍त हुए

      Posted On: 18 AUG 2020 1:21PM by PIB Delhi

    देश ने कोविड जांच का फिर नया कीर्तिमान बनाया है। पिछले 24 घंटे में करीब 9 लाख (8,99,864) लोगों की कोविड जांच की गई। इसके साथ ही देश में अब तक 3,09,41,264 लोगों की कोविड जांच हो चुकी है।


    व्‍यापक स्‍तर पर की जा रही जांच के बावजूद जांच का प्रतिशत राष्‍ट्रीय साप्‍ताहिक औसत 8.84 प्रतिशत की तुलना में 8.81 प्रतिशत पर ही टिका हुआ है।


    देश में पिछले 24 घंटों के दौरान कोविड के रिकॉर्ड 57,584 मरीज ठीक हुए। यह संख्‍या पिछले 24 घंटों में संक्रमित हुए कुल (55,079) लोगों से ज्‍यादा है। इस दौरान हल्‍के और मामूली संक्रमण वाले लोग तेजी से ठीक हुए और उन्‍हें अस्‍पतालों से छुट्टी दे दी गई। देश में संक्रमण मुक्‍त होने वाले लोगों की संख्‍या 19 लाख (19,77,779) को पार कर गई है। इसके साथ ही आज संक्रमित लोगों की तुलना में ठीक होने वालों की संख्‍या 13 लाख से अधिक (13,04,613) रही।


    ठीक होने वालों की संख्‍या लगातार बढ़ने से देश में स्‍वस्‍थ होने वालों की दर 73.18 प्रतिशत पर पहुंच गई है और कोविड मृत्‍यु दर घटकर 1.92 प्रतिशत रह गई है। केन्‍द्र और राज्‍य सरकारों की ओर से लागू की गई टेस्‍ट , ट्रैक और ट्रीट की रणनीति तथा प्रभावी उपायों के परिणामस्‍वरूप देश में 30 राज्‍यों और केन्‍द्रशासित प्रदेशों में कोविड मृत्‍यु दर राष्‍ट्रीय मृत्‍यु दर के औसत से कम रह गई है। व्‍यापक स्‍तर पर शुरुआती जांच करने तथा इसके आधार पर हल्‍के संक्रमण वाले लोगों को अलग रखने की व्‍यवस्‍था और नैदानिक उपायों से मृत्‍यु दर में गिरावट आ रही है।


    देश में कुल कोरोना पॉजिटिव के (6,73,166) सक्रिय मामले हैं , जो कुल पॉजिटिव मामलों का 24.91 प्रतिशत है। यह संक्रमण में आ रही गिरावट को दर्शाता है।


    परीक्षण रणनीति ही पूरे देश में तेजी से बढ़ रही नैदानिक ​​प्रयोगशाला नेटवर्क की मुख्‍य निर्धारक है। आज देश में 1476 प्रयोगशालाएं हो गई हैं जिनमें 971 प्रयोगशालाएं सरकारी क्षेत्र में है और 505 निजी प्रयोगशालाएं हैं। जो इस प्रकार हैं:

      * वास्तविक समय आरटी पीसीआर आधारित परीक्षण प्रयोगशालाएं: 755 ( सरकारी: 450 + निजी: 305)
      * ट्रूनेट आधारित परीक्षण प्रयोगशाला: 604 ( सरकारी: 487 + निजी: 117)
      * सीबीएनएएटी आधारित परीक्षण प्रयोगशालाएं: 117 ( सरकारी: 34 + निजी: 83)

    कोविड- 19 से संबंधित तकनीकी मुद्दों , दिशा-निर्देशों एवं परामर्शों पर सभी प्रामाणिक और अद्यतन जानकारी के लिए कृपया नियमित रूप से https://www.mohfw.gov.in/ और @MoHFW_INDIA देखें।


    कोविड- 19 से संबंधित तकनीकी सवाल technicalquery.covid19@gov.in और अन्य सवाल ncov2019@gov.in एवं @CovidIndiaSeva पर भेजे जा सकते हैं।


    कोविड- 19 को लेकर यदि कोई सवाल हो तो स्वास्थ्य और परिवार कल्याण मंत्रालय के हेल्पलाइन नंबर: + 91-11-23978046 या 1075 ( टोल-फ्री) पर कॉल करें। राज्यों/ केंद्रशासित प्रदेशों के हेल्पलाइन नंबरों की सूची भी https://www.mohfw.gov.in/pdf/coronvavirushelplinenumber.pdf पर उपलब्ध है।


    ****


    एमजी/एएम/एमएस/वाईबी
    

    
    (Release ID: 1646890) Visitor Counter : 11
    
    
      Read this release in: English , Urdu , Marathi , Assamese , Bengali , Manipuri , Punjabi , Gujarati , Odia , Tamil , Telugu , Malayalam
    
    
    

*