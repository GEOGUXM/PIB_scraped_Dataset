      PIB Headquarters

      कोविड-19 पर पीआईबी का दैनिक बुलेटिन
      Posted On: 25 AUG 2020 7:11PM by PIB Delhi


    ( पिछले 24 घंटे में जारी कोविड- 19 से संबंधित प्रेस विज्ञप्तियां , पीआईबी के क्षेत्रीय कार्यालयों से मिली जानकारियां और पीआईबी द्वारा जांचे गए तथ्य शामिल हैं)

      * पिछले 24घंटों में एक दिन में कोविड-19 से अब तक सबसे अधिक 66,550 मरीज ठीक हुए , ठीक होने वाले लोगों की कुल संख्या 24 लाख के पार।
      * पिछले 25 दिनों में ठीक होने वाले मरीजों की संख्या में 100% से अधिक की वृद्धि।
      * मृत्यु दर गिरकर आज 1.84 प्रतिशत हुई।
      * भारत ने लगभग 3.7 करोड़ टेस्‍ट कर लिए हैं , टेस्‍टिंग लैब नेटवर्क का व्यापक विस्तार हुआ है और कुल मिलाकर 1524 लैब हैं।
      * टेस्ट प्रति मिलियन (टीपीएम) अब और बढ़कर 26,685 के स्‍तर पर पहुंचा।
      * पटना में डीआरडीओ के 500 बेड वाले कोविड अस्पताल का उद्घाटन।

    पिछले 24 घंटों में एक दिन में कोविड-19 से अब तक सबसे अधिक 66,550 मरीज ठीक हुए , भारत ने एक और मुकाम हासिल किया , अब तक ठीक होने वाले लोगों की कुल संख्या 24 लाख के पार , पिछले 25 दिनों में ठीक होने वाले मरीजों की संख्या में 100% से अधिक की वृद्धि


    भारत ने एक ही दिन में ठीक होने वालों की सर्वाधिक संख्या दर्ज की है। पिछले 24 घंटों में कोविड-19 के 66, 550 मरीज उपचार के बाद स्वस्थ हो गए और उन्हें अस्पताल से छुट्टी दे दी गई है। इस बीमारी से अब तक ठीक होने वाले लोगों की कुल संख्या 24 लाख (24, 04 , 585) को पार कर गई है। भारत में कोविड-19 मरीजों में ठीक होने की दर 76% (75.92%) तक पहुंच गई है। कोरोना संक्रमण से ठीक होने वाले लोगों की संख्या इसके सक्रिय मामलों (7, 04 , 348)से 17 लाख से भी अधिक हो गई है। आज की तारीख में इस बीमारी से ठीक होने वालों की संख्या इसके सक्रिय मामलों का 3.41 गुनाहै। पिछले 25 दिनों में ठीक होने वाले मरीजों की संख्या में 100% से अधिक की बढ़ोतरी हुई है। ठीक होने वालों की संख्या में रिकॉर्ड बढ़ोतरी ने यह सुनिश्चित किया है कि देश पर बीमारी का वास्तविक कैसलोड कम हुआ है अर्थात सक्रिय मामलों की संख्या में कमी आई है और वर्तमान में यह कुल संक्रमित मामलों का केवल 22.24% है। मृत्यु दर में लगातार गिरावट जारी है और अभी यह 1.84% है।


    अधिक जानकारी के लिए पढ़ें-


    भारत ने ‘ टेस्ट , ट्रैक , ट्रीट ’ रणनीति को अपनाते हुए सफलतापूर्वक लगभग 3.7 करोड़ टेस्‍ट कर लिए हैं , टेस्ट प्रति मिलियन (टीपीएम) अब और बढ़कर 26,685 के स्‍तर पर पहुंचा


    भारत ने ‘ टेस्ट , ट्रैक एवं ट्रीट ’ रणनीति पर फोकस करते हुए अब तक कुल मिलाकर लगभग 3.7 करोड़ कोविड-19 सैंपल का परीक्षण (टेस्‍ट) किया है। दैनिक टेस्‍ट की संख्या तेजी से बढ़ाने के भारत के दृढ़संकल्प से अब तक कुल टेस्‍ट का आंकड़ा 3,68,27,520 के स्‍तर पर पहुंच गया है। पिछले 24 घंटों में 9,25,383 टेस्‍ट होने के साथ ही ‘ टेस्ट प्रति मिलियन ’ अब और तेजी से बढ़कर 26,685 के उच्‍च स्‍तर पर पहुंच गया है। पुणे में एकल लैब (प्रयोगशाला) से शुरुआत होने के बाद से लेकर अब तक भारत के टेस्‍टिंग लैब नेटवर्क का व्यापक विस्तार हुआ है और आज इसमें कुल मिलाकर 1524 लैब हैं। 986 लैब सरकारी क्षेत्र में और 538 लैब निजी क्षेत्र में हैं।


    अधिक जानकारी के लिए पढ़ें-


    पटना में डीआरडीओ के 500 बिस्तरों वाले कोविड अस्पताल का उद्घाटन


    पटना में रक्षा अनुसंधान एवं विकास संगठन (डीआरडीओ) द्वारा स्थापित 500 बिस्तरों वाले कोविड अस्पताल जिसमें अलग से 125 आईसीयू बिस्तरों की भी व्यवस्था है का कल केंद्रीय गृह राज्य मंत्री श्री नित्यानंद राय ने उदघाटन किया। बिहटा में नवनिर्मित ईएसआईसी अस्पताल परिसर में बनाया गया यह कोविड अस्पताल डीआरडीओ द्वारा दिल्ली कैंट में निर्मित 1000 बिस्तरों वाले कोविड अस्पताल की तर्ज पर बनाया गया है।प्रधानमंत्री नागरिक सहायता और आपातकालीन राहत निधि (पीएम केयर्स ) की ओर से अस्पताल के लिए धन आवंटित किया गया है। ऐसा ही एक और अस्पताल मुजफ्फरपुर में भी बनाया जाएगा। अस्पताल के लिए बिजली , एयर कंडीशनिंग , पानी की आपूर्ति , अग्निशमन और डीजल जनरेटर बैकअप , प्रत्येक बिस्तर पर ऑक्सीजन पाइपिंग , लिफ्ट और मुर्दाघर जैसी बुनियादी सुविधाएं पहले से बने सात मंजिला ईएसआई अस्पताल के माध्यम से उपलब्ध हैं। अस्पताल के लिए डॉक्टर , नर्स और अन्य सहायक चिकित्सा कर्मचारी सशस्त्र बल चिकित्सा सेवा महानिदेशालय (डीजीएएफएमएस) द्वारा उपलब्ध कराये गए हैं।


    अधिक जानकारी के लिए पढ़ें-


    जहाजरानी मंत्रालय ने भारतीय बंदरगाहों और चार्टेड उड़ानों में 1 लाख से अधिक चालक दल को अदला-बदली की सुविधा प्रदान की


    जहाजरानी मंत्रालय ने भारतीय बंदरगाहों और चार्टर उड़ानों के माध्यम से 1,00,000 से अधिक चालक दल को अदला-बदली की सुविधा प्रदान की है। यह दुनिया में चालक दल की अदला-बदली की सबसे अधिक संख्या है। चालक दल की अदला-बदली में एक जहाज के चालक दल के सदस्यों को दूसरे जहाज के चालक दल के साथ बदला जाता है और इसमें जहाजों पर साइन-ऑन करना और जहाजों से साइन-ऑफ करने की प्रक्रिया शामिल है। कोरोना महामारी के कारण समुद्री क्षेत्र सबसे अधिक प्रभावित क्षेत्रों में से एक है। इसके बावजूद , सभी भारतीय बंदरगाह काम कर रहे थे और भारत और दुनिया के लिए पूरी महामारी और सुचारू आपूर्ति श्रृंखला के मुख्य स्तंभ के रूप में आवश्यक सेवाएं प्रदान कर रहे थे। साइन ऑन और साइन-ऑफ को बंद कर देने और लॉकडाउन तथा दुनिया भर के विभिन्न देशों द्वारा जहाजों की आवाजाही पर लगाए गए प्रतिबंधों के कारण नाविकों को नुकसान उठाना पड़ा है।


    अधिक जानकारी के लिए पढ़ें-


    ढांचागत सुधार सरकार की मुख्‍य प्राथमिकता : वित्‍त मंत्री


    केन्द्रीय वित्त और कॉर्पोरेट कार्य मंत्रीश्रीमती निर्मला सीतारमण ने जोर देकर कहा है कि ढांचागत सुधार सरकार की एक मुख्‍य प्राथमिकता है जैसाकि कोविड-19 के प्रकोप के बाद घोषित उपायों और नीतियों में परिलक्षित हुआ है। वित्‍त मंत्री ने कहा कि शुरू की गई प्रत्येक नीति में एक संरचनात्मक घटक था। नतीजतन , वसूली की प्रक्रिया पर महत्वपूर्ण प्रभाव पड़ रहा है जो हम वर्तमान में देख रहे हैं। निजी निवेश चक्र के संबंध में जिसे सितंबर 2019 में कॉरपोरेट टैक्स में कटौती से प्रोत्‍साहन मिला है , हांलाकि कोविड-19 के प्रकोप के कारण निवेश नहीं हो सके। श्रीमती सीतारमण का मानना ​​है कि कोविड के बाद की दुनिया में , इन्‍हें फलना-फूलना चाहिए। "कोविड के बाद पुन: नियोजन के साथ , इन मॉडलों में अधिक से अधिक निवेश के जरिये आंकड़ों के संग्रहण पर निर्भर निर्माण मॉडलों को अपनाने पर जोर दिया जाना चाहिए। ”


    अधिक जानकारी के लिए पढ़ें-


    कोविड - 19 के कारण बढ़ती मांग को पूरा करने के लिए बंगाल केमिकल्स एंड फार्मास्युटिकल लिमिटेड ने एक दिन में फेनोल की 51,960 बोतलों के उत्पादन का रिकॉर्ड बनाया


    रसायन और उर्वरक मंत्रालय के तहत सार्वजनिक क्षेत्र के उद्यम , बंगाल केमिकल्स एंड फ़ार्मास्यूटिकल लिमिटेड (बीपीसीएल) ने कोविड-19 महामारी के कारण बढ़ती मांग को पूरा करने के लिए अपने उत्पादन की मात्रा में वृद्धि की है। कंपनी ने एक दिन में फेनोल की 51,960 बोतलों का उत्पादन करके एक नया रिकॉर्ड बनाया है। यह उपलब्धि पश्चिम बंगाल के उत्तर 24-परगना स्थित बीपीसीएल इकाई , पनिहाटी को हासिल हुई है। केंद्रीय रसायन और उर्वरक मंत्री श्री डी. वी. सदानंद गौड़ा ने कंपनी के प्रबंधन और कर्मचारियों को सर्वाधिक उत्पादन का रिकॉर्ड बनाने के लिए बधाई दी है।


    अधिक जानकारी के लिए पढ़ें -


    केंद्रीय पर्यटन मंत्री ने लॉकडाउन के बाद पहली बार खुले होटल अशोक के पहले दिन की तैयारियों की समीक्षा करने के लिए दौरा किया


    केंद्रीय पर्यटन एवं संस्कृति राज्य मंत्री , प्रहलाद सिंह पटेल ने दिल्ली आपदा प्रबंधन प्राधिकरण (डीडीएमए) द्वारा 24 अगस्त से दिल्ली में होटलों के संचालन की शुरुआत करने के लिए जारी आदेश के बाद , आईटीडीसी के होटलों की तैयारियों का जायजा लेने के लिए होटल अशोक , पर्यटन मंत्रालय के अंतर्गत आईटीडीसी द्वारा संचालित , का दौरा किया। भारत पर्यटन विकास निगम (आईटीडीसी) ने 24 अगस्त 2020 से देश की राजधानी में अपने होटलों को फिर से खोलने की घोषणा की। होटल को फिर से खोलने के संदर्भ में बात करते हुए , मंत्री ने कहा “ देश की राजधानी में पर्यटन उद्योग के दो सबसे बड़े खंडों यानी होटल और रेस्तरां का खुलना एक सकारात्मक कदम है जो घरेलू यात्रा को आगे बढ़ाएगा और इस उद्योग को बहुत राहत प्रदान करेगा। डीडीएमए का निर्णय , देश की राजधानी में पर्यटन और आतिथ्य गतिविधियों का पुनरुद्धार करने की दिशा में एक स्वागत योग्य कदम है। ” श्री पटेल ने बताया कि आईटीडीसी ने अपने सभी कर्मचारियों को कोविड-19 से संबंधित स्वास्थ्य और सुरक्षा प्रोटोकॉल के लिए उचित प्रशिक्षण प्रदान किया है और प्रत्येक प्रभाग के लिए एक विस्तृत एसओपी का निर्माण किया गया है। आईटीडीसी ने वास्तविक समय के आधार पर कोविड-19 की स्थिति पर नजर रखने और जरूरी होने पर आवश्यक कदम उठाने के लिए एक सलाहकार निकाय के रूप में एम्स के साथ एक समझौता ज्ञापन पर भी हस्ताक्षर किया है।


    अधिक जानकारी के लिए पढ़ें-


    केंद्रीय शिक्षा मंत्री ने राष्ट्रीय मुक्त विद्यालयी शिक्षा संस्थान (एनआईओएस) की विभिन्न गतिविधियों की समीक्षा की


    केंद्रीय शिक्षा मंत्री , श्री रमेश पोखरियाल ' निशंक ' ने कल नई दिल्ली में राष्ट्रीय मुक्त विद्यालयी शिक्षा संस्थान (एनआईओएस) की विभिन्न गतिविधियों की समीक्षा की। उन्होंने सुझाव दिया कि हमें एनसीईआरटी की तर्ज पर एनआईओएस का पाठ्यक्रम बनाना चाहिए जिससे कि छात्रों को विषयों की बेहतर समझ प्राप्त हो सके। श्री निशंक ने कोविड-19 संकट के दौरान एनआईओएस द्वारा किए गए कार्यों की भी समीक्षा की। एनआईओएस ने उन्हें जानकारी प्रदान की कि वे अपने छात्रों के लिए चार चैनलों का संचालन कर रहे हैं , जिनमें से दो माध्यमिक और दो उच्च माध्यमिक स्तर की शिक्षा के लिए समर्पित हैं। एनआईओएस के अधिकारियों ने उन्हें बताया कि वे अब अपने छात्रों को सप्ताहांत सहित रोजाना 6 घंटे की ताजा सामग्री प्रदान कर रहे हैं जो कि कोविड-19 संकट से पहले केवल दो घंटों का ही होता था। उन्होंने बताया कि पीएम ई-विद्या कार्यक्रम के अंतर्गत वे दीक्षा प्लेटफॉर्म पर भी इन कक्षाओं के वीडियो उपलब्ध करा रहे हैं। एनआईओएस के अधिकारियों ने यह भी बताया कि वे निकट भविष्य में माध्यमिक और उच्च माध्यमिक स्तरों पर , 6 नए पाठ्यक्रमों को शामिल करने की योजना बना रहे हैं।


    अधिक जानकारी के लिए पढ़ें-


    पत्र सूचना कार्यालय के क्षेत्रीय कार्यालयो से प्राप्त जानकारियां


    चंडीगढ़ : केंद्र शासित प्रदेश चंडीगढ़ के प्रशासक ने स्वास्थ्य सेवाओं के निदेशक कोसेरोलाजी परीक्षण के लिए सचल दल को तैयार रखने का निर्देश दिया है। इन सचलदल का इस्तेमाल स्वास्थ्य मंत्रालय के साथ विचार विमर्श के बाद लिए गएअंतिम निर्णय के अनुसार किया जाएगा।


    पंजाब : पंजाब सरकार ने बिना और हल्के लक्षण वाले ,60 वर्ष के अधिक आयु वर्षके , सहरुग्णता वाले रोगी तथा गर्भवती महिलाएं के लिए घर में एकांतवास करनेके लिए स्वास्थ्य दुरुस्ती हेतु नये दिशा-निर्देश जारी किये हैं।ऐसे सभीरोगियो को कोरोना संक्रमित होने पर नमूने एकत्र करने के समय पर अपने घर मेंएकांतवास की उपलब्धता के संबंध में दायित्व लेने का अवसर दिया जाएगा।


    हरियाणा : राज्य के स्वास्थ्य मंत्री श्री अनिल विज ने वीडियो कॉन्फ्रेंसिंग केद्वारा सिरसा और रेवाड़ी में दो आरटी-पीसीआर परीक्षण प्रयोगशाला का उद्घाटनकिया। इसके साथ ही राज्य में अब प्रयोगशाला की संख्या बढ़कर 23 हो गई है।अपर मुख्य सचिव(स्वास्थ्य) ने परीक्षण प्रयोगशाला के संबंध में जानकारीसांझा करते हुए बताया कि सरकार ने मूल बातों जैसे नजर रखना , खोजना , परीक्षणऔर उपचार पर ध्यान केंद्रित किया है।इसमे से परीक्षण बेहद आवश्यक है। इसकेसाथ ही जींद , पानीपत और यमुनानगर में भी चार ओर आरटी-पीसीआर प्रयोगशाला कीशुरुआत की जाएगी।


    केरल : केरल उच्च न्यायालय ने राज्य सरकार को पुलिस द्वारा कोविड- 19 रोगियो केजमा किए गए कॉल रिकार्ड किसी ओर उद्देश्य के लिए प्रयोग न करने का निर्देशदिया है। कोविड- 19 महामारी के खिलाफ स्वास्थ्य विभाग की नई पहल के तहतकोविड बिग्रेड का पहला दल कोसरगोड जिले के लिए आज रवाना हुआ। इस बीच राज्यमें दोपहर तक कोविड- 19 से तीन ओर लोगो की मृत्यु हुई। इसके बाद मरने वालोकी संख्या 237 हो गई है। कल कोविड- 19 के मामलो में गिरावट दर्ज की गई और 1242 नए मामले दर्ज हुए। राज्य में इस समय 20,323 रोगियो का उपचार चल रहाहै और 1,83,448 लोग विभिन्न जिलो में निगरानी मे हैं।


    तमिलनाडु : पुडुचेरी में मंगलवार सुबह 10 बजे समाप्त 24 घंटे के दौरान कोविड- 19 के अबके सबसे ज्यादा 571 मामले सामने आए। राज्य में अब सक्रिय मामले बढ़कर 3,981 हो गए हैं। पुडुचेरी में पांच ओर लोगो की कोविड- 19 से मृत्यु हुईजिसके बाद मरने वाले लोगो की संख्या बढ़कर 164 हो गई है। तमिलनाडु द्वाराई-पास समाप्त करने के लिए इच्छुक न होने के मामले में मुख्यमंत्री अंतिमनिर्णय लेंगे। तमिलनाडु में सोमवार को कोविड- 19 के 5,967 मामले सामने आए और 97 लोगो की मृत्यु हुई। चेन्नई में कोविड- 19 के 1,278 नए मामले सामने आएजबकि चार अन्य जिलो में 300 से अधिक मामले मिले।


    कर्नाटक : राज्यमे अब अतंरराज्जीय यात्रा करने वाले लोगो को अब 14 दिन के लिए घर मेंएकांतवास में नहीं रहना होगा। राज्य सरकार द्वारा सोमवार को जारी एकसंशोधित परिपत्र के अनुसार राज्य की सीमा ,, बस स्टेशन , रेलवे स्टेशन और हवाईअड्डो पर कोई स्वास्थ्य परीक्षण नहीं किया जाएगा। महामारी के कारण 24 मार्चसे बंद बेंगलुरु स्थित के आर बाजार 1 सितंबर से खुलने की संभावना है।कर्नाटक सरकार ने दिशा-निर्देश का पालन करते हुए खेल-परिसर , स्टेडियम औरसामाजिक क्लब को खोलने की अनुमति दे दी है , लेकिन शराबघर , सिनेमाघर , सार्वजनिक सभाओ और अन्य सभाओ के लिए प्रतिबंध जारी रहेंगे।


    आंध्रप्रदेश : राज्यमें कुर्नूल जिले का प्लाज्मा जमा करने में सर्वश्रेष्ठ प्रदर्शन रहा है।कुर्नूल जिले में 60 प्लाज्मा नमूने एकत्र किए गए जबकि बाकी 12 जिलो में 20 से कम नमूने जमा हुए। विशाखापट्टनम में कोरोना से स्वस्थ होने वाले लोगोकी संख्या 25 हजार से अधिक हो गई है। राज्य में कल कोविड- 19 के 8601 नएमामले सामने आए ,8741 लोगो को अस्पताल से छुट्टी दी गई और 86 लोगो की मृत्युहई। राज्य में कल तक कोविड- 19 के कुल मामले : 3,61,712, सक्रिय मामले : 89,516, अस्पताल से छुट्टी दी गई : 2,68,828, मृत्यु : 3368


    तेलंगाना : राज्यमें बीते 24 घंटो में 2579 नए मामले सामने आए ,1752 लोग स्वस्थ हुए और 9 लोगो की मृत्यु हुई। 2579 मामलो में से 295 मामले जीएचएमसी में दर्ज किए गए।कुल मामले : 1,08,670, सक्रिय मामले : 23,737, मृत्यु : 770, अस्पताल सेछुट्टी दी गई : 84,163 । राज्य में अब तक 10,21,054 स्वाब नमूनो का परीक्षणकिया जा चुका है। सोमवार रात को जारी स्वास्थ्य बुलेटिन के अनुसारतेलंगाना के सरकारी और निजी शिक्षण अस्पतालों में कोविड- 19 रोगियो के लिए 18,016 खाली बैड उपलब्ध हैं।


    असम : राज्य के स्वास्थ्य मंत्री श्री हेमंत बिस्वा सरमा ने टवीट कर बताया कि असम में कोविड- 19 के 20 लाख परीक्षण पूरे किए गए हैं।


    मणिपुर : राज्यमें 116 ओर लोग कोविड- 19 से संक्रमित पाए गए जबकि 97 लोग स्वस्थ हुए।राज्य में अब 1627 सक्रिय मामले हैं और रिकवरी दर 69 प्रतिशत है।


    मेघालय : राज्यमें कोविड- 19 के 1179 सक्रिय मामले हैं। इसमे से 459 मामले सीमा सुरक्षाबल और सशस्त्र बलो से संबंधित हैं। राज्य में अब तक 789 लोग कोविड- 19 सेस्वस्थ हो चुके हैं।


    मिजोरम : राज्यमें आज कोविड- 19 के तीन रोगियो को अस्पताल से छुट्टी दी गई। राज्य में इससमय कोविड- 19 के 953 मामले हैं जिनमें से 489 सक्रिय मामले हैं।


    नागालैंड : राज्यमें कोविड- 19 रिकवरी दर 64.51 प्रतिशत है। 23 अगस्त को एक सुरक्षा कर्मीके कोरोना संक्रमित मिलने के बाद मोकोचुनवस में नाथन छात्रावास एकांतवासकेंद्र को कंटेनमेंट क्षेत्र घोषित किया गया है।


    महाराष्ट्र : नीटऔर जेइइ परीक्षा को स्थगित करने की मांग तेजी से बढ़ने के बीच राज्य केमंत्री आदित्य ठाकरे ने अगले महीने केंद्र द्वारा परीक्षा आयोजित के फैसलेपर पुनर्विचार करने के लिए प्रधानमंत्री को पत्र लिखा है। उन्होंने सरकारको अन्य देशो के समान जनवरी से शैक्षणिक सत्र शुरु करने का सुझाव दिया।


    गुजरात : अहमदाबादरेलवे स्टेशन पर यात्रियो के सामान स्वच्छीकरण और आवरण मशीन कीसफलतापूर्वक शुरुआत की है। अहमदाबाद रेलवे खंड ने इस प्रकार की पहली मशीनकी शुरुआत कोविड महामारी के दौरान अनलॉक- 1 के बाद सुरक्षित यात्रा की बढ़तीहुई आवश्यकता को ध्यान में रखते हुए की है। राज्य में कोविड- 19 से स्वच्छहोने की दर 80 प्रतिशत है।


    मध्यप्रदेश : राज्यमें लगातार पांचवें दिन कोविड- 19 के रिकार्ड मामले सामने आए। सोमवार को 1,292 नए मामले मिले। मध्यप्रदेश में लगातार 5 वे दिन कोविड- 19 के अधिकमामले सामने आए। मध्यप्रदेश में 54 हजार से अधिक मामलो में से 40 प्रतिशतमामले अगस्त में सामने आए हैं। राज्य में अब 10,068 सक्रिय मामले हैं और 1,246 लोगो की मृत्यु हुई है। राज्य में प्रति दस लाख लोगो में से लगभग 14 हजार लोगो के परीक्षण किए गए हैं और यह दर उत्तरप्रदेश , बिहार और पश्चिमबंगाल से भी कम है।


    छत्तीसगढ़ : छत्तीसगढ़विधानसभा का मानसून सत्र कोविड- 19 के प्रसार को रोकने के लिए सभीसावधानियो और बैठने के नयी व्यवस्था के साथ आज से शुरु हुआ। विधानसभासदस्यों के लिए बैठने की व्यवस्था कोविड- 19 के सुरक्षा प्रोटकाल के अंतर्गतकी गई है। सदन की कार्यवाही में भाग लेने के दौरान दो सदस्यों के बीच कमसे कम संपर्क होने के लिए शीशे की दीवार द्वारा बंटवारा किया गया है।


    फैक्ट चैक


    ******


    एमजी / एएम / केजे / एजे

    
    
    (Release ID: 1648657) Visitor Counter : 18
    
    
      Read this release in: Punjabi , English , Urdu , Marathi , Assamese , Manipuri , Bengali , Gujarati , Tamil , Telugu , Malayalam
    
    
    

*