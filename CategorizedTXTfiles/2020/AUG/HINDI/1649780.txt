      उप राष्ट्रपति सचिवालय

      उपराष्ट्रपति ने ओणम की पूर्व संध्या पर लोगों को बधाई दी
      Posted On: 30 AUG 2020 1:17PM by PIB Delhi


    उपराष्ट्रपति श्री एम. वेंकैया नायडू ने ओणम की पूर्व संध्या पर एक संदेश के माध्यम से लोगों को बधाई दी।


    उनके संदेश का पूरा पाठ इस प्रकार है:


    मैं ओणम के इस शुभ अवसर पर हमारे देश के लोगों को हार्दिक बधाई देता हूं।


    केरल के ईमानदार , न्यायप्रिय, निष्पक्ष, दयालु और सहानुभूतिपूर्ण शासक महान राजा महाबली की स्मृति के सम्मान में ओणम का त्योहार मनाया जाता है। ओणम का दिन पारंपरिक खेलों, संगीत, नृत्य और लज्ज़तदार महाभोज 'ओणासद्या' के नाम होता है। राजा महाबली का घरों और दिलों में स्वागत करने के लिए सुंदर फूलों के कालीन बिछाए जाते हैं।


    इस ओणम में जहां हम भौतिक समृद्धि का जश्न तो मना ही रहे हैं , आइए हम खुद को ईमानदारी, अखंडता, दया, करुणा, निस्वार्थता और बलिदान के मूल्य भी याद दिलाएं जिनका अनुमोदन महान राजा महाबली भी करते थे।


    ओणम परिवार और दोस्तों के एक साथ आने और जश्न मनाने का एक अवसर है। लेकिन इस वर्ष कोविड- 19 के प्रसार के कारण हमें जिस अभूतपूर्व स्वास्थ्य आपातकाल का सामना करना पड़ा है, उसे देखते हुए मैं अपने साथी नागरिकों से आग्रह करता हूं कि वे घर पर ओणम को सादे तरीके से मनाएं और कोविड से जुड़े स्वास्थ्य और स्वच्छता प्रोटोकॉल का सख्ती से पालन करें।


    मेरी ऐसी कामना है कि ये आनंदपूर्ण त्योहार हमारे देश में शांति , समृद्धि और खुशी के एक नए युग की शुरुआत करे।


    **********


    एमजी/एएम/जीबी/डीके


    

    
    (Release ID: 1649780) Visitor Counter : 53
    
    
      Read this release in: English , Urdu , Marathi , Assamese , Manipuri , Bengali , Punjabi , Tamil , Telugu