      स्‍वास्‍थ्‍य एवं परिवार कल्‍याण मंत्रालय

      भारत में कोविड-19 बीमारी से अब तक एक दिन में सबसे अधिक 51,255 मरीज ठीक हुए
      
      कोविड-19 बीमारी से अब तक लगभग 11.5 लाख मरीज ठीक हो चुके है
      
      बीमारी से ठीक होने की दर बढ़कर 65.44%हो गई
      
      मृत्यु दर में निरंतर गिरावट जारी,2.13%पर आई

      Posted On: 02 AUG 2020 12:40PM by PIB Delhi

    भारत में पिछले 24 घंटों में कोविड-19 के 51,000 से अधिक मरीज ठीक हुए हैं। 51,225 मरीजों के ठीक होने और उन्हें अस्पातल से छुट्टी मिलने के साथ ही कोविड -19 से ठीक होने वाले लोगों की कुल संख्या बढ़कर 11,45,629 हो गई है। पिछले 24 घंटों में एक दिन के दौरान अब तक सबसे अधिक मरीजों के ठीक होने के साथ ही इस बीमारी से ठीक होने की दर अब तक की सबसे अधिक 65.44% हो गई है। इसका मतलब है कि अब कोविड-19 के अधिक से अधिक मरीज ठीक हो रहे हैं और उन्हें अस्पतालों से छुट्टी दी जा रही है।


    केंद्र और राज्य/केन्द्र शासित प्रदेश सरकारों द्वारा कोविड -19 प्रबंधन रणनीति के समन्वित कार्यान्वयन और मरीजों के उपचार में लगे सभी स्वास्थ्य और अन्य कर्मियों तथा सभी संबंधित क्षेत्रों के कोविड- 19 योद्धाओं के निस्वार्थ त्याग से इस बीमारी से ठीक होने वालों की संख्या लगातार बढ़ रही है।


    इस बीमारी से ठीक होने वाले लोगों की संख्या और इसके सक्रिय मामलों के बीच के अंतर में लगातार बढ़ोत्‍तरी देखी जा रही है। पहली बार 10 जून 2020 को इस बीमारी से ठीक होने वालों की संख्या इसके सक्रिय मामलों की संख्या से 1,573 अधिक हुई थी जो आज की तारीख में बढ़कर 5,77,899 हो गई है। भारत में अभी सक्रिय मामलों का ही वास्तविक भार है और वर्तमान में सक्रिय मामले कुल मामलों ( 5,67,730) का 32.43% हिस्सा है। सभी सक्रिय मामले अस्पतालों में और घरेलू आइसोलेशन में चिकित्सकीय देखरेख में हैं।


    प्रभावी नियंत्रण कार्यनीति , बड़े स्तर पर तेजी से परीक्षण और समग्र मानक देखभाल रूपरेखा के आधार पर मानकीकृत नैदानिक ​​प्रबंधन प्रोटोकॉल के सफल और समन्वित कार्यान्वयन के परिणामस्वरूप बीमारी से ठीक होने की रिकवरी दर में लगातार वृद्धि हुई है और मृत्यु दर (केस फेटलिटी रेट) को भी निरंतर कम किया जा रहा है। वैश्विक औसत की तुलना में भारत में मृत्यु दर (सीएफआर) सबसे कम 2.13% है।


    कोविड -19 से संबंधित तकनीकी मुद्दों , दिशा-निर्देशों एवं परामर्शों पर सभी प्रामाणिक और अद्यतन जानकारी के लिए कृपया नियमित रूप से https://www.mohfw.gov.in/ और @MoHFW_INDIA देखें।


    कोविड -19 से संबंधित तकनीकी सवाल technicalquery.covid 19 @gov.in और अन्य सवाल ncov 2019 @gov.in एवं @CovidIndiaSeva पर भेजे जा सकते हैं।


    कोविड -19 को लेकर यदि कोई सवाल हो तो स्वास्थ्य और परिवार कल्याण मंत्रालय के हेल्पलाइन नंबर: + 91-11-23978046 या 1075 ( टोल-फ्री) पर कॉल करें। राज्यों / केंद्रशासित प्रदेशों के हेल्पलाइन नंबरों की सूची भी https://www.mohfw.gov.in/pdf/coronvavirushelplinenumber.pdf पर उपलब्ध है।


    ****


    एसजी/एएम/एके/एसएस

    
    
    (Release ID: 1643032) Visitor Counter : 108
    
    
      Read this release in: English , Urdu , Marathi , Assamese , Bengali , Manipuri , Punjabi , Gujarati , Odia , Tamil , Telugu , Malayalam