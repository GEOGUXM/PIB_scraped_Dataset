      पर्यावरण, वन एवं जलवायु परिवर्तन मंत्रालय

      पर्यावरण, वन एवं जलवायु परिवर्तन मंत्रालय के सभी क्षेत्रीय कार्यालय एकीकृत किए गए
      
      19 एकीकृत क्षेत्रीय कार्यालय 1 अक्टूबर से कामकाज शुरू करेंगे

      Posted On: 18 AUG 2020 4:58PM by PIB Delhi

    पर्यावरण , वन और जलवायु परिवर्तन मंत्रालय (एमओईएफएंडसीसी ) के शासनादेशों से संबंधित नतीजों को एक संशोधित, शीघ्र और प्रभावी तरीके से प्राप्त करने के लिए और इस उद्देश्य के लिए हितधारकों तक इसकी पहुंच को और बढ़ाने , समन्वित कार्रवाई करने और उपलब्ध संसाधनों के अधिकतम उपयोग करने के लिए पर्यावरण , वन और जलवायु परिवर्तन मंत्रालय (एमओईएफएंडसीसी ) ने अपने 19 एकीकृत क्षेत्रीय कार्यालयों (आईआरओ ) की स्थापना को मंजूरी दी है। ये सभी 19 एकीकृत क्षेत्रीय कार्यालय (आईआरओ ) 1 अक्टूबर , 2020 से काम करना शुरू कर देंगे।


    आरओएचक्यू डिवीजन के 10 क्षेत्रीय कार्यालयों , भारतीय वन सर्वेक्षण (एफएसआई) के 4 क्षेत्रीय कार्यालयों , राष्ट्रीय बाघ संरक्षण प्राधिकरण (एनटीसीए) के 3 क्षेत्रीय केंद्रों , केंद्रीय चिड़ियाघर प्राधिकरण (सीजेडए) के 4 क्षेत्रीय कार्यालयों और वन्यजीव अपराध नियंत्रण ब्यूरो (डब्ल्यूसीसीबी) के 5 क्षेत्रीय कार्यालय तथा 3 उप-क्षेत्रीय कार्यालयों के मानव और अन्य संसाधनों की तैनाती के साथ एकीकृत तरीके से और उन्हें पहले से ज्यादा मजबूती के साथ एकीकृत क्षेत्रीय कार्यालय यानी आईआरओ स्थापित किए जाएंगे। इस प्रकार , प्रत्येक आईआरओ को समय सयम पर पर्यावरण , वन और जलवायु परिवर्तन मंत्रालय (एमओईएफएंडसीसी ) के मौजूदा क्षेत्रीय कार्यालय / क्षेत्रीय केंद्र, एफएसआई, एनटीसीए, सीजेडए, और डब्ल्यूसीसीबी के क्षेत्रीय केंद्र से प्रतिनिधित्व प्राप्त होगा।


    19 आईआरओ के मुख्यालय और उनके क्षेत्राधिकार निम्नानुसार होंगे:

                                                                               
क्रम संख्या  आईआरओ मुख्यालय  अधिकार क्षेत्र के तहत राज्य और केंद्र शासित प्रदेश
                                                                               
                                                                               
                                                                               
( 1 )        शिलॉन्ग         मणिपुर, मेघालय, मिज़ोरम, त्रिपुरा                 
                                                                               
                                                                               
                                                                               
( 2 )        रांची           झारखंड, बिहार                                     
                                                                               
                                                                               
                                                                               
( 3 )        भुबनेश्वर       ओडिशा                                             
                                                                               
                                                                               
                                                                               
( 4 )        बेंगलुरू        कर्नाटक, केरल, गोवा, लक्षद्वीप                    
                                                                               
                                                                               
                                                                               
( 5 )        चेन्नई          तमिलनाडु, पुदुचेरी, अंडमान एवं निकोबार प्रायद्वीप 
                                                                               
                                                                               
                                                                               
( 6 )        लखनऊ            उत्तर प्रदेश                                      
                                                                               
                                                                               
                                                                               
( 7 )        भोपाल           मध्य प्रदेश                                       
                                                                               
                                                                               
                                                                               
( 8 )        नागपुर          महाराष्ट्र                                        
                                                                               
                                                                               
                                                                               
( 9 )        चंडीगढ़         चंडीगढ़, हरियाणा, पंजाब                           
                                                                               
                                                                               
                                                                               
( 10 )       देहरादून        उत्तराखंड                                         
                                                                               
                                                                               
                                                                               
( 11 )       जयपुर           राजस्थान, दिल्ली                                  
                                                                               
                                                                               
                                                                               
( 12 )       गांधी नगर       गुजरात, दमन एवं दीउ, दादरा एवं नागर हवेली         
                                                                               
                                                                               
                                                                               
( 13 )       विजयवाड़ा       आंध्र प्रदेश                                      
                                                                               
                                                                               
                                                                               
( 14 )       रायपुर          छत्तीसगढ़                                         
                                                                               
                                                                               
                                                                               
( 15 )       हैदराबाद        तेलंगाना                                          
                                                                               
                                                                               
                                                                               
( 16 )       शिमला           हिमाचल प्रदेश                                     
                                                                               
                                                                               
                                                                               
( 17 )       कोलकाता         पश्चिम बंगाल, सिक्किम                             
                                                                               
                                                                               
                                                                               
( 18 )       गुवाहाटी        असम, नगालैंड, अरूणाचल प्रदेश                      
                                                                               
                                                                               
                                                                               
( 19 )       जम्मू           लद्दाख, जम्मू एवं कश्मीर                          
                                                                               
                                                                               

    प्रत्येक आईआरओ के प्रमुख को पर्यावरण , वन और जलवायु परिवर्तन मंत्रालय का "क्षेत्रीय अधिकारी" कहा जाएगा। उपरोक्त 19 एकीकृत क्षेत्रीय कार्यालयों (आईआरओ ) में से प्रत्येक पर्यावरण , वन और जलवायु परिवर्तन मंत्रालय के शासनादेश से संबंधित नतीजे हासिल करने के लिए एक एकीकृत क्षेत्रीय इकाई के रूप में काम करेगा।


    ***


    एमजी / एएम / एके / डीए

    
    
    (Release ID: 1646771) Visitor Counter : 60
    
    
      Read this release in: English , Urdu , Marathi , Bengali , Assamese , Punjabi , Odia , Tamil