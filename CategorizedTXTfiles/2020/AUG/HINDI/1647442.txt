      रेल मंत्रालय

      कोविड से उपजी चुनौतियों के बावजूद रेलवे ने इस वर्ष पिछले साल की तुलना में मिशन मोड पर ज्यादा माल ढुलाई की
      
      19 अगस्त, 2020 को रेलवे का कुल माल लदान पिछले वर्ष की इसी तारीख के मुकाबले अधिक होकर 3.11 मिलियन टन रहा
      
      19 अगस्त, 2020 को भारतीय रेलवे ने माल ढुलाई से 306.1 करोड़ रूपए की कमाई की जो कि पिछले साल की इसी तारीख में हुई कमाई की तुलना में 5.28 करोड़ रुपए अधिक है
      
      अगस्त, 2020 में 19अगस्त तक पिछले वर्ष की समान अवधि के मुकाबले कुल माल लदान अधिक होकर 57.47 मिलियन टन रहा
      
      अगस्त 2020 में 19 अगस्त तक भारतीय रेल ने माल ढुलाई से 5461.21 करोड़ रुपए की कमाई की जो कि पिछले वर्ष की समान अवधि में हुई कमाई की तुलना में 25.9 करोड़ रुपए अधिक है

      Posted On: 20 AUG 2020 5:50PM by PIB Delhi

    भारतीय रेल ने कोविड से उपजी चुनौतियों के बावजूद पिछले साल की तुलना में इस वर्ष मिशन मोड पर अधिक माल ढुलाई की।


    19 अगस्त, 2020 को रेलवे का कुल माल लदान 3.11 मिलियन टन था जो पिछले साल की इसी तारीख के ( 2.97 मिलियन टन) की तुलना में अधिक रहा। 19 अगस्त, 2020 को भारतीय रेलवे ने माल ढुलाई से 306.1 करोड़ रुपए की कमाई की जो कि पिछले वर्ष की इसी तारीख को हुई 300.82 करोड़ रुपए की कमाई की तुलना में 5.28 करोड़ रुपए अधिक है।


    अगस्त, 2020 में 19 अगस्त तक पिछले वर्ष की समान अवधि के 53.65 मिलियन टन के मुकाबले कुल माल लदान अधिक होकर 57.47 रहा। अगस्त, 2020 में 19 अगस्त तक भारतीय रेल ने माल ढुलाई से 5461.21 करोड़ रुपए की कमाई की जो कि पिछले वर्ष की समान अवधि में हुई 5435.31 करोड़ रुपए की कमाई की तुलना में 25.9 करोड़ रुपए अधिक है।


    देश में लॉजिस्टिक्स सेवाओं में सुधार के प्रधानमंत्री श्री नरेन्द्र मोदी के आह्वान के अनुरूप , भारतीय रेलवे ने माल परिवहन गति और मात्रा दोनों बढ़ाने में काफी प्रगति की है। भारतीय रेलवे अपनी माल ढुलाई सेवाओं को बढ़ावा देने जा रहा है ताकि व्यापारियों , कारोबारियों और आपूर्तिकर्ताओं को भारतीय रेलवे के माध्यम से माल परिवहन के लाभों के बारे में पता चल सकेगा।


    ● रेलवे से माल परिवहन के कुछ लाभ इस प्रकार हैं:


    ○ सब्सिडी मिलने के कारण माल परिवहन सस्ता होना


    ○ तेजी और कुशलता के साथ माल की आपूर्ति


    ○ बिना किसी नुकसान के सामान का गंतव्य तक सुरक्षित पहुंचाया जाना सुनिश्चित करना


    ○ पर्यावरण अनुकूल परिवहन के तरीके जिससे कार्बन उत्सर्जन घटेगा


    ○ किसानों को अतिरिक्त लाभ पहुंचाने तथा जल्दी नष्ट होने वाली उपभोग की वस्तुओं को ताजा


    रखने के लिए किसान रेलगाड़ी जैसी विशेष रेलगाडी चलाना


    ● ये पहलें उद्योग संघों के सहयोग से की जा सकती हैं।


    ● दीपावली के दौरान समय पर सामानों की आपूर्ति से थोक व्यापारी कैसे लाभान्वित हों इस


    पर ध्यान केन्द्रित करना


    ● भारतीय रेलवे सीधे संपर्क किए जाने वाले फोन नंबरों और वेबसाइट के पते को प्रचारित करेगा


    जिससे व्यापारी अपने माल भेजने के लिए इसपर रेलवे से आसानी से संपर्क कर सकें।


    ● भारतीय रेल की ओर से ऐसी घटनाओं को साझा किया जा सकता है जिससे आम आदमी को


    यह पता लग सके किस तरह से दैनिक उपयोग की वस्तुओं को आसानी से खरीद पाने के लिए


    भारतीय रेलवे की कुशल सेवाओं से लाभान्वित हो सकता है।


    भारतीय रेलवे की ओर से माल परिवहन सेवाओं के लिए की कुछ विशेष पहलें इस प्रकार हैं:


    ◆ मंडल , जोन और रेलवे बोर्ड के स्तर पर व्यवसायिक इकाइयों की स्थापना -


    ◆ मालगाड़ियों की गति दोगुनी करके 23 किमी प्रति घंटे से 46 किमी प्रति घंटे करना


    ◆ 20 जोड़ी पार्सल रेलगाड़ियों का 30 मार्च, 2020 से तय समय पर परिचालन शुरु


    ◆ बांग्लादेश को निर्यात के लिए पार्सल और कंटेनरों का 10 जुलाई 2020 से उद्घाटन


    ◆ ऑटोमोबाइल्स का बांग्लादेश के लिए निर्यात सेवाओं का 12 अगस्त 2020 से उद्घाटन


    ◆ कई स्टेशनों पर ठहराव कई वस्तुओं के परिवहन के साथ किसान रेलगाड़ी देवलाली


    (नासिक) से दानापुर(पटना) के लिए शुरू की गई - 7 से 14 अगस्त 2020 तक दो


    फेरे लगा चुकी है


    ◆ मालगाड़ी एक्सप्रेस ट्रेन - व्यापर माला एक्सप्रेस रेगाड़ियों का परिचालन


    ◆ रेल परिवहन को अधिक आकर्षक बनाने के लिए शुल्क सहित और शुल्क रहित पहल


    ◆ मिशन मोड के तहत माल शेड में सुधार - 405 की पहचान


    ◆ डाक विभाग के साथ मिलकर ग्राहकों के लिए सामान पहुंचाने की डोर-टू-डोर सेवा की


    शुरुआत


    *****


    एमजी / एएम / एमएस/डीके

    
    
    (Release ID: 1647442) Visitor Counter : 24
    
    
      Read this release in: Punjabi , English , Urdu , Odia , Tamil , Telugu