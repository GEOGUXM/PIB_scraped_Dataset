      रक्षा मंत्रालय

      दक्षिणी नौसेना कमान द्वारा चिकित्सा संबंधी निकासी
      Posted On: 06 AUG 2020 11:57AM by PIB Delhi


    दक्षिणी नौसेना कमान (एसएनसी) ने 05 अगस्त को हेलीकॉप्टर का उपयोग करते हुए कोच्चि के एक व्यापारी जहाज से चिकित्सा निकासी शुरू की थी।


    05 अगस्त 2020 को लगभग 10:30 बजे दक्षिणी नौसेना कमान (एसएनसी) को व्यापारी पोत एमवी विश्व प्रेरणा के कप्तान अमृतसर के राजपाल सिंह संधू को चोट के संबंध में एक सूचना मिली। कैप्टन के पैर में गंभीर चोट लगने की सूचना मिली थी जिन्हें कोच्चि से तत्काल मदद की जरूरत थी। आईएनएस गरुड़ से सी-किंग हेलीकॉप्टर को संक्षिप्त सूचना पर आकस्मिक निकासी (कैजइवैक)के लिए तैनात किया गया। समुद्र की विषमपरिस्थिति के कारण जहाज बहुत अधिक अस्थिर हो रहा थालेकिन जबरदस्त कौशल और पेशेवराना अंदाज़ का प्रदर्शन करने वाले हेलीकॉप्टर के पायलटों ने प्रतिकूल परिस्थितियों से उत्पन्न चुनौतियों का सफलतापूर्वक सामना किया और रोगी की सुरक्षित निकासी सुनिश्चित की।


    व्यापारी पोत के पीड़ित कैप्टन को हेलीकॉप्टर से निकासी के बाद आईएनएस गरुड़ पर लाया गया जहां से उन्हें कोविड-19 के सभी प्रोटोकॉल का पालन करने वाली चिकित्सा सहायता के लिए मेडिकल ट्रस्ट अस्पताल, कोच्चि में स्थानांतरित कर दिया गया।


    ******


    एमजी/एएम/एके/डीसी

    
    
    (Release ID: 1643829) Visitor Counter : 57
    
    
      Read this release in: English , Urdu , Marathi , Bengali , Manipuri , Punjabi , Tamil , Telugu