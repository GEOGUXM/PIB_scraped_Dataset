      स्‍वास्‍थ्‍य एवं परिवार कल्‍याण मंत्रालय

      भारत में एक ही दिन में रिकॉर्ड 8.3 लाख से अधिक लोगों का परीक्षण हुआ
      
      अब तक 2.68 करोड़ से अधिक नमूनों का परीक्षण किया गया
      
      प्रति दस लाख की आबादी पर परीक्षण (टीपीएम) 19,453 तक पहुंचा

      Posted On: 13 AUG 2020 6:13PM by PIB Delhi

    भारत में एक ही दिन में 8 लाख/दिन के परीक्षण के अहम आंकड़े को पार करते हुए पिछले 24 घंटों में रिकॉर्ड 8,30,391 नमूनों के परीक्षण किए गए हैं। ‘ टेस्ट , ट्रैक एंड ट्रीट ’ यानी परीक्षण, निगरानी और उपचार की कार्यनीति का पालन करते हुए भारत प्रति दिन 10 लाख परीक्षण कराने की क्षमता तक पहुंचने के लिए तैयार है।


    कोविड-19 के संक्रमित मामलों (पॉजिटिव केस) की शुरूआत में ही पहचान करने और ऐसे मामले में संक्रमित लोगों को आइसोलेशन में रखने के पहले महत्वपूर्ण कदम के रूप में बड़े स्तर पर परीक्षण कराने के केंद्र और राज्य / केंद्रशासित प्रदेश सरकारों के मजबूत संकल्प और दृढ़ संकल्प की वजह से भारत में तेजी से प्रति दिन किए गए परीक्षणों की संख्या में वृद्धि हुई है। जुलाई, 2020 के पहले सप्ताह में सप्ताह-वार औसत दैनिक परीक्षण लगभग 2.3 लाख से बढ़कर अगस्त के इस मौजूदा सप्ताह में 6.3 लाख से अधिक हो गया है।


    पिछले 24 घंटों में किए गए रिकॉर्ड 8 लाख से अधिक परीक्षणों के साथ आज की तारीख में अब तक कुल 2,68,45,688 लोगों के परीक्षण कराए जा चुके हैं। प्रति दस लाख की आबादी पर परीक्षण की संख्या में भी तेजी देखी गई है जो अभी 19453 तक पहुंच गई है।


    परीक्षण के मामले में इस बड़ी उपलब्धि का एक ठोस कारण देश भर में परीक्षण प्रयोगशालाओं का निरंतर होता विस्तार है। जनवरी, 2020 में केवल एक प्रयोगशाला से आज देश में सरकारी क्षेत्र की 947 और निजी क्षेत्र की 486 प्रयोगशालाओं के साथ कुल 1433 प्रयोगशालाएं कार्यरत हैं। यह केंद्र और राज्य / केंद्रशासित प्रदेश सरकारों के समन्वित प्रयासों का प्रमाण है।


    विभिन्न प्रकार की प्रयोगशालाओं में शामिल हैं:


    • वास्तविक समय आरटी पीसीआर आधारित परीक्षण प्रयोगशालाएं: 733 ( सरकारी: 434 + निजी: 299)


    • ट्रूनेट आधारित परीक्षण प्रयोगशालाएं: 583 ( सरकारी: 480 + निजी: 103)


    • सीबीएनएएटी आधारित परीक्षण प्रयोगशालाएं: 117 ( सरकारी: 33 + निजी: 84)


    कोविड -19 से संबंधित तकनीकी मुद्दों , दिशा-निर्देशों एवं परामर्शों पर सभी प्रामाणिक और अद्यतन जानकारी के लिए कृपया नियमित रूप से https://www.mohfw.gov.in/ और @MoHFW_INDIA देखें।


    कोविड -19 से संबंधित तकनीकी सवाल technicalquery.covid 19 @gov.in और अन्य सवाल ncov 2019 @gov.in एवं @CovidIndiaSeva पर भेजे जा सकते हैं।


    कोविड -19 को लेकर यदि कोई सवाल हो तो स्वास्थ्य और परिवार कल्याण मंत्रालय के हेल्पलाइन नंबर: + 91-11-23978046 या 1075 ( टोल-फ्री) पर कॉल करें। राज्यों / केंद्रशासित प्रदेशों के हेल्पलाइन नंबरों की सूची भी https://www.mohfw.gov.in/pdf/coronvavirushelplinenumber.pdf पर उपलब्ध है।


    ******


    एमजी/एएम/एके/डीके


    

    
    (Release ID: 1645575) Visitor Counter : 31
    
    
      Read this release in: English , Urdu , Marathi , Bengali , Manipuri , Punjabi , Gujarati , Tamil , Telugu , Malayalam