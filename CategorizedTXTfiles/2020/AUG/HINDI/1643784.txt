      रक्षा मंत्रालय

      डिफेंस इंस्टीट्यूट ऑफ एडवांस टेक्नोलॉजी ने स्मार्ट इंडिया हैकेथॉन -2020 में प्रथम पुरस्कार जीता
      Posted On: 06 AUG 2020 3:07PM by PIB Delhi


    रक्षा अनुसंधान और विकास विभाग , डीआरडीओ के तहत स्वायत्त संगठन , डिफेंस इंस्टीट्यूट ऑफ एडवांस टेक्नोलॉजी ( डीआईएटी ), पुणे ने स्मार्ट इंडिया हैकाथॉन ( एसआईएच ) -2020 में प्रथम पुरस्कार जीता है। कार्यक्रम के लाइव इवेंट में प्रधानमंत्री श्री नरेन्द्र मोदी ने प्रतिभागियों के साथ बातचीत की थी।


    मानव संसाधन विकास मंत्रालय और अखिल भारतीय तकनीकी शिक्षा परिषद ( एआईसीटीई ) ने संयुक्त रूप से 1- 3 अगस्त 2020 के दौरान नोएडा इंस्टीट्यूट ऑफ इंजीनियरिंग एंड टेक्नोलॉजी ( एनआईईटी ), उत्तर प्रदेश में एसआईएच -2020 का आयोजन किया था। एसआईएच -2020 36 घंटे की नॉन - स्टॉप डिजिटल उत्पाद निर्माण पर आधारित राष्ट्रीय स्तर की प्रतियोगिता थी।


    डॉ सुनीता धवले के मार्गदर्शन में डीआईएटी की छह सदस्यों की छात्र टीम " एज ऑफ अल्ट्रॉन " ने सॉफ्टवेयर की श्रेणी में मध्य प्रदेश सरकार द्वारा प्रस्तुत समस्या कथन एमएस 331 को हल करने के लिए 1 लाख रुपये का प्रथम पुरस्कार जीता। टीम ने आर्टिफिशियल इंटेलिजेंस का उपयोग करके चेहरे , अभिव्यक्ति और हावभाव पहचान के लिए " दृष्टि " शीर्षक से समाधान प्रस्तुत किया।


    रक्षा अनुसंधान विभाग के सचिव और डीआरडीओ के चेयरमैन डॉ जी सतीश रेड्डी ने लगातार दूसरी बार पुरस्कार जीतने पर डीआईएटी टीम को बधाई दी है।


    **********


    एमजी / एएम / जेके

    
    
    (Release ID: 1643784) Visitor Counter : 176
    
    
      Read this release in: English , Urdu , Marathi , Bengali , Manipuri , Odia , Tamil , Telugu