      जनजातीय कार्य मंत्रालय

      श्री अर्जुन मुंडा 17अगस्त, 2020को जनजातीय स्वास्थ्य एवं पोषण पोर्टल "स्वास्थ्य" का ई-शुभारंभ करेंगे
      Posted On: 14 AUG 2020 6:05PM by PIB Delhi


    केंद्रीय जनजातीय कार्य मंत्री, श्री अर्जुन मुंडा 17 अगस्त, 2020 (सोमवार) को यहां पर भारत की जनजातीय आबादी के स्वास्थ्य और पोषण की स्थिति के लिए वन-स्टॉप समाधान, अपनी तरह का पहला जनजातीय स्वास्थ्य एवं पोषण पोर्टल, "स्वास्थ्य" का ई-शुभारंभ करेंगे। इस अवसर पर राज्यमंत्री, श्रीमती रेणुका सिंह सरूता भी उपस्थित रहेंगी। जनजातीय कार्य मंत्रालय ने पीरामल स्वास्थ्य के सहयोग से स्थापित किए गएउत्कृष्टता केंद्र के माध्यम से इस जनजातीय स्वास्थ्य और पोषण पोर्टल 'स्वास्थ्य' को विकसित किया है, जो अनुसूचित जनजाति के लोगों के स्वास्थ्य और पोषण से संबंधित सभी प्रकार की जानकारियों को प्रदान करने वाला वन-स्टॉप समाधान है।


    'स्वस्थ्य', भारत की जनजातीय आबादी के स्वास्थ्य और पोषण से संबंधित जानकारी प्रदान करने वाला अपनी तरह का पहला व्यापक मंच है। इसमें डैशबोर्ड, ज्ञान संग्रह, पार्टनर सेगमेंट, सिकल सेल रोग (एससीडी) समर्थन कॉर्नर भी प्रदान किया गया है। डैशबोर्ड में पहचान किए गए उच्च प्राथमिकता वाले 177 जनजातीय जिलों के लिए कई माध्यमों से क्यूरेट किए गए डेटा को प्रस्तुत किया गया है। इसके अलावा, पोर्टल में जनजातीय स्वास्थ्य और पोषण से संबंधित कई स्रोतों से क्यूरेट किए गए जनजातीय समुदाय पर शोध अध्ययन, नवाचार और सर्वोत्तम अभ्यास भी शामिल किए गए हैं। इसके अलावा, पोर्टल में उपलब्ध एससीडी समर्थन कॉर्नर, सिकल सेल रोग या लक्षण वाले लोगों को खुद से पंजीकृत करवाने के लिए प्रोत्साहित करता है। यह आशा व्यक्त की गई है कि यह पोर्टल मौजूदा ज्ञान को पाटने और साक्ष्य आधारित नीति निर्माण का संचालनकरने का काम करेगा और उन कार्यों की एक विस्तृत श्रृंखला को उत्प्रेरित करेगा, जो कि भारत की जनजातीय आबादी के स्वास्थ्य और पोषण की स्थिति में अंततः समग्र रूप से सुधार करेंगें।


    इस पोर्टल को पीरामल स्वास्थ प्रबंधन एवं अनुसंधान संस्थान के सहयोग से जनजातीय कार्य मंत्रालय द्वारा स्थापित किए गए स्वास्थ्य एवं पोषण में ज्ञान प्रबंधन के लिए उत्कृष्टता केंद्र (सीओई) द्वारा प्रबंधित किया जाएगा। यह सीओई, जनजातीय स्वास्थ्य और पोषण के लिए डेटा को मजबूती प्रदान करने, साक्ष्य आधारित नीति निर्माण को सुगम बनाने, सफल मॉडलों, सर्वोत्तम प्रथाओं और अभिनव समाधानों का दस्तावेजीकरण करने, ज्ञान के आदान-प्रदान का प्रसार करने, सुविधा प्रदान करने, नेटवर्क बनाने और जनजातीय स्वास्थ्य और पोषण परिणामों में सुधार लाने के लिए हितधारकों के साथ सहयोग करने की दिशा में काम करता है।


    एमजी/एएम / एके/डीसी-

    
    
    (Release ID: 1649035) Visitor Counter : 3
    
    
      Read this release in: Punjabi , Telugu , English , Urdu , Marathi , Manipuri , Tamil