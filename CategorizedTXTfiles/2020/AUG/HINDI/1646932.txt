      स्‍वास्‍थ्‍य एवं परिवार कल्‍याण मंत्रालय

      डिजिटल इंडिया की बड़ी जीत : स्‍वास्‍थ्‍य मंत्रालय की ‘ई-संजीवनी’ टेली मेडिसिन सेवा ने दो लाख टेली-परामर्श पूरे किए
      Posted On: 19 AUG 2020 1:54PM by PIB Delhi


    स्‍वास्‍थ्‍य और परिवार कल्‍याण मंत्रालय के ‘ ई - संजीवनी ’ डिजिटल प्‍लेटफॉर्म ने दो लाख टेली-परामर्श पूरे कर लिए हैं।


    यह कीर्तिमान 9 अगस्‍त के बाद केवल 10 दिनों की छोटी अवधि में ही हासिल कर लिया गया है। 9 अगस्‍त को केंद्रीय स्‍वास्‍थ्‍य और परिवार कल्‍याण मंत्री डॉ हर्षवर्धन ने 1.5 लाख टेली-परामर्श पूरे होने के उपलक्ष्‍य में आयोजित बैठक की अध्‍यक्षता की थी। इसे प्रधानमंत्री की ‘ डिजिटल इंडिया ’ पहल के लिए एक बड़ी सफलता के रूप में देखा जा सकता है। ‘ ई - संजीवनी ’ प्‍लेटफॉर्म ने कोविड महामारी के समय अपनी उपयोगिता , स्‍वास्‍थ्‍यकर्मियों , चिकित्‍सा समुदाय और चिकित्‍सा सेवाएं चाहने वालों के लिए आसान पहुंच सिद्ध कर दी है।


    ‘ ई - संजीवनी ’ प्‍लेटफॉर्म ने दो प्रकार की टेली मेडिसिन सेवाएं अर्थात डॉक्‍टर से डॉक्‍टर (ई - संजीवनी ) और मरीज से डॉक्‍टर (ई - संजीवनी ओपीडी) टेली परामर्श को सक्षम बनाया है। ‘ ई - संजीवनी ’ को आयुष्‍मान भारत स्‍वास्‍थ्‍य एवं कल्‍याण केंद्र (एबी - एचडब्‍ल्‍यूसी) के तहत लागू किया जा रहा है। इसका उद्देश्‍य ‘ हब एंड स्‍पोक ’ मॉडल में पहचान किए गए मेडिकल कॉलेज अस्‍पतालों के साथ मिलकर सभी 1.5 लाख स्‍वास्‍थ्‍य एवं कल्‍याण केंद्रों में टेली परामर्श लागू करना है। राज्‍यों ने स्‍पोक्‍स अर्थात एसएचसी , पीएचसी और एचडब्‍ल्‍यूसी को टेली परामर्श सेवाएं उपलब्‍ध कराने के लिए मेडिकल कॉलेजों और जिला अस्‍पतालों में समर्पित केंद्रों की पहचान और स्‍थापना की है। स्‍वास्‍थ्‍य मंत्रालय ने अप्रैल , 2020 में कोविड महामारी को देखते हुए रोगी से डाक्‍टर टेली मेडिसिन को सक्षम बनाने वाली दूसरी टेलीपरामर्श सेवा ‘ ई - संजीवनी ओपीडी ’ शुरू की। यह सेवा गैर-कोविड आवश्‍यक स्‍वास्‍थ्‍य देखभाल के लिए भी लगातार प्रावधान करते हुए कोविड महामारी के प्रसार को रोकने में वरदान साबित हुई। ‘ ई - संजीवनी ’ को अभी तक 23 राज्‍यों ने लागू किया है और अन्‍य राज्‍य इसे शुरू करने की प्रक्रिया में हैं।


    इस प्‍लेटफॉर्म के माध्‍यम से दी जा रही ई-स्‍वास्‍थ्‍य सेवाओं का उपयोग करने वाले शीर्ष पांच राज्‍यों में तमिलनाडु (56 , 346) , उत्‍तर प्रदेश (33 , 325) , आंध्र प्रदेश (29 , 400) , हिमाचल प्रदेश (26 , 535) और केरल (21 , 433) शामिल हैं। आंध्र प्रदेश ने 25 , 478 टेलीपरामर्शों के साथ सबसे अधिक एचडब्‍ल्‍यूसी मेडिकल कॉलेज विचार-विमर्श किया है जबकि तमिलनाडु ने 56 , 346 परामर्श के साथ ओपीडी सेवाओं में शीर्ष स्‍थान प्राप्‍त किया है।


    *****


    एमजी/एएम/आईपीएस/एनआर

    
    
    (Release ID: 1646932) Visitor Counter : 65
    
    
      Read this release in: English , Urdu , Marathi , Bengali , Assamese , Manipuri , Punjabi , Gujarati , Odia , Tamil , Telugu