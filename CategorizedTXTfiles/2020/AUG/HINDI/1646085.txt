      युवा कार्यक्रम एवं खेल मंत्रालय

      केंद्रीय युवा कार्यक्रम एवं खेल मंत्री श्री किरेन रिजिजू ने फिट इंडिया फ्रीडम रन का आज वर्चुअल शुभारंभ किया
      
      फिट इंडिया फ्रीडम रन को देश के सभी वर्गों से व्‍यापक समर्थन मिला जो इसे एक प्रमुख फिटनेस कार्यक्रम बनाने का भरोसा देता है

      Posted On: 14 AUG 2020 7:51PM by PIB Delhi

    केंद्रीय युवा कार्यकम एवं खेल मंत्री श्री किरेन रिजिजू ने शुक्रवार को एक ऑनलाइन कार्यक्रम के माध्यम से फिट इंडिया फ्रीडम रन का शुभारंभ किया। यह देशव्‍यापी दौड़ सरकार की मेजबानी और निजी संगठनों की भागीदारी के साथ एक प्रमुख फिटनेस कार्यक्रम बनने का भरोसा देती है। देश भर में कोरोना वैश्विक महामारी के प्रकोप के मद्देनजर फिट इंडिया फ्रीडम रन को एक अनोखे तरीके से तैयार किया गया है। इसके तहत प्रतिभागी 73वें स्वतंत्रता दिवस के अवसर पर 15 अगस्त से लेकर 2 अक्टूबर को महात्मा गांधी की 151वीं जयंती के बीच अपनी सुविधानुसार कहीं से भी और किसी भी गति से (सुविधाजनक समय पर) दौड़ सकते हैं।


    इस सबसे बड़ी देशव्‍यापी दौड़ में सीमा सुरक्षा बल (बीएसएफ ), भारत तिब्बत सीमा पुलिस (आईटीबीपी ) और केंद्रीय रिजर्व पुलिस बल (सीआरपीएफ ) सहित वाईएएस सशस्त्र बल भाग लेंगे। साथ ही भारतीय रेलवे , सीबीएसई और आईसीएसई के स्‍कूल भी इसमें शामिल होंगे। फिटनेस कॉरपोरेट प्रोकैप और गोकी भी इसमें भागीदारी कर रही हैं। इसके अलावा नेहरू युवा केंद्र संगठन (एनवाईकेएस) एवं युवा कार्यक्रम विभाग की राष्ट्रीय सेवा योजना (एनएसएस) के 75 लाख स्‍वयंसेवक और देश भर में मौजूद भारतीय खेल प्राधिकरण के प्रशिक्षु भी इसमें भाग ले रहे हैं जो फिटर इंडिया के लिए दौ ड़ें गे।


    श्री किरेन रिजिजू ने देश भर के संगठनों की भागीदारी की सराहना करते हुए कहा ,' फिट इंडिया फ्रीडम रन में भाग लेने के लिए इस तरह के उत्साह को देखकर मुझे काफी प्रसन्‍नता हो रही है। यदि हम सभी कर्मचारियों , उनके परिवारों और बड़े समुदाय को इसमें भाग लेने के लिए प्रेरित कर सकते हैं तो यह स्वतंत्रता की भावना के लिए एक उचित श्रद्धांजलि होगी। प्रधानमंत्री की परिकल्‍पना यह है कि फिट इंडिया मूवमेंट लोगों का आंदोलन होना चाहिए। अब यह स्पष्ट है कि उनकी परिकल्‍पना वास्तव में वास्तविकता में बदल गई है। '


    श्री रिजिजू ने कहा ,' जैसा कि बीएसएफ के महानिदेशक ने कहा है कि बीएसएफ के जवान और सीमावर्ती क्षेत्र के लोग तड़के सुबह हाथों झंडा लिए दौड़ेंगे और आपकी देशभक्ति को इससे अधिक बढ़ावा नहीं मिल सकता। यह पूरे रास्‍ते आपको भारत के नागरिक के रूप में व्‍यापक तौर पर सोचने और कार्य करने में काफी मदद करता है। हमारी सेनाओं में काफी सुंदर संस्कृति है। अगर हमारे सीआरपीएफ , बीएसएफ और आईटीबीपी के जवान इस फ्रीडम रन का नेतृत्व करते हैं तो यह एक बड़ा अभ्यास होगा। यह फ्रीडम रन एक जश्‍न और उत्सव की तरह होगा। '


    सीआरपीएफ के शिविर में भी इसे लेकर जबरदस्‍त उत्‍साह है। सीआरपीएफ के महानिदेशक श्री आनंद प्रकाश माहेश्वरीने कहा ,' इस दौ ड़ में अपने परिवार के साथ शामिल होने वाला हरेक सीआरपीएफ जवान खुश है। इसमें 12 लाख से अधिक लोगों की भागीदारी होने की उम्मीद है। जवान अपने आसपास के समुदायों में भी इस दौ ड़ को बढ़ावा देंगे। सीआरपीएफ के जवानों ने फिट इंडिया फ्रीडम रन के दौरान कम से कम 1 करो ड़ किमी की दूरी तय करने का लक्ष्य रखा है। यह उनके साहस का परिचायक है। '


    फिट इंडिया फ्रीडम रन के महत्व के बारे में बात करते हुए भारतीय रेल बोर्ड के अध्यक्ष श्री विनोद यादव ने कहा , ' फिट इंडिया मूवमेंट ने वास्तव में हमारे कर्मचारियों को फिटनेस गतिविधियों शामिल होने के लिए प्रेरित किया है। यह दौ ड़ पूरे देश को प्रेरित करने का भरोसा देती है। '


    इस दौ ड़ में सीबीएसई और सीआईएससीई के सभी स्कूलों के छात्र , अभिभावक , शिक्षक भी भाग लेंगे। सीबीएसई के चेयरमैन मनोज आहूजा और आईसीएसई के चेयरमैन डॉ . जी. इमैनुअल ने कहा कि सीबीएसई और सीआईएससीई दोनों शिक्षा बोर्ड के तहत देश भर के सभी स्कूल इसमें भाग लेंगे।


    ***


    एमजी /एएम/एसकेसी/एसएस

    
    
    (Release ID: 1646085) Visitor Counter : 18
    
    
      Read this release in: Telugu , English , Urdu , Bengali , Punjabi , Tamil