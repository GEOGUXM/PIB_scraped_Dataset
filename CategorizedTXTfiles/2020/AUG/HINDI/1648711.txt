      स्‍वास्‍थ्‍य एवं परिवार कल्‍याण मंत्रालय

      प्रतिदिन औसतन आठ लाख से अधिक परीक्षणों के साथ भारत में तेज गति से हो रही है कोविड जांच
      
      प्रति दस लाख आबादी पर जांच की संख्‍या 27 हजार से अधिक
      
      Posted On: 26 AUG 2020 2:26PM by PIB Delhi


    कोविड संक्रमण का शुरुआती स्‍तर पर पता लगाने के लिए समय रहते की गई प्रभावी जांच ने इस महामारी से निपटने की भारत की रणनीति में अहम भूमिका निभाई है।


    ‘‘टेस्ट-ट्रैक-ट्रीट ” की केंद्र की नीति तथा राज्य/केंद्रशासित प्रदेश की सरकारों के सहयोगात्मक प्रयासों के जरिए भारत प्रतिदिन 10 लाख कोविड जांच की क्षमता प्राप्‍त करने के लिए अपने बुनियादी ढाँचे में लगातार विस्‍तार कर रहा है।


    सप्‍ताह के औसत जांच आंकड़े इस दिशा में केन्‍द्र और राज्‍यों/केन्‍द्रशासित प्रदेशों की ओर से किए जा रहे ठोस सतत प्रयासों का संकेत दे रहे हैं। देश में अबतक कुल कोविड जांच 3,76,51,512 पर पहुंच गई है जिसमें से 8,23,992 जांच पिछले 24 घंटे में की गई हैं। लगातार व्‍यापक स्‍तर पर की जा रही ऐसी जांच से शुरुआती स्‍तर पर ही संक्रमण का पता लगाने में मदद मिल रही है जिससे संक्रमित लोगों को तत्‍काल उपचार के लिए अस्‍पतालों या घरों में पृथक रखने की व्‍यवस्‍था करने में आसानी हो रही है। इससे मृत्‍यु दर को भी कम बनाए रखने में मदद मिल रही है।


    देश भर में आसानी से परीक्षण के लिए नैदानिक प्रयोगशालाओं के व्‍यापक नेटवर्क ने जांच सुविधाओं को बढ़ाने में काफी मदद की है। इससे प्रति दस लाख आबादी पर जांच की संख्‍या तेजी से बढ़ते हुए 27,284 पर पहुंच चुकी है।


    परीक्षण प्रयोगशालाओं के बढ़ते नेटवर्क ने देश भर में परीक्षण सुविधाओं को और बेहतर बनाया है। आज के समय में देश में कोविड जांच के लिए कुल 1540 प्रयोगशालाएं है जिनमें सरकारी क्षेत्र की 992 और निजी क्षेत्र की 548 प्रयोगशालाएं शामिल हैं। इनमें


    • रियल टाइम आरटी पीसीआर पदद्धति से जांच करने वाली 790 प्रयोगशलाएं हैं जिनमें


    से 460 सरकारी और 330 निजी हैं


    • ट्रुनेट नैट आधारित जांच वाली प्रयोगशलाओं की कुल संख्‍या 632 है जिनेमं से 498


    सरकारी और 134 निजी प्रयोगशालाएं हैं


    • सीबीनैट आधारित जांच वाली प्रयोगशलाओं की संख्‍या 118 है इमें से 34 सरकारी क्षेत्र


    की और 84 निजी क्षेत्र की प्रयोगशलाएं हैं


    कोविड- 19 से संबंधित तकनीकी मुद्दों , दिशा-निर्देशों एवं परामर्शों पर सभी प्रामाणिक और अद्यतन जानकारी के लिए कृपया नियमित रूप से https://www.mohfw.gov.in/ और @MoHFW_INDIA देखें।


    कोविड- 19 से संबंधित तकनीकी सवाल technicalquery.covid19@gov.in और अन्य सवाल ncov2019@gov.in एवं @CovidIndiaSeva पर भेजे जा सकते हैं।


    कोविड- 19 को लेकर यदि कोई सवाल हो तो स्वास्थ्य और परिवार कल्याण मंत्रालय के हेल्पलाइन नंबर: + 91-11-23978046 या 1075 ( टोल-फ्री) पर कॉल करें। राज्यों / केंद्रशासित प्रदेशों के हेल्पलाइन नंबरों की सूची भी https://www.mohfw.gov.in/pdf/coronvavirushelplinenumber.pdf पर उपलब्ध है।


    ****


    एमजी/एएम/एमएस/एसएस

    
    
    (Release ID: 1648711) Visitor Counter : 38
    
    
      Read this release in: English , Urdu , Marathi , Manipuri , Assamese , Bengali , Punjabi , Gujarati , Odia , Tamil , Telugu , Malayalam