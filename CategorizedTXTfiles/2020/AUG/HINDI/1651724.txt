      रक्षा मंत्रालय

      वायुसेना खेल नियंत्रण बोर्ड को ‘राष्ट्रीय खेल प्रोत्साहन पुरस्कार 2020’ प्रदान किया गया
      Posted On: 31 AUG 2020 7:24PM by PIB Delhi


    खिलाड़ियों को उनके क्षेत्र में विशिष्ट उपलब्धियां हासिल करने में अभूतपूर्व योगदान देने एवं खेलों के क्षेत्र में मज़बूत कल्याणकारी कदम कार्यान्वित करने के लिये वायुसेना खेल नियंत्रण बोर्ड को ‘राष्ट्रीय खेल प्रोत्साहन पुरस्कार 2020’ प्रदान किया गया। यह पुरस्कार विशेषकर देश में तथा ख़ास कर भारतीय वायुसेना में खेलों को प्रोत्साहन देने एवं प्रोन्नत करने में निरंतर प्रयासों के लिये प्रदान किया गया है। वायुसेना खेल नियंत्रण बोर्ड के अध्यक्ष एयर ऑफिसर इंचार्ज एडमिनिस्ट्रेशन एयर मार्शल एमएसजी मेनन ने यह पुरस्कार दिनांक 29 अगस्त 2020 को विज्ञान भवन में आयोजित एक व्यवस्थित ऑनलाइन समारोह में माननीय राष्ट्रपति महोदय से प्राप्त किया।


    वायुसेना खेल नियंत्रण बोर्ड (एएफएससीबी) भारतीय वायुसेना में एवं सेना के तीनों अंगों के बीच खेल संबंधी गतिविधियों की योजना बनाने एवं संचालन करने की प्रमुख संस्था है। भारतीय वायुसेना की टीमों का स्तर सुधारना एवं एक खिलाड़ी के तौर पर वायुसेना में अपना कैरियर आगे बढ़ाने हेतु निर्देशित करना वायुसेना खेल नियंत्रण बोर्ड (एएफएससीबी) का निरंतर प्रयास रहा है। ज़मीनी स्तर पर खेलों के उन्नयन का उद्देश्य माहौल में खेल संस्कृति को बढ़ावा देना एवं युवा वायु योद्धाओं को यह प्रेरणा देना है कि वह खेलकूद संबंधी गतिविधियों को अपने जीवन का अंग बनाएं।


    ***


    एमजी/एएम/एबी/एसएस

    
    
    (Release ID: 1651724) Visitor Counter : 6
    
    
      Read this release in: English , Urdu , Marathi , Manipuri , Punjabi