      पर्यटन मंत्रालय

      केंद्रीय पर्यटन मंत्री ने लॉकडाउन के बाद पहली बार खुले होटल अशोक के पहले दिन की तैयारियों की समीक्षा करने के लिए दौरा किया
      
      आईटीडीसी के कर्मचारियों को कोविड-19 से संबंधित स्वास्थ्य और सुरक्षा प्रोटोकॉल के बारे में उचित प्रशिक्षण प्रदान किया गया: श्री प्रहलाद सिंह पटेल

      Posted On: 25 AUG 2020 12:42PM by PIB Delhi

    केंद्रीय पर्यटन एवं संस्कृति राज्य मंत्री , प्रहलाद सिंह पटेल ने दिल्ली आपदा प्रबंधन प्राधिकरण (डीडीएमए) द्वारा 24 अगस्त से दिल्ली में होटलों के संचालन की शुरुआत करने के लिए जारी आदेश के बाद , आईटीडीसी के होटलों की तैयारियों का जायजा लेने के लिए होटल अशोक , पर्यटन मंत्रालय के अंतर्गत आईटीडीसी द्वारा संचालित , का दौरा किया। भारत पर्यटन विकास निगम (आईटीडीसी) ने 24 अगस्त 2020 से देश की राजधानी में अपने होटलों को फिर से खोलने की घोषणा की।


    होटल को फिर से खोलने के संदर्भ में बात करते हुए , मंत्री ने कहा “ देश की राजधानी में पर्यटन उद्योग के दो सबसे बड़े खंडों यानी होटल और रेस्तरां का खुलना एक सकारात्मक कदम है जो घरेलू यात्रा को आगे बढ़ाएगा और इस उद्योग को बहुत राहत प्रदान करेगा। डीडीएमए का निर्णय , देश की राजधानी में पर्यटन और आतिथ्य गतिविधियों का पुनरुद्धार करने की दिशा में एक स्वागत योग्य कदम है। ”


    आज से पर्यटन मंत्रालय के उपक्रम @ITDC_theashok होटल को खोल दिया गया,मैने वहाँ जाकर सभी प्रकार की तैयारियों को देखा और CMD सहित सभी अधिकारियों तथा कर्मचारियों को बधाई दी @PMOIndia @JPNadda @incredibleindia @MinOfCultureGoI @tourismgoi @BJP4India @BJP4MP @bjp_damoh pic.twitter.com/UDcTSxkLNE

    — Prahlad Singh Patel (@prahladspatel) August 24, 2020

    मीडिया से बातचीत करते हुए , श्री पटेल ने बताया कि आईटीडीसी ने अपने सभी कर्मचारियों को कोविड-19 से संबंधित स्वास्थ्य और सुरक्षा प्रोटोकॉल के लिए उचित प्रशिक्षण प्रदान किया है और प्रत्येक प्रभाग के लिए एक विस्तृत एसओपी का निर्माण किया गया है। आईटीडीसी ने वास्तविक समय के आधार पर कोविड - 19 की स्थिति पर नजर रखने और जरूरी होने पर आवश्यक कदम उठाने के लिए एक सलाहकार निकाय के रूप में एम्स के साथ एक समझौता ज्ञापन पर भी हस्ताक्षर किया है।


    गृह मंत्रालय ने 8 जून , 2020 से चरणबद्ध तरीके से पर्यटन क्षेत्र में होटल , रेस्तरां और आतिथ्य सेवाओं की शुरुआत करने की अनुमति प्रदान की थी। स्वास्थ्य एवं परिवार कल्याण मंत्रालय द्वारा होटल , रेस्तरां और अन्य आवासीय इकाइयों का संचालन करने के लिए एसओपी/प्रोटोकॉल जारी किया गया और बाद में पर्यटन मंत्रालय द्वारा होटल , रेस्तरां और अन्य आवासीय इकाइयों का परिचालन करने के लिए दिशानिर्देश जारी किए गए , जिन्हें पूरे देश में प्रसारित किया गया।


    ***


    एमजी / एएम / एके/एसएस

    
    
    (Release ID: 1648477) Visitor Counter : 58
    
    
      Read this release in: Punjabi , English , Urdu , Bengali , Assamese , Manipuri , Tamil , Telugu