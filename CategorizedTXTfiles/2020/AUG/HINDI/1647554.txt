      नीति आयोग

      स्टार्ट-अप परिवेश में विस्तार करने के लिए अटल इनोवेशन मिशन ने इंडिया स्वीडन हेल्थकेयर इनोवेशन सेंटर के साथ कर साझेदारी की
      Posted On: 20 AUG 2020 7:07PM by PIB Delhi


    देश में नवाचार की संस्कृति को बढ़ावा देने की एक साझा दृष्टिकोण के अनुरूपभारतीय उद्यमियों की नवोन्‍मेषी क्षमता को बढ़ावा देने और देश में एक जीवंत स्‍टार्टअप परिवेश को मजबूती देने के लिए अटल इनोवेशन मिशन ( एआईएम ), नीति आयोग और इंडिया स्वीडन हेल्थकेयर इनोवेशन सेंटर की ओर से बिजनेस स्‍वीडन ने साझेदारी की है।


    इसी क्रम में एआईएम और इंडिया स्वीडन हेल्थकेयर इनोवेशन सेंटर ने गुरुवार यानी 20 अगस्त , 2020 को एक वर्चुअल स्टेटमेंट ऑफ इंटेंट ( एसओआई ) पर हस्ताक्षर किए।


    एआईएम के तहतविभिन्न कार्यक्रम चल रहे हैं जैसे अटल न्यू इंडिया चैलेंज (एएनआईसी ), अटल इन्क्यूबेशन सेंटर ( एआईसी ), अटल कम्युनिटी इनोवेशन सेंटर (एसीआईसी ), अटल टिंकरिंग लैब ( एटीएल ) और अटल रिसर्च एंड इनोवेशन फॉर स्‍मॉल एंटरप्राइजेज (एआरआईएसई ) ।इस साझेदारी के जरिये इन कार्यक्रमों को दोनों देशों में समग्र नवाचार को बढ़ावा देने के लिए जागरूकता अभियान , विभिन्नगतिविधियों एवं कार्यक्रमों के संचालन आदि में मदद मिलेगी।


    इंडियास्वीडन हेल्थकेयर इनोवेशन सेंटर एम्स दिल्ली , एम्स जोधपुर और बिजनेस स्वीडन का एक साझा प्‍लेटफॉर्म है। इस नवाचार केंद्र का उद्देश्य खुले नवाचार का एक परिवेश तैयार करना है और इसे भारत सरकार के स्वास्थ्य एवं परिवार कल्याण मंत्रालय , भारतीय आयुर्विज्ञान अनुसंधान परिषद ( आईसीएमआर ), स्वीडन के स्वास्थ्य एवं सामाजिक मामलों के मंत्रालय और भारत में स्वीडन के दूतावास के रणनीतिक मार्गदर्शन में तैयार किया गया है। इसके पास परिवेश साझेदारों- इन्वेस्ट इंडिया , एजीएनआईआई , स्टार्टअपइंडिया और ज्ञान साझेदारों- एस्ट्राजेनेका , नैसकॉम एवं वीआईएनएनओवीए का एक मजबूत नेटवर्क है। इस नवाचार केंद्र नेभारत के स्‍वास्‍थ्‍य सेवा डिलीवरी क्षेत्र की समस्याओं को निपटाने में मदद करने के लिए हाल में अपनी पहली स्‍वास्‍थ्‍य सेवा नवाचार चुनौती शुरू की है ताकि इनोवेशन सेंटर प्लेटफॉर्म पर विभिन्‍न भागीदारों के साथ सहयोग किया जा सके। अटल इनोवेशन मिशन के साथ इस साझेदारी के जरिये इंडिया स्वीडन हेल्थकेयर इनोवेशन सेंटर के परिवेश को मजबूती मिलेगी। साथ ही नवप्रवर्तकों को व्‍यापक समाधान में तेजी लाने के लिए सभी आवश्यक सहायता प्रदान करने में आसानी होगी।


    नीति आयोग के मिशन निदेशक ( एआईएम ) श्री आर रमणन ने कहा , ' हमें गर्व है कि इंडिया स्वीडन हेल्थकेयर इनोवेशन सेंटर भारत में नवाचार एवं उद्यमिता के मौजूद परिवेश को पोषित करने के हमारे प्रयासों मेंसाझेदारी कर रहा है । साथ ही इससे स्वीडन के समकक्षों के साथ नवाचार सहयोग करने में मदद मिलेगी। इस प्रकार के तालमेल से विश्वस्तरीय भारतीय स्टार्टअप्स की जीवंत वृद्धि सुनिश्चित होगी जो वैश्विक साझेदारी और स्वीडन की कंपनियों के नेटवर्क के जरिये भारतीय और वैश्विक अवसरों का फायदा उठाने में समर्थ होंगे। '


    श्री रमणन ने कहा कि इंडिया स्वीडन हेल्थकेयर इनोवेशन सेंटर के साथ यह साझेदारी एआईएम की उन तमाम हालिया पहलों के अनुरूप है जिनके तहत अंतरराष्ट्रीय साझेदारी के जरिये देश के उद्यमशीलता एवं नवाचार नेटवर्क को बढ़ावा देने की कोशिश की गई है।उन्होंने एसओआई के बारे में और अधिक जानकारी साझा करते हुए कहा कि एआईएम इनोवेशन चैलेंजेज , इनक्यूबेशन , मेंटरशिप , वित्‍तपोषण नटवर्क तक पहुंचने , नवाचार के प्रदर्शन और कार्यक्रम आदि आयोजित करने में मदद करेगा।


    इस बीच , इंडिया स्वीडन हेल्थकेयर इनोवेशन सेंटर ने दोनों देशों के बीच नवाचार एवं उद्यमशीलता का एक स्थायी परिवेश तैयार करने की दिशा में तालमेल को बेहतर करते हुए एआईएम के लक्ष्यों को हासिल करने में मदद करने के लिए सहमति जताई है। इसके तहत इंडिया स्वीडन इनोवेशन सेंटर में स्टार्ट-अप को निर्बाध अनुभव प्रदान किया जाएगा।


    वर्चुअल एसओआई पर नीति आयोग के मिशन निदेशक ( एआईएम ) श्री आर रमणन और इंडिया स्वीडन हेल्थकेयर इनोवेशन सेंटर की ओर से भारत में स्‍वीडन के ट्रेड कमिश्नर श्री एंडर्स विकबर्ग ने हस्ताक्षर किए।


    हस्ताक्षर कार्यक्रम के दौरान अपने विचार साझा करते हुएविकबर्ग ने कहा ,' एआईएम के साथ साझेदारी करते हुए हमें अत्‍यंत प्रसन्‍नता हो रही है। एआईएम भारत में स्टार्टअप परिवेश को बढ़ावा देने में महत्वपूर्ण भूमिका निभा रहा है। एआईएम के साथ इस साझेदारी से इंडिया स्वीडन हेल्थकेयर इनोवेशन सेंटर को और मजबूती मिलेगी जिससे इंडिया स्वीडन हेल्थकेयर इनोवेशन सेंटर में स्टार्टअप को व्‍यापक और निर्बाध अनुभव प्रदान करने में मदद मिलेगी। '


    एआईएम , नीति आयोग द्वारा उठाए जा रहे इन कदमों से उम्‍मीद है कि देश में नवाचार औरस्‍टार्टअप अर्थव्‍यवस्‍था का भविष्‍य बेहतर होगा।


    ****


    एमजी/एएम/एसकेसी/एसएस

    
    
    (Release ID: 1647554) Visitor Counter : 27
    
    
      Read this release in: English , Urdu , Manipuri , Punjabi , Tamil , Telugu