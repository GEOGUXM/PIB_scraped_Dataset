      रक्षा मंत्रालय

      एनसीसी महत्‍वपूर्ण विस्‍तार के जरिये 173 सीमावर्ती एवं तटीय जिलों को कवर करने के लिए पूरी तरह तैयार
      Posted On: 16 AUG 2020 9:47AM by PIB Delhi


    रक्षा मंत्री श्री राजनाथ सिंह ने सभी सीमावर्ती और तटीय जिलों में युवाओं की आकांक्षाओं को पूरा करने के लिए एक प्रमुख विस्‍तार योजना के नेशनल कैडेट कॉर्प्‍स (एनसीसी) के प्रस्‍ताव को मंजूरी दे दी है।


    योजना के प्रस्‍ताव की घोषणा प्रधानमंत्री श्री नरेन्‍द्र मोदी द्वारा 15 अगस्‍त को स्‍वाधीनता दिवस संबोधन में की गई थी।


    173 सीमावर्ती और तटीय जिलों से कुल एक लाख कैडेटों को एनसीसी में शामिल किया जायेगा। एक तिहाई कैडेट महिला कैडेट होंगी। सीमावर्ती एवं तटीय जिलों में से 1 , 000 से अधिक विद्यालयों एवं महाविद्यालयों की पहचान की गई है जहां एनसीसी लागू किया जायेगा।


    विस्‍तार योजना के हिस्‍से के रूप में , सीमावर्ती एवं तटीय क्षेत्रों में कैडेटों को एनसीसी प्रशिक्षण प्रदान करने के लिए कुल 83 एनसीसी यूनिट्स (सेना 53, नौसेना 20, वायु सेना 10) का उन्‍नयन किया जायेगा।


    सेना सीमावर्ती क्षेत्रों में स्थित एनसीसी यूनिट्स को प्रशिक्षण एवं प्रशासनिक सहायता उपलब्‍ध करायेगी, नौसेना तटीय क्षेत्रों में एनसीसी यूनिट्स को सहायता प्रदान करेगी तथा इसी प्रकार वायु सेना एयर फोर्स स्‍टेशनों के निकट स्थित एनसीसी यूनिट्स को सहायता उपलब्‍ध करायेगी।


    यह सीमावर्ती एवं तटीय क्षेत्रों के युवाओं को न केवल सैन्‍य प्रशिक्षण तथा जीवन के अनुशासित तरीके का व्‍यवहारिक ज्ञान उपलब्‍ध करायेगा, बल्कि उन्‍हें सशस्‍त्र बलों में शामिल होने के लिए भी प्रेरित करेगा।


    एनसीसी विस्‍तार योजना का कार्यान्‍वयन राज्‍यों की साझेदारी में किया जायेगा।


    ***.


    एम जी/एएम/एसकेजे/एसएस

    
    
    (Release ID: 1646262) Visitor Counter : 79
    
    
      Read this release in: Telugu , Tamil , Malayalam , Assamese , English , Urdu , Marathi , Manipuri , Punjabi , Odia