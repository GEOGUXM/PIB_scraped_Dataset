      आवास एवं शहरी कार्य मंत्रालय

      ‘द नेक्स्ट फ्रंटियर: इंडियाज स्मार्ट सिटीज’ - एक आगामी डॉक्यूमेंट्री है जिसमें भारत के स्मार्ट सिटीज मिशन के पथप्रदर्शक सफर को पिरोया गया है
      
      नेशनल ज्योग्राफिक ने आवासन एवं शहरी कार्य मंत्रालय के सहयोग से, इस विशिष्ट फिल्म की घोषणा की, जिसका प्रीमियर 15 अगस्त, 2020 को किया जाएगा
      
      डॉक्यूमेंट्री फिल्म बताती है कि स्मार्ट सिटीज मिशन किस तरह से भविष्य के लिए अगली पीढ़ी के शहरों का निर्माण कर रहा है
      
      Posted On: 14 AUG 2020 5:21PM by PIB Delhi


    देश में प्रति मिनट ग्रामीण क्षेत्र से शहर की ओर 25 से 30 व्यक्ति पलायन करते हैं। विश्व आर्थिक मंच का अनुमान है कि 2050 तक भारत की 70 प्रतिशत आबादी शहरी हो सकती है। आज , देश परिवर्तन के शीर्ष पर बैठा हुआ है , जिसका मुख्य कारण आधुनिक जीवन शैली , प्रौद्योगिकी और सांस्कृतिक शहरी प्रवास वाली आवश्यकता है। एक राष्ट्रीय पहल जिसका उद्देश्य भारतीय शहरों को बदलना है, उसकी यात्रा पर प्रकाश डालने के लिए , नेशनल ज्योग्राफिक ने आज ' द नेक्स्ट फ्रंटियर: इंडियाज स्मार्ट सिटीज ' शीर्षक से एक डॉक्यूमेंट्री फिल्म की घोषणा की है। इस डॉक्यूमेंट्री में, चार लाइट्हाउस स्मार्ट शहरों के यात्रा वृत्तांत को, मजबूत राष्ट्र के निर्माण में अभूतपूर्व नवाचार के महत्व को प्रस्तुत किया है।


    स्वतंत्रता दिवस के अवसर पर 15 अगस्त , 2020 को शाम 6 बजे, नेशनल ज्योग्राफिक पर इस फिल्म का प्रीमियर किया जायेगा, यह फिल्म आम आदमी के जीवन में स्मार्ट सिटीज मिशन के प्रभावों को दर्शाती है , साथ ही पूरे देश को गौरवान्वित करने का वादा भी करती है। 44 मिनट की यह फिल्म, चार शहरों (सूरत , विशाखापत्तनम , पुणे और वाराणसी) पर केंद्रित होगी क्योंकि वे अनुकरणीय पहल प्रस्तुत करते हैं और विभिन्न क्षेत्रों के लिए मार्गदर्शन प्रदान करते हैं जैसे कि: आधारभूत संरचना , परिवहन , प्रौद्योगिकी , नवीकरणीय ऊर्जा , और प्राचीन विरासत का जीर्णोद्धार और संरक्षण। ये फिल्म इन चार असाधारण शहरों के संदर्भ में एक अनूठी अंतर्दृष्टि प्रदान करती है क्योंकि वे स्मार्ट तरीके से सोचकर प्रगतिशील भारत की चुनौतियों का सामना करते हैं।


    श्री दुर्गा शंकर मिश्रा (भा.प्र.से. ), सचिव , आवासन एवं शहरी कार्य मंत्रालय ने कहा कि "हमें उम्मीद है कि नेशनल ज्योग्राफिक की यह फिल्म, भारत के स्मार्ट सिटीज मिशन के संदर्भ में दुनिया की समझ को और बढ़ाती है। भारत तीव्र गति के साथ शहरीकरण के शीर्ष की ओर बढ़ रहा है और हमारे स्मार्ट शहर, भारत की शहरी यात्रा में नए विचारों और परिवर्तनकारी सोच के अग्रदूत हैं। यह फिल्म उनके काम का एक स्नैपशॉट कैप्चर करती है। ”


    फिल्म के बारे में बात करते हुए , अनुराधा अग्रवाल , प्रमुख- इन्फोटेनमेंट , इंग्लिश , और किड्स , स्टार इंडिया , ने कहा , “ हम अपनी आगामी फिल्म ‘ द नेक्स्ट फ्रंटियर: इंडियाज स्मार्ट सिटीज ’ में एक राष्ट्रीय पहल का प्रदर्शन करेंगे , जिसने चार लाइटहाउस शहरों में लोगों के जीवन को बदल कर रख दिया है। बढ़ती हुई आबादी के बावजूद , भारत विकास के इस आदर्श के केंद्र में रहा है। दर्शक इस संदर्भ में जानेंगे कि कैसे नवाचार और प्रौद्योगिकी हमारे राष्ट्र के विकास को उत्प्रेरित कर रहे हैं और भविष्य की जरूरतों को पूरा करने में महत्वपूर्ण भूमिका निभा रहे हैं। ”


    नेशनल ज्योग्राफिक की आगामी फिल्म ' द नेक्स्ट फ्रंटियर: इंडियाज स्मार्ट सिटीज ' का प्रीमियर 15 अगस्त, 2020 को शाम 6 बजे नेशनल ज्योग्राफिक पर किया जाएगा।


    एमजी / एएम / एके / एसके

    
    
    (Release ID: 1645902) Visitor Counter : 43
    
    
      Read this release in: English , Telugu , Marathi , Bengali , Punjabi , Tamil , Urdu