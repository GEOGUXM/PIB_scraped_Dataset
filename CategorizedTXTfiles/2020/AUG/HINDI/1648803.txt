      कॉरपोरेट कार्य मंत्रालय

      सीसीआई ने जे बी केमिकल्‍स के शेयर खरीदने संबंधी टाउ इन्‍वेस्‍टमेंट के प्रस्ताव को मंजूरी दी
      Posted On: 26 AUG 2020 5:59PM by PIB Delhi


    भारतीय प्रतिस्पर्धा आयोग (सीसीआई ) ने जे बी केमिकल्‍स के शेयर खरीदने संबंधी टाउ इन्‍वेस्‍टमेंट के प्रस्ताव को मंजूरी दे दी है। प्रस्तावित संयोजन में टाउ इन्वेस्टमेंट होल्डिंग्स पीटीई लिमिटेड ( टाउ इन्वेस्टमेंट ) द्वारा जे बी केमिकल्स एंड फार्मास्युटिकल्स लिमिटेड की शेयर पूंजी का 64.90% तक अधिग्रहण करने की बात कही गई है।


    टाउ इन्वेस्टमेंट सिंगापुर में गठित की गई कंपनी है। यह केकेआर एशियन फंड III एल.पी. की एक अप्रत्यक्ष पूर्ण स्वामित्व वाली सहायक कंपनी है। यह कोहलबर्ग क्रविस रॉबर्ट्स एंड कंपनी एल.पी. द्वारा प्रबंधित और/अथवा सुविचारित फंडों , वाहनों और/या निकायों की एक सहयोगी है। कोहलबर्ग क्रविस रॉबर्ट्स एंड कंपनी एल.पी. दरअसल केकेआर एंड कंपनी इंक. की एक अप्रत्यक्ष सहायक कंपनी है।


    जे बी केमिकल्स एंड फार्मास्युटिकल्स लिमिटेड एक भारतीय दवा कंपनी है , जिसका मुख्यालय महाराष्ट्र के मुंबई में है। इसके शेयर बीएसई लिमिटेड और नेशनल स्टॉक एक्सचेंज ऑफ इंडिया लिमिटेड में सूचीबद्ध हैं।


    सीसीआई का विस्तृत आदेश शीघ्र ही उपलब्‍ध कराया जाएगा।


    ***


    एमजी/एएम/आरआरएस- 6818


    

    
    (Release ID: 1648803) Visitor Counter : 30
    
    
      Read this release in: Assamese , English , Urdu , Manipuri , Punjabi , Tamil , Telugu