      युवा कार्यक्रम एवं खेल मंत्रालय

      केंद्रीय खेल मंत्री श्री किरेन रिजिजू 14 अगस्त को फिट इंडिया फ्रीडम रन का शुभारंभ करेंगे
      Posted On: 13 AUG 2020 8:02PM by PIB Delhi


    खेल मंत्रालय 15 अगस्त से 2 अक्टूबर तक सबसे बड़ी देशव्यापी दौड़ फिट इंडिया फ्रीडमरन का आयोजन करने जा रहा है जो एक अनोखी अवधारणा है। मौजूदा वैश्विक महामारी की स्थिति और सामाजिक दूरी संबंधी मानदंडों को ध्यान में रखते हुएसरकार ने इस कार्यक्रम के प्रतिभागियों को अपनी रफ्तार और सुविधा के अनुसार कभी भी और कहीं से भी दौड़ने के लिए प्रोत्साहित करने का निर्णय लिया है। साथ ही वे इस अवधि के दौरान अपनी दौड़ के दौरान कई दिन ब्रेक ले सकते हैं। ग्लोबल पोजिशनिंग सिस्टम ( जीपीएस ) वॉच के उपयोग से अथवा मैन्युअल रूप से उनके द्वारा तय किए गए कुल किलोमीटर पर नजर रखी जा सकती है।


    केंद्रीय युवा कार्यक्रम एवं खेल मंत्री श्री किरेन रिजिजू द्वारा 14 अगस्त को इस विशाल कार्यक्रम का शुभारंभ किया जाएगा। इस कार्यक्रम का उद्देश्‍य कोविड-19 संबधी सभी प्रोटोकॉल का पालन करते हुए आम जनता के बीच फिटनेस को प्रोत्साहित करना है। रिजिजू ने इस कार्यक्रम के बारे में बताते हुए कहा ,' फिट इंडिया फ्रीडम रन हमारे प्रधानमंत्री द्वारा परिकल्पित फिट इंडिया मूवमेंट को मजबूत करने और हमारे नागरिकों को जीवन में फिटनेस को शामिल करने के लिए प्रोत्‍साहित करने का प्रयास है। मौजूदा समय में यह कार्यक्रम कहीं अधिक महत्वपूर्ण है क्योंकि प्रतिरोधक क्षमता बेहतर करने के लिए तंदुरुस्‍ती जरूरी है । कोविड-19 से मुकाबला करने के लिए यह समय की मांग है। '


    इस कार्यक्रम में शामिल होने के लिए लोग अथवा संगठन फिट इंडिया की वेबसाइट पर पंजीकरण कर सकते हैं। यह कार्यक्रम 15 अगस्त को भारत के 74वें स्वतंत्रता दिवस के अवसर पर शुरू होकर 2 अक्टूबर को महात्मा गांधी की 151वीं जयंती के अवसर पर संपन्‍न होगा।


    ' फ्रीडम रन ' का उद्देश्य फिटनेस को प्रोत्साहित करना और नागरिकों को मोटापे , आलस , तनाव , चिंता एवं अन्य बीमारियों से मुक्ति दिलाने में मदद करना है। हाल के दिनों में भीफिट इंडिया ने फिटनेस के संदेश को जन-जन तक पहुंचाने के लिए फिट इंडिया प्‍लॉग रन और फिट इंडिया साइक्लोथॉन जैसे कई कार्यक्रम बड़े पैमाने पर आयोजित किए हैं।


    *******


    एमजी/एएम/एसकेसी/एसएस


    

    
    (Release ID: 1645706) Visitor Counter : 21
    
    
      Read this release in: English , Urdu , Marathi , Manipuri , Punjabi , Tamil , Telugu