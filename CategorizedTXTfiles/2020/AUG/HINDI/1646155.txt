      युवा कार्यक्रम एवं खेल मंत्रालय

      केंद्रीय युवा मामले एवं खेल मंत्री श्री किरेन रिजिजू ने प्रत्येक नागरिक के बीच फिटनेस को बढ़ावा देने के लिए फिट इंडिया यूथ क्लबों की राष्ट्र व्यापी पहल आरंभ की
      Posted On: 15 AUG 2020 4:17PM by PIB Delhi


    केंद्रीय युवा मामले एवं खेल मंत्री श्री किरेन रिजिजू ने आज देश के 73 वें स्वतंत्रता दिवस के अवसर पर एक और राष्ट्र व्यापी पहल फिट इंडिया यूथ क्लब आरंभ किया।


    प्रधानमंत्री के विज़न फिट इंडिया आंदोलन के एक हिस्से के रूप में फिट इंडिया यूथ क्लब का प्रयास देश भर में फिटनेस के महत्व के बारे में आम जागरूकता पैदा करने के लिए युवाओं की शक्ति का उपयोग करने का प्रयत्न करता है।


    फिट इंडिया यूथ क्लब अनूठे तरीके से फिटनेस और संकल्प को एक साथ जोड़ता है जिसमें स्काउट्स एवं गाइड्स , एनसीसी एवं अन्य युवा संगठनों के साथ साथ नेहरू युवा केंद्र संगठन और नेशनल सर्विस स्कीम के 75 लाख वालंटियर एक जिला इकाई के तत्वाधान में देश के प्रत्येक ब्लॉक में फिट इंडिया यूथ क्लब के रूप् में पंजीकरण करने के लिए साथ आएंगे और क्लब का प्रत्येक सदस्य समुदाय के लोगों को उनकी रोजमर्रा के रूटीन में 30 से 60 मिनट तक फिटनेस गतिविधियों से जुड़ने के लिए प्रेरित करेगा। इसके अतिरिक्त , क्लब प्रत्येक तिमाही में एक समुदाय फिटनेस प्रोग्राम आयोजित करने के लिए स्कूलों और स्थानीय निकायों को प्रोत्साहित करेगा।


    इस पहल की चर्चा करते हुए , श्री रिजिजू ने कहा कि , ‘ केवल एक फिट नागरिक ही समुचित रूप से अपने देश के प्रति योगदान दे सकता है और साथी नागरिकों को आवश्यकता के क्षणों में सहायता कर सकता है। भारत 1.3 बिलियन लोगों का देश हैं और हमारे पास पहले से ही 75 लाख वोलंटियर हैं और जल्द ही यह संख्या 1 करोड़ तक पहुंच जाएगी। मुझे भरोसा है कि ये एक करोड़ वोलंटियर नियमित रूप से फिटनेस कार्यकलाप करने के लिए देश के कोन-कोने में कम से कम 30 करोड़ भारतीयों को प्रेरित कर सकते हैं। समय बीतने के साथ वोलंटियरों की संख्या और जिन्हें फिट इंडिया आंदोलन के लिए प्रेरित किया जा सकता है , उनकी संख्या भी बढ़ जाएगी और जल्द ही हम प्रत्येक भारतीय तक पहुंचने में भी सक्षम होंगे। ‘


    फिट इंडिया यूथ क्लबों द्वारा आरंभ की जाने वाली प्रथम पहलों में एक फिट इंडिया फ्रीडम रन को लोकप्रिय बनाना है जो 15 अगस्त से 2 अक्टूबर तक चलता है और यह एक अनूठी अवधारणा है जो प्रतिभागियों को उनकी गति और उनके स्थान पर दौड़ने का और दौडने के अपने रास्तों की खुद योजना बनाने का अवसर देता है। यह दौड़ पहले ही देश भर में लोकप्रिय हो चुकी है और विख्यात एथलीटों से लेकर , कॉरपोरेट के नेता , सैनिक , स्कूली छात्र इसमें हिस्सा लेते हैं तथा सोशल मीडिया पर #Run4India एवं #NewIndiaFitIndia साथ स्वाधीनता दिवस दौड़ों की तस्वीर तथा वीडियो डालते हैं।


    ‘ फिट इंडिया आंदोलन 29 अगस्त को एक वर्ष पूरे कर लेगा। उन विभिन्न समारोहों की तरह जिन्हे पिछले वर्ष आयोजित किया गया है , फिट इंडिया फ्रीडम रन ने भी देश के प्रत्येक वर्ग को आकर्षित किया है। सीआईएसएफ , आईटीबीपी , बीएसएफ , सीबीएसई स्कूलों , सीआईसीएसई स्कूलों , हमारे अपने एनएसएस , एनवाईकेएस वोलंटियर , स्काउट्ए एवं गाईड्स जैसे विभिन्न संगठन सक्रिय हिस्सा ले रहे हैं। हमलोग मूल्यांकन करेंगे कि किस ब्लॉक , जिला एवं शहर ने दौड़ में सबसे अच्छा प्रदर्शन किया है। एक लक्ष्य निर्धारित करना और एक राष्ट्र के रूप में अपने प्रदर्शन का मूल्यांकन करना महत्वपूर्ण है। ‘


    *****


    एमजी/एएम/एसकेजे/डीके

    
    
    (Release ID: 1646155) Visitor Counter : 59
    
    
      Read this release in: English , Urdu , Marathi , Bengali , Manipuri , Punjabi , Telugu