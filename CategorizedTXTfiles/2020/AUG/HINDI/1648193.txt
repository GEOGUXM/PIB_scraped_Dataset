      निर्वाचन आयोग

      परिसीमन आयोग के नए कार्यालय पररिसर का उद्घाटन
      Posted On: 24 AUG 2020 3:20PM by PIB Delhi


    परिसीमन आयोग के नए कार्यालय परिसर का आज यहां परिसीमन आयोग की अध्‍यक्ष न्यायमूर्ति श्रीमती रंजना देसाई द्वारा उद्घाटन किया गया। इस अवसर पर मुख्‍य निर्वाचन आयुक्‍त सुनील अरोड़ा , निर्वाचन आयुक्त , श्री अशोक लवासा और आयुक्‍त श्री सुशील चंद्र ा तथा परिसीमन आयोग के कई अधिकारी भी उपस्थित थे। यह कार्यालय होटल अशोका होटल की तीसरी मंजिल पर खोला गया है। इसमें एक वीडियो कॉन्फ्रेंसिंग सुविधा के साथ एक सम्मेलन कक्ष भी है।


    परिसीमन आयोग ने मार्च 2020 से ही काम करना शुरू कर दिया था। इसकी अबतक चार औपचारिक बैठकें हो चुकी हैं। आयोग के सदस्‍यों के रूप में प्रत्‍येक राज्‍य और केन्‍द्र शासित प्रदेश को प्रतिनिधित्‍व दिया गया है। परि‍सीमन आयोग ने इन राज्‍यों और प्रदेशों में प्रशासनिक जिलों में कामकाज बंद करने की अंतिम तारीख 15 जून निर्धारित की थी। संबधित जिलों से जुड़े आंकड़े इकठ्ठा करने का काम भी पूरा हो चुका है। परिसीमन आयोग का नया कार्यालय खुल जाने से यह उम्‍मीद की जा रही है कि सदस्‍यों के साथ परिसीमन के विषय पर जल्‍द ही चर्चा शुरू की जा सकेगी और परिसीमन प्रक्रिया पर तेजी से काम हो सकेगा।


    निर्वाचन आयोग और आईटीडीसी के कई बड़े अधिकारी तथाएनबीसीसी के अध्‍यक्ष सह प्रबंध निदेशक भी इस अवसर पर उपस्थित थे।


    परिसीमन आयोग की अध्‍यक्ष न्‍यायमूर्ति रंजना देसाई 24 अगस्‍त 2020 को नई दिल्‍ली के अशोका होटल में परिसीमन आयोग के नए कार्यालय का उद्घाटन करते हुए


    मुख्‍य निर्वाचन आयुक्‍त श्री सुनील अरोड़ा परिसीमन आयोग की अध्‍यक्ष न्‍यायमूर्ति रंजना देसाई को परिसीमन आयोग के नए कार्यालय के उद्धाटन अवसर पर प्रतीक चिन्‍ह भेंट करते हुए


    परिसीमन आयोग के नए कार्यालय के उद्धाटन अवसर पर मुख्‍य निर्वाचन आयुक्‍त श्री सुनील अरोड़ा , निर्वाचन आयुक्‍त श्री अशोक लवासा, चुनाव आयुक्‍त श्री सुशील चंद्रा तथा परिसीमन आयोग और निर्वाचन आयोग के सदस्‍य


    ***


    एमजी/एएम/एमएस/एसएस

    
    
    (Release ID: 1648193) Visitor Counter : 125
    
    
      Read this release in: English , Urdu , Marathi , Manipuri , Punjabi , Tamil , Telugu