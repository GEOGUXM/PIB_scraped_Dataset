      पर्यटन मंत्रालय

      पर्यटन मंत्रालय द्वारा स्वतंत्रता दिवस के अवसर पर देखो अपना देश वेबिनार श्रृंखला के अंतर्गत पांच वेबिनारों का आयोजन किया जा रहा है
      Posted On: 07 AUG 2020 2:33PM by PIB Delhi


    यह समय किसी भी वर्ष का वह समय है जब देश के लोग भारतवर्ष को 1947 में प्राप्त हुई आजादी की पुरानी उपलब्धियों का सम्मान करने के लिए, राष्ट्रगान गुनगुनाते हुए गर्व के साथ खड़े होते हैं। देश की स्वतंत्रता के लिए संघर्ष, राष्ट्र के इतिहास में एक महत्वपूर्ण अध्याय है और अतीत की किसी भी महत्वपूर्ण घटना से ज्यादा मूल्यवान है। इस दिन यानी 15 अगस्त को, देश की राजधानी नई दिल्ली में प्रधानमंत्री द्वारा और देश के सभी राज्यों और केंद्र शासित प्रदेशों और दुनिया भर के भारत मिशनों में भारतीय तिरंगा झंडा फहराया जाता है।


    जैसा कि भारतवर्ष, 15 अगस्त , 2020 को अपने 74वें स्वतंत्रता दिवस को मनाने के लिए सुसज्जित है , पर्यटन मंत्रालय द्वारा देखो अपना देश वेबिनार श्रृंखला के अंतर्गत, राष्ट्र के सबसे महत्वपूर्ण दिन को मनाने और सम्मानित करने के लिए, पांच वेबिनारों का आयोजन किया जा रहा है। ये वेबिनार, सामूहिक रूप से स्वतंत्रता आंदोलन में शामिल विषयों , इसके लिए महत्वपूर्ण स्थानों और ऐसे अग्रदूतों से संबंधित है, जिन्होंने देश की स्वतंत्रता सुरक्षित करने में उल्लेखनीय योगदान दिया था।


    वेबिनार का विवरण इस प्रकार हैं:


    • 8 अगस्त 2020 ( शनिवार) को थीम है ‘1857 के संस्मरण: स्वतंत्रता के लिए प्रस्तावना ’ , सुश्री निधि बंसल , सीईओ , इंडिया सिटी वॉक्स एंड इंडिया विद लोकल्स और डॉ. सौमी रॉय , परिचालन प्रमुख , आईडब्ल्यूएल एवं आईएचडब्ल्यू द्वारा प्रस्तुति। प्रतिभागी वेबिनार के लिए https:/ /bit.ly/Memoirsof1857 पर पंजीकरण करा सकते हैं।


    • 10 अगस्त 2020 ( सोमवार) को थीम है ‘ सेलुलर जेल: पत्र , संस्मरण और यादें ’ , सुश्री निधि बंसल , सीईओ , इंडिया सिटी वॉक्स एंड इंडिया विद लोकल्स , डॉ. सौमी रॉय , परिचालन प्रमुख , आईडब्ल्यूएल एवं आईएचडब्ल्यू और सुश्री सोम्रिता सेनगुप्ता , सिटी एक्सप्लोरर , इंडिया सिटी वॉक्स द्वारा प्रस्तुति।


    • 12 अगस्त 2020 ( बुधवार) को थीम है ‘ भारत के स्वतंत्रता संग्राम की कम ज्ञात कहानियां ’ , स्टोरीट्रेल्स की श्रीमती अकिला रमन और सुश्री नयनतारा नायर द्वारा प्रस्तुति।


    • 14 अगस्त 2020 ( शुक्रवार) को थीम है ‘ जलियांवाला बाग: स्वतंत्रता संग्राम में एक महत्वपूर्ण मोड़ , सुश्री किश्वर देसाई , अध्यक्ष , द पार्टिशन म्यूजियम , अमृतसर द्वारा प्रस्तुति।


    • 15 अगस्त 2020 ( शनिवार) को ' थीम है ‘ सरदार वल्लभभाई पटेल- संयुक्त भारत के वास्तुकार ’, श्री संजय जोशी , अतिरिक्त कलेक्टर एवं मुख्य प्रबंधक , स्टैच्यू ऑफ यूनिटी , गुजरात सरकार द्वारा प्रस्तुति।


    • सभी सत्र सुबह 11:00 बजे से दोपहर 12:00 बजे तक जारी रहेंगे।


    सोशल डिस्टेंसिंग और लॉकडाउन के दिशा-निर्देशों का पालन करने की कोशिश करते हुए पर्यटन मंत्रालय इस महत्वपूर्ण कार्यक्रम के लिए आभासी माध्यम का उपयोग कर रहा है जहां राष्ट्रीय ई-गवर्नेंस विभाग की वेब आधारित कॉन्फ्रेसिंग साइट द्वारा हर किसी के पास इस बैठक (मीटिंग) में शामिल होने का विकल्प है। पंजीकरण के लिए विवरण incredibleindia.org, tourism.gov.in वेबसाइट और आतुल्य भारत के सोशल मीडिया हैंडल पर उपलब्ध हैं।


    एमजी / एएम / एके / आरआरएस / एसके

    
    
    (Release ID: 1644140) Visitor Counter : 81
    
    
      Read this release in: English , Telugu , Urdu , Marathi , Bengali , Manipuri , Punjabi , Tamil