      स्‍वास्‍थ्‍य एवं परिवार कल्‍याण मंत्रालय

      भारत ने पिछले 24 घंटों में 6,64,949 परीक्षणों का नया रिकॉर्ड बनाया
      
      लगातार तीसरे दिन 6 लाख से अधिक परीक्षण किए गए
      
      प्रति दस लाख (टीपीएम) पर 16,000 से अधिक परीक्षण किए जा रहे हैं

      Posted On: 06 AUG 2020 7:40PM by PIB Delhi

    “ टेस्ट , ट्रैक और ट्रीट ” रणनीति पर ध्यान केंद्रित करते हुए , देश में लगातार तीसरे दिन 6 लाख से अधिक कोविड-19 नमूनों का परीक्षण जारी है। प्रति दिन किए गए परीक्षणों की संख्या में तेजी से वृद्धि करने के संकल्प के परिणामस्वरूप , पिछले 24 घंटों में 6 लाख 64 हजार 9 सौ 49 परीक्षणों के साथ 10 लाख प्रतिदिन परीक्षण करने की क्षमता की ओर हम सफलतापूर्वक बढ़ रहे हैं।


    आज की तारीख में अब तक कुल संचयी परीक्षण का आंकड़ा 2 करोड़ 21 लाख 49 हजार 3 सौ 51 (2 , 21 , 49 , 351) पहुंच गया है। प्रति दस लाख पर 16 हजार 50 लोगों का परीक्षम कीया जा रहा है। इस केवल आक्रामक परीक्षण से ही संक्रमित मरीजों की पहचान की जा सकती है , उनके संपर्कों को पता लगाकर ही अलग किया जाता है और साथ ही शीघ्र उपचार भी सुनिश्चित किया जा सकता है।


    “ टेस्ट , ट्रैक और ट्रीट ” रणनीति के सफल कार्यान्वयन के लिए एक महत्वपूर्ण घटक के रूप में देश भर में नैदानिक प्रयोगशालाओं का लगातार विस्तार तेजी से किया जा रहा है। आज की तारीख मेंकुल 1370 प्रयोगशालाओं में परीक्षण किए जारहे हैं ; जिनमें 921 सरकारी और 449 निजी प्रयोगशालाएं शामिल हैं। इसमें हैं:


    वास्तविक समय पर आधारित आरटी पीसीआर परीक्षण प्रयोगशालाएं: 698 (सरकारी: 422 + निजी: 276)


    ट्रूनैट आधारित परीक्षण प्रयोगशालाएं: 563 (सरकारी: 467 + निजी: 96)


    सीबीनैटआधारित परीक्षण प्रयोगशालाएं: 109 (सरकारी: 32 + निजी: 77)


    कोविड-19 संबंधित तकनीकी मुद्दों, दिशानिर्देशों और परामर्शों पर सभी प्रामाणिक और अद्यतन जानकारी के लिएनियमित रूप से देखें: https://www.mohfw.gov.in/ और @MoHFW_INDIA


    कोविड-19 से संबंधित सभी तकनीकी प्रश्न ncov 2019 @gov.in और @CovidIndiaSeva पर तथा अन्य प्रश्नों के लिए technquery.covid 19 @gov.in इस पते पर ईमेल द्वारा जानकारी ली जा सकती है।


    कोविड-19 से संबंधित किसी भी प्रश्न के उत्तर के लिए स्वास्थ्य और परिवार कल्याण मंत्रालय के हेल्पलाइन नंबर: + 91-11-23978046 या 1075 (टोल-फ्री) पर संपर्क करें। कोविड-19 पर राज्यों/केंद्रशासित प्रदेशों के हेल्पलाइन नंबरों की सूची


    https://www.mohfw.gov.in/pdf/coronvavirushelplinenumber.pdf


    पर भी उपलब्ध है।


    ***


    एमजी/एएम/पीकेपी –


    

    
    (Release ID: 1644045) Visitor Counter : 32
    
    
      Read this release in: English , Urdu , Marathi , Manipuri , Gujarati , Tamil , Telugu , Malayalam