      रसायन एवं उर्वरक मंत्रालय

      उर्वरक और रसायन ट्रावणकोर लिमिटेड (फैक्ट) पोटाश म्‍यूरिएट की दूसरी आयातित खेप (27000 मीट्रिक टन) खरीफ सीजन के लिए तूतीकोरिन बंदरगाह पहुंची
      
      कंपनी सीजन के दौरान किसानों की मांग को पूरा करने के लिए कदम उठा रही है

      Posted On: 22 AUG 2020 5:15PM by PIB Delhi

    केन्द्रीय रसायन और उर्वरक मंत्रालय के अंतर्गत सार्वजनिक क्षेत्र के उपक्रम, उर्वरक और रसायन ट्रावणकोर लिमिटेड (फैक्‍ट) ने चालू वित्त वर्ष के पहले पांच महीनों के दौरान उत्पादन और विपणन के मोर्चे पर उत्साहवर्धक प्रदर्शन किया है। एफएसीटी की खरीफ सीजन के लिए पोटाश म्‍यूरिएट (एमओपी) की दूसरी खेप (27000 मीट्रिक टन) कल तूतीकोरिन बंदरगाह पहुंची और पोर्ट से माल उतारने का काम प्रगति पर है।


    फैक्‍ट के प्रमुख उत्पाद फैक्टमफोस (एनपी 20:20:013) के साथ एमओपीएक उर्वरक मिश्रण है जिसे दक्षिण भारत के किसान पसंद करते हैं। इससे पहले कंपनी ने जून-जुलाई के दौरान एमओपी की पहली खेप और एक एनपीके मिश्रित पार्सल का आयात किया था।


    समझा जाता है कि कंपनी कोविड महामारी के खिलाफ पर्याप्त सुरक्षा उपाय करते हुए अपना संचालन सबसे अनुकूल विधि से कर रही है। कृषि को प्रोत्साहित करने वाले अच्छे मानसून के साथ,सीजन के दौरान कंपनी किसानों की मांग को पूरा करने के लिए कदम उठा रही है।


    ****


    एमजी/एएम/केपी/डीके

    
    
    (Release ID: 1647929) Visitor Counter : 40
    
    
      Read this release in: English , Urdu , Manipuri , Punjabi , Tamil , Telugu , Malayalam