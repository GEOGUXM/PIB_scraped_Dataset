      रेल मंत्रालय

      दिल्ली के आसपास के क्षेत्रों में रेल बुनियादी ढ़ांचे बेहतर कर रहा रेलवे, शहरों में भीड़भाड़ को कम करने में मिलेगी मदद
      
      रोहतक शहर में मौजूदा रोहतक-गोहाना रेल लाइन को एलिवेटेड ट्रैक में बदला
      
      फोर लेवल क्रॉसिंग खत्म

      Posted On: 21 AUG 2020 7:36PM by PIB Delhi

    रेलवे के बुनियादी ढ़ांचे को बेहतर करने और शहरों में भीड़भाड़ को कम करने में मदद करने के लिहाज से भारतीय रेल देश भर में कई कदम उठा रहा है।


    इसी क्रम में उत्तर रेलवे ने मौजूदा रोहतक-गोहाना रेलवे लाइन को 4.8 किमी लंबे एलिवेटेड ट्रैक में बदल दिया है। उस लाइन पर काम लगभग पूरा हो चुका है और अगले तीन महीनों में उसे चालू कर दिया जाएगा।


    रोहतक-गोहाना रेलवे लाइन शहर के बिल्कुल मध्य से गुजरती है। शहर की सीमा के भीतर इस लाइन पर चार स्तरीय क्रॉसिंग भी है। इससे शहर में यातायात के लिए काफी भीड़भाड़ हो जाती है क्योंकि लेवल क्रॉसिंग गेट अक्सर बंद रहते हैं। इससे रेल यातायात की गति भी प्रभावित होती थी। साथ ही सुरक्षा संबंधी खतरे एवं गाड़ियों की गति के प्रभावित होने के अलावा इससे सड़क पर आनेजाने वालों को भी काफी असुविधा हो रही थी।


    अब ट्रैक को ऊंचा कर दिया गया है जिससे लेवल क्रॉसिंग खत्म हो गई है। यह रोहतक के लोगों के लिए एक बड़ी राहत होगी। इस लाइन के चालू होने से रेलवे को भी इस महत्वपूर्ण मार्ग पर ट्रेनों का निर्बाध परिचालन सुनिश्चित करने में मदद मिलेगी। साथ ही इस सेक्शन में ट्रेनों की गति भी बढ़ाई जाएगी।


    रेलवे और हरियाणा सरकार ने साथ मिलकर इस परियोजना पर काम किया है। इस पर कुल मिलाकर 315 करोड़ खर्च किए गए हैं जिसमें राज्य का योगदान 225 करोड़ रुपये है। इसके साथ ही रोहतक के लोगों की एक लंबी मांग को रेलवे द्वारा पूरा कर दिया गया है।


    *****


    एमजी/एएम/एसकेसी/एसएस

    
    
    (Release ID: 1647834) Visitor Counter : 18
    
    
      Read this release in: English , Urdu , Manipuri , Punjabi , Tamil , Telugu