      स्‍वास्‍थ्‍य एवं परिवार कल्‍याण मंत्रालय

      कोरोना संक्रमण के परीक्षण में अभूतपूर्व बढ़त, भारत 4 करोड़ परीक्षणों के नए शिखर के पार
      
      लगातार तीसरे दिन 9 लाख से अधिक परीक्षण किए गए
      
      Posted On: 29 AUG 2020 12:29PM by PIB Delhi


    जनवरी 2020 से कोविड-19 से निपटने के जद्दोजहद में भारत ने एक और शिखर पार कर लिया है। अब तक किए गए कुल परीक्षणों की संख्या में एक अभूतपूर्व उछाल देखी गई है और आज यह 4 करोड़ के आंकड़े को पार कर गई है।


    केंद्र की अगुवाई में और राज्य/केंद्र शासित प्रदेश सरकारों द्वारा कार्यान्वित किए गए केंद्रित, अनवरत और समन्वित प्रयासों की बदौलत भारत ने कुल 4,04,06,609 लोगों के परीक्षण कर एक नया मील का पत्थर स्थापित किया है। भारत ने जनवरी 2020 में पुणे की प्रयोगशाला में कोरोना संक्रमण का सिर्फ एक परीक्षण करने से लेकर 4 करोड़ से अधिक परीक्षण का एक लंबा सफर तय किया है।


    एक ही दिन में किए जा रहे परीक्षणों की संख्या में भी उतार-चढ़ाव देखी गई है। भारत ने पहले से ही प्रति दिन 10 लाख परीक्षणों की परीक्षण क्षमता हासिल कर ली है। पिछले 24 घंटों में 9,28,761 परीक्षण किए गए हैं।


    भारत में प्रति दस लाख की आबादी पर परीक्षण (टीपीएम) बढ़कर 29,280 हो गई है। जैसा कि अधिक परीक्षण कराने वाले कई राज्यों/केंद्र शासित प्रदेशों में देखा गया है, अधिक संख्या में परीक्षण के साथ ही धीरे-धीरे कोरोना संक्रमण की दर (पॉजिटिविटी रेट) कम हो जाएगी। राष्ट्रीय संक्रमण दर अभी कम यानी 8.57% बनी हुई है और यह लगातार गिर रही है।


    भारत टेस्ट, ट्रैक, ट्रीट यानी परीक्षण, निगरानी और उपचार की रणनीतिक दृष्टिकोण का पालन कर रहा है जिससे कोविड संक्रमण को लेकर प्रतिक्रिया और उपचार का प्रारंभिक और महत्वपूर्ण स्तंभ तैयार होता है। यह केवल व्यापक स्तर पर तेजी से कराए जा रहे परीक्षण से ही संभव होता है कि प्रारंभिक अवस्था में ही संक्रमित मामलों की पहचान हो जाती है,उनके करीबी संपर्क में आए लोगों का तुरंत पता लगाया जा सकता है तथा उन्हें पृथकवास में रखा जा सकता है। इससे घरों में पृथकवास पर रखे गए मरीजों और अस्पताल में भर्ती लोगों का समय पर और प्रभावी उपचार सुनिश्चित किया जा सकता है।


    देश भर में कई नीतिगत उपायों के माध्यम से आसानी से परीक्षण के लिए विस्तारित नैदानिक प्रयोगशाला नेटवर्क और सुविधा की वजह से राष्ट्रीय परीक्षण दरों में इस वृद्धि को बढ़ावा मिला है। पूरे देश में अब 1576 प्रयोगशालाएं हैं। सरकारी क्षेत्र में 1002प्रयोगशालाएं और निजी क्षेत्र में 574प्रयोगशालाएं हैं। इसमें शामिल है:


    • वास्तविक समय आरटी पीसीआर आधारित परीक्षण प्रयोगशालाएं: 806 (सरकारी: 462 + निजी: 344)


    • ट्रूनेट आधारित परीक्षण प्रयोगशालाएं: 650 (सरकारी: 506 + निजी: 144)


    • सीबीएनएएटी आधारित परीक्षण प्रयोगशालाएं: 120 (सरकारी: 34 + निजी: 86)


    कोविड-19 से संबंधित तकनीकी मुद्दों, दिशा-निर्देशों एवं परामर्शों पर सभी प्रामाणिक और अद्यतन जानकारी के लिए कृपया नियमित रूप से https://www.mohfw.gov.in/ और @MoHFW_INDIA देखें।


    कोविड-19 से संबंधित तकनीकी सवाल technicalquery.covid19@gov.in और अन्य सवाल ncov2019@gov.in एवं @CovidIndiaSeva पर भेजे जा सकते हैं।


    कोविड-19 को लेकर यदि कोई सवाल हो तो स्वास्थ्य और परिवार कल्याण मंत्रालय के हेल्पलाइन नंबर: + 91-11-23978046या 1075 (टोल-फ्री) पर कॉल करें। राज्यों / केंद्रशासित प्रदेशों के हेल्पलाइन नंबरों की सूची भी https://www.mohfw.gov.in/pdf/coronvavirushelplinenumber.pdf पर उपलब्ध है।


    ***


    एमजी/एएम/एके / एसएस


    

    
    (Release ID: 1649476) Visitor Counter : 31
    
    
      Read this release in: English , Urdu , Marathi , Bengali , Assamese , Manipuri , Punjabi , Gujarati , Odia , Tamil , Telugu , Malayalam