      स्‍वास्‍थ्‍य एवं परिवार कल्‍याण मंत्रालय

      भारत में लगातार चौथे दिन पिछले 24 घंटों में 6 लाख से अधिक नमूनों का परीक्षण किया गया
      
      अब तक 2.27 करोड़ से अधिक नमूनों का परीक्षण किया जा चुका है
      
      प्रति दस लाख की आबादी पर परीक्षण (टीपीएम) में वृद्धि जारी, आज दस लाख की आबादी पर 16513 नमूनों के परीक्षण हुए

      Posted On: 07 AUG 2020 7:05PM by PIB Delhi

    केंद्र और राज्य / केंद्रशासित प्रदेश सरकारों के सही तालमेल और समन्वित प्रयासों से भारत में आज लगातार चौथे दिन भी हर रोज 6 लाख से अधिक कोविड-19 के नमूनों के परीक्षण का ट्रैक रिकॉर्ड जारी रहा। देश भर में विस्तारित डायग्नोस्टिक लैब नेटवर्क और आसान परीक्षण सुविधा से कोविड-19 के नमूनों के परीक्षण ने गति पकड़ी है और पिछले 24 घंटों में 6,39,042 परीक्षणकिए गए हैं। इसके साथ ही भारत में अब तक कुल 2,27,88,393 परीक्षण किए जा चुके हैं। प्रति दस लाख की आबादी पर परीक्षण (टीपीएम) में भी वृद्धि हुई है और यह आज 16513 पर पहुंच गया है।


    दैनिक परीक्षणों में 7 दिन का औसत परीक्षण 14 जुलाई, 2020 को लगभग 2.69 लाख से 6 अगस्त, 2020 तक बढ़कर लगभग 5.66 लाख हो गई है।


    14 जुलाई,2020 को कुल परीक्षण 1.2 करोड़से बढ़कर 6 अगस्त,2020 को कुल2.2 करोड़ परीक्षण हो गया है। इसी अवधि में कोविड-19 की पॉजिटिविटी रेट 7.5 प्रतिशत से बढ़कर 8.87 प्रतिशत हो गई है। हालांकि अधिक संख्या में परीक्षण होने से शुरू में कोविड-19 की पॉजिटिविटी रेट जरूर बढ़ेगा,लेकिन जैसा कि दिल्ली में हुआ बाद में जब जल्द आइसोलेशन, निगरानी और समय पर नैदानिक ​​प्रबंधन जैसे अन्य उपाय भी साथ-साथ किए जाएंगे तो यह आखिरकार कम होगा।


    श्रेणीबद्ध और धीरे-धीरे विकसित होने वाली प्रतिक्रिया के परिणामस्वरूप अब एक परीक्षण रणनीति बन गई है जिससे देश में परीक्षण नेटवर्क का दायरा लगातार बढ़ा है। इस रणनीति को बनाए रखने के लिएदेश में परीक्षण प्रयोगशाला नेटवर्क को लगातार मजबूत किया जा रहा है। आज देश में 1383 प्रयोगशालाएं कार्यरत हैं जिनमें सरकारी क्षेत्र की931प्रयोगशालाएं और 452 निजी प्रयोगशालाएं हैं। इसमें शामिल है:


    • वास्तविक समय आरटी पीसीआर आधारित परीक्षण प्रयोगशालाएं: 701 (सरकारी: 423 + निजी: 278)


    • ट्रूनेट आधारित परीक्षण प्रयोगशाला: 573 (सरकारी: 476 + निजी: 97)


    • सीबीएनएएटी आधारित परीक्षण प्रयोगशालाएं: 109 (सरकारी: 32 + निजी: 77)


    कोविड-19 से संबंधित तकनीकी मुद्दों, दिशा-निर्देशों एवं परामर्शों पर सभी प्रामाणिक और अद्यतन जानकारी के लिए कृपया नियमित रूप से https://www.mohfw.gov.in/ और @MoHFW_INDIA देखें।


    कोविड-19 से संबंधित तकनीकी सवाल technicalquery.covid19@gov.in और अन्य सवाल ncov2019@gov.in एवं @CovidIndiaSeva पर भेजे जा सकते हैं।


    कोविड-19 को लेकर यदि कोई सवाल हो तो स्वास्थ्य और परिवार कल्याण मंत्रालय के हेल्पलाइन नंबर: + 91-11-23978046 या 1075 (टोल-फ्री) पर कॉल करें। राज्यों / केंद्रशासित प्रदेशों के हेल्पलाइन नंबरों की सूची भी https://www.mohfw.gov.in/pdf/coronvavirushelplinenumber.pdf पर उपलब्ध है।


    ***


    एमजी/एएम/एके/डीसी

    
    
    (Release ID: 1644242) Visitor Counter : 53
    
    
      Read this release in: English , Marathi , Manipuri , Bengali , Punjabi , Gujarati , Tamil , Telugu