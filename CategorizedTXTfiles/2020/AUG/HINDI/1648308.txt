      रक्षा मंत्रालय

      आईएएफ मोबाइल एप्लिकेशन ‘माय आईएएफ’ का शुभारम्भ
      Posted On: 24 AUG 2020 6:48PM by PIB Delhi


    वायु सेना प्रमुख एयर चीफ मार्शल राकेश कुमार सिंह भदौरिया ने डिजिटल इंडिया पहल के एक हिस्से के रूप में 24 अगस्त, 2020 को वायु सेना मुख्यालय ‘ वायु भवन ’ में एक मोबाइल एप्लीकेशन ‘ माय आईएएफ ’ का शुभारम्भ किया। सेंटर फॉर डेवलपमेंट ऑफ एडवांस कंप्यूटिंग (सी - डीएसी ) के सहयोग से विकसित किया गया यह मोबाइल एप्लीकेशन भारतीय वायु सेना (आईएएफ ) में शामिल होने के इच्छुक लोगों के लिए कैरियर संबंधी जानकारी और विवरण प्रदान करेगा।


    ऐप का उपयोगकर्ता के अनुकूल प्रारूप आईएएफ में अधिकारियों और एयरमैन दोनों के लिए चयन प्रक्रिया , प्रशिक्षण पाठ्यक्रम , वेतन और भत्तों आदि के विवरण के साथ उपयोगकर्ताओं के लिए एकल डिजिटल प्लेटफॉर्म के रूप में कार्य करता है। यह एप्लिकेशन एंड्रॉइड फोन के लिए गूगल प्ले स्टोर में उपलब्ध है। यह आईएएफ सोशल मीडिया प्लेटफॉर्म और गेम से जुड़ा है। यह भारतीय वायु सेना (आईएएफ) के इतिहास और इसकी वीरता की कहानियों की झलक भी प्रदान करेगा।


    ***


    एमजी/एएम/एके/डीके


    

    
    (Release ID: 1648308) Visitor Counter : 96
    
    
      Read this release in: Tamil , English , Urdu , Marathi , Manipuri , Bengali , Punjabi , Telugu