      PIB Headquarters

      कोविड-19 पर पीआईबी का दैनिक बुलेटिन
      Posted On: 06 AUG 2020 6:25PM by PIB Delhi


    ( पिछले 24 घंटे में जारी कोविड -19 से संबंधित प्रेस विज्ञप्तियां , पीआईबी के क्षेत्रीय कार्यालयों से मिली जानकारियां और पीआईबी द्वारा जांचे गए तथ्य शामिल हैं )

      * भारत में कोविड -19 से स्वस्थ्य होने की दर बढ़कर 67.62 फीसदी हुई , अभी तक 13.2 लाख मरीज स्वस्थ हुए।
      * कोविड -19 मरीजों की रिकवरी दर बढ़कर 67.62 फीसदी की नई ऊंचाई पर पहुंची
      * कोविड से मौतों की दर ( सीएफआर ) में निरंतर कमी , यह अब और सुधर कर 2.07% हो गई है
      * केंद्र सरकार ने राज्यों / केंद्र शासित प्रदेशों को कोविड -19 वित्तीय पैकेज की दूसरी किश्त के रूप में 890.32 करोड़ रुपये जारी किए
      * भारतीय रिजर्व बैंक ने बढ़ते कोविड -19 संक्रमण के मद्देनजर धन के प्रवाह में सुधार और वित्तीय प्रणाली को और अधिक सहायता प्रदान करने के लिए अतिरिक्त विकासात्मक और विनियामक नीति उपायों के एक समूह की घोषणा की है।

    भारत में ‘ कोविड -19 रिकवरी दर ’ बढ़कर 67.62% की नई ऊंचाई पर पहुंची , स्‍वस्‍थ मरीजों की कुल संख्‍या अब 13.2 लाख से भी ज्‍यादा ; कोविड से मौतों की दर में निरंतर कमी , यह अब और सुधर कर 2.07% हो गई है


    कोविड -19 से स्‍वस्‍थ हो चुके मरीजों की कुल संख्‍या बढ़कर अब 13,28,336 के आंकड़े को छू गई है। यही नहीं , पिछले 24 घंटों में 46,121 कोविड -19 रोगियों को अस्‍पताल से छुट्टी दे दी गई है। स्‍वस्‍थ होने वाले मरीजों की संख्‍या में निरंतर इस हद तक वृद्धि होने की बदौलत ठीक हो चुके रोगियों और सक्रिय कोविड -19 मामलों के बीच का अंतर अब 7,32,835 तक पहुंच गया है। कोविड -19 रोगियों के बीच रिकवरी दर निरंतर वृद्धि के साथ अब 67.62% की नई रिकॉर्ड ऊंचाई पर पहुंच गई है। देश का वास्तविक केस लोड दरअसल सक्रिय मामले (5,95,501) हैं जो कुल पॉजिटिव मामलों का 30.31% हैं। ये मरीज या तो अस्पतालों में या होम आइसोलेशन में चिकित्सकीय देखरेख में हैं। कुल मामलों के प्रतिशत के रूप में सक्रिय मामलों में उल्‍लेखनीय कमी दर्ज की गई है , जो 24 जुलाई 2020 के 34.17% से काफी गिरकर आज 30.31% के स्‍तर पर आ गई है। वैश्विक परिदृश्य की तुलना में भारत में मरीज मृत्‍यु दर ( सीएफआर ) कम रही है और इसमें निरंतर गिरावट दर्ज की जा रही है। कोविड से मौतों की दर और सुधर कर आज 2.07% हो गई है।


    अधिक जानकारी के लिए पढ़ें : https://pib.gov.in/PressReleasePage.aspx?PRID= 1643841 डॉ . हर्ष वर्धन ने डब्ल्यूएचओ की क्षेत्रीय निदेशक और दक्षिण पूर्व एशियाई क्षेत्र के स्वास्थ्य मंत्रियों के साथ किया संवाद


    केन्द्रीय स्वास्थ्य एवं परिवार कल्याण मंत्री डॉ . हर्ष वर्धन डब्ल्यूएचओ की निदेशक , दक्षिण पूर्व एशिया ( एसईए ) डॉ . पूनम खेत्रपाल की क्षेत्र के सदस्य देशों के स्वास्थ्य मंत्रियों के साथ हुई बैठक में वर्चुअल माध्यम से शामिल हुए। बैठक में कोविड - 19 महामारी के संदर्भ में आवश्यक स्वास्थ्य सेवाओं और सार्वजनिक स्वास्थ्य कार्यक्रमों को जारी रखने पर मुख्य जोर रहा। उन्होंने कहा , “ कोविड के प्रति सक्रिय और क्रमिक संस्थागत प्रतिक्रिया के दम पर ही विकसित देशों की तुलना में भारी जनसंख्या घनत्व और कम जीडीपी खर्च तथा प्रति व्यक्ति डॉक्टर व अस्पताल की कम उपलब्धता के बावजूद भारत में प्रति मिलियन आबादी पर काफी कम मामले संभव हुए हैं और प्रति मिलियन आबादी पर मौत भी खासी कम हुई हैं। ” डॉ . हर्ष वर्धन ने कहा कि ' मामलों की वृद्धि में कमी लाने में यह काफी प्रभावी रहा और इससे सरकार को अपना स्वास्थ्य आधारभूत ढांचा व परीक्षण सुविधाएं बढ़ाने के लिए पर्याप्त समय मिल गया। '


    अधिक जानकारी के लिए पढ़ें : https://pib.gov.in/PressReleasePage.aspx?PRID=1643819


    केंद्र सरकार ने राज्यों / केंद्र शासित प्रदेशों को कोविड -19 वित्तीय पैकेज की दूसरी किश्त के रूप में 890.32 करोड़ रुपये जारी किए


    भारत सरकार ने राज्यों / केंद्र शासित प्रदेशों को कोविड ​​-19 इमरजेंसी रिस्पॉन्स और स्वास्थ्य प्रणाली तैयारी पैकेज की दूसरी किस्त के रूप में 890.32 करोड़ रुपये जारी किए हैं। वित्तीय सहायता की राशि इन राज्यों / केंद्र शासित प्रदेशों में कोविड -19 केसों की संख्या या लोड पर आधारित है। त्येक राज्य और केंद्रशासित प्रदेश को दी गई वित्तीय सहायता वहां कोविड -19 संबंधी स्थिति को देखते हुए प्रधानमंत्री नरेंद्र मोदी ने 15 हजार करोड़ रुपये के कोविड -19 आपात प्रतिक्रिया एवं स्वास्थ्य प्रणाली तैयारी पैकेज की घोषणा की थी। 3000 करोड़ रुपये की पहली किस्त अप्रैल 2020 में सभी राज्यों / केंद्रशासित प्रदेशों को जारी की गई थी ताकि वे परीक्षण सुविधाओं को बढ़ाने , अस्पताल के बुनियादी ढांचे को बढ़ाने और आवश्यक उपकरणों , दवाओं तथा अन्य आपूर्ति की खरीद के साथ निगरानी गतिविधियों का संचालन कर सकें। इस पैकेज के तहत राज्यों / केंद्र शासित प्रदेशों को 5,80,342 आइसोलेशन बेड , 1,36,068 ऑक्सीजन सुविधा से लैस बेड और 31,255 आईसीयू बेड के साथ मजबूत किया गया है। साथ ही , 86,88,357 जांच किट और वाइल ट्रांसपोर्ट मीडिया ( वीपीएम ) खरीदी हैं।


    अधिक जानकारी के लिए पढ़ें : https://pib.gov.in/PressReleseDetail.aspx?PRID=1643694


    भारतीय रिजर्व बैंक आवास , ग्रामीण और प्राथमिकता क्षेत्रों को अतिरिक्त मौद्रिक सहायता प्रदान करेगा


    भारतीय रिजर्व बैंक ने भारत और दुनिया में बढ़ते कोविड-19 संक्रमण के मद्देनजर धन के प्रवाह में सुधार और वित्तीय प्रणाली को और अधिक सहायता प्रदान करने के लिए आज अतिरिक्त विकासात्मक और विनियामक नीति उपायों के एक समूह की घोषणा की है। आरबीआई गवर्नर श्री शक्तिकांत दास ने कहा कि इन उपायों के माध्यम से "पिछले 100 वर्षों में सबसे खराब स्वास्थ्य और आर्थिक संकट" के कारण होने वाले व्यवधानों से वित्तीय तनाव कम होगा। यहां घोषणाओं का सारांश है।


    अधिक जानकारी के लिए पढ़ें : https://pib.gov.in/PressReleseDetail.aspx?PRID=1643736


    कोरोना योद्धाओं के लिए ईएनसी बैंड ने लाइव प्रदर्शन किया


    पूर्वी नौसेना कमान ने 74वें स्वतंत्रता दिवस समारोह के एक हिस्से के रूप में 05 अगस्त 2020 को संकरम विशाखापट्टनम में बोज्जाना कोंडा विरासत स्थल पर कोरोना योद्धाओं को श्रद्धांजलि के रूप में नेवी बैंड के एक लाइव प्रदर्शन का आयोजन किया। नौसेना ऑफिसर इंचार्ज (आंध्र प्रदेश) सीएमडीई संजीव इस्सर ने मुख्य अतिथि अनाकपल्ली लोकसभा निर्वाचन क्षेत्र से संसद सदस्य डॉ. बीसेट्टी वेंकट सत्यवती और और कार्यक्रम के लिए जिला प्रशासन द्वारा नामित सभी सम्मानित कोरोना योद्धाओं का स्वागत किया। घंटे भर के प्रदर्शन में मार्शल , इंग्लिश पॉप संगीत से लेकर कुछ आत्म को झकझोर देने वाले देशभक्ति गीतों के साथ व्यापक संगीत का प्रदर्शन किया गया। प्रदर्शन में लोकप्रिय और सदाबहार गीत ‘ सुनो गौर से दुनिया वालों ’ और ‘ ऐ मेरे वतन के लोगों ’ जैसे गीत शामिल थे और इस कार्यक्रम का समापन तीनों सेनाओं के गीतों के साथ हुआ। डीडी हैदराबाद ने डीडी सप्तगिरि और डीडी यादगिरी पर बैंड प्रदर्शन का लाइव प्रदर्शन प्रसारित किया था।


    अधिक जानकारी के लिए पढ़ें : https://pib.gov.in/PressReleasePage.aspx?PRID=1643773


    गरीब कल्याण रोजगार अभियान के तहत 6 सप्ताह में 17 करोड़ श्रमदिन रोजगार मुहैया कराया गया और प्रवासी श्रमिकों को 13,240 करोड़ रुपये का भुगतान किया गया


    कोविड-19 संकट के मद्देनजर गांव लौटे श्रमिकों और इसी तरह से ग्रामीण इलाकों में प्रभावित नागरिकों को रोजगार और आजीविका के अवसर मुहैया कराने के वास्ते गरीब कल्याण रोज़गार अभियान योजना (जीकेआरए) की शुरुआत की गई थी। गरीब कल्याण रोज़गार अभियान योजना अब छह राज्यों के 116 जिलों में ग्रामीणों को आजीविका के अवसरों के साथ सशक्त बना रहा है। गरीब कल्याण रोज़गार अभियान के तहत उन 6 राज्यों जैसे बिहार , झारखंड , मध्य प्रदेश , ओडिशा , राजस्थान और उत्तर प्रदेश के अपने मूल गांवों में लौट चुके प्रवासी श्रमिकों को रोजगार प्रदान करने के लिए मिशन मोड पर काम किया जा रहा है। गरीब कल्याण रोजगार अभियान के तहत 6 सप्ताह में 17 करोड़ श्रमदिन रोजगार मुहैया कराया गया और प्रवासी श्रमिकों को 13 , 240 करोड़ रुपये का भुगतान किया गया है। गरीब कल्याण रोजगार अभियान के तहत बड़े पैमाने पर ढांचों को विकसित किया गया है। इसमें अब तक 62 , 532 जल संरक्षण ढांचा , 1.74 लाख ग्रामीण इलाकों में घर , 14 , 872 मवेशियों के लिए शेड , 8 , 963 तालाब , 2 , 222 सामुदायिक स्वच्छता परिसर , 5 , 909 काम जिला खनिज निधि , 564 ग्राम पंचायतों में इंटरनेट कनेक्टिविटी प्रदान की गई है। वहीं 16 , 124 उम्मीदवारों को इस अभियान के दौरान कृषि विज्ञान केंद्रों (केवीके) के माध्यम से कौशल प्रशिक्षण प्रदान किया गया है।


    अधिक जानकारी के लिए पढ़ें : https://pib.gov.in/PressReleasePage.aspx?PRID= 1643740


    डॉ. जितेंद्र सिंह कोविड-19 पर आईटीईटी-एनसीजीजी अंतर्राष्ट्रीय कार्यशाला का उद्घाटन किया


    केंद्रीय कार्मिक , पीजी और पेंशन राज्य मंत्री डॉ. जितेंद्र सिंह ने आज कहा कि भारत ने प्रधानमंत्री श्री नरेन्द्र मोदी के नेतृत्व में ग्लोबल कोविड सहयोग के लिए आवाज को निर्धारित किया है। उन्होंने कहा कि पिछले छह वर्षों के दौरान श्री मोदी की अतिरिक्त सामान्य विदेशी मदद ने महामारी के खिलाफ इस तरह के अंतरराष्ट्रीय गठबंधन को स्थापित करने में बहुत मदद की है। डॉ. सिंह "कोविड-19- एक महामारी में सुशासन प्रथाएं" पर एक अंतरराष्ट्रीय कार्यशाला का उद्घाटन करने के बाद संबोधित कर रहे थे।


    अधिक जानकारी के लिए पढ़ें: https://pib.gov.in/PressReleseDetail.aspx?PRID=1643811


    पीआईबी के क्षेत्रीय कार्यालयों से मिली जानकारियां

      * पंजाब - पंजाब आईटीआई के विद्यार्थियों ने मिशन फतेह के तहत 17 लाख मास्क बनाकर राज्य में कोविड-19 के खिलाफ लड़ाई में उल्लेखनीय योगदान दिया है। देश के किसी भी राज्य का कोई भी तकनीकी शिक्षण संस्थान इस आंकड़े के करीब भी नहीं है।
      * हरियाणा - कोविड-19 के बीच वित्तीय मुश्किलों का सामना कर रहे विद्यार्थियों को राहत प्रदान करने की अपनी प्रतिबद्धता की दिशा में एक और कदम उठाते हुए जे. सी. बोस यूनिवर्सिटी ऑफ साइंस एंड टेक्नोलॉजी, वाईएमसीए, फरीदाबाद ने आर्थिक रूप से कमजोर और जरूरतमंद छात्रों को 100 प्रतिशत तक ट्यूशन फीस माफ करने या वापस करने के प्रावधान के साथ एक नीति लागू की है। संस्थान ने उन छात्रों से भी आवेदन आमंत्रित किया है, जो परिवार में वित्तीय संकट के कारण अपनी फीस या बकाये का भुगतान करने में असमर्थ हैं।
      * हिमाचल प्रदेश- राज्यपाल ने कहा कि डॉ. राजेंद्र प्रसाद मेडिकल कॉलेज टांडा, कांगड़ा ने कोविड-19 रोगियों का इलाज करने में पिछले कुछ महीनों के दौरान बेहतरीन प्रदर्शन किया है, जो प्रशंसनीय है। उन्होंने कहा कि वैसे तो अस्पताल को कोविड-19 अस्पताल के रूप में नामित नहीं किया गया था, फिर भी प्राधिकारी स्थिति से निपटने के लिए सभी प्रयास कर रहे हैं। उन्होंने कहा कि शुरुआत में अस्पताल में 107 नमूनों के परीक्षण की क्षमता थी लेकिन आज वे 700 से ज्यादा सैंपल्स की जांच कर रहे हैं। उन्होंने परीक्षण सुविधा को बढ़ाने का सुझाव दिया। उन्होंने रक्तदान करने वालों को प्रेरित करने और रक्तदान शिविरों के आयोजन में अन्य स्वयंसेवी समूहों के साथ समन्वय करने का भी निर्देश दिया। उन्होंने इस बात पर संतोष व्यक्त किया कि अस्पताल में 1000 यूनिट रक्त भंडारण क्षमता है और बैंक में खून की कोई कमी नहीं है।
      * अरुणाचल प्रदेश- अरुणाचल प्रदेश राज्य सरकार ने कहा है कि होम क्वारंटीन (एचक्यू) चुनने के इच्छुक वापस आने वाले लोग पहले ही निर्धारित प्रारूप में dmoiccitanagar@gmail.com पर आवेदन कर सकते हैं। मंजूरी मिलने के बाद ही किसी को चेक गेट पर रिपोर्ट करना चाहिए और यदि रिपोर्ट निगेटिव है और नैदानिक रूप से कोई लक्षण नहीं दिखते हैं तो उन्हें होम क्वारंटीन के लिए अनुमति दी जाएगी।
      * मणिपुर - मणिपुर में थाउबल और काकिंग के कोविड-19 जिला प्रभारी मंत्री डॉ. ठोकोम राधेश्याम ने जिला प्रशासन के अधिकारियों के साथ जिलों में कोविड19 को रोकने के उपायों पर आपातकालीन बैठक की। मणिपुर के विष्णुपुर जिले के फुबाला के एक 15 साल के लड़के की आज नेफ्रोटिक सिंड्रोम के कारण मौत हो गई, वह कोविड पॉजिटिव था।
      * मिजोरम - मिजोरम राज्य चुनाव आयोग ने स्थानीय निकायों के चुनावों की घोषणा की है। इस महीने की 27 तारीख को मतदान होगा।
      * नगालैंड - नगालैंड में आज 82 नए कोविड-19 पॉजिटिव मामले आए। टेस्ट किए गए 606 परीक्षणों में से 58 दीमापुर से, 22 कोहिमा से और 2 फेक से हैं। कुल मामलों की संख्या राज्य में 2580 है।
      * केरल - राजधानी तिरुवनंतपुरम के तटीय इलाकों में कोविड-19 के मामले खतरनाक स्पीड से बढ़ रहे हैं। रैपिड एंटीजन टेस्ट में दोपहर तक 104 लोग पॉजिटिव आए हैं। जिले में 13 बड़े सामुदायिक क्लस्टर्स हैं। राज्य में एक और कोविड-19 मरीज की मौत हुई है, जो राजधानी से है। पुलिस ने कोविड संक्रमण को रोकने के लिए दुकानों, मॉलों और बैंकों में कुछ प्रतिबंधों का एक नया सर्कुलर जारी किया है। राज्य के मध्य और उत्तरी हिस्सों में भारी बारिश के चलते राहत एवं पुनर्वास कार्यों के दौरान अधिकारियों के लिए कोविड प्रोटोकॉल को बनाए रखना एक बड़ी चुनौती साबित हो रहा है। केरल में कल 1195 नए केस आए और 1234 लोग ठीक हो गए। इस समय 11,492 मरीजों का इलाज चल रहा है और विभिन्न जिलों में 1,47,974 लोग निगरानी में हैं।
      * तमिलनाडु - पुदुचेरी में कोविड-19 के 195 ताजा मामले आने के बाद कुल पॉजिटिव केस बढ़कर 4621 हो गए हैं। पांच और मौतें हुईं है। सक्रिय केस 1743 और कुल 70 मौतें हो चुकी हैं। बुधवार को डिंडीगुल में मुख्यमंत्री ई. पलानीस्वामी की बैठकों में शामिल होने से पहले 30 से ज्यादा लोगों के कोविड टेस्ट पॉजिटिव आए हैं। कल तमिलनाडु में 5,175 नए कोविड पॉजिटिव केस आए हैं, जो पहले की तुलना में कम हैं। 112 मौतें हुई हैं, जो एक दिन में सबसे ज्यादा हैं। राज्य में अब 54,184 सक्रिय मामले हैं और मृत्यु का आंकड़ा 4461 तक पहुंच गया है।
      * कर्नाटक - मुख्यमंत्री बी. एस. येदियुरप्पा ने जिला प्रभारी मंत्रियों को राज्य में भारी वर्षा के मद्देनजर एहतियाती कदम उठाने के निर्देश दिए हैं। उन्होंने मंत्रियों को अपने निर्वाचन क्षेत्र में रहने और प्रभावित क्षेत्रों का दौरा करने के निर्देश दिए। उन्होंने राहत सामग्री वितरण और अन्य आवश्यक उपाय करने के भी निर्देश दिए। कोविड-19 के मामलों में रिकॉर्ड वृद्धि हुई है, हाई कोर्ट की मुख्य पीठ 7 अगस्त को बंद रहेगी। 5619 नए कोविड केस, 5407 लोग ठीक हुए और 100 मौतें कल दर्ज हुईं। कुल मामले- 151449, सक्रिय मामले- 73958 और कुल मौतें- 2804 हुई हैं।
      * आंध्र प्रदेश- राज्य के स्वास्थ्य मंत्री का कहना है कि सरकार कोविड प्रबंधन पर हर महीने 350 करोड़ खर्च कर रही है, कोरोनावायरस नैदानिक परीक्षण इस तरह से किया जा रहा है, जैसा देश में कहीं नहीं हुआ। उन्होंने आगे कहा कि सुदूर इलाकों से भी कोविड के सैंपल्स लेने के लिए संजीवनी बसें उतारी गई हैं। सीपीआई के राज्य सचिव ने सत्तारूढ़ पार्टी के नेताओं के हैदराबाद जाने पर सीएम को पत्र लिखकर सवाल उठाए हैं। उन्होंने कहा कि आंध्र प्रदेश में इलाज करा रहे लोगों का ऐसे में सरकार पर भरोसा कैसे रहेगा। कुल 10,128 नए केस आए, 8729 लोग ठीक हो गए और 77 मौतें हुईं। कुल मामले- 186461, सक्रिय मामले 80426 और कुल 1681 मौतें हुईं।
      * तेलंगाना - राज्य के स्वास्थ्य अधिकारी फीवर क्लिनिक के माध्यम से सभी राज्य संचालित अस्पतालों में पॉजिटिव आए लोगों को आउट-पेशेंट फसिलिटीज पर डॉक्टरों से परामर्श लेने की आवश्यकता पर जोर दे रहे हैं। तेलंगाना में पिछले 24 घंटों में 2092 नए मामले, 1289 लोग ठीक हुए और 13 मौतें हुई हैं। 2092 मामलों में से 535 केस जीएचएमसी से आए हैं। कुल मामले- 73,050 सक्रिय मामले- 20,358 मौतें- 589 और 52,103 लोग ठीक हो गए। 3 अगस्त को केस मृत्यु दर 0.81 से घटकर 0.80 हो गई और यह राष्ट्रीय औसत 2.09 प्रतिशत से काफी कम है।
      * महाराष्ट्र - पुणे जिले में बुधवार को पॉजिटिव मामले 1 लाख के आंकड़े को पार कर 1,01,262 तक पहुंच गए। ठाणे 99,563 केस के साथ उससे पीछे है। पुणे अब दिल्ली, मुंबई और चेन्नई की उस सूची में शामिल हो गया है, जहां कोविड के 1 लाख से ज्यादा मामले आए हैं। महाराष्ट्र में अब 1.45 लाख एक्टिव केस हैं।
      * गुजरात - अहमदाबाद में एक कोविड-19 अस्पताल में लगी आग से 8 मरीजों की मौत हो गई। नवरंगपुरा के श्रेय अस्पताल के आईसीयू में उनका इलाज चल रहा था। करीब 40 अन्य मरीजों को सरदार वल्लभभाई पटेल अस्पताल में शिफ्ट किया गया है। प्रधानमंत्री ने मृतकों के परिजनों को 2-2 लाख रुपये की अनुग्रह राशि देने की घोषणा की है।
      * राजस्थान - राजस्थान, जो पहले रिकवरी रेट में शीर्ष स्थान पर था, अब कोविड के मामले तेजी से बढ़ने के बाद चुनौतियों का सामना कर रहा है। पहले 13 हजार मामले आने में 108 दिन लगे जबकि अगले 13 हजार केवल 12 दिनों में आए। राजस्थान में पिछले 24 घंटों में 593 नए मामले आए। यहां सक्रिय मामले 13,630 हैं।
      * मध्य प्रदेश- राज्य में बुधवार को 652 नए कोविड-19 केस आए। इससे कुल मामले बढ़कर 35,734 हो गए। इस बीच, कोविड-19 संक्रमण से ठीक होने के बाद मुख्यमंत्री शिवराज सिंह चौहान को अस्पताल से छुट्टी दे दी गई। उन्हें घर पर 7 दिन पृथकवास में रहने की सलाह दी गई है।
      * गोवा - भारतीय विमानपत्तन प्राधिकरण ने गोवा पहुंचने वाले पर्यटकों के लिए नए दिशानिर्देश जारी किए हैं। उन्हें 14 दिन तक क्वारंटीन रहना होगा। छूट उन्हें ही मिलेगी जो गोवा पहुंचने से पहले आईसीएमआर से प्रमाणित लैब द्वारा 48 घंटे के भीतर जारी कोविड-19 निगेटिव प्रमाणपत्र दिखाएंगे।

    एसजी / एएम / एएसआर / केजे


    

    
    (Release ID: 1643998) Visitor Counter : 44
    
    
      Read this release in: English , Urdu , Marathi , Assamese , Manipuri , Bengali , Gujarati , Telugu , Malayalam
    
    
    

*