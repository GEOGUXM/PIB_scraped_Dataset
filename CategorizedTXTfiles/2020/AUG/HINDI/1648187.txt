      स्‍वास्‍थ्‍य एवं परिवार कल्‍याण मंत्रालय

      देश में कुल 3.6 करोड़ कोविड जांच का काम पूरा होने के साथ ही जांच की रफ्तार में तेजी
      
      तेज गति से करीब प्रति दस लाख (टीपीएम) की आबादी पर जांच की संख्‍या 26,016 की नई ऊंचाई पर पहुंची

      Posted On: 24 AUG 2020 1:31PM by PIB Delhi

    समय पर जांच तथा इसके माध्‍यम से शुरुआती स्‍तर पर ही संक्रमण का पता लगाने की प्रभावी नीति कोविड-19 महामारी से निपटने के सरकारी प्रयासों का मुख्‍य घटक रही है। त्‍वरित पहचान तथा कुशल उपचार के साथ ही कोविड रोगियों को अलग रखने की व्‍यवस्‍था से देश में कोविड से ठीक होने वालों की संख्‍या तेजी से बढ़ रही है और संक्रमण से होने वाली मृत्‍यु दर में भी कमी आ रही है।


    भारत में अब तक कुल 3,59,02,137 लोगों की कोविड जांच की जा चुकी है। पिछले 24 घंटों में की गई कुल 6,09,917 जांच के साथ , देश अपनी जांच क्षमता बढ़ाने के संकल्‍प की दिशा में तेजी से आगे बढ़ रहा है।


    देश भर में नैदानिक प्रयोगशालाओं के नेटवर्क के व्‍यापक विस्‍तार के माध्‍यम से जांच की संख्‍या में यह वृद्धि दर्ज हो पाई है। इन केन्द्रित प्रयासों के परिणामस्वरूपदेश में प्रति दस लाख आबादी पर जांच की संख्‍या में 26,016 की तेज वृद्धि देखी गई है। इसमें निरंतर तेजी आ रही है।


    देश में प्रति दिन दस लाख आबादी पर भी जांच की संख्‍या में लगातार तेजी देखी जा रही है। विश्‍व स्‍वास्‍थ्‍य संगठन ने "कोविड के संदर्भ में सार्वजनिक स्वास्थ्य मानदंडों और सामाजिक उपायों को समायोजित करने के अपने निर्देशों में सलाह दी है कि किसी देश को कोविड के संदिग्‍धमामलों की व्यापक निगरानी के उपायों के रूप में प्रति दिन दस लाख आबादी पर 140 जांच करानी चाहिए।


    देश में कोविड जांच की रफ्तार नैदानिक प्रयोगशालाओं के लगातार बढ़ते नेटवर्क से संभव हो रही है। देश में इस समय 1520 कोविड जांच प्रयोगशालाएं हैं जिनमें से 984 सरकारी और 536 निजी प्रयोगशालाएं हैं।


    • रियल टाइम आरटी पीसीआर जांच प्रयोगशालाओं की कुल संख्‍या-785 है जिसमें से 459 सरकारी और 326 निजी प्रयोगशलाएं हैं


    • ट्रू नैट आधारित प्रयोगशालाओं की कुल संख्‍या 617 है जिसमें से 491 सरकारी और


    126 निजी प्रयोगशालाएं हैं


    • सीबीनैट जांच आधारित प्रयोगशालाओं की कुल संख्‍या 118 है जिसमें से 34


    सरकारी और 84 निजी प्रयोगशलाएं हैं


    कोविड- 19 से संबंधित तकनीकी मुद्दों, दिशा-निर्देशों एवं परामर्शों पर सभी प्रामाणिक और अद्यतन जानकारी के लिए कृपया नियमित रूप से https://www.mohfw.gov.in/ और @MoHFW_INDIAदेखें।


    कोविड- 19 से संबंधित तकनीकी सवाल technicalquery.covid19@gov.in और अन्य सवाल ncov2019@gov.in एवं @CovidIndiaSevaपर भेजे जा सकते हैं।


    कोविड- 19 को लेकर यदि कोई सवाल हो तो स्वास्थ्य और परिवार कल्याण मंत्रालय के हेल्पलाइन नंबर: + 91-11-23978046या 1075 (टोल-फ्री) पर कॉल करें। राज्यों / केंद्रशासित प्रदेशों के हेल्पलाइन नंबरों की सूची भी https://www.mohfw.gov.in/pdf/coronvavirushelplinenumber.pdf पर उपलब्ध है।


    ****


    एमजी/एएम/एमएस/एसएस

    
    
    (Release ID: 1648187) Visitor Counter : 28
    
    
      Read this release in: English , Urdu , Marathi , Manipuri , Bengali , Punjabi , Gujarati , Tamil , Telugu , Malayalam