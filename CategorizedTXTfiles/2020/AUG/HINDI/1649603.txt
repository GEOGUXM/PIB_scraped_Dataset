      युवा कार्यक्रम एवं खेल मंत्रालय

      केन्द्रीय युवा कार्यक्रम और खेल मंत्री श्री किरेन रिजिजू ने राष्ट्रीय खेल पुरस्कारों के लिए पुरस्कार धनराशि बढ़ाने की घोषणा की
      Posted On: 29 AUG 2020 6:14PM by PIB Delhi


    युवा कार्यक्रम और खेल (स्वतंत्र प्रभार) और अल्पसंख्यक मामलों के राज्य मंत्री श्री किरेन रिजिजू ने “ राष्ट्रीय खेल दिवस ” के आयोजन के अवसर पर महान हॉकी खिलाड़ी स्वर्गीय मेजर ध्यान चंद्र की जयंती के अवसर पर आज नई दिल्ली में ध्यान चंद स्टेडियम स्थित उनकी मूर्ति पर पुष्प अर्पित करके उन्हें श्रद्धांजलि दी।


    Earlier today in the morning, paying floral tribute to Major Dhyan Chand on his birth anniversary at Major Dhyan Chand National Stadium, New Delhi. #MajorDhyanChand #NationalSportsDay pic.twitter.com/CtQD2XDeAc

    — Kiren Rijiju (@KirenRijiju) August 29, 2020

    इस अवसर पर श्री किरेन रिजिजू ने राष्ट्रीय खेल एवं साहसिक पुरस्कारों की सात श्रेणियों में से चार के लिए पुरस्कार धनराशि बढ़ाने की घोषणा की। राजीव गांधी खेल रत्न पुरस्कार के लिए पुरस्कार राशि 7.5 लाख रुपये से बढ़ाकर 25 लाख रुपये, अर्जुन पुरस्कार की पुरस्कार राशि 5 लाख रुपये से बढ़ाकर 15 लाख रुपये, द्रोणाचार्य (जीवनकाल) पुरस्कार के लिए नकद पुरस्कार 5 लाख रुपये से बढ़ाकर 15 लाख रुपये कर दिया गया है, वहीं द्रोणाचार्य (नियमित) पुरस्कार के लिए प्रति विजेता नकद पुरस्कार 5 लाख रुपये के बजाय अब 10 लाख रुपये मिलेंगे। ध्यानचंद पुरस्कार विजेताओं को अब 5 लाख रुपये के बजाय 10 लाख रुपये नकद पुरस्कार मिलेगा।


    इस फैसले के संबंध में श्री रिजिजू ने कहा, “ खेल पुरस्कारों के लिए पुरस्कार राशि की समीक्षा पिछली बार 2008 में की गई थी। इस धनराशि की समीक्षा कम से कम 10 साल में एक बार की जानी चाहिए। यदि हर क्षेत्र के पेशेवरों की आय में बढ़ोतरी हुई है तो हमारे खिलाड़ियों के लिए ऐसा क्यों नहीं हो सकता। ”


    *******


    एमजी / एएम / एमपी/डीके

    
    
    (Release ID: 1649603) Visitor Counter : 76
    
    
      Read this release in: English , Urdu , Marathi , Bengali , Manipuri , Punjabi , Odia , Tamil , Telugu