      उपभोक्‍ता कार्य, खाद्य एवं सार्वजनिक वितरण मंत्रालय

      खाद्य और सार्वजनिक वितरण सचिव ने पीडीएस सुधारों के लिए योजनाओं पर विभाग की अधिकार प्राप्त समिति की बैठक की अध्यक्षता की
      
      एफपीएस स्वचालन और ओएनओआरसी योजना की प्रगति की समीक्षा की गई

      Posted On: 28 AUG 2020 7:35PM by PIB Delhi

    खाद्य और सार्वजनिक वितरण सचिव ने आज मुख्य कार्यकारी अधिकारी (यूआईडीएआई), महानिदेशक (एनआईसी), सदस्य के रूप में 4 राज्यों के खाद्य सचिव तथा इलेक्ट्रॉनिक्स एवं सूचना प्रौद्योगिकी मंत्रालय व एफसीआई के प्रतिनिधियों के साथ पीडीएस सुधारों के लिए योजनाओं पर विभाग की अधिकार प्राप्त समिति की बैठक की अध्यक्षता की। बैठक का उद्देश्य सार्वजनिक वितरण योजना का एकीकृत प्रबंधन (आईएम – पीडीएस) की समीक्षा करना तथा इसके विस्तार को मंजूरी देना था। आईएम – पीडीएस के तहत 'वन नेशन वन राशन कार्ड' (ओएनओआरसी) योजना पूरे देश में लागू की जा रही है। आईएम – पीडीएस के तहत किए जाने वाले कार्यों को जारी रखने तथा इन्हें और मजबूत बनाने के लिए इसे मार्च 2021 से आगे विस्तार देने पर विचार किया जा रहा है।


    अधिकार प्राप्त समिति ने एफपीएस ऑटोमेशन की प्रगति, ओएनओआरसी योजना, आधार / सीडिंग और मोबाइल एप्लिकेशन के विकास की समीक्षा की। मोबाइल एप्लिकेशन का उद्देश्य प्रवासी एनएफएसए लाभार्थियों को पंजीकृत करने और ओएनओआरसी का पूरा लाभ लेने में मदद करना है। विभाग विभिन्न राज्यों / केंद्रशासित प्रदेशों में ओएनओआरसी के तहत पोर्टेबिलिटी का लाभ प्राप्त करने वाले प्रवासी एनएफएसए लाभार्थियों की सहायता के लिए राष्ट्रीय हेल्प लाइन नंबर लागू करने की भी योजना बना रहा है।


    आईएम – पीडीएस की प्रस्तावित विस्तारित अवधि के दौरान, राज्यों / केंद्रशासित प्रदेशों की वित्तपोषण आवश्यकताओं को भी पूरा किया जाएगा।


    *****


    एमजी / एएम / जेके / डीए

    
    
    (Release ID: 1649388) Visitor Counter : 33
    
    
      Read this release in: English , Urdu , Marathi , Manipuri , Punjabi , Tamil , Telugu