      सड़क परिवहन एवं राजमार्ग मंत्रालय

      पूर्वावलोकन
      
      श्री नितिन गडकरी उत्तर प्रदेश में लगभग 4300 करोड़ रुपये की लागत वाली 11 राजमार्ग परियोजनाओं का शिलान्यास और उद्घाटन करेंगे
      
      इन परियोजनाओं से बेहतर कनेक्टिविटी के साथ अधिक तेजी से विकास का मार्ग प्रशस्त होगा

      Posted On: 31 AUG 2020 2:19PM by PIB Delhi

    केंद्रीय सड़क परिवहन , राजमार्ग एवं एमएसएमई मंत्री श्री नितिन गडकरी कल उत्तर प्रदेश में 11 राजमार्ग परियोजनाओं का शिलान्यास और उद्घाटन करेंगे। मुख्यमंत्री श्री योगी आदित्यनाथ वर्चुअल समारोह की अध्यक्षता करेंगे , जिसमें सड़क परिवहन व राजमार्ग राज्‍यमंत्री जनरल (सेवानिवृत्त) वी के सिंह , उत्तर प्रदेश के उप मुख्यमंत्री श्री केशव प्रसाद मौर्य , राज्य के मंत्रीगण , कई सांसद , विधायक और केंद्र एवं राज्य के वरिष्ठ अधिकारीगण शामिल होंगे।


    जिन परियोजनाओं का उद्घाटन और शिलान्यास कि या जाना है उनके तहत सड़कों की कुल लंबाई 363 किलोमीटर है , जिनमें 4281 करोड़ रुपये का निर्माण मूल्य शामिल है। उत्तर प्रदेश के विकास का मार्ग प्रशस्त करते हुए ये सड़कें राज्य के भीतर और उसके आसपास बेहतर कनेक्टिविटी एवं सुविधा को बढ़ाने के साथ-साथ आर्थिक विकास की गति को भी तेज करेंगी। यही नहीं , इन सड़कों की बदौलत उत्तर प्रदेश और विशेषकर पड़ोसी राज्यों के बीच लोगों एवं सामान की आवाजाही में भी काफी सुधार होगा । बेहतर सड़कों से समय एवं ईंधन की बचत होती है और इसके साथ ही प्रदूषण फैलाने वाले विभिन्‍न अवयवों का उत्सर्जन भी कम हो जाता है। इसके अलावा , ये परियोजनाएं रास्‍ते में पड़ने वाले कस्बों एवं सड़कों पर भीड़ को कम कर देंगी जिससे सड़क मार्ग से सफर करने वालों को पहले के मुकाबले बेहतर अनुभव होगा।


    ***


    एमजी/एएम/आरआरएस- 682 9

    
    
    (Release ID: 1649989) Visitor Counter : 31
    
    
      Read this release in: Telugu , English , Urdu , Marathi , Assamese , Manipuri , Punjabi , Tamil