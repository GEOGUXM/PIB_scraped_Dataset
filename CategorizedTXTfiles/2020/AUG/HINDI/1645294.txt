      उपभोक्‍ता कार्य, खाद्य एवं सार्वजनिक वितरण मंत्रालय

      प्रधानमंत्री गरीब कल्याण अन्न योजना (चरण- II) के तहत राज्यों/केंद्रशासित प्रदेशों द्वारा प्राप्ति और वितरण की समीक्षा
      
      सभी राज्यों/केंद्रशासित प्रदेशों द्वारा जुलाई और अगस्त के लिए प्रधानमंत्री गरीब कल्याण अन्न योजना चरण-IIके तहत अतिरिक्त निःशुल्क खाद्यान्न वितरण के अगस्त 2020 तक पूरा करने की उम्मीद
      Posted On: 11 AUG 2020 7:57PM by PIB Delhi


    उपभोक्ता मामले , खाद्य और सार्वजनिक वितरण मंत्रालय के खाद्य और सार्वजनिक वितरण विभाग के सचिव एवं उपभोक्ता मामले विभाग के सचिव ने आज सभी राज्यों/केंद्रशासित प्रदेशों के खाद्य और नागरिक आपूर्ति सचिवों के साथ प्रधानमंत्री गरीब कल्याण अन्न योजना (पीएमजीकेएवाई) के चरण- II के तहत खाद्यान्नों (चावल/गेहूं) और चने की प्राप्ति और वितरण की स्थिति एवं आत्म-निर्भर भारत योजना (एएनबीएस) के तहत खाद्यान्न वितरण की प्रगति की वीडियो कॉन्फरेंस के माध्यम से समीक्षा की।


    खाद्य और सार्वजनिक वितरण विभाग के सचिव ने वर्तमान में जारी संकट के दौरान एनएफएसए के सभी लाभार्थियों के साथ जुलाई और अगस्त 2020 में पर्याप्त मात्रा में खाद्यान्न की समय से उपलब्धता और सुनिश्चितता के विषय में प्रत्येक राज्य/केंद्रशासित प्रदेशों के साथ खाद्यान्नों की प्राप्ति और वितरण की स्थिति की विस्तृत रूप से चर्चा की। इसके अलावा , खाद्य और सार्वजनिक वितरण विभाग के सचिव ने एनएफएसए और किसी भी राज्य की सार्वजनिक वितरण योजना के अंतर्गत न आने वाले प्रवासियों / फँसे हुए प्रवासियों के लिए आत्म-निर्भर भारत योजना के तहत नि:शुल्क खाद्यान्न वितरण की प्रगति की समीक्षा की। इसकी वितरण अवधि को 31 अगस्त 2020 तक बढ़ा दिया गया है।


    कुछ राज्यों के अलावा , जहाँ पीएमजीकेएवाई के अंतर्गत निःशुल्क खाद्यान्नों के नियमित वितरण में एनएफएसए खाद्यानों , पीएमजीकेएवाई खाद्यानों और अन्य रसद संबंधी बाधाओं के कारण समायोजन में विलंब के अलावा लगभग सभी राज्यों / केंद्रशासित प्रदेशों में खाद्यान्नों की प्राप्त और वितरण का कार्य संतोषजनक है। लगभग सभी राज्यों/केंद्रशासित प्रदेशों के द्वारा जुलाई और अगस्त के लिए प्रधानमंत्री गरीब कल्याण अन्न योजना चरण- II के तहत अतिरिक्त निःशुल्क खाद्यान्न वितरण के अगस्त 2020 तक पूरा करने की उम्मीद है।


    ****


    एमजी / एएम / एसएस / एसएस

    
    
    (Release ID: 1645294) Visitor Counter : 30
    
    
      Read this release in: English , Urdu , Marathi , Manipuri , Punjabi , Tamil