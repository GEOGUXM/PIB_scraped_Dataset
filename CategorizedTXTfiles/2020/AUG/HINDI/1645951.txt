      उप राष्ट्रपति सचिवालय

      उपराष्ट्रपति ने स्वतंत्रता दिवस की पूर्व संध्या पर लोगों को बधाई दी
      Posted On: 14 AUG 2020 4:28PM by PIB Delhi


    उपराष्ट्रपति श्री एम. वेंकैया नायडू ने एक संदेश के माध्यम से स्वतंत्रता दिवस की पूर्व संध्या पर लोगों को बधाई दी।


    उनके इस संदेश का पूरा अंश निम्नलिखित है:


    हमारे स्वतंत्रता दिवस के इस बेहद खुशी के अवसर पर मैं देश के लोगों को हार्दिक बधाई और शुभकामनाएं देता हूं।


    आज हम अपने देश का 74वां स्वतंत्रता दिवस मना रहे हैं। मैं उन वीर स्वतंत्रता सेनानियों को अपनी श्रद्धांजलि अर्पित करता हूं जिन्होंने एक स्वतंत्र राष्ट्र का निर्माण करने और इसका उज्ज्वल भविष्य सुरक्षित करने के लिए अनगिनत बलिदान दिए। आइए हम कृतज्ञता के साथ स्वतंत्रता संग्राम में शहीद हुए उन नायकों को भी याद करें जिन्होंने आज़ादी के कार्य के लिए अपना जीवन कुर्बान कर दिया।


    उन देशभक्तों को हम सबसे अर्थपूर्ण श्रद्धांजलि यही अर्पित कर सकते हैं कि हम ऐसे भारत का निर्माण करें जिसकी उन्होंने आकांक्षा की थी। इस स्वतंत्रता दिवस पर आइए हम एक ऐसे एकजुट, मजबूत, समृद्ध, समावेशी और शांतिपूर्ण राष्ट्र का निर्माण करने के लिए अपनी प्रतिबद्धता को फिर से नया करें जहां एक अरब से अधिक सपने अपनी अभिव्यक्ति और संतुष्टि पाते हैं।


    मेरी कामना है कि ये स्वतंत्रता दिवस हमारे देश में सौहार्द, सद्भाव और समृद्धि लेकर आए।


    ***


    एमजी/एएम/जीबी/डीसी

    
    
    (Release ID: 1645951) Visitor Counter : 29
    
    
      Read this release in: Tamil , English , Urdu , Marathi , Manipuri , Bengali , Punjabi , Odia , Telugu , Malayalam