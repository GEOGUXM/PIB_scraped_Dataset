      गृह मंत्रालय

      केंद्रीय गृहमंत्री श्री अमित शाह ने प्रधानमंत्री जनधन योजना (PMJDY) के 6 साल पूरे होने पर प्रधानमंत्री श्री नरेंद्र मोदी को बधाई दी
      
      “प्रधानमंत्री श्री नरेंद्र मोदी ने अपनी दूरदर्शी सोच से जनधन योजना की शुरुआत की जिसके कारण दशकों से बैंकिंग प्रणाली से वंचित गरीबों को जनधन खाते के रूप में उनका अधिकार मिला”
      
      “प्रधानमंत्री जनधन योजना (PMJDY) से न सिर्फ गरीबों के बैंक खाते में सीधा पैसा पहुंचा बल्कि भ्रष्टाचार भी खत्म हुआ”
      
      “मोदी सरकार प्रधानमंत्री जनधन योजना (PMJDY) से गरीबों, किसानों, महिलाओं और बुजुर्गों को डीबीटी (DBT) के माध्यम से उनके खातों में किसान सम्मान निधि, सब्सिडी और पेंशन पहुंचा रही है”
      
      “इसी योजना से कोरोना आपदा में करोड़ों गरीबों को सहायता राशि पहुंचाई। इस अभूतपूर्व योजना के लिए मैं प्रधानमंत्री श्री नरेंद्र मोदी जी को बधाई देता हूँ”
      Posted On: 28 AUG 2020 3:12PM by PIB Delhi


          केंद्रीय गृहमंत्री श्री अमित शाह ने प्रधानमंत्री जनधन योजना (PMJDY) के 6 साल पूरे होने पर प्रधानमंत्री श्री नरेंद्र मोदी को बधाई दी है। अपने ट्वीट्स में श्री अमित शाह ने कहा कि “प्रधानमंत्री श्री नरेंद्र मोदी जी ने अपनी दूरदर्शी सोच से जनधन योजना की शुरुआत की जिसके कारण दशकों से बैंकिंग प्रणाली से वंचित गरीबों को जनधन खाते के रूप में उनका अधिकार मिला। इस योजना से न सिर्फ गरीबों के बैंक खाते में सीधा पैसा पहुंचा बल्कि भ्रष्टाचार भी खत्म हुआ”।


        केंद्रीय गृहमंत्री ने कहा कि “ मोदी सरकार प्रधानमंत्री जनधन योजना (PMJDY) से गरीबों , किसानों , महिलाओं और बुजुर्गों को डीबीटी (DBT) के माध्यम से उनके खातों में किसान सम्मान निधि , सब्सिडी और पेंशन पहुंचा रही है। इसी योजना से कोरोना आपदा में करोड़ों गरीबों को सहायता राशि पहुंचाई। इस अभूतपूर्व योजना के लिए मैं प्रधानमंत्री श्री नरेंद्र मोदी जी को बधाई देता हूँ ” ।


        प्रधानमंत्री जनधन योजना की शुरुआत 28 अगस्त 2014 को हुई थी। इसका मूल उद्देश्य वंचितों को बैंकिंग की सुविधा, असुरक्षितों को सुरक्षा, जरूरतमंदों को आर्थिक मदद प्रदान करना है साथ ही इसका मकसद किफायती कीमत पर वित्तीय उत्पादों और सेवाओं की पहुंच सुनिश्चित करना है ।


        प्रधानमंत्री जनधन योजना की विभिन्‍न उपलब्धियों में बैंकिंग सेवाओं तक सार्वभौमिक पहुंच, असंगठित क्षेत्र के लिए पेंशन योजना, क्रेडिट गारंटी फंड का सृजन, वित्तीय साक्षरता कार्यक्रम, हर परिवार को ₹10000 की ओवरड्राफ्ट सुविधा के साथ सामान्य बचत बैंकिंग सुविधा तथा सूक्ष्‍म बीमा शामिल हैं। पीएमजेडीवाई के तहत 55% से अधिक खाताधारक महिलाएं हैं तथा 65 परसेंट से अधिक खाताधारक ग्रामीण क्षेत्रों से हैं ।


        प्रधानमंत्री जीवन ज्‍योति बीमा योजना (पीएमजेजेबीवाई) के अंतर्गत रूपै कार्ड पर निशुल्क दुर्घटना बीमा कवर एक लाख से बढ़ाकर दो लाख रुपए कर दिया गया है । ऑलओवर ड्राफ्ट की सीमा भी 5000 से बढ़ाकर 10000 रुपए की गई है ।


        भविष्‍य में प्रधानमंत्री जनधन योजना के क्रमश: 10% और 25% खाताधारकों को प्रधानमंत्री जीवन ज्‍योति बीमा योजना (पीएमजेजेबीवाई) और प्रधानमंत्री सुरक्षा बीमा योजना (पीएमएसबीवाई) के तहत कवर किया जाएगा। पूरे भारत में स्वीकृत बुनियादी ढांचे के निर्माण के माध्यम से प्रधानमंत्री जनधन योजना के जरिए खाताधारकों के बीच डिजिटल भुगतान को बढ़ावा दिया जाएगा साथ ही फ्लेक्सी-आवर्ती जमा और सुकन्या समृद्धि योजना के तहत माइक्रो-क्रेडिट और निवेश के लिए पीएमजेडीवाई खाताधारकों की बेहतर पहुंच होगी।


          पीएम @NarendraModi जी ने अपनी दूरदर्शी सोच से 'जन धन योजना' की शुरुआत की जिसके कारण दशकों से बैंकिंग प्रणाली से वंचित गरीबों को जन धन खाते के रूप में उनका अधिकार मिला। इस योजना से न सिर्फ गरीबों के बैंक खाते में सीधा पैसा पहुंचा बल्कि भ्रष्टाचार भी खत्म हुआ।#6YearsOfJanDhanYojana pic.twitter.com/uiWjQtj4o9

          — Amit Shah (@AmitShah) August 28, 2020

          मोदी सरकार PMJDY से गरीबों, किसानों, महिलाओं व बुजुर्गो को DBT के माध्यम से उनके खातों में किसान सम्मान निधि, सब्सिडी और पेंशन पहुँचा रही है। इसी योजना से कोरोना आपदा में करोड़ों गरीबों को सहायता राशि पहुँचाई। इसके लिए मैं @NarendraModi जी को बधाई देता हूँ। #6YearsOfJanDhanYojana pic.twitter.com/UavwDqWtVt

          — Amit Shah (@AmitShah) August 28, 2020

          ***


          एनडब्‍ल्‍यू/आरके/एसएस/एडी/डीडीडी

    
    
    (Release ID: 1649207) Visitor Counter : 54