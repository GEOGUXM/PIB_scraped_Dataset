      नीति आयोग

      नीति आयोग 27 अगस्त को राष्ट्रीय स्तर पर दृड़ सहयोग- एशिया के लिए परिवहन पहल(एनडीसी-टीआईए) का शुभारंभ करेगा
      
      एनडीसी-टीआईए देश में गैरकार्बनीकृत परिवहन के लिए विभिन्न हितधारकों के बीच संवाद शुरू करने पर ध्यान केंद्रित करेगा
      
      Posted On: 26 AUG 2020 6:32PM by PIB Delhi


    नीति आयोग 27 अगस्त को राष्ट्रीय स्तर पर दृड़ सहयोग(एनडीसी) एशिया के लिए परिवहन पहल(टीआईए)-भारत घटक की वर्चुअल रुप से शुरुआत करेगा।कार्यक्रम की शुरुआत शाम 6 बजे जीआईजेड निदेशक,दक्षिण एशिया खंड,कोरिना कुसेल और जर्मनी दूतावास में उप राजदूत स्टीफन ग्रबेहर करेंगे। कार्यक्रम में डॉ कस्टर्न सच,महानिदेशक आईके,अंतर्राष्ट्रीय और यूरोप नीति,जलवायु परिवर्तन नीति,पर्यावरण, प्रकृति संरक्षण और परमाणु सुरक्षा( बीएमयू) संघीय मंत्रालय उद्घाटन भाषण देंगे। कार्यक्रम में नीति आयोग के मुख्य कार्यकारी अधिकारी श्री अमिताभ कांत प्रमुख भाषण देंगे। इसके बाद अंतर्राष्ट्रीय परिवहन मंच(आईटीएफ) के महानिदेशक डॉ. यंग ते किम विशेष संबोधन करेंगे।


    कार्यक्रम में भारत के परिवहन,उर्जा और जलवायु हितधारकों को आगामी वर्ष में योजनाबद्ध परियोजना गतिविधियों के संबंध में जानकारी दी जाएगी। यह कार्यक्रम भारत की परिवहन चुनौतियों और इनका कार्बन कमी महत्वाकांक्षा से संबंध में जानकारी देने का अवसर प्रदान करेगा। इस संवाद से भारत की विशेष आवश्यकताओं और परिस्थितियों पर ध्यान केंद्रित करने में सहायता मिलेगी।


    एनडीसी-टीआईए भारत,वियतनाम और चीन में गैर कार्बनीकृत परिवहन को प्रोत्साहन देने के लिए व्यापक दृष्टिकोण के लक्ष्य को ध्यान में रखते हुए संयुक्त कार्यक्रम है। कार्यक्रम को जर्मनी के पर्यावरण,प्रकृति संरक्षण और परमाणु सुरक्षा(बीएमयू) मंत्रालय के अंतर्राष्ट्रीय जलवायु पहल(आईकेआई) का समर्थन प्राप्त है।


    कार्यक्रम को निम्नलिखित 7 संगठनो के संघ द्वारा लागू किया जाएगा

     1. डयूस गेस्लक्रॉफ्ट फुर इंटरनेशनल जूसरबेट(जीआईएज) जीएमबीएच
     2. अंतर्राष्ट्रीय स्वच्छ परिवहन परिषद (आईसीसीटी)
     3. विश्व संसाधन संस्थान(डब्ल्यूआरआई)
     4. अंतर्राष्ट्रीय परिवहन मंच(आईटीएफ)
     5. अगोरा वर्गेश्वरडें(अगोरा)
     6. दीर्धकालिक निम्न कार्बन परिवहन पर भागीदारी प्रतिष्ठान
     7. 21वीं सदी में नवीकरणीय ऊर्जा नीति नेटवर्क (आरईएन21)

    भारत में कार्यक्रम को छहसंगठन लागू करेंगे। भारत सरकार की ओर से देश का मुख्य नीति निर्मातानीति आयोग इस कार्यक्रम की क्रियान्यवन भागीदारी करेगा।


    एनडीसी-टीआईए कार्यक्रम की अवधि 4 साल की होगी। कार्यक्रम में उत्तरदायी दीर्धकालिक लक्ष्य प्राप्त करने के लिए भारत और अन्य भागीदारी करने वाले देशों को संख्या में हितधारकों के साथ समन्वय कर लागू किया जाएगा।इससे एनडीसी को प्राप्त करने के लिए योगदान और 2025 एनडीसी के परिवहन क्षेत्र में उसके लक्ष्य को प्राप्त करने में सहायक साबित होगी।


    भारत में विशाल और विविधता पूर्ण परिवहन क्षेत्र है जो अरबों लोगों की आवश्यकता को पूरा करता है। भारत में दुनिया का दूसरा सबसे बड़ा रोड नेटवर्क है जो परिवहन के सभी माध्यमों द्वारा अधिकतम ग्रीनहाउस गैस(जीएचजी) उत्सर्जन करता है। तेजी से हो रहे शहरी करण के चलते वाहनों की बिक्री तेजी से बढ़ रही है और वर्ष 2030 तक कुल वाहनों की संख्या दोगुना होने की संभावना है।


    एनडीसी-टीआईए भारत घटक देश में गैरकार्बनीकृत परिवहन के लिए हितधारकों के लिए संवाद मंच की शुरुआत करेगा। इसके साथ ही यह जीएचजी और परिवहन मॉडल को मजबूत करने,जीएचजी उत्सर्जन प्रयासो के लिए तकनीकी सहयोग,परिवहन मे जलवायु परिवर्तन कार्य को वित्तीय सहायता इलेक्ट्रिक वाहन(ईवी) की मांग और आपूर्ति नीति पर नीतिगत सिफारिश,लागत-लाभ विश्लेषण द्वारा व्यापार मॉडल का आंकलन करने संबंधी कार्य भी करेगा।


    कार्यक्रम के अंतर्गत इलेक्ट्रिक गतिशीलता पर विशेष ध्यान केंद्रित किया जायेगा। इसके लिए परिवहन और ऊर्जा क्षेत्र संयोजन की आवश्यकता और विभिन्न मंत्रालयों,अंतर्राष्ट्रीय विकास संगठनों,नीति निर्धारण संगठनों,सार्वजनिक और निजी संगठन के बीच विशेषज्ञता होगी। कार्यक्रम से नीतिगत विकास,इलेक्ट्रिक वाहन आधार भूत ढांचे का विकास और भारत में इलेक्ट्रिक वाहनों का बड़े स्तर पर प्रयोग को समर्थन मिलेगा।


    एनडीसी-टीआईए कार्यक्रम भारत की सरकारी संस्थाओं,स्थानीय नीति निर्माताओं,अनुसंधानकर्ताओं,उद्योग जगत के विशेषज्ञों,नीति निर्माण संस्थाओं और नागरिक संगठन के साथ सहयोग और समन्वय द्वारा कार्य करेगा। इन गतिविधियों के सफलतापूर्वक क्रियान्वयन के राजनीतिक इच्छाशक्ति,राजनीतिक दलों की रुचि और लक्षित देशो में संबंधित हितधारको की रूचि आवश्यक होगी।


    कार्यक्रम : राष्ट्रीय स्तर पर दृड़ सहयोग- एशिया के लिए परिवहन पहल(एनडीसी-टीआईए) का शुभारंभ


    दिनांक : 27 अगस्त,बृहस्पतिवार,सांय 6 से 7.45 बजे तक


    कार्यक्रम स्थान : https://youtu.be/fEVcZZbhTxk पर लाइवस्ट्रीमिंग


    ***


    एमजी/एएम/एजे/डीसी


    
    

    
    (Release ID: 1649060) Visitor Counter : 18
    
    
      Read this release in: English , Urdu , Punjabi , Tamil , Telugu
    
    
    

7.