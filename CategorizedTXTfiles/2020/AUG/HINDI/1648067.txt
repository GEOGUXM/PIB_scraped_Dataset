      स्‍वास्‍थ्‍य एवं परिवार कल्‍याण मंत्रालय

      कोविड-19 से ठीक होने की तेज रफ्तार ने भारत में इससे ठीक होने की दर को लगभग 75% तक पहुंचा दिया
      कोरोना संक्रमण से ठीक होने वालों की संख्या इसके सक्रिय मामलों से लगभग 16 लाख अधिक हो गई
      
      वैश्विक स्तर पर सबसे कम मृत्यु दर वाले देशों में शामिल भारत में मृत्यु दर में और गिरावट

      Posted On: 23 AUG 2020 2:50PM by PIB Delhi

    देश में कोरोना संक्रमण से ठीक होने वाले मरीजों की लगातार बढ़ती जा रही संख्या ने भारत में कोविड-19 बीमारी से ठीक होने की दर को लगभग 75% तक बढ़ा दिया है।


    पिछले 24 घंटों में कोविड-19 के 57,989 मरीजों के ठीक होने के साथ ही देश में इस बीमारी से ठीक होने वाले लोगों की कुल संख्या आज 22,80,566 तक पहुंच गई है।


    भारत में कोविड-19 बीमारी से ठीक होने वालों की कुल संख्या अब इसके सक्रिय मामलों ( 7,07,668) से लगभग 16 लाख ( 1,572,898) अधिक हो गई है।


    जैसा कि ग्राफ दिखाया में दिखाया गया है , इस बीमारी से ठीक होने वाले लोगों की औसत दैनिक संख्या 15 , 018 (1-7 जुलाई) से लगातार बढ़ती हुई 19-13 के सप्ताह के दौरान 60,557 तक पहुंच गई है।


    कोविड-19 बीमारी से लगातार ठीक होने वाले मरीजों की बढ़ रही संख्या ने यह सुनिश्चित कर दिया है कि देश पर वास्तविक कैसलोड अर्थात सक्रिय मामलों में कमी आई है और वर्तमान में यह कुल पॉजिटिव मामलों का केवल 23.24% है। इससे धीरे-धीरे मृत्यु दर में भी गिरावट आई है। अभी देश में मृत्यु दर (केस फेटलिटी रेट- सीएफआर ) 1.86% है जो वैश्विक स्तर पर सबसे कम दरों में से एक है। यह केंद्र की आक्रामक रूप से परीक्षण , समग्र रूप से निगरानी और उचित उपचार की नीति के व्यापक और निरंतर अनुपालन तथा प्रभावशीलता की वजह से संभव हो सका है।


    संक्रमण से ठीक होने वाले मरीजों की संख्या में तेजी और इससे मरने वालों की संख्या में आ रही कमी से यह साफ है कि भारत के क्रमबद्ध और सक्रिय कार्यनीति ने वास्तव में नतीजे देना शुरू कर दिया है।


    कोविड -19 से संबंधित तकनीकी मुद्दों , दिशा-निर्देशों एवं परामर्शों पर सभी प्रामाणिक और अद्यतन जानकारी के लिए कृपया नियमित रूप से https://www.mohfw.gov.in/ और @MoHFW_INDIA देखें।


    कोविड -19 से संबंधित तकनीकी सवाल technicalquery.covid 19 @gov.in और अन्य सवाल ncov 2019 @gov.in एवं @CovidIndiaSeva पर भेजे जा सकते हैं।


    कोविड -19 को लेकर यदि कोई सवाल हो तो स्वास्थ्य और परिवार कल्याण मंत्रालय के हेल्पलाइन नंबर: + 91-11-23978046 या 1075 ( टोल-फ्री) पर कॉल करें। राज्यों / केंद्रशासित प्रदेशों के हेल्पलाइन नंबरों की सूची भी https://www.mohfw.gov.in/pdf/coronvavirushelplinenumber.pdf पर उपलब्ध है।


    ***


    एमजी/एएम/एके/एसएस

    
    
    (Release ID: 1648067) Visitor Counter : 32
    
    
      Read this release in: English , Urdu , Marathi , Bengali , Assamese , Manipuri , Punjabi , Gujarati , Odia , Tamil , Telugu , Malayalam