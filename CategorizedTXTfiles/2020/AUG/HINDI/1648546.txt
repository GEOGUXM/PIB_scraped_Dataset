      शिक्षा मंत्रालय

      केन्द्रीय शिक्षा मंत्री ने आज नई दिल्ली में की राष्ट्रीय बाल भवन की समीक्षा बैठक
      
      बच्चों में रचनात्मक गतिविधियों को प्रोत्साहन देने के क्रम में राष्ट्रीय बाल भवन को राष्ट्रीय स्तर पर बच्चों के लिए पुरस्कार की करनी चाहिए शुरुआत : श्री रमेश पोखरियाल ‘निशंक’
      
      Posted On: 25 AUG 2020 4:58PM by PIB Delhi


    केन्द्रीय शिक्षा मंत्री श्री रमेश पोखरियाल ‘ निशंक ’ ने आज नई दिल्ली में राष्ट्रीय बाल भवन की एक समीक्षा बैठक ली। बैठक में एसईएंडएल सचिव श्रीमती अनीता करवाल, संयुक्त सचिव, विद्यालयी शिक्षा श्री आर. सी. मीणा और राष्ट्रीय बाल भवन के वरिष्ठ अधिकारी उपस्थित रहे।


    बैठक के दौरान शिक्षा मंत्री ने राष्ट्रीय बाल भवन की विभिन्न गतिविधियों की समीक्षा की और अधिकारियों को वर्तमान परिदृश्य में एनबीबी की गतिविधियों में तेजी लाने के निर्देश दिए। उन्होंने पिछले दो साल में एनबीबी द्वारा की गई प्रगति, उसके वर्तमान सदस्यता विवरण और प्रशिक्षण कार्यक्रमों का मूल्यांकन भी किया।


    I looked into the details of grants/expenditures of @nbbdelhi & the proposal of 3 years programmes (2020-2022).
    I also reviewed the posts, and vacancies of National Bal Bhavan & multiple activities lined up for 2020. pic.twitter.com/r0n4HUnMDx

    — Dr. Ramesh Pokhriyal Nishank (@DrRPNishank) August 25, 2020

    केन्द्रीय मंत्री ने अधिकारियों को वेबिनारों के माध्यम से विद्यार्थियों के लिए सांस्कृतिक आदान-प्रदान के कार्यक्रमों पर ध्यान केन्द्रित करने के निर्देश दिए, जिससे वे हमारे देश के विभिन्न सांस्कृतिक पहलुओं को जानने की प्रक्रिया जारी रख सकते हैं। श्री पोखरियाल ने अधिकारियों से यह आकलन करने के लिए भी कहा कि हम कैसे अंतरराष्ट्रीय मंचों पर बाल भवन की गतिविधियों को प्रोत्साहन दे सकते हैं।


    श्री निशंक ने कहा कि राष्ट्रीय बाल भवन हमारे बच्चों को विभिन्न गतिविधियां सिखाने वाला एक बड़ा मंच है और हमें इसकी गतिविधियों का क्षेत्रीय केन्द्रों तक विस्तार करना चाहिए, जिससे ज्यादा से ज्यादा बच्चे इस मंच का लाभ उठा सकें। उन्होंने कहा कि बच्चों में रचनात्मक गतिविधियों को प्रोत्साहन देने के क्रम में राष्ट्रीय बाल भवन को बच्चों के लिए एक राष्ट्रीय स्तर का पुरस्कार शुरू करना चाहिए और उन्होंने अधिकारियों को इस संबंध में एक योजना बनाने के निर्देश दिए।


    शिक्षा मंत्री ने राष्ट्रीय बाल भवन में खाली पड़े पदों की समीक्षा भी की और अधिकारियों को खाली पदों को भरने की प्रक्रिया में तेजी लाने के निर्देश दिए।


    *****


    एमजी / एएम / एमपी/डीके

    
    
    (Release ID: 1648546) Visitor Counter : 42
    
    
      Read this release in: English , Urdu , Marathi , Manipuri , Bengali , Assamese , Punjabi , Tamil , Telugu