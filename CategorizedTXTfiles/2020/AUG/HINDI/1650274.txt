      इस्‍पात मंत्रालय

      श्री धर्मेंद्र प्रधान ने पूर्व राष्ट्रपति श्री प्रणब मुखर्जी के निधन पर शोक व्यक्त किया
      Posted On: 31 AUG 2020 8:45PM by PIB Delhi


    केंद्रीय इस्पात और पेट्रोलियम और प्राकृतिक गैस मंत्री श्री धर्मेंद्र प्रधान ने पूर्व राष्ट्रपति श्री प्रणब मुखर्जी के निधन पर शोक व्यक्त किया है। श्री प्रधान ने एक ट्वीट संदेश में कहा , ' भारतीय राजनीति के एक कुशल राजनेता , प्रणब दा का निधन मेरे लिए एक व्यक्तिगत क्षति है। वह अपने पीछे एक स्थायी विरासत और भारतीय राजनीति में एक शून्य छोड़ गए हैं जिसकी भरपाई करना मुश्किल होगा। ' उन्होंने आगे कहा , ' भारत के सबसे कम उम्र के वित्त मंत्री बनने से लेकर भारत के 13 वें राष्ट्रपति बनने तक , प्रणब दा ने देश की सेवा की। वह हमेशा अपने राजनीतिक कौशल , संसदीय प्रक्रियाओं की समझ और सभी दलों में सर्वसम्मति बनाने की क्षमता के जाने जाते थे। '


    पूर्व राष्ट्रपति के साथ अपनी बातचीत को याद करते हुए श्री प्रधान ने कहा , ' विशेष रूप से 2017 में प्रणब मुखर्जी के साथ की गई उनके पूर्व लोकसभा निर्वाचन क्षेत्र जंगीपुर की यात्रा मुझे आज भी याद है , जहां उन्होंने # पीएमयूवाई के तहत 2.5 करोड़वां एलपीजी कनेक्शन सौंपा था। यह उनके लिए एक भावनात्मक क्षण था। '


    ***


    एमजी / एएम / केजे

    
    
    (Release ID: 1650274) Visitor Counter : 6
    
    
      Read this release in: English , Urdu , Tamil