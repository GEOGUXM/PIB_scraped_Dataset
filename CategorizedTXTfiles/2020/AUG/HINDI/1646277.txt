      स्‍वास्‍थ्‍य एवं परिवार कल्‍याण मंत्रालय

      विश्‍व में निम्‍नतम में से एक, भारत की केस मृत्‍यु दर 2 प्रतिशत से नीचे और इसमें लगातार गिरावट
      
      रिकवरी दर लगातार सुधर रही है, आज 72 प्रतिशत के निकट
      
      कोविड जांच करीब 3 करोड़

      Posted On: 16 AUG 2020 12:40PM by PIB Delhi

    भारत में कोविड-19 की मृत्‍यु दर में लगातार गिरावट आ रही है और भारत की मृत्‍यु दर विश्‍व में सबसे कम में से एक है। आज यह 1.93 प्रतिशत है। यह केन्‍द्र और राज्‍य/केन्‍द्र शासित प्रदेश की सरकारों के समन्वित प्रयासों का परिणाम है , जिससे मृत्‍यु दर में लगातार गिरावट आ रही है।


    अमरीका में 23 दिनों में , ब्राजील में 95 दिनों में और मैक्सिको में 141 दिनों में 50 , 000 मौतें हुई। भारत ने इस संख्‍या तक पहुंचने के लिए 156 दिनों का समय लिया।


    केन्‍द्र सरकार एवं राज्‍य/केन्‍द्र शासित प्रदेशों की सरकारों का अस्‍पतालों में बेहतर और प्रभावी नैदानिक उपचार , पर्यवेक्षित होम आइसोलेशन , नॉन-इन वैसिव ऑक्सीजन सपोर्ट का उपयोग और त्‍वरित एवं समयबद्ध उपचार के लिए रोगियों को लाने-ले जाने के लिए एम्‍बुलेसों की बेहतर सेवाओं पर सतत फोकस रहा है। आशा कार्यकर्ताओं के अनथक प्रयासों ने पर्यवेक्षित होम आइसालेशन में रोगियों की प्रभावी निगरानी और ट्रैकिंग प्रगति सुनिश्चित की है। कोविड-19 रोगियों का उपचार कर रहे चिकित्‍सकों के नैदानिक प्रबंधन कौशलों को नई दिल्‍ली के एम्‍स के इस क्षेत्र के विशेषज्ञों द्वारा दूर-परामर्श के जरिये सक्रिय तकनीकी दिशा-निर्देश के माध्‍यम से अपग्रेड किया गया है। इन उपायों ने सामूहिक रूप से गंभीर एवं अति गंभीर रोगियों के लिए घर से अस्‍पताल से निर्बाधित और प्रभावी रोग प्रबंधन सुनिश्चित किया है। इसने सुनिश्चित किया है कि भारत की केस की मृत्‍यु दर (सीएफआर) वैश्विक औसत से नीचे बनी रहे।


    कई प्रकार के उपायों के जरिये आक्रामक तरीके से टेस्टिंग , व्‍यापक रूप से ट्रैकिंग और प्रभावी रूप से उपचार के सफल कार्यान्‍वयन में रिकवरी के वर्तमान उच्‍च स्‍तर में भी योगदान दिया है। भारत की रिकवरी दर लगभग 72 प्रतिशत तक पहुंच चुकी हैं और अधिक से अधिक रोगियों की रिकवरी सुनिश्चित हो रही है। पिछले 24 घंटों में 53 , 322 रोगी स्‍वस्‍थ हो चुके हैं और उन्‍हें डिस्‍चार्ज कर दिया गया है। इस संख्‍या के साथ स्‍वस्‍थ होने वाले कोविड-19 रोगियों की कुल संख्‍या बढ़कर 18.6 लाख (18 , 62 , 258) से अधिक हो गई है।


    रिकवरी में सतत बढ़ोत्‍तरी ने यह सुनिश्चित किया है कि देश की प्रतिशतता केसलोड में गिरावट आये। वर्तमान सक्रिय मामले (6 , 77 , 444) देश के वास्‍तविक केसलोड को तय करते हैं। यह आज कुल पोजिटिव मामलों का 26.16 प्रतिशत है , जिसने पिछले 24 घंटों में और गिरावट दर्ज की है। वे सक्रिय चिकित्‍सा पर्यवेक्षण के तहत हैं।


    प्रभावी एवं आक्रामक टेस्टिंग के साथ भारत तेजी से 3 करोड़ कोविड टेस्‍ट पूरा करने की दिशा में बढ़ रहा है : अभी तक 2,93,09,703 नमूनों की जांच की जा चुकी हैं। पिछले 24 घंटों में 7,46,608 टेस्‍ट किये गये।


    यह तेजी से बढ़ते नैदानिक प्रयोगशालाओं के राष्‍ट्रीय नेटवर्क के द्वारा संभव हो पाया है , जिसमें सरकारी क्षेत्र में 969 प्रयोगशालाएं और निजी क्षेत्र में 500 प्रयोगशालाएं अर्थात कुल 1469 प्रयोगशालाएं हैं।

      * रियल टाइम आरटी पीसीआर आधारित परीक्षण प्रयोगशालाएं 754 ( सरकारी 450 एवं निजी 304 )
      * ट्रूनैट आधारित परीक्षण प्रयोगशालाएं 598 ( सरकारी 485 एवं निजी 113)
      * सीबीएनएएटी आधारित परीक्षण प्रयोगशालाएं 117 ( सरकारी 34 एवं निजी 83 )

    कोविड- 19 से संबंधित तकनीकी मुद्वों , दिशानिर्देशों एवं परामर्शियों पर प्रमाणित और अद्यतन जानकरी के लिए कृपया नियमित रूप से https://www.mohfw.gov.in/ and @MoHFW_INDIA. का अवलोकन करें।


    कोविड- 19 से संबंधित तकनीकी प्रश्नों को technicalquery.covid19@gov.in पर तथा अन्य प्रश्नों को ncov2019@gov.in और / @CovidIndiaSeva पर भेजा जा सकता है।


    कोविड- 19 से संबंधित किसी भी प्रश्न के मामले में कृपया स्वास्थ्य एवं परिवार कल्याण मंत्रालय हेल्पलाइन नंबर + 91-11-23978046 या 1075 टॉल फ्री पर काल करें। कोविड- 19 पर राज्यों / यूटी के हेल्पलाइन नंबरों की सूची भी https://www.mohfw.gov.in/pdf/coronvavirushelplinenumber.pdf पर उपलब्ध है।


    ***.


    एम जी/एएम/एसकेजे/एसएस

    
    
    (Release ID: 1646277) Visitor Counter : 44
    
    
      Read this release in: English , Urdu , Marathi , Assamese , Bengali , Manipuri , Punjabi , Gujarati , Odia , Tamil , Telugu
    
    
    

*