      प्रधानमंत्री कार्यालय

      प्रधानमंत्री श्री नरेन्द्र मोदी और नेपाल के प्रधानमंत्री ने टेलीफोन पर बातचीत की
      Posted On: 15 AUG 2020 2:33PM by PIB Delhi


    प्रधानमंत्री श्री नरेन्द्र मोदी को आज नेपाल के प्रधानमंत्री श्री के. पी. शर्मा ओली की टेलीफोन कॉल प्राप्त हुई।


    नेपाल के प्रधानमंत्री ने भारत के 74वें स्वतंत्रता दिवस के अवसर पर भारत सरकार और भारत के लोगों को शुभकामनाएं और संयुक्त राष्ट्र सुरक्षा परिषद के अस्थाई सदस्य के रूप में भारत के अभी हाल में हुए चुनाव के लिए बधाई दीं।


    दोनों देशों में कोविड - 19 महामारी के प्रभाव को कम करने के लिए किए जा रहे प्रयासों के संदर्भ में दोनों नेताओं ने आपसी एकजुटता व्यक्त की। प्रधानमंत्री श्री नरेन्द्र मोदी ने इस संबंध में नेपाल के प्रधानमंत्री को भारत के निरंतर सहयोग की पेशकश की।


    प्रधानमंत्री श्री नरेन्द्र मोदी ने नेपाल के प्रधानमंत्री को टेलीफोन करने के लिए धन्यवाद दिया और भारत और नेपाल के बीच सभ्यता और सांस्कृतिक संबंधों का स्मरण किया।


    *****


    एमजी/एएम/आईपीएस/डीसी

    
    
    (Release ID: 1646088) Visitor Counter : 81
    
    
      Read this release in: English , Urdu , Marathi , Manipuri , Assamese , Bengali , Punjabi , Gujarati , Odia , Tamil , Telugu , Kannada , Malayalam