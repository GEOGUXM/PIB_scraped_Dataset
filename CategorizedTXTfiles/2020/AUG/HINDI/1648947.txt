      स्‍वास्‍थ्‍य एवं परिवार कल्‍याण मंत्रालय

      बीते चौबीस घंटो में भारत में 9 लाख से अधिक लोगों की कोविड जांच की गई-भारत में अब तक लगभग 3.9 करोड़ लोगों की कोविड जांच की गई है
      
      कोविड से स्वस्थ होने वाले लोगों की संख्या 25 लाख से अधिक होने के साथ भारत ने एक और शिखर को छुआ
      
      कोविड के सक्रिय मामले और स्वस्थ होने वाले लोगों के बीच अंतर लगभग 18 लाख हुआ

      Posted On: 27 AUG 2020 1:58PM by PIB Delhi

    भारत द्वारा कोविड-19 से निपटने के लिए परीक्षण,पहचान और उपचार करने की नीति पर ध्यान केंद्रित करने और लगातार उच्चस्तरीय परीक्षण से इस बीमारी की प्रारंभिक स्तर पर ही पहचान करना संभव हुआ है। समय पर पहचान होने से कोविड रोगियों को अलग रखने और पॉजिटिव मामले वाले व्यक्तियों को अस्पताल में भर्ती कराने से उन्हें उचित उपचार का अवसर मिला है। इसके चलते कोविड से कम लोगों की मृत्यु हुई है और लोग तेजी से स्वस्थ हुए है।


    केंद्र सरकार की इस नीति के चलते भारत में अब तक 3.9 करोड़ लोगों की कोविड जांच हो चुकी है। पिछले 24 घंटे में 9,24,998 परीक्षण किए गए। इसके साथ ही अब तक 3,85,76,540 परीक्षण हो चुके हैं।


    कोविड रोगियों के स्वस्थ होने और अस्पताल से छुट्टी मिलने तथा हल्के तथा मध्यम लक्षण वाले रोगियों के घर से एकांतवास में स्वस्थ होने के कारण देश भर में कोविड से स्वस्थ होने वाले लोगों की संख्या 25 लाख से अधिक हो गई है। 25,23,771 रोगियो के स्वस्थ होने के पीछे केंद्र सरकार द्वारा बनाई गई नीति का प्रभावी क्रियान्यवन और राज्यों द्वारा इसका अनुपालन करना है। बीते 24 घंटे में 56,013 लोग कोविड से ठीक हुए हैं। भारत में कोविड से स्वस्थ होने की दर अब 76.24 प्रतिशत है।


    देश में सक्रिय स्वास्थ्य देखभाल में 7,25,991 मामले के मुकाबले लगभग 18 लाख ( 17,97,780) लोग स्वस्थ हुए हैं। कोविड से लोगों के लगातार बड़ी संख्या में स्वस्थ होने से अब कुल पाजिटिव मामलों में से सक्रिय मामले 21.93 प्रतिशत रह गए हैं।


    स्वास्थ्य मंत्रालय के प्रोटोकॉल में निर्धारित देखभाल के मानकों पर ध्यान केंद्रित करते हुए आईसीयू और अस्पताल में कुशल डॉक्टर, एंबुलेंस सेवा में सुधार,कम तेजी से फैलने वाली ऑक्सीजन के प्रयोग और जांच प्रक्रिया के प्रयोग से राष्ट्रीय कोविड मृत्यु दर में गिरावट जारी है। यह ओर गिरकर 1.83 प्रतिशत रह गई है। कोविड से स्वस्थ होने के राष्ट्रीय औसत के अनुपात में दस राज्य और संघ शासित प्रदेशो का प्रदर्शन बेहतर है।


    देश भर में कोविड की जांच करने वाली प्रयोगशालाओं की संख्या तेजी से बढ़ी है। देश भर में अब 1550 कोविड जांच प्रयोगशाला हैं।इनमें से 993 सरकारी और 557 निजी प्रयोगशालाएं हैं।


    इन प्रयोगशालाओं का विवरण निम्नलिखित है-


    रियर टाइम आर टी पीसीआर आधारित जांच प्रयोगशालाएं 795 ( सरकारी-499,निजी 335)


    ट्रूनेट आधारित जांच प्रयोगशालाएं 637(सरकारी -499,निजी 138)


    सीबीएनएएटी आधारित जांच प्रयोगशालाएं 118 ( सरकारी- 34, निजी- 84)


    कोविड-19 संबंधी तकनीकी मुद्दो पर प्रामाणिक और ताजा जानकारी,दिशा-निर्देश और सलाह के लिए कृपया नियमित रुप से https://www.mohfw.gov.in और @MoHFW_INDIAपर जाएं।


    कोविड संबंधी तकनीकी पूछताछ के लिए technicalquary.covid19@gov.in तथा अन्य जानकारी के लिए ncov2019@gov.in और @CovidIndiaSevaपर संपर्क करें।


    कोविड-19 संबंधी किसी भी जानकारी के लिए स्वास्थ्य और परिवार कल्याण मंत्रालय के फोन नंबर 91-11-23978046 या टोल फ्री नंबर 1075 पर कॉल करें। कोविड-19 पर राज्यो और संघशासित प्रदेशो के हेल्पलाइन नंबर की सूची https://www.mohfw.gov.in/pdf/coronavirushelplinemumber.pdf पर भी उपलब्ध है।


    ****


    एमजी/एएम/एजे/एसएस

    
    
    (Release ID: 1648947) Visitor Counter : 44
    
    
      Read this release in: English , Urdu , Marathi , Assamese , Bengali , Manipuri , Punjabi , Gujarati , Odia , Tamil , Telugu , Malayalam