      संस्‍कृति मंत्रालय

      संस्कृति मंत्रालय का सांस्कृतिक संसाधन और प्रशिक्षण केंद्र (सीसीआरटी) स्वतंत्रता दिवस समारोह के तहत राष्ट्रीय स्तर की देशभक्ति कविता प्रतियोगिता आयोजित कर रहा
      Posted On: 05 AUG 2020 2:13PM by PIB Delhi


    स्वतंत्रता दिवस समारोह के तहत संस्कृति मंत्रालय का एक स्वायत्त संगठन - सांस्कृतिक संसाधन और प्रशिक्षण केंद्र (सीसीआरटी) , माइजीओवी डॉट इन की साझेदारी में , एक राष्ट्रीय स्तर की देशभक्ति कविता प्रतियोगिता आयोजित कर रहा है।


    इस प्रतियोगिता में भाग लेने के लिए 10 से 14 वर्ष की आयु के प्रतिभावान बच्चों से प्रविष्टियाँ आमंत्रित की गई हैं। प्रतियोगिता के तहत बच्चे अंग्रेजी सहित भारत के संविधान की 8वीं अनुसूची द्वारा मान्यता प्राप्त किसी भी भाषा में अपनी लिखित कविता भेज सकते हैं। प्रत्येक राज्य/केंद्रशासित प्रदेश से अधिकतम पाँच सर्वश्रेष्ठ प्रविष्टियों का चयन किया जाएगा, जिनका मूल्यांकन राष्ट्रीय स्तर के विशेषज्ञ पैनल द्वारा किया जाएगा। विजेताओं की घोषणा स्वतंत्रता दिवस के अवसर पर की जाएगी और उन्हें नकद पुरस्कार और मेरिट प्रमाण पत्र से सम्मानित किया जाएगा। जिन बच्चों की जन्म तिथि 01.07.2007 से 30.06.2011 के बीच है (दोनों दिन सम्मिलित हैं) वे ही इस प्रतियोगिता में हिस्सा ले सकते हैं।


    सीसीआरटी 40 से अधिक वर्षों से शिक्षा को संस्कृति के साथ जोड़ने के क्षेत्र में काम कर रहा है और 10 से 14 वर्ष की आयु के युवा और मेधावी बच्चों को अब तक 14000 से अधिक छात्रवृत्ति प्रदान कर चुका है।


    विजेताओं को नकद पुरस्कार और मेरिट प्रमाण पत्र से सम्मानित किया जाएगा। नकद पुरस्कार के तहत:

      * प्रथम पुरस्कार के रूप में 15000 रूपए
      * द्वितीय पुरस्कार के रूप में 7500 रूपए
      * तृतीय पुरस्कार के रूप में 5000 रूपए
      * और सांत्वना पुरस्कार के रूप में प्रत्येक राज्य/केन्द्र शासित प्रदेशों से प्राप्त एक-एक कविता के लिए 2000 रुपए दिए जाएंगे।

    प्रविष्टियां 07 अगस्त 2020 को साढ़े ग्यारह बजे तक जमा की जा सकती हैं।


    नियम और शर्तें पढ़ने के लिए यहां क्लिक करें।


    पंजीकरण और अधिक जानकारी के लिए कृपया इस लिंक पर क्लिक करें।


    ******


    एमजी /एएम/एमएस/एसएस


    

    
    (Release ID: 1643520) Visitor Counter : 134
    
    
      Read this release in: English , Urdu , Marathi , Manipuri , Bengali , Tamil
    
    
    

*