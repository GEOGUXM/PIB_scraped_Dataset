      कार्मिक, लोक शिकायत एवं पेंशन मंत्रालय

      ‘राष्ट्रीय भर्ती एजेंसी‘ पर सरकार का निर्णय भर्ती क्षेत्र में बहुत अहम बदलाव वाला साबित होगा जो भर्ती को गांवों और शहरों तक ले जाएगा : डॉ. जितेंद्र सिंह
      
      डॉ. जितेंद्र सिंह ने जोर देकर कहा कि यह केवल शासन सुधार नहीं है बल्कि एक सामाजिक-आर्थिक सुधार भी है
      
      विशेषज्ञों की राय है कि राष्ट्रीय भर्ती एजेंसी भर्ती प्रणाली में रूपांतरकारी बदलाव लाएगी और सही रोजगार पाने में युवाओं की आकांक्षाओं पूरी करने में सहायता करेगी

      Posted On: 31 AUG 2020 3:33PM by PIB Delhi

    राष्ट्रीय भर्ती एजेंसी भर्ती प्रणाली में रूपांतरकारी बदलाव लाएगी और रही रोजगार पाने में युवाओं की आकांक्षाओं पूरी करने में सहायता करेगी। विशेषज्ञों ने यह राय आज कोलकाता के पत्र सूचना कार्यालय द्वारा आयोजित एक वेबीनार में दी। शिक्षाविदों सहित उद्योग , सरकारी क्षेत्र के विशेषज्ञों ने भर्ती क्षेत्र और नीति परिप्रेक्ष्य की संभावना और भूमिका पर विचार विमर्श किया और चर्चा की।


    इस अवसर पर केंद्रीय पूर्वोत्तर क्षेत्र विकास ( डोनर ) राज्य मंत्री ( स्वतंत्र प्रभार ) , प्रधानमंत्री कार्यालय , कार्मिक , लोक शिकायत , पेंशन , परमाणु ऊर्जा एवं अंतरिक्ष राज्य मंत्री डॉ . जितेंद्र सिंह ने कहा कि यह निर्णय भर्ती क्षेत्र में बहुत अहम बदलाव वाला है जो भर्ती को गांवों और शहरों तक ले जाएगा। डॉ . जितेंद्र सिंह ने कहा कि प्रत्याशियों के लिए रोजगार अवसर एक रूपांतरकारी प्रयास है जो युवाओं के जीवन में सुगमता में काफी बढोतरी करेगा। उन्होंने बेहतर छात्र भर्ती प्रक्रिया और भर्ती क्षेत्र में सर्वश्रेष्ठ प्रचलनों पर जोर दिया।


    डॉ . जितेंद्र सिंह ने कहा कि राष्ट्रीय भर्ती एजेंसी भर्ती प्रणाली में रूपांतरकारी बदलाव लाएगी और सही रोजगार पाने में युवाओं की आकांक्षाओं पूरी करने में सहायता करेगी। उन्होंने कहा कि यह केवल शासन सुधार नहीं है बल्कि एक सामजिक - आर्थिक सुधार भी है।


    कोलकाता के पत्र सूचना कार्यालय द्वारा ‘ राष्ट्रीय भर्ती एजेंसी और इसकी भूमिका ‘ पर आयोजित एक वेबीनार


    केंद्रीय पूर्वोत्तर क्षेत्र विकास ( डोनर ) राज्य मंत्री ( स्वतंत्र प्रभार ) , प्रधानमंत्री कार्यालय , कार्मिक , लोक शिकायत , पेंशन , परमाणु ऊर्जा एवं अंतरिक्ष राज्य मंत्री डा . जितेंद्र सिंह ने कहा कि यह केवल शासन सुधार नहीं है बल्कि एक सामजिक - आर्थिक सुधार भी है।


    एसएससी के पूर्व अध्यक्ष श्री ब्रज राज शर्मा ने राष्ट्रीय भर्ती एजेंसी के निर्णय पर प्रसन्नता जताई और कहा कि रोजगार का चयन , भर्ती और रोजगार अवसरों को संपूर्णता में देखा जाना चाहिए। उन्होंने कहा कि भर्ती की मूल्य श्रृंखला से जुड़े सभी व्यक्तियों के लिए यह लाभप्रद स्थिति है , चाहे वे रोजगार चाहने वाले हों , भर्ती संगठन हों या फिर मानव संसाधन कार्मिक हों। उन्होंने कहा कि सबसे पहले तो समान पात्रता जांच में तीन एजेन्सियों अर्थात कर्मचारी चयन आयोग , रेल भर्ती बोर्ड और बैंकिंग कार्मिक चयन संस्थान द्वारा भर्तियां शामिल होंगी। उन्होंने कहा कि 117 आकांक्षी जिलों में परीक्षा अवसंरचना के विकास पर विशेष जोर दिया जाएगा। छात्रों के लिए कई लाभ हैं जिसमें विविध परीक्षाओं में बैठने से मुक्ति , अधिक से अधिक महिला प्रत्याशियों , दिव्यांगों को तथा ग्रामीण क्षेत्रों में रहने वालों को सरकारी नौकरियों के लिए आवेदन करने हेतु प्रोत्साहित करने के लिए प्रत्येक जिले में परीक्षाओं का आयोजन शामिल है।


    एसएससी के पूर्व अध्यक्ष श्री ब्रज राज शर्मा ने राष्ट्रीय भर्ती एजेंसी के निर्णय पर प्रसन्नता जताई और कहा कि भर्ती की मूल्य श्रृंखला से जुड़े सभी व्यक्तियों के लिए यह लाभप्रद स्थिति है , चाहे वे रोजगार चाहने वाले हों , भर्ती संबठन हों या फिर मानव संसाधन कार्मिक हों।


    रेल मंत्रालय के रेलवे बोर्ड के पूर्व कार्यकारी निदेशक एवं संयुक्त सचिव श्री प्रेम लाल शर्मा ने आकांक्षी जिलों में परीक्षा अवसंरचना में चुनौतियों का उल्लेख किया। उन्होंने कहा कि पहल का सकारात्मक पहलू रोजगार क्षेत्र अवसरों में ग्रामीण छात्रों के लिए जागरूकता और प्रेरणा है तथा परीक्षा के उच्चतर स्तर के लिए समान पात्रता जांच प्रत्याशियों को एक ही बार परीक्षा में बैठने तथा सभी भर्ती एजेन्सियों की सभी या किसी एक में आवेदन करने में सक्षम बनायेंगी।


    रेल मंत्रालय के रेलवे बोर्ड के पूर्व कार्यकारी निदेशक एवं संयुक्त सचिव श्री प्रेम लाल शर्मा ने आकांक्षी जिलों में परीक्षा अवसंरचना में चुनौतियों का उल्लेख किया।


    रेल़ मंत्रालय के औद्योगिक संबंध के पूर्व सलाहकार श्री ए. निगम ने कहा कि इस निर्णय को राष्ट्रीय शिक्षा नीति के सरकार के हाल के निर्णय के परिप्रेक्ष्य में देखा जाना चाहिए। उन्होंने कहा कि स्कूल के स्तर पर व्यवसायिक प्रशिक्षण रोजगार चाहने वालों के लिए एक मूल्यवर्धन है और यह प्रत्याशी को विशिष्ट रोजगार विवरण के लिए आवेदन करते समय अपनी पसंद के रोजगार को पाने में सहायक होगा। इसलिए , सरकार की अन्य पहलों को सरकार के राष्ट्रीय भर्ती एजेंसी के निर्णय के अनुरूप देखा जाना चाहिए। उन्होंने कहा कि भारत वैश्विक क्षेत्र में अहम भूमिका निभा सकता है क्योंकि प्रतिभाशाली युवाओ की आबादी देश की प्रगति एवं विकास के लिए अनिवार्य है। उन्होंने यह भी कहा कि दो / संगठन स्तर पर समुचित एचआर योजना निर्माण तथा विश्लेषण पहल की सफलता में एक अतिरिक्त कारक होंगे।


    रेल़ मंत्रालय के औद्योगिक संबंध के पूर्व सलाहकार श्री ए. निगम ने कहा कि इस निर्णय को राष्ट्रीय शिक्षा नीति 2020 के सरकार के हाल के निर्णय के परिप्रेक्ष्य में देखा जाना चाहिए , उन्होंने कहा कि स्कूल के स्तर पर व्यवसायिक प्रशिक्षण रोजगार चाहने वालों के लिए एक मूल्य वर्धन है और यह प्रत्याशी को विशिष्ट रोजगार विवरण के लिए आवेदन करते समय अपनी पसंद के रोजगार को पाने में सहायक होगा।


    रांची के पत्र सूचना कार्यालय के अपर महानिदेशक श्री अरिमर्दन सिंह ने कहा कि स्वास्थ्य क्षेत्र की ही तरह भर्ती एवं शिक्षा क्षेत्र में निवेश और सुधार स्वागत योग्य पहल है। उन्होंने कहा कि सरकार का निर्णय बेहतर एचआर प्रबंधन में सहायता करेगा। उन्होंने कहा कि एक परीक्षा अर्थात विविध भाषाओं में सीईटी उन प्रत्याशियों के ऊपर से बोझ को कम करने में सहायता करेगी जिन्हें वर्तमान में विभिन्न पाठ्क्रमों के अनुरूप विभिन्न प्रकार से प्रत्येक परीक्षा के लिए तैयारी करने कर आवश्यकता है।


    रांची के पत्र सूचना कार्यालय के अपर महानिदेशक श्री अरिमर्दन सिंह ने कहा कि स्वास्थ्य क्षेत्र की ही तरह भर्ती एवं शिक्षा क्षेत्र में निवेश और सुधार स्वागत योग्य पहल है।


    एआईबीओसी के महासचिव श्री सौम्या दत्ता एवं एसबीआई के पूर्व डीजीएम तथा पूर्वोत्तर क्षेत्र के एचआर प्रभारी , सर्किल डवलपमेंट अधिकारी श्री आशीष ब्श्विास ने राष्ट्रीय भर्ती एजेंसी के सकारात्मक पक्षों को व्यक्त करते हुए कहा कि बैंकिंग क्षेत्र के लिए विशिष्ट रोजगार प्रोफाइल प्राथमिक स्तर पर एक टेस्ट तथा उसके बाद टियर 2 एवं टियर 3 परीक्षा द्वारा विशिष्ट रोजगार वर्णन एवं प्रोफाइल के लिए सही प्रत्याशी के प्लेसमेंट में मदद करेगा। श्री बिश्वास ने कहा कि विभिन्न सरकारी रोजगारों के लिए सही समय पर सही प्रत्याशी के चुनाव के लिए एनआरए की भूमिका अहम है और यह छात्रों की प्रतिभा एवं क्षमता के अनुरूप रोजगार पाने की युवाओं की मांग को पूरी करेगी।


    पूर्बोवर्धमान के जिला जज कोर्ट के अधिवक्ता श्री संयुक बनर्जी ने कहा कि राष्ट्रीय भर्ती एजेंसी की दक्षता और प्रभावोत्पादकता रोजगार चाहने वाले प्रत्याशियों पर निर्भर करती है जिन्हें सही समय एवं सही संगठन पर उनकी पसंद के अनुरूप रोजगार का चयन करने में सक्रिय रहना होगा। उन्होंने कहा कि राष्ट्रीय भर्ती एजेंसी में निष्पादन छात्र की पसंद के रोजगार को पाने का एक प्रयत्न है। उन्होंने महिला प्रत्याशियों एवं देश के ग्रामीण क्षेत्रों के प्रत्याशियों के लिए इस पहल के लाभों और किस प्रकार यह निर्णय प्रत्याशियों के लिए भर्ती अवसरों की अधिक सुगम्यता में मदद करेगी , की चर्चा की।


    दिल्ली उच्च न्यायालय के अधिवक्ता अब्दुर रहमान मलिक ने कहा कि इस देश की युवा आबादी के लिए रोजगार अवसरों के साथ भर्ती क्षेत्र में सुधार भारत के संविधान के सार तत्व - मानव गौरव के साथ जीने का अधिकार के अनुरूप है और प्रयत्न के लिए एक स्वागत योग्य पहल है।


    पूर्बो वर्धमान के जिला जज कोर्ट के अधिवक्ता श्री संयुक बनर्जी कोलकाता के पत्र सूचना कार्यालय द्वारा आयोजित एक वेबीनार के दौरान


    दिल्ली उच्च न्यायालय के अधिवक्ता अब्दुर रहमान मलिक कोलकाता के पत्र सूचना कार्यालय द्वारा आयोजित एक वेबीनार के दौरान


    समस्त वेबीनार की योजना एवं समन्वयन कोलकाता के पत्र सूचना कार्यालय के उप निदेशक ( एम एंड सी ) श्री सम्राट बंद्योपाध्याय द्वारा किया गया। इस अवसर पर दूरदर्शन , कोलकाता की एडीजी ( एम एंड सी ) , आकाशवाणी कोलकाता , पसूका रांची एवं पसूका पटना सहित विख्यात पत्रकार एवं अन्य वरिष्ठ सरकारी अधिकारी भी उपस्थित थे।


    ******


    एमजी / एएम / एसकेजे/डीए


    

    
    (Release ID: 1650086) Visitor Counter : 30
    
    
      Read this release in: Urdu , Telugu , English , Marathi , Bengali , Punjabi , Tamil