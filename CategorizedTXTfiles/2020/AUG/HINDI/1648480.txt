      स्‍वास्‍थ्‍य एवं परिवार कल्‍याण मंत्रालय

      पिछले 24घंटों में एक दिन में कोविड-19 से अब तक सबसे अधिक 66,550 मरीज ठीक हुए
      
      भारत ने एक और मुकाम हासिल किया, अब तक ठीक होने वाले लोगों की कुल संख्या 24 लाख के पार
      
      पिछले 25 दिनों में ठीक होने वाले मरीजों की संख्या में 100% से अधिक की वृद्धि
      Posted On: 25 AUG 2020 12:29PM by PIB Delhi


    केंद्र सरकार के नेतृत्व में और राज्यों/केंद्र शासित प्रदेशों द्वारा कार्यान्वित किए गए सहयोगात्मक और रणनीतिक उपाय , परिणाम दिखा रहे हैं।


    भारत ने एक ही दिन में ठीक होने वालों की सर्वाधिक संख्या दर्ज की है। पिछले 24 घंटों में कोविड-19 के 66,550 मरीज उपचार के बाद स्वस्थ हो गए और उन्हें अस्पताल से छुट्टी दे दी गई है। सरकार की आक्रामक तरीके से संक्रमण के परीक्षण की नीति , व्यापक तौर पर संक्रमित लोगों का पता लगाने और कुशलता से उपचार कराने का यह सबूत ही है कि इस बीमारी से अब तक ठीक होने वाले लोगों की कुल संख्या 24 लाख ( 24,04,585) को पार कर गई है।


    इसके साथ ही भारत में कोविड -19 मरीजों में ठीक होने की दर 76% (75.92%) तक पहुंच गई है। कोरोना संक्रमण से ठीक होने वाले लोगों की संख्या इसके सक्रिय मामलों ( 7,04,348) से 17 लाख से भी अधिक हो गई है। आज की तारीख में इस बीमारी से ठीक होने वालों की संख्या इसके सक्रिय मामलों का 3.41 गुना है।


    पिछले 25 दिनों में ठीक होने वाले मरीजों की संख्या में 100% से अधिक की बढ़ोतरी हुई है।


    ठीक होने वालों की संख्या में रिकॉर्ड बढ़ोतरी ने यह सुनिश्चित किया है कि देश पर बीमारी का वास्तविक कैसलोड कम हुआ है अर्थात सक्रिय मामलों की संख्या में कमी आई है और वर्तमान में यह कुल संक्रमित मामलों का केवल 22.24% है।


    केंद्र सरकार और राज्यों/केंद्र शासित प्रदेशों के संयुक्त प्रयासों के परिणामस्वरूप , परीक्षण के केंद्रित और प्रभावी उपाय किए गए हैं , निगरानी और संक्रमितों के संपर्क में आए लोगों का पता लगाने के माध्यम से बीमारी की रोकथाम की गई , घरों में पृथकवास के साथ ही कोविड-19 के लिए समर्पित तीन स्तरीय स्वास्थ्य केंद्रों के जरिए उन्नत चिकित्सा बुनियादी ढांचे में रोगियों को कुशल उपचार उपलब्ध कराया गया। इन अस्पतालों में समर्पित कोविड देखभाल केंद्र , समर्पित कोविड स्वास्थ्य केंद्र और समर्पित कोविड अस्पताल शामिल हैं। इन निरंतर उपायों के सामूहिक रूप से परिणाम दिए हैं। मृत्यु दर में लगातार गिरावट जारी है और अभी यह 1.84% है।


    कोविड -19 से संबंधित तकनीकी मुद्दों , दिशा-निर्देशों एवं परामर्शों पर सभी प्रामाणिक और अद्यतन जानकारी के लिए कृपया नियमित रूप से https://www.mohfw.gov.in/ और @MoHFW_INDIA देखें।


    कोविड -19 से संबंधित तकनीकी सवाल technicalquery.covid19@gov.in और अन्य सवाल ncov2019@gov.in एवं @CovidIndiaSeva पर भेजे जा सकते हैं।


    कोविड -19 को लेकर यदि कोई सवाल हो तो स्वास्थ्य और परिवार कल्याण मंत्रालय के हेल्पलाइन नंबर: + 91-11-23978046 या 1075 ( टोल-फ्री) पर कॉल करें। राज्यों / केंद्रशासित प्रदेशों के हेल्पलाइन नंबरों की सूची भी https://www.mohfw.gov.in/pdf/coronvavirushelplinenumber.pdf पर उपलब्ध है।


    ***


    एमजी/एएम/एके /एसएस

    
    
    (Release ID: 1648480) Visitor Counter : 39
    
    
      Read this release in: English , Urdu , Marathi , Bengali , Assamese , Manipuri , Punjabi , Gujarati , Odia , Tamil , Telugu , Malayalam