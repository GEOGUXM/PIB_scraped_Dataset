      पृथ्‍वी विज्ञान मंत्रालय

      आईएमडी द्वारा मौसम पूर्वानुमान पर साप्ताहिक वीडियो
      यह लघु वीडियो हिंदी और अंग्रेजी दोनों में है
      
      इसमें पिछले एक सप्ताह के मौसम की प्रमुख विशेषताएं बताई जाएंगी और अगले दो हफ्ते के मौसम पूर्वानुमानों, अपेक्षित मौसम प्रणाली के बारे में जानकारी दी जाएगी

      Posted On: 06 AUG 2020 12:30PM by PIB Delhi

    भारत मौसम विज्ञान विभाग (आईएमडी ) ने प्रत्येक गुरुवार (शाम) को एक वीडियो कैप्सूल जारी करने की नई पहल की है। इसमें पिछले सप्ताह के दौरान मौसम के हाल और अगले दो सप्ताह के पूर्वानुमानों के बारे में बताया जाएगा। वीडियो में मौसम विज्ञान विभाग के प्रतिष्ठित वैज्ञानिक मौसम संबंधी जानकारी देंगे। यह शॉर्ट वीडियो कैप्सूल हिंदी और अंग्रेजी में होंगे। इसमें पिछले एक सप्ताह के मौसम की प्रमुख विशेषताएं बताई जाएंगी और अगले दो हफ्ते के मौसम पूर्वानुमानों , अपेक्षित मौसम प्रणाली के बारे में जानकारी दी जाएगी।


    यह विभिन्न मानव गतिविधियों , सामुदायिक गतिविधि , कृषि गतिविधि और हाइड्रोलॉजिकल गतिविधि के लिए बहुत उपयोगी है। विशेष रूप से , आईएमडी ने अगले दो हफ्तों के दौरान देश के विभिन्न हिस्सों में बारिश और सूखे के हालात के बारे में जानकारी दी है। इससे मॉनसून से जुड़ी विभिन्न कृषि गतिविधियों और बाढ़ , भूस्खलन , गरज के साथ वर्षा आदि से जुड़े विभिन्न प्राकृतिक खतरों के प्रबंधन में मदद मिलेगी।


    यह साप्ताहिक वीडियो कैप्सूल यूट्यूब पर उपलब्ध होगा। आप मौसम विज्ञान विभाग की वेबसाइट ( https://mausam.imd.gov.in/ ) के जरिये भी इसे देख सकते हैं। साप्ताहिक मौसम वीडियो के अलावा , आईएमडी मौजूदा मौसम प्रणाली और अगले 5 दिनों के लिए पूर्वानुमान वाले दैनिक मौसम वीडियो भी अपलोड कर रहा है।


    इन दैनिक और साप्ताहिक वीडियो से महत्वपूर्ण यह है कि आईएमडी मौसम की निरंतर निगरानी और भविष्यवाणी कर रहा है। विशेष रूप से कोविड 19 महामारी के मद्देनजर नवीनतम उपकरणों और तकनीकों का उपयोग करके अपनी सार्वजनिक मौसम सेवाओं को बढ़ा रहा है।


    लिंक्स :


    रोजाना : https://mausam.imd.gov.in/imd_latest/weather_video/video.php


    साप्ताहिक : https://www.youtube.com/channel/UC_qxTReoq07UVARm87CuyQw


    *****


    एमजी / एएम / वीएस ( आईएमडी रिलीज )


    

    
    (Release ID: 1643748) Visitor Counter : 65
    
    
      Read this release in: English , Marathi , Manipuri , Punjabi , Tamil