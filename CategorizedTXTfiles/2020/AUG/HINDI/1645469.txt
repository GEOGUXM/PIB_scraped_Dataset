      रेल मंत्रालय

      रेलवे बोर्ड के अध्य क्ष ने रेल कर्मचारियों के लिए ऑनलाइन ई-पास बनाने और टिकट बुकिंग के लिए सीआरआईएस द्वारा एचआरएमएस परियोजना के तहत विकसित किये गये ई-पास मॉड्यूल का शुभारंभ किया
      
      इस मॉड्यूल के माध्य म से रेल कर्मचारी ऑनलाइन आवेदन कर ई-पास कहीं से भी प्राप्त कर सकेंगे
      
      कार्यालय से संबंधित कामकाज के लिए रेलवे के अधिकारियों को लंबी दूरी की यात्राएं करनी पड़ती हैं, ई-पास मॉड्यूल से अधिकारियों की परिचालन दक्षता बढ़ेगी
      Posted On: 13 AUG 2020 12:48PM by PIB Delhi


    रेलवे बोर्ड के अध्‍यक्ष ने रेल कर्मचारियों के लिए ऑनलाइन ई-पास बनाने और टिकट बुकिंग के लिए सीआरआईएस द्वारा मानव संसाधन प्रबंधन प्रणाली (एचआरएमएस) परियोजना के तहत विकसित किये गये ई-पास मॉड्यूल का आज वीडियो कांफ्रेंसिंग के माध्‍यम से शुभारंभ किया। इस अवसर पर रेलवे बोर्ड के सभी सदस्‍य , आईआरसीटीसी के अध्‍यक्ष सह-प्रबंध निदेशक , सीआरआईएस के प्रबंध निदेशक , सभी महाप्रबंधक , पीसीपीओएस , पीसीसीएमएस , पीएफए ​​और डीआरएम उपस्थि‍त थे।


    मानव संसाधन के महानिदेशक ने इस मौके पर ई-पास मॉड्यूल और इसके चरणबद्ध कार्यान्वयन की रणनीति के विभिन्न पहलुओं के बारे में जानकारी दी।


    कर्मचारियों के लिए पास जारी करने की प्रक्रिया अभी तक मैनुअल ही जाती रही है। इसके अलावा रेलवे कर्मचारी के लिए पास पर ऑनलाइन टिकट बुक करने की कोई सुविधा भी नहीं थी।


    ईआर-पास मॉड्यूल को एचआरएमएस परियोजना के तहत सीआरआईएस द्वारा विकसित किया गया है। इसे चरणबद्ध तरीके से भारतीय रेलवे से जोड़ा जाएगा। इस सुविधा के साथ रेलवे कर्मचारी को न तो पास के लिए आवेदन करने के लिए कार्यालय आना पड़ेगा और न ही पास जारी होने का इंतजार करना पड़ेगा। कर्मचारी कहीं से भी ऑनलाइन आवेदन कर सकेंगे और ई-पास ऑनलाइन प्राप्त कर सकेंगे। ई-पास के लिए आवेदन और इसे प्राप्‍त करने की पूरी प्रक्रिया मोबाइल पर उपलब्‍ध रहेगी। इसके माध्‍यम से पहले की तरह पीआरएस/यूटीएस काउंटर से टिकट बुकिंग की सुविधा के अलावा , पास पर टिकट बुक करने की सुविधा आईआरसीटीसी की वेबसाइट पर भी उपलब्‍ध होगी।


    यह सुविधा रेलवे कर्मचारियों को उन्‍हें रेल पास का आसानी से उपयोग करने में मदद करेगी और साथ ही साथ सभी अधिकारियों को पास जारी करने का काम भी सुगम बनाएगी।


    एचआरएमएस परियोजना भारतीय रेलवे की पूर्ण मानव संसाधन प्रक्रिया के डिजिटलीकरण की एक व्यापक योजना है। एचआरएमएस में कुल 21 मॉड्यूल की योजना बनाई गई है। लगभग 97 प्रतिशत रेलवे कर्मचारियों की बेसिक डेटा एंट्री एचआरएमएस के कर्मचारी मास्टर और ई-सर्विस रिकॉर्ड मॉड्यूल में पूरी हो चुकी है , जिसे पिछले साल लॉन्च किया गया था।


    सीआरआईएस बहुत जल्द ही एचआरएमएस का ऑफिस ऑर्डर मॉड्यूल और सेटलमेंट मॉड्यूल भी लॉन्च करने जा रहा है।


    *****


    एमजी/एएम/एमएस/जीआरएस

    
    
    (Release ID: 1645469) Visitor Counter : 158
    
    
      Read this release in: Punjabi , Assamese , English , Urdu , Marathi , Bengali , Manipuri , Odia , Tamil , Telugu , Malayalam