      स्‍वास्‍थ्‍य एवं परिवार कल्‍याण मंत्रालय

      कोविड-19 से निपटने की लड़ाई में भारत ने एक महत्वपूर्ण पड़ाव पार किया
      
      एक दिन में 10 लाख से ज्यादा लोगों का परीक्षण हुआ
      
      Posted On: 22 AUG 2020 12:31PM by PIB Delhi


    कोविड -19 संक्रमण के लिए दैनिक परीक्षणों को 10 लाख तक बढ़ाने के अपने संकल्प को पूरा करते हुए भारत ने आज कोविड-19 से निपटने के अपने संघर्ष में एक महत्वपूर्ण पड़ाव को पार कर लिया है।


    केंद्र और राज्य / केंद्रशासित प्रदेश सरकारों के दृढ़ संकल्पित , केंद्रित, अनवरत और समन्वित प्रयासों के कारण भारत में पिछले 24 घंटों में 1 मिलियन यानी दस लाख परीक्षण कराए गए हैं। कल 10,23,836 नमूनों के परीक्षण कराने के साथ हीभारत ने प्रतिदिन 10 लाख नमूनों का परीक्षण करने का अपना संकल्प पूरा कर लिया है।


    इस उपलब्धि के साथ ही अब तक देश में कुल 3.4 करोड़ से अधिक परीक्षण ( 3,44,91,073) कराए जा चुके हैं।


    देश में कोविड-19 संक्रमण के दैनिक परीक्षणों की संख्या तेजी से बढ़ रही है। पिछले तीन हफ्तों के दौरान औसत दैनिक परीक्षण भी देश भर में कोविड -19 परीक्षणों की वृद्धि में लगातार हो रही प्रगति को स्पष्ट रूप से दर्शाते हैं।


    राज्यों / केंद्रशासित प्रदेशों की ओर से बताया गया है कि उनके यहां आक्रामक और तेजी से परीक्षण कराए जा रहे हैं, और इसी वजह से कोविड-19 की पॉजिटिविटी दर में गिरावट आई है। हालांकि, अधिक संख्या में परीक्षण कराने से शुरू में पॉजिटिविटी दर में वृद्धि होगी लेकिन जब संक्रमण का पता लगते ही आइसोलेशन, संक्रमण का कुशलता से पता लगाने और समय पर प्रभावी और नैदानिक ​​प्रबंधन जैसे उपाय साथ-साथ शुरू कर दिए जाएंगे तो यह अंततः कम हो जाएगा।


    परीक्षणों की बढ़ती संख्या के साथ केंद्र और राज्यों / केंद्रशासित प्रदेशों के नीतिगत फैसले से देश भर में आसान परीक्षण की सुविधा बढ़ी है। इसने दैनिक परीक्षण क्षमता को बढ़ाया है।


    इस उपलब्धि में बढ़ी हुई नैदानिक ​​प्रयोगशाला नेटवर्क की भी अहम भूमिका है। आज की तारीख में देश में सरकारी क्षेत्र में 983 प्रयोगशालाओं और 528 निजी प्रयोगशालाओं सहित 1511 प्रयोगशालाओं का एक मजबूत नेटवर्क है। इसमें शामिल है:


    • वास्तविक समय आरटी पीसीआर आधारित परीक्षण प्रयोगशालाएं: 778 ( सरकारी: 458 + निजी: 320)


    • ट्रूनेट आधारित परीक्षण प्रयोगशाला: 615 ( सरकारी: 491 + निजी: 124)


    • सीबीएनएएटी आधारित परीक्षण प्रयोगशालाएं: 118 ( सरकारी: 34 + निजी: 84)


    कोविड -19 से संबंधित तकनीकी मुद्दों , दिशा-निर्देशों एवं परामर्शों पर सभी प्रामाणिक और अद्यतन जानकारी के लिए कृपया नियमित रूप से https://www.mohfw.gov.in/ और @MoHFW_INDIA देखें।


    कोविड -19 से संबंधित तकनीकी सवाल technicalquery.covid 19 @gov.in और अन्य सवाल ncov 2019 @gov.in एवं @CovidIndiaSeva पर भेजे जा सकते हैं।


    कोविड -19 को लेकर यदि कोई सवाल हो तो स्वास्थ्य और परिवार कल्याण मंत्रालय के हेल्पलाइन नंबर: + 91-11-23978046 या 1075 ( टोल-फ्री) पर कॉल करें। राज्यों / केंद्रशासित प्रदेशों के हेल्पलाइन नंबरों की सूची भी https://www.mohfw.gov.in/pdf/coronvavirushelplinenumber.pdf पर उपलब्ध है ।


    ***


    एमजी/एएम/एके/डीए

    
    
    (Release ID: 1647888) Visitor Counter : 58
    
    
      Read this release in: Urdu , Marathi , English , Assamese , Bengali , Manipuri , Punjabi , Gujarati , Odia , Tamil , Telugu , Malayalam