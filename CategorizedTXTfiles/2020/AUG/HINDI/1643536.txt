      स्‍वास्‍थ्‍य एवं परिवार कल्‍याण मंत्रालय

      भारत में एक दिन में अब तक सबसे अधिक 51,706 मरीज ठीक हुए हैं
      
      कोविड बीमारी से ठीक होने की दर बढ़कर 67.19% के रिकॉर्ड उच्च स्तर पर पहुंच गई
      
      मृत्यु दर (केस फैटलिटी रेट- सीएफआर) घटकर 2.09% हो गई

      Posted On: 05 AUG 2020 2:47PM by PIB Delhi

    भारत में पिछले 24 घंटों में एक दिन में कोरोना के सबसे अधिक मरीज ठीक हुए हैं। कोविड-19 के मरीजों के ठीक होने की संख्या में 51,706 की रिकॉर्ड वृद्धि के साथ इस बीमार से ठीक होने की दर 67.19% की एक नई उच्चाई तक पहुंच गई है और इसमें प्रत्येक दिन सुधार जारी है। इस बीमारी से अब तक ठीक होने वाले लोगों की कुल संख्या बढ़कर 12,82,215 हो गई है जो बीमारी के सक्रिय मामलों से दोगुना से भी ज्यादा है।


    कोविड-19 के मरीजों के ठीक होने की बढ़ती संख्या के साथ पिछले 14 दिनों में इस बीमारी से ठीक होने की संख्या में 63.8%की वृद्धि हुई है जो यह दर्शाती है कि केंद्र सरकार द्वारा "टेस्ट, ट्रैक, ट्रीट" यानी परीक्षण, निगरानी, उपचार की रणनीति से संचालित कोविड-19 मामले पर की गई सही प्रतिक्रिया और प्रबंधन वांछित परिणाम दे रहा है।


    सार्वजनिक और निजी क्षेत्रों के सामूहिक प्रयासों से अस्पताल के बुनियादी ढांचे में सुधार के साथ बड़े स्तर पर और काफी तेजी से कराए जा रहे परीक्षण से इस बीमारी से ठीक होने की दर में बढ़ोत्‍तरी सुनिश्चित हुई जिससे पिछले 14 दिनों में ठीक होने की दर 63% से बढ़कर 67% हो गई है।


    कोविड-19 बीमारी से ठीक होने वाले लोगों की संख्या में निरंतर वृद्धि के साथ, इससे ठीक होन वाले लोंगों की कुल संख्या और इसके सक्रिय मामलों के बीच अंतर लगभग 7 लाख तक पहुंच गया है। ठीक होने वाले मरीजों की रिकॉर्ड उच्चतम दैनिक संख्या के कारण, इसके सक्रिय मामले घटकर 5,86,244(कल दर्ज किए गए 5,86,298 से कम) हो गए हैं और ये सभी चिकित्सकीय देखरेख में हैं।


    केंद्र और राज्य/केन्द्र शासित प्रदेशों की सरकारों द्वारा "टेस्ट, ट्रैक, ट्रीट" रणनीति के समन्वित कार्यान्वयन से यह सुनिश्चित हुआ है कि वैश्विक परिदृश्य की तुलना में भारत में मृत्यु दर (सीएफआर) कम रही है और यह लगातार घटती जा रही है। आज मृत्यु दर (केस फैटलिटी रेट) अब तक की सबसे कम 2.09% है।


    कोविड-19 से संबंधित तकनीकी मुद्दों, दिशा-निर्देशों एवं परामर्शों पर सभी प्रामाणिक और अद्यतन जानकारी के लिए कृपया नियमित रूप से https://www.mohfw.gov.in/ और @MoHFW_INDIA देखें।


    कोविड-19 से संबंधित तकनीकी सवाल technicalquery.covid19@gov.in और अन्य सवाल ncov2019@gov.in एवं @CovidIndiaSeva पर भेजे जा सकते हैं।


    कोविड-19 को लेकर यदि कोई सवाल हो तो स्वास्थ्य और परिवार कल्याण मंत्रालय के हेल्पलाइन नंबर: + 91-11-23978046या 1075 (टोल-फ्री) पर कॉल करें। राज्यों / केंद्रशासित प्रदेशों के हेल्पलाइन नंबरों की सूची भी https://www.mohfw.gov.in/pdf/coronvavirushelplinenumber.pdf पर उपलब्ध है।


    ****


    एमजी/एएम/एके/एसएस

    
    
    (Release ID: 1643536) Visitor Counter : 93
    
    
      Read this release in: English , Urdu , Marathi , Bengali , Manipuri , Punjabi , Gujarati , Odia , Tamil , Telugu , Malayalam