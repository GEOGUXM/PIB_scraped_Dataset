      स्‍वास्‍थ्‍य एवं परिवार कल्‍याण मंत्रालय

      पहले लॉकडाउन के बाद से भारत में कोरोना के मामलों में मृत्यु दर (सीएफआर) सबसे कम 2.15 प्रतिशत हुई
      
      ठीक हुए लोगों की संख्या करीब 11 लाख हुई
      
      पिछले 24 घंटों में 36,500 से ज्यादा लोग ठीक हुए
      
      Posted On: 01 AUG 2020 2:43PM by PIB Delhi


    भारत वैश्विक स्तर पर कोविड-19 की सबसे कम मृत्यु दर दर्ज करने और उसे बनाए रखने में लगातार सफल रहा है। आज देश में कोरोना के मामलों में मृत्यु दर 2.15 प्रतिशत है और यह पहले लॉकडाउन की शुरुआत के बाद से सबसे कम है। जून के मध्य में यह लगभग 3.33 प्रतिशत थी जिसमें लगातार गिरावट आ रही है।


    यह केंद्र के साथ-साथ राज्य/ केंद्र शासित प्रदेश सरकारों की "जांच , खोज , उपचार" के लिए समन्वित , पूर्व-निर्धारित , वर्गीकृत और विकसित रणनीति और प्रयासों को दर्शाता है। अस्पताल के बुनियादी ढांचे को बढ़ावा देने के साथ-साथ त्वरित परीक्षण ने कोविड - 19 के रोगियों की शीघ्र पहचान और गंभीर रोगियों की पहचान को सक्षम बनाया है जिससे मृत्यु की संख्या में कमी आई है।


    सीएफआर की दर को कम रखने के साथ-साथ , कंटेनमेंट रणनीति के सफल कार्यान्वयन , त्वरित परीक्षण और व्यापक देखभाल दृष्टिकोण के आधार पर मानकीकृत नैदानिक प्रबंधन प्रोटोकॉल के परिणामस्वरूप, ठीक होने वालों की संख्या 30,000/दिन के स्तर पर लगातार बनी हुई है।


    अब ठीक हुए लोगों की कुल संख्या करीब 11 लाख हो गई है। पिछले 24 घंटों में 36,569 रोगियों को अस्पताल से छुट्टी दिए जाने के साथ ही, ठीक हुए लोगों की संख्या 10,94,374 तक पहुंच गई है। कोविड - 19 रोगियों के बीच ठीक होने की दर 64.53 प्रतिशत है।


    ठीक होने वालों की संख्या में इस प्रकार की लगातार वृद्धि के साथ , कोविड-19 से ठीक हुए मामलों और सक्रिय मामलों के बीच का अंतर वर्तमान में 5,29,271 हो गया है। सभी सक्रिय मामलों (5 , 65 , 103) को चिकित्सा निगरानी के अंतर्गत रखा गया हैं।


    निर्बाध रोगी प्रबंधन के साथ-साथ तीन-स्तरीय अस्पताल अवसंरचना ने तीव्र गति से गंभीर रोगी की पहचान और उपचार सुनिश्चित किया है। वर्तमान में, 2 , 49 , 358 आइसोलेशन बेड , 31 , 639 आईसीयू बेड और 1 , 09 , 119 ऑक्सीजन समर्थित बेड , 16 , 678 वेंटिलेटर के साथ 1,448 कोविड समर्पित अस्पताल काम कर रहे हैं। 2 , 07 , 239 आइसोलेशन बेड , 18 , 613 आईसीयू बेड और 74 , 130 ऑक्सीजन समर्थित बेड और 6 , 668 वेंटिलेटर के साथ 3,231 समर्पित कोविड स्वास्थ्य केंद्र भी चालू किए गए हैं। इसके अलावा , देश में कोविड - 19 का मुकाबला करने के लिए 10 , 02 , 681 बिस्तरों के साथ 10 , 755 कोविड केयर सेंटर भी उपलब्ध हैं। केंद्र ने राज्यों/ केंद्र शासित प्रदेशों और केंद्रीय संस्थानों को 273.85 लाख एन95 मास्क और 121.5 लाख जीवन रक्षक उपकरण (पीपीई) और 1083.77 लाख एचसीक्यू की टैबलेट भी प्रदान की हैं।


    कोविड-19 से संबंधित तकनीकी मुद्दों, दिशा-निर्देशों और सलाहों के बारे में सभी प्रामाणिक और अद्यतन जानकारी के लिए , नियमित रूप से देखें: https://www.mohfw.gov.in/ और @MoHFW_INDIA


    कोविड - 19 से संबंधित तकनीकी प्रश्नों को technicalquery.covid19@gov.in पर और अन्य प्रश्नों को ncov2019@gov.in पर ई-मेल और @CovidIndiaSeva पर पूछा जा सकता है।


    कोविड-19 से संबंधित किसी भी जानकारी के लिए स्वास्थ्य एवं परिवार कल्याण मंत्रालय के हेल्पलाइन नंबर- : +91-11-23978046 or 1075 ( टोल फ्री ) पर कॉल करें।


    कोविड-19 पर राज्यों / केंद्र शासित प्रदेशों के हेल्पलाइन नंबरों की सूची https://www.mohfw.gov.in/pdf/coronvavirushelplinenumber.pdf पर उपलब्ध है।


    एसजी / एएम / एके / एसके


    

    
    (Release ID: 1642887) Visitor Counter : 69
    
    
      Read this release in: English , Urdu , Marathi , Bengali , Assamese , Manipuri , Punjabi , Gujarati , Odia , Tamil , Telugu , Malayalam