      वाणिज्‍य एवं उद्योग मंत्रालय

      जुलाई, 2020 (आधार: 2011-12=100) में आठ कोर उद्योगों का सूचकांक
      Posted On: 31 AUG 2020 5:00PM by PIB Delhi


    उद्योग और आंतरिक व्यापार संवर्धन विभाग के आर्थिक सलाहकार कार्यालय ने जुलाई , 2020 के लिए आठ कोर उद्योगों का सूचकांक जारी किया है।


    जून 2020 में आठ कोर उद्योगों के सूचकांक की वृद्धि दर 119.9 रही जिसमें जुलाई 2019 के सूचकांक की तुलना में 9.6 फीसदी ( अनंतिम) की गिरावट दर्ज की गई । इनकी संचयी वृद्धि दर अप्रैल-जुलाई , 2020-21 के दौरान - 20.5 प्रतिशत थी।


    अप्रैल , 2020 में आठ कोर उद्योगों के सूचकांक की अंतिम वृद्धि दर को संशोधित कर -37.9 फीसदी कर दिया गया है। औद्योगिक उत्‍पादन सूचकांक (आईआईपी) में शामिल वस्तुओं के कुल भारांक (वेटेज) का 40.27 प्रतिशत हिस्सा आठ कोर उद्योगों में ही निहित होता है। वार्षिक/मासिक सूचकांक और वृद्धि दर का विवरण अनुलग्नक में दिया गया है।


    आठ कोर उद्योगों (कुल मिलाकर) के सूचकांक की मासिक वृद्धि दरों को ग्राफ में दर्शाया गया है:


    आठ कोर उद्योगों के सूचकांक का सार नीचे दिया गया है:


    कोयला


    जुलाई , 2020 में कोयला उत्‍पादन (भारांक: 10.33 प्रतिशत) जुलाई , 2019 के मुकाबले 5.7 प्रतिशत गिर गया। वर्ष 2020-21 की अप्रैल-जुलाई अवधि के दौरान इसका संचयी सूचकांक पिछले वर्ष की समान अवधि की तुलना में 12.9 प्रतिशत गिर गया।


    कच्‍चा तेल


    जून , 2020 के दौरान कच्‍चे तेल का उत्‍पादन (भारांक: 8.98 प्रतिशत) जुलाई , 2019 की तुलना में 4.9 प्रतिशत गिर गया। वर्ष 2020-21 की अप्रैल- जुलाई अवधि के दौरान इसका संचयी सूचकांक बीते वित्‍त वर्ष की समान अवधि की तुलना में 6.1 प्रतिशत कम रहा।


    प्राकृतिक गैस


    जुलाई , 2020 में प्राकृतिक गैस का उत्‍पादन (भारांक: 6.88 प्रतिशत) जुलाई , 2019 के मुकाबले 10.2 प्रतिशत गिर गया। वर्ष 2020-21 की अप्रैल-जुलाई अवधि के दौरान इसका संचयी सूचकांक पिछले वित्‍त वर्ष की समान अवधि की तुलना में 14.7 प्रतिशत घट गया।


    रिफाइनरी उत्‍पाद


    पेट्रोलियम रिफाइनरी उत्‍पादों का उत्‍पादन (भारांक: 28.04 प्रतिशत) जुलाई , 2020 में 13.9 प्रतिशत घट गया। वहीं , वर्ष 2020-21 की अप्रैल-जुलाई अवधि के दौरान इसका संचयी सूचकांक पिछले वित्‍त वर्ष की समान अवधि की तुलना में 17.1 प्रतिशत कम रहा।


    उर्वरक


    जुलाई , 2020 के दौरान उर्वरक उत्‍पादन (भारांक: 2.63 प्रतिशत ) 6.9 प्रतिशत बढ़ गया। उधर , वर्ष 2020-21 की अप्रैल-जुलाई अवधि के दौरान इसका संचयी सूचकांक बीते वित्‍त वर्ष की इसी अवधि की तुलना में 3.9 प्रतिशत अधिक रहा।


    इस्‍पात


    जुलाई , 2020 में इस्‍पात उत्‍पादन (भारांक: 17.92 प्रतिशत ) 16.4 प्रतिशत घट गया। वर्ष 2020-21 की अप्रैल- जुलाई अवधि के दौरान इसका संचयी सूचकांक पिछले वित्‍त वर्ष की समान अवधि के मुकाबले 42.0 प्रतिशत कम रहा।


    सीमेंट


    जुलाई , 2020 के दौरान सीमेंट उत्‍पादन (भारांक: 5.37 प्रतिशत ) जुलाई , 2019 के मुकाबले 13.5 प्रतिशत घट गया। वर्ष 2020-21 की अप्रैल-जुलाई अवधि के दौरान इसका संचयी सूचकांक बीते वित्‍त वर्ष की इसी अवधि की तुलना में 32.2 प्रतिशत कम रहा।


    बिजली


    जुलाई , 2020 के दौरान बिजली उत्‍पादन (भारांक: 19.85 प्रतिशत ) जुलाई , 2019 के मुकाबले 2.3 प्रतिशत घट गया। वर्ष 2020-21 की अप्रैल-जुलाई अवधि के दौरान इसका संचयी सूचकांक पिछले वित्‍त वर्ष की समान अवधि के मुकाबले 12.4 प्रतिशत कम रहा।


    नोट 1: मई 2020 , जून 2020 और जुलाई , 2020 के आंकड़े अनंतिम हैं।


    नोट 2: अप्रैल , 2014 से ही बिजली उत्पादन के आंकड़ों में नवीकरणीय अथवा अक्षय स्रोतों से प्राप्त बिजली को भी शामिल किया जा रहा है।


    नोट 3: ऊपर दिए गए उद्योग-वार भारांक दरअसल आईआईपी से प्राप्त अलग-अलग उद्योग भारांक हैं और इसे 100 के बराबर आईसीआई के संयुक्त भारांक में समानुपातिक आधार पर बढ़ाकर दिखाया गया है।


    नोट 4: मार्च 2019 से ही तैयार इस्पात के उत्‍पादन के अंतर्गत ‘ कोल्ड रोल्ड (सीआर) क्‍वायल्‍स ’ मद के तहत हॉट रोल्ड पिकल्‍ड एंड ऑयल्‍ड (एचआरपीओ) नामक एक नए स्टील उत्पाद को भी शामिल किया जा रहा है।


    नोट 5: अगस्त 2020 के लिए सूचकांक बुधवार , 30सितंबर , 2020 को जारी किया जाएगा।


    आठ कोर उद्योगों के प्रदर्शन के बारे में विस्‍तृत जानकारी पाने के लिए अंग्रेजी का अनुलग्‍नक यहां क्लिक करें


    ***


    एमजी/एएम/केजे/डीके

    
    
    (Release ID: 1650092) Visitor Counter : 60
    
    
      Read this release in: Assamese , Urdu , English , Manipuri , Tamil