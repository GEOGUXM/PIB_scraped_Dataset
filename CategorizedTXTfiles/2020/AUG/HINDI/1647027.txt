      रसायन एवं उर्वरक मंत्रालय

      एफएसीटी के सीएमडी श्री किशोर रूंगटा ने भारतीय उर्वरक संघ,दक्षिणी क्षेत्र के अध्यक्ष का पदभार ग्रहण किया
      Posted On: 19 AUG 2020 4:39PM by PIB Delhi


    दी फर्टिलाइजर्स एंड केमिकल्स ट्रावनकोर लिमिटेड ( एफएसीटी ) के अध्यक्ष और प्रबंध निदेशक श्री किशोर रूंगटा ने भारतीय उर्वरक संघ , दक्षिणी क्षेत्र ( एफएआई एसआर ) के अध्यक्ष के रूप में कार्यभार संभाला है।


    भारतीय उर्वरक संघ (एफएआई ) एक विशिष्ट निकाय है जो उर्वरक निर्माताओं , वितरकों , आयातकों , उपकरण निर्माताओं , अनुसंधान संस्थानों और आदान आपूर्तिकर्ताओं का प्रतिनिधित्व करता है।


    भारतीय उर्वरक संघ , दक्षिणी क्षेत्र (एफएआई एसआर ) के क्षेत्र में केरल , तमिलनाडु , कर्नाटक , आंध्र प्रदेश और तेलंगाना राज्यों के हितधारक आते हैं।


    एफएआई का उद्देश्य उर्वरकों के उत्पादन , विपणन और उपयोग से संबंधित सभी लोगों को एक साथ लाना है।


    इसका क्षेत्रीय कार्यालय मुख्य रूप से इस क्षेत्र में काम कर रहे उर्वरक निर्माताओं , राज्य सरकारों और अन्य स्थानीय प्राधिकरणों के मुद्दों पर ध्यान केंद्रित करता है और उनके साथ निरंतर संपर्क बनाकर रखता है।


    ****


    एमजी/एएम / जीबी/डीए

    
    
    (Release ID: 1647027) Visitor Counter : 35
    
    
      Read this release in: English , Urdu , Manipuri , Assamese , Punjabi , Tamil , Telugu