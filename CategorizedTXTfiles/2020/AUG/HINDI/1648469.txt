      स्‍वास्‍थ्‍य एवं परिवार कल्‍याण मंत्रालय

      भारत ने ‘टेस्ट, ट्रैक, ट्रीट’ रणनीति को अपनाते हुए सफलतापूर्वक लगभग 3.7 करोड़ टेस्‍ट कर लिए हैं
      
      टेस्ट प्रति मिलियन (टीपीएम) अब और बढ़कर 26,685 के स्‍तर पर पहुंचा

      Posted On: 25 AUG 2020 1:22PM by PIB Delhi

    भारत ने ‘ टेस्ट , ट्रैक एवं ट्रीट ’ रणनीति पर फोकस करते हुए अब तक कुल मिलाकर लगभग 3.7 करोड़ कोविड - 19 सैंपल का परीक्षण (टेस्‍ट) किया है। दैनिक टेस्‍ट की संख्या तेजी से बढ़ाने के भारत के दृढ़संकल्प से अब तक कुल टेस्‍ट का आंकड़ा 3 , 68 , 27 , 520 के स्‍तर पर पहुंच गया है।


    पिछले 24 घंटों में 9 , 25 , 383 टेस्‍ट होने के साथ ही ‘ टेस्ट प्रति मिलियन ’ अब और तेजी से बढ़कर 26 , 685 के उच्‍च स्‍तर पर पहुंच गया है।


    समय पर मरीजों की पहचान , त्‍वरित आइसोलेशन और प्रभावकारी उपचार की दिशा में पहले कदम के रूप में तेज गति से टेस्‍ट किए जाने से संक्रमण के फैलाव को सीमित करना भी संभव हो पाया है।


    पुणे में एकल लैब (प्रयोगशाला) से शुरुआत होने के बाद से लेकर अब तक भारत के टेस्‍टिंग लैब नेटवर्क का व्यापक विस्तार हुआ है और आज इसमें कुल मिलाकर 1524 लैब हैं। 986 लैब सरकारी क्षेत्र में और 538 लैब निजी क्षेत्र में हैं। इनमें निम्‍नलिखित शामिल है:


    • वास्तविक समय में आरटी पीसीआर आधारित टेस्टिंग लैब : 787 ( सरकारी : 459 + निजी : 328 )


    • ट्रूनैट आधारित टेस्टिंग लैब : 619 ( सरकारी : 493 + निजी : 126 )


    • सीबीनैट आधारित टेस्टिंग लैब : 118 ( सरकारी : 34 + निजी : 84 )


    कोविड- 19 से संबंधित तकनीकी मुद्दों पर समस्‍त प्रामाणिक एवं अद्यतन जानकारियों, दिशा-निर्देशों और एडवाइजरी के लिए कृपया नियमित रूप से यहां जाएं : https://www.mohfw.gov.in/ and @MoHFW_INDIA


    कोविड - 19 से संबंधित तकनीकी प्रश्‍न technicalquery.covid19@gov.in पर और अन्‍य प्रश्‍न ncov2019@gov.in तथा @CovidIndiaSeva पर भेजे जा सकते हैं।


    कोविड-19 से संबंधित किसी भी प्रश्न का उत्‍तर जानने के लिए कृपया स्वास्थ्य एवं परिवार कल्याण मंत्रालय के हेल्पलाइन नंबर : +91-11-23978046 अथवा 1075 ( टोल-फ्री) पर कॉल करें। कोविड-19 पर राज्यों/केंद्र शासित प्रदेशों के हेल्पलाइन नंबरों की सूची https://www.mohfw.gov.in/pdf/coronvavirushelplinenumber.pdf पर भी उपलब्ध है।


    ***


    एमजी/एएम/आरआरएस- 6814

    
    
    (Release ID: 1648469) Visitor Counter : 47
    
    
      Read this release in: Manipuri , Urdu , Marathi , Assamese , English , Punjabi , Gujarati , Odia , Tamil , Telugu , Malayalam