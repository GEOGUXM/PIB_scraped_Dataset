      विद्युत मंत्रालय

      एनटीपीसी समूह ने जुलाई महीने में सकल बिजली उत्पादन में 13.3 प्रतिशत की वृद्धि हासिल की
      Posted On: 04 AUG 2020 6:24PM by PIB Delhi


    मासिक स्तर पर एनटीपीसी समूह का बिजली उत्पादन जून 2020 के 23.5 बिलियन यूनिट की तुलना में जुलाई महीने में 13.3 प्रतिशत की जोरदार बढ़त के साथ 26.73 बिलियन यूनिट हो गया।


    एनटीपीसी लिमिटेड द्वारा जारी बयान के अनुसार उसकी कोयला संचालित बिजली इकाइयों ने जुलाई 2019 के 20.74 बिलियन यूनिट की तुलना में जुलाई 2020 में 21.89 बिलियन यूनिट बिजली का उत्पादन कर वार्षिक आधार 5.6 प्रतिशत की वृद्धि दर्ज की। छत्तीसगढ़ के कोरबा में स्थित एनटीपीसी की इकाई ( 2600 मेगावाट) ने जुलाई 2020 के दौरान अपनी अधिकतम क्षमता का 100 प्रतिशत औसत उत्पादन हासिल किया।


    62910 मेगावाट की कुल स्थापित क्षमता के साथ एनटीपीसी समूह के पास 24 कोयला , 7 गैस / तरल ईंधन , 1 हाइड्रो और 13 नवीकरणीय उूर्जा से संचालित स्टेशनों के अलावा 25 सहायक और जेवी पावर स्टेशन हैं। कुल मिलाकर इनकी संख्या 70 है।


    *******


    एसजी / एएम / एमएस / डीए


    

    
    (Release ID: 1643371) Visitor Counter : 77
    
    
      Read this release in: English , Urdu , Marathi , Manipuri , Bengali , Punjabi , Tamil