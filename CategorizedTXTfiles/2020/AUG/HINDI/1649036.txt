      कॉरपोरेट कार्य मंत्रालय

      सीसीआई ने कम्फर्ट इन्वेस्टमेंट्स II द्वारा नेक्सट्रा डेटा लिमिटेड के अनिवार्य रूप से परिवर्तनीय वरीयता शेयरों और इक्विटी के प्रस्तावित अधिग्रहण को मंजूरी दी
      Posted On: 27 AUG 2020 4:42PM by PIB Delhi


    भारतीय प्रतिस्पर्धा आयोग (सीसीआई ) ने कम्फर्ट इन्वेस्टमेंट्स II द्वारा नेक्सट्रा डेटा लिमिटेड के अनिवार्य रूप से परिवर्तनीय वरीयता शेयरों और इक्विटी के प्रस्तावित अधिग्रहण को मंजूरी दे दी है।


    प्रस्तावित संयोजन दरअसल कम्फर्ट इन्वेस्टमेंट्स II द्वारा नेक्सट्रा डेटा लिमिटेड के अनिवार्य रूप से परिवर्तनीय वरीयता शेयरों और कुछ इक्विटी शेयरों के अधिग्रहण से संबंधित है। इसके अलावा , यह भी कहा गया है कि मूल्यांकन के पूरा हो जाने पर अनिवार्य रूप से परिवर्तनीय वरीयता शेयरों (सीसीपीएस ) को इक्विटी शेयरों में बदल दिया जाएगा।


    कम्फर्ट इन्वेस्टमेंट्स II मॉरीशस में गठित की गई एक विशेष कंपनी है। यह विशेष कंपनी प्रस्तावित सौदों के प्रयोजन से बनाई गई है। यह उन इन्वेस्टमेंट फंडों के स्वामित्व और नियंत्रण वाली विशेष कंपनी है जिन्‍हें कार्लाइल ग्रुप इंक. की सहयोगी कंपनियां आवश्‍यक परामर्श देती हैं। कार्लाइल ग्रुप इंक. एक वैश्विक वैकल्पिक परिसंपत्ति प्रबंधक है , जो विश्व स्तर पर निवेश करने वाले फंडों का प्रबंधन करता है।


    नेक्सट्रा डेटा , और भारत में गठित गैर-सूचीबद्ध निकाय या कंपनी दरअसल भारती एयरटेल लिमिटेड के पूर्ण स्वामित्व वाली सहायक कंपनी है जो 7 स्थानों में भारत स्थित अपने 10 डेटा केंद्रों (मुंबई में 2 साझेदार डेटा केंद्रों सहित) के माध्यम से पूरे भारत में को-लोकेशन , क्लाउड और प्रबंधित (मैनेज्‍ड) सेवाओं का एकीकृत पोर्टफोलियो प्रदान करती है।


    सीसीआई का विस्तृत आदेश (ऑर्डर) शीघ्र ही उपलब्‍ध होगा।


    ***


    एमजी/एएम/आरआरएस- 6819


    

    
    (Release ID: 1649036) Visitor Counter : 20
    
    
      Read this release in: English , Urdu , Marathi , Punjabi , Tamil , Telugu