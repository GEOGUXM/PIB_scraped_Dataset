      रक्षा मंत्रालय

      रक्षा मंत्री श्री राजनाथ सिंह ने पूर्व राष्ट्रपति श्री प्रणब मुखर्जी के निधन पर शोक व्यक्त किया
      Posted On: 31 AUG 2020 8:18PM by PIB Delhi


    रक्षा मंत्री श्री राजनाथ सिंह ने भारत के पूर्व राष्ट्रपति श्री प्रणब मुखर्जी के निधन पर गहरा दुख व्यक्त किया है।


    श्री राजनाथ सिंह ने एक ट्विटर संदेश में कहा , “ समाज के सभी वर्गों के लोगों के बीच उनका बहुत सम्मान किया जाता था। उनका निधन एक निजी क्षति है। उन्हें भारत के इतिहास , कूटनीति , सार्वजनिक नीति और रक्षा मामलों का भी जबरदस्त ज्ञान था। ” उनके व्यक्तित्व को याद करते हुए श्री सिंह ने कहा , “ प्रणबदा चरित्र की सरलता , ईमानदारी और ताकत के प्रतीक थे। उन्होंने पूरी मेहनत और समर्पण के साथ अपने देश की सेवा की। सार्वजनिक जीवन में उनका योगदान अमूल्य था। ”


    रक्षा मंत्री ने उनके शोक संतप्त परिवार के प्रति गहरी संवेदना व्यक्त की।


    भारत के पूर्व राष्ट्रपति श्री प्रणब मुखर्जी ने आज , 31 अगस्त को नई दिल्ली में अंतिम सांस ली। वे 2004-06 के दौरान रक्षा मंत्रालय सहित केंद्र सरकार के विभिन्न मंत्रालयों में वरिष्ठ मंत्री रह चुके हैं।


    *****


    एमजी/एएम/जीबी/डीके


    

    
    (Release ID: 1650144) Visitor Counter : 35
    
    
      Read this release in: English , Urdu , Bengali , Manipuri , Tamil , Kannada