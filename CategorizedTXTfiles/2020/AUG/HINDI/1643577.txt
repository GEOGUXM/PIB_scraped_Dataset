      स्‍वास्‍थ्‍य एवं परिवार कल्‍याण मंत्रालय

      लगातार दूसरे दिन भारत में 24 घंटे के अंदर 6 लाख से ज्यादा लोगों की जांच की गई
      
      जांचे गए कुल नमूनों संख्या 2.14 करोड़ से ज्यादा हुई
      
      
      प्रति दस लाख की आबादी पर जांच (टीपीएम) की संख्या बढ़कर 15,568 हुई
      
      Posted On: 05 AUG 2020 3:43PM by PIB Delhi


    भारत में लगातार दूसरे दिन, 6 लाख से ज्यादा लोगों की कोविड-19 की जांच की गई। संघ और राज्य/केंद्र शासित सरकारों द्वारा सबसे पहले महत्वपूर्ण कदम के रूप में, कोविड-19 के सकारात्मक मामलों का शीघ्र पता लगाने और उन्हें उपचार/होम आइसोलेशन में भेजने के लिए त्वरित परीक्षण का पालन करने के संकल्प के परिणामस्वरूप, भारत में प्रति दिन किए जा रहे परीक्षणों की संख्या में तीव्र गति से बढ़ोतरी हुई है।


    क्रमबद्ध और विकसित प्रतिक्रिया के कारण, एक परीक्षण रणनीति बनी है जिससे देश में परीक्षण नेटवर्क में तीव्र गति से बढ़ोत्तरी की गई है। पिछले 24 घंटों में की गई 6 , 19 , 652 जांचों के साथ , आज कुल जांचों की संख्या 2 , 14 , 84 , 402 तक पहुंच गई है। प्रति दस लाख की आबादी पर जांच की संख्या भी तीव्र गति बढ़कर 15,568 तक पहुंच गई है।


    व्यापक "जांच , खोज , उपचार" रणनीति को ध्यान में रखते हुए , देश में जांच प्रयोगशालाओं का नेटवर्क लगातार मजबूत किया जा रहा है। वर्तमान में देश में जांच प्रयोगशालाओं के नेटवर्क में कुल 1,366 प्रयोगशालाएं है ; जिसमें सरकारी क्षेत्र की 920 प्रयोगशालाएं और निजी क्षेत्र की 446 प्रयोगशालाएं हैं। जिनमें शामिल हैं:

      * रियल-टाइम आरटी पीसीआर आधारित परीक्षण प्रयोगशालाएं: 696 ( सरकारी: 421

    + निजी: 275 )


      * ट्रूनेट आधारित परीक्षण प्रयोगशालाएं: 561 ( सरकारी: 467 + निजी: 94 )


      * सीबी नाट आधारित परीक्षण प्रयोगशालाएं: 109 ( सरकारी: 32 + निजी: 77 )


    कोविड-19 से संबंधित तकनीकी मुद्दों, दिशा-निर्देशों और सलाहों के बारे में सभी प्रामाणिक और अद्यतन जानकारी के लिए , नियमित रूप से देखें: https://www.mohfw.gov.in/ और @MoHFW_INDIA


    कोविड - 19 से संबंधित तकनीकी प्रश्नों को technicalquery.covid19@gov.in पर और अन्य प्रश्नों को ncov2019@gov.in पर ई-मेल और @CovidIndiaSeva ट्वीट पर पूछा जा सकता है।


    कोविड-19 से संबंधित किसी भी जानकारी के लिए स्वास्थ्य एवं परिवार कल्याण मंत्रालय के हेल्पलाइन नंबर- : +91-11-23978046 or 1075 ( टोल फ्री ) पर कॉल करें।


    कोविड-19 पर राज्यों / केंद्र शासित प्रदेशों के हेल्पलाइन नंबरों की सूची https://www.mohfw.gov.in/pdf/coronvavirushelplinenumber.pdf पर उपलब्ध है।


    एमजी / एएम / एके / एसके


    

    
    (Release ID: 1643577) Visitor Counter : 61
    
    
      Read this release in: Telugu , English , Urdu , Marathi , Manipuri , Bengali , Punjabi , Gujarati , Odia , Tamil , Malayalam
    
    
    

*