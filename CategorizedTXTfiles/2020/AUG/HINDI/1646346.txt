      रसायन एवं उर्वरक मंत्रालय

      श्री मनसुख मंडाविया ने एनएफएल पानीपत यूनिट का दौरा किया
      
      श्री मंडाविया ने उर्वरकों के संतुलित उपयोग पर जोर दिया

      Posted On: 16 AUG 2020 6:19PM by PIB Delhi

    केंद्रीय रसायन और उर्वरक राज्यमंत्री श्री मनसुख मंडाविया ने आज राष्ट्रीय उर्वरक लिमिटेड (एनएफएल) की पानीपत इकाई का दौरा किया।


    श्री मंडाविया ने वर्तमान में जारी कार्यों की समीक्षा की और इस महामारी की स्थिति के दौरान एनएफएल किसान टीम को उनकी उत्कृष्ट सेवाओं के लिए बधाई दी। कोविड- 19 की वजह से लॉकडाउन के दौरान कड़े प्रतिबंधों के बावजूद एनएफएल की बिक्री में 71 फीसदी की बढ़ोतरी हुई है।


    इस अवसर पर बोलते हुए मंत्री महोदय ने कहा कि अधिकतम गुणवत्ता वाला उत्पादन प्राप्त करने और मिट्टी की उर्वरता बनाए रखने के लिए मृदा परीक्षण आवश्यक है। उन्होंने मोबाइल मृदा परीक्षण प्रयोगशाला का भी दौरा किया और अधिकारियों से उर्वरकों के संतुलित उपयोग पर विशेष ध्यान देने के लिए कहा। बैठक के बाद श्री मंडाविया ने विकास और शक्ति के प्रतीक के तौर पर एक पेड़ लगाया।


    पानीपत इकाई में आगमन पर कंपनी के अध्यक्ष और प्रबंध निदेशक श्री वीरेन्द्र नाथ दत्त और निदेशक (तकनीकी) श्री निर्लेप सिंह राय ने मंत्री महोदय का स्वागत किया। इस अवसर पर पानीपत इकाई के मुख्य महाप्रबंधक (विपणन) श्री अनिल मोटसरा और महाप्रबंधक (प्रभारी) श्री रत्नाकर मिश्रा और अन्य वरिष्ठ अधिकारी भी उपस्थित थे।


    पानीपत संयंत्र को लेकर एक प्रस्तुति के माध्यम से मंत्री महोदय को विस्तृत प्रस्तुति दी गई। इस प्रस्तुति के दौरानउन्होंने उर्वरक क्षेत्र से संबंधित व्यावसायिक पहलुओं पर चर्चा की और कंपनी का मार्गदर्शन किया।


    *****


    एमजी/एएम/जीबी/डीए

    
    
    (Release ID: 1646346) Visitor Counter : 47
    
    
      Read this release in: English , Urdu , Marathi , Manipuri , Punjabi , Gujarati , Tamil , Telugu