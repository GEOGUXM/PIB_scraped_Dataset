      वित्‍त मंत्रालय

      ‘जीएसटीआर-2ए’ में आयात डेटा
      Posted On: 29 AUG 2020 5:12PM by PIB Delhi


    विदेश से वस्तुओं के आयात और एसईजेड इकाइयों/एसईजेड डेवलपरों से की गई आंतरिक आपूर्ति का विवरण दर्शाने के लिए ‘ जीएसटीआर - 2 ए ’ में दो नई तालिकाएं सम्मलित की गई हैं। करदाता अब अपने उस ‘ बिल ऑफ एंट्री डेटा ’ को देख सकते हैं जो जीएसटी सिस्टम (जीएसटीएन ) द्वारा आइसगेट सिस्टम (कस्टम) से प्राप्त कि या जाता है। वर्तमान डेटा अपलोड परीक्षण आधार पर किया गया है , ताकि इसकी कार्यक्षमता या व्यावहारिकता का सही ढंग से अनुभव हो सके और इस संबंध में करदाताओं से आवश्‍यक प्रतिक्रिया (फीडबैक) प्राप्त हो सके।


    वर्तमान में यह सिस्टम 6 अगस्त , 2020 तक के आंकड़ों (डेटा) को दर्शा रहा है। इसके अलावा, करदाता इस तथ्‍य को नोट कर सकते हैं कि वर्तमान में इस सिस्टम में गैर-कम्प्यूटरीकृत बंदरगाहों (गैर-ईडीआई बंदरगाह) पर दाखिल किए गए ‘बिल ऑफ एंट्री’ के लिए आयात संबंधी जानकारी के साथ-साथ कूरियर सेवाओं/डाकघर के जरिए किए गए आयात से जुड़ी जानकारी उपलब्‍ध नहीं है। इसे शीघ्र ही उपलब्ध कराया जाएगा।


    यह भी उल्लेखनीय है कि ‘बिल ऑफ एंट्री’ के विवरण में किए गए संशोधन की जानकारी भी शीघ्र ही उपलब्‍ध कराई जाएगी।


    करदाताओं से अनुरोध किया जाता है कि वे स्वयं-सेवा पोर्टल ( https://selfservice.gstsystem.in/ ) पर स्‍वयं ही पहल करके अपने फीडबैक को साझा करें।


    ***


    एमजी/एएम/आरआरएस- 682 2


    

    
    (Release ID: 1649550) Visitor Counter : 45
    
    
      Read this release in: Tamil , English , Urdu , Marathi , Manipuri , Punjabi , Telugu