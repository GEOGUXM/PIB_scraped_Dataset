      रक्षा मंत्रालय

      स्पष्टीकरण: आयात की नकारात्मक सूची में स्वदेशी रूप से निर्मित वस्तुएं शामिल
      Posted On: 10 AUG 2020 4:04PM by PIB Delhi


    रक्षा मंत्रालय (एमओडी) द्वारा 09 अगस्त , 2020 को आयात के लिए वस्तुओं की नकारात्मक सूची जारी करने के बाद उसमें हल्के लड़ाकू विमान एलसीए मार्क 1 ए , पिनाक रॉकेट सिस्टम और आकाश मिसाइल सिस्टम जैसी भारत में ही बनने वाली कुछ वस्तुओं को शामिल किए जाने के संबंध में कुछ सवाल प्राप्त हुए हैं। इस बारे में स्पष्ट किया जाता है कि एलसीए एमके 1ए , पिनाका रॉकेट सिस्टम, आकाश मिसाइल सिस्टम इत्यादि जैसी प्रणालियां रक्षा बलों द्वारा तय की गई गुणात्मक आवश्यकताओं के अनुरूप विकसित की जाती हैं। इस तरह के सिस्टम अंतर्राष्ट्रीय बाजार में भी उपलब्ध हैं।


    ऐसे हथियार प्रणालियों के नामकरण को आयात की नकारात्मक सूची में शामिल किया गया है ताकि यह सुनिश्चित किया जा सके कि सेना समान प्रणालियों के पूर्व आयात सामाग्री की खरीद के लिए आगे कोई पहल नहीं करे। यह भी साफ किया जाता है कि किसी उत्पाद को स्वदेशी प्रणाली के रूप में माने जाने के लिए , इसमें लगने वाले स्वदेशी सामग्री की हिस्सेदारी (प्रतिशतता) को न्यूनतम निर्धारित विनिर्देशों को पूरा करना होगा। इसलिए , निर्माताओं को स्वदेशीकरण सुनिश्चित करने और आयात सामग्री को अनुमत सीमा तक कम करने की आवश्यकता है।


    इसलिए , यह स्पष्ट किया जाता है कि वर्तमान में भारत में कुछ आयातित सामग्री वस्तुओं के साथ बनाए गए सिस्टम को सूची में निर्दिष्ट करने का कारण ऐसे उपकरणों या वस्तुओं की खरीद पर प्रतिबंध लगाना है जो समान गुणात्मक आवश्यकताओं को पूरा करते हैं , लेकिन अक्सर अलग-अलग नामों के तहत अनुबंधित किए जाते हैं।


    ****


    एमजी/एएम/एके/डीके


    

    
    (Release ID: 1644897) Visitor Counter : 106
    
    
      Read this release in: English , Urdu , Marathi , Manipuri , Assamese , Punjabi , Odia , Tamil