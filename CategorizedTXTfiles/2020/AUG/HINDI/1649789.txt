      प्रधानमंत्री कार्यालय

      ‘मन की बात’ में प्रधानमंत्री ने ‘आत्‍मनिर्भर भारत एप इनोवेशन चैलेंज’ के तहत विकसित किए गए विभिन्‍न एप को सराहा
      Posted On: 30 AUG 2020 3:11PM by PIB Delhi


    प्रधानमंत्री श्री नरेन्‍द्र मोदी ने ‘ मन की बात ’ कार्यक्रम से जुड़े अपने नवीनतम संबोधन में कहा कि बड़ी संख्‍या में युवाओं ने ‘ आत्मनिर्भर भारत एप इनोवेशन चैलेंज ’ में बड़े उत्साह के साथ हिस्सा लिया। उन्‍होंने कहा कि तकरीबन दो तिहाई एप टियर-2 और टियर-3 शहरों के युवाओं ने बनाए हैं। उन्होंने कहा कि विभिन्न श्रेणियों में लगभग दो दर्जन एप को पुरस्कार दिए गए हैं । उन्‍होंने श्रोताओं से इन सभी एप के बारे में विस्‍तार से जानने और इनसे जुड़ने को कहा।


    प्रधानमंत्री ने इनमें से कई एप के बारे में चर्चा की जिनमें ‘कुटुकी किड्स लर्निंग एप’ भी शामिल है जो बच्चों के लिए एक संवादात्‍मक एप है। प्रधानमंत्री ने माइक्रो ब्लॉगिंग प्लेटफॉर्म के एक एप के बारे में भी बताया जिसका नाम है कू - कू कू। प्रधानमंत्री ने इन एप का भी उल्‍लेख किया: ‘चिंगारी’ एप , जो युवाओं के बीच काफी लोकप्रिय हो रहा है ; ‘ आस्‍क सरकार ’ एप , जिस पर किसी भी सरकारी योजना के बारे में सही जानकारी हासिल कर सकते हैं ; ‘स्टेप सेट गो’ , जो एक फिटनेस एप है , इत्‍यादि।


    प्रधानमंत्री ने कहा कि आज के छोटे-छोटे स्‍टार्ट-अप्‍स कल बड़ी-बड़ी कंपनियों में बदलेंगे और दुनिया में भारत की पहचान बनेंगे। उन्‍होंने कहा कि यह मत भूलिये कि आज जो दुनिया में बहुत बड़ी-बड़ी कंपनियां नजर आती हैं , वे भी कभी स्‍टार्ट-अप हुआ करती थीं।


    ***


    एमजी/एएम/आरआरएस- 682 5

    
    
    (Release ID: 1649789) Visitor Counter : 67
    
    
      Read this release in: Assamese , Punjabi , English , Urdu , Marathi , Bengali , Manipuri , Gujarati , Odia , Tamil , Telugu , Kannada , Malayalam