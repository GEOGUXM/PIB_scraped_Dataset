      स्‍वास्‍थ्‍य एवं परिवार कल्‍याण मंत्रालय

      भारत में एक दिन में सबसे ज्यादा 56,383 रोगी ठीक हुए
      
      ठीक हुए रोगियों की कुल संख्या लगभग 17 लाख हुई
      
      मामला मृत्युदर में लगातार कमी आ रही है और यह 1.96 प्रतिशत हो गई
      Posted On: 13 AUG 2020 2:44PM by PIB Delhi


    भारत ने एक ही दिन में 56,383 रोगी ठीक होने से एक नए शिखर को छू लिया है। इससे आज कोविड-19 रोगियों के ठीक होने की संख्या लगभग 17 लाख (16,95,982) हो गई है।


    केंद्र और राज्य / केन्द्र शासित प्रदेशों की सरकारों के ठोस, केन्द्रित और सहयोगात्मक प्रयासों के साथ-साथ लाखों फ्रंटलाइन कार्यकर्ताओं की सहायता से होम आइसोलेशन के पर्यवेक्षण, केन्द्र द्वारा सलाह दिए गए देखभाल के मानकों के माध्यम से गंभीर रोगियों के प्रभावी नैदानिक प्रबंधन सहित अनेक उपायों के द्वारा आक्रामक परीक्षण, व्यापक ट्रैकिंग और कुशल उपचार को सफलतापूर्वक लागू करना सुनिश्चित हुआ। इससे ठीक होने वाले रोगियों की संख्या में बढ़ोतरी हुई और रोगियों के ठीक होने की दर 70 प्रतिशत (आज 70.77 प्रतिशत) को पार कर गई है, जबकि कोविड रोगियों की मामला मृत्यु दर घटकर 1.96 प्रतिशत तक आ गई और इसमें लगातार गिरावट आ रही है।


    रिकॉर्ड संख्या में रोगियों के ठीक होने से यह सुनिश्चित हुआ है कि देश में सक्रिय रोगियों के मामले कम हुए हैं वर्तमान में कुल पॉजिटिव मामले केवल 27.27 प्रतिशत हैं। ठीक होने वाले मरीजों की संख्या सक्रिय मामलों (6,53,622) की तुलना में 10 लाख से अधिक हैं।


    कोविड-19 से संबंधित तकनीकी मुद्दों, दिशा-निर्देशों एवं परामर्शों पर सभी प्रामाणिक और अद्यतन जानकारी के लिए कृपया नियमित रूप से https://www.mohfw.gov.in/ और @MoHFW_INDIA देखें।


    कोविड-19 से संबंधित तकनीकी सवाल technicalquery.covid19@gov.in और अन्य सवाल ncov2019@gov.in एवं @CovidIndiaSeva पर भेजे जा सकते हैं।


    कोविड-19 को लेकर यदि कोई सवाल हो तो स्वास्थ्य और परिवार कल्याण मंत्रालय के हेल्पलाइन नंबर: + 91-11-23978046 या 1075 (टोल-फ्री) पर कॉल करें। राज्यों / केंद्रशासित प्रदेशों के हेल्पलाइन नंबरों की सूची भी https://www.mohfw.gov.in/pdf/coronvavirushelplinenumber.pdf पर उपलब्ध है।


    *****


    एमजी/एएम/आईपीएस/डीसी

    
    
    (Release ID: 1645517) Visitor Counter : 40
    
    
      Read this release in: English , Urdu , Marathi , Bengali , Manipuri , Assamese , Punjabi , Gujarati , Odia , Tamil , Telugu , Malayalam