      प्रधानमंत्री कार्यालय

      अगली बार जब आप किसी पालतु कुत्ते को पालने की सोचें तो भारतीय नस्ल के कुत्ते को घर लाएं, प्रधानमंत्री ने मन की बात में कहा
      Posted On: 30 AUG 2020 3:14PM by PIB Delhi


    प्रधानमंत्री श्री नरेन्द्र मोदी ने मन की बात के नवीनतम संबोधन में , भारतीय सेना के कुत्तों -सोफी एवं विदा की बात की जिन्हें चीफ ऑफ आर्मी स्टाफ ‘ कमेंडेशन कार्ड ‘ से सम्मानित किया गया है। उन्होंने कहा कि सशस्त्र बलों और सुरक्षा बलों के पास ऐसे बहुत सारे बहादुर कुत्ते हैं जिन्होंने अनगिनत बार बम विस्फोटों और आतंकी साजिशों को विफल करने में बहुत महत्वपूर्ण भूमिका निभाई है। उन्होंने गोला बारूद और आईईडी को सूंघ कर पता लगाये जाने के कई अन्य उदाहरण दिए और बीड पुलिस का भी उल्लेख किया जिन्होंने हाल ही में अपने श्वानीय साथी रौकी को पूरे सम्मान के साथ अंतिम विदाई दी , जिसने 300 से अधिक मामलों को सुलझाने में पुलिस की मदद की थी।


    प्रधानमंत्री ने कुत्तों की भारतीय नस्लों पर चर्चा करते हुए कहा कि उन्हें पालने में कम खर्च आता है और उन्हें भारतीय वातावरण तथा परिवेश के अनुरूप बेहतर तरीके से ढाला जा सकता है। उन्होंने कहा कि हमारी सुरक्षा एजेन्सियां भी अपने सुरक्षा दस्ता के एक हिस्से के रूप में भारतीय नस्ल के इन कुत्तों को शामिल कर रही हैं। उन्होंने कहा कि भारतीय कृषि अनुसंधान परिषद द्वारा भारतीय नस्ल के कुत्तों पर अनुसंधान भी किया जा रहा है जिससे कि उन्हें बेहतर और अधिक लाभदायक बनाया जा सके। उन्होंने पालतु कुत्ते को पालने की योजना बनाने वाले श्रोताओं को भारतीय नस्ल का कुत्ता पालने को प्रोत्साहित किया।


    *****


    एमजी/एएम/एसकेजे/डीके


    

    
    (Release ID: 1649793) Visitor Counter : 76
    
    
      Read this release in: Bengali , Tamil , Urdu , English , Marathi , Manipuri , Assamese , Punjabi , Gujarati , Odia , Telugu , Kannada , Malayalam