      प्रधानमंत्री कार्यालय

      प्रधानमंत्री कल ‘राष्ट्रीय शिक्षा नीति के तहत उच्च शिक्षा में परिवर्तनकारी सुधारों पर सम्‍मेलन’ में उद्घाटन भाषण देंगे
      Posted On: 06 AUG 2020 1:30PM by PIB Delhi


    प्रधानमंत्री श्री नरेन्‍द्र मोदी कल यानी 7 अगस्त 2020 को वीडियो कॉन्फ्रेंस के जरिए ‘ राष्ट्रीय शिक्षा नीति के तहत उच्च शिक्षा में परिवर्तनकारी सुधारों पर सम्‍मेलन ’ में उद्घाटन भाषण देंगे।


    इस सम्‍मेलन का आयोजन मानव संसाधन विकास मंत्रालय और विश्वविद्यालय अनुदान आयोग द्वारा किया जा रहा है।


    सम्‍मेलन के दौरान राष्ट्रीय शिक्षा नीति , 2020 के तहत कवर किए गए शिक्षा के महत्वपूर्ण पहलुओं जैसे कि समग्र , बहु-विषयक एवं भविष्य की शिक्षा , गुणवत्तापूर्ण अनुसंधान , और शिक्षा में बेहतर पहुंच के लिए प्रौद्योगिकी के समान उपयोग पर विशेष सत्र आयोजित किए जाएंगे।


    केंद्रीय मानव संसाधन विकास मंत्री श्री रमेश पोखरियाल और केंद्रीय मानव संसाधन विकास राज्य मंत्री श्री संजय धोत्रे भी इस कार्यक्रम में भाग लेंगे। कई गणमान्य व्यक्ति राष्ट्रीय शिक्षा नीति के विभिन्न पहलुओं पर अपने-अपने विचार प्रस्‍तुत करेंगे जिनमें मसौदा एनईपी के लिए गठित समिति के अध्यक्ष और सदस्य के साथ-साथ प्रख्यात शिक्षाविद/वैज्ञानिक भी शामिल हैं।


    विश्वविद्यालयों के कुलपति , संस्थानों के निदेशक और कॉलेजों के प्रधानाचार्य एवं अन्य हितधारक इस कार्यक्रम में भाग लेंगे।


    कार्यक्रम को इनके जरिए लाइव स्ट्रीम किया जाएगा:


    मानव संसाधन विकास मंत्रालय का फेसबुक पेज : https://www.facebook.com/HRDMinistry/


    यूजीसी यूट्यूब चैनल , पीआईबी यूट्यूब चैनल ,


    यूजीसी ट्विटर हैंडल (@ugc_india) : https://twitter.com/ugc_india?s=12


    कार्यक्रम को डीडी न्यूज पर भी प्रसारित किया जाएगा।


    ***


    एसजी/एएम/आरआरएस- 67 7 9

    
    
    (Release ID: 1643734) Visitor Counter : 170
    
    
      Read this release in: Tamil , Kannada , English , Urdu , Marathi , Assamese , Bengali , Manipuri , Punjabi , Gujarati , Odia , Telugu , Malayalam