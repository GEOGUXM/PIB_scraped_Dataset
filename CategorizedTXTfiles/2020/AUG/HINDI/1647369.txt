      स्‍वास्‍थ्‍य एवं परिवार कल्‍याण मंत्रालय

      स्वस्थ होने वाले मरीजों की बढ़ती संख्या के साथ भारत की कुल रिकवरी लगभग 21 लाख तक पहुंची
      
      रिकवरी दर और सुधर कर आज लगभग 74 प्रतिशत तक पहुंच गई
      
      सक्रिय मामलों की तुलना में स्वस्थ हो चुके मरीजों की संख्या तीन गुनी

      Posted On: 20 AUG 2020 3:01PM by PIB Delhi

    अधिक से अधिक रोगियों के रिकवर होने एवं अस्पतालों तथा होम आइसोलेशन (मामूली एवं मझोले लक्षण वाले मामलों में ) से डिस्चार्ज होने वालों की संख्या में बढोतरी के साथ , कोविड- 19 से भारत की कुल रिकवरी आज लगभग 21 लाख तक पहुंच गई है। 20,96,664 रोगियों की रिकवरी आक्रामक रूप से टेस्टिंग करने , व्यापक रूप से ट्रैकिंग करने एवं दक्ष तरीके से उपचार करने की नीति के प्रभावी कार्यान्वयन के कारण संभव हो पाई है। नॉन - इंवैसिव ऑ क्सीजन के उपयोग , आईसीयू एवं अस्पतालों में बेहतर कुशल चिकित्सक एवं बेहतर एंबुलेंस सेवाओं सहित देखभाल प्रोटो कॉ ल के मानक पर फोकस का नतीजा वांछित परिणामों के रूप में आया है।


    पिछले 24 घंटों में 58,794 रिकवरी के साथ , कोविड- 19 रोगियों के बीच भारत की रिकवरी दर लगभग 74 प्रतिशत ( 73.91 प्रतिशत)तक पहुंच गई है जो पिछले कई महीनों की तुलना में स्वस्थ होने वाले रोगियों की संख्या में निरंतर बढोतरी को परिलक्षित करती है।


    भारत ने सक्रिय मामलों ( 6,86,395 जो वर्तमान में सक्रिय चिकित्सा पर्यवेक्षण के तहत हैं) की तुलना में 14 लाख ( 14,10,269) रिकवरी दर्ज की है। रिकॉर्ड उच्च रिकवरी ने सुनिश्चित किया है कि वास्तविक मामलों की तुलना में देश के वास्तविक केसलोड में कमी आई और वर्तमान में कुल पॉजिटिव मामलों के ये केवल 24.19 प्रतिशत हैं।


    कोविड 19 रोगियों के समयबद्ध एवं उपयुक्त नैदानिक उपचार के साथ साथ टेस्टिंग , निगरानी एवं कॉं टैक्ट ट्रेसिंग के जरिये आरंभिक पहचान ने सुनिश्चित किया है कि न केवल केस मृत्यु दर वैश्विक औसत से कम रहे और लगातार इसमें गिरावट (वर्तमान संख्या 1.89 प्रतिशत है) आ रही है , बल्कि सक्रिय मामलों का एक छोटा अनुपात भी वेंटिलेटर सपोर्ट पर है।


    कोविड- 19 से संबंधित तकनीकी मुद्वों , दिशानिर्देशों एवं परामर्शियों पर प्रमाणित और अद्यतन जानकरी के लिए कृपया नियमित रूप से https://www.mohfw.gov.in/ और @MoHFW_INDIA . का अवलोकन करें।


    कोविड- 19 से संबंधित तकनीकी प्रश्नों को technicalquery.covid19@gov.in पर तथा अन्य प्रश्नों को ncov2019@gov.in और @CovidIndiaSeva पर भेजा जा सकता है।


    कोविड- 19 से संबंधित किसी भी प्रश्न के मामले में कृपया स्वास्थ्य एवं परिवार कल्याण मंत्रालय हेल्पलाइन नंबर +91-11-23978046 या 1075; टौल फ्री पर काल करें। कोविड- 19 पर राज्यों/यूटी के हेल्पलाइन नंबरों की सूची भी https://www.mohfw.gov.in/pdf/coronvavirushelplinenumber.pdf . पर उपलब्ध है।


    ****


    एमजी/एएम/एसकेजे / डीए

    
    
    (Release ID: 1647369) Visitor Counter : 23
    
    
      Read this release in: English , Urdu , Marathi , Bengali , Manipuri , Assamese , Punjabi , Gujarati , Odia , Tamil , Telugu , Malayalam