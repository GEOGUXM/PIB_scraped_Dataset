      विज्ञान एवं प्रौद्योगिकी मंत्रालय

      सीएसआईआर-सीएमईआरआई ने स्‍वतंत्रता दिवस मनाया
      
      “सीएसआईआर-सीएमईआरआई राष्‍ट्र की सहायता कर रहा है और तकनीकी हस्‍तक्षेप से कोविड-19 के प्रभाव को न्‍यूनतम करने के लिए वह लगातार काम कर रहा है- प्रोफेसर (डॉ.) हरीश हीरानी”
      
      Posted On: 15 AUG 2020 11:48AM by PIB Delhi


    सीएसआईआर-सीएमईआरआई ने आज दुर्गापुर (पश्चिम बंगाल ) स्थित अपने मुख्यालय में तिरंगा फहराकर स्वतंत्रता दिवस मनाया। इस अवसर पर संस्‍थान के निदेशक (डॉ.) हरीश हीरानी ने कहा , " मैं अग्रिम पंक्ति के स्वास्थ्य कर्मियों , कानून प्रवर्तन अधिकारियों , सुरक्षा कर्मियों को सलाम करता हूं , जिन्होंने ऐसी स्थिति के बावजूद लगातार और नि:स्वार्थ भाव से राष्ट्र और समाज की सेवा की है"।


    प्रो. (डॉ.) हीरानी ने सीएसआईआर-सीएमईआरआई द्वारा किए गए कार्यों की विस्तार से जानकारी दी। उन्होंने कहा , " कोविड-19 के खिलाफ लड़ाई में , सीएसआईआर-सीएमईआरआई ने देश की सहायता की है और वह तकनीकी हस्तक्षेप के माध्यम से कोविड​-19 के प्रभाव को कम से कम करने के लिए लगातार काम कर रहा है। सीएसआईआर-सीएमईआरआई कोविड-19 से लड़ने के लिए प्रौद्योगिकी विकसित कर रहा है और देश भर की 13 एसएमई को यह काम हस्तांतरित कर चुका है। ”


    सीएसआईआर-सीएमईआरआई ने कोविड संदूषित श्रृंखला को तोड़ने के लिए वैज्ञानिक रूप से यूएफउपचारित फेस मास्क , फेस शील्ड और फेस मास्क तथा हैड कैप के साथ फेस शील्ड कम फेस मास्क , हॉस्पिटल केयर असिस्टिव रोबोटिक डिवाइस , टच लैस साबुन और वाटर डिस्पेंसर तथा बैटरी चालित डिसइन्फेक्टेंट स्प्रेयर्स विकसित किया है।


    सीएसआईआर-सीएमईआरआई ने कोविड संरक्षण प्रणाली (सीओपीएस) भी विकसित की है जिसमें सौर ऊर्जा आधारित इंटेलीजेंट मास्‍क ऑटोमेटेट डिस्‍पेंसिंग यूनिट और थर्मल स्‍कैनर (इंटेलीमास्‍ट) , टच लैस फॉसेट (टीओयूएफ), ड्राई फोगिंग शू डिस्‍इंन्‍फैक्‍शन (डीएफडीएस) और 360 कार फ्लशर लगा हुआ है। सीओपीएस सुनिश्चित करता है कि काम के प्रवाह का संपूर्ण प्रवेश प्रबंधन बिना किसी मैनुअल हस्तक्षेप के प्रबंधित हो सके , जो सुरक्षा गार्ड और पर्यवेक्षण स्टाफ के लिए जोखिम पैदा करता है।


    इसके अलावा , सीएसआईआर-सीएमईआरआई ने एकीकृत ऑक्सीजन संवर्धन इकाई के साथ एक मैकेनिकल वेंटीलेटर विकसित किया है जो उपकरण की लागत-प्रभावशीलता के कारण चिकित्सा देखभाल सुविधाओं को राष्ट्रव्यापी व्यापक रूप से बदलने की क्षमता रखता है।


    *****


    एमजी/एएम/केपी/एसएस
    

    
    (Release ID: 1646039) Visitor Counter : 33
    
    
      Read this release in: English , Manipuri , Bengali , Punjabi , Tamil , Telugu