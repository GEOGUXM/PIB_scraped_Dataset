      रक्षा मंत्रालय

      नौसेना कमांडर सम्मेलन 2020-पूर्वावलोकन
      Posted On: 18 AUG 2020 6:21PM by PIB Delhi


    नौसेना कमांडर सम्मेलन 2020 नई दिल्ली में 19 से 21 अगस्त 2020 तक होना निर्धारित है। यह सममेलन नौसेना कमांडरों के बीच परस्पर संवाद के लिए शीर्ष स्तरीय कार्यक्रम है। कमांडर्स इन चीफ के साथ सेनाध्यक्ष वर्ष के दौरान आरंभ की गई प्रमुख संचालनगत , मैटेरियल , लॉजिस्टिक्स , एचआर , प्रशिक्षण एवं प्रशासनिक गतिविधियों की समीक्षा करेंगे और भविष्य में संचालित किए जाने वाले कार्यों पर विचार करेंगे।


    हमारी उत्तरी सीमाओं पर हाल में हुईं घटनाओं , कोविड- 19 के कारण उत्पन्न असाधारण चुनौतियों की पृष्ठभूमि में यह सम्मेलन बहुत अधिक महत्व रखता है और यह महामारी से स्थापित नई सामान्य स्थिति के दायरे के भीतर संचालनगत , परिसंपत्तियों की संधारणीयता एवं रखरखाव , खरीद मुद्दों , अवसंरचना विकास , मानव संसाधन विकास आदि पर चर्चा करने के लिए उच्चतर नौसेना नेतृत्व को एक फोरम उपलब्ध कराएगा।


    माननीय रक्षा मंत्री का उद्घाटन के दिन नौसेना कमांडरों को संबोधित करने एवं उनके साथ परस्पर बातचीत करने का कार्यक्रम है। सम्मेलन नौसेना कमांडरों का सरकार के अन्य वरिष्ठ अधिकारियों के साथ भी परस्पर संवाद करने का फोरम है।


    सैन्य मामले विभाग (डीएमए) एवं चीफ ऑफ डिफेंस स्टाफ (सीडीएस) के गठन के बाद से यह पहला नौसेना कमांडर सम्मेलन है। सम्मेलन में संयुक्त योजना निर्माण संरचनाओं का ईष्टतम उपयोग करने , तीनों सेनाओं के बीच संयोजन और प्रचालनगत तैयारी तथा दक्षता बढ़ाने के लिए भारतीय नौसेना के भीतर कार्यात्मक पुनर्गठन के तरीकों पर भी चर्चा की जाएगी।


    माननीय प्रधानमंत्री के सागर (क्षेत्र में सभी के लिए सुरक्षा एवं विकास) के विजन को ध्यान में रखते हुए , कमांडर भारत-प्रशांत क्षेत्र में वृहद सुरक्षा अनिवार्यताओं पर भी विचार विमर्श करेंगे।


    ***


    एमजी/एएम/एसकेजे/एसएस

    
    
    (Release ID: 1646888) Visitor Counter : 41
    
    
      Read this release in: English , Urdu , Marathi , Manipuri , Bengali , Punjabi , Tamil , Telugu