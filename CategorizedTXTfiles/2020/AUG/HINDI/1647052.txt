      स्‍वास्‍थ्‍य एवं परिवार कल्‍याण मंत्रालय

      भारत लगातार उच्‍च परीक्षण के मार्ग पर आगे बढ़ रहा है, लगातार दूसरे दिन एक दिन में 8 लाख से अधिक परीक्षण हुए
      
      टेस्‍ट प्रति मिलियन (टीपीएम) में लगातार बढ़ोतरी जारी है जो बढ़कर 23,002 से अधिक हो गया है और पॉजेटिव मामलों की दर लगभग 8 प्रतिशत पर स्थित है

      Posted On: 19 AUG 2020 4:33PM by PIB Delhi

    ‘ टेस्‍ट , ट्रैक और ट्रीट ’ रणनीति पर ध्‍यान देते हुए भारत ने लगतार दूसरे दिन 8 लाख से अधिक कोविड-19 नमूनों का परीक्षण किया है। 10 लाख प्रति दिन परीक्षण क्षमता पर पहुंचने के लिए परीक्षण की संख्‍या में तेजी से बढ़ोतरी करने के मजबूत संकल्‍प के साथ पिछले 24 घंटों में 8,01,518 नमूनों का परीक्षण किया गया।


    आज संचयी परीक्षणों की संख्‍या 3,17,42,782 पर पहुंच गई है। टेस्‍ट प्रति मिलियन भी तेज बढ़ोतरी से 23,002 पर पहुंच गया है।


    यह केवल आक्रामक परीक्षण से ही संभव हुआ है कि पॉजेटिव मामलों की पहचान उनके संपर्कों की ट्रैकिंग और आइसोलेशन के साथ-साथ तुरंत उपचार सुनिश्चित किया जा सकता है। उच्‍च परीक्षण के सतत स्‍तर ने भारत के मरीजों के ठीक होने की दर में महत्‍व भूमिका निभाई है। ठीक हुए और सक्रिय मामलों के बीच काफी अंतर है और मृत्‍यु दर लगातार कम हो रही है।


    भारत ने वर्गीकृत और विकसित रणनीति की ट्रैक का पालन किया है और सार्वजनिक तथा निजी क्षेत्र में प्रयोगशालाओं के अपने राष्‍ट्रव्‍यापी नेटवर्क को मजबूत किया है। जनवरी, 2020 में केवल एक प्रयोगशाला थी आज देश में 1486 प्रयोगशालाएं हैं जिनमें 975 सरकारी क्षेत्र में और 511 निजी क्षेत्र में हैं, जो इस प्रकार हैं -

      * वास्तविक समय आरटी पीसीआर आधारित परीक्षण प्रयोगशालाएं: 762 (सरकारी: 452 + निजी: 310)
      * ट्रूनेट आधारित परीक्षण प्रयोगशाला: 607 (सरकारी: 489 + निजी: 118)
      * सीबीएनएएटी आधारित परीक्षण प्रयोगशालाएं: 117 (सरकारी: 34 + निजी: 83)

    कोविड-19 से संबंधित तकनीकी मुद्दों, दिशा-निर्देशों एवं परामर्शों पर सभी प्रामाणिक और अद्यतन जानकारी के लिए कृपया नियमित रूप से https://www.mohfw.gov.in/ और @MoHFW_INDIA देखें।


    कोविड-19 से संबंधित तकनीकी सवाल technicalquery.covid19@gov.in और अन्य सवाल ncov2019@gov.in एवं @CovidIndiaSeva पर भेजे जा सकते हैं।


    कोविड-19 को लेकर यदि कोई सवाल हो तो स्वास्थ्य और परिवार कल्याण मंत्रालय के हेल्पलाइन नंबर: + 91-11-23978046 या 1075 (टोल-फ्री) पर कॉल करें। राज्यों/ केंद्रशासित प्रदेशों के हेल्पलाइन नंबरों की सूची भी https://www.mohfw.gov.in/pdf/coronvavirushelplinenumber.pdf पर उपलब्ध है।


    ***


    एमजी/एएम/आईपीएस/एनआर/डीसी

    
    
    (Release ID: 1647052) Visitor Counter : 20
    
    
      Read this release in: Marathi , Punjabi , English , Urdu , Manipuri , Gujarati , Odia , Tamil , Telugu , Malayalam
    
    
    

*