      रसायन एवं उर्वरक मंत्रालय

      श्री मनसुख मंडाविया ने देश में उर्वरकों की उपलब्धता को लेकर राज्य कृषि मंत्रियों के साथ बैठक की, कहा कि कोई कमी नहीं है
      Posted On: 18 AUG 2020 6:41PM by PIB Delhi


    केंद्रीय रसायन और उर्वरक राज्य मंत्री श्री मनसुख मंडाविया ने आज राज्य कृषि मंत्रियों और उर्वरक विभाग और कृषि मंत्रालय के वरिष्ठ अधिकारियों के साथ एक वर्चुअल बैठक की।


    इस बैठक के दौरान बोलते हुए श्री मंडाविया ने कहा कि देश में उर्वरकों की कोई कमी नहीं है। उन्होंने इस बात पर ज़ोर दिया कि ये उर्वरक किसान समुदाय के लिए पर्याप्त मात्रा में उपलब्ध हैं।


    मंत्री महोदय ने पूरे देश में उर्वरकों की सुचारु आपूर्ति के लिए मंत्रालय के अधिकारियों को राज्य प्रशासनों के सभी अधिकारियों के साथ रियल टाइम में समन्वय करने के निर्देश दिए।


    कुछ राज्यों के कृषि मंत्रियों ने वीडियो कॉन्फ्रेंसिंग के माध्यम से इस बैठक में भाग लिया। इस अवसर पर उर्वरक विभाग के सचिव छबीलेंद्र राउल , संयुक्त सचिव और साथ ही साथ इस विभाग के अन्य वरिष्ठ अधिकारी भी उपस्थित थे।


    ****


    एमजी/एएम/जीबी/डीके

    
    
    (Release ID: 1647007) Visitor Counter : 4
    
    
      Read this release in: English , Urdu , Marathi , Bengali , Manipuri , Punjabi , Tamil , Telugu