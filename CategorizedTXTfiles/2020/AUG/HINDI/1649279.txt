      विद्युत मंत्रालय

      पोसोको ने अपने यहां महिला कर्मचारियों द्वारा निभाई गई असाधारण भूमिका को स्‍वीकार करने और उनके प्रति आभार प्रकट करने के लिए नारी शक्ति वीडियो जारी किया
      Posted On: 28 AUG 2020 2:55PM by PIB Delhi


    बिजली मंत्रालय के अंतर्गत सार्वजनिक क्षेत्र के उपक्रम और नेशनल पावर ग्रिड ऑपरेटर , पोसोको ने अपने यहां महिला कर्मचारियों द्वारा निभाई गई असाधारण भूमिका को स्‍वीकार करने और उनके प्रति आभार प्रकट करने के लिए आज एक नारी शक्ति वीडियो जारी किया। यह वीडियो कॉर्पोरेट सेंटर कार्यालय में एचआर निदेशक मीनाक्षी डावर ने एक वेबिनार के दौरान जारी किया , जिसमें पोसोको अध्यक्ष और प्रबंध निदेशक , केवीएस बाबा ; प्रणाली संचालन निदेशक , एस आर नरसिम्हन ; मार्केट ऑपरेशन निदेशक , एस एस बारपांडा ; वित्त निदेशक , आर के श्रीवास्तव ; पोसोको के सलाहकार एस के सोनी ; सभी आरएलडीसी प्रमुख और प्रशिक्षु उपस्थित थे।


    मीनाक्षी डावर ने कहा , “ आज महिलाओं के सामने यह पता लगाने की चुनौती है कि मिश्रित लिंग टीमों पर अधिक ठोस प्रभाव कैसे डाला जा सकता है। पोसोको महिलाओं को इन लक्ष्यों को प्राप्त करने का सबसे अच्छा अवसर प्रदान करता है। उन्हें पारंपरिक धारणाओं को चुनौती देने , टीमों को प्रेरित करने ; उन्हें अपने विचारों को कार्य योग्य लक्ष्यों और परिणामों में बदलने के लिए प्रोत्साहित किया जाता है।”


    उन्‍होंने कहा , “ पोसोको में महिलाओं ने अपने काम और अपने नेतृत्व के माध्यम से लगातार यह कर दिखाया है कि वे संगठन पर भारी प्रभाव डाल सकती हैं। मैं पोसोको में सभी महिलाओं को उनकी प्रतिबद्धता और संगठन में योगदान के लिए बधाई देती हूं। ”


    मीनाक्षी डावर वुमन अचीवर अवार्ड , वूमेन परसोना- इनवेना ऑफ द डिकेड , द अचीवर अवार्ड , एमिटी लीडरशिप अवार्ड , सीजनल एचआर प्रोफेशनल अवार्ड , सीजनल एचआर प्रोफेशनल अवार्ड , एचआर में उ त्कृष्टता के लिए वुमन सुपर अचीवर अवार्ड , एचआर में ऊर्जा क्षेत्र में उत्‍कृष्‍ट महिलाएं , प्राइड ऑफ पीआर प्रोफेशनल- पब्लिक सेक्‍टर प्रोफेशन , और टॉप रेंकर्स एक्‍सीलेंस हासिल कर चुकी हैं।


    एसआरएलडीसी के वरिष्‍ठ महाप्रबंधक टी. कलानिथि ने कहा: “पोसोको एक ज्ञान आधारित कंपनी है। मैं उस प्रबंधन का आभारी हूं जिसने मुझे जोशीले इंजीनियरों की इस टीम का नेतृत्व करने और विभिन्न भूमिकाएं निभाने और विभिन्न चुनौतियों का सामना करने में सक्षम बनाया। मुझे अपने स्थान में रचनात्मक और स्वतंत्र रूप से काम करने की स्वतंत्रता है। व्यक्तिगत और व्यावसायिक दोनों मोर्चों पर , पोसोको ने महिलाओं के लिए समग्र विकास सुनिश्चित किया है।”


    पोसोको में संगठनात्मक पदक्रम में महिलाएं कार्यबल का एक महत्वपूर्ण हिस्सा हैं। पोसोको में प्रबंधन महिला कर्मचारियों को पेशेवर विकास , कार्य-जीवन संतुलन , ज्ञान साझा करने और एक-दूसरे के अनुभवों से सीखने के लिए पर्याप्त अवसर और रास्‍ते प्रदान करता है। महिला कर्मचारियों के लिए पहल पोसोको का एक आंतरिक हिस्सा है।


    एसआरएलडीसी के वरिष्‍ठ उप महाप्रबंधक सी. रेथी नायर ने कहा : “मुझे पोसोको का हिस्सा होने पर गर्व महसूस होता है। इसकी जिम्‍मेदारी भारतीय बिजली प्रणाली का एकीकृत संचालन करना है। हमारा प्रबंधन बहुत मददगार है और हम अपनी ड्यूटी कर सकें , इसके लिए सभी प्रकार के उपाय सुनिश्चित करता है। मेरे पास सहकर्मियों की बेहद सहयोग करने वाली और प्रतिभाशाली टीम है। हम ग्रिड को सुरक्षित रखने के लिए मिलकर काम करते हैं।”


    वीडियो निम्‍नलिखित लिंक https://posoco.in/video-gallery/ के माध्‍यम से देखा जा सकता है।


    केन्‍द्रीय बिजली मंत्रालय के तहत एक उद्यम- पावर सिस्टम ऑपरेशन कॉर्पोरेशन भारत सरकार की पूर्ण स्वामित्व वाली अनुसूची है। इसका गठन मार्च 2009 में पावर ग्रिड कॉर्पोरेशन ऑफ इंडिया लिमिटेड के बिजली प्रबंधन कार्यों को संभालने के लिए किया गया था , लेकिन जनवरी 2017 में इसे एक अलग कंपनी बना दिया गया। ग्रिड का सुरक्षित तरीके से एकीकृत संचालन इसकी जिम्‍मेदारी है। इसमें विद्युत कानून 2003 की धारा 27 के तहत पांच क्षेत्रीय भार प्रेषण केंद्र (आरएलडीसी ) और विद्युत कानून , 2003 की धारा 26 के तहत राष्ट्रीय भार प्रेषण केंद्र (एनएलडीसी ) शामिल हैं।


    ***


    एमजी/एएम/केपी/डीसी
    

    
    (Release ID: 1649279) Visitor Counter : 19
    
    
      Read this release in: Assamese , English , Marathi , Urdu , Manipuri , Bengali , Punjabi , Tamil , Telugu