      रक्षा मंत्रालय

      वाइस एडमिरल दिनेश के त्रिपाठी, एवीएसएम, एनएम ने नौसेना अभियानों के महानिदेशक (डीजीएनओ) के तौर पर कार्यभार ग्रहण किया
      Posted On: 13 AUG 2020 7:14PM by PIB Delhi


    वाइस एडमिरल दिनेश के त्रिपाठी , एवीएसएम , एनएम ने आज 13 अगस्त 20 को नौसेना अभियानों के महानिदेशक (डीजीएनओ) के तौर पर कार्यभार ग्रहण कर लिया है। वह राष्ट्रीय रक्षा अकादमी , खड़गवासला के छात्र रहे हैं एवं 1 जुलाई 1985 को उन्होंने नौसेना में कमीशन प्राप्त किया था।


    फ्लैग अधिकारी वाइस एडमिरल दिनेश के त्रिपाठी संचार एवं इलेक्ट्रॉनिक युद्ध प्रणाली के विशेषज्ञ हैं एवं उन्होंने नौसेना के अग्रणी युद्धपोतों पर सिग्नल कम्युनिकेशन अधिकारी एवं इलेक्ट्रॉनिक वॉरफेयर अधिकारी तथा तत्पश्चात देश के गाइडेड मिसाइल विनाशक आईएनएस मुंबई पर एग्ज़िक्युटिव अधिकारी एवं प्रिंसिपल वॉरफेयर अधिकारी के रूप में अपनी सेवाएं प्रदान की हैं।


    रक्षा सेवा स्टाफ कॉलेज , वेलिंग्टन से स्नातक वाइस एडमिरल दिनेश के त्रिपाठी , जहां उन्होंने थिमैया पदक प्राप्त किया था , ने सन् 2007-08 में अमेरिका में न्यूपोर्ट के रोड आइलैंड स्थित यूएस नेवल वॉर कॉलेज से नेवल हायर कमांड कोर्स तथा नेवल कमांड कॉलेज किया है जहां उन्होंने प्रतिष्ठित रोबर्ट इ बैटमेन अंतर्राष्ट्रीय पुरस्कार जीता।


    उन्होंने आईएनएस विनाश , आईएनएस किर्क एवं आईएनएस त्रिशूल की कमान संभाली है एवं मुंबई में वेस्टर्न फ्लीट के फ्लीट ऑपरेशन्स ऑफिसर , कैप्टन (नेवल ऑपरेशन्स) , कमांडर (नेटवर्क सेंट्रिक ऑपरेशन्स) , प्रिंसिपल डायरेक्टर नेवल प्लान्स , एवं नौसेना मुख्यालय में असिस्टेंट चीफ ऑफ नेवल स्टाफ (पॉलिसी एंड प्लान्स) समेत अनेक महत्वपूर्ण सामरिक एवं स्टाफ नियुक्तियों का पदभार संभाला है।


    फ्लैग ऑफिसर ने दिनांक 15 जनवरी 2018 से 30 मार्च 2019 तक पश्चिमी नौसेना फ्लीट की कमान संभाली है। जून 2019 में वाइस एडमिरल की रैंक पर पदोन्नत होने पर उनको प्रतिष्ठित भारतीय नौसेना अकादमी , एझिमाला , केरल में कमांडेंट नियुक्त किया गया। नवम्बर 2019 में अकादमी को सैन्य बलों के सुप्रीम कमांडर की ओर से प्रेसिडेंट्स कलर का पुरस्कार प्राप्त हुआ।


    समर्पित ढंग से अपना कामकाज करने के लिये फ्लैग अधिकारी ने अति विशिष्ट सेवा मेडल एवं नौसेना मेडल प्राप्त किया। वह अंतर्राष्ट्रीय संबंधों , सैन्य इतिहास एवं नेतृत्व की कला एवं विज्ञान के उत्सुक अध्येता हैं।


    ***


    एमजी/एम/ एबी/एसएस

    
    
    (Release ID: 1646883) Visitor Counter : 4
    
    
      Read this release in: English , Urdu , Marathi , Manipuri , Punjabi , Tamil , Tamil