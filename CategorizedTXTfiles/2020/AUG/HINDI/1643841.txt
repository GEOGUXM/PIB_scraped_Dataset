      स्‍वास्‍थ्‍य एवं परिवार कल्‍याण मंत्रालय

      भारत में ‘कोविड-19 रिकवरी दर’ और चढ़कर 67.62% की नई ऊंचाई पर पहुंची, स्‍वस्‍थ मरीजों की कुल संख्‍या अब 13.2 लाख से भी ज्‍यादा
      
      कोविड से मौतों की दर में निरंतर कमी, यह अब और सुधर कर 2.07% हो गई है
      
      Posted On: 06 AUG 2020 2:37PM by PIB Delhi


    कोविड-19 से स्‍वस्‍थ हो चुके मरीजों की कुल संख्‍या बढ़कर अब 13,28,336 के आंकड़े को छू गई है। यही नहीं , पिछले 24 घंटों में 46,121 कोविड -19 रोगियों को अस्‍पताल से छुट्टी दे दी गई है। स्‍वस्‍थ होने वाले मरीजों की संख्‍या में निरंतर इस हद तक वृद्धि होने की बदौलत ठीक हो चुके रोगियों और सक्रिय कोविड - 19 मामलों के बीच का अंतर अब 7 , 32 , 835 तक पहुंच गया है।


    कोविड -19 रोगियों के बीच रिकवरी दर निरंतर वृद्धि के साथ अब 67.62% की नई रिकॉर्ड ऊंचाई पर पहुंच गई है।


    देश का वास्तविक केस लोड दरअसल सक्रिय मामले (5 , 95 , 501) हैं जो कुल पॉजिटिव मामलों का 30.31% हैं। ये मरीज या तो अस्पतालों में या होम आइसोलेशन में चिकित्सकीय देखरेख में हैं।


    कुल मामलों के प्रतिशत के रूप में सक्रिय मामलों में उल्‍लेखनीय कमी दर्ज की गई है , जो 24 जुलाई 2020 के 34.17% से काफी गिरकर आज 30.31% के स्‍तर पर आ गई है।


    ‘ समग्र सरकार ’ दृष्टिकोण के तहत सार्वजनिक एवं निजी क्षेत्र के संसाधनों को केंद्र की अगुवाई वाली रणनीति के अंतर्गत कोविड - 19 से निपटने और इसके प्रबंधन के लिए संयोजित किया जाता है। केंद्र और राज्यों/केंद्र शासित प्रदेशों की सरकारों द्वारा ‘टेस्ट, ट्रैक, ट्रीट’ रणनीति के प्रभावकारी कार्यान्‍वयन पर फोकस करने, अस्पतालों में बुनियादी ढांचागत सुविधाओं एवं टेस्टिंग यानी परीक्षण सुविधाओं में व्‍यापक वृद्धि होने और केंद्र की सलाह के अनुसार ‘मानक देखभाल प्रोटोकॉल’ के जरिए अस्पताल में भर्ती मरीजों के उपचार पर विशेष जोर देने से कोविड-19 रोगियों की मृत्यु दर को नियंत्रण में रखने में काफी मदद मिली है। इसके परिणामस्वरूप वैश्विक परिदृश्य की तुलना में भारत में मरीज मृत्‍यु दर (सीएफआर) कम रही है और इसमें निरंतर गिरावट दर्ज की जा रही है। कोविड से मौतों की दर और सुधर कर आज 2.07% हो गई है ।


    कोविड- 19 से संबंधित तकनीकी मुद्दों पर समस्‍त प्रामाणिक एवं अद्यतन जानकारियों, दिशा-निर्देशों और एडवाइजरी के लिए कृपया नियमित रूप से यहां जाएं: https://www.mohfw.gov.in/ and @MoHFW_INDIA


    कोविड - 19 से संबंधित तकनीकी प्र श्‍न technicalquery.covid19@gov.in पर और अन्‍य प्रश्‍न ncov2019@gov.in तथा @CovidIndiaSeva पर भेजे जा सकते हैं।


    कोविड- 19 से संबंधित किसी भी प्रश्न का उत्‍तर जानने के लिए कृपया स्वास्थ्य एवं परिवार कल्याण मंत्रालय के हेल्पलाइन नंबर : +91-11-23978046 अथवा 1075 ( टोल-फ्री) पर कॉल करें। कोविड- 19 पर राज्यों/केंद्र शासित प्रदेशों के हेल्पलाइन नंबरों की सूची https://www.mohfw.gov.in/pdf/coronvavirushelplinenumber.pdf पर भी उपलब्ध है।


    ***


    एसजी/एएम/आरआरएस- 67 81

    
    
    (Release ID: 1643841) Visitor Counter : 62
    
    
      Read this release in: English , Marathi , Manipuri , Bengali , Punjabi , Gujarati , Odia , Tamil , Telugu , Malayalam