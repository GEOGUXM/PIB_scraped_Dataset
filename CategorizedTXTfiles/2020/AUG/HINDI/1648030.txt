      स्‍वास्‍थ्‍य एवं परिवार कल्‍याण मंत्रालय

      भारत में 8 लाख से अधिक की दैनिक परीक्षण गति बरक़रार, देश में अब तक 3.5 करोड़ से अधिक नमूनों के परीक्षण किए गए
      
      प्रति दस लाख की आबादी पर परीक्षण (टीपीएम) में तेजी, आज टीपीएम 25,574 पर पहुंचा

      Posted On: 23 AUG 2020 1:30PM by PIB Delhi

    जनवरी 2020 में पुणे में महज एक प्रयोगशाला के माध्यम से एक परीक्षण की शुरुआत हुई थी जो आज देश भर में अब तक कुल 3.5 करोड़ से अधिक परीक्षण का आंकड़ा पार कर चुका है। पिछले छह दिनों से लगातार रोजाना 8 लाख से अधिक नमूनों का परीक्षण किया जा रहा है। पिछले 24 घंटों में कुल 8,01,147 कोविड-19 परीक्षणों के साथ अब तक कुल 3,52,92,220नमूनों के परीक्षण किए जा चुके हैं।


    कोविड-19 संक्रमण के परीक्षण में तेजी से हो रही बढ़ोतरी केन्द्र की आक्रामक परीक्षण रणनीति के प्रभावी क्रियान्वयन का परिणाम है, जिसे एक केंद्रित और श्रेणीबद्ध दृष्टिकोण के माध्यम से किया जा रहा है।


    पिछले तीन हफ्तों के दौरान बढ़ते औसत दैनिक परीक्षण देश भर में कोविड-19 परीक्षणों की वृद्धि में हुई प्रगति का एक मजबूत चित्रण प्रस्तुत करते हैं।


    दैनिक परीक्षण में वृद्धि की वजह से औसत दैनिक पॉजिटिविटी दर में कमी आई है।


    " टेस्ट , ट्रैक एंड ट्रीट" यानी परीक्षण, निगरानी और उपचार की नीति पर गहन ध्यान रखने का नतीजा यह हुआ कि आज प्रति दस लाख की आबादी पर परीक्षण की संख्या बढ़कर 25,574तक पहुंच गई है। यह केवल व्यापक तौर पर आक्रामक परीक्षण करने से संभव हो पाया जिससे संक्रमण के पॉजिटिव मामलों की पहचान की जा सकी, समय-समय पर उनके संपर्क में आए लोगों का पता चल सका, और उन्हें तुरंत घरों में ही आइसोलेशन पर रखा गया और साथ ही गंभीर तथा अति गंभीर रोगियों को आवश्यक नैदानिक ​​उपचार प्रदान किया गया।


    कोविड-19 संक्रमण की परीक्षण रणनीति ने राष्ट्रीय प्रयोगशाला नेटवर्क के निरंतर विस्तार को बढ़ावा दिया। आज की तारीख में सरकारी क्षेत्र में 983 प्रयोगशालाओं और 532 निजी प्रयोगशालाओं के साथ देश भर में कुल 1515 प्रयोगशालाएं लोगों को व्यापक परीक्षण सुविधाएं प्रदान कर रही हैं। इसमें शामिल हैं:


    • वास्तविक समय आरटी पीसीआर आधारित परीक्षण प्रयोगशालाएं: 780 (सरकारी: 458 + निजी: 322)


    • ट्रूनेट आधारित परीक्षण प्रयोगशालाएं: 617 (सरकारी: 491 + निजी: 126)


    • सीबीएनएएटी आधारित परीक्षण प्रयोगशालाएं: 118 (सरकारी: 34 + निजी: 84)


    कोविड-19 से संबंधित तकनीकी मुद्दों, दिशा-निर्देशों एवं परामर्शों पर सभी प्रामाणिक और अद्यतन जानकारी के लिए कृपया नियमित रूप से https://www.mohfw.gov.in/ और @MoHFW_INDIA देखें।


    कोविड-19 से संबंधित तकनीकी सवाल technicalquery.covid19@gov.in और अन्य सवाल ncov2019@gov.in एवं @CovidIndiaSeva पर भेजे जा सकते हैं।


    कोविड-19 को लेकर यदि कोई सवाल हो तो स्वास्थ्य और परिवार कल्याण मंत्रालय के हेल्पलाइन नंबर: + 91-11-23978046या 1075 (टोल-फ्री) पर कॉल करें। राज्यों / केंद्रशासित प्रदेशों के हेल्पलाइन नंबरों की सूची भी https://www.mohfw.gov.in/pdf/coronvavirushelplinenumber.pdf पर उपलब्ध है।


    ***


    एमजी/एएम/एके/एसएस

    
    
    (Release ID: 1648030) Visitor Counter : 48
    
    
      Read this release in: Gujarati , Tamil , English , Urdu , Marathi , Bengali , Assamese , Manipuri , Odia , Telugu , Malayalam