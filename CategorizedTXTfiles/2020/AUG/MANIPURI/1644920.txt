      লেবর অমসুং ইম্প্লোইমেন্ত মন্ত্রালয়

      ই.পি.এফ.ও.না কোবিদ-১৯গী লায়চৎ অসিগী মতমদা উমঙ্গদগী অথিংবা লৈতনা ফ্রী সর্ভিস ফংহনখ্রে
      Posted On: 10 AUG 2020 4:56PM by PIB Imphal


    য়ুনিফাইদ মোবাইল এপ্লিকেসন ফোর ন্যু এজ গবর্নান্স(উমঙ্গ)না কোবিদ-১৯গী লায়চৎ অসিগী মতমদা এম্প্লোয়ীজ প্রোভিদেন্ত ফন্দ ওর্গনাইজেসন(ই.পি.এফ.ও.)গী সবসক্রাইভবরশিংদা য়ুমদগী নুংঙাইনা সর্ভিসশিং অসি অথিংবা অমত্তা পীদনা শিজিন্নবা য়াহন্দুনা চাউনা কান্নবা অমা পীখ্রে।


    হৌজিক-হৌজিক পি.এফ.কী মেম্বর অমনা মখোয়গী মোবাইলদা উমঙ্গ এপ অসি শিজিন্নদুনা তোঙান-তোঙানবা সর্ভিস ১৬ তৌবা য়াই। সর্ভিসশিং অসি তৌনবগীদমক্তা নিংথিজনা মথৌ পাংলিবা য়ু.এ.এন.(য়ুনিভর্সেল একাউন্ত নম্বর)অমসুং ই.পি.এফ.ও.তা রেজিস্তর তৌরবা মোবাইল নম্বর অমা চংই। ই.পি.এফ.ও.কী মেম্বর-সেন্ত্রিক ওইবা সর্ভিসশিং অসি উমঙ্গ এপতা কোবিদ-১৯ লায়চৎকী মতমসিদা সবসক্রাইবরশিংদা য়াম্না নুংঙাইবা অমা ফংজখ্রে। উমঙ্গগী এপ অসিদা মেম্বর অমনা ক্লেমশিং থাঙ্গৎপা য়াই অমদি ক্লেমশিংগী ফীভম অদু খংবা য়াই। কোবিদ-১৯ লায়চৎ অসিগী মতমদা এপ্রীল ২০২০দগী জুলাই ২০২০ ফাওবা উমঙ্গ এপ্তগী পুন্না ক্লেম লাক্ষ ১১.২৭ ওনলাইন্দা ফাইল তৌরকখি। মসি দিসেম্বর ২০১৯দগী মার্চ ২০২০ ফাওবদা কোবিদ-১৯গী মমাংদা তৌরকখিবগী চাংদম্নবদা চাদা ১৮০ হেন্না তৌনরকখি মরমদি মরমদি মতমসিদা এপ অসিদগী শুপ্নতগী ক্লেম লাক্ষ ৩.৯৭ তৌরকখি। উমঙ্গনা মেম্বরশিংদা কোবিদ-১৯না মরম ওইদুনা চত্থোক-চৎশিন য়াদবগী অথিংবনা ই.পি.এফ.ও.গী সর্ভিস ফংবা ঙমখিদবা অদু কোকহন্দুনা মশানা ই.পি.এফ.ও.গী ওফিসতা চৎপগী মথৌ তাবশিংদু হন্থহনখ্রে।


    উমঙ্গগী এপ অসিদগী মেম্বরশিংনা খ্বাইদগী য়াম্না পামজনা তৌবা সর্ভিস অসি মেম্বরগী পাসবুক য়েংবনি। অগস্ত ২০১৯দগী জুলাই ২০২০ ফাওবগী মতম অসিদা মসিগী ই.পি.এফ.ও.কী মেম্র পোর্তেলদগী ই.পি.এফ. মেম্বরশিংনা সর্ভিস অসিনা ভ্যুয়রশিপ কোতী ২৭.৫৫ চিংশিনবা ঙমখি অদুগা উমঙ্গ এপতগী ভ্যু মেম্বর পাসবুক্কী খুদোংচাবা অসি ই.পি.এফ. কোতী ২৪৪.৭৭ হেন্না ফংখি। মসিগী মোবাইলগী এপ অসিদা বতন অমখক ক্লিক তৌবগা মরি লৈনবা সর্ভিস অদু ফংবগা চাংদম্নরুবদা হেন্না লাইবা মরম্না মেম্বর পোর্তেল অসিগী মহুত্তা উমঙ্গ এপ অসিনা হেন্না মরুওইনা লৌই।


    পেন্সন লৌরিবা মীওই লাক্ষ ৬৬তা ময়ুমদা ফম্না-ফম্না শোইনিংঙাই ওইহন্দনা মাগী সর্ভিসশিং অদু ফংহন্নবগীদমক্তা ই-পি.এফ.না ‘ন্যু পেন্সনর পাসবুক’কী খুদোংচাবা অসিগা লোয়ননা উমঙ্গ এপতা ‘জীবন প্রমান পত্র’ অসি অপদেত তৌনবগীসু খুদোংচাবা পীরি। সর্ভিস অনিমকসি পাক-শন্না শিজিন্নদুনা লৈরিবা পেন্সন লৌরিবা মীওইশিংনা য়াম্না খোইদানা শিজিন্নখ্রে। কোবিদ-১৯গী মতমসিদা এপ্রীলদগী জুলাই ২০২০ ফাওবদা ভ্যু পেন্সনর পাসবুক সর্ভিসকী এ.পি.আই. লাক্ষ ১৮.৫২ ফংখিবদা জীবন প্রমান পত্র সর্ভিস অপদেত তৌবগী এ.পি.আই. ২৯,৭৭৩ ফংখি।


    অতোপ্পা মরুওইবা সর্ভিসশিংগী মরক্তা এপ্রীল দগী জুলাই ২০২০ ফাওবদা উমঙ্গ এপ অসিদগী য়ু.এ.এন. এক্তিভেসনগী এ.পি.আই. ২১,২৭,৯৪২ রেজিস্তর তৌরকখি অদুগা ই.কে.ৱাই.সিগী সর্ভিসকী এ.পি.আই. ১৩,২১,০৭,৯১০ রেকোর্দ তৌরকখি।


    ভারত্তা স্মার্তফোন লৈনবা মশিং অসি অশুম হেনগৎনরকপনা ই.পি.এফ.শিংনা মখোয়গী মেম্বরশিংদা মোবাইল গবর্নেন্স তৌদুনা মাগী সর্ভিসশিং অসি ফংহনবদা মায় পাক্লদুনা দিজিতেলনা খাইদোক্নবা অসি শমজিন্নহনবদা মতং ওইরি। মসিদগী ই.পি.এফ.শিংদা মরু ওইনা মথৌ তারকপদা স্তেকহোল্দরশিং অদুদা সোসিএল সেক্যুরিতী সর্ভিসশিং ফংহনবদা কোবিদ-১৯না গী অথিংবশিংদগী লৈহল্লকপা শিংনবশিং অদু লান্থোকপদা মতেং ওই। মসিগা লোয়ননা ‘উমঙ্গ’দা ই.পি.এফ.শিংগী খ্বাইদগী অচৌবা ওর্গনাইজেসন অমা ওইখ্রে। মসিনা এপ অসিদা চাদা ৯০দগী হেনবগী মশিং ওইখ্রে।


    ******

    
    
    (Release ID: 1644920) Visitor Counter : 2
    
    
      Read this release in: Marathi , Punjabi , English , Urdu , Hindi , Assamese , Tamil , Telugu