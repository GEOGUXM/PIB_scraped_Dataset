      হকশেল অমসুং য়াইফ-য়ুম্বাল মন্ত্রালয়

      মালেমসিগী খ্বাইদগী তাবা অমা ওইনা ভারতকী কেস ফেতেলিতী রেৎ অসি চাদা ২গী মখাদা লৈরে অমসুং মখা কুমথরক্লি
      
      ফগৎলকপগী চাং অসি লেপ্তনা হেনগৎলকপনা ঙসি চাদা ৭২ য়ৌখ্রে
      
      কোবিদ তেস্ত তৌখিবনা চাওরাক্না কোতী ৩লোম ওইখ্রে
      Posted On: 16 AUG 2020 12:40PM by PIB Imphal


    কোবিদ-১৯গী কেস ফেতেলিতী রেৎ অসি লেপ্তনা অসুম তাথরকপনা মালেমগী ওইনা ভারতনা শিবগী চাং অসি খ্বাইদগী হন্থবা ওইরে। ঙসি অসি চাদা ১.৯৩ ওইরে। মসি কেন্দ্র অমসুং রাজ্য/য়ুনিয়ন তেরিতোরীশিংনা পুন্না খুৎশম্নদুনা হোৎনবনা শিবগী চাং অসি লেপ্তনা তাথরক্লি।


    অমেরিকানা নুমিৎ ২৩নিদা, ব্রাজিলনা নুমিৎ ৯৫নিদা অমসুং মেক্সিকোনা নুমিৎ ১৪১নিদা ৫০,০০০ হেন্না শিখ্রে। মসিগী নেস্নেল ফিগর অসি হৌবদা ভারতনা নুমিৎ ১৫৬নি চংখি।


    হোসপিতালশিং অসি ফগৎহন্নবা অমসুং লায়েং নিংথিনা চত্থনবা, য়ুমদা তোখাইনা লৈনবা, নন-ইনভেসিব ওইবা ওক্সিজেন সপোর্ত শিজিন্নবা অমসুং থুনা অমদি য়াংনা লায়েংনবা পুবিনবগীমক্তা এম্বুলেনশিংগী সর্ভিসশিং কেন্দ্র অমসুং রাজ্য/য়ুনিয়ন তেরিতোরীশিংনা লেপ্তনা মাইপুননা হোৎনখ্রে। আশাগী থৌমীশিংনা লেপ্তনা চিংনবা মীশিং য়ুমদা আইসোলেসন তৌবা অসি নিংথিনা য়েংশিনবা অমসুং ত্রেকিং অসি হেনকৎনা শোইদবা মওংদা চত্থরি। কোবিদ-১৯গী অনাবশিং লায়েংলিবা দোক্তরশিংগী লায়েং চত্থবগী থবক শিন্দোক-শিঞ্জিন তৌবগী হৈথোই-শিংথোইনবগী ওইনা ন্যু দিল্লীগী এম্সকী দোমেনগী ওইবা ৱাখল-লৌশিং লৈরবা অখং-অহৈশিংনা তেলি-কন্সল্তেন্সিগী সেসনশিংদগী নিংথিনা তেক্নিকেলগী ওইবা লমজিং-লমতাকশিং অদু হেন্না থাক ৱাংখৎহনখ্রে। মসিগী পাম্বৈশিং অসি শাথিবা অমদি য়াম্না শাথিবা অনাবশিংগী ওইনা য়ুমদগী হোসপিতালফাওবা পুন্না অপনবা য়াওদবা অমদি হৈশিংনা অনাবশিং য়েংথোক-য়েংশিন তৌনবা অসি নিংথিনা লৈহনখ্রে। মসিদগী ভারতকী কেস ফেতেলিতী রেৎ অসি মালেমগী ওইবা চাংচত্তগী তানা লৈরে।


    হেনগৎনা তেস্ত তৌবা অসি মায় পাক্না পাংথোক্তুনা থৌরাংশিং অসি য়াম্না অচৌবা মওংদা অমদি হৈশিংনা ত্রেকিংনা লৈরিবা অৱাংবা থাক অসি ফংহনবদা থৌদাং লৌরি। ভারত্তা ফগৎলকপগী চাং অসি চাদা ৭২ ফাওবা য়ৌখিদুনা য়াম্লবদগী য়াম্লবা অনাবশিং ফহনবা ঙম্লে। হৌখিবা পুং ২৪দা মীওই ৬৩,৩২২ ফগৎহনখিদুনা দিসচার্জ তৌখ্রে। মসিগী মশিং অসি থারগা কোবিদ-১৯দগী ফগৎখিবগী চাং অসি লাখ ১৮.৬৯(১৮,৬২,২৫৮) হেনখ্রে। তপ্না-তপ্না ফগৎহল্লক্তুনা লৈবাক অসিগা ফগৎলকপগী চাংচৎ অসি তাথরক্লি। হৌজিক-হৌজিক ওইরিবা এক্তিব কেস(৬,৭৭,৪৪৪)অসিনা লৈবাক অসিগী কেস লোদ অসি ওইরি। হৌখিবা পুং ২৪সিদা রেজিস্তর তৌবা অসি মখা তানা হন্থরক্তুনা অপুনবা পোজিতিব কেস অসি চাদা ২৬.১৬ ওইরে। মখোয়শিং অদু নিংথিনা হকশেলগী ওইবা মওংদা চিংনবা লৈবশিং অদু য়েংশিল্লি।


    নিংথিনা অমদি হেনগৎনা তেস্ত তৌবনা ভারতকী তেস্ত তৌবা অসি য়াংনা হেনগৎলক্তুনা কোবিদ তেস্ত তৌবা অসি কোতী ৩ শুরে; হৌজিক ফাওবদা সেম্পল ২,৯৩,০৯,৭০৩ তেস্ত তৌখ্রে। হৌখিবা পুং ২৪সিদা তেস্ত ৭,৪৬,৬০৮ তৌখ্রে।


    মসি দাইগ্নোস্তিক লেবোরেতরীশিং অসি থুনা হেনগৎহল্লক্লিবা নেস্নেল নেতৱর্ক অসিদগী সরকারগী সেক্তরগী লেবোরেতরী ৯৬৯ অমসুং লন্নাইগী লেবোরেতরী ৫০০ য়াওনা অপুনবা লেবোরেতরী ১৪৬৯ ফাওবা লৈহন্দুনা ওইথোকপা ঙমহনখিবনি।


    তোঙান-তোঙানবা লেবশিং অদুদিঃ


    • রিএল তাইম আর.তি. পি.সি.আর.গী তেস্তিং লেবশিং : ৭৫৪ (সরকারগী: ৪৫০ + লন্নাই: ৩০৪)


    • ত্রুনেতকী তেস্তিং লেবশিং : ৫৯৮ (সরকারগী: ৪৮৫ + লন্নাই: ১১৩)


    • সি.বি.এন.এ.এ.তি.গী তেস্তিং লেবশিং : ১১৭(সরকারগী: ৩৪ + লন্নাই: ৮৩)


    অচুম্বা, অমসুং খুদক্কী ওইবা কোবিদ-১৯গা মরী লৈনবা তেক্নিকেল ইস্যু, গাইদলাইন অমসুং এদভাইজরীশিংগী ঈ-পাওশিংগীদমক্তা https://www.mohfw.gov.in/ দা অমসুং @MoHFW_INDIA দা চাং নাইনা চংবিয়ু।


    কোবিদ-১৯গা মরী লৈনবা তেক্নিকেল ক্বেরীশিংগীদমক্তা technicalquery.covid১৯@gov.in দা থাবিয়ু অমসুং অতোপ্পশিংগী ওইনা ncov২০১৯@gov.in অমসুং @CovidIndiaSevaদা থাবিয়ু।


    কোবিদ-১৯গী ক্বেরীশিংগী ওইনা হকশেল অমসুং য়াইফ য়ুম্বাল মন্ত্রালয়গী হেল্পলাইন নম্বর +৯১-১১-২৩৯৭৮০৪৬ নত্ত্রগা ১০৭৫ (তোল-ফ্রী) দা কোল তৌবিয়ু


    রাজ্যশিং/য়ু.তি.শিংগী হেল্পলাইন নম্বরশিংগী লিস্তসু https://www.mohfw.gov.in/pdf/coronvavirushelplinenumber.pdf তা ফংবিগনি।


    *******

    
    
    (Release ID: 1646283) Visitor Counter : 3
    
    
      Read this release in: English , Urdu , Marathi , Hindi , Assamese , Bengali , Punjabi , Gujarati , Odia , Tamil , Telugu