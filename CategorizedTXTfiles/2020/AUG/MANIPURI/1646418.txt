      PIB Headquarters

      নেস্নেল এজুকেসন পোলিসী ২০২০না ভারতপু মালেমদা নোলেজগী পাৱরহাউজ অমা ওইহল্লগনিঃ থোকচোম রাধেশ্যাম, এজুকেসন মন্ত্রী, মনিপুর
      
      অনৌবা নেস্নেল এজুকেসন পোলিসী অসি মাই পাক্না থবক্তা ওন্থোকপদা খন্ন-নৈনবা অমসুং মপুং ফানা শরুক য়ামিন্নবা চঙলি

      Posted On: 17 AUG 2020 2:43PM by PIB Imphal

    অনৌবা নেস্নেল এজুকেসন পোলিসী ২০২০ অসিনা ভারতপু মালেমগী নোলেজগী পাৱরহাউজ অমা ওইহল্লগনি, অদুবু মসিবু মাই পাক্না থবক্ত ওন্থোক্নবগীদমক মনুং হুৎনা নৈনবা, ঈ পাউ মচা তানা খাইদোকপা, অমসুং স্তেকহোল্দরশিংনা শরুক য়ামিন্নবা চঙলি। হায়রিবা ৱাখল্লোন অসি শ্রী থোকচোম রাধেশ্যাম সিংহ, এজুকেসন মন্ত্রী, মনিপুরনা প্রেস ইনফোর্মেসন ব্যুরো অমসুং রিজনেল আউৎরিচ চ্যুরো ইম্ফালনা ঙসি পাঙথোকখিবা ৱেবিনার অমদা ফোংদোকখিবনি।


    মহাক্কী মরুওইবা ৱারোল পীবদা, শ্রী রাধেশ্যাম্না নিংশিংখি মদুদি অলবর্ত আইন্তাইন্না হায়রম্মি মদুদি করিগুম্বা ঐখোয়না সমস্যা অমা খঙদোক্নবগীদমক পুংজা খরা কাইথোকপা তারবদি মদুবু লোইশিনবদদি মিনিৎ খরখক্তমক চঙগনি। কেন্দ্র সরকারনা হন্দক্তা লাউথোকখিবা নেস্নেল এজুকেসন পোলিসী অসি মপুং ফানা খঙনবগীদমক খন্ন-নৈনবগী তঙাই ফদবা লৈরিবসি মহাক্না পুথোকখি।


    এজুকেসন মন্ত্রীনা হায়খি মদুদি পোলিসী অসিনা ভারতকী নাৎকা নক্নবা খ্বাইদগী মগুন লৈবা এজুকেসন সিস্তেম অমা পীনবা পান্দম থম্লি। মহাক্না মসিবু ঐখোয়গী লৈবাক অসিগী পুৱারীদা হক্তুনা লৈহৌরগদবা মীকুপ অমনি হায়না শিংথাখি।


    শ্রী রাধেশ্যাম্না পুথোকখি মদুদি অনৌবা পোলিসী অসিনা মহৈরোই কয়াবু মহৈলোইশঙদগী লাপথোকহল্লম্বা মমাংদা লোলগী পল অমা লৈরম্বদু কোকহল্লে। মহাক্না হায়খি মদুদি মসিগী পল অসিনা মরম ওইদুনা লৈবাক অসিদা লৈরিবাই ত্রাইবেল মহৈরোই চাদা ২০ খক্তনা হাই স্কুল য়ৌনা তম্বা ফংলি। মহাক্না মখা তানা হায়খি মদুদি ক্লাস ৫ তগীনা ৮ ফাওবদি মহৈরোইশিংদা অনৌবা পোলিসী অসিগী মতুং ইন্না মখোয়গী মমা লোলদা লাইরিক তাকপীরগনি, মসিনা লাইরিক তম্বা তোকপগী চাং হন্থদুনা মিং চনবগী চাং ৱাংখৎলগনি।


    দা. এম. মিনাকুমারি দেবি, দিরেক্তর স্তেৎ এজুকেসন রিসর্চ অমসুং ত্রেনিংনা পোলিসী অসিগী মরুওইবা মশকশিং অমসুং মসিবু করম্না থবক ওইনা পায়খৎপা য়াগদগে হায়বগী খোংথাংশিং শম্লপনা পনখি।


    মমাংদা, মহাক্কী মীয়াম্বু তরাম্না ওকপগী ৱারোলদা, এদিসনেল দিরেক্তর জেনরেল (গুৱাহাতী অমসুং ইম্ফাল রিজন) শ্রী এস.এন. প্রধান্না হায়খি মদুদি ইকাইখুম্নজরিবা প্রধান মন্ত্রীনা ৱেবিনার অমসুং সেমিনারগী খুথাংদা পোলিসী অসিগী প্রোবিজনশিং মীয়ামদা ফংহন্নবা পাক শন্না খন্ন-নৈনবা পাংথোক্নবা খঙহনখি। মহাক্না মীদিয়াশিংদসু অসিগুম্বা খন্ন-নৈনবসিগী ফম্বাক অমা পীবীদুনা থবক ওইনা পায়খৎপগী খোংথাং অসি চয়েৎনবা য়াওদনা অমসুং খোংজেল য়াংনা পায়খৎনবা পুক্নিং চিংশিনখি।


    শ্রী অভিশেক দয়াল, দিরেক্তর পি.আই.বি. ইম্ফালনা ইকাই খুম্নজরিবা মন্ত্রী, শরুক য়ারিবশিং অমসুং মীদিয়াগী মীওইশিংবু ৱেবিনার অসিদা মপুং ফানা শরুক য়াবীবগীদমক থাগৎপা ফোংদোকচখি। ৱেবিনার অদুদা মীদিয়াগী মীওইশিং অমসুং রাজ্য সরকারগী ওফিসিএল, গুৱাহাতী অমসুং ইম্ফাল রিজনগী পি.আই.বি. অমসুং আর.ও.বি. য়াওনা মীওই ৫০ রোমনা শরুক য়াখি।


    *****

    
    
    (Release ID: 1646418) Visitor Counter : 1
    
    
      Read this release in: English