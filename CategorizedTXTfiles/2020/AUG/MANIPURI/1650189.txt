      ইলেক্সন কমিসন

      ইলেক্সন কম্মিসন ওফ ইন্দিয়ানা শ্রী প্রনব মুখর্জীনা লৈখিদবদা অৱাবা ফোঙদোকখ্রে
      Posted On: 31 AUG 2020 6:41PM by PIB Imphal


    ইলেক্সন কম্মিসন ওফ ইন্দিয়ানা মমাংদা ভারতকী রাস্ত্রপতি ওইরম্বা শ্রী প্রনব মুখর্জীনা লৈখিদবদা অৱাবা ফোঙদোকখ্রে।


    চীফ ইলেক্সন কম্মিস্নর শ্রী সুনিল অরোরানা অৱাবা ফোঙদোক্লদুনা হায়খি, “মহাক্না লৈখিদবা অসিদা লৈবাক অসিনা মীয়াম পাক - শন্না ইকায়খুম্নবা অখঙ-অহৈ অমা অমসুং শেন্মিৎলোন, সংবিধান অমসুং পুৱারীগী হীরমশিংদা নীংথিনা খঙ-হৈরবা রাজরিশি অমা মাঙজরে”।


    শ্রী প্রনব মুখর্জীগী ইলেক্সন কম্মিসন ওফ ইন্দিয়াগা লৈনরম্বা অকক্নবা মরীশিং অদুবু নীংশিংলদুনা সি.ই.সি. শ্রী অরোরানা হায়খিবদা মহাক্কী হকচাংগী ফিভম ফৎচিল্লক্ত্রবা ফাওবদা শ্রী প্রনব মুখর্জীনা ই.সি.আই.না বার্তোন তৌববু তরাম্না ওক্লদুনা জনুৱারি ২৩, ২০২০দা ই.সি.আই.না শিন্দুনা পাঙথোকখিবা অহানবা সুকুমার সেন মেমোরিএল লেকচরদা ৱা ঙাংখি হায়খি। শ্রী প্রনব মুখর্জীনা ভারতকী রাস্ত্রপতি অমা ওইনা ই.সি.আই.গী লৈবাক্কী ভোতরশিংগী নুমিত্তা অনিরক ওইনা ইং ২০১৬ অমসুং ২০১৭তা ৱা ঙাংবীখি।


    “মহাক্কী ইমুং মনুংদা অসিগুম্লবা মেনখৎপা নাইররোইদবা মাঙজবা অসি থেংনবা ঙম্নবা মপুনা পাঙ্গল পীবা ওইরসনু”, হায়না শ্রী অরোরানা মখা তাখি।


    ****

    
    
    (Release ID: 1650189) Visitor Counter : 3
    
    
      Read this release in: English , Urdu , Hindi , Marathi , Bengali , Tamil , Telugu , Kannada