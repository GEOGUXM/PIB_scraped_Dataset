      থবক শুবা, মীয়ামগী ৱাকৎ অমসুং পেন্সন মন্ত্রালয়

      লৈবাক ঙাকপদা অফবা থবক পাংথোকপগী প্রধান মন্ত্রীগী মনা ২০২০
      
      লৈবাক ঙাকপদা অফবা থবক পাংথোকপগী প্রধান মন্ত্রীগী মনা ২০২০গীদমক জিলা ৭০২ মিংচল্লে অমসুং শরুক য়ারে,মসি চাদা ৯৫নি

      Posted On: 25 AUG 2020 2:59PM by PIB Imphal

    অখন্নবা অমসুং অনৌবা থবকশিং পাংথোকপা কেন্দ্র অমসুং রাজ্য সরকারশিংগী জিলাশিং/লুপশিং শকখঙনবা, ইকায়খুম্নবা উৎনবা অমসুং মনা পীনবা “প্রাইম মিনিস্তরস এৱার্দ ফোর এক্সলেন্স ইন পব্লিক এদমিনিস্ত্রেসন” কৌবা স্কিম অমা ২০০৬দা ভারত সরকারনা লিংখৎখি। দিস্ত্রিক কল্লেক্তরশিং অমসুং এস্পিরেসনেল দিস্ত্রিকশিং ইকায়খুম্নবা উৎনবা স্কিম অসি ২০১৪দা অমুক শেমদোকখি। জিলাশিংগী শেন-থুমগী ফিবম ফগৎহন্নবা থবক তৌবা দিস্ত্রিক কল্লেক্তরশিং ইকায়খুম্নবা উৎনবা স্কিম অসি অমুক হন্না ২০১৪দা শেমদোকখি। হন্না শেমদোক্লবা স্কিম অসিগী মখাদা, ২০২০গী ওক্তোবর ৩১, রাস্ত্রিয়া এক্তা দিৱাসতা গুজরাতকী কেবাদিয়াদা লৈবা স্তেচু ওফ য়ুনিতিদা প্রধান মন্ত্রীনা “প্রাইম মিনিস্তরস এৱার্দ ফোর এক্সলেন্স ইন পব্লিক এদমিনিস্ত্রেসন” পীরগনি।


    চহি ২০২০গী ওইনা, সিবিল সর্ভেন্তশিংগী থবকশিং ইকায়খুম্নবা উৎনবা “প্রাইম মিনিস্তরস এৱার্দ ফোর এক্সলেন্স ইন পব্লিক এদমিনিস্ত্রেসন”গী স্কিম মপুংফানা হন্না শেমদোক্লে :


    ১. মরুওইবা হিরমশিংদা শেন হেন্না থাদুনা পুন্না চাউখৎমিন্নবা


    ২. শ্বচ্ছ ভারত মিসন(সহর অমসুং খুঙ্গং)গী খুৎথাংদা জিলাশিংদা মীয়াম ইহৌ “জন বাগিধারি” য়োকখৎপা


    ৩. মীয়ামগী অৱাবশিং কোকহনবগী থবকশিং ফগৎহনবা


    হিরম কয়াদা জিলা অমদা অফবা থবকশিং মশক খঙনবা মনা অসিনা কোনশিনবা থবকশিং পাংথোকপা চাউথোক্লে। মরুওইবা হিরমশিংদা শেন্থং ফংহনবা, “জন বাগিধারি”গী খুৎথাংদা মীয়াম খোঙজংশিং য়োকখৎপা অমসুং মীয়ামগী অৱাবশিং কোকহনবগী থবকশিং ফগৎহন্নবা দিস্ত্রিক কল্লেক্তরশিংনা পাংথোকলিবা থবকশিং ইকায়খুম্নবা উৎকনি।


    নামামি গঙ্গে প্রোগামদা জিলা থাক্কী ওফিসিএলশিংনা পাংথোকপা থবকশিং “প্রাইম মিনিস্তরস এৱার্দ ফোর এক্সলেন্স ইন পব্লিক এদমিনিস্ত্রেসন”গী মখাদা ইকায়খুম্নবা উৎকনি।


    স্কিম অসি পায়খৎলবা চহি ২গী মতুংদা হিরম খুদিংমক্তা চাউখৎলবা জিলাশিংদা মনা পীনবা থবক নৌনা অমুক হিঙ্গৎহল্লে।


    অনৌবা থবকশিং পায়খৎপগী কাংলুপ অসিনা মহৌশানা নোমিনেসন মশিং খ্বাইদগী য়াম্না লাকখি। স্কিম অসিগী মখাদা তোঙান-তোঙানবা কাংলুপ ৩দা নেসনেল/স্তেৎ/দিস্ত্রিক লেবেলদা অনৌবা থবকশিং পায়খৎপগী ইকায়খুম্নবা উৎকনি।


    প্রধান মন্ত্রীগী মনা অসিগী পোর্তেল ২০২০গী জুলাই ১৭দা রাজ্য মন্ত্রী দোক্তর জিতেন্দ্র সিংহনা হাংদোকখ্রে। এদমিনিস্ত্রেতিপ রিফোর্মস অমসুং পব্লিক গ্রিভান্সেস দিপার্তমেন্তনা ভিদিও কনফরেন্স, কোল সেন্তর অমসুং পাউ ফাওন্নবা পাম্বৈগী খুৎথাংদা রাজ্যশিংগী চীফ সেক্রেতরিশিং অমসুং য়ু.তিশিংগী লৈঙাকপশিংগা পাউ ফাওনরি। কোবিদ-১৯গী হৌজিক ওইরিবা ফিবম অসি য়েংলগা নোমিনেসন পীশিনবগী অরোইবা মতম অগস্ত ২৩ ফাওবা শাংদোকলে।


    লৈবাক ঙাকপদা অফবা থবক পাংথোকপগী প্রধান মন্ত্রীগী মনা ২০২০গীদমক জিলা ৭০২ মিংচল্লে অমসুং শরুক য়ারে,মসি চাদা ৯৫নি। মসিগী মনুংদা, জিলা ৬৭৮ দিস্ত্রিক পর্ফোমেন্স ইন্দিগেতরস প্রোগ্রামগী খল্লে। অনৌবা থবক পায়খৎপগী কাংলুপগী এপ্লিকেসন ৬৪৬ ফংলে,মসিগী মনুংদা ১০৪না কেন্দ্র সরকারগী লুপশিংনি। জিলা থাক্তা অনৌবা থবকশিং পাংথোকপগী এপ্লিকেসন ৬৬০ অমসুং রাজ্য থাক্তা অনৌবা থবকশিং পাংথোকপগী এপ্লিকেসন ১৯৩ ফংলে। নামামি গঙ্গেগী মখাদা এপ্লিকেসন ৪৮ ফংলে অমসুং এস্পিরেসনেল দিস্ত্রিক প্রোগ্রাম ১১২গী মনুংদা এপ্লিকেসন ৮১ ফংলে।


    <><><><><>

    
    
    (Release ID: 1648492) Visitor Counter : 3
    
    
      Read this release in: English , Tamil , Bengali , Urdu , Marathi , Hindi , Assamese , Punjabi , Odia , Telugu , Malayalam