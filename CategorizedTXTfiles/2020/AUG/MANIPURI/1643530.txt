      উপ-রাস্ত্রপতিগী লোইশঙ

      অয়োধ্যাদা উরেপ-উয়ুং তম্বা থৌরমদা উপ-রাস্ত্রপতি নিৱাসদা উপ-রাস্ত্রপতিনা মহাক্কী লোয়নবীগা লোয়ননা রমায়ন পাখ্রে
      
      ভাগবান রামগী লাইশঙ অসি মতম্না মাইথিবা পীবা ঙমদ্রবা মীওইবগী খ্বাইদগী ফবা গুনশিংদা ইকায়খুম্নবা উৎপা অমা ওইরগনি হায়রি
      
      হৌখিবা কাউথোক্নবা অমসুং ভারতকী অচুম্বা ৱাখল্লোন্দা চঙশিন্নবা মীয়ামদা তকশিনখিবগীদমক লৈখিদ্রবা হাসিম অন্সারিগী মচানুপা ইকবাল অন্সারিবু থাগৎলি
      Posted On: 05 AUG 2020 2:35PM by PIB Imphal


    রাম মন্দির শানবা ঙসি অয়োধ্যাদা উরেপ-উয়ুং তম্বগী শেংলবা থৌরমদা উপ-রাস্ত্রপতি নিৱাসতা ভারতকী উপ-রাস্ত্রপতি এম.ভেনকিয়া নাইদুনা মহাক্কী লোয়নবী শ্রীমতি উসা নাইদুগা রমায়ন পাখ্রে।


    তুংদা ফেসবুক্কী পোস্ত অমদা, উপ-রাস্ত্রপতিনা হায়খি মহাক্কী পোক্নফম অয়োধ্যাদা ভাগবান রামগী লাইশঙ অমা শাবা অসি মারয়াদা পুরুসোত্তামনা মহাক্কী পুন্সিদা পুখৎলম্বা অচুম্বা, অফবা লমচৎ-শাজৎ অমসুং অফবা ৱাখল্লোনশিংগী মীওইবগী খ্বাইদগী ফবা গুনশিং অমুক হন্না ফম্বাল কাহনবনি। অয়োধ্যাগী নিংথৌ ওইনা, মহাক্না মীচমশিং অমসুং অতোপ্পা ফম্নাইবশিংনা তমজনফম ওইবা পুন্সি অমদা হিংখি।


    মহাক্না হায়খি, মখল খুদিংমক্কী খেন্নবশিং অমসুং অপনবশিং লৈতনা ভাগবান রামগী থবকশিং অমসুং গুনশিং অসিনা ভারতকী অপুনবা ৱাখল্লোন অমা শেমগৎখিবনি। রাম মন্দির শাবা অসি লাইনিং-লাইশোনগী থবক অমদগী হেল্লবনি। মসিগী লাইশঙ অসি মতম্না মাইথিবা পীবা ঙমদ্রবা মীওইবগী খ্বাইদগী ফবা গুনশিংদা ইকায়খুম্নবা উৎপা অমা ওইরগনি।


    ঙসি অয়োধ্যাদা উরেপ-উয়ুং তম্বা অসিদা মহাক্কী হরাওবা ফোঙদোক্লদুনা উপ-রাস্ত্রপতিনা হায়খি অয়োধ্যাগী রাম মন্দির অসিনা খেন্নবা অমতা লৈতনা মালেম শীনবা থুংনা চৎনরিবা ঐখোয়গী ইমা লৈবাক্কী থৌনা অদু হেন্না মপাঙ্গল কনখৎহল্লগনি অমসুং মখা তানা লৈহল্লগনি। অসিগুম্বা লাইশঙ অমগী অগস্ত ৫দা উরেপ-উয়ুং তমখিবা অসি ঐখোয়গী পুৱারিদা মরুওইবা নুমিৎ অমা ওইহৌরগনি। চহি কয়া য়েৎনদুনা লাকপা অসি আইনগী ওইবা ৱারোইশিন অমা পুরকখিবা অসিদা শরুক য়াখিবশিং অমসুং লাইশঙ অমা শাবা হৌখিবা অসিদা মহাক্না থাগৎখি।


    লম মু্ন্নবা শরুক য়াখিবশিংগী মনুংদা শরুক য়াখিবা লৈখিদ্রবা হাসিম অন্সারিগী মচানুপা ইকবাল অন্সারিনা হৌখিবা কাউথোক্নবা অমসুং ভারতকী অচুম্বা ৱাখল্লোন্দা চঙশিন্নবা মীয়ামদা তকশিনখিবগীদমক উপ-রাস্ত্রপতিনা থাগৎখি। মহাক্কী ৱাহৈশিং অসি পুম্নমক্কী লৌশিং ওইরগনি হায়না মহাক্না হায়খি।


    মহাক্না হায়খি, শান্তি, অচুম্বা অমসুং মান্নবা পুরক্নবা গনতন্ত্রগী অচুম্বদা য়ুম্ফম ওইবা লৈঙাক লৈহন্নবা অমসুং লৈবাক অসিগী মপা মহাত্মা গান্ধীনা পামজবা মী খুদিংমক হরাওবা অমসুং নুংঙাইবা ফংনবা মীয়ামনা মখোয় মশামক রাম রাজ্যগী ৱাখল্লোনশিংদা অমুক হন্না কৎথোক্কদবনি।


    *********

    
    
    (Release ID: 1643530) Visitor Counter : 3
    
    
      Read this release in: English , Urdu , Marathi , Hindi , Bengali , Punjabi , Tamil