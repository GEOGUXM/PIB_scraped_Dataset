      কল্চর মন্ত্রালয়

      এন.জি.এম.এ.না অগস্ত ৭, ২০২০দা অবনিন্দ্রনাথ তেগোরগী ১৫০ শুবা মপোক কুমওনগী নিংশিংনিংঙাই ওইরবা নুমিৎ “দি গ্রেত মেস্ত্রো। অবনিন্দনাথ তেগোর” কৌবা ভর্চুএল তুর অমা পাংথোক্লগনি
      
      ভর্চুএল তুর অসিদা এন.জি.এম.এ. না খোমজিনবা অবনিন্দ্রনাথনা তৌবিরম্বা কলাগী থবক ৭৭ উৎকনি

      Posted On: 06 AUG 2020 6:44PM by PIB Imphal

    নেস্নেল গেলরী ওফ মোদর্ন আর্ত, ন্যু দিল্লীনা


    এন.জি.এম.এ.না অগস্ত ৭, ২০২০দা অবনিন্দ্রনাথ তেগোরগী ১৫০ শুবা মপোক কুমওনগী নিংশিংনিংঙাই ওইরবা নুমিৎ “দি গ্রেত মেস্ত্রো।অবনিন্দনাথ তেগোর” কৌবা ভর্চুএল তুর অমা পাংথোক্লগনি


    এন.জি.এম.এ.গী দিরেক্তর জেনরেল শ্রী অদ্বাইতা চরন গদনায়ক্না হায়খি, “ অগস্ত ৭, ২০২০দা অবনিন্দ্রনাথ তেগোরগী ১৫০ শুবা মপোক কুমওনগী নিংশিংনিংঙাই ওইরবা নুমিৎ “দি গ্রেত মেস্ত্রো-অবনিন্দনাথ তেগোর” কৌবা ভর্চুএল তুর অমা খুদোল তমজবা অসিনা হায়নিংঙাই লৈতনা হরাওই । এন.জি.এম.এ.না চাওথোকচনিংঙাইগী মশক ওইরবা ময়াম্লক্তগী অথোইবা কলাকারশিংনা শেম্বা নিংথিজরবা কলেক্সন কলাগী থবক ৯৯ য়াওরি। ভর্চুএল তুর অসিদা এন.জি.এম.এ.না খোমজিনবা অবনিন্দ্রনাথকী মচিন তুম্লবা কলাগী থবক ৭৭ খুদোল তম্লিবা অসিদা তোঙান-তোঙানবা থীম মরীগী কাংলুপ ওইনা পরিং অমদা খাইদোক্লি (i) পোর্ত্রেৎশিং অমসুং করেক্তরশিং (ii) ত্রেদিসন ৱিথ সেন্সিবিলিতী (iii) ইন্দিভিজুএল স্তাইল (iv)লেন্দস্কেপ ওফ ইন্তরিওরিতী ।


    শ্রী অদ্বাইতা চরন গদনায়ক্না হায়খি, “ঐহাক্না ঐখোয়গী আই.তি. সেলনা মসিগী ভর্চুএল তুর অসি পাংথোক্নবা অমসুং দিজাইন শেম্নবা ৱাখল্লোন অসি পুথোক্তুনা অমসুং য়েংবা লাকপা মীশিংদা এন.জি.এম.এ.গী শিংথানিংঙাই ওইরবা কলেক্সনশিংগীদমক্তা খুদোংচানবা অচেৎপা ৱাখল্লোন্দা চোকথবা লৈতনা হোৎনজরিবা অসিগীদমক্তা চাওথোকচৈ। ঐহাক্না ঐখোয়গী ইকাই খুম্ননিংঙাই ওইরবা য়েংবা লাকপিরিবশিংদা মসিগী ভর্চুএল তুর অসিদগী অবনিন্দ্রনাথকী কলাগী থবকশিং অসি ময়াম্না খংবিনবা পুথোকপিনবগীদমক্তা তকশিনজগনি”।


    মসিগী ভর্চুএল তুর অসিদা নিংশিংনিংঙাইগী ওইবা লম্বি মচা অমদা মঙাল কাপশিনগদবা “জীবনস্মৃতী” অমসুং গ্রেত মেস্ত্রোগী পুন্সি অমদি তৌরম্বা থবকশিংদা য়ুম্ফম ওইবা ক্বীজ অমসুং য়াওই। লাকপিরিবা মীশিংনা এন.জি.এম.এ.গী বেন্নর অসিগী মখাদা হৌদোক্লিবা অহানবা কলচরেল মেদিয়াগী প্লেতফোর্ম https://so-ham.in/the-great-maestro-abanindranath-tagore/ দা ‘ৱারী-ৱাতাই শান্নবা য়াওবিয়ু’ অসিদা য়াওবিবা য়াগনি অমসুং অদোমগী ৱাখল্লোন অমসুং মীৎয়েংশিং থম্বিবা য়াগনি।


    অবনিন্দ্রনাথ তেগোর অসি অনৌবা কলাগী নাইতোম ওইবা শক্তম অমনি। অবনিন্দ্রনাথনা হীরম কয়াগী ওইবা কয়াশিং য়েকপীরম্মি। মহাক্না অরিবা মতমগী নত্রগা সাহিত্যগী ওইবা ছন্দশিংদা লাই য়েকপা পামজখি। মহাক্না ‘অরাবিয়ান নাইত্স’ নত্রগা ‘কৃষ্ণ লীলা’গা মরি লৈনবা লাইশিং য়েকপা পামখি। মহাক্কী লাই য়েকপগ হিরম অসিবুসু খোইদাজরমখি। সাহিত্য অমসুং দ্রমাবু অদুক্কী মতিক ইকাই খুম্নজরমখি অমসুং য়াম্না নিংথিজবা অমসুং হৈথোই-শিংথোইবা অইবসু ওইরমখি। মহৈ তম্বদগী হেন্না মহাক্কী থম্মোইদগী ফাওরকপা ইথীল অদুদা মোদর্নিস্তকী মওং অমা ওইনা উবা ফংখি, মহাক্না পোস্ত রিনাইসেন্স একাদমিক রিএলিজম অসি ওন্থোক্তুনা মহাক্কী ওরিএন্তেল ওইবা কলাগী শম্নবশিংগী মহাক্কী পরিংগা লোয়ননা হেন্না অমেংবা অমসুং ৱাখলগী শাগৎনিংঙাই ওইনা মায় পাক্না পাংথোক্নবগী ওইবা ৱাখল লৈবা ওইনা ত্রেন তৌখি।


    *****

    
    
    (Release ID: 1644002) Visitor Counter : 3
    
    
      Read this release in: English , Urdu , Hindi , Bengali , Tamil