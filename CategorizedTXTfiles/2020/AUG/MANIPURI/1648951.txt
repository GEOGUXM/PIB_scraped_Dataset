      সাইন্স অমসুং তেক্নোলোজী মন্ত্রালয়

      দি.এস.তি.না "ইন কনবর্সেসন ৱিদ" থৌরাং লৌখৎলি – লৈবাক অসিদা লৈরিবা ৱাখল ৱাংবা লুচিংবশিংগা উন্নদুনা মখোয়দা লৈবা লৈবাক অমগী সাইন্স, তেক্নোলোজী অমসুং ইন্নোবেসন ইকোসিস্তেমগী ৱাখল্লোন অমসুং মীৎয়েংগী মতাংদা খন্নবা পরিং নাইনা চত্থগদবা ৱারী ৱাতাই
      
      তাংকক নাইনা পাঙথোক্কদবা থৌরম অসি দা. হর্শ বর্ধন, সাইন্স অমসুং তেক্নোলোজী মন্ত্রীনা ইরাই নুমিৎ ওগস্তকী তাং ২৮, ২০২০দা হৌদোক্কনি। মহাক্না প্রোফেসর অশুতোস শর্ম, সেক্রেতরী, দি.এস.তি.গা ৱারী শানগনি
      
      মসিনা তাংকক নাইনা চত্থগদবা থৌরম অসিগী অহানবা, সাইন্স পোলিসী ফোরম য়ুত্যুব চেনেলদা শন্দোক্কদবা ৱারী ৱাতাই ওইরগনি
      Posted On: 27 AUG 2020 1:03PM by PIB Imphal


    ভারতকী ৫০শুবা নেস্নেল সাইন্স, তেক্নোলোজী অমসুং ইন্নোবেসন পোলিসী, এস.তি.আই.পি. ২০২০গা মরী লৈননা ভারত সরকারগী প্রিন্সিপাল সাইন্তিফিক এদভাইজর (পি.এস.এ.গী ওফিস)গী ওফিস অমসুং দিপার্তমেন্ত ওব সাইন্স অমসুং তেক্নোলোজী (দি.এস.তি.)না অনৌবা এস.তি.আই.পি. ২০২০ শেম্নবগীদমক দিসেন্ত্রেলাইজ, বত্তম অপ, অমসুং ইনক্লুজিব ওইবা থৌরাং অমা হৌদোকখ্রে।


    পোলিসী অসিবু মসিনা পাম্লিবা মওংদুমক ফংহন্নবগীদমক, দি.এস.তি.না "ইন কনবর্সেসন ৱিদ" হায়বা লৈবাক অসিদা লৈরিবা ৱাখল ৱাংবা লুচিংবশিংগা উন্নদুনা মখোয়দা লৈবা লৈবাক অমগী সাইন্স, তেক্নোলোজী অমসুং ইন্নোবেসন ইকোসিস্তেমগী ৱাখল্লোন অমসুং মীৎয়েংগী মতাংদা খন্নবা পরিং নাইনা চত্থগদবা ৱারী ৱাতাই শান্নবগী থৌরম অমা হৌদোকখ্রে।


    পরিং নাইনা চত্থগদবা থৌরম অসি সাইন্স অমসুং তেক্নোলোজীগী মন্ত্রী দা. হর্শ বর্ধন্না ওগস্ত ২৮, ২০২০গী ইরাই নুমিত্তা হৌদোক্কনি। মহাক্না প্রোফেসর অশুতোস শর্ম, সেক্রেতরী, দি.এস.তি.গা ৱারী শান্নগনি। মসিনা তাংকক নাইনা চত্থগদবা থৌরম অসিগী অহানবা, সাইন্স পোলিসী ফোরম য়ুত্যুব চেনেলদা শন্দোক্কদবা ৱারী ৱাতাই ওইরগনি।


    দি.এস.তি.না স্তেকহোল্দর পুম্নমকপু অসিগুম্বা অখন্নবা ৱারী ৱাতাই শান্নবগী থৌরম অসিদা শরুক য়াবীনবগীদমক পাউজেল পীরি। অসিতা নত্তনা, কনাগুম্বা অমনা, #ChatWithDrHarshVardhanগী মনিংদা ৱাহং নম্বীদুনা দি.এস.তি. অমসুং সাইন্স পোলিসী ফোরমগী সোসিএল মীদিয়া প্লেৎফোর্মদা থৌরম অসিগী মাংওইননা থাবীরকপা য়াগনি।


    সোসিএল মীদিয়া প্লেৎফোর্ম অসিগী ৱেবলিঙ্কশিং মখাদা পীরিঃ

      * দিপার্তমেন্ত ওব সাইন্স এন্দ তেক্নোলোজীঃ ফেসবুক, ত্বীতর
      * সাইন্স পোলিসী ফোরমঃ ফেসবুক, ত্বীতর, লিঙ্কদইন, ইন্সতাগ্রাম

    য়ুত্যুব ইভেন্ত লিঙ্কনা https://www.youtube.com/watch?v=LhxV62_W5Sc https://youtu.be/LhxV62_W5Sc নি।


    থৌরম অসিগী পোস্তরশিং,


    ভারতকী মঙাশুবা এস. এন্দ তি. পোলিসী অসি ভারত অমসুং মালেম অসিনা কোবিদ-১৯ লাইচৎকী অকনবা লান্থেং অমা শোক্নরিঙৈগী চৈরক্তা শেম্লি। মসিনা হৌখিবা চহী তরারোমশিদা সাইন্স, তেক্নোলোজী অমসুং ইন্নোভেসন (এস.তি.আই.)গী ওইনা অনৌবা মাইওন অমসুং থৌরাং শেমগৎপা অমত্তা ঙাইরবা মরুওইবা থৌরাংনি। খুদোংথীবশিংনা মালেম অসিবু অহোংবা পুরকপনা, অনৌবা পোলিসী অসিনা মসিগী দিসেন্ত্রেলাইজ ওইরবা শেম্বগী মওং অসিগা লোইননা এস.তি.আই.বু প্রাইওরিতী, সেক্তোরেলদা মীৎয়েং থম্বা, রিসর্চ তৌবগী মওং মতৌ, অমসুং তেক্নোলোজীশিং অসি করম্না শেমগৎলি অমসুং পাকথোক চাউথোক্না সোসিও ইকোনোমিক ফগৎনবগী মাইকৈদা কান্নবা পুরক্লগনি।


    সাইন্স, তেক্নোলোজী অমসুং ইন্নোবেসন পোলিসী (এস.তি.আই.পি. ২০২০) অসি পি.এস.এ.গী ওফিস অমসুং দি.এস.তি.না ভারত অমসুং মালেম পুম্বনা কোবিদ-১৯গী খুদোংথীবা মরক্তা হৌদোকপনি। অনৌবা পোলিসী অসি চহী অসিগী অথেংবদা ফোংনবা শেম শারি, মসিনা হৌজিক লৈরিবা ২০১৩দা শেমখিবা পোলিসী অসিগী মহুৎ শিল্লগনি।


    এস.তি.আই.পি. ২০২০ শেম্বগী থৌওং অসি অমগা অমগা মরী লৈনবা ত্রেক ৪দা শীন্দোক্লিঃ


    ত্রেক ১দা মীয়াম অমসুং এক্সপর্তকী কাংলুপতগী পোলিসী দ্রাফতিং পোলিসীগী মতুংদা মোৎ লৌনবগীদমক শেম্বা সাইন্স পোলিসী ফোরমগী মখাদা মীয়াম অমসুং এক্সপর্তকা তান্নবগী থৌওং অমা য়াওরি। ত্রেক ২দনা পোলিসী দ্রাফ তৌবগী থৌওংদা মীৎনা উবা পাউদম পীনবগীদমক এক্সপর্তশিংনা পীবা থিমেতিক কনসলতেসন য়াওরি। ফোক্স থিমেতিক গ্রুপ ২১সু মসিগীদমক শেমখ্রে। ত্রেক ৩দনা মন্ত্রালয় অমসুং রাজ্যশিংগা তান্নবগী তাংকক য়াওরি, অদুগা ত্রেক ৪দনা অৱাংবা থাক্কী স্তেকহোল্দরশিংগা তান্নগনি। ত্রেক ৩গী ওইনদি, রাজ্য অমসুং মন্ত্রালয়, বিভাগ অমসুং ভারত সরকারগী এজেন্সীশিংদগী রাজ্যগী মনুংদা অমসুং দিপার্তমেন্তশিংগী মনুংদা পাউ ফাওননবা নোদাল ওফিসরশিং লৌগনি অমসুং ত্রেক ৪গী ওইনদি, ইন্সতিত্যুসনেলগী ওইবা লুচিংবশিং, ইন্দস্ত্রী বোদী, গ্লোবেল পার্তনর অমসুং ইন্তর মিনিস্ত্রিএল অমসুং ইন্তর-স্তেৎ কন্সলতেসনশিংনা খ্বাইদগী ৱাংবা থাক্তা পাঙথোক্কনি।


    তোঙান-তোঙানবা ত্রেকশিংদা তান্নবগী থৌওংশিং পাঙথোকখ্রে অমসুং খম্ব্রাংননা চৎমিন্নরি।


    থা তরুক চঙগদবা থৌওং অসিদা লৈবাক অসিদা লৈরিবা সাইন্তিফিক ইকোসিস্তেমগী ৱাংমদা লৈবা একাদেমিয়া, ইন্দস্ত্রী, সরকার, গ্লোবেল পার্তনর, নৌরিবা সাইন্তিস্তশিং, সিবিক বোদী অমসুং মীয়াম পুম্বা য়াওনা স্তেকহোল্দরশিংগা লোইননা পাক চাউনা তান্নগনি।


    দি.এস.তি.-এস.তি.আই. পোলিসী ফেলোশিংনা শাগৎপা ইন-হাউজ পোলিসী নোলেজ অমসুং দেতা সপোর্ত য়ুনিৎকী সেক্রেতরিএৎ অমসু সি.এস.তি. (তেক্নোলোজী ভাবন)দা শেমগৎখ্রে, মসিনা মপুং ফাবা থৌওংদা মতেং পাংগনি অমসুং ত্রেক মরীসিগী মরক্তা শেন্নগনি।


    *****

    
    
    (Release ID: 1648951) Visitor Counter : 4
    
    
      Read this release in: English , Urdu , Hindi , Bengali , Assamese , Punjabi , Tamil , Telugu , Malayalam
    
    
    

*