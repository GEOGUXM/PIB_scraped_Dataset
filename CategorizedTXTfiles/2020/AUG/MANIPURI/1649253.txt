      মাইক্রো, স্মোল অমসুং মেদিয়ম ইন্তর্প্রাইজেস মন্ত্রালয়

      লমদম অসিগী পোত্থোক্তা চাউনা খুমাং চাউশিনবা ঙম্বা; কে.ভি.আই.সি.না অহানবা ওইনা হঙ্গাম থাউ ক্বিন্তল ১২০০গী ওর্দর আই.তি.বি.পি.দগী লাকখ্রে
      Posted On: 28 AUG 2020 3:42PM by PIB Imphal


    খাদি অমসুং ভিলিজ ইন্দস্ত্রীজ কম্মিসন (কে.ভি.আই.সি.)না ইন্দো-তিবেতান বোর্দর পুলিস (আই.তি.বি.পি.)দগী লুপা কোতি ১.৭৩গী ওইগদবা কচ্ছি ঘানি হঙ্গাম থাউ ক্বিন্তল ১২০০ পীবীনবা ওর্দর তৌরকখ্রে। লোইবগী ওর্দর অদু কে.ভি.আই.সি. অমসুং আই.তি.বি.পি. অনীনা জুলাই ৩১দা য়ানচে অমা খুৎয়েক পীনখ্রবা মতুংদা প্রধান মন্ত্রীগী "আত্মনির্ভর ভারত" অমসুং "ভোকেল ফোর লোকেল"গী পান্দম অদুগা মরী লৈনননি। কে.ভি.আই.সি.দগী থোক্লকপা চেরোল অমগী মখা পোন্না, ওর্দর অদু আই.তি.বি.পি.দা ওর্দর তৌখিবা নুমিত্তগী নুমিৎ ৩০নিগী মনুংদা পীগদবনি।


    এম.এস.এম.ই. মন্ত্রী, শ্রী নিতিন গদকারীনা কে.ভি.আই.সি.গী থৌরাং অসিবু থাগৎলদুনা হায়খি মদুদি, থৌরাং অসিনা লোকেলগী পোত্থোকশিংদা পুক্নিং থৌগৎলগনি অমসুং খুঙ্গংগী ইন্দস্ত্রীদা থবক শুরিবা মীওই লাকঝ কয়াদা শক্তি পীরগনি।


    কে.ভি.আই.সি.না হায়খ্রে মদুদি, হায়রিবা ওর্দর অসিনা মগুন ৱাংবা কচ্ছি ঘানি হঙ্গাম থাউ পুথোক্লিবা খাদি ইন্সতিত্যুসনশিংদা অহেনবা থবক পীবা ঙম্লগনি। কে.ভি.আই.সি.না খাদি ইন্সতিত্যুসনশিংদা নুমিৎ ৩০নিগী অপীবা মতমদা পীথোকখিবা ঙম্নবগীদমক সিফ ৩ থোক্না খায়দোক্তুনা থবক শুননবা খঙহনখ্রে। ওর্দর অসিনা খাদি আর্তিসানশিংদা অহেনবা থবক শুবগী মতম লাখতা পীরগনি অমসুং অসুম্না লোকেলগী পোত্থোক্তা পুক্নিং থৌগৎলগনি।


    চাউখৎ থৌরাং অসি য়ুম্লৈ কৈরৈ মন্ত্রী শ্রী অমিৎ শাহনা পরামিলিতরী ফোর্সশিংদা "আত্মনির্ভর ভারত অভিয়ান"বু শৌগৎনবগীদমক লোকেলগী পোত্থোকশিংবু পুক্নিং থৌগৎনবগীদমক খঙহনখ্রবা মতুংদা লাকপনি। শ্রী অমিৎ শাহনা ভারত শীনবা থুংনা লৈরিবা সি.এ.পি.এফ. কেন্তীনশিংদা "স্বাদেশি"গী পোত্থোক্তমক য়োন্নবগীদমক খঙহনখিবা লৈখ্রবনি হায়না কে.ভি.আই.সি.না মখা তারি।


    আই.তি.বি.পি. হায়বসি এম.ঐচ.এ.না পরামিলিতরী ফোর্সশিংগীদমক প্রোবিজনশিং লৈশিন্নবগীদমক খনবা নোদেল এজেন্সী অমনি।


    কে.ভি.আই.সি.গী চীয়র্মেন শ্রী ভিনাই কুমার সক্সেনানা লৈবগী ওর্দর অসিবু তরাম্না ওকপগা লোইননা হায়খি মদুদি থৌরাং অসি ঐখোয়গী খুঙ্গংশিংদা লৈরিবা সক্সেনানা মখা তারদুনা হায়খি, "ইন্দস্ত্রীশিংবু মপাঙ্গল কনহন্নগীদমক অমসুং লোকেল আর্তিসানশিংবু শক্তি হেনগৎনগদবা অচৌবা খোঙথাং অমনি। লোকেলগী পোত্থোকশিংবু পুক্নিং থৌগৎপা অমসুং ঐখোয়গী খুঙ্গংশিংদা লৈবা ইদস্ত্রীশিংবু মপাঙ্গল কনখৎহল্লবা খক্তদা ঐখোয়না শেলথুমগী অৱাবা লৈরিবসি কোকহনবা ঙমগনি অমসুং ঐখোয়গী মীয়ামগী তুংকোইনা চৎনবা য়াবা হিংবগী লম্বী পীবা ঙমগনি। মসিগা ইরোইননা, ঙমখৈদা লৈরিবা ঐখোয়গী সিফাইশিংনা খ্বাইদগী ফরবা হঙ্গাম থাউ ফংজরগনি। ঐখোয়না হায়নবা মতমদগী ঙনখৎনা পীনবা হোৎনগনি। "


    কে.ভি.আই.সি. অমসুং আই.তি.বি.পি.না য়ানচে অসি চহী অমগী খুৎয়েক পীনখিবনি, হায়রিবসি মখা তানা শাংদোকখিগনি। থৌরম অসিগী মখাদা লোইরিবা মথংগী পোত্থোক্তি লশিংগী ফক (দারি), ব্লেঙ্কেৎ, মোনপাক ফিদক, মোঙ্গুম, অচার, খোইহী, পাপদ, অমসুং অকেপোৎনচিংবনি। থাউ অমসুং দারিগী ওইগদবা অপুনবা মমল অসি চাউরাক্না কোতি ১৮ লোম্নি।


    *****

    
    
    (Release ID: 1649253) Visitor Counter : 3
    
    
      Read this release in: English , Urdu , Marathi , Hindi , Assamese , Bengali , Tamil , Telugu