      কঞ্জ্যুমর এফিয়র্স, ফুদ প্রোসেসিং অমসুং পাব্লিক দিস্ত্রিব্যুসন মন্ত্রালয়

      চিনিগী ইন্দস্ত্রীশিং মথৌ তৌবা হেনগৎহন্নবা অহেনবা চুশিং অসি ইথানোল পুথোকপদা শিজিন্নরগনি; ইথানোল অসি গ্রীন ফুএল অমনি অমসুং মসিগা পেত্রোলগা য়ানশিন্নবা অসিনা ফোরেন এক্সচেঞ্জ তুংশিনবা ঙমহল্লি
      
      সরকারনা ইথানোলগা পেত্রোলগা য়ানশিন্নবগী ইং ২০২২ ফাওবদা ১০% অমসুং ইং ২০৩০ ফাওবদা ২০% গী পান্দম থম্লি

      Posted On: 22 AUG 2020 11:45AM by PIB Imphal

    সরকারনা চিনিগী ইন্দস্ত্রীশিং মথৌ তৌবা ফগৎহন্নবা খোঙথাং কয়া অমা পায়খৎলি অমসুং মসিগী মতুং ইন্না চু থাবা মীওইশিংদা পীফম থোকপা শেল মতম চানা পীবা ঙমহনগনি। মাংলোমদা চৎপা ওইনা অহেনবা চু অমসুং চিনিগী শিজিন্নফম অমা থিবা অসিনা অহেনবা স্তোক লৈবগী খুদোংচাদবশিংগী ৱারোইশিন পুরকপা ঙমদুনা চিনিগী ইন্দস্ত্রীশিংগী মথৌ তৌবা হেন্না ফগৎহনগনি। ইথানোল অসি গ্রীন ফুএল অমনি অমসুং মসিগা পেত্রোলগা য়ানশিন্নবনা লৈবাক্কী ফোরেন এক্সচেঞ্জ তুংশিনবা ঙমহনগনি।


    ফুদ অমসুং পব্লিক দিস্ত্রিব্যুসনগী সেক্রেতরী, এম.ও.পি.এন.জি.গী সেক্রেতরী অমসুং দি.এফ.এস.কী সেক্রেতরীশিংনা পুন্না লুচিংদুনা ওগস্ত ২১, ২০২০দা মকোক থোংবা বেঙ্কশিং অমসুং ওইল মার্কেতিং কম্পেনীশিং, চিনি পুথোকপা মরু ওইবা রাজ্যশিংগী কেন কম্মিস্নরশিং অমসুং চিনিগী ইন্দস্ত্রী এসোসিএসনগী মীহুৎ কয়া য়াওদুনা পাঙথোকখিবা মীফম অমদা ভারত সরকারনা ইথানোলগা পেত্রোলগা য়ানশিন্নবগী চাদা ওইবা চাং হেনগৎপগী পান্দম থম্লিবা অসিগী মতুং ইন্না ও.এম.সি.শিংদা ইথানোল পীবা হেনগৎহন্নবগী থৌওং কয়াগী মরমদা খন্নখি। ইথানোল পুথোকপশিং (চিনিগী মিলশিং), ইথানোল লৈবশিং (ও.এম.সি.শিং) অমসুং শেল থাদবশিং (বেঙ্কশিং)না ইথানোল পুথোকপা, লৈবা অমসুং এস্ক্রো একাউন্তকী খুত্থাংদা মসিগী অরৈমল পীবগী ত্রাই-পার্তি এগ্রীমেন্ত (তি.পি.এ.) অমগী মতুং ইন্না চৎমিন্নবগী য়ানবা পুরকখিবগা লোয়ননা বেলেন্স শীৎ শোনবা চিনিগী মিলশিংদা ফাওবা বেঙ্কনা লোন পীনবা খন্নগনি হায়বগী য়ানবা অমা পুরকখি। মসিনা মিলশিংনা লোন ফংদুনা অনৌবা দিস্তলরী শাবা অমসুং হান্ননা লৈজরবা দিস্তিলরীশিং পাকথোক চাউথোকহনবগী থবক পাঙথোক্তুনা লৈবাক অসিগী ওইবা অপুনবা দিস্তিলেসন তৌবগী অঙম্বা হেনগৎহন্দুনা পেত্রোলগা ইথানোলগা য়ানশিন্নবগী প্রোগ্রামগী থম্লিবা পান্দমশিং অসি ফংহনবদা তেংবাংগনি। হৌজিক্কী ওইরিবা অমসুং তুংদা লাক্কদৌরিবা ইথানোল পীবগী চহিশিং অসিদা ইথানোল পীবা হেনগৎহন্নবা তঙাই ফদবা খোঙথাং খুদিংমক পায়খৎকনি হায়না রাজ্যশিং অমসুং ইন্দস্ত্রীশিংনা থাজবা পীখি।


    হৌখিবা ইথানোল পীবগী চহি ২০১৮-১৯দা চিনিগী মিলশিং অমসুং গ্রেন্দা য়ুম্ফম ওইবা দিস্তিলরীশিংনা ও.এম.সি.শিংদা ইথানোল লিতর কোতি ১৮৯ পীবা ঙমখিদুনা য়ানশিন্নবগী ৫%গী পান্দম ফংবা ঙমখি অমসুং হৌজিক চৎলিবা ইথানোল পীবগী চহি ২০১৯-২০গী মনুংদা পেত্রোলগা য়ানশিন্ননবা ইথানোল লিতর ১৯০-২০০ পীনবা অমসুং ৫.৬%কী য়ানশিন্নবগী পান্দম ফংনবা কন্না হোৎনরি। সরকারনা ইং ২০২২ ফাওবগী মনুংদা য়ানশিন্নবগী চাং ১০% ফংনবা অমসুং ইং ২০৩০ ফাওবদা য়ানশিন্নবগী চাং ২০% ফংনবা পান্দম থম্লি। হায়রিবা সরকারগী পান্দম অসি ফংনবা ফুদ অমসুং পব্লিক দসিত্রিব্যুসন বিভাগনা ফাইনেন্সিএল বিভাগ; পেত্রোলিয়ম অমসুং নেচরেল গ্যাসকী মন্ত্রালয়; ইনবাইরনমেন্ত, ফোরেস্ত অমসুং ক্লাইমেৎ চেঞ্জকী মন্ত্রালয়; রাজ্য সরকারশিং অমসুং চিনিগী ইন্দস্ত্রীশিং অমসুং বেঙ্ককী মীহুৎশিংগা তত্তনা পাউ ফাওনরি।


    য়ানশিন্নবগী পান্দম অসি ফংবা ঙম্নবা হায়দুনা সরকারনা চিনিগী মিলশিং অমসুং মোলস্তা য়ুম্ফম ওইবা মথন্নতা লৈবা দিস্তিলরীশিং অসিনা মখোয়গী ইথানোল দিস্তিলেসন তৌবা ঙম্বগী চাং হেনগৎহন্নবা কন্না পুক্নিং থৌগৎলি। ইথানোল পুথোকপগী চাং হেনগৎহন্নবা হায়দুনা লিতর কোতি ৬০০ পুথোকপা ঙম্বগী মওং লৈবা প্রোজেক্ত ৩৬২দা বেঙ্কশিংগী খুত্থাংদা লুপা কোতি ১৮৬০০গী লোনগী খুদোংচাবসু পীরি অমসুং মসিগী লোনশিং অসিগী লুপা কোতি ৪০৪৫গী শেনফম ওইগদবা চহি ৫গী ইন্তরেস্ত অসি সরকারনা পীগনি। হৌজিক ফাওবদা প্রোজেক্ত ৬৪গী ওইনা লোন কয়া অমগী অয়াবা পীখ্রে অমসুং মসিগী প্রোজেক্তশিং অসিনা লোয়শিল্লকপা মতমদা লাক্কদৌরিবা চহি অনিসিদা ইথানোল দিস্তিলেসন তৌবগী চাং অসি লিতর ১৬৫ হেনগৎহল্লগনি। মতৌ অসুম্না লৈবাক অসিগী ইথানোল দিস্তিলেসন তৌবগী চাং অসি চহিদা লিতর কোতি ৪২৬ ওইবদগী ইং ২০২২ ফাওবগী মনুংদা লিতর কোতি ৫৯০ য়ৌরগনি।


    মিলশিংনা অহেনবা চুশিং অসি পেত্রোলগা য়ানশিন্ননবগীদমক্তা ইথানোল পুথোকপদা শিজিন্নহন্নবা হায়দুনা সরকারনা বি.-হেবী মোলাসশিং, চুহিং, চিনি মহি অমসুং চিনিদগী ইথানোল পুথোকপগী অয়াবা পীখ্রে অমসুং মসিগী ফীদ-স্তোকশিং অসিদগী পুথোকপা ইথানোলগী পীফম থোকপা এক্স-মিলগী মমলসু লেপখ্রে। রাজ্যশিংগী ওইবা ইথানোল পুথোকপগী পান্দমশিংসু শেমখ্রে। চিনিগী মিলশিং/দিস্তিলরীশিংসু মখোয়গী লৈরিবা ইন্সতোল্দ কেপাসিতীগী য়ামদ্রবদা ৮৫% শিজিন্নদুনা ইথানোল পুথোক্নবা হায়খ্রবনি। দিস্তিলেসন তৌবা ঙম্বা চিনিগী মিলশিংসু মখোয়গী অরৈবা খুদিংমক শিজিন্নদুনা বি.-হেবী মোলাস অমসুং চিনি মহিশিং অসি ইথানোল পুথোকপদা শিজিন্ননবা হায়খ্রবনি; অমসুং দিস্তিলেসন তৌবা ঙমদবা মিলশিং অসিনা বি.-হেবী মোলাস পুথোক্কদবনি অমসুং মসিদগী ইথানোল পুথোকপা ঙম্বা দিস্তিলরীশিংগা খুৎশম্নগদবনি হায়খ্রে। মোলাস অমসুং ইথানোল নীংথিনা পুথোক পুশিন তৌবদা রাজ্যশিংনা তেংবাংনবসু খঙহনখ্রে।


    *****

    
    
    (Release ID: 1647855) Visitor Counter : 3
    
    
      Read this release in: English , Urdu , Hindi , Marathi , Bengali , Punjabi , Tamil , Telugu