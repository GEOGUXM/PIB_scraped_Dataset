      সাইন্স অমসুং তেক্নোলোজী মন্ত্রালয়

      আই.এন.এস.তি সাইনতিস্তশিংনা অচম্বা শেন চঙদবা ওপরেসন তৌদবা ঙৌদোং ঙাথোক্নবা পাম্বৈ পুথোক্লে
      Posted On: 02 AUG 2020 11:20AM by PIB Imphal


    ঙৌদোং অসি ঐখোয়গী মিৎকী লেন্সশিংদা মপং ওইবা প্রোতিনশিং লৈবদগী ঐখোয়গী মিৎশিং শোকহনবা অমসুং অঙৌবা নৎত্রগা ৱাউথাংনবা মচুগী মরোলশিং অমা কুপশিন্দুনা লেন্স শোকহন্দুনা মিৎ উহন্দবা লায়না মখল অমনি। হায়রিবা প্রোতিনশিং অসি শেম্বা হৌরকপা মতমদা থিংহৌবা অমসুং লায়না অসি হৌরকপা মতমদা মাংহনখিবা অসি ঙৌদোং লায়েংনবগী মরুওইবা লাল্লোং অমনি অমসুং হায়রিবা থবকশিং অসি পাংথোক্নবা মচাকশিংনা মমল হোংনা অমসুং লাইনা ঙৌদোংদগী ঙাকথোকপা ঙমহল্লি।


    ভারত সরকারগী সাইন্স অমসুং তেক্নোলোজি দিপার্তমেন্তগী মখাদা লৈবা ইন্সতিতুৎ ওফ নানো সাইন্স এন্দ তেক্নোলোজি (আই এন এস তি)গী সাইনতিস্ত কাংবু অমনা স্তেরোইদ য়াওদবা এন্তি-ইনফ্লাম্মেতোরি হিদাক এস্পিরিনদগী নারোরোদশিং পুথোক্লে অমসুং মসি ঙৌদোং লায়েংনবা অফবা নন-ইভাসিব নানোথেরাপিউতিক্স ওইনা শীজিন্নবা য়ারে।


    জর্নেল ওফ মেতেরিএলস কেমিস্ত্রি বিদা ফোঙলিবা মখোয়গী রিছর্স অদুনা শেন চঙদনা অমসুং য়াম্না লাইনা ঙৌদোং ঙাকথোকপদা শীজিন্নবা য়ারগনি। মখোয়না মশা মরোমদোম শেমজবা নানোরোদশিং অসি ঙৌদোং ফনবা নন-ইভাসিব নানোথেরাপিউতিক্স ওইনা শীজিন্নরে। হায়রিবা মচাকশিং অসিনা ঙৌদোং শেমগৎলকপা থিংবা ঙম্লে। অহল ওইরকপা অমসুং ফিবম কয়াদগী লেন্সতা প্রোতিন মপং শেমগৎলকপদগী মিৎকী লেন্সশিং কুপশিনখিবদগী মিৎ উহন্দে অমসুং মসিনা ঙৌদোং ওইহল্লি।


    মিৎকী লেন্সশিংদা পৈশিনদুনা লৈরিবা মপং ওইরবা প্রোতিনশিং অদু কাইথহনবা অসি ঙৌদোং লায়েংনবগী খ্বাইদগী ফবা পাম্বৈ অমনি হায়না খন্নরি। এস্পিরিন নানোরোদশিং অসি মমল হোংই অমসুং মমল তাংবা অমসুং পুথোকপদা য়াম্না ৱাবা নানোপার্তিকলশিংগা চাংদম্নবদা এস্পিরিন নানোরোদশিং ফবা হেল্লি।


    এস্পিরিনগী মহি লাংথোকহনবা ঙম্বা মগুন অসি মোলিকুলার দাইনামিক্স(এম দি) সিমুলেনশিং শীজিন্নদুনা থিজিল্লে। হায়রিবা সিমুলেনশিং অসিদগী এস্পিরিনগী গুনশিং অদু খঙবা ঙম্লে অমসুং মসিনা কোইলশিং অমসুং হেলিক্সশিং শেম্বদগী ঙাকথোকপা ঙমহল্লে।


    মহৌশাদা ফংবা কম্পাউন্দ কয়া মপং শেম্বা থিংবা ঙম্বগী মগুন য়াওবা পাউ কয়া লৈরে অদুবু এস্পিরনগুম্বা ননস্তেরোইদেল এন্তি-ইনফ্লাম্মেতোরি দ্রগস(এন.এস.এ.আই.দি)না হিরম অসিদা অচৌবা অহোংবা অমা পুরকলে। মসিগী মথক্তা, মখোয় য়াম্না পীকপা মরম্না এস্পিরিন নানোরোদশিং অসি দ্রগ লোদ্দিং য়াম্না ফৈ অমসুং হু চেন্দবা য়াম্না হেল্লি। মরম অদুনা এস্পিরিন নানোরোদশিং আই দ্রোপস ওইনা শীজিন্নবা অসিনা ওপরেসন তৌদনা ঙৌদোং লায়েংনবা খ্বাইদগী ফবা পাম্বৈ অমা ওইরে।


    মমল হোংবা, য়াম্না লাইবা অমসুং ওপরেসন দরকার ওইদবা লায়েং মখল অসিনা মমল তাংবা অমসুং ওপরেসন পাংথোকপা মখলগী ঙৌদোং লায়েংবা ঙমদবা চাউখৎলক্লিবা লৈবাকশিংগী অনাবশিংগী কান্নবা ওইরগনি।


    *******

    
    
    (Release ID: 1643011) Visitor Counter : 7
    
    
      Read this release in: English , Urdu , Hindi , Bengali , Tamil