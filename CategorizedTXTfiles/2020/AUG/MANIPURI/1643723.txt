      সাইন্স অমসুং তেক্নোলোজী মন্ত্রালয়

      শিয়র জোনশিংদা লৈবা লোকেলাইজ স্ত্রেন অমসুং পার্সিএল মেল্তশিংনা কুমাউন হিমালয়গী সিস্মিসিতী লাকশিনবা য়াই
      Posted On: 06 AUG 2020 12:56PM by PIB Imphal


    হিমালয়দা থোকপা নিকপা অমসুং লৈবাক কিন্থবনা অমাং অতা থোকহনবা থৌদোকশিংদা নৈনবা অয়াম্বনা জিওগ্রাফিকেল অমসুং জিওমোর্ফোলোজিকেলগী ওইবা মগুনশিংদা মীৎয়েং থম্মি। অদুমওইনমক, থৌদোক কয়াদা, অসিগুম্বা মহৌশাগী ওইবা খুদোংথীবা থৌদোকশিং অসি সবসর্ফেসকী অমখাদা কা হেন্না লুথনা লৈ অমসুং নূংগী মখল, রিওলোজী, স্ত্রেন লোকেলাইজেসন অমসুং অসিগুম্বা জিওলোজিকেল ইমপ্লিকেসন লৈ। মরম অসিনা, হিমালয়গী অখন্নবা মফম অমগী জিওদাইনামিক্কী ওইবা ফিবম খঙদোকপা হায়বসি তুংদা থোক্লক্কদবা মহৌশাগী ওইবা খুদোংথীবশিংদা সিস্মিক অমসুং জিওমোর্ফিক্কী ওইবা মগুন খঙদোকপগা চপ মান্ননা মরুওই।


    ৱাদিয়া ইন্সতিত্যুৎ ওব হিমালয়ান জিওলোজী, দেহরাদুন হায়বা ভারত সরকারগী সাইন্স অমসুং তেক্নোলোজী বিভাগ (দি.এস.তি.)গী মখাদা লৈবা ওতোনোমস ইন্সতিত্যুৎ অসিনা পাঙথোকখিবা নৈনবা অমদা হায়রি মদুদি কুমাউনগী নোংচুপ থংবা হিমালয়গী অতোপ্পা মফমশিংগা মান্নদনা, ক্রস্তকী পার্সিএল মেলতিং অসি মিদ ক্রস্তেল পার্সিএল মেল্তকী লেপতবা জোনগী মহুত্তা তেবুলারদগী নূং য়াওবা অপাকপা মানবা প্লানার নত্ত্রগা কর্বি প্লানার জোন অসিগা মাইয়োক্ননা লৈবা নূংশিং এক্তিবেৎ তৌরকপনা থোকহল্লিন। নৈনবা অসিনা মখা তানা হায়রি মদুদি শিয়র জোন/থ্রস্ত প্লেনসিদা ব্রিত্তলগী ফিবম চারক্তবনসু মখা তানা হিমালয়গী মফম অসিগী একজুমেসন অমসুং সিস্মিসিতী লাকশিন্দুনা থম্মি।


    'লিথোস' হায়বা সাইন্তিফিক জর্নেল অসিদা ফোংলিবা রিসর্স অসিনা হায়রি মদুদি ইনভর্তেদ মেতামোর্ফিজম (গ্রেদ ৱাংবা মেতামোর্ফিক রোকশিংনা অনেম্বা গ্রেদ ওইবা রোকশিংগী মথক্তা লৈবা)না হিমালয়গী ক্রস্ত অসি অতেনবা চহী মিল্লিয়ন ২৭তগীনা ৩২ ফাওবা অমসুং ২২দগীনা ২৬ ফাওবগী তেল্লবা মতম অসিদা পার্সিএল মেলতিং থোকহল্লি।


    নৈনখিবা হিমালয়ান মেতামোর্ফিক কোরগী হৌরকপবু য়ুনিফোর্ম মেকানিজম অমখক্তনা শন্দোক্না তাকপা ঙম্লোই হায়না হন্দক্তা ফোংখিবদু য়াখ্রে। মরুওইবা থ্রস্ত এক্তিবেৎ তৌবা অমসুং অতোপ্পা মেকানিজম কয়া অমনা হায়রিবা ওরোজেনী অসিগী ক্রোস সেক্সনশিং অসি কেনেল ফ্লো (মওং লৈতবা কন্দি কন্না ফারিবা ক্রস্তেল স্লেবশিংগী মরক্তা মতম কুউনা চেল্লিবা অশোনবা, ভিক্সিয়স ওইবা ক্রস্তেল লেয়র)না হিন্তরলেন্দ অমসুং দক্তাইল রিজিমদা হেন্না মরাং কায়বননি।


    অতোপ্পা অমদনা ক্রিতিকেল তেপর, নত্ত্রগা ৱেজকুম্বা থ্রস্ত শিৎশিংনা পোমথোকপা অমসুং মমাং থংবরোমদা ইন্থোক্লকপসি ফোরলেন্দ অমসুং বৃতল রিজিমদনা হেন্না থেংনৈ। মসিমসু উৎখ্রে মদুদি চেনেল ফ্লোগী ইথিল অসি হিমালয়গী তোঙান-তোঙানবা সেক্সনশিংদা য়াওদে। মরম অসিনা তোঙান-তোঙানবা ত্রাঞ্জেকশিংদা ত্তোঙান-তোঙানবা একজুমেসনগী মেকানিজমশিং (মমাংদা মাংজৌননা ফুমখ্রবদু অমুক উবা ফংলকপা), থ্রস্ত এক্তিবিতী লৈজরম্বা য়াই অমসুং মসিনা মরম ওইদুনা খেন্নবা সিস্মিক অমসুং ইরোজনেলগী ওইবা মগুন লৈরম্বা য়াই।


    কুমাউনগী কালি তুরেলগী তম্পাক অসি ভারত অমসুং নেপালগী ঙমখৈগী তাইনফমনি। মসিগী মফম অসিদা অকনবা সিস্মিক অমসুং লৈবাক কিন্থবগী থৌদোকশিং থোকই। সাইন্তিস্তশিংনা মপুং ফাবা ফিল্দ, মেতামোর্ফিক অমসুং জিওক্রোনোলোজিকেল ইনভেস্তিগেসনশিং কালি তুরেল তম্পাক্কী অৱাংবা মফমশিংদা পাঙথোকই অমসুং চেনেল ফ্লো লৈতবা নত্ত্রগা পার্সিএল মেলতকী রিজনেল স্কেল মিদ-ক্রস্তেল জোন থেংনখি। চেনেল ফ্লোগী মেকানিজমগী খ্বাইদগী মরুওইরিবা মগুন অসি পার্সিএল মেলতিংগী মতম কা হেন্না চঙবা অসিনি (য়ামদ্রবদা চহী মিল্লিয়ন ২০দগী ৩০ ফাওবা)।


    অদুমওইনমক, মসিগী নৈনবা অসিনা অতেনবা অমসুং মেগ্মেতিজমগী পলস ময়েক শেংনা উৎলে, মসিনা তাক্লি মদুদি শিয়র জোনশিং অসিদা স্ত্রেন লোকেলাইজেসন অমসুং দিফোর্মেসন থোকই। মসিগী শিয়র জোনশিং অসি অকোনবদদি ব্রিত্তল রিজিম ওইদুনা অনৌবা শিয়র জোনশিং নত্ত্রগা থ্রস্ততা হিমালয়ান কোর প্রোপেগেৎ অমসুং একজুম তৌবদা মতেং পাংদুনা একজুমেসন লাকশিনলি হায়বসি খঙলে। মসিগী থ্রস্ত জোনশিং অসিবু জিওগ্রাফিকেল প্রোক্সিশিংদা য়ুম্ফম ওইদুনা খঙদোকপা অসিনা থ্রস্ততা নত্ত্রগা ফোল্ত জোনশিংদা য়াওরিবা নূংশিং অসি স্লোপ ফেলর ওইহনবা য়াবনা সিস্মিসিতী অমসুং লেন্দস্লাইদ ফাওবা লেপথোকপদা মতেং পাংলে।


    ফিগরঃ কুমাউনগী কালি তুরেল তম্পাক্তা লৈবা হিমালয়ান কোরগী তেক্তোনিক ইভোলুসনগী তোঙান তোঙানবা তাংককশিং ফোল্ত এক্তিবিতী, পীক মেতামোর্জিজম, পার্সিএল মেলতিং অমসুং ল্যুকোগ্রেনাইৎ ইমপ্লেস্মেন্ততা য়ুম্ফম ওইদুনা য়েকপা লাই।


    [ ফোংখিবগী লিঙ্কঃ https://doi.org/10.1016/j.lithos.2019.04.018 ]


    *****

    
    
    (Release ID: 1643723) Visitor Counter : 3
    
    
      Read this release in: English , Hindi , Punjabi , Tamil