      PIB Headquarters

      কোবিদ-১৯গী মতাংদা নুমিৎ খুদিংগী ফোংবা পি.আই.বি.গী বুলেতিন
      Posted On: 31 AUG 2020 6:27PM by PIB Imphal


    (মসিদা হৌখিবা পুং ২৪ দা থোকখিবা কোবিদ -১৯গা মরী লৈনবা চেফোংশিং, ফিল্দ ওফিসশিংদগী ফংবা পাউশিং, অমসুং পি.আই.বি.না লৌখৎপা ফেক্ত চেকশিং য়াওরি )

      * হৌখিবা পুং ২৪দা তেস্ত ৮,৪৬,২৭৮গা লোয়ননা অপুনবা তেস্ত করোর ৪.২৩ হেনখ্রে
      * মহারাস্ত্র, এ.পি., কর্নাতকা- রাজ্য ৩ খক্তদা অপুনবা কেসশিংগী ৪৩% রেকোর্দ তৌখি
      * হৌখিবা পুং ২৪ (নোংমাইজিং)দা ভারতনা কেস ৭৮,৫১২ রেজিস্তার তৌখি
      * হকশেল মন্ত্রালয়না য়ু.পি., ঝার্খন্দ, ছত্তিসগর অমসুং ওরিসাদা সেন্ত্রেল তিমশিং থারগনি
      * প্রধান মন্ত্রীনা মীয়ামদা “দো গজ কী দুরী, মাস্ক জরুরী” ঙাক্না চৎনবা, সোসিয়েল দিস্তেন্সিংগী চৎন-কাংলোন ঙক্না চৎপা অমসুং কোরোনা মায়থীবা পীবদা তেংবাংনবা মাস্ক শোইদনা উপতুনা হকচাং ফনা লৈনবা অপীল তৌখ্রে
      * অনলোক ৪গীদমক এম.ঐচ.এ.গী অনৌবা গাইদলাইনশিং, কন্তেনমেন্ত জোনশিংগী ৱাংমদা অহেনবা এক্তিবিতীশিং হাংদোকপা, হয়েংদগী চৎনবা হৌবা

    হেন্না হেনগৎলক্তুনা, ভারতনা কোতি ৪.২৩ হেন্না তেস্ত তৌখ্রে, মহারাস্ত্র, এ.পি., কর্নাতকা- রাজ্য ৩ খক্তদা অপুনবা কেসশিংগী ৪৩% রেকোর্দ তৌখি


    ২০২০গী জনুৱারীদা পুনেগী লেব অমদা তেস্ত অমা খক তৌবা হৌখিবদগী ওগস্ত ২০২০দা নোংমগী তেস্ত তৌবগী চাং অসি ৱাংখৎলক্তুনা লাখ ১০ হেন্না তৌখ্রে। ঙসি পুন্না তেস্ত তৌখিবা অসি কোতি ৪.২৩ হেনখ্রে। হৌখিবা পুং ২৪দা তেস্ত ৮,৪৬,২৭৮ তৌখ্রে। হৌখিবা পুং ২৪দা (নোংমাইজিং, ওগস্ত ৩০, ২০২০) ভারত্তা কেস ৭৮,৫১২ রেজিস্তর তৌখ্রে। মরম অসিনা তোঙান তোঙানবা মীদিয়া খরদা হৌখিবা পুং ২৪দা কেস ৮০,০০০ থেংনৈ হায়না রিপোর্ত তৌরিবা অসি অরানবনি। হৌখিবা পুং ২৪দা অনৌবা কেসশিং অসিগী ৭০%দি রাজ্য তরেৎতগী ওইখি। মসিগী মনুংদা মহারাস্ত্রনা কেস লোদ খ্বাইদগী য়াম্বা ওইদুনা ২১%রোম ওইখি, মতুংদা অন্ধ্র প্রদেশ (১৩.৫%), কর্নাতকা (১১.২৭%) অমসুং তামিল নাদুনা ৮.২৭%দা লৈখি। কেসলোদ হেনগৎহনবদা শরুক তম্লিবা লেমহৌরিবা রাজ্যশিং অদুদা উত্তর প্রদেশনা ৮.২৭%, ৱেস্ত বেঙ্গলনা ৩.৮৫% অমসুং ওরিশানা ৩.৮৪% ওইরি। কেসশিংগী অপুনবা মশিংগী মনুংদা মহারাস্ত্র, অন্ধ্র প্রদেশ অমসুং কর্নাতকা রাজ্য অহুম অসি খক্তদগী ৪৩% রিকোর্দ তৌখি। অমরোমদা অপুনবা কেসশিং অসিদা তামিল নাদুনা ১১.৬৬% ওইরি। মহারাস্ত্রনা ৩০.৪৮% ওইদুনা মশিং য়াম্বগা লোয়ননা হৌখিবা পুং ২৪দা কোবিদ-১৯না মরম ওইরগা শীখিবগী ৫০% মহারাস্ত্র, অন্ধ্র প্রদেশ অমসুং কর্নাতকাদগী ওইরি।


    অকুপ্পা ৱারোলগীদমক: https://pib.gov.in/PressReleseDetail.aspx?PRID=1649953


    হকশেল মন্ত্রালয়না য়ু.পি., ঝার্খন্দ, ছত্তিসগর অমসুং ওরিশাদা সেন্ত্রেল তিমশিং থারগনি


    হকশেল অমসুং য়াইফ য়ুম্বাল মন্ত্রালয়না উত্তর প্রদেশ, ঝার্খন্দ, ছত্তিসগর অমসুং ওরিশা, হায়রিবা রাজ্য মরি অসিদা অৱাংবা থাক্কী সেন্ত্রেল তিমশিং থানবা ৱারেপ লৌখ্রে। রাজ্যশিং অসিদা খংহৌদনা কোবিদ কেসকী মশিং খংহৌদনা হেঙ্গৎলক্লি অমদি ণখোয় খরদদি শিবগী চাংসু হেঙ্গৎলকপগী রিপোর্ত তৌরক্লি।


    অকুপ্পা ৱারোলগীদমক: https://pib.gov.in/PressReleseDetail.aspx?PRID=1650011


    ৩০.০৮.২০২০দা ঙাংখিবা পি.এম.গী "মন কী বাত ২.০"গী ১৫শুবা তাঙ্কক্কী মনিপুরী ৱাহন্থোক


    “ ……… ঐগী নুংশিরবা লৈবাক মীয়ামশিং, লৈবাক অসিনা মহাক্না থোংদোরক্লিবা চাওখৎপগী লম্বীদা চৎলি অমদি খোঙচৎ অসি মীপুম খুদিংমক্না খোঙচৎসিগী শরুক অমা ওইনা অমদি লম্বীসিদা চৎলিবা মীওই অমা ওইনা শরুক য়ারবখক্তদা নুংঙাইবা খোঙচৎ ওইগনি‍। মসি ওইহন্নবগীদমক, মীপুম খুদিংমক হকচাঙ ফনা অমদি পুক্নীং মকা লাম্না লৈবা অমসুং কোরোনাবু মায়থিবা পীননবা ঐখোয়গী অপুনবা থৌদাংগী শরুক অমা ওইমিন্নবা মথৌ তাই‍। “মিতর অনিগী অরাপ্পা, তঙাই ফদনা মায়খুম” সোসিএল দিস্তেন্সিংগী চৎন-পথাপ ঙাকপা অমদি মায়খুম শোয়দনা উপ্পা হায়বা কাংলোন অসি ঙাক্তুনা ঐখোয়গী হকচাঙ ফনা থম্বনা কোরোনা মায়থিবা পীবদা মতেং ওইগনি‍। হায়রিবা চৎন-পথাপশিং অসি ঙাক্না চৎননবা ঐনা অদোমদা নোল্লুকচরি অমদি ঐনা অদোমগী হকচাঙ ফনা লৈনবগীদমক থৌনিজরি‍। হকচাঙ ফনা অমদি নুংঙাইনা লৈবিয়ু। ”


    অকুপ্পা ৱারোলগীদমক: https://pib.gov.in/PressReleseDetail.aspx?PRID=1649711


    লায়চৎ মনুং অসিদা অহল ওইরবশিংবু অহেনবা চেকশিন থৌরাং লৌবিয়ু হায়দুনা উপ-রাস্ত্রপতিনা হায়খ্রে


    ভারতকী উপ-রাস্ত্রপতিনা শ্রী এম. ভেঙ্কায়া নাইদুনা ঙসি হায়খ্রে মদুদি কোভিদ-১৯গী লায়চৎ মনুং অসিদা অহল ওইরবশিংবু অহেনবা চেকশিন থৌরাং লৌবিয়ু । অহল ওইরবশিংনা হেন্না খুদোংথিবা নংলিবা অসি উৎলদুনা মহাক্না পাউতাক পীখি মদুদি অহল ওইরবশিং অসিদা অহেনবা থৌরাং লৌখৎতুনা মখোয়দা হকশেলগী ওইবা অথুবা পীগদবনি অমসুং ইমুংগী মীওইশিং অমসুং নহাশিংগা কোভিদ-১৯গা মরী লৈবশিং চেকশিন্না তৌগদবনি করিগুম্বা ইমুং অদুদা অহল ওইরব মীওইশিং লৈরবদি হায়না হায়খি। ফেসবুক অমগী পোস্ত অমদা ‘ইন্দিয়াগী অহল ওইরবশিংগী অৱাশিং’, উপ-রাস্ত্রপতিনা হায় মদুদি দিস্ত্রীক্ত হোস্পিতালশিংদা অহল ওইরবশিংগী অৱাবশিং য়েংশিন্নবা তোঙানবা দিপার্তমেন্ত অমা লৈবা হায়ব অসি অতাংবনি। অহল ওইরবশিংনা তোইনা থেংনরিবা অসিগা মরী লৈননা য়েংলগা, মহাক্না মরুওইনা হায়খি মদুদি মশাগী অনাবা লৈরবা মীশিং অসিদা হকশেলগী থৌওং অসি ওন্থোক্তুনা তোঙানবা তঙাইফদবা পীবা অদু ওইরে, লোয়ননা ইন্সুরেন্সশু পীগদবনি।


    অকুপ্পা ৱারোলগীদমক : https://pib.gov.in/PressReleseDetail.aspx?PRID=1649733


    এম.ঐচ.এ.না অনৌবা চৎন-কাংলোন থোকখ্রে, কন্তেন্মেন্ত জোনগী মপান্দা অনলোক ৪না অহেনবা থবক থৌরমশিং হাংদোকখ্রে


    গৃহ মন্ত্রালয়না অহেনবা থবক থৌরমশিং কন্তেন্মেন্ত জোনশিংগী ৱাংমদা হাংদোক্নবগীদমক অনৌবা কাংলোনশিং ঙসি থোকখ্রে। সেপ্তেম্বর ১, ২০২০দগী চৎনবা হৌগদবা অনলোক ৪ অসিদা তাংকক নাইনা হাংদোক্কদবা থবক থৌরমশিংগী থৌরাং মখা চত্থখ্রে। ঙসি থোকখিবা অনৌবা চৎন-কাংলোনশিং অসি রাজ্য অমসুং য়ু.তি.শিংদগী ফংবা ফীদবেকশিংদা য়ুম্ফম ওইদুনা শেম্বনি অমসুং কেন্দ্রগী মন্ত্রী অমসুং দিপার্ত্মেন্তশিংগা কুপ্না তান্নখি। অনৌবা চৎন-কাংলোনশিং অসিদা য়াওরিবা মরুওইবা ৱারোলশিংদা সেপ্তেম্বর ৭, ২০২০দগী হৌদুনা এম.ঐচ.এ.গা তান্নদুনা হাউসিং অমসুং অর্বান এফিয়র্স মন্ত্রালয়/রেলৱে মন্ত্রালয়না মেত্রো রেল তাংকক নাইনা চেনবা হৌরগনি। মসিগা মরী লৈননা, স্তেন্দার্দ ওব ওপরেতিং প্রোসিজ্যুর অমা এম.ও.ঐচ.য়ু.এ.না থোকখ্রে। সোসিএল/ একাদেমিক/ স্পোর্তস/ ইন্তর্তেন্মেন্ত/ কলচরেল/ পোলিতিকেলগী থবক থৌরমশিং অমসুং অতোপ্পা মী তিনবা য়াবা থবকশিং মীওই ১০০ ফাওবা তিন্দুনা সেপ্তেম্বর ২১, ২০২০দগী মখা চত্থবা য়ারগনি। অদুমওইনমক অসিগুম্বা মী তিনবগী থৌরমশিং অসি ফেস মাস্ক শোইদনা উপকদবনি, সোসিএল দিস্তেন্সিং, থর্মেল স্কেনিং অমসুং হেন্দ ৱাশ নত্ত্রগা সেনিতাইজর শীজিন্নগদবনি। সেপ্তেম্বর ২১, ২০২০দগী হৌদুনা ওপন এয়র থিএতরশিং হাংদোকপা য়ারগনি। স্কুল, কোলেজ, এজুকেসনেল অমসুং কোচিং ইন্সতিত্যুসনশিংদা মহৈরোইশিং অমসুং মহৌশাগী ক্লাসকীদমক্তদি সেপ্তেম্বর ৩০ ফাওবা লোনগনি। রাজ্য/য়ু.তি. সরকারশিংনা কন্তেন্মেন্ত জোনশিংগী মপান্দা লোকেল লোকদাউন অমত্তা কেন্দ্র সরকারগী অয়াবা য়াওদনা লাউথোকপা য়াররোই। ইন্তর স্তেৎ অমসুং ইন্ত্রা স্তেৎকী ওইনা মী অমসুং পোৎচৈগী চত্থোক চৎশিন্দা অথিংবা লৈরোই। অসিগুম্বা চত্থোক চৎশিনগীদমক অখন্নবা পর্মিসন/ এপ্রুবেল/ ই-পর্মিৎ অমত্তা চঙলরোই। এম.ঐচ.এ.না নেসনেল দিরেক্তিবশিং মতীক চানা চৎননবা য়েংশিনগনি।


    অকুপ্পা ৱারোলগীদমক: https://pib.gov.in/PressReleasePage.aspx?PRID=1649623


    য়ুনিয়ন তেরিতোরিশিংদা কোবিদ-১৯ শন্দোরকপা লাকশিন্নবা পায়খৎলিবা থবকশিং য়ুনিয়ন হোম সেক্রেতরি অমসুং হেল্থ অমসুং ফেমিলি ৱেলফিয়ার মিনিস্ত্রিগী সেক্রেতরিনা হন্না য়েংশিনখ্রে


    য়ুনিয়ন তেরিতোরিশিং হায়বদি পুদুচেরি, লক্সদ্বিপ, অন্দমান অমসুং নিকোবর ইথৎশিং, দদ্রা অমসুং নাগর হাভেলি অমসুং দমান অমসুং দিয়ুদা কোবিদ-১৯ শন্দোরকপা লাকশিন্নবা পায়খৎলিবা থবকশিং ২৯.০৮.২০২০দা ভিদিও কনফরেন্সকী খুৎথাংদা য়ুনিয়ন হোম সেক্রেতরি অমসুং হেল্থ অমসুং ফেমিলি ৱেলফিয়ার মিনিস্ত্রিগী সেক্রেতরিনা অপুনবা ওইনা হন্না য়েংশিনখ্রে। থৌরম অদুদা হোম এফেয়ার্স মিনিস্ত্রি, হেল্থ অমসুং ফেমিলি ৱেলফিয়ার মিনিস্ত্রি অমসুং য়ু.তিশিং অসিগী সেনিয়র ওফিসারশিং শরুক য়াখি। তেস্ত তৌনবা, কোবিদ পোজিতিপ কেসশিং লাইয়েংনবা, পোজিতিপ কেসশিং নাইতোম থম্নবা, মেদিকেলগী মীওইশিং অমসুং পেরা-মেদিকেলগী স্তাফশিং মথৌ পাংথোক্নবগী মতাংদা পায়খৎলিবা থবকশিং হায়রিবা য়ু.তিশিং অসিগী সেনিয়র ওসিসারশিংনা য়ুনিয়ন হোম সেক্রেতরিদা পাউদমখি। কোবিদ-১৯ শন্দোরকপা লাকশিন্নবা অমসুং হৌজিক ওইরিবা কোবিদ-১৯গী ফিবম য়েংশিনবগী থবক তৌরিবা লৈঙাক্কী ওফিসারশিং, মেদিকেল অমসুং পেরা-মেদিকেলগী স্তাফশিং অমসুং অতোপ্পা মীওইশিং নকশিন্ননা থবক তৌনবা য়ু.তিশিং অসিগী সেনিয়ার ওফিসারশিংদা য়ুনিয়ন হোম সেক্রেতরি অমসুং হেল্থ অমসুং ফেমিলি ৱেলফিয়ার মিনিস্ত্রিগী সেক্রেতরিনা খঙহনখি।কোবিদ তেস্ত তৌবগী থবকশিং; কোবিদ পোজিতিপ কেসশিং ঙন্না মশক খঙদোক্নবা থিজিনবা; নিংথিনা খোঙ্গুল লিবা; মেদিকেল/পেরা-মেদিকেল স্তাফশিংনা য়ুম য়ুমদা চঙলগা থিজিনবগী থবক হেনগৎহনবা; য়ুমদা নাইতোম লৈরিবা কেসশিং ফজনা য়েংশিনবা; লাইচৎ শন্দোক্লিবা মফমশিংগী ঙমখৈ নাখৈ শেংনা থম্বা; ফমুংশিং, ওক্সিজেন য়াওবা ফমুংশিং, ভেন্তিলেতরশিং, আই.সি.য়ু ফমুংশিং, এম্বুলেন্সশিং ওইরকপা য়াবা কেস মশিংগী থৌরাং তৌবা; মীয়াম ভাব তাহন্নবা থবকশিং পায়খৎপা অসি ফগৎহন্নবা য়ুনিয়ন তেরিতোরিশিংদা পাউতাক পীখি। মীয়াম থাপ্না লৈহনবা, সেনিতাইজ তৌবা অমসুং মাক্স উপ্পগী থবকশিং ফজনা পাংথোকহন্নবা য়ু.তিশিংদা পাউতাক পীখি।


    অকুপ্পা ৱারোলগীদমক: https://pib.gov.in/PressReleasePage.aspx?PRID=1649627


    পি.এম.না ঝান্সীগী রানী লক্ষ্মী বাই সেন্ত্রেল এগ্রিকলচরেল য়ুনিভর্সিতীগী কলেজ অমসুং এদমিনিস্ত্রেসন বিল্দিংশিং ভিদিও কনফরেন্সকী খুত্থাংদা শঙ্গাখ্রে
    প্রধান মন্ত্রী শ্রী নরেন্দ্র মোদীনা য়ু.পি.গী ঝান্সীদা লৈবা রানী লক্ষ্মী বাই সেন্ত্রেল এগ্রিকলচরেল য়ুনিভর্সিতীগী কলেজ অমসুং এদমিনিস্ত্রেসন বিল্দিং ২০২০গী ওগস্ত ২৯ ভিদিও কনফরেন্সিংগী খুত্থাংদা শঙ্গাখ্রে। মহাক্না য়ুনিভর্সিতী অসিগী মহৈরোয়শিংগা লোয়ননা ৱারী শাখ্রে। পি.এম.না মীপুম খুদিংমকপু থাগৎখি অমসুং য়ুনিভর্সিতী অসিদগী তম্বা লোয়খ্রবা মতুংদা মহৈরোয়শিংনা লৈবাক অসিগী লৌউ-শিংউগী লম খুমাং চাউশিনহনবদা চাউনা মতেং পাংগনি হায়না মহাক্না থাজবা থম্বা অদু ফোঙদোকখি। মহাক্না হায় অনৌবা বিল্দিংশিং অসিনা পীগদৌরিবা অনৌবা খুদোংচাবশিং অসুবা মহৈরোয়শিংবু হেন্না কন্না হোৎনবদা থৌগৎকনি অমসুং ইথিল পীগনি হায়না থাজবা থম্লি। রানী লক্ষ্মী বাইনা হায়রম্বা “ঐহাক্না ঝান্সী অসি পীথোক্লোই” অদু পল্লদুনা, প্রধান মন্ত্রীনা “মেরী ঝান্সী – মেরা বুন্দেলখন্দ”গী অপাম্বা ফোঙদোকখি অমসুং ঝান্সী অমদি বুন্দেলখন্দগী মীয়াম্না আত্মনির্ভর ভারত অভিয়ান অসি মায় পাকহন্নবা হায়খি। কোরোনাভাইরসকী লায়চৎ অসিগী মনুংদা মীয়াম্না মায়োক্নরিবা অৱাবশিং অসি হন্থহন্নবা খোঙথাংশিং লৌখৎলিবা অসিগী মতাংদা ৱা ঙাংলদুনা প্রধান মন্ত্রীনা হায় উত্তর প্রদেশকী লায়রবা অমসুং খুঙ্গংগী ইমুং কোতি কয়াদা লেম্না রসনশিং ফংহনখ্রে। মতম অসিগী মনুংদা বুন্দেলখন্দগী লায়রবা নুপী লাখ ১০রোমদা চাকথোং গ্যাস লেম্না ফংহনখি। গরীব কল্যান রোজগার অভিয়ানগী মখাদা হৌজিক ফাওবদা য়ু.পি.দা লুপা কোতি ৭০০ হেন্না থাদুনা মসিগী মখাদা শিন্মী লাখ কয়াদা থবক পীখি।


    অকুপ্পা ৱারোলগীদমক: https://pib.gov.in/PressReleseDetail.aspx?PRID=1649472


    দা. হর্শ বর্ধন্না দিজিতেলগী খুথাংদা কর্নাতাকাগী বল্লারিদা লৈবা বিজয়ানাগর ইন্সতিত্যুৎ ওব মেদিকেল সাইন্সতা সুপর স্পিসিএলিতী ত্রোমা কেয়র সেন্তর শঙ্গাখ্রে


    কেন্দ্রগী হকশেল অমসুং য়াইফ-য়ুম্বাল মত্রীনা কর্নাতাকাগী মুখ্য মন্ত্রী শ্রী বি.এস. য়েদিয়ুরপ্পাগা লোইননা সুপর স্পিসিএলিতী ত্রোমা কেয়র সেন্তর (এস.এস.তি.সি.) অমা বিজয়ানাগর বিজয়ানাগর ইন্সতিত্যুৎ ওব মেদিকেল সাইন্স, বল্লারিদা দিজিতেলগী খুথাংদা খুদোল তমখ্রে। এস.এস.তি.সি. অসি প্রধান মন্ত্রী স্বাস্থ্যা সুরক্সা য়োজনা (পি.এম.এস.এস.ৱাই.)গী মখাদা লুপা কোতি ১৫০ থাদদুনা শাখিবনি। মসিদা ইমর্জেন্সী অমসুং ত্রোমা, ন্যুরোসর্জরী অমসুং ওর্থোপেদিক্কী দিপার্ত্মেন্ত য়াওরি। হায়রিবা অনৌবা ব্লোক অসিদা মোদ্যুলার ওইবা ৬ য়াওনা ওপরেসন থিএতর ৮, সুপর স্পিসিএলিতী বেদ ২০০, আই.সি.য়ূ. বেদ ৭২, ভেন্তিলেতর ২০ অমসুং মমাংদসু পনখ্রবা অনৌবা মখলগী সি.তি.স্কেন অমসুং দিজিতেল এক্সরে মেচিন য়াওরি। ফেসিলিতী অসিদা পি.জি. মহৈরোই ২৭কী ত্রেনিং তৌফমসু য়াওরি।


    অকুপ্পা ৱারোলগীদমক:. https://pib.gov.in/PressReleasePage.aspx?PRID=1649997


    খাদি মাস্কশিং পম্নবা হেল্লক্লি; কে.ভি.আই.সি.না রেদ ক্রোস সোসাইতীদগী ফেস মাস্ক লাখ ১০.৫গী ওর্দর অমুক হন্না ফংখ্রে


    খাদি এন্দ ভিলেজ ইন্দস্ত্রীস কম্মিসন (কে.ভি.আই.সি.)না ইন্দিয়ন রেদ ক্রোস সোসাইতী (আই.আর.সি.এস)তা সপ্লাই তৌনবা অফবা ক্বালিতীগী ফেস মাস্ক লাখ ১০.৫গী হৌজিক ফাওবদা খ্বাইদগী চাউবা ওদর অমা অমুক হন্না ফংখ্রে। অনৌবা পর্চেস ওদর অসি মমাংগী ফেস মাস্ক লাখ ১.৮০গী ওদর লাকখিবা অদুগী থা অমগী মতুংদা লাকপনি মসিগী মনুংদা কে.ভি.আই.আই.না সোসাইতী অসিদা ফেস মাস্ক লাখ ১.৬০ হন্না সপ্লাই তৌখ্রে।


    অকুপ্পা ৱারোলগীদমক:. https://pib.gov.in/PressReleasePage.aspx?PRID=16450025


    পি.আই.বি. ফিল্দ ওফিসশিংদগী ফংবা পাউ

      * অরুনাচল প্রদেশ: অরুনাচল প্রদেশতা হৌখিবা পুং ২৪গী মনুংদা কোবিদ-১৯গী অনৌবা পোজিতিব কেস ১৫৭ থেংনখি। পেসেন্ত ৬৮ কোবিদ-১৯দগী মাইপাক্না ফগৎলক্তুনা দিসচার্জ তৌখ্রে। হৌজিক্কী ওইনদি রাজ্য অসিদা কোবিদ-১৯গী এক্তিব পোজিতিব কেস ১.২০৫ লৈরি অমসুং ফগৎলকপগী চাং অসি হৌজিক ৬৯.৯৫% নি।
      * অসাম: অসামদা, ঙরাং পেসেন্ত ১,৪১৭ দিসচার্জ তৌখ্রে। পুন্না পসেন্ত ৮৩,৯২৭ দিসচার্জ তৌখ্রে, এক্তিব পেসেন্ত ২১,৫৪৮ লৈরি হায়না অসামগী হকশেলগী মন্ত্রীনা ত্বীত তৌরকখি।
      * মনিপুর: মনিপুরদা তেস্ত তৌবদা মীওই ১৫২ অমুক কোবিদ-১৯ পোজিতিব ওইরে। ৫৩ ফখিদুনা ফগৎলকপগী চাং অসি ৬৯%দা লৈখি। এক্তিব কেস ১,৮৪৫ লৈরি।
      * মঘালয়া: মঘালয়াদা অপুনবা এক্তিব কেস ১,২৮৪ লৈরি, বি.এস.এফ. অমসুং আর্মদ ফোর্সেসকী অপুনবা মশিং ৩৬৮ অমসুং অতোপ্পগী অপুনবা মশিং ৯১৬; ফখিবশিংগী অপুনবা মশিং ১,০৪৯।
      * মিজোরাম: ঙরাং মিজোরামদা কোবিদ-১৯গী কেস অহুম কনফর্ম তৌখি। অপুনবা কেসশিং ১,০১১, এক্তিব কেসশিং ৪২২.
      * নাগালেন্দ: ন্যু মার্কেত কোলোনী, কোহিমাগী রেসিদেন্তশিংনা ফরক্লবা পসেন্তশিং অদুবু য়ুমদা তরাম্না ওকপা ওইনা কেন্দলশিং থানখি। কোলোনীদগী মী ১১গী মনুংদা ১০ ফরবা মতুংদা য়ুমদা হল্লকখি। ত্বেম্সাং জিলাগী শামাতোর তাউনদা কোবিদ-১৯গী অনৌবা কেস ৫ থেংনরকপদগী ওগস্ত ৩০ অমসুং ৩১দা পুং ৪৮গী লোকদাউন থমজিনখ্রে।
      * সিক্কিম: অনৌবা কেস ২৫ অমসুং ২৫ ফখিবগা লোইননা সিক্কিমদা কোবিদ-১৯ এক্‌তিব ওইবগী মশিং অসি ৪০০দা লৈখ্রে।
      * কেরলা: রাজ্য সরকারনা কোবিদ কেসশিং খঙদোক্নবা এন্তিজেন তেস্তশিং পাক-শন্না পাংথোক্নবা ৱারেপ লৌখ্রে। রিজল্তশিং ফংবদা হৌজিক থেংথরিবা অসি থোক্তনবা অতোপ্পা তেস্তশিং অমসুং আর.তি.সি.পি.আর. তেস্তশিংগী মহুত্তা রাজ্য শিনবা থুংনা পঞ্চাবতশিংগী মখাদা এন্তিজেন তেস্তশিং খরা হেন্না পাংথোক্লগনি। মরক অসিদা কোবিদ-১৯গী চৎনা-কাংলোনশিং ঙাক্না চত্তুনা ঙসি ওনমগী থৌরম পাংথোকখ্রে। রাজ্য অসিদা ঙরাং কোবিদ-১৯গী অনৌবা এক্তিব কেস পুন্না ২,১৫৪ থেংনখি। হৌজিক-হৌজিক পেসেন্ত ২৩,৬৫৮ লাইয়েংদুনা লৈরি অমসুং রাজ্য অসি শিনবা থুংনা মীওই ১,৯৯,৪৬৮ ক্বারন্তিন তৌদুনা লৈরি। শিবগী মশিং অসি ২৮৭ য়ৌখ্রে।
      * তামিল নাদু: হৌখিবা নুমিৎ হুম্নিদা কেস ৫৫০গী মথক্তা থেংনখ্রবা মতুংদা, হৌখিবা পুং ২৪দা পুদুচেরিনা কোবিদ-১৯গী অনৌবা কেস ২৯১ থেংনখি অমসুং তরেত শিখিবগী পাউ লৈখি। য়ু.তি. অসিদা অপুনবা কেসশিংগী মশিং অদু ১৪,৪১১দা হেনগৎখি অমসুং এক্তিব কেসশিংনা ৪৮৪৯দা অমসুং শিবগী মশিং অদুনা ২২৮তা লৈখি। তামিল নাদুনা অয়াম্বা কোমথোক্না লাউথোকখ্রে, লোকদাউনগী হৌজিক্কী তাঙ্কক শাংদোকখ্রে। ইন্তর-স্তেত চৎপা খক্তগীদমক্তা ই-পাস তঙাইফদবা ওইহনখ্রে; হৌজিক্তগীদি জিলাশিংগী মরক্তা চৎপদা ই-পাস মথৌ তাদ্রে।
      * কর্নাতকা: অনলোক ৪: সেপ্তেম্বর ৭তগী মেত্রো চেল্লগনি, পবশিং অমসুং আরশিং হাংদোক্নবগী ৱারেপ অথুবা মতমদা লৌরগনি। মেত্রোদা চৎলিবশিংদি পাখৎপা ফাওরি মরমদি স্মার্ত কার্দ পাইবশিং খক্তমক ক্যুশিং লেপ্তবা য়াগনি। নোংমাইজিং নুমিত্তা রাজ্য অসিনা কোবিদ কেস ৮,৮৫২ থেংনখিবদগী কনতেক্ত নত্রগা ত্রাভেল হিস্তরী লৈতবশিংগী মশিং অদু লাখ ১ হেনখ্রে অমসুং পেসেন্ত ১,০০,৯৪১ য়ৌখ্রে।
      * অন্ধ্র প্রদেশ: রাজ্য অসিনা নোংমাইজিং ফাওবদা নুমিৎ মঙানি লেপ্তনা কেস ১০,০০০ থেংনখিবদা মখোয়গী মশিং অদু লাখ ৪.২৪ য়ৌদুনা, ইনফেক্সন তৌবগী অপুনবা মশিং অদু তামিল নাদুদগী হেন্দুনা মহারাস্ত্রগী মথংদা অনিশুবা মফমদা লৈখ্রে। রাজ্য সরকারনা স্কুলশিং হাংদোক্লবা মতুংদা চেকশিন-থৌরাংগী পাম্বৈ অমা ওইনা সরকারগি স্কুলশিংদা ক্লাস ১দগী ক্লাস ১০ ফাওবদা তম্লিবা মহৈরোই খুদিংমক্তা মাস্ক অহুম লেম্না য়েন্থোক্নবা ৱারেপ লৌখ্রে। ইনফেক্সনদগী ফগৎখিবা মীওই ১৩০না প্লাস্মা দোনেত তৌদুনা মীওই ৭৫ অরুবা ফিভমদগী কনবদা মতেং পাংদুনা নেল্লোরদা প্লাস্মা থেরাপীনা অফবা ফল পুরকখ্রে।
      * তেলঙ্গানা: হৌখিবা পুং ২৪দা অনৌবা কেস ১৮৭৩ থেংনখি, ১৮৪৯ ফখি অমসুং ০৯ শিখিবগী পাউ লৈখি; কেস ১৮৭৩গী মনুংদা জি.ঐচ.এম.সি.দগীকেস ৩৬০ থেংনখি। অপুনবা কেসশিং: ১,২৪,৯৬৩; এক্তিব কেসশিং: ৩১,২৯৯; শিখিবশিং: ৮২৭; দিসচার্জ তৌখিবশিং: ৯২,৮৩৭।
      * মহারাস্ত্র: মহারাস্ত্রদা ভাইস চান্সেলরিং অমসুং এজুকেশন এক্সপার্তশিংনা শেম্বা কমিতী অমদা য়ুনিভর্সিতী গ্রান্ত কমিশন্না তাক্লকপগী মতুং ইন্না অরোইবা সেমেস্তর/ চহিগী একজামিনেশনশিং পাংধোক্নবগীদমক্তা তাইমতেবল শেম্নবা থবক পীখ্রে।
      * গুজরাত: গুজরাত্তা, হৌখিবা পুং ২৪গী মনুংদা কোবিদ-১৯গী অনৌবা কেস ১২৭২ থেংনখি। অনৌবা কেস ১২৭২গী মনুংদা সুরাত্তগী খ্বাইদগী য়াম্না অনৌবা কেস ১৭৪ থেংনকি। এহমদাবাদ সিতীদা কেস ১৪৬ থেংনখি, অদুগা বদোদরা সিতীনা কেস ৯৩ থেংনখি। মরক অসিদা ফগৎলকপগী চাং অসি মখাতানা ফগৎলক্তুনা ৮০.৬৭%দা হেনগৎখি। হৌজিক ফাওবদা রাজ্য অসিদা তেস্ত লাখ ২২.৬৫কী মথক্তা পাংথোকখ্রে, মসিগী মনুংদা চাউরাক্না তেস্ত ৭০,০০০ নোংমাইজিং নুমিত্তা পাংথোকখি।
      * রাজস্থান: ঙসি কোরোনাভাইরসকীদমক্তা তেস্ত তৌবদা রাজস্থানদা এম.এল.এ.অহুম পোজিতিব ওইখ্রে। কোংগ্রে এম.এল.এ. রামেশ মীনা অমসুং বি.জে.পি.গী এম.এল.এ. অনি সিং ভয়াল অমসুং চন্দ্রভান সিং আক্যানা ভাইরস অসি কন্ত্রেক্ত তৌখি। নোংমাইজিং নুমিত্তা, রাজ্যগী ত্রান্সপোর্ত মিনিস্তর প্রতাপ সিং খাচারিবাৱাসনা ভাইরস অসিগীদমক্তা তেস্ত তৌবদা পোজিতিব ওইখ্রে।
      * মধ্য প্রদেশ: রাজ্য সরকারনা জে.ই.ই. মেন অমসুং এন.ই.ই.তি.-২০২০ একজামিনেশনশিং পীগদৌরিবা মহৈরোইশিংদা লেম্না ত্রান্সপোর্তেশন পীনবা ৱারেপ লৌখ্রে। মসি কোরোনা লাইচৎ অসিনা মরম ওইরগা একজামিনেশন সেন্তরশিংদা লাকপগী খুদোংচাদবদগী মহৈরোইশিংবু কন্নবনি।
      * ছত্তিসগর: মুখ্য মন্ত্রী, ভুপেশ বাঘেলনা মহাক্কী স্তাফ মেম্বর অনি – মহাক্কী ও.এস.দি. অমসুং পার্সোনেল সেক্যুরিতী ওফিসর, নোংমাইজিং নুমিত্তা কোবিদকীদমক্তা তেস্ত তৌবদা পোজিতিব ওইরবা মতুংদগী সেল্ফ-আইসোলেশন তৌখ্রে। অদুবু, মুখ্য মন্ত্রী মশামক্তি নেগেতিব ওইখি। রাজ্য অসিদা লাইচৎ অসিনা খ্বাইদগী হেন্না শোকহল্লবা, রাজ্যগী কোনুং রায়পুরদা অনৌবা কেস ৫১৮ থেংনখি, মসিনা কেসকী মশিং অদু ১০,৮২৫ য়ৌহনখি। জিলা অসিনা হৌজিক ফাওবদা ১৪৪ শিখিবা থেংনখি।

    ফেক্ত চেক


    *****

    
    
    (Release ID: 1650167) Visitor Counter : 2
    
    
      Read this release in: Punjabi , English , Hindi , Marathi , Assamese , Bengali , Gujarati , Tamil , Telugu , Malayalam
    
    
    

* 
  
*