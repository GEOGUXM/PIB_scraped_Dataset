      রেলৱে মন্ত্রালয়

      ইন্দিয়ন রেলৱেগী আর.পি.এফ. সব-ইন্সপেক্তর নুপী কেদেত ৮৩ মায় পাক্না ত্রেনিং লোয়শিনখ্রে
      
      আর.পি.এফ. সব-ইন্সপেক্তর নুপী কেদেতশিং পুম্নমক পাসিং-আউত পেরেদ মৌলা অলিদা পাংথোকখ্রে

      Posted On: 10 AUG 2020 5:30PM by PIB Imphal

    মফম কয়াগী জোনেল রেলৱেজশিংদা লৈবা আর.পি.এফ. সব-ইন্সপেক্তর নুপী কেদেত ৮৩ (বেতচ নম্বর. ৯এ)গী পাসিং-আউত পেরেদ অসি রেলৱে প্রোতেক্সন ফোর্স (আর.পি.এফ.) ত্রেনিং সেন্তর, মৌলা-অলিদা ঙসি হায়বদি ২০২০গী ওগস্তকী ১০দা পাংথোকখ্রে।


    শ্রীমতি চনচল সেখৱতনা “খ্বায়দগী ফবা কেদেত” অমসুং “খ্বায়দগী ফবা ইন্দুর” অমসুং শ্রীমতি শিম্রিতি বিস্বাস্না “খ্বায়দগী ফবা আউতদুর” ফংখ্রে। পেরেদ অসি শ্রীমতি চনচল সেখৱতনা লুচিংখি।


    থৌরম অসিদা ৱা ঙাংলদুনা , শ্রী গজানন মালয়ানা সব-ইন্সপেক্তর নুপীশিংদা মখোয়গী মথৌবু রেলৱেগী মপোৎ মচৈ অমসুং রেলৱেগী ত্রেন তোংলিবা মীওইশিংগী তেক্তা-কাইদনবগীদমক কৎথোক্কদবনি হায়দুনা পাওতাক পীখি। মরুওইনা সমাজ অসিগী অশোন-অনা, নুপী অমসুং অঙাংশিংদা অহেনবা মিয়েং চংদুনা নুপী অমসুং অঙাং লল্লোনবা অসিদগী কনগদবনি। মহাক্না নহা ওইরিবা কেদেতশিংবু মখোয়গী তুংগী পুন্সিদা য়াইফবা ওইনবা অমসুং নুপী এস.আই. কেদেতশিংবু মখোয়গী তৌথোরকপা অঙকপা কয়াগীদমক থাগৎপা ফোংদোকখি অমসুং অমুকসু মখোয়গী মথৌদা থৱায় হকচাং য়াওনা তৌবা ওইরসনু হায়না থৌনিখি।


    সব-ইন্সপেক্তর কেদেতশিংনা একজাম লোইরবা মতুংদা থা মাপল চুপ্না য়াম্না চেকশিন্না ইন্দুর অমসুং অউতদুরগী হিরমদা রেলৱেদা থেংনরিবা অৱাবশিং অসি মায়োক্নবা ঙম্নবা ত্রেনিং তৌখি অমসুং ঙসিদি ৱাশকপা লোইরদুনা মপাল নাইদ্রবা মচু কয়ানা লৈতেংলবা পেরেত অসিবু শরুক য়ারদুনা রেলৱে প্রোতেক্সন ফোর্সকী মেম্বর ওইখ্রে।


    পেরেত অসি মী অমগা অমগা লাপ্না লৈবগী হৌনবী থমদুনা অমসুং কোভিদ-১৯গী মরী লৈনবা চৎন-কাংলোন কয়াবু কাইহন্দনা পাংথোকখি।


    *****

    
    
    (Release ID: 1644915) Visitor Counter : 2
    
    
      Read this release in: Telugu , English , Urdu , Hindi , Marathi , Punjabi , Tamil