      লেবর অমসুং ইম্প্লোইমেন্ত মন্ত্রালয়

      কোবিদ লাইচৎ লৈজরবসু ই.এফ.পি.ও.না জুলাই-২০২০ মনুংদা মখোয়গী সব্সক্রাইবরশিংগী কে.ৱাই.সি. অপদেত তৌবদা শিংথানিংঙাই ওইনা খোঙজেল য়াঙলি
      
      য়ু.এ.এন.দা মখোয়গী সব্সক্রাইবরশিংগী আধার নম্বর লাখ ২.৩৯, মোবাইল নম্বর ৪.২৮ অমসুং বেঙ্ক একাউন্ত নম্বর ৫.২৬ অপদেত তৌখ্রে

      Posted On: 22 AUG 2020 4:41PM by PIB Imphal

    জুলাই ২০২০গী মনুংদা এ.এফ.পি.ও.না য়ু.এ.এন.দা মখোয়গী সব্সক্রাইবরশিংগী আধার নম্বর লাখ ২.৩৯, মোবাইল নম্বর লাখ ৪.২৮ অমসুং বেঙ্ক একাউন্ত নম্বর ৫.২৬ মায় পাক্না অপদেত তৌখ্রে


    লৈবাক অসিনা হান্না খন্নরুদবা মওংদা কোবিদ-১৯ লাইচৎগী শিংনবা অমা থেংনরিবা অসিদা সোসিএল দিস্তেন্সিংগী ৱাখল্লোন অসি য়াম্না ওইনা লৌনরক্লি‍। লৈবাকসিগী মরুওইবা সোসিএল সিক্যুরিতী ওর্গনাইজেসন অমা ওইনা ই.এফ.পি.ও.না মখোয়গী সব্সক্রাইবরশিংদা দিজিতেল মওংদা য়াম্না হকথেংনদনা অপনবা লৈতবা সর্ভিস পীননবা কন্না হোৎনরি‍।


    লুপ অসিনা মখোয়গী ওনলাইন সর্ভিসশিং পাক শন্না ফংহন্নবা অমদি হৌহন্নবা থৌরাং লৌখত্তুনা মখোয়গী সব্সক্রাইবরশিংদা ওনলাইন মোদতা মখোয়গী সর্ভিসশিং ফংহন্নবগীদমক ইচঙ থৌনা নো য়োর কস্তমর (কে.ৱাই.সি.) অপদেত তৌরি‍।


    কে.ৱাই.সি. অপদেত তৌবসি য়ুনিভর্সেল একাউন্ত নম্বর (য়ু.এ.এন.)গা কে.ৱাই.সি. দিতেলশিংগা শমজিন্নহন্দুনা মখোয়গী সব্সক্রাইবরশিংগী আইদেন্তিতী ভেরিফিকেসন তৌবদা মতেং ওইবা অমুকখক্তং তৌগদবা থৌওংনি‍। হায়রিবা থৌওং অসি অমুক্তং হেক মপুং ফাখ্রবা অমদি সিদ তৌরবা কে.ৱাই.সি. দিতেলশিং ভেলিদেত তৌখ্রবা মতুংদগীদি, ই.এফ.পি.ও. সব্সক্রাইবরশিংবু দিজিতেল মোদতা ই.এফ.পি.ও.গী সর্ভিসশিং ফংহন্নবগীদমক মপাঙ্গল কনখৎহগনি‍।


    মখোয়গী সব্সক্রাইবরশিং অমদি শিন্মীশিং শাফনা থম্নবগীমক লূপ অসিনা মখোয়গী থৌমীশিং মরুওইবা থবক অসিগীদমক য়ূমদগী থবক তৌবগী মওংদা শীজিন্নদুনা মখোয়গী সব্সক্রাইবরশিংগী কে.ৱাই.সি. অপদেত তৌবদা মীৎয়েঙ থমবা খুজিন থৌরাং লৌখৎলে‍। মশীং য়াম্লবা ই.এফ.পি.ও. স্তাফ মেম্বরশিং ৱর্ক ফ্রোম হোমগী থৌওং ওইনা অখন্ননা কে.ৱাই.সি. অপদেত তৌননবা অমদি দিতেলশিং চুমথোক্নবগী থৌদাং শীন্নদুনা থম্লি‍। মসি অকক্নবা মতমগী ওইবা থৌওং ওইনা পায়খত্তুনা পুক্নীং থৌগৎনিংঙাই ওইবা মহৈ ফংলি‍। কে.ৱাই.সি. অপদেত তৌবা অসিনা ই.এফ.পি.ও. সব্সক্রাইবরশিংবু দিজিতেল মোদতা ই.এফ.পি.ও.গী সর্ভিসশিং ফংহন্নবগীদমক মপাঙ্গল হাপ্তুনা মখোয়গী মথৌ তারকপদা ই.এফ.পি.ও.গী ওফিসশিংগা হকথেংননা থেংনবগী মথৌ তাবা কোকহল্লে‍।


    ******

    
    
    (Release ID: 1647919) Visitor Counter : 3
    
    
      Read this release in: English , Urdu , Hindi , Marathi , Assamese , Tamil , Telugu , Malayalam