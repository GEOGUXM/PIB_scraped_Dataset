      শেল-থুম মন্ত্রালয়

      প্রধান মন্ত্রী জন-ধন য়োজনা (পি.এম.জে.দি.ৱাই.) – ফাইনান্সিএল ইনক্লুজনগী নেস্নেল মিসন অসি মায় পাকনা ইমপ্লিমেন্ত তৌখিবা চহি তরুক মপুং ফাখ্রে
      
      পি.এম.জে.দি.ৱাই. অসি মোদী সরকারনা মীয়ামগীদমক লৌখৎলিবা শেন্মীৎলোন ফগৎনবা খোঙথাংশিং অসিগী হৌরকফম ওইরি – শেন-থুমগী মন্ত্রী
      
      লুপা কোতি লাখ ১.৩১ চংদুনা পি.এম.জে.দি.ৱাই. হৌরকপদগী বেনিফিসরী কোতি ৪০.৩৫ হেনবদা বেঙ্ক শীজিন্নহনখ্রে
      খুঙ্গংগী পি.এম.জে.দি.ৱাই. একাউন্ত ৬৩.৬%; নুপীগী পি.এম.জে.দি.ৱাই. একাউন্ত ৫৫.২%
      
      পি.এম. গরিব কল্যান য়োজনাগী মখাদা এপ্রিল-জুন, ২০২০গী মনুংদা পি.এম.জে.দি.ৱাই.গী নুপী একাউন্ত হোল্দরশিংগী একাউন্ততা পুন্না লুপা কোতি ৩০,৭০৫ হাপখ্রে
      
      তোঙান তোঙানবা স্কিমশিংগী মখাদা পি.এম.জে.দি.ৱাই.গী একাউন্ত হোল্দর কোতি ৮রোমদা দাইরেক্ত বেনিফিৎ ত্রান্সফর (দি.বি.তি.) ফংহনখ্রে
      Posted On: 28 AUG 2020 7:27AM by PIB Imphal


    শেন-থুমগী মন্ত্রালয়না শোত্থরবা অমসুং হৌজিক ফাওবদা সোসিও-ইকোনোমিক্তা য়েংশিনবীদ্রবা কাংলুপশিংদা ফাইনান্সিএল ইনক্লুজন অমসুং তেংবাং ফংহন্নবা হোৎনখ্রে। ফাইনান্সিএল ইনক্লুজন অসি লৈবা অসিগী সরকারনা খ্বাইদগী মরু ওইনা লৌরি মরমদি মসিনা ইনক্লুসিব গ্রোথ হেনগৎহল্লি। মসি মরু ওই মরমদি মসিনা লায়রবশিংনা মখোয়গী তুংশিনজরিবা অদু ফোর্মেল ফাইনান্সিএল সিস্তেমদা পুশিন্নবা থৌওং অমা ওইরি, শেল শান্দোক্লিবা শেন্দোই চাং য়াম্না লৌরিবা মীওইশিংদগী নান্থোকহনবদা নত্তনা মখোয়গী খুঙ্গংশিংদা লৈরিবা ইমুং মনুংশিংদা শেল থাবা য়ানবা থৌওং অমনি। মসিগীদমক হোৎনরিবা অসিদা প্রধান মন্ত্রী জন ধন য়োজনা (পি.এম.জে.দি.ৱাই.) অসিনা মরু ওইবা খোঙথাং অমা ওইদুনা মসি মালেমগী ওইনা খ্বাইদগী চাউবা ফাইনান্সিএল ইনক্লুজনগী খোঙথাং অমনি।


    পি.এম.জে.দি.ৱাই. অসি ওগস্ত ১৫, ২০১৪কী নিংখা তম্বগী নুমিৎতা প্রধান মন্ত্রী শ্রী নরেন্দ্র মোদীনা লাউথোকখি। ওগস্ত ২৮দা প্রোগ্রাম অসি হৌদোকখিবা মতমদা প্রধান মন্ত্রীনা থৌরম অসি লায়রবশিংবু ধর্মা লৈতবা অৱাবা পীরিবা অসিদগী কোকপীবগী পাল্লন তৌনবা কুম্মৈ অমনি হায়না ফোঙদোকখি।


    পি.এম.জে.দি.ৱাই.গী ৬শুবা মপোক কুমওনদা কেন্দ্রগী ফাইনান্স অমসুং কোর্পরেৎ এফিয়র্সকী মন্ত্রী শ্রীমতি নির্মলা সিতারমননা স্কিম অসিগী কান্নবা অদু অমুক হন্না ফোঙদোকখি “পি.এম.জে.দি.ৱাই. অসি মোদী সরকারনা মীয়ামগীদমক লৌখৎলিবা শেন্মীৎলোন ফগৎনবা খোঙথাংশিং অসিগী হৌরকফম ওইরি। মসি দাইরেক্ত বেনিফিৎ ত্রান্সফরশিং, কোবিদ-১৯গী শেলগী তেংবাং, পি.এম.-কিসান, এম.জি.এন.আর.ই.জি.এ.গী মখাদা খুশুমল হেনগৎহনবা, শীখিবা অমসুং নারকপদা ইন্সুরেন্সনা কোনশিনবা অমা হেক্তা ওইরবসু অহানবা খোঙথাংদি মীওই খুদিংমক্তা বেঙ্ক একাউন্ত লৈহনবা অসি পি.এম.জে.দি.ৱাই.না মপুং ফানা ঙমখ্রে।” হায়না মহাক্না ফোঙদোকখি।


    ফাইনান্স অমসুং কোর্পরেৎ এফিয়র্সকী মিনিস্তর ওফ স্তেৎ শ্রী অনুরাগ থাকুরনসু থৌরম অসিদা পি.এম.জে.দি.ৱাই.গী মতাংদা মহাক্কী ৱাখল্লোন ফোঙদোকখি। মহাক্না হায় “প্রধান মন্ত্রী নরেন্দ্র মোদীগী লুচিং মখাদা, পি.এম.জে.দি.ৱাই.না বেঙ্ক শীজিন্নদবশিং বেঙ্কিং সিস্তেমদা পুশিনবা ঙমখ্রে ভারতকী ফাইনান্সিএল আর্কিতেকচর চাউথোকহনবা অমসুং একাউন্ত হোল্দর কোতি ৪০গী মথক্তা ফাইনান্সিএল ইনক্লুজন পুরকপা ঙমখ্রে। অয়াম্বা বেনিফিসরীশিং অসি নুপীনা ওই অমসুং অয়াম্বা একাউন্তশিং অসি ভারতকী খুঙ্গংশিংদগী ওইরি। ঙসিগী কোবিদ১৯গী মতম অসিদা খুন্নাই অসিগী শোত্থরবা কাংলুপশিং অসি দি.বি.তি.শিংগী খুত্থাংদা শীংথানিংঙাই ওইনা লেপ্তনা থৌগৎপা অমসুং শেলগী তেংবাং পীবা উবা ফংলে। মরু ওইরিবা অমদি পি.এম. জন ধন একাউন্তশিংগী থোংদা দি.বি.তি.শিংনা ফংফম থোকপা শেম অদু মখোয়গী বেনিফিসরীদা ফংহন্নবা অমসুং সিস্তেমদা অহোবা লৈতনবা হোৎনবা অসিনি।”


    স্কিম অসি মায় পাকনা ইপ্লিমেন্ত তৌবা চহি ৬ মপুং ফারকপা অসিদা, স্কিম অসিগী মপুং ওইবশিং অমসুং হৌজিক ফাওবদা মায় পাকখিবশিং অদু খঙমিন্নসি।


    নুংগী ওইবা ৱারোল


    প্রধান মন্ত্রী জন-ধন য়োজনা (পি.এম.জে.দি.ৱাই.) অসি বেঙ্কিং/সেভিংস অমসুং দিপোজিৎ একাউন্তশিং, শেলগী মতেং, ক্রেদিৎ ইন্সুরেন্স, পেন্সন অসিগুম্বা শেল-থুমগী খুদোংচাবশিং অসি অরায়বা মওং অমদা ফংবা ঙমহন্নবা ফাইনান্সিএল ইনক্লুজন তৌনবা নেস্নেল মিসন অমনি।


    ১. পান্দমশিং:

          + শেল চংদনা ফাইনান্সিএল প্রদক্তশিং অমসুং সর্ভিসশিং ফংহনবা
          + তেক্নোলোজী শীজিন্নদুনা শেল চংবা হন্থহন্দুনা অমসুং মীপুম খুদিংদা য়ৌহনবা

    ২. স্কিম অসিগী মরু ওইবা ৱাফমশিং

          + বেঙ্ক শীজিন্নদববু বেঙ্ক শীজিন্নহনবা - চেচাং য়াম্না চংদনা, কে.ৱাই.সি., ই-কে.ৱাই.সি. কোমথোক্তুনা, কেম্প মোদ, জেরো বেলেন্স অমসুং জেরো চার্জেস্তা একাউন্ত হাংবগা লোয়ননা বেসিক সেভিংস বেঙ্ক দিপোজিৎ (বি.এস.বি.দি.)গী একাউন্তশিং হাংবা
          + অনসেক্যুরবু সেক্যুর তৌবা - লাখ ২গী লেম্না খুদোংথিবা থোকপদা কোনশিনবা ইন্সুরেন্সকা লোয়ননা মর্চেন্ত লোকেসনশিংদা শেল লৌউথোকপা অমসুং পেমেন্তশিংগী ইন্দিজিনস দেবিৎ কার্দ পীবা
          + শেন্থং ফংদবশিংদা শেন্থং পীবা - মাইক্রো-ইন্সুরেন্স, ওভরদ্রাফকী কঞ্জুম্পসন, মাইক্রো-পেন্সন অমসুং মাইক্রো ক্রেদিৎগুম্বা অতোপ্পা ফাইনান্সিএল প্রদক্তশিং।

    ৩. হৌদোকখিবগী


    মখাদা পীরীবা ৱারোল ৬ অসিদা য়ুম্ফম ওইরগা স্কিম অসি হৌদোকখি:


     1. মীপুম খুদিংমক্তা বেঙ্কিং সর্ভিসশিং ফংহনবা – ব্রঞ্চ অমসুং বি.সি.

     2. য়ুমথোং খুদিংদা লুপা ১০,০০০গী ওভরদ্রাফকী খুদোংচাবগা লোয়ননা তঙাই ফদবা সেভিংস বেঙ্ক একাউন্তশিং
     3. ফাইনান্সিএল লিতরেসী প্রোগ্রাম– সেভিংস হেগৎহনবা, এ.তি.এম.শিং শীজিন্নবা, ক্রেদিৎ য়াহনবা, ইন্সুরেন্স অমসুং পেন্সনশিং ফংহনবা, বেঙ্কিংগীদমক মোবাইল ফোন শীজিন্নবা
     4. ক্রেদিৎ গরেন্তী ফন্দ ফংহনবা– দিফোল্তশিং থোকপদা বেঙ্কশিংদা গরেন্তী খরা ফংহনবা
     5. ইনসুরেন্স –ওগস্ত ১২, ২০১৪দগী জনুৱারী ৩১, ২০১৫ ফাওবগী মনুংদা হাংবা একাউন্তশিংদা খুদোংথিবা থোকপদা লুপা ১,০০,০০০ ফাওবা অমসুং শীখিবদা লুপা ৩০,০০০ কোভর তৌগনি
     6. অনওর্গনাইজ সেক্তরগী পেন্সন স্কিম

    ৪. পি.এম.জে.দি.ৱাই.না মমাংগী এক্সপিরিয়েন্সতা য়ুম্ফম ওইরগা লৌখৎপা মরু ওইবা এপ্রোচ:


         1. হাংখ্রিবা একাউন্তশিং অসি মমাংদা ওফলাইন্দা একাউন্ত হাংবগী পাম্বৈশিং অদুগী মহুত্তা ভেন্দর অদু তেক্নোলোজী লোক-ইন তৌদুনা বেঙ্কশিংগী মপুং ওইবা বেঙ্কিং সিস্তেমদা হাংবা ওনলাইন একাউন্তশিংনি।

         2. রুপে দেবিৎ কার্দ নত্রগা আধার ইনেবল পেমেন্ত সিস্তেম (এ.ই.পি.এস)কী খুত্থাংদা ইন্তর-ওপরেবিলিতী ওইহনবা
         3. ফিক্স-পোইন্ত বিজিনেস করেস্পোন্দেন্তশিং
         4. কে.ৱাই.সি.গী মতম চংবা মওং অদুগী মহুত্তা কে.ৱাই.সি./ই-কে.ৱাই.সি. তৌবদা লায়থোকহনবা

    ৫. অনৌবা ফিচরশিং অসিগা লোয়ননা পি.এম.জে.দি.ৱাই. চাউথোকহনবা –


    সরকারনা পুম্নমক য়াওরবা পি.এম.জে.দি.ৱাই.গী প্রোগ্রাম অসি ২৮.৮.২০১৯গী মখা তারকপদা শেমদোকপশিং খরগা লোয়ননা চাউথোকহনবা


    v ‘য়ুমথোং খুদিং’দা মীৎয়েং থমলম্বদগী বেঙ্ক শীজিন্নদবা মীয়াই চল্লবা মীওই খুদিংদা’ ওন্থোকপা


    v রুরে কার্দ ইন্সুরেন্স - ২৮.৮.২০১৮গী মতুংদা হাংবা পি.এম.জে.দি.ৱাই.গী একাউন্তশিংগী রুপে কার্দশিংদা লুপা লাখ ২দগী লুপা লাখ ২ ফাওবগী এক্সিদেন্তেল ইন্সুরেন্সনা লেম্না কভর তৌবা।


    v ওভরদ্রাফ ফেসিলিতীশিংদা হেনগৎহনবা-

      * ও.দি.গী লিমিৎ অসি লুপা ৫,০০০/-দগী লুপা ১০,০০০/-দা শরুক অনি হেনগৎপা; ও.দি. লুপা ২,০০০/- ফাওবা (কন্দিসন অমত্তা থমদনা)
      * ও.দি.গী অপর এজ লিমিৎ ৬০দগী চহি ৬৫দা হেনগৎপা

    ৬. পি.এম.জে.দি.ৱাই.গী মখাদা মায় পাকখ্রবশিং - ওগস্ত ১৯, ২০২০ ফাওবদা:

     1. পি.এম.জে.দি.ৱাই. একাউন্তশিং

      * ওগস্ত ১৯, ২০২০ ফাওবদা অপুনবা পি.এম.জে.দি.ৱাই. একাউন্তশিং: কোতি ৪০.৩; খুঙ্গংগী পি.এম.জে.দি.ৱাই. একাউন্তশিং: ৬৩.৬%, নুপীশিংগী পি.এম.জে.দি.ৱাই. একাউন্তশিং: ৫৫.২%

      * স্কিম অসিগী অহানবা চহিদা পি.এম.জে.দি.ৱাই. একাউন্ত কোতি ১৭.৯০ হাংখ্রে
      * পি.এম.জে.দি.ৱাই.গী মখাদা একাউন্তশিংগী মশিং লেপ্তনা হেনগৎহনবা

     1. ওপরেতিব পি.এম.জে.দি.ৱাই. একাউন্তশিং –


      * আর.বি.আই.গী চৎনা কাঙলোনশিংগী মতুং ইন্না, করিগুম্বা চহি অনিগী মতমগী মনুংদা একাউন্ত অসিদা কস্তমরনা ত্রাঞ্জেক্সনশিং তৌদ্রবদি পি.এম.জে.দি.ৱাই. একাউন্ত অমবু ইনওপরেতিব ওইনা লৌগনি।

      * ওগস্ত ২০দা পি.এম.জে.দি.ৱাই.গী অপুনবা একাউন্ত কোতি ৪০.৩৫গী মনুংদা কোতি ৩৪.৮১ (৮৬.৩%) ওপরেতিব ওই।
      * ওপরেতিব একাউন্তশিং লেপ্তনা হেনগৎহনবা অসি নুমিৎ খুদিংগী হায়রিবা একাউন্তশিং অসি কস্তমরশিংনা শীজিন্নরি হায়না তাক্লি।

     1. পি.এম.জে.দি.ৱাই.গী একাউন্তশিংগী মখাদা দিপোজিৎ তৌবা -


      * পি.এম.জে.দি.ৱাই. একাউন্তশিংগী মখাদা পুন্না দিপোজিৎ তৌখিবা বেলেন্স অসি লুপা কোতি লাখ ১.৩১ শুখ্রে

      * একাউন্তশিংদা শরুক ২.৩ হেনগৎপগা লোয়ননা দিপোজিৎ তৌবা অসি শরুক ৫.৭ হেনগৎখ্রে (ওগস্ত’২০/ওগস্ত’১৫)
     1. পি.এম.জে.দি.ৱাই.গী একাউন্ত অমদা চাংচৎ ওইনা তৌবা দিপোজিৎ -

      * একাউন্ত অমদা চাংচৎতা তৌবা দিপোজিৎ অসি লুপা ৩২৩৯নি

      * ওগস্ত’১৫ ফাওবদা একাউন্ত অমদা চাংচৎতা তৌবা দিপোজিৎ অসি শরুক ২.৫ হেনগৎখ্রে
      * চাংচৎতা দিপোজিৎ তৌবগী হেনগৎলকপা অসিনা ঐকাউন্তশিং শীজিন্নবা হেনগৎপা অমসুং একাউন্ত হোল্দরশিংগী মরক্তা শেল তুশিনবগী হৈনবা হনল্লি হায়বসু তাক্লি।

     1. পি.এম.জে.দি.ৱাই.গী একাউন্ত হোল্দরশিংদা রুপে কার্দ ফংহনবা


      * পি.এম.জে.দি.ৱাই. একাউন্ত হোল্দরশিংদা ফংহনখিবা অপুনবা রুপে কার্দশিং: কোতি ২৯.৭৫

      * রুপে কার্দ মশিং অমসুং মখোয়বু শীজিন্নবা অসি মতমগী মতু ইন্না হেনগৎলক্লি

    ৭. জন ধন দারশক এপ


    লৈবাক অসিদা বেঙ্ক ব্রঞ্চশিং, এ.তি.এম.শিং, বেঙ্ক মিত্রাশিং, পোস্ত ওফিসশিং অসিগুম্বা বেঙ্কিং তচপোইন্তশিং খঙদোকনবা প্রজাশিংগী ওইবা প্লেৎফোর্ম অমা পীনবা মোবাইল এপ্লিকেসন অমা লোঞ্চ তৌখি। জি.আই.এস. এপ্তা বেঙ্কিং তচপোইন্ত লাখ ৮ হেন্না হাপখ্রে। মীয়ামগী অপাম্বা অমসুং মথৌ তাবগী মতুং ইন্না জন ধন দার্শক এপকী মখাদা খুদোংচাবশিং ফংহনগনি। এপ্লিকেসন অসিগী ৱেব ভর্জন লিঙ্ক অসিদা ফংগনি http://findmybank.gov.in ।


    এপ অসিনা কি.মি ৫গী মনুংদা লৈবা বেঙ্কিং তচপোইন্তগী মখাদা লৈতবা খুঙ্গংশিং খঙদোকপদসু শীজিন্নৈ, হায়রিবা খঙদোক্লবা খুঙ্গংশিং অসিগী মরী লৈনবা এস.এল.বি.সি.শিংনা বেঙ্কিং আউৎলেৎশিং হাংনবা তোঙান তোঙানবা বেঙ্কশিং তাক্কনি। হোৎনবা অসিনা অসিগুম্বা খুঙ্গংশিংগী মশিং অসি শীংথানিংঙাই ওইনা হন্থহনবা ঙমখ্রে।


    ৮. পি.এম.জে.দি.ৱাই নুপী বেনিফিসরীশিংগী প্রধান মন্ত্রী গরিব কল্যান পেকেজ (পি.এম.জি.কে.পি)


    ইকাই খুম্নরিবা শেন থুমগী মন্ত্রীনা ২৬.৩.২০২০দা লাউথোকখিবগী মতুং ইন্না প্রধান মন্ত্রী জন ধন য়োজনা (পি.এম.জে.দি.ৱাই)গী মখাদা লৈবা নুপী একাউন্ত হোল্দরশিংগী একাউন্তশিংদা থা অহুমগী (এপ্রিল’২০দগী জুন’২০ ফাওবা) থা অমগী লুপা ৫০০/-গী শেনফম পি.এম. গরিব কল্যান য়োজনাগী মখাদা হাপখি। পি.এম.জে.দি.ৱাই গী নুপী একাউন্ত হোল্দরশিংগী একাউন্তদা এপ্রিল-জুন, ২০২০গী মনুংদা পুনা লুপা কোতি ৩০,৭০৫ হাপখি।


    ৯. দি.বি.তি. ত্রাঞ্জেক্সনশিং লায়না তৌহনবা ঙম্নবা মায়কৈদা:


    বেঙ্কশিংনা পীরকপা পাউগী মতুং ইন্না, সরকারগী তোঙান তোঙানবা স্কিমশিংগী মখাদা পি.এম.জে.দি.ৱাই. একাউন্ত হোল্দর কোতি ৮ রোমদা দাইরেক্ত বেনিফিৎ ত্রান্সফর (দি.ব.তি.) ফংহনখ্রে। ফংফম থোকপা বেনিফিসরীশিংদা মখোয়গী দি.বি.তি. মতম চানা ফংহন্নবা, বিভাগনা দি.বি.তি.দা অশোইবা লৈতনবা দি.বি.তি. মিসন, এন.পি.সি.আই., বেঙ্কশিং অমসুং তোঙান তোঙানবা মন্ত্রালয়শিংগা লোয়ননা খন্নদুনা খঙদোক্নবা হোৎনবদা অচৌবা থৌদাং লৌরি। বেঙ্কশিং অমসুং এন.পি.সি.আই.গা লোয়ননা চাং নায়না ভি.সি.শিং তৌবগী খুত্থাংদা হীরম অসি কুপ্না য়েংশিন্দুনা তঙাইফদবা মরমশিংনা দি.বি.তি.দা অশোইবা য়াওবা অসিগী চাং অসি এপ্রিল’১৯দা লাখ ৫.২৩ (০.২০%) ওইরম্বদগী জুন’২০দা লাখ ১.১ (০.০৪%) ওইদুনা চাউনা হন্থবা উবা ফংখি।


    ১০. মাংদা লৈরিবা লম্বেল


     1. মাইক্রো ইন্সুরেন্স স্কিমশিংগী মখাদা পি.এম.জে.দি.ৱাই. একাউন্ত হোল্দরশিং কোনশিন্নবা হোৎনবা। মতিক চাবা পি.এম.জে.দি.ৱাই. একাউন্ত হোল্দরশিং খন্দোক্তুনা পি.এম.জে.জে.বি.ৱাই অ,সুং পি.এম.এস.বি.ৱাই.গী মখাদা কোনশিনবা। মসিগী মতাংদা বেঙ্কশিংদা মাংজৌননা পাউ খঙহনখ্রে।

     2. ভারত পুম্বদা এসেপ্তেন্স ইনফ্রাস্ত্রকচর লৈহনবগী খুত্থাংদা পি.এম.জে.দি.ৱাই. একাউন্ত হোল্দরশিংগী মরক্তা রুরে দিবিৎ কার্দ শীজিন্নবা য়াওনা দিজিতেল পেমেন্ত তৌহনবা
     3. পি.এম.জে.দি.ৱাই. একাউন্ত হোল্দরশিংদা ফ্লেক্সি-রিকরিং দিপোজিৎগুম্বা মাইক্রো-ক্রেদিৎ অমসুং মাইক্রো ইনবেস্তমেন্ত ফংহনবা হেনগৎহনবা।

    ***

    
    
    (Release ID: 1649093) Visitor Counter : 9
    
    
      Read this release in: English , Urdu , Marathi , Hindi , Bengali , Assamese , Punjabi , Gujarati , Odia , Tamil , Telugu , Kannada , Malayalam
    
    
    

3.