      হ্যুমেন রিসোর্স চাউখৎ-থৌরাংগী মন্ত্রালয়

      স্মার্ত ইন্দিদা হেকাথোন-২০২০গী গ্রান্দ ফিনালেগী মরিশুবা ইদিসন(সোফ্তৱেয়র) ঙসি লোইশিনখ্রে
      
      ইভাল্যুএতর ১০০০দগী হেনবনা নুমিৎ হুম্নিগী ওইনা মেন্তোরিং অমসুং ইভাল্যুএসেনগী মামোথ প্রোসেস অদুদা য়াওখি
      
      পার্তিসিপেন্ত ১০,০০০দগী হেনবনা ওনালাইন্দা পাংথোকখিবা এস.আই.ঐচ. ২০২০গী ৪শুবা ইদিসন অদুদা পুং ৩৬ চংনা চাংদম্নখি
      Posted On: 04 AUG 2020 9:41PM by PIB Imphal


    স্মার্ত ইন্দিদা হেকাথোন-২০২০গী গ্রান্দ ফিনালেগী মরিশুবা ইদিসন(সোফ্তৱেয়র) ঙসি অগস্ত ৪, ২০২০দা লোইশিনখ্রে। হেকাথোন অদু মতম অমত্তদা লৈবাক অসিগী ভর্চুএল ওইবা নোদেল সেন্তর ৪০দা অগস্ত ১দগী ৪ , ২০২০ ফাওবা পাংথোকখি। প্রধান মন্ত্রী শ্রী নরেন্দ্র মোদীনা হৌজিক ফাওবগী ওইনা খ্বাইদগী চাওবা হেকাথোনগী গ্রান্দ ফিনালে অদুদা অগস্ত ১, ২০২০দা ভিদিও কনফরেন্সতা ৱা ঙাংখি। মহাক্না আত্মনির্ভর ভারত অমা ওইহন্নবগী মওংদা কোন্ননা ইনৌ-নৌবা এপ্লিকেসনশিং শেমগৎনবা মখোয়না হোৎনখিবশিং অদু থাগৎপা ফোংদোকখি। প্রধান মন্ত্রীনা আই.পি.এস. ত্রেনিং একাদেমী, হাইদরাবাদকা লোয়ননা ক্রাইম খংদোক্নবা অমসুং ভর্চুএল পুলিশ স্তেসনশিংগী ওইনা এ.আই.শিজিন্নদুনা রিএল-তাইম ত্রেকিং অমসুং এলর্ত সিস্তেমশিংদা থবক তৌরিবা তীম অহুমগা ৱারী শান্নখি। কনাগুম্বা অমনা লম অসিদা লৈরিবা মীগা পাও ফাওনবা অসিনা প্রদক অসি হেন্না নুংঙাইনা শিজিন্নহনগনি অমসুং মীশিংগী মরক্তা প্রদক অসি য়ৌহনবদা হেন্না অফবা অমা ওইগনি হায়না প্রধান মন্ত্রীনা হায়খি।


    স্মার্ত ইন্দিয়া হেকাথোনগী গ্রান্দ ফিনালে(এস.আই.ঐচ.)-২০২০(সোফ্তৱেয়র ইদিন) অসি এদজুকেসনগী কেন্দ্র মন্ত্রী শ্রী রমেশ পোখ্রিয়াল ‘নিশঙ্ক’না অগস্ত ২০২০দা হৌদোকখি। এদজুকেসনগী রাজ্য মন্ত্রী শ্রী সঞ্জয় ধোত্রে অমসুং এদজুকেসন মন্ত্রালয়গী ঐচ.ই.গী সেক্রতরী শ্রী অমিৎ খারেসু থৌরম অদুদা য়াওখি।


    পোখ্রিয়াল না হায়খি, “এস.আই.ঐচ. অসিনা মহৈরোইশিংদা লাঞ্জং চংশিল্লিবা মী অমগুম লেপচবা ঙমহন্দুনা মখোয়না পাংথোক্নিংবা অদুগী ওইনা ৱারেপ লৌবদা থাজবা হেনগৎহনগনি।” এস.আই.ঐচ.তগী ফংলকপা ৱাখল্লোনশিং অসিনা মখা য়ৌনা থবক পাংথোকহনগনি।


    কোবিদ-১৯ লায়চৎ অসিগী মতাংদা খল্লগা গ্রান্দ ফিনালে অসি লৈবাক অসিদগী পার্তিসিপেন্তশিং অদু এস.আই.ঐচ.কী অখন্নবা মওংদা শেমগৎপা প্লেতফোর্ম অমদা পুন্না শমজিন্নহন্দুনা এসঐই.ঐচ.গী পুৱারীদা অহানবা ওইনা ভর্চুএল ওইনা পাংথোকখি। ভারতকী সেন্দর ৪০দগী হেনবনা পুং ৩৬ চুপ্না চাংয়েংনখিবা অসিদা তীম ১০৮০ অমসুং সেন্তর ৭০৫(তীম খুদিংগী কম্পিতিতর ৬ অমসুং পার্তিসিপেন্ত ৬৪৮০) দেলিগৎশিং, জুরীশিং, মহৈরইশিং, নোদেল সেন্তর কমিতী অমসুং ওর্গনাইজরশিং য়াওনা মীহুৎ ১০,০০০ রোম্না এস.আই.এস. ২০২০ অসিগা শম্নদুনা য়াওখি।


    হন্দক্কী চহিগী ওইনা প্রোব্লম স্তেতমেন্ত ক্রিয়েতরশিং ওইনা হেকাথোন অসিদা ওর্গনাইজেসন ৭০না শরুক য়াখি। ইন্দিয়ন স্পেস রিসর্চ ওর্গনাইজেসন, ব্যুরো ওফ পুলিশ রিসর্চ অমসুং দিভেলপমেন্ত, রেলৱে মন্ত্রালয়, নুপী অমসুং অঙাং ফগৎহন্নবগীমন্ত্রালয়নচিংবগা লোয়ননা সিক্কীম সরকার, গোৱা সরকার, বিহার সরকার অমসুং এমাজোন ৱেব সর্ভিসেস, য়ামাহা মোতোর সর্ভিসেসনচিংবা অতৈ লন্নাইগী ইন্দস্ত্রীশিংনা এস.আই.ঐচ. ২০২০গা খুৎশম্নবা অদুদা য়াওখি।


    এস.আই.ঐচ.কী ইদিসন অসিদা থীম ১১দা য়ুম্ফম ওইবা পুন্না প্রোব্লেম স্তেতমেন্ত ২৪৩দা থবক চত্থখি। মতাং অসিদা উখিবা প্রোব্লেম স্তেতমেন্ত খরদি শাশিন্নবা ই-পাওশিং ত্রেকিং অমসুং ত্রেসিং তৌনবা, দিজাস্তর আইদেন্তিফিকেসন অমসুং এলর্তিং সিস্তেমগী য়ু.এ.ভি. অরাপ্পা মফমশিংগা শম্ননবা নেতৱর্ক, নুপীগী অখন্নবা কেসশিংগী মায়োক্তা ব্লেকমেল অমসুং ফ্রোদ তৌবা ঙাকথোক্নবা দিজাইন শেম্বশিং অমসুং অতৈশিং য়াওখি। ত্রাইবেল এফেয়র্স মন্ত্রালয়না পীবা ত্রাইবেলশিংদা তেংবাং ওইবা মওংগী কৈথেল অমসুং খুৎনা শাবশিং, আর্তশিং, লাই য়েকপশিং, উমংগী পোত্থোক মচাশিংনচিংবা ত্রাইবেলগী পোৎলমশিং ওনলাইন্দা ফংহন্নবগী অমসুং ই-পেমেন্ত তৌবগী অমদি ইনোৎ পীনিংঙাই ওইবা দিস্কাউন্তশিং য়োন্নবা ই-মার্কেৎপ্লেস য়াওবা “আত্মনির্ভর ভারত”কী ওইবা মখল কয়াগী প্রোব্লেম স্তেতমেন্তশিং য়াওরি।


    আই.এস.আর.ও. অসি এস.আই.ঐচ.দা প্রোব্লেম স্তেতমেন্তশিংদা খ্বাইদগী চাওনা থৌদাং লৌরদুনা মহৈরোইশিংনা ঙক্নিংঙাই ওইবা মওংদা থবক তৌখিবা অসিদা এসোসিএত দিরেক্তর, স্পেস এপ্লিকেসন সেন্তর-আই.এস.আর.ও.না তীম অহুমদা লুপা ২৫০০০গী ঙক্নিংঙাই ওইবা মনাশিং পীনবা লাওথোকখি। আই.এস.আর.ও.গী নোদেল ওফিসর, শ্রী নিলেশ দেসাইনা এ.আই./এম.এল. তেক্নিক, জিওমেতিক্স, স্মার্ত কম্যুনিকেসন অমসুং নেভিগেসন শিজিন্নদুনা রিমোত সেন্সিং দেতা প্রোসেসিংগুম্বা তোঙান-তোঙানবা থীমশিংদা পাক-চাওনা তৌদুনা তীমশিংনা শরুক য়াদুনা পাংথোকখিবা থবকশিং অসিদা হোৎনখিবা, ঙাক্তুনা অমদি অফবা থবক তৌরিবশিং অসিদা নুঙাইবা ফোংদোকখি।


    গ্রান্দ ফিনালে অসিদা মন্ত্রালয়শিং, ইন্সতিত্যুতশিং অমসুং ইন্দস্ত্রীশিংদগী দোমেন এক্সপর্ত ১১২৬না তীম ১০৮০না শরুক য়াখিবা অসিদা ইভাল্যুএত তৌখি। পুং ৩৬ চংনা চাংদম্নখিবা অসিদা প্রোব্লম স্তেতমেন্ত থুদিংগী ওইনা লুপা ১,০০,০০০গী মনা লাওথোকখি। মতম অমত্তদা অগস্ত ৪, ২০২০দা পাংথোকখিবা ভেলিদেতরী সেসন অসিদা নোদেল সেন্তর ৪০দা পাংথোকখিবা অসিগা ওইনা থোইখিবা তীম ২২০ লাওথোকখি। মসিগীশিং অসিগী মনুংদা তীম ১২না “স্তুদেন্স ইনোভেস”গী প্রোজেকশিং শেমগৎখি। মসিদা সস্তেনেবল ইনর্জী, শনৃান্ন-খোৎনবা অমসু ফিৎনেস, স্মার্ত ভিহিকল, স্মার্ত কৃতেক্সতাইল্স, ত্রেভেল অমসুং তুরিস্ত দিভেলুমেন্ত, স্মার্ত সিতিশিং, ফাইনান্স, ইনর্জী/রিন্যুএবল ইনর্জী, স্মার্ত এদজুকেসন, সেক্যুরিতী অমসুং সর্ভলেন্স, হেল্থকেয়র, অমসুং বাইমেদিকেল দিভাইসশিং অমসুং অতৈ অতৈশিং য়াওখি।


    লৈবাক অসিদগী খ্বাইদগী অথোইবা ৱাখল্লোনশিংনা মহৈরোইশিংনা সরকারগী মন্ত্রালয়শিংনা, প্রাইভেত সেক্তরশিংনা থেংনরিবা শিংননিংঙাই ওইরবশিংদা থবক তৌদুনা মকোক খোংবা কম্পনী খরগী ওইনা মালেমগী থাক্কী সোলুসনশিং পুথোক্তুনা সেক্তরশিং অসিদা মতেং পাংলি।


    অতৈ ৱারোলশিংগীদমক্তা মসিদা ক্লিক তৌবিয়ু: https://www.sih.gov.in/


    **********

    
    
    (Release ID: 1643461) Visitor Counter : 2
    
    
      Read this release in: English , Urdu , Punjabi , Tamil