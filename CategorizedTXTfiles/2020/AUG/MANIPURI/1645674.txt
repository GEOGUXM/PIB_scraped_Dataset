      সোসিয়েল জস্তিস অমসুং ইম্পৱার্মেন্ত মন্ত্রালয়

      শ্রী থাৱরচান্দ গেহলোৎনা হয়েংগী ‘নশামুক্তা ভারত কেম্পেন’দা য়াওগদবা দিস্ত্রিক্ত কল্লেক্তর ২৭২ অমসুং রাজ্যগী সেক্রেতরী ৩২গী মীফম অমদা ৱেবকাস্তকী খুত্থাংদা ৱা ঙাংগনি
      
      নই দিল্লীগী দ্বার্কাদা লৈবা নেস্নেল ইন্সতিত্যুৎ ওফ সোসিএল দিফেন্সকী অনৌবা বিল্দিং ইলেক্ত্রোনিক্কী খুত্থাংদা শঙ্গাগনি

      Posted On: 13 AUG 2020 8:25PM by PIB Imphal

    কেন্দ্রগী সোসিএল জস্তিস অমসুং এম্পাৱর্মেন্ত মন্ত্রী শ্রী থাৱরচান্দ গেহলোৎনা কেম্পেন অসি হৌদোক্তুনা চাউনা কান্নবা পীনবা হয়েং নুংথিল পুং ৪.০০দা এন.আই.সি.গী ৱেবকাস্ত অমগী খুত্থাংদা রাজ্যশিং অমসুং জিলাশিংগী এন.জি.ও./ভি.ও. ৫০০ হেনবা, নর্কোতিক্স কন্ত্রোল ব্যুরো, এন.দি.দি.তি.সি., এমসকী দোক্তরশিং অমসুং প্রোফেস্নেলশিং অমসুং অতোপ্পা ওফিসরশিং য়াওবা কেম্পেন অসিগী দিস্ত্রিক্ত কলেক্তর ২৭২, রাজ্যগী সেক্রেতরী ৩২গী মীফম অমদা ৱা ঙাংগনি। থৌরম অসিদা সোসিএল জস্তিস অমসুং এম্পাৱর্মেন্তগী মিনিস্তর ওফ স্তেৎ শ্রী কৃষ্ণ পাল গুর্জর, শ্রী রাম দাস অথাৱালে অমসুং শ্রী রত্তন লাল কতারিয়ানা ৱারোল পীগনি। প্রোগ্রাম অসিনা পাৱর পোইন্ত প্রজেন্তেসন অমগী খুত্থাংদা নশামুক্ত ভারত কেম্পেনগী অসিগী মনুংদা পায়খৎকদবা মোদেলিতীশিং অমসুং থবক থৌরমশিং উৎখি।


    থৌরম অসিদা শ্রী গেহলোৎনা নই দিল্লীগী দ্বার্কাদা লৈবা নেস্নেল ইন্সতিত্যুৎ ওফ সোসিএল দিফেন্সকী (এন.আই.এস.দি.) অনৌবা বিল্দিং ইলেক্ত্রোনিক্কী খুত্থাংদা শঙ্গাগনি। এন.আই.এস.দি. অসি জুলাই ১৫, ২০০২দা ওতোনোমস বোদী অমা ওইখি অমসুং সোসিএল দিফেন্সকী লমদা নোদেল ত্রেনিং অমসুং রিসর্চ ইন্সতিত্যুৎ ওইরি। লোয়শঙ অসিনা দ্রগ এব্যুজ ঙাকথোক্নবা হ্যুমেন রিসোর্স দিবেলপমেন্তদা, সিনিয়র সিতিজেনশিং অমসুং ত্রান্স-জেন্দরশিংগী য়াইফ থৌরাং, চাকনিবা লৈহন্দনবা, অমসুং সোসিএল দিফেন্সকী সমস্যাশিংদা মীৎয়েং চংলি। মসিনা নেস্নেল এক্সন প্লান ফোর দ্রগ দিমান্দ রিদক্সন অমসুং নেস্নেল এক্সন প্লান ফোর সিনিয়র সিতিজেন্সকী মখাদা মখল কয়াগী প্রোগ্রামশিং ইমপ্লিমেন্ত তৌহনবগী মথক্তা ভারত সরকারদা সোসিএল দিফেন্স প্রোগ্রামশিংগী ইনপুৎশিং ফংহল্লি অমসুং লম অসিদা ত্রেনিং অমসুং রিসর্চসু পাঙথোক্লি।


    সবস্তেন্স এবুজ অসি লৈবাক অসিগী অচৌবা সমস্যা অমা ওইরক্লি মসিনা শোকহল্লিবা অসি দ্রগ শীজিন্নরিবা মীওই খক নত্তনা ইমুং-মনুং অমসুং খুন্নাইদা চাউনা শোকহল্লি। সমস্যা অসি কোকহন্নবা ঙাকথোকপা হায়বা অসিনা খ্বাইদগী ফাবা লালোং ওইরি। সোসিএল জস্তিস অমসুং এম্পাৱর্মেন্ত মন্ত্রালয়না দ্রগ দিমান্দ রিদক্সনগী নোদেল মন্ত্রালয় ওইনা ঙাকথোকপা, সমস্যা য়েংশিনবা, য়ুজরশিং লায়েংবা অমসুং রিহেবিলিতেসন তৌবা, মীয়ামদা ই-পাও শন্দোকপা অমসুং এৱের্নেস পীবা য়াওনা তোঙান তোঙানবা খোঙথাংশিং পায়খৎলি, ইমপ্লিমেন্ত অমসুং মোনিতর তৌরি। লৈবাক অসিদা সবস্তেন্স এব্যুজকী সমস্যা অসিগী চাং অসি খঙদোক্নবা, মন্ত্রালয় অসিনা ভারতকী লৈরিবা মীশিং অসিদা মখল কয়াগী সবস্তেন্সশিং শীজিন্নরিবা অমসুং সবস্তেন্স য়ুজ দিসওর্দরশিংনা নাহল্লবশিংগী চাং খঙদোকপা ঙম্নবা পাক শন্না সবস্তেন্স য়ুজ কদায় ফাওবা অমসুং করম্বা মওংদা তৌরিবনো হায়বগী নেস্নেল সর্ভে পাঙথোক্লি। নেস্নেল সর্ভেগী ফাইন্দিংশিং অসি ২০১৯গী চহিদা ফোঙখি।


    সবস্তেন্স য়ুজনা খ্বাইদগী হেন্না শোকহল্লবা জিলা ২৭২ খন্দোক্তুনা সোসিএল জস্তিস অমসুং এম্পাৱর্মেন্ত মন্ত্রালয়না ‘নশামুক্ত ভারত কেম্পেন’ শেমদুনা ইমপ্লিমেন্ত তৌরগনি। রাজ্য সরকারশিং অমসুং দিস্ত্রিক্ত কল্লেক্তর ২৭২না ওগস্ত ১৫, ২০২০দা নশামুক্ত ভারত কেম্পেন অসি হৌদোকতুনা মার্চ ৩১, ২০২১ ফাওবা থা ৭ চত্থগনি। জিলা অমসুং রাজ্যগী থাক্তা নশামুক্ত ভারত কম্মিতিশিংনা কেম্পেন অসিগী লালোং অমসুং এক্সন প্লান অমা লৌখৎকনি। কম্মিতিশিং অসিনা কেম্পেনগী থবক থৌরমশিং মপুং ফানা ইমপ্লিমেন্ত তৌবা ঙমহনগনি অমসুং কেম্পেন অসিগী পান্দমশিং ফংহন্নবা হোৎনগনি।


    জিলা ২৭২ অসি নার্কোতিক্স কন্ত্রোলব্যুরো অমসুং মন্ত্রালয় অসিনা নেস্নেল সর্ভে পাকশন্না তৌবগী ফাইন্দিংশিংদা য়ুম্ফম ওইরগা খন্দোকপনি। কেম্পেন অসিনা খ্বাইদগী শোকহল্লবা জিলা ২৭২দা হকশেল বিভাগকী খুত্থাংদা নার্কোতিক্স ব্যুরো , সোসিএল জস্তিসকী আউৎরিচ/এৱের্নেস অমসুং লায়েংদুনা মায়কৈ অহুমদগী পুন্না হোৎন্দুনা খোঙথাং লৌখৎপদা মীৎয়েং থম্লি। কেম্পেন অসিদা মখাদা পীরিবা মচাকশিং অসি য়াওরি:

      * এৱের্নেস পীনবা প্রোগ্রামশিং;
      * হায়র এজুকেস্নেল ইন্সতিত্যুৎশিং, য়ুনিভর্সিতী কেম্পসশিং অমসুং স্কুলশিংদা মীৎয়েং থম্বা;
      * শোকহল্লবা মীশিংগী কম্ম্যুনিতী আউৎরীচ তৌবা অমসুং খঙদোকপা;
      * হোস্পিতালগী মফমশিংদা লায়েংবগী খুদোংচাবশিং ফংহনবদা মীৎয়েং থম্বা; অমসুং
      * সর্ভিস প্রোভাইদরগী কেপাসিতী বিল্দিং প্রোগ্রামশিং।

    *****

    
    
    (Release ID: 1645674) Visitor Counter : 2
    
    
      Read this release in: Tamil , English , Urdu , Marathi , Hindi , Bengali , Punjabi , Telugu
    
    
    

*