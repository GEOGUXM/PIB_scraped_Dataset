      স্কিল দিবেলপমেন্ত অমসুং ইন্ত্রপ্রিনরশিপ মন্ত্রালয়

      শিপ্পিং মন্ত্রালয় অমসুং স্কীল অমসুং দিভেলপমেন্ত অমসুং ওন্তরপ্রিন্যুর্শিপ মন্ত্রালয়গী মরক্তা পোর্ত অমসুং মেরিতাইম সেক্তরদা স্কীল দিভেলপমেন্তকীদমক্তা এম.ও.য়ু. খুৎয়েক পীনখিবা
      
      সমুদ্র মপালদা খুন্দারিবা মীওই কাংলুপশিংগীদমক্তা চাউখৎলক্লিবা মেরিতাইম ইন্দস্ত্রীগীদমক্তা স্কীলিং, রি-স্কীলিং অমসুং অপ-স্কীলিং মেনপাৱরদা পান্দম থম্লি
      
      ঐখোয়গী থবক্কী শাফু অসিনা মখোয়বু হৈথোই শিংথোইহন্দুনা অমসুং মখোয়দা থবক তৌবা ঙম্বগী পাঙ্গল অদু হেনগৎহনবা অদু শেমগত্তুনা শৌগৎকনিঃ দা. মহেন্দ্র নাথ পান্দে
      
      হৈথোই-শিংথোইরবা মীশিং অদুনা ভারত অমসুং মালেমদা লৈরিবা সমুদ্রগী লম্বিগী সেক্তরদা থবক্কী খুদোংচাবশিং অসিদা শেল ফংহনবা ঙম্লগনিঃ শ্রী মন্দাবিয়া
      Posted On: 20 AUG 2020 4:04PM by PIB Imphal


    মেরিতাইম সেক্তরদা লৈরিবা পাক-চাউরবা থবক্কী খুদোংচাবশিং অসি মহৈ চানবা অমসু মখোয়গী স্কীল সেতশিং অদু মশক খংনবগী মীৎয়েং অমদা শিপ্পিং মন্ত্রালয় অমসুং স্কীল দিভেলপমেন্ত অমসুং ওন্তরপ্রিন্যুর্শিপ মন্ত্রালয়না ঙসি এম.ও.য়ু. অমা খুৎয়েক পীনখ্রে।


    এম.ও.য়ু. অমা স্কীল দিভেলপমেন্ত অমসুং ওন্তরপ্রিন্যুর্শিপকী মন্ত্রী দা. মহেন্দ্র পান্দে নাথ পান্দে অমসুং শিপ্পিং(আই./সি.)গী রাজ্য মন্ত্রী অমসুং কেমিকেল্স অমসুং ফরিতিলাইজর্সকী মন্ত্রী শ্রী মন্দাবিয়া অমসুং শ্রী আর.কে. সিংহ, পাৱর অমসুং রিন্যুএবল ইনর্জি অমসুং স্কীল দিভেলপমেন্ত অমসুং ওন্তরপ্রিন্যুর্শিপ মন্ত্রালয়গী রাজ্য মন্ত্রী(আই/সি.) অমসুং মকোক থোংবা ওফিসিএশিং য়াওনা খুৎয়েক পীখি।


    স্কীল দিভেলপমেন্ত অমসুং ওন্তরপ্রিন্যুর্শিপকী মন্ত্রী দা. মহেন্দ্র নাথ পান্দেনা থৌরম অসিদা ৱা ঙাংলদুনা মখোয়বু হৈথোই-শিংথোইহন্দুনা অমদী থবক তৌবা ঙম্বা অদু হেনগৎহনবা অসি মালেমগী থাক্তা পুখত্তুনা থবক্কীদমক্তা য়ারবা থবক্কী শাফু অমা শেম্নবা কন্না হোৎনরিবা অসিগীদমক্তা শিপ্পিং মন্ত্রালয়দা নুংঙাইবা ফোংদোকখি। “করিগুম্বা ঐখোয়না পুন্না থবক তৌমিন্নদুনা অমসুং হৈথোই-শিংথোইহন্নবগী লমদা ফংবা ঙম্বা অমসুং ইনৌ –নৌবা মওংদা হেনগৎহন্দুনা লাল্লোং য়াওপগী মওং অসিনা ভারত অসি মালেমগী স্কীলগী কোনুং অমা ওইহন্নবগী মীৎয়েং অসিনা মখা তানা খুঞ্জাউ-লৈচাউহনদগনি। শমুদ্রগী লম্বিদা চত্থোক-চৎশিন তৌবা অসি লৈবাক অসিগী শেন্মিৎলোন অসি খংকাপ কাপথোকহল্লকপশিং অসি অরুবা সেগমেন্ত অমনি। শিপ্পিং মন্ত্রালয়গা লাল্লোংগী মওংদা খুৎশম্নবা অসিসু হায়রিবা মান্নবা পান্দম অসিদগী পুরকপনি। মখোয়বু হৈথোই-শিংথোইহন্দুনা অমদী থবক তৌবা ঙমহন্দুনা থবক্কী শাফু অসি মালেমগী থাক্তা পুখৎনবা তেংবাং পীবা থবকশিংগী মায়কৈরোমদা পান্দম থম্লি। অচুম্বা তেংবাং, ত্রেনিং অমসুং ঐখোয়গী নহা ওইরিবশিং অসি পুথোক্তুনা উহনবনা অনৌবা মায় পাকপশিং পাথোকপা ঙমহনগনি অমসুং শিপ্পিংগী সেক্তর অসি চাউখৎহনবদা থৌদাং লৌগনি হায়বসি ঐহাক্কী থাজবনি।”


    শিপ্পিং(আই./সি.)গী রাজ্য মন্ত্রী শ্রী মনসুখ মন্দাবিয়ানা এম.ও.য়ু. অসিগীদমক্তা স্কীল দিভেলপমেন্ত অমসুং ওন্তরপ্রিন্যুর্শিপ মন্ত্রালয়বু থাগৎখি অমসুং মসিগী খুৎশম্নবা অসিনা পাক-শন্না থবক ফংবা হেনগৎহল্লগনি অমসুং সমুদ্র মপালদা খুন্দারিবা মীওই কাংলুপশিংদা হেন্না অফবা উৎনিংঙাই ওইবশিং অদু ফংহল্লগনি হায়না ফোংদোকখি। এম.ও.য়ু. অসিনা শিপ্পিং মন্ত্রালয়গী সাগরমালা থৌরমগী মখাদা সমুদ্র মপান্দা তাবা মীওই কাংলুপশিং চাউখৎহন্নবগী ৱাশক অদুদা শাফু পীরগনি হায়না মহাক্না ফোংদোকখি। মসিনা ভারত অমসুং মালেমগী পোর্ত অমসুং মেরিতাইম সেক্তরদা চাউখৎহন্নবগীদমক্তা হৈথোই-শিংথোইবা মীশিং অদু মখোং শোম্লগনি হায়না শ্রী মন্দাবিয়ানা হায়খি। “ ঐখোয়না ঐখোয়গী হিথাংফমশিং অসিগী ফীভম অসিদা থবক পাংথোকপগী মওং ফগৎহন্দুনা ঐখোয়গী লৈবাক অসিগী শেন্মিৎলোনগী মপাঙ্গল শাগৎনবগী মায়কৈরোমদা কত্থোক্লি। সমুদ্রগী লম্বিদা চত্থোক-চৎশিন তৌবগী সেক্তরদা মায়োক্নরিবা মায়কৈ থৈখিবগী খুদোংচাদবশিং অসি ফহন্নবগী মায়কৈরোমদসু অচেৎপা ৱাফম থম্লি। ঐখোয়গী ৱাশক অসি ঐখোয়গী নহাশিংদা থবক তৌবগী শাফু অসি পাঙ্গল হেনগৎহন্দুনা তেক্নোলোজীগী ওইবা তুংগী পুন্সি অমদা লেপ্পা অদু ফগৎহন্দুনা অমসুং সমুদ্রগী লম্বিগী সেক্তর অসি য়াংনা চাউখৎহনবনি। খুৎশম্নবা অসিনা হিথাংফম অমসুং সমুদ্রগী লম্বিগী সেক্তর অসি চাউখৎহন্নবগীদমক্তা ৱাশক্লিবা মীহুৎশিংদা হেন্না ফনা উহন্নবা অমা ফংহল্লগনি। মসিদা নত্তনা ভারত অমসুং অন্তর্রাস্ত্রিয়গী মনুংদা ঐখোয়গী থবক্কী শাফুগী ওইনা সমুদ্র খোংবালগী পরিংশিং অসি হাংদোক্লগনি”, হায়না মহাক্না মখা তানা ফোংদোকখি।


    এম.ও.য়ু.গী মতুং ইন্না, স্কীল দিভেলপমেন্ত অমসুং ওন্তরপ্রিন্যুর্শিপ মন্ত্রালয়না ক্রুইস তুরিজম, লোজিস্তিক্স, ফিসরিজ, জহায় সাবা, জহাজ শেমজিনবা অমসুং জহাজ থুগাইবা, লৈখোম কোত্থোকপা, ওফশোর সপ্লাই চেন্নচিংবশিংগীদমক্তা করিকুলম, নেস্নেলওকুপেস্নেল স্তেন্দর্দশিং, কন্তেন্তশিংনচিংবশিং ফগৎহনবদা তেংবাং পীগনি। মসিনা মাগী লৈজরিবা আই.তি.আই., এন.এস.তি.আই., এন.এস.তি.আই. অমসুং পি.এম.কে.কে.ৱাই.গী সেন্তরশিংগুম্বা ইন্ফ্রাস্ত্রকচরগী কান্নবা লৌদুনা সমুদ্র মপান্দা লৈরিবা জিলাশিং হৈথোই-শিংথোইবগী অহাংবশিংগী মতুং ইন্না মথৌ তাবা মীয়ামগী পাঙ্গল অদু ত্রেন তৌগনি। এম.এস.দি.ই.না হিথাংফম অমসুং সমু্দ্রগী লম্বিগী সেক্তরদা হৈথোই-শিংথোইবা হেনগৎহনবগীদমক্তা লন্নাই/সি.এস.আর.গী ফন্দিং অসি হেনগৎহনবদসু মতেং পাংলগনি অমসুং অন্তর্রাস্ত্রিয়গা খুৎশম্নদুনা হৈথোই-শিংথোইনবগীদমক্তা য়ান্নখিবা তি.ভি.ই.তি.দা লৈরিবা হিথাংফম অমসুং সমুদ্রগী লম্বি অসি খুদোংচাবা ফংহনগনি।


    শিপ্পিং মন্ত্রালয়(এম.ও.এস.)কী সাগরমালা মিশনগী মখাদা চৎনবা য়াবা অমসুং ওইথোকপা য়াবা লৈবশিংদা লৈথোই-শিংথোইবগী থৌরাংশিং অসি থবক পায়খৎনবগীদমক্তা তেংবাং পীগনি। এম.ও.এস.কা খুৎশম্নদুনা এম.ও.এস. অমসুং ওতোনোমস বোদীশিংগী মখাদা লৈবা ইন্সতিত্যুসনশিংদগীখক্তা নত্তনা লন্নাইগী সেক্তরদা য়াওহনবনা হৈথোই-শিংথোইবা হেনগৎহনবা অমসুং থাক ৱাংখৎহনবগা মরি লৈনবা থবকশিং মথৌ পাংথোকহনবদা খুদোং চাবা পীরগনি। হৈথোই-শিংথোইবা ফগৎহন্নবা সেন্তরশিংঅসি চাউখৎহনবা অমসুং ইন-সীতু ত্রেনিং সেন্তরগী হবশিং অসি শিজিন্ননবা য়াবা এম.ও.এস.কী ইনফ্রাস্ত্রকচরশিং অসিবু মশক খংবা অমসুং ফংহনবগী খুদোংচাবশিংসু পীগনি। মসিদা অরাপ্পা মফমশিংদা ত্রেনিং তৌহন্নবগীদমক্তা ক্লাসরুম শেমগৎপদা শেল থাদবগী মহুত্তা মোবাইল ক্লাস তৌবা য়াবা জহাজ খরা ত্রেনিং তৌবা য়াবা রিমোৎ ত্রেনিং অমসুং প্রেক্তিকেল তৌবা য়াবা শিপ্পিংগী কেবিন ৫-১০ য়াওগনি।


    ইন্দস্ত্রী অমসুং নহাশিং পুক্নিং থৌগৎপগী মথৌ তাবদা য়ুম্ফম ওইদুনা হৈথোই-শিংথোইবগী ত্রেনিং অসি থবক পাংথোকহন্নবা শিপ্পিং মন্ত্রালয়না শাংলবা মতমদগী হৈথোই-শিংথোইবগী ত্রেনিংশিং তৌবদা য়াওরক্লবা তোঙান-তোঙানবা মন্ত্রীশিং অমসুং এজেন্সীশিংগা তেংবাং পীনখ্রে। সমুদ্রগী খোংবান্দা খুন্দারিবা মীওই কাংলুপশিংগী হৈথোই-শিংথোইবা হেনগৎহনবা অসি সাগরমালাগী থৌরাংগী মরুওইবা পান্দম অমনি অমসুং সমুদ্রগী খোংবান্দা খুন্দারিবা মীওই কাংলুপশিং চাউখৎহন্নবগী থবকশিংগী ওইনা লুপা কোতী ১০০গী বজেৎ অমা অয়াবা পীকখ্রে।


    এম.ও.য়ু অসিগী মখাদা ওইরকপা য়াবা অখন্নবা মহৈশিং

      * অন্তর্রাস্ত্রিয়গা খুৎশম্নদুনা হৈথোই-শিংথোইনবগীদমক্তা য়ান্নখিবা তি.ভি.ই.তি.দা লৈরিবা হিথাংফম অমসুং সমুদ্রগী লম্বি অসি খুদোংচাবা ফংহনবা
      * হৈথোই-শিংথোইবা হেনগৎহনবগী মহৈ তম্নবগী তেংবাংশিং, লেপ্তনা পুন্সি চুপ্পগী ওইনা মহৈ তম্নবা, হান্না মহৈ তম্ববু মশক খংবা, মতিক চাবগী ক্রেদিৎ, তেক্নোলোজী শিজিন্নবা, এদজুকেসন সিস্তেম অমসুং রিসর্চনচিংবগা মরি লৈনবা পব্লিক অমসুং প্রাইভেৎ সেক্তরদা খ্বাইদগী অফবা মওংদা থবক পাংথোকপা ফংহনবা।

    · হিথাংফম অমসুং শমুদ্রগী লম্বিগী সেক্তরগীদমক্তা ত্রেদ স্পিসিএলাইজেসনগী সেন্তরশিং/সেন্তর ওফ এক্সেলেন্স অসি মরু ওইবা লমশিংদা পর্সোনেলশিংগী হৈথোই-শিংথোইবগী থাকশিং হেনগৎহন্নবগী খুদোং চাবা পীবা।


    · হৈথোই-শিংথোইবগী ত্রেনিংগী ওইনা পি.পি.পি. মোদেলদগী দি.জি.তি. নত্রগা এন.এস.দি.সি.গা খুৎশম্নদুনা অৱাংবা থাক্কী হৈথোই-শিংথোইবগী ওইনা মল্তী-স্কীল দিভেলপমেন্তশিং শেমগৎপা।


    · মরি লৈনবা এস.এস.সি.শিং অমসদি অতোপ্পা মেকানিজম অমা হেক্তদগী মি পাংখত্তুনা ত্রেনিং ওফ ত্রেনর্স(তি.ও.তি.এস.) অমসুং ত্রেনিং ওফ এসেসর্স(তি.ও.এ.) খুদোং চাবা ফংহনবা।

      * হৈথোই-শিংথোইরবা অমসুং মশক খংলবা প্রসোনেলশিং নেক্ননবা হৈতোই-শিংথোইরবা/মচেৎ-ওইনা হৈথোই-শিংথোইরবা মীশিংগীদ আর.পি.এল.(রিকগনিসন ওফ প্রায়র লর্নিং) রিক্রুইতমেন্ত প্রোসেস অমসুং মশক খংননবা ইন্সেন্তিব পীনবগীদমক্তা পোলিসীদা থমদুনা এম.ও.এস.কী মখাদা ইন্সতিত্যুসনশিংদা থবক অসি ফগৎপা হেনগৎহনবা।
      * এমেন্দেদ এপ্রেন্তিসেস এক্ত, ১৯৬১গী মখাদা অয়াবা পীবগী মতুং ইন্না এন.এস.দি.সি. অমসুং দি.জি.তি.গা খুৎশম্নদুনা এপ্রেন্তিসশিপ ত্রেনিং অসি মশিং হেনগৎহনবা।

    ********

    
    
    (Release ID: 1647567) Visitor Counter : 2
    
    
      Read this release in: English , Urdu , Marathi , Hindi , Bengali , Punjabi , Odia
    
    
    

*