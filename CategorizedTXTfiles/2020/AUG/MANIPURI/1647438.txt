      খুঙ্গং চাউখৎ-থৌরাং মন্ত্রালয়

      মীওই কোতি ২১গী নোঙমগী থবক পীখ্রে অমসুং গরিব কল্যান রোজগার অভিয়ানগী তরেৎশুবা চয়োলগী মনুংদা লুপা কোতি ১৬,৭৬৮ চাদিং তৌখ্রে
      
      কোবিদ-১৯গী লায়চৎ থোক্লকপগা লোয়ননা মাইগ্রেন্ত শিন্মীশিং অমসুং মখোয়গা মান্ননা শোকহল্লবা খুঙ্গংগী মফমশিংদা লৈবা মীওইশিংগী থবক পীনবা অভিয়ান অসি হৌদোকখিবনি

      Posted On: 20 AUG 2020 4:50PM by PIB Imphal

    গরিব কল্যান রোজগার অভিয়ান (জি.কে.আর.এ.) অসিনা মসিগী থবকশিংবু মিসন মোদতা পাঙথোক্তুনা রাজ্য ৬, বিহার, ঝারখন্দ, মধ্য প্রদেশ, ওরিশা, রাজস্থান অমসুং উত্তর প্রদেশকী ময়ুমদা হল্লক্লবা মাইগ্রেন্ত শিন্মীশিংদা থবক পীরি। অভিয়ান অসিনা রাজ্যশিং অসিগী জিলা ১১৬কী খুঙ্গংগী মীওইশিংদা পুন্সি মহিং তাঞ্জবগী খুদোংচাবা পীরি।


    মসিগী তরেৎশুবা চয়োলখক্তদা মীওই কোতি ২১গী থবক পীদুনা লুপা কোতি ১৬,৭৬৮গী অপুনবা শেনফম চাদিং তৌখ্রে। অভিয়ান অসিগী পান্দম ফংনবা হায়দুনা ঈশিং থম্নবা স্ত্রকচর ৭৭৯৭৪, খুঙ্গংগী য়ুম লাখ ২.৩৩, শন লোইফম ১৭৯৩৩, ফার্মগী পুখ্রি ১১৩৭২ অমসুং কম্ম্যুনিতী সেনিতরী কমপ্লেক্স ৩৫৫২ য়াওনা অচৌবা স্ত্রকচর ৭৭৯৭৪ শেম-শাখ্রে। মসিগী মথক্তা অভিয়ান অসিগী মনুং চনবা ওইনা দিস্ত্রিক্ত মিনরেল ফন্দগী খুত্থাংদা থবক ৬৩০০ পায়খৎখ্রে, গ্রাম পঞ্চায়ৎ ৭৬৪দা ইন্তর্নেৎ কনেক্সন পীখ্রে অমসুং ক্রিশি বিগ্যান কেন্দ্র (কে.ভি.কে.)গী খুত্থাংদা মীওই ২৫৪৮৭তা স্কিল ত্রেনিং পীখি।


    জি.কে.আর.এ.শিংগী মায় পাকপশিং অসি মন্ত্রালয়/বিভাগ অমসুং রাজ্য সরকার ১২গী অপুনবা থৌওং অমগী মরমদগীনি অমসুং মখোয়না মাইগ্রেন্ত শিন্মীশিং অমসুং খুঙ্গংগী খুন্নাইশিংদা অৱাংবা থাক্কী কান্নবা পীরি।


    কোবিদ-১৯গী লায়চৎ থোক্লকপগা লোয়ননা মাইগ্রেন্ত শিন্মীশিং অমসুং মখোয়গা মান্ননা শোকহল্লবা খুঙ্গংগী মফমশিংদা লৈবা মীওইশিংগী থবক পীনবা অভিয়ান অসি হৌদোকখিবনি। য়ুমদা লৈরগে খনবা মীওইশিংগীসু তুং কোইনা থবক পীবা অমসুং পুন্সি মহিং ফগৎহনবগী থাক অমা শেম্বা হৌরবনি।


    ****

    
    
    (Release ID: 1647438) Visitor Counter : 3
    
    
      Read this release in: Punjabi , Tamil , English , Urdu , Hindi , Marathi , Odia , Telugu