      তুরিজম মন্ত্রালয়

      ভাগবান রামগী মন্দিরনা লাইনিং-লাইশোনগী তুরিজম চাউখৎহল্লগনি-তুরিজম মিনিস্তর
      
      অয়োধ্যা শেমগৎ-শাগৎপগী প্রোজেক্কী থবক চাদা ৮০ হেন্না লোইশিল্লে: শ্রী পতেল

      Posted On: 05 AUG 2020 10:01PM by PIB Imphal

    ঙসি অয়োধ্যাদা ভারতকী প্রধান মন্ত্রী নরেন্দ্র মোদী শ্রী রাম জন্মভুমিগী উরেপ-উয়ুং তম্বগী থৌরম শরুক য়াখ্রে। ঙসি অয়োধ্যাদা শ্রী রাম জন্মভুমিগী উরেপ-উয়ুং তম্বগী থৌরম শরুক য়াবগীদমক কলচর অমসুং তুরিজমগী রাজ্য মন্ত্রী(মনিংতম্বা)শ্রী প্রাহলাদ সিংহ পতেলনা ভারতকী প্রধান মন্ত্রী নরেন্দ্র মোদী থাগৎপা ফোঙদোকখ্রে।


    शुभ क्षणों के हम सब साक्षी बने मा प्रधानमंत्री @narendramodi जी का आभार,जिनके हाथों से राम मंदिर का शिलान्यास हुआ।यह आस्था,आदर्श,आध्यात्म,आचरण और अनुशासन की स्थापना का पल है @PMOIndia @JPNadda @incredibleindia @MinOfCultureGoI @BJP4MP @BJP4India @bjp_damoh @PreetamSinghLo9 pic.twitter.com/6qKa3phkI0

    — Prahlad Singh Patel (@prahladspatel) August 5, 2020

    মিনিস্তরনা হায়খি, থৌরম অসি লাইনিং অমসুং থৱায়গী ওইবা অচৌবা তাঞ্জা অমনি। ভাগবান রামগী পোক্নফম অয়োধ্যা অসি থৱায়গী ওইবা শক্তি ফংনবা অচৌবা মফম অমনি। সহর অসিদা লাইশঙ কয়া লৈরে অমসুং অরিবা মতমগী ভারতকী মমিং লৈরবা সহরশিংগী মনুংদা অমনি। সহর অসি ঈশ্বর মশামক্না শেমখিবনি হায়না অরিবা মতমদগী হৌনা থাজনরি।


    শ্রী পতেলনা হায়খি, ভাগবান রামগী লাইশঙ অসিনা লাইনিং/থৱায়গী তুরিজম চাউখৎহনগনি। নিংশিংবা থোক্ত্রিঙৈ মতমদগী হৌনা লাইফমশিংদা চৎপা অসিনা লমকোয়বা চৎনবগী অচৌবা মরম অমা ওইখি। লাইনিং/থৱায়গী তুরিজম অসিদা মালেমগী ওইনা শেন-থুমগী ফিবম শোকজিল্লকপা অসিনা অকায়বা পীবা ঙমদে মরমদি মসি অকে-অমৌগী থবক অমা নত্তে , মরম অমগীদমক চৎপনি । লাইখুরুম্বা চৎপা মরম্না মসিনা শেন-থুমগী ফিবম হেন্না ফগৎহল্লি। মরম অদুনা ভারত্তগী হৌখিবা অচৌবা লাইনিংশিং লৌরিবা মীওই মিল্লিয়ন কয়া মতেং পাংনবা তুরিজম মিনিস্ত্রিনা থাজবা থম্লি।


    মিনিস্তরনা হায়খি লৈবাক শীনবা থুংনা লৈরিবা লমকোয়বশিংনা পাম্নগদবা মফমশিং মিনিস্ত্রি অসিগী শ্বাদেস দর্সন স্কিমগী মখাদা তুরিজমগী মচাক-মথুমশিং থৌরাং অমগী মখাদা তাঙ্কক নাইনা শেমগৎলি। স্কিম অসিগী মখাদা মিনিস্ত্রিনা রমায়ন সর্কুইত থিমগী মখাদা অয়োধ্যা শেমগৎনবা প্রোজেক অমা পায়খৎনবা ২০১৭-১৮দা লুপা করোর ১২৭.২০ কাইথোকখ্রে। প্রোজেক অসিগী মখাদা পায়খৎকদবা থবকশিংগী মনুংদা রাম কথা গেল্লরি অমসুং পার্ক, রাম কি পাইরি, গুপ্তরঘাত অমসুং লক্সমন কিলা ঘাত শেমগৎপা, অয়োধ্যাগী লম্বী শেমগৎপা, দিগাম্বরাখারাদা হোল শেমগৎপা য়াওরি। প্রোজেক অসিনা পায়খৎকদবা অতোপ্পা থবকশিংগী মনুংদা লম্বীদা মৈ থানবা, অমোৎ-অকাই লোইশিনবা, খোঙবাল শেমজিনবা, পুলিস বুথ লিংখৎপা, মফম কয়াদা সাইনবোর্দশিং থেৎপা, নুংগী ফমফম শেম্বা, থক্নবা ঈশিং ফংহনবা, সি.সি.তি.ভি,, বস খামফম, লমকোয়বশিং পোথাফম, মীফম তিনফমশিং ফজনবা শেমগৎপা অমসুং তুলসি দাস লৈকোল শেমগৎপা য়াওরি। হৌজিক ফাওবদা প্রোজেক অসিগী চাদা ৮০ লোইশিল্লে।


    মসিগী মথক্তা, তুরিজম মিনিস্ত্রিনা শ্বাদেস দর্সন স্কিমগী রমায়ন সর্কুইত থিমগী মখাদা চিত্রাকুৎ অমসুং শ্রীংভেরপুর শেমগৎনবা অতোপ্পা প্রোজেক অমা ২০১৬-১৭দা পায়খৎলে অমসুং মসিগীদমক লুপা করোর ৬৯.৪৫ কাইথোকখ্রে। প্রোজেক অসিদা য়াওরিবা শেমগৎ-শাগৎনবগী থবকশিংদি সন্ধ্যা ঘাত, তুরিস্ত সেন্তর, রাম সেন, বিরাসান অমসুং সিতা কুন্দ শেমগৎপা, সোলারগী মৈ থানবা, শ্রীংভেরপুরদা পার্কিংগী সাইনবোর্দশিং থেৎপা অসিনি। চিত্রকুৎতা পায়খৎলিবা থবকশিংগী মনুংদা পারিক্রমা মার্গতা লৈফম শেমগৎপা, চাফম-থকফম, পার্কিং, তোইলেতশিং, লৈকং থোঙশিং, তুরিস্ত সেন্তর অমসুং রমায়ন গেল্লরি, রামঘাত্তা লেজর শো অমসুং লম্বী-থোং শেমগৎপা য়াওরি।


    **********

    
    
    (Release ID: 1643650) Visitor Counter : 2
    
    
      Read this release in: English , Urdu , Marathi , Hindi , Punjabi , Tamil