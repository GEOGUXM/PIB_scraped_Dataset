      কঞ্জ্যুমর এফিয়র্স, ফুদ প্রোসেসিং অমসুং পাব্লিক দিস্ত্রিব্যুসন মন্ত্রালয়

      প্রধান মন্ত্রী গরিব কল্যান অন্ন য়োজনা ফেজ- I
      
      মার্চ ২০২০দগী জুন ২০২০গী মনুংদা ফুদ কোর্পোরেসন ওফ ইন্দিয়ানা অপুনবা চেং হৱাই এল.এম.তি. ১৩৯ হোনখি
      
      মতম খায়দোক্লগা য়েন্থোকপা, লুনান্না লৈবা অমসুং সোসিএল দিস্তেন্সিং অসিগুম্বা চেকশিল থৌরাংশিং ঙাক্না চৎপগা লোয়ননা বেনিফিসরীশিংদা ফিয়র প্রাইজ শোপ লাখ ৫.৪না চেং হৱাই য়েন্থোকখ্রে
      Posted On: 06 AUG 2020 7:36PM by PIB Imphal

    
    ফুদ এন্দ পব্লিক দিস্ত্রিব্যুসন বিভাগকী মখাদা ফুদ কোর্পোরেসন ওফ ইন্দিয়ানা মার্চ ২৪দগী জুন ৩০, ২০২০ ফাওবগী মনুংদা রেক ৫,০০০ শীজিন্নদুনা অপুনবা চেং হৱাই এল.এম.তি. ১৩৯ হোনখি অমসুং ত্রক্ত ৯১,৮৭৪গী খুত্থাংদা এলএ.তি. ১৪.৭ রোম লৈবাক শিনবা থুংনা হোনখি। অন্দামান অমসুং নিকোবর ঈথৎ অমসুং লাক্ষাদ্বীপ ঈথৎকী এল্লোকেৎ তৌরিবা চেং হৱাইশিং অদু জহাজশিং শীজিন্নদুনা সপ্লাই তৌখি। ইন্দিয়র এয়র ফোর্সনা রেলৱেজ অমসুং শিপ্পিংগী মন্ত্রালয়গী মতেং লৌদুনা হায়রিবা ওপরেসনশিং অসি মায় পাক্না লৌখৎপদা মরু ওইবা থৌদাং অমা লৌখি। এফ.সি.আই., সি.দবল্যু.সি., সি.আর.দবল্যু.সি., রাজ্যগী ৱেরহাউসশিং অমসুং রাজ্য/য়ু.তি. সিবিল সপ্লাই তৌরিবা বিভাগ/কোর্পোরেসনগী এমপ্লোইয়ীশিংনা পুন্না হোৎন্দুনা মসি ওইথোকহল্লিবনি। 

    বেনিফিসরীশিংদা চেং হৱাই হন্থোক্নবগীদমক্তা, লৈবাক শিনবা থুংনা ফিয়র প্রাইজ শোপ (এফ.পি.এস.) লাখ ৫.৪রোমগী নেৎৱার্ক শীজিন্নখি, মতম পুম্বদা সোসিএল দিস্তেন্সিং তৌদুনা অনৌবা খোঙথাংশিং লৌখৎতুনা বেনিফিসরীশিংদা চেং হৱাই য়েন্থোকপগী মথক্তা সোসিএল দিস্তেন্সিং থম্বা, ফেস মাস্কশিং উপ্পা, হেন্দ সেনিতাইজরশিং, হেন্দ হাইজিনগীদমক সাপোন অমদি ঈশিং ফংহনবা, মতম খায়দোক্তুনা য়েন্থোকপা, ই.পি.ও.এস. দিবাইজশিং তোয়না সেনিতাইজেসন তৌবা অসিগুম্বা কোবিদ-১৯ শন্দোক্তনবা প্রোতোকলগী চেকশিল থৌরাং পুম্নমক রাজ্য/য়ু.তি. খুদিংমক্তা ঙাক্না চৎলি।


    ই.পি.ও.এস. দিবাইজশিংদা বেনিফিসরীশিংগী বাইওমেত্রিক ওথেন্তিকেসনগী খুদোংচাদবশিং থেংনরবসু, উত্তর প্রদেশ, বিহার, গুজরাত অসিনচিংবা অয়াম্বা রাজ্যশিং/য়ু.তি.শিংনা চেকশিল থৌরাংশিং ঙাক্না চৎপগা লোয়ননা মতিক চাবা বেনিফিসরীশিংগী বাইওমেত্রিক ওথেন্তিকেসন তৌনবা হোৎনখি।


    পি.এম.-জি.কে.এ.ৱাই.গী মখাদা চেং হৱাই য়েন্থোকপগী হীরম অসিদা লৈবাক অসিগী তোঙান তোঙানবা শরুকশিংদা মাইক্রোসেফ কন্সল্তিং, দালবর্গ আসিনচিংবা মরনাইগী সর্ভেশিং তৌবনা বেনিফিসরীশিংগী মরক্তা চাউনা অপেনবা পোকখি। ইকাই খুম্নরিবা কঞ্জুমর্স এফিয়র্স, ফুদ অমসুং পব্লিক দিস্ত্রিব্যুসনগী মন্ত্রী য়াওনা প্রোগ্রাম অসি ইমপ্লিমেন্ত তৌবগী তাঙ্কক খুদিংদা তোয়না য়েংশিল্লি অমসুং পি.এম.-জি.কে.এ.ৱাই. অসি মপুং ফানা মায় পাক্নবা রাজ্যশিং/য়ু.তি.শিংনা ইমপ্লিমেন্ত তৌবদা থেংনবা সমস্যশিং কোকহন্নবা হোৎনরি।


    হৌখিবা মার্চ ২০২০তা লৈবাক অসিদা কোবিদ-১৯ লায়চৎনা থোকহল্লিবা শেন্মীৎলোনগী অকায়বশিংনা মরম ওইরগা লায়রবা অমসুং শোত্থরবশিংনা মায়োক্নরিবা অৱাবশিং অসি হন্থহন্নবা লাউথোকখিবা প্রধান মন্ত্রী গরিব কল্যান পেকেজ (পি.এম.জি.কে.পি.)গী মতুং ইন্না নফসাগী মখাদা লৈরিবা লায়রবা অমদি শোত্থরবা বেনিফিসরীশিং খুদোংথিবা তারিবা মতম অসিদা চেং হৱাই ফংদবগী অৱাবা মায়োক্নদনবা থা অহুমগী মদুদি এপ্রিল, মে অমসুং জুন ২০২০গী “প্রধান মন্ত্রী গরিব কল্যান অন্না য়োজনা (পি.এম.-জি.কে.এ.ৱাই.) অসি বিভাগনা ইমপ্লিমেন্ত তৌবা হৌখ্রে।


    অখন্নবা স্কিম অসিগী মখাদা নফসাগী মখল অনিমক মমিং ওইনা পল্লবদা অনত্যোদয়া অন্ন য়োজনা(এ.এ.ৱাই.) অমসুং প্রাইয়োরিতী হাউসহোল্দরশিং (পি.ঐচ.ঐচ.)গী নফসা বেনিফিসরী কোতি ৮১দা মখোয়গী থাগী ওইনা চাং নায়না পীরিবা অদুগী মথক্তা অহেনবা ওইনা থা অমগী মীওই অমদা চেং হৱাই (চেং/গেহু) লেম্না ফংহল্লি।


    মখা তারকপা ওইনা, মার্চ ৩০,২০২০দা ফুদ এন্দ পব্লিক দিস্ত্রিব্যুসন বিভাগনা নফসা বেনিফিসরী পুম্নমক্তা এপ্রিল-জুন’২০২০ থা অহুমগী মদুদি স্কিম অসিগী ফেস- Iগীদমক রাজ্য/য়ু.তি. পুম্নমক্তা অমসুং এফ.সি.আই.দা চেং হৱাইগী (থা অমগী এল.এম.তি. ৪০ রোম) অপুনবা এম.তি লাখ ১২১ রাজ্য/য়ু.তি.গী মশা মশাগী ফংফমথোকপগী মতুং ইন্না পীখ্রে।


    এফ.সি.আই.তগী ফংবা রিপোর্তশিংগী মতুং ইন্না, রাজ্যশিং/য়ু.তি.শিংনা এফ.সি.আই. দিপোৎশিং/সেন্ত্রেল পুলশিংদগী থা-অহুমগী চেং হৱাইশিংগী এল.এম.তি. ১১৮ (৯৯%) চিংখ্রে। মখা তানা এপ্রিল-জুন ২০২০গী এল্লোকেৎ তৌবা চেং হৱাইগী এল.এম.তি. ১১১.৫২ (৯৩.৫%) য়েন্থোকপগী রাজ্যশিং/য়ু.তি.শিংদা য়েন্থোকপগী রিপোর্তকী অকুপ্পা ৱারোল মখাদা পীরি:

     1. থা খুদিংগী বেনিফিসরী কোতি ৭৫রোমদা এপ্রিল অমসুং মে ২০২০গী ওইনা এল.এম.তি. ৩৭.৫ (৯৪%)।
     2. বেনিফিসরী কোতি ৭৩রোমদা জুন থাগী ওইনা এল.এম.তি. ৩৬.৫৪ (৯২%)।

    ******

    
    
    (Release ID: 1643988) Visitor Counter : 1
    
    
      Read this release in: English , Urdu , Hindi , Marathi , Bengali , Punjabi , Punjabi , Tamil , Telugu
    
    
    

2.