      নীতি আয়োগ

      ইজ ওফ দুইং বিজিনেস হেনগৎনবা ওনলাইন দিসপ্যুৎ রেজোলুসন পুথোকপা
      Posted On: 08 AUG 2020 8:03PM by PIB Imphal


    ইজ ওফ দুইং বিজিনেস হেনগৎনবা ওনলাইন দিসপ্যুৎ রেজোলুসন (ও.দি.আর.)গী তৌবা ঙম্বা অদু খঙদোক্নবা নিতি আয়োগনা অগামি অমসুং ওমিদ্যার নেৎৱার্ক ইন্দিয়াগা লোয়ননা– কনফিদরেসন ওফ ইন্দিয়ন ইন্দস্ত্রী (সি.আই.আই.)গা পুন্না শিনবা – ওগস্ত ৮দা লেগেল ফর্মশিং অমসুং ইন্দস্ত্রীগী মীহুৎশিংগা লোয়ননা ৱারী শাখ্রে।


    “ভারতকী কোর্ত সিস্তেমগী ইতিহাস্তা ঐখোয়না চাউখৎপগী মতম কয়া উবা ফংখি। ঙসিগী দেতা-দ্রিবন সোলুসনশিং অমসুং মেছিন লর্নিংগী মতম অসিদা, ও.দি.আর.না চয়েৎনবশিং থোক্লিবা মফম অদুদা কোর্ত য়ৌবগী অৱাবা লৈতনা ৱারোইশিন পুরকপা চাউনা ঙম্মি। অচুম্বা ৱায়েল পীবদা চাউখৎপা অমসুং অপনবা লৈতবা অহোংবশিং অসি য়াম্না মরু ওইবা মচাকশিংনি মসিনা অমুক্তা ওইখিদ্রিবা মওংদা ৱাবেল ফংহনবদা অওনবা পুরকপা ঙমগনি,” হায়না নিতি আয়োগকী সি.ই.ও. অমিতাব কান্তনা ফোঙদোকখি।


    ও.সদি.আর.না কোর্ত সিস্তেমগী মতেং অমা ওইরগনি হায়না থম্লদুনা হান্নাগী সুপ্রিম কোর্ত জস্তিস, বি.এন. শ্রীকৃষ্ণনা হায়, “মসিনা কোর্তকী সিস্তেমদা অহেনবা অমা ওইরগনি, হায়বদি মসিনা কোর্তশিংদা লাকপা মশিং য়াম্লবা লিতিগেসনশিং হন্থহল্লগনি। লিতিগেন্ত অমনা মহাক্কী চয়েৎনবা অদু ৱারোইশিন পুরক্নবা কেরেলাদগী দিল্লী ফাওবা লাকপগী মথৌ তাররোই, মহাক্না মদু ইলেক্ত্রোনিক প্লেৎফোর্মগী খুত্থাংদা ৱারোইশিন পুরকপা য়াগনি। ওনলাইন দিসপ্যুৎ রেজোলুসন্না লিতিগেৎশিংগী য়ুমদা ৱায়েল পীবদা মতেং পাংলগনি।”


    ও.দি.আর. অসি চয়েৎনবশিংগী ৱারোইশিন্নি, মরু ওইনা অপিকপা- অমসুং ময়াই ওইবা- ভেল্যু কেসশিংগী – দিজিতেল তেক্নোলোজী অমসুং অল্তর্নেৎ দিসপ্যুৎ রিজোলুসন (এ.দি.আর.)গী পাম্বৈশিং শীজিন্নদুনা য়াশন্নবা পুরক্কনি।


    ‘খুদোংচাবা অসি শীজিন্নদুনা তুংদা, ২১শুবা চহিচাগী, অমসুং কোবিদ-১৯ মতুংদা য়েৎনবগী ৱারোইশিন অমসুং নুংঙাইনদবগী ৱারোইশিন পুরকপদা ঙমগনি,’ হায়না সাইরিল শ্রোফ, মেনেজিং পার্তনর, সাইরিল অমর্চান্দ মঙ্গলদাসনা ফোঙদোকখি। মহাক্না মখা তারদুনা হায় খুদোংচাবা অসি হান্না লৈরম্বা মওংশিংদা তেক্নোলোজী শীজিন্নবা হেনগৎহনবা খক নত্তে মসিনা অওনবা পুরক্নবা ঐখোয়গী ৱাখল অসি অচুম্বা লম্বীশিং শেম্বদা শীজিন্নগদবনি।


    জি.দি.পি. অমসুং ইনবেসমেন্তগী গ্রোথ হন্থরকপা অসি ঙাকথোক্নবা ইজ ওফ দুইং বিজিনেস অসি সরকারগী মীৎয়েং চংগদবা মরু ওইবা মফম অমা ওইরক্লি। ‘মসিগী শরুক অমা ওইনা, ওনলাইন দিসপ্যুৎ রিজোলুসনগুম্বা অনৌবা পাম্বৈশিংগী খুত্থাংদা ভারতকী চৎনরিবা কন্ত্রেক্ত মেকানিজম অসি ফগৎহনবদা ঐখোয়না মীৎয়েং চংবা মথৌ তাই। মসিগী শীজিন্নফম কয়া লৈ অমসুং মখল কয়াগী লালোন ইতিক্কী ওইবা য়েংৎনবশিংদা ৱারোইশিন পুরকপা ঙমগনি।’, হায়না সি.আই.আই.গী ভাইস প্রসিদেন্ত অমসুং বজাজ ফাইনান্সকী চ্যেরমেন অমসুং মেনেজিং দিরেক্তর, সঞ্জিব বজাজনা ফোঙদোকখি। মহাক্না মখা তারদুনা হায়, ‘ও.দি.আর.গী কান্নবা খঙদুনা, অল্তরনেৎ দিসপ্যুৎ রিজোলুসন (এ.দি.আর.)গী সি.আই.আই. সেন্তরগুম্বা অমা সি.আই.আই.না লিংখৎপগী খোঙথাংশিং মশিং কয়া লৌখৎলো।’


    সেন্তর অসিগী খুত্থাংদা, সি.আই.আই.না রিসর্চ পেপরশিং, সেমিনার্শিং অমসুং কনফরেন্সশিংগী খুত্থাংদা ত্রেনিং পীনবা অমসুং এনালাইসিস তৌবা হেনগৎনবা থৌরাং তৌরি, অমসুং তোঙান তোঙানবা নেস্নেল অমসুং ইন্তর্নেস্নেল আর্বিতেসন ফোরমশিং অমসুং অতোপ্পা স্তেকহোল্দরশিংগা লোয়ননা আর্বিত্রেসন তৌবা হেনগৎনবা ৱারী শাগনি, মসিনা লিতিগেসনদা চংবা মতম অমসুং শেল হন্থহনগনি অমদি লিজিসলেচর, একজিক্যুতিব অমসুং জুদিসিয়রীদা ইংচিকপা শান্তি পুরকপা ঙম্লগনি।


    মশক নাইরবা পেনেলিস্তশিংনা ভারত্তা ওনলাইনদা য়েৎনবশিংগী ৱারোইশিন পুরক্নবা হোৎনা হেনগৎপা ঙম্নবা ও.দি.আর. শীজিন্নবা অমসুং চৎনবদা অয়াবা পীরকখ্রে। হীরম অসিদা জুদিসিএল রিফোর্মস কম্মিতি সি.আই.আই.গী চ্যেরমেন অমসুং এ.জেৎ.বি. এন্দ পার্তনর্সকী ফাউন্দিং পার্তনর, অজে বহলনা হায়, ‘ঐখোয়না ও.দি.আর. থৌগৎপা তাই অমসুং করিগুম্বা আইনদা নত্রগা প্রোসিদ্যুরদা অকায়বা পীদুনা কান্নবা পীদ্রবদি মদু তোক্কদবনি।’


    বিজিনেস্তা ও.দি.আর.না পীরিবা অহোংবশিং অদুগী মতাংদা ওমিদ্যর নেৎৱার্ক ইন্দিয়াগী পার্তনর অমসুং ইনবেসমেন্ত, শিলপা কুমারনা হায়: ‘লেগেলতেক, মরু ওইনা ও.দি.আর. অসিনা প্রজাশিংগী লোয়ননা ভারতকী ললোন ইতিক্তা মরু ওইনা এম.এস.এম.ই.শিংদা অওনবা পুরক্লিবা অমা ওইরগনি। অহানবদা, মসিনা কেস অমসুং য়েৎনবা হেনগৎলক্লিবা অসিদা য়েৎনগী ৱারোইশিন পুরকপদা চংবাশেল হন্থহনবদা মতেং ওইরগনি। অনিশুবদা, মসিনা প্রজাশিং অমসুং কঞ্জুমরশিংদা ৱাকৎ অমা হেক্তা থংগৎপা য়াই অমদি মসি ক্লিক অমা খক্তদা তৌবা য়াই অমসুং মরোমদোমগী থর্দ-পার্তী ফির্ম রিভ্যু অমা লৈগনি অমদি মখোয়গী ৱাকৎকী ৱারোইশিন পুরক্কনি। মসিনা ললোন ইতিক্তা কঞ্জুমরগী থাজবা অমদি কস্তমর লেংদনা লৈহনবদা তশেংনা মতেং ওইরগনি। অহুমশুবদা, মিদিয়ম-তর্ম অসিদা, ও.দি.আর. ফর্মশিংনা য়েৎনবশিংগী মতাংদা দেতা মরাং কায়না খোমজিল্লবা মতুংদা মখোয়না পীরিবা প্রদক্ত অমসুং সর্ভিসকী মতাংদা ললোন ইতিক্কী ওইবা ৱারেপশিংদা পাউ লৌবা হৌরগনি। মসিনা য়েৎনবদা ৱারোইশিন পীবা হেনগৎপগী মথক্তা ললোন ইতিক্তা অহেনবা খুদোংচাবা পীবা হেনগৎহল্লগনি।’


    ও.দি.আর.গা মরী লৈননা কনগ্লোমিরেৎশিংনা লৌরিবা থৌদাংগী মথাংদা তাতা সন্সকী ভাইস প্রসিদেন্ত (লিগেল) পুর্নিমা সমপথনা হায় মদুদি লিতিগেসনগী তাঙ্কক্কী মমাংদা য়েৎনবশিং ৱারোইশিন পীনবা ওনলাইননদা উকিলশিংগী প্লেৎফোর্ম অমা লৈহনবা মথৌ তাই। মসিনা কঞ্জুমরগী ওইবা হীরমশিংদা শীজিন্নবদা লাইথোকহল্লগনি অদুবু মসি ভেন্দরশিং অমদি অতোপ্পা বিজিনেস পার্তনরশিংদসু শীজিন্নবা য়াই। মসিনা কোর্তশিংদা মী চিনবা অমদি ব্রান্দ ঙাকথোকপা ঙমগনি।


    তিমলিসকী চ্যেরমেন মনিশ সবর্ৱালনা হায়, ‘ভারতকী ওইনা ওনলাইন দিসপ্যুৎ রিজোলুসন অসি য়াম্না কান্না ওইরগনি মসিনা লেবর মার্কেৎকী মপানগী মীওইশিং লেবর ফোর্স্তা হাপচিনবা য়াহল্লগনি। শেমদোক শেমজিন য়াবা অমদি গিগ ইকোনোমী পাম্বা অমসুং মফম অমদগী মফম অমদা চৎতুনা থবক তৌরিবশিংদসু চাউনা কান্নবা পীরগনি।’


    জুদিসিয়রীনা হোৎনরিবশিং অসিনা কোর্তশিং অসি দিজিতাইজ তৌরি মরম অসিনা হেন্না মপুং ফাবা, চাউথোকপা য়াবা অমসুং লাকশিন্নবা অমসুং ৱারোইশিন পুরক্নবা চুংশিন্নবগী মওংশিং অথুবদা মথৌ তাই। ও.দি.আর.না য়েৎনবশিং মপুং ফানা অমদি লায়না ৱারোইশিন পুরকপদা মতেং ওইরগনি।


    অদুম ওইনমক, ও.দি.আর. মপুং ফানা চৎন্নবা সরকার-লনাই চংশিন্নবা তাই হায়না অগামিগী কো-ফাউন্দর সচিন মলহন্না ফোঙদোকখি। মহাক্না মখা তারদুনা হায়, ‘ও.দি.আর. স্তার্তঅপশিং মখোয় মশানা মসিদা মরু ওইবা স্তেকহোল্দরশিং ওইবা তাই মরমদি মখোয়না তোঙান তোঙানবা কেতগোরীশিংদা তশেংবা ৱারোইশিন পুরক্নবা হোৎনগনি।’


    মরু ওইনা শেম/পোৎ শান্দোকপা, শেল পুনবা, লনথুম, ললোন ইতিক অমসুং রেতাইগী ওইবা -কোর্শিংগী মমাংদা য়েৎনবশিং ৱারোইশিন পুরকপা মথৌ তাবাগা লোয়ননা খুদক্কী ওইবা খোঙথাং লৌখৎনবা কোবিদ-১৯না অথুবদা ও.দি.আর. থম্বা তঙাই ফদবা ওইহল্লি। লাক্লিবা থাশিং অসিদা ৱারোইশিন পুরকপগা লোয়ননা ললোন ইতিক্তা মতেং ওইগদবা ও.দি.আর.না মেকানিজম অমা ওইবা য়ারগনি। ‘করিগুম্বা ভারতকী ওইনা নত্রগা তেক্নোলোজীগী সমস্যাগী ৱারোইশিন অমা লৈরবদি মদু ও.দি.আর.না ওইগনি। ঐখোয়দা মসিগী ৱাখল্লোন, করম্না তৌগনি অমসুং চেতাগী মরমশিং খঙবনা মায় পাকপা ঙমহনগনি,’ হায়না মেক মাই ত্রিপকী সি.ই.ও. দীপ কালরানা ফোঙদোকখি


    লাক্লিবা চয়োলশিং অসিদা ভারত্তা ও.দি.আর. চৎনহন্নবা মখল কয়াগী স্তেকহোল্দরশিংগী এক্সর্সাইজ কান্নগদবা অমসুং চুংশিন্নবা মওং অমদা লৌখৎলগনি। নিতি আয়োগকী ও.এস.দি. দেশ গৌরব সেখ্রিনা হায়: ‘স্তেকহোল্দর পুম্নমক্না য়াওশিন্দুনা থৌদাং লৌবা ইকোসিস্তেম অমা ঐখোয়না মথৌ তাই মসিনা ও.দি.আর.অসি য়েৎনবা লৈতবা, লাকশিন্নবা অমদি ]আরোইশিন পুরকপগী অহানবা খোঙথাং অমা ওইহন্নবদা ওইথোকহনগনি।’


    *******

    
    
    (Release ID: 1644507) Visitor Counter : 3
    
    
      Read this release in: English , Urdu , Hindi , Bengali , Punjabi , Tamil