      ত্রাইবেল এফিয়র্স মন্ত্রালয়

      তি.আর.আই.এফ.ই.দি.না ত্রাইবেলশিংগী পুন্সিদা অওনবা পুরক্নবা হোৎনবা অদু মখোয়গী কুনথ্রা-হুমদোই শুবা মপোক কুওনগী থৌরমদা নৌহৌননা নিংশীংখ্রে
      
      তি.আর.আই.এফ.ই.দি.না ত্রাইবেলগী সোসিও-ইকোনোমিক দিবেলপমেন্ত মিসন মোদতা চংশিন্দুনা মখোয় মশাগী ওইবা ভর্চ্যুল ওফিস নেৎৱার্ক হৌদোকখ্রে

      Posted On: 07 AUG 2020 4:14PM by PIB Imphal

    ওগস্ত ৬, ২০২০দা ত্রাইবেল কো-ওপরেতিব মার্কেতিং দিবেলপমেন্ত ফেদেরেসন ওফ ইন্দিয়া ( তি.আর.আই.এফ.ই.দি.)গী কুনথ্রা-হুমদোই শুবা মপোক কুওনগী থৌরমদা মখোয়না ত্রাইবেলশিংগী পুন্সিদা অওনবা পুরক্নবা হোৎনবা অদু অমুক হন্না নিংশীংখ্রে। মখোয়গী ত্রাইবেলবু চাউখৎহন্নবা মিসন অসি এন্তর্প্রাইজ অমসুং কম্মর্সকী খু্ত্থাংদা লেপ্তনা থবক পায়খৎলি, খুদোংচাদবা কয়া মায়োক্নরিবা মতম অসিদা, তি.আর.আই.এফ.ই.দি. ত্রাইবেল মীয়ামবু থবক পীনবা অমসুং হিংনবগী পাম্বৈশিং পীদুনা মতেং পাংলিবা অসিগী শরুক অনি হেনগৎখি।


    লৈবাক শিনবা থুংনা লায়চৎ অসিনা শন্দোরকপগা লোয়ননা পুন্সিগী হীরম পুম্নমক্তা ওনলাইনদা মথৌ তৌবা হৌরবা মতম অসিদা, তি.আর.আই.এফ.ই.দি. গী মপোক কুমওন নুমিৎ, ওগস্ত ৬, ২০২০দা মশাগী ভর্চ্যুল ওফিস হৌদোকখ্রে। তি.আর.আই.এফ.ই.দ.গী ভর্চ্যুল ওফিস নেৎৱার্ক অসি ওনলাইন ৱার্কস্তেসন ৮১ অমসুং রাজ্য অমদি এজেন্সী কয়া কোল্লিবা অহেনবা ৱার্কস্তেসন ১০০ লৈ, মসিনা তি.আর.আই.এফ.ই.দি.গী মথৌ তৌরিবা তিমবু মখোয়গা চংশিন্নরিবশিংগা লোয়ননা লৈবাক শিনবা থুংনা থবক চত্থবদা মতেং ওইরগনি – মখোয়না নোদেল এজেন্সীশিং নত্রগা ইমপ্লিমেন্ততেসন এজেন্সীশিং শেম্বা য়াই – চাউখৎপগী লম্বেলদা ত্রাইবেল মীয়ামবু পুশিন্নবা মিসন মোদতা হোৎনগনি। থবক পীবগী চাং অমসুং মখোয়না হোৎনরিবা অদু খঙদোক্নবা থবক তৌরিবা এমপ্লোই অমসুং শিন্দোক্লিবা থবক্কী মেত্রেক্সকা লোয়ননা দেশবোর্দ লিঙ্কশিংসু হৌদোকখ্রে। রাজ্যসিং অমসুং লমদম কয়া লেপ্তনা থবক তৌনবা অতোপ্পা দিজিতেল সোফৱেয়র কয়াসু হৌদোকখি। ওর্গনাইজেসনগী ওইবা খোঙথাং অসি তি.আর.আই.এফ.ই.দি.গী ত্রাইবেলগী কম্মর্স অৱাংবা থাক্তা পুখৎতুনা অমসুং মখোয়গী খুঙ্গংদা য়ুম্ফম ওইবা ত্রাইবেল প্রদ্যুসরশিং অমসুং খুৎহৈবশিংবু অন্তর্জাতিগী থাক্কী ওইবা খ্বাইদগী নৌবা ই-প্লেৎফোর্ম অমা শেমগৎতুনা জাতি অমদি অন্তর্জাতিগী লৈরিবা কৈথেলশিংগা মরী থম্নবা হোৎনরিবা দিজিতাইজেসন দ্রাইফ পুম্নমক অসিগী শরুক অমনি।


    ৱর্ল্দ চেম্পিয়ন ওইখ্রবা মেরী কোমনা তি.আর.আই.এফ.ই.দি.গা লোয়ননা খুৎশমন্দুনা মখোয়গী ব্রান্দ এমবেসেদর ওইদুনা ত্রাইবেল ইচিল ইনাওশিংগীদমক মহাক্না খরদসু তৌবা ঙম্লগনি।


    মল্তি-স্তেৎ কোওপরেতিব সোসাইতি এক্ত ১৯৮৪গী মখাদা রেজিস্তর তৌখিবা, তি.আর.আই.এফ.ই.দি অসি ১৯৮৭দা ত্রাইবেল এফিয়র্স মন্ত্রালয়গী লুচিং মখাদা নেস্নেল নোদেল এজেন্সী ওইনা লিংখৎখি, মসিনা রাজ্য পুম্নমক্কী ত্রাইবেল মীয়ামগী সোসিও-ইকোনোমিক্কী ওইবা চাউখৎ থৌরাংশশিংগীদমক থবক তৌবা হৌখি। তি.আর.আই.এফ.ই.দি. ১৯৮৮তগী চল্লাইবা হৌখি লোয়ননা মখোয়গঈ হেন্দ ওফিস নই দিল্লীদা ওইখি অসুং মসিগী অহানবা মেনেজিং দিরেক্তর শ্রী এস কে চৌহান, আই.এ.এস.না ওইখি। মিস্তর প্রবির কৃষ্ণ, আই.এস.এস,না হৌজিক ৩৬শুবা মেনেজিং দিরেক্তর ওইরি মহাক্না জুলাই ২৫, ২০১৭দগী থৌ পুবা হৌখি। ঙসি ফাওবা ওর্গনাইজেসন অসিদা তোঙান তোঙানবা হেদ ওফিস অমসুং রিজনেল ওফিস ১৫দা এমপ্লোইয়ী ৫০০ হেন্না লৈরি। ভারত্তা লৈরিবা শোত্থরবা ত্রাইবেল মীয়ামগী শেন্মীৎলোনগী য়াইফ থৌরাং লৌখৎপগী পান্দমদা (মখোয়গী স্কিলশিং মার্কেতিং অমসং চাউখৎপা পুরকপগী খুত্থাংদা), তি.আর.আই.এফ.ই.দি.না মখোয়গী অহানবা রিতেল আউৎলেৎ ত্রাইবস ইন্দিয়া কৌবা নই দিল্লীদা ১৯৯৯দা লিংখৎখিবা অসিগী খুত্থাংদা ত্রাইবেল আর্ত অমসুং ক্রাফ প্রোক্যুর্মেন্ত অমসুং মার্কেতিং তৌবা হৌখি।


    “মীওই মশিং কয়ানা হন্দক্কী লোকদাউন অমসুং হৌজিক থৌক্লিবা লায়চৎ অসিগী মনুংদা ভংরত্তা পোৎ লৈনবা, বেঙ্কিং তৌনবা, থবক তৌনবা অসিনচিংবদা -ওনলাইন পাম্বৈশিং লৌখৎলক্লি; অমসুং মসিগী চৎনবী অসি লোকদাউন কোমথোক্লকপা অসিদনা হেন্না হেনগৎলক্লি। সপ্লাইগী মরমদনা, কোবিদ-১৯গী খুদোংথিবা অসিনা মরম ওইরগা ত্রাইবেল খুৎহৈবশিং অমসুং উমংদা খুন্দারিবা মাইনর ফোরেস্ত প্রদ্যুস গেদররশিং য়াওনা লায়রবা অমদি শোত্থরবা কাংলুপশিংগী হিংনবগী পাম্বৈদা খম থেংনা অৱাবা পীরি। তি.আর.আই.এফ.ই.দি.না ওইরক্লিবা ফীভম অসিনা লালোং হৈনা মায়োক্নবা তারি। মসিগী হীরম অসিদা ঐখোয়গী দিজিতাইজেসনগী লালোং অসি চাউনা কান্নবা ওইরি।" হায়না তি.আর.আই.এফ.ই.দি.কী মেনেজিং দিরেক্তর শ্রী প্রবির কৃষ্ণনা ফোঙদোকখি।


    অৱাবা তারিবা মতম অসিদা “ গো ভোকেল ফোর লোকেল ”গী লাইৱা অসি শীজিন্নদুনা “ বি ভোকেল ফোর লোকেল গো ত্রাইবেল – মেরা ভন মেরা ধন মেরা উদিয়ম ”দা ওন্থোক্তুনা, তি.আর.আই.এফ.ই.দি.না ভনধন য়োজনা, খুঙ্গংগী হতশিং অমসুং মখোয়গী ৱের্হাউসশিংগা থবক তৌমিনরিবা উমংদা খুন্দাবশিংগা মরী লৈনবা তোঙান তোঙানবা ই-পাউ দিজিতাইজেসন তৌবদা শীংথানীংঙাই ওইনা ঙমখ্রে। দিজিতাইজেসন প্রোসেস অসিনা ত্রাইবেল ক্লস্তর পুম্নমক খঙদোকপা ঙম্লগনি অমসুং জি.আই.এস. তেক্নোলোজী শীজিন্নদুনা মীওইশিং অসিবু পি.এম.না হৌদোকখিবা “ অত্মা নির্ভার ভারত অভিয়ান ”গী মখাদা কান্নবা ফংহনবদা মতেং ওইরগনি।


    তি.আর.আই.এফ.ই.দি.গী অতোপ্পা পায়খৎকদবা থবক অদুদি ত্রাইবেল প্রদ্যুসরশিংগী – উমংদা খুন্দারিবশিং অমসুং খুৎহৈবশিংগী, এম.এফ.পি.শিং,হেন্দিক্রাফশিং অমসুং হেন্লুমশিং ওনলাইনদা লৈবা য়ানবগীদমক তোঙানবা ই-মার্কেৎপ্লেস অমা হৌদোকপনা ওইগনি। ত্রাইবস ইন্দিয়া ই-মার্ত প্লেৎফোর্ম অসি ওগস্ত ১৫, ২০২০দা হৌদোক্লবা য়াই, মসিনা ত্রাইবেলশিংনা মখোয় পোৎশিং মখোয় মশাগী ই-শোপকী খুত্থাংদা জাতি অমদি ইন্তর্নেস্নেল মীয়ামদা ই-মার্কেৎপ্লেসতা য়োন্নবা খুদোংচাবা অমা ওইরগনি। তি.আর.আই.এফ.ই.দি.না লৈবাক শিনবা থুংনা চাওরাক্না ত্রাইবেল প্রদ্যুসর লাখ ৫দা তেংবাং পীদুনা মখোয়গী নেচরেল প্রদ্যুস, খুৎনা শাজবা পোৎশিং পুথোকপা ঙম্নবা হোনরি। দিজিতেল পেমেন্ত য়াহনবগা লোয়ননা, মসিনা ত্রাইবেল ইচিল ইনাওশিংবু মখোয়গী পোৎ য়োনবা হেনগৎহনবদা নত্তনা মখোয়গী ক্রেদিৎ হিস্তরীসু ফগৎহল্লগনিখ


    ১৯৯৯দা নই দিল্লীগী ৯ মহাদিও রোদতা অমত্তা ঙাইরবা স্তোর অমা লৈরম্বদগী হৌজিক ভারত শিনবা থুংনা রিতেল আউৎলেৎ ১২১ লৈরে। অনৌবা মল্তি-স্তেৎ কোওপরেতিব সোসাইতিস এক্ত, ২০০২ চৎনবা হৌবগা লোয়ননা, তি.আর.আই.এফ.ই.দি.গী আইন অসি ২.৪.২০০৩দগী হৌনা এমেন্দ তৌখি অমসুং সর্ভিস প্রোভাইদর, ফেসিলিতেতর, কোওরদিনেতর অমসুং ত্রাইবেল প্রদক্তশিং অমসুং প্রদুসশিংগী মার্কেৎ দিবেলপর অমা ওইনা মথৌ তৌবা হৌখি।


    হৌখিবা চহি কয়া অসিদা তি.আর.আই.এফ.ই.দি .না মখোয়গী থবক থৌরমশিং তপ্না তপ্না লৌখৎলক্লি অমসুং তোঙান তোঙানবা খোঙথাংশিং লৌখৎলক্লি। হৌখিবা থা খরা অসিদা তি.আর.আই.এফ.ই.দি.না থবক তৌজদবা অমদি হিংবগী পাম্বৈ লৈতবা অৱাবা তারিবা ত্রাইবেল মীয়াম য়োকখৎনবা হোৎনরিবশিং অসি উবা ফংলি। লায়চৎ অসিনা ঐখোয়গী পুন্সিদা খঙহৌদনা থোক্লকপা অমসুং খুদক্তা তৌখিবা লোকদাউন অসিনা মরম ওইরগা ত্রাইবেল খুৎহৈবশিংগী লুপা কোতি ১০০গী স্তোক য়োনবা ঙমদনা লৈখি। স্তোকশিং অসি য়োন্নবা অমসুং য়োল্লিবা পুম্নমক শোকহল্লবা ত্রাইবেলগী ইমুংশিংদা ফংহন্নবা তি.আর.আই.এফ.ই.দি.না পোৎলম লাখ ১ হেন্না লৈশিনখ্রে অমসুং য়োনবা ঙমহৌদ্রবা পোৎলমশিং অসি মখোয়গী ত্রাইবেল ইন্দিয়াগী ৱেবসাইৎ অমসুং এমাজোন, ফ্লিপকার্ত অমসুং জি.ই.এম.গুম্বা অতোপ্পা রিতেল প্লেৎফোর্মগী খুত্থাংদা ওনলাইনদা (অতাবা মমলশিংদা) য়োন্নবা অকনবা থৌরাং অমা পায়খৎলি। এপ্রিলদা, লোকদাউন মনুংদা, ত্রাইবেল খুৎহৈবশিংগী ইমং ৫০০০ হেনবদা লেম্না চান্নবা অমসুং রসন পীনবা আর্ত ওফ লিবিং ফাউন্দেসনগা লোয়ননা তি.আর.আই.এফ.ই.দি.গী তিমগী মীওইশিংনা খুৎ শমন্দুনা হোৎনরি।


    ত্রাইবেল মীয়ামবু লৌশিং, খুৎলাইশিং, ই-পাউ কয়া পীনবা খোঙথাং লৌখৎতুনা মখোয়না হেন্না মওং মরিল তাবা অমদি সাইন্তিফিক ওইবা মওংদা চল্লাইদুনা অমসুং অখন্নবা থবক অমা পায়খৎপা ঙম্নবা সেনসিতাইজেসন, সেল্ফ হেল্প গ্রুপশিং (এস.ঐচ.জি.শিং) শেমদুনা অমসুং মখোয়দা ত্রেনিং পীবগী খুত্থাংদা ত্রাইবেল মীয়ামদা থৌনা হাপলি। ‘মেকানিজম ফোর মার্কেতিং ওফ মাইনর ফোরেস্ত প্রদ্যুস (‌এম.এফ.পি.)গী খুত্থাংদা মিনিম্ম সপ্পোর্ত প্রাইজ (এম.এস.পি.) অমসুং ভেল্যু চেন চাওখৎহনবগী স্কিমশিংনা মমাংদা অমুক্তা থোকখিদ্রিবা মওংদা ত্রাইবেল ইকোসিস্তেম অসিদা অওনবা অমসুং অহোংবগী মায়কৈদা পুরগনি। ভারতকী রাজ্য ২১দা স্কিম অসি মায় পাক্না ইমপ্লিমেন্ত তৌদুনা এপ্রিল ২০২০দগী ত্রাইবেলগী শেন্মীৎলোনদা হকথেংননা লুপা কোতি ৩০০০ হাপচিনখ্রে। সরকারগী মতেং ফংবদগী মে ২০২০দা মাইনর ফোরেস্ত প্রদ্যুস (এম.এফ.পি.শিং)গী মমলশিং অসিদা ৯০% ফাওবা হেনগৎখ্রে অমসুং এম.এফ.পি.গী লিস্ততা অনৌবা পোৎলম ২৩ হাপচিনখি, ত্রাইবেল এফিয়র্সকী মন্ত্রালয়গী অচৌবা প্রোগ্রাম অসিনা ফোরেস্ত রাইৎস এক্ত ২০০৫তগী মতেং লৌখি অমসুং ফোরেস্ত প্রদ্যুসকী ত্রাইবেল গেদররশিংদা শেলগী তেংবাং অমসুং মতিক চাবা মমল ফংহন্নবা পান্দমশিং থম্লি।


    এম.এস.পি.গী মখাদা এম.এফ.পি. স্কিমগী রাজ্য ১৬দা হৌজিক চত্থরিবা প্রোক্যুর্মেন্ত অসিনা লুপা কোতি ১০০০গী প্রোক্যুর্মেন্ত তৌদুনা অৱাংবা রেকোর্দ অমা থমখ্রে অমসুং অমনা এম.এস.পি.না লুপা কোতি ২০০০গী ত্রেদ তৌবা ঙমখ্রে।


    রাজ্যশিংগী মরক্তা ছত্তিসগরনা লুপা কোতি ১০৫.৯৬রোমগী মাইনর ফোরেস্ত প্রদ্যুসকী মেত্রিক তন ৪৬৬৫৪ প্রোক্যুর তৌদুনা মকোক থোংলি। ওরিশা অমসুং তেলঙ্গনানা লুপা কোতি ৩০.০১ রোমগী এম.এফ.পি.শিংগী এম.তি. ১৪১৮৮ অমসুং লুপা কোতি ২.৩৫কী এম.এফ.পি.শিংগী এম.তি. ৫৩২৩ মথং শিৎনা প্রোক্যুর্মেন্ত তৌদুনা মতুং ইল্লি।


    চপ মান্নবা স্কিম অসিগীসু শরুক অমা ওইরিবা ভব ধব বকাস কেন্দ্রশিং/ত্রাইবেল স্তার্ত-অপশিংনা ত্রাইবেল গেদররশিং অমসুং উমংদা খুন্দারিবশিং অমসুং য়ুমদা শাজবা ত্রাইবেলগী খুৎহৈবশিংদা থবক ফংনবা পাম্বৈ অমা ওইনা এম.এস.পি.দা মতেং ফজনা পাংলি। এস.ঐচ.জি.এস. ১৮৫০০দা ত্রাইবেল ইন্তর্প্রাইজ ১২০৫ লিংখৎতুনা রাজ্য ২২দা ত্রাইবেল গেদরর লাখ ৩.৬তা অমসুং সেল্ফ-হেল্প গ্রুপ ১৮০০০তা থবক ফংনবগী খুদোংচাবশিং পীরগনি। প্রোগ্রাম অসিগী ফজবা মশক অদুদি মসিগী ভেল্যু হাপকৎলবা প্রদক্তশিং অসি ত্রাইবেলশিংদা হকথেংননা য়োনবা ফংহল্লি। মসিগী ত্রাইবেল ইন্তর্প্রাইজ অসিনা পেকেজিং অমসুং মার্কেতিং তৌরিবা অসিনা ভেল্যু হাপকৎলবা প্রদক্তশিংদা চাওনা কান্নবা ফংহল্লি। মনিপুর অমসুং নাগালেন্দ অসিনা স্তার্ত-অপশিং য়াম্না লৈবা রাজ্যশিংগী খুদম ওইবা ঙম্লি। লোয়ননা ফোরেস্ত প্রদ্যুসশিংগী ভেল্যু এদিসন অমসুং প্রোসেসিংগীদমক মনিপুরগী রাজ্য অসিদা ভন ধন কেন্দ্র ৭৭ লিংখৎখ্রে। সেপ্তেম্বর ২০১৯দগী হৌদুনা লাখ ৪৯.১ রোমগী এম.এফ.পি. প্রদক্তশিং ভন ধন কেন্দ্রশিংনা রিপোর্ত তৌরকখ্রে। ত্রাইবেলশিংগী চাউখৎ থৌরাংগী পেকেজ হেন্না চাউখৎহন্দুনা হেন্না কান্নহন্নবা অমসুং মখোয়গী এন্তর্প্রাইজ অমসুং কম্মর্স অমদি মখোয়গী ইনকম হেনগৎহনবদা মতেং পাংনবা, তি.আর.আই.এফ.ই.দি.না মখোয়গী মথংগী তাঙ্কক্কী থবক থৌরমশিংদা এম.এফ.পি. স্কিমগীদমক এম.এস.পি.গা লোয়ননা ভন ধন য়োজনা মফম খুদিংদা য়ৌহন্নবা থৌরাং তৌরি।


    খুঙ্গং চাউখৎ থৌরাং মন্ত্রালয় (এম.ও.আর.দি.), স্মোল অমসুং মিদিয়ম এন্তর্প্রাইজেস মন্ত্রালয় (এম.এস.এম.ই.), ফুদ প্রোসেসিং ইন্দস্ত্রীস মন্ত্রালয় (এম.ও.এফ.পি.আই.), অয়ুশ মন্ত্রালয় অসিগুম্বা তোঙান তোঙানবা মন্ত্রালয়শিং অমসুং দিপার্তমেন্তশিংগা লোয়ননা খোঙথাং লৌখৎতুনা ত্রাইবেলশিং অসিগী হিংনবগী পাম্বৈশিং অমসুং ইনকম লাক্নবা খুদোংচাবা পীনবা পান্দম থম্লি। মসিগী খোঙথাংশিং অসিনা মাইনর ফোরেস্ত প্রোদ্যুসশিংগী মথক্তা ত্রাইবেলশিংবু লৌউশিংউ, হৈ-লৈ, হীদাক লাংথক অমসুং মহাও পীরিবা পাম্বীশিং য়াওনা তোঙান তোঙানবা শেন্মীৎলোন ফগৎনবা থবক থৌরমশিং পায়খৎহন্দুনা “চহি চুপ্পা ইনকম লাক্নবা খুদোংচাবা” পীবদা মতেং পাংলি।


    লৈবাক শিনবা থুংনা সিস্তেমশিং অমসুং থবকশিং লৌখৎতুনা এম.এফ.পি.শিংগী প্রোক্যুর্মেন্ত অসি চহি চুপ্পা তৌদুনা অমসুং হৌজিক য়ৌরিবা লুপা কোতি ৩০০০গী থাক অসিদগী শরুক অনি হেনগৎহন্দুনা লুপা কোতি ৬০০০ য়ৌহন্নবা হোৎনরি ( অমসুং ত্রাইবেল গেদররগী ইমুং লাখ ২৫তা কান্নবা ফংহনখ্রে)। শেনবা চহি ২০২০-২১দা পোৎ পুথোকপা অমসুং অহেনবা থবক থৌরমশিং হেনগৎনবা, ত্রাইবেল বেনিফিসরী লাখ ৯ য়াওনা ভি.দি.ভ.কে. ৩০০০ লিংখৎনবা পান্দম থম্লি। নবা, ত্রাইবেল বেনিফিসরী লাখ ৯ বরেন ধন .দা মতেং ফজনা পাং;ই


    মমিং লৈরবা ত্রাইবেল খুৎহৈবশিং হেন্না মীয়ামদা খংহন্নবা অমসুং মখোয়গী হৈশিংবশিং অমসুং পোত্থোকশিং মালেমগী ওইবা থাক্তা পুখৎনবা তি.আর.আই.এফ.ই.দি.না ত্রাইবেল খুৎহৈশিং ত্রেন তৌনবা রুমা দেবী অমসুং রীনা ধাকাগুম্বা মমিং লৈরবা দিজাইনরশিংগা চুংশিন্নরি।


    মসিগী খোংথাংশিং অসি মায় পাক্না ইমপ্লিমেন্ত তৌখিবা অমসুং তুংদা ময়াম অমা লৌখৎকদবগা লোয়ননা তি.আর.আই.এফ.ই.দি.না শোকহল্লবা খুৎহৈবশিং অমসুং গেদররশিংগী শোত্থরবা শেন্মীৎলোন ফীভম ফগৎহনবগা লোয়ননা লৈবাক শিনবা থুংনা ত্রাইবেল পুন্সি মহিং অমসুং হিংনবগী পাম্বৈশিংদা মপুংফানা অওনবা পুরক্নবা মায়কৈদা চংশিল্লি।


    ******

    
    
    (Release ID: 1644321) Visitor Counter : 2
    
    
      Read this release in: English , Hindi , Marathi , Punjabi , Tamil