      উপ-রাস্ত্রপতিগী লোইশঙ

      জল শক্তি মন্ত্রীনা উপ-রাস্ত্রপতিগা উনখ্রে
      
      ঈশিংগী সেক্যুরিতী ফংনবা খোঙথাংশিংগী শম্লপ্পা মরোল পীখ্রে

      Posted On: 06 AUG 2020 4:16PM by PIB Imphal

    জল শক্তিগী মন্ত্রী শ্রী গজেন্দ্র সিংহ সেখাৱৎনা ঙসি উপ-রাস্ত্রপতি শ্রী এম. বেঙ্কয়া নাইদুগা উনখ্রে অমসুং মদুদা মন্ত্রালয় অসিনা ঈশিংগী সেক্যুরিতী ফংনবা পায়খৎপা খোঙথাংশিংগী শম্লপ্পা ৱারোল পীখ্রে


    শ্রী শেখাৱৎনা মন্ত্রালয়না পাঙথোকপা থবক কয়াগী, মরু ওইনা পাইপকী খুত্থাংদা ঈশিং পীবা, হৌজিক্কী ওইবা ফিভমশিংগী মতাংদা উপ-রাস্ত্রপতিদা শম্লপ্না পাউদমখ্রে।


    মন্ত্রীনা উপ-রাস্ত্রপতিদা হায়খিবগী মতুং ইন্না কেন্দ্র সরকারনা রাজ্য সরকারশিংদা লৈবাক্কী মফম খুদিংদা থক্নবা তোতি ঈশিং পীনবা পায়খৎপগী থবকশিংদা তেংবাংলি হায়বগী থাজবা পীখি।


    জল শক্তি মন্ত্রালয়না হিমালয় অমসুং অৱাং-নোঙপোক রাজ্যশিংদা ৯০%গী শেন্থং অমসুং অতোপ্পা রাজ্যশিংদনা ৫০%গী শেন্থং পীদুনা খুঙ্গংশিংদা থক্নবা তোতি ঈশিং পীবগী থবক পায়খৎলি।


    মহৌশাগী পীফম থোকপা বজেৎকী শেল পীথবতা নত্তনা মন্ত্রালয়না ১৫শুবা ফাইনান্স কম্মিসন্না খুঙ্গংগী বোদীশিংদা খুঙ্গংগী ইমুং খুদিংদা থক্নবা ঈশিং ফংহন্নবা গ্রান্ত পীরিবা অদুসু শিজিন্ননবা থৌরাং য়াৎলি।


    উপ-রাস্ত্রপতিনা আন্ধ্র প্রদেশকী নেল্লোর জিলাগী উদয়গীরি এসেমব্লী কন্সতিত্বেন্সীগী মনুংদা লৈবা ইমুংশিংদা থক্নবা তোতি ঈশিং পীবগী মতাংদা হংবা মতমদা হায়রিবা হীরম অসিগা মরী লৈনবা ৱাফম অসি রাজ্য সরকারনা হেক হৌদোরকপা মতমদা পোলিসীগী মতুং ইন্না কেন্দ্র সরকারনা তঙাই ফদবা শেনফমশিং থাদদুনা থবক অসি পাঙথোকপা ঙমগনি হায়না মন্ত্রীনা থাজবা পীখি।


    **********

    
    
    (Release ID: 1643820) Visitor Counter : 2
    
    
      Read this release in: English , Urdu , Hindi , Marathi , Bengali , Punjabi , Tamil , Telugu