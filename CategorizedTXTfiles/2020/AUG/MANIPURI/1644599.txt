      হকশেল অমসুং য়াইফ-য়ুম্বাল মন্ত্রালয়

      ইন্দিয়ানা নোংমদা তেস্ত ৭,১৯,৩৬৪ তৌদুনা অনৌবা খ্বাইদগী ৱাংবা ওইখ্রে
      
      হৌজিক ফাওবদা পুন্না তেস্ত ২,৪১,০৬,৫৩৫ তৌখ্রে

      Posted On: 09 AUG 2020 3:16PM by PIB Imphal

    ঙসি অনৌবা খ্বাইদগী মশিং য়াম্বা ওইনা, ইন্দিয়ানা নোংমা খক্তদা তেস্ত লাখ ৭ হেনবা তৌদুনা খ্বাইদগী মশিং য়াম্বা ওইখ্রে। অসুম লেপ্পা লৈতনা চৎথরকপনা নোংম্দা লাখ ৬ হেনবা তেস্ত তৌরকপ্না ইন্দিয়াগী তেস্ত অসি নোংমগী মশিং য়াম্না তৌবা হেনগৎলক্লী। পুং ২৪গী মনুংদা পুন্না তেস্ত ৭,১৯,৩৬৪ তৌখ্রে।


    অসুম্না তেস্ত তৌবগী মশিং হেনগৎলক্পা অসিনা পোজিতিব কেসকী মশিং য়াম্না হেন্না খঙদোক্পা ঙম্মী, অদুম ওইনমক স্তেতশিংদা ত্রেকিং, নাইতোম থম্বা অমসুং মতিক চানা লাইয়েং চৎথনবা অচেৎপা মিয়েং চিংশিন্নবা হায়খি লোয়ন-লোয়ন্না সেন্তরনা পীরিবা তেস্ত, ত্রেক অমসুং ত্রীত লালোংদা পুক্নিং চংনবা হায়খি। হৌখিবা চয়োল খর অসিদা মিতিং কয়া অমা পাংথোক্লদুনা স্তেতশিংদা অসিবগী চাং হেনগৎলক্লিবা অসিদা খন্নখি।


    অসিগুম্বা খোঙথাং অসিনা ফগৎলকপগী চাং অসি অদুক্কী মতিক হেনগৎলক্লি। ঙরাং কোভিদকী অনাবা মশিং ৫৩,৮৭৯ ফগৎলক্তুনা অমসুং ময়ুম্দা হন্নখিবা অসিনা নোংমদা ফগৎলকপগী মশিং খ্বাইদগী ৱাংবা ওইদুনা ইন্দিয়ানা রেকোর্দ থম্লি। মসিগা লোয়ন্না ফগৎলকপগী মশিং পুন্না অমুক ১৪,৮০,৮৮৪ য়ৌখি। মসিনা এক্তিব কেসকী মশিংদগী শরুক অনি হেল্লি (৬,২৮,৭৪৭ ঙসিগী)। ফগৎলকপগী মশিং অতোপ্পা অমনা শরুক ২.৩৬মুক এক্তিব কেস্ততগী হেল্লি হায়রিবা অসি হিদাক লাংথক্না য়ুম্দা নাইতোম লৈবা নত্রগা হোস্পিতালদা লৈবশিংনি।


    অনাবা ফগৎলকপগী মশিং য়েংলগা, ফগৎলকপগী চাং য়েংলগা অসুম চৎথরকপা গ্রোথ গ্রাফ্তা ৬৮.৭৮% লৈরি।


    ঙসি অনাবা ফগৎলকপগী মশিং অমসুং এক্তিব কেস অনিগী খেন্নবা অমসুং য়ুম্দা নাইতোম নত্রগা হোস্পিতালদা লৈবা অসি ৮,৫২,১৩৭নি।


    অনাবা ফগৎলকপগী মশিং অসি সেন্তর অমসুং স্তেত/য়ু.তি. সরকারনা মখল কয়াগী পায়খৎখিবা থবকশিং অসিননি অমসুং হায়রিবশিং অসি হোস্পিতাল অমসুং ক্লিনিকশিংনা সেন্তরনা পীরকপা ক্লিনিকেল ত্রিৎমেন্ত প্রোতোকোল অদুগী য়েংলগা খ্বাইদগী ফবা ত্রিৎমেন্ত পীবদগী ফংবা ফলনি। হায়রিবা অসিগী মরম্না কেস ফেতেলিতি রেত অসি হন্থরকপনি অদুগা চাং অসি ঙসি ২.০১% য়ৌখি।


    তেক্নিকেল ইসু, চৎন-কাংলোন অমদি পাউতাক ৱারোলশিংগা মরী লৈনবাকোবিদ-১৯গী মতাংদা অচুম্বা অমদি অনৌবা ৱাফমশিংগীদমক চাং নাইনা চঙবিয়ু: https://www.mohfw.gov.in/ and @MoHFW_INDIA


    কোবিদ-১৯গা মরী লৈনবা তেক্নিকেল ওইবা ৱাহংশিং technicalquery.covid19@gov.in দা অমদি অতোপ্পা ৱাহংশিংনা ncov2019@gov.in অমদি @CovidIndiaSeva দা থারকপা য়াগনি।


    কোবিদ-১৯গী মতাংদা হংবিনিংবা লৈরগনি, হকশেল অমদি য়াইফ-য়ুম্বাল মন্ত্রালয়গী তেংবাং নম্বরদা কোল তৌবিয়ু: +91-11-23978046 নৎত্রগা 1075 (তোল ফ্রী). কোবিদ-১৯গী মতাংদা স্তেত/য়ু.তি.শিংগী তেংবাং নম্বরশিংগী লিস্ত ফংফম https://www.mohfw.gov.in/pdf/coronvavirushelplinenumber.pdf


    ****

    
    
    (Release ID: 1644599) Visitor Counter : 6
    
    
      Read this release in: English , Urdu , Hindi , Marathi , Bengali , Assamese , Gujarati , Odia , Tamil , Telugu , Malayalam