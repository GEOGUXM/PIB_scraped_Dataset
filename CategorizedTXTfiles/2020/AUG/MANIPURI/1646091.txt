      হকশেল অমসুং য়াইফ-য়ুম্বাল মন্ত্রালয়

      ভারত্তা নোংমখক্তদা খ্বাইদগী চাং ৱাংনা ফগৎলকপগী অতোপ্পা রেকোর্দ অমগা অমুক য়ৌখ্রে
      
      হৌখিবা পুং ২৪দা ৫৭,৩৮১ ফগৎলকখ্রে
      
      রাজ্য অমসুং য়ুনিয়ন তেরিতোরী ৩২গী ফগৎলকখিবগী চাং অসি চাদা ৫০ হেন্না ৱাংলে হায়বগী রিপোর্ত ফংখ্রে
      
      ভারত্তা নোংমখক্তদা খ্বাইদগী চাং ৱাংনা সেম্পল লাক্ষ ৮.৬ তেস্ত তৌখ্রে
      Posted On: 15 AUG 2020 1:07PM by PIB Imphal


    নোংমদা ফগৎলকপগী চাং অসি ৱাংনা রেজিস্তর তৌবগী লেপ্তবা মওং অমদা নোংমখক্তদাভারত্তা কোবিদ-১৯গী খ্বাইদগী চাং ৱাংনা ফগৎলকপা ঙমখ্রে। হৌখিবা পুং ২৪সিদী ৫৭,৩৮১ ফগৎলকখ্রে।


    অসিগুম্না অৱাংবা থাক্তা ফগৎলক্তুনা ভারতকী ফগৎলকপগী চাং অসি হৌখিবশিংদগী চাদা ৭০দগী হেন্না শোইদবা মওংদা হেনগৎলক্লি অমসুং অনাবা অসি হেন্না-হেন্না ফগৎলক্লি। মসিগী মায় পাকপা অসি মখা তানা লৈহনবা ঙম্নবা রাজ্য/য়ুনিয়ন তেরিতোরী ৩২দা চাদা ৫০ হেনখ্রে।


    রাজ্য/য়ুনিয়ন তেরিতোরী ১২দা ফগৎলকপগী চাং অসি নেস্নেল রিকোভরী রেত্তগী হেনখ্রে।


    নারবা মীওইশিং হেন্না ফগৎলক্তুনা হোসপিতাল অমসুং য়ুমদা আইসোলেসন(খজিক্তং অমসুং ময়ায় ওইবা কেসতা) অপুনবা ফগৎলকপগী চাং অসি ঙসি(১৮,০৮,৯৩৬) লাক্ষ ১৮ হেনখ্রে। অনাবা ফগৎলকপা অমসুং কোবিদ-১৯ এক্তিব ওইবগী কেসশিংগী লৈনরিবা অরাপ্পা অসি হেনগৎখ্রে অমসুং লাক্ষ ১১(ঙসি ১১,৪০,৭১৬ য়ৌখৎখ্রে)হেনখ্রে।


    মসি রাজ্য/য়ুনিয়ন তেরিতোরীশিংনা তেংবাংনদুনা কন্না হোৎনমিন্নদুনা নোংমদা ফগৎলকপগী চাং অসি চাংচৎ ওইনা লেপ্তনা ফবা হেনগৎহনখিবগী মহৈনি।


    হৌজিক এক্তিব ওইবা কেসশিং(৬,৬৮,২২০) অসিনা লৈবাক অসিগা অশেংবা কেস লোদ ওইহল্লি। হৌখিবা পুং ২৪সিদা মখা তানা রেজিস্তর তৌবা হন্থরক্তুনা ঙসিগী অপুনবা পোজিতিব কেসকী চাদা ২৬,৪৫নি। মখোয়শিং অসি নিংথিজনা হকশেলগী ওইবা মওংদা য়েংশিল্লি।


    হোসপিতালশিং অসিদা ফগৎহনবা অমদি নিংথিনা লায়েং চত্থবদা পান্দম থমদুনা য়ুমদা আইসোলেসন তৌদুনা য়েংশিনবা, নন-ইনভেসিব ওইবা ওক্সিজেনগী সপোর্ত শিজিন্নবা, অনাবশিং থুনা অমসুং মতম চানা লায়েং চত্থনবগীদমক্তা এম্বুলেন্সকী অফবা সর্ভিসশিং, দিল্লীগী এম্সতগী কোবিদ-১৯গী অনাবশিং অসি লায়েংলিবা দোক্তরশিংনা তেলি কন্সল্তেসনগী সেসনশিংদগী লমজিং-লমতাক্তুনা লায়েংবগী শিন্দোক-শিঞ্জিন তৌবগী হৈথোই-শিংথোইবশিং অসি থাক ফগৎহনবনচিংবশিং অসিনা লাইনা মতিক চানা অনাবা য়েংশিন্দুনা থবক শিন্দোক-শিঞ্জিন তৌবা অসি মায়কৈ অনিমক্তা অফবা মহৈ ফংলি। মসিনা ভারতকী কেস ফেতেলিতী রেত(সি.এফ.আর.) অসি মালেমগী চাংচত্তগী তারে হায়বসি অরেপ্পা মওংদা ওইহনখ্রে। মসি নিংথিজনা লেপ্তনা তাথরক্লি অমসুং হৌজিক্কী ওইনা চাদা ১.৯৪ ওইরে।


    ভারতকী তেস্ত, ত্রেক, ত্রীতকী লাল্লোং অসিদগী হৌকিবা পুং ২৪সিদা খ্বাইদগী চাং ৱাংনা তেস্ত ৮,৬৮,৬৭৯ তৌখ্রে। কোতী ২.৮৫ হেন্না পুন্না-পুন্না তেস্ত তৌখ্রে।


    লৈবাক অসিদা তেস্তিং নেত অসি তপ্না-তপ্না পাকথোক-চাউথোকহন্দুনা তেস্ত তৌবগী লাল্লোং অসি থাক ৱাংখৎহনখ্রে অমদি ফগৎহনখ্রে। তেস্তিং তৌবগী লাল্লোং অসি ফগৎহনবগা লোয়ননা ঙসি ফাওবদা লৈবাক অসিদা লেব ১৪৬৫, সরকারগী সেক্তরদা লেব ৯৬8 অমসুং লন্নাইগী লেব ৪৯৭ য়াওনা লৈবাক অসিগী তেস্তিং লেবগী নেতৱর্ক অসি লেপ্তনা কনখৎহল্লি। মসিদা য়াওরিবশিংদিঃ


    • রিএল তাইম আর.তি. পি.সি.আর.গী তেস্তিং লেবশিং : ৭৫১ (সরকারগী: ৪৪৮ + লন্নাই: ৩০৩)


    • ত্রুনেতকী তেস্তিং লেবশিং : ৫৯৭ (সরকারগী: ৪৮৬ + লন্নাই: ১১১)


    • সি.বি.এন.এ.এ.তি.গী তেস্তিং লেবশিং : ১১৭(সরকারগী: ৩৪ + লন্নাই: ৮৩)


    অচুম্বা, অমসুং খুদক্কী ওইবা কোবিদ-১৯গা মরী লৈনবা তেক্নিকেল ইস্যু, গাইদলাইন অমসুং এদ্ভাইজরীশিংগী ঈ-পাউশিংগীদমক https://www.mohfw.gov.in/ দা অমসুং @MoHFW_INDIA দা চাং নাইনা চঙবীয়ু।


    কোবিদ-১৯গা মরী লৈনবা তেক্নিকেল ক্বেরীসিংগীদমক technicalquery.covid১৯@gov.in দা থাবীয়ু অমসুং অতোপ্পশিংগী ওইনা ncov২০১৯@gov.in অমসুং @CovidIndiaSevaদা থাবীয়ু।


    কোবিদ-১৯গী ক্বেরীশিংগী ওইনা হকশেল অমসুং য়াইফ য়ুম্বাল মন্ত্রালয়গী হেল্পলাইন নম্বর +৯১-১১-২৩৯৭৮০৪৬ নত্ত্রগা ১০৭৫ (তোল-ফ্রী) দা কোল তৌবীয়ু


    রাজ্যশিং/য়ু.তি.শিংগী হেল্পলাইন নম্বরশিংগী লিস্তসু https://www.mohfw.gov.in/pdf/coronvavirushelplinenumber.pdf তা ফংবীগনি।


    
    ******
    

    
    (Release ID: 1646091) Visitor Counter : 1
    
    
      Read this release in: English , Urdu , Hindi , Marathi , Assamese , Bengali , Punjabi , Gujarati , Odia , Tamil , Telugu