      কেমিকেল্স অমসুং ফর্তিলাইজর মন্ত্রালয়

      এফ.এ.সি.তি.না মীরমদগী লৈখিবা খরিফ কুমগী অনিশুবা এম.ও.পি. শিপমেন্ত (এম.তি. ২৭০০০) অদু তুতিকোরিন হিথাংফম য়ৌরক্লে
      
      কুম অসিদা লৌউবশিংগী অপাম্বা পীবা ঙম্নবা কম্পেনী অসিনা থবক পায়খৎলি

      Posted On: 22 AUG 2020 5:15PM by PIB Imphal

    কেমিকেলস অমসুং ফর্তিলাইজরস মন্ত্রালয়গী মখাদা লৈবা পি.এস.য়ু. অমা ওইরিবা ফর্তিলাইজরস অমসুং কেমিকেলস ত্রাবাঙ্কোর লিমিতেদ (এফ.এ.সি.তি.)না হৌজিক চৎলিবা শেনবা চহিগী অহানবা থা মঙাগী মনুংদা প্রদক্সন অমসুং মের্কেতিংগী লমদা পুক্নিং থৌগৎনিংঙাই ওইবা থবক কয়া পাঙথোকপা ঙমখ্রে। এফ.এ.সি.তি.গী খরিফ কুমগী অনিশুবা ম্যুরিএৎ ওফ পোতাশ (এম.ও.পি.)কী শিপমেন্ত (এম.তি. ২৭০০০) অসি ঙরাং তুতিকোরিনগী হিথাংফমদা য়ৌরকখ্রে অমসুং হৌজিক পোৎ থাংদবগী থবক কন্না চত্থরি।


    এম.ও.পি.গা লোয়ননা এফ.এ.সি.তি.গী মরু ওইবা পোত্থোক ফেক্তাম্ফোস (এন.পি. ২০:২০:০১৩) অসি খা-ভারতকী লৌউবশিংনা য়াম্না পাম্নবা হারগী পুন্সিন্নবা অমনি। মমআংদা কম্পেনী অসিনা জুন-জুলাইগী মনুংদা এম.ও.পি. অমা অমসুং এন.পি.কে.গী কমপ্লেক্স পার্সেল মীরমদগী পুশিল্লকখ্রবনি।


    কম্পেনী অসিনা কোবিদ লায়চৎ অসিদগী ঙাকথোক্নবা হায়দুনা মসিগী থবক থৌরমশিং য়াম্না নীংথিজনা পাঙথোক্লি হায়বসি মীয়াম্না খঙলবনি। য়াম্না ফবা মোন্সুন অসিনা লৌউ-শিংউবদা পুক্নিং থৌগৎলিবা অসিগা লোয়ননা কম্পেনী অসিনা কুম অসিগী লৌউবশিংগী অপাম্বা পীবা ঙম্নবা কন্না হোৎনরি।


    ****

    
    
    (Release ID: 1647903) Visitor Counter : 7
    
    
      Read this release in: English , Urdu , Hindi , Punjabi , Tamil , Telugu , Malayalam