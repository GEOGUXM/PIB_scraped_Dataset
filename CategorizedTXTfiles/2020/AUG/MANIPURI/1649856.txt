      রাস্ত্রপতিগী লোইশঙ

      ভারতকী রাস্ত্রপতিনা ওনমগী মাংওইননা য়াইফ-পাউজেল পীরক্লি
      Posted On: 30 AUG 2020 6:40PM by PIB Imphal


    ভারতকী রাস্ত্রপতি, শ্রী রাম নাথ কোভিন্দনা ওনমগী মাংওইননা পীবা মহাক্কী পাউজেলদা হায়খিঃ-


    "ওনমগী য়াইফরবা থৌরম অসিদা, ঐহাক্না ঐহাক্কী ইরৈচা খুদিংমক, মরুওইনা কেরলাগী ইচিল ইনাও, ইচে ইচলশিংগী মফমদা হরাউ তয়াম্না য়াইফ-পাউজেল পীজরি।


    ওনম কুমহৈ অসি ইপা ইপুনা ইনাক খুল্লবা নাৎ কয়া থম্বীরম্মি হায়বগী ময়াক লারবা খুদম অমনি। হায়রিবসি অনৌবা মহৈ-মরোংনা লাকপদা মালেম ইমাগী মফমদা ইকাই খুম্নবা উৎচবনি।


    কোবিদ-১৯ লাইচৎকী মনুং অসিদা, হরাউ কুমহৈ অসিবু পাঙথোকপদা ঐখোয়না খুন্নাই অসিগী শোত্থরবা কাংলুপকী ইচীল ইনাওশিংবু ঙাকপী শেনবীগদবনি অমসুং ঐখোয়গী ইমুং মনুং অমসুং খুন্নাই অসিবু অপুনবা ওইনা ঙাকশেনগদবনি।


    কুমহৈ অসিনা লৈবাক অসিদা অমগা-অমগা মতেং পাংনবা অমসুং ইচীল ইনাও ওইবগী মরী অদু মপাঙ্গল কনখৎহনবা ওইরসনু অমসুং মসিনা মহৌশা লাইরেম্বীগা লোইননা হিংমিন্নবদা নুংঙাই য়াইফবা পুরকপা ওইরসনু হায়না থৌনিজরি।


    রাস্ত্রপতিগী পাউজেল অসি হিন্দিদা পানবগীদমক মফম অসিদা নম্বীয়ু


    ****

    
    
    (Release ID: 1649856) Visitor Counter : 6
    
    
      Read this release in: English , Urdu , Hindi , Marathi , Bengali , Punjabi , Tamil , Telugu , Malayalam