      রোদ ত্রান্সপোর্ত অমসুং হাইৱে মন্ত্রালয়

      মোতোর ভেহিকল দোক্যুমেন্তশিংগী ভেলিদিতী চহীসিগী দিসেম্বর ফাওবা শাংদোকখ্রে
      Posted On: 24 AUG 2020 3:45PM by PIB Imphal


    রোদ ত্রান্সপোর্ত অমসুং হাইৱে মন্ত্রালয়না মোতোর ভেহিকল এক্ত, ১৯৮৮ অমসুং সেন্ত্রেল মোতোর ভেহিকল রুলস, ১৯৮৯গী মখাদা লৈবা ফিৎনেস, পর্মিৎ, লাইসেন্স, রেজিস্ত্রেসন নত্ত্রগা অতোপ্পা চে-চাং পুম্নমক দিসেম্বর ৩০, ২০২০ ফাওবদা শাংদোকখ্রে। মন্ত্রালয় অসিনা মমাংদসু মোতোর ভেহিকল এক্ত, ১৯৮৮ অমসুং সেন্ত্রেল মোতোর ভেহিকল রুলস ১৯৮৯গা মরী লৈনবা চে-চাংশিংগী মতম শাংদোকপগী মতাংদা চহীসিগী মার্চ ৩০ অমসুং জুন ৯দা এদভাইজরী থোকখ্রবনি। ফিৎনেস, পর্মিৎ (মখল খুদিংগী), লাইসেন্স, রেজিস্ত্রেসন নত্ত্রগা অতোপ্পা মরী লৈনবা চে চাং পুম্নমক সেপ্তেম্বর ৩০, ২০২০ ফাওবা চৎনরি হায়না লৌগনি হায়খিবনি।


    লৈবাক অসিদা কোবিদ- ১৯ শন্দোক্নবা থিংনবা হোৎনবদা অথিংবা কয়া লৈবনা খুদোংচাদবগী ফিবম হন্থবা লৈতবসিদা ফেব ১, ২০২০দা এক্সপাইয়র্দ ওইরবা অমসুং দিসেম্বর ১, ২০২০দা লোইরগদবা লোকদাউন্না শাংদোকপগী ফিবম চারোইদবা দোক্যুমেন্তশিং অসি দিসেম্বর ৩১, ২০২০ ফাওবা চৎনবা য়াগনি। হায়রিবা দোক্যুমেন্তশিং অসি দিসেম্বর ৩১ ফাওবদা চৎনরি হায়না লৌনবা ইনফোর্স্মেন্ত ওথোরিতীশিংদা খঙহনখ্রে।


    হায়রিবা খোংথাং অসি রোদ ত্রান্সপোর্ত অমসুং হাইৱে মন্ত্রালয়না ত্রান্সপোর্তকা মরী লৈনবা থবকশিংদা লৈবাক অসিগী মীয়ামদা খুদোংচানবগীদমক লৌখৎখিবনি।


    ******

    
    
    (Release ID: 1648200) Visitor Counter : 7
    
    
      Read this release in: Punjabi , English , Urdu , Hindi , Marathi , Odia , Tamil , Telugu , Malayalam