      নহারোল অমসুং শান্ন-খোৎনবগী মন্ত্রালয়

      কেন্দ্রগী শান্ন-খোৎনবগী মন্ত্রী শ্রী কিরন রিজিজুনা অগস্ত ১৪দা তোপ-তোপ্পা ফিত ইন্দিয়া ফ্রীদম রন হৌদোক্লগনি
      Posted On: 13 AUG 2020 8:02PM by PIB Imphal


    শান্ন-খোৎনবগী মন্ত্রালয়না অগস্ত ১৫দগী ওক্তোবর ২ ফাওবা তোপ-তোপ্পা চাওথোকচবগী ৱাখল্লোন অমগা লোয়ননা চেনগদবা খ্বাইদগী চাউবা লৈবাক শিন-থুংবগী ওইবা লমজেল ফিত ইন্দিয়া ফ্রীদম রন হৌদোক্লগনি। হৌজিক ওইরিবা লায়চৎ অমদি মীশিংনা লাপথোক্না লৈনগদবা অসিগী য়েংলগা সরকার অসিনাথৌরম অসিদা শরুক য়াগদৌরিবশিংদা মাগী লমজেল অদু মশাগী ওইবা মওংদা-মফম অমদা মতম অমদা হেক্তা মখোয়গী নুংঙাইগদবা য়েংলগা চেন্ননবা পুক্নিং থৌগৎখ্রে। মসিদা নত্তনা মখোয়না মখোয়গী লমজেল অদু হায়রিবা মতমসিগী মনুংদা নুমিৎ কয়ানি চংনা চেনবা য়াই। অপুনবা কিলোমিতর মশিং অদু গ্লোবেল পোজিসনিং সিস্তেম(জি.পি.এস.)কী ঘরী নত্রগা মেন্যুএল ওইনা ত্রেক তৌবা য়াই।


    চাউরবা থৌরম অসি য়ুথ এফেয়র্সঅমসুং শান্ন-খোৎনবগী কেন্দ্র মন্ত্রী শ্রী কিরন রিজিজুনা অগস্ত ১৪দা হৌদোক্কনি। মসিগী থৌরম অসি কোবিদ-১৯গী প্রোতোকোল অসি ঙাক্না চৎলিবা মীশিংগী মরক্তা ফিতনেস ওইহনবদা পুক্নিং থৌগৎনবগী পান্দম থমখ্রে। থৌরম অসিগী মরমদা শ্রী কিরন রিজিজুনা হায়খি, " ফিত ইন্দিয়া ফ্রীদম রন অসি হৌজিক ফাওবদা ঐখোয়গী প্রধান মন্ত্রীগী শাগৎচবা মংলান ফিত ইন্দিয়া মুভমেন্ত অসি মপাঙ্গল হেনগৎহন্নবা অমসুং ঐখোয়গী নাগরিকশিংদা ফিতনেস অসি পুন্সিগী লম্বি অমা ওইনা য়াওহন্নবা পায়খৎপা থৌরাং অমনি। মসিগী থৌরম অসি মসিগী মতম অসিদা হেন্না মরু ওই মরমদি ফিত ওইনা লৈবা হায়বসি কোবিদ-১৯ অসি লান্থেংনবগী পুংজা অসিদা মথৌ তারিবা অকনবা ইম্যুনিতী অসি শাগৎপদা মরু ওই। "


    মীশিং অমসুং লুপশিংনা থৌরম অসিগীদমক্তা ফিত ইন্দিয়াগী ৱেবসাইত্তা রেজিস্তর তৌবা য়াগনি. থৌরম অসি ভারতনা মনিম তম্বা ফংখিবা নুমিৎ অগস্ত ১৫ দগীনা মহাত্মা গান্ধীগী ১৫১ শুবা মপোক কুমওন ওক্তোবর ২ অসিবু নিংশিংবা ওইনা পাংথোকপনি।


    ‘ফ্রীদম রন’ অসিগী পান্দমদি ফিতনেসপু থৌগপা অমদি নাগরিকশিংবু কা হেন্না হকচাং চাউখৎপা, অতনবা, ৱাখল ৱাবা, খোইরাং-খোইশাউনবা অমসুং অতৈ লায়নাশিংদগী নান্থোকহল্লকপনি। হন্দক্কী হৌখিবা মতম খরসিদসু ফিত ইন্দিয়ানা ফিতনেসকী পাউজেলশিং অসি মীপুম খুদিংমক্তা য়ৌহন্নবা ফিত ইন্দিয়া প্লোগ রন অমসুং ফিত ইন্দিয়া সাইক্লোথোনগুম্বা মখল-মখাগী অচৌবা থাক্কী থৌরমশিং পাংথোকখি।


    ********

    
    
    (Release ID: 1645663) Visitor Counter : 2
    
    
      Read this release in: English , Urdu , Marathi , Hindi , Punjabi , Tamil , Telugu