      খুঙ্গং চাউখৎ-থৌরাং মন্ত্রালয়

      নোংমগী থবক শুবা মীওই করোর ১৭তা থবক ফংহনখ্রে অমসুং গরিব কলয়ান রোজগার অভিয়ানগী মখাদা চয়োল ৬তা শিন্মীশিংদা লুপা করোর ১৩,২৪০ পীখ্রে
      
      রাজ্য ৬গী জিলা ১১৬দা লৈবা শিন্মীশিংদা গরিব কলয়ান রোজগার অভিয়ান্না হিংনবা লম্বীশিং ফংহল্লে

      Posted On: 05 AUG 2020 9:14PM by PIB Imphal

    কোবিদ-১৯ লাইচৎ লাকপদগী অৱাবা তারবা খুঙ্গংশিংগী খুঞ্জাশিং অমসুং খুঙ্গংশিংদা হল্লক্লবা শিন্মীশিংদা থবক পীনবা অমসুং হিংনবা লম্বীশিং ফংহন্নবা পায়খৎখিবা গরিব কলয়ান রোজগার অভিয়ান্না হৌজিক রাজ্য ৬গী জিলা ১১৬দা লৈবা খুঞ্জাশিংদা থবক ফংহল্লে। গরিব কলয়ান রোজগার অভিয়ান অসি মখোয়গী পোক্নফম খুঙ্গংশিংদা হল্লক্লবা রাজ্য ৬ হায়বদি বিহার, ঝারখান্দ, মৈধ্য প্রদেস, ওরিসা, রাজস্থান অমসুং উত্তর প্রদেসকী শিন্মীশিংদা থবক ফংহন্নবা পায়খৎপনি।


    চয়োল ৬ অসিদা : নোংমগী থবক শুবা মীওই করোর ১৭তা ১৭গী থবক ফংহনখ্রে অমসুং হৌজিক ফাওবদা লুপা করোর ১৩,২৪০ চাদিং তৌখ্রে। হৌজিক ফাওবদা গরিব কলয়ান রোজগার অভিয়ানগী মখাদা শেমগৎ-শাগৎখিবশিংগী মনুংদা ঈশিং তুংশিন্নবা মফম ৬২,৫৩২, য়ুম লাখ ১.৭৪, শঙ্গোন ১৪,৮৭২, পুখ্রি ৮,৯৬৩, লৈকাইগী তোইলেত কমপ্লেক্স ২,২২২, দিস্ত্রিক মিনরেল ফন্দসগী মখাদা থবক ৫,৯০৯, গ্রাম পঞ্জায়ত ৫৬৪দা ইন্তরনেত কন্নেক্সন পীবা অমসুং কৃষি বিগ্যান কেন্দ্রশিংগী খুৎথাংদা মীওই ১৬,১২৪দা স্কিল ত্রেনিং পীবা য়াওরি।


    মিনিস্ত্রি/দিপার্তমেন্ত ১২ অমসুং রাজ্য সরকারশিং চুশিন্নদুনা ময়ুমদা হল্লক্লবা শিন্মীশিং অমসুং খুঙ্গংগী মীওইশিং কান্নবা য়াম্না ফংহনবদগী হৌজিক ফাওবদা অভিয়ান অসি মাইপাকপনি। খুঙ্গংশিংদা লেংদনা লৈরগে হায়না ৱারেপ লৌরবশিংদা থবক অমসুং হিংনবা লম্বীশিং পীনবা মতম কুইনা চৎনগদবা থবক পায়খৎনবা থৌরাং তৌরে।


    *****

    
    
    (Release ID: 1643652) Visitor Counter : 4
    
    
      Read this release in: English , Urdu , Hindi , Marathi , Punjabi , Tamil