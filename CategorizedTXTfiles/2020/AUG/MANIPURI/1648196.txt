      রেলৱে মন্ত্রালয়

      সি.এস.এম.তি রেলৱেজ স্তেসন হন্না শেমগৎপা
      
      ২০২০গী ওগস্ত ২০দা থোকখিবা এন.আই.তিগী মখাদা পি.পি.পিদা ছত্রপতি সিবাজি মহারাজ তর্মিনস (মুম্বাই) হন্না শেমগৎনবগীদমক আই.আর.এস.দি.সিনা রিক্বেস্ত ফোর ক্বালিফিকেসন( আর এফ ক্যু) কৌরি

      Posted On: 24 AUG 2020 3:14PM by PIB Imphal

    পি.পি.পি ওইনা ছত্রপতি সিবাজি মহারাজ তর্মিনস (মুম্বাই) হন্না শেমগৎনবগীদমক পব্লিক প্রাইবেত পার্তনরশিপ এপ্রাইজেল কমিতি(পি পি পি এ সি)দগী অয়াবা ফংলবা মতুংদা, ২০২০গী ওগস্ত ২০দা থোকখিবা এন.আই.তিগী মখাদা পি.পি.পিদা ছত্রপতি সিবাজি মহারাজ তর্মিনস (মুম্বাই) হন্না শেমগৎনবগীদমক আই.আর.এস.দি.সিনা রিক্বেস্ত ফোর ক্বালিফিকেসন( আর এফ ক্বিউ) কৌরে। ২০২০গী সেপ্তেম্বর ২২দা প্রি বিদ কনফরেন্স পাংথোক্কনি। এপ্লিকেসন পীশিনবগী মতম ২০২০গী ওক্তোবর ২২নি।


    মখা থাবা থবকশিং শরুক য়ানবা মতিক চাবা এপ্লিকান্তশিং খনদোক্কনি। আর.এফ.ক্বিউ অমসুং আর.এফ.পি হায়না বিদ্দিংগী থবকশিং তাঙ্কক অনি থোক্নবা পাংথোক্কনি। আর.এফ.পি তাঙ্কক্তা খল্লবা বিদ্দরশিংনা রেলৱেজ স্তেসন হন্না শেমগৎকনি অমসুং চহি ৬০গী লিজদা অকোয়দবা লৈবা রেলৱেজগী লমশিং ললোন-ইতিক্কী ওইনা শেমগৎকনি অমসুং অখন্নবা প্লোতশিংনা য়ুম ওইনা চহি ৯৯গী ওইনা শেমগৎকনি অমসুং চহি ৬০ স্তেসন অসি থবক পাংথোক্কনি অমসুং শেমজিন-শাজিনগনি। স্তেসনগী কমর্সিএল ওপেরেসন দেৎ(সি ও দি) মতুংদা য়ুজর চার্জশিং অতোপ্পা রেভিনিউ অমা ওইনা পীগনি।


    মসিগী থৌরাং অসি ফ্রান্সকী এম/এস অরেপনা পাংথোক্লে অমসুং মতম মতমগী মতুংইন্না মরী লৈনবশিংগা ৱা খন্নরে। হন্না শেমগৎপদা চঙগদবা শেনফম লুপা করোর ১৬৪২নি। হন্না শেমগৎপগী থবক অসিদা শেন থাদবগী খুদোংচাবা অসি দি.বি.এফ.ও.তি(দিজাইন, বিল্দ, ফাইনান্স, ওপরেত অমসুং ত্রান্সফর)দা য়ুম্ফম ওইগনি।


    প্রোজেক্কী মরুওইবা শক্তমশিং :


    ১. ভারত সরকারগী পি.পি.পি প্রোজেকশিংগী চৎন-কাংলোনশিংগী মতুংইন্না, পব্লিক প্রাইবেত পার্তনরশিপ এপ্রাইজেল কমিতি গী অয়াবা পীবা অসিদা ফাইনান্স মিনিস্ত্রি, লো মিনিস্ত্রি, নিতি অয়োগ,রেলৱেজ মিনিস্ত্রিগী মীহুৎশিং য়াওরি;


    ২. আর.এফ.ক্বিউ তাঙ্কক্তা শরুক য়ানবা শেন-থুমগী ফিবম অদু মমাং শেনবা চহি লোইশিনবদা লুপা করোর ৮২১ লৈগদবনি;


    ৩. প্রোজেক ফংলবা মতুংদা অমসুং অপীবা মতমগী মমাংদা শেমগৎ-শাগৎপা অমসুং ও অমসুং এমগী থবকশিং পাংথোকপা ঙমগদবনি;


    ৪. রেলৱেজ স্তেসনশিংগী ও অমসুং এমগী মতম শাংদোকপা: পেসেঞ্জরশিংদা খুদোংচাবা হেন্না ফংনবা রেলৱেজ স্তেসনশিং চহি ৬০গী ওইনা লাইসেন্স পীথোক্কনি;


    ৫. অহেনবা শেনফম লাকহনবা: এয়রপোর্তশিংদা চৎনরিবা অসিগুম্না রেলৱেজ স্তেসন শীজিন্নরিবশিংদগী মাংজৌন্না য়ানরবা য়ুজর চার্জ(রেলৱেজ মিনিস্ত্রিনা লেপ্পা মতুংইন্না)লৌবা;


    ৬. রিএল ইস্তেৎ চহি কয়া লিজ পীবা : য়ুম শানবা লমশিং চহি ৯৯ ফাওবা অমসুং ললোন-ইতিক্কী মফমশিং চহি ৬০ ফাওবা লিজ পীগনি। চাউরাক্না লম ইসক্বার মিতর লাখ ২.৫৪ রোম ললোন-ইতিক্কী থবকশিংগী শেমগৎনবা অয়াবা পীরে। চপ চানবা শেমগৎকদবা লমগী শরুক আর.এফ.পি তাঙ্কক্তা খঙগনি;


    ৭. লম শীজিন্নবদা হোংদোক-হোংজিন তৌবা য়াদে;


    ৮. ইনভাইরোনমেন্ত অমসুং ফোরেস্ত মিনিস্ত্রিদগী মাংজৌননা অয়াবা লৌবা দরকার ওইদে;


    ৯. রেলৱেজ এক্ত, ১৯৮৯গী সেক্সন ১১গী মখাদা লোকেল ওথোরিতিশিংদা পীরিবা শক্তিশিংগী মখাদা মাস্তর প্লানশিং অয়াবা পীবা অমসুং বিল্দিং প্লানশিংগী ৱা তান্নবা আই.আর.এস.দি.সিনা সিঙ্গল ৱিন্দো ওইগনি;


    ১০. অলতর্নেত ইনভেস্তমেন্ত ফন্দ(এ আই এফ) নৎত্রগা ফোরেন ইনভেস্তমেন্ত ফন্দ(এফ আই এফ)শরুক য়াবা য়াগনি;


    ১১. শরুক য়াবা য়ারবা এপ্লিকান্তশিং আর.এফ.পি তাঙ্কক্তা প্রাইজ বিদ পীশিনবা য়াগনি, হায়বদি আর.পি.এফ তাঙ্কক্তা এপ্লিকান্তশিং খনগৎনবগী অপ্পর কেপ লৈতে।


    অনৌবা পাউশিংগীদমক আই.আর.এস.দি.সিগী সোসিএল মেদিয়া হেন্দলশিং হায়বদি তুইতরদা (@irsdcinfo), ফেসবুক্তা ( facebook.com/IRSDC )অমসুং লিঙ্কইন্দা ( linkedin.com/company/ indian-railway-stations-development-corporation-limited) দা চঙবীয়ু। ঐখোয়গী ৱেবসাইত ( irsdc.in )দা চঙবীয়ু।


    *****

    
    
    (Release ID: 1648196) Visitor Counter : 4
    
    
      Read this release in: English , Urdu , Hindi , Marathi , Bengali , Punjabi , Tamil , Telugu