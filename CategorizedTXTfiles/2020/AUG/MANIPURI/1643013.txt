      হকশেল অমসুং য়াইফ-য়ুম্বাল মন্ত্রালয়

      ভারত্তা মীওই ৫১,২২৫ নাবা ফখিবগা লোইননা নোংমদা মশীং খ্বাইদগী য়াম্না নাবা ফবগী রেকোর্দ তৌখ্রে
      
      অপুনবা ফখ্রবগী মশীং লাখ ১১.৫ য়ৌশিল্লক্লে
      
      নাবা ফবগী চাং ৬৫.৪৪% য়ৌদুনা হেন্না ৱাংখৎলক্লি
      
      কেস ফেতালিতী রেৎ ২.১৩%দা হাইথখ্রে
      Posted On: 02 AUG 2020 12:40PM by PIB Imphal


    হৌখিবা পুং ২৪ অসিদা মীওই ৫১,০০০হেন্না ভারত্তা মশীং য়াম্না নাবা ফগখি। অনাবা ৫১,২২৫ নাবা ফদুনা দিসচার্জ তৌখিবগা লোইননা ভারতকী কোবিদ-১৯দগী অপুনবা ওইনা নাবা ফখ্রবা মশীং অসি ১১,৪৫,৬২৯ য়ৌখ্রে। হৌখিবা পুং ২৪ অসিদা নোংমগী মনুংদা খ্বাইদগী য়াম্না নাবা ফখিবগা লোইননা নাবা ফবগী চাংসু ৬৫.৪৪% য়ৌরে। মসিনা তাক্লিবসি কোবিদ-১৯না নারবা মীওইশিং নোংম-নোংমগী ফগৎলক্লি অমসুং দিসচার্জ তৌবা লেপত্রি।


    কেন্দ্র অমসুং রাজ্য/য়ু.তি. সরকারশিংনা কোবিদ-১৯ লাকশিন্নবগীদমক অপুনবা ওইনা লৌখৎপা অমসুং ফ্রন্তলাইন্দা লৈরিবা হকশেল অমসুং অতোপ্পা ৱার্কর অমসুং কোবিদ-১৯ লান্মীশিংগী কত্থোকপশিংনা নাবা ফবগী চাং অসি লেপ্পা লৈতনা হেনগৎলকপনি।


    নাবা ফখিবগা এক্তিব কেসকগী মরক্তা লৈবা খেন্নবসু তপ্না-তপ্না হেনগৎলক্লি। জুন ১০, ২০২০দা, ইহান-হানবা ওইনা নাবা ফখ্রবা মশীংনা এক্তিব কেস মশীংদগী ১,৫৭৩ হেনখিবদুদগী ঙসিফাওবদা ৫,৭৭,৮৯৯ ওইরে। এক্তিব কেসশিং অসি ভারতকী একচুএল কেস লোদনি অমসুং এক্তিব কেস মশীং (৫,৬৭,৭৩০)না অপুনবা কেস মশীংগী চাদা ৩২.৪৩ ওইরি অমসুং মখোয় পুম্নমক হোস্পিতালদা নত্ত্রগা য়ুমদা আইসোলেৎ তৌদুনা চেকশিন্না লাইয়েংলি।


    লাকশিন্নবগী খোংথাং মায় পাক্না লৌখৎপা অমসুং অপুনবা ওইনা লৌখমিন্নবা, তেস্ত খোংজেল য়াঙনা তৌবা অমসুং মপুং ফারবা স্তেন্দার্দ ওব কেয়র ফ্রেমৱার্ক অমগী মখাদা হেন্না ফগৎলবা লাইয়েং পথাপশিংনা নাবা ফবগী চাং অসি লেপ্পা লৈতনা হেনগৎলকপনি অমসুং কেস ফেতালিতী রেৎ তপ্না-তপ্না হন্থরকপনি। ভারত অসি মালেমগী চাংচৎকা চাংদম্নবা মতমদা কেস ফেতালিতী রেৎ ২.১৩% লৈদুনা খ্বাইদগী নেম্বা লৈবাকশিংগী মনুংদা চললি।


    অচুম্বা, অমসুং খুদক্কী ওইবা কোবিদ-১৯গা মরী লৈনবা তেক্নিকেল ইস্যু, গাইদলাইন অমসুং এদ্ভাইজরীশিংগী ঈ-পাউশিংগীদমক https://www.mohfw.gov.in/ দা অমসুং @MoHFW_INDIA দা চাং নাইনা চঙবীয়ু।


    কোবিদ-১৯গা মরী লৈনবা তেক্নিকেল ক্বেরীসিংগীদমক technicalquery.covid19@gov.in দা থাবীয়ু অমসুং অতোপ্পশিংগী ওইনা ncov2019@gov.in and @CovidIndiaSevaদা থাবীয়ু।


    কোবিদ-১৯গী ক্বেরীশিংগীদমক হকশেল অমসুং য়াইফ য়ুম্বাল মন্ত্রালয়গী হেল্পলাইন নম্বর +91-11-23978046 নত্ত্রগা 1075 (তোল-ফ্রী) দা কোল তৌবীয়ু, রাজ্যশিং/য়ু.তি.শিংগী হেল্পলাইন নম্বরশিংগী লিস্তসু https://www.mohfw.gov.in/pdf/coronvavirushelplinenumber.pdf দা ফংবীগনি।


    *******

    
    
    (Release ID: 1643013) Visitor Counter : 6
    
    
      Read this release in: English , Urdu , Marathi , Hindi , Assamese , Bengali , Punjabi , Gujarati , Odia , Tamil , Telugu , Malayalam