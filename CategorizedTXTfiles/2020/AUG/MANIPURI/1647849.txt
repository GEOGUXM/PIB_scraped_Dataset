      কেমিকেল্স অমসুং ফর্তিলাইজর মন্ত্রালয়

      এন.এফ.এল. বিজয়পুর য়ুনিতনা বাইদিগ্রেদেবল ফত্ত-হৌদিদগী কম্পোস্ত পুথোক্কদৌরি
      
      প্রোজেক্ত অসিনা নোংমদা হোর্তিকল্চরগী ফত্ত-হৌদি য়াওনা ময়োল-লমদগী থোরকপা লৈহাউদা পত্থ-পুমথগদবা ফত্ত-হৌদি কে.জি. ২০০০রোম রিসাইকল তৌগদৌরি

      Posted On: 22 AUG 2020 12:47PM by PIB Imphal

    দিপার্তমেন্ত ওফ ফর্তিলাইজরগী মখাদা লৈবা পি.এস.য়ু. নেস্নেল ফর্তিলাইজর লিমিতেদ (এন.এফ.এল.), বিজয়পুর (এম.পি.)না ওর্গানিক ৱেস্ত কনভর্তর (ও.দবল্যু.সি.) প্লান্ত অমা লিংখৎকদৌরি‍। য়ুনিত অসিদা খোমজিল্লকপা লৈহাউদা পত্থ-পুমথগদবা ফত্ত-হৌদিশিং ও.দবল্যু.সি. অসিদা পুদুনা মফমদুদা পত্থ পুমথরোইদবা ফত্ত-হৌদিশিংদগী খায়দোক্কনি‍। শীজিন্নবা য়ারবা কম্পোস্ততা ওন্থোকপদা নুমিৎ ১০নিমুক চঙগনি‍।


    ‘ স্বচ্ছ ভারত’কী মায়কৈদা থৌরাং অমা ওইনা পায়খৎলিবা প্রোজেক্ত অসিনা নোংমদা হোর্তিকল্চরগী ফত্ত-হৌদি য়াওনা ময়োল-লমশিংদগী পুথোরকপা পত্থ-পুমথগদবা ফত্ত-হৌদি কে.জি. ২০০০রোম রিসাইকল তৌদুনা শীজিন্নবা য়ারবা কম্পোস্ত ওইনা পুথোক্কনি‍।


    য়ুনিত অসিনা কম্পোস্তশিং অসি হার ওইনা শীজিন্নদুনা পার্ক অমদি মীয়াম তিনবা মফমশিং শেমগৎপদা শীজিন্নরিবা খুৎশেমগী হারশিংগী মহুৎ শিন্ননবা থৌরাং তৌরি‍। কম্পোস্তশিং অসি মীয়াম্না মখোয়গী লোন অমদি ইংখোল কোইবদা শীজিন্নবসু য়াগনি‍।


    বিজয়পুর য়ুনিতকী সি.জি.এম. শ্রী জগদীপ সাহ সিংহনা য়ুনিত অদুগী মকোক থোংবা ওফিসিএলশিং য়াওবা থৌরম অমদা পায়খৎকদৌরিবা ওর্গানিক ৱেস্ত কন্ভর্তর প্লান্ত অদুগী উরেপ উয়ুং তমখি‍।


    *****

    
    
    (Release ID: 1647849) Visitor Counter : 6
    
    
      Read this release in: Telugu , English , Urdu , Hindi , Bengali , Assamese , Punjabi , Tamil