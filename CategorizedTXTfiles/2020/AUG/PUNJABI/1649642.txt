      ਵਿੱਤ ਮੰਤਰਾਲਾ

      'ਜੀਐਸਟੀਆਰ -2 ਏ' ਵਿੱਚ ਦਰਾਮਦ ਡਾਟਾ
      Posted On: 29 AUG 2020 5:12PM by PIB Chandigarh


    ਵਿਦੇਸ਼ਾਂ ਤੋਂ ਮਾਲ ਦੀ ਦਰਾਮਦ ਅਤੇ ਐੱਸਈਜ਼ੈਡ ਯੂਨਿਟਾਂ / ਐੱਸਈਜ਼ੈਡ ਡਿਵੈਲਪਰਾਂ ਤੋਂ ਅੰਦਰੂਨੀ ਸਪਲਾਈ ਦੇ ਵੇਰਵੇ ਦਰਸਾਉਣ ਲਈ ‘ ਜੀਐਸਟੀਆਰ - 2 ਏ ’ ਵਿੱਚ ਦੋ ਨਵੇਂ ਟੇਬਲ ਸ਼ਾਮਲ ਕੀਤੇ ਗਏ ਹਨ। ਕਰਦਾਤਾ ਹੁਣ ਆਪਣਾ ‘ ਬਿਲ ਆਫ਼ ਐਂਟਰੀ ਡੇਟਾ ’ ਵੇਖ ਸਕਦੇ ਹਨ ਜੋ ਜੀਐਸਟੀ ਸਿਸਟਮ ( ਜੀਐਸਟੀਐਨ ) ਰਾਹੀਂ ਆਈਸਗੇਟ ਸਿਸਟਮ ( ਕਸਟਮ ) ਤੋਂ ਪ੍ਰਾਪਤ ਕੀਤਾ ਜਾਂਦਾ ਹੈ। ਮੌਜੂਦਾ ਡਾਟਾ ਅਪਲੋਡ ਇੱਕ ਅਜ਼ਮਾਇਸ਼ ਦੇ ਅਧਾਰ ਤੇ ਕੀਤਾ ਗਿਆ ਹੈ , ਤਾਂ ਜੋ ਇਹ ਆਪਣੀ ਕਾਰਜਸ਼ੀਲਤਾ ਜਾਂ ਸੰਭਾਵਨਾ ਦਾ ਸਹੀ ਢੰਗ ਨਾਲ ਅਨੁਭਵ ਕਰ ਸਕੇ ਅਤੇ ਇਸ ਸੰਬੰਧ ਵਿੱਚ ਕਰਦਾਤਾਵਾਂ ਤੋਂ ਲੋੜੀਂਦੀ ਫੀਡਬੈਕ ਪ੍ਰਾਪਤ ਹੋ ਸਕੇ।


    ਸਿਸਟਮ ਇਸ ਵੇਲੇ 6 ਅਗਸਤ , 2020 ਤੱਕ ਦਾ ਡੇਟਾ ਦਿਖਾ ਰਿਹਾ ਹੈ। ਇਸ ਤੋਂ ਇਲਾਵਾ , ਕਰਦਾਤਾ ਇਸ ਤੱਥ ਨੂੰ ਨੋਟ ਕਰ ਸਕਦੇ ਹਨ ਕਿ ਵਰਤਮਾਨ ਵਿੱਚ ਇਸ ਪ੍ਰਣਾਲੀ ਵਿਚ ਗੈਰ - ਕੰਪਿਊਟਰਾਈਜ਼ਡ ਬੰਦਰਗਾਹਾਂ ( ਨਾਨ - ਈਡੀਆਈ ਬੰਦਰਗਾਹਾਂ ) ' ਤੇ ਦਾਖਲ ਕੀਤੇ ਬਿੱਲ ਆਫ ਐਂਟਰੀ ਦੇ ਲਈ ਦਰਾਮਦ ਸਬੰਧੀ ਜਾਣਕਾਰੀ ਦੇ ਨਾਲ - ਨਾਲ ਕੋਰੀਅਰ ਸੇਵਾਵਾਂ / ਡਾਕਘਰ ਦੇ ਜ਼ਰੀਏ ਕੀਤੇ ਗਏ ਆਯਾਤ ਨਾਲ ਜੁੜੀ ਜਾਣਕਾਰੀ ਉਪਲੱਬਧ ਨਹੀਂ ਹੈ। ਇਸ ਨੂੰ ਜਲਦੀ ਹੀ ਉਪਲੱਬਧ ਕਰਵਾ ਦਿੱਤਾ ਜਾਵੇਗਾ।


    ਇਹ ਵੀ ਵਰਣਨਯੋਗ ਹੈ ਕਿ ' ਬਿੱਲ ਆਫ਼ ਐਂਟਰੀ ' ਦੇ ਵੇਰਵਿਆਂ ਵਿੱਚ ਕੀਤੀਆਂ ਸੋਧਾਂ ਬਾਰੇ ਜਾਣਕਾਰੀ ਵੀ ਜਲਦੀ ਉਪਲੱਬਧ ਕਰ ਦਿੱਤੀ ਜਾਵੇਗੀ।


    ਕਰਦਾਤਾਵਾਂ ਨੂੰ ਬੇਨਤੀ ਕੀਤੀ ਜਾਂਦੀ ਹੈ ਕਿ ਉਹ ਸਵੈ - ਸੇਵਾ ਪੋਰਟਲ ( https://selfservice.gstsystem.in/) ' ਤੇ ਖੁਦ ਪਹਿਲ ਕਰਨ ਅਤੇ ਆਪਣੀ ਫੀਡਬੈਕ ਨੂੰ ਸਾਂਝਾ ਕਰਨ।


    ***


    ਆਰਐੱਮ / ਕੇਐੱਮਐਨ

    
    
    (Release ID: 1649642) Visitor Counter : 3
    
    
      Read this release in: Hindi , Tamil , English , Urdu , Marathi , Manipuri , Telugu