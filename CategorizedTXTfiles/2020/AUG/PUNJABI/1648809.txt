      ਖੇਤੀਬਾੜੀ ਮੰਤਰਾਲਾ

      ਕਿਸੇ ਵੀ ਪ੍ਰਭਾਵਤ ਇਲਾਕੇ ਵਿੱਚ ਕੋਈ ਟਿੱਡੀ ਦਲ ਦਿਖਾਈ ਨਹੀਂ ਦਿੱਤਾ ।
      ਫੂਡ ਐਂਡ ਐਗਰੀਕਲਚਰ ਆਰਗੇਨਾਈਜ਼ੇਸ਼ਨ ਦੇ ਤਾਜ਼ੇ ਟਿੱਡੀ ਸਥਿਤੀ ਅਪਡੇਟ ਦੇ ਅਨੁਸਾਰ, ਭਾਰਤ-ਪਾਕਿਸਤਾਨ ਗਰਮੀਆਂ ਦੇ ਪ੍ਰਜਨਨ ਵਾਲੇ ਖੇਤਰ ਵਿੱਚ ਝੁੰਡ ਦੇ ਪਰਵਾਸ ਦਾ ਜੋਖਮ ਲਗਭਗ ਘੱਟ ਗਿਆ ਹੈ

      Posted On: 26 AUG 2020 4:34PM by PIB Chandigarh

    11 ਅਪ੍ਰੈਲ 2020 ਤੋਂ ਲੈ ਕੇ 25 ਅਗਸਤ 2020 ਤੱਕ ਟਿੱਡੀ ਸਰਕਲ ਦਫ਼ਤਰਾਂ ਵੱਲੋਂ ਪੰਜਾਬ , ਹਰਿਆਣਾ , ਰਾਜਸਥਾਨ , ਮੱਧ ਪ੍ਰਦੇਸ਼ , ਗੁਜਰਾਤ ਤੇ ਉੱਤਰ ਪ੍ਰਦੇਸ਼ ਦੇ 2,79,066 ਏਕੜ ਰਕਬੇ ਵਿੱਚ ਟਿੱਡੀ ਕੰਟਰੋਲ ਕਾਰਵਾਈਆਂ ਕੀਤੀਆਂ ਗਈਆਂ । 25 ਅਗਸਤ 2020 ਤੱਕ ਪੰਜਾਬ , ਰਾਜਸਥਾਨ , ਮੱਧ ਪ੍ਰਦੇਸ਼ , ਗੁਜਰਾਤ , ਉੱਤਰ ਪ੍ਰਦੇਸ਼ , ਮਹਾਰਾਸ਼ਟਰ , ਛੱਤੀਸਗੜ , ਹਰਿਆਣਾ , ਉਤਰਾਖੰਡ ਤੇ ਬਿਹਾਰ ਦੀਆਂ ਸੂਬਾ ਸਰਕਾਰਾਂ ਵੱਲੋਂ 2,87,374 ਹੈਕਟੇਅਰ ਰਕਬੇ ਵਿੱਚ ਟਿੱਡੀ ਕੰਟਰੋਲ ਕਰਵਾਈ ਕੀਤੀ ਗਈ ।


    ਕੱਲ ਕਿਸੇ ਵੀ ਪ੍ਰਭਾਵਤ ਇਲਾਕੇ ਵਿੱਚ ਕੋਈ ਟਿੱਡੀ ਦਲ ਦਿਖਾਈ ਨਹੀਂ ਦਿੱਤਾ । ਇਸ ਦੇ ਬਾਵਜੂਦ ਰਾਜਸਥਾਨ ਤੇ ਗੁਜਰਾਤ ਦੇ ਸੂਬਿਆਂ ਵਿੱਚ ਨਿਗਰਾਨੀ ਸਰਵੇਖਣ ਤੇ ਕੰਟਰੋਲ ਲਈ ਵਾਧੂ ਮਾਨਵ ਸ਼ਕਤੀ ਲੱਗੀ ਹੋਈ ਹੈ ਜਿਸ ਨੂੰ ਮੋਟਰ ਗੱਡੀਆਂ ਤੇ ਛਿੜਕਾਅ ਕਰਨ ਵਾਲੇ ਉਪਰਕਨ ਦਿੱਤੇ ਗਏ ਹਨ । ਅੱਜ ਟਿੱਡੀ ਸਰਕਲ ਦਫ਼ਤਰਾਂ ਵੱਲੋਂ ਜੋਰਦਾਰ ਸਰਵੇ ਅਪਰੇਸ਼ਨ ਜਾਰੀ ਰੱਖੇ ਗਏ ਤਾਂ ਜੋ ਜੇ ਕਿਤੇ ਟਿੱਡੀ ਹੋਵੇ ਤਾਂ ਉਸ ਦਾ ਪਤਾ ਲਗਾ ਕੇ ਉਸ ਨੂੰ ਖਤਮ ਕੀਤਾ ਜਾ ਸਕੇ । ਖੁਰਾਕ ਤੇ ਖੇਤੀਬਾੜੀ ਸੰਗਠਨ ਦੇ 24 ਅਗਸਤ 2020 ਤੱਕ ਦੀ ਟਿੱਡੀ ਸਥਿਤੀ ਮੁਤਾਬਕ ਟਿੱਡੀ ਦਲਾਂ ਦੇ ਭਾਰਤ - ਪਾਕਿਸਤਾਨ ਦੇ ਗਰਮੀ ਵਾਲੇ ਇਲਾਕੇ ਵਿੱਚ ਟਿੱਡੀਆਂ ਦਾ ਖਤਰਾ ਲਗਭਗ ਘਟ ਗਿਆ ਹੈ ।


    ਸੰਗਠਨ ਵੱਲੋਂ ਦੱਖਣ , ਪੱਛਮ , ਏਸ਼ਿਆਈ ਦੇਸ਼ਾਂ , ਭਾਰਤ , ਅਫ਼ਗਾਨਿਸਤਾਨ , ਪਾਕਿਸਤਾਨ ਤੇ ਇਰਾਨ ਨਾਲ ਰੇਗਿਸਤਾਨੀ ਟਿੱਡੀ ਬਾਰੇ ਹਫ਼ਤਾਵਾਰੀ ਵਰਚੁਅਲ ਮੀਟਿੰਗਾਂ ਕਰਵਾਈਆਂ ਜਾ ਰਹੀਆਂ ਹਨ । ਹੁਣ ਤੱਕ ਇਹਨਾਂ ਦੇਸ਼ਾਂ ਦੇ ਤਕਨੀਕੀ ਅਧਿਕਾਰੀਆਂ ਦੀਆਂ ਅਜਿਹੀਆਂ 23 ਵਰਚੁਅਲ ਬੈਠਕਾਂ ਹੋ ਚੁੱਕੀਆਂ ਹਨ ।


    ਐਸਪੀਐਸ / ਐਸਜੀ
    

    
    (Release ID: 1648809) Visitor Counter : 6
    
    
      Read this release in: English , Urdu , Hindi , Marathi , Manipuri , Tamil , Telugu