      ਇਲੈਕਟ੍ਰੌਨਿਕਸ ਅਤੇ ਸੂਚਨਾ ਟੈਕਨੋਲੋਜੀ ਮੰਤਰਾਲਾ

      ਆਈ. ਟੀ. ਮੰਤਰੀ ਰਵੀ ਸ਼ੰਕਰ ਪ੍ਰਸਾਦ ਨੇ 'ਚੁਣੌਤੀ’-ਨੈਕਸਟ ਜਨਰੇਸ਼ਨ ਸਟਾਰਟ ਅਪ ਚੈਲੇਂਜ਼ ਮੁਕਾਬਲੇ ਦੀ ਕੀਤੀ ਸ਼ੁਰੂਆਤ
      Posted On: 28 AUG 2020 4:18PM by PIB Chandigarh


    ਕੇਂਦਰੀ ਇਲੈਕਟ੍ਰਾਨਿਕਸ ਅਤੇ ਸੂਚਨਾ ਤਕਨਾਲੋਜੀ ਮੰਤਰੀ ਸ੍ਰੀ ਰਵੀ ਸ਼ੰਕਰ ਪ੍ਰਸਾਦ ਨੇ ਅੱਜ ਭਾਰਤ ਦੇ ਟੀਯਰ -2 ਸ਼ਹਿਰਾਂ ' ਤੇ ਵਿਸ਼ੇਸ਼ ਧਿਆਨ ਕੇਂਦਰਿਤ ਕਰਦਿਆਂ ਸਟਾਰਟਅਪਾਂ ਅਤੇ ਸਾਫ਼ਟਵੇਅਰ ਉਤਪਾਦਾਂ ਨੂੰ ਅੱਗੇ ਵਧਾਉਣ ਲਈ ' ਚੁਣੌਤੀ ’- ਨੈਕਸਟ ਜਨਰੇਸ਼ਨ ਸਟਾਰਟਅਪ ਚੈਲੇਂਜ ਮੁਕਾਬਲੇ ਦੀ ਸ਼ੁਰੂਆਤ ਕੀਤੀ । ਸਰਕਾਰ ਨੇ ਇਸ ਪ੍ਰੋਗ੍ਰਾਮ ਲਈ 3 ਸਾਲਾਂ ਲਈ 95.03 ਕਰੋੜ ਰੁਪਏ ਦਾ ਬਜਟ ਰੱਖਿਆ ਹੈ । ਇਸ ਪ੍ਰੋਗਰਾਮ ਦਾ ਉਦੇਸ਼ ਪਛਾਣ ਕੀਤੇ ਖੇਤਰਾਂ ' ਚ ਕੰਮ ਕਰ ਰਹੇ ਲਗਭਗ 300 ਸਟਾਰਟ - ਅਪਸ ਦੀ ਪਛਾਣ ਕਰਨਾ ਅਤੇ ਉਨਾਂ ਨੂੰ 25 ਲੱਖ ਰੁਪਏ ਤੱਕ ਦੀ ਸ਼ੁਰੂਆਤੀ ਰਕਮ ( ਬੀਜ ਫ਼ੰਡ ) ਅਤੇ ਹੋਰ ਸਹੂਲਤਾਂ ਪ੍ਰਦਾਨ ਕਰਨਾ ਹੈ ।


    ਇਸ ਚੁਣੌਤੀ ਮੁਕਾਬਲੇ ਦੇ ਤਹਿਤ ਇਲੈਕਟ੍ਰਾਨਿਕਸ ਅਤੇ ਸੂਚਨਾ ਤਕਨਾਲੋਜੀ ਮੰਤਰਾਲਾ ਹੇਠ ਦਿੱਤੇ ਕੰਮ ਦੇ ਖੇਤਰਾਂ ' ਚ ਸ਼ੁਰੂਆਤ ਨੂੰ ਸੱਦਾ ਦੇਵੇਗਾ । ਜਿਨਾਂ ਆਮ ਲੋਕਾਂ ਲਈ ਐਜੂ - ਟੈਕ , ਐਗਰੀ ਟੈਕ ਅਤੇ ਫਿਨ - ਟੈਕ ਸਮਾਧਾਨ , ਸਪਲਾਈ ਚੇਨ , ਲੌਜਿਸਟਿਕਸ ਅਤੇ ਟ੍ਰਾਂਸਪੋਰਟੇਸ਼ਨ ਮੈਨੇਜਮੈਂਟ , ਬੁਨਿਆਦੀ ਢਾਂਚੇ ਅਤੇ ਰਿਮੋਟ ਨਿਗਰਾਨੀ , ਮੈਡੀਕਲ ਸਿਹਤ ਦੇਖਭਾਲ , ਡਾਇਗਨੋਸਟਿਕ , ਰੋਕਥਾਮ ਅਤੇ ਮਾਨਸਿਕ ਰੋਗ ਦੇਖਭਾਲ , ਨੌਕਰੀਆਂ ਅਤੇ ਹੁਨਰ , ਭਾਸ਼ਾਈ ਸੰਦ ਅਤੇ ਤਕਨਾਲੋਜੀ ਦੇ ਨਾਂ ਜ਼ਿਕਰਯੋਗ ਹਨ ।


    ਚੁਣੌਤੀ ਪ੍ਰੋਗਰਾਮ ਦੁਆਰਾ ਚੁਣੇ ਗਏ ਸਟਾਰਟਅਪਾਂ ਨੂੰ ਦੇਸ਼ ਭਰ ' ਚ ਫੈਲੀਆਂ ਸਾਫ਼ਟਵੇਅਰ ਟੈਕਨਾਲੋਜੀ ਪਾਰਕਾਂ ਦੇ ਜ਼ਰੀਏ ਸਰਕਾਰ ਦੁਆਰਾ ਵੱਖ ਵੱਖ ਸਹਾਇਤਾ ਪ੍ਰਦਾਨ ਕੀਤੀਆਂ ਜਾਣਗੀਆਂ । ਉਨਾਂ ਨੂੰ ਪ੍ਰਫੁਲਿੱਤ ਸਹੂਲਤਾਂ , ਸਲਾਹਕਾਰਾਂ , ਸੁਰੱਖਿਆ ਜਾਂਚ ਸਹੂਲਤਾਂ , ਉੱਦਮ ਪੂੰਜੀਵਾਦੀ ਫ਼ੰਡਾਂ ਤੱਕ ਪਹੁੰਚ , ਉਦਯੋਗ ਦੀ ਸ਼ਮੂਲੀਅਤ ਦੇ ਨਾਲ ਨਾਲ ਕਾਨੂੰਨੀ ਸਲਾਹ , ਮਨੁੱਖੀ ਸਰੋਤ ( ਐਚਆਰ ), ਆਈਪੀਆਰ ਅਤੇ ਪੇਟੈਂਟ ਮਾਮਲਿਆਂ ' ਚ ਸਲਾਹ ਦਿੱਤੀ ਜਾਵੇਗੀ । ਉਨਾਂ ਕਿਹਾ ਕਿ 25 ਲੱਖ ਰੁਪਏ ਤੱਕ ਦੀ ਸ਼ੁਰੂਆਤੀ ਰਕਮ ( ਬੀਜ ਫੰਡ ) ਤੋਂ ਇਲਾਵਾ ਸਟਾਰਟਅਪ ਨੂੰ ਕ੍ਰੈਡਿਟ ਪ੍ਰਮੁੱਖ ਕਲਾਊਂਡ ਸਰਵਿਸ ਪ੍ਰੋਵਾਈਡਰਜ਼ ਦੁਆਰਾ ਵੀ ਪ੍ਰਦਾਨ ਕੀਤੀ ਜਾਏਗੀ । ਪ੍ਰੋਵੀਨੈਂਸ ਦੇ ਪੱਧਰ ' ਤੇ ਸਟਾਰਟਅਪਸ ਨੂੰ ਪ੍ਰੀ - ਇਨਕਿਊਬੇਸ਼ਨ ਪ੍ਰੋਗਰਾਮ ਤਹਿਤ ਵੀ ਚੁਣਿਆ ਜਾ ਸਕਦਾ ਹੈ ਅਤੇ ਉਨਾਂ ਨੂੰ ਆਪਣੀ ਕਾਰੋਬਾਰੀ ਯੋਜਨਾ ਅਤੇ ਪ੍ਰਸਤਾਵਿਤ ਵਿਚਾਰ ਦੇ ਆਲੇ ਦੁਆਲੇ ਦੇ ਹੱਲ ਨੂੰ ਵਿਕਸਿਤ ਕਰਨ ਲਈ 6 ਮਹੀਨਿਆਂ ਤੱਕ ਦੀ ਸਲਾਹ ਦਿੱਤੀ ਜਾਂਦੀ ਹੈ । ਹਰੇਕ ਇੰਟਰਨਲ ( ਪ੍ਰੀ - ਪ੍ਰਫੁਲਿੱਤ ਅਧੀਨ ) ਨੂੰ 6 ਮਹੀਨਿਆਂ ਦੀ ਮਿਆਦ ਲਈ 10,000/- ਰੁਪਏ ਪ੍ਰਤੀ ਮਹੀਨਾ ਦਿੱਤਾ ਜਾਵੇਗਾ । ਸਟਾਰਟਅਪ ਐਸਟੀਪੀਆਈ ਦੀ ਵੈਬਸਾਈਟ https://innovate.stpinext.in/ ' ਤੇ ਜਾ ਕੇ ਜਾਂ ਲਿੰਕ ' ਤੇ ਕਲਿੱਕ ਕਰਕੇ ਅਰਜ਼ੀ ਦੇ ਸਕਦੇ ਹਨ ।


    ਕੇਂਦਰੀ ਮੰਤਰੀ ਸ਼੍ਰੀ ਰਵੀ ਸ਼ੰਕਰ ਪ੍ਰਸਾਦ ਨੇ ਬਿਹਾਰ ਦੇ ਮੁਜ਼ੱਫਰਪੁਰ ' ਚ ਨੈਸ਼ਨਲ ਇੰਸਟੀਚਿਊਟ ਆਫ਼ ਇਲੈਕਟ੍ਰਾਨਿਕਸ ਅਤੇ ਇਨਫਰਮੇਸ਼ਨ ਟੈਕਨਾਲੌਜੀ ( ਨੀਲਿਟ ) ਦੇ ਡਿਜੀਟਲ ਟ੍ਰੇਨਿੰਗ ਅਤੇ ਸਕਿੱਲ ਸੈਂਟਰ ਦਾ ਨੀਂਹ ਪੱਥਰ ਵੀ ਰੱਖਿਆ । ਇਸ ਕੇਂਦਰ ਦਾ ਵਿਕਾਸ ਭਾਰਤ ਸਰਕਾਰ ਦੇ ਇਲੈਕਟ੍ਰਾਨਿਕਸ ਅਤੇ ਸੂਚਨਾ ਤਕਨਾਲੋਜੀ ਮੰਤਰਾਲੇ ਵੱਲੋਂ 9.17 ਕਰੋੜ ਰੁਪਏ ਦੀ ਲਾਗਤ ਨਾਲ ਕੀਤਾ ਜਾਵੇਗਾ । ਬਿਹਾਰ ਸਰਕਾਰ ਨੇ ਇਸ ਸੰਸਥਾ ਲਈ ਇਕ ਏਕੜ ਜ਼ਮੀਨ ਅਲਾਟ ਕੀਤੀ ਹੈ । ਇਹ ਸੈਂਟਰ ਅਤਿ ਆਧੁਨਿਕ ਸਿਖਲਾਈ ਸਹੂਲਤ ਅਤੇ ਡਿਜੀਟਲ ਪ੍ਰਯੋਗਸ਼ਾਲਾ ਨਾਲ ਲੈਸ ਹੋਵੇਗਾ । ਇਸ ਸੈਂਟਰ ਤੋਂ ਵੱਖ ਵੱਖ ਕੋਰਸ ਜਿਵੇਂ ਕਿ ਓ ਲੈਵਲ , ਸੀ . ਸੀ . ਸੀ ., ਬੀ . ਸੀ . ਸੀ ., ਪ੍ਰੋਗਰਾਮਿੰਗ ਅਤੇ ਮਲਟੀਮੀਡੀਆ ਟ੍ਰੇਨਿੰਗ ਦੀ ਪੇਸ਼ਕਸ਼ ਕੀਤੀ ਜਾਏਗੀ ।


    ਬਿਹਾਰ ਦੇ ਉੱਪ ਮੁੱਖ ਮੰਤਰੀ ਦੀ ਮੌਜੂਦਗੀ ' ਚ ਇਕ ਵਰਚੁਅਲ ਸਮਾਗਮ ' ਚ ਕੇਂਦਰੀ ਮੰਤਰੀ ਰਵੀ ਸ਼ੰਕਰ ਪ੍ਰਸਾਦ ਨੇ ਕਿਹਾ ਕਿ “'' ਮੈਂ ਭਾਰਤ ਦੇ ਨੌਜਵਾਨ , ਪ੍ਰਤਿਭਾਵਾਨ ਖੋਜਕਰਤਾਵਾਂ ਨੂੰ ਅੱਗੇ ਵੱਧਣ ਅਤੇ ਭਾਰਤ ਦੀ ਚੁਣੌਤੀ ਮੁਕਾਬਲੇ ਦਾ ਲਾਭ ਲੈਣ ਅਤੇ ਨਵੇਂ ਸਾਫਟਵੇਅਰ ਉਤਪਾਦ ਅਤੇ ਇਕ ਐਪ ਬਣਾਉਣ ਦੀ ਅਪੀਲ ਕਰਦਾ ਹਾਂ । ਉਨਾਂ ਕਿਹਾ ਕਿ ਇਸ ਮੁਕਾਬਲੇ ਦੀ ਸ਼ੁਰੂਆਤ ਪ੍ਰਧਾਨ ਮੰਤਰੀ ਨਰਿੰਦਰ ਮੋਦੀ ਦੇ ਆਤਮਨਿਰਭਰ ਭਾਰਤ ਦੇ ਸਪੱਸ਼ਟ ਸੱਦੇ ਤਹਿਤ ਇਕ ਦਲੇਰਾਨਾ ਪਹਿਲ ਹੈ । ''


    ਆਰਸੀਜੇ / ਐਮ

    
    
    (Release ID: 1649421) Visitor Counter : 2
    
    
      Read this release in: English , Urdu , Hindi , Marathi , Manipuri , Bengali , Assamese , Odia , Tamil , Telugu , Malayalam