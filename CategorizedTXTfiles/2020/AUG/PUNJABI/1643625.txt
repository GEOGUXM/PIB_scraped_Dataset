      ਸਿਹਤ ਤੇ ਪਰਿਵਾਰ ਭਲਾਈ ਮੰਤਰਾਲਾ

      ਭਾਰਤ ਨੇ ਲਗਾਤਾਰ ਦੂਜੇ ਦਿਨ 24 ਘੰਟਿਆਂ ਵਿਚ 6 ਲੱਖ ਤੋਂ ਵੱਧ ਟੈਸਟ ਕੀਤੇ
      
      ਕੁਲ 2.14 ਕਰੋੜ ਤੋਂ ਵੱਧ ਸੈਂਪਲ ਟੈਸਟ ਕੀਤੇ ਗਏ
      
      ਟੈਸਟ ਪ੍ਰਤੀ ਮਿਲੀਅਨ (ਟੀਪੀਐਮ) ਵਧ ਕੇ 15568 ਹੋਏ
      
      Posted On: 05 AUG 2020 3:43PM by PIB Chandigarh


    ਭਾਰਤ ਨੇ ਲਗਾਤਾਰ ਦੂਜੇ ਦਿਨ 24 ਘੰਟਿਆਂ ਵਿਚ 6 ਲੱਖ ਤੋਂ ਵੱਧ ਟੈਸਟ ਕੀਤੇ । ਕੇਂਦਰ ਅਤੇ ਰਾਜਾਂ /ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਦੁਆਰਾ ਕੋਵਿਡ-19 ਕੇਸਾਂ ਦਾ ਪਤਾ ਲਗਾਉਣ ਲਈ ਜੋ ਤੇਜ਼ ਸਰਗਰਮੀਆਂ ਜਾਰੀ ਹਨ - ਪ੍ਰਾਥਮਿਕ ਕਦਮ ਵਜੋਂ ਟੈਸਟਿੰਗ ਵਿਚ ਤੇਜ਼ੀ ਲਿਆਉਣੀ ਹੈ ਅਤੇ ਇਲਾਜ/ ਘਰ ਵਿਚ ਆਈਸੋਲੇਸ਼ਨ ਕਰਨੀ ਹੈ, ਦੇ ਨਤੀਜੇ ਵਜੋਂ ਭਾਰਤ ਤੇਜ਼ੀ ਨਾਲ ਰੋਜ਼ਾਨਾ ਹੋਣ ਵਾਲੇ ਟੈਸਟਾਂ ਦੀ ਗਿਣਤੀ ਵਿਚ ਵਾਧਾ ਕਰ ਰਿਹਾ ਹੈ ।


    ਗ੍ਰੇਡਿਡ ਅਤੇ ਮਿਲ ਰਹੇ ਹੁੰਗਾਰੇ ਦੇ ਨਤੀਜੇ ਵਜੋਂ ਇਕ ਟੈਸਟਿੰਗ ਰਣਨੀਤੀ ਸਾਹਮਣੇ ਆਈ ਜਿਸ ਨੇ ਕਿ ਦੇਸ਼ ਭਰ ਵਿਚ ਟੈਸਟਿੰਗ ਨੈੱਟਵਰਕ ਵਿਚ ਨਿਰੰਤਰ ਵਾਧਾ ਕੀਤਾ । ਪਿਛਲੇ 24 ਘੰਟਿਆਂ ਵਿਚ 6 ,19,652 ਟੈਸਟ ਕੀਤੇ ਗਏ ਅਤੇ ਕੁਲ ਟੈਸਟਿੰਗ ਅੱਜ ਤੱਕ 2,14,84,402 ਉੱਤੇ ਪਹੁੰਚ ਗਈ । ਪ੍ਰਤੀ ਮਿਲੀਅਨ ਟੈਸਟਿੰਗ ਵਿਚ ਤੇਜ਼ੀ ਨਾਲ ਵਾਧਾ ਹੋਇਆ ਅਤੇ ਇਹ 15 ,568 ਉੱਤੇ ਪਹੁੰਚੀ ।


    ਵਿਸਤ੍ਰਿਤ " ਟੈਸਟ , ਟਰੈਕ ਐਂਡ ਟ੍ਰੀਟ " ਰਣਨੀਤੀ ਨੂੰ ਜਾਰੀ ਰੱਖਦੇ ਹੋਏ ਦੇਸ਼ ਵਿਚ ਟੈਸਟਿੰਗ ਲੈਬ ਨੈੱਟਵਰਕ ਨੂੰ ਲਗਾਤਾਰ ਮਜ਼ਬੂਤ ਕੀਤਾ ਜਾ ਰਿਹਾ ਹੈ । ਅੱਜ ਤੱਕ ਲੈਬ ਨੈੱਟਵਰਕ ਵਿਚ ਦੇਸ਼ ਵਿਚ ਕੁਲ 1366 ਲੈਬਜ਼ ਹਨ ਜਿਨ੍ਹਾਂ ਵਿਚੋਂ 920 ਸਰਕਾਰੀ ਅਤੇ 446 ਪ੍ਰਾਈਵੇਟ ਖੇਤਰ ਦੀਆਂ ਲੈਬਜ਼ ਹਨ । ਇਨ੍ਹਾਂ ਵਿਚ ਸ਼ਾਮਿਲ ਹਨ -


      * ਰੀਅਲ - ਟਾਈਮ ਆਰਟੀ ਪੀਸੀਆਰ ਆਧਾਰਤ ਟੈਸਟਿੰਗ ਲੈਬਜ਼ : 696 (ਸਰਕਾਰੀ 421 + ਪ੍ਰਾਈਵੇਟ 275)


      * ਟਰੂਨੈਟ ਆਧਾਰਤ ਟੈਸਟਿੰਗ ਲੈਬਜ਼ 561 : (ਸਰਕਾਰੀ 467 + ਪ੍ਰਾਈਵੇਟ 94)


      * ਸੀਬੀਨੈਟ ਆਧਾਰਤ ਟੈਸਟਿੰਗ ਲੈਬਜ਼ : 109 (ਸਰਕਾਰੀ 32 + ਪ੍ਰਾਈਵੇਟ 77)


    ਕੋਵਿਡ -19 ਨਾਲ ਸੰਬੰਧਤ ਤਕਨੀਕੀ ਮੁੱਦਿਆਂ, ਦਿਸ਼ਾ ਨਿਰਦੇਸ਼ਾਂ ਅਤੇ ਮਸ਼ਵਰਿਆਂ ਬਾਰੇ ਸਾਰੀ ਪ੍ਰਮਾਣਕ ਅਤੇ ਢੁਕਵੀਂ ਜਾਣਕਾਰੀ ਲਈ ਕਿਰਪਾ ਕਰਕੇ ਨਿਯਮਤ ਤੌਰ ਤੇ https://www.mohfw.gov.in/ ਅਤੇ @MoHFW_INDIA ਵੇਖੋ ।


    ਕੋਵਿਡ -19 ਨਾਲ ਸੰਬੰਧਤ ਤਕਨੀਕੀ ਸਵਾਲ technicalquery.covid19@gov.in ਅਤੇ ਹੋਰ ਸਵਾਲ ncov2019@gov.in ਅਤੇ @CovidIndiaSeva ਤੇ ਭੇਜੇ ਜਾ ਸਕਦੇ ਹਨ ।


    ਕੋਵਿਡ -19 ਨੂੰ ਲੈ ਕੇ ਜੇ ਕੋਈ ਸਵਾਲ ਹੋਵੇ ਤਾਂ ਸਿਹਤ ਅਤੇ ਪਰਿਵਾਰ ਭਲਾਈ ਮੰਤਰਾਲਾ ਦੇ ਹੈਲਪਲਾਈਨ ਨੰਬਰ + 91-11-23978046 ਜਾਂ 1075 ( ਟੋਲ ਫਰੀ ) ਉੱਤੇ ਕਾਲ ਕਰੋ । ਰਾਜਾਂ / ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਦੇ ਹੈਲਪਲਾਈਨ ਨੰਬਰਾਂ ਦੀ ਲਿਸਟ ਵੀ https://www.mohfw.gov.in/pdf/coronvavirushelplinenumber.pdf ਉੱਤੇ ਮੁਹੱਈਆ ਹੈ ।


    ਐਮਵੀ / ਐਸਜੀ

    
    
    (Release ID: 1643625) Visitor Counter : 3
    
    
      Read this release in: Telugu , English , Urdu , Marathi , Hindi , Manipuri , Bengali , Gujarati , Odia , Tamil , Malayalam
    
    
    

*