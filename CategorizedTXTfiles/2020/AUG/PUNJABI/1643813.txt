      ਸੈਰ ਸਪਾਟਾ ਮੰਤਰਾਲਾ

      ਭਗਵਾਨ ਰਾਮ ਦਾ ਮੰਦਿਰ ਧਾਰਮਿਕ/ਅਧਿਆਤਮਕ ਸੈਰ–ਸਪਾਟਾ ਵਧਾਏਗਾ – ਸੈਰ–ਸਪਾਟਾ ਮੰਤਰੀ
      ‘ਅਯੁੱਧਿਆ ਦਾ ਵਿਕਾਸ ’ ਪ੍ਰੋਜੈਕਟ ਦਾ 80% ਕੰਮ ਮੁਕੰਮਲ ਹੈ: ਸ਼੍ਰੀ ਪਟੇਲ

      Posted On: 05 AUG 2020 10:01PM by PIB Chandigarh

    ਭਾਰਤ ਦੇ ਪ੍ਰਧਾਨ ਮੰਤਰੀ ਸ੍ਰੀ ਨਰੇਂਦਰ ਮੋਦੀ ਨੇ ਅੱਜ ਅਯੁੱਧਿਆ ’ਚ ਸ਼੍ਰੀ ਰਾਮ ਜਨਮਭੂਮੀ ਦੀ ਭੂਮੀ ਪੂਜਨ ਰਸਮ ਵਿੱਚ ਭਾਗ ਲਿਆ। ਕੇਂਦਰੀ ਸਭਿਆਚਾਰ ਤੇ ਸੈਰ–ਸਪਾਟਾ ਰਾਜ ਮੰਤਰੀ (ਸੁਤੰਤਰ ਚਾਰਜ), ਸ਼੍ਰੀ ਪ੍ਰਹਲਾਦ ਸਿੰਘ ਪਟੇਲ ਨੇ ਅੱਜ ਅਯੁੱਧਿਆ ’ਚ ਸ਼੍ਰੀ ਰਾਮ ਜਨਮਭੂਮੀ ਦੇ ਭੂਮੀ ਪੂਜਨ ਲਈ ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦਾ ਸ਼ੁਕਰੀਆ ਅਦਾ ਕੀਤਾ ਹੈ।


    ਸ਼੍ਰੀ ਪਟੇਲ ਨੇ ਕਿਹਾ ਕਿ ਇਹ ਵਿਸ਼ਵਾਸ ਅਤੇ ਅਧਿਆਤਮਕਤਾ ਦਾ ਇੱਕ ਮਹਾਨ ਛਿਣ ਹੈ। ਉਨ੍ਹਾਂ ਇਹ ਵੀ ਕਿਹਾ ਕਿ ਅਧਿਆਤਮਕਤਾ ਦੇ ਤਾਲਾਬ ਵਿੱਚ ਡੁਬਕੀ ਲਾਉਣ ਲਈ ਭਗਵਾਨ ਸ਼੍ਰੀ ਰਾਮ ਦੀ ਜਨਮ–ਭੂਮੀ ਇੱਕ ਮਹਾਨ ਸਥਾਨ ਹੈ। ਇਹ ਸ਼ਹਿਰ ਮੰਦਿਰਾਂ ਨਾਲ ਭਰਪੂਰ ਹੈ ਅਤੇ ਪ੍ਰਾਚੀਨ ਭਾਰਤ ਦੇ ਸਭ ਤੋਂ ਵੱਧ ਆਦਰਯੋਗ ਸ਼ਹਿਰਾਂ ਵਿੱਚੋਂ ਇੱਕ ਹੈ। ਪ੍ਰਾਚੀਨ ਵਿਸ਼ਵਾਸਾਂ ਅਨੁਸਾਰ ਦੇਵਤਿਆਂ ਨੇ ਖ਼ੁਦ ਇਸ ਨਗਰੀ ਨੂੰ ਸਿਰਜਿਆ ਸੀ।


    ਸ਼੍ਰੀ ਪਟੇਲ ਨੇ ਇਹ ਵੀ ਕਿਹਾ ਕਿ ਭਗਵਾਨ ਰਾਮ ਮੰਦਿਰ ਨਾਲ ਧਾਰਮਿਕ/ਅਧਿਆਤਮਕ ਸੈਰ–ਸਪਾਟਾ ਵਧੇਗਾ। ਮੰਤਰੀ ਨੇ ਅੱਗੇ ਕਿਹਾ ਕਿ ਅਨੰਤ ਕਾਲ ਤੋਂ ਯਾਤਰਾ ਲਈ ਤੀਰਥ–ਯਾਤਰਾਵਾਂ ਸਭ ਤੋਂ ਵੱਧ ਸ਼ਕਤੀਸ਼ਾਲੀ ਪ੍ਰੇਰਕਾਂ ਵਿੱਚੋਂ ਇੱਕ ਰਹੀਆਂ ਹਨ। ਅਧਿਆਤਮਕ ਸੈਰ–ਸਪਾਟੇ ਉੱਤੇ ਵਿਸ਼ਵ–ਪੱਧਰੀ ਮੰਦਹਾਲੀ ਦੇ ਦਬਾਅ ਦਾ ਕਦੇ ਕੋਈ ਬਹੁਤਾ ਅਸਰ ਨਹੀਂ ਪਿਆ ਕਿਉਂਕਿ ਇਸ ਨੂੰ ਕੋਈ ਐਸ਼–ਪ੍ਰਸਤੀ ਨਹੀਂ, ਸਗੋਂ ਇੱਕ ਮੰਤਵ ਲਈ ਯਾਤਰਾ ਮੰਨਿਆ ਜਾਂਦਾ ਅਤੇ ਇਸ ਦੀ ਪ੍ਰਕਿਰਤੀ ਕਾਰਣ ਤੀਰਥ–ਯਾਤਰਾ ਕਿਸੇ ਵੀ ਤਰ੍ਹਾਂ ਦੇ ਆਰਥਿਕ ਦ੍ਰਿਸ਼ ਵਿੱਚ ਲਚਕਦਾਰ ਤੇ ਮਜ਼ਬੂਤ ਰਹੀ ਹੈ। ਇਸੇ ਲਈ ਸੈਰ–ਸਪਾਟਾ ਮੰਤਰਾਲਾ ਭਾਰਤ ਵਿੱਚ ਡੂੰਘੀਆਂ ਜੜ੍ਹਾਂ ਵਾਲੇ ਵਿਸ਼ਵ ਦੇ ਸਾਰੇ ਮਹਾਨ ਧਰਮਾਂ ਦੇ ਕਰੋੜਾਂ ਪੈਰੋਕਾਰਾਂ ਦੀ ਮਦਦ ਦੀ ਆਸ ਤੱਕਦਾ ਹੈ।


    ਸ਼੍ਰੀ ਪਟੇਲ ਨੇ ਇਹ ਵੀ ਕਿਹਾ ਕਿ ਸੈਰ–ਸਪਾਟਾ ਮੰਤਰਾਲਾ ਆਪਣੀ ‘ਸਵਦੇਸ਼ ਦਰਸ਼ਨ’ ਯੋਜਨਾ ਅਧੀਨ ‘ਥੀਮ ਆਧਾਰਤ ਸੈਲਾਨੀ ਸਰਕਟਾਂ ਦੇ ਸੰਗਠਤ ਵਿਕਾਸ’ ਸਮੁੱਚੇ ਦੇਸ਼ ਦੇ ਅਜਿਹੇ ਸਰਕਟਾਂ ਵਿੱਚ ਪੂਰੇ ਯੋਜਨਾਬੱਧ ਤੇ ਤਰਜੀਹੀ ਢੰਗ ਨਾਲ ਸੈਰ–ਸਪਾਟਾ ਬੁਨਿਆਦੀ ਢਾਂਚਾ ਵਿਕਸਤ ਕਰ ਰਿਹਾ ਹੈ, ਜਿੱਥੇ ਸੈਲਾਨੀਆਂ ਦੇ ਆਉਣ ਦੀ ਸੰਭਾਵਨਾ ਹੈ। ਇਸ ਯੋਜਨਾ ਅਧੀਨ ਸੈਰ–ਸਪਾਟਾ ਮੰਤਰਾਲੇ ਨੇ ਸਾਲ 2017–18 ’ਚ ਰਾਮਾਇਣ ਸਰਕਟ ਥੀਮ ਅਧੀਨ 127.20 ਕਰੋੜ ਰੁਪਏ ਦੇ ਇੱਕ ਪ੍ਰੋਜੈਕਟ ‘ਅਯੁੱਧਿਆ ਦਾ ਵਿਕਾਸ’ ਨੂੰ ਮਨਜ਼ੂਰੀ ਦਿੱਤੀ ਸੀ। ਮੰਤਰੀ ਨੇ ਇਹ ਵੀ ਦੱਸਿਆ ਕਿ ਇਸ ਪ੍ਰੋਜੈਕਟ ਅਧੀਨ ਪ੍ਰਵਾਨਿਤ ਵਿਭਿੰਨ ਪੱਖਾਂ ਵਿੱਚ ਰਾਮ ਕਥਾ ਗੈਲਰੀ, ਪਾਰਕ, ਰਾਮ ਕੀ ਪੈੜੀ ਦਾ ਵਿਕਾਸ, ਗੁਪਤਾਰਘਾਟ ਤੇ ਲਕਸ਼ਮਣ ਕਿਲਾ ਘਾਟ ਦਾ ਵਿਕਾਸ, ਅਯੁੱਧਿਆ ਸਟ੍ਰੀਟ ਦਾ ਕਾਇਆ–ਕਲਪ, ਦਿਗੰਬਰਅਖਾੜਾ ’ਚ ਬਹੁ–ਮੰਤਵੀ ਹਾਲ ਸ਼ਾਮਲ ਹਨ। ਇਸ ਪ੍ਰੋਜੈਕਟ ਦੇ ਹੋਰ ਪੱਖ ਹਨ – ਸੋਲਰ ਲਾਈਟਿੰਗ, ਠੋਸ ਕੂੜਾ–ਕਰਕਟ ਪ੍ਰਬੰਧ, ਜਲ–ਨਿਕਾਸੀ ਦੇ ਪੱਖ, ਪੁਲਿਸ ਬੂਥ, ਵਿਭਿੰਨ ਸਥਾਨਾਂ ’ਤੇ ਸਾਈਨੇਜਸ, ਪੱਥਰ ਦੇ ਬੈਂਚ, ਗ਼ੇਜ਼ਬੋ, ਪੀਣ ਵਾਲੇ ਪਾਣੀ ਦੇ ਕਿਓਸਕਸ, ਸੀਸੀਟੀਵੀ, ਬੱਸ ਡੀਪੂ ਤੇ ਪਾਰਕਿੰਗ, ਸੈਲਾਨੀਆਂ ਲਈ ਸ਼ੈੱਡ, ਜਨਤਕ ਸਥਾਨਾਂ ਦੇ ਦ੍ਰਿਸ਼ ਤੇ ਤੁਲਸੀ ਦਾਸ ਬਾਗ਼ ਦਾ ਸੁੰਦਰੀਕਰਣ ਆਦਿ। ਇਹ ਪ੍ਰੋਜੈਕਟ ਇਸ ਵੇਲੇ ਲਗਭਗ 80% ਮੁਕੰਮਲ ਹੋ ਚੁੱਕਾ ਹੈ।


    ਇਸ ਤੋਂ ਇਲਾਵਾ, ਸੈਰ–ਸਪਾਟਾ ਮੰਤਰਾਲੇ ਨੇ ਸਾਲ 2016–17 ਵਿੱਚ ਸਵਦੇਸ਼ ਦਰਸ਼ਨ ਦੇ ਰਾਮਾਇਣ ਸਰਕਟ ਥੀਮ ਅਧੀਨ ਇੱਕ ਹੋਰ ਪ੍ਰੋਜੈਕਟ ‘ਚਿੱਤਰਕੂਟ ਤੇ ਸ਼੍ਰਿੰਗਵੇਰਪੁਰ ਦਾ ਵਿਕਾਸ’ ਪ੍ਰਵਾਨ ਕੀਤਾ ਹੈ, ਇਹ ਪ੍ਰੋਜੈਕਟ 69.45 ਕਰੋੜ ਰੁਪਏ ਦੀ ਰਾਸ਼ੀ ਨਾਲ ਪ੍ਰਵਾਨ ਕੀਤਾ ਗਿਆ ਹੈ। ਇਨ੍ਹਾਂ ਪ੍ਰੋਜੈਕਟਾਂ ਵਿੱਚ ਸ਼੍ਰਿੰਗਵੇਰਪੁਰ ਵਿਖੇ ਸੰਧਿਆ ਘਾਟ, ਸੈਲਾਨੀ ਸੁਵਿਧਾ ਕੇਂਦਰ ਦਾ ਵਿਕਾਸ, ਰਾਮ ਸ਼ਯਨ, ਵੀਰਆਸਨ ਤੇ ਸੀਤਾ ਕੁੰਡ, ਸੋਲਰ ਲਾਈਟਿੰਗ ਦਾ ਵਿਕਾਸ, ਪਾਰਕਿੰਗ ਸਾਈਨੇਜਸ ਆਦਿ ਜਿਹੇ ਵਿਭਿੰਨ ਪੱਖ ਸ਼ਾਮਲ ਹਨ। ਚਿੱਤਰਕੂਟ ’ਚ ਪ੍ਰਵਾਨ ਕੀਤੇ ਗਏ ਵਿਭਿੰਨ ਪੱਖਾਂ ਵਿੱਚ ਪਰਿਕਰਮਾ ਮਾਰਗ ਦਾ ਢਕਿਆ ਸ਼ੈੱਡ, ਫ਼ੂਡ ਕਿਓਸਕ, ਪਾਰਕਿੰਗ, ਆਧੁਨਿਕ ਪਖਾਨਾ ਸੁਵਿਧਾਵਾਂ, ਫ਼ੁੱਟ ਓਵਰ ਬ੍ਰਿਜ ਸੈਲਾਨੀ ਸੁਵਿਧਾ ਕੇਂਦਰ ਅਤੇ ਰਾਮਾਇਣ ਗੈਲਰੀ, ਰਾਮਘਾਟ ਵਿਖੇ ਲੇਜ਼ਰ ਸ਼ੋਅ ਤੇ ਆਖ਼ਰੀ ਮੀਲ ਤੱਕ ਕੁਨੈਕਟੀਵਿਟੀ ਸ਼ਾਮਲ ਹਨ।


    *******


    ਐੱਨਬੀ/ਏਕੇਜੇ/ਓਏ

    
    
    (Release ID: 1643813) Visitor Counter : 2
    
    
      Read this release in: English , Urdu , Marathi , Hindi , Manipuri , Tamil