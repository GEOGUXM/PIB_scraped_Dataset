      ਸਿਹਤ ਤੇ ਪਰਿਵਾਰ ਭਲਾਈ ਮੰਤਰਾਲਾ

      ਭਾਰਤ ਨੇ ਲਗਾਤਾਰ ਦੂਜੇ ਦਿਨ ਰੋਜ਼ਾਨਾ 9 ਲੱਖ ਤੋਂ ਵੱਧ ਨਮੂਨੇ ਟੈਸਟ ਕੀਤੇ ਕੁੱਲ ਟੈਸਟਾਂ ਦੀ ਗਿਣਤੀ 4 ਕਰੋੜ ਦੀ ਨਵੀਂ ਉਚਾਈ ਦੇ ਨੇੜੇ-ਤੇੜੇ
      Posted On: 28 AUG 2020 1:15PM by PIB Chandigarh


    ਪਿਛਲੇ 2 ਹਫ਼ਤਿਆਂ ਦੌਰਾਨ 1 ਕਰੋੜ ਤੋਂ ਵੱਧ ਟੈਸਟ ਕੇਂਦਰ ਸਰਕਾਰ ਵੱਲੋਂ ਟੈਸਟ , ਟਰੈਕ ਤੇ ਟਰੀਟ ਦੀ ਰਣਨੀਤੀ ਉੱਪਰ ਪੂਰਾ ਧਿਆਨ ਦਿੱਤੇ ਜਾਣ ਦੇ ਮੱਦੇਨਜ਼ਰ , ਭਾਰਤ ਨੇ ਲਗਾਤਾਰ ਦੂਜੇ ਦਿਨ ਰੋਜ਼ਾਨਾ ਕੋਵਿਡ -19 ਦੇ 9 ਲੱਖ ਤੋਂ ਵੱਧ ਨਮੂਨੇ ਟੈਸਟ ਕੀਤੇ ਹਨ । ਭਾਰਤ ਰੋਜ਼ਾਨਾ 10 ਲੱਖ ਟੈਸਟ ਕਰਨ ਦੀ ਸਮਰੱਥਾ ਪਹਿਲਾਂ ਹੀ ਹਾਸਲ ਕਰ ਚੁੱਕਾ ਹੈ । ਪਿਛਲੇ 24 ਘੰਟਿਆਂ ਦੌਰਾਨ 9, 01, 338 ਨਮੂਨੇ ਟੈਸਟ ਕੀਤੇ ਗਏ ।
    ਇਸ ਨਿਰੰਤਰ ਵਾਧੇ ਨਾਲ ਕੁੱਲ ਟੈਸਟਾਂ ਦੀ ਗਿਣਤੀ 4 ਕਰੋੜ ਦੇ ਨੇੜੇ - ਤੇੜੇ ਪਹੁੰਚ ਰਹੀ ਹੈ । ਅੱਜ ਦੀ ਤਰੀਕ ਤੱਕ ਕੁੱਲ ਟੈਸਟਾਂ ਦੀ ਗਿਣਤੀ 3, 94, 77, 848 ਤੱਕ ਪਹੁੰਚ ਗਈ ਹੈ । ਪਿਛਲੇ 2 ਹਫ਼ਤਿਆਂ ਦੌਰਾਨ ਕੋਵਿਡ ਲਈ 1 ਕਰੋੜ ਤੋਂ ਵੱਧ ਨਮੂਨੇ ਟੈਸਟ ਕੀਤੇ ਗਏ ਹਨ ।


    
    ਪ੍ਰਤੀ 10 ਲੱਖ ਲੋਕਾਂ ਪਿੱਛੇ , ਟੈਸਟ ਕੀਤੇ ਜਾਣ ਵਾਲਿਆਂ ਦੀ ਗਿਣਤੀ ਵੱਧ ਕੇ 28, 607 ਹੋ ਗਈ ਹੈ । ਜ਼ੋਰਦਾਰ ਟੈਸਟਿੰਗ ਦੇ ਕਾਰਨ ਹੀ ਪੋਜ਼ਿਟਿਵ ਕੇਸਾਂ ਦੀ ਅਰੰਭਕ ਪੜਾਅ ਤੇ ਹੀ ਸ਼ਨਾਖ਼ਤ ਹੋ ਰਹੀ ਹੈ , ਉਨਾਂ ਦੇ ਸੰਪਰਕ ਵਿੱਚ ਆਉਣ ਵਾਲੇ ਵਿਅਕਤੀਆਂ ਦਾ ਛੇਤੀ ਪਤਾ ਲਗਾਇਆ ਜਾ ਰਿਹਾ ਹੈ ਤੇ ਏਕਾਂਤਵਾਸ ਦੇ ਨਾਲ - ਨਾਲ ਸਮੇਂ ਸਿਰ ਤੇ ਕਾਰਗਰ ਇਲਾਜ ਵੀ ਯਕੀਨੀ ਬਣਾਇਆ ਜਾ ਰਿਹਾ ਹੈ ।
    ਟੈਸਟਿੰਗ ਰਣਨੀਤੀ ਵਿੱਚ ਦੇਸ਼ ਭਰ ਵਿੱਚ ਟੈਸਟਿੰਗ ਦਾ ਜਾਲ ਵਿਆਪਕ ਕੀਤਾ ਜਾ ਰਿਹਾ ਹੈ । ਇਸ ਰਣਨੀਤੀ ਦੇ ਚੱਲਦਿਆਂ ਦੇਸ਼ ਵਿੱਚ ਟੈਸਟ ਕਰਨ ਵਾਲੀਆਂ ਪ੍ਰਯੋਗਸ਼ਾਲਾਵਾਂ ਦਾ ਤਾਣਾ - ਬਾਣਾ ਲਗਾਤਾਰ ਮਜ਼ਬੂਤ ਹੋ ਰਿਹਾ ਹੈ , ਜਿਸ ਵਿੱਚ ਅੱਜ 1564 ਪ੍ਰਯੋਗਸ਼ਾਲਾਵਾਂ ਮੌਜੂਦ ਹਨ । ਇਨਾਂ ਵਿੱਚੋਂ 998 ਲੈਬਾਰਟਰੀਆਂ ਸਰਕਾਰੀ ਖੇਤਰ ਅਤੇ 566 ਪ੍ਰਾਈਵੇਟ ਖੇਤਰ ਵਿੱਚ ਹਨ ।
    ਐਮਵੀ / ਐਸਜੇ

    
    
    (Release ID: 1649269) Visitor Counter : 2
    
    
      Read this release in: Urdu , English , Hindi , Marathi , Manipuri , Bengali , Assamese , Gujarati , Odia , Tamil , Telugu , Malayalam