      ਖਪਤਕਾਰ ਮਾਮਲੇ, ਖੁਰਾਕ ਅਤੇ ਜਨਤਕ ਵੰਡ ਮੰਤਰਾਲਾ

      ਖੰਡ ਉਦਯੋਗ ਦੀ ਵਿਵਹਾਰਤਾ ਵਿੱਚ ਸੁਧਾਰ ਦੇ ਲਈ ਇਥੇਨੌਲ ਉਤਪਾਦਨ ਲਈ ਵਧੇਰੇ ਗੰਨੇ ਦੀ ਵਰਤੋਂ; ਇਥੇਨੌਲ ਇੱਕ ਹਰੇ ਰੰਗ ਦਾ ਇੰਧਣ ਹੈ ਅਤੇ ਪੈਟਰੋਲ ਦੇ ਨਾਲ ਇਸਦਾ ਮਿਸ਼ਰਣ ਵਿਦੇਸ਼ੀ ਮੁਦਰਾ ਨੂੰ ਵੀ ਬਚਾਉਂਦਾ ਹੈ
      ਸਰਕਾਰ ਨੇ 2022 ਤੱਕ ਪੈਟਰੋਲ ਦੇ ਨਾਲ 10 ਫ਼ੀਸਦੀ ਇਥੇਨੌਲ ਮਿਲਾਉਣ ਦਾ ਅਤੇ 2030 ਤੱਕ 20 ਫ਼ੀਸਦੀ ਮਿਸ਼ਰਣ ਦਾ ਟੀਚਾ ਤੈਅ ਕੀਤਾ ਹੈ

      Posted On: 22 AUG 2020 11:45AM by PIB Chandigarh

    ਸਰਕਾਰ ਨੇ ਖੰਡ ਉਦਯੋਗ ਦੀ ਵਿਵਹਾਰਤਾ ਵਿੱਚ ਸੁਧਾਰ ਲਿਆਉਣ ਦੇ ਲਈ ਕਈ ਉਪਾਅ ਕੀਤੇ ਹਨ, ਜਿਸ ਨਾਲ ਖੰਡ ਮਿੱਲਾਂ ਨੂੰ ਕਿਸਾਨਾਂ ਦੇ ਗੰਨੇ ਦੇ ਅਦਾਇਗੀ ਨੂੰ ਸਮੇਂ ਸਿਰ ਕਰਨ ਵਿੱਚ ਮਦਦ ਮਿਲੇਗੀ । ਇਸਤੋਂ ਅੱਗੇ ਵੱਧਦੇ ਹੋਏ , ਵਾਧੂ ਸਟਾਕ ਦੀ ਸਮੱਸਿਆ ਨੂੰ ਦੂਰ ਕਰਨ ਅਤੇ ਖੰਡ ਉਦਯੋਗ ਦੀ ਵਿਵਹਾਰਤਾ ਵਿੱਚ ਸੁਧਾਰ ਲਿਆਉਣ ਦੇ ਲਈ ਵਾਧੂ ਗੰਨੇ ਅਤੇ ਖੰਡ ਨੂੰ ਦੂਸਰੀ ਜਗ੍ਹਾ ਭੇਜਣ ਦੇ ਲੰਬੇ ਸਮੇਂ ਦੇ ਹੱਲ ’ਤੇ ਤੇਜ਼ੀ ਨਾਲ ਕੰਮ ਹੋਇਆ ਹੈ| ਇਥੇਨੌਲ ਇੱਕ ਹਰੇ ਰੰਗ ਦਾ ਇੰਧਣ ਹੈ ਅਤੇ ਪੈਟਰੋਲ ਦੇ ਨਾਲ ਇਸਦੇ ਮਿਸ਼ਰਣ ਨਾਲ ਦੇਸ਼ ਦੀ ਵਿਦੇਸ਼ੀ ਮੁਦਰਾ ਵੀ ਬਚਦੀ ਹੈ|


    ਸਕੱਤਰ (ਖੁਰਾਕ ਅਤੇ ਜਨਤਕ ਵੰਡ) , ਸਕੱਤਰ (ਪੈਟਰੋਲੀਅਮ ਅਤੇ ਕੁਦਰਤੀ ਗੈਸ) ਅਤੇ ਸੈਕਟਰੀ (ਡੀਐੱਫ਼ਐੱਸ) ਦੀ ਸਹਿ-ਪ੍ਰਧਾਨਗੀ ਵਿੱਚ ਇੱਕ ਬੈਠਕ 21 ਅਗਸਤ 2020 ਨੂੰ ਪ੍ਰਮੁੱਖ ਖੰਡ ਉਤਪਾਦਕ ਰਾਜਾਂ ਅਤੇ ਖੰਡ ਉਦਯੋਗ ਐਸੋਸੀਏਸ਼ਨਾਂ ਦੇ ਗੰਨਾ ਕਮਿਸ਼ਨਰਾਂ, ਪ੍ਰਮੁੱਖ ਬੈਕਾਂ ਅਤੇ ਤੇਲ ਮਾਰਕੀਟਿੰਗ ਕੰਪਨੀਆਂ ਦੇ ਨੁਮਾਇੰਦਿਆਂ ਦੇ ਨਾਲ ਹੋਈ; ਇਸ ਬੈਠਕ ਵਿੱਚ ਓਐੱਮਸੀ ਨੂੰ ਇਥੇਨੌਲ ਦੀ ਸਪਲਾਈ ਵਧਾਉਣ ਦੇ ਤਰੀਕਿਆਂ ਅਤੇ ਸਾਧਨਾਂ ’ਤੇ ਪੈਟਰੋਲ ਵਿੱਚ ਮਿਸ਼ਰਣ ਫ਼ੀਸਦੀ ਵਧਾਉਣ ਦੇ ਸਰਕਾਰ ਦੇ ਉਦੇਸ਼ ਨੂੰ ਪ੍ਰਾਪਤ ਕਰਨ ਦੇ ਬਾਰੇ ਵਿੱਚ ਚਰਚਾ ਕੀਤੀ ਗਈ| ਇਸ ਬੈਠਕ ਵਿੱਚ ਇਹ ਸਹਿਮਤੀ ਹੋਈ ਕਿ ਇਥੇਨੌਲ (ਖੰਡ ਮਿੱਲਾਂ) ਦੇ ਨਿਰਮਾਤਾ ਦੇ ਰੂਪ ਵਿੱਚ , ਇਥੇਨੌਲ (ਓਐੱਮਸੀ) ਦੇ ਖ਼ਰੀਦਦਾਰ ਅਤੇ ਰਿਣਦਾਤਾ (ਬੈਂਕ) ਇੱਕ ਐਸਕਰੋ ਖਾਤੇ ਦੇ ਮਾਧਿਅਮ ਨਾਲ ਇਥੇਨੌਲ ਦੇ ਖ਼ਰੀਦ ਅਤੇ ਭੁਗਤਾਨ ਦੇ ਬਾਰੇ ਵਿੱਚ ਇੱਕ ਤਿੰਨ-ਪੱਖੀ ਸਮਝੌਤਾ (ਟੀਪੀਏ) ਕਰਨ ਨੂੰ ਤਿਆਰ ਹਨ। ਬੈਂਕ ਕਮਜ਼ੋਰ ਬੈਲੈਂਸ ਸ਼ੀਟ ਵਾਲੇ ਖੰਡ ਮਿੱਲਾਂ ਨੂੰ ਵੀ ਕਰਜ਼ਾ ਦੇਣ ਬਾਰੇ ਵਿਚਾਰ ਕਰ ਸਕਦੇ ਹਨ। ਇਸ ਨਾਲ ਮਿੱਲਾਂ ਨੂੰ ਨਵੀਂਆਂ ਡਿਸਟਿਲਰੀਆਂ (ਇਕਾਈਆਂ) ਸਥਾਪਤ ਕਰਨ ਜਾਂ ਆਪਣੀ ਮੌਜੂਦਾ ਡਿਸਟਿਲਰੀ (ਇਕਾਈ) ਦਾ ਵਿਸਥਾਰ ਕਰਨ ਦੇ ਲਈ ਬੈਂਕਾਂ ਤੋਂ ਕਰਜ਼ੇ ਲੈਣ ਵਿੱਚ ਸਹੂਲਤ ਹੋਵੇਗੀ , ਜਿਸ ਨਾਲ ਦੇਸ਼ ਵਿੱਚ ਸਮੁੱਚੀ ਡਿਸਟਿਲੇਸ਼ਨ ਦੀ ਸਮਰੱਥਾ ਵਧੇਗੀ ਅਤੇ ਇਸ ਤਰ੍ਹਾਂ ਪੈਟਰੌਲ ਦੇ ਨਾਲ ਮਿਸ਼ਰਤ ਇਥੇਨੌਲ ਦੇ ਟੀਚੇ ਨੂੰ ਪ੍ਰਾਪਤ ਕਰਨ ਵਿੱਚ ਸਹਾਇਤਾ ਮਿਲੇਗੀ| ਰਾਜਾਂ ਅਤੇ ਉਦਯੋਗਾਂ ਦੁਆਰਾ ਇਹ ਭਰੋਸਾ ਦਿੱਤਾ ਗਿਆ ਸੀ ਕਿ ਮੌਜੂਦਾ ਸਮੇਂ ਵਿੱਚ ਇਥੇਨੌਲ ਦੀ ਸਪਲਾਈ ਵਧਾਉਣ ਦੇ ਨਾਲ-ਨਾਲ ਆਉਣ ਵਾਲੇ ਸਾਲਾਂ ਵਿੱਚ ਇਥੇਨੌਲ ਦੀ ਸਪਲਾਈ ਨਿਰਵਿਘਨ ਰੂਪ ਨਾਲ ਕੀਤੀ ਜਾ ਸਕੇ ।


    ਪਿਛਲੇ ਇਥੇਨੌਲ ਸਪਲਾਈ ਸਾਲ 2018-19 ਦੇ ਦੌਰਾਨ ਖੰਡ ਮਿੱਲਾਂ ਅਤੇ ਅਨਾਜ ਅਧਾਰਤ ਭੱਠੀਆਂ (ਡਿਸਟਿਲਰੀਆਂ) ਦੁਆਰਾ ਲਗਭਗ 189 ਕਰੋੜ ਲੀਟਰ ਇਥੇਨੌਲ ਦੀ ਸਪਲਾਈ ਕੀਤੀ ਗਈ ਸੀ, ਜਿਸ ਨਾਲ 5 ਫ਼ੀਸਦੀ ਮਿਸ਼ਰਣ ਤਿਆਰ ਹੋਇਆ ਅਤੇ ਮੌਜੂਦਾ ਸਮੇਂ ਇਥੇਨੌਲ ਸਪਲਾਈ ਸਾਲ 2019 - 20 ਵਿੱਚ, 190-200 ਕਰੋੜ ਲੀਟਰ ਦੀ ਸਪਲਾਈ ਕਰਨ ਦੀ ਕੋਸ਼ਿਸ਼ ਕੀਤੀ ਜਾ ਰਹੀ ਹੈ ਤਾਂਕਿ 5.6 ਫ਼ੀਸਦੀ ਮਿਸ਼ਰਣ ਦੇ ਟੀਚੇ ਨੂੰ ਪ੍ਰਾਪਤ ਕੀਤਾ ਜਾ ਸਕੇ| ਸਰਕਾਰ ਨੇ 2022 ਤੱਕ ਪੈਟਰੋਲ ਦੇ ਨਾਲ 10 ਫ਼ੀਸਦੀ ਇਥੇਨੌਲ ਮਿਲਾਉਣ ਦਾ ਅਤੇ 2030 ਤੱਕ 20 ਫ਼ੀਸਦੀ ਮਿਸ਼ਰਣ ਦਾ ਟੀਚਾ ਤੈਅ ਕੀਤਾ ਹੈ| ਸਰਕਾਰ ਦੇ ਇਸ ਉਦੇਸ਼ ਨੂੰ ਪ੍ਰਾਪਤ ਕਰਨ ਦੇ ਲਈ , ਖੁਰਾਕ ਅਤੇ ਜਨਤਕ ਵੰਡ ਵਿਭਾਗ ਨਿਯਮਿਤ ਰੂਪ ਨਾਲ ਵਿੱਤੀ ਸੇਵਾ ਵਿਭਾਗ, ਪੈਟਰੋਲੀਅਮ ਅਤੇ ਕੁਦਰਤੀ ਗੈਸ ਮੰਤਰਾਲਾ ; ਵਾਤਾਵਰਣ , ਵਣ ਅਤੇ ਜਲਵਾਯੂ ਪਰਿਵਰਤਨ ਮੰਤਰਾਲਾ ; ਰਾਜ ਸਰਕਾਰਾਂ ; ਖੰਡ ਉਦਯੋਗ ਦੇ ਨੁਮਾਇੰਦਿਆਂ ਅਤੇ ਬੈਂਕਾਂ ਦੇ ਨਾਲ ਮਿਲ ਕੇ ਬੈਠਕਾਂ ਕਰ ਰਹੇ ਹਨ|


    ਇਨ੍ਹਾਂ ਟੀਚਿਆਂ ਨੂੰ ਪ੍ਰਾਪਤ ਕਰਨ ਦੇ ਨਜ਼ਰੀਏ ਨਾਲ, ਸਰਕਾਰ ਆਪਣੀ ਇਥੇਨੌਲ ਡਿਸਟੀਲੇਸ਼ਨ ਸਮਰੱਥਾ ਨੂੰ ਵਧਾਉਣ ਦੇ ਲਈ ਖੰਡ ਮਿੱਲਾਂ ਅਤੇ ਗੁੜ ਅਧਾਰਤ ਡਿਸਟਿਲਰੀਆਂ ਨੂੰ ਉਤਸ਼ਾਹਿਤ ਕਰ ਰਹੀ ਹੈ| ਇਥੇਨੌਲ ਉਤਪਾਦਨ ਸਮਰੱਥਾ ਵਧਾਉਣ ਦੇ ਲਈ, 600 ਕਰੋੜ ਲੀਟਰ ਸਮਰੱਥਾ ਦੇ 362 ਪ੍ਰੋਜੈਕਟਾਂ ਦੇ ਲਈ ਬੈਂਕਾਂ ਦੇ ਮਾਧਿਅਮ ਨਾਲ ਲਗਭਗ 18600 ਕਰੋੜ ਰੁਪਏ ਦੇ ਆਸਾਨ ਕਰਜ਼ੇ ਦੀ ਵੰਡ ਕੀਤੀ ਜਾ ਰਹੀ ਹੈ , ਜਿਸਦੇ ਲਈ ਸਰਕਾਰ ਦੁਆਰਾ ਪੰਜ ਸਾਲਾਂ ਦੇ ਲਈ ਲਗਭਗ 4045 ਕਰੋੜ ਰੁਪਏ ਦੀ ਵਿਆਜ ਸਹਾਇਤਾ ਦਾ ਖ਼ਰਚ ਕੀਤਾ ਜਾ ਰਿਹਾ ਹੈ। ਹੁਣ ਤੱਕ 64 ਪ੍ਰੋਜੈਕਟਾਂ ਦੇ ਸਮਰਥਕਾਂ ਨੂੰ ਕਰਜ਼ੇ ਮਨਜ਼ੂਰ ਕੀਤੇ ਜਾ ਚੁੱਕੇ ਹਨ ਅਤੇ ਇਨ੍ਹਾਂ ਪ੍ਰੋਜੈਕਟਾਂ ਦੇ ਮੁਕੰਮਲ ਹੋਣ ਦੇ ਦੋ ਸਾਲਾਂ ਵਿੱਚ ਹੀ ਇਥੇਨੌਲ ਡਿਸਟੀਲੇਸ਼ਨ ਸਮਰੱਥਾ 165 ਕਰੋੜ ਲੀਟਰ ਵਾਧ ਜਾਵੇਗੀ । ਇਸ ਤਰ੍ਹਾਂ ਦੇਸ਼ ਵਿੱਚ ਈਥਨੌਲ ਡਿਸਟੀਲੇਸ਼ਨ ਸਮਰੱਥਾ 2022 ਤੱਕ ਪ੍ਰਤੀ ਸਾਲ 426 ਕਰੋੜ ਲੀਟਰ ਤੋਂ ਵਧ ਕੇ ਤਕਰੀਬਨ 590 ਕਰੋੜ ਲੀਟਰ ਪ੍ਰਤੀ ਸਾਲ ਹੋ ਜਾਵੇਗੀ।


    ਖੰਡ ਮਿੱਲਾਂ ਨੂੰ ਪੈਟਰੋਲ ਦੇ ਨਾਲ ਮਿਸ਼ਰਤ ਕਰਨ ਦੇ ਲਈ ਇਥੇਨੌਲ ਦਾ ਉਤਪਾਦਨ ਕਰਨ ਲਈ ਵਾਧੂ ਗੰਨੇ ਨੂੰ ਇਥੇਨੌਲ ਦੇ ਉਤਪਾਦਨ ਦੇ ਲਈ ਭੇਜ ਦੇਣਾ ਚਾਹੀਦਾ ਹੈ, ਸਰਕਾਰ ਨੇ ਬੀ-ਭਾਰੀ ਸ਼ੀਰਾ (ਗੁੜਰਸ) , ਗੰਨੇ ਦੇ ਰਸ , ਖੰਡ ਸਿਰਪ ਅਤੇ ਖੰਡ ਤੋਂ ਇਥੇਨੌਲ ਦੇ ਉਤਪਾਦਨ ਦੀ ਆਗਿਆ ਦਿੱਤੀ ਹੈ ; ਅਤੇ ਇਨ੍ਹਾਂ ਫੀਡ-ਸਟਾਕਾਂ ਤੋਂ ਪ੍ਰਾਪਤ ਇਥੇਨੌਲ ਦੀ ਲਾਹੇਵੰਦ ਪੁਰਾਣੀ ਮਿੱਲ ਕੀਮਤ ਵੀ ਨਿਰਧਾਰਤ ਕੀਤੀ ਹੈ| ਇਥੇਨੌਲ ਨਿਰਮਾਣ ਦੇ ਲਈ ਰਾਜ-ਅਧਾਰਤ ਟੀਚੇ ਵੀ ਨਿਰਧਾਰਤ ਕੀਤੇ ਗਏ ਹਨ| ਖੰਡ ਮਿੱਲਾਂ/ ਡਿਸਟਿਲਰੀਆਂ ਨੂੰ ਇਥੇਨੌਲ ਦੇ ਉਤਪਾਦਨ ਦੇ ਲਈ ਉਨ੍ਹਾਂ ਦੀ ਮੌਜੂਦਗੀ ਸਥਾਪਤ ਸਮਰੱਥਾ ਦਾ ਘੱਟੋ-ਘੱਟ 85 ਫ਼ੀਸਦੀ ਇਸਤੇਮਾਲ ਕਰਨ ਦੀ ਸਲਾਹ ਦਿੱਤੀ ਗਈ ਹੈ । ਡਿਸਟੀਲੇਸ਼ਨ ਸਮਰੱਥਾ ਵਾਲੀਆਂ ਖੰਡ ਮਿੱਲਾਂ ਨੂੰ ਸਲਾਹ ਦਿੱਤੀ ਗਈ ਹੈ ਕਿ ਉਹ ਆਪਣੀ ਸਮਰੱਥਾ ਦੀ ਜ਼ਿਆਦਾਤਰ ਹੱਦ ਤੱਕ ਵਰਤੋਂ ਕਰਨ ਦੇ ਲਈ ਇਥੇਨੌਲ ਦੇ ਉਤਪਾਦਨ ਦੇ ਲਈ ਬੀ-ਭਾਰੀ ਸ਼ੀਰਾ (ਗੁੜਰਸ) ਅਤੇ ਖੰਡ ਸਿਰਪ ਨੂੰ ਦੂਜੇ ਕੰਮ ਵਿੱਚ ਲਗਾਉਣ (ਡਾਈਵਰਟ ਕਰਨ); ਅਤੇ ਜਿਨ੍ਹਾਂ ਖੰਡ ਮਿੱਲਾਂ ਵਿੱਚ ਡਿਸਟੀਲੇਸ਼ਨ ਸਮਰੱਥਾ ਨਹੀਂ ਹੈ ਉਨ੍ਹਾਂ ਨੂੰ ਅਤੇ ਉਨ੍ਹਾਂ ਨੂੰ ਬੀ-ਭਾਰੀ ਸ਼ੀਰਾ (ਗੁੜਰਸ) ਤੋਂ ਇਥੇਨੌਲ ਦਾ ਉਤਪਾਦਨ ਕਰ ਸਕਦੇ ਹਨ| ਰਾਜਾਂ ਨੂੰ ਵੀ ਬੇਨਤੀ ਕੀਤੀ ਗਈ ਹੈ ਕਿ ਉਹ ਸ਼ੀਰਾ (ਗੁੜਰਸ) ਅਤੇ ਇਥੇਨੌਲ ਦੀ ਨਿਰਵਿਘਨ ਆਵਾਜਾਈ ਨੂੰ ਯਕੀਨੀ ਬਣਾਉਣ|


    *****


    ਏਪੀਐੱਸ / ਐੱਸਜੀ / ਐੱਮਐੱਸ

    
    
    (Release ID: 1647986) Visitor Counter : 2
    
    
      Read this release in: English , Urdu , Hindi , Marathi , Bengali , Manipuri , Tamil , Telugu