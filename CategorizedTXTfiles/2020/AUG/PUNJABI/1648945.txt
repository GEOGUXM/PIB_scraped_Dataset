      ਸਿਹਤ ਤੇ ਪਰਿਵਾਰ ਭਲਾਈ ਮੰਤਰਾਲਾ

      ਪਿਛਲੇ 24 ਘੰਟਿਆਂ ਦੌਰਾਨ 9 ਲੱਖ ਤੋਂ ਵੱਧ ਟੈਸਟਾਂ ਨਾਲ ਭਾਰਤ ਵੱਲੋਂ 3.9 ਕਰੋੜ ਦੇ ਕਰੀਬ ਟੈਸਟ। ਭਾਰਤ ਵੱਲੋਂ ਇੱਕ ਹੋਰ ਮੀਲ ਪੱਥਰ ਪਾਰ - ਕੁੱਲ ਸਿਹਤਯਾਬੀਆਂ 25 ਲੱਖ ਤੋਂ ਟੱਪੀਆਂ। ਸਰਗਰਮ ਤੇ ਸਿਹਤਯਾਬ ਕੇਸਾਂ ਵਿਚਾਲੇ ਅੰਤਰ 18 ਲੱਖ ਕਰੀਬ ਨੇੜ ਪਹੁੰਚਿਆ ।
      Posted On: 27 AUG 2020 1:58PM by PIB Chandigarh


    ਕੋਵਿਡ -19 ਬਾਰੇ ਭਾਰਤ ਦੀ - ਟੈਸਟ , ਟਰੈਕ ਤੇ ਟਰੀਟ ਦੀ ਰਣਨੀਤਿਕ ਪਹੁੰਚ ਤੇ ਪ੍ਰਬੰਧ ਸਦਕਾ ਬਿਮਾਰੀ ਦਾ ਸ਼ੁਰੂਆਤ ਵੇਲੇ ਪਤਾ ਲਗਾਉਣ ਲਈ ਟੈਸਟ ਦਰ ਲਗਾਤਾਰ ਉੱਚੀ ਪੱਧਰ ਤੇ ਚੱਲ ਰਹੀ ਹੈ । ਸਮੇਂ ਸਿਰ ਪਤਾ ਲੱਗਣ ਨਾਲ ਪੋਜ਼ਿਟਿਵ ਕੇਸਾਂ ਨੂੰ ਇਕਾਂਤਵਾਸ ਜਾਂ ਹਸਪਤਾਲ ਵਿੱਚ ਦਾਖਲ ਕਰਵਾਉਣ ਸਦਕਾ ਇਲਾਜ ਲਈ ਅਗਾਊਂ ਪ੍ਰਬੰਧ ਕੀਤੇ ਜਾ ਰਹੇ ਹਨ । ਇਸ ਦੇ ਫਲਸਰੂਪ ਮੌਤ ਦਰ ਨੂੰ ਘਟਾਉਣ ਤੇ ਛੇਤੀ ਸਿਹਤਯਾਬ ਹੋਣ ਵਿੱਚ ਸਹਾਇਤਾ ਮਿਲੀ ਹੈ ।
    ਇਸ ਮਰਿਆਦਾ ਤੇ ਚੱਲਦਿਆਂ ਭਾਰਤ ਵਿੱਚ ਕੁੱਲ ਟੈਸਟਾਂ ਦੀ ਗਿਣਤੀ ਅੱਜ 3.9 ਕਰੋੜ ਦੇ ਕਰੀਬ ਪਹੁੰਚ ਗਈ ਹੈ । ਪਿਛਲੇ 24 ਘੰਟਿਆਂ ਦੌਰਾਨ ਦੇਸ਼ ਭਰ ਵਿੱਚ 9,24,998 ਟੈਸਟ ਕੀਤੇ ਗਏ । ਇਸ ਨਾਲ ਕੁੱਲ ਟੈਸਟਾਂ ਦੀ ਗਿਣਤੀ 3,85,76,510 ਤੱਕ ਪਹੁੰਚ ਗਈ ਹੈ ।
    ਵਧੇਰੇ ਰੋਗੀਆਂ ਦੇ ਠੀਕ ਹੋਣ ਤੇ ਹਸਪਤਾਲ ਤੋਂ ਛੁੱਟੀ ਤੇ ਹਲਕੇ ਫੁਲਕੇ ਕੇਸਾਂ ਵਿੱਚ ਇਕਾਂਤਵਾਸ ਤੋਂ ਛੁੱਟੀ ਮਿਲਣ ਨਾਲ ਕੋਵਿਡ -19 ਤੋਂ ਭਾਰਤ ਦੀਆਂ ਸਿਹਤਯਾਬੀਆਂ ਅੱਜ 25 ਲੱਖ ਤੋਂ ਪਾਰ ਹੋ ਗਈਆਂ ਹਨ । ਕੇਂਦਰ ਸਰਕਾਰ ਦੀ ਅਗਵਾਈ ਹੇਠ ਕੋਵਿਡ -19 ਪ੍ਰਤੀ ਕਾਰਗਰ ਨੀਤੀਆਂ ਨੂੰ ਸੂਬਿਆਂ ਤੇ ਕੇਂਦਰ ਸ਼ਾਸਤ ਸਰਕਾਰਾਂ ਵੱਲੋਂ ਅਸਰਦਾਰ ਢੰਗ ਨਾਲ ਲਾਗੂ ਕੀਤੇ ਜਾਣ ਨਾਲ 25,23,771 ਰੋਗੀਆਂ ਦਾ ਸਿਹਤਯਾਬ ਹੋਣਾ ਸੰਭਵ ਹੋ ਸਕਿਆ ਹੈ । ਪਿਛਲੇ 24 ਘੰਟਿਆਂ ਦੌਰਾਨ 56,013 ਕੋਵਿਡ ਰੋਗੀ ਸਿਹਤਯਾਬ ਹੋ ਚੁੱਕੇ ਹਨ । ਭਾਰਤ ਦੀ ਸਿਹਤਯਾਬੀ ਦਰ ਅੱਜ 76.24 ਫੀਸਦ ਦਰਜ ਕੀਤੀ ਗਈ ਹੈ ।
    ਭਾਰਤ ਵਿੱਚ ਸਿਹਤਯਾਬੀਆਂ ਦੀ 17,97,780 ਗਿਣਤੀ 7,25,991 ਸਰਗਰਮ ਕੇਸਾਂ ਤੋਂ ਜ਼ਿਆਦਾ ਹੈ । ਨਿਰੰਤਰ ਸਿਹਤਯਾਬੀਆਂ ਨਾਲ ਦੇਸ਼ ਵਿੱਚ ਸਰਗਰਮ ਕੇਸਾਂ ਦਾ ਭਾਰ ਘਟਿਆ ਹੈ ਜੋ ਕੁੱਲ ਪੋਜ਼ਿਟਿਵ ਮਰੀਜ਼ਾਂ ਦਾ 91.23 ਫੀਸਦ ਰਹਿ ਗਿਆ ਹੈ । ਸਿਹਤ ਮੰਤਰਾਲੇ ਵੱਲੋਂ ਜਾਰੀ ਕੀਤੀ ਗਈ ਮਿਆਰੀ ਕਾਰਵਾਈ ਪ੍ਰਕਿਰਿਆ ਨੂੰ ਬੇਹਤਰ ਢੰਗ ਨਾਲ ਲਾਗੂ ਕੀਤੇ ਜਾਣ ਦੀ ਬਦੌਲਤ ਕੋਵਿਡ -19 ਕਾਰਨ ਮੌਤਾਂ ਦੀ ਗਿਣਤੀ ਲਗਾਤਾਰ ਘਟਦੀ ਜਾ ਰਹੀ ਹੈ । ਅੱਜ ਇਹ ਮੌਤ ਦਰ 1.83 ਫੀਸਦ ਦਰਜ ਕੀਤੀ ਗਈ । 10 ਸੂਬਿਆਂ ਤੇ ਕੇਂਦਰ ਸ਼ਾਸਤ ਪ੍ਰਦੇਸ਼ਾਂ ਦੀ ਸਿਹਤਯਾਬੀ ਦਰ ਕੌਮੀ ਸਿਹਤਯਾਬੀ ਔਸਤ ਤੋਂ ਉੱਪਰ ਚੱਲ ਰਹੀ ਹੈ ।
    ਟੈਸਟ ਸਹੂਲਤਾਂ ਦਾ ਪਸਾਰ ਕਰਦਿਆਂ ਦੇਸ਼ ਵਿੱਚ ਕੋਵਿਡ -19 ਦਾ ਪਤਾ ਲਗਾਉਣ ਵਾਲੀਆਂ ਪ੍ਰਯੋਗਸ਼ਾਲਾਵਾਂ ਦੀ ਗਿਣਤੀ ਵਧ ਕੇ 1550 ਹੋ ਗਈ ਹੈ ਜਿਨਾਂ ਵਿੱਚ 993 ਸਰਕਾਰੀ ਤੇ 557 ਪ੍ਰਾਈਵੇਟ ਪ੍ਰਯੋਗਸ਼ਾਲਾਵਾਂ ਨੇ ।


    
    ਐਮਵੀ / ਐਸਜੇ ਰਿਲੀਜ਼ ਆਈ ਡੀ

    
    
    (Release ID: 1648945) Visitor Counter : 5
    
    
      Read this release in: English , Urdu , Marathi , Hindi , Assamese , Bengali , Manipuri , Gujarati , Odia , Tamil , Telugu , Malayalam