      ਨੀਤੀ ਆਯੋਗ

      ਕਾਰੋਬਾਰੀ ਸਹੂਲੀਅਤ ਵਿੱਚ ਸੁਧਾਰ ਕਰਨ ਲਈ ਔਨਲਾਈਨ ਵਿਵਾਦ ਨਿਪਟਾਰੇ ਲਈ ਤਿਆਰੀ
      Posted On: 08 AUG 2020 8:03PM by PIB Chandigarh


    ਨੀਤੀ ਆਯੋਗ ਨੇ ਭਾਰਤ ਵਿਚ ਕਾਰੋਬਾਰੀ ਸਹੂਲਤਾਂ ਨੂੰ ਬਿਹਤਰ ਬਣਾਉਣ ਦੇ ਉਦੇਸ਼ ਨਾਲ ਔਨਲਾਈਨ ਵਿਵਾਦ ਨਿਪਟਾਰੇ (ਓਡੀਆਰ) ਦੀ ਵਿਸ਼ਾਲ ਸੰਭਾਵਨਾ ਦਾ ਲਾਭ ਉਠਾਉਣ ਲਈ ਅਗਾਮੀ ਅਤੇ ਓਮਿਦਯਾਰ ਨੇ ਨੈਟਵਰਕ ਇੰਡੀਆ ਦੇ ਨਾਲ ਮਿਲ ਕੇ ਭਾਰਤੀ ਉਦਯੋਗ ਸੰਘ (ਸੀਆਈਆਈ) ਦੀ ਸਹਿ-ਮੇਜ਼ਬਾਨੀ ਵਿੱਚ 8 ਅਗਸਤ ਨੂੰ ਕਨੂੰਨੀ ਫਰਮਾਂ ਅਤੇ ਉਦਯੋਗ ਦੇ ਨੁਮਾਇੰਦਿਆਂ ਨਾਲ ਇੱਕ ਵਿਚਾਰ ਵਟਾਂਦਰੇ ਦਾ ਆਯੋਜਨ ਕੀਤਾ ।


    ਨੀਤੀ ਆਯੋਗ ਦੇ ਸੀਈਓ ਅਮਿਤਾਭ ਕਾਂਤ ਨੇ ਕਿਹਾ , ‘ ਅਸੀਂ ਭਾਰਤ ਦੀ ਅਦਾਲਤੀ ਪ੍ਰਣਾਲੀ ਦੇ ਇਤਿਹਾਸ ਵਿਚ ਇਕ ਦੂਰਦਰਸ਼ੀ ਦੌਰ ਦੇਖ ਰਹੇ ਹਾਂ । ਅੱਜ ਦੇ ਮਸ਼ੀਨ ਸਿਖਲਾਈ ਅਤੇ ਡੇਟਾ ਸੰਚਾਲਿਤ ਸਮਾਧਾਨ ਦੇ ਯੁੱਗ ਵਿਚ , ਓਡੀਆਰ ਅਦਾਲਤਾਂ ' ਤੇ ਬੋਝ ਪਾਏ ਬਗੈਰ ਵੱਡੇ ਪੈਮਾਨੇ ਤੇ ਵਿਵਾਦਾਂ ਨੂੰ ਸੰਭਾਲਣ ਦੀ ਯੋਗਤਾ ਪ੍ਰਦਾਨ ਕਰਦਾ ਹੈ । ਜਸਟਿਸ ਡਿਲਿਵਰੀ ਵਿਚ ਅਗਾਂਹਵਧੂ ਅਤੇ ਉਤਰਾਅ-ਚੜ੍ਹਾਅ ਮਹੱਤਵਪੂਰਣ ਹਿੱਸੇ ਹਨ ਜੋ ਬੇਮਿਸਾਲ ਤਰੀਕਿਆਂ ਨਾਲ ਨਿਆਂ ਤਕ ਪਹੁੰਚ ਦੇ ਰਾਹ ਨੂੰ ਬਦਲ ਸਕਦੇ ਹਨ । '


    ਸੁਪਰੀਮ ਕੋਰਟ ਦੇ ਸਾਬਕਾ ਜੱਜ ਬੀ ਐਨ ਸ੍ਰੀਕ੍ਰਿਸ਼ਨਾ ਨੇ ਜ਼ੋਰ ਦੇ ਕੇ ਕਿਹਾ ਕਿ ਓਡੀਆਰ ਅਦਾਲਤ ਪ੍ਰਣਾਲੀ ਦੇ ਪੂਰਕ ਵਜੋਂ ਕੰਮ ਕਰ ਸਕਦਾ ਹੈ । ਉਨ੍ਹਾਂ ਕਿਹਾ , ‘ ਇਹ ਅਦਾਲਤੀ ਪ੍ਰਣਾਲੀ ਲਈ ਇਸ ਤਰ੍ਹਾਂ ਮਦਦਗਾਰ ਹੋਏਗਾ ਕਿ ਇਹ ਵੱਡੀ ਗਿਣਤੀ ਵਿਚ ਮੁਕੱਦਮੇਬਾਜ਼ੀਆਂ ਨੂੰ ਰੋਕ ਸਕੇਗਾ ਜੋ ਅਦਾਲਤਾਂ ਨੂੰ ਅਵਿਵਸਥਾ ਪੈਦਾ ਕਰਦੇ ਹਨ । ਆਪਣੇ ਵਿਵਾਦ ਨੂੰ ਸੁਲਝਾਉਣ ਲਈ ਕਿਸੇ ਮੁਕੱਦਮੇਬਾਜ਼ ਨੂੰ ਕੇਰਲਾ ਤੋਂ ਦਿੱਲੀ ਆਉਣ ਦੀ ਜ਼ਰੂਰਤ ਨਹੀਂ ਹੋਵੇਗੀ , ਬਲਕਿ ਉਹ ਇਸ ਇਲੈਕਟ੍ਰਾਨਿਕ ਪਲੇਟਫਾਰਮ ਰਾਹੀਂ ਇਸ ਦਾ ਨਿਪਟਾਰਾ ਕਰ ਸਕਦੇ ਹਨ । ਔਨਲਾਈਨ ਵਿਵਾਦਾਂ ਦੇ ਨਿਪਟਾਰੇ ਦੇ ਜ਼ਰੀਏ ਇਹ ਮੁੱਦਈ ਦੇ ਦਰਵਾਜ਼ੇ ਤੇ ਨਿਆਂ ਦਿਵਾਉਣ ਵਿਚ ਸਹਾਇਤਾ ਕਰ ਸਕਦਾ ਹੈ । '


    ਓਡੀਆਰ ਗੱਲਬਾਤ ਅਤੇ ਵਿਚੋਲਗੀ ਜਿਹੀਆਂ ਵਿਕਲਪਿਕ ਝਗੜੇ ਦੇ ਹੱਲ ਦੀਆਂ ਤਕਨੀਕਾਂ ਅਤੇ ਡਿਜੀਟਲ ਤਕਨਾਲੋਜੀ ਦੀ ਵਰਤੋਂ ਨਾਲ ਖਾਸ ਤੌਰ ' ਤੇ ਛੋਟੇ ਅਤੇ ਦਰਮਿਆਨੇ ਮੁੱਲ ਦੇ ਮਾਮਲਿਆਂ ਦੇ ਹੱਲ ਪੇਸ਼ ਕਰਦੇ ਹਨ ।


    ਸਾਇਰਿਲ ਅਮਰਚੰਦ ਮੰਗਲਦਾਸ ਦੇ ਮੈਨੇਜਿੰਗ ਪਾਰਟਨਰ ਸ਼੍ਰੌਫ ਸਾਇਰਿਲ ਨੇ ਜ਼ੋਰ ਦਿੰਦਿਆਂ ਕਿਹਾ ਕਿ ਸਾਨੂੰ 21 ਵੀਂ ਸਦੀ ਦੇ ਭਵਿੱਖ ਲਈ ਝਗੜੇ ਅਤੇ ਟਕਰਾਅ ਦੇ ਹੱਲ ਲਈ ਅਸਲ ਵਿਚ ਮੁੜ ਕਲਪਨਾ ਕਰਨ ਲਈ ਅਤੇ ਕੋਵਿਡ -19 ਮਹਾਮਾਰੀ ਨਾਲ ਨਜਿੱਠਣ ਲਈ ਇਸ ਅਵਸਰ ਦੀ ਵਰਤੋਂ ਕਰਨੀ ਚਾਹੀਦੀ ਹੈ । ਉਨ੍ਹਾਂ ਨੇ ਅੱਗੇ ਕਿਹਾ ਕਿ ਇਥੇ ਮੌਕਾ ਸਿਰਫ ਕੰਮ ਕਰਨ ਦੇ ਪੁਰਾਣੇ ਢੰਗ ਨੂੰ ਅਨੁਕੂਲ ਬਣਾਉਣ ਲਈ ਟੈਕਨਾਲੌਜੀ ਦੀ ਵਰਤੋਂ ਕਰਨਾ ਨਹੀਂ , ਬਲਕਿ ਸਾਡੀ ਕਲਪਨਾ ਦੀ ਵਰਤੋਂ ਕਰਨਾ ਅਤੇ ਤਬਦੀਲੀ ਲਿਆਉਣ ਲਈ ਸਹੀ ਗਠਜੋੜ ਪੈਦਾ ਕਰਨਾ ਹੈ ।


    ਜੀਡੀਪੀ ਅਤੇ ਨਿਵੇਸ਼ ਦੇ ਕਮਜ਼ੋਰ ਵਾਧੇ ਦਾ ਮੁਕਾਬਲਾ ਕਰਨ ਲਈ ਸਰਕਾਰ ਲਈ ਈਜ - ਆਫ - ਡੂਇੰਗ ਬਿਜਨਸ ਸਰਕਾਰ ਦਾ ਤਰਜੀਹ ਵਾਲਾ ਖੇਤਰ ਰਿਹਾ ਹੈ । ਬਜਾਜ ਫਾਈਨੈਂਸ ਦੇ ਚੇਅਰਮੈਨ ਅਤੇ ਪ੍ਰਬੰਧ ਨਿਰਦੇਸ਼ਕ ਅਤੇ ਸੀਆਈਆਈ ਦੇ ਉਪ - ਪ੍ਰਧਾਨ ਸੰਜੀਵ ਬਜਾਜ ਨੇ ਕਿਹਾ , “ ਇਸ ਦੇ ਤਹਿਤ , ਸਾਨੂੰ ਔਨਲਾਈਨ ਵਿਵਾਦ ਨਿਪਟਾਰੇ ਵਰਗੇ ਨਵੀਨਤਾਕਾਰੀ ਤਰੀਕਿਆਂ ਦੁਆਰਾ ਭਾਰਤ ਵਿੱਚ ਲਾਗੂ ਕੀਤੀ ਗਈ ਠੇਕੇਦਾਰੀ ਪ੍ਰਣਾਲੀ ਨੂੰ ਬਿਹਤਰ ਬਣਾਉਣ ' ਤੇ ਧਿਆਨ ਕੇਂਦਰਤ ਕਰਨ ਦੀ ਜ਼ਰੂਰਤ ਹੈ । ਇਸ ਦੀ ਪ੍ਰਕ੍ਰਿਆ ਕਾਫ਼ੀ ਵਿਸਤ੍ਰਿਤ ਹੈ ਅਤੇ ਵਿਭਿੰਨ ਵਪਾਰਕ ਵਿਵਾਦਾਂ ਦੇ ਹੱਲ ਲਈ ਵਰਤੀ ਜਾ ਸਕਦੀ ਹੈ । ਉਨ੍ਹਾਂ ਨੇ ਕਿਹਾ ,' ਓ.ਡੀ.ਆਰ. ਦੇ ਮਹੱਤਵ ਨੂੰ ਪਛਾਣਦਿਆਂ ਸੀ.ਆਈ.ਆਈ. ਨੇ ਵਿਕਲਪਕ ਝਗੜੇ ਦੇ ਹੱਲ ਲਈ ਸੀ.ਆਈ.ਆਈ. ਸੈਂਟਰ ਸਥਾਪਤ ਕਰਨ ਵਰਗੇ ਉਪਰਾਲੇ ਕੀਤੇ ਹਨ ।


    ਸੀਆਈਆਈ ਨੇ ਇਸ ਕੇਂਦਰ ਦੁਆਰਾ ਖੋਜ ਪੱਤਰਾਂ , ਸੈਮੀਨਾਰਾਂ ਅਤੇ ਕਾਨਫਰੰਸਾਂ ਦੁਆਰਾ ਸਿਖਲਾਈ ਦੇਣ ਅਤੇ ਵਿਸ਼ਲੇਸ਼ਣ ਅਤੇ ਵਿਚੋਲਗੀ ਨੂੰ ਉਤਸ਼ਾਹਤ ਕਰਨ ਲਈ ਵੱਖ-ਵੱਖ ਕੌਮੀ ਅਤੇ ਅੰਤਰ ਰਾਸ਼ਟਰੀ ਆਰਬਿਟਰੇਸ਼ਨ ਫੋਰਮਾਂ ਅਤੇ ਹੋਰ ਹਿੱਸੇਦਾਰਾਂ ਨਾਲ ਗੱਲਬਾਤ ਕਰਨ ਦੀ ਯੋਜਨਾ ਬਣਾਈ ਹੈ ।


    ਇਹ ਮੁਕੱਦਮੇਬਾਜ਼ੀ ਦਾ ਸਮਾਂ ਅਤੇ ਕੀਮਤ ਘਟਾਏਗਾ । ਇਸ ਤੋਂ ਇਲਾਵਾ , ਵਿਧਾਨ ਪਾਲਿਕਾ , ਕਾਰਜਪਾਲਿਕਾ ਅਤੇ ਨਿਆਂਪਾਲਿਕਾ ਵਿਚ ਵਧੀਆ ਤਾਲਮੇਲ ਸਥਾਪਤ ਹੋਵੇਗਾ ।


    ਮਾਨਯੋਗ ਪੈਨਲ ਦੇ ਮੈਂਬਰ ਓਡੀਆਰ ਨੂੰ ਅਪਣਾਉਣ ਅਤੇ ਸੰਸਥਾਗਤ ਕਰਨ ਲਈ ਸਹਿਮਤ ਹੋਏ । ਉਨ੍ਹਾਂ ਨੇ ਮੰਨਿਆ ਕਿ ਦੇਸ਼ ਵਿੱਚ ਔਨਲਾਈਨ ਵਿਵਾਦ ਨਿਪਟਾਰੇ ਲਈ ਕਾਫ਼ੀ ਯਤਨਾਂ ਦੀ ਲੋੜ ਹੈ । ਏ ਜ਼ੈਡ ਬੀ ਐਂਡ ਪਾਰਟਨਰਜ਼ ਦੇ ਸੰਸਥਾਪਕ ਪਾਰਟਨਰ ਅਤੇ ਸੀਆਈਆਈ ਦੀ ਨਿਆਂਇਕ ਸੁਧਾਰ ਕਮੇਟੀ ਦੇ ਚੇਅਰਮੈਨ ਅਜੇ ਬਹਿਲ ਨੇ ਕਿਹਾ , " ਸਾਨੂੰ ਓ ਡੀ ਆਰ ਨੂੰ ਉਤਸ਼ਾਹਿਤ ਕਰਨਾ ਚਾਹੀਦਾ ਹੈ ਅਤੇ ਜੇ ਕਿਸੇ ਚੀਜ਼ ਕਾਰਣ ਕਾਨੂੰਨ ਜਾਂ ਪ੍ਰਕਿਰਿਆਵਾਂ ਵਿੱਚ ਰੁਕਾਵਟ ਆਉਂਦੀ ਹੈ ਤਾਂ ਇਸ ਨੂੰ ਖਤਮ ਕੀਤਾ ਜਾਣਾ ਚਾਹੀਦਾ ਹੈ ਕਿਉਂਕਿ ਇਹ ਇਸਦੀ ਪ੍ਰਭਾਵਿਕਤਾ ਨੂੰ ਘੱਟ ਕਰਦਾ ਹੈ । "


    ਓਮਿਡਯਾਰ ਨੈਟਵਰਕ ਇੰਡੀਆ ਦੀ ਪਾਰਟਨਰ ਸ਼ਿਲਪਾ ਕੁਮਾਰ ਨੇ ਵਪਾਰ ਤੇ ਓ.ਐਮ.ਡੀ.ਆਰ ਦੇ ਪ੍ਰਭਾਵਾਂ ਬਾਰੇ ਬੋਲਦਿਆਂ ਕਿਹਾ: ' ਕਾਨੂੰਨੀ ਤੌਰ ' ਤੇ ਆਮ ਤੌਰ ' ਤੇ ਨਾਗਰਿਕਾਂ ਅਤੇ ਓਡੀਆਰਜ਼ ਦੇ ਨਾਲ ਨਾਲ ਭਾਰਤੀ ਕਾਰੋਬਾਰੀਆਂ ਖਾਸ ਕਰਕੇ ਐਮਐਸਐਮਈ ਲਈ ਗੇਮ-ਚੇਂਜਰ ਹੋ ਸਕਦੇ ਹਨ । ਪਹਿਲਾਂ , ਇਹ ਲਗਾਤਾਰ ਵੱਧ ਰਹੇ ਕੇਸਾਂ ਅਤੇ ਵਿਵਾਦਾਂ ਦੇ ਵਿਚਕਾਰ ਸਮਾਧਾਨ ਦੇ ਖਰਚਿਆਂ ਨੂੰ ਘਟਾਉਣ ਵਿੱਚ ਸਹਾਇਤਾ ਕਰ ਸਕਦਾ ਹੈ । ਦੂਜਾ , ਇਹ ਨਾਗਰਿਕਾਂ ਅਤੇ ਉਪਭੋਗਤਾਵਾਂ ਨੂੰ ਇਕੋ ਕਲਿੱਕ ' ਤੇ ਕੋਈ ਸ਼ਿਕਾਇਤ ਕਰਨ ਦੇ ਯੋਗ ਬਣਾਏਗਾ ਅਤੇ ਤੀਜੀ ਧਿਰ ਦੀ ਕਿਸੇ ਸੁਤੰਤਰ ਫਰਮ ਦੁਆਰਾ ਸ਼ਿਕਾਇਤ ਦੀ ਸਮੀਖਿਆ ਕੀਤੀ ਜਾ ਸਕਦੀ ਹੈ ਅਤੇ ਇਸ ਦਾ ਹੱਲ ਕੱਢਿਆ ਜਾ ਸਕਦਾ ਹੈ । ਦਰਅਸਲ , ਇਹ ਕਾਰੋਬਾਰੀਆਂ ਨੂੰ ਉਪਭੋਗਤਾਵਾਂ ਦਾ ਵਿਸ਼ਵਾਸ ਵਧਾਉਣ ਅਤੇ ਗਾਹਕਾਂ ਦੀ ਧਾਰਨਾ ਵਿਚ ਸੁਧਾਰ ਲਿਆਉਣ ਲਈ ਸਹਾਇਤਾ ਕਰ ਸਕਦਾ ਹੈ । ਤੀਜਾ , ਜਦੋਂ ਮੱਧਅਵਧੀ ਵਿਚ ਓਡੀਆਰ ਫਰਮਜ਼ ਦੁਆਰਾ ਵਿਵਾਦਾਂ ' ਤੇ ਲੋੜੀਂਦਾ ਡੇਟਾ ਇਕੱਤਰ ਕੀਤਾ ਜਾਏਗਾ ਤਾਂ ਇਸ ਦੀ ਵਰਤੋਂ ਉਤਪਾਦਾਂ ਅਤੇ ਸੇਵਾਵਾਂ ਦੀ ਪੇਸ਼ਕਸ਼ ਬਾਰੇ ਵਪਾਰਕ ਫੈਸਲਿਆਂ ਵਿਚ ਕੀਤੀ ਜਾ ਸਕਦੀ ਹੈ । ਇਸ ਨਾਲ ਕਾਰੋਬਾਰੀਆਂ ਨੂੰ ਝਗੜੇ ਦੇ ਹੱਲ ਨੂੰ ਸੁਧਾਰਨ ਦੇ ਨਾਲ ਨਾਲ ਉਨ੍ਹਾਂ ਦੀ ਪੇਸ਼ਕਸ਼ ਨੂੰ ਬਿਹਤਰ ਬਣਾਉਣ ਵਿੱਚ ਮਦਦ ਮਿਲੇਗੀ । ਓ.ਡੀ.ਆਰ ਦੇ ਸੰਬੰਧ ਵਿਚ ਕਾਰੋਬਾਰੀ ਸਮੂਹਾਂ ਦੀ ਭੂਮਿਕਾ ਬਾਰੇ ਦੱਸਦੇ ਹੋਏ ਟਾਟਾ ਸੰਨਜ਼ ਦੀ ਉਪ-ਪ੍ਰਧਾਨ (ਕਾਨੂੰਨ) , ਪੂਰਣਿਮਾ ਸੰਪਤ ਨੇ ਕਿਹਾ ਕਿ ਮੁਕੱਦਮੇ ਤੋਂ ਪਹਿਲਾਂ ਦੇ ਪੜਾਅ ਵਿਚ ਵਿਵਾਦਾਂ ਦਾ ਨਿਪਟਾਰਾ ਕਰਨ ਲਈ ਔਨਲਾਈਨ ਲੋਕਪਾਲ ਪਲੇਟਫਾਰਮ ਨੂੰ ਸੁਵਿਧਾਜਨਕ ਬਣਾਉਣ ਦੀ ਜ਼ਰੂਰਤ ਹੈ । ਖਪਤਕਾਰਾਂ ਦੇ ਮਾਮਲਿਆਂ ਵਿਚ ਇਸਨੂੰ ਇਸਤੇਮਾਲ ਕਰਨਾ ਆਸਾਨ ਹੋ ਸਕਦਾ ਹੈ ਬਲਕਿ ਵਿਕਰੇਤਾਵਾਂ ਅਤੇ ਹੋਰ ਵਪਾਰਕ ਭਾਈਵਾਲਾਂ ਲਈ ਵੀ ਅਨੁਕੂਲ ਬਣਾਇਆ ਜਾ ਸਕਦਾ ਹੈ । ਇਹ ਬ੍ਰਾਂਡ ਦੀ ਰੱਖਿਆ ਕਰੇਗਾ ਅਤੇ ਅਦਾਲਤਾਂ ਦੀ ਭੀੜ ਨੂੰ ਘਟਾਉਣ ਵਿੱਚ ਸਹਾਇਤਾ ਕਰੇਗਾ ।


    ਟੀਮਲੀਜ਼ ਦੇ ਚੇਅਰਮੈਨ ਮਨੀਸ਼ ਸੱਭਰਵਾਲ ਨੇ ਕਿਹਾ , ‘ ਔਨਲਾਈਨ ਵਿਵਾਦ ਹੱਲ ਭਾਰਤ ਲਈ ਬਹੁਤ ਮਹੱਤਵਪੂਰਨ ਸਾਬਤ ਹੋ ਸਕਦਾ ਹੈ ਕਿਉਂਕਿ ਇਹ ਕਿਰਤ ਬਜ਼ਾਰ ਦੇ ਬਾਹਰੀ ਲੋਕਾਂ ਨੂੰ ਕਿਰਤ ਸ਼ਕਤੀ ਵਿੱਚ ਵਾਪਸ ਲਿਆਏਗਾ । ਉਹ ਜਿਹੜੇ ਲਚਕੀਲੀ , ਗਿੱਗ ਆਰਥਿਕਤਾ ਨੂੰ ਪਸੰਦ ਕਰਦੇ ਹਨ ਅਤੇ ਜਿਹੜੇ ਭੱਜਦੌੜ ਨਹੀਂ ਸਕਦੇ , ਉਨ੍ਹਾਂ ਨੂੰ ਇਸਦਾ ਬਹੁਤ ਫਾਇਦਾ ਹੋਵੇਗਾ ।


    ਹਾਲਾਂਕਿ ਨਿਆਂਪਾਲਿਕਾ ਦੇ ਯਤਨਾਂ ਸਦਕਾ ਅਦਾਲਤਾਂ ਦਾ ਡਿਜੀਟਲਾਈਜੇਸ਼ਨ ਕੀਤਾ ਜਾ ਰਿਹਾ ਹੈ ਪਰ ਇਸ ਦੀ ਰੋਕਥਾਮ ਲਈ ਵਧੇਰੇ ਪ੍ਰਭਾਵਸ਼ਾਲੀ , ਵਿਆਪਕ ਅਤੇ ਸਹਿਯੋਗੀ ਢਾਂਚਾ ਬਣਾਉਣ ਦੀ ਤੁਰੰਤ ਲੋੜ ਹੈ । ਓ ਡੀ ਆਰ ਵਿਵਾਦ ਨੂੰ ਕੁਸ਼ਲਤਾ ਅਤੇ ਕਿਫ਼ਾਇਤ ਨਾਲ ਹੱਲ ਕਰਨ ਵਿੱਚ ਸਹਾਇਤਾ ਕਰ ਸਕਦਾ ਹੈ ।


    ਅਗਾਮੀ ਦੇ ਸਹਿ-ਸੰਸਥਾਪਕ ਸਚਿਨ ਮਲਹਾਨ ਨੇ ਕਿਹਾ ਕਿ ਓਡੀਆਰ ਨੂੰ ਆਪਣੀ ਪੂਰੀ ਸਮਰੱਥਾ ਤੱਕ ਪਹੁੰਚਣ ਦੇ ਯੋਗ ਬਣਾਉਣ ਲਈ ਅਦਭੁਤ ਜਨਤਕ ਨਿੱਜੀ ਭਾਈਵਾਲੀ ਦੀ ਜ਼ਰੂਰਤ ਹੋਏਗੀ । ਉਨ੍ਹਾਂ ਨੇ ਕਿਹਾ , ' ਓਡੀਆਰ ਸਟਾਰਟਅਪ ਖੁਦ ਇਸ ਵਿਚ ਇਕ ਮਹੱਤਵਪੂਰਣ ਹਿੱਸੇਦਾਰ ਹੋਣਗੇ ਕਿਉਂਕਿ ਉਹ ਵੱਖ ਵੱਖ ਉਪਯੋਗ ਮਾਮਲਿਆਂ ਦੀਆਂ ਸ਼੍ਰੇਣੀਆਂ ਦੇ ਅਸਲ ਹੱਲਾਂ ' ਤੇ ਕੰਮ ਕਰ ਰਹੇ ਹਨ । '


    ਕੋਵਿਡ - 19 ਦੇ ਫੈਲਣ ਦੇ ਮੱਦੇਨਜ਼ਰ , ਓਡੀਆਰ ਦੀ ਇੱਕ ਜ਼ਰੂਰੀ ਲੋੜ ਮਹਿਸੂਸ ਕੀਤੀ ਜਾ ਰਹੀ ਹੈ । ਵੱਖ-ਵੱਖ ਅਦਾਲਤਾਂ ਵਿੱਚ ਕੇਸਾਂ ਦੇ ਨਿਪਟਾਰੇ - ਖ਼ਾਸਕਰ ਉਧਾਰ , ਕਰਜ਼ੇ , ਜਾਇਦਾਦ , ਵਣਜ ਅਤੇ ਪ੍ਰਚੂਨ ਦੇ ਖੇਤਰਾਂ ਵਿੱਚ ਤੇਜ਼ੀ ਲਿਆਉਣ ਲਈ ਫੈਸਲਾਕੁੰਨ ਪਹਿਲ ਕਰਨ ਦੀ ਜ਼ਰੂਰਤ ਹੈ । ਆਉਣ ਵਾਲੇ ਮਹੀਨਿਆਂ ਵਿੱਚ , ਓਡੀਆਰ ਇੱਕ ਅਜਿਹੀ ਵਿਧੀ ਬਣ ਸਕਦਾ ਹੈ ਜੋ ਕਾਰੋਬਾਰੀਆਂ ਨੂੰ ਤੁਰੰਤ ਹੱਲ ਪ੍ਰਾਪਤ ਕਰਨ ਵਿੱਚ ਸਹਾਇਤਾ ਕਰਦਾ ਹੈ. ਮੇਕਮਾਈਟਰਿਪ ਦੇ ਸੀਈਓ ਦੀਪ ਕਾਲੜਾ ਨੇ ਕਿਹਾ , " ਜੇਕਰ ਭਾਰਤ ਵਿਚ ਵਿਵਾਦਾਂ ਦੇ ਨਿਪਟਾਰੇ ਲਈ ਕੋਈ ਹੱਲ ਜਾਂ ਕੋਈ ਟੈਕਨਾਲੋਜੀ ਹੈ , ਤਾਂ ਇਹ ਓ.ਡੀ.ਆਰ. ਹੈ । ਇਸ ਨੂੰ ਸਫਲ ਬਣਾਉਣ ਲਈ ਸਾਡੇ ਕੋਲ ਦਿਮਾਗ , ਜਾਣਕਾਰੀ ਅਤੇ ਡਾਟਾ ਉਪਲਬਧ ਹੈ । '


    ਭਾਰਤ ਵਿੱਚ ਓਡੀਆਰ ਨੂੰ ਇੱਕ ਟਿਕਾਊ , ਕੁਸ਼ਲ ਅਤੇ ਸਹਿਯੋਗੀ ਢੰਗ ਨਾਲ ਯੋਗ ਬਣਾਉਣ ਲਈ ਆਉਣ ਵਾਲੇ ਹਫ਼ਤਿਆਂ ਵਿੱਚ ਵੱਖ-ਵੱਖ ਹਿੱਸੇਦਾਰਾਂ ਨਾਲ ਇੱਕ ਅਭਿਆਸ ਆਯੋਜਿਤ ਕੀਤਾ ਜਾਏਗਾ । ਨੀਤੀ ਆਯੋਗ ਓਐਸਡੀ ਦੇਸ਼ ਗੌਰਵ ਸੇਖੜੀ ਨੇ ਕਿਹਾ , ‘ ਸਾਨੂੰ ਅਜਿਹਾ ਮਾਹੌਲ ਬਣਾਉਣ ਦੀ ਜ਼ਰੂਰਤ ਹੈ ਜੋ ਸਾਰੇ ਹਿੱਸੇਦਾਰਾਂ ਦੀ ਸਰਗਰਮ ਭਾਗੀਦਾਰੀ ਨੂੰ ਯਕੀਨੀ ਬਣਾਵੇ ਤਾਂ ਕਿ ਵਿਵਾਦ ਨਿਪਟਾਰੇ , ਨਿਯੰਤਰਣ ਅਤੇ ਹੱਲ ਲਈ ਓਡੀਆਰ ਨੂੰ ਸੰਪਰਕ ਦਾ ਪਹਿਲਾ ਬਿੰਦੂ ਬਣਾਇਆ ਜਾ ਸਕੇ’ ।


    ਵੀ . ਆਰ . ਆਰ . ਕੇ / ਕੇ . ਪੀ

    
    
    (Release ID: 1644657) Visitor Counter : 6
    
    
      Read this release in: English , Urdu , Hindi , Manipuri , Bengali , Tamil