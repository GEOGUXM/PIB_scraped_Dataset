      ਪ੍ਰਿਥਵੀ ਵਿਗਿਆਨ ਮੰਤਰਾਲਾ

      ਭਾਰਤੀ ਮੌਸਮ ਵਿਭਾਗ ਦੁਆਰਾ ਮੌਸਮ ਦੀ ਭਵਿੱਖਵਾਣੀ ’ਤੇ ਹਫ਼ਤਾਵਾਰੀ ਵੀਡੀਓ
      ਇਹ ਛੋਟਾ ਵੀਡੀਓ ਕੈਪਸੂਲ ਹਿੰਦੀ ਅਤੇ ਅੰਗਰੇਜ਼ੀ ਦੋਵਾਂ ਵਿੱਚ ਹੈ
      ਇਹ ਪਿਛਲੇ ਇੱਕ ਹਫ਼ਤੇ ਦੀਆਂ ਮੁੱਖ ਵਿਸ਼ੇਸ਼ਤਾਵਾਂ ਅਤੇ ਆਉਣ ਵਾਲੇ ਮੌਸਮ ਦੀ ਸੰਭਾਵਤ ਸੰਭਾਵਨਾ ਅਤੇ ਅਗਲੇ ਦੋ ਹਫ਼ਤਿਆਂ ਦੇ ਦੌਰਾਨ ਸੰਬੰਧਿਤ ਗੰਭੀਰ ਮੌਸਮ ਦੀ ਜਾਣਕਾਰੀ ਦਿੰਦੀ ਹੈ
      Posted On: 06 AUG 2020 12:30PM by PIB Chandigarh


    ਭਾਰਤੀ ਮੌਸਮ ਵਿਭਾਗ ਨੇ ਪਿਛਲੇ ਇੱਕ ਹਫ਼ਤੇ ਦੇ ਮੌਸਮ ਬਾਰੇ ਜਾਣਕਾਰੀ ਦੇਣ ਲਈ ਅਤੇ ਅਗਲੇ ਦੋ ਹਫ਼ਤਿਆਂ ਲਈ ਮੌਸਮ ਦੀ ਜਾਣਕਾਰੀ ਦੇਣ ਲਈ ਇੱਕ ਨਵੀਂ ਪਹਿਲ ਕੀਤੀ ਹੈ| ਇਸ ਪਹਿਲ ਅਧੀਨ ਹਰ ਵੀਰਵਾਰ (ਸ਼ਾਮ) ਨੂੰ ਇੱਕ ਵੀਡੀਓ ਕੈਪਸੂਲ ਜਾਰੀ ਕੀਤਾ ਜਾਵੇਗਾ । ਇ ਸ ਨੂੰ ਆਈਐੱਮਡੀ ਦੇ ਉੱਘੇ ਵਿਗਿਆਨੀਆਂ ਦੁਆਰਾ ਬਣਾਇਆ ਗਿਆ ਹੈ| ਇਹ ਛੋਟਾ ਵੀਡੀਓ ਕੈਪਸੂਲ ਹਿੰਦੀ ਅਤੇ ਅੰਗਰੇਜ਼ੀ ਵਿੱਚ ਵੀ ਹੈ| ਇਹ ਪਿਛਲੇ ਇੱਕ ਹਫ਼ਤੇ ਦੀਆਂ ਮੁੱਖ ਵਿਸ਼ੇਸ਼ਤਾਵਾਂ ਅਤੇ ਆਉਣ ਵਾਲੇ ਮੌਸਮ ਦੀ ਸੰਭਾਵਤ ਸੰਭਾਵਨਾ ਅਤੇ ਅਗਲੇ ਦੋ ਹਫ਼ਤਿਆਂ ਦੇ ਦੌਰਾਨ ਸੰਬੰਧਿਤ ਗੰਭੀਰ ਮੌਸਮ ਦੀ ਜਾਣਕਾਰੀ ਦਿੰਦਾ ਹੈ|


    ਇਹ ਮਨੁੱਖੀ ਗਤੀਵਿਧੀਆਂ , ਕਮਿਊਨਿਟੀ ਗਤੀਵਿਧੀਆਂ , ਖੇਤੀਬਾੜੀ ਦੀਆਂ ਗਤੀਵਿਧੀਆਂ ਅਤੇ ਹਾਈਡ੍ਰੋਲੋਜੀਕਲ ਗਤੀਵਿਧੀਆਂ ਲਈ ਬਹੁਤ ਮਦਦਗਾਰ ਹੈ| ਖ਼ਾਸ ਤੌਰ ’ਤੇ , ਅਗਲੇ ਦੋ ਹਫ਼ਤਿਆਂ ਦੌਰਾਨ ਆਈਐੱਮਡੀ ਦੀ ਦੇਸ਼ ਦੇ ਵੱਖ-ਵੱਖ ਹਿੱਸਿਆਂ ਵਿੱਚ ਗਿੱਲੇ ਅਤੇ ਸੁੱਕੇ ਸਪੈਲਾਂ ਦੀ ਭਵਿੱਖਬਾਣੀ, ਵੱਖ-ਵੱਖ ਖੇਤੀਬਾੜੀ ਗਤੀਵਿਧੀਆਂ ਦੀ ਯੋਜਨਾ ਬਣਾਉਣ ਅਤੇ ਮਾਨਸੂਨ ਨਾਲ ਜੁੜੇ ਵੱਖ-ਵੱਖ ਕੁਦਰਤੀ ਖ਼ਤਰਿਆਂ ਜਿਵੇਂ ਕਿ ਹੜ੍ਹ , ਲੈਂਡਸਲਾਈਡ , ਤੂਫਾਨ ਅਤੇ ਬਿਜਲੀ ਚਮਕਣ ਆਦਿ ਦੇ ਪ੍ਰਬੰਧਨ ਵਿੱਚ ਸਹਾਇਤਾ ਕਰੇਗੀ|


    ਇਹ ਹਫ਼ਤਾਵਾਰੀ ਵੀਡੀਓ ਕੈਪਸੂਲ ਯੂ-ਟਿਊਬ ’ਤੇ ਉਪਲਬਧ ਹਨ , ਤੁਸੀਂ ਆਈਐੱਮਡੀ ਦੀ ਵੈਬਸਾਈਟ ( https://mausam.imd.gov.in/ ) ’ਤੇ ਜਾ ਕੇ ਦੇਖ ਸਕਦੇ ਹੋ| ਹਫ਼ਤਾਵਾਰੀ ਮੌਸਮ ਦੀਆਂ ਵੀਡੀਓਜ਼ ਤੋਂ ਇਲਾਵਾ , ਆਈਐੱਮਡੀ ਮੌਜੂਦਾ ਮੌਸਮ ਪ੍ਰਣਾਲੀਆਂ ਅਤੇ ਅਗਲੇ 5 ਦਿਨਾਂ ਲਈ ਭਵਿੱਖਬਾਣੀ ਕਰਨ ਵਾਲੇ ਰੋਜ਼ਾਨਾ ਮੌਸਮ ਦੇ ਵੀਡੀਓਜ਼ ਵੀ ਅਪਲੋਡ ਕਰਦਾ ਹੈ|


    ਇਨ੍ਹਾਂ ਰੋਜ਼ਾਨਾ ਅਤੇ ਹਫ਼ਤਾਵਾਰੀ ਵਿਡੀਓਜ਼ ਨੂੰ ਦਿਖਾਉਣ ਦੀ ਖ਼ਾਸ ਗੱਲ ਇਹ ਹੈ ਕਿ ਆਈਐੱਮਡੀ ਮੌਸਮ ਦੀ ਲਗਾਤਾਰ ਨਿਗਰਾਨੀ ਅਤੇ ਭਵਿੱਖਬਾਣੀ ਕਰ ਰਿਹਾ ਹੈ ਅਤੇ ਖ਼ਾਸਕਰ ਕੋਵਿਡ 19 ਮਹਾਂਮਾਰੀ ਦੇ ਦੌਰਾਨ ਨਵੀਨਤਮ ਸਾਧਨਾਂ ਅਤੇ ਤਕਨੀਕਾਂ ਦੀ ਵਰਤੋਂ ਨਾਲ ਆਪਣੀਆਂ ਜਨਤਕ ਮੌਸਮ ਸੇਵਾਵਾਂ ਨੂੰ ਵਧਾ ਰਿਹਾ ਹੈ|


    ਲਿੰਕ:


    ਰੋਜ਼ਾਨਾ: https://mausam.imd.gov.in/imd_latest/weather_video/video.php ਸਪਤਾਹਿਕ: https://www.youtube.com/channel/UC_qxTReoq07UVARm87CuyQw


    *****


    ਐੱਨਬੀ / ਕੇਜੀਐੱਸ / ( ਆਈਐੱਮਡੀ ਰੀਲੀਜ਼)

    
    
    (Release ID: 1643793) Visitor Counter : 1
    
    
      Read this release in: English , Hindi , Marathi , Manipuri , Tamil