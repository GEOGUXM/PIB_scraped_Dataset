      ਕਬਾਇਲੀ ਮਾਮਲੇ ਮੰਤਰਾਲਾ

      ਸ੍ਰੀ ਅਰਜੁਨ ਮੁੰਡਾ ਵੱਲੋਂ ਬਿਹਾਰ ਦੇ ਹੜ੍ਹ ਪੀੜਤਾਂ ਲਈ ‘ਮੈਡੀਸਨ ਵੈਨ’ ਝੰਡੀ ਵਿਖਾ ਕੇ ਕੀਤੀ ਰਵਾਨਾ
      Posted On: 06 AUG 2020 2:36PM by PIB Chandigarh


    ਕਬਾਇਲੀ ਮਾਮਲਿਆਂ ਬਾਰੇ ਕੇਂਦਰੀ ਮੰਤਰੀ ਸ੍ਰੀ ਅਰਜੁਨ ਮੁੰਡਾ ਨੇ ਅੱਜ ਇੱਥੇ ਬਿਹਾਰ ਦੇ ਹੜ੍ਹ ਪੀੜਤਾਂ ਲਈ ‘ਮੈਡੀਸਨ ਵੈਨ’ ਨੂੰ ਝੰਡੀ ਵਿਖਾ ਕੇ ਰਵਾਨਾ ਕੀਤਾ। 15 ਲੱਖ ਰੁਪਏ ਦੀਆਂ ਦਵਾਈਆਂ ਦੀ ਇਹ ਮਦਦ ਠਾਕੁਰਦਵਾਰਾ ਟ੍ਰੱਸਟ, ਜੋੜਭਾਗ, ਦਿੱਲੀ ਵੱਲੋਂ ਮੁਹੱਈਆ ਕਰਵਾਈ ਗਈ ਹੈ। ਲਗਭਗ ਦੋ ਹਜ਼ਾਰ ਵਲੰਟੀਅਰ ਹੜ੍ਹ ਪੀੜਤਾਂ ਦੀ ਸੇਵਾ ਲਈ ਉੱਥੇ ਕੰਮ ਕਰ ਰਹੇ ਹਨ।


    ਇਸ ਮੌਕੇ ਸੰਬੋਧਨ ਕਰਦਿਆਂ ਸ੍ਰੀ ਅਰਜੁਨ ਮੁੰਡਾ ਨੇ ਸੇਵਾ–ਮੁਕਤ ਆਈਏਐੱਸ ਅਧਿਕਾਰੀ ਸ੍ਰੀ ਭੌਰੇ ਲਾਲ ਤੇ ਠਾਕੁਰਦਵਾਰਾ ਟ੍ਰੱਸਟ ਦੀ ਟੀਮ ਦੇ ਉਨ੍ਹਾਂ ਦੇ ਸਾਥੀਆਂ ਦੀ ਸਮਾਜ ਪ੍ਰਤੀ ਨਿਸ਼ਕਾਮ ਸੇਵਾ ਦੇ ਵਧੀਆ ਜਤਨਾਂ ਦੀ ਸ਼ਲਾਘਾ ਕੀਤੀ ਅਤੇ ਆਸ ਪ੍ਰਗਟਾਈ ਕਿ ਉਨ੍ਹਾਂ ਦੀ ਟੀਮ ਦੀਆਂ ਕੋਸ਼ਿਸ਼ਾਂ ਜ਼ਰੀਏ ਜ਼ਰੂਰਤ ਦੀ ਇਸ ਘੜੀ ਵਿੱਚ ਬਿਹਾਰ ਦੇ ਹੜ੍ਹ ਪੀੜਤਾਂ ਦੀ ਮਦਦ ਹੋਵੇਗੀ। ਉਨ੍ਹਾਂ ਠਾਕੁਰਦਵਾਰਾ ਟ੍ਰੱਸਟ ਦੀ ਇਸ ਦਿਆਲਤਾ ਭਰਪੂਰ ਮਦਦ ਲਈ ਧੰਨਵਾਦ ਕੀਤਾ।


    *****


    ਐੱਨਬੀ/ਐੱਸਕੇ/ਕਬਾਇਲੀ ਮਾਮਲਿਆਂਦਾ ਮੰਤਰਾਲਾ/6 ਅਗਸਤ, 2020

    
    
    (Release ID: 1643919) Visitor Counter : 2
    
    
      Read this release in: English , Hindi , Bengali , Manipuri , Tamil , Telugu