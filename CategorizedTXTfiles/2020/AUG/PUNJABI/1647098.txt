      ਸਿਹਤ ਤੇ ਪਰਿਵਾਰ ਭਲਾਈ ਮੰਤਰਾਲਾ

      ਭਾਰਤ ਆਪਣੀ ਉੱਚ ਟੈਸਟਿੰਗ ਦੇ ਰਾਹ ’ਤੇ ਜਾਰੀ: ਲਗਾਤਾਰ ਦੂਜੇ ਦਿਨ 8 ਲੱਖ ਤੋਂ ਵੱਧ ਟੈਸਟ / ਪ੍ਰਤੀ ਦਿਨ
      ਪ੍ਰਤੀ ਮਿਲੀਅਨ ਟੈਸਟ (ਟੀਪੀਐੱਮ) ਵਿੱਚ ਵਾਧਾ ਜਾਰੀ ਹੈ, 23,002 ਦੇ ਅੰਕੜੇ ਨੂੰ ਪਾਰ ਕੀਤਾ, ਜਦਕਿ ਪਾਜ਼ਿਟੀਵਿਟੀ8% ਦੇ ਆਸ-ਪਾਸ ਸਥਿਰ ਹੈ

      Posted On: 19 AUG 2020 4:33PM by PIB Chandigarh

    “ ਟੈਸਟ , ਟਰੈਕ ਐਂਡ ਟ੍ਰੀਟ ” ਰਣਨੀਤੀ ’ ਤੇ ਧਿਆਨ ਕੇਂਦ੍ਰਤ ਕਰਦੇ ਹੋਏ , ਭਾਰਤ ਨੇ ਲਗਾਤਾਰ ਦੂਜੇ ਦਿਨ 8 ਲੱਖ ਤੋਂ ਜ਼ਿਆਦਾ ਕੋਵਿਡ - 19 ਦੇ ਸੈਂਪਲਾਂ ਦੀ ਜਾਂਚ ਕੀਤੀ ਹੈ। ਪ੍ਰਤੀ ਦਿਨ 10 ਲੱਖ ਦੀ ਟੈਸਟਿੰਗ ਸਮਰੱਥਾ ਨੂੰ ਛੂਹਣ ਲਈ ਕੀਤੇ ਗਏ ਟੈਸਟਾਂ ਦੀ ਤੇਜ਼ੀ ਨਾਲ ਗਿਣਤੀ ਵਧਾਉਣ ਦੇ ਸਖ਼ਤ ਸੰਕਲਪ ਨਾਲ , ਪਿਛਲੇ 24 ਘੰਟਿਆਂ ਦੌਰਾਨ 8,01,518 ਸੈਂਪਲਾਂ ਦੀ ਜਾਂਚ ਕੀਤੀ ਗਈ ਹੈ।


    ਅੱਜ ਤੱਕ ਕੁੱਲ ਟੈਸਟਿੰਗ 3,17,42,782 ਤੱਕ ਪਹੁੰਚ ਗਈ ਹੈ । 23,002 ਟੈਸਟ ਪ੍ਰਤੀ ਮਿਲੀਅਨ ਵਿੱਚ ਵੀ ਤੇਜ਼ੀ ਨਾਲ ਵਾਧਾ ਹੋਇਆ ਹੈ।


    ਸਿਰਫ ਤੇਜ਼ੀ ਨਾਲ ਟੈਸਟਿੰਗ ਦੁਆਰਾ ਹੀ ਪਾਜ਼ਿਟਿਵ ਕੇਸਾਂ ਦੀ ਪਹਿਚਾਣ ਕੀਤੀ ਜਾ ਸਕਦੀ ਹੈ , ਪਾਜ਼ਿਟਿਵ ਮਰੀਜ਼ਾਂ ਦੇ ਸੰਪਰਕ ਟ੍ਰੈਕ ਕੀਤੇ ਜਾਂਦੇ ਹਨ ਅਤੇ ਆਈਸੋਲੇਟ ਕਰਨ ਨਾਲ ਡਾਕਟਰੀ ਦੇਖਭਾਲ ਦੁਆਰਾ ਤੁਰੰਤ ਇਲਾਜ ਨੂੰ ਯਕੀਨੀ ਬਣਾਇਆ ਜਾ ਸਕਦਾ ਹੈ । ਉੱਚ ਪੱਧਰੀ ਟੈਸਟਿੰਗ ਦੇ ਨਿਰੰਤਰ ਪੱਧਰ ਨੇ ਭਾਰਤ ਦੀ ਰਿਕਵਰੀ ਦੀ ਦਰ ਵਧਾਉਣ ਵਿੱਚ ਮਹੱਤਵਪੂਰਨ ਭੂਮਿਕਾ ਨਿਭਾਈ ਹੈ , ਇਸਨੇ ਰਿਕਵਰਡ ਅਤੇ ਐਕਟਿਵ ਕੇਸਾਂ ਦੇ ਵਿਚਕਾਰ ਪਾੜਾ ਵਧਾਇਆ ਹੈ ਅਤੇ ਮੌਤ ਦਰ ਨੂੰ ਘਟਾਉਣ ਵਿੱਚ ਵੀ ਮਹੱਤਵਪੂਰਨ ਭੂਮਿਕਾ ਨਿਭਾਈ ਹੈ।


    ਭਾਰਤ ਨੇ ਇੱਕ ਗਰੇਡਡ ਅਤੇ ਵਿਕਸਿਤ ਰਣਨੀਤੀ ਦੀ ਰਾਹ ’ ਤੇ ਚੱਲਦੇ ਹੋਏ ਜਨਤਕ ਅਤੇ ਨਿਜੀ ਖੇਤਰ ਵਿੱਚ ਆਪਣੇ ਦੇਸ਼ ਵਿਆਪੀ ਲੈਬਾਂ ਦੇ ਨੈੱਟਵਰਕ ਨੂੰ ਲਗਾਤਾਰ ਮਜ਼ਬੂਤ ਕੀਤਾ ਹੈ । ਜਨਵਰੀ 2020 ਵਿੱਚ ਇੱਕ ਲੈਬ ਤੋਂ ਸ਼ੁਰੂ ਕਰਦਿਆਂ , ਅੱਜ ਦੇਸ਼ ਵਿੱਚ 1486 ਲੈਬਾਂ ਹਨ ; ਸਰਕਾਰੀ ਖੇਤਰ ਵਿੱਚ 975 ਲੈਬਾਂ ਅਤੇ ਨਿਜੀ ਖੇਤਰ ਵਿੱਚ 511 ਲੈਬਾਂ ਹਨ। ਇਨ੍ਹਾਂ ਵਿੱਚ ਸ਼ਾਮਲ ਹੈ:


    • ਰੀਅਲ – ਟਾਈਮ RT PCR ਅਧਾਰਿਤ ਟੈਸਟਿੰਗ ਲੈਬਾਂ: 762 ( ਸਰਕਾਰੀ: 452 + ਨਿਜੀ 310)


    • ਟਰੂਨੈਟ ਅਧਾਰਿਤ ਟੈਸਟਿੰਗ ਲੈਬਾਂ: 607 ( ਸਰਕਾਰੀ: 489 + ਨਿਜੀ: 118)


    • ਸੀਬੀਐੱਨਏਏਟੀ ਅਧਾਰਿਤ ਟੈਸਟਿੰਗ ਲੈਬਾਂ: 117 ( ਸਰਕਾਰੀ: 34 + ਨਿਜੀ: 83)


    ਕੋਵਿਡ –19 ਨਾਲ ਸਬੰਧਿਤ ਤਕਨੀਕੀ ਮਾਮਲਿਆਂ ’ ਤੇ ਹਰ ਤਰ੍ਹਾਂ ਦੀ ਸਹੀ ਤੇ ਅੱਪਡੇਟਡ (ਤਾਜ਼ਾ) ਜਾਣਕਾਰੀ ਅਤੇ ਅਡਵਾਈਜ਼ਰੀ ਲਈ ਕਿਰਪਾ ਕਰਕੇ ਨਿਯਮਿਤ ਰੂਪ ’ ਚ ਇੱਥੇ ਜਾਓ: https://www.mohfw.gov.in/ ਅਤੇ @MoHFW_INDIA


    ਕੋਵਿਡ –19 ਨਾਲ ਸਬੰਧਿਤ ਤਕਨੀਕੀ ਸੁਆਲ technicalquery.covid19@gov.in ਉੱਤੇ ਅਤੇ ਹੋਰ ਪ੍ਰਸ਼ਨ ncov2019@gov.in ਅਤੇ @CovidIndiaSeva ਉੱਤੇ ਈਮੇਲ ਰਾਹੀਂ ਭੇਜੇ ਜਾ ਸਕਦੇ ਹਨ।


    ਕੋਵਿਡ –19 ਬਾਰੇ ਕਿਸੇ ਵੀ ਤਰ੍ਹਾਂ ਦੇ ਸੁਆਲ ਹੋਣ , ਤਾਂ ਕਿਰਪਾ ਕਰਕੇ ਸਿਹਤ ਅਤੇ ਪਰਿਵਾਰ ਭਲਾਈ ਮੰਤਰਾਲੇ ਦੇ ਹੈਲਪਲਾਈਨ ਨੰਬਰ: + 91-11-23978046 ਜਾਂ 1075 ( ਟੋਲ – ਫ਼੍ਰੀ) ਉੱਤੇ ਕਾਲ ਕਰੋ। ਕੋਵਿਡ –19 ਬਾਰੇ ਰਾਜਾਂ/ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਦੇ ਹੈਲਪਲਾਈਨ ਨੰਬਰਾਂ ਦੀ ਸੂਚੀ ਵੀ ਇੱਥੇ ਉਪਲਬਧ ਹੈ https://www.mohfw.gov.in/pdf/coronvavirushelplinenumber.pdf


    ****


    ਐੱਮਵੀ/ਐੱਸਜੇ

    
    
    (Release ID: 1647098) Visitor Counter : 5
    
    
      Read this release in: Marathi , English , Urdu , Hindi , Manipuri , Gujarati , Odia , Tamil , Telugu , Malayalam