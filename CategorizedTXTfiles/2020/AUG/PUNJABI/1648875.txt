      ਰੱਖਿਆ ਮੰਤਰਾਲਾ

      ਆਰਮਡ ਫੋਰਸਿਜ਼ ਟ੍ਰਿਬਿਊਨਲ ਦੇ ਚੀਫ਼ ਜਸਟਿਸ ਨੇ ਵੀਡੀਓ ਕਾਨਫਰੰਸ ਰਾਹੀਂ ਖੇਤਰੀ ਬੈਂਚਾਂ ਨਾਲ ਸਬੰਧਤ ਮਾਮਲਿਆਂ ਦੀ ਸੁਣਵਾਈ ਸ਼ੁਰੂ ਕੀਤੀ ।
      Posted On: 26 AUG 2020 6:01PM by PIB Chandigarh


    ਆਰਮਡ ਫੋਰਸਿਜ਼ ਟ੍ਰਿਬਿਊਨਲ ( ਏ ਐਫ ਟੀ ) ਦੇ ਚੇਅਰਮੈਨ ਜਸਟਿਸ ਰਾਜਿੰਦਰ ਮੈਨਨ ਨੇ ਅੱਜ ਇੱਥੇ ਆਰਮਡ ਫੋਰਸਿਜ਼ ਟ੍ਰਿਬਿਊਨਲ ਦੇ ਸਾਰੇ 10 ਖੇਤਰੀ ਬੈਂਚਾਂ ਨਾਲ ਵੀਡੀਓ ਕਾਨਫਰੰਸਿੰਗ ਰਾਹੀਂ ਸੁਣਵਾਈ ਦਾ ਉਦਘਾਟਨ ਕੀਤਾ ।


    ਆਰਮਡ ਫੋਰਸਿਜ਼ ਟ੍ਰਿਬਿਊਨਲ - ਚੀਫ਼ ਜਸਟਿਸ ਵਾਲੀ ਇਕਲੋਤੀ ਅਜਿਹੀ ਅਦਾਲਤ ਹੈ , ਜਿਸ ਦੀ 8 ਜੂਨ 2020 ਤੋਂ ਆਮ ਵਾਂਗ ਸੁਣਵਾਈ ਹੋ ਰਹੀ ਹੈ । ਮੁੱਖ ਬੈਂਚ ਵੱਲੋਂ ਆਮ ਤੌਰ ਤੇ ਸੁਣਵਾਈ ਆਰਮਡ ਫੋਰਸਿਜ਼ ਲਈ ਦੂਰ - ਦਰਾਡੇ ਦੇ ਇਲਾਕਿਆਂ ਵਿਚ ਰਹਿਣ ਵਾਲੇ ਅਤੇ ਸੁਰੱਖਿਆ ਦੇ ਵੱਖ - ਵੱਖ ਮੁੱਦਿਆਂ ਦੀ ਪਾਲਣਾ ਕਰਨ ਵਾਲਿਆਂ ਨੂੰ ਧਿਆਨ ਚ ਰਖਦਿਆਂ ਆਰਮਡ ਫੋਰਸਿਜ਼ ਕਰਮਚਾਰੀਆਂ ਦੀਆਂ ਮੁਸ਼ਕਲਾਂ , ਨੌਕਰੀ ਕਰ ਰਹੇ ਅਤੇ ਰਿਟਾਇਰਡ ਲੋਕਾਂ ਦੀਆਂ ਮੁਸ਼ਕਲਾਂ ਅਤੇ ਸੀਮਾਵਾਂ ਨੂੰ ਧਿਆਨ ਵਿੱਚ ਰਖਦਿਆਂ ਕੀਤੀ ਜਾ ਰਹੀ ਹੈ ।


    ਨਿਰਵਿਘਨ ਸੁਣਵਾਈ ਵਾਲੀ ਪ੍ਰਕਿਰਿਆ ਲਈ ਜਸਟਿਸ ਰਾਜਿੰਦਰ ਮੈਨਨ ਨੇ ਪ੍ਰਿੰਸੀਪਲ ਰਜਿਸਟਰਾਰ ਡਾਕਟਰ ਰਾਕੇਸ਼ ਕੁਮਾਰ ਦੀ ਸ਼ਲਾਘਾ ਕੀਤੀ , ਜਿਨ੍ਹਾਂ ਵੱਲੋਂ ਮੁਖ ਬੈਂਚ ਵਿੱਚ ਬਿਨ੍ਹਾਂ ਕਿਸੇ ਗ਼ਲਤੀ ਤੋਂ ਸਵੱਛਤਾ ਦੇ ਮਿਆਰਾਂ ਨੂੰ ਬਣਾਏ ਰੱਖਣ ਦੇ ਉਪਾਵਾਂ ਬਾਰੇ ਸਲਾਹ ਦਿੱਤੀ ਜਾ ਰਹੀ ਹੈ । ਦੇਸ਼ਵਿਆਪੀ ਲੋਕਡਾਊਨ ਦਾ ਐਲਾਨ ਹੋਣ ਤੋਂ ਪਹਿਲਾਂ ਹੀ ਏ ਐਫ ਟੀ ਸਟਾਫ਼ ਵੱਲੋਂ ਅਦਾਲਤ ਕੰਪਲੈਕਸ ਨੂੰ ਹਰ ਰੋਜ਼ ਦੋ ਵਾਰ ਸੈਨੇਟਾਈਜ਼ ਕੀਤਾ ਜਾਂਦਾ ਸੀ । ਅਦਾਲਤ ਕੰਪਲੈਕਸ ਵਿੱਚ ਘੱਟੋ ਘੱਟ ਲੋਕਾਂ ਦੇ ਦਾਖਲੇ ਸੰਬੰਧੀ ਮਨਜ਼ੂਰੀ ਦੇਣ ਦੇ ਨਾਲ - ਨਾਲ ਸਮਾਜਿਕ ਦੂਰੀ ਦੀ ਪਾਲਣਾ ਵੀ ਕੰਮ ਦੇ ਪ੍ਰਵਾਹ ਨਾਲ ਕਿਸੇ ਤਰ੍ਹਾਂ ਦਾ ਸਮਝੌਤਾ ਕੀਤੇ ਬਿਨ੍ਹਾਂ ਯਕੀਨੀ ਬਣਾਈ ਜਾਂਦੀ ਹੈ । ਏ ਐਫ ਟੀ ਵਿੱਚ ਸ਼ਾਮਲ ਹੋਣ ਵਾਲੇ ਵਕੀਲਾਂ ਨੂੰ ਪਾਰਦਰਸ਼ੀ ਕੱਪੜਿਆਂ ਨਾਲ ਅਦਾਲਤ ਵਿੱਚ ਜੱਜਾਂ ਤੋਂ ਵੱਖਰਾ ਕੀਤਾ ਜਾਂਦਾ ਹੈ । ਇਸ ਤੋਂ ਇਲਾਵਾ ਅਦਾਲਤੀ ਸਟਾਫ਼ ਅਤੇ ਜੱਜਾਂ ਵਿਚਾਲੇ ਵੀ ਨਿਰਧਾਰਤ ਸਮਾਜਿਕ ਦੂਰੀ ਦੀ ਪਾਲਣਾ ਕੀਤੀ ਜਾਂਦੀ ਹੈ ।


    ਏ ਐਫ ਟੀ ਦੇ ਕੁਲ 11 ਬੈਂਚਾਂ ਦੇ ਲਈ ਜਿਨ੍ਹਾਂ ਵਿੱਚ ਪੂਰੇ ਦੇਸ਼ ਚ ਫੈਲੇ ਮੁੱਖ ਬੈਂਚ ਅਤੇ 10 ਖੇਤਰੀ ਬੈਂਚ ਸ਼ਾਮਲ ਹਨ । ਸਰਕਾਰ ਵੱਲੋਂ 34 ਨਿਆਂਇਕ ਅਤੇ ਪ੍ਰਸ਼ਾਸਕੀ ਮੈਂਬਰਾਂ ਨੂੰ ਇਸ ਕੰਮ ਲਈ ਮਨਜ਼ੂਰੀ ਦਿੱਤੀ ਗਈ ਹੈ । ਹਾਲਾਂਕਿ ਇਸ ਵੇਲੇ ਮੁੱਖ ਬੈਂਚ ਵਿੱਚ ਸਿਰਫ਼ 4 ਮੈਂਬਰ ਹੀ ਕੰਮ ਕਰ ਰਹੇ ਨੇ । ਇੱਕ ਨਿਆਂਇਕ ਮੈਂਬਰ ਅਤੇ 2 ਪ੍ਰਬੰਧਕੀ ਮੈਂਬਰ ਕ੍ਰਮਵਾਰ ਚੰਡੀਗੜ੍ਹ , ਮੁੰਬਈ ਅਤੇ ਚੇਨੱਈ ਦੇ ਬੈਂਚ ਵਿੱਚ ਸੇਵਾ ਨਿਭਾ ਰਹੇ ਹਨ ।


    ਹਾਲਾਂਕਿ ਖੇਤਰੀ ਬੈਂਚਾਂ ਵਿੱਚ ਬਹੁਤ ਸਾਰੀਆਂ ਲੋੜੀਂਦੀਆਂ ਦਰਖ਼ਾਸਤਾਂ ਮੁੱਖ ਬੈਂਚ ਵੱਲੋਂ ਹੀ ਸੁਣੀਆਂ ਜਾ ਰਹੀਆਂ ਸਨ , ਪਰ ਖੇਤਰੀ ਬੈਂਚਾਂ ਦੇ ਹੋਰਨਾਂ ਮਾਮਲਿਆਂ ਨੂੰ ਸੁਣਨ ਲਈ ਇਹ ਪ੍ਰਕਿਰਿਆ ਬਣਾਉਣ ਦੀ ਲੋੜ ਮਹਿਸੂਸ ਕੀਤੀ ਗਈ ਹੈ । ਨਤੀਜੇ ਵਜੋਂ ਵਰਚੂਅਲ ਸੁਣਵਾਈ ਲਈ ਇੱਕ ਵਿਹਾਰਕ ਪ੍ਰਕਿਰਿਆ ਦੀ ਸ਼ੁਰੂਆਤ ਕੀਤੀ ਗਈ ਹੈ ।


    ਵੀਡੀਓ ਕਾਨਫਰੰਸਿੰਗਰਾਹੀਂ ਸੁਣਵਾਈ ਦੀ ਇਸ ਪ੍ਰਕਿਰਿਆ ਦੇ ਨਾਲ ਉਨ੍ਹਾਂ ਹਥਿਆਰਬੰਦ ਫੌਜ ਦੇ ਜਵਾਨਾਂ ਨੂੰ ਬਹੁਤ ਰਾਹਤ ਮਿਲੀ ਹੈ , ਜਿਹਨਾਂ ਦੀਆਂ ਅਰਜ਼ੀਆਂ ਵੱਖ ਵੱਖ ਖੇਤਰੀ ਬੈਂਚਾਂ ਵਿੱਚ ਨਿਆਂ ਦੀ ਉਡੀਕ ਕਰ ਰਹੀਆਂ ਹਨ । ਜੁਡੀਸ਼ਅਲ ਮੈਂਬਰ ਜਸਟਿਸ ਮੁਹੰਮਦ ਤਾਹੀਰ ਅਤੇ ਪ੍ਰਬੰਧਕੀ ਮੈਂਬਰ ਵਾਈਸ ਐਡਮਿਰਲ ਪੀ ਮੁਰੂਗੇਸਨ ( ਰਿਟਾਇਰਡ ) ਅਤੇ ਲੈਫਟੀਨੈਂਟ ਜਨਰਲ ਸੀ ਏ ਕ੍ਰਿਸ਼ਣਨ ( ਰਿਟਾਇਰਡ ) ਵੀਡੀਓ ਕਾਨਫਰੰਸਿੰਗ ਰਾਹੀਂ ਖੇਤਰੀ ਬੈਂਚਾਂ ਦੀਆਂ ਅਰਜ਼ੀਆਂ ਦੀ ਸੁਣਵਾਈ ਕਰਨਗੇ ।


    ਏਬੀਬੀ / ਨੰਪੀ / ਕੇਏ / ਡੀਕੇ / ਸਵੇਈ / ਏਡੀਏ ।

    
    
    (Release ID: 1648875) Visitor Counter : 2
    
    
      Read this release in: English , Urdu , Hindi , Manipuri , Tamil , Telugu