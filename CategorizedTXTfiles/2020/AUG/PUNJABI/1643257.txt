      ਕੋਲਾ ਮੰਤਰਾਲਾ

      ਭਾਰਤ ਵਿੱਚ ਵਪਾਰਕ ਕੋਲਾ ਖਾਣਾਂ ’ਚ ਪ੍ਰਤੱਖ ਵਿਦੇਸ਼ੀ ਨਿਵੇਸ਼
      Posted On: 03 AUG 2020 4:44PM by PIB Chandigarh


    ਇਹ ਭਾਰਤ ਵਿੱਚ ਵਪਾਰਕ ਕੋਲਾ ਖਾਣਾਂ ਦੀ ਚਲ ਰਹੀ ਨਿਲਾਮੀ ਪ੍ਰਕ੍ਰਿਆ ਦੇ ਸੰਦਰਭ ਵਿੱਚ ਹੈ , ਜਿਸ ਨੂੰ ਨਾਮਜ਼ਦ ਅਥਾਰਿਟੀ , ਕੋਲਾ ਮੰਤਰਾਲੇ , ਭਾਰਤ ਸਰਕਾਰ ਨੇ ਜੂਨ , 2020 ਵਿੱਚ ਸ਼ੁਰੂ ਕੀਤਾ ਸੀ। ਕੇਂਦਰ ਸਰਕਾਰ ਦੁਆਰਾ 2019 ਨੂੰ ਜਾਰੀ ਕੀਤੇ ਗਏ ਪ੍ਰੈੱਸ ਨੋਟ 4 ਦੇ ਤਹਿਤ ਕੋਲਾ ਖਾਣਾਂ (ਖ਼ਾਸ ਪ੍ਰਬੰਧ) ਐਕਟ , 2015 ਦੀਆਂ ਧਾਰਾਵਾਂ ’ ਤੇ ਮਾਈਨਜ਼ ਐਂਡ ਮਿਨਰਲਜ਼ (ਡਿਵੈਲਪਮੈਂਟ ਐਂਡ ਰੈਗੂਲੇਸ਼ਨ) ਐਕਟ , 1957 ਦੀਆਂ ਵੱਖੋ-ਵੱਖਰੀਆਂ ਸੋਧਾਂ ਤਹਿਤ , ਕੋਲੇ ਦੀ ਵਿਕਰੀ ਲਈ , ਕੋਲੇ ਦੀ ਮਾਈਨਿੰਗ ਗਤੀਵਿਧੀਆਂ ਸਮੇਤ , ਕੋਲਾ ਮਾਈਨਿੰਗ ਦੀਆਂ ਗਤੀਵਿਧੀਆਂ ਵਿੱਚ ਆਟੋਮੈਟਿਕ ਰੂਟ ਤਹਿਤ 100 ਫ਼ੀਸਦੀ ਐੱਫ਼ਡੀਆਈ ਨੂੰ ਆਗਿਆ ਦੇਣ ਲਈ ਪ੍ਰਤੱਖ ਵਿਦੇਸ਼ੀ ਨਿਵੇਸ਼ (ਐੱਫ਼ਡੀਆਈ) ਦੀ ਨੀਤੀ , 2017 ਵਿੱਚ ਸੋਧ ਕੀਤੀ ਗਈ ਸੀ।


    ਇਸ ਅਨੁਸਾਰ , ਟੈਂਡਰ ਦਸਤਾਵੇਜ਼ ਵਿੱਚ ਕਿਹਾ ਗਿਆ ਸੀ ਕਿ “ ਕੇਂਦਰ ਸਰਕਾਰ ਨੇ 2019 ਦੇ ਪ੍ਰੈੱਸ ਨੋਟ 4 ਰਾਹੀਂ ਕੋਲਾ ਖਾਣਾਂ ਦੀਆਂ ਗਤੀਵਿਧੀਆਂ ਵਿੱਚ ਆਟੋਮੈਟਿਕ ਰੂਟ ਤਹਿਤ 100 ਫ਼ੀਸਦੀ ਐੱਫ਼ਡੀਆਈ ਦੀ ਆਗਿਆ ਦੇਣ ਲਈ ਅਤੇ ਸਬੰਧਿਤ ਪ੍ਰੋਸੈੱਸਿੰਗ ਬੁਨਿਆਦੀ ਢਾਂਚੇ ਦੇ ਨਿਰਮਾਣ ਸਬੰਧੀ , ਐੱਫ਼ਡੀਆਈ ਨੀਤੀ 2017 ਅਤੇ ਕੋਲੇ ਦੀ ਵਿੱਕਰੀ ਦੇ ਸੰਬੰਧ ਵਿੱਚ ਹੋਰ ਕੰਨੂਨਾਂ ਵਿੱਚ ਸੋਧ ਕੀਤੀ ਹੈ। ” ਇਹ ਹੋਰ ਸਪਸ਼ਟ ਕੀਤਾ ਗਿਆ ਹੈ ਕਿ ਵਪਾਰਕ ਕੋਲ ਮਾਈਨਿੰਗ ਵਿੱਚ ਕੋਈ ਵੀ ਐੱਫ਼ਡੀਆਈ ਐਪਲੀਕੇਬਲ ਕਾਨੂੰਨਾਂ ਸਮੇਤ ਭਾਰਤ ਸਰਕਾਰ ਦੇ 2020 ਦੇ ਪ੍ਰੈੱਸ ਨੋਟ 3 ਦੇ ਤਹਿਤ ਹੋਵੇਗੀ , ਜਿਸ ਅਨੁਸਾਰ “ ਕਿਸੇ ਅਜਿਹੇ ਦੇਸ਼ ਦੀ ਇਕਾਈ , ਜਿਸ ਦੀ ਭਾਰਤ ਨਾਲ ਸਰਹੱਦ ਸਾਂਝੀ ਹੈ ਜਾਂ ਭਾਰਤ ਵਿੱਚ ਨਿਵੇਸ਼ ਦਾ ਲਾਭਕਾਰੀ ਮਾਲਕ ਅਜਿਹੇ ਦੇਸ਼ ਵਿੱਚ ਸਥਿਤ ਹੈ ਜਾਂ ਕਿਸੇ ਅਜਿਹੇ ਦੇਸ਼ ਦਾ ਨਾਗਰਿਕ ਹੈ , ਸਿਰਫ਼ ਸਰਕਾਰੀ ਰਸਤੇ ਤਹਿਤ ਹੀ ਨਿਵੇਸ਼ ਕਰ ਸਕਦਾ ਹੈ। ਇਸ ਤੋਂ ਇਲਾਵਾ , ਪਾਕਿਸਤਾਨ ਦਾ ਨਾਗਰਿਕ ਜਾਂ ਕੋਈ ਸੰਸਥਾ ਜੋ ਪਾਕਿਸਤਾਨ ਵਿੱਚ ਸ਼ਾਮਲ ਹੈ , ਸਿਰਫ਼ ਸਰਕਾਰੀ ਰਸਤੇ ਤਹਿਤ ਹੀ ਰੱਖਿਆ , ਪੁਲਾੜ , ਪਰਮਾਣੂ ਊਰਜਾ ਅਤੇ ਖੇਤਰ/ਵਿਦੇਸ਼ੀ ਨਿਵੇਸ਼ ਲਈ ਵਰਜਿਤ ਖੇਤਰਾਂ / ਗਤੀਵਿਧੀਆਂ ਤੋਂ ਇਲਾਵਾ ਹੋਰ ਖੇਤਰਾਂ ਵਿੱਚ ਨਿਵੇਸ਼ ਕਰ ਸਕਦਾ ਹੈ। ” ਇਸ ਸਬੰਧੀ ਟੈਂਡਰ ਦਸਤਾਵੇਜ਼ਾਂ ਲਈ ਇੱਕ ਸੁਧਾਰ ਵੀ ਜਾਰੀ ਕੀਤਾ ਗਿਆ ਹੈ।


    ****


    ਆਰਜੇ / ਐੱਨਜੀ

    
    
    (Release ID: 1643257) Visitor Counter : 2
    
    
      Read this release in: English , Hindi , Marathi , Manipuri , Odia , Tamil , Telugu , Kannada