      ਬਿਜਲੀ ਮੰਤਰਾਲਾ

      ਪੀਐੱਫ਼ਸੀ ਨੇ ਸਿਧਾਰਥਨਗਰ, ਉੱਤਰ ਪ੍ਰਦੇਸ਼ ’ਚ ਮਾਡਿਯੂਲਰ ਅਪਰੇਸ਼ਨ ਥੀਏਟਰਜ਼ ਦੇ ਨਿਰਮਾਣ ਲਈ ਸਮਝੌਤਾ ਕੀਤਾ
      Posted On: 10 AUG 2020 5:47PM by PIB Chandigarh


    ਸਰਕਾਰੀ ‘ ਪਾਵਰ ਫ਼ਾਈਨਾਂਸ ਕਾਰਪੋਰੇਸ਼ਨ ਲਿਮਿਟੇਡ ’ ( ਪੀਐੱਫ਼ਸੀ – PFC), ਭਾਰਤ ਦੇ ਮੋਹਰੀ ਐੱਨਬੀਐੱਫ਼ਸੀ ( NBFC) ਨੇ ਅੱਜ ਉੱਤਰ ਪ੍ਰਦੇਸ਼ ’ ਚ ਸਿਧਾਰਥਨਗਰ ਜ਼ਿਲ੍ਹਾ ਪ੍ਰਸ਼ਾਸਨ ਨਾਲ ਜ਼ਿਲ੍ਹਾ ਹਸਪਤਾਲ , ਸਿਧਾਰਥਨਗਰ ਵਿੱਚ ਦੋ ਮਾਡਿਯੂਲਰ ਅਪਰੇਸ਼ਨ ਥੀਏਟਰ ਰੂਮਜ਼ ਦੇ ਨਿਰਮਾਣ ਲਈ ਇੱਕ ਐੱਮਓਏ ( MoA) ਉੱਤੇ ਹਸਤਾਖਰ ਕੀਤੇ। ਇਸ ਐੱਮਓਏ ( MoA) ਤਹਿਤ , ਪੀਐੱਫ਼ਸੀ ( PFC) ਆਪਣੀ ਸੀਐੱਸਆਰ ( CSR) ਪਹਿਲ ਤਹਿਤ ਇਸ ਪ੍ਰੋਜੈਕਟ ਨੂੰ ਅਮਲੀ ਰੂਪ ਦੇਣ ਲਈ ਜ਼ਿਲ੍ਹਾ ਪ੍ਰਸ਼ਾਸਨ , ਸਿਧਾਰਥਨਗਰ ਨੁੰ ਲਗਭਗ ਚੁਰਾਨਵੇਂ ਲੱਖ ਰੁਪਏ ਦੀ ਵਿੱਤੀ ਸਹਾਇਤਾ ਪ੍ਰਦਾਨ ਕਰੇਗੀ।


    ਸ਼੍ਰੀ ਐੱਮ. ਪ੍ਰਭਾਕਰ ਦਾਸ , ਸੀਜੀਐੱਮ (ਸੀਐੱਸਆਰ ਐਂਡ ਐੱਸਡੀ) , ਪੀਐੱਫ਼ਸੀ ਅਤੇ ਡਾ. ਦਿਨੇਸ਼ ਕੁਮਾਰ ਚੌਧਰੀ , ਡਿਪਟੀ ਸੀਐੱਮਓ , ਸਿਧਾਰਥਨਗਰ ਨੇ ਸਬੰਧਤ ਸੰਗਠਨਾਂ ਦੀ ਤਰਫ਼ੋਂ ਸਮਝੌਤੇ ਉੱਤੇ ਹਸਤਾਖਰ ਕੀਤੇ।


    ਇਸ ਸਮਝੌਤੇ ਵਿੱਚ ਕੈਚਮੈਂਟ ਏਰੀਆ ’ ਚ ਨਵ – ਜਨਮੇ ਬਾਲਾਂ ਦੀ ਮੌਤ ਦਰ (ਆਈਐੱਮਆਰ – IMR) ਤੇ ਜ਼ੱਚਾ ਮੌਤ ਦਰ (ਐੱਮਐੱਮਆਰ – MMR) ਘਟਾਉਣ ਲਈ ਲੋੜੀਂਦਾ ਬੁਨਿਆਦੀ ਢਾਂਚਾ ਵਿਕਸਿਤ ਕਰਨ ਵਾਸਤੇ ਸਿਧਾਰਥਨਗਰ ਜ਼ਿਲ੍ਹਾ ਪ੍ਰਸ਼ਾਸਨ ਨੂੰ ਲੋੜੀਂਦੀ ਮਦਦ ਮੁਹੱਈਆ ਕਰਵਾਉਣ ਦੀ ਗੱਲ ਕੀਤੀ ਗਈ ਹੈ। ਬੁਨਿਆਦੀ ਢਾਂਚੇ ਦਾ ਇਹ ਵਿਕਾਸ ਨਵੇਂ – ਜਨਮੇ ਬਾਲਾਂ ਦੀ ਮੌਤ ਦਰ (ਐੱਨਐੱਮਆਰ – NMR) ਘਟਾਉਣ ਵਿੱਚ ਵੀ ਮਦਦ ਕਰੇਗਾ।


    ****


    ਆਰਸੀਜੇ/ਐੱਮ

    
    
    (Release ID: 1644937) Visitor Counter : 2
    
    
      Read this release in: English , Manipuri , Tamil , Telugu