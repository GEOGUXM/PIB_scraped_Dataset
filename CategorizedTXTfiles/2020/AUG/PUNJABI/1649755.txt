      ਸਿਹਤ ਤੇ ਪਰਿਵਾਰ ਭਲਾਈ ਮੰਤਰਾਲਾ

      ਭਾਰਤ ਨੇ ਇਕ ਹੋਰ ਮੀਲ ਪੱਥਰ ਪਾਰ ਕੀਤਾ - ਇਕ ਦਿਨ ਵਿਚ ਸਭ ਤੋਂ ਵੱਧ ਟੈਸਟਾਂ ਦਾ ਰਿਕਾਰਡ
      ਪਿਛਲੇ 24 ਘੰਟਿਆਂ ਵਿੱਚ 10.5 ਲੱਖ ਤੋਂ ਵੱਧ ਕੋਵਿਡ ਟੈਸਟ ਕੀਤੇ ਗਏ
      ਸਾਰੇ ਰਾਜ / ਕੇਂਦਰ ਸ਼ਾਸਤ ਪ੍ਰਦੇਸ਼ 140 ਤੋਂ ਵੱਧ ਟੈਸਟ / ਦਿਨ / ਮਿਲੀਅਨ ਕਰ ਰਹੇ ਹਨ,ਜਿਵੇਂ ਕਿ ਡਬਲਯੂਐਚਓ ਵਲੋਂ ਸਲਾਹ ਦਿੱਤੀ ਗਈ ਹੈ
      
      Posted On: 30 AUG 2020 11:56AM by PIB Chandigarh


    ਕੋਵਿਡ -19 ਵਿਰੁੱਧ ਲੜਾਈ ਵਿਚ ਭਾਰਤ ਨੇ ਇਕ ਮਹੱਤਵਪੂਰਨ ਮੀਲ ਪੱਥਰ ਨੂੰ ਪਾਰ ਕੀਤਾ ਹੈ । ਪਹਿਲੀ ਵਾਰ, ਇਕੋ ਦਿਨ ਵਿਚ 10.5 ਲੱਖ ਤੋਂ ਵੱਧ ਕੋਵਡ ਟੈਸਟ ਕੀਤੇ ਗਏ ਹਨ ।


    ਪਿਛਲੇ 24 ਘੰਟਿਆਂ ਵਿੱਚ ਕੀਤੇ 10,55,027 ਟੈਸਟਾਂ ਨਾਲ, ਭਾਰਤ ਨੇ ਰੋਜ਼ਾਨਾ 10 ਲੱਖ ਤੋਂ ਵੱਧ ਨਮੂਨਿਆਂ ਦੀ ਜਾਂਚ ਕਰਨ ਦੀ ਕੌਮੀ ਨਿਦਾਨ ਸਮਰੱਥਾ ਨੂੰ ਹੋਰ ਮਜ਼ਬੂਤ ​​ਕੀਤਾ ਹੈ ।


    ਇਸ ਪ੍ਰਾਪਤੀ ਦੇ ਨਾਲ, ਸੰਚਤ ਟੈਸਟਾਂ ਨੇ 4.14 ਕਰੋੜ (4,14,61,636) ਨੂੰ ਪਾਰ ਕਰ ਲਿਆ ਹੈ I ਕੇਂਦਰ ਨੇ ਕੋਵਿਡ -19 ਦੇ ਵਿਕਸਤ ਹੋ ਰਹੇ ਵਿਸ਼ਵਵਿਆਪੀ ਪ੍ਰਸੰਗ ਨੂੰ ਧਿਆਨ ਵਿਚ ਰੱਖਦਿਆਂ ਰਾਜ / ਕੇਂਦਰ ਸ਼ਾਸਤ ਪ੍ਰਦੇਸ਼ ਸਰਕਾਰਾਂ ਨਾਲ ਨੇੜਿਓਂ ਤਾਲਮੇਲ ਕਰਕੇ “ਟੈਸਟ, ਟ੍ਰੈਕ ਐਂਡ ਟ੍ਰੀਟ” ਦੀ ਨਿਰੰਤਰ ਦੇਖਭਾਲ ਰਣਨੀਤੀ ਨੂੰ ਸੰਕਲਪਿਤ ਕੀਤਾ ਅਤੇ ਲਾਗੂ ਕੀਤਾ ਹੈ । ਆਕ੍ਰਾਮਕ ਪਰੀਖਣ ਦੇ ਮਜ਼ਬੂਤ ​​ਥੰਮ 'ਤੇ ਅਧਾਰਤ, ਪੋਜ਼ੀਟਿਵ ਕੇਸਾਂ ਦੀ ਪਛਾਣ ਪਹਿਲਾਂ ਕੀਤੀ ਜਾਂਦੀ ਹੈ ਜੋ ਇਹ ਸੁਨਿਸ਼ਚਿਤ ਕਰਦਾ ਹੈ ਕਿ ਉਨ੍ਹਾਂ ਦੇ ਸੰਪਰਕਾਂ ਨੂੰ ਸਮੇਂ ਸਿਰ ਸਹੀ ਢੰਗ ਨਾਲ ਟ੍ਰੈਕ ਕੀਤਾ ਜਾਵੇ I


    ਟੈਸਟਿੰਗ ਸਮਰੱਥਾ ਅਤੇ ਸੰਚਤ ਟੈਸਟਾਂ ਦੀ ਤੇਜ ਛਾਲ ਦੇ ਨਤੀਜੇ ਵਜੋਂ ਟੈਸਟ ਪ੍ਰਤੀ ਮਿਲੀਅਨ ਵਿੱਚ ਉਛਾਲ ਆਇਆ ਹੈ I ਉਹ ਅੱਜ 30,044 ਤੇ ਪੁੱਜ ਗਏ ਹਨ I


    ਡਬਲਯੂਐਚਓ ਨੇ " ਕੋਵਿਡ - 19 ਦੇ ਪ੍ਰਸੰਗ ਵਿੱਚ ਜਨਤਕ ਸਿਹਤ ਅਤੇ ਸਮਾਜਿਕ ਉਪਾਅ ਵਿਵਸਥਿਤ ਕਰਨ ਲਈ ਜਨਤਕ ਸਿਹਤ ਦੇ ਮਾਪਦੰਡ" 'ਤੇ ਆਪਣੇ ਗਾਈਡੈਂਸ ਨੋਟ ਵਿਚ ਕੋਵਿਡ -19 ਦੇ ਸ਼ੱਕੀ ਮਾਮਲਿਆਂ ਦੀ ਵਿਆਪਕ ਨਿਗਰਾਨੀ ਦੀ ਸਲਾਹ ਦਿੱਤੀ ਹੈ । ਡਬਲਯੂਐਚਓ ਨੇ ਸਲਾਹ ਦਿੱਤੀ ਹੈ ਕਿ ਕਿਸੇ ਦੇਸ਼ ਨੂੰ 140 ਟੈਸਟਾਂ / ਦਿਨ / ਮਿਲੀਅਨ ਦੀ ਆਬਾਦੀ ਦੀ ਜ਼ਰੂਰਤ ਹੈ । ਪ੍ਰਾਪਤੀਆਂ ਦੀ ਇਕ ਹੋਰ ਕਤਾਰ ਵਿਚ, ਸਾਰੇ ਰਾਜਾਂ / ਕੇਂਦਰ ਸ਼ਾਸਤ ਪ੍ਰਦੇਸ਼ਾਂ ਨੇ ਟੈਸਟਾਂ ਦੀ ਗਿਣਤੀ ਦੀ ਦਿੱਤੀ ਸਲਾਹ ਨੂੰ ਪਾਰ ਕਰ ਲਿਆ ਹੈ I ਕਈ ਰਾਜਾਂ ਨੇ ਪੋਜ਼ੀਟਿਵ ਦਰ ਨੂੰ ਰਾਸ਼ਟਰੀ ਦਰ ਨਾਲੋਂ ਘੱਟ ਰਜਿਸਟਰ ਕਰਕੇ ਬਿਹਤਰ ਪ੍ਰਦਰਸ਼ਨ ਕੀਤਾ ਹੈ I


    ਟੈਸਟਿੰਗ ਰਣਨੀਤੀ ਨੇ ਰਾਸ਼ਟਰੀ ਲੈਬ ਨੈਟਵਰਕ ਦੇ ਨਿਰੰਤਰ ਵਿਸਥਾਰ ਨੂੰ ਵੀ ਯਕੀਨੀ ਬਣਾਇਆ ਹੈ I ਅੱਜ, ਸਰਕਾਰੀ ਖੇਤਰ ਵਿੱਚ 1003 ਲੈਬਾਂ ਅਤੇ 580 ਪ੍ਰਾਈਵੇਟ ਲੈਬਾਂ ਨਾਲ, 1583 ਲੈਬ ਲੋਕਾਂ ਨੂੰ ਪਰੀਖਣ ਦੀਆਂ ਵਿਆਪਕ ਸਹੂਲਤਾਂ ਪ੍ਰਦਾਨ ਕਰ ਰਹੀਆਂ ਹਨ I ਇਨ੍ਹਾਂ ਵਿੱਚ ਸ਼ਾਮਲ ਹਨ:


    • CBNAAT based testing labs: 121 (Govt: 34 + Private: 87)


    • ਰੀਅਲ ਟਾਈਮ ਆਰਟੀ - ਪੀਸੀਆਰ ਅਧਾਰਤ ਟੈਸਟਿੰਗ ਲੈਬਾਂ : 811 ( ਸਰਕਾਰੀ : 463 + ਪ੍ਰਾਈਵੇਟ : 348)


    • ਟਰੂ ਨੈਟ ਅਧਾਰਤ ਟੈਸਟਿੰਗ ਲੈਬਾਂ : 651 ( ਸਰਕਾਰੀ : 506 + ਪ੍ਰਾਈਵੇਟ : 145)


    • ਸੀਬੀਐਨਏਏਟੀ ਅਧਾਰਤ ਟੈਸਟਿੰਗ ਲੈਬਾਂ : 121 ( ਸਰਕਾਰੀ : 34 + ਪ੍ਰਾਈਵੇਟ : 87)


    ਕੋਵਿਡ -19 ਨਾਲ ਸਬੰਧਤ ਤਕਨੀਕੀ ਮੁੱਦਿਆਂ , ਦਿਸ਼ਾ ਨਿਰਦੇਸ਼ਾਂ ਅਤੇ ਸਲਾਹ ਬਾਰੇ ਸਾਰੀ ਪ੍ਰਮਾਣਿਕ ਜਾਣਕਾਰੀ ਅਤੇ ਅਪਡੇਟ ਲਈ ਕਿਰਪਾ ਕਰਕੇ ਨਿਯਮਿਤ ਤੌਰ ' ਤੇ ਜਾਓ : https://www.mohfw.gov.in/ ਅਤੇ @MOHFW_INDIA


    *****


    ਐਮਵੀ / ਐਸਜੇ

    
    
    (Release ID: 1649755) Visitor Counter : 5
    
    
      Read this release in: English , Urdu , Hindi , Marathi , Bengali , Manipuri , Assamese , Gujarati , Odia , Tamil , Telugu , Malayalam