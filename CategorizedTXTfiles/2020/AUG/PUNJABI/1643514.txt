      ਸਿਹਤ ਤੇ ਪਰਿਵਾਰ ਭਲਾਈ ਮੰਤਰਾਲਾ

      ਭਾਰਤ ਨੇ ਪਿਛਲੇ 24 ਘੰਟਿਆਂ ਵਿਚ 6.6 ਲੱਖ ਤੋਂ ਵੱਧ ਸੈਂਪਲ ਟੈਸਟ ਕੀਤੇ
      28 ਰਾਜ /ਕੇਂਦਰ ਸ਼ਾਸਿਤ ਪ੍ਰਦੇਸ਼ 140 ਤੋਂ ਵੱਧ ਟੈਸਟ /ਪ੍ਰਤੀ ਦਿਨ /ਪ੍ਰਤੀ ਮਿਲੀਅਨ ਕਰ ਰਹੇ ਹਨ
      
      28 ਰਾਜਾਂ /ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਵਿਚ ਪੌਜ਼ਿਟਿਵ ਕੇਸਾਂ ਦੀ ਦਰ 10 ਫੀਸਦੀ ਤੋਂ ਘੱਟ
      
      Posted On: 04 AUG 2020 7:53PM by PIB Chandigarh


    ਪਿਛਲੇ 24 ਘੰਟਿਆਂ ਵਿਚ ਕੋਵਿਡ-19 ਦੇ ਰਿਕਾਰਡ 6 ,61,892 ਸੈਂਪਲ ਟੈਸਟ ਕੀਤੇ ਗਏ । ਇਸ ਨਾਲ ਕੁਲ ਸੈਂਪਲਾਂ ਦੀ ਟੈਸਟਿੰਗ 2 ,08,64,750 ਉੱਤੇ ਪਹੁੰਚ ਗਈ ਅਤੇ ਪ੍ਰਤੀ ਮਿਲੀਅਨ ਟੈਸਟ (ਟੀਪੀਐਮ) 15,119 ਪਹੁੰਚੇ ।


    ਕੇਂਦਰ ਅਤੇ ਰਾਜਾਂ / ਕੇਂਦਰ ਸ਼ਾਸਿਤ ਸਰਕਾਰਾਂ ਦੇ ਸਾਂਝੇ ਅਤੇ ਕੇਂਦ੍ਰਿਤ ਯਤਨਾਂ ਦੇ ਨਤੀਜੇ ਵਜੋਂ ਦੇਸ਼ ਭਰ ਵਿਚ ਟੈਸਟਿੰਗ ਵਿਚ ਤੇਜ਼ੀ ਆਈ ਜਿਸ ਦੇ ਨਤੀਜੇ ਵਜੋਂ ਕੋਵਿਡ-19 ਪੌਜ਼ਿਟਿਵ ਕੇਸਾਂ ਦਾ ਜਲਦੀ ਪਤਾ ਲਗਣ ਨਾਲ ਮਰੀਜ਼ਾਂ ਨੂੰ ਆਈਸੋਲੇਟ ਕੀਤਾ ਜਾ ਸਕਿਆ । ਆਈਸੀਐਮਆਰ ਦੀ ਟੈਸਟਿੰਗ ਦੀ ਰਣਨੀਤੀ ਨੇ ਭਾਰਤ ਵਿਚ ਟੈਸਟਿੰਗ ਨੈੱਟ ਨੂੰ ਵਿਸ਼ਾਲ ਬਣਾਇਆ ।


    ਡਬਲਿਊਐਚਓ ਨੇ ਆਪਣੇ ਗਾਈਡੈਂਸ ਨੋਟ " ਪਬਲਿਕ ਹੈਲਥ ਕਰਾਈਟੀਰੀਆ ਟੂ ਐਡਜਸਟ ਪਬਲਿਕ ਹੈਲਥ ਐਂਡ ਸੋਸ਼ਲ ਮਈਯਰਜ਼ ਇਨ ਦਿ ਕਾਨਟੈਕਸਟ ਆਵ੍ ਕੋਵਿਡ-19 " ਵਿਚ ਸਲਾਹ ਦਿੱਤੀ ਹੈ ਕਿ ਸ਼ੱਕੀ ਕੇਸਾਂ ਉੱਤੇ ਵਿਸਤ੍ਰਿਤ ਨਿਗਰਾਨੀ ਰੱਖੀ ਜਾਵੇ । ਡਬਲਿਊਐਚਓ ਨੇ ਸਲਾਹ ਦਿੱਤੀ ਹੈ ਕਿ ਇਕ ਦੇਸ਼ ਲਈ ਪ੍ਰਤੀ ਮਿਲੀਅਨ ਆਬਾਦੀ ਪਿੱਛੇ 140 ਟੈਸਟ ਰੋਜ਼ਾਨਾ ਕਰਨੇ ਜ਼ਰੂਰੀ ਹਨ ।


    ਜਦਕਿ ਭਾਰਤ ਨੇ 479 ਟੈਸਟ ਪ੍ਰਤੀ ਦਿਨ / ਮਿਲੀਅਨ ਔਸਤ ਦੇ ਹਿਸਾਬ ਨਾਲ ਕੀਤੇ ਹਨ , ਦੇਸ਼ ਵਿਚ 28 ਰਾਜ / ਕੇਂਦਰ ਸ਼ਾਸਿਤ ਪ੍ਰਦੇਸ਼ ਡਬਲਿਊਐਚਓ ਵਲੋਂ ਦਿੱਤੀਆਂ ਹਿਦਾਇਤਾਂ ਅਨੁਸਾਰ 140 ਟੈਸਟਾਂ ਤੋਂ ਵੱਧ ਪ੍ਰਤੀ ਦਿਨ / ਮਿਲੀਅਨ / ਕਰ ਰਹੇ ਹਨ ।


    ਕੇਂਦਰੀਕ੍ਰਿਤ ਰਣਨੀਤੀ " ਟੈਸਟ , ਟਰੈਕ ਐਂਡ ਟ੍ਰੀਟ " ਪਹੁੰਚ ਉੱਤੇ ਆਧਾਰਤ ਹੈ ਅਤੇ ਇਸ ਦਾ ਜ਼ੋਰ ਕੋਵਿਡ-19 ਦੀ ਪੌਜ਼ਿਟਿਵਿਟੀ ਦਰ ਨੂੰ ਘੱਟ ਕਰਨ ਉੱਤੇ ਹੈ । ਭਾਰਤ ਦੀ ਔਸਤ ਪੌਜ਼ਿਟਿਵਿਟੀ ਦਰ ਇਸ ਵੇਲੇ 8.89 %, ਹੈ । 28 ਰਾਜ ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਵਿਚ ਪੌਜ਼ਿਟਿਵਿਟੀ ਦੀ ਦਰ 10 % ਤੋਂ ਘੱਟ ਹੈ ਜਿਸ ਤੋਂ ਸੰਕੇਤ ਮਿਲਦਾ ਹੈ ਕਿ ਸਾਡੀ ਟੈਸਟਿੰਗ ਰਣਨੀਤੀ ਸਹੀ ਰਾਹ ਤੇ ਚਲ ਰਹੀ ਹੈ । ਕੇਂਦਰ ਅਤੇ ਰਾਜ ਕੇਂਦਰ ਸ਼ਾਸਿਤ ਸਰਕਾਰਾਂ ਦੀ ਕੋਸ਼ਿਸ਼ ਪੌਜ਼ਿਟਿਵਿਟੀ ਦਰ ਨੂੰ 5 % ਤੇ ਲਿਆਉਣ ਦੀ ਹੈ ।


    10 ਲੱਖ ਟੈਸਟ ਪ੍ਰਤੀਦਿਨ ਕਰਨ ਦੇ ਟੀਚੇ ਨੂੰ ਧਿਆਨ ਵਿਚ ਰੱਖਦੇ ਹੋਏ ਟੈਸਟਿੰਗ ਸਮਰੱਥਾ ਵਿਚ ਲਗਾਤਾਰ ਵਾਧਾ ਕੀਤਾ ਜਾ ਰਿਹਾ ਹੈ । ਦੇਸ਼ ਵਿਚਲੇ ਟੈਸਟਿੰਗ ਲੈਬ ਨੈੱਟਵਰਕ ਵਿਚ ਕੁਲ 1356 ਲੈਬਾਰਟਰੀਆਂ ਹਨ , ਇਨ੍ਹਾਂ ਵਿਚੋਂ 917 ਲੈਬਾਰਟਰੀਆਂ ਸਰਕਾਰੀ ਅਤੇ 439 ਪ੍ਰਾਈਵੇਟ ਹਨ । ਇਨ੍ਹਾਂ ਵਿਚ ਸ਼ਾਮਿਲ ਹਨ : -


      * ਰੀਅਲ - ਟਾਈਮ ਆਰਟੀ ਪੀਸੀਆਰ ਆਧਾਰਤ ਟੈਸਟਿੰਗ ਲੈਬਜ਼ : 691 (ਸਰਕਾਰੀ 420 + ਪ੍ਰਾਈਵੇਟ 271)


      * ਟਰੂਨੈਟ ਆਧਾਰਤ ਟੈਸਟਿੰਗ ਲੈਬਜ਼ 558 : (ਸਰਕਾਰੀ 465 + ਪ੍ਰਾਈਵੇਟ 93)


      * ਸੀਬੀਨੈਟ ਆਧਾਰਤ ਟੈਸਟਿੰਗ ਲੈਬਜ਼ : 107 (ਸਰਕਾਰੀ 32 + ਪ੍ਰਾਈਵੇਟ 75)


    ਕੋਵਿਡ -19 ਨਾਲ ਸੰਬੰਧਤ ਤਕਨੀਕੀ ਮੁੱਦਿਆਂ, ਦਿਸ਼ਾ ਨਿਰਦੇਸ਼ਾਂ ਅਤੇ ਮਸ਼ਵਰਿਆਂ ਬਾਰੇ ਸਾਰੀ ਪ੍ਰਮਾਣਕ ਅਤੇ ਢੁਕਵੀਂ ਜਾਣਕਾਰੀ ਲਈ ਕਿਰਪਾ ਕਰਕੇ ਨਿਯਮਤ ਤੌਰ ਤੇ https://www.mohfw.gov.in/ ਅਤੇ @MoHFW_INDIA ਵੇਖੋ ।


    ਕੋਵਿਡ -19 ਨਾਲ ਸੰਬੰਧਤ ਤਕਨੀਕੀ ਸਵਾਲ technicalquery.covid19@gov.in ਅਤੇ ਹੋਰ ਸਵਾਲ ncov2019@gov.in ਅਤੇ @CovidIndiaSeva ਤੇ ਭੇਜੇ ਜਾ ਸਕਦੇ ਹਨ ।


    ਕੋਵਿਡ -19 ਨੂੰ ਲੈ ਕੇ ਜੇ ਕੋਈ ਸਵਾਲ ਹੋਵੇ ਤਾਂ ਸਿਹਤ ਅਤੇ ਪਰਿਵਾਰ ਭਲਾਈ ਮੰਤਰਾਲਾ ਦੇ ਹੈਲਪਲਾਈਨ ਨੰਬਰ + 91-11-23978046 ਜਾਂ 1075 ( ਟੋਲ ਫਰੀ ) ਉੱਤੇ ਕਾਲ ਕਰੋ । ਰਾਜਾਂ / ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਦੇ ਹੈਲਪਲਾਈਨ ਨੰਬਰਾਂ ਦੀ ਲਿਸਟ ਵੀ https://www.mohfw.gov.in/pdf/coronvavirushelplinenumber.pdf ਉੱਤੇ ਮੁਹੱਈਆ ਹੈ ।


    ਐਮਵੀ / ਐਸਜੀ


    HFW/COVID Updates/4thAugust2020/1


    

    
    (Release ID: 1643514) Visitor Counter : 3
    
    
      Read this release in: English , Urdu , Hindi , Marathi , Manipuri , Gujarati , Odia , Tamil , Telugu , Malayalam
    
    
    

*