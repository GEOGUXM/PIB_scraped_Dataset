      ਗ੍ਰਹਿ ਮੰਤਰਾਲਾ

      ਪੁਲਿਸ ਖੋਜ ਤੇ ਵਿਕਾਸ ਬਿਓਰੋ ਕਲ 28 ਅਗਸਤ 2020 ਨੂੰ ਆਪਣੀ ਸਥਾਪਨਾ ਦੀ ਗੋਲਡਨ ਜੁਬਲੀ ਵਰੇਗੰਢ ਮਨਾ ਰਿਹਾ ਹੈ।
      Posted On: 27 AUG 2020 4:56PM by PIB Chandigarh


    ਪੁਲਿਸ ਖੋਜ ਤੇ ਵਿਕਾਸ ਬਿਓਰੋ ਕਲ 28 ਅਗਸਤ 2020 ਨੂੰ ਆਪਣੀ ਸਥਾਪਨਾ ਦੀ ਗੋਲਡਨ ਜੁਬਲੀ ਵਰੇਗੰਢ ਮਨਾ ਰਿਹਾ ਹੈ । ਗ੍ਰਿਹ ਰਾਜ ਮੰਤਰੀ ਸ਼੍ਰੀ ਜੀ ਕਿਸ਼ਨ ਰੈੱਡੀ ਮੁੱਖ ਮਹਿਮਾਨ ਬਣਨ ਲਈ ਸਹਿਮਤ ਹੋ ਗਏ ਹਨ ਅਤੇ ਗ੍ਰਿਹ ਸਕੱਤਰ ਸ਼੍ਰੀ ਅਜੇ ਕੁਮਾਰ ਭੱਲਾ ਸਨਮਾਨਤ ਮਹਿਮਾਨ ਹੋਣਗੇ । ਕੋਰੋਨਾ ਮਹਾਮਾਰੀ ਕਾਰਨ ਜੁਬਲੀ ਸਮਾਗਮ ਵਰਚੂਅਲ ਮੋਡ ਵਿੱਚ ਕੀਤਾ ਜਾਵੇਗਾ । ਇਸ ਸਮਾਗਮ ਨੂੰ ਪੁਲਿਸ ਖੋਜ ਤੇ ਵਿਕਾਸ ਬਿਓਰੋ , ਇਸ ਦੀਆਂ ਬਾਹਰਲੀਆਂ ਇਕਾਈਆਂ , ਸੂਬਾ ਪੁਲਿਸ ਤੇ ਕੇਂਦਰੀ ਹਥਿਆਰਬੰਦ ਪੁਲਿਸ ਬਲਾਂ ਵਿੱਚ ਵੀ ਦੇਖਿਆ ਜਾ ਸਕੇਗਾ ਤੇ ਇਸ ਮੰਤਵ ਲਈ ਇੱਕ ਵੀਡੀਓ ਲਿੰਕ ਦਿੱਤਾ ਗਿਆ ਹੈ ।


    
    ਪੁਲਿਸ ਖੋਜ ਤੇ ਵਿਕਾਸ ਬਿਓਰੋ 28 ਅਗਸਤ 1970 ਨੂੰ ਭਾਰਤ ਸਰਕਾਰ ਦੇ ਗ੍ਰਿਹ ਮੰਤਰਾਲੇ ਦੇ ਇੱਕ ਮਤੇ ਰਾਹੀਂ ਸਥਾਪਿਤ ਕੀਤਾ ਗਿਆ ਸੀ ਤੇ ਇਸ ਨੂੰ ਕਾਇਮ ਕਰਨ ਦਾ ਮੰਤਵ ਪੁਲਿਸ ਦੇ ਕੰਮ ਵਿੱਚ ਬੇਹਤਰੀਨ ਕਾਰਗੁਜ਼ਾਰੀ ਨੂੰ ਉਤਸ਼ਾਹਿਤ ਕਰਨਾ , ਪੁਲਿਸ ਦੀਆਂ ਸਮੱਸਿਆਵਾਂ ਨੂੰ ਛੇਤੀਤੇ ਇੱਕ ਤਰੀਕੇ ਅਨੁਸਾਰ ਅਧਿਐਨ ਕਰਨਾ , ਪੁਲਿਸ ਦੀਆਂ ਵਿਧੀਆਂ ਤੇ ਤਕਨੀਕਾਂ ਵਿੱਚ ਵਿਗਿਆਨ ਤੇ ਟੈਕਨੋਲੋਜੀ ਨੂੰ ਲਾਗੂ ਕਰਨਾ ਸੀ । ਇਹ ਬਿਓਰੋ ਸ਼ੁਰੂ ਵਿੱਚ 2 ਡਵੀਜ਼ਨਾ ਵਿੱਚ ਚਾਲੂ ਕੀਤਾ ਗਿਆ ਸੀ । 1973 ਵਿੱਚ ਪੁਲਿਸ ਸਿਖਲਾਈ ਬਾਰੇ ਗੋਰੇ ਕਮੇਟੀ ਦੀਆਂ ਸਿਫਾਰਸ਼ਾਂ ਤੇ ਇਸ ਵਿੱਚ ਸਿਖਲਾਈ ਡਵੀਜ਼ਨ ਵੀ ਜੋੜ ਦਿੱਤੀ ਗਈ ਸੀ ।


    
    ਪਿਛਲੇ ਪੰਜ ਦਹਾਕਿਆਂ ਦੌਰਾਨ ਪੁਲਿਸ ਖੋਜ ਤੇ ਵਿਕਾਸ ਬਿਓਰੋ ਵੱਲੋਂ ਭਾਰਤੀ ਪੁਲਿਸ ਦੀ ਨੁਹਾਰ ਬਣਾਉਣ ਲਈ ਇੱਕ ਮਹੱਤਵਪੂਰਨ ਸਫ਼ਰ ਤੈਅ ਕੀਤਾ ਗਿਆ ਹੈ । ਪਿਛਲੇ ਪੰਜ ਸਾਲਾਂ ਦੌਰਾਨ ਪੁਲਿਸ ਖੋਜ ਤੇ ਵਿਕਾਸ ਬਿਓਰੋ ਵੱਲੋਂ ਪੁਲਿਸ ਕਰਮਚਾਰੀਆਂ ਦੇ ਸਮਰੱਥਾ ਨਿਰਮਾਣ ਉਪਰ ਧਿਆਨ ਕੇਂਦਰਤ ਕੀਤਾ ਗਿਆ ਹੈ ਤੇ ਕਰੀਬ 55,000 ਅਫਸਰਾਂ ਤੇ ਕਰਮਚਾਰੀਆਂ ਨੂੰ ਸਿਖਲਾਈ ਦਿੱਤੀ ਗਈ ਹੈ ।


    
    
    ਐਨਡਬਲਯੂ / ਆਰਕੇ / ਪੀਕੇ / ਏਡੀ / ਡੀਡੀਡੀ

    
    
    (Release ID: 1649032) Visitor Counter : 4
    
    
      Read this release in: English , Telugu , Urdu , Hindi , Marathi , Bengali , Manipuri , Tamil