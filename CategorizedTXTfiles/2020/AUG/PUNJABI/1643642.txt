      ਉਪ ਰਾਸ਼ਟਰਪਤੀ ਸਕੱਤਰੇਤ

      ਅਯੁੱਧਿਆ ਵਿੱਚ ਭੂਮੀ ਪੂਜਨ ਦੇ ਅਵਸਰ ‘ਤੇ ਉਪ ਰਾਸ਼ਟਰਪਤੀ ਅਤੇ ਉਨ੍ਹਾਂ ਦੀ ਪਤਨੀ ਨੇ ਉਪ ਰਾਸ਼ਟਰਪਤੀ ਨਿਵਾਸ ‘ਤੇ ਰਾਮਾਇਣ ਪਾਠ ਕੀਤਾ
      ਭਗਵਾਨ ਰਾਮ ਦੇ ਮੰਦਿਰ ਨੂੰ ਸਨਾਤਨ ਸਰਬਉੱਚ ਮਾਨਵੀ ਮਰਯਾਦਾਵਾਂ ਦਾ ਪ੍ਰਤੀਕ ਦੱਸਿਆ
      
      
      
      ਹਾਸ਼ਿਮ ਅੰਸਾਰੀ ਦੇ ਪੁੱਤਰ ਸ਼੍ਰੀ ਇਕਬਾਲ ਅੰਸਾਰੀ ਦੇ ਬਿਆਨ ਦੀ ਪ੍ਰਸ਼ੰਸ਼ਾ ਕੀਤੀ ਜਿਸ ਵਿੱਚ ਉਨ੍ਹਾਂ ਨੇ ਲੋਕਾਂ ਨੂੰ ਬੀਤੀਆਂ ਗੱਲਾਂ ਭੁੱਲਾ ਕੇ ਅੱਗੇ ਵਧਣ ਦੀ ਤਾਕੀਦ ਕੀਤੀ ਹੈ
      
      Posted On: 05 AUG 2020 2:35PM by PIB Chandigarh


    ਅਯੁੱਧਿਆ ਵਿੱਚ ਰਾਮ ਜਨਮ ਭੂਮੀ ‘ ਤੇ ਸ਼ਾਨਦਾਰ ਰਾਮ ਮੰਦਿਰ ਦੇ ਪੁਨਰਨਿਰਮਾਣ ਲਈ ਭੂਮੀ-ਪੂਜਨ ਦੇ ਸ਼ੁਭ ਅਵਸਰ ‘ ਤੇ , ਉਪ ਰਾਸ਼ਟਰਪਤੀ ਸ਼੍ਰੀ ਐੱਮ ਵੈਂਕਈਆ ਨਾਇਡੂ ਅਤੇ ਉਨ੍ਹਾਂ ਦੀ ਪਤਨੀ ਸ਼੍ਰੀਮਤੀ ਊਸ਼ਾ ਨਾਇਡੂ ਨੇ , ਉਪ ਰਾਸ਼ਟਰਪਤੀ-ਨਿਵਾਸ ‘ ਤੇ ਰਾਮਾਇਣ ਦਾ ਪਾਠ ਕੀਤਾ।


    ਇਸ ਅਵਸਰ ‘ ਤੇ ਆਪਣੀ ਇੱਕ ਫੇਸਬੁੱਕ ਪੋਸਟ ਵਿੱਚ , ਉਪ ਰਾਸ਼ਟਰਪਤੀ ਨੇ ਲਿਖਿਆ ਹੈ ਕਿ ਅਯੁੱਧਿਆ ਵਿੱਚ ਰਾਮ ਜਨਮ ਸਥਾਨ ‘ ਤੇ ਰਾਮ ਮੰਦਿਰ ਦੇ ਨਿਰਮਾਣ ਨਾਲ , ਅਸਲ ਵਿੱਚ ਸੱਚ , ਨੈਤਿਕਤਾ ਅਤੇ ਪੁਰਸ਼ੋਤਮ ਸ਼੍ਰੀ ਰਾਮ ਦੇ ਦਿੱਵਯ ਜੀਵਨ ਚਰਿੱਤਰ ਦੀਆਂ ਸਰਬਉੱਚ ਮਾਨਵੀ ਮਰਯਾਦਾਵਾਂ ਦੀ ਪੁਨਰਪ੍ਰਤਿਸ਼ਠਾ ਕੀਤੀ ਜਾ ਰਹੀ ਹੈ। ਅਯੁੱਧਿਆ ਦੇ ਰਾਜਾ ਦੇ ਰੂਪ ਵਿੱਚ ਉਨ੍ਹਾਂ ਨੇ ਸਦਾਚਰਣ ਅਤੇ ਮਰਯਾਦਾਵਾਂ ਦੇ ਉੱਚਤਮ ਪ੍ਰਤੀਮਾਨ ਸਥਾਪਿਤ ਕੀਤੇ ਜੋ ਜਨਸਾਧਾਰਣ ਅਤੇ ਸਮਾਜ ਦੇ ਪਤਵੰਤੇ ਨਾਗਰਿਕਾਂ , ਸਭ ਦੇ ਲਈ ਮਿਸਾਲੀ ਹਨ।


    ਉਨ੍ਹਾਂ ਨੇ ਲਿਖਿਆ ਹੈ ਕਿ ਸ਼੍ਰੀ ਰਾਮ ਦਾ ਆਚਰਣ , ਉਨ੍ਹਾਂ ਦੇ ਦੁਆਰਾ ਸਥਾਪਿਤ ਨੈਤਿਕ ਕਦਰਾਂ-ਕੀਮਤਾਂ , ਅੱਜ ਵੀ ਭਾਰਤ ਦੀ ਮੌਲਿਕ ਚੇਤਨਾ ਦਾ ਅਭਿੰਨ ਅੰਗ ਹਨ। ਉਹ ਸਾਰੀਆਂ ਤੰਗ ਸੀਮਾਵਾਂ ਤੋਂ ਉੱਪਰ , ਸਾਰਿਆਂ ਲਈ ਅੱਜ ਵੀ ਵੰਦਨਾਯੋਗ ਹਨ। ਸ਼੍ਰੀ ਨਾਇਡੂ ਦੇ ਲਿਖਿਆ ਹੈ ਕਿ ਰਾਮ ਮੰਦਿਰ ਦੇ ਨਿਰਮਾਣ ਦੀ ਪ੍ਰਾਸੰਗਿਕਤਾ ਸਿਰਫ ਧਾਰਮਿਕ ਨਾ ਹੋ ਕੇ , ਉਸ ਤੋਂ ਕਿਤੇ ਅਧਿਕ ਵਿਆਪਕ ਹੈ। ਇਹ ਰਾਮ ਮੰਦਿਰ ਸਾਡੀ ਮਾਤ੍ਰ ਭੂਮੀ ਦੀਆਂ ਸਰਬਉੱਚ ਸਨਾਤਨ , ਸਦੀਵੀ ਕਦਰਾਂ-ਕੀਮਤਾਂ ਦਾ ਪ੍ਰਤੀਕ ਬਣ ਕੇ ਸਾਡਾ ਮਾਰਗਦਰਸ਼ਨ ਕਰਦਾ ਰਹੇਗਾ। ਇਹ ਸੰਸਕਾਰ ਮਾਨਵਤਾ ਲਈ ਅੱਜ ਵੀ ਪ੍ਰਾਸੰਗਿਕ ਹਨ।


    ਉਨ੍ਹਾਂ ਨੇ ਅੱਗੇ ਲਿਖਿਆ ਹੈ ਕਿ "ਅੱਜ 5 ਅਗਸਤ ਨੂੰ ਭੂਮੀ ਪੂਜਨ ਦਾ ਦਿਨ ਨਿਯਤ ਕੀਤਾ ਗਿਆ ਹੈ , ਇਹ ਦਿਨ ਸਾਡੇ ਇਤਿਹਾਸ ਵਿੱਚ ਸੁਨਹਿਰੀ ਅੱਖਰਾਂ ਨਾਲ ਲਿਖਿਆ ਜਾਵੇਗਾ। ਮੈਂ , ਮੁਕ਼ਦਮੇ ਦੀਆਂ ਪਾਰਟੀਆਂ , ਵਕੀਲਾਂ ਸਹਿਤ ਉਨ੍ਹਾਂ ਸਾਰੇ ਸਬੰਧਿਤ ਲੋਕਾਂ ਦਾ ਹਾਰਦਿਕ ਅਭਿਨੰਦਨ ਕਰਦਾ ਹਾਂ ਜਿਨ੍ਹਾਂ ਦੇ ਸੰਕਲਪ ਅਤੇ ਅਣਥੱਕ ਯਤਨਾਂ ਨਾਲ , ਲੰਬੇ ਸਮੇਂ ਤੋਂ ਚਲੇ ਆ ਰਹੇ ਇਸ ਵਿਵਾਦ ਦਾ ਸ਼ਾਂਤੀਪੂਰਨ ਨਿਆਂਇਕ ਸਮਾਧਾਨ ਨਿਕਲਿਆ ਅਤੇ ਮੰਦਿਰ ਦਾ ਨਿਰਮਾਣ ਸੰਭਵ ਹੋ ਸਕਿਆ।"


    ਇਸ ਮੁਕੱਦਮੇ ਦੀਆਂ ਪਾਰਟੀਆਂ ਵਿੱਚੋਂ ਇੱਕ ਸਵਰਗੀ ਸ਼੍ਰੀ ਹਾਸ਼ਿਮ ਅੰਸਾਰੀ ਦੇ ਪੁੱਤਰ ਸ਼੍ਰੀ ਇਕਬਾਲ ਅੰਸਾਰੀ , ਦੀ ਪ੍ਰਸ਼ੰਸ਼ਾ ਕਰਦੇ ਹੋਏ ਸ਼੍ਰੀ ਨਾਇਡੂ ਨੇ ਲਿਖਿਆ ਕਿ ਉਹ ਭਾਰਤ ਦੀਆਂ ਉਦਾਰ ਸੱਭਿਆਚਾਰਕ ਕਦਰਾਂ-ਕੀਮਤਾਂ ਦੇ ਪ੍ਰਤਿਨਿਧੀ ਹਨ , ਉਨ੍ਹਾਂ ਨੇ ਸਭ ਨੂੰ ਬੀਤੀਆਂ ਗੱਲਾਂ ਭੁਲਾ ਕੇ ਅੱਗੇ ਵਧਣ ਦੀ ਤਾਕੀਦ ਕੀਤੀ ਹੈ , ਜੋ ਸੁਆਗਤਯੋਗ ਹੈ।


    ਇਸ ਅਵਸਰ ਉੱਤੇ ਉਨ੍ਹਾਂ ਨੇ ਸਾਰਿਆਂ ਨੂੰ ਅਪੀਲ ਕੀਤੀ ਹੈ ਕਿ ਉਹ ਜਨਮਤ ਅਤੇ ਸਦਾਚਰਣ ‘ ਤੇ ਅਧਾਰਿਤ ਰਾਮ ਰਾਜ ਦੇ ਸਿਧਾਂਤਾਂ ਨੂੰ ਸਾਕਾਰ ਕਰਨ ਲਈ ਸੰਕਲਪ ਲੈਣ ਜੋ ਸਾਰਿਆਂ ਲਈ ਸ਼ਾਂਤੀ , ਸਮਾਨਤਾ ਅਤੇ ਨਿਆਂ , ਖੁਸ਼ਹਾਲੀ ਅਤੇ ਸਮ੍ਰਿੱਧੀ ਸੁਨਿਸ਼ਚਿਤ ਕਰੇ ਜਿਸ ਦਾ ਸੁਪਨਾ ਰਾਸ਼ਟਰ ਪਿਤਾ ਮਹਾਤਮਾ ਗਾਂਧੀ ਨੇ ਦੇਖਿਆ ਸੀ।


    *********


    ਵੀਆਰਆਰਕੇ/ਐੱਮਐੱਸ/ਐੱਮਐੱਸਵਾਈ/ਡੀਪੀ

    
    
    (Release ID: 1643642) Visitor Counter : 2
    
    
      Read this release in: English , Urdu , Marathi , Hindi , Manipuri , Bengali , Tamil