      ਸਿਹਤ ਤੇ ਪਰਿਵਾਰ ਭਲਾਈ ਮੰਤਰਾਲਾ

      ਸੀ ਜੀ ਐਚ ਐਸ ਵੱਲੋਂ ਦਿੱਲੀ ਤੇ ਐਨ ਸੀ ਆਰ ਵਿੱਚ ਈ-ਸੰਜੀਵਨੀ ਰਾਹੀਂ ਟੈਲੀ-ਸਲਾਹ ਮਸ਼ਵਰਾ ਸੇਵਾਵਾਂ ਦੀ ਸ਼ੂਰੂਆਤ
      Posted On: 26 AUG 2020 12:17PM by PIB Chandigarh


    ਸਿਹਤ ਤੇ ਪਰਿਵਾਰ ਭਲਾਈ ਮੰਤਰਾਲਾ ਨੂੰ ਬਜ਼ੁਰਗ ਨਾਗਰਿਕ ਲਾਭਪਾਤਰੀਆਂ ਸਣੇ ਕਈ ਹਲਕਿਆਂ ਤੋਂ ਇਹ ਮੰਗ ਕੀਤੀ ਜਾ ਰਹੀ ਸੀ ਕਿ ਮੌਜੂਦਾ ਕੋਵਿਡ -19 ਮਹਾਮਾਰੀ ਦੇ ਮੱਦੇਨਜ਼ਰ ਮਾਹਰ ਡਾਕਟਰਾਂ ਨਾਲ ਟੈਲੀ ਸਲਾਹ - ਮਸ਼ਵਰਾ ਸੇਵਾਵਾਂ ਸ਼ੁਰੂ ਕੀਤੀਆਂ ਜਾਣ , ਕਿਉਂਜੋ ਬਜ਼ੁਰਗ ਨਾਗਰਿਕਾਂ ਨੂੰ ਜਨਤਕ ਥਾਂਵਾਂ ਤੇ ਖਾਸ ਕਰਕੇ ਸਿਹਤ ਸੰਭਾਲ ਸਹੂਲਤਾਂ ਤੱਕ ਨਾ ਜਾਣ ਦੀ ਸਲਾਹ ਦਿੱਤੀ ਗਈ ਹੈ । ਸੀ ਜੀ ਐਚ ਐਸ ਨੇ ਜਿਣਸੀ ਤੌਰ ਤੇ ਸਿਹਤ ਸੰਭਾਲ ਸੇਵਾਵਾਂ ਤੱਕ ਜਾਏ ਬਗੈਰ ਵਰਚੁਅਲ ਮੋਡ ਰਾਹੀਂ ਮਾਹਰ ਡਾਕਟਰਾਂ ਨਾਲ ਸਲਾਹ - ਮਸ਼ਵਰੇ ਦੀ ਸਹੂਲਤ ਦੇਣ ਲਈ 25 ਅਗਸਤ 2020 ਤੋਂ ਟੈਲੀ - ਸਲਾਹ ਮਸ਼ਵਰਾ ਸੇਵਾਵਾਂ ਸ਼ੁਰੂ ਕੀਤੀਆਂ ਹਨ । ਸ਼ੁਰੂ ਵਿੱਚ ਇਹ ਸੇਵਾਵਾਂ ਦਿੱਲੀ ਤੇ ਐਨ ਸੀ ਆਰ ਦੇ ਲਾਭਪਾਤਰੀਆਂ ਨੂੰ ਉਪਲੱਬਧ ਹੋਣਗੀਆਂ । ਈ - ਸੇਵਾਵਾਂ ਕੰਮਕਾਰ ਵਾਲੇ ਸਾਰੇ ਦਿਨਾਂ ਨੂੰ ਸਵੇਰੇ 9 ਤੋਂ ਦੁਪਹਿਰ 12 ਵਜੇ ਤੱਕ ਉਪਲੱਬਧ ਹਨ ।
    ਸੀ ਜੀ ਐਚ ਐਸ ਵੱਲੋਂ ਟੈਲੀ - ਸਲਾਹ ਮਸ਼ਵਰਾ ਸੇਵਾਵਾਂ ਲਈ ਸਿਹਤ ਮੰਤਰਾਲੇ ਦੇ ਮੌਜੂਦਾ ਈ - ਸੰਜੀਵਨੀ ਪਲੇਟਫਾਰਮ ਦੀ ਵਰਤੋਂ ਕੀਤੀ ਜਾ ਰਹੀ ਹੈ । ਇਸ ਪਲੇਟਫਾਰਮ ਨੂੰ ਲਾਭਪਾਤਰੀਆਂ ਦੀ ਸ਼ਨਾਖ਼ਤ ਭਾਵ ਆਈ ਡੀ ਨਾਲ ਜੋੜਿਆ ਗਿਆ ਹੈ । ਮਾਹਰ ਡਾਕਟਰਾਂ ਤੋਂ ਓ ਪੀ ਡੀ ਸੇਵਾਵਾਂ ਲੈਣ ਲਈ ਲਾਭਪਾਤਰੀਆਂ ਨੂੰ ਆਪਣੇ ਮੋਬਾਇਲ ਨੰਬਰ ਦੀ ਵਰਤੋਂ ਕਰਦਿਆਂ ਆਪਣਾ ਨਾਂ ਦਰਜ ਕਰਾਉਣਾ ਹੋਵੇਗਾ ਜਿਸ ਉਪਰੰਤ ਉਸ ਦੀ ਪੁਸ਼ਟੀ ਲਈ ਇੱਕ ਓ ਟੀ ਪੀ ਭੇਜਿਆ ਜਾਵੇਗਾ । ਪੁਸ਼ਟੀ ਉਪਰੰਤ ਲਾਭਪਾਤਰੀ ਈ - ਸਲਾਹ ਮਸ਼ਵਰੇ ਤੇ ਲਾਗਆਨ ਕਰਕੇ ਰਜਿਸਟਰੇਸ਼ਨ ਫਾਰਮ ਭਰਨਗੇ , ਇੱਕ ਟੋਕਨ ਦੀ ਬੇਨਤੀ ਕਰਨਗੇ ਅਤੇ ਲੋੜ ਪੈਣ ਤੇ ਆਪਣਾ ਸਿਹਤ ਰਿਕਾਰਡ


    ਅਪਲੋਡ ਕਰਨਗੇ ।
    ਮਰੀਜ਼ਾਂ ਨੂੰ ਐਸ ਐਮ ਐਸ ਰਾਹੀਂ ਮਰੀਜ਼ ਦੀ ਆਈ ਡੀ ਤੇ ਟੋਕਨ ਭੇਜਿਆ ਜਾਵੇਗਾ ਤੇ ਉਹਨਾਂ ਨੂੰ ਆਨਲਾਈਨ ਕਤਾਰ ਵਿੱਚ ਆਪਣੀ ਵਾਰੀ ਆਉਣ ਬਾਰੇ ਵੀ ਜਾਣਕਾਰੀ ਦਿੱਤੀ ਜਾਵੇਗੀ । ਵਾਰੀ ਆਉਣ ਤੇ ' ਕਾਲ ਨਾਓ ' ਦਾ ਬਟਨ ਆਵੇਗਾ ਤੇ ਉਸ ਨੂੰ ਚਾਲੂ ਕਰਕੇ ਲਾਭਪਾਤਰੀ ਸਿਹਤ ਸਲਾਹ ਵਾਸਤੇ ਵੀਡੀਓ ਕਾਲ ਦੇ ਮਾਧਿਅਮ ਰਾਹੀਂ ਮਾਹਰ ਡਾਕਟਰ ਨਾਲ ਗੱਲ ਕਰ ਸਕਣਗੇ । ਟੈਲੀ - ਸਲਾਹ ਮਸ਼ਵਰੇ ਦੇ ਬਾਅਦ ਇੱਕ ਈ - ਪਰਚੀ ਜਾਰੀ ਕੀਤੀ ਜਾਵੇਗੀ । ਇਸ ਪਰਚੀ ਨੂੰ ਵਰਤ ਕੇ ਮਰੀਜ਼ ਸੀ ਜੀ ਐਚ ਐਸ ਦੇ ਤੰਦਰੁਸਤੀ ਕੇਂਦਰਾਂ ਤੋਂ ਦਵਾਈਆਂ ਲੈ ਸਕਣਗੇ ।
    ਸੀ ਜੀ ਐਚ ਐਸ ਦੀ ਨਵੀਂ ਟੈਲੀ - ਸਲਾਹ ਮਸ਼ਵਰਾ ਸੇਵਾ ਸੀ ਜੀ ਐਚ ਐਸ ਨਾਲ ਜੁੜੇ ਉਹਨਾਂ ਲਾਭਪਾਤਰੀਆਂ ਲਈ ਵਰਦਾਨ ਸਿੱਧ ਹੋਵੇਗੀ ਜਿਹਨਾਂ ਨੂੰ ਮਾਹਰ ਡਾਕਟਰਾਂ ਤੋਂ ਸਲਾਹ ਲੈਣ ਦੀ ਲੋੜ ਹੈ ਪਰ ਕੋਵਿਡ -19 ਕਾਰਨ ਉਹ ਘਰੋਂ ਬਾਹਰ ਨਹੀਂ ਨਿਕਲ ਸਕਦੇ । ਸ਼ੁਰੂ ਵਿੱਚ ਮੈਡੀਸਨ , ਹੱਡੀਆਂ ਦੇ ਰੋਗਾਂ , ਅੱਖਾਂ ਤੇ ਈ ਐਨ ਟੀ ਸੰਬੰਧੀ ਮਾਹਰ ਡਾਕਟਰਾਂ ਨਾਲ ਟੈਲੀ - ਸਲਾਹ ਮਸ਼ਵਰਾ ਸੇਵਾ ਪ੍ਰਦਾਨ ਕੀਤੀ ਜਾਵੇਗੀ ।
    ਐਮਵੀ

    
    
    (Release ID: 1648787) Visitor Counter : 5
    
    
      Read this release in: English , Urdu , Hindi , Marathi , Bengali , Assamese , Manipuri , Tamil , Telugu