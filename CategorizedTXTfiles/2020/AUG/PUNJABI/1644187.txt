      ਜਲ ਸ਼ਕਤੀ ਮੰਤਰਾਲਾ

      ਜਲ ਸ਼ਕਤੀ ਮੰਤਰਾਲੇ ਨੇ ਭਾਰਤ ਜਲ ਸਰੋਤ ਸੂਚਨਾ ਪ੍ਰਣਾਲੀ ਦਾ ਨਵਾਂ ਸੰਸਕਰਣ ਲਾਂਚ ਕੀਤਾ
      Posted On: 06 AUG 2020 4:32PM by PIB Chandigarh


    ਜਲ ਸ਼ਕਤੀ ਮੰਤਰਾਲੇ ਨੇ ਭਾਰਤ ਜਲ ਸਰੋਤ ਸੂਚਨਾ ਪ੍ਰਣਾਲੀ ( ਭਾਰਤ - ਡਬਲ . ਯੂ . ਆਰ . ਆਈ . ਐੱਸ ) ਦਾ ਇੱਕ ਨਵਾਂ ਸੰਸਕਰਣ ਲਾਂਚ ਕੀਤਾ ਹੈ ਜੋ ਨਵੀਂ ਕਾਰਜਸ਼ੀਲਤਾ ਅਤੇ ਵਿਸ਼ੇਸ਼ਤਾਵਾਂ ਨਾਲ ਲੈਸ ਹੈ । ਵੈਬ ਪੋਰਟਲ www.indiawris.gov.in ਦੇ ਰਾਹੀਂ ਆਮ ਲੋਕਾਂ ਲਈ ਖੁੱਲ੍ਹੇ ਅਤੇ ਪਹੁੰਚਯੋਗ ਇਸ ਪੋਰਟਲ ’ ਚ ਵਰਖਾ , ਪਾਣੀ ਦੇ ਪੱਧਰ ਅਤੇ ਨਦੀਆਂ ਦੇ ਪ੍ਰਵਾਹ , ਜਲ ਸਥਾਨਾਂ , ਭੂਜਲ ਪੱਧਰ , ਤਲਾਬਾਂ ’ ਚ ਭੰਡਾਰਨ , ਵਾਸ਼ਪਨ - ਉਤਸਰਜਨ ਅਤੇ ਮਿੱਟੀ ਦੀ ਨਮੀ ਲਈ ਡੈਸ਼ਬੋਰਡ ਦੇ ਰਾਹੀਂ ਜਲ ਸਰੋਤਾਂ ਨਾਲ ਸਬੰਧਤ ਜਾਣਕਾਰੀਆਂ ਹਨ । ਇਸ ਦੇ ਨਾਲ ਹੀ ਇਸ ਵਿਚ ਜਲ ਸਰੋਤਾਂ ਪ੍ਰਯੋਜਨਾਵਾਂ , ਜਲ ਸਥਾਨਾਂ , ਹਾਈਡ੍ਰੋ - ਮੇਟ ਡੇਟਾ ਦੀ ਉਪਲਬਧਤਾ ’ ਤੇ ਮਾਡਿਊਲ ਅਤੇ ਜੀ . ਆਈ . ਐੱਸ . ਲੇਅਰ ਐਡੀਟਿੰਗ ਲਈ ਸਮੱਗਰੀ ਹੈ ।


    ਜਲ ਦਰਅਸਲ ਜੀਵਨ ਅਤੇ ਵਿਕਾਸ ਦੀ ਕੁੰਜੀ ਹੈ । ਖਾਸ ਤੌਰ ’ ਤੇ ਵੱਧਦੀ ਆਬਾਦੀ , ਸ਼ਹਿਰੀਕਰਨ ਅਤੇ ਸਬੰਧਤ ਵਿਕਾਸ ਦੇ ਕਾਰਨ ਉਪਲੱਬਧ ਸਰੋਤਾਂ ’ ਤੇ ਪੈ ਰਹੇ ਵਾਧੂ ਦਬਾਅ ਨੂੰ ਵੇਖਦੇ ਹੋਏ ਜਲ ਸਰੋਤਾਂ ਦੀ ਸਹੀ ਢੰਗ ਨਾਲ ਵਰਤੋਂ ਬਹੁਤ ਜ਼ਿਆਦਾ ਮਹੱਤਵਪੂਰਨ ਹੈ । ਕਿਸੇ ਵੀ ਸੋਮੇ ਲਈ ਚੰਗੇਰੀ ਯੋਜਨਾ ਬਣਾਉਣ ਲਈ ਇੱਕ ਮਜਬੂਤ ਡੇਟਾਬੇਸ ਅਤੇ ਇੱਕ ਭਰੋਸੇਯੋਗ ਸੂਚਨਾ ਪ੍ਰਣਾਲੀ ਦੀ ਲੋੜ ਹੁੰਦੀ ਹੈ । ਇਸ ਲੋੜ ਨੂੰ ਪੂਰਾ ਕਰਨ ਲਈ ਜਲ ਸ਼ਕਤੀ ਮੰਤਰਾਲਾ ( ਐੱਮ . ਓ . ਜੇ . ਐੱਸ ) ਨੇ ਰਾਸ਼ਟਰੀ ਜਲ ਵਿਗਿਆਨ ਪ੍ਰਯੋਜਨਾ ਦੇ ਤਹਿਤ ਜੁਲਾਈ -2019 ਵਿਚ ਭਾਰਤ ਜਲ ਸਰੋਤ ਸੂਚਨਾ ਪ੍ਰਣਾਲੀ ( ਭਾਰਤ - ਡਬਲ . ਯੂ . ਆਰ . ਆਈ . ਐੱਸ ) ਦਾ ਪਹਿਲਾ ਵਰਜਨ ਲਾਂਚ ਕੀਤਾ । ਉਸ ਸਮੇਂ ਤੋਂ ਲੈ ਕੇ ਹੁਣ ਤੱਕ ਇਸ ਪ੍ਰਣਾਲੀ ’ ਚ ਬਹੁਤ ਸਾਰੀਆਂ ਨਵੀਆਂ ਕਾਰਜਸ਼ੀਲਤਾਵਾਂ ਅਤੇ ਵਿਸ਼ੇਸ਼ਤਾਵਾਂ ਸ਼ਾਮਲ ਕੀਤੀਆ ਗਈਆਂ ਹਨ ।


    ਵਰਤਮਾਨ ’ ਚ ਭਾਰਤ ਜਲ ਸਰੋਤ ਸੂਚਨਾ ਪ੍ਰਣਾਲੀ ਕਈ ਕੇਂਦਰੀ ਅਤੇ ਰਾਜ ਏਜੰਸੀਆਂ ਜਿਵੇਂ ਸੀਡਬਲਿਊ ਸੀ , ਸੀਜੀਡਬਲਯੂਬੀ , ਆਈਐਮਡੀ , ਐੱਨਆਰਐੱਸਸੀ , ਆਂਧਰਾ ਪ੍ਰਦੇਸ਼ , ਉੱਤਰ ਪ੍ਰਦੇਸ਼ ਅਤੇ ਗੁਜਰਾਤ ਆਦਿ ਤੋਂ ਨਿਯਮਿਤ ਤੌਰ ’ ਤੇ ਡੇਟਾ ਪ੍ਰਾਪਤ ਕਰ ਰਿਹਾ ਹੈ । ਹੋਰ ਏਜੇਂਸੀਆਂ ਤੋਂ ਪ੍ਰਾਪਤ ਡੇਟਾ ਨੂੰ ਵੀ ਇਸ ਪ੍ਰਣਾਲੀ ’ ਚ ਏਕੀਕ੍ਰਿਤ ਕੀਤਾ ਜਾ ਰਿਹਾ ਹੈ , ਤਾਂ ਕਿ ਇਹ ਪਾਣੀ ਅਤੇ ਭੂਮੀ ਸਰੋਤਾਂ ਨਾਲ ਸਬੰਧਤ ਕਿਸੇ ਵੀ ਡੇਟਾ ਲਈ ਇੱਕ ਵਿਆਪਕ ਪਲੇਟਫਾਰਮ ਬਣ ਜਾਵੇ । ਜਲ ਸ਼ਕਤੀ ਮੰਤਰਾਲੇ ( ਐੱਮ . ਓ . ਜੇ . ਐੱਸ ) ਨੇ ਭਾਰਤ - ਡਬਲਯੂਆਰਆਈਐਸ ਨੂੰ ਕਾਇਮ ਰੱਖਣ ਅਤੇ ਇਸ ਨੂੰ ਅਪਡੇਟ ਕਰਨ ਲਈ ਇੱਕ ਵਿਸ਼ੇਸ਼ ਸੰਗਠਨ ਰਾਸ਼ਟਰੀ ਜਲ ਸੂਚਨਾ ਵਿਗਿਆਨ ਕੇਂਦਰ ( ਐਨਡਬਲਯੂਆਈਸੀ ) ਦੀ ਸਥਾਪਨਾ ਕੀਤੀ ਹੈ ।


    ਸਾਰੇ ਹਾਈਡ੍ਰੋ - ਮੇਟ ਜਾਂਚ - ਪੜਤਾਲ ਡੇਟਾ ਦਾ ਆਧਾਰ ਜਲ ਸੂਚਨਾ ਪ੍ਰਬੰਧਨ ਪ੍ਰਣਾਲੀ ( ਡਬਲਯੂਆਈਐੱਮਐੱਸ ) ਹੈ । ਇੱਕ ਸੁਰੱਖਿਅਤ ਲੌਗ - ਇਨ ਦੁਆਰਾ ਕੇਂਦਰੀ ਅਤੇ ਰਾਜ ਜਲ ਏਜੇਂਸੀਆਂ ਜਲ ਪੱਧਰ ( ਸਤਹੀ ਜਲ ਅਤੇ ਭੂਜਲ ਦੋਵਾਂ ), ਵਹਾਅ , ਪਾਣੀ ਦੀ ਗੁਣਵੱਤਾ , ਗੰਧਕ ਅਤੇ ਕਈ ਜਲਵਾਯੂ ਮਾਪਦੰਡਾਂ ਲਈ ਡੇਟਾ ਨੂੰ ਦਰਜ , ਵਿਸ਼ਲੇਸ਼ਣ , ਪ੍ਰਮਾਣਿਤ ਅਤੇ ਪ੍ਰਬੰਧ ਕਰ ਸਕਦੀਆਂ ਹਨ । ਇਸ ਪ੍ਰਣਾਲੀ ’ ਚ ਮੈਨੁਅਲ ਰੀਡਿੰਗ ਦੁਆਰਾ ਪ੍ਰਾਪਤ ਕੀਤੀ ਟਾਇਮ ਸੀਰੀਜ਼ ਡੇਟਾ ਦੇ ਨਾਲ - ਨਾਲ ਜੀਪੀਆਰਐਸ ਜਾਂ ਸੈਟੇਲਾਈਟ ਦੁਆਰਾ ਪ੍ਰਾਪਤ ਕੀਤੇ ਟੈਲੀਮੈਟਰੀ ਡੇਟਾ ਸ਼ਾਮਲ ਹੁੰਦੇ ਹਨ ।


    ਇਸ ਪੋਰਟਲ ਦੇ ਜ਼ਰੀਏ , ਕੋਈ ਵੀ ਹਿੱਸੇਦਾਰ ਸਬੰਧਤ ਜਾਣਕਾਰੀਆਂ ਦੀ ਉਪਭੋਗਤਾ ਦੇ ਅਨੁਕੂਲ ( ਉਪਯੋਗਕਰਤਾ ) ਅਨੁਕੂਲ ਤਰੀਕੇ ਨਾਲ ਕਰ ਸਕਦਾ ਹੈ ਅਤੇ ਇਸ ਦੇ ਨਾਲ ਹੀ ਸੂਚਨਾ ਨੂੰ ਐਕਸੇਲ ਰਿਪੋਰਟਾਂ ਅਤੇ ਗ੍ਰਾਫ ਦੇ ਰੂਪ ’ ਚ ਡਾਊਨਲੋਡ ਵੀ ਕਰ ਸਕਦਾ ਹੈ । ਇਸ ਪ੍ਰਣਾਲੀ ਦੀਆਂ ਪ੍ਰਮੁੱਖ ਵਿਸ਼ੇਸ਼ਤਾਵਾਂ ’ ਚ ਇਹ ਸ਼ਾਮਲ ਹਨ । ਜਲ ਸਬੰਧੀ ਜਾਣਕਾਰੀਆਂ ਸੌਖ ਨਾਲ ਉਪਯੋਗਤਾਵਾਂ ਅਤੇ ਆਮ ਜਨਤਾ , ਨਿਰਣਾਇਕਾਂ , ਜਲ ਪ੍ਰਬੰਧਕਾਂ , ਕਿਸਾਨਾਂ ਅਤੇ ਵਿਸ਼ੇਸ਼ਤਾਵਾਂ ਲਈ ਉਪਲੱਬਧ ਕਰਵਾਈ ਜਾਂਦੀ ਹੈ । ਕੇਂਦਰੀ ਅਤੇ ਰਾਜ ਏਜੇਂਸੀਆਂ ਤੋਂ ਪ੍ਰਾਪਤ ਹਾਈਡ੍ਰੋ - ਮੇਟ ਦੀਆਂ ਜਾਣਕਾਰੀਆਂ ਤੱਕ ਸਿੱਧੀ ਪਹੁੰਚ ਹੈ , ਅਸਲ ਸਮੇਂ ’ ਚ ਡੇਟਾ ਇੱਕ ਕਲਿਕ ’ ਤੇ ਉਪਲੱਬਧ ਹੈ । ਵੱਖੋ ਵੱਖਰੀਆਂ ਜਰੂਰਤਾਂ ਲਈ ਮਾਡਿਊਲ ਦੀ ਬਹੁਲਤਾ ਹੈ , ਨਵੀਨਤਮ ਤਕਨੀਕ ਹੈ , ਲਗਾਤਾਰ ਵਿਕਾਸ ਅਤੇ ਸੁਧਾਰ ਯਕੀਨੀ ਬਣਾਇਆ ਜਾਂਦਾ ਹੈ ।


    ਵੱਖ - ਵੱਖ ਉਪਯੋਗਤਾ ਸਮੂਹ ਸਬੰਧਤ ਜਾਣਕਾਰੀ ਦੀ ਵਿਭਿੰਨ ਤਰ੍ਹਾਂ ਨਾਲ ਵਰਤੋ ਕਰ ਸਕਦੇ ਹਨ । ਉਦਾਹਰਣ ਦੇ ਲਈ , ਕਿਸਾਨ ਅਤੇ ਕਿਸਾਨ ਕਲਿਆਣ ਸੰਘ ਵਰਖਾ , ਸਟੋਰੇਜ ਜਾਂ ਤਲਾਬਾਂ ’ ਚ ਪਾਣੀ ਦੀ ਉਪਲਬਧਤਾ ਅਤੇ ਭੂਜਲ ਜਲ ਸੋਮੇ ਦੇ ਆਧਾਰ ’ ਤੇ ਫਸਲਾਂ ਅਤੇ ਫਸਲ ਦੇ ਪੈਟਰਨ ਦੀ ਯੋਜਨਾ ਬਣਾ ਸਕਦੇ ਹਨ , ਅਤੇ ਬਦਲਦੇ ਸਮੇਂ ਦੇ ਨਾਲ ਇਹ ਸੰਘ ਡੇਟਾ ਦਾ ਠੀਕ ਢੰਗ ਨਾਲਂ ਵਰਤੋ ਕਰਨ ਲਈ ਨੌਜਵਾਨਾਂ ਨੂੰ ਆਤਮ - ਨਿਰਭਰ ਬਣਾ ਸਕਦੇ ਹਨ , ਕਿਉਂਕਿ ਇਸ ਵੈਬਸਾਈਟ ’ ਤੇ ਅਸਲੀ ਸਮੇਂ ’ ਚ ਡਾਟਾ ਉਪਲੱਬਧ ਹੈ । ਲੋਕ ਆਪਣੀ ਲੋੜ ਅਨੁਸਾਰ , ਜਿਵੇਂ ਕਿ ਆਪਣੇ ਇਲਾਕੇ ’ ਚ ਪਾਣੀ ਦੀ ਉਪਲਬਧਤਾ , ਭੂਜਲ ਪੱਧਰ , ਨਜਦੀਕੀ ਨਦੀ ਵਿਚ ਪਾਣੀ ਦੇ ਪੱਧਰ ਅਤੇ ਇਸੇ ਤਰ੍ਹਾਂ ਦੇ ਕਈ ਤੱਥਾਂ ਨੂੰ ਜਾਣਨ ਲਈ ਇਸ ਡਾਟੇ ਦੀ ਵਰਤੋ ਕਰ ਸਕਦੇ ਹਨ । ਯੋਜਨਾਕਾਰ ਅਤੇ ਪ੍ਰਸ਼ਾਸਕਾ ਜਲ ਦੇ ਸਮੁਚਿਤ ਵਰਤੋ ਅਤੇ ਹੜ੍ਹ ਅਤੇ ਸੁੱਕੇ ਦੇ ਪ੍ਰਭਾਵਾਂ ਨੂੰ ਘੱਟ ਕਰਨ ਲਈ ਆਪਣੇ - ਆਪਣੇ ਰਾਜਾਂ , ਵਿਭਿੰਨਨਹੀਂ ਬੇਸਿਨ ਦੇ ਇਸ ਡਾਟਾ ਦੀ ਵਰਤੋ ਕਰ ਸਕਦੇ ਹਨ । ਫ਼ੈਸਲਾ ਸਹਾਇਤਾ ਸਿਸਟਮ ( ਡੀਐੱਸਐਸ ) ਵਿਕਸਿਤ ਕੀਤਾ ਜਾ ਸਕਦਾ ਹੈ । ਇਸੇ ਤਰ੍ਹਾਂ ਖੋਜਕਰਤਾ ਹਾਈਡ੍ਰੋਲੋਜੀਕਲ ਸਟੱਡੀਜ਼ ਅਤੇ ਮਾਡਲਿੰਗ ਜਾਂ ਪੈਰਾਡੈਜਮੈਟਿਕ ਉਦੇਸ਼ਾਂ ਲਈ ਡੇਟਾ ਦੀ ਵਰਤੋਂ ਕਰ ਸਕਦੇ ਹਨ , ਕਿਉਕਿ ਅਜਿਹੇ ਅਧਿਐਨਾਂ ਲਈ ਲੋੜੀਦੀ ਡੇਟਾ ਦੀ ਬਾਰੰਬਾਰਤਾ ਉਪਲੱਬਧ ਹੈ ।


    *****************


    ਏਪੀਐਸ / ਐਸਜੀ / ਐਮਜੀ

    
    
    (Release ID: 1644187) Visitor Counter : 4
    
    
      Read this release in: English , Urdu , Hindi , Marathi , Bengali , Manipuri , Tamil