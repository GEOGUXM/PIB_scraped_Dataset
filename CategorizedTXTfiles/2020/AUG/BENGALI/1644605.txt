      সড়কপরিবহণওমহাসড়কমন্ত্রক

      কৃষি ক্ষেত্রে ব্যবহৃত গাড়ি ও যন্ত্রপাতির জন্য পৃথক ধোঁয়া নির্গমন বিধি এবং ধোঁয়া নির্গমন নিয়মে পরিবর্তন আনতে জনসাধারণের কাছে পরামর্শ আহ্বান সড়ক পরিবহন ও মহাসড়ক মন্ত্রকের
      Posted On: 09 AUG 2020 1:35PM by PIB Kolkata


    নতুন দিল্লি, ৯ আগস্ট, ২০২০


    

    সড়ক পরিবহন ও মহাসড়ক মন্ত্রক ৫ আগস্ট, ১৯৮৯ সালের কেন্দ্রীয় মোটর গাড়ি আইন (সিএমভিআর) এর সংশোধন আনার বিষয়ে একটি প্রস্তাবের খসড়া বিজ্ঞাপন আকারে প্রকাশ করেছে।এই বিজ্ঞাপনের মাধ্যমে সাধারণ জনগণ ও সংশ্লিষ্ট সমস্ত পক্ষের কাছ থেকে পরামর্শ এবং মতামত আহ্বান করেছে মন্ত্রক । যে বিষয়ে মতামত ও পরামর্শ চাওয়া হয়েছে সেগুলি হল-
    
    ১) কৃষি ক্ষেত্রে ব্যবহৃত গাড়ি (কৃষি ট্রাক্টর, পাওয়ার টিলার এবং সংযুক্ত ফসল কাটার যন্ত্র) এবং নির্মাণ সরঞ্জামে যুক্ত যানবাহনের জন্য পৃথক পৃথক ধোঁয়া নির্গমন বিধি।
    
    ২) ভারত স্টেজ (সিইভি / টিআরইএম)IVথেকে ভারত পর্যায় (সিইভি / টিআরএম)V এ উন্নতিতে ধোঁয়া নির্গমন বিধিতে পরিবর্তন।


    
    মূলত কৃষি ট্রাক্টর এবং অন্যান্য সরঞ্জামের জন্য টিআরইএম-IV এবং টিআরইএম-V
    এবং
    নির্মাণ সরঞ্জামে যুক্ত যানবাহনের জন্য সিইভি - IVএবং সিইভি-V নাম ব্যবহার করা হয়ে থাকে।
    
    ভারত স্টেজের নিয়ম মেনে চলা অন্যান্য মোটরযানের ধোঁয়া নির্গমন বিধিগুলির মধ্যে যে কোনও অস্পষ্টতা এড়ানোর জন্য এটি করা হয়েছে।
    
    ৩)এছাড়াও, কৃষি মন্ত্রক, ট্রাক্টর উৎপাদনকারী সংস্থা এবং কৃষি সমিতিগুলির অনুরোধ বিবেচনা করে ট্রাক্টর(টিআরইএম ফেজ-৪)এ প্রযোজ্য ধোঁয়া নির্গমন নিয়মের সময় সীমা চলতি বছরের ১ অক্টোবর থেকে পিছিয়ে পরের বছর ১ অক্টোবর করা হয়েছে।
    
    এই বিষয়ে পরামর্শ বা মতামতগুলি বিজ্ঞাপন প্রকাশের দিন থেকে ত্রিশ দিনের মধ্যে নতুন দিল্লির সড়ক পরিবহন ও মহাসড়ক মন্ত্রকের, পরিবহন ভবনের যুগ্ম-সচিব (এমভিএল) এর কাছে ইমেল: jspb-morth@gov.in করে পাঠানো যাবে।


    

    CG/SS

    
    
    (Release ID: 1644605) Visitor Counter : 8
    
    
      Read this release in: English , Urdu , Hindi , Manipuri , Assamese , Punjabi , Tamil , Telugu