      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 31 AUG 2020 6:27PM by PIB Kolkata


    নয়াদিল্লি, ৩১ অগাস্ট, ২০২০


    কোভিড - ১৯এর বিরুদ্ধে লড়াই - এ আরো একধাপ এগোল দেশ - ৪ . ২৩ কোটি নমুনা পরীক্ষা হয়েছে মহারাষ্ট্র , অন্ধ্রপ্রদেশ ও কর্ণাটক - এই তিন রাজ্যেই মোট সংক্রমণের ৪৩ % ঘটনা ঘটেছে

    কোভিড - ১৯ মহামারীর মোকাবিলায় ভারত নমুনা পরীক্ষার ক্ষমতা বৃদ্ধি করছে । জানুয়ারী মাসে শুধুমাত্র পুণেতে একটি পরীক্ষাগারে নমুনা পরীক্ষা করা যেত , আর আগস্টের শেষে দৈনিক ১০লক্ষের বেশী নমুনা পরীক্ষা করা সম্ভব হচ্ছে । গত চব্বিশ ঘন্টায় ৮ , ৪৬ , ২৭৮টি নমুনা পরীক্ষা হয়েছে । দেশে এ পর্যন্ত মোট ৪ . ২৩কোটির বেশী নমুনা পরীক্ষা হল । রবিবার ৩০শে আগস্ট দেশজুড়ে নতুন ৭৮ , ৫১২টি সংক্রমণের খবর পাওয়া গেছে । কয়েকটি সংবাদ মাধ্যমে গত চব্বিশ ঘন্টায় প্রায় ৮০হাজার সংক্রমিত হওয়ার যে সংবাদ প্রকাশিত হয়েছে , তা ভিত্তিহীন । গত চব্বিশ ঘন্টায় নতুন সংক্রমণের ৭০ % খবর এসেছে সাতটি রাজ্য থেকে । এগুলি হল মহারাষ্ট্র ( প্রায় ২১ %), অন্ধ্রপ্রদেশ ( ১৩ . ৫ %), কর্ণাটক ( ১১ . ২৭ %), তামিলনাডু ( ৮ . ২৭ %), উত্তর প্রদেশ ( ৮ . ২৭ %), পশ্চিমবঙ্গ ( ৩ . ৮৫ %) এবং ওডিশা ( ৩ . ৮৪ %) । মহারাষ্ট্র , অন্ধ্রপ্রদেশ ও কর্ণাটক ౼ এই তিন রাজ্যে মোট ৪৩ % সংমণের খবর পাওয়া গেছে । কোভিড - ১৯ এ সংক্রমিতদের মধ্যে গত ২৪ ঘন্টায় যত জনের মৃত্যু হয়েছে , তার প্রায় ৫০ %- ই হয়েছে মহারাষ্ট্র , অন্ধ্রপ্রদেশ আর কর্ণাটক থেকে । এর মধ্যে মহারাষ্ট্রে এই হার ৩০ . ৪৮ % । যে সব রাজ্যে সংক্রমণের হার ও সংক্রমিতদের মৃত্যুর ঘটনা বেশী হচ্ছে , কেন্দ্র সেই সব রাজ্যগুলিকে নমুনা পরীক্ষা বাড়াতে পরামর্শ দিয়েছে । এর ফলে সংক্রমিতদের দ্রুত শনাক্ত করে চিকিৎসা শুরু করাযাবে । এই ভাবে ওই সব রাজ্যগুলিতে মৃত্যুর হার কমানো সম্ভব হবে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1649953 – এই লিঙ্কে ক্লিক করুন ।


    
    ডঃ হর্ষ বর্ধন ডিজিটাল পদ্ধতিতে কর্ণাটকের বাল্লারিতে বিজয়নগর ইনস্টিটিউট অফ মেডিকেল সায়েন্সেস সুপার স্পেশালিটি ট্রমা সেন্টারের উদ্বোধন করেছেন
    কেন্দ্রীয় স্বাস্থ্য ও পরিবারকল্যাণ মন্ত্রী ডঃ হর্ষ বর্ধন এবং কর্ণাটকের মুখ্যমন্ত্রী শ্রী বি এস ইয়েদুরিয়াপ্পা আজ কর্ণাটকের বাল্লারিতে বিজয়নগর ইনস্টিটিউট অফ মেডিকেল সায়েন্সেস সুপার স্পেশালিটি ট্রমা সেন্টার ডিজিটাল পদ্ধতিতে জাতির উদ্দেশে উৎসর্গ করেছেন । এই সুপার স্পেশালিটি ট্রমা সেন্টার উদ্বোধনের অব্যবহিত পর , কেন্দ্রীয় স্বাস্থ্য প্রতিমন্ত্রী শ্রী অশ্বিনী কুমার চৌবে এক্সপ্রেস ফিডার লাইন , আইসিইউ ওয়ার্ড এবং ১৩ কেএল লিকুইড মেডিকেল অক্সিজেন ট্যাঙ্কের উদ্বোধন করেন । এই অনুষ্ঠানে কর্ণাটকের চিকিৎসা - শিক্ষা মন্ত্রী ডঃ কে সুধাকর উপস্থিত ছিলেন । বিল্লারির বিজয়নগর ইনস্টিটিউট অফ মেডিকেল সায়েন্সেস - এর সুপার স্পেশালিটি ট্রমা সেন্টারটি গড়ে তুলতে খরচ হয়েছে ১৫০ কোটি টাকা । প্রধানমন্ত্রী স্বাস্থ্য সুরক্ষা যোজনার আওতায় এই সেন্টারটি গড়ে তোলা হয়েছে । ট্রমা সেন্টারে আপৎকালীন পরিষেবা বিভাগ ও ট্রমা কেয়ার সহ নিউরো সার্জারি ও অর্থোপেডিক্স বিভাগ রয়েছে । সদ্য গড়ে ওঠা ট্রমা সেন্টারটিতে মোট আটটি অপারেশন থিয়েটার রয়েছে যার মধ্যে ছয়টি মডিউলার - ১ , ২০০টি সুপার স্পেশালিটি শয্যা , ৭২টি আইসিইউ শয্যা , ২০টি ভেন্টিলেটর এবং অত্যাধুনিক সিটি স্ক্যান তথা ডিজিটাল এক্স - রে মেশিন থাকছে । এছাড়াও , স্নাতকোত্তর পর্যায়ের ২৭ জন চিকিৎসা - বিজ্ঞানের ছাত্রছাত্রী এই ট্রমা কেয়ার সেন্টার থেকে প্রশিক্ষণ নিতে পারবেন ।
    বিস্তারিত বিবরণের জন্য https://pib.gov.in/PressReleasePage.aspx?PRID=1649997 – এই লিঙ্কে ক্লিক করুন ।
    
    উত্তর প্রদেশ , ঝাড়খন্ড , ছত্তিশগড় ও ওডিশায় স্বাস্থ্য মন্ত্রক কেন্দ্রীয় দল পাঠিয়েছে
    উত্তর প্রদেশ , ঝাড়খন্ড , ছত্তিশগড় ও ওডিশা – এই ৪টি রাজ্যে স্বাস্থ্য ও পরিবার কল্যাণ মন্ত্রক উচ্চ পর্যায়ের কেন্দ্রীয় দল পাঠানোর সিদ্ধান্ত নিয়েছে । এই রাজ্যগুলিতে কোভিড সংক্রমণের হার হঠাৎ - ই বৃদ্ধি পেয়েছে এবং কোথাও কোথাও সংক্রমিতদের মৃত্যুর হারও বেশি । এই দলটি সংশ্লিষ্ট রাজ্যকে কোভিড সংক্রমণ প্রতিহত করা , নজরদারি , নমুনা পরীক্ষা এবং সংক্রমিতদের চিকিৎসার দ্রুত ব্যবস্থা করতে প্রয়োজনীয় সাহায্য করবে । প্রতিটি দলে ১ জন মহামারী বিশেষজ্ঞ ও ১ জন জনস্বাস্থ্য বিশেষজ্ঞ থাকবেন । উত্তর প্রদেশে ৫৪ হাজার ৬৬৬ , ওডিশায় ২৭ হাজার ২১৯ , ছত্তিশগড়ে ১৩ হাজার ৫২০ এবং ঝাড়খন্ডে ১১ হাজার ৫৭৭ জন চিকিৎসাধীন সংক্রমিত রয়েছেন । এ পর্যন্ত উত্তর প্রদেশে ২ লক্ষ ২৫ হাজার ৬৩২ জন , ওডিশায় ১ লক্ষ ৯৩৪ জন , ঝাড়খন্ডে ৩৮ হাজার ৪৩৫ জন এবং ছত্তিশগড়ে ৩০ হাজার ৯২ জন সংক্রমিত হয়েছেন । উত্তর প্রদেশে ৩ হাজার ৪২৩ জন , ওডিশায় ৪৮২ জন , ঝাড়খন্ডে ৪১০ জন এবং ছত্তিশগড়ে ২৬৯ জন সংক্রমিত মারা গেছেন ।
    বিস্তারিত বিবরণের জন্য https://pib.gov.in/PressReleasePage.aspx?PRID=1650001 – এই লিঙ্কে ক্লিক করুন ।
    
    জাতির উদ্দেশে মাননীয় প্রধানমন্ত্রী নরেন্দ্র মোদীর ‘ মন কি বাত ২ ’ ০ , ( ১৫তম পর্ব ) অনুষ্ঠানের বাংলা অনুবাদ
    ....... আমার প্রিয় দেশবাসী , দেশ আজ বিকাশের পথে চলেছে । এর সাফল্য তখনই সুখদায়ক হবে যখন প্রত্যেক দেশবাসী তাতে অংশ নেবেন , এই যাত্রার যাত্রী হবেন , এই পথের পথিক হবেন । সেইজন্য এটা জরুরি যে , প্রত্যেক দেশবাসী সুস্থ থাকুন , সুখী থাকুন , আর আমরা সকলে মিলে করোনাকে সম্পূর্ণভাবে পরাস্ত করি । করোনা তখনই হারবে যখন আপনি নিরাপদ থাকবেন , যখন আপনারা “ দো গজ কি দূরি , মাস্ক জরুরি ’, এই শপথকে পরিপূর্ণভাবে পালন করবেন । আপনারা সুস্থ থাকুন , সুখী থাকুন , এই শুভকামনার সঙ্গে পরের বারের মনের কথায় আবার মিলিত হওয়ার আকাঙ্খায় ।
    বিস্তারিত বিবরণের জন্য https://pib.gov.in/PressReleasePage.aspx?PRID=1649711 – এই লিঙ্কে ক্লিক করুন ।
    
    মহামারীর সময় বয়স্কদের প্রতি বিশেষ যত্নবান হওয়ার ও তাঁদের সাহায্যের আবেদন জানালেন উপ - রাষ্ট্রপতি
    উপ - রাষ্ট্রপতি শ্রী এম ভেঙ্কাইয়া নাইডু বর্তমান কোভিড - ১৯ মহামারীজনিত পরিস্থিতিতে বয়স্কদের প্রতি বিশেষ যত্নবান হয়ে তাঁদের সবরকম সাহায্যের আবেদন জানিয়েছেন । স্বাস্থ্য ক্ষেত্রে বর্তমান জরুরি পরিস্থিতিতে বয়স্ক ব্যক্তিরাই অসুস্থতার দিক থেকে সর্বাধিক ঝুঁকির সম্মুখীন । এই প্রেক্ষিতে তিনি বাড়ির বয়স্ক সদস্যদের প্রতি তিনি কোভিড - ১৯ সংক্রান্ত বিষয়গুলির ক্ষেত্রে তরুণ ও অন্যান্য পারিবারিক সদস্যদের অতিরিক্ত আগাম সতর্কতা গ্রহণের পরামর্শ দিয়েছেন । গতকাল এক ফেসবুক পোস্টে শ্রী নাইডু দেশের স্বাস্থ্য ব্যবস্থায় আরও সংস্কার - সাধনের উপর গুরুত্ব দেন ।
    বিস্তারিত বিবরণের জন্য https://pib.gov.in/PressReleasePage.aspx?PRID=1649733 – এই লিঙ্কে ক্লিক করুন ।


    
    কেন্দ্রীয় স্বরাষ্ট্র মন্ত্রকের নতুন নীতি - নির্দেশিকা জারি ; সংক্রমিত এলাকাগুলির বাইরে চতুর্থ পর্যায়ের আনলকের সময় আরও বেশি কর্মকান্ডে অনুমতি
    সংক্রমিত এলাকাগুলির বাইরে আরও বেশি কর্মকান্ড শুরু করতে কেন্দ্রীয় স্বরাষ্ট্র মন্ত্রক নতুন নীতি - নির্দেশিকা জারি করেছে । চতুর্থ পর্যায়ের আনলক প্রক্রিয়া আগামী কাল পয়লা সেপ্টেম্বর থেকে কার্যকর হচ্ছে । এই প্রেক্ষিতে পর্যায়ক্রমে আরও বেশি কর্মকান্ড শুরু করার সিদ্ধান্ত হয়েছে । রাজ্য ও কেন্দ্রশাসিত অঞ্চলগুলির কাছ থেকে পাওয়া মতামতের ভিত্তিতে এবং সংশ্লিষ্ট কেন্দ্রীয় মন্ত্রক ও দপ্তরগুলির সঙ্গে বিস্তারিত আলাপ - আলোচনার পর এই নতুন নীতি - নির্দেশিকা জারি করা হয়েছে । নতুন নীতি - নির্দেশিকার গুরুত্বপূর্ণ বৈশিষ্ট্য : স্বরাষ্ট্র মন্ত্রকের সঙ্গে আলোচনা করে আবাসন ও শহরাঞ্চল বিষয়ক মন্ত্রক এবং রেল মন্রক আগামী ৭ই সেপ্টেম্বর থেকে পর্যায়ক্রমে মেট্রো রেল পরিষেবা চালু করতে অনুমতি দেওয়া হবে । এই প্রেক্ষিতে আবাসন ও শহরাঞ্চল বিষয়ক মন্ত্রক আদর্শ কার্যপরিচালন বিধি জারি করবে । সামাজিক / শিক্ষা প্রতিষ্ঠান সংক্রান্ত / খেলাধূলা / বিনোদন / সাংস্কৃতিক / ধর্মীয় / রাজনৈতিক সভাসমিতি ও অন্যান্য জমায়েতগুলিতে সর্বাধিক ১০০ জন ব্যক্তি অংশ নিতে পারবেন । এই নিয়ম আগামী ২১শে সেপ্টেম্বর থেকে কার্যকর হচ্ছে । অবশ্য , সীমিত সংখ্যায় এ ধরনের জমায়েতে অংশগ্রহণকারী প্রত্যেককে বাধ্যতামূলকভাবে ফেসমাস্ক ব্যবহার করতে হবে , সামাজিক দূরত্ববিধি মেনে চলতে হবে , জমায়েত - স্থলে থার্মাল স্ক্রিনিং – এর ব্যবস্থা করতে হবে । সেই সঙ্গে , হ্যান্ড ওয়াশ বা স্যানিটাইজারের ব্যবস্থা করতে হবে । খোলা রঙ্গমঞ্চে অনুষ্ঠান আয়োজন আগামী ২১শে সেপ্টেম্বর থেকে অনুমতি দেওয়া হয়েছে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1649623 – এই লিঙ্কে ক্লিক করুন ।
    
    কেন্দ্রশাসিত অঞ্চলে কোভিড - ১৯ সংক্রমণ ঠেকাতে কেন্দ্রীয় স্বরাষ্ট্র সচিব এবং স্বাস্থ্য ও পরিবারকল্যাণ সচিবের ব্যবস্থাপনা পর্যালোচনা
    পুদুচেরী , লাক্ষাদ্বীপ , আন্দামান ও নিকোবর দ্বীপপুঞ্জ এবং দাদরা ও নগর হাভেলি এবং দমন ও দিউ – কেন্দ্রশাসিত এই অঞ্চলগুলিতে কোভিড - ১৯ সংক্রমণ ঠেকাতে আজ কেন্দ্রীয় স্বরাষ্ট্র সচিব এবং স্বাস্থ্য ও পরিবারকল্যাণ সচিব যৌথভাবে একটি পর্যালোচনা বৈঠক করেছেন । ভিডিও কনফারেন্সের মাধ্যমে অনুষ্ঠিত এই বৈঠকে স্বরাষ্ট্র , স্বাস্থ্য ও পরিবারকল্যাণ মন্ত্রকের পদস্থ আধিকারিকরা ছাড়াও কেন্দ্রশাসিত অঞ্চলের আধিকারিকরাও যোগ দিয়েছিলেন । কেন্দ্রশাসিত অঞ্চলের আধিকারিকরা কোভিড - ১৯ - এর মোকাবিলায় কি কি ব্যবস্থা নিয়েছেন সে সম্পর্কে বিস্তারিতভাবে কেন্দ্রীয় স্বরাষ্ট্র সচিবকে জানিয়েছেন । নমুনা পরীক্ষা , সংক্রমিতদের হোম আইসোলেশনে পাঠানো , স্বাস্থ্য পরিকাঠামো বৃদ্ধি এবং স্বাস্থ্যকর্মী ও প্যারা - মেডিকেল স্টাফের ব্যবস্থা করা হয়েছে । কেন্দ্রীয় স্বরাষ্ট্র সচিব এবং স্বাস্থ্য ও পরিবারকল্যাণ সচিব কেন্দ্রশাসিত অঞ্চলের আধিকারিকদের নির্দেশ দিয়েছেন , কোভিড - ১৯ - এর সংক্রমণ প্রতিহত করতে তাঁরা যেন প্রশাসনিক আধিকারিক , চিকিৎসাকর্মী , প্যারা - মেডিকেল স্টাফ সহ অন্যান্য স্বাস্থ্যকর্মীদের যথাযথভাবে কাজে লাগান ।
    বিস্তারিত বিবরণের জন্য https://pib.gov.in/PressReleasePage.aspx?PRID=1649627 – এই লিঙ্কে ক্লিক করুন ।
    
    প্রধানমন্ত্রী ভিডিও কনফারেন্সের মাধ্যমে উত্তরপ্রদেশের ঝাঁসির রানি লক্ষ্মীবাঈ সেন্ট্রাল এগ্রিকালচারাল ইউনিভার্সিটির কলেজ ও প্রশাসনিক ভবনের উদ্বোধন করেছেন
    প্রধানমন্ত্রী শ্রী নরেন্দ্র মোদী আজ ভিডিও কনফারেন্সের মাধ্যমে উত্তরপ্রদেশের ঝাঁসির রানি লক্ষ্মীবাঈ সেন্ট্রাল এগ্রিকালচারাল ইউনিভার্সিটির কলেজ ও প্রশাসনিক ভবনের উদ্বোধন করেছেন । তিনি ওই বিশ্ববিদ্যালয়ের ছাত্রছাত্রীদের সঙ্গে মতবিনিময় করেছেন । প্রধানমন্ত্রী প্রত্যেককে অভিনন্দন জানিয়ে বলেছেন , এই বিশ্ববিদ্যালয়ে পড়াশুনা করে অনেক কিছু শিখে বেরোনোর পর ছাত্রছাত্রীরা দেশের কৃষি ক্ষেত্রকে আরও শক্তিশালী করবে বলে তিনি আশা করেন । তিনি বলেন , নতুন ভবনের নতুন নতুন সুযোগ - সুবিধা পাওয়ার ফলে ছাত্রছাত্রীরা উৎসাহিত এবং অনুপ্রাণিত হয়ে আরও কঠোর পরিশ্রম করবেন । " আমি ঝাঁসিকে দেবো না । " ౼ রানি লক্ষ্মীবাঈ - এর এই উদ্ধৃতি উল্লেখ করে প্রধানমন্ত্রী ঝাঁসি এবং বুন্দেলখণ্ডের জনসাধারণকে আত্মনির্ভর ভারত অভিযানকে সফল করে তোলার আহ্বান জানান । শ্রী মোদী বলেছেন , আত্মনির্ভর ভারত অভিযানে কৃষিক্ষেত্র গুরুত্বপূর্ণ ভূমিকা পালন করবে । কৃষকদের , উৎপাদক এবং শিল্পোদ্যোগী হয়ে ওঠার মধ্য দিয়ে কৃষিক্ষেত্র আত্মনির্ভর হয়ে উঠবে । প্রধানমন্ত্রী বলেছেন , এই ভাবনার সঙ্গে সাযুজ্য রেখে বিভিন্ন ঐতিহাসিক সংস্কার হাতে নেওয়া হয়েছে । অন্যান্য শিল্পের মতো কৃষকরাও এখন তাঁদের উৎপাদিত সামগ্রী দেশের যে কোনও জায়গায় বিক্রি করতে পারেন , যার ফলে তাঁরা আরও ভালো দাম পাবেন । তিনি বলেছেন , ১ লক্ষ কোটি টাকার একটি তহবিল তৈরি করা হয়েছে যার মাধ্যমে ক্লাস্টার - ভিত্তিক উদ্যোগের মধ্য দিয়ে শিল্পে উন্নতির ব্যবস্থা করা হবে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1649576 – এই লিঙ্কে ক্লিক করুন ।


    
    ডঃ হর্ষ বর্ধন ডিজিটাল পদ্ধতিতে কর্ণাটকের বাল্লারিতে বিজয়নগর ইনস্টিটিউট অফ মেডিকেল সায়েন্সেস সুপার স্পেশালিটি ট্রমা সেন্টারের উদ্বোধন করেছেন
    কেন্দ্রীয় স্বাস্থ্য ও পরিবারকল্যাণ মন্ত্রী ডঃ হর্ষ বর্ধন এবং কর্ণাটকের মুখ্যমন্ত্রী শ্রী বি এস ইয়েদুরিয়াপ্পা আজ কর্ণাটকের বাল্লারিতে বিজয়নগর ইনস্টিটিউট অফ মেডিকেল সায়েন্সেস সুপার স্পেশালিটি ট্রমা সেন্টার ডিজিটাল পদ্ধতিতে জাতির উদ্দেশে উৎসর্গ করেছেন । এই সুপার স্পেশালিটি ট্রমা সেন্টার উদ্বোধনের অব্যবহিত পর , কেন্দ্রীয় স্বাস্থ্য প্রতিমন্ত্রী শ্রী অশ্বিনী কুমার চৌবে এক্সপ্রেস ফিডার লাইন , আইসিইউ ওয়ার্ড এবং ১৩ কেএল লিকুইড মেডিকেল অক্সিজেন ট্যাঙ্কের উদ্বোধন করেন । এই অনুষ্ঠানে কর্ণাটকের চিকিৎসা - শিক্ষা মন্ত্রী ডঃ কে সুধাকর উপস্থিত ছিলেন । বিল্লারির বিজয়নগর ইনস্টিটিউট অফ মেডিকেল সায়েন্সেস - এর সুপার স্পেশালিটি ট্রমা সেন্টারটি গড়ে তুলতে খরচ হয়েছে ১৫০ কোটি টাকা । প্রধানমন্ত্রী স্বাস্থ্য সুরক্ষা যোজনার আওতায় এই সেন্টারটি গড়ে তোলা হয়েছে । ট্রমা সেন্টারে আপৎকালীন পরিষেবা বিভাগ ও ট্রমা কেয়ার সহ নিউরো সার্জারি ও অর্থোপেডিক্স বিভাগ রয়েছে । সদ্য গড়ে ওঠা ট্রমা সেন্টারটিতে মোট আটটি অপারেশন থিয়েটার রয়েছে যার মধ্যে ছয়টি মডিউলার - ১ , ২০০টি সুপার স্পেশালিটি শয্যা , ৭২টি আইসিইউ শয্যা , ২০টি ভেন্টিলেটর এবং অত্যাধুনিক সিটি স্ক্যান তথা ডিজিটাল এক্স - রে মেশিন থাকছে । এছাড়াও , স্নাতকোত্তর পর্যায়ের ২৭ জন চিকিৎসা - বিজ্ঞানের ছাত্রছাত্রী এই ট্রমা কেয়ার সেন্টার থেকে প্রশিক্ষণ নিতে পারবেন ।
    বিস্তারিত বিবরণের জন্য https://pib.gov.in/PressReleasePage.aspx?PRID=1649997 – এই লিঙ্কে ক্লিক করুন ।
    
    খাদি নির্মিত মাস্কের জনপ্রিয়তা ক্রমবর্ধমান ; রেড ক্রস সোস্যাইটির কাছ থেকে ১০ লক্ষ ৫০ হাজার টাকার বরাত পেয়েছে কেভিআইসি
    খাদি ও গ্রামোদ্যোগ কমিশন ( কেভিআইসি ) ভারতীয় রেড ক্রস সোস্যাইটির কাছ থেকে উচ্চ গুণমান - বিশিষ্ট ১০ লক্ষ ৫০ হাজার টাকার খাদি নির্মিত ফেসমাস্ক সরবরাহে বরাত পেয়েছে । কমিশনের কাছে সাম্প্রতিক সময়ে টাকার অঙ্কে এটি সবচেয়ে বড় বরাত । উল্লেখ করা যেতে পারে , এক মাসেরও কম সময়ের মধ্যে কমিশন এই বরাত পেল । এর আগে কমিশন ১ লক্ষ ৮০ হাজার ফেসমাস্ক সরবরাহের বরাত পায় । ইতিমধ্যেই আগের বরাত অনুযায়ী ১ লক্ষ ৬০ হাজার ফেসমাস্ক সরবরাহ করা হয়েছে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1650025 – এই লিঙ্কে ক্লিক করুন ।

    

    পিআইবি ’ র আঞ্চলিক কার্যালয় থেকে প্রাপ্ত তথ্য
    
    • অরুণাচল প্রদেশ : রাজ্যে গত ২৪ ঘন্টায় আরও ১৫৭ জনের আক্রান্তের খবর মিলেছে । এখনও পর্যন্ত নিশ্চিতভাবে করোনায় আক্রান্তের সংখ্যা ১ হাজার ২০৫ এবং সুস্থতার হার ৭৯ . ৯৫ শতাংশ ।
    
    • আসাম : রাজ্যের স্বাস্থ্যমন্ত্রী ট্যুইটে জানিয়েছেন , গতকাল ১ হাজার ৪১৭ জন রোগী হাসপাতাল থেকে ছাড়া পেয়েছেন । রাজ্যে নিশ্চিতভাবে করোনায় আক্রান্তের সংখ্যা ২১ হাজার ৫৪৮ ।
    
    • মণিপুর : রাজ্যে আরও ১৫২ জনের করোনায় সংক্রমিত হওয়ার খবর মিলেছে । সুস্থতার হার বেড়ে হয়েছে ৬৯ শতাংশ । নিশ্চিতভাবে করোনায় আক্রান্তের সংখ্যা ১ হাজার ৮৪৫ ।
    
    • মেঘালয় : রাজ্যে নিশ্চিতভাবে মোট করোনায় আক্রান্তের সংখ্যা ১ হাজার ২৮৪ । এখনও পর্যন্ত সুস্থ হয়েছেন ১ হাজার ৪৯ জন ।
    
    • মিজোরাম : রাজ্যে গতকাল আরও ৩ জনের সংক্রমিত হওয়ার খবর মেলায় করোনায় আক্রান্তের সংখ্যা বেড়ে ১ হাজার ১১ হয়েছে । নিশ্চিতভাবে করোনায় আক্রান্তের সংখ্যা ৪২২ ।
    
    • নাগাল্যান্ড : রাজ্যের তুয়েন সাঙ জেলায় শামাতোর শহরে ৩০ ও ৩১শে অগাস্ট ৪৮ ঘন্টার লকডাউন কার্যকর করা হয়েছে । এই শহর থেকে নতুন করে ৫ জনের আক্রান্তের খবর মেলায় এই ব্যবস্থা ।
    
    • সিকিম : রাজ্যে নতুন করে ২৫ জন আক্রান্ত হয়েছেন এবং ২৫ জন সুস্থ হয়েছেন । নিশ্চিতভাবে করোনায় আক্রান্তের সংখ্যা ৪০৪ ।
    
    • কেরল : কোভিড আক্রান্তদের চিহ্নিত করতে রাজ্য সরকার ব্যাপক হারে অ্যান্টিজেন টেস্ট করার সিদ্ধান্ত নিয়েছে । এদিকে কোভিড - ১৯ প্রোটোকল মেনেই রাজ্যে ওনম উৎসব আজ উদযাপিত হচ্ছে । রাজ্যে গতকাল আরও ২ হাজার ১৫৪ জনের সংক্রমিত হওয়ার খবর মিলেছে ।
    
    • তামিলনাডু : কেন্দ্রশাসিত পন্ডিচেরীতে গত ২৪ ঘন্টায় নতুন করে ২৯১ জন সংক্রমিত হয়েছেন এবং ৭ জন মারা গেছেন । এখানে করোনায় আক্রান্তের সংখ্যা ১৪ হাজার ৪১১ এবং নিশ্চিতভাবে করোনায় আক্রান্ত হয়েছেন ৪ হাজার ৮৪৯ জন । এখনও পর্যন্ত মৃত্যু হয়েছে ২২৮ জনের । এদিকে তামিলনাডু সরকার চলতি লকডাউনে আরও কিছু ক্ষেত্রে ছাড় দেওয়ার কথা ঘোষণা করেছে । আন্তঃরাজ্য যাতায়াতের ক্ষেত্রেই কেবল ই - পাস বাধ্যতামূলক করা হয়েছে ।
    
    • কর্ণাটক : চতুর্থ পর্যায়ের আনলকে আগামী ৭ই সেপ্টেম্বর থেকে মেট্রো পরিষেবা শুরু করা হবে । পানশালাগুলি খোলার ব্যাপারে শীঘ্রই সিদ্ধান্ত হবে । এদিকে রাজ্যে গতকাল ৮ হাজার ৮৫২ জন আক্রান্ত হয়েছেন । এর ফলে , করোনায় আক্রান্তের সংখ্যা ১ লক্ষ ছাড়িয়েছে ।
    
    • অন্ধ্রপ্রদেশ : রাজ্যে পরপর ৫ দিন গতকাল রবিবার পর্যন্ত দৈনিক ১০ হাজারেরও বেশি আক্রান্তের খবর মিলেছে । এর ফলে , করোনায় আক্রান্তের সংখ্যা ৪ লক্ষ ২৪ হাজার ছাড়িয়েছে ।
    
    • তেলেঙ্গানা : রাজ্যে গত ২৪ ঘন্টায় ১ হাজার ৮৭৩ জনের সংক্রমিত হওয়ার এবং ৯ জনের মৃত্যুর খবর মিলেছে । করোনায় আক্রান্তের সংখ্যা ১ লক্ষ ২৪ হাজার ছাড়িয়েছে এবং নিশ্চিতভাবে করোনায় আক্রান্তের সংখ্যা ৩১ হাজার ২৯৯ । এখনও পর্যন্ত মৃত্যু হয়েছে ৮২৭ জনের । হায়দরাবাদ মেট্রো রেল পরিষেবা পুনরায় চালু হওয়ার অপেক্ষায় , রাজ্য সরকারের সবুজ সংকেত পেলেই পরিষেবা শুরু হবে ।
    
    • মহারাষ্ট্র : বিশ্ববিদ্যালয় মঞ্জুরি কমিশনের নির্দেশ অনুযায়ী চূড়ান্ত সেমিস্টার / বার্ষিক পরীক্ষা আয়োজনের সময়সীমা স্থির করতে উপাচার্য ও শিক্ষাবিদদের নিয়ে গঠিত কমিটিকে রিপোর্ট জমা দিতে বলা হয়েছে । এদিকে রাজ্যের উচ্চ শিক্ষা মন্ত্রী জানিয়েছেন , ছাত্রছাত্রী - শিক্ষক - শিক্ষিকা ও অশিক্ষক কর্মীদের স্বাস্থ্যের বিষয়ে কোনও রকম শৈথিল্য দেখানো হবে না ।
    
    • গুজরাট : রাজ্যে গত ২৪ ঘন্টায় ১ হাজার ২৭২ জনের সংক্রমণের খবর মিলেছে । এদিকে করোনায় সুস্থতার হার আরও বেড়ে ৮০ . ৬৭ শতাংশ হয়েছে । আজ পর্যন্ত ২২ লক্ষ ৬৫ হাজারেরও বেশি নমুনা পরীক্ষা হয়েছে । এর মধ্যে গতকালই হয়েছে প্রায় ৭০ হাজার ।
    
    • রাজস্থান : রাজ্যের ৩ বিধায়ক করোনায় আক্রান্ত হয়েছেন । গতকাল রাজ্যের পরিবহণ মন্ত্রীও করোনায় আক্রান্ত হয়েছেন বলে খবর ।
    
    • মধ্যপ্রদেশ : ২০২০ - র জেইই মেন এবং নিট পরীক্ষায় বসতে আগ্রহী ছাত্রছাত্রীদের নিখরচায় পরিবহণের সুবিধা দেওয়া হবে বলে রাজ্য সরকার সিদ্ধান্ত নিয়েছে । করোনা মহামারীর দরুণ পরীক্ষা কেন্দ্রগুলিতে আসার ক্ষেত্রে সমস্যা দূর করতে এই সিদ্ধান্ত । সংশ্লিষ্ট জেলা প্রশাসনগুলি পরীক্ষার্থীদের নিখরচায় পরিবহণের সুবিধা দেবে ।
    
    • ছত্তিশগড় : দপ্তরের ২ জন কর্মী করোনায় আক্রান্ত হওয়ায় মুখ্যমন্ত্রী সেলফ আইসোলেশনে গেছেন । অবশ্য , মুখ্যমন্ত্রীর নমুনা পরীক্ষায় করোনা ভাইরাসের উপস্থিতির প্রমাণ মেলেনি । রাজ্যের সর্বাধিক ক্ষতিগ্রস্ত রাজধানী রাইপুরে আরও ৫১৮ জনের সংক্রমিত হওয়ার খবর মেলায় করোনায় আক্রান্তের সংখ্যা বেড়ে ১০ হাজার ৮২৫ হয়েছে । রাইপুর জেলায় এখনও পর্যন্ত মৃত্যু হয়েছে ১৪৪ জনের ।


    CG/BD/SB

    
    
    (Release ID: 1650179) Visitor Counter : 4
    
    
      Read this release in: Punjabi , English , Hindi , Marathi , Assamese , Manipuri , Gujarati , Tamil , Telugu , Malayalam