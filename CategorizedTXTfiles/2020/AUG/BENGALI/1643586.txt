      উপ-রাষ্ট্রপতিরসচিবালয়

      অযোধ্যায় ভূমি পূজো উপলক্ষে উপ-রাষ্ট্রপতি নিবাসে সস্ত্রীক উপ-রাষ্ট্রপতির রামায়ণ পাঠ
      Posted On: 05 AUG 2020 2:35PM by PIB Kolkata


    নয়াদিল্লি, ০৫ অগাস্ট, ২০২০


    

    
    আযোধ্যায় আজ রাম মন্দির ভূমি পুজোর পবিত্র মুহূর্তে সস্ত্রীক উপ-রাষ্ট্রপতি শ্রী এম ভেঙ্কাইয়া নাইডু উপ-রাষ্ট্রপতি নিবাসে রামায়ণ পাঠ করেন।


    
    পরে এক ফেসবুক বার্তায় উপ-রাষ্ট্রপতি বলেন, অযোধ্যায় তাঁর জন্মস্থানে ভগবান রামের মন্দির নির্মাণ, মর্যাদা, পুরুষোত্তমের আস্থা, নৈতিকতা ও আদর্শের সর্বোচ্চ মূল্যবোধগুলির চেয়েও অনেক বড়। অযোধ্যার রাজা হিসাবে ভগবান রাম এক দৃষ্টান্তমূলক জীবন অতিবাহিত করেছিলেন, যা আজও সাধারণ মানুষের কাছে অসীম মূল্যবান।


    
    উপ-রাষ্ট্রপতি আরও বলেন, ভগবান রামের আদর্শ ও মূল্যবোধগুলি ভারতের মূল ভিত্তির অঙ্গ। তাঁর আদর্শ ও মূল্যবোধ সমস্ত বাধা-বিপত্তি অতিক্রম করে আজও সমান প্রাসঙ্গিক। শ্রী নাইডু বলেন, রাম মন্দির নির্মাণ কোনও ধর্মীয় বিষয়ের তুলনায় অনেক বেশি গুরুত্বপূর্ণ । এই মন্দির কালোত্তীর্ণ মানবিক মূল্যবোধগুলির প্রতি এক যথার্থ শ্রদ্ধা।


    
    আজ অযোধ্যায় ভূমি পুজোয় আনন্দ প্রকাশ করে উপ-রাষ্ট্রপতি বলেন, এই মন্দির আমাদের মাতৃভূমির নৈতিকতাগুলিকে স্মরণ করিয়ে দেয় এবং সেগুলিকে পুনঃপ্রতিষ্ঠায় উদ্বুদ্ধ করে।


    
    ৫ই অগাস্ট ভূমি পুজো এমন এক মুহূর্ত, যা আমাদের দেশের ঐতিহাসিক ঘটনার বিবরণীতে স্মরণীয় দিন হিসাবে জায়গা করে নেবে। শ্রী নাইডু বলেন, দীর্ঘকাল ধরে চলা এই জমির আইনি প্রক্রিয়ার নিষ্পত্তির জন্য এবং মন্দির নির্মাণের স্বপ্ন পূরণ হওয়ায় সংশ্লিষ্ট সবপক্ষের প্রচেষ্টার প্রশংসা করেন।


    
    দীর্ঘদিন চলা এই মামলার এই জমির অন্যতম একটি পক্ষ প্রয়াত শ্রী হাসিম আনসারির পুত্র শ্রী ইকবাল আনসারির ভূমিকার প্রশংসা করে শ্রী নাইডু বলেন, শ্রী আনসারির পুত্র অতীতকে ভুলে ভারতের প্রকৃত মানসিকতাকে সঙ্গী করে সাধারণ মানুষকে এগিয়ে চলার আহ্বান জানিয়েছিলেন। তাই, তাঁর বিচক্ষণতা ও প্রজ্ঞা আমাদের সকলের কাছেই অত্যন্ত তাৎপর্যপূর্ণ বলে উপ-রাষ্ট্রপতি অভিমত প্রকাশ করেন।


    
    এই উপলক্ষে উপ-রাষ্ট্রপতি রাম রাজ্যের আদর্শগুলি প্রত্যেককে স্মরণ করার কথা বলেন। তিনি বলেন, রাম রাজ্যে গণতান্ত্রিক ব্যবস্থা, শান্তি, ন্যায়-বিচার ও সমতার প্রতি সুপ্রশাসনের আদর্শ নিদর্শন নিহিত রয়েছে। তাই, জাতির জনক মহত্মা গান্ধীও এই আদর্শগুলি অনুসরণ করে সকলের সমৃদ্ধির পক্ষে জোরালো সওয়াল করেছিলেন।


    

    CG/BD/SB

    
    
    (Release ID: 1643586) Visitor Counter : 11
    
    
      Read this release in: English , Urdu , Marathi , Hindi , Manipuri , Punjabi , Tamil