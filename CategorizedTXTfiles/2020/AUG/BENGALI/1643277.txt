      রাষ্ট্রপতিরসচিবালয়

      নার্সিং পেশার সঙ্গে যুক্ত সদস্যদের সঙ্গে রাখী বন্ধন উৎসব উদযাপন রাষ্ট্রপতির
      Posted On: 03 AUG 2020 2:59PM by PIB Kolkata


    নয়াদিল্লী, ৩ আগস্ট, ২০২০


    

    রাষ্ট্রপতি শ্রী রামনাথ কোবিন্দ আজ রাষ্ট্রপতি ভবনে নার্সিং পেশার সঙ্গে যুক্ত সদস্যদের সাথে রাখীবন্ধন উৎসব উদযাপন করেছেন। রাষ্ট্রপতির কাছে যারা রাখী বন্ধনের শুভেচ্ছা নিয়ে এসেছিলেন এবং রাষ্ট্রপতির সাথে সাক্ষাৎ করেছিলেন তাদের মধ্যে ছিলেন ভারতের প্রশিক্ষিত নার্স সংগঠন, মিলিটারি নার্সিং সার্ভিস এবং প্রেসিডেন্ট এস্টেট ক্লিনিকের প্রতিনিধিরা।


    
    সংক্ষিপ্ত আলাপচারিতায় নার্সরা রাষ্ট্রপতির হাতে রাখী পরানোর জন্য রাখী নিয়ে যান এবং কোভিড-১৯ মহামারী মোকাবিলায় তাঁদের অভিজ্ঞতাও বর্ণনা করেন। রাষ্ট্রপতি তাঁদেরকে যথাযথ সম্মান জানান এবং নার্সদের ত্রাতা হিসেবে বর্ণনা করেন। তিনি বলেন, এঁরা শুধুমাত্র জীবন রক্ষাই করছেন না, নিজের জীবনের ঝুঁকি নিয়ে অন্যের প্রাণ বাঁচানোর কাজে যুক্ত হয়েছে। কর্তব্যের প্রতি তাঁরা যেভাবে প্রতিশ্রুতিবদ্ধ এবং কোভিডের বিরুদ্ধে লড়াইয়ে সামনের সারির যোদ্ধা হিসেবে যেভাবে দায়িত্বপালন করে চলেছেন তা প্রশংসনীয় বলেও তিনি জানান।


    
    চিরাচরিত প্রথা অনুযায়ী রাখী বন্ধনের উৎসবের দিনে বোনেরা তাদের ভাইয়ের ক্ষতি থেকে রক্ষার্থে এবং সুরক্ষায় হাতে রাখী পরিয়ে থাকেন। রাষ্ট্রপতি বলেন, নার্সরা যেভাবে তাঁদের নিষ্ঠা ও প্রতিশ্রুতির সঙ্গে সাহায্যের হাত বাড়িয়ে দিয়েছেন তাতে সমস্ত ভাই এবং মানুষের সুরক্ষা সুনিশ্চিত হবে।


    
    মিলিটারি নার্সিং সার্ভিসের দুই সদস্যের কথা উল্লেখ করে রাষ্ট্রপতি বলেন, রোগীদের চিকিৎসা পরিষেবা প্রদানের সময় তাঁরা কোভিড-১৯ আক্রান্ত হয়েছিলেন। কিন্তু দ্রুত এই রোগ থেকে সেরে উঠেছেন এবং পুনরায় তাঁরা কাজে যোগ দিয়েছেন। রাষ্ট্রপতি বলেন, আন্তরিক নিষ্ঠার সঙ্গে তাঁরা কাজ করে চলেছেন। রাখী বন্ধন উৎসব উপলক্ষে সব নার্সদেরই শুভেচ্ছা জানিয়েছেন রাষ্ট্রপতি।


    
    এর আগে নার্সরা কোভিড-১৯ রোগীদের সাহায্য করার ক্ষেত্রে তাঁদের অভিজ্ঞতার কথা ভাগ করে নেন রাষ্ট্রপতির সঙ্গে । তাঁরা সকলেই জানান যে এই রোগ সম্পর্কে সমস্যা এবং সমস্যার কারণে সাধারণ মানুষের মধ্যে কোভিড-১৯ রোগ নিয়ে ভ্রান্ত ধারনা তৈরি হচ্ছে। অনেক ক্ষেত্রে রোগীদের মধ্যেও হতাশা বোধ চলে আসছে। এমনকি মানসিক চাপেও ভুগছেন তারা। নার্সদের এই মতামত শুনে রাষ্ট্রপতি বলেন,দ্রুত এই সমস্যার সমাধান করার প্রয়োজন। জাতির সেবায় যারা অ-অনুকরণীয় পরিষেবা প্রদান করে চলেছেন তাঁদের প্রশংসাও করেন রাষ্ট্রপতি।

    

    CG/SS/NS

    
    
    (Release ID: 1643277) Visitor Counter : 6
    
    
      Read this release in: English , Urdu , Hindi , Marathi , Manipuri , Punjabi , Tamil , Telugu , Malayalam