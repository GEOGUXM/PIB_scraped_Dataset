      বিজ্ঞানওপ্রযুক্তিমন্ত্রক

      ব্যাঙ্গালোর-ভিত্তিক গবেষকরা স্বল্প মূল্যের অনুঘটক উদ্ভাবন করেছেন, যার সাহায্যে হাইড্রোজেন উৎপন্ন করা যাবে
      Posted On: 10 AUG 2020 12:40PM by PIB Kolkata


    নয়াদিল্লি, ১০ অগাস্ট, ২০২০


    

    জলবায়ু পরিবর্তনের সমস্যা থেকে বাঁচতে বর্তমানে জীবাশ্ম জ্বালানির ব্যবহার কমাতে উদ্যোগ নেওয়া হয়েছে। এর জন্য হাইড্রোজেন যাতে জ্বালানি হিসাবে ব্যবহার করা যায়, তা নিয়ে বিজ্ঞানীরা পরীক্ষা-নিরীক্ষা চালাচ্ছেন। এক্ষেত্রে হাইড্রোজেন উৎপাদনের জন্য জলকে বিশ্লেষণ করতে একটি দক্ষ বিদ্যুৎ অনুঘটকের প্রয়োজন। জল থেকে হাইড্রোজেন উৎপাদনের সবচেয়ে বড় সমস্যা হ’ল অনুঘটকের ব্যবহার। সাধারণত, প্ল্যাটিনিয়াম ও কার্বনকে অনুঘটক হিসাবে ব্যবহার করা হয়। কিন্তু এগুলি খুবই ব্যয়-সাপেক্ষ।


    
    বিজ্ঞানীরা এই কারণে ধাতুর সঙ্গে জৈব পদার্থ যুক্ত করে অত্যাধুনিক অনুঘটক তৈরি নিয়ে গবেষণা করছেন। যার মধ্য দিয়ে জল থেকে হাইড্রোজেন সহজেই উৎপন্ন করা যাবে। কেন্দ্রের বিজ্ঞান ও প্রযুক্তি দপ্তরের স্বশাসিত সংস্থা সেন্টার ফর ন্যানো অ্যান্ড সফট্ ম্যাটার সায়েন্সেস – এর গবেষকরা জলের বিশ্লেষণের জন্য এমন একটি পলিমার উদ্ভাবন করেছেন, যেখানে প্যালাডিয়াম ও বেঞ্জিন টেট্রামাইন ব্যবহার করে অনুঘটকের কাজ করা হয়। বিজ্ঞানীরা দেখেছেন, প্যালাডিয়াম বেঞ্জিন টেট্রামাইনের দ্বিমাত্রিক অনুঘটক এই কাজটি দক্ষভাবে করতে পারে। এর ফলে, জল থেকে হাইড্রোজেন উৎপাদনের বিপুল ব্যয়ের সমস্যাটিও দূর হচ্ছে।


    

    CG/CB/SB

    
    
    (Release ID: 1644794) Visitor Counter : 17
    
    
      Read this release in: English , Hindi , Marathi , Manipuri , Punjabi , Tamil