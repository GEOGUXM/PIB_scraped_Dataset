      স্বাস্থ্যওপরিবারকল্যাণমন্ত্রক

      প্রথম লকডাউনের পর থেকে দেশে সংক্রমিতদের মৃত্যুর হার বর্তমানে সবথেকে কম- ২.১৫ শতাংশ
      
      প্রায় ১১ লক্ষ সংক্রমিত আরোগ্য লাভ করেছেন
      
      গত ২৪ ঘন্টায় ৩৬,৫০০র বেশি সুস্থ হয়ে উঠেছেন

      Posted On: 01 AUG 2020 2:43PM by PIB Kolkata

    নয়াদিল্লী, ১ আগস্ট, ২০২০


    আন্তর্জাতিক বিচারে কোভিড-১৯এর কারণে সংক্রমিতদের মৃত্যুর হার ভারতে সবথেকে কম। আজ এই হার ২.১৫ শতাংশ, প্রথম পর্যায়ের লকডাউন শুরু হওয়ার পর যা সর্বনিম্ন। জুন মাসের মাঝামাঝি সময়ে এই হার ছিল ৩.৩৩ শতাংশ, সেই হার ক্রমশ হ্রাস পাচ্ছে।


    সমন্বিতভাবে পর্যায়ক্রমে বিভিন্ন উদ্যোগ গ্রহণ এবং ‘টেস্ট ট্রাক ট্রিট’ কৌশল অবলম্বন করে কেন্দ্র এবং রাজ্য ও কেন্দ্রশাসিত অঞ্চলগুলি একযোগে কাজ করছে। নমুনা পরীক্ষার পরিমাণ বৃদ্ধি করে সংক্রমিতদের দ্রুত শনাক্তকরণ এবং চিকিৎসার ব্যবস্থা করা হচ্ছে। এরফলে দেশে সংক্রমিতের মৃত্যুর হার ক্রমশ কমছে।


    মৃত্যু হার কমার পাশাপাশি সংক্রমণ প্রতিহত করার জন্য একটি সর্বাত্মক উদ্যোগ গ্রহণ করা হয়েছে। তারফলে দেশে দৈনিক ৩০ হাজারের বেশি সংক্রমিত সুস্থ হয়ে উঠছেন।


    প্রায় ১১ লক্ষ সংক্রমিত এ পর্যন্ত আরোগ্যলাভ করেছেন। গত ২৪ ঘন্টায় ৩৬ হাজার ৫৬৯ জন আরোগ্য লাভ করায় মোট সুস্থ হয়ে উঠেছেন ১০,৯৪,৩৭৪ জন। সংক্রমিতদের সুস্থ হয়ে ওঠার হার বর্তমানে ৬৪.৫৩ শতাংশ।


    সংক্রমিতরা দ্রুত সুস্থ হওয়ার ফলে চিকিৎসাধীন সংক্রমিত এবং সুস্থ হয়ে ওঠার সংখ্যার মধ্যে পার্থক্য বাড়ছে। বর্তমানে এই পার্থক্যর পরিমাণ ৫,২৯,২৭১। দেশে এখন ৫,৬৫,১০৩ জন সংক্রমিত চিকিৎসকদের তত্বাবধানে আছেন।


    ত্রিস্তরীয় হাসপাতাল পরিকাঠামোর ফলে রোগীদের চিকিৎসা করতে সুবিধা হচ্ছে। বর্তমানে ১৪৮৮টি কোভিড নির্ধারিত হাসপাতালে ২,৪৯,৩৫৮টি আইসোলেশন বেড, ৩১,৬৩৯টি আইসিইউ বেড এবং ১,০৯,১১৯টি বেডে অক্সিজেন দেওয়ার ব্যবস্থা রয়েছে। কোভিড নির্ধারিত স্বাস্থ্যকেন্দ্রের সংখ্যা এই মুহূর্তে ৩২৩১টি। এই স্বাস্থ্য কেন্দ্রগুলিতে ২,০৭২৩৯টি আইসোলেশন বেড, ১৮,৬১৩৩ আইসিইউ বেড এবং ৬,৬৬৮টি ভেন্টিলেটরের ব্যবস্থা করা হয়েছে। এছাড়াও এই কেন্দ্রগুলিতে ৭৪,১৩০টি বেডে অক্সিজেনের ব্যবস্থা করা আছে। বর্তমানে ১০,৭৫৫টি কোভিড কেয়ার সেন্টারে ১০,০২,৬৮১টি শয্যার ব্যবস্থা করা হয়েছে। রাজ্য, কেন্দ্রশাসিত অঞ্চল এবং বিভিন্ন কেন্দ্রীয় প্রতিষ্ঠানে কেন্দ্র ২ কোটি ৭৩ লক্ষ ৮৫ হাজার এন৯৫ মাস্ক, ১ কোটি ২১ লক্ষ ৫০ হাজার ব্যক্তিগত সুরক্ষা সরঞ্জাম এবং ১০ কোটি ৮৩ লক্ষ ৭৭ হাজার হাইড্রক্সিক্লোরোকুইনিন ট্যাবলেট সরবরাহ করেছে।


    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন। অথবা ট্যুইটার হ্যান্ডেল @MoHFW_INDIA.-এর সাহায্য নিতে পারেন।


    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@ gov.in অথবা ncov2019@ gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেল @CovidIndiaSeva-এ ও প্রশ্ন করা যাবে।


    এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা পেতে চাইলে নীচের লিঙ্কে ক্লিক করুন -


    https://www.mohfw.gov.in/pdf/coronvavirushelplinenumber.pdf


    CG/CB/NS

    
    
    (Release ID: 1642928) Visitor Counter : 12
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Odia , Tamil , Telugu , Malayalam