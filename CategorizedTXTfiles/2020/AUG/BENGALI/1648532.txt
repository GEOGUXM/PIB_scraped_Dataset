      পেট্রোলিয়ামওপ্রাকৃতিকগ্যাসমন্ত্রক

      ২০২০-র জুলাই মাসের উৎপাদন
      Posted On: 25 AUG 2020 3:08PM by PIB Kolkata


    নয়াদিল্লি, ২৫ আগস্ট, ২০২০


    

    
    ২০২০-র জুলাই মাসে অপরিশোধিত তেল উৎপাদন গত বছরের ওই একই মাসের তুলনায় ৪.৮৯ শতাংশ কমে দাঁড়িয়েছে ২,৬৩৩.৫৯ টিএমটি। চলতি বছরের এপ্রিল থেকে জুলাই পর্যন্ত সময়ে অপরিশোধিত তেলের উৎপাদন গত বছরের ওই একই সময়ের তুলনায় ৩.৫৩ শতাংশ কমে হয়েছে ১০,৩০৮.৭৮ টিএমটি।
    
    রাষ্ট্রায়ত্ত ওএনজিসি-র পক্ষ থেকে জুলাই মাসে অপরিশোধিত তেলের উৎপাদনের পরিমাণ ছিল ১,৭৩৮.৫৬ টিএমটি যা, গত বছরের জুলাই মাসের তুলনায় প্রায় ০.৪২ শতাংশ কম। একইভাবে, বেসরকারি সংস্থা ও যৌথ উদ্যোগে অপরিশোধিত তেলের উৎপাদন ২০২০-র জুলাই মাসে গত বছরের ওই একই মাসের তুলনায় ১৫.৬৪ শতাংশ কমে হয়েছে ৬৪৪.৪২ টিএমটি। ২০২০-র এপ্রিল থেকে জুলাই পর্যন্ত সময়ে বেসরকারি সংস্থা ও যৌথ উদ্যোগে অপরিশোধিত তেল উৎপাদনের পরিমাণ গত বছরের ওই একই সময়ের তুলনায় ৬.৫১ শতাংশ কমে হয়েছে ২,৫০৪.৮১ টিএমটি।
    
    প্রাকৃতিক গ্যাস উৎপাদন গত জুলাই মাসে গত বছরের ওই একই মাসের তুলনায় ১০.১০ শতাংশ কমে হয়েছে ২,৪৪৩.৩১ এমএমএসসিএম। একইভাবে, চলতি বছরের এপ্রিল থেকে জুলাই পর্যন্ত সময়ে প্রাকৃতিক গ্যাসের উৎপাদন গত বছরের ওই একই সময়ের তুলনায় ১১.৪৭ শতাংশ কমে দাঁড়িয়েছে ৯,২২৮.৪৬ এমএমএসসিএম। রাষ্ট্রায়ত্ত ওএনজিসি গত জুলাই মাসে ১,৯২৫.৫৫ এমএমএসসিএম প্রাকৃতিক গ্যাস উৎপাদন করেছে, যা গত বছরের জুলাই মাসের তুলনায় ৪.৮৩ শতাংশ কম। অপর রাষ্ট্রায়ত্ত সংস্থা অয়েল ইন্ডিয়া লিমিটেডের পক্ষ থেকেও গত জুলাই মাসে প্রাকৃতিক গ্যাসের উৎপাদন গত বছরের ওই একই মাসের তুলনায় ১৩.৯১ শতাংশ কমে হয়েছে ২০৩.০৩ এমএমএসসিএম।
    
    বেসরকারি সংস্থা ও যৌথ উদ্যোগে প্রাকৃতিক গ্যাসের উৎপাদন জুলাই মাসে গত বছরের ওই একই মাসের তুলনায় ৩১.৩৯ শতাংশ কমে হয়েছে ৩১৪.৭৩ এমএমএসসিএম। একইভাবে, চলতি বছরের এপ্রিল-জুলাই পর্যন্ত সময়ে বেসরকারি ও যৌথ উদ্যোগে প্রাকৃতিক গ্যাসের উৎপাদন গত বছরের আলোচ্য সময়ের তুলনায় ১৩.৬৪ শতাংশ কমে হয়েছে ১,০৯৯.৭৬ এমএমএসসিএম। অপরিশোধিত তেল প্রক্রিয়াকরণ গত জুলাই মাসে পূর্ববর্তী বছরের একই মাসের তুলনায় ১৮.৮১ শতাংশ কমে দাঁড়িয়েছে ১৭,৬৮০.১৫ টিএমটি। এদিকে, পেট্রোজাত পণ্যের উৎপাদন গত জুলাই মাসে কমে দাঁড়িয়েছে ১৯,৩৮৬.৯৫ টিএমটি, যা ২০১৯-এর জুলাই মাসের উৎপাদনের তুলনায় ১৩.৮৫ শতাংশ কম।


    

    CG/BD/DM

    
    
    (Release ID: 1648532) Visitor Counter : 7
    
    
      Read this release in: Tamil , English , Urdu , Hindi , Manipuri , Assamese