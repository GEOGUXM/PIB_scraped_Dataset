      অর্থমন্ত্রক

      ভোজ্য তেল, পেতলের টুকরো, পোস্ত, সোনা ও রূপার মাশুল নির্ধারণের প্রেক্ষিতে অভ্যন্তরীণ শুল্ক দপ্তরের মাশুল সংক্রান্ত বিজ্ঞপ্তি নম্বর ৭১/২০২০
      Posted On: 13 AUG 2020 4:27PM by PIB Kolkata


    নয়াদিল্লি, ১৩ অগাস্ট, ২০২০


    

    ১৯৬২’র অভ্যন্তরীণ শুল্ক আইন (১৯৬২’র ৫২) – এর ১৪ নম্বর ধারার ২ নম্বর উপধারা অনুযায়ী, প্রদত্ত অধিকার প্রয়োগ করে কেন্দ্রীয় পরোক্ষ এবং অভ্যন্তরীণ শুল্ক পর্ষদ ২০০১ – এর তেসরা অগাস্ট গেজেট অফ ইন্ডিয়ার এক্সট্রা অর্ডিনারি পার্ট-২, সেকশন-৩,সাব-সেকশন-২ এর উল্লিখিত নম্বর এসও ৭৪৮ (ই) অনুযায়ী, কেন্দ্রীয় সরকারের অর্থ মন্ত্রকের রাজস্ব দপ্তরের পক্ষ থেকে ২০০১ – এর তেসরা অগাস্ট প্রকাশিত নম্বর ৩৬/২০০১ – কাস্টমস্ (এন.টি.) বিজ্ঞপ্তিতে প্রয়োজনীয় ও যথোপযুক্ত কয়েকটি সংশোধন করেছে। সেই অনুসারে, অর্থ মন্ত্রকের ঐ বিজ্ঞপ্তিতে ১, ২ ও ৩ নাম অনুসারে যে ৩টি টেবিল প্রকাশিত হয়েছিল, সেগুলিতে পরিবর্তন করা হবে। তবে, ৩টি টেবিলে থাকা সংশ্লিষ্ট পণ্য সামগ্রীর মাশুল হারে বিশেষ কোনও পরিবর্তন হচ্ছে না। একইভাবে, বিভিন্ন ধরনের পণ্য, যেমন – অপরিশোধিত পাম তেল, আরবিডি পাম তেল, অন্যান্য পাম তেল, অপরিশোধিত পালমোনেল, অন্যান্য পালমোনেল, অপরিশোধিত সোয়াবিন তেল, সমস্ত গ্রেডের পেতলের টুকরো এবং পোস্তর দাম অপরিবর্তিত থাকছে।


    
    কিছু ক্ষেত্রে সব ধরনের সোনার দাম প্রতি ১০ গ্রামে ৬২২ মার্কিন ডলার, সব ধরনের রূপার দাম প্রতি কিলোগ্রামে ৮৬৮ মার্কিন ডলার, মেডেল ও রূপার কয়েনের মূল্য প্রতি কিলোগ্রামে ৮৬৮ মার্কিন ডলারে অপরিবর্তিত থাকছে। তবে, সোনার কয়েন, যেখানে সোনার উপাদান ৯৯.৫ শতাংশের কম নয়, এরকম ক্ষেত্রে মূল্য প্রতি ১০ গ্রামে ৬২২ মার্কিন ডলার স্থির হয়েছে।


    
    উল্লেখ করা যেতে পারে, তেসরা অগাস্ট গেজেট অফ ইন্ডিয়ার এক্সট্রা অর্ডিনারি পার্ট-২ সেকশন-৩ সাব-সেকশন-২ এবং উল্লিখিত নম্বর এসও ৭৪৮ (ই)-তে ২০২০’র ৭ই অগাস্ট বিজ্ঞপ্তি নম্বর ৭০/২০২০ – কাস্টমস্ (এন.টি) অনুযায়ী শেষবার সংশোধন করা হয়েছিল। একইভাবে, সংশোধনের বিষয়টি গেজেট অফ ইন্ডিয়ার ই-সংস্করণেও ২০২০’র ৭ই অগাস্ট এক্সট্রা অর্ডিনারি পার্ট-২ সেকশন-৩ সাব-সেকশন-২ অনুযায়ী উল্লিখিত নম্বর এস.ও. ২৬৪৯ (ই) অনুসারে প্রকাশিত হয়।


    

    CG/BD/SB

    
    
    (Release ID: 1645553) Visitor Counter : 11
    
    
      Read this release in: Assamese , English , Hindi , Manipuri , Punjabi , Tamil