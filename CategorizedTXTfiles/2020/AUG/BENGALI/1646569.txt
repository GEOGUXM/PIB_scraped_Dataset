      মানবসম্পদবিকাশমন্ত্রক

      উপ-রাষ্ট্রপতি আগামীকাল ২০২০-র অটল র‍্যাঙ্কিং অফ ইনস্টিটিউশন অন ইনোভেশন অ্যাচিভমেন্ট(এআরআইআইএ)এর ফল প্রকাশ করবেন
      Posted On: 17 AUG 2020 4:44PM by PIB Kolkata


    নয়াদিল্লি, ১৭ আগস্ট, ২০২০


    

    
    উপ-রাষ্ট্রপতি শ্রী এম ভেঙ্কাইয়ান নাইডু আগামীকাল অটল র‍্যাঙ্কিং অফ ইনস্টিটিউশন অন ইনোভেশন অ্যাচিভমেন্ট (এআরআইআইএ), ২০২০-র ফল প্রকাশ করবেন। অনুষ্ঠানে কেন্দ্রীয় মানবসম্পদ উন্নয়ন মন্ত্রী শ্রী রমেশ পোখরিয়াল 'নিশাঙ্ক' এবং প্রতিমন্ত্রী শ্রী সঞ্জয় ধোতরে উপস্থিত থাকবেন। ভার্চ্যুয়াল মাধ্যমে এই অনুষ্ঠানের আয়োজন করা হয়েছে। উদ্ভাবন, স্টার্ট আপ ও শিল্পোদ্যোগ ক্ষেত্রে ভারতের উচ্চশিক্ষা প্রতিষ্ঠান এবং বিশ্ববিদ্যালয়গুলি'র শিক্ষার্থী ও শিক্ষাপ্রতিষ্ঠানে কি কাজ করে চলেছে তার ক্রম তালিকা প্রকাশ করা হবে। কেন্দ্রীয় মানবসম্পদ উন্নয়ন মন্ত্রকের উদ্যোগে সর্বভারতীয় কারিগরি শিক্ষা পর্ষদ এই অনুষ্ঠানের আয়োজন করেছে। এআরআইআইএ ২০২০-তে ছয়টি বিভাগে পুরস্কার থাকছে। উচ্চশিক্ষা ক্ষেত্রে মহিলাদের উৎসাহ প্রদান এবং উদ্ভাবন ও উদ্যোক্তা ক্ষেত্রে লিঙ্গ সমতা আনার জন্য বিশেষ পুরস্কারেরও ব্যবস্থা রয়েছে এবারের অনুষ্ঠানে।
    
    
    সর্বভারতীয় কারিগরি শিক্ষা পর্ষদের চেয়ারম্যান অধ্যাপক অনিল সহস্রবুদ্ধে বলেন, বিশ্ব উদ্ভাবন সূচকে ভারতের অবস্থান উল্লেখযোগ্যভাবে উন্নতি লাভ করেছে। গত পাঁচ বছরে ভারত ২৯ ধাপ এগিয়েছে। ২০১৪ সালে বিশ্ব উদ্ভাবন সূচকে ভারতের স্থান ছিল ৮১।২০১৯ এ আরো উপরে উঠে এসে ভারত ৫২ নম্বর স্থান দখল করেছে। শ্রী সহস্রবুদ্ধে বলেন, আগামীদিনে মানবসম্পদ উন্নয়ন মন্ত্রকের গৃহীত পদক্ষেপের মাধ্যমে ভারত বিশ্বে উদ্ভাবনী তালিকায় আরও ওপরের দিকে উঠে আসবে।
    
    
    এআরআইআইএ-এর চেয়ারম্যান শ্রী বি ভি আর মোহনরেড্ডি বলেন, নতুন ভারতে ক্রমশই পরিবর্তন লক্ষ্য করা যাচ্ছে এবং প্রযুক্তি উদ্ভাবন ক্ষেত্রে শিক্ষা প্রতিষ্ঠানগুলির অংশগ্রহণ বিশেষ লক্ষ্যণীয়। বিশ্বব্যাপী প্রতিযোগিতায় দেশের শিক্ষা প্রতিষ্ঠানগুলিকে এগিয়ে নিয়ে যেতে এআরআইআইএ সঠিক পথ দেখাচ্ছে বলেও মন্তব্য করেন তিনি।
    
    
    উল্লেখ্য, গত বছর এআরআইআইএ- পুরস্কারের তালিকাতে ১০টি সরকারি প্রতিষ্ঠান এবং পাঁচটি বেসরকারি প্রতিষ্ঠান জায়গা করে নিয়েছিল।


    

    CG/SS/DM

    
    
    (Release ID: 1646569) Visitor Counter : 4
    
    
      Read this release in: English , Urdu , Hindi , Marathi , Punjabi , Tamil