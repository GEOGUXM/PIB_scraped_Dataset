      উত্তর-পূর্বাঞ্চলেরউন্নয়নসংক্রান্তমন্ত্রক

      কেন্দ্রীয় মন্ত্রী ডঃ জীতেন্দ্র সিং-এর উপস্থিতিতে জম্মু-কাশ্মীর ও লাদাখে মোতায়েন জওয়ানদের হাতে রাখি বেঁধে দিলেন উত্তর-পূর্বের বোনেরা
      Posted On: 02 AUG 2020 5:15PM by PIB Kolkata


    নয়াদিল্লী, ২ আগস্ট, ২০২০


    

    ভ্রাতৃত্ব, সংহতি ও বন্ধুত্বের এক অসাধারণ দৃশ্য ধরা পড়ল আজ। উত্তর-পূর্বের বোনেরা জম্মু-কাশ্মীর ও লাদাখে মোতায়েন স্বশস্ত্র এবং আধা-সামরিক বাহিনীতে কর্মরত জওয়ানদের হাতে রাখি বেঁধে দিলেন।


    
    আগামীকাল রাখি বন্ধন উৎসব। তার প্রাক্কালে কেন্দ্রীয় উওর পূর্বাঞ্চলীয় উন্নয়ন মন্ত্রকের স্বাধীন দায়িত্বপ্রাপ্ত, প্রধানমন্ত্রী দপ্তর, কর্মীবর্গ, গণ-অভিযোগ, পেনশন, আণবিক শক্তি এবং মহাকাশ দপ্তরের প্রতিমন্ত্রী ডঃ জীতেন্দ্র সিং-এর উপস্থিততে এই অনুষ্ঠানের আয়োজন করা হয়েছিল। অরুণাচপ্রদেশ, আসাম, মনিপুর, মিজোরাম, মেঘালয়, নাগাল্যান্ড, ত্রিপুরা এবং সিকিম- এই ৮টি উত্তর-পূর্বাঞ্চলীয় রাজ্যগুলির স্বনির্ভর গোষ্ঠীর মহিলারা জম্মু-কাশ্মীর এবং লাদাখে মোতায়েন সেনাবাহিনী এবং আধা-সামরিক বাহিনীর সদস্যদের জন্য রাখি, ত্রিবর্ণ রঞ্জিত ব্যান্ড এবং মাস্ক পাঠিয়েছে। এর মাধ্যমে বিভিন্ন রাজ্যের সংস্কৃতি এবং ভারতীয়দের মধ্যে এক সহজাত বন্ধনের রূপ ফুটে উঠেছে।


    
    অনুষ্ঠানে কেন্দ্রীয় মন্ত্রী ডঃ জীতেন্দ্র সিং বলেন, জম্মু-কাশ্মীর তার সংসদীয় এলাকা এবং উত্তর-পূর্বাঞ্চল হল কর্মক্ষেত্র। উত্তর-পূর্বাঞ্চল উন্নয়ন মন্ত্রকের মন্ত্রী হিসেবে তিনি এই দায়িত্ব পালন করেছেন বলেও জানান। জম্মু-কাশ্মীর ও লাদাখে মোতায়েন সেনাবাহিনীর জন্য উত্তর-পূর্বাঞ্চলের বোনেদের রাখি পাঠানোর মধ্যে দিয়ে সেনা বাহিনীতে কর্মরত ভাইদের নিরাপত্তা ও সুরক্ষার জন্য দেশের বোনেদের প্রার্থনার বার্তাটি উঠে এসেছে। মন্ত্রী বলেন সীমান্ত রক্ষার কাজে নিযুক্ত সেইসব সেনানীরা যারা দিনরাত জেগে দেশ রক্ষার কাজ করে চলেছেন তাদের জন্যই এই উৎসবগুলি এমনভাবে উদযাপন করা প্রয়োজন।


    
    উত্তর-পূর্বাঞ্চলের মহিলাদের প্রতিভার উচ্ছসিত প্রশংসা করে শ্রী সিং বলেন এই অঞ্চলের স্বনির্ভর গোষ্ঠীর মহিলারা মার্চ-এপ্রিল মাস থেকেই এই মাস্ক তৈরির কাজ করে চলেছেন। আগামীকাল রাখি বন্ধন উসবের প্রাক্কালে তারা জওয়ানদের মাস্ক পাঠানোর জন্য লকডাউনের মতো কঠিন পরিস্থিতিতেও কঠোর পরিশ্রম চালিয়ে গিয়েছিল।


    
    এ দিনের এই অনুষ্ঠান পরিচালনার দায়িত্বে ছিল উত্তর-পূর্ব ভারত থেকে আগত স্বনির্ভর গোষ্ঠী, উত্তর-পূর্বাঞ্চল উন্নয়ন মন্ত্রক এবং উত্তর-পূর্বাঞ্চল পর্ষদ। এই অনুষ্ঠানে উপস্থিত ছিলেন উত্তর-পূর্বাঞ্চল উন্নয়ন মন্ত্রকের সচিব ইন্দ্রজি সিং, বিশেষ সচিব ইন্দ্রবর পান্ডে, বিশেষ দায়িত্বপ্রাপ্ত আধিকারিক প্রশান্ত কুমার ঝা প্রমুখ ব্যক্তিবর্গ।


    

    CG/SS/NS

    
    
    (Release ID: 1643080) Visitor Counter : 9
    
    
      Read this release in: English , Urdu , Hindi , Marathi , Manipuri , Tamil , Telugu