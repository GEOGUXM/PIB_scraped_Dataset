      ক্ষুদ্র, অতিক্ষুদ্রওমাঝারিশিল্পমন্ত্রক

      বস্ত্র রপ্তানী উন্নয়ন পরিষদকে রপ্তানীর পরিমাণ দ্বিগুণ করার আহ্বান জানালেন নিতীন গড়করি
      Posted On: 11 AUG 2020 4:03PM by PIB Kolkata

      নয়াদিল্লী, ১১ আগস্ট, ২০২০
      কেন্দ্রীয় অতিক্ষুদ্র, ক্ষুদ্র ও মাঝারি শিল্পোদ্যোগ (এমএসএমই) মন্ত্রী শ্রী নীতিন গড়করি বস্ত্র রপ্তানী উন্নয়ন পরিষদকে রপ্তানীর পরিমাণ দ্বিগুণ করার জন্য প্রয়োজনীয় ব্যবস্থা গ্রহণের আহ্বান জানিয়েছেন। আন্তর্জাতিক বাজারে প্রতিযোগিতায় টিকে থাকার জন্য প্রযুক্তির উন্নয়ন, সামগ্রীর মানের উন্নয়ন এবং যথাযথ দাম বজায় রাখা গুরুত্বপূর্ণ বলে তিনি মতপ্রকাশ করেছেন। অতিক্ষুদ্র, ক্ষুদ্র ও মাঝারি শিল্পোদ্যোগ মন্ত্রকের সঙ্গে পরিষদ যৌথভাবে অনলাইনের মাধ্যমে একটি কর্মশালার আয়োজন করে। এই কর্মশালায় শ্রী গড়করি বলেন, সরকার এমএসএমইগুলির মূলধনের যোগান এবং বিভিন্ন সংকট থেকে উদ্ধারের জন্য সম্প্রতি একটি প্যাকেজ ঘোষণা করেছে।
      মন্ত্রী উৎপাদিত সামগ্রীর গুণমান পরীক্ষার জন্য একটি পরীক্ষাগার ও বিশ্বমানের নকশা তৈরির ওপর গুরুত্ব দিয়েছেন। এই প্রসঙ্গে বস্ত্র শিল্পে বাঁশের মতো নতুন নতুন সামগ্রীর ব্যবহার নিয়ে চিন্তাভাবনা করারও তিনি পরামর্শ দিয়েছেন। গ্রামাঞ্চল, আদিবাসী অধ্যুষিত এলাকা এবং অনগ্রসর অঞ্চলের অর্থনীতির ক্ষেত্রে এই এমএসএমই-র গুরুত্বের কথা উল্লেখ করে শ্রী গড়করি বস্ত্র শিল্প প্রতিষ্ঠানগুলিকে ওইসব অঞ্চলে ক্লাস্টার গড়ে তোলার আহ্বান জানান। এরফলে ওই অঞ্চলের কর্মসংস্থানের সৃষ্টি হবে, যার মাধ্যমে উন্নয়ন ত্বরান্বিত হবে। মন্ত্রী বস্ত্র রপ্তানী উন্নয়ন পরিষদের ভূমিকার প্রশংসা করে রপ্তানীযোগ্য সামগ্রী তৈরির ক্ষেত্রে তাদের বিশেষ গুরুত্ব দেবার আবেদন জানিয়েছেন।
      CG/CB/NS
    
    
    (Release ID: 1645163) Visitor Counter : 7
    
    
      Read this release in: Punjabi , Telugu , Malayalam , English , Urdu , Marathi , Hindi , Manipuri , Tamil