      অর্থমন্ত্রক

      ২০২০’র জুলাই মাসে জিএসটি বাবদ রাজস্ব সংগ্রহ; আলোচ্য মাসে জিএসটি বাবদ রাজস্ব সংগ্রহের পরিমাণ বেড়ে ৮৭ হাজার ৪২২ কোটি টাকা
      Posted On: 01 AUG 2020 4:51PM by PIB Kolkata


    নয়াদিল্লি, ০১ অগাস্ট, ২০২০


    

    ২০২০’র জুলাই মাসে জিএসটি বাবদ রাজস্ব সংগ্রহের মোট পরিমাণ ৮৭ হাজার ৪২২ কোটি টাকা। এর মধ্যে সিজিএসটি বাবদ ১৬ হাজার ১৪৭ কোটি টাকা, এসজিএসটি বাবদ ২১ হাজার ৪১৮ কোটি টাকা, আইজিএসটি বাবদ ৪২ হাজার ৫৯২ কোটি টাকা (পণ্য সামগ্রী আমদানি থেকে সংগৃহীত ২০ হাজার ৩২৪ কোটি টাকা সহ) এবং সেস বাবদ ৭ হাজার ২৬৫ কোটি টাকা (পণ্য সামগ্রী আমদানি থেকে সংগৃহীত ৮০৭ কোটি টাকা সহ) সংগৃহীত হয়েছে।


    
    কেন্দ্রীয় সরকার নিয়মিত নিষ্পত্তি ব্যবস্থার অঙ্গ হিসাবে আইজিএসটি থেকে সিজিএসটি বাবদ ২৩ হাজার ৩২০ কোটি টাকা এবং এসজিএসটি বাবদ ১৮ হাজার ৮৩৮ কোটি টাকার নিষ্পত্তি করেছে। আলোচ্য মাসে নিয়মমাফিক লেনদেন নিষ্পত্তির পর কেন্দ্রীয় সরকার ও রাজ্য সরকারগুলির মোট রাজস্ব সংগ্রহের পরিমাণ দাঁড়িয়েছে সিজিএসটি বাবদ ৩৯ হাজার ৪৬৭ কোটি টাকা এবং এসজিএসটি বাবদ ৪০ হাজার ২৫৬ কোটি টাকা।


    
    চলতি বছরের জুলাই মাসে জিএসটি বাবদ রাজস্ব সংগ্রহের পরিমাণ গত বছরের ঐ একই মাসের তুলনায় দাঁড়িয়েছে ৮৬ শতাংশ। পণ্য সামগ্রীর আমদানি থেকে রাজস্বের পরিমাণ দাঁড়িয়েছে ৮৪ শতাংশ এবং অভ্যন্তরীণ লেনদেন (পরিষেবা আমদানি সহ) থেকে রাজস্বের পরিমাণ দাঁড়ায় ৯৬ শতাংশ।


    
    চলতি মাসের তুলনায় গত মাসে রাজস্বের পরিমাণ বৃদ্ধি পেয়েছে। অবশ্য, এটা উল্লেখ করা প্রয়োজন যে, গত মাসে বিপুল সংখ্যক করদাতা কোভিড-১৯ সংক্রান্ত যে সমস্ত আর্থিক সুযোগ-সুবিধা ঘোষণা করা হয়েছে, তার প্রেক্ষিতে ফেব্রুয়ারি, মার্চ ও এপ্রিল মাসের কর মিটিয়েছেন। যে সমস্ত করদাতার বার্ষিক লেনদেনের পরিমাণ ৫ কোটি টাকার কম, তাঁরা আগামী সেপ্টেম্বর মাস পর্যন্ত রিটার্ন দাখিলের ক্ষেত্রে ঘোষিত সুযোগ-সুবিধাগুলি গ্রহণ করতে পারবেন।

    

    CG/BD/SB

    
    
    (Release ID: 1642916) Visitor Counter : 10
    
    
      Read this release in: Manipuri , English , Urdu , Hindi , Marathi , Punjabi , Tamil , Telugu