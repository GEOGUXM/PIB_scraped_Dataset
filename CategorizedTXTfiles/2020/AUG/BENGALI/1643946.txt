      উপ-রাষ্ট্রপতিরসচিবালয়

      কেন্দ্রীয় জলশক্তিমন্ত্রী আজ উপ রাষ্ট্রপতির সঙ্গে সাক্ষাৎ করে জল নিরাপত্তা ক্ষেত্রে সাফল্য বিষয়ক একটি রিপোর্ট তুলে দেন
      Posted On: 06 AUG 2020 4:16PM by PIB Kolkata


    নতুন দিল্লি, ৬ই অগাস্ট, ২০২০


    

    
    কেন্দ্রীয় জলশক্তিমন্ত্রী শ্রী গজেন্দ্র সিংহ শেখাওয়াত আজ উপ রাষ্ট্রপতি শ্রী এম ভেঙ্কাইয়া নাইডুর সঙ্গে সাক্ষাৎ করেন। তাঁর মন্ত্রক জল নিরাপত্তার লক্ষ্যে কি ধরনের পদক্ষেপ নিয়েছে, তার একটি রিপোর্ট উপ রাষ্ট্রপতির হাতে তুলে দেন।


    
    শ্রী শেখাওয়াত বিশেষত নল- বাহিত জল সরবরাহের ক্ষেত্রে তাঁর মন্ত্রক কি ধরনের উদ্যোগ গ্রহণ করেছে তা উপ রাষ্ট্রপতির কাছে তুলে ধরেন।


    
    জলশক্তিমন্ত্রী,উপ রাষ্ট্রপতিকে নিশ্চিত করে বলেন যে, দেশের প্রতিটি গ্রামে নল বাহিত জল সরবরাহের জন্য কেন্দ্র সরকার, রাজ্য সরকারগুলিকে সব রকমের সহায়তা দিয়ে চলেছে।


    
    জলশক্তি মন্ত্রক হিমালয় পার্বত্য অঞ্চল এবং উত্তর পূর্বাঞ্চলীয় রাজ্যগুলিকে তাদের গ্রামাঞ্চলে পানীয় জল প্রকল্পের জন্য ৯০ শতাংশ তহবিল দিচ্ছে। অন্যান্য রাজ্যগুলিকে এর জন্য ৫০ শতাংশ তহবিল দেওয়া হচ্ছে।


    
    বাজেটে অনুমোদিত বরাদ্দ ছাড়াও,মন্ত্রক পঞ্চদশ অর্থ কমিশনের মঞ্জুর করা টাকাও গ্রামাঞ্চলের বাড়ীগুলোতে পানীয় জল সরবরাহের কাজে ব্যবহার করার পরিকল্পনা নিয়েছে।


    
    উপরাষ্ট্রপতি,অন্ধ্রপ্রদেশের নেল্লর জেলার উদয়গিরি বিধানসভা ক্ষেত্রের প্রতিটি বাড়ীতে নল বাহিত পানীয় জল সরবরাহের অগ্রগতি বিষয়ে জানতে চাইলে,জলশক্তিমন্ত্রী নিশ্চিত করে বলেন যে রাজ্য সরকারের কাছ থেকে নির্দিষ্ট প্রস্তাব এলেই কেন্দ্র সরকার প্রয়োজনীয় অর্থ বরাদ্দ করবে।


    

    CG/PPM

    
    
    (Release ID: 1643946) Visitor Counter : 4
    
    
      Read this release in: English , Urdu , Hindi , Marathi , Manipuri , Punjabi , Tamil , Telugu