      স্বাস্থ্যওপরিবারকল্যাণমন্ত্রক

      ড:হর্ষ বর্ধন, রাজস্থানে দুটি নতুন মেডিকেল কলেজ এবং তিনটি সুপার স্পেশালিটি ব্লক জাতির প্রতি উৎসর্গ করেছেন
      
      "বাজপেয়ীজীর, জাতির প্রতি প্রতিশ্রুতি" পূরণে সহযোগিতা মূলক যুক্তরাষ্ট্রবাদের প্রশংসা করেন ড:হর্ষ বর্ধন

      Posted On: 26 AUG 2020 3:45PM by PIB Kolkata

    নতুন দিল্লী, ২৬শে অগাস্ট, ২০২০


    

    
    কেন্দ্রীয় স্বাস্থ্য ও পরিবার কল্যাণমন্ত্রী ড:হর্ষ বর্ধন এবং রাজস্থানের মুখ্যমন্ত্রী শ্রী অশোক গেহলট ডিজিটাল মাধ্যমে দুটি নতুন মেডিকেল কলেজ ও তিনটি সুপার স্পেশালিটি ব্লকের উদ্বোধন করেছেন। এই অনুষ্ঠানে উপস্থিত ছিলেন, কেন্দ্রীয় স্বাস্থ্য ও পরিবার কল্যাণ মন্ত্রকের প্রতিমন্ত্রী শ্রী অশ্বিনী কুমার চৌবে।


    
    ভিল্ওয়রার, রাজমাতা বিজয়া রাজে সিন্ধিয়া মেডিকেল কলেজ এবং ভরতপুর মেডিকেল কলেজকে আজ জেলা হাসপাতাল থেকে মেডিকেল কলেজে উন্নীত করা হয়। পাশাপাশি কোটার সরকারি মেডিকেল কলেজ,বিকানিরের সর্দার প্যাটেল মেডিকাল কলেজ এবং উদয়পুরের রবীন্দ্রনাথ ঠাকুর মেডিকেল কলেজে তিনটি সুপার স্পেশালিটি ব্লক যোগ করা হয়। এই প্রকল্পের জন্য যৌথ ভাবে ৮২৮ কোটি টাকা বিনিয়োগ করা হয়েছে। এর মধ্যে দুটি মেডিকেল কলেজের প্রতিটির জন্য ১৫০ কোটি টাকা করে বিনিয়োগ করা হয়। এই কলেজগুলিতে অস্নাতক স্তরের ছাত্রছাত্রীদের জন্য ১৫০টি করে আসন রয়েছে। ভরতপুর মেডিকাল কলেজে ৩৪টি আই সি ইউ সহ ৫২৫টি শয্যা এবং আর ভি আর এসে ১২টি আই সি ইউ সহ ৪৫৮টি শয্যা থাকবে।


    
    অনুষ্ঠানে উপস্থিত ব্যক্তিদের প্রতি তাঁর বক্তব্যে ড:হর্ষ বর্ধন বলেন,প্রধানমন্ত্রী শ্রী নরেন্দ্র মোদীর নেতৃত্বাধীন সরকার চিকিৎসা ক্ষেত্রে সংস্কারের ওপর বিশেষ গুরুত্ব দিয়ে আসছে। ভারতের মেডিকাল কাউন্সিলের বদলে সংসদে আইন প্রণয়ন করে নতুন ন্যাশনাল মেডিকাল কমিশন গঠন করা হয়েছে।যা দেশের চিকিৎসা ক্ষেত্রের শিক্ষাকে আন্তর্জাতিক মানে পৌছে দিতে সাহায্য করবে। গত পাঁচ বছরে দেশে ১৫৮টি নতুন মেডিকেল কলেজ গড়ে উঠেছে বলে তিনি জানান। তিনি বলেন গত পাঁচ বছরে এম বি বি এস স্তরে প্রায় ২৬,০০০ আসন এবং স্নাতকোত্তর স্তরে প্রায় ৩০,০০০ আসন যোগ করা সম্ভব হয়েছে।


    
    কেন্দ্রীয় মন্ত্রী জানান, চিকিৎসা শিক্ষার উন্নতমানের লক্ষ্যে গোটা দেশে একটিই প্রবেশিকা পরীক্ষা এন ই ই টের (নিট) ব্যবস্থা করা হয়েছে। নিয়ম বদল করে রাজ্যস্তরে কমন কাউন্সিলিংয়ের ব্যবস্থা করা হয়েছে। মেডিকালে ভর্তির ক্ষেত্রে স্বচ্ছতা আনার লক্ষ্যেই এই পদক্ষেপ বলে তিনি জানান।


    
    স্বাস্থ্যক্ষেত্রে অন্যান্য সহযোগী শিক্ষার জন্য নতুন "দি ন্যাশনাল কমিশন ফর এল্যায়েড এন্ড হেল্থকেয়ার প্রফেশনাল বিল"আনা হচ্ছে। এই বিল অনুমোদিত হলে স্বাস্থ্য বিষয়ক পেশার সঙ্গে যুক্ত ৫০টি ক্ষেত্রের পেশার শূন্যস্থান পূরণ সম্ভব হবে বলে ড:হর্ষ বর্ধন জানান।


    
    ২২টি নতুন এইমস গঠনে দ্রুত প্রক্রিয়া চলছে বলে ড:হর্ষ বর্ধন বলেন,যার মধ্যে ৬টি ইতিমধ্যেই কাজ শুরু করেছে, ১৪টিতে এম বি বি এস এর পড়াশুনাও শুরু হয়েছে।


    
    শ্রী অশ্বিনীকুমার চৌবে তাঁর বক্তব্যে বলেন, আজকের অনুষ্ঠানের মাধ্যমে প্রধানমন্ত্রীর লক্ষ্য "সর্বে সান্তু নিরাময়া"র লক্ষ্যে ভারত এক কদম অগ্রসর হওয়ায় তিনি খুশি।


    
    মুখ্যমন্ত্রী শ্রী অশোক গেহলট, কোভিড-19 সঙ্কটকালে রাজস্থানে স্বাস্থ্য পরিকাঠামো গড়ে তুলতে কেন্দ্র সরকারের উদ্যোগকে স্বাগত জানান।


    
    একই সঙ্গে ড:হর্ষ বর্ধন, প্রয়াত প্রাক্তন প্রধানমন্ত্রী "বাজপেয়ীজীর জাতির প্রতি প্রতিশ্রুতি" পূরণে সহযোগিতামূলক যুক্তরাষ্ট্রবাদের প্রশংসা করেন ড:হর্ষ বর্ধন। ২০০৩ সালের স্বাধীনতা দিবসের ভাষণে তিনি আঞ্চলিক স্বাস্থ্য পরিকাঠামো ক্ষেত্রে ভারসাম্য গড়ে তুলতে আরও এইমস গঠন এবং আঞ্চলিক মেডিক্যাল কলেজগুলিতে সুপার স্পেশালিটি ব্লক গড়ে তোলার কথা বলেন।


    
    ক্যাবিনেট স্বাস্থ্যমন্ত্রী শ্রী রঘু শর্মা, রাজ্যের স্বাস্থ্যমন্ত্রী ড: সুভাষ গর্গ এবং রাজস্থান মন্ত্রীসভার একাধিক মন্ত্রী আজকের অনুষ্ঠানে যোগ দেন। বিধানসভার বিরোধী দলনেতা শ্রী গুলাব চাঁদ কাটারিয়া সহ বেশ কয়েকজন সাংসদ ও বিধায়ক এই অনুষ্ঠানে উপস্থিত ছিলেন।স্বাস্থ্য সচিব শ্রী রাজেশ ভূষণও আজকের অনুষ্ঠানে উপস্থিত ছিলেন।


    

    CG/PPM

    
    
    (Release ID: 1648852) Visitor Counter : 7
    
    
      Read this release in: English , Urdu , Hindi , Marathi , Assamese , Manipuri , Punjabi , Tamil , Telugu