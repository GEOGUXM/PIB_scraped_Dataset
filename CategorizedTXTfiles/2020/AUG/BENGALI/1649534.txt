      স্বরাষ্ট্র মন্ত্রক

      “অর্থনীতি ও বিপর্যয় মোকাবিলা ব্যবস্থাপনার ক্ষেত্রে ভারত ভবিষ্যতে বিশ্বব্যাপী রাজনৈতিক প্রেক্ষাপটে অগ্রণী ভূমিকা পালন করবে” : স্বরাষ্ট্র প্রতিমন্ত্রী শ্রী নিত্যানন্দ রাই
      Posted On: 29 AUG 2020 11:17AM by PIB Kolkata


    নয়াদিল্লি, ২৯ আগস্ট, ২০২০


    

    
    কেন্দ্রীয় স্বরাষ্ট্র প্রতিমন্ত্রী শ্রী নিত্যানন্দ রাই বলেছেন, অর্থনীতি ও বিপর্যয় মোকাবিলা ব্যবস্থাপনার ক্ষেত্রে ভারত ভবিষ্যতে বিশ্বব্যাপী রাজনৈতিক প্রেক্ষাপটে অগ্রণী ভূমিকা পালন করবে। তিনি জাতীয় বিপর্যয় মোকাবিলার জাতীয় প্রতিষ্ঠান এবং বিজ্ঞান ও প্রযুক্তি দফতরের যৌথ উদ্যোগ আয়োজিত আন্তর্জাতিক বিজ্ঞান ও প্রযুক্তি সম্মেলনের সমাপ্তি ভাষণে একথা বলেন। অনুষ্ঠানে কেন্দ্রীয় মন্ত্রী প্রধানমন্ত্রী শ্রী নরেন্দ্র মোদীর বিপর্যয় মোকাবিলায় ১০ দফা কর্মসূচির কথা তুলে ধরেন।
    
    শ্রী রাই বলেন, দেশের দূর্যোগ মোকাবিলায় একাধিক দৃষ্টান্তমূলক পদক্ষেপ গ্রহণ করেছে সরকার। তবে এক্ষেত্রে বিজ্ঞান ও প্রযুক্তি বিশেষভাবে সাহায্য করেছে। এজন্য তিনি বিজ্ঞান ও প্রযুক্তি দপ্তরের বিপর্যয় মোকাবিলার জাতীয় প্রতিষ্ঠানের ভূয়সী প্রশংসা করেন। তিনি বলেন, তিনদিনের এই সম্মেলনে বিপর্যয় মোকাবিলায় কার্যক্ষেত্রে যে সমস্যার মোকাবিলা করতে হয়, তার সুনির্দিষ্ট ফলাফল বেরিয়ে আসবে ।
    
    অনুষ্ঠানে বিপর্যয় মোকাবিলার জাতীয় প্রতিষ্ঠান ইসিডিআরএম বিভাগের প্রধান অধ্যাপক অনিল কে গুপ্ত বিপর্যয় মোকাবিলায় বাস্তব সমস্যার বিষয়ে বক্তব্য তুলে ধরেন। উল্লেখ্য, এই অনুষ্ঠানের সূচনা হয়েছিল গত ২৫শে আগস্ট। অনুষ্ঠানে কেন্দ্রীয় স্বাস্থ্য ও পরিবারকল্যাণ এবং বিজ্ঞান ও প্রযুক্তি মন্ত্রী ডঃ হর্ষ বর্ধন উদ্বোধনী বক্তব্য রাখেন। অনুষ্ঠানে বিজ্ঞান ও প্রযুক্তি দপ্তরের সচিব ডঃ আশুতোষ শর্মা এবং জাতীয় বিপর্যয় মোকাবিলা বাহিনীর সচিব শ্রী জি ভি ভি শর্মা উপস্থিত ছিলেন। সরকারের বিভিন্ন দপ্তরের একাধিক আধিকারিক, পরিকল্পনাবিদ সহ অন্যান্য ব্যক্তিত্বও তিনদিনের অনুষ্ঠানে যোগ দেন।


    

    CG/SS/DM

    
    
    (Release ID: 1649534) Visitor Counter : 3
    
    
      Read this release in: Telugu , Urdu , English , Assamese , Manipuri , Punjabi , Marathi , Tamil