      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 06 AUG 2020 6:25PM by PIB Kolkata


    নয়াদিল্লি, ০৬ অগাস্ট, ২০২০


    ভারতে কোভিড-১৯ এ আরোগ্যের হার বেড়ে ৬৭.৬২ শতাংশ , কোভিড আক্রান্ত থেকে মোট সুস্থ হয়ে উঠেছেন ১৩.২ লক্ষেরেও বেশি রোগী

    দেশে কোভিড-১৯ থেকে সুস্থ হয়ে উঠেছেন মোট ১৩ লক্ষ ২৮ হাজার ৩৩৬ জন। গত ২৪ ঘন্টায় হাসপাতাল থেকে ছাড়া পেয়েছেন ৪৬ হাজার ১২১ জন রোগী। সুস্থ হওয়া রোগীদের সংখ্যা নিরবচ্ছিন্নভাবে বৃদ্ধি পাওয়ায় সুস্থ রোগী এবং কোভিড সক্রিয় রোগীর ক্ষেত্রে ব্যবধান ৭ লক্ষ ৩২ হাজার ৮৩৫-এ পৌঁছেছে। দ্রুত সুস্থতার সংখ্যা বাড়তে থাকায় কোভিড-১৯এর আরোগ্যের হার বৃদ্ধি পেয়ে ৬৭.৬২ শতাংশে পৌঁছে রেকর্ড সৃষ্টি করেছে। দেশে এখন সংক্রমিত রোগীর সংখ্যা ৫ লক্ষ ৯৫ হাজার ৫০১ জন। তাদের হাসপাতালে চিকিৎসা চলছে অথবা তাদের হোম আইসোলেশনে রাখা হয়েছে। গত ২৪শে জুলাই দেশে মোট সংক্রমণের পরিমাণ ছিল ৩৪.১৭ শতাংশ। কিন্তু তা উল্লেখযোগ্যভাবে কমে আজ অবধি দাঁড়িয়েছে ৩০.৩১ শতাংশে। সরকারের সার্বিক পদক্ষেপের আওতায় সরকারি ও বেসরকারী সংস্থাগুলি কেন্দ্রের সুনির্দিষ্ট পরিকল্পনার অধীনে কোভিড-১৯ মোকাবিলায় একযোগে কাজ চালিয়ে যাচ্ছে। কেন্দ্রীয় সরকার এবং রাজ্য ও কেন্দ্রশাসিত অঞ্চলে "পরীক্ষা, অনুসন্ধান এবং চিকিৎসা" এই তিন বিষয়ের ওপর কার্যকরী নজরদারি, পরিকল্পনা গ্রহণ, হাসপাতাল পরিকাঠামো উন্নয়ন এবং পরীক্ষার সুযোগ-সুবিধা বৃদ্ধি ও কোভিড-১৯ রোগীর চিকিৎসার বিষয়ে কেন্দ্রের পরামর্শ অনুযায়ী সুনির্দিষ্ট চিকিৎসার নিয়ম কার্যকর করার ফলে মৃত্যুর হার কমানো সম্ভব হয়েছে। এর ফলস্বরূপ বিশ্বের অন্যান্য দেশের তুলনায় ভারতে মৃত্যুর হার ক্রমশই কমেছে। আজ পর্যন্ত দেশে মৃত্যুর হার ২.০৭ শতাংশ।
    বিস্তারিত বিবরণের জন্য https://pib.gov.in/PressReleasePage.aspx?PRID=1643730 – এই লিঙ্কে ক্লিক করুন।
    
    ডঃ হর্ষ বর্ধন বিশ্ব স্বাস্থ্য সংস্থার আঞ্চলিক নির্দেশক এবং দক্ষিণ-পূর্ব এশীয় অঞ্চলের স্বাস্থ্য মন্ত্রীদের সঙ্গে মতবিনিময় করলেন
    কেন্দ্রীয় স্বাস্থ্য ও পরিবার কল্যাণ মন্ত্রী ডঃ হর্ষ বর্ধন বিশ্ব স্বাস্থ্য সংস্থার আঞ্চলিক নির্দেশক ডঃ পুনম ক্ষেত্রপাল সিং এবং এই অঞ্চলের সদস্য রাষ্ট্রগুলির স্বাস্থ্য মন্ত্রীদের সঙ্গে এক ভার্চ্যুয়াল বৈঠকে মিলিত হন। বৈঠকে কোভিড-১৯ পরিস্থিতির প্রেক্ষিতে জরুরি স্বাস্থ্য পরিষেবা বজায় রাখা এবং জনস্বাস্থ্য কর্মসূচির বিষয়গুলি নিয়ে আলোকপাত করা হয়।
    বিস্তারিত বিবরণের জন্য https://pib.gov.in/PressReleasePage.aspx?PRID=1643754 – এই লিঙ্কে ক্লিক করুন।
    
    কেন্দ্রীয় সরকার রাজ্য/কেন্দ্রশাসিত অঞ্চলগুলিকে কোভিড-১৯ আর্থিক প্যাকেজের দ্বিতীয় কিস্তির ৮৯০.৩২ কোটি টাকা মঞ্জুর করেছে
    কেন্দ্রীয় সরকার ২২টি রাজ্য/কেন্দ্রশাসিত অঞ্চলকে কোভিড-১৯ জরুরি পরিস্থিতি মোকাবিলা এবং স্বাস্থ্য পরিকাঠামো প্রস্তুতি প্যাকেজের দ্বিতীয় কিস্তি হিসেবে ৮৯০.৩২ কোটি টাকা মঞ্জুর করেছে। যে রাজ্য/কেন্দ্রশাসিত অঞ্চলগুলির জন্য এই অর্থ মঞ্জুর করা হয়েছে সেগুলি হল - ছত্তিশগড়, ঝাড়খন্ড, মধ্যপ্রদেশ, ওড়িশা, রাজস্থান, তেলেঙ্গানা, অন্ধ্রপ্রদেশ, গোয়া, গুজরাত, কর্ণাটক, কেরালা, পাঞ্জাব, তামিলনাডু, পশ্চিমবঙ্গ, দাদরা ও নগর হাভেলি, দমন ও দিউ, অরুণাচল প্রদেশ, আসাম, মেঘালয়, মণিপুর, মিজোরাম, নাগাল্যান্ড এবং সিকিম। এই রাজ্য/কেন্দ্রশাসিত অঞ্চলগুলিতে কোভিড-১৯ এর পরিসংখ্যান ও পরিস্থিতি অনুযায়ী আর্থিক সহায়তা প্রদান করা হয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1643694 – এই লিঙ্কে ক্লিক করুন।
    
    ভারতীয় রিজার্ভ ব্যাঙ্ক আবাসন, গ্রামীণ ও অন্যান্য অগ্রাধিকারপ্রাপ্ত্র ক্ষেত্রগুলিতে অতিরিক্ত আর্থিক সহায়তা দেবে
    ভারতীয় রিজার্ভ ব্যাঙ্ক আজ দেশে কোভিড-১৯ এ ক্রমবর্ধমান সংক্রমণের বিষয়টিকে বিবেচনায় রেখে আর্থিক ব্যবস্থায় অর্থের যোগান বৃদ্ধির জন্য একগুচ্ছ উন্নয়ন ও নিয়ন্ত্রণমূলক নীতি গ্রহণ করেছে। ব্যাঙ্কের এই নীতি প্রসঙ্গে গভর্নর শ্রী শক্তিকান্ত দাস জানান, বিগত ১০০ বছরে সবচেয়ে প্রভাবদায়ী স্বাস্থ্য ও আর্থিক সঙ্কটে যে সমস্যা দেখা দিয়েছে, তা দূর করতেই এই ব্যবস্থা গ্রহণ করা হয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1643736 – এই লিঙ্কে ক্লিক করুন।
    
    করোনা সেনানীদের জন্য পূর্বাঞ্চলীয় নৌ-সেনা কমান্ডের ব্যান্ডের লাইভ অনুষ্ঠান
    পূর্বাঞ্চলীয় নৌ-সেনা কমান্ডদের সঙ্গীত বিভাগ ৭৪তম স্বাধীনতা দিবস উদযাপনের অঙ্গ হিসাবে গতকাল শঙ্করম বিশাখাপত্তনমে করোনা যোদ্ধাদের শ্রদ্ধা জানাতে এক লাইভ সঙ্গীতানুষ্ঠানের আয়োজন করে। এক ঘন্টার বেশি এই অনুষ্ঠানে দেশাত্মবোধক সঙ্গীত ছাড়াও ইংলিশ পপ মিউজিক, মার্শাল মিউজিক মঞ্চস্থ করা হয়।
    বিস্তারিত বিবরণের জন্য https://pib.gov.in/PressReleasePage.aspx?PRID=1643685 – এই লিঙ্কে ক্লিক করুন।
    
    গরিব কল্যাণ রোজগার অভিযানের আওতায় ৬ সপ্তাহে ১৭ কোটি কর্মদিবস সৃষ্টি হয়েছে এবং প্রবাসী শ্রমিকদের ১৩ হাজার ২৪০ কোটি টাকা মজুরি মেটানো হয়েছে
    কোভিড-১৯ মহামারীর প্রেক্ষিতে গ্রামে ফিরে আসা প্রবাসী শ্রমিকদের কর্মসংস্থান ও সচ্ছল জীবনযাপনের জন্য শুরু করা গরিব কল্যাণ রোজগার অভিযানের আওতায় ৬টি রাজ্যের ১১৬টি জেলায় ৬ সপ্তাহের মধ্যেই প্রায় ১৭ কোটি কর্মদিবস সৃষ্টি হয়েছে এবং শ্রমিকদের পারিশ্রমিক বাবদ ১৩ হাজার ২৪০ কোটি টাকা মেটানো হয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1643632 – এই লিঙ্কে ক্লিক করুন।
    
    মহামারীর সময় সুপ্রশাসনের নীতি অনুসরণ সংক্রান্ত আইটিইসি – এমসিজিজি’র আন্তর্জাতিক কর্মশিবির উদ্বোধন করেছেন ডঃ জিতেন্দ্র সিং
    কেন্দ্রীয় মন্ত্রী ডঃ জিতেন্দ্র সিং আজ বলেছেন, প্রধানমন্ত্রী শ্রী নরেন্দ্র মোদীর সুদক্ষ নেতৃত্বে ভারত বিশ্বব্যাপী কোভিড মোকাবিলায় সহযোগিতাগড়ে তোলার জন্য এক ভারসাম্যমূলক নীতি অনুসরণের পথ দেখিয়েছে। ডঃ সিং মহামারীর সময় সুপ্রশাসনের নীতি অনুসরণ – কোভিড-১৯ সংক্রান্ত আন্তর্জাতিক কর্মশিবির উদ্বোধন করে ভাষণ দিচ্ছিলেন।
    বিস্তারিত বিবরণের জন্য https://pib.gov.in/PressReleasePage.aspx?PRID=1643811 – এই লিঙ্কে ক্লিক করুন।
    

    

    পিআইবি’র আঞ্চলিক কার্যালয় থেকে প্রাপ্ত তথ্য
    
    • পাঞ্জাব : রাজ্যের আইটিআই প্রতিষ্ঠানগুলির ছাত্রছাত্রীরা মিশন ফতেহ কর্মসূচির আওতায় কোভিড-১৯ এর বিরুদ্ধে লড়াইয়ে ১৭ লক্ষ মাস্ক তৈরি করেছে।
    
    • হরিয়ানা : আর্থিক দিক থেকে দুর্বল এবং দুস্থ ছাত্রছাত্রীদের সহায়তার জন্য রাজ্যের জগদীশ চন্দ্র বোস ইউনিভার্সিটি অফ সায়েন্স অ্যান্ড টেকনোলজি বিশেষ আর্থিক সুবিধা প্রদান করছে।
    
    • হিমাচল প্রদেশ : রাজ্যপাল জানিয়েছেন, টান্ডার ডঃ রাজেন্দ্র প্রসাদ মেডিকেল কলেজ কোভিড-১৯ রোগীদের চিকিৎসার ক্ষেত্রে গত কয়েক মাসে ভালো কাজ করেছে। এই হাসপাতালটি সুনির্দিষ্ট কোভিড-১৯ চিকিৎসা প্রতিষ্ঠান না হওয়া সত্ত্বেও পরিস্থিতির মোকাবিলায় গুরুত্বপূর্ণ ভূমিকা পালন করেছে।
    
    • অরুণাচল প্রদেশ : রাজ্য সরকারের পক্ষ থেকে জানানো হয়েছে, রাজ্যের বাইরে থেকে আসা আগ্রহী ব্যক্তিরা হোম কোয়ারেন্টাইনের জন্য সরকারের কাছে আগাম আবেদন জানাতে পারবেন। তবে, এদের নমুনা পরীক্ষার রিপোর্ট নেগেটিভ এলে তাঁদের হোম কোয়ারেন্টাইনে যাওয়ার অনুমতি দেওয়া হবে।
    
    • মণিপুর : রাজ্যের থৌবাল ও কাকচিঙ জেলার দায়িত্বে থাকা মন্ত্রী এই জেলা দুটিকে কোভিড-১৯ সংক্রমণ প্রতিরোধে জেলা প্রশাসনের আধিকারিকদের সঙ্গে জরুরি বৈঠক করেছেন।
    
    • মিজোরাম : রাজ্য নির্বাচন কমিশনের পক্ষ থেকে স্থানীয় স্বশাসিত সংস্থাগুলির নির্বাচনের নির্ঘন্ট প্রকাশ করা হয়েছে। ভোট গ্রহণ এ মাসের ২৭ তারিখ।
    
    • নাগাল্যান্ড : রাজ্যে আজ আরও ৮২ জনের সংক্রমণের খবর মিলেছে। নিশ্চিতভাবে করোনায় আক্রান্তের সংখ্যা ২ হাজার ৫৮০।
    
    • কেরল : রাজধানী তিরুবনন্তপুরমের উপকূলবর্তী এলাকাগুলিতে উদ্বেগজনকভাবে করোনায় আক্রান্তের সংখ্যা বৃদ্ধি পাচ্ছে। এদিকে রাজ্যে গতকাল আরও ১ হাজার ১৯৫ জনের সংক্রমণের খবর মিলেছে। নিশ্চিতভাবে করোনায় আক্রান্ত ১১ হাজার ৪৯২ জনের চিকিৎসা চলছে।
    
    • তামিলনাডু : কেন্দ্রশাসিত পন্ডিচেরীতে আরও ৫ জনের মৃত্যুর খবর মেলায় মৃতের সংখ্যা বেড়ে হয়েছে ৭০। আক্রান্তের সংখ্যা ৪ হাজার ৬২১। এদিকে রাজ্যে গতকাল আরও ১১২ জনের মৃত্যুর খবর মেলায় করোনায় মৃতের সংখ্যা বেড়ে ৪ হাজার ৪৬১ হয়েছে।
    
    • কর্ণাটক : রাজ্যে গতকাল আরও ১০০ জনের করোনায় মৃত্যু হওয়ায় মৃতের সংখ্যা বেড়ে ২ হাজার ৮০৪ হয়েছে। আক্রান্তের সংখ্যা ১ লক্ষ ৫১ হাজার ছাড়িয়েছে।
    
    • অন্ধ্রপ্রদেশ : রাজ্যের স্বাস্থ্যমন্ত্রী জানিয়েছেন কোভিড মোকাবিলার জন্য সরকার প্রতি মাসে ৩৫০ কোটি টাকা খরচ করছে। এদিকে রাজ্যে করোনায় আক্রান্তের সংখ্যা ১ লক্ষ ৮৬ হাজার ছাড়িয়েছে। নিশ্চিতভাবে করোনায় আক্রান্ত হয়েছেন ৮০ হাজার ৪২৬ জন। মৃত্যু হয়েছে ১ হাজার ৬৮১ জনের।
    
    • তেলেঙ্গানা : রাজ্যে করোনায় আক্রান্তের সংখ্যা ৭৩ হাজার ছাড়িয়েছে। নিশ্চিতভাবে করোনায় আক্রান্তের সংখ্যা ৫২ হাজার ১০৩। মৃত্যু হয়েছে ৫৮৯ জনের।
    
    • মহারাষ্ট্র : পুণে জেলায় করোনায় আক্রান্তের সংখ্যা ১ লক্ষ ছাড়িয়েছে। সারা রাজ্যে নিশ্চিতভাবে করোনায় আক্রান্তের সংখ্যা ১ লক্ষ ৪৫ হাজার। থানে’তে আক্রান্তের সংখ্যা ৯৯ হাজার ছাড়িয়েছে।
    
    • গুজরাট : আমেদাবাদে কোভিড-১৯ চিকিৎসা কেন্দ্রে অগ্নিকান্ডের ঘটনায় ৮ জন রোগীর মৃত্যু হয়েছে। এরা সকলেই আইসিইউ-তে চিকিৎসাধীন ছিলেন। প্রধানমন্ত্রী এই দুর্ঘটনায় প্রয়াত প্রত্যেক ব্যক্তির নিকট একজনকে এককালীন ২ লক্ষ টাকা অনুদান দেওয়ার কথা ঘোষণা করেছেন।
    
    • রাজস্থান : রাজ্যে কয়েক সপ্তাহ আগেও সুস্থতার হার ঊর্ধ্বমুখী ছিল। এখন নতুন করে আক্রান্তের সংখ্যা ক্রমশ বাড়ছে। গত ১২ দিনে ১৩ হাজার আক্রান্তের খবর মিলেছে।
    
    • মধ্যপ্রদেশ : রাজ্যে গতকাল আরও ৬৫২ জনের সংক্রমণের খবর মেলায় করোনায় আক্রান্তের সংখ্যা বেড়ে ৩৫ হাজার ৭০০ ছাড়িয়েছে। এদিকে রাজ্যের মুখ্যমন্ত্রী কোভিড-১৯ সংক্রমণ থেকে সুস্থ হয়ে ওঠার পর হাসপাতাল থেকে ছাড়া পেয়েছেন। তাঁকে ৭ দিনের হোম আইসোলেশনে থাকার পরামর্শ দেওয়া হয়েছে।
    
    • গোয়া : রাজ্যে আগত পর্যটকদের জন্য ভারতীয় বিমানবন্দর কর্তৃপক্ষ নতুন নির্দেশিকা জারি করেছে। আগত প্রত্যেক পর্যটককেই ১৪ দিনের কোয়ারেন্টাইনে থাকতে হবে। তবে, যে সমস্ত পর্যটক কোভিড-১৯ নেগেটিভ সার্টিফিকেট দিতে পারবেন, তাঁদের কোয়ারেন্টাইনে থাকা থেকে ছাড় দেওয়া হবে। রাজ্যে আসার আগে আইসিএমআর – এর স্বীকৃত পরীক্ষাগারগুলি থেকে শংসাপত্র গ্রহণ করতে হবে। তবে, ঐ শংসাপত্রের মেয়াদ ৪৮ ঘন্টা।


    CG/BD/SB

    
    
    (Release ID: 1643917) Visitor Counter : 9
    
    
      Read this release in: English , Urdu , Hindi , Marathi , Assamese , Manipuri , Gujarati , Telugu , Malayalam