      প্রধানমন্ত্রীরদপ্তর

      স্বচ্ছ ভারত মিশনের জন্য একটি মত বিনিময় কেন্দ্র – রাষ্ট্রীয় স্বচ্ছতা কেন্দ্রের উদ্বোধন করেছেন প্রধানমন্ত্রী
      
      প্রধানমন্ত্রী রাষ্ট্রীয় স্বচ্ছতা কেন্দ্রকে মহাত্মা গান্ধীর প্রতি স্থায়ী শ্রদ্ধার নির্দশন বলে উল্লেখ করেছেন
      
      স্বচ্ছতাকে একটি জনআন্দোলনের রূপ দেওয়ায় প্রধানমন্ত্রী জনসাধারণের প্রশংসা করেছেন ; ভবিষ্যতেও এই ধারা অব্যাহত রাখার জন্য তিনি অনুরোধ জানিয়েছেন

      Posted On: 08 AUG 2020 5:50PM by PIB Kolkata

    নতুন দিল্লি, ৮ অগষ্ট, ২০২০


    

    
    প্রধানমন্ত্রী শ্রী নরেন্দ্র মোদী আজ নতুন দিল্লির রাজঘাটে গান্ধী স্মৃতি ও দর্শন সমিতিতে রাষ্ট্রীয় স্বচ্ছতা কেন্দ্রের (আরএসকে) উদ্বোধন করেছেন। স্বচ্ছ ভারত মিশনের এটি একটি মতবিনিময় কেন্দ্র। প্রধানমন্ত্রী ২০১৭ সালের ১০ই এপ্রিল, গান্ধীজির চম্পারণ সত্যাগ্রহের শতবার্ষিকী উদযাপন অনুষ্ঠানে মহাত্মা গান্ধীর প্রতি শ্রদ্ধা নিবেদনের জন্য এই কেন্দ্রটি গড়ে তোলার কথা ঘোষণা করেছিলেন। আজকের অনুষ্ঠানে জলশক্তি দপ্তরের মন্ত্রী শ্রী গজেন্দ্র সিং শেখাওয়াত এবং প্রতিমন্ত্রী শ্রী রতনলাল কাটারিয়া উপস্থিত ছিলেন।


    

    প্রধানমন্ত্রী রাষ্ট্রীয় স্বচ্ছতা কেন্দ্র ঘুরে দেখেছেন


    
    ২০১৪ সালে দেশের ৫০ কোটি মানুষের খোলা স্থানে শৌচকর্মের অভ্যাস থেকে ২০১৯ সালে দেশকে খোলা স্থানে শৌচকর্ম মুক্ত হিসেবে নিদর্শন গড়ে তোলার প্রদর্শ শালা হিসেবে আরএসকে-কে গড়ে তোলা হয়েছে। এখানে ডিজিটাল প্রক্রিয়ায় এবং বিভিন্ন স্থাপত্যের মধ্য দিয়ে একটি প্রদর্শনীর ব্যবস্থা করা হয়েছে। প্রধানমন্ত্রী আরএসকে-এর তিনটি ভিন্নধর্মী শাখাই ঘুরে দেখেছেন। তিনি প্রথমে ১ নম্বর হলে যান। সেখানে স্বচ্ছ ভারত অভিযানের ৩৬০ ডিগ্রী অডিও-ভিয্যুয়াল উপস্থাপনাটি দেখেছেন। এর পর তিনি ২ নম্বর হলে যান। সেখানে জনসাধারণের সঙ্গে মতবিনিময় করার সুবিধে যুক্ত এলইডি প্যানেল, হলগ্রাম বক্স, বিভিন্ন খেলাধূলো এবং স্বচ্ছভারত মিশনের উপর বিভিন্ন প্রদর্শনী সামগ্রী রয়েছে। প্রধানমন্ত্রী আরএসকে সংলগ্ন বাগানটিও ঘুরে দেখেছেন। এখানে স্বচ্ছ ভারত মিশনের সমার্থক তিনটি স্থাপত্যের নির্দশন আছে – মহাত্মা গান্ধী জনসাধারণকে স্বচ্ছতার বাণী পাঠ করানো, ঝাড়খন্ডের গ্রামাঞ্চলে রাণী মিস্ত্রীরা এবং স্বচ্ছাগ্রহী শিশুরা যারা নিজেদের বানর সেনা বলে পরিচয় দেয়।


    

    স্কুলের ছাত্র-ছাত্রীদের সঙ্গে মতবিনিময়


    
    আরএসকে চত্বরটি ঘুরে দেখার পর প্রধানমন্ত্রী, স্মরণিকা কেন্দ্রে যান। তিনি আরএসকে-এর অ্যান্সিথিয়েটারে দিল্লির ৩৬টি স্কুলের ছাত্র-ছাত্রীদের সঙ্গে মতবিনিময় করেছেন। ছাত্র-ছাত্রীরা প্রধানমন্ত্রীর সঙ্গে তাদের বাড়ি এবং বিদ্যালয়ে স্বচ্ছতা সংক্রান্ত বিভিন্ন অভিজ্ঞতা ভাগ করে নিয়েছে। তারা আরএসকে সম্পর্কে তাদের অভিমত জানিয়েছে। এদের মধ্যে একজন প্রধানমন্ত্রীর কাছে জানতে চায়, এই কেন্দ্রের কোন দিকটি সবথেকে তাঁর ভালো লেগেছে। প্রধানমন্ত্রী, তাকে জানিয়েছেন, স্বচ্ছতা ভারত মিশনকে মহাত্মা গান্ধীর প্রতি উৎসর্গ করাটাই তাঁর কাছে আকর্ষণীয় মনে হয়েছে। ছাত্র-ছাত্রীরা এখানে স্বাস্থ্যবিধি মেনে শারীরিক দূরত্ব বজায় রেখে ছিল।


    

    জাতির উদ্দেশে ভাষণ


    
    প্রধানমন্ত্রী, ছাত্র-ছাত্রীদের সঙ্গে মতবিনিময়ের পর জাতির উদ্দেশে ভাষণ দিয়েছেন। তিনি স্বচ্ছভারত অভিযানের বিষয়ে স্মৃতিচারণ করতে গিয়ে জানিয়েছেন, মহাত্মা গান্ধীকে স্থায়ী শ্রদ্ধা প্রদর্শনের জন্য আরএসকে, তাঁর প্রতি উৎসর্গ করা হয়েছে। শ্রী মোদী স্বচ্ছতাকে একটি জনআন্দোলনে রূপ দেওয়ায় দেশবাসীর প্রশংসা করেছেন। ভবিষ্যতেও এই ধারা অব্যাহত রাখার তিনি আহ্বান জানিয়েছেন। প্রধানমন্ত্রী এই প্রসঙ্গে আমাদের দৈনন্দিন জীবনে, বিশেষত করোনা ভাইরাসের বিরুদ্ধে লড়াইয়ে স্বচ্ছতার গুরুত্বের কথা উল্লেখ করেছেন।


    
    এই অনুষ্ঠানে প্রধানমন্ত্রী স্বাধীনতা দিবস পর্যন্ত সপ্তাহব্যাপী স্বচ্ছতা অভিযান – ‘গান্দেগী মুক্ত ভারত’ (জঞ্জাল মুক্ত ভারত) সূচনা করেছেন। সপ্তাহব্যাপী প্রতিদিন স্বচ্ছতার জন্য গ্রাম ও শহরাঞ্চলে বিশেষ উদ্যোগ নেওয়ার মাধ্যমে একে জনআন্দোলনে পরিণত করা হবে।


    

    রাষ্ট্রীয় স্বচ্ছতা কেন্দ্র সফর


    
    শারীরিক দূরত্ব এবং স্বাস্থ্যবিধি বজায় রেখে ৯ই আগষ্ট সকাল ৮টা থেকে বিকেল ৫টা পর্যন্ত রাষ্ট্রীয় স্বচ্ছতা কেন্দ্র খোলা থাকবে। এই কেন্দ্রে দর্শনার্থীর সংখ্যা সীমাবদ্ধ রাখা হবে, তাই ছাত্র-ছাত্রীদের জন্য আপাতত কোনো সফরের ব্যবস্থা করা হচ্ছে না। তবে, ভার্চুয়াল মাধ্যমে এই কেন্দ্র ঘুরে দেখা সম্ভব। ১৩ই আগষ্ট জলশক্তি মন্ত্রী শ্রী গজেন্দ্র সিং শেখাওয়াতের সঙ্গে প্রথম ভার্চুয়াল সফরটির আয়োজন করা হয়েছে। এই কেন্দ্রের টিকিট কাটা সহ অন্যান্য তথ্য জানার জন্য নীচের লিঙ্কটি ক্লিক করুন- rsk.ddws.gov.in


    

    CG/CB/SFS

    
    
    (Release ID: 1644501) Visitor Counter : 9
    
    
      Read this release in: Punjabi , English , Urdu , Marathi , Hindi , Manipuri , Assamese , Gujarati , Odia , Tamil , Telugu , Kannada , Malayalam