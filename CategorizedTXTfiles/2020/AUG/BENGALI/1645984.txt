      আয়ুষ

      আয়ুষ মন্ত্রক ডিজিটাল প্রক্রিয়ায় ‘রোগ প্রতিরোধের জন্য আয়ুষ’ প্রচার কর্মসূচির সূচনা করেছে
      Posted On: 14 AUG 2020 5:04PM by PIB Kolkata


    নয়াদিল্লী, ১৪ আগস্ট, ২০২০


    আয়ুষ মন্ত্রক আজ ‘রোগ প্রতিরোধের জন্য আয়ুষ’ প্রচারমূলক কর্মসূচির সূচনা করেছে। ওয়েবিনারের মাধ্যমে তিন মাস ব্যাপি এই প্রচার চালানো হবে। আজকের অনুষ্ঠানে ৬০ হাজারের বেশি মানুষ অংশ নিয়েছিলেন। আধ্যাত্মিক গুরু শ্রী শ্রী রবিশঙ্কর অনুষ্ঠানে মূল ভাষণ দিয়েছেন। তিনি জানিয়েছেন, আয়ুষের মাধ্যমে সারা বিশ্ব স্বাস্থ্যকর ও আনন্দময় জীবন-যাপনের পথ খুঁজে পাবে।


    আয়ুষ ভার্চুয়াল কনভেনশন সেন্টারে আয়োজিত এই ওয়েবিনারটি মন্ত্রকের সরকারি ফেসবুক হ্যান্ডেলে সরাসরি সম্প্রচারিত হয়েছে।


    শ্রী শ্রী রবিশঙ্কর বলেছেন, আর্য়ুবেদ সহ অন্যান্য আয়ুষ মাধ্যমে চিকিৎসার অনেক সম্ভাবনা রয়েছে। মন্ত্রকের সচিক শ্রী রাজেশ কোটেচা জানিয়েছেন রোগ প্রতিরোধ ক্ষমতা বাড়ানোর জন্য প্রচলিত ওষুধ এবং জীবন যাপনের বিভিন্ন কৌশল ইতিবাচক প্রভাব বিস্তার করতে পারে। তিনি ‘রোগ প্রতিরোধের জন্য আয়ুষ’- এই উদ্যোগের বিষয়ে বিস্তারিত জানিয়েছেন। ফিটনেস বিশেষজ্ঞ শ্রী মিলিন্দ সোমান বলেছেন, স্বাস্থ্যকর জীবনশৈলী সকলের মেনে চলা উচিত, এক্ষেত্রে খুব কম উপাদানের প্রয়োজন হয়। অল ইন্ডিয়া ইন্সটিটিউট অফ আর্য়ুবেদিকের অধ্যাপক তনুজা নেশারী তাঁদের প্রতিষ্ঠানে কোভিড-১৯ মহামারীর চিকিৎসার বিষয়ে বিভিন্ন অভিজ্ঞতার কথা জানিয়েছেন। বিশ্ব স্বাস্থ্য সংস্থার ডঃ গীতা কৃষ্ণান মহামারীর সঙ্গে স্বাস্থ্য ব্যবস্থার বিভিন্ন বিষয়ে আলোচনা করেছেন। রোগ-ব্যাধি ও অসুস্থতার বিরুদ্ধে উন্নত চিকিৎসা পরিকাঠামো ও প্রচারের বিষয়ে তিনি আলোচনা করেছেন।


    এই অনুষ্ঠানে বিশেষজ্ঞদের সঙ্গে বিভিন্ন বিষয় নিয়ে অংশগ্রহণকারীরা মতবিনিময় করেছেন। রোগ প্রতিরোধ ক্ষমতা বৃদ্ধি করতে ও নানা ধরণের অসুখ আটকাতে আয়ুষ মন্ত্রকের চিকিৎসা পদ্ধতির বিষয়েও এই ওয়েবিনারে বিস্তারিত আলোচনা হয়েছে।


    CG/CB/NS

    
    
    (Release ID: 1645984) Visitor Counter : 6
    
    
      Read this release in: English , Urdu , Hindi , Marathi , Punjabi , Tamil , Telugu