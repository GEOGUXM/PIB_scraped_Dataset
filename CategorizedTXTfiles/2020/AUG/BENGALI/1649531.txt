      স্বাস্থ্যওপরিবারকল্যাণমন্ত্রক

      করোনা নমুনা পরীক্ষায় অপ্রত্যাশিত অগ্রগতি, দেশে নমুনা পরীক্ষার সংখ্যা রেকর্ড ৪ কোটিতে; পরপর তিন দিন দেশে ৯ লক্ষেরও বেশি নমুনা পরীক্ষা
      Posted On: 29 AUG 2020 12:29PM by PIB Kolkata


    নয়াদিল্লি, ২৯ অগাস্ট, ২০২০


    

    কোভিড-১৯ এর বিরুদ্ধে লড়াইয়ে ভারত আরও একটি সাফল্য অর্জন করেছে। নমুনা পরীক্ষার সংখ্যা অপ্রত্যাশিতভাবে আজ পর্যন্ত ৪ কোটি ছাড়িয়েছে। কেন্দ্রীয় সরকারের নিরন্তর প্রচেষ্টা ও রণকৌশল গ্রহণ এবং রাজ্য/কেন্দ্রশাসিত অঞ্চলগুলির সঙ্গে সমন্বয়ে করোনা ঠেকাতে যথাযথ কৌশল রূপায়ণের ফলে দেশে নমুনা পরীক্ষায় সংখ্যা আরও একটি নতুন মাইলফলক ৪ কোটি ৪ লক্ষ ৬ হাজার ৬০০ ছুঁয়েছে। জানুয়ারির গোড়ায় দেশে যখন নমুনা পরীক্ষাগারের সংখ্যা ছিল ১টি, সেই অবস্থা থেকে আজ অনেক পথ অতিক্রম করে ১ হাজার ৫০০-রও বেশি নমুনা পরীক্ষাগার নিয়ে ৪ কোটিরও বেশি নমুনা পরীক্ষা করতে সক্ষম হয়েছে।


    
    দৈনিক-ভিত্তিতে নমুনা পরীক্ষার সংখ্যাও বৃদ্ধি পেয়েছে। ইতিমধ্যেই সারা দেশে দৈনিক-ভিত্তিতে ১০ লক্ষ নমুনা পরীক্ষা হচ্ছে। গত ২৪ ঘন্টায় ৯ লক্ষ ২৮ হাজার ৭৬১টি নমুনা পরীক্ষা হয়েছে। প্রতি ১০ লক্ষ জনসংখ্যায় নমুনা পরীক্ষার সংখ্যা বেড়ে হয়েছে ২৯ হাজার ২৮০। একাধিক রাজ্য/কেন্দ্রশাসিত অঞ্চলে নমুনা পরীক্ষার সংখ্যা ক্রমশ বৃদ্ধি পাওয়ায় আক্রান্তের সংখ্যাও ধীরে ধীরে হ্রাস পাচ্ছে। জাতীয় স্তরে করোনায় আক্রান্তের সংখ্যা ৮.৫ শতাংশের নীচে রয়েছে। এই হার ক্রমশ কমছে।


    
    ভারত ‘টেস্ট, ট্র্যাক ও ট্রিট’ রণকৌশল অবলম্বন করে কোভিড-১৯ মোকাবিলায় প্রয়োজনীয় পদক্ষেপ নিয়েছে। ব্যাপক হারে নমুনা পরীক্ষার ফলে আক্রান্তদের দ্রুত চিহ্নিত করা সম্ভব হচ্ছে। সেই সঙ্গে, তাঁদের উপযুক্ত চিকিৎসা পরিষেবা সুনিশ্চিত করা হচ্ছে। এমনকি, প্রয়োজন-ভিত্তিতে আক্রান্তদের হোম আইসোলেশন বা হাসপাতালে চিকিৎসার ব্যবস্থা করা হচ্ছে।


    
    দেশে আজ পর্যন্ত নমুনা পরীক্ষাগারের সংখ্যা বেড়ে ১ হাজার ৫৭৬ হয়েছে। এর মধ্যে সরকারি পরীক্ষাগারের সংখ্যা ১ হাজার ২ এবং বেসরকারি পরীক্ষাগার ৫৭৪।


    
    কোভিড-১৯ সংক্রান্ত প্রকৃত ও সর্বশেষ তথ্য সংক্রান্ত টেকনিক্যাল বিষয়, নীতি-নির্দেশিকা এবং পরামর্শের জন্য নিয়মিত https://www.mohfw.gov.in/ এবং @MoHFW_INDIA –এই ওয়েবসাইটে নজর রাখুন।


    
    টেকনিক্যাল বিষয়ে জানার জন্য technicalquery.covid19@gov.in , ncov2019@gov.in এবং @CovidIndiaSeva - এখানে যোগাযোগ করা যেতে পারে।


    
    কোভিড-১৯ সংক্রান্ত যে কোনও বিষয়ে জানার জন্য স্বাস্থ্য ও পরিবার কল্যাণ মন্ত্রকের হেল্পলাইন নম্বর : +91-11-23978046 or 1075 (টোল ফ্রি) – এ যোগাযোগ করুন। কোভিড-১৯ সংক্রান্ত রাজ্য/কেন্দ্রশাসিত অঞ্চলগুলির হেল্পলাইন নম্বরের তালিকা নীচের লিঙ্কে দেওয়া রয়েছে - https://www.mohfw.gov.in/pdf/coronvavirushelplinenumber.pdf


    

    CG/BD/SB

    
    
    (Release ID: 1649531) Visitor Counter : 7
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Odia , Tamil , Telugu , Malayalam