      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 04 AUG 2020 8:19PM by PIB Kolkata


    নয়াদিল্লি, ০৪ অগাস্ট, ২০২০


    ভারতে মোট সুস্থতার সংখ্যা বেড়ে আক্রান্তের তুলনায় দ্বিগুণ; সুস্থতার সংখ্যা ১২ লক্ষ ৩০ হাজার ছাড়িয়েছে; সুস্থতার হার বেড়ে ৬৬.৩১ শতাংশ; মৃত্যু হার কমে হয়েছে ২.১ শতাংশ

    ভারতে সুস্থতার সংখ্যা বেড়ে হয়েছে ১২ লক্ষ ৩০ হাজার ৫০৯, যা আজ পর্যন্ত নিশ্চিতভাবে করোনায় আক্রান্তের সংখ্যার তুলনায় দ্বিগুণ। দেশে গত ২৪ ঘন্টায় ৪৪ হাজার ৩০৬ জন রোগী আরোগ্য লাভ করেছেন। এর ফলে, সুস্থতার হার বেড়ে হয়েছে ৬৬.৩১ শতাংশ। দেশে মোট আক্রান্তের মধ্যে নিশ্চিতভাবে করোনায় আক্রান্তের সংখ্যা ৫ লক্ষ ৮৬ হাজার ২৯৮ বা ৩১.৫৯ শতাংশ। এরা সকলেই চিকিৎসাধীন রয়েছেন। প্রথম লকডাউনের সময় থেকে মৃত্যু হার বর্তমানে বিশ্ব গড় হারের তুলনায় কমে দাঁড়িয়েছে ২.১০ শতাংশে। করোনায় মৃতদের হার বিশ্লেষণ করে দেখা গেছে ৫০ শতাংশ ক্ষেত্রে মৃত্যুই হয়েছে ৬০ বছরের বেশি বয়সী ব্যক্তিদের; ৩৭ শতাংশ ক্ষেত্রে মৃত্যু হয়েছে ৪৫-৬০ বছর বয়সী ব্যক্তিদের এবং ১১ শতাংশ ক্ষেত্রে মৃত্যু হয়েছে ৪৪ বছর বয়সীদের। লিঙ্গ-ভিত্তিক মৃত্যু হার পুরুষদের ক্ষেত্রে ৬৮ শতাংশ এবং মহিলাদের ক্ষেত্রে ৩২ শতাংশ।
    বিস্তারিত বিবরণের জন্য https://pib.gov.in/PressReleasePage.aspx?PRID=1643359 – এই লিঙ্কে ক্লিক করুন।
    
    দেশে গত ২৪ ঘন্টায় ৬ লক্ষ ৬০ হাজারেরও বেশি নমুনা পরীক্ষা হয়েছে; ২৮টি রাজ্য/কেন্দ্রশাসিত অঞ্চলে দৈনিক প্রতি ১০ লক্ষ জনসংখ্যায় ১৪০টিরও বেশি নমুনা পরীক্ষা হয়েছে; ২৮টি রাজ্য/কেন্দ্রশাসিত অঞ্চলে নিশ্চিতভাবে করোনায় আক্রান্তের হার ১০ শতাংশের কম
    দেশে গত ২৪ ঘন্টায় রেকর্ড ৬ লক্ষ ৬১ হাজার ৮৯২টি কোভিড-১৯ নমুনা পরীক্ষা হয়েছে। এর ফলে, নমুনা পরীক্ষার মোট সংখ্যা বেড়ে দাঁড়িয়েছে ২ কোটি ৮ লক্ষ ৬৪ হাজার ৭৫০। প্রতি ১০ লক্ষ জনসংখ্যায় নমুনা পরীক্ষা হয়েছে ১৫ হাজার ১১৯। দেশে দৈনিক প্রতি ১০ লক্ষ জনসংখ্যায় গড়ে ৪৭৯টি নমুনা পরীক্ষা হচ্ছে। অন্যদিকে, ২৮টি রাজ্য/কেন্দ্রশাসিত অঞ্চলে প্রতি ১০ লক্ষ জনসংখ্যায় বিশ্ব স্বাস্থ্য সংস্থার নীতি-নির্দেশিকা অনুযায়ী, দৈনিক ১৪০টিরও বেশি নমুনা পরীক্ষা করা হচ্ছে। আজ পর্যন্ত ভারতে নিশ্চিতভাবে করোনায় আক্রান্তের গড় হার ৮.৮৯ শতাংশ। দেশে ২৮টি রাজ্য/কেন্দ্রশাসিত অঞ্চলে নিশ্চিতভাবে করোনায় আক্রান্তের হার ১০ শতাংশেরও কম। কেন্দ্র সরকারের পাশাপাশি, রাজ্য/কেন্দ্রশাসিত অঞ্চলগুলি নিশ্চিতভাবে করোনায় আক্রান্তের হার ৫ শতাংশ কমানোর লক্ষ্য অর্জনে অগ্রসর হচ্ছে। দেশে দৈনিক ১০ লক্ষ নমুনা পরীক্ষার লক্ষ্য পূরণে পরীক্ষাগারের সংখ্যা নিরন্তর বাড়ানো হচ্ছে। বর্তমানে দেশে ৯১৭টি সরকারি এবং ৪৩৯টি বেসরকারি মিলিয়ে মোট পরীক্ষাগারের সংখ্যা ১ হাজার ৩৫৬।
    বিস্তারিত বিবরণের জন্য https://pib.gov.in/PressReleasePage.aspx?PRID=1643357 – এই লিঙ্কে ক্লিক করুন।
    
    অসমের নিজস্ব ২৪ ঘন্টার দূরদর্শনের চ্যানেল
    তথ্য ও সম্প্রচার মন্ত্রী শ্রী প্রকাশ জাভড়েকর আজ ভিডিও কনফারেন্সের মাধ্যমে অসমের জন্য ২৪ ঘন্টার দূরদর্শনের চ্যানেল- দূরদর্শন অসমের সূচনা করেছেন। এই উপলক্ষ্যে আয়োজিত অনুষ্ঠানে মন্ত্রী বলেছেন অসমের জনসাধারণের জন্য এই চ্যানেল কাজ করবে এবং এটি অত্যন্ত জনপ্রিয় হয়ে উঠবে। মন্ত্রী বলেছেন দেশের সব রাজ্যে একটি নিজস্ব দূরদর্শন চ্যানেল থাকা প্রয়োজন। ডিডি ফ্রি ডিশ-এ অন্য রাজ্যের চ্যানেলগুলি পাওয়া যায়। শ্রী জাভড়েকর দূরদর্শনের ৬টি জাতীয় চ্যানেলের অনুষ্ঠানের মানের প্রশংসা করেছেন। প্রধানমন্ত্রী শ্রী নরেন্দ্র মোদীর উত্তর-পূর্বাঞ্চলকে দেশের উন্নয়নের চালিকাশক্তি হিসেবে গড়ে তোলার উদ্যোগের বিষয়টি উল্লেখ করে তিনি বলেছেন, এই অঞ্চল প্রাকৃতিক ও মানব সম্পদে সমৃদ্ধ। এখানকার যোগাযোগ ব্যবস্থার উন্নতি ঘটানো হচ্ছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1643288 – এই লিঙ্কে ক্লিক করুন।
    
    ভারতীয় সেনাবাহিনীতে মহিলা আধিকারিকদের স্থায়ী কমিশনে অনুমতি; আবেদনপত্র জমা দেওয়ার জন্য বিস্তারিত নীতি-নির্দেশিকা জারি সেনা সদর দপ্তরের পক্ষ থেকে
    ভারতীয় সেনাবাহিনীতে মহিলা আধিকারিকদের স্থায়ী কমিশনের জন্য সরকারের কাছ থেকে আনুষ্ঠানিক অনুমতিপত্র পাওয়া গেছে। এর প্রেক্ষিতে জেলা সদর দপ্তর একটি বিশেষ সিলেকশন বোর্ড (৫ নম্বর) গঠনের প্রক্রিয়া শুরু করেছে। এই বোর্ড স্থায়ী কমিশনের জন্য মহিলা আধিকারিকদের চিহ্নিত করবে। ইতিমধ্যেই সেনা সদর দপ্তরের পক্ষ থেকে আবেদনপত্র জমা দেওয়ার জন্য বিস্তারিত নীতি-নির্দেশিকা জারি করা হয়েছে। বর্তমানে সেনাবাহিনীতে কর্মরত মহিলা আধিকারিকদের স্থায়ী কমিশনের জন্য গঠিত ৫ নম্বর বোর্ড জমা পড়া আবেদনপত্রগুলি খতিয়ে দেখে প্রয়োজনীয় পদক্ষেপ গ্রহণ করবে। আবেদনপত্র জমা পড়া ও যাচাইয়ের অব্যবহিত পরেই ঐ বোর্ডের বৈঠক হবে।
    বিস্তারিত বিবরণের জন্য https://pib.gov.in/PressReleasePage.aspx?PRID=1643299 – এই লিঙ্কে ক্লিক করুন।


    
    মানবসম্পদ উন্নয়ন মন্ত্রকের পরামর্শে এনসিইআরটি-র আট সপ্তাহের বিকল্প শিক্ষা দিনপঞ্জি প্রকাশ করেছেন মানবসম্পদ উন্নয়নমন্ত্রী
    কেন্দ্রীয় মানবসম্পদ উন্নয়ন মন্ত্রক শ্রী রমেশ পোখরিয়াল ‘নিশাঙ্ক’ উচ্চ প্রাথমিক স্তরে বিকল্প শিক্ষা দিনপঞ্জি আজ ভার্চুয়াল মাধ্যমে প্রকাশ করেছেন। কোভিড-১৯ মহামারীর সময়ে বাড়িতে থেকে ছাত্রছাত্রীরা যাতে তাদের মা-বাবা, শিক্ষক শিক্ষিকাদের সহায়তায় ঠিকমতো লেখাপড়া করতে পারে তার জন্যই মানব সম্পদ উন্নয়ন মন্ত্রকের পরামর্শে এনসিইআরটি এই উদ্যোগ নিয়েছে। মন্ত্রী এই প্রসঙ্গে জানিয়েছেন, বাড়িতে বসে বিদ্যালয় শিক্ষার একটি বিকল্প ব্যবস্থাপনা অনলাইনের মাধ্যমে শুরু করার ক্ষেত্রে ছাত্রছাত্রী , শিক্ষক শিক্ষিকা, বিদ্যালয়ের প্রধান এবং অভিভাবক-অভিভাবিকাদের সুবিধের জন্য এই বিকল্প দিনপঞ্জি তৈরি করা হয়েছে। ষষ্ঠ থেকে অষ্টম- উচ্চ প্রাথমিকের এই স্তরে এর আগে চার সপ্তাহের দিনপঞ্জি প্রকাশ করা হয়েছিল। এখন আরো আট সপ্তাহের দিনপঞ্জি প্রকাশ করা হয়েছে। ছাত্রছাত্রীরা যাতে আনন্দের সঙ্গে বিভিন্ন পন্থায় এবং স্যোস্যাল মিডিয়ার মাধ্যমে শিক্ষালাভ করতে পারে, তার জন্যই শিক্ষক শিক্ষিকাদের নানা নির্দেশ দেওয়া হয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1643209 – এই লিঙ্কে ক্লিক করুন।
    
    ই-নিলামের মাধ্যমে লকডাউনের সময় পূর্ব রেল রেকর্ড ২৯ কোটি টাকার স্ক্র্যাপ বিক্রয় করেছে
    মারণ করোনা ভাইরাস মহামারীর ফলে লকডাউন কার্যকর হওয়ায় সমস্ত কর্মকান্ড যখন একপ্রকার থমকে গেছে, তখন প্রতিকূল পরিস্থিতি রেলের আয় ও অন্যান্য কাজকর্মে বিরূপ প্রভাব ফেলেছে। অবশ্য, মহামারীর সময় পূর্ব রেলের মেটেরিয়ালস্‌ ম্যানেজমেন্ট বিভাগ ২৯ কোটি টাকার স্ক্র্যাপ বিক্রয় করতে সক্ষম হয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1643219 – এই লিঙ্কে ক্লিক করুন।

    

    পিআইবি’র আঞ্চলিক কার্যালয় থেকে প্রাপ্ত তথ্য
    
    • মহারাষ্ট্র : গ্রেটার মুম্বাই পুর নিগম লকডাউন নিষেধাজ্ঞায় শিথিলতার কথা ঘোষণা করে জানিয়েছে বুধবার থেকে নিগমের এলাকায় সমস্ত দোকান খোলার অনুমতি দেওয়া হবে। তবে, মল ও বাজার চত্বরগুলি সকাল ৯টা থেকে সন্ধ্যে ৭টা পর্যন্ত খোলার অনুমতি দেওয়া হয়েছে। এদিকে রাজ্যে নিশ্চিতভাবে করোনায় আক্রান্তের সংখ্যা ১ লক্ষ ৪৭ হাজার।
    
    • গুজরাট : আমেদাবাদ পুর নিগম আরও ৪টি এলাকাকে মাইক্রো কনটেনমেন্ট জোন হিসাবে ঘোষণা করেছে। আজ থেকে এলাকাগুলিতে বাড়ি বাড়ি গিয়ে নজরদারি ও নমুনা পরীক্ষা অভিযান শুরু হয়েছে। রাজ্যে গতকাল পর্যন্ত নিশ্চিতভাবে করোনায় আক্রান্তের সংখ্যা ১৪ হাজার ৬১৪।
    
    • রাজস্থান : রাজ্যে আরও ১ হাজার ১৪৫ জনের সংক্রমণের খবর মেলায় করোনায় আক্রান্তের সংখ্যা বেড়ে ৪৫ হাজার ৫০০ ছাড়িয়েছে। অবশ্য, নিশ্চিতভাবে করোনায় আক্রান্তের সংখ্যা ১২ হাজার ৭৮৫। এদিকে রাজ্য সরকার সংক্রমণ প্রতিরোধে আলোয়ার, বাড়মের ও বিকানির জেলায় লকডাউন কার্যকর করার চিন্তাভাবনা করছে।
    
    • মধ্যপ্রদেশ : রাজ্যে ৫৮৮ জন পুলিশ কর্মী ও আধিকারিক করোনায় আক্রান্ত হয়েছেন। প্রায় ২ হাজার জনকে কোয়ারেন্টাইনে রাখা হয়েছে। রাজ্যে গতকাল আরও ৭৫০ জনের সংক্রমণের খবর মিলেছে।
    
    • ছত্তিশগড় : রাজ্যের অম্বিকাপুর মেডিকেল কলেজে আজ থেকে আরটি-পিসিআর ভিত্তিক করোনা নমুনা পরীক্ষা শুরু হচ্ছে। রাজ্যে নিশ্চিতভাবে করোনায় আক্রান্তের সংখ্যা ২ হাজার ৫০৩।
    
    • কেরল : রাজ্যে আরও ৩ জনের করোনায় মৃত্যুর খবর মেলায় মৃতের সংখ্যা বেড়ে ৮৭ হয়েছে। এদিকে রাজ্যে গতকাল আরও ৯৬২ জনের সংক্রমণের খবর মিলেছে। বর্তমানে নিশ্চিতভাবে করোনায় আক্রান্তের সংখ্যা ১১ হাজার ৪৮৪। এরা সকলেই চিকিৎসাধীন রয়েছেন। মাদ্রাজ আইআইটি এবং হেলথ কেয়ার স্টার্ট আপ রোগীদের নজরদারির জন্য বিশেষ ধরনের যন্ত্র উদ্ভাবন করেছে। ইতিমধ্যেই এই যন্ত্রটিকে ২ হাজার রোগীর ওপর নজরদারির জন্য ব্যবহার করা হচ্ছে। রাজ্যে গতকাল আরও ১০৯ জনের মৃত্যুর খবর মেলায় করোনায় মৃতের সংখ্যা বেড়ে ৪ হাজার ২৪১ হয়েছে। আক্রান্তের সংখ্যাো ২ লক্ষ ৬৩ হাজার ছাড়িয়েছে। নিশ্চিতভাবে করোনায় আক্রান্ত হয়েছেন ৫৬ হাজার ৬৯৮ জন।
    
    • কর্ণাটক : রাজ্যের প্রাক্তন মুখ্যমন্ত্রী সীতারামাইয়া করোনায় আক্রান্ত হয়েছেন। কর্ণাটক হাইকোর্ট জানিয়েছে, রাজ্যের আদালতগুলিতে স্বাভাবিক কাজকর্ম শুরু করার মতো পরিস্থিতি এখনও আসেনি। রাজ্যে করোনায় সুস্থতার হার বেড়ে হয়েছে ৪৪.৭৮ শতাংশ। আক্রান্তের সংখ্যা বেড়ে ১ লক্ষ ৩৯ হাজার ছাড়িয়েছে। নিশ্চিতভাবে করোনায় আক্রান্তের সংখ্যা ৭৪ হাজার ৪৬৯। মৃত্যু হয়েছে ২ হাজার ৫৯৪ জনের।
    
    • অন্ধ্রপ্রদেশ : রাজ্য সরকার করোনায় আক্রান্ত পরিবারগুলিকে সহায়তা প্রদানে সবুজ সংকেত দিয়েছে। জেলাশাসকদের এজন্য পরিবারপিছু ১৫ হাজার টাকা করে দেওয়ার নির্দেশ দেওয়া হয়েছে। এই অর্থ পরিবারের সদস্যের করোনায় মৃত্যু হলে তাঁর অন্ত্যেষ্টি ক্রিয়ায় কাজে লাগানো যাবে। সুস্থ হওয়ার পর, যাঁরা প্লাজমা দান করবেন, তাঁদের ৫ হাজার টাকা দেওয়া হবে। এদিকে রাজ্যে গতকাল আরও ৬৩ জনের মৃত্যুর খবর মেলায় করোনায় মৃতের সংখ্যা বেড়ে ১ হাজার ৫৩৭ হয়েছে। আক্রান্তের সংখ্যা ১ লক্ষ ৬৬ হাজার ছাড়িয়েছে। নিশ্চিতভাবে করোনায় আক্রান্ত হয়েছেন ৭৬ হাজার ৩৭৭ জন।
    
    • তেলেঙ্গানা : হায়দরাবাদ-ভিত্তিক সেন্টার ফর সেলুলার অ্যান্ড মলিকুলার বায়োলজি প্রতিষ্ঠান ৪০০টি জেনম সিকোয়েন্স ডিকোডেড করতে সক্ষম হয়েছে এবং এ সংক্রান্ত রিপোর্ট করোনা ভাইরাসের গ্লোবাল ডেটাবেসে জমা পড়েছে। এদিকে রাজ্যে গত ২৪ ঘন্টায় আরও ১২ জনের মৃত্যুর খবর মেলায় করোনায় মৃতের সংখ্যা বেড়ে ৫৬৩ হয়েছে। আক্রান্তের সংখ্যা ৬৮ হাজার ৯০০ ছাড়িয়েছে। নিশ্চিতভাবে করোনায় আক্রান্ত হয়েছেন ১৮ হাজার ৭০৮ জন।
    
    • মণিপুর : রাজ্যের সমাজ কল্যাণ মন্ত্রী লেইকবে জেলাস্তরীয় কোভিড কেয়ার সেন্টার উদ্বোধন করেছেন। রাজ্যের জেএনআইএমএস হাসপাতাল কর্তৃপক্ষ সমস্ত চিকিৎসক, নার্স ও অন্যান্য চিকিৎসা কর্মীকে পিপিই কিট, এন-৯৫ মাস্ক, দস্তানা এবং হ্যান্ড স্যানিটাইজার দেওয়ার সিদ্ধান্ত নিয়েছে।
    
    • মিজোরাম : রাজ্যে দীর্ঘ প্রতীক্ষিত থেনজোয়াল গলফ রির্সর্ট আজ ভার্চ্যুয়ালি উদ্বোধন করেছেন কেন্দ্রীয় পর্যটন প্রতিমন্ত্রী। স্বদেশ দর্শন কর্মসূচির আওতায় এই প্রকল্পটি রূপায়িত হয়েছে।
    
    • নাগাল্যান্ড : রাজ্যে আজ আরও ২৭৬ জনের নিশ্চিতভাবে করোনায় সংক্রমণের খবর মিলেছে। এদের মধ্যে ১৮৭ জন ডিমাপুরের এবং ৮৯ জন মন জেলার।
    
    • সিকিম : রাজ্যে আজ আরও ৯৫ জনের করোনায় সংক্রমণের খবর মিলেছে। নিশ্চিতভাবে করোনায় আক্রান্ত হয়েছেন ৪৭৩ জন। আক্রান্তের সংখ্যা ৭৬১ এবং মৃত্যু হয়েছে ১ জনের। এখনও পর্যন্ত রাজ্যে ২৮ হাজার ৮৯টি নমুনা পরীক্ষা করা হয়েছে।


    CG/BD/SB

    
    
    (Release ID: 1643412) Visitor Counter : 9
    
    
      Read this release in: English , Urdu , Hindi , Marathi , Assamese , Manipuri , Gujarati , Tamil , Telugu , Kannada , Malayalam