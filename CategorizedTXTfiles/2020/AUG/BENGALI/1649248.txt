      বিদ্যুৎমন্ত্রক

      রাষ্ট্রায়ত্ত পোসকো সংস্থায় কর্মরত মহিলা কর্মচারীদের অসাধারণ ভূমিকার স্বীকৃতিস্বরূপ সংস্থার পক্ষ থেকে নারী শক্তি ভিডিও প্রকাশ
      Posted On: 28 AUG 2020 2:55PM by PIB Kolkata


    নয়াদিল্লি, ২৮ আগস্ট, ২০২০


    

    
    জাতীয় পাওয়ার গ্রিড অপারেটর এবং কেন্দ্রীয় শক্তি মন্ত্রকের অধীন রাষ্ট্রায়ত্ত সংস্থা পোসকো-তে কর্মরত মহিলা কর্মচারীদের অসামান্য ভূমিকার স্বীকৃতি ও তাঁদের প্রচেষ্টাকে যথাযথ সম্মান জানানো জন্য একটি ভিডিও প্রকাশ করা হয়েছে। সংস্থার কর্পোরেট সেন্টার কার্যালয়ের মানবসম্পদ বিষয়ক নির্দেশক শ্রীমতী মীনাক্ষী দাভার এই ভিডিওটি প্রকাশ করেন। এই উপলক্ষে পোসকো-র চেয়ারম্যান ও ম্যানেজিং ডায়রেক্টর শ্রী কে ভি এস বালা, সিস্টেম অপারেশন বিভাগের নির্দেশক শ্রী এস আর নরসিংহন, মার্কেট অপারেশন বিভাগের নির্দেশক শ্রী এস এস বারপান্ডা, অর্থ বিভাগের নির্দেশক শ্রী আর কে শ্রীবাস্তব প্রমুখ উপস্থিত ছিলেন।
    
    এই উপলক্ষে মীনাক্ষী দাভার বলেন, নারী শক্তি কিভাবে মিশ্র লিঙ্গ দলগুলিতে আরও স্পষ্ট প্রভাব ফেলতে পারে তা আজ নির্ধারণ করার সমস্ত চ্যালেঞ্জের মুখোমুখি হয়েছে নারীরা। পোসকো, মহিলাদের এই উদ্দেশ্যগুলি অর্জনের সুযোগ করে দেয়। প্রচলিত ধ্যান-ধারণাকে চ্যালেঞ্জ জানাতে, সমাজের সর্বক্ষেত্রে মহিলাদের অনুপ্রাণিত করতে উৎসাহিত করে ও সেইসঙ্গে নিজেদের প্রচেষ্টা ও ধ্যান-ধারণাগুলিকে কার্যকর করে তা থেকে উপযুক্ত পরিণাম পাওয়ার ক্ষেত্রেও মহিলারা অন্যদের উৎসাহিত করে থাকেন।
    
    পোসকো সংস্থায় কর্মরত মহিলারা তাঁদের কর্মকাণ্ড ও নেতৃত্বদানের মাধ্যমে নারী শক্তির বিভিন্ন দিকগুলি তুলে ধরার কাজ করে চলেছেন। শ্রী দাভার বলেন, এই সংস্থায় মহিলারা যে অবদান রেখেছেন তার জন্য সকলকে অভিনন্দন জানাই।
    
    এই ভিডিও প্রকাশ অনুষ্ঠানে এসআরএলডিসি-র সিনিয়র জেনারেল ম্যানেজার শ্রী পি কালানিথি রাষ্ট্রায়ত্ত পোসকো-র গুরুত্বপূর্ণ ভূমিকার কথা উল্লেখ করে বলেন, জ্ঞান-ভিত্তিক এই প্রতিষ্ঠানটি বিভিন্ন ধরনের চ্যালেঞ্জের মোকাবিলায় মহিলাদের উৎসাহিত করে চলেছে। ব্যক্তিগত ও পেশাদারী - উভয় দিক থেকেই পোসকো মহিলাদের সার্বিক কল্যাণের বিষয়টি সুনিশ্চিত করেছে।
    
    রাষ্ট্রায়ত্ত পোসকো-র প্রতিষ্ঠানিক কাজকর্মে মহিলারা গুরুত্বপূর্ণ ভূমিকা পালন করেন। সংস্থার পরিচালন কর্তৃপক্ষ মহিলা কর্মচারীদের পেশাগত দিক থেকে উন্নয়ন, কর্মজীবন ও দৈনন্দিন কাজকর্মের মধ্যে সামঞ্জস্য, জ্ঞানের আদান-প্রদান এবং পরস্পরের অভিজ্ঞতা থেকে শিক্ষা নেওয়ার মতো ব্যাপারে তাঁদের সুযোগ করে দেয়।
    
    রাষ্ট্রায়ত্ত পোসকো-র এই ভিডিওটি নিম্নলিখিত লিঙ্কে ক্লিক করে দেখা যেতে পারে :
    
    https://posoco.in/video-gallery/ .
    
    পাওয়ার সিস্টেম অপারেশন কর্পোরেশন বা পোসকো কেন্দ্রীয় সরকারের পূর্ণ মালিকানাধীন শক্তি মন্ত্রকের অধীনস্ত একটি রাষ্ট্রায়ত্ত সংস্থা। পাওয়ার গ্রিড কর্পোরেশন অফ ইন্ডিয়া লিমিটেডের বিদ্যুৎ পরিচালনা সংক্রান্ত কাজকর্মগুলি সুষ্ঠুভাবে সম্পন্ন করার জন্য ২০০৯-এর মার্চ মাসে রাষ্ট্রায়ত্ত এই সংস্থাটি গঠন করা হয়।


    

    CG/BD/DM

    
    
    (Release ID: 1649248) Visitor Counter : 5
    
    
      Read this release in: Assamese , English , Marathi , Urdu , Hindi , Manipuri , Punjabi , Tamil , Telugu