      কর্মী, জন-অভিযোগএবংপেনশনমন্ত্রক

      আজ নতুন দিল্লীতে ২০১৯এর সিভিল সার্ভিস পরীক্ষায় সর্বভারতীয় স্তরে শীর্ষ স্থানাধিকারীদের সঙ্গে আলাপচারিতায় অংশ নিলেন কেন্দ্রীয় মন্ত্রী ডঃ জীতেন্দ্র সিং
      Posted On: 25 AUG 2020 5:48PM by PIB Kolkata


    নয়াদিল্লী, ২৫ আগস্ট, ২০২০


    

    উত্তর পূর্বাঞ্চল মন্ত্রকের স্বাধীন দায়িত্বপ্রাপ্ত, প্রধানমন্ত্রীর দপ্তর, কর্মীবর্গ, গণঅভিযোগ, পেনশন, আণবিক শক্তি এবং মহাকাশ দপ্তরের প্রতিমন্ত্রী ডঃ জীতেন্দ্র সিং আজ ২০১৯ সালের সিভিল সার্ভিস পরীক্ষায় সর্বভারতীয় স্তরে প্রথম স্থানাধিকারীদের সঙ্গে আলাপচারিতায় অংশ নিয়েছিলেন। এই আলাপচারিতায় সর্বভারতীয় স্তরে প্রথম স্থানাধিকারী হরিয়ানার প্রদীপ সিং, দিল্লীর যোতীন কিশোর এবং উত্তরপ্রদেশের প্রতিভা বর্মা উপস্থিত ছিলেন।


    
    কথোপকথনের সময় ডঃ জীতেন্দ্র সিং বলেন, গত ৫ বছরে দিল্লীর নর্থ ব্লকে কর্মীবর্গ এবং প্রশিক্ষণ দপ্তরের সদর দপ্তরে সর্বভারতীয় স্তরে প্রথম স্থানাধিকারীদের ব্যক্তিগতভাবে আমন্ত্রিত করা এবং অভিনন্দন জানানোর জন্য একটি নতুন ঐতিহ্য চালু করা হয়েছে। তবে মহামারী জনিত কারণে এ বছর এই অনুষ্ঠানটি অনলাইনের মাধ্যমে সম্পন্ন হচ্ছে। ডঃ জীতেন্দ্র সিং কর্মীবর্গ ও প্রশিক্ষণ দপ্তরের কাজের বিভিন্ন দিক তুলে ধরেন। তিনি বলেন, মহামারী পর্বে যাতে কোন কাজ আটকে না থাকে তারজন্য মোদি সরকার যথেষ্ট সক্রিয়। শ্রী সিং আলাপচারিতায় তাদের পরিবার ও ভবিষ্যত পরিকল্পনা সম্পর্কে খোঁজখবর নেন। প্রধানমন্ত্রী নরেন্দ্র মোদীর নেতৃত্বে সরকার যে মেক ইন ইন্ডিয়া এবং নতুন ভারত গঠনের উদ্যোগ নিয়েছে, তা বাস্তবায়নের জন্য এগিয়ে আসার আহ্বান জানান। কেন্দ্রীয় মন্ত্রী গত ৬ বছরে তরুণ আইএএস আধিকারিকদের উল্লেখযোগ্য সাফল্যের কথাও স্মরণ করেন। তিনি বলেন, এক দশক আগে পর্যন্ত ভারতে নির্দিষ্ট কয়েকটি রাজ্য থেকে আইএএস পরীক্ষায় শীর্ষস্থান দখল করতেন। এখন পাঞ্জাব, হরিয়ানা, জম্মু-কাশ্মীরের মতো কেন্দ্রশাসিত অঞ্চল থেকেও এই পরীক্ষায় শীর্ষস্থান দখল করতে পারছেন। প্রতি বছর প্রথম তিন শীর্ষ স্থানাধিকারীদের মধ্যে একজন অথবা একাধিক মহিলা প্রার্থীও জায়গা করে নিয়েছেন। এদিন আলাপচারিতায় কেন্দ্রীয় মন্ত্রী মোদী সরকারের বিভিন্ন কর্মসূচীর প্রসঙ্গও তুলে ধরেন। অনুষ্ঠানে কর্মীবর্গ ও প্রশিক্ষণ দপ্তরের সচিব ডঃ সি চন্দ্রমৌলি উপস্থিত ছিলেন। এদিন ২০১৯এর সিভিল সার্ভিস পরীক্ষার ২০ জন শীর্ষ স্থানাধিকারী ভিডিও কনফারেন্সের মাধ্যমে এই আলোচনায় অংশ নেন। অনুষ্ঠানের শেষে দপ্তরের অতিরিক্ত সচিব শ্রী লোক রঞ্জন ধন্যবাদ সূচক বক্তব্য রাখেন।


    

    CG/SS/NS

    
    
    (Release ID: 1648594) Visitor Counter : 9
    
    
      Read this release in: Punjabi , Telugu , Assamese , English , Urdu , Hindi , Marathi , Manipuri , Tamil