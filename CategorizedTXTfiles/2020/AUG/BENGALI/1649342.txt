      প্রতিরক্ষামন্ত্রক

      প্রতিরক্ষা মন্ত্রী শ্রী রাজনাথ সিং 'প্রতিরক্ষা ক্ষেত্রে শিল্প প্রচার' বিষয়ক ওয়েবিনারে আত্মনির্ভর ভারতের উদ্যোগকে তুলে ধরেছেন
      Posted On: 27 AUG 2020 7:10PM by PIB Kolkata


    নতুন দিল্লি, ২৭ আগস্ট, ২০২০


    

    
    ভারতের প্রতিরক্ষা উৎপাদন সোসাইটি, বণিক সভা ফিকি, প্রতিরক্ষা উৎপাদন বিভাগ এবং প্রতিরক্ষা মন্ত্রকের যৌথভাবে আয়োজিত আত্মনির্ভর ভারত প্রতিরক্ষা শিল্প ক্ষেত্রের প্রচার বিষয়ক ওয়েবিনারে আজ প্রতিরক্ষা মন্ত্রী শ্রী রাজনাথ সিং সম্প্রতি ঘোষিত প্রথম প্রতিরক্ষা উৎপাদন ও রফতানি প্রচার নীতির প্রধান বৈশিষ্ট্যগুলি তুলে ধরেছেন।
    
    এটি উল্লেখ করা যেতে পারে যে, প্রধানমন্ত্রী শ্রী নরেন্দ্র মোদী ১২ই মে কোভিড -১৯ মোকাবিলায় ২০ লক্ষ কোটি টাকার অর্থিক প্যাকেজর বিষয় ঘোষণার সময় 'আত্মনির্ভর ভারত অভিযান'-এর প্রতি আহ্বান জানিয়ে প্রতিরক্ষা উৎপাদনে স্বনির্ভরতা অর্জনের প্রয়োজনীয়তার কথা তুলে ধরেছিলেন। গত ২ জুন তিনি বলেন অর্থনীতি, পরিকাঠামো, ব্যবস্থাপনা, ভৌগলিক অবস্থান এবং চাহিদা- এ গুলি হল আত্মনির্ভর ভারতের পাঁচটি স্তম্ভ।
    
    প্রতিরক্ষা ক্ষেত্রে ইতিমধ্যে ‘মেক ইন ইন্ডিয়া’র উদ্যোগ বাড়াতে বেশ কয়েকটি উদ্যোগ নেওয়া হয়েছে। সেখানে তাৎক্ষণিক পরিবর্তন আনা হচ্ছে। ইতিমধ্যে প্রধানমন্ত্রী শ্রী নরেন্দ্র মোদী আগামী পাঁচ বছরে পাঁচ বিলিয়ন ডলার (৩৫,০০০ কোটি) মূল্যের প্রতিরক্ষা সরঞ্জাম রফতানি করার লক্ষ্য অর্জনের দৃষ্টিভঙ্গির কথা তুলে ধরেছেন।
    
    এই লক্ষ্যে, উৎপাদন এবং রফতানি প্রচার নীতির একটি খসড়া তৈরি করা হয়েছে এবং তা নিয়ে সংশ্লিষ্ট বিভিন্ন পক্ষের কাছ থেকে পরামর্শ চাওয়া হয়েছে। উৎপাদন এবং রফতানি প্রচার নীতির খসড়া'র মূল লক্ষ্য হল সশস্ত্র বাহিনীর প্রয়োজনমতো প্রতিরক্ষা সরঞ্জাম উৎপাদন। এই নীতির আওতায় ২০২৫ সালের মধ্যে বার্ষিক লেনদেন ১.৭৫ লক্ষ কোটি টাকা অর্জনের লক্ষ্যমাত্রা নির্ধারণ করা হয়েছে। প্রতিরক্ষা উৎপাদনে আত্মনির্ভরতা বৃদ্ধিতে দেশীয় প্রতিরক্ষা সরঞ্জাম বিক্রেতাদের কাছ থেকে সরঞ্জাম সংগ্রহের জন্য ৫২,০০০ কোটি টাকার পৃথক বাজেট রাখা হয়েছে।
    
    প্রধানমন্ত্রী শ্রী নরেন্দ্র মোদীর মূল্যবান পরামর্শে সম্প্রতি ১০১টি প্রতিরক্ষা সামগ্রী আমদানিতে নিষেধাজ্ঞা জারি করা হয়েছে। শ্রী রাজনাথ সিংহ বলেন, “নির্দিষ্ট সময়ের পরে এই সামগ্রীগুলি বাইরে থেকে আর সংগ্রহ করা হবে না। মন্ত্রী আরো বলেন যে প্রতিরক্ষা ক্ষেত্রে সরকার স্বনির্ভরতা বাড়াতে বিভিন্ন সাহসী নীতিগত সংস্কার গ্রহণ করেছে। এর মধ্যে রয়েছে প্রতিরক্ষা ক্ষেত্রে স্বয়ংক্রিয় ব্যবস্থাপনার মাধ্যমে প্রত্যক্ষ বিদেশী বিনিয়োগের সীমা বাড়ানো এবং বিনিয়োগ উন্নয়নের লক্ষ্যে কৌশলগত অংশীদারি (এসপি) মডেল গ্রহণ করা ও প্রতিরক্ষা বিনিয়োগকারী সেল গঠন করা ।
    
    
    শ্রী রাজনাথ সিংহ বলেন, “স্বনির্ভরতা আসলে আমাদের আত্মবিশ্বাস এবং শক্তির অন্য রূপ। আমাদের প্রধানমন্ত্রীর উপস্থাপিত পাঁচটি 'আই' এর অর্থ হল "উদ্দেশ্য (ইন্টেন্ট)", "অন্তর্ভুক্তি ( ইনক্লুশন)", "বিনিয়োগ(ইনভেস্ট)", "পরিকাঠামো(ইনফ্রাস্ট্রাকচার)" এবং "উদ্ভাবন(ইনভেশন)"। আমরা আমাদের নিজস্ব শক্তি বাড়ানোর দিকে পদক্ষেপ নিয়েছি। এর ফলাফলও আমাদের সামনে আসতে শুরু করেছে। ”
    
    প্রতিরক্ষা মন্ত্রী বলেন, 'আত্মনির্ভরশীলতার’চেতনা সর্বদা আমাদের সমাজ, আমাদের শিক্ষা এবং মূল্যবোধে উপস্থিত রয়েছে। এটি আমাদের অতীত থেকে আধুনিক সময় পর্যন্ত সর্বত্র বিদ্যমান রয়েছে।


    
    অংশগ্রহণকারীদের প্রশ্নের জবাবে প্রতিরক্ষা মন্ত্রী বলেন যে অর্ডানেন্স ফ্যাক্টরি বোর্ডের (ওএফবি) কর্পোরাইজেশনের কাজ এক বছরের মধ্যে শেষ হবে। অন্য প্রশ্নের জবাবে, শ্রী সিংহ বলেন উত্তরপ্রদেশ এবং তামিলনাড়ুতে দুটি প্রতিরক্ষা শিল্প করিডোরে আগামী পাঁচ বছরে হাজার হাজার কোটি বিনিয়োগ করার লক্ষ্য করা হয়েছে। প্রশ্নোত্তর পর্ব শেষে প্রধানমন্ত্রী শ্রী নরেন্দ্র মোদী ওয়েবিনারে সম্বোধন করেন।
    
    চিফ অফ ডিফেন্স স্টাফ ও সেক্রেটারি অফ মিলিটারি অ্যাফেয়ার্স জেনারেল বিপিন রাওয়াত, সেনা প্রধান জেনারেল এম এম নারভানে, নৌ সেনা প্রধান অ্যাডমিরাল করম্বীর সিং, বায়ু সেনা প্রধান আর কে এস ভাদৌরিয়া, ভারত সরকারের প্রধান বিজ্ঞান উপদেষ্টা অধ্যাপক বিজয় রাঘবন সহ একাধিক শীর্ষ আধিকারিকরা এদিনের ওয়েবিনারে উপস্থিত ছিলেন।


    

    CG/SS

    
    
    (Release ID: 1649342) Visitor Counter : 2
    
    
      Read this release in: Marathi , English , Urdu , Hindi , Tamil , Telugu