      স্বাস্থ্যওপরিবারকল্যাণমন্ত্রক

      করোনায় মৃত্যু হার ক্রমাগত হ্রাস পাওয়ার প্রেক্ষিতে কেন্দ্রীয় সরকার ভেন্টিলেটর রপ্তানিতে অনুমতি দিয়েছে
      Posted On: 01 AUG 2020 4:53PM by PIB Kolkata


    নয়াদিল্লি, ০১ অগাস্ট, ২০২০


    

    কেন্দ্রীয় স্বাস্থ্য ও পরিবার কল্যাণ মন্ত্রকের প্রস্তাবের প্রেক্ষিতে কোভিড-১৯ সংক্রান্ত মন্ত্রী গোষ্ঠী ভারতে নির্মিত ভেন্টিলেটর রপ্তানিতে অনুমতি দিয়েছে। মন্ত্রী গোষ্ঠীর এই সিদ্ধান্ত বৈদেশিক বাণিজ্য সংক্রান্ত মহানির্দেশককে ইতিমধ্যেই জানিয়ে দেওয়া হয়েছে, যাতে দেশীয় পদ্ধতিতে তৈরি ভেন্টিলেটর রপ্তানির জন্য প্রয়োজনীয় ব্যবস্থা গ্রহণ করা যায়।


    
    দেশে কোভিড আক্রান্ত রোগীদের মৃত্যু হার ক্রমাগত হ্রাস পাওয়ার প্রেক্ষিতেই এই সিদ্ধান্ত নেওয়া হয়েছে। বর্তমানে করোনায় মৃত্যু হার দাঁড়িয়েছে ২.১৫ শতাংশ। এ থেকে প্রমাণিত হয় যে, ভেন্টিলেটরে থাকা নিশ্চিতভাবে করোনায় আক্রান্তের সংখ্যা খুব বেশি নয়। দেশে গতকাল পর্যন্ত নিশ্চিতভাবে করোনায় আক্রান্তের ০.২২ শতাংশ রোগী ভেন্টিলেটর সাপোর্টে রয়েছেন। এদিকে দেশীয় পদ্ধতিতে ভেন্টিলেটর উৎপাদন ক্ষমতা লক্ষ্যণীয় হারে বৃদ্ধি পেয়েছে। গত জানুয়ারি মাসের তুলনায় এখন দেশে ২০টিরও বেশি ভেন্টিলেটর উৎপাদক সংস্থা রয়েছে।


    
    উল্লেখ করা যেতে পারে, কোভিড-১৯ মোকাবিলায় ভেন্টিলেটরের পর্যাপ্ত যোগান অব্যাহত রাখতে গত মার্চ মাসে ভেন্টিলেটর রপ্তানির ওপর নিষেধাজ্ঞা জারি করা হয়। বৈদেশিক বাণিজ্য বিষয়ক মহানির্দেশকের পক্ষ থেকে গত ২৪শে মার্চ এক বিজ্ঞপ্তি জারি করে ভারত থেকে সব ধরনের ভেন্টিলেটর রপ্তানির ওপর নিষেধাজ্ঞা কার্যকর করা হয়। এখন ভেন্টিলেটর রপ্তানিতে অনুমতি দেওয়ার ফলে নিজেদের বাজারগুলিতে আরও ভারতীয় ভেন্টিলেটরের প্রবেশ ও বিক্রয় লক্ষ্যণীয় হারে বাড়বে বলে মনে করা হচ্ছে।


    

    
    CG/BD/SB

    
    
    (Release ID: 1642913) Visitor Counter : 13
    
    
      Read this release in: Punjabi , English , Urdu , Hindi , Marathi , Manipuri , Assamese , Odia , Tamil , Telugu , Kannada , Malayalam