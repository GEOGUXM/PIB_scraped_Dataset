      উপ-রাষ্ট্রপতিরসচিবালয়

      পারিবারিক ব্যবস্থাপনা এবং মূল্যবোধের ওপর জোর দেওয়া ভারতীয় সংস্কৃতির এক অনন্য বৈশিষ্ট্য : উপরাষ্ট্রপতি
      Posted On: 03 AUG 2020 1:26PM by PIB Kolkata


    নয়াদিল্লী, ৩ আগস্ট, ২০২০


    

    উপরাষ্ট্রপতি শ্রী এম ভেঙ্কাইয়া নাইডু আজ বলেছেন পারিবারিক ব্যবস্থাপনা এবং মূল্যবোধের ওপর জোর দেওয়া ভারতীয় সংস্কৃতির এক অনন্য বৈশিষ্ট্য। যে কোন উৎসব এই মূল্যবোধ সংরক্ষণ ও প্রচারে গুরুত্বপূর্ণ ভূমিকা পালন করে থাকে বলেও তিনি জানান।


    
    রাখী বন্ধন উপলক্ষ্যে এক ফেসবুক পোস্টে উপরাষ্ট্রপতি এই দিনটিকে সমস্ত ভাই-বোনেদের জন্য এক বিশেষ দিন হিসেবে বর্ণনা করেছেন। তিনি বলেছেন, এই রাখী বন্ধন ভাই-বোনেদের মধ্যে পুনরায় বন্ধনের সুসম্পর্ক গড়ে তোলে। এই উৎসবের গুরুত্ব ও ঐতিহাসিক তাৎপর্য সম্পর্কে তরুণ প্রজন্মকে সচেতন করে তোলার প্রয়োজন রয়েছে বলেও তিনি জানান। এই উৎসবের মধ্যে মূল্যবোধ ও নৈতিকতা রয়েছে বলেও তিনি উল্লেখ করেন।


    
    রামায়ণের উদাহরণ তুলে ধরে উপরাষ্ট্রপতি বলেন, পারিবারিক মূল্যবোধের বিষয়গুলি যুগে যুগে মহাকাব্য, লোককাহিনী, সামাজিক রীতিনীতি ও উৎসবের মধ্যে সংরক্ষিত রয়েছে এবং তা নিয়ে প্রচার করা হয়ে আসছে। ভারতের বিশ্বখ্যাত যৌথ পরিবার ব্যবস্থাপনার ধারণা কেবলমাত্র মূল্যবোধ জাগিয়ে তুলতে সাহায্য করে না, একইসঙ্গে পরিবারের সদস্যদের মধ্যে সমাজিক সুরক্ষার বিষয়টিও তুলে ধরে। এর মাধ্যমে প্রেম, শ্রদ্ধা, ত্যাগ এবং কর্তব্যের প্রতি নিষ্ঠা এই সবকিছুই উঠে আসে।


    
    করভা চৌথ, অহোই অষ্টমি, গুরু পূর্ণিমার মতো সুর্নিদিষ্ট মানব সম্পর্কিত অনুষ্ঠান উদযাপনের বেশ কয়েকটি ভারতীয় উৎসবের কথা তুলে ধরে উপরাষ্ট্রপতি বলেন, রাখী বন্ধন এবছর এমন এক সময়ে পালিত হচ্ছে যেখানে ভারত পুরো বিশ্বের সঙ্গে একজোট হয়ে করোনা ভাইরাসের বিরুদ্ধে লড়াই চালাচ্ছে। জনগণের জীবন-জীবিকা নির্বাহের জন্য এই ভাইরাস ব্যাপক প্রভাব ফেলেছে। এমনকটি উৎসব উদযাপনের ক্ষেত্রেও প্রভাব ফেলেছে এই ভাইরাস। তাই প্রিয়জনকে রক্ষা করতে এবং এই ভাইরাসকে পরাস্ত করতে পারিবারিক ও সামাজিক জমায়েত এড়িয়ে চলার পরামর্শ দেন তিনি। এই ভাইরাসকে পরাস্ত করার জন্য সকলকে আরও দৃঢ় সংকল্পের সঙ্গে ঐক্যবদ্ধভাবে কাজ করারও আহ্বান জানান উপরাষ্ট্রপতি।


    

    CG/SS/NS

    
    
    (Release ID: 1643207) Visitor Counter : 11
    
    
      Read this release in: English , Urdu , Marathi , Manipuri , Punjabi , Tamil , Telugu , Malayalam