      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 15 AUG 2020 7:00PM by PIB Kolkata


    নয়াদিল্লি, ১৫ অগাস্ট, ২০২০


    ভারতে একদিনে সর্বাধিক সংখ্যায় সুস্থতার হারে আরও একটি রেকর্ড ; গত ২৪ ঘন্টায় আরোগ্য লাভের সংখ্যা ৫৭ , ৩৮১ ; ৩২ রাজ্য ও কেন্দ্রশাসিত অঞ্চলে সুস্থতার হার ৫০ শতাংশের বেশি ; ভারতে একদিনেই সর্বাধিক ৮ . ৬ লক্ষ নমুনা পরীক্ষা

    একদিনে সর্বাধিক সংখ্যায় সুস্থতার হারে ক্রমাগত অগ্রগতির দরুণ দেশে কোভিড - ১৯ আক্রান্ত ব্যক্তিদের সুস্থতার সংখ্যা এযাবৎ একদিনে সর্বাধিক হয়েছে । গত ২৪ ঘন্টায় দেশে ৫৭ , ৩৮১ জন আরোগ্য লাভ করেছেন এবং হাসপাতাল থেকে ছাড়া পেয়েছেন ।
    সুস্থতার হার এখনও পর্যন্ত সর্বোচ্চ স্তরে পৌঁছনোর ফলে ভারতে করোনায় আরোগ্য লাভের হার ৭০ শতাংশ ছাড়িয়েছে । দৈনিক অধিক সংখ্যায় আক্রান্ত রোগী সুস্থ হয়ে উঠছেন । সুস্থতার হারে এই অগ্রগতি বজায় রেখে ৩২টি রাজ্য / কেন্দ্রশাসিত অঞ্চলে আরোগ্য লাভের হার ৫০ শতাংশ ছাড়িয়েছেন । এমনকি , ১২টি রাজ্য / কেন্দ্রশাসিত অঞ্চলে সুস্থতার হার জাতীয় গড়ের তুলনায় বেশি । লাগাতার সুস্থতার সংখ্যা বৃদ্ধি পাওয়া এবং আরোগ্য লাভের পর হাসপাতাল থেকে ছাড়া পাওয়ায় দেশে করোনায় সুস্থ হওয়া ব্যক্তির সংখ্যা আজ পর্যন্ত ১৮ লক্ষ ৮ হাজার ৯৩৬ হয়েছে । একইভাবে , সুস্থতা ও আক্রান্তের সংখ্যার মধ্যে ফারাক আরও বেড়ে হয়েছে ১১ লক্ষ ৪০ হাজার ৭১৬ । কেন্দ্রীয় সরকারের পাশাপাশি , রাজ্য / কেন্দ্রশাসিত অঞ্চলগুলির সুসমন্বিত প্রয়াসের ফলেই দৈনিক সুস্থতার সংখ্যা বৃদ্ধি পাচ্ছে ।
    বর্তমানে দেশে নিশ্চিতভাবে করোনায় আক্রান্তের সংখ্যা ৬ লক্ষ ৬৮ হাজার ২২০ । আজ পর্যন্ত দেশে করোনায় যতজন আক্রান্ত হয়েছেন , তার মধ্যে এই সংখ্যা শতাংশের বিচারে ২৬ . ৪৫ । গত ২৪ ঘন্টায় নিশ্চিতভাবে আক্রান্তের সংখ্যা ক্রমশ হ্রাস পেয়েছে । আক্রান্তরা সকলেই চিকিৎসাধীন রয়েছেন । উপযুক্ত চিকিৎসা পরিষেবা , হোম আইসোলেশনে থাকা ব্যক্তিদের নজরদারি , অ্যাম্বুলেন্স পরিষেবা , দ্রুত চিকিৎসা পরিষেবা পৌঁছে দেওয়া ও সেইসঙ্গে , কোভিড - ১৯ রোগীদের চিকিৎসার কাজে যুক্ত চিকিৎসকদের দক্ষতা বৃদ্ধির ফলে দেশে মৃত্যু হার ক্রমশ কমছে । বিশ্ব গড় মৃত্যু হারের তুলনায় ভারতে মৃত্যু হার আরও কমে হয়েছে ১ . ৯৪ শতাংশ ।
    ভারতে করোনা সংক্রমণ ও প্রতিরোধ মোকাবিলায় গৃহীত ' টেস্ট , ট্র্যাক ও ট্রিট ' কৌশল গ্রহণের ফলে গত ২৪ ঘন্টায় ৮ লক্ষ ৬৮ হাজার ৬৭৯টি নমুনা পরীক্ষা হয়েছে । এখনও পর্যন্ত দেশে মোট নমুনা পরীক্ষার সংখ্যা ২ কোটি ৮৫ লক্ষের বেশি । এই কৌশল অবলম্বন করে দেশে নমুনা পরীক্ষাগারের সংখ্যা ক্রমশ বৃদ্ধি পাচ্ছে । আজ পর্যন্ত নমুনা পরীক্ষাগারের সংখ্যা দাঁড়িয়েছে ১ , ৪৬৫টি । এর মধ্যে সরকারি নমুনা পরীক্ষাগারের সংখ্যা ৯৬৮ ও বেসরকারি পরীক্ষাগারের সংখ্যা ৪৯৭ ।
    বিস্তারিত বিবরণের জন্য https://pib.gov.in/PressReleasePage.aspx?PRID=1646037 – এই লিঙ্কে ক্লিক করুন ।
    
    প্রধানমন্ত্রী জাতির উদ্দেশে স্বাধীনতা দিবসের ভাষণে কোভিডের বিরুদ্ধে দেশের অদম্য লড়াইকে কুর্নিশ জানিয়েছেন ; জাতীয় ডিজিটাল স্বাস্থ্য মিশনের কথা ঘোষণা করেছেন
    বর্তমান কোভিড - ১৯ মহামারী পরিস্থিতি এবং এই সঙ্কট মোকাবিলায় ভারতের পর্যায়ক্রমিক তথা সক্রিয় প্রয়াস , যেগুলি ভারতকে আত্মনির্ভর করে তুলেছে - সেই সমস্ত কথা ৭৪তম স্বাধীনতা দিবসে জাতির উদ্দেশে ভাষণে প্রধানমন্ত্রী উল্লেখ করেন । শ্রী মোদী স্বাস্থ্যক্ষেত্রে কেন্দ্রীয় সরকারের সাফল্যের কথাগুলিও তুলে ধরেন ।
    করোনা ভাইরাসের দরুণ যে সমস্ত ব্যক্তি প্রয়াত হয়েছেন , তাঁদের পরিবারগুলির প্রতি সমবেদনা জানিয়ে শ্রী মোদী বলেন , ভারতের করোনা সেনানীদের প্রশংসা জানানো প্রয়োজন । এঁরা সকলেই ' সেবা পরম ধর্ম ' – এই মন্ত্রকে আত্মস্থ করে দৃষ্টান্তমূলক প্রয়াসের নজির রেখেছেন । প্রধানমন্ত্রী দেশবাসীকে পুনরায় আশ্বস্ত করে বলেন , “ আমরা করোনার বিরুদ্ধে জয়ী হব । অদম্য ইচ্ছাশক্তিই আমাদের জয়ের পথে এগিয়ে নিয়ে যাবে । ”
    কোভিড - ১৯ মহামারীর মধ্যে আত্মনির্ভরতা অর্জনের লক্ষ্যে প্রধানমন্ত্রী আত্মনির্ভর ভারত গড়ে তুলতে দেশবাসীর মানসিক চেতনার কথা উল্লেখ করেন । তিনি বলেন , দেশে এখন পিপিই কিট , এন - ৯৫ মাস্ক , ভেন্টিলেটর প্রভৃতি তৈরি হচ্ছে । এক সময় এই চিকিৎসা সামগ্রীগুলি দেশীয় পদ্ধতিতে উৎপাদনের ব্যবস্থা ছিল না । বিপুল সংখ্যায় গুণগত মানের এ ধরনের সামগ্রী উৎপাদনে ভারতের সক্ষমতা ' ভোকাল ফর লোকাল ' মতবাদকে প্রতিফলিত করে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1646049 – এই লিঙ্কে ক্লিক করুন ।
    
    প্রধানমন্ত্রী শ্রী নরেন্দ্র মোদী ৭৪তম স্বাধীনতা দিবসে লালকেল্লার প্রাকার থেকে জাতির উদ্দেশে ভাষণ দিয়েছেন
    বিস্তারিত বিবরণের জন্য https://pib.gov.in/PressReleasePage.aspx?PRID=1646044 – এই লিঙ্কে ক্লিক করুন ।
    
    ৭৪তম স্বাধীনতা দিবসে লালকেল্লার প্রাকার থেকে জাতির উদ্দেশে প্রধানমন্ত্রীর ভাষণ
    “ করোনার সময় আমাদের অনেক ভাই ও বোন মহামারীর দরুণ প্রভাবিত হয়েছেন ; বহু পরিবার ক্ষতিগ্রস্ত হয়েছেন , অনেকে মারা গেছেন । আমি এরকম পরিবারগুলির প্রতি সমবেদনা জানাই । আমার দৃঢ় বিশ্বাস , ১৩০ কোটি দেশবাসীর অদম্য ইচ্ছাশক্তি ও জেদ করোনার বিরুদ্ধে আমাদের জয় সুনিশ্চিত করবে এবং আমরা অবশ্যই জয়ী হব …..
    করোনা মহামারীর সময় ১৩০ কোটি ভারতীয় আত্মনির্ভর হয়ে ওঠার শপথ নিয়েছেন । আজ আত্মনির্ভরতার মূল মন্ত্রটি প্রত্যেক ভারতীয়র মনে প্রতিফলিত হচ্ছে ……
    দেশে গত বছর প্রত্যক্ষ বিদেশি বিনিয়োগের পরিমাণ ১৮ শতাংশ বেড়েছে । এমনকি , করোনা মহামারীর সময় বিশ্বের অগ্রণী শিল্প সংস্থাগুলি ভারতের দিকে পা বাড়িয়েছে …..
    আজ সঙ্কটের সময় দেশের মানুষ ও অর্থনীতিকে মহামারীর কবল থেকে বের করে নিয়ে আসা আমাদের সর্বোচ্চ অগ্রাধিকার । এই লক্ষ্যে জাতীয় পরিকাঠামো পাইপলাইন প্রকল্পগুলি গুরুত্বপূর্ণ ভূমিকা নিতে পারে …..
    করোনা সঙ্কটের সময় কোনও রকম বাধা - বিপত্তি ছাড়াই একাধিক পদক্ষেপ গ্রহণ করা হয়েছে , যার মাধ্যমে সহজেই পরিষেবা মানুষের কাছে পৌঁছে দেওয়া সম্ভব হয়েছে । চলতি করোনা মহামারীর সময় আমরা কোটি কোটি দরিদ্র পরিবারকে নিখরচায় রান্নার গ্যাসের সিলিন্ডার দিয়েছি । রেশন কার্ড - নির্বিশেষে আমার ৮০ কোটিরও বেশি দেশবাসীকে খাদ্যশস্য সরবরাহ করা হয়েছে । প্রায় ৯০ হাজার কোটি টাকা ব্যাঙ্ক অ্যাকাউন্টগুলিতে হস্তান্তরিত করা হয়েছে …..
    আপনারা এটা অবশ্যই লক্ষ্য করেছেন যে , ভারত সরকার করোনা মহামারীর সময় কৃষি পরিকাঠামো ক্ষেত্রের জন্য ১ লক্ষ কোটি টাকা মঞ্জুর করেছে …..
    করোনা মহামারীর সময় প্রায় ৩০ হাজার কোটি টাকা আমাদের বোনেদের অ্যাকাউন্টে জমা করা হয়েছে …..
    এটা খুবই স্বাভাবিক যে , করোনা মহামারীর সময় স্বাস্থ্য ক্ষেত্র সকলের দৃষ্টি আকর্ষণ করেছে । আত্মনির্ভর হয়ে ওঠার ক্ষেত্রে সবচেয়ে বড় আমরা পেয়েছি , স্বাস্থ্য পরিষেবার ওপর গুরুত্ব দেওয়ায় তথাপি স্বাস্থ্য পরিষেবা ক্ষেত্রে উদ্দেশ্য পূরণে আমাদের আরও এগিয়ে যেতে হবে ……
    প্রত্যেকের মধ্যেই এই কৌতূহল রয়েছে যে , কখন করোনা টিকা প্রস্তুত হবে । বর্তমান পরিস্থিতিতে এটা ভাবা খুবই স্বাভাবিক । বিশ্বের সর্বত্রই প্রত্যেকের মনে এ ব্যাপারে আগ্রহ রয়েছে ……. আমি আমার দেশবাসীকে জানাতে চাই যে , আমাদের বিজ্ঞানীরা টিকা উদ্ভাবনের ব্যাপারে পরীক্ষাগারগুলিতে নিষ্ঠার সঙ্গে কাজ করে চলেছেন । এরা প্রত্যেকেই নিজের সেরাটা দিচ্ছেন । বর্তমানে দেশে ৩টি টিকার গুণমান যাচাই বিভিন্ন স্তরে রয়েছে …….
    নিঃসন্দেহে করোনা এক বড় বাধা , কিন্তু এই বাধা এত বড় নয় যে , আমাদেরকে আত্মনির্ভর ভারত গঠনের চলার পথে প্রতিবন্ধকতা সৃষ্টি করতে পারে ” ।
    বিস্তারিত বিবরণের জন্য https://pib.gov.in/PressReleasePage.aspx?PRID=1646045 – এই লিঙ্কে ক্লিক করুন ।
    
    ৭৪ তম স্বাধীনতা দিবসের প্রাকসন্ধ্যায় ভারতের রাষ্ট্রপতি শ্রী রামনাথ কোবিন্দ প্রদত্ত জাতির উদ্দেশে ভাষণের বাংলা রূপান্তর
    নিজেদের সামর্থ্যের প্রতি আস্থা রেখে আমরা কোভিড - ১৯ এর বিরুদ্ধে লড়াইয়ে অন্যান্য দেশের দিকেও সাহায্যের হাত বাড়িয়ে দিয়েছি | অন্যান্য দেশের অনুরোধে ঔষধের ব্যবস্থা করে আমরা আরও একবার প্রমান করে দিয়েছি যে , ভারত সংকটের সময় গোটা বিশ্বের পাশে গিয়ে দাঁড়ায় | আঞ্চলিক ও বিশ্ব পর্যায়ে মহামারী মোকাবিলায় র্যকর কৌশল তৈরীর ত্রে আমাদের অগ্রণী ভূমিকা রয়েছে | জাতিসঙ্ঘ সুরক্ষা পরিষদে অস্থায়ী সদস্যপদের জন্য সম্প্রতি সম্পন্ন হওয়া নির্বাচনে পাওয়া ব্যাপক সমর্থন ভারতের প্রতি আন্তর্জাতিক পর্যায়ে ইতিবাচক ভাবনারই প্রমাণ ………
    আমি এটা বিশ্বাস করি যে , কোভিড - ১৯ - এর বিরুদ্ধে লড়াইয়ে জীবন ও জীবিকা উভয়ের সুরক্ষায় মনযোগ দেওয়া জরুরি | আমরা চলতি সংকটকে সবার কল্যানে , বিশেষ করে কৃষক ও ক্ষুদ্র শিল্পোদ্যোগীদের কল্যাণে প্রয়োজনীয় সংস্কার এনে অর্থব্যবস্থাতে পুনরায় গতি সঞ্চারের সুযোগ হিসেবে দেখছি | কৃষি ক্ষেত্রে ঐতিহাসিক সংস্কার সাধিত হয়েছে | এখন কৃষক বিনা বাধায় দেশের যেকোন জায়গায় নিজের উৎপাদিত সামগ্রী বিক্রি করে তার সর্বাধিক মূল্য পেতে পারেন | কৃষকদের নিয়মের প্রতিবন্ধকতা থেকে মুক্ত করার জন্য ‘ জরুরি পণ্য সংক্রান্ত নিয়মে ’ সংশোধনী আনা হয়েছে | এতে কৃষকদের আয় বাড়ানোর ক্ষেত্রে সুবিধা হবে |
    বিস্তারিত বিবরণের জন্য https://pib.gov.in/PressReleasePage.aspx?PRID=1645888 – এই লিঙ্কে ক্লিক করুন ।
    
    ভারতের প্রধানমন্ত্রী ও নেপালের প্রধানমন্ত্রীর মধ্যে টেলিফোনে কথা
    নেপালের প্রধানমন্ত্রী শ্রী কে পি শর্মা ওলি আজ ভারতের প্রধানমন্ত্রী শ্রী নরেন্দ্র মোদীর সঙ্গে টেলিফোনে কথা বলেন । নেপালের প্রধানমন্ত্রী ৭৪তম স্বাধীনতা দিবস উপলক্ষে ভারত সরকার ও এ দেশের জনগণকে শুভেচ্ছা জানান । রাষ্ট্রসঙ্ঘের নিরাপত্তা পরিষদে অস্থায়ী সদস্য হিসেবে ভারতের সাম্প্রতিক নির্বাচনের জন্য শ্রী ওলি অভিনন্দন জানিয়েছেন ।
    উভয় দেশে কোভিড - ১৯ মহামারীর প্রভাব হ্রাস করতে যে সমস্ত প্রয়াস নেওয়া হচ্ছে সে ব্যাপারে দুই নেতাই পারস্পরিক সহমর্মিতা প্রকাশ করেন । এই প্রেক্ষিতে নেপালকে সবরকম সহায়তা অব্যাহত রাখার জন্য ভারতের অঙ্গীকারের কথা শ্রী মোদী পুনরায় জানান ।
    বিস্তারিত বিবরণের জন্য https://pib.gov.in/PressReleasePage.aspx?PRID=1646051 – এই লিঙ্কে ক্লিক করুন ।
    
    
    
    
    পিআইবি ’ র আঞ্চলিক কার্যালয় থেকে প্রাপ্ত তথ্য
    
    • মহারাষ্ট্র : রাজ্যের সহযোগিতা বিষয়ক দপ্তরের মন্ত্রী নিশ্চিতভাবে করোনায় আক্রান্ত হয়েছেন এবং তিনি হাসপাতালে চিকিৎসাধীন । এ নিয়ে রাজ্যের ৭ জন মন্ত্রী গত ৩ মাসে করোনায় আক্রান্ত হয়েছেন । রাজ্যে করোনায় আক্রান্তের সংখ্যা ৫ লক্ষ ৭৩ হাজারেরও বেশি এবং নিশ্চিতভাবে করোনায় আক্রান্ত হয়েছেন ১ লক্ষ ৫১ হাজার ।
    
    • গুজরাট : রাজ্যে শুক্রবার রেকর্ড ৫১ হাজারেরও বেশি কোভিড নমুনা পরীক্ষা হয়েছে । সুস্থতার হার বেড়ে হয়েছে ৭৭ . ৭২ শতাংশ । রাজ্যে আক্রান্তের সংখ্যা ৭৬ হাজারেরও বেশি এবং নিশ্চিতভাবে করোনায় আক্রান্ত হয়েছেন প্রায় ১৪ হাজার ৩০০ জন ।
    
    • ছত্তিশগড় : রাজ্যে গত ২৪ ঘন্টায় রেকর্ড ১৩ জনের করোনায় মৃত্যু হয়েছে । গতকাল আরও ৪৫১ জন নতুন করে আক্রান্ত হয়েছেন ।
    
    • অরুণাচল প্রদেশ : রাজ্যে গত ২৪ ঘন্টায় আরও ১ জনের মৃত্যু হয়েছে এবং ৯৫ জন আক্রান্ত হয়েছেন । নিশ্চিতভাবে করোনায় আক্রান্তের সংখ্যা ৮৫২ এবং সুস্থ হয়েছেন ১ হাজার ৭৫০ জন ।
    
    • মণিপুর : রাজ্যে আরও ১৩০ জনের নতুন করে সংক্রমণের খবর মিলেছে । আরও একজনের মৃত্যুর খবর মেলায় মৃতের সংখ্যা বেড়ে ১৩ হয়েছে । আক্রান্তের সংখ্যা ক্রমাগত বৃদ্ধি পাওয়ার দরুণ আগামী ৩১ তারিখ পর্যন্ত সারা রাজ্যে লকডাউনের মেয়াদ বাড়ানো হয়েছে ।
    
    • মেঘালয় : ছোট ব্যবসায়ী ও শিল্পোদ্যোগীদের স্বার্থে মুখ্যমন্ত্রীর সহায়তা কর্মসূচি শুরু হচ্ছে । এই কর্মসূচির আওতায় ছোট ব্যবসার জন্য ৫০ হাজার টাকা , ঋণের ক্ষেত্রে ১০ হাজার টাকার এককালীন সহায়তা দেওয়া হবে । কর্মসূচির জন্য ১৫ কোটি টাকার তহবিল গঠন করা হয়েছে ।
    
    • মিজোরাম : রাজ্যে আরও ৫৬ জনের সংক্রমণের খবর মেলায় করোনায় আক্রান্তের সংখ্যা বেড়ে ৭১৩ হয়েছে । নিশ্চিতভাবে করোনায় আক্রান্তের সংখ্যা ৩৬৫ ।
    
    • নাগাল্যান্ড : রাজ্যে গতকাল আরও ১৫৪ জনের সংক্রমণের খবর মেলায় করোনায় আক্রান্তের সংখ্যা বেড়ে ৩ হাজার ৩২২ হয়েছে ।
    
    • পাঞ্জাব : রাজ্যে আগামী কয়েক সপ্তাহের মধ্যে সংক্রমণের সংখ্যা বাড়তে পারে , এমন আশঙ্কার মধ্যেই মুখ্যমন্ত্রী সমস্ত শহরে রাত ৯টা থেকে ভোর ৫টা পর্যন্ত নৈশকালীন কার্ফিউ জারি করার কথা ঘোষণা করেছেন ।
    
    • হরিয়ানা : কোভিড - ১৯ মহামারীর দরুণ বিভিন্ন সমস্যার কথা বিবেচনায় রেখে রাজ্য সরকার সমস্ত ধর্মীয় স্থানের বিদ্যুৎ মাশুল প্রত্যাহারের সিদ্ধান্ত নিয়েছে । বিদ্যুৎ মাশুল ছাড়ের এই সুবিধা গত এপ্রিল থেকে জুন মাস পর্যন্ত পাওয়া যাবে ।
    
    • কেরল : রাজ্যে আজ আরও ৪ জনের মৃত্যুর খবর মেলায় করোনায় মৃতের সংখ্যা বেড়ে ১৪৩ হয়েছে । রাজধানী তিরুবনন্তপুরম এখনও সংক্রমণের অন্যতম কেন্দ্রস্থল । এদিকে রাজ্যে গতকাল এ যাবৎ একদিনেই সর্বাধিক ১ হাজার ৫৬৯ জনের সংক্রমণের খবর মিলেছে । বর্তমানে ১৪ হাজার ৯৪ জন রোগীর চিকিৎসা চলছে এবং প্রায় ২৭ হাজার রোগী আরোগ্য লাভ করেছেন ।
    
    • তামিলনাডু : কেন্দ্রশাসিত পন্ডিচেরীর মুখ্যমন্ত্রী স্বাধীনতা দিবসের ভাষণে বলেছেন , কোভিড - ১৯ মহামারী মোকাবিলায় সাধারণ মানুষের সহযোগিতা সবচেয়ে জরুরি । এদিকে কোয়াম্বাটোর শহরে আক্রান্তের সংখ্যা ৮ হাজার ছাড়িয়েছে । তামিলনাডুর রাজ্যপালের করোনা নমুনা পরীক্ষায় ভাইরাসের উপস্থিতির প্রমাণ মেলেনি । এদিকে রাজ্যে আক্রান্তের সংখ্যা ৩ লক্ষ ২৬ হাজার ছাড়িয়েছে । নিশ্চিতভাবে করোনায় আক্রান্ত হয়েছেন ৫৩ হাজার ৭১৬ জন । এখনও পর্যন্ত মৃত্যু হয়েছে ৫ হাজার ৫১৪ জনের ।
    
    • কর্ণাটক : কোভিড - ১৯ সংক্রান্ত টাস্কফোর্সের সিদ্ধান্ত অনুযায়ী , রাজ্য সরকার আরও ১০ লক্ষ র্যা পিড অ্যান্টিজেন ডিটেকশন কিট সংগ্রহ করার সিদ্ধান্ত নিয়েছে । এদিকে গতকাল এক নির্দেশ জারি করে বলা হয়েছে , প্রকাশ্য স্থানে গণেশ মূর্তি বসিয়ে পুজো করা চলবে না । সাধারণ মানুষকে গণেশ চতুর্থী বাড়িতে থেকেই উদযাপনের পরামর্শ দেওয়া হয়েছে ।
    
    • অন্ধ্রপ্রদেশ : রাজ্যপাল স্বাধীনতা দিবসের ভাষণে কোভিড - ১৯ থেকে সুস্থ হওয়া ব্যক্তিদের স্বেচ্ছায় এগিয়ে এসে প্লাজমা দান করার আহ্বান জানিয়েছেন । এদিকে কোভিড - ১৯ চিকিৎসার দায়িত্বে থাকা জুনিয়র চিকিৎসকরা ১৭ই অগাস্ট থেকে পরিষেবা বয়কটের ডাক দিয়েছেন ।
    
    • তেলেঙ্গানা : স্বাস্থ্য বিশেষজ্ঞ ও কোভিড - ১৯ আক্রান্ত রোগীদের চিকিৎসার দায়িত্বে থাকা চিকিৎসকরা লক্ষ্য করছেন রাজ্যে সুস্বাস্থ্যের অধিকারী মানুষের মৃত্যু ক্রমশ বাড়ছে । অবশ্য , এদের মৃত্যু পেছনে সময় মতো চিকিৎসা পরিষেবা না নেওয়ার বিষয়টি যুক্ত রয়েছে । এদিকে রাজ্যে গত ২৪ ঘন্টায় আরও ১০ জনের মৃত্যুর খবর মেলায় করোনায় মৃতের সংখ্যা বেড়ে ৬৮৪ হয়েছে । আক্রান্তের সংখ্যা ৯০ হাজার ছাড়িয়েছে । নিশ্চিতভাবে করোনায় আক্রান্ত হয়েছেন ২৩ হাজার ৩৭৯ জন । সুস্থ হয়েছেন ৬৬ হাজার ১৯৬ জন ।


    CG/BD/SB

    
    
    (Release ID: 1646221) Visitor Counter : 2
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Tamil , Telugu