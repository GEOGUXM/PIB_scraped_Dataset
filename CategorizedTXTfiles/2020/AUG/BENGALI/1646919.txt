      বিজ্ঞানওপ্রযুক্তিমন্ত্রক

      এনআরডিসি এবং এনএএল মহাকাশ ইঞ্জিনিয়ারিং সংক্রান্ত স্টার্ট-আপগুলিকে উৎসাহিত করবে
      Posted On: 19 AUG 2020 11:16AM by PIB Kolkata


    নয়াদিল্লি, ১৯ আগস্ট, ২০২০


    

    
    উদ্ভাবনমূলক প্রচেষ্টাগুলিকে গবেষণার মূল ধারার সঙ্গে যুক্ত করতে স্টার্ট-আপগুলি গুরুত্বপূর্ণ ভূমিকা পালন করে। এছাড়াও স্টার্ট-আপগুলি শিল্প সংস্থা ও শিক্ষা প্রতিষ্ঠানের মধ্যে অংশীদারিত্ব গড়ে তুলতে সাহায্য করে। উদ্ভাবনের ক্ষেত্রে এ ধরনের বিষয়গুলিকে বিবেচনায় রেখে জাতীয় গবেষণা উন্নয়ন নিগম (এনআরডিসি) এবং বিজ্ঞান ও শিল্প গবেষণা পর্ষদের অধীন ন্যাশনাল এরোস্পেস ল্যাবরেটরি (এনএএল) এক উদ্ভাবন তথা ইনকিউবেশন সেন্টার গড়ে তুলতে হাতে হাত মিলিয়েছে। এই ধরনের উদ্যোগ গ্রহণের উদ্দেশ্য হল মহাকাশ প্রযুক্তির মতো উদীয়মান ক্ষেত্রগুলিতে আগ্রহী স্টার্ট-আপ সংস্থাগুলির জন্য বেসরকারিভাবে তহবিলের সংস্থান করা।
    
    এই কর্মসূচির আওতায় মহাকাশ প্রযুক্তির ক্ষেত্রে স্টার্ট-আপগুলি পরামর্শদাতা এবং সংশ্লিষ্ট ক্ষেত্রে সৃজনশীল উদ্ভাবনের জন্য উৎসাহদানের কাজ করবে। এনআরডিসি-র ম্যানেজিং ডায়রেক্টর ডঃ এইচ পুরুষোত্তম বলেছেন, দুই সংস্থার মধ্যে এ ধরনের অংশীদারিত্ব দেশের যুব সম্প্রদায়ের কাছে কর্মসংস্থানের সুযোগ-সুবিধা বাড়াবে। এনআরডিসি এবং এনএএল – উভয়ের কাছেই আজকের দিনটির অত্যন্ত তাৎপর্য রয়েছে কারণ, স্টার্ট-আপগুলিকে উদ্ভাবনমূলক প্রয়াসের অংশীদার হিসেবে সামিল করার এই প্রথম উদ্যোগ নেওয়া হয়েছে।
    
    এনআরডিপি এবং এনএএল সংস্থার মধ্যে চুক্তিপত্রে স্বাক্ষর করেন এনআরডিসি-র চিফ ম্যানেজিং ডায়রেক্টর ডঃ এইচ পুরুষোত্তম এবং এনএএল সংস্থার ডায়রেক্টর ডঃ জিতেন্দ্র এ যাদব। স্বাক্ষরদান অনুষ্ঠানে দুই সংস্থার উচ্চপদস্থ আধিকারিকরা উপস্থিত ছিলেন। এছাড়াও, সিএসআইআর-এর মহানির্দেশক শ্রী আর বৈধেসওয়ারান সহ এনএএল এবং সিএসআইআর-এর আধিকারিকরাও অনুষ্ঠানে যোগ দেন।


    

    CG/BD/DM

    
    
    (Release ID: 1646919) Visitor Counter : 2
    
    
      Read this release in: English , Urdu , Hindi , Manipuri , Assamese , Punjabi , Tamil , Telugu