      প্রতিরক্ষামন্ত্রক

      এয়ার মার্শাল ভিআর চৌধুরী পশ্চিমাঞ্চল বায়ুসেনা কমান্ডের কমান্ড হিসেবে দায়িত্বভার গ্রহণ করেছেন
      Posted On: 01 AUG 2020 4:24PM by PIB Kolkata

      নয়াদিল্লী, ১ আগস্ট, ২০২০
      অতিবিশিষ্ট সেবা পদক, বায়ুসেনা পদক জয়ী এয়ার মার্শাল ভিআর চৌধুরী ভারতীয় বায়ুসেনার পশ্চিমাঞ্চল এয়ার কমান্ডের এয়ার অফিসার কমান্ডিং ইন চিফ হিসেবে আজ থেকে দায়িত্বভার গ্রহণ করেছেন। তিনি এয়ার মার্শাল বি সুরেশের জায়গায় স্থলাভিষিক্ত হলেন।
      এয়ার মার্শাল ভিআর চৌধুরী ১৯৮২ সালের ২৯শে ডিসেম্বর ভারতীয় বায়ুসেনার ফাইটার স্ট্রিমে (যুদ্ধ বিমান পরিচালন বিভাগে) একজন যুদ্ধ বিমানচালক হিসেবে কাজে যোগ দেন। ৩৮ বছরের এই বর্ণময় কর্মজীবনে বিভিন্ন ধরণের যুদ্ধ বিমান চালানোর অভিজ্ঞতা রয়েছে তার। ভারতীয় বায়ুসেনার একাধিক যুদ্ধ বিমানের প্রশিক্ষক হিসেবে কাজ করেছেন তিনি । ৩ হাজার ৮০০ ঘন্টারও বেশি বিমান চালানোর অভিজ্ঞতা রয়েছে তাঁর। এমনকি মিগ-২১, মিগ-২৩ এমএফ, মিগ-২৯ এবং সুখই ৩০ বিমান চালানোর অভিজ্ঞতাও রয়েছে এয়ার মার্শাল ভিআর চৌধুরীর।
      তিনি কর্মজীবনে ভারতীয় বায়ুসেনার একাধিক গুরুত্বপূর্ণ পদে দায়িত্বভার সামলেছেন। ফ্রন্ট লাইন ফাইটারর্স কমান্ডিং অফিসারও ছিলেন তিনি। এমনকি ফ্রন্ট লাইন ফাইটারর্স বেসেরও কমান্ডেন্ট হিসেবেও কাজ করেছেন। দিল্লীর বায়ুসেনা সদর দপ্তর বায়ু ভবনে সহকারি মুখ্য এয়ার স্টাফ হিসেবেও নিযুক্ত ছিলেন। এমনকি এই পদে নিয়োগ হওয়ার আগে পূর্বাঞ্চলীয় এয়ার কমান্ডের বরিষ্ঠ এয়ার স্টাফ হিসেবেও নিযু্ক্ত ছিলেন। এয়ার মার্শাল ভি আর চৌধুরী ওয়েলিংটন ডিফেন্স সার্ভিসেস স্টাফ কলেজের প্রাক্তনী।
      তাঁর অসামান্য কাজের জন্য স্বীকৃতি হিসেবে ২০০৪ সালের জানুয়ারিতে বায়ুসেনা পদকও পান। ২০১৫ সালে জানুয়ারিতে তিনি অতি বিশিষ্ট সেবা পদকও লাভ করেন।
      CG/SS/NS
    
    
    (Release ID: 1645453) Visitor Counter : 2
    
    
      Read this release in: English , Urdu , Marathi , Hindi , Manipuri , Punjabi , Tamil