      স্বাস্থ্যওপরিবারকল্যাণমন্ত্রক

      দেশে ১৪.২ লক্ষেরও বেশি মানুষ সুস্থ হয়েছেন; আরোগ্যের হার বৃদ্ধি পেয়েছে ৬৮.৩২ শতাংশ; সংক্রমিতদের মৃত্যুর জাতীয় হার হ্রাস পেয়ে হয়েছে ২.০৪ শতাংশ
      Posted On: 08 AUG 2020 5:02PM by PIB Kolkata


    নয়াদিল্লি, ০৮ অগাস্ট, ২০২০


    

    
    কেন্দ্র এবং রাজ্য ও কেন্দ্রশাসিত অঞ্চলগুলির সমন্বিত উদ্যোগে সংক্রমিতদের নমুনা পরীক্ষা, আইসোলেশন এবং চিকিৎসার ব্যবস্থা করায় দেশে সংক্রমিতদের সুস্থ হয়ে ওঠার হার বৃদ্ধি পাচ্ছে। মৃত্যু হার কমছে। যথাযথ নজরদারির জন্য সংক্রমিতদের দ্রুত শনাক্তকরণ এবং চিকিৎসার ব্যবস্থা করার ফলে ভারতে প্রতি ১০ লক্ষের হিসাবে সংক্রমিতের হার সবচেয়ে কম – ১৪৬৯। আন্তর্জাতিক ক্ষেত্রে এই হার ২৪২৫। কেন্দ্র এবং রাজ্য ও কেন্দ্রশাসিত অঞ্চলগুলি ‘টেস্ট ট্র্যাক ও ট্রিট’ কৌশল অবলম্বন করায় দেশে কোভিড সংক্রমিতদের মৃত্যু হার ক্রমশ হ্রাস পাচ্ছে। আন্তর্জাতিক স্তরে মৃত্যু হারের তুলনায় এই হার কম – ২.০৪ শতাংশ। প্রতি ১০ লক্ষের হিসাবে ভারতে মৃত্যু হার ৩০, যেখানে আন্তর্জাতিক স্তরে এই হার ৯১।


    
    গত ২৪ ঘন্টায় ৪৮ হাজার ৯০০ জন সুস্থ হয়েছেন। দেশে মোট ১৪ লক্ষ ২৭ হাজার ৫ জন করোনা মুক্ত হয়েছেন। আরোগ্য লাভের হার ৬৮.৩২ শতাংশ। বর্তমানে ৬ লক্ষ ১৯ হাজার ৮৮ জন সংক্রমিত চিকিৎসাধীন রয়েছেন। মোট সংক্রমিতের হার ২৯.৬৪ শতাংশ। এদের হাসপাতালে চিকিৎসার পাশাপাশি, কাউকে কাউকে হোম আইসোলেশনেও রাখা হয়েছে।


    
    প্রতিদিন নমুনা পরীক্ষাগারের সংখ্যা বৃদ্ধি পাওয়ায় এ পর্যন্ত মোট ২ কোটি ৩৩ লক্ষ ৮৭ হাজার ১৭১টি নমুনা পরীক্ষা হয়েছে। গত ২৪ ঘন্টায় ৫ লক্ষ ৯৮ হাজার ৭৭৮টি নমুনা পরীক্ষা হয়েছে। এর ফলে, প্রতি ১০ লক্ষের হিসাবে নমুনা পরীক্ষা বৃদ্ধি পেয়ে হয়েছে ১৬ হাজার ৯৪৭। দেশে ৯৩৬টি সরকারি এবং ৪৬০টি বেসরকারি অর্থাৎ মোট ১ হাজার ৩৯৬টি পরীক্ষাগারে কোভিড-১৯ এর নমুনা পরীক্ষার কাজ চলছে। ৪২৮টি সরকারি এবং ২৮৩টি বেসরকারি মিলিয়ে মোট ৭১১টি পরীক্ষাগারে রিয়েল টাইম আরটিপিসিআর পদ্ধতিতে, ৪৭৬টি সরকারি এবং ৯৮টি বেসরকারি অর্থাৎ মোট ৫৭৪টি পরীক্ষাগারে ট্রুন্যাট পদ্ধতিতে এবং ৩২টি সরকারি ও ৭৯টি বেসরকারি মিলিয়ে মোট ১১১টি পরীক্ষাগারে সিবিন্যাটের মাধ্যমে নমুনা পরীক্ষার কাজ চলছে।


    
    কোভিড-১৯ সংক্রান্ত প্রকৃত ও সর্বশেষ তথ্য সংক্রান্ত টেকনিক্যাল বিষয়, নীতি-নির্দেশিকা এবং পরামর্শের জন্য নিয়মিত https://www.mohfw.gov.in/ এবং @MoHFW_INDIA –এই ওয়েবসাইটে নজর রাখুন।


    
    টেকনিক্যাল বিষয়ে জানার জন্য technicalquery.covid19@gov.in , ncov2019@gov.in এবং @CovidIndiaSeva - এখানে যোগাযোগ করা যেতে পারে।


    
    কোভিড-১৯ সংক্রান্ত যে কোনও বিষয়ে জানার জন্য স্বাস্থ্য ও পরিবার কল্যাণ মন্ত্রকের হেল্পলাইন নম্বর : +91-11-23978046 or 1075 (টোল ফ্রি) – এ যোগাযোগ করুন। কোভিড-১৯ সংক্রান্ত রাজ্য/কেন্দ্রশাসিত অঞ্চলগুলির হেল্পলাইন নম্বরের তালিকা নীচের লিঙ্কে দেওয়া রয়েছে - https://www.mohfw.gov.in/pdf/coronvavirushelplinenumber.pdf


    

    CG/CB/SB

    
    
    (Release ID: 1644443) Visitor Counter : 11
    
    
      Read this release in: Odia , English , Urdu , Marathi , Hindi , Manipuri , Punjabi , Gujarati , Tamil , Telugu