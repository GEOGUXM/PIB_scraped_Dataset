      অর্থমন্ত্রক

      ভোজ্য তেল, পেতলের টুকরো অংশ, পোস্ত, সোনা ও রূপোর মাশুল নির্ধারণের প্রেক্ষিতে অভ্যন্তরীণ শুল্ক দপ্তরের মাশুল বিজ্ঞপ্তি নং ৮৩ / ২০২০ (এন.টি.)
      Posted On: 31 AUG 2020 5:21PM by PIB Kolkata


    নয়াদিল্লি, ৩১ আগস্ট, ২০২০


    

    
    ১৯৬২-র অভ্যন্তরীণ শুল্ক আইন (১৯৬২-র ৫২) এর ১৪ নং ধারার ২ নং উপধারা অনুযায়ী অধিকার প্রয়োগ করে কেন্দ্রীয় পরোক্ষ ও অভ্যন্তরীণ শুল্ক পর্ষদ ২০০১-এর ৩ আগস্ট গেজেট অফ ইন্ডিয়ার এক্সট্রা-অর্ডিনারি পার্ট-২ সেকশন-৩, সাব-সেকশন-২ এবং উল্লিখিত নম্বর এসও ৭৪৮(ই) অনুযায়ী, কেন্দ্রীয় সরকারের অর্থ মন্ত্রকের রাজস্ব দপ্তরের পক্ষ থেকে ২০০১-এর ৩ আগস্ট প্রকাশিত নম্বর ৩৬ / ২০০১ – কাস্টমস (এন.টি.) বিজ্ঞপ্তিতে প্রয়োজনীয় ও যথোপযুক্ত কয়েকটি সংশোধন করা হয়েছে। সেই অনুসারে অর্থ মন্ত্রকের ওই বিজ্ঞপ্তিতে ১, ২ ও ৩ নাম অনুসারে যে তিনটি টেবিল প্রকাশিত হয়েছিল সেগুলিতে পরিবর্তন করা হবে। অবশ্য, তিনটি টেবিলে থাকা সংশ্লিষ্ট পণ্যসামগ্রীর মাশুল হারে বিশেষ কোন পরিবর্তন হচ্ছে না। একইভাবে, বিভিন্ন ধরনের পণ্যসামগ্রী যেমন অশোধিত পাম তেল, অন্যান্য পাম তেল, অন্যান্য পালমোনেল, অপরিশোধিত সোয়াবিন তেল, সমস্ত গ্রেডের পেতলের টুকরো অংশ এবং পোস্তর দাম অপরিবর্তিত থাকছে।
    
    সব ধরনের সোনার ক্ষেত্রে দাম প্রতি ১০ গ্রামে স্থির হয়েছে ৬৩০ মার্কিন ডলার। একইভাবে রূপোর দাম কিলোগ্রাম প্রতি স্থির হয়েছে ৮৮১ মার্কিন ডলার।
    
    উল্লেখ করা যেতে পারে, ৩ আগস্ট গেজেট অফ ইন্ডিয়ার এক্সট্রা-অর্ডিনারি পার্ট-২ সেকশন-৩ সাব-সেকশন-২ এবং উল্লিখিত নম্বর এসও ৭৪৮(ই)-তে ২০২০-র ৭ আগস্ট বিজ্ঞপ্তি নম্বর ৭২ / ২০২০ – কাস্টম (এন.টি.) অনুযায়ী শেষবার সংশোধন করা হয়েছিল। একইভাবে সংশোধনের বিষয়টি গেজেট অফ ইন্ডিয়ার ই-সংস্করণেও ২০২০-র ১৪ আগস্ট এক্সট্রা-অর্ডিনারি পার্ট-২ সেকশন-৩ সাব-সেকশন-২ অনুযায়ী উল্লিখিত নম্বর এসও ২৭৭০(ই) অনুযায়ী প্রকাশিত হয়।


    

    CG/BD/DM

    
    
    (Release ID: 1650091) Visitor Counter : 6
    
    
      Read this release in: English , Urdu , Hindi , Punjabi , Tamil