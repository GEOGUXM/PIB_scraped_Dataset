      সারওরসায়নমন্ত্রক

      মূল্যের সফল নজরদারী ব্যবস্থার জন্য কৃষকরা সস্তায় সার পাচ্ছেনঃ শ্রী গৌড়া
      Posted On: 21 AUG 2020 12:24PM by PIB Kolkata


    নতুনদিল্লি, ২১শে আগস্ট, ২০২০


    

    
    কেন্দ্রীয় সার ও রসায়ন মন্ত্রী শ্রী ডি ভি সদানন্দ গৌড়া জানিয়েছেন, পুষ্টিভিত্তিক ভর্তুকি ব্যবস্থায় দেশে সব ধরণের সারের উৎপাদন বা আমদানী ব্যয়ের উপর সার দপ্তর নজরদারী শুরু করেছে। এর ফলে সার উৎপাদক সংস্থাগুলি স্বেচ্ছায় আত্মনিয়ন্ত্রণ ব্যবস্থাপনা চালু করেছে। আন্তর্জাতিক বাজারেও তরল প্রাকৃতিক গ্যাসের, গ্যাসিয় অবস্থায় ফিরিয়ে দেবার প্রক্রিয়াটির খরচ কমেছে। এই সবের সুফল কৃষকরা পাচ্ছেন।


    
    ডায়মোনিয়াম ফসফেট, অ্যামোনিয়াম সালফেট সহ অন্যান্য নানা ধরণের সার উৎপাদনে তরল প্রাকৃতিক গ্যাসের গ্যাসিয় অবস্থায় ফিরিয়ে দেবার প্রক্রিয়াটি ব্যবহৃত হয়।


    
    মন্ত্রী জানিয়েছেন, আগস্ট মাসে প্রতি মেট্রিক টনে ডায়মোনিয়াম ফসফেটের দাম ২৪৬২৬টাকা। গতবছরে এই সময়ে এর দাম ছিল ২৬,৩৯৬ টাকা। অন্যদিকে ১৮ রকমের এনপিকে সারের মধ্যে ১৫টি সারের দাম, গতবছরের এই সময়ের থেকে কমে গেছে। গত বছর অ্যামোনিয়াম সালফেটের দাম আগস্ট মাসে ছিল প্রতি মেট্রিক টনে ১৩২১৩টাকা। এই বছর আগস্টে সেই দাম হয়েছে ১৩১৪৯ টাকা।
    
    দেশের প্রতিটি কৃষকের কাছে যথাযথ দামে মধ্যে সার পৌঁছে দিতে সার দপ্তর দায়বদ্ধ।


    

    CG/CB

    
    
    (Release ID: 1647559) Visitor Counter : 6
    
    
      Read this release in: English , Urdu , Marathi , Hindi , Manipuri , Punjabi , Tamil , Telugu , Malayalam