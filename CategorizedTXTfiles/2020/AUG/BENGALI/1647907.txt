      স্বাস্থ্যওপরিবারকল্যাণমন্ত্রক

      দেশে এক দিনে রেকর্ড সংখ্যক সংক্রমিত সুস্থ౼৬৩ হাজারের বেশী
      
      মোট ২২ লক্ষের বেশী সংক্রমিত কোভিড মুক্ত
      
      সংক্রমিত চিকিৎসাধীনের থেকে ১৫ লক্ষ বেশী সুস্থ

      Posted On: 22 AUG 2020 3:33PM by PIB Kolkata

    নতুনদিল্লি, ২২শে আগস্ট, ২০২০


    

    দেশে একদিনে ১০লক্ষ ২৩ হাজার নমুনা পরীক্ষার পাশাপাশি আরেকটি রেকর্ড তৈরি হল। গত চব্বিশ ঘন্টায় ৬৩,৬৩১ জন সুস্থ হয়ে উঠেছেন। এর ফলে হাসপাতাল থেকে যারা ছাড়া পেয়েছেন, এবং হাল্কা থেকে মাঝারি মাত্রার সংক্রমিতদের নিভৃতাবাস থেকে বের হওয়ার মোট হার ৭৪.৬৯% হল। একই সঙ্গে কোভিড সংক্রমিতদের মৃত্যুর হারও আজ কমে হল ১.৮৭%।


    
    ভারতে চিকিৎসাধীন সংক্রমিতদের থেকে ১৫ লক্ষের বেশী সংক্রমিত সুস্থ হয়ে উঠেছেন। এই মুহূর্তে চিকিৎসাধীন সংক্রমিত ৬, ৯৭,৩৩০ জন। ফলে দেশে মোট সংক্রমিতদের মধ্যে ২৩.৪৩% চিকিৎসাধীন রয়েছেন। প্রচুর নমুনা পরীক্ষার মাধ্যমে সংক্রমিতদের দ্রুত শনাক্তকরণ, তাদের সংস্পর্শে যারা এসেছেন, তাদের চিহ্নিতকরণ এবং সকলের সঠিক সময়ে চিকিৎসার ব্যবস্থা করার ফলে আরোগ্যের হার বাড়ছে এবং সংক্রমিতদের মৃত্যুর হার কমছে।


    
    কোভিড সংক্রমিতদের দ্রুত শনাক্ত করার জন্য বাড়ি বাড়ি গিয়ে নজরদারী চালানো এবং প্রচুর নমুনা পরীক্ষা করে সকলকে চিকিৎসা পরিসেবা দেওয়া নিশ্চিত করা হচ্ছে। হাল্কা আর মাঝারি সংক্রমিতদের বাড়িতেই নিভৃতাবাসের ব্যবস্থা করা হচ্ছে। তবে যাঁদের সংক্রমণ গুরুতর আর যাঁদের জটিল শারীরিক সমস্যা দেখা যাচ্ছে তাদের সর্বাঙ্গীণ চিকিৎসার জন্য হাসপাতালে নিয়ে যাওয়া হচ্ছে।
    
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন। অথবা ট্যুইটার হ্যান্ডেল @MoHFW_INDIA.-এর সাহায্য নিতে পারেন।
    
    
    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেল @CovidIndiaSeva-এ ও প্রশ্ন করা যাবে।
    
    এছাড়াও +৯১-১১-২৩৯৭-৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা পেতে চাইলে নীচের লিঙ্কে ক্লিক করুন -
    https://www.mohfw.gov.in/pdf/coronvavirushelplinenumber.pdf


    

    CG/CB

    
    
    (Release ID: 1647907) Visitor Counter : 9
    
    
      Read this release in: English , Urdu , Marathi , Hindi , Manipuri , Assamese , Gujarati , Odia , Tamil , Telugu , Malayalam