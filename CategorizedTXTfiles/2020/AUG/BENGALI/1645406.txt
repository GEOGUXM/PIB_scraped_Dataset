      সড়কপরিবহণওমহাসড়কমন্ত্রক

      সড়ক পরিবহণ ও মহাসড়ক মন্ত্রক ব্যাটারিবিহীন বৈদ্যুতিক যানবাহন বিক্রি এবং নথিভুক্তিকরণের অনুমতি দিয়েছে
      Posted On: 12 AUG 2020 7:20PM by PIB Kolkata


    নতুন দিল্লি, ১২ আগষ্ট, ২০২০


    

    
    কেন্দ্রীয় সড়ক পরিবহন মহাসড়ক মন্ত্রক ব্যাটারিবিহীন বৈদ্যুতিক যানবাহন বিক্রি ও নিবন্ধীকরণের অনুমতি দিয়েছে। সমস্ত রাজ্য এবং কেন্দ্রশাসিত অঞ্চলের পরিবহণ সচিবদের দেওয়া চিঠিতে মন্ত্রক স্পষ্ট করে জানিয়েছে যে ব্যাটারিবিহীন যানবাহন পরীক্ষামূলক সংস্থা প্রদত্ত অনুমোদন ও সংশাপত্রের ভিত্তিতে বিক্রি এবং নথিভুক্ত করা যায়। এই চিঠিতে আরও বলা হয়েছে, নথিভুক্ত করণের সময় ব্যাটারির ধরণ/কি ভাবে তৈরি বা অন্য কোনো বিবরণ নির্দিষ্ট করা দরকার নেই। তবে বৈদ্যুতিক গাড়ির ব্যাটারির মূল উৎস এবং নিয়মিত ব্যবহৃত ব্যাটারি বা ব্যাটারি বদল হয়েছে কি না, তা ১৯৮৯ সালে কেন্দ্রীয় মোটরভেহিকেলস্ আইনের ১২৬ ধারার অধীনে পরীক্ষামূলক সংস্থাগুলির অনুমোদন দেওয়ার প্রয়োজন রয়েছে।
    
    সরকার বৈদ্যুতিক গাড়ির বিক্রি বাড়াতে বিশেষ সচেষ্ট হয়েছে। এতে যানবাহনের জেরে দূষণ যেমন কমবে, তেমনিই বিদেশ থেকে তেল আমদানিও হ্রাস পাবে। এর ফলে পরিবেশ সুরক্ষিত থাকবে। দেশের আমদানি খরচও কমবে। একই সঙ্গে দেশীয় শিল্পের বিকাশের পথ সুগম হবে। বৈদ্যুতিক দু চাকা এবং তিন চাকার যানবাহনের প্রচারের জন্য গাড়ির ব্যয়মূল্য থেকে ব্যাটারির দাম বাদ দেওয়ার বিষয়টি মন্ত্রক বিশেষ গুরুত্ব দিয়ে দেখছে। বাজারে এখন ব্যাটারি ছাড়াও গাড়ি বিক্রি করা যায়। এতে বৈদ্যুতিক দু চাকা এবং তিন চাকার যানবাহনের দাম অনেক কম হতে পারে। বৈদ্যুতিক পরিষেবা প্রদানকারী অথবা প্রকৃত সরঞ্জাম উৎপাদক সংস্থা বা অর্জিনাল ইকুপমেন্ট ম্যানুফ্যাকচারার্স (ওইএম) প্রয়োজনে পৃথকভাবে এই ব্যাটারি সরবরাহ করতে পারে।

    

    CG/SS/SKD

    
    
    (Release ID: 1645406) Visitor Counter : 11
    
    
      Read this release in: Punjabi , English , Urdu , Marathi , Hindi , Manipuri , Tamil , Telugu