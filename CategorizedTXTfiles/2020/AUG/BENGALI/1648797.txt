      গ্রামোন্নয়নমন্ত্রক

      গরিব কল্যাণ রোজগার অভিযানের আওতায় এ পর্যন্ত ৮৫ হাজারেরও বেশি জলাধার এবং ২ লক্ষ ৬৩ হাজার গ্রামীণ পরিবারে জল সংরক্ষণাগার নির্মাণ করা হয়েছে
      Posted On: 26 AUG 2020 3:49PM by PIB Kolkata


    নয়াদিল্লি, ২৬ অগাস্ট, ২০২০


    

    গরিব কল্যাণ রোজগার অভিযানের সূচনা করা হয়েছে মূলত কোভিড-১৯ এর জেরে গ্রামীণ এলাকায় ক্ষতিগ্রস্ত পরিযায়ী শ্রমিকদের কর্মসংস্থান ও জীবনধারণের সুবিধার্থে। মূলত, বিহার, ঝাড়খন্ড, মধ্যপ্রদেশ, ওডিশা, রাজস্থান ও উত্তরপ্রদেশ – এই ৬টি রাজ্যে যে সমস্ত পরিযায়ী শ্রমিক বাড়ি ফিরেছেন, তাঁদের কর্মসংস্থানের সুযোগ করে দিতেই এই উদ্যোগ। এই অভিযানের আওতায় এ পর্যন্ত সংশ্লিষ্ট রাজ্যগুলির ১১৬টি জেলায় জীবন-জীবিকার সুযোগ করে দেওয়া হয়েছে।


    
    এই কর্মসূচি চালু হওয়ার ৯ সপ্তাহের মধ্যে ২৪ কোটি শ্রমদিবস তৈরি হয়েছে। এর মাধ্যমে ১৮ হাজার ৮৬২ কোটি টাকা খরচ হয়েছে। এই কর্মসূচির আওতায় এ পর্যন্ত ৮৫ হাজার ৭৮৬টি জলাধার, ২ লক্ষ ৬৩ হাজার ৮৪৬টি গ্রামীণ পরিবারে জল সংরক্ষণাগার, ১৯ হাজার ৩৯৭টি গোয়ালঘর, ১২ হাজার ৭৯৮টি চাষের জন্য ব্যবহৃত পুকুর এবং ৪ হাজার ২৬০টি কম্যুউনিটি শৌচালায় তৈরি করা হয়েছে। কৃষি বিজ্ঞান কেন্দ্রের মাধ্যমে ৩১ হাজার ৬৫৮ জন ব্যক্তিকে দক্ষতা উন্নয়নের প্রশিক্ষণ দেওয়া হয়েছে। গ্রামের প্রান্তিক পরিযায়ী শ্রমিকদের কর্মসংস্থানের সুযোগ করে দিতে সংশ্লিষ্ট রাজ্য সরকার এবং কেন্দ্রীয় সরকারের ১২টি মন্ত্রক/দপ্তর সর্বতো প্রয়াস চালিয়ে যাচ্ছে।


    

    CG/SS/SB

    
    
    (Release ID: 1648797) Visitor Counter : 4
    
    
      Read this release in: Telugu , English , Urdu , Hindi , Marathi , Manipuri , Punjabi , Gujarati , Odia , Tamil , Malayalam