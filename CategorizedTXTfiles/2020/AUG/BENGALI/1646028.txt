      রেলমন্ত্রক

      ১৫ই অগাস্ট থেকে ২রা অক্টোবর পর্যন্ত চলা "ফিট ইন্ডিয়া ফ্রিডম রান" সম্পাদনে ভারতীয় রেল পূর্ণ সহযোগিতা করবে
      
      কেন্দ্রীয় ক্রীড়া ও যুব বিষয়কমন্ত্রী শ্রী কিরেন রিজিজু শুক্রবার এই দৌড়ের সূচনা করেন। রেল বোর্ডের চেয়ারম্যান শ্রী ভি কে যাদব এই অনুষ্ঠানে উপস্থিত ছিলেন
      
      ফিট ইন্ডিয়া ফ্রিডম রান কর্মসূচীকে সফল করতে সমস্ত জেনারেল ম্যানেজারদের নির্দেশ দেওয়া হয়েছে
      
      ভারতীয় রেলের ২৯টি ক্রীড়াক্ষেত্রে ১০ হাজারের বেশী ক্রীড়াবিদ এবং ৩ শত প্রশিক্ষক রয়েছে। ২০১৯-২০ সালের ৩২টি জাতীয় ক্রীড়া পদকের মধ্যে ভারতীয় রেল ৬টি পদক জিতেছে

      Posted On: 14 AUG 2020 6:31PM by PIB Kolkata

    নতুন দিল্লী, ১৪ই অগাস্ট, ২০২০


    

    
    
    ভারত সরকারের ক্রীড়া ও যুব বিষয়ক মন্ত্রকের উদ্যোগে, ১৫ই অগাস্ট থেকে ২রা অক্টোবর পর্যন্ত চলা "ফিট ইন্ডিয়া ফ্রিডম রান" সম্পাদনে ভারতীয় রেল পূর্ণ সহযোগিতা করবে। ফিট ইন্ডিয়া কর্মসূচীর অধীনে এই উদ্যোগ নেওয়া হয়েছে।


    
    সামাজিক দূরত্ব বজায় রাখার সময় নিজেদের সুস্থ রাখতে ফিট ইন্ডিয়া রানের উদ্যোগ নেওয়া হয়েছে।


    
    অংশগ্রহনকারীরা, তাদের নিজের জায়গায় এবং নিজের গতিতে, যে কোনো সময়ে দৌড়ে সামিল হতে পারবেন।


    
    কেন্দ্রীয় ক্রীড়া ও যুব বিষয়কমন্ত্রী শ্রী কিরেন রিজিজু শুক্রবার এই দৌড়ের সূচনা করেন।রেল বোর্ডের চেয়ারম্যান শ্রী ভি কে যাদব এই অনুষ্ঠানে উপস্থিত ছিলেন। ফিট ইন্ডিয়া ফ্রিডম রান কর্মসূচীকে সফল করতে সমস্ত জেনারেল ম্যানেজারদের নির্দেশ দেওয়া হয়েছে। রেলের আধিকারিক, কর্মীবৃন্দের পরিবারের সদস্যদের সচেতন করে অধিকমাত্রায় অংশগ্রহণে সামিল হওয়ার আহ্বান জানানো হয়েছে।


    
    শুরু থেকেই ভারতীয় রেল ভারতের ক্রীড়াক্ষেত্রকে তুলে ধরতে নজির রেখেছে। প্রতি বছর প্রায় ৩০০ থেকে ৪০০ ক্রীড়াবিদকে ভারতের ক্রীড়াক্ষেত্রে উন্নতি করতে, ভারতীয় রেল নিয়োগ করে থাকে। তাদের অনুশীলনে সব রকম সুবিধা দেওয়া হয়ে থাকে। ভারতীয় রেলের, ২৯টি ক্রীড়াক্ষেত্রে ১০ হাজারের বেশী ক্রীড়াবিদ এবং ৩০০ প্রশিক্ষক রয়েছেন। ২০১৯-২০ সালের ৩২টি জাতীয় ক্রীড়া পদকের মধ্যে ভারতীয় রেল ৬টি পদক জিতেছে।


    

    CG/PPM

    
    
    (Release ID: 1646028) Visitor Counter : 4
    
    
      Read this release in: Marathi , Telugu , Manipuri , English , Urdu , Hindi , Punjabi , Tamil