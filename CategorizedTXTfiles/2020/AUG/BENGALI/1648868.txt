      কর্মী, জন-অভিযোগএবংপেনশনমন্ত্রক

      ডিজি লকারে বৈদ্যুতিন পিপিও রাখার সুযোগ পেলেন কেন্দ্রীয় সরকারের সিভিল পেনশনার্সরা
      Posted On: 26 AUG 2020 3:38PM by PIB Kolkata


    নয়াদিল্লি, ২৬ আগস্ট, ২০২০


    

    
    পেনশন ও পেনশনার্স কল্যাণ দপ্তরের নজরে এসেছে বিভিন্ন সময়ে অনেক পেনশনার্সদের আসল নথি হারিয়ে যায়। এর মধ্যে পেনশন পেমেন্ট অর্ডার বা পিপিও-ও থাকে। পিপিও অত্যন্ত গুরুত্বপূর্ণ একটি নথি যেটি না পেলে এই পেনশনার্সরা তাঁদের অবসর জীবনে দুরাবস্থার সম্মুখীন হন। এছাড়াও কোভিড-১৯ মহামারীর কারণে নতুন যেসব অবসরপ্রাপ্ত কর্মী পিপিও-র কাগজ পাচ্ছেন না, তাঁদের কথা বিবেচনা করে দপ্তর বৈদ্যুতিন পিপিও তৈরির ব্যবস্থা নিয়েছে। কন্ট্রোলার জেনারেল অফ অ্যাকাউন্টস (সিজিএ) পিএফএমএস অ্যাপ্লিকেশনের মাধ্যমে এই বৈদ্যুতিন পিপিও তৈরি করবে যেটি কেন্দ্রীয় সরকারের সিভিল পেনশানার্সরা তাঁদের ডিজি লকারে রাখতে পারবেন। এই উদ্যোগের ফলে নতুন পেনশানার্সদের পিপিও-র কাগজ আসতে দেরী হলেও তাঁরা ডিজি লকার থেকে এই কাগজ পেয়ে যাবেন। ২০২১-২২ সালের মধ্যে এই প্রক্রিয়াটি সম্পন্ন করার লক্ষ্যমাত্রা ধার্য করা হয়েছে।
    
    পেনশানার্সদের সিঙ্গল উইন্ডো প্ল্যাটফর্মের সুবিধা দিতে 'ভবিষ্য’ সফটওয়্যার তৈরি করা হয়েছে। এই সফটওয়্যারে পেনশন সংক্রান্ত সমস্ত প্রক্রিয়া সম্পন্ন হবে। যতদিন না প্রক্রিয়ার কাজ শেষ হচ্ছে, ততদিন অবসরপ্রাপ্ত কর্মীরা তাঁদের ডিজি লকার অ্যাকাউন্ট থেকে ই-পিপিও সংগ্রহ করতে পারবেন। সমস্ত মন্ত্রক এবং দপ্তরের প্রশাসনিক শাখাকে এ ব্যাপারে যথাযথ ব্যবস্থা গ্রহণের অনুরোধ জানানো হয়েছে।


    

    CG/CB/DM

    
    
    (Release ID: 1648868) Visitor Counter : 5
    
    
      Read this release in: Telugu , English , Urdu , Marathi , Hindi , Manipuri , Punjabi , Tamil , Malayalam