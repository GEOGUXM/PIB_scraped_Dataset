      বিদ্যুৎমন্ত্রক

      ২০২১ অর্থবর্ষের প্রথম ত্রৈমাসিকে পাওয়ার গ্রিড ২,০৪৮ কোটি টাকা লাভ করেছে
      Posted On: 11 AUG 2020 2:10PM by PIB Kolkata

      নয়াদিল্লী, ১১ আগস্ট, ২০২০
      কেন্দ্রের বিদ্যুৎ মন্ত্রকের অধীনস্থ মহারত্ন সংস্থা পাওয়ার গ্রিড কর্পোরেশন অফ ইন্ডিয়া লিমিটেড (পাওয়ার গ্রিড) দেশে বিদ্যুৎ সরবরাহের প্রধান প্রতিষ্ঠান। ২০২১ অর্থবর্ষের প্রথম ত্রৈমাসিকে এই সংস্থার মোট আয়ের পরিমাণ ৯,৮১৭ কোটি টাকা। সংস্থাটি কর দেওয়ার পর তার নিজস্ব তহবিলে ২,০৪৮ কোটি টাকা রাখতে পেরেছে। বিভিন্ন বিদ্যুৎ বন্টন সংস্থা এবং রাজ্য ও কেন্দ্রশাসিত অঞ্চলগুলির বিদ্যুৎ দপ্তরকে কোভিড-১৯এর কারণে এপ্রিল ও মে মাসে মোট ১,০৭৫ কোটি টাকা ছাড় দেওয়ার পর সংস্থাটির লাভের অঙ্ক খানিকটা কম হয়েছে। এককালীন ছাড় দেওয়ার সত্ত্বেও এই সংস্থা গত বছরে এই সময়ের তুলনায় ১৮ শতাংশ বেশি লাভ করেছে।
      পাওয়ার গ্রিড সুত্রে জানানো হয়েছে সংস্থাটির বর্তমানে ১,৯০৬ কোটি টাকা মূলধন বাবদ ব্যয় হয়। এছাড়াও ১,১৮৪ কোটি টাকা বিভিন্ন সম্পত্তির জন্য ব্যয় করে। এই সময়ে পাওয়ার গ্রিড ৪০০ কিলো ভোল্টের হিরিউর- মাইসোর লাইন এবং মিরাট, কোটেশ্বর ও বালিপাড়ার সাবস্টেশনগুলি চালু করেছে। ৪০০ কিলো ভোল্টের রাজারহাট-গোকর্ণ সরবরাহ লাইনের কাজও শুরু হয়েছে। এই সংস্থার মাশুল ভিত্তিক প্রতিযোগিতামূলক নিলামের মাধ্যমে ৮টি সহায়ক প্রতিষ্ঠানের শুরু হয়েছে। আরও ১১টি এই ধরণের প্রতিষ্ঠানের কাজ শীঘ্রই শুরু হবে।
      CG/CB/NS
    
    
    (Release ID: 1645112) Visitor Counter : 7
    
    
      Read this release in: Telugu , English , Urdu , Hindi , Manipuri , Punjabi , Tamil