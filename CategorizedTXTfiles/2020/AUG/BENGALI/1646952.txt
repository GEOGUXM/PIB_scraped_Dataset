      যোগাযোগওতথ্যপ্রযুক্তিমন্ত্রক

      ডাকবিভাগের সেভিংস ব্যাঙ্ক অ্যাকাউন্টে সরাসরি অ্যাকাউন্টে অর্থ পাঠানোর প্রয়োজনীয় সুবিধের ব্যবস্থা করতে আধার সংযুক্তিকরণ
      Posted On: 18 AUG 2020 5:55PM by PIB Kolkata


    কলকাতা, ১৯ আগস্ট, ২০২০


    ডাক বিভাগের পশ্চিমবঙ্গ শাখার চিফ পোস্ট মাস্টার জেনারেলের দপ্তর থেকে জানানো হয়েছে পোস্ট অফিসের সেভিংস ব্যাঙ্ক আকাউন্টে সরাসরি অর্থ পাঠানোর সুবিধে পাওয়ার জন্য ওই অ্যাকাউন্টগুলির আধার সংযুক্তিকরনের প্রক্রিয়া দ্রুত সম্পন্ন করতে হবে।


    সংশ্লিষ্ট কতৃপক্ষ জানিয়েছেন, সরাসরি টাকা পাঠানোর সুবিধেপ্রাপ্ত বেশ কিছু পোস্ট অফিসের সেভিংস ব্যাঙ্ক আকাউন্টে আধার সংযুক্তিকরণ করা নেই। বর্তমানে এই সব অ্যাকাউন্টের গ্রাহকরা ন্যাশনাল পেমেন্ট কর্পোরেশন অফ ইন্ডিয়ার, ন্যাশনাল অটোমেটেড ক্লিয়ারিং হাউসের মাধ্যমে সরাসরি অর্থ পেয়ে থাকেন। কিন্তু কেন্দ্রের পরামর্শক্রমে অনেক আর্থিক প্রতিষ্ঠান তাদের গ্রাহকদের জন্য আধার- ভিত্তিক পেমেন্ট ব্যবস্থা শুরু করেছে।


    এই কারণে ডাক বিভাগ সুবিধেভোগীদের সাহায্য করার জন্য ন্যাশনাল অটোমেটেড ক্লিয়ারিং হাউসের পরিবর্তে আধার-ভিত্তিক পেমেন্ট ব্যবস্থা শুরু করার সিদ্ধান্ত নিয়েছে।


    SSS/CB

    
    
    (Release ID: 1646952) Visitor Counter : 2
    
    
      Read this release in: English