      শিল্পওবাণিজ্যমন্ত্রক

      কৃষি ও সহযোগী ক্ষেত্রের স্বার্থ সুরক্ষায় বিভিন্ন পদক্ষেপের মধ্যে সামঞ্জস্য বজায় রাখতে এএফসি ইন্ডিয়া লিমিটেড এবং ন্যাশনাল কো-অপারেটিভ ইউনিয়ন অফ ইন্ডিয়া-র সঙ্গে এপিইডিএ-এর মউ স্বাক্ষর
      Posted On: 25 AUG 2020 11:45AM by PIB Kolkata


    নয়াদিল্লি, ২৫ আগস্ট, ২০২০


    

    
    কেন্দ্রীয় বাণিজ্য ও শিল্প মন্ত্রকের অধীন এগ্রিকালচারাল অ্যান্ড প্রসেসড ফুড প্রোডাক্ট এক্সপোর্ট ডেভেলপমেন্ট অথরিটি (এপিইডিএ) কৃষি ও সহযোগী ক্ষেত্রে স্বার্থ সুরক্ষায় বিভিন্ন কর্মকাণ্ডে সঙ্গতি বজায় রাখতে এএফসি ইন্ডিয়া লিমিটেড এবং ন্যাশনাল কো-অপারেটিভ ইউনিয়ন অফ ইন্ডিয়া-র সঙ্গে সমঝোতাপত্র বা মউ স্বাক্ষর করেছে। এই সমঝোতাপত্র স্বাক্ষরের উদ্দেশ্য হল কৃষি ও সহযোগী ক্ষেত্রের স্বার্থ সুরক্ষায় বিভিন্ন কর্মকাণ্ডে সুসঙ্গতি বজায় রাখার পাশাপাশি সংশ্লিষ্ট সকল পক্ষের জন্য সঠিক উৎপাদন মূল্য স্থির করা।
    
    এপিইডিএ এমন সংগঠন ও প্রতিষ্ঠানগুলির সঙ্গে সামঞ্জস্য বজায় রাখার ওপর গুরুত্ব দিয়ে আসছে যাদের কাছে পেশাগত দক্ষতা ও বিশেষজ্ঞদের অভিজ্ঞতা রয়েছে এবং এ ধরনের সংস্থাগুলি যারা দক্ষতা বৃদ্ধির কাজে যুক্ত। এপিইডিএ কৃষিক্ষেত্রের সার্বিক উন্নয়নে প্রয়োজনীয় ক্ষেত্রগুলিকে চিহ্নিত করে সেগুলির সমাধানের লক্ষ্যে বিভিন্ন সংস্থার সঙ্গে হাত মিলিয়ে একযোগে কাজ করছে। কেন্দ্রীয় সরকারের পক্ষ থেকে কৃষিপণ্য রপ্তানি সংক্রান্ত যে উদ্যোগ গ্রহণ করা হয়েছে, তাকে সামনে রেখে কৃষি রপ্তানি নীতি স্থির করা হয়। এই নীতি অনুযায়ী, কৃষিপণ্যের রপ্তানি, উৎপাদনশীলতা বৃদ্ধি তথা কৃষকদের ভালো মূল্য দেওয়ার ওপর গুরুত্ব দেওয়া হয়। কেন্দ্রীয় সরকারের কৃষি রপ্তানি নীতিতে কৃষক-কেন্দ্রিক প্রয়াসগুলির ওপর গুরুত্ব দেওয়া হয়েছে। কৃষকদের আয় বাড়াতে মূল্য সংযুক্ত ব্যবস্থার মাধ্যমে উৎপাদিত পণ্য বিপণনের ব্যবস্থা করে দিতেই এই উদ্যোগ।
    
    এপিইডিএ কৃষি রপ্তানী নীতি রূপায়ণের জন্য রাজ্য সরকারগুলির সঙ্গে নিরন্তর যোগাযোগ রেখে চলেছে। একাধিক রাজ্য কৃষিক্ষেত্রের উন্নয়ন তথা কৃষিপণ্য রপ্তানির প্রসারে রাজ্য-কেন্দ্রিক কর্মপরিকল্পনা গ্রহণ করেছে। এই রাজ্যগুলির মধ্যে রয়েছে - মহারাষ্ট্র, উত্তরপ্রদেশ, কেরল, নাগাল্যান্ড, তামিলনাড়ু, আসাম, পাঞ্জাব, কর্ণাটক, গুজরাট প্রভৃতি। বাকি রাজ্যগুলিতে এই কর্মপরিকল্পনা রপায়ণের বিভিন্ন পর্যায়ে রয়েছে। ২৬টি রাজ্য ও তিনটি কেন্দ্রশাসিত অঞ্চল ইতিমধ্যেই এ ধরনের কর্মপরিকল্পনা রূপায়ণে রাজ্যস্তরের নোডাল এজেন্সিগুলি চিহ্নিত করেছে। এছাড়াও, ২১টি রাজ্যে মুখ্য সচিবের সভাপতিত্বে রাজ্যস্তরীয় নজরদারি কমিটি গঠিত হয়েছে।
    
    রাজ্য ও কেন্দ্রশাসিত অঞ্চলগুলির এই সক্রিয় উদ্যোগ গ্রহণের প্রেক্ষিতেই এপিইডিএ কৃষিক্ষেত্রের সার্বিক উন্নয়নের লক্ষ্যে এএফসি ইন্ডিয়া লিমিটেড এবং ন্যাশনাল কো-অপারেটিভ ইউনিয়ন অফ ইন্ডিয়ার মতো প্রতিষ্ঠানের সঙ্গে সমঝোতাপত্র স্বাক্ষর করেছে।
    
    এই সমঝোতাপত্র স্বাক্ষর অনুষ্ঠানে এপিইডিএ-এর চেয়ারম্যান শ্রী দিবাকর নাথ মিশ্র, এএফসি ইন্ডিয়া লিমিটেডের ম্যানেজিং ডায়রেক্টর শ্রী বি গণেশন প্রমুখ উপস্থিত ছিলেন। উল্লেখ করা যেতে পারে, এগ্রিকালচার ফিনান্স কর্পোরেশন লিমিটেড বা এএফসি একাধিক বাণিজ্যিক ব্যাঙ্ক, নাবার্ড ও একজিম ব্যাঙ্কের অধীনস্থ একটি সরকারি প্রতিষ্ঠান। এএফসি ইন্ডিয়া লিমিটেড ১৯৬৮-তে স্থাপিত হয়। এই প্রতিষ্ঠানটি কৃষিক্ষেত্রের উন্নয়নে বিভিন্ন নীতি প্রণয়ন ও পরামর্শদান সহ গ্রামোন্নয়ন তথা আর্থ-সামাজিক ক্ষেত্রের উপযুক্ত কৌশল প্রণয়নে কাজ করে থাকে।
    
    এপিইডিএ জাতীয় স্তরের অগ্রণী প্রতিষ্ঠান ন্যাশনাল কো-অপারেটিভ ইউনিয়ন অফ ইন্ডিয়া-র সঙ্গেও এ ধরনের একটি সমঝোতাপত্র স্বাক্ষর করেছে। স্বাক্ষরিত সমঝোতাপত্র অনুযায়ী, দেশে সমবায় আন্দোলনের প্রসার ও তার বিস্তারে গুরুত্ব দেওয়া হবে।


    

    CG/BD/DM

    
    
    (Release ID: 1648499) Visitor Counter : 5
    
    
      Read this release in: Punjabi , English , Urdu , Hindi , Marathi , Assamese , Manipuri , Tamil