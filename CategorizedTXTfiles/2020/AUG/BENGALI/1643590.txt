      উপ-রাষ্ট্রপতিরসচিবালয়

      উপরাষ্ট্রপতির পরিবারের পক্ষ থেকে ১০ লক্ষ টাকা অনুদান
      
      কোভিড-১৯ মহামারীর বিরুদ্ধে লড়াইয়ে ৫ লক্ষ টাকা এবং অযোধ্যা মন্দির নির্মাণের জন্য ৫ লক্ষ টাকা

      Posted On: 05 AUG 2020 3:01PM by PIB Kolkata

    নয়াদিল্লী, ৫ আগস্ট, ২০২০


    

    উপরাষ্ট্রপতি শ্রী এম ভেঙ্কাইয়া নাইডুর পরিবারের সদস্যরা আজ কোভিড-১৯ মহামারীর বিরুদ্ধে লাড়াইয়ে সাহায্যের জন্য এবং অযোধ্যা রাম মন্দির নির্মাণকল্পে ১০ লক্ষ টাকা দান করেছেন।


    
    উপরাষ্ট্রপতির স্ত্রী শ্রীমতি মুপ্পাভারাপু উষাম্মা নাইডু তাঁর পরিবারের সদস্যদের থেকে এই অর্থ সংগ্রহের উদ্যোগ নিয়েছিলেন। এই কাজে তাঁদের পুত্র শ্রী হর্ষ, পুত্রবধু শ্রীমতি রাধা মুপ্পাভারাপু, কন্যা শ্রীমতি দীপা ভেঙ্কট, জামাতা শ্রী ভেঙ্কট ইম্মানি এবং তাঁদের চার নাতি-নাতনি এই উদ্যোগে সামিল হয়েছিলেন।


    
    শ্রী নাইডু কোভিড-১৯ মহামারীর বিরুদ্ধে লড়াইয়ে পিএম কেয়ার তহবিলে ৫ লক্ষ টাকার একটি চেক পাঠিয়েছেন। অযোধ্যায় রাম মন্দির নির্মাণের কাজে সাহায্যের জন্য তিনি শ্রীরাম জন্মভূমি তীর্থক্ষেত্র ট্রাস্টকে আরও একটি ৫ লক্ষ টাকার চেক পাঠিয়েছেন। আজই অযোধ্যায় ভূমি পূজন বা ভিত পূজোর মধ্য দিয়ে রাম মন্দিরের নির্মাণের কাজ শুরু হয়েছে।


    
    এর আগে মার্চ মাসে শ্রী নাইডু পিএম কেয়ারস তহবিলে তাঁর একমাসের মাইনে দান করেছেন। তিনি কোভিড-১৯ মহামারীর বিরুদ্ধে লড়াইয়ে সাহায্যের জন্য প্রতি মাসের মাইনে থেকে ৩০ শতাংশ অর্থ দান করার সিদ্ধান্ত নিয়েছেন।


    

    CG/CB/NS

    
    
    (Release ID: 1643590) Visitor Counter : 11
    
    
      Read this release in: English , Urdu , Hindi , Marathi , Manipuri , Punjabi , Tamil , Telugu , Malayalam