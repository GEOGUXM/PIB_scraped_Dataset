      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 20 AUG 2020 6:25PM by PIB Kolkata


    নয়াদিল্লি, ২০ অগাস্ট, ২০২০


    অধিক সংখ্যায় আরোগ্য লাভের হার বৃদ্ধি পাওয়ায় ভারতে করোনায় সুস্থতার সংখ্যা বেড়ে প্রায় ২১ লক্ষ; সুস্থতার হার আরও বেড়ে আজ প্রায় ৭৪ শতাংশ; নিশ্চিতভাবে আক্রান্তের তুলনায় সুস্থ হওয়া রোগীর সংখ্যা তিনগুণ বেশি

    অধিক সংখ্যায় আক্রান্ত রোগীর আরোগ্য লাভ এবং হাসপাতাল ও হোম আইসোলেশন থেকে ছাড়া পাওয়ার ফলে ভারতে কোভিড-১৯-এ সুস্থতার সংখ্যা আজ প্রায় ২১ লক্ষে পৌঁছেছে। ব্যাপক হারে নমুনা পরীক্ষা, আক্রান্তদের খুঁজে বের করা এবং উপযুক্ত চিকিৎসা পরিষেবার কৌশল গ্রহণের ফলে আরোগ্য লাভের সংখ্যা ২০ লক্ষ ৯৬ হাজার ৬৬৪ হয়েছে। আদর্শ চিকিৎসা পরিষেবা প্রোটোকল মেনে চলা সহ দক্ষ চিকিৎসক, উন্নত স্বাস্থ্য পরিকাঠামো এবং সময়োপযোগী অ্যাম্বুলেন্স পরিষেবার ফলেই এই সাফল্য পাওয়া গেছে।
    দেশে গত ২৪ ঘন্টায় আরোগ্য লাভ করেছেন ৫৮,৭৯৪ জন। একইভাবে, দেশে সুস্থতার হার বেড়ে হয়েছে প্রায় ৭৪ শতাংশ (৭৩.৯১ শতাংশ)। এথেকে প্রমাণিত হয়, বিগত কয়েক মাসের তুলনায় এখন দ্রুত হারে সুস্থ হওয়ার সংখ্যা বাড়ছে।
    ভারতে নিশ্চিতভাবে করোনায় আক্রান্তের সংখ্যা ৬ লক্ষ ৮৬ হাজার ৩৯৫-এর তুলনায় সুস্থতার সংখ্যা বেড়ে হয়েছে ১৪ লক্ষের (১৪ লক্ষ ১০ হাজার ২৬৯) বেশি। আরোগ্য লাভের সংখ্যা রেকর্ড হারে বৃদ্ধি পাওয়ায় আক্রান্তের সংখ্যাও ক্রমশ কমছে। বর্তমানে মোট আক্রান্তের সংখ্যার কেবল ২৪.১৯ শতাংশ রোগী নিশ্চিতভাবে করোনায় আক্রান্ত।
    নমুনা পরীক্ষা, যথাযথ নজরদারি এবং আক্রান্তদের সংস্পর্শে আসা অন্য ব্যক্তিদের দ্রুত চিহ্নিতকরণের মাধ্যমে কোভিড-১৯ আক্রান্ত রোগীদের সময়োপযোগী জরুরি চিকিৎসা পরিষেবা দেওয়া সম্ভব হয়েছে। এর ফলে, দেশে মৃত্যু হার কেবল কমেনি, সেইসঙ্গে বিশ্বব্যাপী গড় মৃত্যু হারের তুলনায় ভারতে মৃত্যু হার আরও কমে বর্তমানে ১.৮৯ শতাংশ হয়েছে। অবশ্য, এখনও বেশ কিছু সংক্রমিত রোগী ভেন্টিলেটর সাপোর্টে রয়েছেন।
    বিস্তারিত বিবরণের জন্য https://pib.gov.in/PressReleasePage.aspx?PRID=1647718 – এই লিঙ্কে ক্লিক করুন।
    
    ক্রমাগত অগ্রগতির পথে ভারতে একদিনেই রেকর্ড ৯ লক্ষের বেশি নমুনা পরীক্ষা হয়েছে
    ক্রমাগত অগ্রগতির পথে ভারত দৈনিক ভিত্তিতে নমুনা পরীক্ষার ক্ষেত্রে নতুন উচ্চতায় পৌঁছেছে। এই প্রথমবার দেশে একদিনেই রেকর্ড ৯ লক্ষের বেশি নমুনা পরীক্ষা হয়েছে। গত ২৪ ঘন্টায় কোভিড-১৯ নমুনা পরীক্ষার হার ছিল ৯ লক্ষ ১৮ হাজার ৪৭০। নমুনা পরীক্ষার হারে এই অগ্রগতি অব্যাহত থাকলে ভারতে খুব শীঘ্রই দৈনিক ভিত্তিতে ১০ লক্ষ নমুনা পরীক্ষার লক্ষ্য অর্জিত হবে।
    একদিনে রেকর্ড পরিমাণ নমুনা পরীক্ষা করার সাফল্য অর্জিত হওয়ার ফলে দেশে এখনও পর্যন্ত নমুনা পরীক্ষার সংখ্যা ৩ কোটি ২৬ লক্ষ ৬১ হাজার ২৫২। দেশে ডায়াগনস্টিক ল্যাবের সংখ্যা ক্রমশ বৃদ্ধি পাচ্ছে। এর ফলস্বরূপ, আরও বেশি সংখ্যাক রোগীর নমুনা পরীক্ষা সম্ভব হচ্ছে। প্রত্যাশিতভাবেই দেশে প্রতি ১০ লক্ষ জনসংখ্যায় নমুনা পরীক্ষার হার বেড়ে হয়েছে ২৩,৬৬৮। এই হার ক্রমশ বাড়ছে। দেশে নমুনা পরীক্ষার সংখ্যার ক্রমাগত অগ্রগতির ফলে আক্রান্তের সংখ্যা ক্রমশ কমছে। অবশ্য, বেশি সংখ্যক নমুনা পরীক্ষা হলে আক্রান্তের সংখ্যাও প্রাথমিকভাবে বাড়তে পারে। অবশ্য, আক্রান্তের সংখ্যা বৃদ্ধি পাশাপাশি, সুস্থতার সংখ্যাও স্বাভাবিকভাবেই বাড়বে। নমুনা পরীক্ষার হার বৃদ্ধি পাওয়ার ফলে একদিকে যেমন আক্রান্তদের চিহ্নিতকরণে সুবিধা হচ্ছে, অন্যদিকে তেমনই তাঁদের উপযুক্ত চিকিৎসা পরিষেবা দেওয়া যাচ্ছে। পরিণামস্বরূপ, উপযুক্ত চিকিৎসার ফলে আক্রান্তের সংখ্যা কমছে এবং মৃত্যু হার হ্রাস পাচ্ছে।
    জাতীয় স্তরে গড় আক্রান্তের হার যেখানে ৮ শতাংশের নিচে, সেখানে ২৬টি রাজ্য / কেন্দ্রশাসিত অঞ্চলে এই হার জাতীয় গড়ের তুলনায় কম। দেশে নমুনা পরীক্ষাগারের সংখ্যাও ক্রমশ বৃদ্ধি পেয়েছে। সরকারি ও বেসরকারি মিলিয়ে আজ পর্যন্ত দেশে নমুনা পরীক্ষাগারের সংখ্যা ১,৪৯৪। এর মধ্যে সরকারি নমুনা পরীক্ষাগার ৯৭৭টি এবং বেসরকারি পরীক্ষাগারের সংখ্যা ৫১৭।
    বিস্তারিত বিবরণের জন্য https://pib.gov.in/PressReleasePage.aspx?PRID=1647235 – এই লিঙ্কে ক্লিক করুন।
    
    ইসিএলজিএস-এর আওতায় ১ লক্ষ কোটি টাকার বেশি ঋণ সহায়তা
    ভারত সরকারের আর্থিক নিশ্চয়তার ওপর ভিত্তি করে আপৎকালীন ঋণ সহায়তা নিশ্চয়তা কর্মসূচির আওতায় ১০০ শতাংশ পর্যন্ত ঋণ সহায়তা দেওয়া হয়ে থাকে। এই কর্মসূচির মাধ্যমে সরকারি ও বেসরকারি ক্ষেত্রের ব্যাঙ্কগুলি গত ১৮ আগস্ট পর্যন্ত ১ লক্ষ ৫০ হাজার কোটি টাকার বেশি ঋণ সহায়তা মঞ্জুর করেছে। মোট মঞ্জুরিকৃত ঋণ সহায়তার মধ্যে ১ লক্ষ কোটি টাকা ইতিমধ্যেই প্রাপকদের দেওয়া হয়েছে। কোভিড-১৯ জনিত লকডাউনের দরুণ আর্থিক বোঝা লাঘব করতে কেন্দ্রীয় সরকার আত্মনির্ভর ভারত প্যাকেজের আওতায় ১০০ শতাংশ পর্যন্ত আপৎকালীন ঋণ সহায়তা নিশ্চয়তা কর্মসূচির কথা ঘোষণা করে। এই কর্মসূচির মাধ্যমে বিভিন্ন ক্ষেত্রকে বিশেষ করে, ক্ষুদ্র ও মাঝারি শিল্প সংস্থা ঋণ সহায়তার সুবিধা পাচ্ছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1647210 – এই লিঙ্কে ক্লিক করুন।
    
    স্পেশাল স্যাচুরেশন অভিযানের আওতায় ১ কোটি ২২ লক্ষ কিষাণ ক্রেডিট কার্ডের ক্ষেত্রে ১ কোটি ২ লক্ষ ৬৫ হাজার কোটি টাকার ঋণ সহায়তা
    কোভিড-১৯-এর অভাবনীয় প্রভাব থেকে কৃষিক্ষেত্রের উন্নয়নের গতি অব্যাহত রাখতে কিষাণ ক্রেডিট কার্ডের মাধ্যমে কৃষকদের সহজ শর্তে ঋণ সহায়তা দেওয়ার জন্য একটি স্পেশাল স্যাচুরেশন অভিযান বা বিশেষ ঋণ সহায়তা পরিপূরক অভিযান গ্রহণ করা হয়েছে। এই অভিযানের আওতায় গত ১৭ তারিখ পর্যন্ত ১ কোটি ২২ লক্ষ কিষাণ ক্রেডিট কার্ডের ক্ষেত্রে ১ কোটি ২ লক্ষ ৬৫ হাজার কোটি টাকা ঋণ সহায়তা মঞ্জুর করা হয়েছে। কৃষিক্ষেত্রের জন্য এই বিপুল পরিমাণ অর্থ সহায়তা গ্রামীণ অর্থনীতির পুনরুজ্জীবনে এবং কৃষিক্ষেত্রের অগ্রগতিকে ত্বরান্বিত করতে সুদূরপ্রসারী ভূমিকা নেবে।
    উল্লেখ করা যেতে পারে, আত্মনির্ভর ভারত প্যাকেজের আওতায় কেন্দ্রীয় সরকার মৎস্যচাষী ও ডেয়ারি ক্ষেত্রের সঙ্গে যুক্ত ব্যক্তিদের পাশাপাশি ২ কোটি ৫০ লক্ষ কৃষকের স্বার্থে সহজ সুদের হারে ২ লক্ষ কোটি টাকা ঋণ সহায়তা দেওয়ার কথা ঘোষণা করেন।
    বিস্তারিত বিবরণের জন্য https://pib.gov.in/PressReleasePage.aspx?PRID=1647213 – এই লিঙ্কে ক্লিক করুন।
    
    আমাদের চিকিৎসক সম্প্রদায় দেশকে গর্বিত করেছে এবং বিশ্বকে দেখিয়েছে যে ভারত বিশ্বস্ত অংশীদার হতে পারে : শ্রী পীযূষ গোয়েল
    কেন্দ্রীয় বাণিজ্য ও শিল্পমন্ত্রী শ্রী পীযূষ গোয়েল বলেছেন, আমাদের সমস্ত চিকিৎসক সম্প্রদায় দেশকে গর্বিত করেছে এবং বিশ্বকে দেখিয়েছে যে বাণিজ্য এবং বিশ্বের বিভিন্ন প্রয়োজনে ভারত নির্ভরযোগ্য অংশীদার হতে পারে। বণিক সভা সিআইআই আয়োজিত দ্বাদশ মেডটেক বিশ্ব সম্মেলনের উদ্বোধনী অনুষ্ঠানের ভাষণে তিনি বলেন, ওষুধ শিল্পে ভারতের যথেষ্ট অগ্রগতি হয়েছে। এখন ভারত শুধু দেশেই নয় বিশ্বজুড়ে ওষুধের পর্যাপ্ত সরবরাহ করতে পারে। কোভিড-১৯এর বিরুদ্ধে লড়াইয়ে প্রয়োজনীয় পণ্যগুলি দেশে তৈরি করা হচ্ছে বলেও তিনি মন্তব্য করেন। দেশের চিকিৎসক, চিকিৎসা সহকর্মী সহ সমগ্র চিকিৎসক সম্প্রদায় ভারতের সুরক্ষা ও সুস্বাস্থ্য সুনিশ্চিত করতে নিরলসভাবে সাধারণ মানুষের সেবা চালিয়ে যাচ্ছেন।
    বিস্তারিত বিবরণের জন্য https://pib.gov.in/PressReleasePage.aspx?PRID=1647230 – এই লিঙ্কে ক্লিক করুন।
    
    দেশে ওষুধ প্রস্তুতকারী সংস্থাগুলির ক্ষমতা বৃদ্ধির উপযোগী পরিবেশ তৈরি করতে ফার্মাসিউটিক্যালস বিভাগ বিভিন্ন ব্যবস্থা গ্রহণ করেছে : শ্রী গৌড়া
    কেন্দ্রীয় সার ও রসায়ন মন্ত্রী শ্রী ডি ভি সদানন্দ গৌড়া বলেছেন, মন্ত্রকের আওতাধীন ফার্মাসিউটিক্যালস বিভাগ দেশে ওষুধ প্রস্তুতকারী সংস্থাগুলির ক্ষমতা বৃদ্ধির জন্য উপযুক্ত পরিবেশ তৈরি করতে বিভিন্ন ব্যবস্থা গ্রহণ করেছে। তিনি বলেন, প্রধানমন্ত্রী শ্রী নরেন্দ্র মোদী বলেছেন, ‘ভারতীয় ওষুধ প্রস্তুতকারী সংস্থাগুলি কেবলমাত্র ভারতেই নয় পুরো বিশ্বের কাছে এক সম্পদ। বিশেষত উন্নয়নশীল দেশগুলিতে ওষুধ কেনার খরচ হ্রাসে এই সংস্থাগুলি অগ্রণী ভূমিকা পালন করছে।’
    বণিকসভা সিআইআই দ্বাদশ মেডটেক বিশ্ব সম্মেলনে উদ্বোধনী অধিবেশনে বক্তব্য রাখতে গিয়ে শ্রী গৌড়া একথা জানান। তিনি বলেন, দেশে ওষুধের সুরক্ষা সুনিশ্চিত করতে সরকার ওষুধ প্রস্তুত প্রস্তুতকারী সংস্থাগুলিকে আত্মনির্ভর হিসেবে গড়ে তুলতে প্রতিশ্রুতিবদ্ধ। সরকার সারা দেশে এক সঙ্গে একাধিক ওষুধ প্রস্তুতকারী সংস্থাগুলির জন্য তিনটি বৃহত্তর পার্ক এবং ৪টি চিকিৎসা সরঞ্জাম নির্মাণকারী পার্কের উন্নয়নের জন্য উদ্যোগ নিয়েছে। এই পার্কগুলিতে সাধারণ পরিকাঠামোগত সুবিধাগুলির উন্নয়নে কেন্দ্রীয় সহায়তা বৃদ্ধি ছাড়াও একাধিক পদক্ষেপ গ্রহণ করা হয়েছে। পার্কগুলিতে একসঙ্গে একাধিক ওষুধ প্রস্তুত এবং চিকিৎসা সরঞ্জাম উৎপাদনকারীদের জন্য উৎসাহভাতা দেওয়া হয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1647248 – এই লিঙ্কে ক্লিক করুন।
    
    শ্রী রাজনাথ সিং নৌ-সেনা কমান্ডারদের গুরুত্বপূর্ণ বিষয়গুলি নিয়ে আলোচনার জন্য বলেছেন
    প্রতিরক্ষা মন্ত্রী শ্রী রাজনাথ সিং গতকাল নৌ-সেনা কমান্ডারদের সম্মেলনে প্রথমদিন ভাষণ দেন। দেশের নৌ-স্বার্থ সুরক্ষায় ভারতীয় নৌ-বাহিনীর ভূমিকার প্রশংসা করে শ্রী সিং বলেন, ভারতীয় নৌ-বাহিনী যে কোনও ধরনের চ্যালেঞ্জ মোকাবিলায় প্রস্তুত রয়েছে। কোভিড-১৯ মহামারীজনিত অপ্রত্যাশিত উদ্ভূত চ্যালেঞ্জ প্রসঙ্গে প্রতিরক্ষা মন্ত্রী বলেন, মহামারীর সঙ্কট মোকাবিলায় সাম্প্রতিক সময়ের মধ্যে অপারেশন সমুদ্রসেতু নামে সেনা অভিযান বাহিনী সাফল্যের সঙ্গে পরিচালনা করেছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1646978 – এই লিঙ্কে ক্লিক করুন।
    
    কোভিড-১৯ মহামারীর সময় উত্তর প্রদেশ ও বিহারের মতো রাজ্যগুলি জাতীয় খাদ্য সুরক্ষা আইনের আওতায় প্রায় ৬০ লক্ষ ৭০ হাজার নতুন সুফলভোগীকে সামিল করেছে
    কোভিড-১৯ মহামারীর সময় উত্তর প্রদেশ, বিহার প্রভৃতি রাজ্য জাতীয় খাদ্য সুরক্ষা আইনের আওতায় গত মার্চ মাস থেকে প্রায় ৬০ লক্ষ ৭০ হাজার নতুন সুফলভোগীকে সামিল করেছে। এর ফলে, সদ্য সামিল হওয়া সুফলভোগীরাও প্রধানমন্ত্রী গরিব কল্যাণ অন্ন যোজনার সুযোগ-সুবিধা গ্রহণ করতে পারবেন।
    বিস্তারিত বিবরণের জন্য https://pib.gov.in/PressReleasePage.aspx?PRID=1647129 – এই লিঙ্কে ক্লিক করুন।
    
    কেন্দ্রীয় শিক্ষা মন্ত্রী ভার্চ্যুয়ালি ছাত্রছাত্রীদের জন্য আরও সুবিন্যস্ত পঠন-পাঠন সংক্রান্ত নীতি-নির্দেশিকা প্রকাশ করেছে
    কেন্দ্রীয় শিক্ষা মন্ত্রী শ্রী রমেশ পোখরিয়াল ‘নিশাঙ্ক’ গতকাল নতুন দিল্লিতে আরও সুবিন্যস্তভাবে ছাত্রছাত্রীদের পঠন-পাঠন পদ্ধতি সম্পর্কিত নীতি-নির্দেশিকা প্রকাশ করেছে। এই উপলক্ষে মন্ত্রী বলেন, বর্তমান কোভিড-১৯ মহামারীর প্রেক্ষিতে মন্ত্রকের অধীন প্রতিষ্ঠানগুলি একযোগে কাজ করেছে। এমনকি, ডিজিটাল মাধ্যমে ছাত্রছাত্রীদের কাছে প্রচলিত শিক্ষা ব্যবস্থাকে পৌঁছে দিয়েছে। ছাত্রছাত্রীদের জন্য সুবিন্যস্ত পঠন-পাঠন পদ্ধতি সম্পর্কিত নীতি-নির্দেশিকাগুলি এনসিইআরটি প্রণয়ন করেছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1647036 – এই লিঙ্কে ক্লিক করুন।
    
    গরিব কল্যাণ রোজগার অভিযানের সপ্তম সপ্তাহে প্রায় ২১ কোটি শ্রম দিবস তৈরি হয়েছে এবং ১৬ হাজার ৭৬৮ কোটি টাকা ব্যয় হয়েছে
    নিজের গ্রামে ফিরে আসা প্রবাসী শ্রমিকদের কর্মসংস্থানের লক্ষ্যে মিশন মোড-ভিত্তিতে গৃহীত গরিব কল্যাণ রোজগার অভিযান ৬টি রাজ্য – বিহার, ঝাড়খন্ড, মধ্যপ্রদেশ, ওডিশা, রাজস্থান এবং উত্তর প্রদেশে রূপায়িত হচ্ছে। এই ৬টি রাজ্যের ১১৬টি জেলায় গ্রামবাসীদের জীবন-জীবিকার সুযোগ করে দেওয়ার মাধ্যমে তাঁদের ক্ষমতায়ন করা হচ্ছে। অভিযানের সপ্তম সপ্তাহের মধ্যে প্রায় ২১ কোটি কর্মদিবস তৈরি হয়েছে এবং এখনও পর্যন্ত এই খাতে ব্যয় হয়েছে ১৬ হাজার ৭৬৮ কোটি টাকা। কোভিড-১৯ মহামারীর প্রেক্ষিতে নিজের গ্রামে ফিরে আসা প্রবাসী শ্রমিকদের কর্মসংস্থান ও জীবন-জীবিকার সুযোগ করে দিতে এই অভিযানের সূচনা হয়।
    বিস্তারিত বিবরণের জন্য https://pib.gov.in/PressReleasePage.aspx?PRID=1647306 – এই লিঙ্কে ক্লিক করুন।

    

    
    পিআইবি’র আঞ্চলিক কার্যালয় থেকে প্রাপ্ত তথ্য
    
    • চন্ডীগড় : কেন্দ্রশাসিত অঞ্চলের প্রশাসক বেসরকারি হাসপাতাল ও নার্সিং হোমগুলিতে কোভিড আক্রান্ত রোগীদের জন্য কমপক্ষে ২৫ শতাংশ শয্যা সুনির্দিষ্ট করে রাখার নির্দেশ দিয়েছেন।
    
    • পাঞ্জাব : কোভিড-১৯ আক্রান্ত রোগীদের চিকিৎসা ও নমুনা পরীক্ষা খাতে কয়েকটি বেসরকারি হাসপাতাল ও নমুনা পরীক্ষাগারের অতিরিক্ত মাশুল আদায়ের বিষয়টিকে বিবেচনায় রেখে রাজ্যের স্বাস্থ্য ও পরিবার কল্যাণ মন্ত্রী সংশ্লিষ্ট ক্ষেত্রের আধিকারিকদের অতিরিক্ত মাশুল আদায়ের বিষয়ে সরকারি নির্দেশ অনুযায়ী মাশুল ধার্য করার নির্দেশ দিয়েছেন। এ ব্যাপারে সরকারি নির্দেশভঙ্গের খবর পাওয়া গেলে মাহামারী রোগ-ব্যাধি আইনের আওতায় কড়া ব্যবস্থা গ্রহণ করা হবে।
    
    • হরিয়ানা : রাজ্যের স্বাস্থ্য ও স্বরাষ্ট্র মন্ত্রী জানিয়েছেন, বিধানসভা ভবন চত্বরে বিধায়ক, আধিকারিক, কর্মচারী ও সাংবাদিকদের জন্য আগামী ২৪ তারিখ কোভিড-১৯ সংক্রান্ত একটি স্বাস্থ্য পরীক্ষা শিবিরের আয়োজন করা হবে। বিধানসভার বার্ষাকালীন অধিবেশন শুরুর প্রাক্কালে এই শিবির আয়োজনের সিদ্ধান্ত নেওয়া হয়েছে।
    
    • অরুণাচল প্রদেশ : রাজ্যে গত ২৪ ঘন্টায় আরও ৭৫ জনের সংক্রমণের খবর মিলেছে। বর্তমানে নিশ্চিতভাবে করোনায় আক্রান্তের সংখ্যা ৯২৩।
    
    • আসাম : রাজ্যের স্বাস্থ্য মন্ত্রী ট্যুইটে জানিয়েছেন, গতকাল ২ হাজার ৫৪ জন আরোগ্য লাভের পর হাসপাতাল থেকে ছাড়া পেয়েছেন। এর ফলে, সুস্থ হওয়া ব্যক্তির সংখ্যা দাঁড়িয়েছে ৬০ হাজার ৩৪৮ এবং নিশ্চিতভাবে করোনায় আক্রান্তের সংখ্যা ২৩ হাজার ৭৫৩।
    
    • মণিপুর : রাজ্যে আরও ১১১ জনের করোনায় সংক্রমিত হওয়ার খবর মিলেছে। এর মধ্যে ৫৬ জন কেন্দ্রীয় নিরাপত্তা বাহিনীর জওয়ান। রাজ্যে নিশ্চিতভাবে করোনায় আক্রান্তের সংখ্যা ১ হাজার ৯৩৭।
    
    • মিজোরাম : রাজ্যে গতকাল আরও ১৩ জনের করোনায় সংক্রমিত হওয়ার খবর মেলায় আক্রান্তের সংখ্যা বেড়ে ১৭৩ হয়েছে। নিশ্চিতভাবে করোনায় আক্রান্ত হয়েছেন ৪৮৯ জন।
    
    • নাগাল্যান্ড : রাজ্যের স্বাস্থ্য দপ্তরের পক্ষ থেকে জানানো হয়েছে, আরটিপিসিআর এবং ট্র্যুন্যাট যন্ত্রের সাহায্যে নমুনা পরীক্ষা বাবদ ১৭ কোটি টাকা খরচ করা হয়েছে।
    
    • মহারাষ্ট্র : রাজ্যে নিশ্চিতভাবে করোনায় আক্রান্তের সংখ্যা ১ লক্ষ ৬০ হাজার হওয়া সত্ত্বেও আনলক পর্যায়ের বিভিন্ন ব্যবস্থার অঙ্গ হিসাবে রাজ্য সড়ক পরিবহণ নিগম আজ সকাল থেকে পরিষেবা শুরু করেছে। এদিকে পুণেতে সম্প্রতি যে রক্তের নমুনা সংগ্রহ ও পরীক্ষা অভিযান চালানো হয়েছিল, তাতে প্রায় ৫০ শতাংশ নমুনা পরীক্ষায় ৫টি ঝুঁকিপূর্ণ ক্ষেত্রে করোনা ভাইরাসের অ্যান্টিবডির উপস্থিতির প্রমাণ পাওয়া গেছে।
    
    • রাজস্থান : করোনা ভাইরাস মহামারীর দরুণ রাজ্যে ১২৯টি পৌর সংস্থার নির্বাচন দু’মাস পিছিয়ে দেওয়া হয়েছে। আগামী ২০শে অক্টোবরের পর পরিস্থিতি পর্যালোচনা করে নির্বাচনের ব্যাপারে সিদ্ধান্ত হবে। রাজ্যে নিশ্চিতভাবে করোনায় আক্রান্তের সংখ্যা ১৪ হাজার ৬৭১ এবং মৃত্যু হয়েছে ৯১৫ জনের।
    
    • গোয়া : রাজ্যে গত ২৪ ঘন্টায় আরও ৮ জনের মৃত্যুর খবর মেলায় করোনায় মৃতের সংখ্যা বেড়ে ১২৪ হয়েছে। নিশ্চিতভাবে করোনায় আক্রান্তের সংখ্যা সামান্য কমে দাঁড়িয়েছে ৩ হাজার ৮৩৮। সুস্থতার সংখ্যা মোট আক্রান্তের সংখ্যার তুলনায় বেশি।
    
    • কেরল : কোজিকোড়ের জেলাশাসক পরবর্তী নির্দেশ জারি না হওয়া পর্যন্ত পীরামব্রা মাছের বাজার বন্ধ রাখার নির্দেশ দিয়েছেন। সর্বশেষ পরিসংখ্যান অনুযায়ী আজ পর্যন্ত উপসাগরীয় দেশগুলিতে মোট ৪০৬ জন কেরলবাসীর করোনায় মৃত্যু হয়েছে। এদিকে রাজ্যে করোনায় আক্রান্তের সংখ্যা ৫০ হাজারেরও সীমা ছাড়িয়েছে। বর্তমানে ১৭ হাজার ৩৮২ জন নিশ্চিতভাবে করোনায় আক্রান্ত ব্যক্তির চিকিৎসা চলছে।
    
    • তামিলনাডু : কেন্দ্রশাসিত পন্ডিচেরীতে এ যাবৎ একদিনেই সর্বোচ্চ ৫৫৪ জনের নতুন করে সংক্রমণের খবর মেলায় আক্রান্তের সংখ্যা বেড়ে ৯ হাজার ২০০ ছাড়িয়েছে। এখনও পর্যন্ত মৃত্যু হয়েছে ১৩৭ জনের এবং নিশ্চিতভাবে করোনায় আক্রান্তের সংখ্যা ৩ হাজার ৫২৩। এদিকে তামিলনাডু সরকার বিনায়ক চতুর্থী উৎসব সম্পর্কিত হাইকোর্টের নির্দেশ মেনে চলবে বলে মুখ্যমন্ত্রী জানিয়েছেন। উল্লেখ করা যেতে পারে, রাজ্য সরকার জনগণের ব্যবহৃত স্থানে বিনায়ক মূর্তি প্রতিষ্ঠা ও পূজার্চনার ব্যাপারে নিষেধাজ্ঞা জারি করেছে।
    
    • কর্ণাটক : করোনা সঙ্কটের মধ্যেই আগামী ২১শে সেপ্টেম্বর থেকে ৯ দিনের বিধানসভা অধিবেশন আয়োজনের ব্যাপারে রাজ্য মন্ত্রিসভায় সিদ্ধান্ত হয়েছে। এদিকে রাজ্যে গতকাল আরও ৮ হাজার জনের সংক্রমণের খবর মেলায় করোনায় আক্রান্তের সংখ্যা ২ লক্ষ ৪৯ হাজার ছাড়িয়েছে। এখনও পর্যন্ত মৃত্যু হয়েছে ৪ হাজার ৩২৭ জনের।
    
    • অন্ধ্রপ্রদেশ : রাজ্যের এক মন্ত্রী জানিয়েছেন, মরামারীর প্রেক্ষিতে বিনায়ক চতুর্থী পূজার্চনার প্রকাশ্যে কোনও অনুষ্ঠান আয়োজনের অনুমতি দেওয়া হবে না। তিনি সাধারণ মানুষকে পূজা প্যান্ডেলের পরিবর্তে বাড়িতে থেকেই পূজার্চনার পরামর্শ দিয়েছেন। রাজ্যে গতকাল পর্যন্ত ৩০ লক্ষ ১৯ হাজারেরও বেশি কোভিড-১৯ নমুনা পরীক্ষা হয়েছে। এর ফলে, রাজ্য নমুনা পরীক্ষার দিক থেকে দেশের মধ্যে চতুর্থ স্থানে রয়েছে।
    
    • তেলেঙ্গানা : রাজ্যে গত ২৪ ঘন্টায় আরও ১০ জনের মৃত্যুর খবর মেলায় করোনায় মৃতের সংখ্যা বেড়ে ৭২৯ হয়েছে। আক্রান্তের সংখ্যা ৯৭ হাজার ৪০০ ছাড়িয়েছে। নিশ্চিতভাবে করোনায় আক্রান্ত হয়েছেন ২১ হাজার ৫০৯ জন এবং সুস্থ হয়েছেন ৭৫ হাজার ১৮৬ জন। এদিকে ওষুধ প্রস্তুতকারক সংস্থা ডঃ রেড্ডি ভারতে করোনা উপশমকারী প্রতিষেধক অভিজ্ঞান প্রকাশ্যে এনেছে। স্বল্প লক্ষণ-বিশিষ্ট কোভিড-১৯ আক্রান্ত রোগীদের চিকিৎসার কাজে এই প্রতিষেধকটি ব্যবহারে ইতিমধ্যে ড্রাগস্ কন্ট্রোলার জেনারেল অফ ইন্ডিয়ার পক্ষ থেকে অনুমোদন পাওয়া গেছে।


    CG/BD/SB

    
    
    (Release ID: 1647444) Visitor Counter : 9
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Tamil , Telugu , Malayalam