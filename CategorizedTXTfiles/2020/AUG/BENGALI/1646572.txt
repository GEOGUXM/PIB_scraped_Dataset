      মানবসম্পদবিকাশমন্ত্রক

      ম্যাকাউটের “সেন্টার ফর ডিজিটাল হেল্থকেয়ার টেকনোলজি”-র উদ্বোধন
      Posted On: 17 AUG 2020 10:31PM by PIB Kolkata


    কোলকাতা, ১৭ আগস্ট, ২০২০


    ম্যাকাউটের “সেন্টার ফর ডিজিটাল হেল্থকেয়ার টেকনোলজি”-র উদ্বোধন হল ১৫ অগস্ট। ওই দিনেই প্রধানমন্ত্রী শ্রী নরেন্দ্র মোদী সকালে তাঁর ভাষণে ন্যাশনাল ডিজিটাল হেল্থ মিশন-এর সূচনা করেন, যা এই ধরনের সেন্টারের প্রাসঙ্গিকতা আরও বাড়িয়ে দিয়েছে।


    এই সেন্টারের লক্ষ্য পঠন-পাঠন, গবেষণা, উচ্চশিক্ষা ও পরামর্শদাতার ভূমিকা পালন করা। পশ্চিমবঙ্গে এই ধরনের উদ্যোগ এই প্রথম। বর্তমানে করোনা অতিমারীর পরিপ্রেক্ষিতে ভার্চুয়াল প্ল্যাটফর্ম ব্যবহার করে চিকিৎসার গুরুত্ব বাড়ছে বিশ্ব জুড়েই। এ ধরনের সেন্টার তৈরির উদ্দেশ্যও দূর থেকে ডিজিটাল মাধ্যমে স্বাস্থ্য পরিষেবা পৌঁছে দেওয়া।


    এই সেন্টার যে সব বিষয় ও প্রযুক্তির সাহায্যে পড়ানো ও গবেষণায় জোর দেবে, তার মধ্যে রয়েছে: টেলি-মেডিসিন, রোবটিক্স, বায়ো-মেড্ক্যাল এঞ্জিনিয়ারিং অ্যান্ড টেকনোলজি। যে সমস্ত স্বাস্থ্যকর্মী এ ধরনের নতুন প্রযুক্তিতে প্রশিক্ষণ নিতে চান, তাঁদের জন্য উন্নত মানের পঠন-পাঠন ও গবেষণার দরজা খুলে যাবে এই সেন্টারের মাধ্যমে।


    ম্যাকাউটের উপাচার্য় অধ্যাপক (ড.) সৈকত মৈত্র দীর্ঘ দিন ঘরেই এ থরনের একটি সেন্টার গড়ার পরিকল্পনা করছিলেন। তাঁর উদ্দেশ্য ছিল ডিজিটাল হেল্থ, টেলিমেডিসিন, ডেটা মাইনিং, রোবটিক্স, আর্টিফিশিয়াল ইন্টেলিজেন্স এবং অন্যান্য নতুন প্রয়ুক্তির মধ্যে মেলবন্ধন ঘটিয়ে স্বাস্থ্য পরিষেবার উন্নতি ঘটানো। তাঁরই পরিকল্পনার ফসল এই সেন্টার নির্দিষ্ট পরিকল্পনা মেনে ডিজিটাল প্ল্যাটফর্মের সাহায্যে কাজ করবে। বিশেষজ্ঞ চিকিৎসকদের এই কেন্দ্রের সঙ্গে যুক্ত করা হবে। ম্যাকাউটের তরফে জানানো হয়েছে চিকিৎসা বিজ্ঞান সংক্রান্ত প্রযুক্তিবিদ, তথ্যবিজ্ঞানী-সহ আরও নানা ধরনের বিশেষজ্ঞের পরামর্শ নিয়েই এগিয়ে চলবে এই কেন্দ্র।


    CG/SDG

    
    
    (Release ID: 1646572) Visitor Counter : 6
    
    
      Read this release in: English