      সংস্কৃতিমন্ত্রক

      বিআইটিএম স্বাধীনতা দিবস উদযাপন উপলক্ষ্যে অনলাইনে ক্যুইজ প্রতিযোগিতা ও দেশাত্ববোধক রচনা প্রতিযোগিতার আয়োজন করছে
      Posted On: 11 AUG 2020 6:51PM by PIB Kolkata


    কলকাতা, ১২ আগস্ট, ২০২০


    বিড়লা শিল্প ও কারিগরী সংগ্রহশালা (বিআইটিএম) কেন্দ্রীয় সংস্কৃতি দপ্তরের অধীনস্থ একটি সংস্থা। স্বাধীনতা দিবস উদযাপন উপলক্ষ্যে বিআইটিএম একটি বিশেষ উদ্যোগ নিয়েছে। সংস্থাটি করোনা ভাইরাস সংক্রমণের জন্য অনলাইনে ছাত্রছাত্রীদের সঙ্গে স্বাধীনতা দিবস উদযাপন করবে।


    ১৫ আগস্ট সকাল ১০টায় জাতীয় পতাকা উত্তোলন ও বৃক্ষরোপন কর্মসূচির পাশাপাশি, অনলাইনে অষ্টম থেকে দ্বাদশ শ্রেণীর ছাত্রছাত্রীরা ক্যুইজ প্রতিযোগিতায় অংশ নিতে পারবে। উৎসাহী ছাত্রছাত্রীরা http://www.bitm.gov.in/ -এ সকাল ১১ টা থেকে সাড়ে ১১টার মধ্যে এই ক্যুইজ প্রতিযোগিতায় যোগ দিতে পারবে। প্রতিযোগিতার বিষয় ভারতের স্বাধীনতার ইতিহাস।


    এছাড়াও দেশাত্মবোধক বিষয়ে একটি রচনা প্রতিযোগিতার আয়োজন করা হয়েছে। ‘তোমার জীবনে স্বদেশ প্রেম’ এই বিষয়ে ৫০০ শব্দের মধ্যে অষ্টম থেকে দ্বাদশ শ্রেণীর ছাত্রছাত্রীরা রচনা লিখতে পারবে। তাদের লেখা bitmeducationsection@gmail.com এই ই-মেলে পিডিএফ ফরম্যাটে ১৫ তারিখ সকাল ১০টা থেকে বিকেল ৩টের মধ্যে পাঠাতে হবে।


    ষষ্ঠ থেকে অষ্টম শ্রেণীর ছাত্রছাত্রীদের জন্য দেশাত্ববোধক কবিতা লেখার প্রতিযোগিতার আয়োজন করা হয়েছে। এই ছাত্রছাত্রীরা স্বাধীনতা দিবসের দিন সকাল ১০টা থেকে বিকেল ৩টের মধ্যে ১৪ লাইনের একটি কবিতা লিখে সেটিকে পিডিএফ ফরম্যাটে bitmeducationsection@gmail.com -এই ই-মেলে পাঠাতে পারে।


    SSS/CB/NS

    
    
    (Release ID: 1645516) Visitor Counter : 1
    
    
      Read this release in: English