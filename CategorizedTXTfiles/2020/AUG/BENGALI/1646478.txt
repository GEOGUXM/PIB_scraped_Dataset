      স্বাস্থ্যওপরিবারকল্যাণমন্ত্রক

      দেশে ৩ কোটির বেশি কোভিডের জন্য নমুনা পরীক্ষা হয়েছে
      
      প্রতি ১০ লক্ষ পিছু নমুনা পরীক্ষার পরিমাণ ২১,৭৬৯-এ পৌঁছেছে

      Posted On: 17 AUG 2020 2:46PM by PIB Kolkata

    নয়াদিল্লী, ১৭ আগস্ট, ২০২০


    রাজ্য এবং কেন্দ্রশাসিত অঞ্চলগুলির সঙ্গে কেন্দ্রের প্রতিনিয়ত ও সমন্বিত উদ্যোগের ফলে দেশে কোভিড নমুনা পরীক্ষা ৩ কোটিতে গিয়ে পৌঁছেছে। দেশজুড়ে নমুনা পরীক্ষার সুবিধা বৃদ্ধি করার ফলে এটি সম্ভব হয়েছে। গত ২৪ ঘন্টায় ৭,৩১,৬৯৭টি নমুনা পরীক্ষা হয়েছে। দেশে দৈনিক ১০ লক্ষ নমুনা পরীক্ষা করার পরিকল্পনা করা হয়েছে। আজকের হিসেব অনুযায়ী প্রতি ১০ লক্ষ জন পিছু ২১,৭৬৯টি নমুনা পরীক্ষা হয়েছে।


    ১৪ই জুলাই যেখানে মোট নমুনা পরীক্ষা হয়েছিল ১ কোটি ২০ লক্ষ, ১৬ই জুলাই তা বৃদ্ধি পেয়ে হয়েছে ৩ কোটি। এই একই সময়ে সংক্রমিতের হার ৭.৫ শতাংশ থেকে বেড়ে ৮.৮১ শতাংশ হয়েছে। যদিও নমুনা পরীক্ষা বৃদ্ধি করলে সংক্রমিতের হার প্রাথমিকভাবে বেশি হয়, কিন্তু দিল্লীর উদাহরণ অনুযায়ী এই হার পরবর্তীতে ক্রমশ হ্রাস পেতে থাকে। সংক্রমিতদের শনাক্ত করার পর তাদের দ্রুত নিভৃতাবাসে পাঠানো এবং চিকিৎসার ব্যবস্থা করার ফলে সংক্রমনের হারও হ্রাস পায়।


    এই উদ্যোগের ফলে সংক্রমিতদের মৃত্যুর হারও কমে যায়। অর্থাৎ নমুনা পরীক্ষার পরিমান বৃদ্ধি করার ফলে পরবর্তীতে সংক্রমিতের হার-ই শুধু কমেনা, মৃত্যুর ঘটনাও হ্রাস পায়।


    দেশজুড়ে নমুনা পরীক্ষার জন্য পরীক্ষাগারের সংখ্যা ক্রমশ বাড়ানো হচ্ছে। জানুয়ারী মাসে পুনেতে যেখানে মাত্র একটি পরীক্ষাগারে নমুনা পরীক্ষার সুযোগ ছিল, আজ সেই সংখ্যা বৃদ্ধি পেয়ে হয়েছে ১৪৭০। এরমধ্যে ৯৬৯টি সরকারি পরীক্ষাগার এবং ৫০১টি বেসরকারী পরীক্ষাগার।


    ৪৫০টি সরকারি ও ৩০১টি বেসরকারী অর্থাৎ মোট ৭৫৪টি পরীক্ষাগারে রিয়েল টাইম আরটি পিসিআর-এর মাধ্যমে, ৪৮৫টি সরকারি ও ১১৪টি বেসরকারী অর্থাৎ মোট ৫৯৯টি পরীক্ষাগারে ট্রুন্যাটের মাধ্যমে এবং ৩৪টি সরকারি ও ৮৩টি বেসরকারী অর্থাৎ মোট ১১৭টি পরীক্ষাগারে সিবিন্যাটের মাধ্যমে নমুনা পরীক্ষার কাজ চলছে।


    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন। অথবা ট্যুইটার হ্যান্ডেল @MoHFW_INDIA.-এর সাহায্য নিতে পারেন।


    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেল @CovidIndiaSeva-এ ও প্রশ্ন করা যাবে।


    এছাড়াও +৯১-১১-২৩৯৭-৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা পেতে চাইলে নীচের লিঙ্কে ক্লিক করুন -


    https://www.mohfw.gov.in/pdf/coronvavirushelplinenumber.pdf


    CG/CB/NS

    
    
    (Release ID: 1646478) Visitor Counter : 5
    
    
      Read this release in: Malayalam , Marathi , Odia , Telugu , English , Hindi , Manipuri , Punjabi , Gujarati , Tamil