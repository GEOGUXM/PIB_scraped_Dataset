      উপ-রাষ্ট্রপতিরসচিবালয়

      কৃষকদের নানা সমস্যার সমাধানের জন্য গবেষকদের উদ্যোগী হওয়ার আহ্বান জানিয়েছেন উপরাষ্ট্রপতি
      Posted On: 18 AUG 2020 1:56PM by PIB Kolkata


    নতুনদিল্লি, ১৮ই আগস্ট, ২০২০


    

    উপরাষ্ট্রপতি শ্রী এম ভেঙ্কাইয়া নাইডু, কৃষকদের নানা সমস্যার সমাধানের জন্য গবেষক ও বিজ্ঞানীদের এগিয়ে আসার আহ্বান জানিয়েছেন। তিনি অনলাইনে অটল র্যাতঙ্কিং অফ ইন্সটিটিউট অন ইনোভেশন অ্যাচিভমেন্ট (এআরআইআইএ)২০২০-র পুরস্কার বিতরণী অনুষ্ঠানে বক্তব্য রাখছিলেন। কৃষকরা যাতে সঠিক সময়ে তথ্য পান এবং তাঁরা যাতে হিমঘরে তাদের উৎপাদিত কৃষি পণ্য রাখার সুবিধে পান সেই বিষয়গুলি নিয়ে উদ্ভাবক ও গবেষকদের কাজ করার তিনি আহ্বান জানিয়েছেন।


    
    কৃষকদের মধ্যসত্ত্বভোগীদের হাত থেকে বাঁচাতে এবং তাঁরা যাতে পণ্যের ভালো দাম পান, তারজন্য এআইসিটিই, আইসিএআর, এনআইআরডি ও কৃষি বিশ্ববিদ্যালয়গুলিকে একযোগে কাজ করতে হবে বলে শ্রী নাইডু মত প্রকাশ করেছেন। দেশের উদ্ভাবন ও নতুন উদ্যোগের পরিবেশ গড়ে তুলতে উচ্চশিক্ষা ব্যবস্থাকে গুরুত্বপূর্ণ ভূমিকা পালন করতে হবে, যাতে ছাত্রছাত্রীদের মধ্যে অনুসন্ধিৎসার মনসিকতা গড়ে ওঠে। নতুন শিক্ষা নীতি౼ উদ্ভাবন, গুরুত্বপূর্ণ বিষয় নিয়ে ভাবনা চিন্তা করার ক্ষমতা এবং জ্ঞান আহরণের আনন্দকে বিকশিত করবে বলে তিনি মনে করেন।


    
    আমাদের শিক্ষা ব্যবস্থায় উদ্ভাবন ও শিল্পোদ্যোগকে উৎসাহিত করার উপর গুরুত্ব দিয়ে শ্রী নাইডু বলেছেন, এর ফলে কর্মপ্রার্থীর পরিবর্তে কর্মসংস্থান সৃষ্টিকারী তৈরি হবে। ভারতের উদ্ভাবনের ঐতিহ্যর কথা উল্লেখ করে শ্রী নাইডু বলেছেন, পিঙ্গল, আর্যভট্ট এবং ব্রহ্মগুপ্তের মত বিখ্যাত গণিত বিশারদরা শূণ্য ও দশমিক উদ্ভাবন করছিলেন। এক সময় ‘বিশ্বগুরু’ হিসেবে ভারতের পরিচিতি ছিল। নালন্দা ও তক্ষশিলার মত বিশ্ববিদ্যালয়ে বিদেশ থেকে ছাত্রছাত্রীরা পড়তে আসতেন। দেশে সেই শিক্ষার পরিবেশকে আবারো ফিরিয়ে আনতে হবে। আমাদের যুব সম্প্রদায়ের উচ্চ মেধাকে কাজে লাগিয়ে গবেষণা ও পরীক্ষা নিরীক্ষার কাজে তাদের উৎসাহিত করতে হবে। এর জন্য অটল র্যা ঙ্কিং অফ ইন্সটিটিউশন অন ইনোভেশন অ্যাচিভমেন্ট অত্যন্ত গুরুত্বপূর্ণ পদক্ষেপ বলে উপরাষ্ট্রপতি মন্তব্য করেছেন।


    
    প্রধানমন্ত্রী শ্রী নরেন্দ্র মোদীর আত্মনির্ভর ভারত গড়ার প্রসঙ্গ উল্লেখ করে উপরাষ্ট্রপতি বলেছেন, নানা সমস্যার সমাধানে উদ্ভাবনের ক্ষমতা গড়ে তুলতে হবে, বিষয়ের উপর পরীক্ষা নিরীক্ষা করতে হবে। তিনি বিজ্ঞানী ও গবেষকদের বিভিন্ন সমস্যার সমাধানে উদ্ভাবনের উপর গুরুত্ব দেন, যাতে মানুষের জীবনে সাচ্ছন্দ্য আসে।


    
    শিক্ষামন্ত্রী শ্রী রমেশ পোখরিয়াল নিশাঙ্ক, দপ্তরের প্রতিমন্ত্রী শ্রী সঞ্জয় ধোত্রে, এআইসিটিই –এর চেয়ারম্যান অধ্যাপক অনিল সহস্রবুদ্ধে, উচ্চ শিক্ষা দপ্তরের সচিব শ্রী অমিত খাড়ে এআরআইআইইএ কমিটির চেয়ারম্যান ও সিওয়াইআইইএনটি-র এক্সিকিউটিভ চেয়ারম্যান ডঃ বিভি আর মোহন রেড্ডি সহ অনেকে অন লাইনের মাধ্যমে এই অনুষ্ঠানে যোগ দেন।


    

    CG/CB

    
    
    (Release ID: 1646836) Visitor Counter : 5
    
    
      Read this release in: English , Urdu , Marathi , Punjabi , Tamil , Telugu , Malayalam