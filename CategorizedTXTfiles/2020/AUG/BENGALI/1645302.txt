      প্রধানমন্ত্রীরদপ্তর

      প্রধানমন্ত্রী শ্রী নরেন্দ্র মোদী আগামীকাল ‘স্বচ্ছ কর আরোপ ব্যবস্থা- সততাকে সম্মান’ শীর্ষক প্ল্যাটফর্মের সূচনা করবেন
      Posted On: 12 AUG 2020 9:15AM by PIB Kolkata


    নয়াদিল্লী, ১২ আগস্ট, ২০২০


    

    প্রধানমন্ত্রী শ্রী নরেন্দ্র মোদী আগামীকাল ভিডিও কনফারেন্সের মাধ্যমে ‘স্বচ্ছ কর আরোপ ব্যবস্থা- সততাকে সম্মান’ শীর্ষক প্ল্যাটফর্মের সূচনা করবেন।


    
    কেন্দ্রীয় প্রত্যক্ষ কর পর্ষদ (সিবিডিটি)সাম্প্রতিক বছরগুলিতে প্রত্যক্ষ কর ব্যবস্থায় একাধিক গুরুত্বপূর্ণ সংস্কার করেছে। গত বছর কর্পোরেট কর হার ৩০ শতাংশ থেকে কমিয়ে ২২ শতাংশ করা হয়েছে এবং নব গঠিত উপাদন ইউনিটগুলির জন্য কর হার কমিয়ে ১৫ শতাংশ করা হয়েছে। একইভাবে লভ্যাংশ বন্টন বাবদ কর সম্পূর্ণ বিলোপ করা হয়েছে।


    
    কর ব্যবস্থায় সংস্কারের ক্ষেত্রে কর হার কমানোর ওপর গুরুত্ব দেওয়ার পাশাপাশি প্রত্যক্ষ কর আইনগুলির মান্যতা সরলীকরণ করা হয়েছে। কর বিভাগের কাজকর্ম আরও ত্বরান্বিত করতে এবং স্বচ্ছতা বজায় রাখতে প্রত্যক্ষ কর পর্ষদ একাধিক উদ্যোগ নিয়েছে। এই উদ্যোগগুলির মধ্যে রয়েছে সদ্য চালু হওয়া নথিপত্র যাচাই সংক্রান্ত অভিনব নম্বর ব্যবস্থার মাধ্যমে সরকারি যোগাযোগের ক্ষেত্রে আরও স্বচ্ছতা নিয়ে আসা। এ ধরণের যোগাযোগ ব্যবস্থায় আয়কর বিভাগের পক্ষ থেকে সম্পূর্ণ কম্পিউটার চালিত একটি স্বতন্ত্র যাচাই সংক্রান্ত নম্বর দেওয়া হয়। একইভাবে, কর দাতাদের জন্য কর মান্যতাগুলিকে সহজ করতে আয়কর বিভাগ আয়কর রিটার্ন আগাম দাখিল করার ব্যবস্থা চালু করেছে। এই ব্যবস্থা চালু হওয়ার ফলে ব্যক্তিগত করদাতারা কর দাখিলের ক্ষেত্রে লাভবান হয়েছেন। একইভাবে, স্টার্ট আপ ক্ষেত্রগুলির জন্য কর মান্যতা বিধি সরল করা হয়েছে।


    
    দীর্ঘদিন পড়ে থাকা অমিমাংসিত কর সংক্রান্ত বিষয়গুলির নিষ্পত্তির জন্য কর বিভাগ প্রত্যক্ষ কর মেটানোর ক্ষেত্রে ‘বিবাদ সে বিশ্বাস আইন ২০২০’ চালু করেছে। এই আইনের আওতায় বকেয়া বিবদমান বিষয়গুলির নিষ্পত্তির জন্য সম্মতি জানানোর ব্যবস্থা হয়েছে। কর দাতাদের অভাব-অভিযোগ কার্যকরভাবে নিষ্পত্তির লক্ষ্যে বিভিন্ন অ্যাপিলেট আদালতে দপ্তর সম্পর্কিত আবেদন দাখিলের ক্ষেত্রে মাশুল জমা দেওয়ার হার বাড়ানো হয়েছে। ডিজিটাল পদ্ধতিতে লেনদেন এবং বৈদ্যুতিন উপায়ে মাশুল প্রদান ব্যবস্থার প্রসারে একাধিক উদ্যোগ গ্রহণ করা হয়েছে। আয়কর বিভাগ উক্ত উদ্যোগগুলিকে কর দাতাদের স্বার্থে চালু রাখতে অঙ্গীকারবদ্ধ। এছাড়াও, কর বিভাগ কোভিড পরিস্থিতির কথা বিবেচনায় রেখে রিটার্ন দাখিলের ক্ষেত্রে নির্দিষ্ট সময়সীমা বাড়িয়েছে। এমনকি, কর দাতাদের জন্য রিফান্ড দ্রুত মিটিয়ে দেওয়া হচ্ছে, যাতে তাদের হাতে নগদের যোগান বাড়ানো যায়।


    
    প্রধানমন্ত্রী আগামীকাল ‘স্বচ্ছ কর আরোপ ব্যবস্থা- সততাকে সম্মান জানানো’ সংক্রান্ত যে প্ল্যাটফর্মের সূচনা করতে চলেছেন, তারফলে প্রত্যক্ষ কর ক্ষেত্রে সংস্কারমূলক পদক্ষেপগুলিকে এগিয়ে নিয়ে যাওয়া সহজ হবে।


    
    এই অনুষ্ঠানে একাধিক বণিকসভা, বাণিজ্য সংগঠন, চার্টার্ড অ্যাকাউট্যান্টস অ্যাসোসিয়েশন এবং আয়কর বিভাগের আধিকারিক ও বিশিষ্ট করদাতারা সহ কেন্দ্রীয় অর্থমন্ত্রী শ্রীমতি নির্মলা সীতারমন এবং বিভাগীয় প্রতিমন্ত্রী শ্রী অনুরাগ সিং ঠাকুর অংশ নেবেন।
    

    

    
    CG/BD/NS

    
    
    (Release ID: 1645302) Visitor Counter : 14
    
    
      Read this release in: Telugu , Manipuri , Kannada , Assamese , English , Urdu , Marathi , Hindi , Punjabi , Gujarati , Odia , Tamil , Malayalam