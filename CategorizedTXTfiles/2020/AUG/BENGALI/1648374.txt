      সামাজিকন্যায়ওক্ষমতায়নমন্ত্রক

      তৃতীয় লিঙ্গের মানুষদের জন্য কেন্দ্র জাতীয় পরিষদ গঠন করেছে
      Posted On: 24 AUG 2020 5:23PM by PIB Kolkata


    নয়াদিল্লী, ২৪ আগস্ট, ২০২০


    তৃতীয় লিঙ্গের নাগরিকদের অধিকার রক্ষা আইন, ২০১৯এর ১৬ নম্বর ধারা অনুসারে কেন্দ্র ২১শে আগস্ট তৃতীয় লিঙ্গের মানুষদের জন্য একটি জাতীয় পরিষদ গঠন করেছে। কেন্দ্রীয় সামাজিক ন্যায় ও ক্ষমতায়ন মন্ত্রী পদাধিকার বলে এই পরিষদের চেয়ারম্যান এবং দপ্তরের প্রতিমন্ত্রী পরিষদের ভাইস চেয়ারম্যান হবেন।


    এই জাতীয় পরিষদ যে কাজগুলি করবে সেগুলি হল :


    ক) তৃতীয় লিঙ্গের নাগরিকদের জন্য একটি নীতিমালা তৈরি, বিভিন্ন প্রকল্প, আইন ও কর্মসূচি সংক্রান্ত পরামর্শ কেন্দ্রকে এই পরিষদ দেবে।


    খ) তৃতীয় লিঙ্গের নাগরিকদের সম অধিকারের জন্য যেসব নীতি ও কর্মসূচি নেওয়া হবে সেগুলির নজরদারি ও মূল্যায়ন এবং এই কর্মসূচিগুলিতে তৃতীয় লিঙ্গের নাগরিকদের পূর্ণ অংশগ্রহণ নিশ্চিত করা হবে।


    গ) সরকারের সমস্ত দপ্তর এবং অসরকারী সংগঠনগুলি তৃতীয় লিঙ্গের মানুষদের জন্য যেসব কর্মসূচি গ্রহণ করবে সেগুলির মূল্যায়ণ ও সমন্বয়ের কাজ এই পরিষদ করবে।


    ঘ) তৃতীয় লিঙ্গের মানুষদের বিভিন্ন অভাব-অভিযোগের নিষ্পত্তি করা হবে এবং


    ঙ) কেন্দ্রের নিয়মানুসারে এই সংক্রান্ত অন্যান্য কাজকর্মগুলি ঠিকঠাক হচ্ছে কিনা তা এই পরিষদ দেখবে।


    বিভিন্ন মন্ত্রক ও দপ্তরের প্রতিনিধিরা ছাড়াও এই পরিষদে তৃতীয় লিঙ্গের ৫ জন প্রতিনিধি এবং জাতীয় মানবাধিকার কমিশন ও জাতীয় মহিলা কমিশনের প্রতিনিধিরা থাকবেন। এছাড়া রাজ্য সরকার, কেন্দ্রশাসিত অঞ্চলের প্রশাসনের প্রতিনিধিরা এবং বিভিন্ন অসরকারী সংগঠনের বিশেষজ্ঞরাও এই কমিটিতে থাকবেন।


    জাতীয় পরিষদে পদাধিকারবলে যেসমস্ত সদস্যরা থাকবেন তাঁরা ব্যতিরেকে অন্য সদস্যদের মেয়াদ তাঁদের মনোনয়নের থেকে ৩ বছর পর্যন্ত হবে।


    এ বিষয়ে বিস্তারিত বিজ্ঞপ্তিটি দেখার জন্য নিচের লিঙ্কে ক্লিক করুন-


    https://static.pib.gov.in/WriteReadData/userfiles/221294.pdf


    CG/CB/NS

    
    
    (Release ID: 1648374) Visitor Counter : 7
    
    
      Read this release in: English , Urdu , Hindi , Marathi , Manipuri , Punjabi , Tamil , Telugu