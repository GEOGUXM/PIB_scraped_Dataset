      অসামরিকবিমানপরিবহণমন্ত্রক

      দিল্লী বিমানবন্দর বিশ্বের বিভিন্ন দেশ থেকে আসা যাত্রীদের জন্য একটি পোর্টাল চালু করেছে
      
      ভারতে,আন্তর্জাতিক যাত্রীদেরআগমনের প্রক্রিয়া সহজ করতে ছোঁয়াচ-হীন সমাধানের ব্যবস্থা করা হয়েছে

      Posted On: 07 AUG 2020 3:34PM by PIB Kolkata

    নতুন দিল্লি, ৭ই অগাস্ট, ২০২০


    

    
    দিল্লী আন্তর্জাতিক বিমানবন্দর লিমিটেড,আজ ঘোষণা করেছে যে তারা ভারতে আসা যাত্রীদের জন্য প্রথম একটি পোর্টাল চালু করেছে। ভারতে আসা আন্তর্জাতিক যাত্রীরা এই পোর্টালের মাধ্যমে বাধ্যতামূলক স্বঘোষিত ফর্ম পূরণ করতে পারেন এবং অনলাইনে আবেদন জানিয়ে বাধ্যতামূলক প্রাতিষ্ঠানিক কোয়ারেন্টাইন প্রক্রিয়ায় ছাড় চাইতে পারেন। এই অনলাইন ফর্মটি কেন্দ্রীয় অসামরিক বিমান পরিবহণ মন্ত্রক,স্বাস্থ্য ও পরিবার কল্যাণ মন্ত্রক, বিদেশ মন্ত্রক এবং বিভিন্ন রাজ্য সরকার ও কেন্দ্র শাসিত অঞ্চলের প্রশাসনের সহযোগিতায় উন্নত করা হয়েছে। এর মধ্যে রয়েছে দিল্লী, উত্তরপ্রদেশ, পাঞ্জাব, রাজস্থান, হিমাচল প্রদেশ, জম্মু ও কাশ্মীর, হরিয়ানা, উত্তরাখন্ড এবং মধ্যপ্রদেশ। অসামরিক বিমান পরিবহন মন্ত্রকের নির্দেশ অনুযায়ী বিদেশ থেকে আগত সমস্ত যাত্রীরা এই সুবিধা পাবেন। আগামীকাল ৮ই অগাস্ট ২০২০ থেকে এই পরিষেবা চালু হচ্ছে।


    
    এর ফলে আন্তর্জাতিক যাত্রীদের আগমন আরও সহজ এবং স্বস্তিদায়ক হবে। আগমন কালে তাদের ফর্মের প্রকৃত কপি জমা দিতে হবে না। ফলে সংস্পর্শহীন ভাবেই তারা নির্দিষ্ট ফর্ম পূরণ করতে পারবেন। উল্লেখ্য, দিল্লী বিমানবন্দর ক্রমাগত বিদেশী যাত্রীদের আসা যাওয়ার কেন্দ্র হয়ে উঠেছে। বহু রাষ্ট্রের সঙ্গে ভারতের বিমান ওঠানামার চুক্তি হওয়ায়, দিনের পর দিন আন্তর্জাতিক যাত্রীদের আগমন দিল্লী বিমানবন্দরে বাড়বে। সেক্ষেত্রে এই অনলাইনে স্বঘোষিত ফর্ম এবং কোয়ারেন্টাইন মুকুবের আবেদন কার্যকর ভূমিকা নেবে। সরকারি আধিকারিকদের কাছে আন্তর্জাতিক যাত্রীদের শারীরিক অবস্থার আগাম খবর থাকবে। এর ওপরে ভিত্তি করে যাত্রীদের ছাড় দেওয়া হবে কিনা সেব্যাপারে তারা দ্রুত সিদ্ধান্ত নিতে পারবেন।


    
    যাত্রীরা পাঁচটি বিশেষ ক্ষেত্রে ছাড়ের আবেদন করতে পারবেন। দিল্লী বিমানবন্দরের ওয়েবসাইট " www.newdelhiairport.in " এ থাকা ই-আবেদনপত্র তাদের পূরণ করতে হবে। এর সঙ্গে পাসপোর্টের কপি সহ প্রযোজনীয় নথি পেশ করতে হবে কমপক্ষে বিমানে চড়ার ৭২ ঘন্টা আগে। তবে স্বঘোষিত আবেদনপত্র পূরণের জন্য কোনো নির্দিষ্ট সময়সীমা থাকছে না।


    
    এই প্রক্রিয়ার ফলে যাত্রীরা একাধিক ক্ষেত্রে একই নথিপত্র বারবার জমা করা থেকে মুক্তি পাবেন।


    
    যাত্রীদের ছাড়ের আবেদন মঞ্জুর বা বাতিল হলো কিনা তা তাদের ইমেল মারফত জানিয়ে দেওয়া হবে। ছাড় দেওয়া হলে যাত্রীকে বিমানবন্দরে এই ছাড়পত্র দেখাতে হবে এবং তিনি সহজেই বিমানবন্দর থেকে বেরিয়ে যেতে পারবেন। এক্ষেত্রে শুধুমাত্র যাত্রীরাই উপকৃত হবেন তা নয় একই সঙ্গে বিমানবন্দর কর্তৃপক্ষ উপকৃত হবে।


    
    পাঁচটি বিশেষ ক্ষেত্রে যথা যাত্রী অন্ত:সত্ত্বা মহিলা হলে,পরিবারের কারও মৃত্যু হলে, গুরুতর অসুস্থ হলে, ১০ বছরের কম বয়সী শিশুর সঙ্গী অভিভাবক হলে এবং সম্প্রতি করা আর টি-পি সি আর পরীক্ষায় কোভিড 19 নেগেটিভ হলে এই ছাড় পাওয়া যাবে।


    
    দিল্লী আন্তর্জাতিক বিমানবন্দর লিমিটেডের মুখ্য আধিকারিক শ্রী ভিদেহ কুমার জয়পুরিয়া জানিয়েছেন, কোভিড-19 অতিমারীর কারনে দিল্লী বিমানবন্দরের পরিচালনায় কিছু বদল করতে হয়েছে। তবে যাত্রী স্বাচ্ছন্দ্যর দিকে বিশেষ নজর দেওয়া হয়েছে।


    
    অসামরিক বিমান পরিবহন মন্ত্রকের যুগ্মসচিব শ্রীমতি উষা পধী, দিল্লী বিমানবন্দরের এই উদ্যোগকে প্রশংসা করেছেন।


    
    উল্লেখ্য, সরকারি নির্দেশনামা অনুযায়ী বিদেশ থেকে ভারতে আসা আন্তর্জাতিক যাত্রীদের বাধ্যতামূলক ভাবে নিজের খরচায় ৭ দিন প্রাতিষ্ঠানিক কোয়ারেন্টাইন এবং আর ৭ দিন হোম কোয়ারেন্টাইনে থাকতে হবে। বাধ্যতামূলক ভাবে বিদেশ থেকে আগত যাত্রীকে এ পি এইচ ও দ্বারা শারীরিক পরিক্ষা দিতে হবে।


    
    বিশদ জানতে http://www.newdelhiairport.in ওয়েবসাইটে ক্লিক করতে হবে।


    

    CG/PPM

    
    
    (Release ID: 1644304) Visitor Counter : 4
    
    
      Read this release in: English , Urdu , Hindi , Manipuri , Tamil , Telugu