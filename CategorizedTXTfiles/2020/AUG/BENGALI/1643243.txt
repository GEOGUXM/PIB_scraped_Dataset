      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 03 AUG 2020 6:37PM by PIB Kolkata


    নয়াদিল্লি, ০৩ অগাস্ট, ২০২০


    পুণের সেরাম ইন্সটিটিউটকে অক্সফোর্ড বিশ্ববিদ্যালয়ের টিকা দ্বিতীয় ও তৃতীয় পর্যায়ের পরীক্ষামূলক প্রয়োগের অনুমতি দিল ডিসিজিআই ; দেশে কোভিড সংক্রমিতদের মৃত্যুর হার আরও কমে হয়েছে ২ . ১১শতাংশ ; ১১ . ৮ লক্ষের বেশী সংক্রমিত সুস্থ হয়েছেন

    ড্রাগ কন্ট্রোলার জেনারেল অফ ইন্ডিয়া ( ডিসিজিআই ) অক্সফোর্ড বিশ্ববিদ্যালয় – অ্যাস্ট্রা জেনেকা কোভিড - ১৯এর জন্য টিকা ౼ কোভিডশিল্ডের ভারতে দ্বিতীয় ও তৃতীয় পর্যায়ের পরীক্ষামূলক প্রয়োগের অনুমতি দিয়েছে । দেশে এই টিকাটির প্রয়োগের দায়িত্ব পেয়েছে পুণের সেরাম ইন্সটিটিউট অফ ইন্ডিয়া । এর ফলে কোভিড - ১৯ এর টিকা আবিষ্কারের ক্ষেত্রে গতি আসবে । দেশে কোভিড সংক্রমিতদের মৃত্যুর হার ক্রমশ হ্রাস পাচ্ছে । আজ এই হার কমে হয়েছে ২ . ১১ % । দেশজুড়ে কোভিডের মোকাবিলার অন্যতম কৌশল ‘ টেস্ট , ট্র্যাক ও ট্রিট ’ অবলম্বন করার ফলে এই ফলাফল পাওয়া সম্ভব হচ্ছে । দেশজুড়ে সুস্থ হয়ে ওঠার হার বৃদ্ধি পাওয়ার জন্য কোভিড - ১৯ এর প্রতিরোধ কৌশল হিসেবে দ্রুত শনাক্তকরণ , সংক্রমিতদের নিভৃতাবাসে পাঠানো এবং যাঁদের সংক্রমণের ঝুঁকি বেশী তাঁদের খেয়াল রাখতে তৃণমূল স্তরের স্বাস্থ্যকর্মীদের কাজে লাগানো হয়েছে । গত চব্বিশ ঘন্টায় ৪০ , ৫৭৪জনের বেশী সুস্থ হয়েছেন । এর ফলে এপর্যন্ত দেশে মোট ১১ , ৮৬ , ২০৩ জন সুস্থ হয়ে উঠেছেন । আরোগ্যের হার ৬৫ . ৭৭ % ।
    প্রতিদিন সুস্থ হয়ে ওঠার সংখ্যা বৃদ্ধি পাওয়ার ফলে সুস্থ হয়ে ওঠা ও চিকিৎসাধীন সংক্রমিতদের সংখ্যার মধ্যে ব্যবধান বাড়ছে । বর্তমানে চিকিৎসাধীনদের থেকে ৬ , ০৬ , ৮৪৬ জন বেশী সুস্থ হয়েছেন । অর্থাৎ এই মুহূর্তে ৫ , ৭৯ , ৩৫৭জন সংক্রমিত চিকিৎসাধীন ।
    বিস্তারিত বিবরণের জন্য https://pib.gov.in/PressReleasePage.aspx?PRID=1643136 – এই লিঙ্কে ক্লিক করুন ।
    
    দুই কোটির বেশী কোভিডের জন্য নমুনা পরীক্ষা করে দেশে নতুন নজির ; প্রতি দশ লক্ষজনের হিসেবে ১৪৬৪০টি নমুনা পরীক্ষা
    দেশে এ পর্যন্ত ২ , ০২ , ০২ , ৮৫৮টি কোভিড - ১৯ এর জন্য নমুনা পরীক্ষা হওয়ায় নতুন এক নজীর সৃষ্টি হয়েছে । “ প্রচুর নমুনা পরীক্ষা , সংক্রমণ দ্রুত শনাক্তকরণ ও যথাযথ চিকিৎসার ব্যবস্থা করা ”- র কৌশল অবলম্বন করার যে পরামর্শ কেন্দ্র দিয়েছে , রাজ্য ও কেন্দ্রশাসিত অঞ্চলগুলি তা যথাযথভাবে পালন করেছে । এর জন্য দেশে কোভিডের নমুনা পরীক্ষা করার সুযোগ বৃদ্ধি পেয়েছে আর তাই প্রচুর মানুষের নমুনা পরীক্ষা করা যাচ্ছে । গত চব্বিশ ঘন্টায় ৩ , ৮১ , ০২৭টি নমুনা পরীক্ষা করায় প্রতি দশ লক্ষ জনের হিসেবে ৩ , ৮১ , ০২৭টি নমুনা পরীক্ষা করা হয়েছে । এর ফলে প্রতি ১০ লক্ষ জনের হিসেবে নমুনা পরীক্ষার পরিমাণ বৃদ্ধি পেয়ে হয়েছে ১৪ , ৬৪০ । এর মধ্যে ২৪টি রাজ্য ও কেন্দ্রশাসিত অঞ্চলের নমুনা পরীক্ষার পরিমাণ জাতীয় হারের থেকে বেশী ।
    বিস্তারিত বিবরণের জন্য https://pib.gov.in/PressReleasePage.aspx?PRID=1643143 – এই লিঙ্কে ক্লিক করুন ।


    
    কোভিড মহামারীর সময়ে প্রয়োজনীয় টিকাকরণ কর্মসূচির ব্যাঘাত না ঘটাতে বৈদ্যুতিন পদ্ধতিতে টিকার তথ্য পরিকাঠামোর ( ইভিন )- ভূমিকা
    দেশজুড়ে টিকাকরণ কর্মসূচির সরবরাহ শৃঙ্খলকে শক্তিশালী করতে বৈদ্যুতিন প্রক্রিয়ায় টিকার তথ্য ভান্ডার গড়ে তোলার জন্য ইলেকট্রনিক ভ্যাকসিন ইন্টেলিজেন্স নেটওয়ার্ক ( ইভিন ) গড়ে তোলা হয়েছে । কেন্দ্রীয় স্বাস্থ্য ও পরিবার কল্যাণ মন্ত্রক প্রযুক্তির সাহায্যে এই প্রক্রিয়ায় সমাধানের ব্যবস্থা করেছে । দেশে টিকার মজুত থাকার পরিমাণ , সেগুলি সরবরাহ ব্যবস্থাপনা ও সঞ্চিত টিকা শীতল রাখার জন্য যথাযথ তাপমাত্রার ব্যবস্থার জন্য সর্বশেষ তথ্য এই নেটওয়ার্কের মাধ্যমে জানা যাবে । কোভিড মহামারীর সময় আমাদের শিশু ও গর্ভবতী মহিলারা যেন প্রতিরোধযোগ্য ব্যধি থেকে রক্ষা পেতে পারেন , তার জন্য তাঁদের টিকাকরণের প্রক্রিয়ায় যাতে কোন ব্যাঘাত না ঘটে , সেই কারণে এই বিপুল ব্যবস্থাপনা গড়ে তোলা হয়েছে । দেশের নানা প্রান্তে যে তাপমাত্রায় টিকা রাখা আছে , সেগুলি কত পরিমাণে রাখা আছে , এই টিকা দেবার জন্য এবং টিকাকরণের প্রক্রিয়া সম্পন্ন করার জন্য কত প্রশিক্ষিত কর্মীর প্রয়োজন , এই সব তথ্য একটি শক্তিশালী অত্যাধুনিক প্রযুক্তি ও তথ্য প্রযুক্তি পরিকাঠামোয় রাখা থাকে ౼ এই ব্যবস্থাই ইভিন বলে পরিচিত । ৩২টি রাজ্য ও কেন্দ্রশাসিত অঞ্চলে ইতিমধ্যেই ইভিন ব্যবস্থা চালু হয়েছে । সিকিম ও তিনটি কেন্দ্রশাসিত অঞ্চল ౼ আন্দামান ও নিকোবর দ্বীপপুঞ্জ , চণ্ডীগড় এবং লাদাখে এই ব্যবস্থা শীঘ্রই শুরু হবে । দক্ষভাবে টিকার ব্যবস্থাপনা করার জন্য ২২টি রাজ্য ও ২টি কেন্দ্রশাসিত অঞ্চলের ৫৮৫টি জেলায় ২৩ , ৫০৭টি কোল্ডচেন পয়েন্ট , ইভিন প্রযুক্তির ব্যবহার করছে । এই প্রযুক্তি ব্যবহারের জন্য ৪১ , ৪২০জনকে ডিজিট্যাল প্রক্রিয়ায় রেকর্ড সংগ্রহ করা এবং সেগুলির ব্যবস্থাপনার প্রয়োজনীয় প্রশিক্ষণ দেওয়া হয়েছে । সংগ্রহে থাকা টিকাগুলি যথযথ তাপমাত্রায় রাখা আছে কিনা , সেগুলি পর্যালোচনার জন্য বৈদ্যুতিন প্রক্রিয়ায় তাপমাত্রার রেকর্ড রাখার ২৩ , ৯০০টি ব্যবস্থা গড়ে তোলা হয়েছে । ইলেকট্রনিক ভ্যাকসিন ইন্টেলিজেন্স নেটওয়ার্ক একটি বৃহৎ তথ্যভাণ্ডার গড়ে তুলেছে । এর সাহায্যে তথ্যের বিশ্লেষণ করে সঞ্চিত টিকা ব্যবহার করার জন্য প্রয়োজনীয় পরিকল্পনা করা যায় । এর ফলে অর্থের অপচয় আটকানো সম্ভব হচ্ছে এবং বেশীরভাগ স্বাস্থ্যকেন্দ্রে ৯৯ % সময়েই টিকা থাকছে । ৮০ % ক্ষেত্রে টিকার সঞ্চয় শেষ হবার সম্ভাবনা হলে খুব দ্রুত সেই টিকা পাঠানো হচ্ছে । এই কারণে ‘ টিকা নেই তাই শিশুকে টিকাকরণ হচ্ছে না ’ ౼ এরকম ঘটনা ঘটছে না । টিকাকরণ কেন্দ্রে কোন শিশু গেলেই তাকে টিকা দেওয়া হচ্ছে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1643172 – এই লিঙ্কে ক্লিক করুন ।
    
    প্রধানমন্ত্রী ও আফগানিস্তানের রাষ্ট্রপতির মধ্যে টেলিফোনে কথা
    প্রধানমন্ত্রী শ্রী নরেন্দ্র মোদী আজ টেলিফোনে আফগানিস্তানের রাষ্ট্রপতি ডঃ আশরফ ঘনির সঙ্গে কথা বলেন । দুই নেতাই আনন্দের উৎসব ঈদ - উল - আধা ’ র প্রেক্ষিতে শুভেচ্ছা বিনিময় করেন । রাষ্ট্রপতি ঘনি আফগানিস্তানের চাহিদা মেটাতে সময় মতো খাদ্য ও চিকিৎসা সামগ্রী সরবরাহের জন্য প্রধানমন্ত্রীকে ধন্যবাদ দেন । এক শান্তিপূর্ণ , সমৃদ্ধ ও সামগ্রিক উন্নয়নের জন্য আফগানিস্তানের মানুষের নিরন্তর প্রচেষ্টায় সবরকম সাহায্য অব্যাহত রাখার ব্যাপারে প্রধানমন্ত্রী পুনরায় ভারতের অঙ্গীকারের কথা ব্যক্ত করেন । দুই নেতাই এই অঞ্চলে উদ্ভূত নিরাপত্তা পরিস্থিতি নিয়ে মতবিনিময়ের পাশাপাশি , দ্বিপাক্ষিক স্বার্থ সংশ্লিষ্ট বিষয়গুলি নিয়েও আলোচনা করেন ।
    বিস্তারিত বিবরণের জন্য https://pib.gov.in/PressReleasePage.aspx?PRID=1643189 – এই লিঙ্কে ক্লিক করুন ।

    

    পিআইবি ’ র আঞ্চলিক কার্যালয় থেকে প্রাপ্ত তথ্য
    
    • পাঞ্জাব : গর্ভবতী মহিলাদের করোনা সংক্রমণ থেকে বাঁচাতে রাজ্য স্বাস্থ্য ও পরিবার কল্যাণ দপ্তর গর্ভবতী মহিলাদের টেলিমেডিসিন পরামর্শ দেওয়ার জন্য ৭০ জন মহিলা রোগ বিশেষজ্ঞকে বিশেষ প্রশিক্ষণ দিয়েছে । এছাড়াও , করোনা আক্রান্ত গর্ভবতী মহিলাদের প্রসবের জন্য সমস্ত জেলা হাসপাতালে পৃথক পৃথক প্রসব কক্ষ স্থাপন করা হয়েছে ।
    
    • মহারাষ্ট্র : লকডাউন নিষেধাজ্ঞা শিথিল করার পরিপ্রেক্ষিতে রাজ্যের গ্রামীণ এলাকাগুলিতে কোভিড - ১৯ এর সংক্রমণ বৃদ্ধি পেয়েছে । মুম্বাইয়ের পাশাপাশি , অন্যান্য জেলাগুলিতেও রবিবার ৯ হাজার ৫০০ জনেরও বেশি আক্রান্তের খবর মিলেছে । রাজ্যে নিশ্চিতভাবে করোনায় আক্রান্তের সংখ্যা ১ লক্ষ ৪৮ হাজার ছাড়িয়েছে । সুস্থতার হার বৃদ্ধি পাওয়ায় বহু মানুষ ভয় সরিয়ে রেখে কোভিড - ১৯ নমুনা পরীক্ষার জন্য এগিয়ে আসছেন ।
    
    • গুজরাট : রাজ্যে আরও ৮০৫ জন আরোগ্য লাভ করেছেন । এর ফলে , করোনায় সুস্থতার হার বেড়ে হয়েছে ৭৩ . ১৬ শতাংশ । রাজ্যে এখনও পর্যন্ত সুস্থ হয়েছেন ৪৬ হাজার ৫৮৭ জন ।
    
    • রাজস্থান : রাজ্যে গতকাল আরও ১২ জনের মৃত্যুর খবর মেলায় করোনায় মৃতের সংখ্যা বেড়ে ৭০৬ হয়েছে । আক্রান্তের সংখ্যা বেড়ে হয়েছে ৪৪ হাজার ৯৭৫ । এদের মধ্যে নিশ্চিতভাবে করোনায় আক্রান্তের সংখ্যা ১২ হাজার ৪৮৮ । এখনও পর্যন্ত সুস্থ হয়েছেন ২৯ হাজার ৬৯৭ জন ।
    
    • মধ্যপ্রদেশ : রাজ্যে গতকাল আরও ৯২১ জনের সংক্রমণের খবর মেলায় করোনায় আক্রান্তের সংখ্যা বেড়ে ৩৩ হাজার ৫৩৫ হয়েছে । এখনও পর্যন্ত সুস্থ হয়েছেন ২৩ হাজার ৫৫০ জন । নিশ্চিতভাবে করোনায় আক্রান্তের সংখ্যা প্রায় ৯ হাজার ১০০ এবং মৃত্যু হয়েছে ৮৮৬ জনের ।
    
    • ছত্তিশগড় : করোনা ভাইরাসে সংক্রমিত রোগীদের চিকিৎসার জন্য রাজ্যে ১৫৭টি কোভিড কেয়ার সেন্টার চালু করা হয়েছে । এই চিকিৎসা পরিষেবা কেন্দ্রগুলিতে শয্যা সংখ্যা প্রায় ১৮ হাজার ৬০০ । শয্যা সংখ্যা আরও বাড়িয়ে ২৫ হাজার করার চেষ্টা চলছে । রাজ্যে নিশ্চিতভাবে করোনায় আক্রান্তের সংখ্যা ২ হাজার ৪৮২ ।
    
    • গোয়া : রাজ্যে গতকাল এ যাবৎ একদিনেই সর্বাধিক ৩৩৭ জনের নতুন করে সংক্রমণের খবর মেলায় করোনায় আক্রান্তের সংখ্যা বেড়ে ৬ হাজার ৫৩০ হয়েছে । এখনও পর্যন্ত এই মারণ ভাইরাসে বলি হয়েছেন ৫৩ জন ।
    
    • মণিপুর : রাজ্যের মুখ্যমন্ত্রী আজ মণিপুর ট্রেড অ্যান্ড এক্সপো সেন্টারে ৩০০ শয্যাবিশিষ্ট নতুন একটি কোভিড কেয়ার সেন্টার চালু করেছে । প্রয়োজন - ভিত্তিতে এই কেন্দ্রের শয্যা সংখ্যা বাড়িয়ে ১ হাজার করা হবে ।
    
    • মিজোরাম : রাজ্যে করোনায় আক্রান্তের সংখ্যা ৪৮২ । এদের মধ্যে ২১৬ জন নিশ্চিতভাবে করোনায় আক্রান্ত হয়েছেন । এখনও পর্যন্ত আরোগ্য লাভ করেছেন ২৬৬ জন ।
    
    • নাগাল্যান্ড : রাজ্যে আজ আরও ১৯৪ জনের সংক্রমণের খবর মিলেছে । এদের মধ্যে ১৩৬ জনই ডিমাপুরের । এছাড়াও , ২২ জন কোহিমার ।
    
    • কেরল : রাজ্যের মুখ্যমন্ত্রী বলেছেন , উদাসীনতা ও অবজ্ঞার ফলেই রাজ্যে কোভিড - ১৯ সংক্রমণ বৃদ্ধি পেয়েছে । তিনি বর্তমান পরিস্থিতিতে কোভিড সংক্রান্ত নীতি - নির্দেশিকা আদর্শ আচরণ মেনে চলার ওপর জোড় দিয়েছেন । রাজ্যে আজ আরও ৩ জনের মৃত্যুর খবর মেলায় করোনায় মৃতের সংখ্যা বেড়ে ৮৫ হয়েছে । বর্তমানে ১১ হাজার ৩৪২ জন রোগীর চিকিৎসা চলছে ।
    
    • তামিলনাডু : কেন্দ্রশাসিত পন্ডিচেরীতে আরও ৪ জনের মৃত্যু হয়েছে । এর ফলে , করোনায় আজ পর্যন্ত মৃতের সংখ্যা বেড়ে হয়েছে ৫৬ । আক্রান্তের সংখ্যা ৩ হাজার ৯৮২ এবং নিশ্চিতভাবে করোনায় আক্রান্ত হয়েছেন ১ হাজার ৫১৫ জন । এদিকে তামিলনাডু ’ তে আরও একজন সাংসদের করোনায় আক্রান্ত হওয়ার খবর মিলেছে । শিবগঙ্গা লোকসভা কেন্দ্রের নির্বাচিত সদস্য কার্তি পি চিদাম্বরম করোনায় আক্রান্ত হয়েছেন । রাজ্যে গতকাল আরও ৯৮ জনের মৃত্যুর খবর মেলায় করোনায় মৃতের সংখ্যা বেড়ে ৪ হাজার ১৩২ হয়েছে । আক্রান্তের সংখ্যা ২ লক্ষ ৫৭ হাজার ছাড়িয়েছে । নিশ্চিতভাবে করোনায় আক্রান্তের সংখ্যা প্রায় ৫৭ হাজার ।
    
    • কর্ণাটক : রাজ্যের মুখ্যমন্ত্রী করোনায় আক্রান্ত হয়ে হাসপাতালে ভর্তি । বর্তমানে তাঁর শারীরিক অবস্থা স্থিতিশীল বলে জানা গেছে । এদিকে রাজ্যে গতকাল আরও ৮৪ জনের মৃত্যুর খবর মেলায় মৃতের সংখ্যা বেড়ে ২ হাজার ৪৯৬ হয়েছে । আক্রান্তের সংখ্যা ১ লক্ষ ৩৪ হাজার ছাড়িয়েছে । নিশ্চিতভাবে করোনায় আক্রান্ত হয়েছেন ৭৪ হাজার ৫৯০ জন ।
    
    • অন্ধ্রপ্রদেশ : কৃষ্ণা জেলায় রবিবার করোনায় আক্রান্তের সংখ্যা ৭ হাজার ৫০০ অতিক্রম করায় মচলিপত্তনমে আজ থেকে এক সপ্তাহের সম্পূর্ণ লকডাউন কার্যকর করা হয়েছে । রাজ্যে গতকাল আরও ৬৭ জনের মৃত্যুর খবর মেলায় করোনায় মৃতের সংখ্যা ১ হাজার ৪৭৪ হয়েছে । আক্রান্তের সংখ্যা ১ লক্ষ ৫৮ হাজার ছাড়িয়েছে এবং নিশ্চিতভাবে করোনায় আক্রান্ত হয়েছেন ৭৪ হাজার ৪০৪ জন ।
    
    • তেলেঙ্গানা : রাজ্য সরকারের বুলেটিন অনুযায়ী , রাজ্যে সরকারি , বেসরকারি এবং কর্পোরেট হাসপাতালগুলিতে কোভিড আক্রান্ত রোগীদের চিকিৎসার জন্য শয্যার কোনও ঘাটতি নেই । বর্তমানে সরকারি ও বেসরকারি মিলিয়ে ১৪ হাজার ৫৭১টি শয্যা খালি রয়েছে । এদিকে রাজ্যে গত ২৪ ঘন্টায় আরও ১১ জনের মৃত্যুর খবর মেলায় করোনায় মৃতের সংখ্যা বেড়ে ৫৫১ হয়েছে । আক্রান্তের সংখ্যা ৬৭ হাজার ৬৬০ এবং নিশ্চিতভাবে করোনায় আক্রান্ত হয়েছেন ১৮ হাজার ৫০০ জন । এখনও পর্যন্ত সুস্থ হয়েছেন ৪৮ হাজার ৬০৯ জন ।


    CG/BD/SB

    
    
    (Release ID: 1643243) Visitor Counter : 8
    
    
      Read this release in: Malayalam , English , Urdu , Hindi , Marathi , Assamese , Manipuri , Punjabi , Gujarati , Tamil , Telugu , Kannada