      অর্থমন্ত্রক

      ইসিএলজিএস-এর আওতায় ১ লক্ষ কোটি টাকার বেশি ঋণ সহায়তা
      Posted On: 20 AUG 2020 11:19AM by PIB Kolkata


    নয়াদিল্লি, ২০ আগস্ট, ২০২০


    

    ভারত সরকারের আর্থিক নিশ্চয়তার ওপর ভিত্তি করে আপৎকালীন ঋণ সহায়তা নিশ্চয়তা কর্মসূচির আওতায় ১০০ শতাংশ পর্যন্ত ঋণ সহায়তা দেওয়া হয়ে থাকে। এই কর্মসূচির মাধ্যমে সরকারি ও বেসরকারি ক্ষেত্রের ব্যাঙ্কগুলি গত ১৮ আগস্ট পর্যন্ত ১ লক্ষ ৫০ হাজার কোটি টাকার বেশি ঋণ সহায়তা মঞ্জুর করেছে। মোট মঞ্জুরিকৃত ঋণ সহায়তার মধ্যে ১ লক্ষ কোটি টাকা ইতিমধ্যেই প্রাপকদের দেওয়া হয়েছে। কোভিড-১৯ জনিত লকডাউনের দরুণ আর্থিক বোঝা লাঘব করতে কেন্দ্রীয় সরকার আত্মনির্ভর ভারত প্যাকেজের আওতায় ১০০ শতাংশ পর্যন্ত আপৎকালীন ঋণ সহায়তা নিশ্চয়তা কর্মসূচির কথা ঘোষণা করে। এই কর্মসূচির মাধ্যমে বিভিন্ন ক্ষেত্রকে বিশেষ করে, ক্ষুদ্র ও মাঝারি শিল্প সংস্থা ঋণ সহায়তার সুবিধা পাচ্ছে।
    
    কর্মসূচির আওতায় রাষ্ট্রায়ত্ত ব্যাঙ্কগুলি ৭৬,০৪৪ কোটি ৪৪ লক্ষ টাকা ঋণ সহায়তা মঞ্জুর করেছে। এর মধ্যে ৫৬,৪৮৩ কোটি ৪১ লক্ষ টাকা ঋণ ইতিমধ্যেই দেওয়া হয়েছে। অন্যদিকে বেসরকারি ক্ষেত্রের ব্যাঙ্কগুলি ৭৪,৭১৫ কোটি ২ লক্ষ টাকা ঋণ সহায়তার মধ্যে ৪৫,৭৬২ কোটি ৩৬ লক্ষ টাকা ঋণ ইতিমধ্যেই প্রাপকদের হাতে তুলে দিয়েছে। কর্মসূচির আওতায় অগ্রণী ঋণ সহায়তাকারী ব্যাঙ্কগুলির মধ্যে রয়েছে ভারতীয় স্টেট ব্যাঙ্ক, কানাড়া ব্যাঙ্ক, পাঞ্জাব ন্যাশনাল ব্যাঙ্ক, ব্যাঙ্ক অফ ইন্ডিয়া, ইউনিয়ন ব্যাঙ্ক অফ ইন্ডিয়া এবং এইচডিএফসি ব্যাঙ্ক লিমিটেড।


    

    CG/BD/DM

    
    
    (Release ID: 1647255) Visitor Counter : 9
    
    
      Read this release in: Hindi , Punjabi , English , Urdu , Marathi , Manipuri , Assamese , Odia , Tamil , Telugu , Malayalam