      যুবওক্রীড়াবিষয়কমন্ত্রক

      কেন্দ্রীয় যুব ও ক্রীড়া বিষয়ক মন্ত্রী শ্রী কিরেন রিজিজু দেশের নাগরিকদের মধ্যে শারীরিক সুস্থতার বিষয়ে উৎসাহদানে ফিট ইন্ডিয়া যুব ক্লাব নামে আরও একটি উদ্যোগের সূচনা করেছেন
      Posted On: 15 AUG 2020 4:17PM by PIB Kolkata


    নয়াদিল্লী, ১৫ আগস্ট, ২০২০


    

    কেন্দ্রীয় যুব ও ক্রীড়া বিষয়ক মন্ত্রী শ্রী কিরেন রিজিজু আজ স্বাধীনতা দিবস উপলক্ষ্যে দেশের নাগরিকদের মধ্যে শারীরিক সুস্থতার বিষয়ে উৎসাহদানে ফিট ইন্ডিয়া যুব ক্লাব নামে আরও একটি উদ্যোগের সূচনা করেছেন। ফিট ইন্ডিয়া ইউথ ক্লাবের পরিকল্পনা প্রধানমন্ত্রী ফিট ইন্ডিয়া আন্দোলনেরই এক অংশ। দেশ জুড়ে স্বাস্থ্য সচেতনতার প্রচারে এই উদ্যোগ নেওয়া হয়েছে।


    
    ফিট ইন্ডিয়া যুব ক্লাব শারীরিক সুস্থতা ও স্বেচ্ছাসেবকদের এক অনন্য উপায়ে একত্রিত করেছে। নেহরু যুব কেন্দ্র, স্কাউটস অ্যান্ড গাইডস ও এনসিসি সহ জাতীয় পরিষেবা প্রকল্পের সঙ্গে যুক্ত অন্যান্য যুব সংস্থার ৭৫ লক্ষ সেচ্ছাসেবককে একত্রিত করে দেশের প্রতিটি ব্লকে গড়ে উঠেছে ফিট ইন্ডিয়া যুব ক্লাব। এক একটি ক্লাবের তত্ত্বাবধানে থাকবে এই ক্লাবেরই সদস্যরা। প্রতিদিন ৩০-৬০ মিনিট সময় ব্যয় করে শারীরিক সক্ষতার কার্যকলাপে অংশগ্রহণের জন্য সাধারণ মানুষকে উদ্বুদ্ধ করবেন তারা। ক্লাবগুলি প্রতি ৩ মাস অন্তর একটি কমিউনিটি ফিটনেস কর্মসূচি আয়োজন করবে। বিদ্যালয় এবং স্থানীয় সংস্থাগুলিকে এই কর্মসূচিতে যোগদান করার জন্য উৎসাহিত করবে তারা।


    
    কেন্দ্রীয় মন্ত্রী জানান, কেবলমাত্র একজন সুস্থ নাগরিকই আমাদের দেশে যথার্থ আবদান রাখতে পারেন। এমনকি অন্য নাগরিকদের প্রয়োজনের সময় সহায়তাও করতে পারেন। ১৩০ কোটি জনসংখ্যার দেশে এই কর্মসূচিতে এখন ৭৫ লক্ষ যুব স্বেচ্ছাসেবক রয়েছে। খুব শীঘ্রই এই সংখ্যাটি ১ কোটিতে পৌঁছাবে বলেও জানান তিনি। শ্রী রিজিজু বলেন, ১ কোটি স্বেচ্ছাসেবী দেশের কোনায় কোনায় কমপক্ষে ৩০ কোটি ভারতীয়কে নিয়মিত শরীরচর্চার বিষয়ে অনুপ্রাণিত করে তুলবেন। সময়ের সঙ্গে সঙ্গে ফিট ইন্ডিয়া আন্দোলনে স্বেচ্ছাসেবকদের যোগদানের সংখ্যা বৃদ্ধি পাবে বলেও আশাপ্রকাশ করেন তিনি।


    
    ফিট ইন্ডিয়া যুব ক্লাবের চালু করা ফিট ইন্ডিয়া ফ্রিডম দৌড়কে আরও বেশি জনপ্রিয় করে তোলার আহ্বান জানান তিনি। কেন্দ্রীয় মন্ত্রী বলেন, আজ থেকে শুরু হওয়া এই ফিট ইন্ডিয়া ফ্রিডম দৌড় চলবে ২রা অক্টোবর পর্যন্ত। এই দৌড়ে ক্রীড়াবিদ থেকে শুরু করে বাণিজ্যিক সংস্থার প্রতিনিধি, বিদ্যালয়ের ছাত্রছাত্রী সকলেই সামিল হতে পারবেন। ইতিমধ্যে এই দৌড় জনপ্রিয়তা লাভ করতে শুরু করেছে বলেও জানান কেন্দ্রীয় মন্ত্রী। তিনি বলেন, #রানফরইন্ডিয়া এবং #নিউইন্ডিয়াফিটইন্ডিয়া-তে স্বাধীনতা দিবসের দিন বিভিন্ন দৌড়ের ছবি, ভিডিও আপলোড করা হয়েছে।


    
    শ্রী রিজিজু বলেন, ফিট ইন্ডিয়া আন্দোলন আগামী ২৯শে আগস্ট ১ বছর পূর্ণ করবে। সিআইএসএফ, আইটিবিপি, বিএসএফ, এনসিসি সহ অন্যান্য যুব সংগঠনগুলি সক্রিয়ভাবে এই কর্মসূচিতে অংশ নিয়েছে বলেও তিনি জানান। আগামীদিনে কোন ব্লক, জেলা এবং শহর এই দৌড়ে ভাল অংশ নিয়েছে তা মূল্যায়ণ করে দেখা হবে বলেও তিনি মন্তব্য করেন।
    

    

    
    CG/SS/NS

    
    
    (Release ID: 1646214) Visitor Counter : 5
    
    
      Read this release in: English , Urdu , Marathi , Hindi , Manipuri , Punjabi , Telugu