      নির্বাচনকমিশন

      প্রত্যন্ত ও দূরবর্তী এলাকাগুলিতে ভোটদানের ক্ষেত্রে প্রযুক্তি প্রয়োগের বিভিন্ন দিক নিয়ে ওয়েবিনার আয়োজিত
      Posted On: 11 AUG 2020 4:37PM by PIB Kolkata


    নয়াদিল্লি, ১১ অগাস্ট, ২০২০


    

    ভারতের নির্বাচন কমিশন প্রত্যন্ত ও দূরবর্তী এলাকাগুলিতে ‘ভোটদানের ক্ষেত্রে প্রযুক্তিগত বিভিন্ন দিক : বাধা-বিপত্তিগুলি খুঁজে বের করা’ শীর্ষক এক ওয়েবিনারের আয়োজন করে। তামিলনাডু ই-গভর্ন্যান্স এজেন্সির সহযোগিতায় গতকাল এই ওয়েবিনারের আয়োজন করা হয়। আলোচনায় দেশ-বিদেশের প্রযুক্তিবিদ, শিক্ষাবিদ, নীতি প্রণেতা, সাইবার নিরাপত্তা বিশেষজ্ঞরা অংশ নেন। উল্লেখ করা যেতে পারে, ২০১৯ – এর ৩০শে অক্টোবর মাদ্রাজ আইআইটি সফরের সময় তৎকালীন মুখ্য নির্বাচন কমিশনার শ্রী সুনীল অরোরা এক আলোচনায় অংশ নিয়েছিলেন। এই আলোচনা থেকেই ব্লকচেন-ভিত্তিক ভোটদানের সমস্যা নিরসনের প্রসঙ্গটি প্রথমবার উত্থাপিত হয়।


    
    এই ওয়েবিনারে নির্বাচন কমিশনার শ্রী সুশীল চন্দ্র মূল ভাষণ দেন। শ্রী চন্দ্র নির্বাচনের সর্বব্যাপীতার গুরুত্বের কথা উল্লেখ করেন। তিনি জোর দিয়ে বলেন, ভৌগোলিক বাধা-বিপত্তির দরুণ এক বিরাট সংখ্যক ভোটদাতা তাঁদের ভোটাধিকার প্রয়োগ করতে পারেন না। এমনকি, পেশাগত, শিক্ষাগত, চিকিৎসা ও অন্যান্য কারণেও বহু সংখ্যক মানুষ ভোটদানে বিরত থাকেন। প্রযুক্তি-ভিত্তিক ভোটদানের সমাধান প্রসঙ্গে শ্রী চন্দ্র বলেন, এ রকম পদ্ধতিতে ভোটদানের ব্যাপারে সংশ্লিষ্ট সকল পক্ষের আস্থা অর্জন করা প্রাথমিক গুরুত্ব। এছাড়াও, নির্বাচন প্রক্রিয়ার অখন্ডতা তথা ব্যালটপত্রের গোপনীয়তার মতো বিষয়গুলিও প্রযুক্তির সঙ্গে জড়িত রয়েছে। রাজনৈতিক দলগুলিকে এ ব্যাপারে আরও উদ্যোগী হওয়ার আহ্বান জানিয়ে শ্রী চন্দ্র বলেন, প্রথমত – প্রযুক্তির মাধ্যমে ভোটদানের বিষয়টিকে সবদিক থেকে সুরক্ষিত ও নিরাপদ করতে হবে। প্রত্যন্ত ও দূরবর্তী অঞ্চল থেকে ভোটদান প্রসঙ্গে শ্রী চন্দ্র বলেন, ভোটদানের ক্ষেত্রে প্রযুক্তির প্রয়োগ চিরাচরিত ভোট গ্রহণ কেন্দ্রে ভোটদানের প্রথা থেকে বেরিয়ে আসার বিষয়টিকেই প্রতিফলিত করে। অবশ্য, এ প্রসঙ্গে তিনি বলেন, নির্বাচন কমিশন বাড়ি থেকেই ইন্টারনেট-ভিত্তিক ভোটদানের ব্যাপারে এখনই কোনও চিন্তাভাবনা করছে না। প্রত্যন্ত ও দূরবর্তী এলাকাগুলি থেকে ভোটদানের বিষয়টি ভোটদাতাদের ভোটাধিকার প্রয়োগের ক্ষেত্রে তাঁদের প্রত্যাশাকেই তুলে ধরে। শ্রী চন্দ্র বিশেষজ্ঞদের সঙ্গে ভোটদানের ক্ষেত্রে প্রযুক্তির ব্যবহার নিয়ে এ ধরনের আলোচনা প্রত্যন্ত ও দূরবর্তী অঞ্চলগুলিতে ভোটের ক্ষেত্রে এক সুদৃঢ় ব্যবস্থার প্রবর্তনে কমিশনকে সাহায্য করবে।


    
    এই ওয়েবিনারে দেশ-বিদেশের ৮০০-রও বেশি ব্যক্তি অংশ নেন। বক্তারা প্রত্যন্ত ও দূরবর্তী অঞ্চলে ভোটদানের ক্ষেত্রে ব্লকচেন প্রযুক্তি ডেটার গোপনীয়তা ও নিয়ন্ত্রণ, ডেটার নিরাপত্তা, নথিপত্রের সত্যতা যাচাই প্রভৃতি সম্পর্কে নিজস্ব মতামত প্রকাশ করেন। কেন্দ্রীয় সরকারের মুখ্য নির্বাচন অধিকর্তা অধ্যাপক কে বিজয় রাঘবন, আইআইটি মাদ্রাজের অধিকর্তা অধ্যাপক বাস্কর রামামূর্তি প্রমুখ ভাষণ দেন।


    
    ভারতীয় নির্বাচন কমিশনের তথ্য প্রযুক্তি বিভাগের দায়িত্বে থাকা উপ-নির্বাচন কমিশনার শ্রী আশিস কুলরা এই ওয়েবিনারের আহ্বায়ক। দূরবর্তী ও প্রত্যন্ত অঞ্চলগুলি থেকে ভোটদানের ক্ষেত্রে প্রযুক্তি ব্যবহারের বিভিন্ন দিক নিয়ে সংশ্লিষ্ট সবপক্ষের সঙ্গে আলাপ-আলোচনা করতে এই ওয়েবিনার আয়োজন করা হয়।


    

    CG/BD/SB

    
    
    (Release ID: 1645116) Visitor Counter : 17
    
    
      Read this release in: English , Urdu , Hindi , Manipuri , Punjabi , Tamil , Telugu