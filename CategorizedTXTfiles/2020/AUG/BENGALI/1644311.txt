      ক্রেতা, খাদ্যএবংগণবন্টনমন্ত্রক

      ফুড করপোরেশন অফ ইন্ডিয়া ২০২০র মার্চ থেকে জুন পর্যন্ত ১৩৯ লক্ষ মেট্রিক টন খাদ্যশস্য সরবরাহ করেছে
      Posted On: 06 AUG 2020 7:36PM by PIB Kolkata


    নয়া দিল্লী, ৬ অগস্ট, ২০২০


    

    
    ২৪ মার্চ থেকে ৩০ জুন ২০২০
    
    খাদ্য ও গণবন্টন দপ্তরের অধীন ফুড কর্পোরেশন অফ ইন্ডিয়া সারা দেশে প্রায় ৫০০০টি মালগাড়িতে ১৩৯লক্ষ মেট্রিক টন এবং ৯১,৮৭৪টি ট্রাকে ১৪.৭ লক্ষ মেট্রিক টন খাদ্যশস্য সরবরাহ করেছে। আন্দামান ও নিকোবর দ্বীপপুঞ্জ এবং লাক্ষাদ্বীপে নির্ধারিত পরিমাণ খাদ্যশস্য সরবরাহ নিশ্চিত করতে পাঠানো হয় জাহাজে। সুষ্ঠু ও সফলভাবে এই কাজ করতে রেল এবং জাহাজ মন্ত্রক ও বায়ুসেনার ভূমিকা উল্লেখযোগ্য। এফ সি আই,সি ডব্লিউ সি, সি আর ডব্লিউ সি রাজ্যের গুদাম এবং রাজ্য ও কেন্দ্রশাসিত অঞ্চলগুলির গণবন্টন দপ্তর/ নিগমের কর্মীরা সমন্বয় রেখে কাজ করে একে সফল করেছে।


    
    সুবিধাপ্রাপকদের হাতে খাদ্যশস্য তুলে দিতে সারা দেশে ৫.৪ লক্ষ উচিৎ মূল্যের দোকানগুলির নেটওয়ার্ককে কাজে লাগানো হয়েছে। তার জন্য কোভিড ১৯ জনিত বিধি সঠিকভাবে পালন করা হয়েছে।


    
    বায়োমেট্রিকের সাহায্যে পরিচয় নির্ধারণে সমস্যা সত্ত্বেও সবরকম সুরক্ষা অবলম্বন করে উত্তরপ্রদেশ, বিহার, গুজরাত প্রভৃতি রাজ্য ও কেন্দ্রশাসিত অঞ্চলে সুবিধাপ্রাপকদের বায়োমেট্রিক পরিচয় নির্ধারণ করা হয়েছে।


    
    পি এম জি কে ওয়াই-এর অধীনে খাদ্যশস্য বিতরণের বিষয়ে দেশের বিভিন্ন প্রান্তে নিরপেক্ষ সমীক্ষায় দেখা গেছে সুবিধাপ্রাপকরা অত্যন্ত সন্তোষ প্রকাশ করেছে। কর্মসূচি রূপায়ণের কড়া তদারকি করা হয়েছে মাননীয় উপভোক্তা বিষয়ক, খাদ্য ও গণবন্টন মন্ত্রী সহ সর্বস্তরে। পি এম-জিকেওয়াই এর কোন সমস্যার মীমাংসা করা হয়েছে দ্রুত।


    
    এর আগে ২০২০র মার্চে কোভিড১৯ মহামারির কারণে অর্থনৈতিক বাধার ফলে গরিব মানুষদের দুর্দশা দূর করতে প্রধানমন্ত্রী গরিবকল্যাণ প্যাকেজ ঘোষিত হয়। সেই মতো দফতর এপ্রিল,মে,জুন২০২০ এই তিন মাসের জন্য প্রধানমন্ত্রী গরিব কল্যাণ অন্ন যোজনা শুরু করে। এর উদ্দেশ্য অভূতপূর্ব সঙ্কটে খাদ্যশস্যের অভাবে এন এফ এস এ-র অধীনে থাকা গরিব মানুষ যাতে না বঞ্চিত হয়।


    
    এই বিশেষ কর্মসূচিতে প্রায় ৮১ কোটি সুবিধাপ্রাপকদের তাদের নির্ধারিত নিয়মিত মাসিক বরাদ্দের অতিরিক্ত বিনামূল্যে প্রতি মাসে মাথপিছু ৫ কেজি গম বা চাল দেওয়া হয়েছে।


    
    সেই মতো ৩০ মার্চ ২০২০তে দফতর জানায় মোট ১২১ লক্ষ মেট্রিক টন খাদ্যশস্য দেওয়া হয়েছে সব রাজ্য ও কেন্দ্রশাসিত অঞ্চলগুলিকে এবং এফ সি আইকে যাতে এন এফ এস এ-র অধীন সকল সুবিধাপ্রাপক এপ্রিল থেকে জুন মাসে তাদের খাদ্যশস্য পান।


    
    এফ সি আই-এর প্রতিবেদন অনুযায়ী সব রাজ্য ও কেন্দ্রশাসিত অঞ্চল মিলে প্রায় ১১৮ লক্ষ মেট্রিক টন (৯৯%) তিন মাসের খাদ্যশস্য তুলেছে। এ ছাড়া এপ্রিল থেকে জুনে সবকটি রাজ্য ও কেন্দ্রশাসিত অঞ্চল তাদের বরাদ্দের মধ্যে ১১১.৫২ লক্ষ মেট্রিক টনের বেশি (৯৩.৫%) খাদ্যশস্য বিতরণ করেছে।


    
    এর মধ্যে - ক) এপ্রিল মে-তে প্রতিমাসে ৭৫ কোটি সুবিধাপ্রাপককে দেওয়া হয়েছে ৩৭.৫ লক্ষ মেট্রিক টন (৯৪%)
    খ) জুন মাসে ৭৩ কোটি সুবিধাপ্রাপকদের দেওয়া হয়েছে ৩৬.৫৪ লক্ষ মেট্রিক টন(৯২%) খাদ্যশস্য।


    

    CG/AP

    
    
    (Release ID: 1644311) Visitor Counter : 5
    
    
      Read this release in: English , Urdu , Hindi , Marathi , Manipuri , Punjabi , Punjabi , Tamil , Telugu