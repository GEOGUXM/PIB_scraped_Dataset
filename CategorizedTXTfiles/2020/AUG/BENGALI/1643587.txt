      স্বাস্থ্যওপরিবারকল্যাণমন্ত্রক

      পরপর দুই দিন দেশে দৈনিক ৬ লক্ষ নমুনা পরীক্ষা হয়েছে
      
      মোট ২.১৪ কোটির বেশী কোভিডের জন্য নমুনা পরীক্ষা হয়েছে
      
      প্রতি দশ লক্ষজনের হিসেবে ১৫৫৬৮টি নমুনা পরীক্ষা

      Posted On: 05 AUG 2020 3:43PM by PIB Kolkata

    নতুনদিল্লি, ৫ই আগস্ট, ২০২০


    

    দেশে পর পর দুই দিন ছয় লক্ষের বেশী কোভিড-১৯ এর জন্য নমুনা পরীক্ষা হয়েছে। “প্রচুর নমুনা পরীক্ষা, সংক্রমণ দ্রুত শনাক্তকরণ ও যথাযথ চিকিৎসার ব্যবস্থা করা”-র কৌশল অবলম্বন করার যে পরামর্শ কেন্দ্র দিয়েছে, রাজ্য ও কেন্দ্রশাসিত অঞ্চলগুলি তা যথাযথভাবে পালন করেছে। এর জন্য দেশে কোভিডের নমুনা পরীক্ষা করার সুযোগ বৃদ্ধি পেয়েছে আর তাই প্রতিদিন প্রচুর মানুষের নমুনা পরীক্ষা করা যাচ্ছে।


    
    গত চব্বিশ ঘন্টায় ৬ লক্ষ ১৯ হাজার ৬শো৫২টি নমুনা পরীক্ষা করায় এ পর্যন্ত কোভিড-১৯এর জন্য মোট দুই কোটি চোদ্দ লক্ষ চুরাশি হাজার চারশোদুইটি নমুনা পরীক্ষা হয়েছে। এর ফলে প্রতি ১০ লক্ষ জনের হিসেবে নমুনা পরীক্ষার পরিমাণ বৃদ্ধি পেয়ে হয়েছে পনেরো হাজারপাচশো আটষট্টি।


    
    ‘টেস্ট, ট্র্যাক ও ট্রিট’ কৌশল অবলম্বন করায় দেশে কোভিডের নমুনা পরীক্ষা করার সুযোগ বৃদ্ধি পেয়েছে আর তাই প্রচুর মানুষের নমুনা পরীক্ষা করা যাচ্ছে। দেশে বর্তমানে ৯২০টি সরকারী ও ৪৪৬টি বেসরকারী অর্থাৎ মোট ১৩৬৬টি পরীক্ষাগারে নমুনা পরীক্ষা হচ্ছে। এর মধ্যে ৪২১টি সরকারী ও ২৭৫টি বেসরকারী অর্থাৎ মোট ৬৯৬টি পরীক্ষাগারে রিয়েল টাইম আরটি পিসিআর-এ, ৪৬৭টি সরকারী ও ৯৪টি বেসরকারী অর্থাৎ মোট ৫৬১টি পরীক্ষাগারে ট্রু ন্যাট-এ এবং ৩২টি সরকারী ও ৭৭টি বেসরকারী অর্থাৎ মোট ১০৯টি পরীক্ষাগারের সিবিন্যাট পদ্ধতিতে নমুনা পরীক্ষা হচ্ছে।

    

    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন। অথবা ট্যুইটার হ্যান্ডেল @MoHFW_INDIA.-এর সাহায্য নিতে পারেন।

    

    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেল @CovidIndiaSeva-এ ও প্রশ্ন করা যাবে।

    

    এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা পেতে চাইলে নীচের লিঙ্কে ক্লিক করুন -
    https://www.mohfw.gov.in/pdf/coronvavirushelplinenumber.pdf

    

    CG/CB

    
    
    (Release ID: 1643587) Visitor Counter : 12
    
    
      Read this release in: Telugu , English , Urdu , Marathi , Hindi , Manipuri , Punjabi , Gujarati , Odia , Tamil , Malayalam