      ক্রেতা, খাদ্যএবংগণবন্টনমন্ত্রক

      চিনি শিল্পের উন্নতিতে বাড়তি আখ ইথানল উৎপাদনে ব্যবহার করা হবে : পরিবেশ বান্ধব জ্বালানী ইথানল পেট্রোলের সঙ্গে মিশিয়ে ব্যবহার করলে বৈদেশিক মুদ্রার সাশ্রয় হবে
      Posted On: 22 AUG 2020 11:45AM by PIB Kolkata


    নয়াদিল্লী, ২২ আগস্ট, ২০২০


    

    চিনি শিল্পের উন্নতির জন্য সরকার বিভিন্ন পদক্ষেপ নিয়েছে। এরফলে চিনি কলের মালিকরা সঠিক সময়ে আখ চাষিদের তাদের প্রাপ্য অর্থ মেটাতে পারছেন। বাড়তি চিনি এবং আখ নিয়ে কি করা যায় তা নিয়ে দীর্ঘদিন ধরে ভাবনাচিন্তা চলছে। ইথানল হল আখ থেকে উৎপাদিত একটি পরিবেশ বান্ধব জ্বালানী যা পেট্রোলের সঙ্গে মিশিয়ে ব্যবহার করা যায়। এরফলে দেশে বৈদেশিক মুদ্রার সাশ্রয় হবে।


    
    পেট্রোলিয়াম ও প্রাকৃতিক গ্যাস মন্ত্রকের সচিব এবং আর্থিক পরিষেবা বিভাগের সচিবকে নিয়ে খাদ্য ও গণবন্টন দপ্তরের সচিব শুক্রবার একটি বৈঠক করেছেন। এই বৈঠকে প্রথম সারির ব্যাঙ্ক ও তেল কোম্পানীগুলি, আখ উৎপাদনকারী প্রধান প্রধান রাজ্যগুলির আখ কমিশনার এবং চিনি শিল্পের সঙ্গে যুক্ত প্রতিনিধিরা অংশ নিয়েছিলেন। ইথানলের সরবরাহ বৃদ্ধি করে সেটিকে কত বেশি পরিমানে পেট্রোলের সঙ্গে মেশানো যায় বৈঠকে তা নিয়ে আলোচনা হয়েছে। চিনি কলের প্রতিনিধিরা౼ যাঁরা ইথানল উৎপন্ন করেন, তেল কোম্পানীগুলি౼ যারা ইথানল কেনেন এবং বিভিন্ন ব্যাঙ্ক౼ যারা ঋণ দেয় তাদের মধ্যে একটি ত্রিপাক্ষিক চুক্তি হয়েছে। এই চুক্তি অনুযায়ী যেসব চিনিকলের আর্থিক অবস্থা খুব একটা ভালো নয় তাদেরকেও ব্যাঙ্কগুলি লোন দেবে। এরফলে ওইসব চিনিকলগুলি নতুন ডিস্টিলারি তৈরি করবে অথবা তাদের কারখানায় ডিস্টিলারির ব্যবস্থা থাকলে সেটির উৎপাদন ক্ষমতা বাড়াবে। এইভাবে দেশে ইথানলের উৎপাদন বাড়বে।


    
    ২০১৮-১৯ সালে তেল কোম্পানীগুলিকে চিনি কলগুলি ১৮৯ কোটি লিটার ইথানল সরবরাহ করেছে। এরফলে ৫ শতাংশ ইথানল মিশ্রণের পরিকল্পনা রূপায়িত হয়েছে। ২০১৯-২০ সালে এই পরিমান বৃদ্ধি করে ১৯০-২০০ কোটি লিটার করার লক্ষ্যমাত্রা ধার্য করা হয়েছে। ২০২২ সালে মোট পেট্রোলের ১০ শতাংশ এবং ২০৩০ সালে ২০ শতাংশ ইথানল মেশানোর পরিকল্পনা করা হয়েছে। এরজন্য খাদ্য ও গণবন্টন দপ্তর নিয়মিত আর্থিক পরিষেবা দপ্তর, পেট্রোলিয়াম ও প্রাকৃতিক গ্যাস মন্ত্রক, পরিবেশ বন ও জলবায়ু পরিবর্তন মন্ত্রক, রাজ্য সরকারের প্রতিনিধি এবং চিনিকল ও ব্যাঙ্কগুলির প্রতিনিধিদের সঙ্গে নিয়মিত বৈঠক করছে। ইথানলের উৎপাদন ৬০০ কোটি লিটারে পৌঁছানোর জন্য ব্যাঙ্কগুলি ৩৬২টি প্রকল্পে মোট ১ লক্ষ ৮৬ হাজার কোটি টাকা ঋণ দেওয়ার সিদ্ধান্ত নিয়েছে। এরজন্য বছরে ৪ হাজার ৪৫ কোটি টাকা সুদ পাওয়া যাবে। এই সুদের টাকা সরকার মেটাবে। এ পর্যন্ত ৬৪টি প্রকল্পের কাজ শুরু করার জন্য ঋণের প্রস্তাব অনুমোদিত হয়েছে। তারফলে আগামী ২ বছরে ইথানলের উপাদন ১৬৫ কোটি লিটার বৃদ্ধি পাবে। ২০২২ সালের মধ্যে দেশে ৪২৬ কোটি লিটার থেকে বাড়িয়ে ৫৯০ কোটি লিটার ইথানলের উৎপাদন করার পরিকল্পনা রয়েছে।


    
    চিনি কলের মালিকদের বাড়তি আখ দিয়ে ইথানল তৈরিতে উৎসাহ দেওয়ার জন্য সরকার একগুচ্ছ পদক্ষেপ গ্রহণ করেছে। চিনিকল এবং ডিস্টিলিয়ারিজগুলির মালিকদের তাদের বর্তমান ক্ষমতার ৮৫ শতাংশ ইথানল তৈরির জন্য প্রস্তাব দেওয়া হয়েছে। এরজন্য বি-হেভি মোলাসেস এবং চিনির রসের পরিবর্তে ইথানল তৈরিতে উৎসাহ দেওয়া হয়েছে।

    

    CG/CB/NS

    
    
    (Release ID: 1647879) Visitor Counter : 15
    
    
      Read this release in: English , Urdu , Hindi , Marathi , Manipuri , Punjabi , Tamil , Telugu