      বিজ্ঞানওপ্রযুক্তিমন্ত্রক

      যে সব টিউমার অস্ত্রোপচার করা যাবে না, সেগুলির জন্য চুম্বকীয় উচ্চ উষ্ণতায় ক্যান্সার থেরাপির উদ্যোগ আইএনএসটি-র
      Posted On: 14 AUG 2020 11:31AM by PIB Kolkata


    নতুনদিল্লি, ১৪ই আগস্ট, ২০২০


    

    চুম্বকীয় ক্ষেত্রের সাহায্যে উত্তাপ সৃষ্টি করে পরোক্ষ ভাবে ক্যান্সার থেরাপি অর্থাৎ ম্যাগনেটিক হাইপারথার্মিয়া মেডিএটেড ক্যান্সার থেরাপি (এমএইচসিটি)-র সাহায্যে নির্দিষ্ট টিউমারের মধ্যে বিকল্প চুম্বকীয় ক্ষেত্র তৈরি করে সেখানে উত্তাপ তৈরি করে চিকিৎসা করা হয়। এর ফলে গ্লিওব্লাস্টোমিয়ার মত শক্ত টিউমার যেগুলিকে অস্ত্রোপচার করা যায় না, সেগুলির ক্ষেত্রে এই পদ্ধতি ব্যবহার করলে টিউমার সংলগ্ন ভাল কোষগুলির ক্ষতি হয় না, অথচ টিউমারটিকে নষ্ট করে ফেলা যায়।


    
    কেন্দ্রের বিজ্ঞান ও প্রযুক্তি দপ্তরের স্বায়ত্ত্বশাসিত সংস্থা, ইন্সটিটিউট অফ ন্যানো সায়েন্স অ্যান্ড টেকনোলজির একদল গবেষক স্টেভিওসাইড আস্তরণযুক্ত ম্যাগনেটাইট ন্যানোপারটিক্যাল, সাইট্রিক অ্যাসিড আস্তরণ যুক্ত ম্যাগনেটিক ন্যানোক্লাস্টার এবং ম্যাঙ্গানিজ ও দস্তা যুক্ত ম্যাগ্নেটাইট ন্যানোপারটিক্যালের সংশ্লেষ করে দেখেছেন, কিভাবে এগুলিকে ক্যান্সারের চিকিৎসায় চুম্বকীয় ক্ষেত্রের সাহায্যে উত্তাপ সৃষ্টির কাজে লাগানো যায়।


    
    গবেষকরা জলে দ্রবীভূত একধরণের ন্যানোপারটিক্যাল উদ্ভাবন করেছেন, যেগুলি চিকিৎসায় প্রয়োগ করা যায়। বিজ্ঞানীদের এক্ষেত্রে মূল উদ্দেশ্য ছিল, স্বাভাবিক কোষের ক্ষতি না করে কিভাবে এই ন্যানোপারটিক্যালের সাহায্যে টিউমারকে ধ্বংস করা যায়। কারণ অনেক টিউমার এমন জায়গায় হয়, সেগুলিকে অস্ত্রোপচার করা সম্ভব হয় না বা ঝুঁকি দেখা যায়। ইন্সটিটিউট অফ ন্যানো সায়েন্স অ্যান্ড টেকনোলজির গবেষকরা এধরণের ক্যান্সার চিকিৎসায় ন্যানোপারটিক্যালের পরিবর্তে ন্যানোক্লাস্টার প্রয়োগ করে সাফল্য পেয়েছেন। এই ক্লাস্টার মানে বেশ কিছু ন্যানোপারটিক্যালের সংমিশ্রণ টিউমারের মধ্যে উত্তাপ সৃষ্টি করে সেটিকে ধ্বংস করতে সক্ষম হয়েছে।


    

    CG/CB

    
    
    (Release ID: 1645836) Visitor Counter : 6
    
    
      Read this release in: English , Urdu , Hindi , Punjabi , Tamil