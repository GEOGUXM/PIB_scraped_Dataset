      স্বাস্থ্যওপরিবারকল্যাণমন্ত্রক

      ভারতে কোভিড-১৯-এর সর্বোচ্চ সুস্থতার হারের ধারাবাহিকতা বজায় রয়েছে : সুস্থতার সংখ্যা ২৭ লক্ষ ছাড়িয়ে গেছে
      Posted On: 30 AUG 2020 2:08PM by PIB Kolkata


    নতুন দিল্লি, ৩০ আগষ্ট, ২০২০


    

    দেশে কোভিড-১৯ থেকে আরোগ্যলাভ করেছেন ২৭ লক্ষেরও বেশি মানুষ। হাসপাতাল থেকে দ্রুত সুস্থ হয়ে বাড়ি ফিরেছেন অনেকেই। একই সঙ্গে মৃদু এবং মাঝারি উপসর্গ যুক্ত রোগীদের বাড়িতে বিচ্ছিন্নভাবে নজরদারির মধ্যে রাখা হয়েছে। এর জেরে দ্রুত সুস্থ হয়ে উঠছেন তাঁরা। এই মুহূর্তে দেশে আরোগ্যলাভের সংখ্যা ২৭,১৩,৯৩৩। কেন্দ্রের কার্যকরি পদক্ষেপ, পরীক্ষার নীতি নির্ধারণ এবং সারা দেশে চিকিৎসাক্ষেত্রে পরিকাঠামোগত উন্নতির ফলে এই সাফল্য এসেছে। একই সঙ্গে রাজ্য এবং কেন্দ্রশাসিত অঞ্চলগুলির সঙ্গে সমন্বয় বজায় রেখে কোভিড-১৯ পরীক্ষা, অনুসন্ধান এবং চিকিৎসা চালানোর ফলে দেশে দ্রুত আরোগ্যলাভের সংখ্যা বাড়ছে।


    
    গত ২৪ ঘন্টায় কোভিড-১৯ থেকে সুস্থ হয়ে উঠেছেন ৬৪, ৯৩৫ জন। দেশে করোনায় আরোগ্যলাভের হার বেড়ে হয়েছে ৭৬.৬১ শতাংশ। গত কয়েক মাসে উল্লেখযোগ্যভাবে আরোগ্যলাভের হার বেড়েছে।


    
    দেশে প্রতিনিয়ত আক্রান্তের সংখ্যা থেকে সুস্থতার সংখ্যা ক্রমশই বৃদ্ধি পাচ্ছে। সঠিক সময়ে চিকিৎসা ব্যবস্থার ফলে দেশে করোনায় মৃত্যুর হার কমে দাঁড়িয়েছে ১.৭৯ শতাংশ।


    
    কোভিড-১৯ সংক্রান্ত প্রকৃত ও সর্বশেষ তথ্য সংক্রান্ত টেকনিক্যাল বিষয়, নীতি-নির্দেশিকা এবং পরামর্শের জন্য নিয়মিত https://www.mohfw.gov.in/ এবং @MoHFW_INDIA –এই ওয়েবসাইটে নজর রাখুন।
    
    
    টেকনিক্যাল বিষয়ে জানার জন্য technicalquery.covid19@gov.in , ncov2019@gov.in এবং @CovidIndiaSeva - এখানে যোগাযোগ করা যেতে পারে।


    
    কোভিড-১৯ সংক্রান্ত যে কোনও বিষয়ে জানার জন্য স্বাস্থ্য ও পরিবার কল্যাণ মন্ত্রকের হেল্পলাইন নম্বর : +91-11-23978046 or 1075 (টোল ফ্রি) – এ যোগাযোগ করুন। কোভিড-১৯ সংক্রান্ত রাজ্য/কেন্দ্রশাসিত অঞ্চলগুলির হেল্পলাইন নম্বরের তালিকা নীচের লিঙ্কে দেওয়া রয়েছে - https://www.mohfw.gov.in/pdf/coronvavirushelplinenumber.pdf


    

    CG/SS/SKD

    
    
    (Release ID: 1649815) Visitor Counter : 8
    
    
      Read this release in: English , Urdu , Marathi , Hindi , Manipuri , Punjabi , Gujarati , Odia , Tamil , Telugu