      তথ্যওসম্প্রচারমন্ত্রক

      ইতিবাচক, প্রকৃত তথ্য ভিত্তিক সংবাদের পুনরুদ্ভাবন করে তা প্রচার করা সরকারি সংবাদ মাধ্যমের কাজ বলে মন্তব্য করলেন বিশ্বভারতী বিশ্ববিদ্যালয়ের সাংবাদিকতা বিভাগের প্রধান
      
      সরকারি সংবাদ মাধ্যম প্রকৃত তথ্য প্রচার করে আতঙ্ক দূর করে বলে মনে করেন সরকারি সংবাদ মাধ্যমের বিশেষজ্ঞ
      
      বেসরকারি সংবাদ মাধ্যম সরকারের কাছ থেকে তথ্য সংগ্রহ করে, ঘটনাস্থলে গিয়ে সংশ্লিষ্ট ব্যক্তির সাক্ষাৎকার নিয়ে তা সংবাদমাধ্যমে প্রচার করে বলে মন্তব্য করলেন বাঙলা দৈনিকের প্রবীণ সাংবাদিক

      Posted On: 21 AUG 2020 5:28PM by PIB Kolkata

    কলকাতা, ২১ আগস্ট, ২০২০


    দেশে করোনা অতিমারীর পরিপ্রেক্ষিতে সংবাদমাধ্যমের সংবাদ পরিবেশনে বেশ কিছু পরিবর্তন এসেছে। প্রেস ইনফরমেশন ব্যুরো কলকাতা এবং ফিল্ড আউটরিচ ব্যুরো চুঁচুঁড়ার উদ্যোগে আজ একটি ওয়েবিনারের আয়োজন করা হয়। এই ওয়েবিনারে ‘কোভিড-১৯ অতিমারীর সময়ে সরকারি ও বেসরকারি সংবাদ মাধ্যমের খবর পরিবেশনা’ শীর্ষক আলোচনায় সরকারি এবং বেসরকারি সংবাদ মাধ্যমের প্রতিনিধিরা যোগ দেন। এই অনুষ্ঠানে দুজন শিক্ষাবিদ-ও অংশ নেন।


    বিশ্বভারতী বিশ্ববিদ্যালয়ের সেন্টার ফর জার্নালিজম অ্যান্ড মাস কমিউনিকেশনের প্রধান, অধ্যাপক (ডঃ) বিপ্লব লোহ চৌধুরী বলেন, সাংবাদিকতা এইসময়ে আরও বেশি করে নাগরিক-কেন্দ্রিক হওয়া প্রয়োজন, যার মাধ্যমে প্রকৃত, ইতিবাচক এবং সঠিক খবর পরিবেশন করা যায়౼যেই কাজটি বস্তুত সরকারি সংবাদ-মাধ্যমগুলি বর্তমানে করছে। সুরেন্দ্রনাথ কলেজ ফর গার্লসের অ্যাসোসিয়েট প্রফেসার ডঃ উমা শঙ্কর পান্ডে পরিসংখ্যান দিয়ে বলেন, কোভিড অতিমারী ছড়িয়ে পরার সঙ্গে সঙ্গে বৈদ্যুতিন সংবাদ মাধ্যমের দর্শকের সংখ্যাও বৃদ্ধি পাচ্ছে, কারণ বেশীর ভাগ মানুষই এখন বাড়িতে বন্দী। কোভিড অতিমারীর পরিপ্রেক্ষিতে তাঁরা বেশী করে কোভিড সংক্রান্ত সংবাদের প্রতি আকর্ষিত হচ্ছেন।


    দূরদর্শনের সংবাদ প্রতিনিধি শ্রী স্নেহাশীষ সূর বলেন, সরকারি সংবাদ মাধ্যম প্রকৃত এবং বাস্তব সংবাদ পরিবেশন করে। জনসাধারণের মনে যাতে ভয়ের সঞ্চার না হয় তার জন্য স্বাস্থ্য সংক্রান্ত নিয়মনীতি ও মূল্যবোধ মেনে সংবাদ পরিবেশন করা হয়। শ্রী সূর সংবাদ সম্প্রচার এবং জনপ্রিয় টিভি সিরিয়ালগুলির বিজ্ঞাপনের নিরিখে টিআরপি রেট নিয়ে-ও বিস্তারিতভাবে আলোচনা করেন।


    আকাশবাণী কলকাতার সংবাদ বিভাগের প্রাক্তন প্রধান শ্রী দিব্যেন্দু দাস এই অনুষ্ঠানে সংবাদ পরিবেশনের সময় দলগত উদ্যোগে আকাশবাণী কিভাবে সেই কাজটি করেছিল, বহু অন্তরায় থাকা সত্ত্বেও তা নিয়ে আলোচনা করেন। এই প্রসঙ্গে তিনি মানুষের কাছে অতিমারীর বিষয়ে অতিরঞ্জিত তথ্য না পৌঁছানোর জন্য আকাশবাণী কলকাতার উদ্যোগের বিষয়টি বিশেষভাবে উল্লেখ করেন।


    উত্তরবঙ্গ সংবাদের বিশেষ সংবাদদাতা, প্রবীণ সাংবাদিক শ্রী পুলকেশ ঘোষ এই অনুষ্ঠানে বলেন, সরকারের থেকে তথ্য সংগ্রহ করে বেসরকারি সংবাদ মাধ্যমের প্রতিনিধি ঘটনাস্থলে গিয়ে সংশ্লিষ্ট ব্যক্তি বা ব্যক্তিদের সঙ্গে কথাবার্তা বলে তবেই সংবাদ পরিবেশন করেন। সত্যযুগ পত্রিকার প্রতিনিধি শ্রী শৈবাল বিশ্বাস বেসরকারি সংবাদ মাধ্যমের সাংবাদিকদের খবর পরিবেশনের সময় তথ্যে কোন ঘাটতি যেন না থাকে সে বিষয়ে নজর দিতে পরামর্শ দেন। এই অনুষ্ঠানটি সঞ্চালনা করেন প্রেস ইনফরমেশন ব্যুরোর মিডিয়া অ্যান্ড কমিউনিকেশন অফিসার শ্রীমতী শ্রীজাতা সাহা সাহু এবং ফিল্ড আউটরিচ ব্যুরো, চুঁচুড়ার ফিল্ড পাবলিসিটি অফিসার শ্রী সন্দীপন দাশগুপ্ত।


    SSS/CB/NS

    
    
    (Release ID: 1647719) Visitor Counter : 5
    
    
      Read this release in: English