      বস্ত্রমন্ত্রক

      আগামীকাল জাতীয় হস্তচালিত তাঁত দিবসে কেন্দ্রীয় বস্ত্র মন্ত্রক ভার্চুয়াল প্ল্যাটফর্মে অনুষ্ঠানের আয়োজন করেছে
      Posted On: 06 AUG 2020 3:01PM by PIB Kolkata


    নয়াদিল্লী, ৬ আগস্ট, ২০২০


    

    হস্তচালিত তাঁত ক্ষেত্রটি দেশের গৌরবময় সাংস্কৃতির ঐতিহ্যের প্রতীক। দেশে জীবিকার এক গুরুত্বপূর্ণ উৎস। এই ক্ষেত্রটি নারীর ক্ষমতায়ণের অন্যতম দিশারী। কারণ হস্তচালিত তাঁত ক্ষেত্রে অধিকাংশ তাঁতি ও সহকারী শ্রমিকদের মধ্যে ৭০ শতাংশই মহিলা।


    
    আগামীকাল ষষ্ঠ জাতীয় হস্তচালিত তাঁত দিবস। এই উপলক্ষ্যে কেন্দ্রীয় বস্ত্র মন্ত্রক কোভিড-১৯ পরিস্থিতি বিবেচনা করে জনসমাগম এড়াতে ভার্চুয়াল প্ল্যাটফর্মে একটি অনুষ্ঠানের আয়োজন করেছে। কেন্দ্রীয় বস্ত্র এবং মহিলা ও শিশু বিকাশ মন্ত্রী শ্রীমতি স্মৃতি ইরানী এই অনুষ্ঠানে প্রধান অতিথি হিসেবে উপস্থিত থাকবেন। মুখ্য অতিথি হিসেব উপস্থিত থাকবেন শ্রী রবি কাপুর। হিমাচল প্রদেশের মুখ্যমন্ত্রী শ্রী জয়রাম ঠাকুর, সিমলা থেকে ভার্চুয়াল মাধ্যমে এই অনুষ্ঠানে যোগ দেবেন। এছাড়াও এই অনুষ্ঠানে ভারতের বিভিন্ন প্রান্তে তাঁত সংগঠনের সঙ্গে যুক্ত সদস্য, ২৮টি তাঁত পরিষেবা কেন্দ্র, এনআইএফটি ক্যাম্পাস, ন্যাশনাল হ্যান্ডলুম ডেভেলপমেন্ট কর্পোরেশন, হ্যান্ডলুম এক্সপোর্ট প্রমোশন কাউন্সিল সহ একাধিক সংগঠন যোগ দেবে।


    
    ১৯০৫ সালে এদিনই স্বদেশী আন্দোলনের সূচনা হয়েছিল। সেই দিনটিকে স্মরণে রেখে প্রতি বছর ৭ই আগস্ট জাতীয় হস্তচালিত তাঁত দিবস পালন করা হয়ে থাকে। হস্তচালিত তাঁত শিল্প সম্পর্কে জনসাধারণের মধ্যে সচেতনতা বোধ বৃদ্ধি এবং আর্থ-সামাজিক উন্নয়নে এর অবদান সম্পর্কে প্রচার করা হয়ে থাকে। এই উপলক্ষ্যে সাধারণ জনগণের মধ্যে তাঁতের কারুকাজ সম্পর্কে প্রচার করার জন্য সোশ্যাল মিডিয়া মাধ্যমকে বেছে নেওয়া হয়েছে। প্রধানমন্ত্রী বারংবার ভারতীয় হস্তচালিত তাঁত শিল্পে বিকাশ এবং তার ব্যবহারের ওপর জোর দিয়েছেন। এই পণ্যগুলি যাতে বিশ্বের বিভিন্ন দেশের সামনে তুলে ধরা যায় তার প্রয়াসও চালানো হচ্ছে। কোভিড-১৯ মহামারীর জেরে এখন বিভিন্ন প্রদর্শনী ও মেলা বন্ধ রয়েছে। তাই তাঁত শিল্পী এবং তাঁদের উৎপাদিত সামগ্রী অনলাইনের মাধ্যমে বিপণনের সুযোগ তৈরিতে বিশেষ জোর দেওয়া হয়েছে। আত্মনির্ভর ভারত গঠনের লক্ষ্যে হস্তচালিত তাঁত শিল্পের প্রসারে বিশেষ গুরুত্ব দেওয়া হয়েছে। উল্লেখ্য, ২০১৫ সালে প্রধানমন্ত্রী শ্রী নরেন্দ্র মোদী চেন্নাইয়ে প্রথম জাতীয় হস্তচালিত তাঁত দিবস উদযাপন অনুষ্ঠানে যোগ দিয়েছিলেন।

    

    CG/SS/NS

    
    
    (Release ID: 1643889) Visitor Counter : 13
    
    
      Read this release in: Marathi , English , Urdu , Hindi , Manipuri , Punjabi , Tamil