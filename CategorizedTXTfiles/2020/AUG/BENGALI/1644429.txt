      ভূ-বিজ্ঞানমন্ত্রক

      কেরল ও মাহে-তে বিক্ষিপ্তভাবে ভারী থেকে অতিভারী সহ কোনও কোনও অঞ্চলে আগামী ২৪ ঘন্টায় অতিভারী বর্ষণ এবং পরবর্তী ২৪ ঘন্টায় প্রবল বর্ষণের পূর্বাভাস রয়েছে
      Posted On: 08 AUG 2020 3:34PM by PIB Kolkata


    নয়াদিল্লি, ৮ আগস্ট, ২০২০


    

    
    ভারতীয় আবহাওয়া দপ্তরের জাতীয় আবহাওয়া পূর্বাভাস কেন্দ্র / আঞ্চলিক পূর্বাভাস কেন্দ্রের সর্বশেষ তথ্য অনুযায়ী, উত্তর-পূর্ব আরব সাগর ও সংলগ্ন এলাকায় একটি সুস্পষ্ট নিম্নচাপ অবস্থান করছে। এটি ধীরে ধীরে পশ্চিম অভিমুখে রওনা হবে। এর ফলে, গুজরাটে বৃষ্টির পরিমাণ কমবে।
    
    মৌসুমী বায়ু স্বাভাবিক রয়েছে এবং আগামীতেও তা সক্রিয় থাকবে।
    
    দক্ষিণ-পশ্চিম / পশ্চিম অভিমুখে মৌসুমী বায়ুর প্রবাহ আরব সাগরের ওপর সক্রিয় রয়েছে এবং পশ্চিম উপকূল এলাকার দিকে ধীরে ধীরে সরে আসছে। আগামী দু'দিনও মৌসুমী বায়ুর এই অগ্রগমণ অব্যাহত থাকবে।
    
    সক্রিয় মৌসুমী বায়ুর ফলে আগামী ২৪ ঘন্টায় কেরল ও মাহে-তে কোনও কোনও এলাকায় ভারী থেকে অতিভারী তথা বিক্ষিপ্তভাবে অতিভারী বর্ষণের পূর্বাভাস রয়েছে। এই এলাকাগুলিতে আগামী ২৪ ঘন্টাতেও প্রবল বর্ষণের পূর্বাভাস দেওয়া হয়েছে।
    
    একইভাবে, কর্ণাটক ও তামিলনাড়ুর উপকূল ও দক্ষিণাংশে বিক্ষিপ্তভাবে ভারী ও অতিভারী বৃষ্টি চলবে আগামী ২ থেকে ৩ দিন। কর্ণাটকের দক্ষিণাংশ ও উপকূল এলাকায় এবং তামিলনাড়ুর পশ্চিমঘাট এলাকার দিকে বিক্ষিপ্তভাবে আগামী ২৪ ঘন্টায় অতিভারী বর্ষণের পূর্বাভাস দেওয়া হয়েছে। বৃষ্টিপাতের পরিমাণ আগামীকাল থেকে উত্তর-পশ্চিম ভারতে ধীরে ধীরে বৃদ্ধি পাবে। হিমালয়ের পশ্চিমাঞ্চলের রাজ্যগুলিতে ৯ থেকে ১১ তারিখ পর্যন্ত বিক্ষিপ্তভাবে হালকা ও মাঝারি বৃষ্টির পূর্বাভাস রয়েছে।
    
    উত্তর ও সংলগ্ন পশ্চিম-মধ্য বঙ্গোপসাগরের ওপর আগামীকাল নাগাদ আরও একটি নিম্নচাপ অঞ্চল তৈরি হওয়ার সম্ভাবনা রয়েছে।
    
    এর প্রভাবে ওড়িশায় ৯ থেকে ১১ তারিখ পর্যন্ত এবং মধ্য ভারতের পূর্ব ও সংলগ্ন অঞ্চলে ভারী থেকে অতিভারী বর্ষণের পূর্বাভাস দেওয়া হয়েছে। বিদর্ভ ও ছত্তিশগড়ে ১০ থেকে ১২ তারিখ পর্যন্ত বৃষ্টির সম্ভাবনা রয়েছে। ওড়িশায় আগামী ১০ তারিখ বিক্ষিপ্তভাবে অতিভারী বর্ষণের পূর্বাভাস জারি করা হয়েছে।


    

    CG/BD/DM

    
    
    (Release ID: 1644429) Visitor Counter : 8
    
    
      Read this release in: English , Hindi , Assamese , Manipuri , Tamil