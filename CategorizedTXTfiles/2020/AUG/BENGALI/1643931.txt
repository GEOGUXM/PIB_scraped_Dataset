      প্রতিরক্ষামন্ত্রক

      ডিফেন্স ইনস্টিটিউট অফ অ্যাডভান্সড টেকনোলজি স্মার্ট ইন্ডিয়া হ্যাকাথন -২০২০’র প্রথম পুরস্কার জিতেছে
      Posted On: 06 AUG 2020 3:07PM by PIB Kolkata


    নতুন দিল্লি, ৬ আগস্ট, ২০২০


    

    
    ভারতের প্রতিরক্ষা গবেষণা উন্নয়ন দফতর ডিআরডিওর'র অধীন পুনের স্বশাসিত সংস্থা ডিফেন্স ইনস্টিটিউট অফ অ্যাডভান্সড টেকনোলজি (ডিআইএটি) স্মার্ট ইন্ডিয়া হ্যাকাথন (এসআইএইচ) -২০২০’র প্রথম পুরষ্কার জিতেছে। সম্প্রতি এই হ্যাকাথনে প্রধানমন্ত্রী শ্রী নরেন্দ্র মোদী অংশ নিয়ে অংশগ্রহণকারীদের সঙ্গে মতবিনিময় করেছিলেন।
    
    মানব সম্পদ উন্নয়ন মন্ত্রক এবং সর্ব ভারতীয় কারিগরি শিক্ষা পর্ষদ যৌথভাবে উওর প্রদেশের নয়ডার ইঞ্জিনিয়ারিং অ্যান্ড টেকনোলজিতে (এনআইইইটি) পয়লা আগস্ট থেকে তেশরা আগস্ট পর্যন্ত স্মার্ট ইন্ডিয়া হ্যাকাথন-২০তে টানা ৩৬ ঘণ্টা সফটওয়্যার সংস্করণ বিভাগে ডিজিটাল প্রোডাক্ট বিল্ডিং এর জাতীয় স্তরের প্রতিযোগিতার আয়োজন করে।
    
    ডঃ সুনিতা ধাওয়ালের পরিচালনায় ছয় সদস্যের ডিআইএটি'র শিক্ষার্থীদের দলটি "এজ অফ আল্ট্রন" তৈরি করে প্রথম পুরস্কার লাভ করেছে।
    
    মধ্যপ্রদেশ সরকারের সফ্টওয়্যার এমএস৩৩১ সমস্যা সমাধানের জন্য ১ লক্ষ টাকা নগদ আর্থিক পুরস্কারও জিতেছে। এই দলটি কৃত্রিম বুদ্ধিমত্তা ব্যবহার করে মুখ, অভিব্যক্তি এবং অঙ্গভঙ্গি বোঝার জন্য "দৃষ্টি" নামে সফ্টওয়্যার তৈরি করেছে।
    
    প্রতিরক্ষা গবেষণা ও উন্নয়ন বিভাগের সচিব ও ডিআরডিও'র চেয়ারম্যান ডঃ জি সতীশ রেড্ডি ডিআইএটি দলটিকে টানা দ্বিতীয়বার এই পুরস্কার জেতার জন্য অভিনন্দন জানিয়েছেন।


    

    CG/SS

    
    
    (Release ID: 1643931) Visitor Counter : 4
    
    
      Read this release in: English , Urdu , Hindi , Marathi , Manipuri , Odia , Tamil , Telugu