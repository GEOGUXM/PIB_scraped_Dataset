      প্রতিরক্ষামন্ত্রক

      সীমান্ত সড়ক সংস্থা উত্তরাখান্ডে ২০টি গ্রামের সঙ্গে যোগাযোগের জন্য ৩ সপ্তাহের মধ্যে ১৮০ ফুট বেইলি ব্রিজ তৈরি করেছে
      Posted On: 17 AUG 2020 11:56AM by PIB Kolkata


    নয়াদিল্লী, ১৭ আগস্ট, ২০২০


    

    উত্তরাখন্ডের পিথরাগড় জেলায় জউলজীবি সেক্টরে সীমান্ত সড়ক সংস্থা ১৮০ ফুট দীর্ঘ একটি বেইলি ব্রিজ নির্মাণ করেছে। ঘন ঘন ভূমি ধ্বস ও প্রবল বৃষ্টিপাত সত্ত্বেও ৩ সপ্তাহের মধ্যে এই ব্রিজ নির্মাণ সম্ভব হয়েছে। ২৭শে জুলাই ওই এলাকায় মেঘ ভাঙা বৃষ্টির ফলে ৫০ মিটার চওড়া কংক্রিটের ব্রিজটি ভেঙে যায়। এলাকার নালাগুলি দিয়ে প্রবল বেগে কাদামাটি যেতে থাকে। এই প্রাকৃতিক বিপর্যয়ে বহু মানুষ প্রাণ হারান এবং সড়ক যোগাযোগ ব্যবস্থা বিপর্যস্ত হয়ে পড়ে।


    
    সীমান্ত সড়ক সংস্থা ওই অঞ্চলে সেতু নির্মাণের কাজ শুরু করে। কিন্তু সবথেকে বড় সমস্যা দেখা দেয় ঘন ঘন ভূমি ধস ও প্রবল বৃষ্টিপাতের ফলে ব্রিজ তৈরির উপাদান সংশ্লিষ্ট এলাকায় পৌঁছে দেওয়া সম্ভব হচ্ছিল না। কিন্তু এর মধ্যেও ১৬ই আগস্ট রবিবার ব্রিজটি তৈরি করা সম্ভব হয়েছে। এরফলে বন্যা দূর্গত জউলজীবি গ্রাম থেকে মুন্সিয়ারির সঙ্গে যোগাযোগ গড়ে তোলা সম্ভব হয়েছে। ওই অঞ্চলের ২০টি গ্রামের ১৫ হাজার মানুষের জন্য ত্রাণের ব্যবস্থা করার কাজ শুরু করা সম্ভব হয়েছে। স্থানীয় সাংসদ শ্রী অজয় টামটা জউলজীবি থেকে ২৫ কিলোমিটার দূরে লুমটি এবং মোরি গ্রামের বিষয়ে সবথেকে বেশী উদ্বিগ্ন ছিলেন। ব্রিজ তৈরির ফলে গ্রাম গুলির সঙ্গে যোগাযোগ স্থাপিত হয়েছে। ওই দুটি গ্রামে প্রাকৃতিক বিপর্যয়ে প্রাণ হানির সংখ্যা সবথেকে বেশি। এই সেতু তৈরি হওয়ার ফলে সংশ্লিষ্ট গ্রামগুলিতে উদ্ধার কাজ শুরু করা সম্ভব হয়েছে।

    

    CG/CB/NS

    
    
    (Release ID: 1646467) Visitor Counter : 5
    
    
      Read this release in: English , Urdu , Marathi , Hindi , Assamese , Punjabi , Tamil , Telugu