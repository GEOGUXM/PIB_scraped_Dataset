      সড়কপরিবহণওমহাসড়কমন্ত্রক

      মধ্যপ্রদেশে ১১ হাজার কোটি টাকা ব্যয়ে ৪৫টি মহাসড়ক প্রকল্পের শিলান্যাস ও উদ্বোধন করেছেন শ্রী নীতীন গড়করি
      
      মধ্যপ্রদেশের মুখ্যমন্ত্রী রাজ্যের তিনটি প্রধান সড়ক প্রকল্পে এককালীন বিনিয়োগের ওপর গুরুত্ব দিয়েছেন

      Posted On: 25 AUG 2020 3:42PM by PIB Kolkata

    নতুনদিল্লী, ২৫শে আগস্ট, ২০২০


    

    কেন্দ্রীয় সড়ক পরিবহন, মহাসড়ক এবং অতিক্ষুদ্র, ক্ষুদ্র ও মাঝারি শিল্পোদ্যোগ মন্ত্রী শ্রী নীতীন গড়করি আজ মধ্যপ্রদেশের মোট ৪৫টি মহাসড়ক প্রকল্পের শিলান্যাস ও উদ্বোধন করেছেন। রাজ্যের মুখ্যমন্ত্রী শ্রী শিবরাজ সিং চৌহান ভার্চুয়াল এই অনুষ্ঠানে পৌরহিত্য করেন। কেন্দ্রীয় মন্ত্রী শ্রী থাওয়ার চাঁদ গেহলট, শ্রী নরেন্দ্র সিং তোমর, প্রতিমন্ত্রী শ্রী প্রহ্লাদ সিং প্যাটেল, শ্রী ফগ্গন সিং কুলস্তে এবং জেনারেল (ডঃ) ভি কে সিং (অবসরপ্রাপ্ত), মধ্যপ্রদেশের মন্ত্রী, সাংসদ বিধায়করা ছাড়াও এই অনুষ্ঠানে বেশ কয়েকজন কেন্দ্র ও রাজ্যের উচ্চপদস্থ আধিকারিক উপস্থিত ছিলেন।
    
    ১৩৬১ কিলোমিটার দৈঘ্যের এই সড়ক প্রকল্পগুলিতে ব্যয় হবে ১১,৪২৭ কোটি টাকা। এই প্রকল্পগুলি রাজ্যে সড়ক ব্যবস্থার উন্নতি ঘটাবে। এরফলে রাজ্যে আর্থিক বিকাশ ঘটবে। মধ্যপ্রদেশ থেকে পাশ্ববর্তী রাজস্থান, উত্তরপ্রদেশ এবং ছত্তিশগডে় যাতায়াতের সুবিধা ছাড়াও রাজ্যের মধ্যে যাওয়া-আসা করা যাবে। উন্নত সড়ক ব্যবস্থায় সময় এবং জ্বালানী বাঁচানোর পাশাপাশি পরিবেশ দূষণ কম হবে। এছাড়া এই প্রকল্পগুলি শহরাঞ্চলের রাস্তার যানজট কমাবে।
    
    কেন্দ্রীয় সড়ক পরিবহন ও মহাসড়ক মন্ত্রী শ্রী নীতীন গড়করি জানিয়েছেন ২০২৩ সালের মধ্যে মধ্যপ্রদেশের ৫০ হাজার কোটি টাকার উন্নয়নমূলক প্রকল্পের কাজ শেষ করার পরিকল্পনা নেওয়া হয়েছে। বিভিন্ন খনি প্রকল্পের কাজ শুরু করার অনুমতি দ্রুত মঞ্জুর করার জন্য তিনি রাজ্যের মুখ্যমন্ত্রীকে অনুরোধ করেছেন । জাতীয় মহাসড়ক কর্তৃপক্ষ রাজ্য সরকারকে জমি অধিগ্রহণ বাবদ যে অর্থ দিয়েছে সেই টাকা কৃষকদের মধ্যে বন্টন করার জন্যও তিনি অনুরোধ জানিয়েছেন। পরিবেশগত বিভিন্ন ছাড়পত্র পাওয়ার ক্ষেত্রেও তিনি মুখ্যমন্ত্রীকে উদ্যোগী হতে আহ্বান জানিয়েছেন। কারণ এই অনুমতি না পাওয়া গেলে বিভিন্ন প্রকল্পের কাজ শুরু করতে অহেতুক দেরি হয়। মধ্যপ্রদেশের কর্মসংস্থান এবং অর্থনীতির উন্নতির ক্ষেত্রে অতিক্ষুদ্র, ক্ষুদ্র ও মাঝারি শিল্পোদ্যোগের গুরুত্বের কথা উল্লেখ করে মন্ত্রী বলেছেন হস্তশিল্প, হস্ত চালিত তাঁত সহ অন্যান্য বিভিন্ন বিষয়ে উদ্ভুত সুযোগগুলি রাজ্যকে নিতে হবে। শ্রী গড়করি জানিয়েছেন রাজ্যের সড়ক প্রকল্পে কেন্দ্রীয় সড়ক তহবিল থেকে ৭০০ কোটি টাকা দেওয়া হবে।
    মধ্যপ্রদেশের মুখ্যমন্ত্রী শ্রী গড়করিকে রাজ্যের বিভিন্ন সড়ক প্রকল্প রূপায়ণে যথাযথ ব্যবস্থা নেওয়ার জন্য ধন্যবাদ জানিয়েছেন। তিনি বলেছেন এই প্রকল্পগুলি রূপায়ণে রাজ্য প্রশাসন সব রকমের সহযোগিতা করবে। শ্রী চৌহান কেন্দ্রীয় মন্ত্রীকে রাজ্যের তিনটি সড়ক প্রকল্প- নর্মদা এক্সপ্রেসওয়ে, চম্বল এক্সপ্রেসওয়ে (এটি অটল প্রোগ্রেসওয়ে হিসেবে পরিচিত) এবং রাম ভঙ্গমন পথের কাজ শুরু করার অনুরোধ জানিয়েছেন। এ বিষয়ে তিনি কেন্দ্রের কাছে অতি শীঘ্রই বিস্তারিত প্রতিবেদন জমা দেবেন।


    
    কেন্দ্রীয় মন্ত্রী শ্রী থাওয়ার চাঁদ গেহলট, শ্রী নরেন্দ্র সিং তোমর, প্রতিমন্ত্রী শ্রী প্রহ্লাদ সিং প্যাটেল, শ্রী ফগ্গন সিং কুলস্তে সহ রাজ্যের সাংসদ ও বিধায়করা এই প্রকল্পগুলির কাজ শুরু হওয়ার জন্য সন্তোষ প্রকাশ করেছেন।


    
    আজ যে প্রকল্পগুলির উদ্বোধন এবং শিলান্যাস হয়েছে সেগুলির বিষয়ে জানতে নিচের লিঙ্কে ক্লিক করুন-
    http://164.100.117.97/WriteReadData/userfiles/Inauguration%20Bhoomipujan%20MP%20i_c%20CRIF.pdf


    

    CG/CB/NS

    
    
    (Release ID: 1648552) Visitor Counter : 5
    
    
      Read this release in: English , Urdu , Marathi , Hindi , Manipuri , Punjabi , Tamil , Telugu