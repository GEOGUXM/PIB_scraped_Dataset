      পেট্রোলিয়ামওপ্রাকৃতিকগ্যাসমন্ত্রক

      পেট্রোল ও ডিজেলের খুচরো ও পাইকারি বিক্রির জন্য অনুমতি দেওয়ার ক্ষেত্রে পেট্রোলিয়াম ও প্রাকৃতিক গ্যাস মন্ত্রকের নিয়মাবলী সহজ করা হল
      Posted On: 04 AUG 2020 1:28PM by PIB Kolkata


    নয়াদিল্লী, ৪ আগস্ট, ২০২০


    মোটর স্পিরিট (পেট্রোল) এবং হাই স্পীড ডিজেল (ডিজেল)এর পাইকারি ও খুচরো বিক্রির জন্য পেট্রোলিয়াম ও প্রাকৃতিক গ্যাস মন্ত্রক ২০১৯এর ৮ই নভেম্বর যে নির্দেশিকা জারি করেছিল সেটির সরলীকরণ করা হয়েছে। মোটর স্পিরিট ও হাই স্পীড ডিজেলের বিক্রির প্রক্রিয়ায় বেসরকারী সংস্থার অংশীদারিত্ব বাড়ানোই এর উদ্দেশ্য। খুচরা বা পাইকারি বিক্রেতাদের দরখাস্ত জমা দেওয়ার সময় ২৫০ কোটি টাকার সম্পত্তি থাকতে হবে। যদি কেউ খুচরো এবং পাইকারি দু-রকমই ব্যবসা করতে চান সেক্ষেত্রে মোট সম্পত্তির পরিমাণ হতে হবে ৫০০ কোটি টাকা। দরখাস্ত সরাসরি মন্ত্রকে পাঠাতে হবে। যেসব সংস্থা খুচরা জ্বালানী বিক্রি করবে তাদের কমপক্ষে ১০০টি কেন্দ্র গড়ে তুলতে হবে। পেট্রোপণ্যের বিক্রির জন্য এর আগে যে কড়া নিয়ম ছিল সেগুলিকে শিথিল করা হয়েছে। নতুন নিইয়মাবলীটি দেখবার জন্য নিচের লিঙ্কে ক্লিক করুন-


    http://petroleum.nic.in/sites/default/files/Resolution_Transprotation.pdf


    নির্ধারিত আবেদনপত্রটি সংগ্রহ করার জন্য নিচের লিঙ্কে ক্লিক করুন


    http://petroleum.nic.in/sites/default/files/Control%20Order.pdf


    এ সংক্রান্ত কোন জিজ্ঞাস্য থাকলে পেট্রোলিয়াম ও প্রাকৃতিক গ্যাস মন্ত্রকের দপ্তরে সোম থেকে শুক্র যে কোন দিন কাজের সময় ফোন করুন। ফোন নাম্বারগুলি হল- +91-11-2338-6119 এবং +91-11-2338-6071


    পেট্রোল ও ডিজেলের খুচরো ও পাইকারি বিক্রির জন্য নিয়মাবলী শিথিল করায় বেসরকারী প্রতিষ্ঠানগুলি আরও বেশি করে এই ক্ষেত্রে ব্যবসা করার সুযোগ পাবে। বিদেশী সংস্থাগুলিকেও এই সুযোগ দেওয়া হবে। দেশের প্রত্যন্ত অঞ্চলে গ্রাহকদের উন্নতমানের পরিষেবা নিশ্চিত করতে এই ব্যবস্থা গ্রহণ করা হয়েছে। বিকল্প জ্বালানী বিক্রির জন্যও সংস্থাগুলিকে উৎসাহিত করার সংস্থান থাকছে।


    CG/CB/NS

    
    
    (Release ID: 1643345) Visitor Counter : 12
    
    
      Read this release in: English , Urdu , Marathi , Hindi , Manipuri , Punjabi , Tamil , Malayalam