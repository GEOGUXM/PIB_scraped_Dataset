      স্বরাষ্ট্র মন্ত্রক

      কৃষি ক্ষেত্র ভারতীয় অর্থনীতির ভিত্তি এবং মোদী সরকার গত ৬ বছর ধরে এই ক্ষেত্রের উন্নয়নে জোরদার প্রয়াস চালিয়ে যাচ্ছে
      Posted On: 09 AUG 2020 3:32PM by PIB Kolkata


    নতুন দিল্লি, ৯ আগষ্ট, ২০২০


    

    
    কৃষি ক্ষেত্র এবং গ্রামাঞ্চলের উন্নয়নে কেন্দ্রীয় মন্ত্রিসভায় অনুমোদিত ১ লক্ষ কোটি টাকার ‘কৃষি পরিকাঠামো তহবিল’-এর সূচনা এবং 'পিএম কিষাণ' প্রকল্পের আওতায় ৮ কোটি ৫০ লক্ষ কৃষকদের জন্য ১৭,০০০ কোটি টাকা সরাসরি অ্যাকাউন্টে পাঠিয়ে দেওয়ার প্রক্রিয়া শুরু করার জন্য প্রধানমন্ত্রী শ্রী নরেন্দ্র মোদীর প্রতি কৃতজ্ঞতা প্রকাশ করেছেন কেন্দ্রীয় স্বরাষ্ট্রমন্ত্রী।
    
    একাধিক ট্যুইট বার্তায় কেন্দ্রীয় স্বরাষ্ট্রমন্ত্রী শ্রী অমিত শাহ্ বলেছেন, “এই কৃষি পরিকাঠামো তহবিলে হিমঘর, শস্য সংগ্রহ কেন্দ্র, খাদ্য প্রক্রিয়াকরণ কেন্দ্রের মত পরিকাঠামো গড়ে তোলার কাজ ত্বরান্বিত হবে।এতে আমাদের পরিশ্রমী কৃষকরা তাঁদের উৎপাদিত ফসরের ন্যায্য মূল্য পাবেন ।এর ফলে নতুন কর্ম সংস্থানের সুযোগ সৃষ্টি হবে এবং গ্রামীণ অর্থনীতিকে আরও শক্তিশালী করে তুলবে।”
    
    কেন্দ্রীয় স্বরাষ্ট্রমন্ত্রী আরও বলেন, “কৃষি হ’ল ভারতীয় অর্থনীতির ভিত্তি। মোদী সরকার গত ৬ বছর ধরে এই ক্ষেত্রের উন্নয়নে প্রয়াস চালিয়ে যাচ্ছে।” শ্রী অমিত শাহ্ জানিয়েছেন “কৃষকদের আয় দ্বিগুণ করার জন্য এবং কৃষিক্ষেত্রের উন্নয়নে একাধিক অভূতপূর্ব পদক্ষেপ নেওয়া হয়েছে।” কেন্দ্রীয় স্বরাষ্ট্রমন্ত্রী জানিয়েছেন, “আমি দৃঢ় বিশ্বাসী যে প্রধানমন্ত্রী শ্রী নরেন্দ্র মোদীজীর এই নিরলস প্রয়াসের ফলে আগামী দিনে ভারতীয় কৃষি ক্ষেত্র বিশ্বমানের হয়ে উঠবে।”


    

    CG/SS/SKD

    
    
    (Release ID: 1644662) Visitor Counter : 7
    
    
      Read this release in: English , Urdu , Hindi , Marathi , Manipuri , Punjabi , Gujarati , Tamil , Telugu