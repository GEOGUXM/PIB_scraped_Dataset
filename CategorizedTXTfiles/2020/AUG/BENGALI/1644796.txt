      বিজ্ঞানওপ্রযুক্তিমন্ত্রক

      হিমালয়ের বুকে থাকা ঊষ্ণ প্রস্রবণগুলি থেকে বিপুল পরিমাণে কার্বন-ডাই অক্সাইড পরিবেশে মিশে যায়
      Posted On: 10 AUG 2020 12:45PM by PIB Kolkata


    নয়াদিল্লি, ১০ অগাস্ট, ২০২০


    ভূ-স্তরের মধ্যে থাকা কার্বন౼ আগ্নেয়গিরি, চ্যুতি এবং ভূগর্ভস্থ উত্তাপ ব্যবস্থার (থার্মাল সিস্টেম) মাধ্যমে বায়ু মন্ডলে মিশে গিয়ে পৃথিবীর কার্বন-শৃঙ্খলটিকে রক্ষা করে। হিমালয়ে প্রায় ৬০০টি ঊষ্ণ প্রস্রবণ রয়েছে, যাদের তাপমাত্রা এবং রাসায়নিক গঠন ভিন্ন। ভূ-স্তরে টেকটোনিক প্লেট থেকে যে গ্যাস নিসৃত হয়, সেগুলি কার্বন-শৃঙ্খলকে বজায় রাখে এবং বিশ্ব ঊষ্ণায়নের জন্য এই নিঃসরণ অনেকাংশে দায়ী। হিমালয়ের গাড়োয়াল অঞ্চলে প্রায় ১০ হাজার বর্গ কিলোমিটার এলাকা জুড়ে অনেকগুলি ঊষ্ণ প্রস্রবণ রয়েছে। বিজ্ঞান ও প্রযুক্তি দপ্তরের স্বশাসিত সংস্থা ওয়াদিয়া ইন্সটিটিউট অফ হিমালয়ান জিওলজি’র গবেষকরা দেখেছেন, এই ঊষ্ণ প্রস্রবণগুলি থেকে প্রচুর পরিমাণে কার্বন ডাই অক্সাইড নির্গত হয়। ভূ-গর্ভস্থ ঊষ্ণ জলে হিমালয়ের অভ্যন্তরের কার্বন যুক্ত পাথর থেকে কার্বন ডাই অক্সাইড মিশ্রিত হয়ে বাইরে বেরিয়ে আসে। এরপর, সেগুলি সিলিকাযুক্ত পাথরের সংস্পর্শে এসে বাষ্পীভূত হওয়ায় কার্বন ডাই অক্সাইড বায়ু মন্ডলে মিশে যায়। গবেষকরা দেখেছেন, এক্ষেত্রে বাইকার্বনেট, ক্লোরাইড এবং সোডিয়ামও ঐ ঊষ্ণ প্রস্রবনগুলির জলে প্রচুর পরিমাণে থাকে। গবেষকরা দেখেছেন হিমালয়ে প্রতি বছর একটু একটু করে বেড়ে ওঠার সঙ্গে সঙ্গে এই কার্বন নিঃসরণের পরিমাণটিও সমানুপাতিক হারে হয়।


    CG/CB/SB

    
    
    (Release ID: 1644796) Visitor Counter : 19
    
    
      Read this release in: Punjabi , English , Hindi , Marathi , Manipuri , Tamil