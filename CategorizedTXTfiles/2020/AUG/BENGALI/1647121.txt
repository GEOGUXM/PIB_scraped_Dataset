      বিদ্যুৎমন্ত্রক

      কোভিড-১৯ এর দরুণ আর্থিক বোঝা লাঘব করতে বিদ্যুৎ ক্ষেত্রের বকেয়া বাবদ নগদ যোগাতে একগুচ্ছ ব্যবস্থা গ্রহণে মন্ত্রিসভার সায়
      Posted On: 19 AUG 2020 4:29PM by PIB Kolkata


    নয়াদিল্লি, ১৯ অগাস্ট, ২০২০


    

    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটির বৈঠকে উজ্জ্বল ডিসকম অ্যাসুরেন্স যোজনার আওতায় গত বছরের কার্যকরি মূলধনের সর্বোচ্চ সীমার ২৫ শতাংশের ওপর বিদ্যুৎ বন্টনকারী সংস্থাগুলিকে ঋণ সহায়তা দেওয়ার জন্য বিদ্যুৎ অর্থ সহায়তা নিগম এবং গ্রামীণ বৈদ্যুতিকীকরণ নিগমকে এককালীন ছাড় দেওয়ার একটি প্রস্তাব অনুমোদিত হয়েছে।


    
    এই এককালীন ছাড় দেওয়ার প্রস্তাব কার্যকর হলে বিদ্যুৎ ক্ষেত্রে নগদের যোগান বাড়াতে সাহায্য করবে এবং বিদ্যুৎ বন্টন সংস্থাগুলিকে রাজ্য সরকারের পক্ষ থেকে মাশুল মেটানো সহজ হবে।


    
    উল্লেখ করা যেতে পারে, দেশে কোভিড-১৯ মহামারীর প্রভাব এবং এই প্রেক্ষিতে সারা দেশে লকডাউনের দরুণ বিদ্যুৎ ক্ষেত্রে নগদের সমস্যা দেখা দেয়। এমনকি, বিদ্যুৎ বন্টন সংস্থাগুলির রাজস্ব লক্ষ্যণীয়ভাবে হ্রাস পায়। কারণ, সাধারণ মানুষ নিজেদের বিদ্যুৎ খরচের মাশুল সময় মতো মেটাতে পারেননি। এ সত্ত্বেও জরুরি পরিষেবা হিসাবে বিদ্যুৎ বন্টন সংস্থাগুলি সরবরাহ অব্যাহত রেখেছে। একই সঙ্গে, জরুরি চাহিদা হ্রাস পাওয়ার দরুণ বিদ্যুৎ খরচ কমেছে। এই সমস্ত কারণগুলির ফলে বিদ্যুৎ ক্ষেত্রে নগদের অভাব দেখা দেয়। অর্থনৈতিক কর্মকান্ড এবং বিদ্যুতের চাহিদা বৃদ্ধি পেতে যেহেতু একটু সময় লাগবে, তাই স্বল্প মেয়াদী ব্যবস্থা হিসাবে বিদ্যুৎ ক্ষেত্রের জন্য নগদের ঘাটতি পুরো মেটানো সম্ভব নয়। এই প্রেক্ষিতেই নিরন্তর বিদ্যুৎ সরবরাহ অব্যাহত রাখতে বিদ্যুৎ ক্ষেত্রের জন্য আশু ব্যবস্থা হিসাবে নগদ যোগানোর সিদ্ধান্ত নেওয়া হয়েছে।


    

    CG/BD/SB

    
    
    (Release ID: 1647121) Visitor Counter : 3
    
    
      Read this release in: English , Urdu , Hindi , Manipuri , Punjabi , Odia , Tamil , Telugu