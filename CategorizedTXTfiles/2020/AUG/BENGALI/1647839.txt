      যুবওক্রীড়াবিষয়কমন্ত্রক

      রোহিত শর্মা, মারিয়াপ্পান টি, মানিক বাত্রা, কুমারী বিনেশ এবং কুমারী রানী বাগ-কে খেল রত্ন পুরস্কারে ভূষিত করা হবে – ২০২০’র রাষ্ট্রীয় খেল পুরস্কার ঘোষিত
      Posted On: 21 AUG 2020 5:21PM by PIB Kolkata

      নয়াদিল্লি, ২১ অগাস্ট, ২০২০
      ক্রীড়া ক্ষেত্রে অবদানের স্বীকৃতি-স্বরূপ ক্রীড়া পুরস্কার প্রতি বছর দেওয়া হয়। চার বছর ধরে যে সমস্ত ক্রীড়াবিদ উৎকৃষ্ট ও অনুপম ক্রীড়ানৈপুণ্য প্রদর্শন করেন, তাঁদের রাজীব গান্ধী খেলরত্ন পুরস্কার অথবা অর্জুন পুরস্কারে ভূষিত করা হয়। দ্রোণাচার্য পুরস্কার বিখ্যাত আন্তর্জাতিক ক্রীড়া প্রতিযোগিতাগুলিতে যেসব খেলোয়াড় পদক জেতেন তাঁদের কোচদের দেওয়া হয়ে থাকে। সারা জীবন ক্রীড়া ক্ষেত্রে নৈপুণ্য দেখানো অথবা অবদানের স্বীকৃতি-স্বরূপ ধ্যানচাঁদ পুরস্কার দেওয়া হয় এবং যেসব বেসরকারি অথবা সরকারি সংস্থা কিংবা ব্যক্তি-বিশেষ খেলাধূলায় উৎসাহ দেওয়ার জন্য নানা উদ্যোগ নিয়ে থাকেন, তাঁদের রাষ্ট্রীয় খেল প্রোৎসাহন পুরস্কার দেওয়া হয়। আন্তঃবিশ্ববিদ্যালয় পর্যায়ের বিভিন্ন ট্যুর্নামেন্টের সেরা খেলোয়াড়দের মৌলানা আবুল কালাম আজাদ ট্রফি প্রদান করা হয়। অ্যাডভেঞ্চারের ভাবনায় যাঁরা বিভিন্ন খেলায় অংশ নেন, ক্রীড়া মন্ত্রক তাঁদের তেনজিং নোরগে ন্যাশনাল অ্যাডভেঞ্চার পুরস্কার দিয়ে থাকে। এ বছর এইসব পুরস্কারের জন্য যে বিপুল আবেদন জমা পড়েছিল, সুপ্রিম কোর্টের অবসরপ্রাপ্ত বিচারপতি মুকুন্দরাম শর্মার নেতৃত্বে বাছাই কমিটি সেই আবেদনগুলি পরীক্ষা-নিরীক্ষা করেছে। এই কমিটিতে বিশিষ্ট ক্রীড়া ব্যক্তিত্বরা ছাড়াও ক্রীড়া সাংবাদিক এবং ক্রীড়া প্রশাসকরাও রয়েছেন। কমিটির সুপারিশগুলিকে বিবেচনা করে সরকার বিভিন্ন পুরস্কার-প্রাপকের নাম ঘোষণা করেছে। আগামী ২৯শে অগাস্ট রাষ্ট্রপতি ভবন থেকে রাষ্ট্রপতি ভার্চ্যুয়াল মাধ্যমে এই পুরস্কারগুলি বিতরণ করবেন।
      CG/CB/SB
    
    
    (Release ID: 1647839) Visitor Counter : 3
    
    
      Read this release in: English , Urdu , Marathi , Hindi , Manipuri , Punjabi , Tamil