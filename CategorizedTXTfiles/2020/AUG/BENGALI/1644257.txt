      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 07 AUG 2020 6:29PM by PIB Kolkata


    নয়াদিল্লি, ০৭ অগাস্ট, ২০২০


    আরোগ্য লাভের হার বৃদ্ধি পেয়ে ৬৮ শতাংশের কাছাকাছি পৌঁছেছে; মৃত্যু হার ক্রমশ কমছে, আজ এই হার ২.০৫ শতাংশ

    ভারত কোভিড-১৯ মোকাবিলায় এগিয়ে চলেছে। একদিকে ক্রবর্ধমান কোভিড-১৯ রোগীদের আরোগ্যের হার বৃদ্ধি, অন্যদিকে বিশ্বের অন্যান্য দেশের তুলনায় ভারতে মৃত্যুহার ক্রমশই কমেছে। ভারতে ৬৮ শতাংশের কাছাকাছি সুস্থতার হার পৌঁছে এক নজির সৃষ্টি করেছে। কোভিড-১৯ আক্রান্ত রোগীদের মৃত্যুহার কমে দাঁড়িয়েছে ২.০৫ শতাংশ। একদিকে সুস্থতার হার বৃদ্ধি অন্যদিকে মৃত্যুর হার ক্রমশই কমে আসা এই দুই ধারাবাহিকতায় দেশে কোভিড-১৯ সংক্রমিত এবং সুস্থ হওয়া রোগীর সংখ্যার মধ্যে পার্থক্য দাঁড়িয়েছে ৭ লক্ষ ৭০ হাজারের বেশি। গত ২৪ ঘন্টায় কোভিড-১৯ থেকে আরোগ্য লাভ করেছেন ৪৯ হাজার ৭৬৯ জন। এই নিয়ে দেশে মোট সুস্থ হয়ে উঠলেন ১৩ লক্ষ ৭৮ হাজার ১০৫ জন। কেন্দ্রের জারি করা ক্লিনিক্যাল ট্রিটমেন্ট প্রোটোকলের আওতায় হাসপাতালগুলির পরিকাঠামোগত উন্নতি এবং হাসপাতালে ভর্তি রোগীদের উন্নত দক্ষ চিকিৎসা ব্যবস্থাপনার ওপর জোর দেওয়ার ফলে দেশে কার্যকরভাবে সুস্থতার হার বৃদ্ধি সুনিশ্চিত হয়েছে। গত ২ সপ্তাহে দৈনিক সুস্থ রোগীর সংখ্যা ২৬ হাজার থেকে বেড়ে ৪৪ হাজারে পৌঁছেছে। কেন্দ্রীয় সরকার এবং রাজ্য ও কেন্দ্রশাসিত অঞ্চলগুলির সমন্বিত প্রয়াস, নিরবচ্ছিন্ন পরীক্ষার সঙ্গে নজরদারি চালানোর ফলে করোনা সংক্রমিত হওয়ার থেকে সুস্থতার শতাংশ ক্রমশই বৃদ্ধি পেয়েছে। এরফলে দৈনিক আরোগ্যের সংখ্যা উল্লেখযোগ্যভাবে বৃদ্ধি পেয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1644021 – এই লিঙ্কে ক্লিক করুন।
    
    ভারতে গত ২৪ ঘন্টায় রেকর্ড সংখ্যক ৬ লক্ষ ৬৪ হাজার ৯৪৯টি নমুনা পরীক্ষা হয়েছে; পর পর ৩ দিন লক্ষেরও বেশি নমুনা পরীক্ষা, প্রতি ১০ লক্ষ জনসংখ্যায় নমুনা পরীক্ষার সংখ্যা বেড়ে ১৬ হাজারেরও বেশি
    দেশে পর পর ৩ দিন ৬ লক্ষেরও বেশি কোভিড-১৯ নমুনা পরিক্ষা করা হয়েছে। দেশে দৈনিক নমুনা পরীক্ষার হার বাড়ানোর ব্যাপারে যে প্রয়াস গ্রহণ করা হয়েছে, তার ফলে শীঘ্রই দৈনিক ১০ লক্ষ নমুনা পরীক্ষা হতে চলেছে। গত ২৪ ঘন্টায় ৬ লক্ষ ৬৪ হাজার ৯৪৯টি নমুনা পরীক্ষা হয়েছে। এখনও পর্যন্ত নমুনা পরীক্ষার সংখ্যা ২ কোটি ২১ লক্ষ ৪৯ হাজার ৩৫১। প্রতি ১০ লক্ষ জনসংখ্যায় নমুনা পরীক্ষার হার বেড়ে হয়েছে ১৬ হাজার ৫০। দেশে সরকারি ও বেসরকারি মিলিয়ে আজ পর্যন্ত নমুনা পরীক্ষাগারের সংখ্যা ১ হাজার ৩৭০।
    বিস্তারিত বিবরণের জন্য https://pib.gov.in/PressReleasePage.aspx?PRID=1643871 – এই লিঙ্কে ক্লিক করুন।
    
    উচ্চ শিক্ষা সম্মেলনে প্রধানমন্ত্রীর উদ্বোধনী ভাষণ
    প্রধানমন্ত্রী শ্রী নরেন্দ্র মোদী উচ্চ শিক্ষা সংক্রান্ত এক সম্মেলনে উদ্বোধনী ভাষণ দেন। এ প্রসঙ্গে শ্রী মোদী জানান, দীর্ঘ ৩-৪ বছর নিবিড় আলাপ-আলোচনার পর জাতীয় শিক্ষা নীতি অনুমোদিত হয়েছে। সেই সঙ্গে, এই নীতি সম্পর্কিত ১ লক্ষ মতামাত বিশ্লেষণ করে দেখা হয়েছে। সারা দেশে জাতীয় শিক্ষা নীতি নিয়ে সুস্থ আলাপ-আলোচনা ও তর্ক-বিতর্ক চলছে। জাতীয় শিক্ষা নীতির উদ্দেশ্যই হ’ল যুবসম্প্রদায়ের ভবিষ্যৎ রূপরেখা প্রস্তুত করা। সেই সঙ্গে, জাতীয় মূল্যবোধ ও জাতীয় উদ্দেশ্যগুলি অর্জনে অগ্রাধিকার দেওয়া। শ্রী মোদী আরও বলেন, এই নীতিতে একুশ শতাব্দীর নতুন ভারতের ভিত্তি নিহিত রয়েছে। ভারতকে উন্নতির নতুন শিখরে নিয়ে যেতে যুবসম্প্রদায়ের জন্য প্রয়োজনীয় শিক্ষা ও দক্ষতার বিষয়টিকে গুরুত্ব দেওয়া হয়েছে। প্রধানমন্ত্রী বলেন, শিক্ষা সম্পর্কে গুরু রবীন্দ্রনাথ ঠাকুরের আদর্শগুলি প্রতিফলিত হয়। তিনি বলেন, সার্বিক অগ্রগতির লক্ষ্যে যে প্রচেষ্টার প্রয়োজন দেখা দিয়েছিল, তা জাতীয় শিক্ষা নীতির মাধ্যমে সফলভাবে অর্জন করা গেছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1644051 – এই লিঙ্কে ক্লিক করুন।
    
    উচ্চ শিক্ষা সংক্রান্ত সম্মেলনে প্রধানমন্ত্রীর ভাষণের মূল অংশ
    বিস্তারিত বিবরণের জন্য https://pib.gov.in/PressReleasePage.aspx?PRID=1644025 – এই লিঙ্কে ক্লিক করুন।
    
    প্রধানমন্ত্রী গরিব কল্যাণ অন্ন যোজনার প্রথম পর্যায়ে ভারতীয় খাদ্য নিগম মার্চ-জুন পর্যন্ত ১ কোটি ৩৯ লক্ষ মেট্রিক টন খাদ্যশস্য সরবরাহ করেছে
    ভারতীয় খাদ্য নিগম চলতি বছরের ২৪ মার্চ থেকে ৩০শে জুন পর্যন্ত প্রায় ১ কোটি ৩৯ লক্ষ মেট্রিক টন খাদ্যশস্য সরবরাহ করেছে। এই বিপুল পরিমাণ খাদ্যশস্য সরবরাহে প্রায় ৫ হাজার পণ্যবাহী ট্রেন এবং প্রায় ৯২ হাজার লরি ব্যবহার করা হয়েছে। এই বিপুল পরিমাণ খাদ্যশস্য সরবরাহের কাজে বিভিন্ন মন্ত্রক, যেমন – রেল, জাহাজ চলাচল এবং ভারতীয় বিমানবাহিনী গুরুত্বপূর্ণ ভূমিকা পালন করেছে। সুফলভোগীদের কাছে খাদ্যশস্য বন্টনের জন্য প্রায় ৫ লক্ষ ৪০ হাজার ন্যায্য মূল্যের দোকানকে কাজে লাগানো হয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1643869 – এই লিঙ্কে ক্লিক করুন।


    
    ছাত্রছাত্রীদের ওপর থেকে বোঝা কমানোর জন্য জাতীয় শিক্ষা নীতির প্রশংসা করেছেন উপ-রাষ্ট্রপতি
    উপ-রাষ্ট্রপতি শ্রী এম ভেঙ্কাইয়া নাইডু সিলেবাসের বোঝা কমিয়ে ছাত্রছাত্রীদের ওপর থেকে মানসিক চাপ দূর করার ক্ষেত্রে জাতীয় শিক্ষা নীতির প্রশংসা করেছেন। শ্রী নাইডু গতকাল ভিডিও কনফারেন্সের মাধ্যমে প্রথম রাজালক্ষ্মী পার্থসারথী স্মারক বক্তৃতা দিচ্ছিলেন। তিনি আরও বলেন, ছাত্রছাত্রীদের পড়াশুনোর পাশাপাশি, দৈহিক কসরত ও খেলাধূলার ক্ষেত্রেও সমান গুরুত্ব দিতে হবে। যোগচর্চাকে স্কুল শিক্ষা ব্যবস্থার অবিচ্ছেদ্য অঙ্গ করে তোলার প্রতিও তিনি আহ্বান জানান। প্রথম জাতীয় শিক্ষা নীতিকে এক দূরদৃষ্টিসম্পন্ন পদক্ষেপ হিসাবে বর্ণনা করে উপ-রাষ্ট্রপতি বলেন, এই নীতিতে ছাত্রছাত্রীদের সার্বিক কল্যাণের ওপর গুরুত্ব দেওয়া হয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1643871 – এই লিঙ্কে ক্লিক করুন।
    
    শ্রী নরেন্দ্র সিং তোমর ও শ্রী পীযূষ গোয়েল মহারাষ্ট্রের দেবলালী থেকে বিহারের দানাপুর পর্যন্ত বিশেষ পণ্যবাহী ট্রেন ‘কিষাণ রেল’ - এর যাত্রা সূচনা করেছেন
    ভারতীয় রেল আজ মহারাষ্ট্রের দেবলালী থেকে বিহারের দানাপুর পর্যন্ত প্রথম ‘কিষাণ রেল’ পরিষেবা শুরু করেছে। কেন্দ্রীয় কৃষি ও কৃষক কল্যাণ মন্ত্রী শ্রী নরেন্দ্র সিং তোমর এবং রেল মন্ত্রী শ্রী পীযূষ গোয়েল ভিডিও কনফারেন্সের মাধ্যমে এই ট্রেনটির যাত্রা সূচনা করেন। কৃষিজ পণ্যবাহী, বিশেষ করে পচনশীল পণ্যের পরিবহণে এই ট্রেনটি সাপ্তাহিক-ভিত্তিতে চলাচল করবে। এই ট্রেনটিতে ইঞ্জিন সহ ১০টি ওয়াগন রয়েছে। ট্রেনটি প্রায় ৩২ ঘন্টা দীর্ঘ সময় ধরে ১ হাজার ৫১৯ কিলোমিটার পথ অতিক্রম করে আগামীকাল সন্ধ্যে ৬টা ৪৫ মিনিট নাগাদ দানাপুরে পৌঁছবে।
    বিস্তারিত বিবরণের জন্য https://pib.gov.in/PressReleasePage.aspx?PRID=1644077 – এই লিঙ্কে ক্লিক করুন।
    
    দেশের বিভিন্ন প্রান্ত থেকে আগত সমস্ত আন্তর্জাতিক যাত্রীদের জন্য দিল্লি বিমানবন্দরের বিশেষ পোর্টাল
    দিল্লি আন্তর্জাতিক বিমানবন্দর আজ ভারতগামী আন্তর্জাতিক যাত্রীদের জন্য দেশে এ ধরনের প্রথম পোর্টাল চালু করার কথা ঘোষণা করেছে। এই পোর্টালের সাহায্যে ভারতগামী আন্তর্জাতিক যাত্রীরা সেলফ ডিক্লারেশন ফর্ম পূরণ করতে পারবেন। সেই সঙ্গে, প্রাতিষ্ঠানিক কোয়ারেন্টাইন ব্যবস্থা থেকে ছাড়া পাওয়ার আবেদন জানাতে পারবেন। পোর্টালটিতে এ ধরনের সুবিধা ভারৎগামী সমস্ত আন্তর্জাতিক যাত্রীদের জন্য আগামীকাল থেকে শুরু হচ্ছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1644076 – এই লিঙ্কে ক্লিক করুন।


    
    শ্রী মনসুখ মান্ডভিয়া নাবিকদের জন্য অনলাইন এক্সিট এক্সামিনেশন ব্যবস্থার সূচনা করেছেন
    কেন্দ্রীয় জাহাজ চলাচল প্রতিমন্ত্রী শ্রী মনসুখ মান্ডভিয়া আজ এক ভার্চ্যুয়াল অনুষ্ঠানে নাবিকদের জন্য অনলাইন এক্সিট এক্সামিনেশনের সূচনা করেছেন। জাহাজ পরিবহণ সংক্রান্ত মহানির্দেশকের অধীন সমস্ত নৌ-চলাচল প্রশিক্ষণ প্রতিষ্ঠানগুলিতে যে সমস্ত নাবিক প্রশিক্ষণ নিচ্ছেন, তাঁরা এখন বাড়ি থেকে এই পরীক্ষায় বসার সুযোগ পাবেন। অপ্রত্যাশিত কোভিড-১৯ মহামারীর প্রেক্ষিতে এই সিদ্ধান্ত নেওয়া হয়েছে। অনলাইন পরীক্ষার মাধ্যমে নাবিকরা বাড়িতে বসেই এক্সিট এক্সামিনেশন পরীক্ষায় তাঁদের গুণমান যাচাইয়ের সুযোগ পাবেন।
    বিস্তারিত বিবরণের জন্য https://pib.gov.in/PressReleasePage.aspx?PRID=1644120 – এই লিঙ্কে ক্লিক করুন।

    

    
    পিআইবি’র আঞ্চলিক কার্যালয় থেকে প্রাপ্ত তথ্য
    
    • চন্ডীগড় : কেন্দ্রশাসিত অঞ্চলের প্রশাসক নির্দেশ দিয়ে বলেছেন, চিকিৎসা বিশেষজ্ঞদের নিয়ে একটি কমিটি গঠন করতে হবে, যে কমিটি ৩টি প্রধান চিকিৎসা প্রতিষ্ঠানের বর্তমান সুযোগ-সুবিধা খতিয়ে দেখে কোভিড চিকিৎসার জন্য শয্যা সংখ্যা বাড়াতে প্রয়োজনীয় পরামর্শ দেবে।
    
    • পাঞ্জাব : কোভিড পরবর্তী সময়ে যে সমস্ত আগ্রহী যুবক-যুবতী পর্যটন ও আতিথেয়তাকে পেশা করতে চান, তাঁদের জন্য রাজ্য পর্যটন দপ্তর নিখরচায় দক্ষতা উন্নয়নের প্রশিক্ষণ দেবে। রাজ্যের পর্যটন মন্ত্রী জানিয়েছেন ‘হুনার সে রোজগার তক’ কর্মসূচির আওতায় ২ হাজারেরও বেশি ছাত্রছাত্রীকে এই প্রশিক্ষণ দেওয়া হবে।
    
    • হরিয়ানা : রাজ্যের মুখ্যমন্ত্রী কোভিড-১৯ থেকে সুস্থ হওয়া রোগীদের সক্রিয়ভাবে এগিয়ে এসে বর্তমানে যাঁরা এই মহামারীর শিকার তাঁদেরকে উদ্বুদ্ধ করার আহ্বান জানিয়েছেন। মুখ্যমন্ত্রী সুস্থ হয়ে ওঠা ব্যক্তিদের প্লাজমা দান করার জন্য আবেদন জানিয়েছেন।
    
    • অরুণাচল প্রদেশ : রাজ্যে এখনও পর্যন্ত কোভিড-১৯ পরীক্ষার জন্য ৯৮ হাজারেরও বেশি নমুনা সংগ্রহ করা হয়েছে।
    
    • মণিপুর : রাজ্য সরকার সমস্ত সরকারি ও বেসরকারি হাসপাতালকে সতর্ক করে দিয়ে বলেছে, কোভিড আক্রান্ত নন এমন রোগীদের হাসপাতালে আসা মাত্রই কালবিলম্ব না করে প্রয়োজনীয় চিকিৎসা পরিষেবা দিতে হবে। রাজ্য সরকার সমস্ত হাসপাতালকে র্যা পিড অ্যান্টিজেন নমুনা পরীক্ষা কিট সরবরাহের সিদ্ধান্ত নিয়েছে।
    
    • মিজোরাম : রাজ্যে আজ সকাল ৯টা পর্যন্ত ৩২০ জন ব্যক্তির র্যা পিড অ্যান্টিজেন টেস্ট হয়েছে।
    
    • সিকিম : রাজ্যে আজ আরও ২৫ জনের কোভিড-১৯ এ আক্রান্ত হওয়ার খবর মিলেছে। রাজ্যে এখনও পর্যন্ত ৩৩৯ জন রোগী আরোগ্য লাভ করেছেন এবং নিশ্চিতভাবে করোনায় আক্রান্তের সংখ্যা ৪৪৬।
    
    • কেরল : রাজ্যে আজ আরও ১ জনের করোনায় মৃত্যুর খবর মিলেছে। এদিকে করোনায় আক্রান্ত ব্যক্তির সংখ্যা গতকাল ৩০ হাজার ছাড়িয়েছে। বর্তমানে প্রায় ১২ হাজার রোগীর চিকিৎসা চলছে।
    
    • তামিলনাডু : কেন্দ্রশাসিত পন্ডিচেরীতে আরও ৫ জনের মৃত্যুর খবর মেলায় করোনায় মৃতের সংখ্যা বেড়ে ৭৫ হয়েছে। আক্রান্তের সংখ্যা ৪ হাজার ৮৬২। নিশ্চিতভাবে করোনায় আক্রান্ত হয়েছেন ১ হাজার ৮৭৩ জন। এদিকে তামিলনাডু’তে করোনায় আক্রান্তের সংখ্যা প্রায় ২ লক্ষ ৮০ হাজার। নিশ্চিতভাবে করোনায় আক্রান্ত হয়েছেন ৫৩ হাজার ৪৮৬ জন। মৃত্যু হয়েছে ৪ হাজার ৫৭১ জনের।
    
    • কর্ণাটক : রাজ্যের চিকিৎসা শিক্ষা মন্ত্রী জানিয়েছেন, গত এক সপ্তাহে ব্যাঙ্গালোর শহর সহ সারা রাজ্যে করোনায় সুস্থতার হারে সামান্য অগ্রগতি হয়েছে। বর্তমানে সুস্থতার হার বেড়ে হয়েছে ৫০.৭২ শতাংশ। রাজ্যে গতকাল আরও ৯৩ জনের মৃত্যুর খবর মেলায় করোনায় মৃতের সংখ্যা বেড়ে ২ হাজার ৮৯৭ হয়েছে। আক্রান্তের সংখ্যা ১ লক্ষ ৫৮ হাজার ছাড়িয়েছে। নিশ্চিতভাবে করোনায় আক্রান্ত হয়েছেন ৭৫ হাজারেরও বেশি। সুস্থ হয়েছেন ৮০ হাজার ২৮১ জন।
    
    • অন্ধ্রপ্রদেশ : রাজামুন্দ্রি কেন্দ্রীয় সংশোধনাগারে প্রায় ২৬৫ জন কারাবন্দী করোনায় আক্রান্ত হয়েছেন। এমনকি, এই সংশোধনাগারের ২৪ জন কর্মী, যাঁরা কারাবন্দীদের সংস্পর্শে এসেছিলেন, তাঁদের সকলকেই হোম আইসোলেশনে রেখে চিকিৎসা করা হচ্ছে। এদিকে বিজেপি-র রাজ্যসভার সদস্য সি এম রমেশ করোনায় আক্রান্ত হয়েছেন। রাজ্যে আক্রান্তের সংখ্যা ১ লক্ষ ৯৬ হাজার ছাড়িয়েছে। নিশ্চিতভাবে করোনায় আক্রান্ত হয়েছেন ৮২ হাজার ১৬৬ জন। গতকাল আরও ৭২ জনের মৃত্যুর খবর মেলায় রাজ্যে করোনায় মৃতের সংখ্যা বেড়ে ১ হাজার ৭৫৩ হয়েছে।
    
    • তেলেঙ্গানা : রাজ্যে কোভিড-১৯ আক্রান্তের সংখ্যা ক্রমাগত বৃদ্ধি পাওয়ার ফলে স্বাস্থ্য পরিষেবা পরিকাঠামোর ওপর প্রভাব পড়ছে। এদিকে রাজ্যে গতকাল আরও ১২ জনের মৃত্যুর খবর মেলায় করোনায় মৃতের সংখ্যা বেড়ে ৬০১ হয়েছে। আক্রান্তের সংখ্যা ৭৫ হাজার ছাড়িয়েছে। নিশ্চিতভাবে করোনায় আক্রান্ত হয়েছেন ২১ হাজার ৪১৭ জন।
    
    • মহারাষ্ট্র : মুম্বাই ও পুণের পর রাজ্যের তৃতীয় জেলা হিসাবে থানে’তে করোনায় আক্রান্তের সংখ্যা গতকাল ১ লক্ষ ছাড়িয়েছে। রাজ্যে করোনায় আক্রান্তের সংখ্যা ৪ লক্ষ ৭৯ হাজার। নিশ্চিতভাবে করোনায় আক্রান্ত হয়েছেন ১ লক্ষ ৪০ হাজার জন।
    
    • গুজরাট : আমেদাবাদ, সুরাট ও রাজকোটে অসামরিক কর্তৃপক্ষ কোভিড-১৯ হাসপাতালগুলিতে অগ্নিনির্বাপণ ব্যবস্থা খতিয়ে দেখার কাজ শুরু করেছে। আমেদাবাদে গতকাল একটি হাসপাতালে অগ্নিকান্ডের ঘটনায় চিকিৎসাধীন ৪ জন রোগীর মৃত্যুর ফলে এই পদক্ষেপ নেওয়া হয়েছে। এদিকে রাজ্যে করোনায় আক্রান্তের সংখ্যা ৬৭ হাজার ছাড়িয়েছে। এদের মধ্যে ১৪ হাজার ৯০৫ জন নিশ্চিতভাবে করোনায় আক্রান্ত হয়েছেন।
    
    • মধ্যপ্রদেশ : রাজ্যে নৈশকালীন কার্ফিউ ২ ঘন্টা প্রত্যাহার করা হয়েছে। করোনা সংক্রমিত জেলাগুলিতে সপ্তাহের শেষে লকডাউন আংশিকভাবে প্রত্যাহার করা হয়েছে। নৈশকালীন কার্ফিউ রাত ১০টা থেকে ভোর ৫টা পর্যন্ত কার্যকর থাকছে। এদিকে রাজ্যে গতকাল আরও ৮৩৮ জন রোগী আরোগ্যলাভ করেছেন। বর্তমানে নিশ্চিতভাবে করোনায় আক্রান্তের সংখা ৮ হাজার ৭১৬।
    
    • ছত্তিশগড় : রাইপুর ও অন্যান্য শহর এলাকাগুলিতে দোকান ও বাণিজ্যিক প্রতিষ্ঠানগুলি আজ থেকে খুলেছে। গত দু’সপ্তাহ করোনা নিষেধাজ্ঞার দরুণ এগুলি বন্ধ ছিল। গত ২২শে জুলাই থেকে সমস্ত সরকারি ও বেসরকারি কার্যালয় লকডাউনের দরুণ বন্ধ থাকার পর আজ থেকে আবার চালু হয়েছে।
    
    • গোয়া : রাজ্যে কোভিড-১৯ আক্রান্ত রোগীদের রেমডেজভীর অ্যান্টিভাইরাল প্রতিষেধক দেওয়ার কাজ শুরু হতে চলেছে। রাজ্যের স্বাস্থ্য দপ্তর আজ এ ধরনের ১ হাজার ৮টি প্রতিষেধক হাতে পেয়েছে। এদিকে রাজ্যে করোনায় আক্রান্তের সংখ্যা ক্রমবর্ধমান। আক্রান্তের সংখ্যা ৭ হাজার ৬১৪। এর মধ্যে নিশ্চিতভাবে করোনায় আক্রান্ত হয়েছেন ২ হাজার ৯৫ জন।


    CG/BD/SB

    
    
    (Release ID: 1644257) Visitor Counter : 6
    
    
      Read this release in: Punjabi , English , Urdu , Hindi , Marathi , Assamese , Manipuri , Gujarati , Tamil , Telugu , Malayalam