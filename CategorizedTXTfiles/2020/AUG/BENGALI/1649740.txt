      স্বাস্থ্যওপরিবারকল্যাণমন্ত্রক

      একদিনে রেকর্ড সংখ্যক করোনা পরীক্ষায় ভারত আরো একবার সাফল্যলাভ করেছে
      Posted On: 30 AUG 2020 11:56AM by PIB Kolkata


    নতুন দিল্লি, ৩০ আগস্ট, ২০২০


    

    ভারত কোভিড-১৯ এর বিরুদ্ধে লড়াইয়ে একটি গুরুত্বপূর্ণ মাইলফলক অতিক্রম করেছে। এই প্রথম একদিনে ১০.৫ লক্ষেরও বেশি কোভিড পরীক্ষা করা হয়েছে।
    
    গত ২৪ ঘন্টা ১০,৫৫,২৭টি নমুনা পরীক্ষা করা হয়েছে। এখন ভারতে প্রতিদিন ১০ লক্ষেরও বেশি নমুনা পরীক্ষার জন্য চিকিৎসা ব্যবস্থাপনা জোরদার করা হয়েছে।
    
    এ পর্যন্ত ভারতে ৪.১৪ কোটি (৪,১৪,৬১,৬৩৬) নমুনা পরীক্ষা করা হয়েছে। কেন্দ্রীয় সরকার রাজ্য / কেন্দ্রশাসিত অঞ্চলগুলির সঙ্গে ঘনিষ্ঠ সমন্বয় বজায় রেখে কোভিড-১৯ এর বিরুদ্ধে লড়ায়ে "পরীক্ষা, অনুসন্ধান, চিকিৎসা" অব্যাহত রেখেছে। লাগাতার পরীক্ষা চালানোর ফলে দ্রুত করোনা আক্রান্ত রোগীকে শনাক্তকরণ সম্ভব হচ্ছে। এ ছাড়াও যাদের মৃদু ও স্বল্প উপসর্গ রয়েছে, তাদের তৎক্ষনাত গৃহ নজরদারির মধ্যে রাখা সম্ভবপর হচ্ছে।
    
    
    দৈনিক-ভিত্তিতে নমুনা পরীক্ষার সংখ্যাও বৃদ্ধি পেয়েছে। প্রতি ১০ লক্ষ জনসংখ্যায় নমুনা পরীক্ষার সংখ্যা বেড়ে হয়েছে ৩০ হাজার ৪৪। কেন্দ্রীয় স্বাস্থ্য ও পরিবার কল্যাণ মন্ত্রক কোভিড-১৯ মোকাবিলায় সময়মতো নির্দেশিকা জারি করেছে।
    
    দেশে প্রতিদিনই নমুনা পরীক্ষাগারের সংখ্যা বাড়ছে।দেশে আজ পর্যন্ত ১ হাজার ৩টি সরকারি এবং ৫৮০টি বেসরকারি পরীক্ষাগারে নমুনা পরীক্ষার করা হচ্ছে।
    
    কোভিড-১৯ সংক্রান্ত প্রকৃত ও সর্বশেষ তথ্য সংক্রান্ত টেকনিক্যাল বিষয়, নীতি-নির্দেশিকা এবং পরামর্শের জন্য নিয়মিত https://www.mohfw.gov.in/ এবং @MoHFW_INDIA –এই ওয়েবসাইটে নজর রাখুন।
    
    
    টেকনিক্যাল বিষয়ে জানার জন্য technicalquery.covid19@gov.in , ncov2019@gov.in এবং @CovidIndiaSeva - এখানে যোগাযোগ করা যেতে পারে।
    
    
    কোভিড-১৯ সংক্রান্ত যে কোনও বিষয়ে জানার জন্য স্বাস্থ্য ও পরিবার কল্যাণ মন্ত্রকের হেল্পলাইন নম্বর : +91-11-23978046 or 1075 (টোল ফ্রি) – এ যোগাযোগ করুন। কোভিড-১৯ সংক্রান্ত রাজ্য/কেন্দ্রশাসিত অঞ্চলগুলির হেল্পলাইন নম্বরের তালিকা নীচের লিঙ্কে দেওয়া রয়েছে - https://www.mohfw.gov.in/pdf/coronvavirushelplinenumber.pdf


    

    CG/SS

    
    
    (Release ID: 1649740) Visitor Counter : 11
    
    
      Read this release in: English , Urdu , Hindi , Marathi , Manipuri , Assamese , Punjabi , Gujarati , Odia , Tamil , Telugu , Malayalam