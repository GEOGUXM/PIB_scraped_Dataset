      শ্রমওকর্মসংস্থানমন্ত্রক

      ইএসআইসি’র অটল বিমিত ব্যক্তি কল্যাণ যোজনার আওতায় কর্মহীন শ্রমিকদের সুবিধা প্রদানে যোগ্যতার মানদন্ডের ছাড়
      Posted On: 21 AUG 2020 11:04AM by PIB Kolkata


    নয়াদিল্লী, ২১ আগস্ট, ২০২০


    

    কেন্দ্রীয় শ্রম ও কর্মসংস্থান দপ্তরের স্বাধীন দায়িত্বপ্রাপ্ত প্রতিমন্ত্রী শ্রী সন্তোষ কুমার গাঙ্গোয়ারের পৌরহিত্যে বৃহস্পতিবার কর্মচারী ভবিষ্যনিধি পর্ষদের (ইএসআইসি) ১৮২তম বৈঠক অনুষ্ঠিত হয়েছে। এই বৈঠকে ইএসআইসি পরিষেবা ব্যবস্থার উন্নতি এবং কোভিড-১৯ মহামারীর জেরে ক্ষতিগ্রস্ত শ্রমিকদের সুবিধার্থে বেশ কিছু গুরুত্বপূর্ণ সিদ্ধান্ত গৃহিত হয়েছে।


    
    বর্তমান পরিস্থিতিতে ইএসআইসি-র অটল বিমিত ব্যক্তি কল্যাণ যোজনা বাস্তবায়িত করা হয়েছে। এই প্রকল্পের আওতায় ইএসআইসি কর্মহীন শ্রমিকদের সুবিধার্থে গুরুত্বপূর্ণ পদক্ষেপ গ্রহণ করেছে। ইএসআইসি-র এই প্রকল্পের মেয়াদ আরও এক বছর অর্থাৎ ২০২১ সালের ৩০শে জুন পর্যন্ত বাড়ানোর সিদ্ধান্ত নেওয়া হয়েছে। কোভিড-১৯ মহামারীর জেরে যারা কর্মহীন হয়ে পড়েছেন তাদেরকেও এই প্রকল্পের আওতায় সুবিধা প্রদান করা হবে সিদ্ধান্ত নেওয়া হয়েছে। এমনকি বর্তমান পরিস্থিতিতে এই প্রকল্পের আওতাধীন শর্তগুলিও শিথিল করার সিদ্ধান্ত নেওয়া হয়েছে। শিথিল শর্ত অনুসারে শ্রমিকদের এই সুবিধা চলতি বছরের ৩১শে ডিসেম্বর পর্যন্ত প্রদান করা হবে। এরপরে ২০২১এর পয়লা জানুয়ারী থেকে ২০২১এর ৩০শে জুন পর্যন্ত পূর্ববর্তী শর্ত শিথিল না করেই এই প্রকল্প চালিয়ে যাওয়া হবে ঠিক করা হয়েছে। তবে চলতি বছরে ৩১শে ডিসেম্বরের পরে শর্তের প্রয়োজন ও চাহিদা রয়েছে কি না তার ওপর নির্ভর করে পুনরায় পর্যালোচনা বৈঠক করা হবে।


    
    কোভিড-১৯ মহামারীর পরিপ্রেক্ষিতে ইএসআইসি হাসপাতালগুলিতে সুবিধাভোগীদের আইসিইউ বেডের সুবিধা সহ অন্যান্য পরিষেবা প্রদানের সিদ্ধান্ত নেওয়া হয়েছে। বৈঠকে ইএসআইসি-র হাসপাতালে চিকিৎসা পরিষেবা এবং পরিকাঠামোগত উন্নতি সাধনের বিষয়গুলিও তুলে ধরা হয়। দিল্লী এবং জাতীয় রাজধানী অঞ্চলে ইএসআইসি-র প্রধান হাসপাতালগুলিতে কোভিড-১৯ অ্যান্টিজেন টেস্ট শুরু হয়েছে। হায়দ্রাবাদ, সনৎ নগর, ফরিদাবাদে ইএসআইসি মেডিক্যাল কলেজে প্লাজমা থেরাপির সুবিধা প্রদান করা হচ্ছে। ফরিদাবাদ, সনৎ নগর, হায়দ্রাবাদ, গুলবার্গায় ইএসআইসি মেডিক্যাল কলেজ এবং হাসপাতালে আইসিএমআর অনুমোদিত কোভিড-১৯ পরীক্ষারগার চালু করা হয়েছে।


    
    এদিন এই বৈঠকে কর্মচারী ভবিষ্যনিধি সংগঠনের প্রতিনিধি এবং বিভিন্ন রাজ্য সরকারের আধিকারিকরা ভিডিও কনফারেন্সের মাধ্যমে যোগ দেন।

    

    
    CG/SS/NS

    
    
    (Release ID: 1647628) Visitor Counter : 11
    
    
      Read this release in: English , Urdu , Hindi , Marathi , Manipuri , Assamese , Punjabi , Odia , Tamil , Telugu , Malayalam