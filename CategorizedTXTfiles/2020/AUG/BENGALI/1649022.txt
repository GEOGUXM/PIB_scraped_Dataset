      বিজ্ঞানওপ্রযুক্তিমন্ত্রক

      বিজ্ঞান ও প্রযুক্তি দপ্তর 'নীতি এবং দেশের বিজ্ঞান, প্রযুক্তি ও উদ্ভাবনী ইকো-সিস্টেম'এর জন্য ধ্যান-ধারণা ও দৃষ্টিভঙ্গি ভাগ করে নিতে দেশ জুড়ে চিন্তাশীল ব্যক্তিত্বের 'সঙ্গে কথোপকথন’-এর উদ্যোগ নিয়েছে
      Posted On: 27 AUG 2020 1:03PM by PIB Kolkata


    নয়াদিল্লি, ২৭ আগস্ট, ২০২০


    

    ভারতের পঞ্চম জাতীয় বিজ্ঞান, প্রযুক্তি ও উদ্ভাবনী নীতি (এসটিআইপি), ২০২০ প্রসঙ্গে ভারত সরকারের মুখ্য বিজ্ঞান উপদেষ্টা কার্যালয় এবং বিজ্ঞান ও প্রযুক্তি বিভাগ একটি নতুন এসটিআইপি গঠনের উদ্যোগ নিয়েছে। এ বিষয়ে দপ্তর দেশের চিন্তাশীল ব্যক্তিত্বের সঙ্গে কথোপকথন প্রক্রিয়া শুরু করতে চলেছে। এই প্রক্রিয়ায় একাধিক পর্যায় রয়েছে। আগামীকাল (২৮ আগস্ট) কেন্দ্রীয় বিজ্ঞান ও প্রযুক্তি মন্ত্রী ডঃ হর্ষ বর্ধন এই পর্যায়ক্রমের সূচনা করবেন। বৃহত্তর ক্ষেত্রে নীতি এবং দেশের বিজ্ঞান, প্রযুক্তি ও উদ্ভাবনী ইকো-সিস্টেম সম্পর্কে বিভিন্ন চিন্তাভাবনা ভাগ করে নেওয়া হবে এই অনুষ্ঠানে। বিজ্ঞান ও প্রযুক্তি দপ্তরের সচিব অধ্যাপক আশুতোষ শর্মা সহ বিভিন্ন ব্যক্তিবর্গ অনুষ্ঠানে উপস্থিত থাকবেন। সায়েন্স পলিসি ফোরামের ইউটিউব চ্যানেলেও এই অনুষ্ঠানটি সরাসরি দেখা যাবে। #ChatWithDr.HarshVardhan – এই হ্যাশট্যাগের মাধ্যমে বিভিন্ন প্রশ্ন করা যাবে। সায়েন্স পলিসি ফোরামের ফেসবুক, ট্যুইটার, লিঙ্কডিন, ইনস্টাগ্রামের মাধ্যমে এই অনুষ্ঠানে যোগ দেওয়া যাবে।
    
    ভারত এবং বিশ্বের কোভিড-১৯ মহামারী মোকাবিলার এই কঠিন সময়ে এসটিআইপি, ২০২০ নীতি তৈরির গুরুত্বপূর্ণ ভূমিকা রয়েছে। বিগত এক দশকে অনেক গুরুত্বপূর্ণ পরিবর্তনগুলির মধ্যে অন্যতম হল বিজ্ঞান, প্রযুক্তি এবং উদ্ভাবন ক্ষেত্রের জন্য একটি নতুন দৃষ্টিভঙ্গি গঠন করা। সঙ্কটময় এই সময়ে বিশ্বের পরিবর্তনের সঙ্গে সামঞ্জস্য বজায় রেখে এই নীতি গঠন করার প্রয়োজন রয়েছে। এখানে গবেষণা ও তার পদ্ধতির ওপর বিশেষ জোর দেওয়া হবে। বৃহত্তর আর্থিক ও সামাজিক কল্যাণে প্রযুক্তির বিকাশ কিভাবে ঘটানো যায় সেক্ষেত্রেও পর্যালোচনা করা হবে।


    

    CG/SS/DM

    
    
    (Release ID: 1649022) Visitor Counter : 4
    
    
      Read this release in: English , Urdu , Hindi , Manipuri , Assamese , Punjabi , Tamil , Telugu , Malayalam