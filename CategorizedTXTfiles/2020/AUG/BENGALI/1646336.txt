      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 16 AUG 2020 6:25PM by PIB Kolkata


    নয়াদিল্লি, ১৬ অগাস্ট, ২০২০


    ভারতে করোনায় মৃত্যু হার বিশ্বে অন্যতম কম, মৃত্যু হার কমে ২ শতাংশের নীচে; সুস্থতার হার ক্রমশ ঊর্ধ্বমুখী, আজ এই হার প্রায় ৭২ শতাংশ; কোভিড নমুনা পরীক্ষা প্রায় ৩ কোটি

    ভারতে কোভিড-১৯ এ মৃত্যু হার ক্রমাগত কমছে এবং এই হার বিশ্বে মৃত্যু হারের তুলনায় সর্বাপেক্ষা কম। আজ পর্যন্ত এই হার দাঁড়িয়েছে ১.৯৩ শতাংশে। কেন্দ্রীয় সরকারের পাশাপাশি, রাজ্য/কেন্দ্রশাসিত অঞ্চলগুলি নিরন্তর প্রয়াসের ফলেই করোনায় মৃত্যু হার ক্রমশ কমছে। মার্কিন যুক্তরাষ্ট্রে ২৩ দিনে মৃত্যুর সংখ্যা ৫০ হাজার ছাড়িয়েছে, ব্রাজিলে মৃত্যুর এই সংখ্যা পৌঁছেছে ৯৫ দিনে এবং মেক্সিকো’তে ১৪১ দিন লেগেছে। ভারতে ৫০ হাজার মৃত্যু হার পৌঁছতে সময় লেগেছে ১৫৬ দিন। হাসপাতালগুলিতে উপযুক্ত চিকিৎসা পরিষেবা, হোম আইসোলেশনে থাকা ব্যক্তিদের ওপর নজরদারি এবং দ্রুত চিকিৎসা পরিষেবা পৌঁছে দিতে সময়োপযোগী অ্যাম্বুলেন্স পরিষেবার ফলে কেন্দ্র ও রাজ্য/কেন্দ্রশাসিত অঞ্চলগুলি অগ্রাধিকার দিচ্ছে। আশা কর্মীরা হোম আইসোলেশনে থাকা ব্যক্তিদের শারীরিক অবস্থার ওপর নজর রাখছেন। এমনকি, কোভিড-১৯ আক্রান্ত রোগীদের চিকিৎসার কাজে যুক্ত চিকিৎসকদের দক্ষতা বাড়ানো হয়েছে। এই সমস্ত পদক্ষেপগুলি গ্রহণের ফলে ভারতে মৃত্যু হার বিশ্ব গড় হারের তুলনায় নীচে রাখা সম্ভব হয়েছে। ভারতে সুস্থতার হার বেড়ে প্রায় ৭৫ শতাংশ হয়েছে। ব্যাপক হারে নমুনা পরীক্ষা, আক্রান্তদের খুঁজে বের করা এবং উপযুক্ত চিকিৎসা পরিষেবা প্রদানের ফলে সুস্থতার হার ক্রমশ বাড়ছে। গত ২৪ ঘন্টায় ৫৩ হাজার ৩২২ জন আরোগ্য লাভ করেছেন। এর ফলে, মোট সুস্থ হওয়া ব্যক্তির সংখ্যা ১৮ লক্ষ ৬২ হাজার ছাড়িয়েছে। দেশে বর্তমানে নিশ্চিতভাবে করোনায় আক্রান্তের সংখ্যা ৬ লক্ষ ৭৭ হাজার ৪৪৪। এই সংখ্যা মোট আক্রান্তের সংখ্যার প্রায় ২৬.১৬ শতাংশ। গত ২৪ ঘন্টায় নিশ্চিতভাবে আক্রান্তের সংখ্যা আরও হ্রাস পেয়েছে। তবে, নিশ্চিত আক্রান্তরা প্রত্যেকেই চিকিৎসাধীন রয়েছেন। দেশে গত ২৪ ঘন্টায় ৭ লক্ষ ৪৬ হাজার ৬০৮টি নমুনা পরীক্ষা হয়েছে। নমুনা পরীক্ষার সংখ্যার দিক থেকে ভারত প্রায় ৩ কোটির কাছাকাছি পৌঁছেছে। পরিসংখ্যান অনুযায়ী, এখনও পর্যন্ত নমুনা পরীক্ষার সংখ্যা ২ কোটি ৯৩ লক্ষ ৯ হাজার ৭০৩। দেশে নমুনা পরীক্ষাগারের সংখ্যাও ক্রমশ বাড়ছে। ৯৬৯টি সরকারি এবং ৫০০টি বেসরকারি মিলিয়ে মোট নমুনা পরীক্ষাগারের সংখ্যা ১ হাজার ৪৬৯।
    বিস্তারিত বিবরণের জন্য https://pib.gov.in/PressReleasePage.aspx?PRID=1646259 – এই লিঙ্কে ক্লিক করুন।


    
    ভারতীয় রেল ৬টি রাজ্যে গরিব কল্যাণ রোজগার অভিযানের আওতায় ৫.৫ লক্ষেরও বেশি কর্মদিবস সৃষ্টি করেছে
    ভারতীয় রেল ৬টি রাজ্যে গরিব কল্যাণ রোজগার অভিযানের আওতায় ৫ লক্ষ ৫০ হাজারেরও বেশি বেশি কর্মদিবস সৃষ্টি করেছে। এই রাজ্যগুলি হ’ল – বিহার, ঝাড়খন্ড, মধ্যপ্রদেশ, ওডিশা, রাজস্থান ও উত্তর প্রদেশ। রেলমন্ত্রী শ্রী পীযূষ গোয়েল এই কর্মসূচির আওতায় ঐ ৬টি রাজ্যে ফেরৎ প্রবাসী শ্রমিকদের কর্মসংস্থানের সুযোগ তৈরি করার ক্ষেত্রে অভিযানের অগ্রগতির ওপর তীক্ষ্ণ নজর রাখছে। উল্লেখ করা যেতে পারে, এই ৬টি রাজ্যে ২ হাজার ৯৮৮ কোটি টাকার প্রায় ১৬৫টি রেল পরিকাঠামো প্রকল্পের কাজ রূপায়িত হচ্ছে। এক পরিসংখ্যান দিয়ে তিনি জানান, গত ১৪ই অগাস্ট পর্যন্ত অভিযানের আওতায় ১১ হাজার ২৯৬ জন শ্রমিককে তাঁদের মজুরি বাবদ ১ হাজার ৩৩৬ কোটি ৮৪ লক্ষ টাকা মেটানো হয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1646280 – এই লিঙ্কে ক্লিক করুন।
    
    ভার্চুয়াল মাধ্যমে আইসিসিআর সদর দপ্তরে অটল বিহারী বাজপেয়ীর প্রতিকৃতি উন্মোচন রাষ্ট্রপতি'র
    রাষ্ট্রপতি শ্রী রাম নাথ কোবিন্দ ভার্চুয়াল মাধ্যমে ভারতীয় সাংস্কৃতিক সম্পর্ক পর্ষদ (আইসিসিআর)'এর সদর দফতরে অটল বিহারী বাজপেয়ীর প্রতিকৃতির আবরণ উন্মোচন করেছেন।প্রাক্তন প্রধানমন্ত্রী অটল বিহারী বাজপেয়ী'র দ্বিতীয় মৃত্যুবার্ষিকীতে আজ এই প্রতিকৃতির আবরণ উন্মোচন করেন রাষ্ট্রপতি।১৯৭৭ থেকে ১৯৭৯ সাল পর্যন্ত বাজপেয়ী যখন বিদেশ মন্ত্রী ছিলেন, তখন আইসিসিআর'র সভাপতি হিসাবে দায়িত্বভার সামলেছিলেন।
    অনুষ্ঠানে রাষ্ট্রপতি বলেন, "আজ এই ভার্চুয়াল অনুষ্ঠানের মধ্যে দিয়ে আমরা এমন এক উজ্জ্বল জাতীয়তাবাদী নেতৃত্বের প্রতি শ্রদ্ধা জানাচ্ছি, যিনি ভারতের রাজনীতিতে অনেক গৌরবময় অধ্যায় তৈরি করেছিলেন।" রাষ্ট্রপতি বলেছেন অটলজী সর্বদা উদার চিন্তাভাবনা এবং গণতান্ত্রিক আদর্শের প্রতি দৃঢ়প্রতিজ্ঞ ছিলেন। তিনি অনন্য ব্যক্তিত্বের স্বাক্ষর রেখে গেছেন। দলের কর্মী, সংসদ সদস্য, সংসদের গুরুত্বপূর্ণ স্থায়ী কমিটির চেয়ারম্যান, বিরোধীদলের নেতা, বিদেশমন্ত্রী ও প্রধানমন্ত্রী হিসাবে বিভিন্ন ক্ষেত্রে তিনি বিভিন্ন ভূমিকা পালন করেছেন। রাষ্ট্রপতি বলেন, অটলজী'র আচরণ সমস্ত রাজনৈতিক দলের কাছেই শিক্ষণীয় এবং তিনি শিখিয়েছিলেন দেশের মানুষের জন্য জাতীয় স্বার্থ সর্বদা আগে।
    বিস্তারিত বিবরণের জন্য https://pib.gov.in/PressReleasePage.aspx?PRID=1646266 – এই লিঙ্কে ক্লিক করুন।

    

    পিআইবি’র আঞ্চলিক কার্যালয় থেকে প্রাপ্ত তথ্য
    
    • পাঞ্জাব : কোভিড-১৯ এর সময় রাজ্যের মানুষ যে সমস্ত সমস্যার সম্মুখীন হচ্ছেন, তা উপলব্ধি করে রাজ্য সরকার পেনশন-প্রাপকদের জন্য জুলাই মাসের পেনশন শীঘ্রই মিটিয়ে দেওয়া হবে। মুখ্যমন্ত্রীর নির্দেশ অনুসারে, সামাজিক সুরক্ষা বাবদ ২৫ লক্ষ ২৫ হাজার সুফলভোগীর জন্য ১৯০ কোটি টাকা মঞ্জুর করা হয়েছে।
    
    • হিমাচল প্রদেশ : রাজ্যের মুখ্যমন্ত্রী জানিয়েছেন, প্রধানমন্ত্রী গরিব কল্যাণ যোজনার আওতায় দরিদ্র পরিবারগুলিকে আগামী নভেম্বর মাস পর্যন্ত বিনামূল্যে রেশন দেওয়া হবে। এছাড়াও, প্রধানমন্ত্রী জন ধন যোজনার ৫ লক্ষ ৯০ হাজার মহিলা অ্যাকাউন্টধারীকে মাসিক ৫০০ টাকা করে দেওয়া হয়েছে। এছাড়াও, প্রধানমন্ত্রী কিষাণ সম্মান নিধি কর্মসূচির আওতায় রাজ্যের প্রায় ৮ লক্ষ ৭৪ হাজার কৃষককে মাসিক ২ হাজার টাকা করে দেওয়া হয়েছে।
    
    • মহারাষ্ট্র : রাজ্যের স্বাস্থ্য মন্ত্রী গ্রামাঞ্চলে কোভিড-১৯ সংক্রমণ বৃদ্ধি পাওয়ায় উদ্বেগ প্রকাশ করেছেন। তিনি জানিয়েছেন, আক্রান্তের সংখ্যা বৃদ্ধি পেলেও রাজ্যে সুস্থতার হার যথেষ্ট সন্তোষজনক। রাজ্যে আক্রান্তের সংখ্যা ৫ লক্ষ ৮৪ হাজার। এর মধ্যে ১ লক্ষ ৫৬ হাজার নিশ্চিতভাবে করোনায় আক্রান্ত হয়েছেন।
    
    • গুজরাট : রাজকোট কেন্দ্রীয় সংশোধনাগারের কমপক্ষে ২৩ জন কারাবন্দী নিশ্চিতভাবে করোনায় আক্রান্ত হয়েছেন। এর আগে আরও ১১ জন কারাবন্দী করোনায় আক্রান্ত হয়েছিলেন। রাজ্যে এখনও পর্যন্ত নিশ্চিতভাবে করোনায় আক্রান্তের সংখ্যা ১৪ হাজার ৩৫৯।
    
    • রাজস্থান : রাজস্থান হাইকোর্টের মুখ্য বিচারপতি ইন্দ্রজিৎ মোহান্তি করোনায় আক্রান্ত হয়েছেন। রাজ্যে গতকাল এ যাবৎ একদিনেই সর্বাধিক ১ হাজার ২৮৭ জন করোনায় আক্রান্ত হয়েছেন এবং ১৬ জনের মৃত্যু হয়েছে। রাজ্যে করোনায় আক্রান্তের সংখ্যা প্রায় ৬০ হাজার। নিশ্চিতভাবে করোনায় আক্রান্ত হয়েছেন ১৪ হাজার ২৬৫ জন।
    
    • মধ্যপ্রদেশ : রাজ্যে নিশ্চিতভাবে করোনায় আক্রান্তের সংখ্যা ১০ হাজারেরও নীচে নেমে এসেছে। নিশ্চিতভাবে করোনায় আক্রান্তের সংখ্যা দাঁড়িয়েছে ৯ হাজার ৯৮৬।
    
    • ছত্তিশগড় : রাজ্যে গতকাল আরও ৪২৮ জনের সংক্রমণের খবর মেলায় আক্রান্তের সংখ্যা বেড়ে প্রায় ১৫ হাজার হয়েছে। এখনও পর্যন্ত মৃত্যু হয়েছে ১৩৪ জনের। নিশ্চিতভাবে করোনায় আক্রান্তের সংখ্যা ৪ হাজার ৮০৭।
    
    • গোয়া : রাজ্যে গত ২৪ ঘন্টায় আরও ৩৬৯ জন করোনায় আক্রান্ত হয়েছেন। রাজ্যের প্রাক্তন মুখ্যমন্ত্রী মনোহর পাররিকরের পুত্র উৎপল পাররিকর করোনায় আক্রান্ত হয়েছেন। রাজ্যে নিশ্চিতভাবে করোনায় আক্রান্তের সংখ্যা ৩ হাজার ৭৫৩।
    
    • কেরল : রাজ্যে আজ দুপুর পর্যন্ত আরও ১২ জনের মৃত্যুর খবর মেলায় করোনায় মৃতের সংখ্যা বেড়ে ১৫৮ হয়েছে। মালাপ্পুরমের আজ থেকে প্রত্যেক রবিবার লকডাউন কার্যকর হচ্ছে। রাজ্যের উপকূলবর্তী জেলাগুলির সংক্রমিত এলাকাগুলিতে নীতি-নির্দেশিকায় কিছুটা ছাড় দেওয়া হয়েছে। বর্তমানে রাজ্যে ১৪ হাজার ৮৯১ জন রোগীর হাসপাতালে চিকিৎসা চলছে।
    
    • তামিলনাডু : ইন্ডিয়ান মেডিকেল অ্যাসোসিয়েশনের তামিলনাডু শাখার পক্ষ থেকে জানানো হয়েছে, রাজ্যে এখনও পর্যন্ত ২৯ জন চিকিৎসক করোনায় মারা গেছেন। আরও ১৫ জন চিকিৎসকের করোনা উপসর্গ দেখা দেওয়া সত্ত্বেও তাঁদের মৃত্যু এই ভাইরাসের কারণে হয়নি বলে জানা গেছে। রাজ্যে গতকাল আরও ১২৭ জনের মৃত্যুর খবর মেলায় করোনায় মৃতের সংখ্যা বেড়ে ৫ হাজার ৬৪১ হয়েছে। আক্রান্তের সংখ্যা ৩ লক্ষ ৩২ হাজার ছাড়িয়েছে। নিশ্চিতভাবে করোনায় আক্রান্ত হয়েছেন ৫৪ হাজার ২১৩ জন।
    
    • কর্ণাটক : আরটি-পিসিআর নমুনা পরীক্ষার পরিণাম ২ ঘন্টার মধ্যেই জানার জন্য রাজ্যের নমুনা পরীক্ষাগারগুলিতে আরও বেশি সংখ্যক স্বয়ংক্রিয় যন্ত্র সরবরাহ করা হবে বলে স্বাস্থ্য দপ্তরের পক্ষ থেকে জানানো হয়েছে। এদিকে ব্যাঙ্গালুরু থেকে গতকাল ৯৭৬ জন ব্যক্তিকে নিয়ে একটি শ্রমিক স্পেশাল ট্রেন গুয়াহাটির উদ্দেশ্যে রওনা হয়েছে। রাজ্যে গতকাল পর্যন্ত করোনায় আক্রান্তের সংখ্যা ২ লক্ষ ১১ হাজার ছাড়িয়েছে। নিশ্চিতভাবে করোনায় আক্রান্ত হয়েছেন ৭৯ হাজার ২০১ জন। মৃত্যু হয়েছে ৩ হাজার ৭১৭ জনের এবং আরোগ্য লাভ করেছেন ১ লক্ষ ২৮ হাজার ১৮২ জন।
    
    • অন্ধ্রপ্রদেশ : কুরনুল জেলায় সংক্রমণ ক্রমাগত বৃদ্ধি পাওয়া সত্ত্বেও হাসপাতাল থেকে আরোগ্য লাভের সংখ্যাও ক্রমশ বাড়ছে। জেলায় সুস্থতার হার ৭২.৪৬ শতাংশ। রাজ্যে গতকাল আরও ৮৭ জনের মৃত্যুর খবর মেলায় করোনায় মৃতের সংখ্যা বেড়ে ২ হাজার ৫৬২ হয়েছে। নিশ্চিতভাবে করোনায় আক্রান্ত হয়েছেন ৮৮ হাজার ১৩৮ জন।
    
    • তেলেঙ্গানা : রাজ্যে করোনায় আক্রান্তের সংখ্যা ৯০ হাজারের সীমা ছাড়িয়েছে। গতকাল আরও ৯ জনের করোনার মৃত্যুর খবর মেলায় মৃতের সংখ্যা বেড়ে ৬৮৪ হয়েছে। নিশ্চিতভাবে করোনায় আক্রান্ত হয়েছেন ২২ হাজার ৫৪২ জন। রাজ্যে সুস্থতার হার ৭৪.৫৬ শতাংশ, যা জাতীয় গড় হার ৭১.৬ শতাংশের তুলনায় বেশি।
    
    • অরুণাচল প্রদেশ : রাজ্যে আরও ৫১ জনের করোনায় সংক্রমণের খবর মিলেছে। সুস্থ হয়েছেন আরও ২৩ জন। রাজ্যে নিশ্চিতভাবে করোনায় আক্রান্তের সংখ্যা ৮৮২।
    
    • আসাম : রাজ্যে গতকাল আরও ১ হাজার ৫৯৩ জন করোনা রোগী হাসপাতাল থেকে ছাড়া পেয়েছেন। এখনও পর্যন্ত আরোগ্য লাভ করেছেন ৫৩ হাজার ২৮৬ জন। নিশ্চিতভাবে করোনায় আক্রান্তের সংখ্যা ২২ হাজার ৮৭।
    
    • মণিপুর : রাজ্যে আরও ১৯২ জনের করোনায় সংক্রমণের খবর মিলেছে। এর মধ্যে ১৩৩ জন কেন্দ্রীয় নিরাপত্তা বাহিনীর জওয়ান। রাজ্যে নিশ্চিতভাবে করোনায় সংখ্যা ১ হাজার ৯৮৯ এবং সুস্থতার হার ৫৫ শতাংশ।
    
    • মিজোরাম : রাজ্যে গতকাল সর্বাধিক ৬৪ জন নিশ্চিতভাবে করোনায় আক্রান্ত হয়েছেন। এর ফলে, আক্রান্তের সংখ্যা বেড়ে হয়েছে ৭৭৭। নিশ্চিতভাবে করোনায় আক্রান্তের সংখ্যা ৪২১। এখনও পর্যন্ত সুস্থ হয়েছেন ৩৫৬ জন।
    
    • মেঘালয় : রাজ্যে আরও ৬৪ জনের নতুন করে সংক্রমণের খবর মিলেছে। এদের অধিকাংশই অসামরিক ব্যক্তি। গতকাল আরও ১৫ জন করোনা থেকে আরোগ্য লাভ করেছেন।
    
    • নাগাল্যান্ড : রাজ্যের মুখ্যমন্ত্রী জানিয়েছেন, জুন পর্যন্ত কোভিড মাশুল বাবদ ৬.৮ কোটি টাকা সংগ্রহ হয়েছে। রাজ্যে গতকাল আরও ১৮ জনের সংক্রমণের খবর মিলেছে। এখনও পর্যন্ত সুস্থ হয়েছেন ১ হাজার ৩২১ জন।
    
    • সিকিম : রাজ্যে আজ আরও ১৯ জনের সংক্রমণের খবর মিলেছে। এর ফলে, নিশ্চিতভাবে করোনায় আক্রান্তের সংখ্যা দাঁড়িয়েছে ৪৯৩। এখনও পর্যন্ত সুস্থ হয়েছেন ৬৭১ জন।


    CG/BD/SB

    
    
    (Release ID: 1646336) Visitor Counter : 3
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Tamil , Telugu