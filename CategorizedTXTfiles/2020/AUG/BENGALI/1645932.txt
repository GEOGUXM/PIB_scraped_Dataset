      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 14 AUG 2020 6:29PM by PIB Kolkata


    নয়াদিল্লি, ১৪ অগাস্ট, ২০২০


    ভারতে একদিনে রেকর্ড প্রায় ৮ . ৫ লক্ষ নমুনা পরীক্ষা হয়েছে ; সুস্থতার হারে ক্রমাগত বৃদ্ধি , এই হার বেড়ে ৭১ . ১৭ শতাংশ ; মৃত্যু হার আরও কমে হয়েছে ১ . ৯৫ শতাংশ

    দৈনিক ১০ লক্ষ নমুনা পরীক্ষার উদ্দেশ্য অর্জনকে সামনে রেখে ধারাবাহিকভাবে দেশে করোনার নমুনা পরীক্ষা হার বাড়ানো হচ্ছে । এখনও পর্যন্ত একদিনেই সর্বাধিক ৮ লক্ষ ৪৮ হাজার ৭২৮টি নমুনা পরীক্ষা হয়েছে । গত ২৪ ঘন্টায় যা ছিল এ যাবৎ রেকর্ড । দেশে মোট নমুনা পরীক্ষার সংখ্যা ২ কোটি ৭৬ লক্ষ ৯৪ হাজার ছাড়িয়েছে । বিশ্ব স্বাস্থ্য সংস্থা জনস্বাস্থ্য ক্ষেত্রে নিয়মাবলী সংক্রান্ত নির্দেশপত্রে কোভিড - ১৯ এর প্রেক্ষিতে জনস্বাস্থ্য ও সামাজিক পদক্ষেপের সুসামঞ্জস্য বজায় রাখার কথা উল্লেখ করে জানায় প্রতি ১০ লক্ষ জনসংখ্যায় একটি দেশের দৈনিক অন্ততপক্ষে ১৪০টি নমুনা পরীক্ষার প্রয়োজন । জাতীয় স্তরে প্রতি ১০ লক্ষ জনসংখ্যায় দৈনিক গড় নমুনা পরীক্ষার হার ৬০৩ । কেন্দ্র ও রাজ্য / কেন্দ্রশাসিত অঞ্চলগুলির সক্রিয় উদ্যোগ গ্রহণের ফলে নমুনা পরীক্ষার গড় হার দৈনিক আরও বৃদ্ধি পাবে বলে মনে করা হচ্ছে । আক্রান্তদের চিহ্নিতকরণ তথা সংক্রমণ প্রতিরোধে কার্যকর ব্যবস্থা গ্রহণের অঙ্গ হিসাবে রাজ্য / কেন্দ্রশাসিত অঞ্চলগুলিকে নমুনা পরীক্ষার হার বাড়ানোর পরামর্শ দেওয়া হচ্ছে । টেস্ট , ট্র্যাক ও ট্রিট কৌশলের সাফল্যের পেছনে আরও একটি গুরুত্বপূর্ণ বিষয় হ ’ ল দেশে ধারাবাহিকভাবে নমুনা পরীক্ষাগারের সংখ্যায় বৃদ্ধি । আজ পর্যন্ত ৯৫৮টি সরকারি এবং ৪৯৩টি বেসরকারি মিলিয়ে মোট নমুনা পরীক্ষাগারের সংখ্যা ১ হাজার ৪৫১ । ব্যাপক হারে নমুনা পরীক্ষা , আক্রান্তদের খুঁজে বের করা এবং উপযুক্ত চিকিৎসা পরিষেবা প্রদানের সফল রূপায়ণের ফলে আজ সুস্থতার হার বেড়ে হয়েছে ৭১ . ১৭ শতাংশ । কোভিড - ১৯ আক্রান্ত ব্যক্তিদের সুস্থতার সংখ্যা বেড়ে ১৭ লক্ষ ৫১ হাজার ছাড়িয়েছে । একইভাবে , সুস্থতার সংখ্যা নিশ্চিতভাবে আক্রান্তের সংখ্যার ( ৬ লক্ষ ৬১ হাজার ৫৯৫ ) তুলনায় প্রায় ১১ লক্ষে পৌঁছে হয়েছে ১০ লক্ষ ৮৯ হাজার ৯৬০ । দেশে আজ পর্যন্ত করোনায় মৃত্যু হার ক্রমাগত হ্রাস পেয়ে দাঁড়িয়েছে ১ . ৯৫ শতাংশে । এ থেকেই প্রমাণিত হয় সুস্থতার সংখ্যা ক্রমশ বাড়ছে এবং আক্রান্তের সংখ্যা হ্রাস পাচ্ছে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1645757 – এই লিঙ্কে ক্লিক করুন ।
    
    আত্মনির্ভর ভারতের দিকে দেশ এগিয়ে চলেছে ; এক মাসের মধ্যে ২৩ লক্ষ পিপিই রপ্তানী করার ক্ষমতা অর্জন ; রাজ্য ও কেন্দ্রশাসিত অঞ্চলগুলিকে ১ . ২৮ কোটির বেশী পি পিই সরবরাহ করল কেন্দ্র
    কেন্দ্র কোভিড - ১৯ এর জন্য পর্যায়ক্রমে সক্রিয় নানা ব্যবস্থা নেওয়ায় , রাজ্য ও কেন্দ্রশাসিত অঞ্চলগুলির বিরামহীন উদ্যোগের কারণে পরিস্থিতি আয়ত্ত্বের মধ্যে রয়েছে । এর সঙ্গে কেন্দ্রের স্বাস্থ্য পরিকাঠামোর উন্নতির প্রয়াসে নানা সিদ্ধান্ত নিয়মিত নেওয়া হয়েছে ।
    কোভিড - ১৯ মহামারী শুরু হওয়ার সময় এর চিকিৎসার নানা ধরণের সামগ্রী , যেমন এন ৯৫ মাস্ক , পিপিই কিট , ভেন্টিলেটর চাহিদা অনুযায়ী পাওয়া যাচ্ছিল না । এই সব সামগ্রী প্রথমে দেশে তৈরি হত না । মহামারীর কারণে বিশ্বজুড়ে এর চাহিদা বাড়ায় , বিদেশেও এগুলি পাওয়া যাচ্ছিল না ।
    এর পর মহামারীর এই সঙ্কটে প্রয়োজনীয় চিকিৎসা সামগ্রী দেশেই তৈরি করার জন্য স্বাস্থ্য ও পরিবারকল্যান মন্ত্রক , বস্ত্র মন্ত্রক , ফার্মাসিউটিক্যাল মন্ত্রক , শিল্প ও অভ্যন্তরীণ বাণিজ্য দপ্তর , প্রতিরক্ষা গবেষণা ও উন্নয়ন সংস্থা সহ বেশ কিছু সংস্থা যৌথভাবে উদ্যোগী হয় । যার ফলে দেশে এই সব সামগ্রী উৎপাদনের ক্ষমতা বর্তমানে বিপুল পরিমাণে বৃদ্ধি পেয়েছে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1645751 – এই লিঙ্কে ক্লিক করুন ।
    
    ডঃ হর্ষবর্ধন দিল্লির এইমস্ – এ স্বেচ্ছায় রক্তদান শিবিরের উদ্বোধন করেছেন
    কেন্দ্রীয় স্বাস্থ্য ও পরিবার কল্যাণ মন্ত্রী ডঃ হর্ষবর্ধন আজ নতুন দিল্লির এইমস্ – এ স্বেচ্ছায় এক রক্তদান শিবিরের উদ্বোধন করেন । তিনি স্বাধীনতা দিবসের প্রাক্কালে চিকিৎসক ও স্বাস্থ্য কর্মীদের আরও বেশি সংখ্যায় সঙ্কটাপন্ন রোগীর জীবন বাঁচাতে রক্তদান করার আহ্বান জানান । ৭৩তম স্বাধীনতা দিবসের প্রাক্কালে এইমস্ – এর এই উদ্যোগের প্রশংসা করে ডঃ হর্ষবর্ধন বলেন , স্বেচ্ছায় এই রক্তদান শিবির কোভিড সেনানী এবং কার্গিল শহীদদের প্রতি এক যথার্থ শ্রদ্ধা । চিকিৎসক , নার্স ও আধা - চিকিৎসকরা সহ কোভিড সেনানীরা যে অবদান রেখেছেন , সেকথা স্মরণ করে স্বাস্থ্য মন্ত্রী বলেন , মহামারীর সময় মানুষের জীবন বাঁচানোর এই উদ্যোগ নিঃসন্দেহে প্রশংসনীয় ।
    বিস্তারিত বিবরণের জন্য https://pib.gov.in/PressReleasePage.aspx?PRID=1645731 – এই লিঙ্কে ক্লিক করুন ।
    
    কোভিড - ১৯ এর প্রেক্ষিতে লাল কেল্লায় আগামীকাল স্বাধীনতা দিবস উদযাপনে প্রতিরক্ষা মন্ত্রকের বিশেষ ব্যবস্থাপনা
    প্রতিরক্ষা মন্ত্রক লাল কেল্লায় ১৫ই আগস্ট ২০২০ স্বাধীনতা দিবস উপলক্ষ্যে জাতীয় পতাকা উত্তোলন অনুষ্ঠানের আয়োজন করছে । তবে কোভিড - ১৯ এর কারণে সতর্ক অবস্থায় এই জাতীয় অনুষ্ঠানটি যাতে পবিত্রতা ও মর্যাদা রক্ষা করে আয়োজন করা যায় , সেই ব্যবস্থা করা হচ্ছে । মানুষ যাতে বাধাহীন ভাবে ঢুকতে পারেন , সেদিকে নজর রাখা হচ্ছে । তাঁদের বসার জায়গায় কার্পেট এবং ফুল দিয়ে সাজানো হবে । কোন লাইন যেন না হয় এবং বসার জায়গায় যথেষ্ট দূরত্ব থাকে সেটি নিশ্চিত করা হয়েছে । গাড়িগুলি যেন নির্বিঘ্নে পার্ক করা যায় তার জন্য যথাযথ ব্যবস্থা করা হয়েছে ।
    গার্ড অফ অনার দলের সদস্যদের সতর্কতামূলক ব্যবস্থা হিসেবে কোয়ারান্টাইনে রাখা হয়েছে । অনুষ্ঠানে যে কোন অতিথি অন্যের থেকে ২ গজ দূরে ( বা ৬ ফুট ) বসবেন ।
    আমন্ত্রিত অতিথিরাই এই অনুষ্ঠানে যোগদান করতে পারবেন । যাঁদের কাছে আনুষ্ঠানিক আমন্ত্রণ পত্র নেই , তাঁদের অনুষ্ঠানস্থলে না আসার অনুরোধ জানানো হয়েছে । আধিকারিক , কূটনীতিবিদ , বিশিষ্ট ব্যক্তিবর্গ , সংবাদমাধ্যমের প্রতিনিধিরা সহ প্রায় চার হাজার জনের কাছে আমন্ত্রণ পাঠানো হয়েছে । নিরাপত্তার কথা বিবেচনা করে জ্ঞানপথে শুধু জাতীয় সমর শিক্ষার্থীদের দর্শক হিসেবে আমন্ত্রণ জানানো হয়েছে । স্কুলের ছাত্রছাত্রীরা এবার থাকবে না ।
    কোভিড সংক্রান্ত নিরাপত্তার দিকটি বিবেচনা করে প্রতিটি আমন্ত্রণপত্রে কোভিডের বিষয়ে পরামর্শ দেওয়া হয়েছে । অনুষ্ঠান শেষে সকলকে ধৈর্য ধরে বসে থাকতে বলা হয়েছে । ধারাবিবরণীর জায়গা থেকে নির্দিষ্ট সময় পর পর এ সংক্রান্ত নির্দেশ দেওয়া হবে । সেই মত অনুষ্ঠানস্থল থেকে বের হবার পরামর্শ দেওয়া হয়েছে । ট্রাফিক পুলিশকেও এ বিষয়ে সতর্ক থাকতে বলা হয়েছে । আমন্ত্রিত সকলকে এই বিষয়ে সহযোগিতা করতে অনুরোধ করা হয়েছে । সবধরণের সাবধাণতা অবলম্বন করে সামাজিক দূরত্ব অবলম্বন করে আনুষ্ঠানিক কুচকাওয়াজ হবে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1645691 – এই লিঙ্কে ক্লিক করুন ।
    
    আয়ুষ মন্ত্রকের উদ্যোগে চালু হওয়া রোগ প্রতিরোধক ক্ষমতা সংক্রান্ত অভিযান ডিজিটাল মাধ্যমে ব্যাপক সাড়া ফেলেছে
    আয়ুষ মন্ত্রক আজ তিন মাসের একটি রোগ প্রতিরোধক ক্ষমতা বৃদ্ধির জন্য আয়ুষ শীর্ষক অভিযানের সূচনা করেছেন । এই উপলক্ষে ওয়েবিনারে আয়োজিত অনুষ্ঠানে ৫০ হাজারেরও বেশি মানুষ অংশগ্রহণ করেন । আধ্যাত্মিক গুরু শ্রীশ্রী রবিশঙ্কর এই অভিযান সম্পর্কে বলেন , আয়ুষ পদ্ধতি সমগ্র বিশ্বকে সুস্থ - সবল থাকার এবং আনন্দের সঙ্গে জীবনযাপনের দিশা দেখাতে পারে । আয়ুষ মন্ত্রকের সরকারি ফেসবুক অ্যাকাউন্টেও অনুষ্ঠানটি সরাসরি সম্প্রচার করা হয় এবং ৬০ হাজার মানুষ এই অনুষ্ঠান প্রত্যক্ষ করেন ।
    বিস্তারিত বিবরণের জন্য https://pib.gov.in/PressReleasePage.aspx?PRID=1645799 – এই লিঙ্কে ক্লিক করুন ।
    
    কেন্দ্রীয় রাষ্ট্রায়ত্ত সংস্থাগুলি মূলধনী ব্যয় সংক্রান্ত তৃতীয় পর্যালোচনা বৈঠকে অর্থমন্ত্রী
    কেন্দ্রীয় অর্থ তথা কর্পোরেট বিষয়ক মন্ত্রী শ্রীমতী নির্মলা সীতারমন আজ ভিডিও কনফারেন্সের মাধ্যমে জাহাজ পরিবহণ মন্ত্রক , সড়ক পরিবহণ ও মহাসড়ক মন্ত্রক , আবাসন ও শহরাঞ্চল বিষয়ক মন্ত্রক , প্রতিরক্ষা মন্ত্রক এবং টেলিযোগাযোগ দপ্তরের সচিবদের সঙ্গে এক বৈঠকে পৌরহিত্য করেন । এই বৈঠকে উপরোক্ত মন্ত্রকগুলির অধীন ৭টি রাষ্ট্রায়ত্ত সংস্থার চেয়ারম্যান তথা ম্যানেজিং ডায়রেক্টররাও উপস্থিত ছিলেন । চলতি অর্থবর্ষে এই ৭টি রাষ্ট্রায়ত্ত সংস্থার মূলধন ব্যয় নিয়ে বৈঠকে পর্যালোচনা করা হয় । কোভিড - ১৯ মহামারীর প্রেক্ষিতে আর্থিক গতি ত্বরান্বিত করতে সংশ্লিষ্ট সকল পক্ষের সঙ্গে অর্থমন্ত্রীর এটি তৃতীয় পর্যালোচনা বৈঠক । ২০২০ - ২১ অর্থবর্ষে ঐ ৭টি রাষ্ট্রায়ত্ত সংস্থার সম্মিলিত মূলধনী ব্যয়ের পরিমাণ স্থির হয়েছে ১ কোটি ২৪ লক্ষ ৮২৫ কোটি টাকা । ২০১৯ - ২০ অর্থবর্ষে ১ লক্ষ ২৯ হাজার ৮২১ কোটি টাকা মূলধনী ব্যয়ের লক্ষ্য পূরণের ক্ষেত্রে ঐ ৭টি রাষ্ট্রায়ত্ত সংস্থায় ইতিমধ্যেই ১ লক্ষ ১৪ হাজার ৭৩০ কোটি টাকা মূলধনী ব্যয় হয়েছে , যা মোট ব্যয়ের প্রায় ৮৮ . ৩৭ শতাংশ । ২০১৯ - ২০ অর্থবর্ষের প্রথম ত্রৈমাসিকে মূলধনী ব্যয়ের পরিমাণ ছিল ২০ হাজার ১৭২ কোটি টাকা ( ১৫ . ৫৩ শতাংশ ) এবং ২০২০ - ২১ অর্থবর্ষের জুলাই পর্যন্ত ব্যয় হয়েছে ২৪ হাজার ৯৩৩ কোটি টাকা ( ২০ শতাংশ ) ।
    বিস্তারিত বিবরণের জন্য https://pib.gov.in/PressReleasePage.aspx?PRID=1645800 – এই লিঙ্কে ক্লিক করুন ।
    
    কোভিড মহামারীর সময় কেন্দ্রীয় তথ্য কমিশনের কাজকর্ম সম্পর্কে কেন্দ্রীয় মন্ত্রী ডঃ জিতেন্দ্র সিং - কে অবহিত করেছেন মুখ্য তথ্য কমিশনার শ্রী বিমল জুলকা
    মুখ্য তথ্য কমিশনার শ্রী বিমল জুলকার সঙ্গে কেন্দ্রীয় তথ্য কমিশনের কাজকর্ম পর্যালোচনার পর কেন্দ্রীয় মন্ত্রী ডঃ জিতেন্দ্র সিং বলেন , কোভিড - ১৯ মহামারীর সময় একদিনের জন্য কমিশনের কাজকর্ম বিঘ্নিত হয়নি । প্রকৃতপক্ষে এই সাফল্যের পুরো কৃতিত্ব কমিশন ও তার কর্মীদের ওপর বর্তায় । গত এক বছরের কমিশনের কাজকর্ম সম্পর্কে ডঃ সিং পরিসংখ্যান দিয়ে জানান , কেবল জুন মাসেই ১ হাজার ৭৮৫টি তথ্য জানার অধিকার আইনের মামলা নিষ্পত্তি হয়েছে । ২০১৯ সালের জুন মাসে এই সংখ্যা ছিল ১ হাজার ২৯৭ । লকডাউন এবং আংশিক লকডাউনের সময় কমিশনের শুনানি অব্যাহত রাখার জন্য বিভিন্ন পদক্ষেপ নেওয়া হয়েছে বলে জানিয়ে শ্রী জুলকা বলেন , প্রয়োজন - ভিত্তিতে কমিশনের বিভিন্ন বিজ্ঞপ্তি ই - ডাক ব্যবস্থা মারফৎ অথবা অনলাইন - ভিত্তিতে সংশ্লিষ্ট পক্ষকে জানানো হয়েছে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1645572 – এই লিঙ্কে ক্লিক করুন ।
    
    ব্যাডমিন্টন তারকা এন সিক্কি রেড্ডি ও ফিজিওথেরাপিস্ট কিরণ সি হায়দরাবাদে করোনায় আক্রান্ত হয়েছেন
    হায়দরাবাদে পুলেল্লা গোপীচাঁদ ব্যাডমিন্টন অ্যাকাডেমিতে জাতীয় ব্যাডমিন্টন শিবিরে যোগদানের পর ব্যাডমিন্টন তারকা এন সিক্কি রেড্ডি ও ফিজিওথেরাপিস্ট কিরণ সি করোনায় আক্রান্ত হয়েছেন । স্পোর্টস্ অথরিটি অফ ইন্ডিয়ার নির্দেশ অনুযায়ী , নমুনা পরীক্ষার সময় তাঁদের শরীরে করোনা ভাইরাসের উপস্থিতির প্রমাণ মেলে । এন সিক্কি রেড্ডি এবং কিরণ সি উভয়ের মধ্যেই করোনার কিছু কিছু উপসর্গ দেখা গেছে । হায়দরাবাদ থেকে জাতীয় ব্যাডমিন্টন প্রশিক্ষক পুলেল্লা গোপীচাঁদ বলেছেন , প্রোটোকল অনুযায়ী , প্রয়োজনীয় সবধরনের আগাম সতর্কতা গ্রহণ করা হচ্ছে , যাতে খেলোয়াড়রা যত দ্রুত সম্ভব নিরাপদে পুনরায় প্রশিক্ষণে যোগ দিতে পারেন ।
    বিস্তারিত বিবরণের জন্য https://pib.gov.in/PressReleasePage.aspx?PRID=1645618 – এই লিঙ্কে ক্লিক করুন ।
    
    জাহাজ পরিবহণ মন্ত্রক ক্রুজ জাহাজগুলির জন্য বন্দর মাশুল হার ৬০ - ৭০ শতাংশ পর্যন্ত হ্রাস করেছে
    কেন্দ্রীয় জাহাজ পরিবহণ মন্ত্রক ক্রুজ জাহাজগুলির জন্য মাশুল হার আরও যুক্তিসঙ্গত করেছে । মন্ত্রকের এই সিদ্ধান্তের ফলে বন্দরের নোঙর এবং বন্দর ব্যবহার বাবদ মাশুল অবিলম্বে ৬০ - ৭০ শতাংশ পর্যন্ত হ্রাস পেতে চলেছে । এই সিদ্ধান্তের ফলে ভারতের ক্রুজ শিল্প ক্ষেত্র বিশেষভাবে লাভবান হবে । কোভিড - ১৯ মহামারীজনিত পরিস্থিতিতে অর্থ ব্যবস্থায় গতি সঞ্চারের জন্য সরকারের ঘোষিত নীতির অঙ্গ হিসাবে মন্ত্রকের এই সিদ্ধান্ত । কেন্দ্রীয় জাহাজ পরিবহণ প্রতিমন্ত্রী শ্রী মনসুখ মান্ডভিয়া মন্ত্রকের এই সিদ্ধান্ত প্রসঙ্গে জানান , এর ফলে ভারতে ক্রুজ পর্যটন ক্ষেত্র লাভবান হবে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1645774 – এই লিঙ্কে ক্লিক করুন ।

    

    
    পিআইবি ’ র আঞ্চলিক কার্যালয় থেকে প্রাপ্ত তথ্য
    
    • অরুণাচল প্রদেশ : রাজ্যে আজ আরও একজনের কোভিড - ১৯ এ মৃত্যু হয়েছে । এখনও পর্যন্ত মারা গেছেন ৪ জন । রাজ্যে নিশ্চিতভাবে করোনায় আক্রান্তের সংখ্যা ৭৯০ ।
    
    • আসাম : রাজ্যের স্বাস্থ্যমন্ত্রী এক ট্যুইটে জানিয়েছেন , গতকাল ২ হাজার ১৭৪ জন রোগী আরোগ্য লাভের পর ছাড়া পাওয়ার ফলে মোট সুস্থ হওয়া রোগীর সংখ্যা দাঁড়িয়েছে ৪৯ হাজার ৩৮৩ ।
    
    • মণিপুর : রাজ্যের মুখ্যমন্ত্রী ইম্ফল - কেন্দ্রিক রোমিবাগ শিল্প সংস্থার পক্ষ থেকে সরকারের হাতে কোভিড সেনানীদের মধ্যে বন্টনের জন্য ১০০টি পিপিই কিট তুলে দেওয়ার প্রচেষ্টার প্রশংসা করেছেন ।
    
    • মেঘালয় : রাজ্য স্বাস্থ্য দপ্তর উপ - স্বাস্থ্য কেন্দ্র , প্রাথমিক স্বাস্থ্য কেন্দ্র ও কম্যুনিটি স্বাস্থ্য কেন্দ্রগুলির মানোন্নয়নে বিশ্ব ব্যাঙ্কের সঙ্গে ঋণ চুক্তি স্বাক্ষরের ব্যাপারে পরিকল্পনা করছে । মুখ্যমন্ত্রী জানিয়েছেন , আগামী সেপ্টেম্বর - অক্টোবর নাগাদ এই চুক্তি স্বাক্ষরিত হতে পারে ।
    
    • মিজোরাম : রাজ্যে গতকাল আরও ৮ জনের সংক্রমণের খবর মেলায় করোনায় আক্রান্তের সংখ্যা বেড়ে ৬৫৭ হয়েছে । নিশ্চিতভাবে করোনায় আক্রান্ত হয়েছেন ৩১৪ জন ।
    
    • নাগাল্যান্ড : রাজ্যের মুখ্যমন্ত্রী জানিয়েছেন , কোভিড - ১৯ সংক্রমণ নিয়ন্ত্রণ ও প্রতিরোধে সরকার সম্ভাব্য সবকিছু করছে । তিনি করোনা আক্রান্ত ব্যক্তি ও অগ্রভাগে থাকা কর্মীদের সামাজিক দিক থেকে কলঙ্কিত না করার জন্য সাধারণ মানুষের প্রতি আহ্বান জানিয়েছেন ।
    
    • সিকিম : রাজ্যে সরকারি ও বেসরকারি সমস্ত শিক্ষা প্রতিষ্ঠান আগামী ৩১শে অগাস্ট পর্যন্ত বন্ধ থাকবে । রাজ্যের শিক্ষা মন্ত্রী জানিয়েছেন , উপযুক্ত সময়ে পরিস্থিতি পর্যালোচনা করে শিক্ষা প্রতিষ্ঠানগুলি খোলার সিদ্ধান্ত নেওয়া হবে ।
    
    • কেরল : মুখ্যমন্ত্রী ও ৪ জন মন্ত্রী সহ স্বাস্থ্যমন্ত্রী , বিধানসভার স্পিকার এবং রাজ্য পুলিশের প্রধান আক্রান্তদের সংস্পর্শে আসায় আগাম সতর্কতামূলক ব্যবস্থা হিসাবে সেলফ কোয়ারেন্টাইনে গেছেন । এদিকে রাজ্য সরকার স্বাধীনতা দিবস উদযাপন অনুষ্ঠান ১৫ মিনিটের মধ্যে সীমিত রাখার সিদ্ধান্ত নিয়েছে । অবশ্য , অনুষ্ঠান - স্থলে সাধারণ মানুষের জমায়েত হতে দেওয়া হবে না ।
    
    • তামিলনাডু : কেন্দ্রশাসিত পন্ডিচেরীতে আজ আরও ৪ জনের মৃত্যুর খবর মেলায় করোনায় মৃতের সংখ্যা বেড়ে ১০৬ হয়েছে । আক্রান্তের সংখ্যা ৬ হাজার ৬০০ ছাড়িয়েছে । তামিলনাডুতে গতকাল ১১৯ জনের মৃত্যুর খবর মেলায় মৃতের সংখ্যা বেড়ে ৫ হাজার ৩৯৭ হয়েছে । আক্রান্তের সংখ্যা ৩ লক্ষ ২০ হাজার ছাড়িয়েছে এবং নিশ্চিতভাবে করোনায় আক্রান্ত হয়েছেন ৫৩ হাজার ৪৯২ জন ।
    
    • কর্ণাটক : এ বছর স্বাধীনতা দিবস অনুষ্ঠান অনাড়ম্বর উপায়ে উদযাপন করা হবে । কোনও সাংস্কৃতিক অনুষ্ঠানের আয়োজন হচ্ছে না । এদিকে রাজ্যে গতকাল করোনায় আক্রান্তের সংখ্যা ২ লক্ষ ছাড়িয়েছে । নিশ্চিতভাবে করোনায় আক্রান্ত হয়েছেন ৭৮ হাজার ৩৩৭ জন এবং মারণ এই ভাইরাসে বলি হয়েছেন ৩ হাজার ৬১৩ ।
    
    • অন্ধ্রপ্রদেশ : রাজ্য সরকার সেই সমস্ত মন্দির কর্মীদের সাহায্যের আশ্বাস দিয়েছেন , যাঁরা করোনা ভাইরাসে আক্রান্ত হয়েছেন । এদিকে আজ বিশাখাপত্তনমে সচেতনতামূলক রথ অভিযানের সূচনা হয়েছে । রাজ্যে গতকাল আরও ৮২ জনের মৃত্যুর খবর মেলায় করোনায় মৃতের সংখ্যা বেড়ে ২ হাজার ৩৭৮ হয়েছে । আক্রান্তের সংখ্যা ২ লক্ষ ৬৪ হাজার ছাড়িয়েছে । নিশ্চিতভাবে করোনায় আক্রান্ত হয়েছেন ৯০ হাজার ৮৪০ জন ।
    
    • তেলেঙ্গানা : হায়দরাবাদে বেসরকারি হাসপাতালগুলি ৫০ শতাংশের বেশি শয্যা সরকারের তত্ত্বাবধানে দেওয়ার সিদ্ধান্ত নিয়েছে । এদিকে রাজ্যের সিদ্দাপেতে এই প্রথম একটি ভ্রাম্যমাণ কোভিড - ১৯ নমুনা পরীক্ষাগারের সূচনা হয়েছে । গত ২৪ ঘন্টায় রাজ্যে আরও ৯ জনের মৃত্যুর খবর মেলায় করোনায় মৃতের সংখ্যা বেড়ে ৬৭৪ হয়েছে । আক্রান্তের সংখ্যা ৮৮ হাজার ছাড়িয়েছে । নিশ্চিতভাবে করোনায় আক্রান্ত হয়েছেন ২৩ হাজার ৪৩৮ জন ।
    
    • মহারাষ্ট্র : অসামরিক বিমান পরিবহণ মন্ত্রক এবং রাজ্য সরকার কোভিড - ১৯ সংক্রমণ প্রতিরোধে কোয়ারেন্টাইন সংক্রান্ত নিয়ম - নীতি শিথিল করেছে । এদিকে রাজ্যে বৃহস্পতিবার আরও ১১ হাজার ৮১৩ জনের সংক্রমণের খবর মিলেছে এবং ৯ হাজার ১১৫ জন আরোগ্য লাভ করেছেন ।
    
    • গুজরাট : আমেদাবাদ পুর নিগম ৩০ জনেরও বেশি কর্মচারী রয়েছেন , এমন সমস্ত প্রতিষ্ঠানে ১ জন কোভিড কো - অর্ডিনেটর নিয়োগের নীতি চালু করেছে । ৩০ জনের কম কর্মী রয়েছেন , এমন প্রতিষ্ঠানগুলির ক্ষেত্রে সংশ্লিষ্ট প্রতিষ্ঠানের মালিক করোনা সংক্রান্ত যে কোনও বিষয়ে দায়িত্ব নেবেন । রাজ্যে গতকাল আরও ১ হাজার ৪৬ জন আরোগ্য লাভ করেছেন । বর্তমানে নিশ্চিতভাবে করোনায় আক্রান্তের সংখ্যা ১৪ হাজার ৩১০ ।
    
    • মধ্যপ্রদেশ : রাজ্যে রাজনীতিকদের মধ্যে করোনা সংক্রমণ অব্যাহত রয়েছে । মুখ্যমন্ত্রীর পর রাজ্যসভায় নবনির্বাচিত সদস্য এবং একজন বিজেপি বিধায়ক করোনায় সংক্রমিত হয়েছেন । এছাড়াও , ভোপালে একজন স্থানীয় বিজেপি নেতা ও মুখপাত্র করোনায় আক্রান্ত হয়েছেন বলে খবর ।
    
    • ছত্তিশগড় : রাজ্যে আরও কয়েকটি নমুনা পরীক্ষাগারের সূচনা হওয়ায় দৈনিক নমুনা পরীক্ষার সংখ্যা বেড়ে ১১ হাজার হয়েছে । রাজ্যে এখনও পর্যন্ত ৩ লক্ষ ৯০ হাজার নমুনা পরীক্ষার পর ১৩ হাজার ৯৬০ জন করোনায় আক্রান্ত হয়েছেন । নিশ্চিতভাবে করোনায় আক্রান্তের সংখ্যা ৪ হাজার ১৮৭ ।
    
    • গোয়া : গোয়া মেডিকেল কলেজ ও হাসপাতালে আরও ৩টি ওয়ার্ড কোভিড - ১৯ চিকিৎসার জন্য নতুন করে চালু করা হয়েছে । এই ওয়ার্ডগুলিতে চরম সঙ্কটাপন্ন রোগীদের চিকিৎসা করা হবে । রাজ্যের স্বাস্থ্য মন্ত্রী জানিয়েছেন , আরও ২টি ইএসআই হাসপাতালে স্বল্প উপসর্গবিশিষ্ট রোগীদের চিকিৎসা করা হবে । রাজ্যে নিশ্চিতভাবে করোনায় আক্রান্তের সংখ্যা ৩ হাজার ৪৯১ । সুস্থতার হার ৭২ শতাংশ ।


    CG/BD/SB

    
    
    (Release ID: 1645932) Visitor Counter : 5
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Tamil , Telugu , Malayalam