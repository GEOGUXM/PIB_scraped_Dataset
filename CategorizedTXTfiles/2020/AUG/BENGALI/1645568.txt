      বিজ্ঞানওপ্রযুক্তিমন্ত্রক

      ইন্ডিয়ান ইন্সটিটিউট অব অ্যাস্ট্রোফিজিক্স(আই আ এ) ৫০ তম বর্ষে প্রতিষ্ঠা দিবস পালন করেছে
      Posted On: 12 AUG 2020 1:06PM by PIB Kolkata


    নয়া দিল্লী, ১২ অগস্ট, ২০২০


    

    ইন্ডিয়ান ইন্সটিটিউট অব অ্যাস্ট্রোফিনিক্স (আই আই এ)-এর ৫০তম বর্ষে প্রতিষ্ঠা দিবস পালিত হয়েছে। অনুষ্ঠানে বক্তারা এর প্রতিষ্ঠাতা ডঃ বৈনুবাপ্পুর উৎসাহ ও জীবনীশক্তি মনে রেখে পাঁচ দশকের জ্ঞান ও অভিজ্ঞতার সঙ্গে তরুণ ভাবনার মিশ্রণের প্রয়োজনীয়তার উপর জোর দিয়েছেন।


    
    ডঃ বৈনুবাপ্পুর মহৎ দর্শনের ভিত্তিতে সূচনা হওয়া এই বিজ্ঞান প্রতিষ্ঠানের যাত্রাপথে ৫০ বছর একটি বিশেষ ঘটনা।বিজ্ঞান পুনর্গঠন ও আত্মনির্ভর ভারতের এই পর্বে এমনই এক প্রাথমিক জীবনী শক্তি ও উৎসাহের সঙ্গে যুক্ত হয়েছে পাঁচ দশকের জ্ঞান ও অভিজ্ঞতা। অনুষ্ঠানের উদ্বোধন করে বিজ্ঞান ও প্রযুক্তি দফতরের সচিব অধ্যাপক আশুতোষ শর্মা বলেন এই জীবনী শক্তির সঙ্গে তরুণদের নতুন ভাবনাকে যুক্ত করে এগিয়ে যেতে হবে।


    
    তিনি বলেন,"আইআইএ গুণমানসম্পন্ন মানবসম্পদ, পরিকাঠামো,প্রস্তুতিতে এবং পর্যবেক্ষণক্ষম জ্যোতির্বিজ্ঞানে অত্যন্ত ভাল কাজ করেছে এবং এভাবেই সঠিক সম্পদ ও দর্শনের সাহায্যে নতুন উচ্চতায় ওঠার প্রক্রিয়া চালিয়ে যাবে"।


    
    আই আই এ ভারত সরকারের বিজ্ঞান ও প্রযুক্তি দফতরের একটি স্বশাসিত সংস্থা।অনলাইন কর্মসূচির মাধ্যমে ১০ অগস্ট প্রতিষ্ঠা দিবস পালন করল।প্রতিষ্ঠা দিবসের ভাষণ দিলেন ভারত সরকারের মুখ্য বিজ্ঞান উপদেষ্টা অধ্যাপক কে বিজয়রাঘবন।


    
    আধুনিক আই আই এ-র প্রতিষ্ঠাতা ডঃ মানালি কাল্লবৈনুবাপ্পুর জন্মদিনটি প্রতিষ্ঠাতা দিবস হিসেবে পালন করা হয়।এবছরে প্রতিষ্ঠা দিবসে আই আই এ ৫০ বছরে প্রবেশ করল।


    
    আই আই এ-র গভর্নিং কাউন্সিলের চেয়ারম্যান অধ্যাপক অবিনাশ সি পান্ডে ছাত্রদের ই-পত্রিকা 'দূত'-এর প্রকাশ করেন।তিনি বলেন," এই উদ্যোগের মাধ্যমে ছাত্রদের সৃজনশীলতার সঙ্গে ব্যস্ত থাকার সুযোগ দেওয়া হয়।সরলভাবে সাধারণ মানুষের কাছে বিজ্ঞানের অভিনব ভাবনা তুলে ধরতে সৃজনশীলতা প্রকাশের এটি মাধ্যম।


    
    অধিকর্তা অধ্যাপক অন্নপূর্ণি সুব্রাম্মনিয়াম প্রাক্তন অধিকর্তাদের পাঠানো বার্তার মাধ্যমে আই আই এ-র প্রতিষ্ঠা ও এগিয়ে চলার কাহিনি তুলে ধরেন শ্রোতাদের কাছে।


    

    CG/AP

    
    
    (Release ID: 1645568) Visitor Counter : 4
    
    
      Read this release in: English , Urdu , Hindi , Manipuri , Punjabi , Tamil , Telugu