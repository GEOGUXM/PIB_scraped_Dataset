      অর্থমন্ত্রক

      কলকাতায় ফেসলেস অ্যাসেসমেন্ট এবং করদাতাদের কর প্রদানের নিয়মাবলী নিয়ে ওয়েবিনার
      Posted On: 26 AUG 2020 4:30PM by PIB Kolkata


    কলকাতা, ২৬ আগস্ট, ২০২০


    

    ২০১৯ সালের সেপ্টেম্বর মাসে আয়কর বিভাগ ফেসলেস অ্যাসেসমেন্ট বা সরাসরি উপস্থিত না হয়েও কর জমা দেওয়ার সুবিধা বিষয়ক প্রকল্প চালু করে। প্রাথমিকভাবে দেশের ৮টি কেন্দ্রে সীমিত সংখ্যক এই ফেসলেস অ্যাসেসমেন্ট প্রক্রিয়া সম্পন্ন হচ্ছিল।তবে চলতি বছরে ১৩ই আগস্ট প্রধানমন্ত্রী শ্রী নরেন্দ্র মোদী এই প্রকল্পটি আরও এগিয়ে নিয়ে যাওয়ার কথা ঘোষণা করেন। সেই ঘোষণা অনুযায়ী আয়কর কমিশনার (আপিল)কর্তৃপক্ষ এই প্রকল্পটি আগামী ২৫শে সেপ্টম্বর পর্যন্ত বাড়ানোর সিদ্ধান্ত নিয়েছে।


    
    এই উপলক্ষে পশ্চিমবঙ্গ এবং সিকিম অঞ্চলের আয়কর কমিশনের মুখ্য আধিকারিক একটি ওয়েবিনারের মাধ্যমে সংশ্লিষ্ট সকল পক্ষের সঙ্গে এই ফেসলেস অ্যাসেসমেন্ট প্রকল্প সম্পর্কে বক্তব্য রাখেন। এদিনের আয়োজিত এই ওয়েবিনারে বণিকসভা, বাণিজ্য ও শিল্পসংস্থা এবং কর সংগ্রহকারী সমস্ত বিভাগের আধিকারিরা উপস্থিত ছিলেন। ওয়েবিনারে ফেসলেস অ্যাসেসমেন্ট প্রকল্প সম্পর্কে সংশ্লিষ্ট সকল কর্তৃপক্ষকে বিভিন্ন তথ্য সহযোগে সচেতন করে তোলা হয়। পশ্চিমবঙ্গ ও সিকিমের আয়কর কমিশনের মুখ্য আধিকারিক শ্রী বিশ্বনাথ ঝা, আয়কর দপ্তরের মুখ্য কমিশনার শ্রী কে কে সিং ওয়েবিনারে উপস্থিত অংশগ্রহণকারীদের বিভিন্ন প্রশ্নের উত্তর দেন। আয়কর দপ্তর আগামীদিনেও করদাতাদের এই নতুন ফেসলেস অ্যাসেসমেন্ট প্রকল্প সম্পর্কে আরো শিক্ষিত করে তোলার বিষয়ে প্রচার কর্মসূচির পরিকল্পনা গ্রহণ করেছে।


    
    
    CG/SS/NS

    
    
    (Release ID: 1648806) Visitor Counter : 1
    
    
      Read this release in: English