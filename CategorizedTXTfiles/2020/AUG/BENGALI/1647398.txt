      বিজ্ঞানওপ্রযুক্তিমন্ত্রক

      যক্ষা ও চিকুনগুনিয়া প্রতিরোধী ফ্লেভোনয়েডের গঠনের রহস্য উদ্ধারের ফলে কৃত্রিম ভাবে এটি তৈরি করা গেছে
      Posted On: 20 AUG 2020 2:17PM by PIB Kolkata


    নয়াদিল্লী, ২০ আগস্ট, ২০২০


    

    রুগোসাফ্লেভোনয়েড, পোডোকারফ্লেভোন এবং আইসোফ্লেভোনের মতো ফ্লেভোনয়েড যৌগ গাছপালায় পাওয়া যায়। যক্ষা ও চিকুনগুনিয়ার মতো অসুখ এই ফ্লেভোনয়েড প্রতিহত করে। প্রথমবারের মতো বিজ্ঞানীরা এই যৌগটি পরীক্ষাগারে কৃত্রিমভাবে তৈরি করতে সমর্থ হয়েছেন। এরফলে ঔষুধী গাছের ওপর ফ্লেভোনয়েডের জন্য নির্ভর করতে হবেনা। সারা বছর ধরে এটি পাওয়া যাবে। কেন্দ্রীয় বিজ্ঞান ও প্রযুক্তি দপ্তরের স্বশাসিত সংস্থা আঘারকার রিসার্চ ইন্সটিটিউটের একদল গবেষক এই কাজে সাফল্য পেয়েছেন। প্রাথমিকভাবে দেখা গেছে কোভিড-১৯এর চিকিৎসার জন্য ফ্লেভোনয়েড কার্যকর। আঘারকার রিসার্চ ইন্সটিটিউটের ডঃ প্রতিভা শ্রীবাস্তবের নেতৃত্বে গবেষকরা রুগোসাফ্লেভোনয়েড, পোডোকারফ্লেভোন এবং আইসোফ্লেভোন থেকে কৃত্রিমভাবে এই ফ্লেভোনয়েড নিষ্কাশন করতে পেরেছেন। ডঃ শ্রীবাস্তব জানিয়েছেন সাধারণভাবে টমেটো, পেঁয়াজ, লেটুস, আঙুর, আপেল, স্ট্রবেরি সহ বিভিন্ন শাকসব্জীতে ফ্লেভোনয়েড থাকে। ফ্লেভোনয়েড সমৃদ্ধ খাবার হৃদযন্ত্র, যকৃৎ, বৃক্ক, মস্তিষ্ক সহ শরীরের বিভিন্ন গুরুত্বপূর্ণ অংশে দেখা দেওয়া নানা অসুখ প্রতিহত করে। যেহেতু ফ্লেভোনয়েড রোগ প্রতিরোধ ক্ষমতা বাড়ায়, সে কারণে কোভিড-১৯ মহামারীর সময়ে এই উপাদানটি যথেষ্ট গুরুত্বপূর্ণ। আর তাই এর চাহিদা ক্রমশ বাড়ছে। এই পরিস্থিতিতে বিজ্ঞানীরা এটি গবেষণাগারে কৃত্রিমভাবে তৈরি করায় সকলের মধ্যে যথেষ্ট উৎসাহের সঞ্চার হয়েছে।


    
    
    CG/CB/NS

    
    
    (Release ID: 1647398) Visitor Counter : 6
    
    
      Read this release in: English , Urdu , Hindi , Manipuri , Assamese , Punjabi