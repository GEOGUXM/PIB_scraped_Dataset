      ক্ষুদ্র, অতিক্ষুদ্রওমাঝারিশিল্পমন্ত্রক

      রেশম মাস্কের খাদি উপহার বাক্সের সূচনা অতিক্ষুদ্র, ক্ষুদ্র ও মাঝারি শিল্পোদ্যোগ মন্ত্রী শ্রী নীতিন গড়করি'র
      Posted On: 01 AUG 2020 2:23PM by PIB Kolkata


    নয়াদিল্লী, ১ আগস্ট, ২০২০


    

    এবার থেকে আপনি আপনার পরিবার এবং বন্ধুদের আকর্ষনীয় খাদি'র রেশমের ফেস মাস্ক উপহার হিসেবে দিতে পারবেন। কেন্দ্রীয় অতিক্ষুদ্র, ক্ষুদ্র ও মাঝারি শিল্পোদ্যোগ মন্ত্রী শ্রী নীতিন গড়করি গতকাল খাদি ও গ্রামীণ শিল্পোদ্যোগ পর্ষদের তৈরি এই উপহার বাক্সের সূচনা করেছেন। এই উপহার বাক্সের ভিতর চারটি হাতে তৈরি বিভিন্ন রঙের ও প্রিন্টেট রেশমের মাস্ক রয়েছে। এই মাস্কগুলি কালো রঙের একটি সুন্দর হস্ত নির্মিত কারুকাজ করা কাগজের বাক্সে প্যাক করা রয়েছে। এক একটি রেশম মাস্কের উপহার বাক্সের দাম ৫০০ টাকা। এগুলি এখন দিল্লী জাতীয় রাজধানী অঞ্চলের সমস্ত খাদি গ্রামীণ শিল্পোদ্যোগ পর্ষদের বিক্রয় কেন্দ্রে পাওয়া যাবে।


    
    খাদি ও গ্রামীণ শিল্পোদ্যোগ কমিশনের চেয়ারম্যান শ্রী বিনয় কুমার সাকসেনা জানিয়েছেন এই উপহার বাক্সগুলি বাজারজাত করার উদ্দেশ্যই হল মাস্ক প্রস্তুতকারী বিদেশী সংস্থা যাতে বাজার দখল করতে না পারে এবং উৎসবের মরশুমে ভারতীয়রা তাদের প্রিয়জনকে ন্যায্য দামে উপহার স্বরূপ এই মাক্সের বাক্স দিতে পারে তা সুনিশ্চিত করা।


    
    এই উপহার বাক্সের ভিতর যে চারটি রেশম মাস্ক রয়েছে তারমধ্যে একটি প্রিন্টেট রেশম মাস্ক এবং বাকি তিনটি আকর্ষনীয় ভিন্ন রঙের। ত্রিস্তরীয় এই রেশমের মাস্কগুলি ত্বকের পক্ষে ভাল, বার বার ধোয়াও যায় এবং পুনর্ব্যবহারযোগ্য। এই রেশমের মাস্কগুলিতে তিনটি ভাঁজ রয়েছে এবং কানের বাঁধার জায়গাটি সহজেই মানানসই করা যায়। এই মাস্কগুলিতে ১০০ শতাংশ খাদি সুতির ফেব্রিকের দুটি অভ্যন্তরীণ স্তর এবং বাইরের দিকে রেশম কাপড়ের স্তর রয়েছে।

    

    CG/SS/NS

    
    
    (Release ID: 1642923) Visitor Counter : 13
    
    
      Read this release in: English , Urdu , Marathi , Hindi , Manipuri , Assamese , Punjabi , Tamil , Telugu , Malayalam