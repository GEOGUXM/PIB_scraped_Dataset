      স্বাস্থ্যওপরিবারকল্যাণমন্ত্রক

      কোভিড-১৯ সংক্রান্ত মন্ত্রিগোষ্ঠীর ২০তম বৈঠকে পৌরহিত্য করলেন ডঃ হর্ষ বর্ধন
      
      কোভিডে বিশ্বের তুলনায় ভারতে মৃত্য অপেক্ষাকৃত কম : হর্ষ বর্ধন
      
      ভারতে প্রতিষেধক টিকার অগ্রগতি সম্পর্কে মন্ত্রিগোষ্ঠীকে অবহিত করলেন নীতি আয়োগের স্বাস্থ্য বিষয়ক সদস্য ডঃ বিনোদ পল

      Posted On: 29 AUG 2020 3:36PM by PIB Kolkata

    নয়াদিল্লি, ২৯ অগাস্ট, ২০২০


    

    কেন্দ্রীয় স্বাস্থ্য ও পরিবার কল্যাণ মন্ত্রী ডঃ হর্ষ বর্ধন আজ কোভিড-১৯ সংক্রান্ত উচ্চ স্তরীয় মন্ত্রিগোষ্ঠীর ২০তম বৈঠকে পৌরহিত্য করেন। তাঁর সঙ্গে বৈঠকে অংশ নেন বিদেশ মন্ত্রী ডঃ এস জয়শঙ্কর, কেন্দ্রীয় অসামরিক বিমান পরিবহণ মন্ত্রী শ্রী হরদীপ সিং পুরী, জাহাজ পরিবহণ প্রতিমন্ত্রী শ্রী মনসুখ লাল মান্ডভিয়া, স্বাস্থ্য ও পরিবার কল্যাণ প্রতিমন্ত্রী শ্রী অশ্বিনী কুমার চৌবে, স্বরাষ্ট্র প্রতিমন্ত্রী শ্রী নিত্যানন্দ রাই এবং নীতি আয়োগের স্বাস্থ্য বিষয়ক সদস্য ডঃ বিনোদ পল।


    
    বৈঠকের প্রারম্ভে ডঃ হর্ষ বর্ধন কেন্দ্রীয় সরকারের বিভিন্ন সমন্বয়মূলক প্রয়াসে রাজ্য ও কেন্দ্রশাসিত অঞ্চলগুলি সক্রিয়ভাবে সামিল হওয়ায় সন্তোষ প্রকাশ করেন। তিনি বলেন, মন্ত্রিগোষ্ঠীর গত ৩১শে জুলাই আয়োজিত বৈঠকের পর থেকে এই এক মাসে করোনা নিয়ন্ত্রণে লক্ষ্যণীয় সাফল্য পাওয়া গেছে। এখনও পর্যন্ত প্রায় ২৬ লক্ষ ৪০ হাজার আক্রান্ত ব্যক্তি আরোগ্য লাভ করেছেন। দেশে করোনায় মৃত্যু হার এ যাবৎ সবচেয়ে কমে ১.৮১ শতাংশ হয়েছে এবং সুস্থতার হার ক্রমাগত বেড়ে ৭৬.৪৫ শতাংশ হয়েছে। মন্ত্রিগোষ্ঠীকে ডঃ হর্ষ বর্ধন জানান, দেশে পর্যাপ্ত সংখ্যায় স্বাস্থ্য পরিকাঠামো ব্যবস্থা গড়ে তোলার ফলে চিকিৎসা পরিষেবা আরও উন্নত হয়েছে। দেশে বর্তমানে কেবল ০.২৯ শতাংশ করোনা রোগী ভেন্টিলেটরে, ১.৯৩ শতাংশ রোগী আইসিইউ-তে এবং ২.৮৮ শতাংশ রোগী অক্সিজেন সাপোর্টে রয়েছেন। দেশে নমুনা পরীক্ষাগারের সংখ্যা ১ হাজার ৫৭৬। এর ফলে, দৈনিক ১০ লক্ষ নমুনা পরীক্ষার লক্ষ্য পূরণ হওয়ার পথে। গত ২৪ ঘন্টায় ৯ লক্ষেরও বেশি নমুনা পরীক্ষা হয়েছে এবং এখনও পর্যন্ত নমুনা পরীক্ষার সংখ্যা ৪ কোটির সীমা ছাড়িয়েছে। ডঃ হর্ষ বর্ধন মন্ত্রিগোষ্ঠীকে আরও জানান, কেন্দ্রের পক্ষ থেকে রাজ্য/কেন্দ্রশাসিত অঞ্চলগুলিকে ৩ কোটি ৩৮ লক্ষেরও বেশি এন-৯৫ মাস্ক, প্রায় ১ কোটি ৩৫ লক্ষ পিপিই কিট এবং প্রায় ২৭ হাজার ভেন্টিলেটর সরবরাহ করা হয়েছে।


    
    স্বাস্থ্য মন্ত্রী সংসদ ও বিধানসভাগুলির আসন্ন নির্বাচনের প্রেক্ষিতে সদস্যদের জন্য কোভিড প্রোটোকল এবং আগাম সতর্কতামূলক পদক্ষেপ হিসাবে আদর্শ কার্যপরিচালন বিধি (এসওপি) প্রণয়নের জন্য স্বাস্থ্য মন্ত্রককে নির্দেশ দিয়েছেন। মন্ত্রিগোষ্ঠী আসন উৎসবের মরশুমের ব্যাপারে উদ্বেগ প্রকাশ করে প্রত্যেককে কোভিড আদর্শ আচরণ বিধি মেনে চলার পরামর্শ দেন।


    
    দেশে বর্তমান কোভিড-১৯ পরিস্থিতি সম্পর্কে মন্ত্রিগোষ্ঠীকে অবহিত করা হয়েছে। সারা বিশ্বে বর্তমান পরিস্থিতির তুলনায় ভারতে প্রতি ১০ লক্ষে আক্রান্তের ঘটনা সবচেয়ে কম অর্থাৎ ২ হাজার ২২৪। একইভাবে, করোনায় মৃত্যু হার বিশ্ব গড় হার ৩ হাজার ১৬১’র তুলনায় ভারতে মাত্র ৪৪। বৈঠকে জানানো হয় সম্পদের অপ্রতুলতা সত্ত্বেও এবং ঘনজনবসতিপূর্ণ এলাকার প্রেক্ষিতে সময় মতো লকডাউন কার্যকর এবং প্রয়োজনীয় পরিকাঠামো দ্রুত সম্প্রসারণের ফলে দেশে করোনায় আক্রান্তের হার ও প্রতি ১০ লক্ষ জনসংখ্যায় মৃত্যু হার অন্যান্য দেশের তুলনায় অপেক্ষাকৃত কম। দেশের মধ্যে মোট নিশ্চিতভাবে করোনায় আক্রান্তের ৭৩ শতাংশই মহারাষ্ট্র, কর্ণাটক, অন্ধ্রপ্রদেশ, তামিলনাডু, উত্তর প্রদেশ, পশ্চিমবঙ্গ, ওডিশা এবং তেলেঙ্গানা থেকে। এছাড়াও, দেশে মোট মৃত্যুর ৮১ শতাংশই ঘটেছে মহারাষ্ট্র, দিল্লি, তামিলনাডু, অন্ধ্রপ্রদেশ, কর্ণাটক, উত্তর প্রদেশ ও পশ্চিমবঙ্গ থেকে।


    
    সুসংবদ্ধ অসুখ-বিসুখ নজরদারি কর্মসূচির মাধ্যমে মহামারীর সময় দেশে যে সমস্ত নিয়ন্ত্রণমূলক পদক্ষেপ নেওয়া হয়েছে, সে সম্পর্কে বিস্তারিত বিবরণ পেশ করেন এনসিডিসি-র অধিকর্তা ডঃ সুদীপ সিং। মহামারীর সময় বিভিন্ন রাজ্য যে সমস্ত চ্যালেঞ্জের মুখোমুখি হয়েছে এবং এই চ্যালেঞ্জ মোকাবিলায় যে অভিজ্ঞতা হয়েছে, সে সম্পর্কে তিনি মন্ত্রিগোষ্ঠীকে অবহিত করেন। বৈঠকে জানানো হয়, করোনা সংক্রমণ প্রতিরোধ ও নিয়ন্ত্রণে মাস্কের ব্যবহার, দৈহিক দূরত্ব বজায় রাখা, আচার-আচরণগত পরিবর্তন প্রভৃতি মেনে চলার প্রয়োজনীয়তা এখনও রয়েছে।


    
    আপৎকালীন চিকিৎসা পরিষেবা সংক্রান্ত ১ নম্বর ক্ষমতাপ্রাপ্ত গোষ্ঠীর চেয়ারপার্সন ডঃ বিনোদ কে পল মন্ত্রিগোষ্ঠীকে ভারতে ও সারা বিশ্বে কোভিড প্রতিষেধক টিকার অগ্রগতি সম্পর্কে অবহিত করা হয়। ডঃ পল জানান, ২টি ভারতীয় সহ মোট ২৯টি প্রতিষেধক টিকার গুণমান যাচাই করে দেখা হচ্ছে। এর মধ্যে ৬টি টিকার গুণমান যাচাই পরীক্ষা-নিরীক্ষা তৃতীয় পর্যায়ে পৌঁছেছে। দেশে ভারত বায়োটেক সংস্থার উদ্ভাবিত টিকার গুণমান যাচাই দ্বিতীয় পর্যায়ে রয়েছে। সীরাম ইন্সটিটিউট অফ ইন্ডিয়া’র উদ্ভাবিত অক্সফোর্ড টিকার তৃতীয় পর্যায়ের গুণমান যাচাই পরীক্ষা মহারাষ্ট্র সহ আরও কয়েকটি রাজ্যে চালু রয়েছে। কোভিড-১৯ সংক্রান্ত ভ্যাকসিন অ্যাডমিনিস্ট্রেশন জাতীয় বিশেষজ্ঞ গোষ্ঠীর অগ্রগতি সম্পর্কে ডঃ পল মন্ত্রিগোষ্ঠীকে অবহিত করেন। ইতিমধ্যেই এই বিশেষজ্ঞ গোষ্ঠীর ৩টি বৈঠক অনুষ্ঠিত হয়েছে।


    
    স্বাস্থ্য সচিব শ্রী রাজীব ভূষণ মন্ত্রিগোষ্ঠীকে জানান, মহামারীর সময় মানসিক স্বাস্থ্য ক্ষেত্রে স্বাস্থ্য মন্ত্রকের বিভিন্ন পদক্ষেপ সম্পর্কে। তিনি আরও বলেন, রাজ্যগুলির সঙ্গে কেন্দ্রীয় সরকারের নিরন্তর যোগাযোগ বজায় রয়েছে, বিশেষ করে সেই সমস্ত রাজ্যগুলিতে, যেখানে আক্রান্তের সংখ্যা ও মৃত্যু হার তুলনামূলক বেশি। এই রাজ্যগুলিকে রোগীদের জীবন রক্ষায় এবং দ্রুত আরোগ্য লাভের ব্যাপারে প্রয়োজনীয় দিশা-নির্দেশ দেখানো হয়েছে।


    
    মন্ত্রিগোষ্ঠীর এই বৈঠকে নীতি আয়োগের সিইও শ্রী অমিতাভ কান্ত, আইসিএমআর – এর মহানির্দেশক ডঃ বলরাম ভার্গব সহ সরকারের উচ্চ পদস্থ আধিকারিকরা ভার্চ্যুয়াল পদ্ধতিতে যোগ দেন।


    

    CG/BD/SB

    
    
    (Release ID: 1649577) Visitor Counter : 5
    
    
      Read this release in: English , Urdu , Hindi , Marathi , Manipuri , Odia , Tamil , Telugu