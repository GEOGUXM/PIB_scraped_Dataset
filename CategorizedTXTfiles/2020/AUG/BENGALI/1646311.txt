      রাষ্ট্রপতিরসচিবালয়

      ভার্চুয়াল মাধ্যমে আইসিসিআর সদর দফতরে অটল বিহারী বাজপেয়ীর প্রতিকৃতি উন্মোচন রাষ্ট্রপতি'র
      Posted On: 16 AUG 2020 1:55PM by PIB Kolkata


    নতুন দিল্লি, ১৬ আগস্ট, ২০২০


    

    
    রাষ্ট্রপতি শ্রী রাম নাথ কোবিন্দ ভার্চুয়াল মাধ্যমে ভারতীয় সাংস্কৃতিক সম্পর্ক পর্ষদ (আইসিসিআর)'এর সদর দফতরে অটল বিহারী বাজপেয়ীর প্রতিকৃতির আবরণ উন্মোচন করেছেন।প্রাক্তন প্রধানমন্ত্রী অটল বিহারী বাজপেয়ী'র দ্বিতীয় মৃত্যুবার্ষিকীতে আজ এই প্রতিকৃতির আবরণ উন্মোচন করেন রাষ্ট্রপতি।১৯৭৭ থেকে ১৯৭৯ সাল পর্যন্ত বাজপেয়ী যখন বিদেশ মন্ত্রী ছিলেন, তখন আইসিসিআর'র সভাপতি হিসাবে দায়িত্বভার সামলেছিলেন।
    
    
    অনুষ্ঠানে রাষ্ট্রপতি বলেন, "আজ এই ভার্চুয়াল অনুষ্ঠানের মধ্যে দিয়ে আমরা এমন এক উজ্জ্বল জাতীয়তাবাদী নেতৃত্বের প্রতি শ্রদ্ধা জানাচ্ছি, যিনি ভারতের রাজনীতিতে অনেক গৌরবময় অধ্যায় তৈরি করেছিলেন।" রাষ্ট্রপতি বলেছেন অটলজী সর্বদা উদার চিন্তাভাবনা এবং গণতান্ত্রিক আদর্শের প্রতি দৃঢ়প্রতিজ্ঞ ছিলেন। তিনি অনন্য ব্যক্তিত্বের স্বাক্ষর রেখে গেছেন । দলের কর্মী, সংসদ সদস্য, সংসদের গুরুত্বপূর্ণ স্থায়ী কমিটির চেয়ারম্যান, বিরোধীদলের নেতা, বিদেশমন্ত্রী ও প্রধানমন্ত্রী হিসাবে বিভিন্ন ক্ষেত্রে তিনি বিভিন্ন ভূমিকা পালন করেছেন। রাষ্ট্রপতি বলেন, অটলজী'র আচরণ সমস্ত রাজনৈতিক দলের কাছেই শিক্ষণীয় এবং তিনি শিখিয়েছিলেন দেশের মানুষের জন্য জাতীয় স্বার্থ সর্বদা আগে।
    
    রাষ্ট্রপতি বলেন কোভিড -১৯ এর কারণে পুরো বিশ্ব বিপদের মধ্যে রয়েছে। তবে তিনি আত্মবিশ্বাস ব্যক্ত করে বলেন যে, "এই মহামারী থেকে সুস্থ হয়ে উঠার পরে আমরা দ্রুত অগ্রগতি ও সমৃদ্ধির পথে এগিয়ে যাব এবং একবিংশ শতাব্দী ভারতের শতাব্দী হিসেবে গড়ার অটলজীর স্বপ্নকে বাস্তবায়িত করতে সক্ষম হব।"
    
    আজ সকালে, রাষ্ট্রপতি প্রাক্তন প্রধানমন্ত্রী অটল বিহারী বাজপেয়ীর দ্বিতীয় মৃত্যুবার্ষিকীতে শ্রদ্ধা জানাতে তাঁর স্মৃতিসৌধটি পরিদর্শন করেন।


    

    
    CG/SS

    
    
    (Release ID: 1646311) Visitor Counter : 5
    
    
      Read this release in: Assamese , English , Urdu , Marathi , Manipuri , Punjabi , Tamil , Telugu