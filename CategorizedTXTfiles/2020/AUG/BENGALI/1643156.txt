      স্বাস্থ্যওপরিবারকল্যাণমন্ত্রক

      পুণের সেরাম ইন্সটিটিউটকে অক্সফোর্ড বিশ্ববিদ্যালয়ের টিকা দ্বিতীয় ও তৃতীয় পর্যায়ের পরীক্ষামূলক প্রয়োগের অনুমতি দিল ডিসিজিআই
      
      দেশে কোভিড সংক্রমিতদের মৃত্যুর হার আরো কমে হয়েছে ২.১১%
      
      ১১.৮ লক্ষের বেশী সংক্রমিত সুস্থ

      Posted On: 03 AUG 2020 1:10PM by PIB Kolkata

    নতুনদিল্লি, ৩রা আগস্ট, ২০২০


    


    ড্রাগ কন্ট্রোলার জেনারেল অফ ইন্ডিয়া (ডিসিজিআই) অক্সফোর্ড বিশ্ববিদ্যালয় – অ্যাস্ট্রা জেনেকা কোভিড-১৯এর জন্য টিকা ౼ কোভিডশিল্ডের ভারতে দ্বিতীয় ও তৃতীয় পর্যায়ের পরীক্ষামূলক প্রয়োগের অনুমতি দিয়েছে। দেশে এই টিকাটির প্রয়োগের দায়িত্ব পেয়েছে পুণের সেরাম ইন্সটিটিউট অফ ইন্ডিয়া। এর ফলে কোভিড-১৯ এর টিকা আবিষ্কারের ক্ষেত্রে গতি আসবে।


    দেশে কোভিড সংক্রমিতদের মৃত্যুর হার ক্রমশ হ্রাস পাচ্ছে। আজ এই হার কমে হয়েছে ২.১১%। দেশজুড়ে কোভিডের মোকাবিলার অন্যতম কৌশল ‘ টেস্ট , ট্র্যাক ও ট্রিট ’ অবলম্বন করার ফলে এই ফলাফল পাওয়া সম্ভব হচ্ছে।


    দেশজুড়ে সুস্থ হয়ে ওঠার হার বৃদ্ধি পাওয়ার জন্য কোভিড-১৯ এর প্রতিরোধ কৌশল হিসেবে দ্রুত শনাক্তকরণ, সংক্রমিতদের নিভৃতাবাসে পাঠানো এবং যাঁদের সংক্রমণের ঝুঁকি বেশী তাঁদের খেয়াল রাখতে তৃণমূল স্তরের স্বাস্থ্যকর্মীদের কাজে লাগানো হয়েছে। গত চব্বিশ ঘন্টায় ৪০ , ৫৭৪জনের বেশী সুস্থ হয়েছেন। এর ফলে এপর্যন্ত দেশে মোট ১১ , ৮৬ , ২০৩ জন সুস্থ হয়ে উঠেছেন। আরোগ্যের হার ৬৫.৭৭%।


    প্রতিদিন সুস্থ হয়ে ওঠার সংখ্যা বৃদ্ধি পাওয়ার ফলে সুস্থ হয়ে ওঠা ও চিকিৎসাধীন সংক্রমিতদের সংখ্যার মধ্যে ব্যবধান বাড়ছে। বর্তমানে চিকিৎসাধীনদের থেকে ৬, ০৬ , ৮৪৬ জন বেশী সুস্থ হয়েছেন। অর্থাৎ এই মুহূর্তে ৫ , ৭৯ ,৩৫৭জন সংক্রমিত চিকিৎসাধীন।


    বিদেশ থেকে ভারতে আসা যাত্রীদের জন্য স্বাস্থ্য ও পরিবার কল্যাণ মন্ত্রক ২৪শে মে ২০২০-র যে নির্দেশিকাটি জারী করেছিল সেটির পরিবর্তন করা হয়েছে। আগামী ৮ই আগস্ট মধ্যরাত থেকে এই নিয়ম কার্যকর হবে। নতুন এই নির্দেশিকা দেখতে, নীচের লিঙ্কে ক্লিক করুনঃ-


    https://www.mohfw.gov.in/pdf/RevisedguidelinesforInternationalArrivals02082020.pdf


    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন। অথবা ট্যুইটার হ্যান্ডেল @MoHFW_INDIA.-এর সাহায্য নিতে পারেন।


    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেল @CovidIndiaSeva- এ ও প্রশ্ন করা যাবে।


    এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা পেতে চাইলে নীচের লিঙ্কে ক্লিক করুন -


    https://www.mohfw.gov.in/pdf/coronvavirushelplinenumber.pdf


    CG/CB

    
    
    (Release ID: 1643156) Visitor Counter : 15
    
    
      Read this release in: English , Hindi , Marathi , Manipuri , Punjabi , Odia , Tamil , Telugu , Malayalam