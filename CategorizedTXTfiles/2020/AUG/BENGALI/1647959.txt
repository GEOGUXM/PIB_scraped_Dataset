      কর্মী, জন-অভিযোগএবংপেনশনমন্ত্রক

      রাজ্য এবং কেন্দ্রশাসিত অঞ্চলগুলি চাকরিতে নিয়োগের জন্য জাতীয় নিয়োগকারী সংস্থার মাধ্যমে অভিন্ন যোগ্যতা যাচাই পরীক্ষা আয়োজন করতে পারে : ডঃ জীতেন্দ্র সিং
      Posted On: 22 AUG 2020 6:22PM by PIB Kolkata


    নয়াদিল্লী, ২২ আগস্ট, ২০২০


    

    রাজ্য এবং কেন্দ্রশাসিত অঞ্চলগুলি চাকরিতে নিয়োগের জন্য জাতীয় নিয়োগকারী সংস্থার মাধ্যমে অভিন্ন যোগ্যতা যাচাই পরীক্ষা আয়োজন করতে পারে। প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভা গত বুধবার অনুমোদন দিয়েছে।


    
    উত্তরপূর্বাঞ্চল উন্নয়ন মন্ত্রকের স্বাধীন দায়িত্বপ্রাপ্ত, প্রধানমন্ত্রীর দপ্তর, কর্মীবর্গ, গণ-অভিযোগ, পেনশন, আণবিক শক্তি এবং মহাকাশ দপ্তরের প্রতিমন্ত্রী ডঃ জীতেন্দ্র সিং জানিয়েছেন যে,এই নিয়োগকারী সংস্থার অভিন্ন যোগ্যতা যাচাই পরীক্ষার নম্বর রাজ্য এবং কেন্দ্রশাসিত অঞ্চলের পাশাপাশি রাষ্ট্রায়ত্ত্ব সংস্থা এবং বেসরকারী সংস্থাগুলির সঙ্গে ভাগ করে নেওয়া যাবে। তিনি বলেন, এতে রাজ্য ও কেন্দ্রশাসিত অঞ্চলগুলি সহ নিয়োগকারী সংস্থাগুলির কর্মী নিয়োগের ক্ষেত্রে ব্যয় কমবে এবং সময় সাশ্রয় হবে। একইসঙ্গে তরুণ চাকরি প্রত্যাশিদের সুবিধাও মিলবে।


    
    ডঃ জীতেন্দ্র সিং জানিয়েছেন, এরজন্য অভিন্ন যোগ্যতা যাচাই পরীক্ষার নম্বর প্রদানকারী সংস্থার সঙ্গে সংশ্লিষ্ট কর্তৃপক্ষের একটি সমঝোতাও করা যেতে পারে। এতে নিয়োগকারী এবং কর্মচারী উভয় লাভবান হবেন।


    
    ডঃ সিং আরও বলেন, কেন্দ্রীয় কর্মী প্রশিক্ষণ দপ্তর এবং তিনি নিজে এ বিষয়ে বিভিন্ন রাজ্য এবং কেন্দ্রশাসিত অঞ্চলের সঙ্গে কথা বলেছেন। তারা এই অভিন্ন যোগ্যতা যাচাই পরীক্ষার বিষয়ে আগ্রহ প্রকাশ করেছেন বলেও তিনি জানিয়েছেন। কেন্দ্রীয় মন্ত্রী আরও বলেন, বেশিরভাগ রাজ্যের মুখ্যমন্ত্রী এই নতুন ব্যবস্থাপনায় উৎসাহ প্রকাশ করেছেন।


    
    প্রধানমন্ত্রী নরেন্দ্র মোদীর ব্যক্তিগত হস্তক্ষেপ এবং উদ্যোগের কারণে এই ঐতিহাসিক সিদ্ধান্ত নেওয়া সম্ভব হয়েছে বলে জানান ডঃ সিং। এতে চাকরির জন্য সংগ্রামরত যুবক এবং চাকরি প্রত্যাশিদের জীবনযাত্রায় এক আমূল পরিবর্তন নিয়ে আসবে বলেও অভিমত প্রকাশ করেন তিনি । কেন্দ্রীয় মন্ত্রী বলেন, প্রধানমন্ত্রী নরেন্দ্র মোদীর নেতৃত্বে সরকার যে সংবেদনশীলতা ও চিন্তা ভাবনা নিয়ে কাজ করে চলেছে তারই প্রতিচ্ছবি হল এটি।


    
    বিভিন্ন মহলের আশঙ্কাকে উড়িয়ে ডঃ জীতেন্দ্র সিং বলেন, তপশীলি জাতি, তপশীলি উপজাতি, ওবিসি এবং অন্যান্য শ্রেণীর প্রার্থীরা যারা পরীক্ষায় অংশ নিচ্ছেন সরকারের নির্দিষ্ট নিয়ম মেনে তাদের বয়সের উর্দ্ধসীমায় ছাড় দেওয়া হবে। তিনি আরও বলেন, শুধুমাত্র হিন্দি এবং ইংরাজি ভাষাতেই এই অভিন্ন যোগ্যতা যাচাই পরীক্ষা পরিচালিত হবেনা, ধীরে ধীরে ভারতীয় সংবিধানের অষ্টম তপশীলে অন্তর্ভুক্ত অন্যান্য ১২টি ভারতীয় ভাষাতেও এই পরীক্ষা নেওয়া হবে।


    

    CG/SS/NS

    
    
    (Release ID: 1647959) Visitor Counter : 12
    
    
      Read this release in: English , Urdu , Marathi , Hindi , Assamese , Manipuri , Punjabi , Tamil , Telugu