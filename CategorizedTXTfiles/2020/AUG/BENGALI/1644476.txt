      বিজ্ঞানওপ্রযুক্তিমন্ত্রক

      জল পরিশোধন প্রযুক্তির ওপর নজর দেওয়া সহ এমএসএমই ক্ষেত্রে কোভিড-১৯ সম্পর্কিত বিভিন্ন পণ্যের জন্য নতুন প্রযুক্তি সম্পর্কিত ওয়েবিনার
      Posted On: 08 AUG 2020 3:11PM by PIB Kolkata


    নতুন দিল্লি, ৮ আগস্ট, ২০২০


    

    
    বৈজ্ঞানিক ও শিল্প গবেষণা পর্ষদ-সেন্ট্রাল মেকানিকাল ইঞ্জিনিয়ারিং রিসার্চ (সিএসআইআর-সিএমইআরআই) এর অধ্যাপক ডঃ হরিশ হিরানী,পাটনার অতিক্ষুদ্র ক্ষুদ্র মাঝারি শিল্প উদ্যোগ উন্নয়ন সংস্থার (এমএসএমই-ডিআই) অধিকর্তা শ্রী বিশ্ব মোহন ঝা শুক্রবার (৭আগস্ট) এক ওয়েবিনারে জল পরিশোধন প্রযুক্তির ওপর গুরুত্ব দিয়ে সিএসআইআর-সিএমইআরআই'এর সর্বশেষ উন্নত কোভিড-১৯ প্রযুক্তি নিয়ে আলোচনা করেছেন।
    
    এই ওয়েবিনারের মূল লক্ষ্য ছিল সিএসআইআর-সিএমইআরআই'এ নির্মিত প্রযুক্তি সম্পর্কে এমএসএমই'এর অধীনে শিল্প / উদ্যোক্তাদের সচেতন করে তোলা, সিএসআইআর-সিএমইআরআই-তে উপলব্ধ সুবিধাগুলি তুলে ধরা এবং সমস্ত ইঞ্জিনিয়ারিং সমস্যার সমাধান করা।
    
    
    অধ্যাপক হিরানী প্রযুক্তি উদ্ভাবন ক্ষেত্রে সিএসআইআর-সিএমইআরআই'এর ভূমিকা ব্যাখ্যা করেন।ডঃ হিরানী উল্লেখ করেন যে 'আমাদের প্রাথমিকভাবে স্থানীয় প্রতিভা বিকাশে বিশেষ নজর দেওয়া উচিত, যাতে ভারত আগামী দিনে সবচেয়ে কার্যকর পদ্ধতিতে বিজ্ঞান ও প্রযুক্তি এবং উৎপাদনের চাহিদা সামলাতে প্রস্তুত থাকতে পারে'। তিনি বলেন এতে স্থানীয় মানুষের সুস্থায়ী উন্নয়নের পাশাপাশি ওই অঞ্চলের আর্থ-সামাজিক সমস্যা সমাধানে বিশেষ ভাবে সাহায্য করবে। তিনি আরো বলেন বিকাশিত ডিজাইনের চিন্তাভাবনার মাধ্যমে ভারত নতুন সম্মান অর্জন করতে পারে।
    
    প্লাজমা আর্কের চিকিৎসা সামগ্রী বর্জ্য ব্যবস্থাপনা এক সঙ্গে প্রচুর পরিমাণে একবার ব্যবহার যোগ্য মাস্কগুলি নষ্ট করার ক্ষেত্রে যথেষ্ট পরিমাণে সহায়তা করছে।একই ভাবে হাসপাতাল কেয়ার অ্যাসিস্টিভ রোবোটিক ডিভাইস, টাচলেস সোপ কাম ওয়াটার ডিসপেনসর, ব্যাটারি অপারেটেড জীবাণুনাশক স্প্রেয়ার এর মতো ব্যবস্থাপনা এমএসএমই ক্ষেত্রকে বিশেষ ভাবে সাহায্য করেছে। ইতিমধ্যে কোভিড-১৯ প্রতিরোধেকারি প্রযুক্তিগুলি ১৩টি এমএসএমই'কে দেওয়া হয়েছে।
    
    ডঃ হিরানী বলেছেন যে, শহরাঞ্চলে বন্যার সবচেয়ে গুরুত্বপূর্ণ কারণ হ'ল নিকাশী ব্যবস্থা। সিএসআইআর-সিএমইআরআই'এর উন্নত উদ্ভাবনী প্রযুক্তিগত যান্ত্রিক নিকাশী পরিষ্কার ব্যবস্থাপনার সাহায্যে বহুদিনের এই সমস্যার সমাধান করা যেতে পারে। সিএসআইআর-সিএমইআরআই জল পরিশোধন ক্ষেত্রে কার্যকরী ভূমিকা পালন করতে পারে।এমনকি জল দূষণ সম্পর্কিত সমস্যাগুলি লাঘব করতে সহায়তা করতে পারে।জল থেকে হাই ফ্লো রেট আয়রন, আর্সেনিক এবং ফ্লোরাইড দূরীকরণ প্রযুক্তি শহর ও গ্রামীণ উভয় জায়গায় জলসম্পদের কার্যকর পরিশোধন ও পরিচালনায় সহায়তা করতে পারে। সিএসআইআর-সিএমইআরআই উন্নত জল পরিশোধন প্রযুক্তি ইতিমধ্যে ৪৭টি এমএসএমইতে পাঠানো হয়েছে।
    
    শ্রী বিশ্ব মোহন ঝা এবং বিহার শিল্প সংস্থা, ভোজপুর বণিক সভার প্রতিনিধি এবং অন্যান্য বিশিষ্ট ব্যক্তিত্বরা এই ওয়েবিনারে উপস্থিত ছিলেন।
    
    দেশের উন্নয়নে সিএসআইআর-সিএমইআরআই'কে কাজ চালিয়ে যাওয়ার আহ্বান জানান শ্রী ঝা।

    

    CG/SS

    
    
    (Release ID: 1644476) Visitor Counter : 7
    
    
      Read this release in: English , Urdu , Hindi , Manipuri , Punjabi , Tamil , Telugu