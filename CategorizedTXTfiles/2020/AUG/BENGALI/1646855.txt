      স্বাস্থ্যওপরিবারকল্যাণমন্ত্রক

      ভারতীয় রেড ক্রশের দপ্তরে থ্যালাসেমিয়া শনাক্তকরণ ও পরামর্শ কেন্দ্রের উদ্বোধন করলেন ডঃ হর্ষ বর্ধন
      Posted On: 18 AUG 2020 5:58PM by PIB Kolkata


    নতুনদিল্লি, ১৮ই আগস্ট, ২০২০


    
    
    
    কেন্দ্রীয় স্বাস্থ্য ও পরিবার কল্যাণ মন্ত্রী ডঃ হর্ষ বর্ধন আজ নতুনদিল্লিতে ইন্ডিয়ান রেড ক্রশ সোস্যাইটির জাতীয় সদর দপ্তরের ব্লাড ব্যাঙ্কে থ্যালাসেমিয়া শনাক্তকরণ ও পরামর্শ কেন্দ্রের উদ্বোধন করেছেন।
    
    ইন্ডিয়ান রেড ক্রশ সোস্যাইটির এই উদ্যোগের প্রশংসা করে মন্ত্রী জানিয়েছেন, সাধারণ মানুষকে এই রোগের বিষয়ে অবগত করে এই অসুখ প্রতিহত করা যাবে। সারা বিশ্বে বর্তমানে ২৭ লক্ষ থ্যালাসেমিয়া রোগী আছেন। ভারতে থ্যালাসেমিয়া আক্রান্ত শিশুদের সংখ্যা সবথেকে বেশী౼প্রায় এক থেকে দেড় লক্ষ। প্রতিবছর ১০ থেকে ১৫ হাজার শিশুর থ্যালাসেমিয়া হয়। এই শিশুদের জন্য বোন ম্যারো প্রতিস্থাপন একমাত্র চিকিৎসা। কিন্তু এটি খুব জটিল পদ্ধতি। তাই এই সব শিশুদের শরীরের অতিরিক্ত লোহা বা আয়রণ সরানোর জন্য নিয়মিত রক্ত দেওয়া ছাড়া আর কোন উপায় থাকে না।
    
    ডঃ বর্ধন জানিয়েছেন, ইন্ডিয়ান রেড ক্রশ সোস্যাইটির এই উদ্যোগের ফলে যাঁদের থ্যালাসেমিয়া আছে, তাদের যথাযথ চিকিৎসা করা যাবে, এর ফলে তাঁরা আরো ভালো জীবন যাপন করতে পারবেন। এ ছাড়া থালাসেমিয়ার বাহকদের শনাক্ত করা, জীনগত পরামর্শদান (জেনেটিক কাউন্সেলিং) এবং গর্ভাবস্থায় নানা পরীক্ষানিরীক্ষার ফলে হিমোগ্লোবিনোপ্যাথিস সহ শিশুদের জন্ম আটকানো যাবে।
    
    আমাদের লোহিত রক্ত কণিকার মধ্যে অস্বাভাবিকতা থেকে হিমোগ্লোবিনোপ্যাথিস, থ্যালাসেমিয়া ও সিকল সেলের মত যে অসুখ হয়, সেগুলি প্রতিহত করা যায়। ইন্ডিয়ান রেড ক্রশ সোস্যাইটির সাধারণ সম্পাদক শ্রী আর কে জৈন, থ্যালাসেমিয়া ইন্ডিয়ার প্রতিনিধিরা ছাড়াও স্বাস্থ্য মন্ত্রকের পদস্থ আধিকারিকরা এই অনুষ্ঠানে উপস্থিত ছিলেন।


    

    CG/CB

    
    
    (Release ID: 1646855) Visitor Counter : 4
    
    
      Read this release in: Punjabi , English , Urdu , Hindi , Manipuri , Assamese , Tamil , Telugu