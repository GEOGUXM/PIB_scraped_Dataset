      প্রধানমন্ত্রীরদপ্তর

      আত্মনির্ভর ভারত অ্যাপ উদ্ভাবন চ্যালেঞ্জের আওতায় নতুন উদ্ভাবিত অ্যাপগুলির 'মন কি বাত'-এ প্রশংসা করলেন প্রধানমন্ত্রী
      Posted On: 30 AUG 2020 3:11PM by PIB Kolkata


    নয়াদিল্লি, ৩০ আগস্ট, ২০২০


    

    
    প্রধানমন্ত্রী শ্রী নরেন্দ্র মোদী তাঁর সর্বশেষ 'মন কি বাত' অনুষ্ঠানে জাতির উদ্দেশে ভাষণে বলেছেন, আত্মনির্ভর ভারত অ্যাপ উদ্ভাবন চ্যালেঞ্জে যুব সম্প্রদায় উৎসাহের সঙ্গে অংশগ্রহণ করেছে। এ প্রসঙ্গে তিনি আরও জানান, টিয়ার-২ ও টিয়ার-৩ শ্রেণীর শহরগুলি থেকে প্রতিযোগিতায় যতগুলি আবেদনপত্র এসেছে তার দুই-তৃতীয়াংশই যুব সম্প্রদায়ের কাছ থেকে। ইতিমধ্যেই বিভিন্ন শ্রেণীতে দুই ডজনের বেশি অ্যাপকে পুরস্কৃত করা হয়েছে। শ্রী মোদী শ্রোতাদের এই অ্যাপগুলি সম্পর্কে পরিচিত হয়ে সেগুলির সঙ্গে সম্পর্ক গড়ে তোলার আহ্বান জানান।
    
    প্রধানমন্ত্রী 'কুটুকি কিড লার্নিং অ্যাপ' সহ একাধিক অ্যাপের কথা উল্লেখ করেন। 'কুটুকি কিড লার্নিং অ্যাপ' শিশুদের জন্য পারস্পরিক মতবিনিময়ের একটি অভিনব কৌশল। মাইক্রো-ব্লগিং প্ল্যাটফর্মের জন্য তিনি 'কুকুকু' অ্যাপের কথাও উল্লেখ করেন। যুব সম্প্রদায়ের মধ্যে 'চিঙ্গারি' অ্যাপ দ্রুত জনপ্রিয় হচ্ছে বলে উল্লেখ করে শ্রী মোদী জানান, যে কোনও সরকারি কর্মসূচি সম্পর্কে সঠিক তথ্য পেতে 'আস্ক সরকার অ্যাপ' একটি উপযুক্ত ডিজিটাল মাধ্যম হয়ে উঠেছে। তিনি ফিটনেস সংক্রান্ত 'স্টেপ সেট গো' অ্যাপের কথাও বিশেষভাবে উল্লেখ করেন।
    
    প্রধানমন্ত্রী আরও বলেন, আজকের ছোট স্টার্ট-আপগুলি আগামীদিনে বড় সংস্থায় পরিণত হবে এবং বিশ্বে ভারতের পরিচিতি বহন করবে। শ্রী মোদী বলেন, একথা ভুলে গেলে চলবে না যে আজ বিশ্বের বড় সংস্থাগুলি একদা স্টার্ট-আপ হিসেবে কাজ শুরু করেছিল।


    

    CG/BD/DM

    
    
    (Release ID: 1649887) Visitor Counter : 9
    
    
      Read this release in: Hindi , Assamese , Punjabi , English , Urdu , Marathi , Manipuri , Gujarati , Odia , Tamil , Telugu , Kannada , Malayalam