      পর্যটনমন্ত্রক

      কোভিড-১৯ মহামারীর মধ্যেও ‘এক ভারত, শ্রেষ্ঠ ভারত’ কর্মসূচির আওতায় সেন্ট্রাল ইন্সটিটিউট অফ হোটেল ম্যানেজমেন্ট এবং ইন্ডিয়ান ইন্সটিটিউট অফ ট্যুরিজম ও ট্রাভেল ম্যানেজমেন্ট একাধিক কর্মসূচির আয়োজন করেছে
      Posted On: 28 AUG 2020 10:57AM by PIB Kolkata


    নয়াদিল্লি, ২৮ অগাস্ট, ২০২০


    

    কেন্দ্রীয় পর্যটন মন্ত্রক ‘এক ভারত, শ্রেষ্ঠ ভারত’ কর্মসূচিকে তুলে ধরতে একাধিক উদ্যোগ গ্রহণ করেছে। এমনকি, কোভিড মহামারী পরিস্থিতিতেও এনসিএইচএমসিটি অ্যান্ড ইন্ডিয়ান ইন্সটিটিউট অফ ট্যুরিজম অনুমোদিত ভারত সেন্ট্রাল ইন্সটিটিউট অফ হোটেল ম্যানেজমেন্ট ও ট্রাভেল ম্যানেজমেন্ট সংস্থা যৌথভাবে ‘এক ভারত, শ্রেষ্ঠ ভারত’ কর্মসূচির আওতায় গত ৮ই মে থেকে ২৪শে অগাস্ট পর্যন্ত একাধিক কর্মসূচির আয়োজন করেছিল। এই কর্মসূচির মাধ্যমে ‘এক ভারত, শ্রেষ্ঠ ভারত’ উদ্যোগকেই তুলে ধরা হয়েছিল। গত মে মাসে এই কর্মসূচির আওতায় ২০টি সেন্ট্রাল ইন্সটিটিউট অফ হোটেল ম্যানেজমেন্ট ২৭টি কর্মসূচির আয়োজন করেছিল। সেখানে ৩২টি রাজ্য থেকে ৬ হাজার ১৪১ জন প্রতিনিধি অংশ নিয়েছিলেন। জুন মাসে ৫২টি কর্মসূচি আয়োজন করা হয়েছিল। সেখানে ২৬টি রাজ্যের ৪ হাজার ১৬৭ জন প্রতিনিধি অংশ নিয়েছিলেন। জুলাই মাসে ২০টি সেন্ট্রাল ইন্সটিটিউট অফ হোটেল ম্যানেজমেন্ট ১৭টি কর্মসূচির আয়োজন করেছিল। এই কর্মসূচিতে ২৬টি রাজ্য থেকে ২ হাজার ৯৬৬ জন প্রতিনিধি অংশ নিয়েছিলেন। এছাড়াও, কোভিড পরবর্তী সময়ে মেলা ও খাদ্য উৎসবের বিষয়ে অনলাইন ডিবেট, অনলাইন ক্যুইজ প্রতিযোগিতা, ওয়েবিনার এবং অনলাইনে সাংস্কৃতিক অনুষ্ঠানের আয়োজন করা হয়েছিল। এর পাশাপাশি, বিভিন্ন সংস্থাকে যুক্ত করে পর্যটন মন্ত্রক অনলাইন আলোচনা সভারও আয়োজন করেছিল। বিভিন্ন রাজ্য থেকে বিশিষ্ট ব্যক্তিবর্গদের নিয়ে প্যানেল ডিসকাশনের আয়োজন করা হয়। এমনকি, ইন্ডিয়ান ইন্সটিটিউট অফ ট্রাভেল ম্যানেজমেন্ট (আইআইটিটিএম) ষষ্ঠ শ্রেণী থেকে দ্বাদশ শ্রেণী, স্নাতক থেকে স্নাতকোত্তর এবং সর্বসাধারণের জন্য ‘আমার শহর, আমার সংস্কৃতি’ শীর্ষক বিষয়ের ওপর অনলাইন প্রবন্ধ রচনার আয়োজন করেছিল। এ ছাড়াও আইআইটিটিএম অনলাইন কবিতা প্রতিযোগিতার আয়োজন করেছিল। ‘এক ভারত, শ্রেষ্ঠ ভারত’ কর্মসূচির আওতায় এইসব অনুষ্ঠানের আয়োজন করা হয়েছিল। বিভিন্ন রাজ্য থেকে একাধিক প্রতিযোগী এতে অংশ নেন। তাঁদের লেখা কবিতা ও প্রবন্ধ অনলাইনের মাধ্যমে প্রেরণ করেন তাঁরা। বিচারকরা কবিতায় ভাষার ব্যবহার, মৌলিকত্ব এবং বর্ণনার ওপর ভিত্তি করে পুরস্কার প্রাপকের নাম ঘোষণা করেন।


    

    CG/SS/SB

    
    
    (Release ID: 1649249) Visitor Counter : 5
    
    
      Read this release in: English , Urdu , Hindi , Marathi , Assamese , Manipuri , Gujarati , Tamil , Telugu