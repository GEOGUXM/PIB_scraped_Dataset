      ভূ-বিজ্ঞানমন্ত্রক

      মঙ্গল ও বুধবার ওডিশায় এবং বৃহস্পতিবার ছত্তিশগড়ে ভারী বৃষ্টির পূর্বাভাস
      Posted On: 25 AUG 2020 2:23PM by PIB Kolkata


    নয়াদিল্লি, ২৫ অগাস্ট, ২০২০


    

    জাতীয় আবহাওয়া পূর্বাভাস কেন্দ্র/আঞ্চলিক আবহাওয়া কেন্দ্র, ভারতীয় আবহাওয়া দপ্তরের নতুন দিল্লি শাখা জানিয়েছে, উত্তর বঙ্গোপসাগর এবং সন্নিহিত অঞ্চলে গভীর নিম্নচাপ সৃষ্টি হয়েছে। আগামী ৪-৫ দিনের মধ্যে এই নিম্নচাপটি পশ্চিম – উত্তর-পশ্চিম দিকে অগ্রসর হবে। এর জেরে ২৮শে অগাস্ট পর্যন্ত গাঙ্গেয় পশ্চিমবঙ্গ, ঝাড়খন্ড ও ওডিশায় ভারী থেকে অতিভারী বৃষ্টির সম্ভাবনা রয়েছে। ২৬-২৮শে অগাস্ট পর্যন্ত ছত্তিশগড়, মধ্যপ্রদেশ ও পশ্চিম রাজস্থানে বৃষ্টি হতে পারে। মঙ্গল ও বুধবার ওডিশা এবং বৃহস্পতিবার ছত্তিশগড়ে ভারী বৃষ্টির সম্ভাবনা রয়েছে। আগামী ৫ দিন জম্মু, কাশ্মীর, লাদাখ, গিলগিট বাল্টিস্তান, মুজফফরাবাদ, হিমাচল প্রদেশ সহ একাধিক উত্তর-পূর্বের রাজ্যগুলিতে ভারী থেকে অতি ভারী বৃষ্টির সম্ভাবনা রয়েছে।


    
    নিম্নচাপের জেরে উত্তর বঙ্গোপসাগর উত্তাল থাকবে এবং ওডিশা ও পশ্চিমবঙ্গের উপকূলবর্তী জেলায় ৪০-৫০ কিলোমিটার বেগে ঝোড়ো হাওয়া বইতে পারে। মৎস্যজীবীদের আগামী ৫ দিন গভীর সমুদ্রে যেতে নিষেধ করা হয়েছে।


    

    CG/SS/SB

    
    
    (Release ID: 1648527) Visitor Counter : 5
    
    
      Read this release in: Urdu , Hindi , Punjabi , English , Manipuri , Tamil