      সারওরসায়নমন্ত্রক

      কোভিড-১৯ এর ক্রমবর্ধমান চাহিদা মেটাতে এক দিনে ৫১,৯৬০ বোতল ফিনাইল তৈরি করে রেকর্ড গড়ল বেঙ্গল কেমিক্যাল অ্যান্ড ফার্মাসিউটিক্যাল লিমিটেড
      
      কোভিড মহামারীর পর থেকে ফিনাইল বিক্রি বেড়ে প্রতি মাসে ৪.৫ থেকে ছয় কোটি টাকায় পৌঁছেছে

      Posted On: 25 AUG 2020 1:09PM by PIB Kolkata

    নতুনদিল্লি, ২৫শে আগস্ট, ২০২০


    কেন্দ্রীয় সার ও রসায়ন মন্ত্রকের অধীনস্থ রাষ্ট্রায়ত্ত্ব সংস্থা বেঙ্গল কেমিক্যাল অ্যান্ড ফার্মাসিউটিক্যাল লিমিটেড (বিসিপিএল) কোভিড-১৯ মহামারীর কারণে বিপুল চাহিদা পূরণে ফিনাইলের উৎপাদন বাড়িয়েছে। বিসিপিএল-এর পশ্চিমবঙ্গে পাটিহাটি কারখানায় এক দিনে ৫১,৯৬০ বোতল ফিনাইল উৎপাদন করে রেকর্ড গড়েছে।


    এই বিপুল উৎপাদনের জন্য কেন্দ্রীয় সার ও রসায়ন মন্ত্রী শ্রী ডি ভি সদানন্দ গৌড়া সংস্থার পরিচালক ও কর্মচারীদের অভিনন্দন জানিয়েছেন। বিসিপিএল-এর অর্থ দপ্তরের ডিরেক্টর শ্রী পি এম চন্দ্রাইয়া বলেছেন, ১২০ বছরের এই সংস্থার এটি একটি রেকর্ড। জুলাই মাসে একদিনে ৩৮হাজার বোতল ফিনাইল তৈরি করা হয়েছিল। একমাসে উৎপাদন ক্ষমতা বাড়িয়ে দৈনিক ৫০ হাজার বোতল করা হয়েছে। ২৩শে আগস্ট ৫১,৯৬০ বোতল ফিনাইল উৎপাদন করা হয়েছে।


    কোভিড মহামারীর আগে দৈনিক ১৫হাজার বোতল ফিনাইল তৈরি করা হত। সেই সময় মাসে তিন থেকে সাড়ে তিন কোটি টাকার ফিনাইল বিক্রি হত। বর্তমানে তা বেড়ে দাঁড়িয়েছে সাড়ে চার থেকে ছয় কোটি টাকা। স্পষ্টতই কোভিড -১৯ এর কারণে এর চাহিদা যথেষ্ট বৃদ্ধি পেয়েছে।


    পরিচ্ছন্নতার জন্য ব্যবহৃত এই পণ্যের চাহিদা মেটাতে কোভিড মহামারীর সময়েও কর্মীরা পূজোর ছুটির আগে অক্টোবর পর্যন্ত রবিবার ও ছুটির দিন সহ রোজ কাজ করছেন। প্রতিদিন ২টি শিফটে কাজ করা হচ্ছে।


    ভারতে বেঙ্গল কেমিক্যাল অ্যান্ড ফার্মাসিউটিক্যাল লিমিটেড-ই প্রথম সংস্থা যারা বিভিন্ন গৃহস্থালী, শিল্প এবং ওষুধ তৈরি করে।


    CG/CB

    
    
    (Release ID: 1648556) Visitor Counter : 10
    
    
      Read this release in: English , Urdu , Hindi , Marathi , Assamese , Manipuri , Odia , Tamil , Telugu