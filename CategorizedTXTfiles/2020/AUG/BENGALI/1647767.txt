      উপ-রাষ্ট্রপতিরসচিবালয়

      গণেশ চতুর্থী উপলক্ষ্যে উপরাষ্ট্রপতির শুভেচ্ছা
      Posted On: 21 AUG 2020 5:45PM by PIB Kolkata


    নতুনদিল্লি, ২১শে আগস্ট, ২০২০


    উপরাষ্ট্রপতি শ্রী এম ভেঙ্কাইয়া নাইডু গণেশ চতুর্থী উপলক্ষ্যে জনসাধারণকে শুভেচ্ছা জানিয়েছেন।


    উপরাষ্ট্রপতির বার্তা -


    গণেশ চতুর্থীর পুণ্য লগ্নে আমি দেশবাসীকে আমার উষ্ণ অভিনন্দন ও শুভেচ্ছা জানাই।


    ভগবান গনেশকে মনে করা হয় ভগবান শিব ও দেবী পার্বতীর কনিষ্ঠ পুত্র। তিনি জ্ঞান, সমৃদ্ধি ও সৌভাগ্যের প্রতীক। আমরা যখনই নতুন কিছু শুরু করি, তখনই আমাদের চলার পথে যাতে কোন বাধার সম্মুখীন হতে না হয়, তার জন্য ভগবান গণেশকে আমরা স্মরণ করি ও তাঁর আশীর্বাদ প্রার্থনা করি।


    গণেশ চতুর্থী দশ দিন ধরে চলা এক উৎসব, যেটিকে ভগবান গণেশের জন্মদিন বলে পালন করা হয়। এই উৎসবে প্রচুর জনসমাগম হয় এবং ভক্তদের শোভাযাত্রা দেখা যায়। প্রতি বছর মানুষ ভগবান গণেশের সুন্দর সুন্দর মূর্তি বাড়ি নিয়ে যান এবং অত্যন্ত ভক্তিভরে পবিত্রতার সঙ্গে তাঁর পূজো করেন। দশম দিনে বিগ্রহ বিসর্জনের মধ্য দিয়ে ভগবান গণেশের কৈলাশ যাত্রা সূচীত হয়, এর সঙ্গে এই উৎসবেরও পরিসমাপ্তি ঘটে।


    যদিও বিপুল জনসমাগম ও শোভাযাত্রা গনেশ চতুর্থী উদযাপনের অঙ্গ, কিন্তু এই বছর, কোভিড-১৯ মহামারীর ছড়িয়ে পড়ার কারণে আমরা অবশ্যই সংক্ষেপিতভাবে এবার এই উৎসব উদযাপন করব। আমি সব নাগরিকের কাছে আবেদন রাখবো, কোভিড-১৯এর কারণে আপনারা শারীরিক দূরত্ব বজায় রাখবেন এবং উৎসব পালনের সময় জনস্বাস্থ্যের নিয়মগুলি মেনে চলবেন।


    এই গণেশ চতুর্থী আমাদের দেশে শান্তি, সম্প্রীতি ও সমৃদ্ধি নিয়ে আসুক।


    CG/CB

    
    
    (Release ID: 1647767) Visitor Counter : 3
    
    
      Read this release in: Punjabi , English , Urdu , Hindi , Marathi , Manipuri , Tamil , Telugu