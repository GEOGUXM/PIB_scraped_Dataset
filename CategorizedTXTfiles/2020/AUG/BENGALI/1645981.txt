      স্বাস্থ্যওপরিবারকল্যাণমন্ত্রক

      দিল্লীর এইমস-এ ডঃ হর্ষ বর্ধন স্বেচ্ছায় রক্তদান শিবিরের উদ্বোধন করেছেন
      Posted On: 14 AUG 2020 1:43PM by PIB Kolkata


    নয়াদিল্লী, ১৪ আগস্ট, ২০২০


    স্বাধীনতা দিবসের প্রাক্কালে নতুন দিল্লীর এইমস-এ কেন্দ্রীয় স্বাস্থ্য ও পরিবার কল্যাণ মন্ত্রী ডঃ হর্ষ বর্ধন আজ একটি রক্তদান শিবিরের উদ্বোধন করেছেন। এই রক্তদান শিবির সৈনিক এবং করোনা যোদ্ধাদের প্রতি উৎর্সগ করা হয়েছে। একজন শহীদ সৈনিকের পরিবার ও এইমস-এর এক করোনা যোদ্ধার পরিবারকে এই অনুষ্ঠানে সম্মানিত অতিথি হিসেবে আমন্ত্রণ জানানো হয়েছিল। এইমস-এর নির্দেশক ডঃ রণদীপ গুলেরিয়া সহ বিশিষ্ট চিকিৎসকরা অনুষ্ঠানে উপস্থিত ছিলেন।


    এই রক্তদান শিবিরে ফেস শিল্ড, মাস্ক, গ্লাভসের ব্যবহার সহ শারীরিক দূরত্ব বজায় রাখার বিষয়গুলি নিশ্চিত করায় ডঃ বর্ধন সন্তোষ প্রকাশ করেছেন। এই অনুষ্ঠানে এইমস-এ কর্মরত স্বাস্থ্যকর্মী, কোভিড যোদ্ধা স্বর্গীয় হীরালাল এবং কার্গিল যুদ্ধে শহীদ ল্যান্স নায়েক রাজবীর সিং-এর পরিবারের সদস্যদের সম্মান জানানো হয়।


    ডঃ হর্ষ বর্ধন বলেছেন, কোভিড-১৯ মহামারী আটকাতে লকডাউনের কারণে দেশে রক্তদান শিবির কম আয়োজিত হচ্ছে। এর ফলে যে সংকট তৈরি হয়েছে তা দূর করতে এই ধরণের শিবির সহায়ক হবে। আমাদের যেসব কোভিড যোদ্ধা প্রাণ হারিয়েছেন তাঁদের প্রতি শ্রদ্ধা নিবেদনের জন্য তিনি সকলের কাছে আবেদন জানান। ডঃ বর্ধন বলেছেন, দেশে আরোগ্য লাভের হার ক্রমশ বাড়ছে এবং সংক্রমিতদের মৃত্যুহার কমছে। এর মাধ্যমে প্রধানমন্ত্রীর নেতৃত্বে কোভিড-১৯এর বিরুদ্ধে লড়াইয়ে সাফল্য প্রতিফলিত হচ্ছে। তিনি আশা করেন, ভারতের বৈজ্ঞানিকরা খুব শীঘ্রই কোভিড-১৯এর প্রতিষেধক এবং টিকা উদ্ভাবন করতে পারবেন।


    CG/CB/NS

    
    
    (Release ID: 1645981) Visitor Counter : 3
    
    
      Read this release in: English , Urdu , Hindi , Manipuri , Assamese , Punjabi , Tamil , Telugu