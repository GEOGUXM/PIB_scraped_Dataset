      প্রধানমন্ত্রীরদপ্তর

      ভারত এবং শ্রীলঙ্কার প্রধানমন্ত্রীর মধ্যে টেলিফোনে বার্তালাপ
      Posted On: 06 AUG 2020 9:02PM by PIB Kolkata


    নয়াদিল্লী, ৭ আগস্ট, ২০২০


    

    প্রধানমন্ত্রী শ্রী নরেন্দ্র মোদী আজ শ্রীলঙ্কার প্রধানমন্ত্রী মিঃ মহিন্দা রাজাপাকসের সঙ্গে টেলিফোনে কথা বলেছেন। শ্রীলঙ্কায় গতকাল সফলভাবে সংসদীয় নির্বাচন আয়োজনের জন্য তাঁকে অভিনন্দনও জানিয়েছেন। কোভিড-১৯ মহামারীর সীমাবদ্ধতার মধ্যে কার্যকরভাবে এই নির্বাচন আয়োজনের জন্য শ্রীলঙ্কার সরকার এবং নির্বাচনী সংস্থার উচ্ছ্বসিত প্রশংসা করেছেন প্রধানমন্ত্রী। এই নির্বাচনে শ্রীলঙ্কার জনগণের উৎসাহের সঙ্গে অংশগ্রহণের জন্য তার ভূয়সী প্রশংসাও করেছেন। শ্রী মোদী বলেছেন, এই নির্বাচন উভয় দেশের একইধরণের গণতান্ত্রিক মূল্যবোধকে প্রতিফলিত করে।


    
    প্রধানমন্ত্রী শ্রী মোদী উল্লেখ করেন যে, নির্বাচনে আগত ফলাফল থেকে ইঙ্গিত মিলেছে শ্রীলঙ্কায় প্রোডুজানা পেরামুনা (এসএলপিপি) দল ভাল ফল করতে চলেছে। প্রধানমন্ত্রী এরজন্য মহিন্দা রাজাপাকসেকে আগাম অভিনন্দন ও শুভেচ্ছা জানিয়েছেন।


    
    এর আগে অনুষ্ঠিত সৌহার্দ্যপূর্ণ ও ফলপ্রসু আলোচনার কথা স্মরণ করে দুই দেশের প্রধানমন্ত্রী দীর্ঘদিন ধরে ভারত ও শ্রীলঙ্কার বন্ধুত্বপূর্ণ সম্পর্ককে আরও দৃঢ় করার প্রতিশ্রুতি ব্যাক্ত করেন। সব ক্ষেত্রেই দ্বিপাক্ষিক সহযোগিতার প্রাথমিক অগ্রগতির প্রয়োজনীয়তার ওপর জোর দেন তাঁরা।


    
    প্রধানমন্ত্রী শ্রী নরেন্দ্র মোদী ভারতের বৌদ্ধ তীর্থস্থান কুশিনগরে আন্তর্জাতিক বিমানবন্দর গড়ে তোলার ব্যাপারে শ্রীলঙ্কার প্রধানমন্ত্রীক অবহিত করেন। তিনি বলেন শ্রীলঙ্কা থেকে আগত বৌদ্ধ পর্যটকদের স্বাগত জানানোর জন্য এই শহর প্রস্তুত।


    
    উভয় দেশের প্রধানমন্ত্রী কোভিড-১৯ পরিস্থিতির জেরে উদ্ভুত সমস্যা মোকাবিলায় পারস্পরিক যোগাযোগ বজায় রাখার বিষয়ে সহমত পোষণ করেন এবং আগামীদিনে দ্বিপাক্ষিক সম্পর্ককে নতুন উচ্চতায় নিয়ে যাওয়ার বিষয়ে দৃঢ় প্রত্যয় ব্যাক্ত করেন।
    
    

    

    CG/SS/NS

    
    
    (Release ID: 1644075) Visitor Counter : 3
    
    
      Read this release in: English , Urdu , Marathi , Hindi , Manipuri , Assamese , Punjabi , Gujarati , Odia , Tamil , Telugu , Kannada , Malayalam