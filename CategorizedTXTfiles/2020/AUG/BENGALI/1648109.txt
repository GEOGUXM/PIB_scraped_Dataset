      মানবসম্পদবিকাশমন্ত্রক

      আইআইটি খড়্গপুরের একদল গবেষক নতুন কার্ডিও ভাসকুলার যন্ত্রের উদ্ভাবন করে পুরস্কৃত হলেন
      Posted On: 21 AUG 2020 6:26PM by PIB Kolkata


    কলকাতা, ২৩ অগাস্ট, ২০২০


    আইআইটি খড়্গপুরের একদল গবেষক হৃদরোগের বিভিন্ন পরীক্ষা-নিরীক্ষা করার জন্য অনলাইনে স্বয়ংক্রিয় ব্যবস্থাপনার একটি পন্থা উদ্ভাবন করেছেন। গবেষকরা হৃদস্পন্দনে সমস্যা দেখা দিলে তাকে উত্তেজিত করার এবং এ সংক্রান্ত বিভিন্ন পরীক্ষা-নিরীক্ষার জন্য সহায়ক যন্ত্র উদ্ভাবন করেছেন। বিশ্ব স্বাস্থ্য সংস্থার হিসাব অনুযায়ী, ২০১৬ সালে ১ কোটি ৮৯ লক্ষ মানুষের মৃত্যুর কারণ ছিল হৃদরোগ। সারা পৃথিবীর ৩১ শতাংশ মৃত্যুই এই কারণে হয়েছে। ভারতে ঐ বছর ২৮ শতাংশ মৃত্যুর কারণ ছিল হৃদরোগ।


    হৃদরোগের বিভিন্ন যন্ত্রপাতির আন্তর্জাতিক বাজার ২০১৯ সালের হিসাবে ছিল ৪ হাজার ২৬১ কোটি মার্কিন ডলারের সমতুল। ২০২৭ সালে এই বাজার বেড়ে দাঁড়াবে ৭ হাজার ১০৫ কোটি মার্কিন ডলারের সমতুল। এখানে অস্ত্রপোচারের সরঞ্জাম-সহ পরীক্ষা-নিরীক্ষা ও নজরদারির যন্ত্রপাতিও রয়েছে। এর সাহায্যে সেরিব্রো-ভাসকুলার হার্ট ডিজিজ, স্ট্রোক, করোনারি হার্ট ডিজিজ এবং হঠাৎ করে কার্ডিয়াক অ্যারেস্টের চিকিৎসা করা সম্ভব হবে। চিকিৎসা ক্ষেত্রে উন্নয়নের গতি আসায় বিভিন্ন পরীক্ষা-নিরীক্ষার জন্য বর্তমানে প্রচুর যন্ত্রপাতির প্রয়োজন।


    আইআইটি খড়্গপুরের মেকানিক্যাল ইঞ্জিনিয়ারিং বিভাগের গবেষক অধ্যাপক প্রশান্ত কুমার দাস বলেন, হৃদযন্ত্রের কাজের প্রকৃতি এবং গঠনগত সমস্যার কারণেই এটি নিয়ে পরীক্ষা-নিরীক্ষা করা বেশ জটিল বিষয়। এই কারণে, তাঁরা একটি কৃত্রিম মডেল তৈরি করে এই পরীক্ষা-নিরীক্ষার কাজটি করছেন। এর সাহায্যে হৃদপিন্ডের ভাল্ভ, তার ধমনী ও শিরায় রক্ত সঞ্চালন -সহ বিভিন্ন বিষয়ে পরীক্ষা-নিরীক্ষা করা যাবে। গবেষক দলের অপর সদস্য সুমন্ত লাহা বলেন, তাঁরা প্রাণীদেহের উপরেও পরীক্ষা-নিরীক্ষা চালিয়েছেন। ক্রায়োজেনিক ইঞ্জিনিয়ারিং সেন্টারের অধ্যাপক ইন্দ্রনীল ঘোষ বলেন, এই উদ্ভাবনের ফলে শুধুমাত্র চিকিৎসা প্রযুক্তির সঙ্গে যুক্ত গবেষকরাই উপকৃত হবেন না, চিকিৎসা বিজ্ঞানের ছাত্রছাত্রীরাও এই অসুখের চিকিৎসা করার জন্য একটি বাস্তবোচিত ধারণা পাবেন।


    এই উদ্ভাবনের জন্য গবেষকরা ‘সিতারে – গান্ধীয়ান ইয়ং টেকনোলজিক্যাল ইনোভেশন পুরস্কার ২০২০’তে সম্মানিত হয়েছেন।


    SSS/CB/SB

    
    
    (Release ID: 1648109) Visitor Counter : 1
    
    
      Read this release in: English