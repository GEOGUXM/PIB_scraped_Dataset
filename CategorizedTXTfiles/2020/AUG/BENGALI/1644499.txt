      শ্রমওকর্মসংস্থানমন্ত্রক

      ২৪০০ আইসোলেশন বেড সুবিধা সহ সারাদেশে ২১টি ইএসআইসি হাসপাতালকে কোভিড -১৯ হাসপাতালে রূপান্তরিত করা হয়েছে: সন্তোষ গাঙ্গোয়ার
      Posted On: 08 AUG 2020 5:32PM by PIB Kolkata


    নতুন দিল্লি, ৮ আগস্ট, ২০২০


    

    
    কেন্দ্রীয় শ্রম ও কর্মসংস্থান মন্ত্রকের স্বাধীন দায়িত্বপ্রাপ্ত প্রতিমন্ত্রী শ্রী সন্তোষ গাঙ্গোয়ার এবং হরিয়ানার মুখ্যমন্ত্রী মনোহর লাল খাট্টর শুক্রবার ভিডিও কনফারেন্সের মাধ্যমে হরিয়ানার ফরিদাবাদের এমপ্লয়ীজ’ স্টেট ইন্সুরেন্স কর্পোরেশন(ইএসআইসি) মেডিকেল কলেজ ও হাসপাতালের প্লাজমা ব্যাংকের উদ্বোধন করেছেন।
    
    অনুষ্ঠানে সন্তোষ গাঙ্গোয়ার বলেন, কোভিড -১৯ রোগীদের চিকিত্সার জন্য এই প্লাজমা ব্যাংক একটি অত্যন্ত গুরুত্বপূর্ণ ভূমিকা পালন করবে।
    
    তিনি আরও বলেন কোভিড সংকটের সময় সারাদেশে ২১টি ইসিআইসি হাসপাতালকে কোভিড -১৯ হাসপাতালে রূপান্তর করা হয়েছে। এই হাসপাতালগুলিতে ২৪০০ টিরও বেশি আইসোলেশন বেড, ২০০ ভেন্টিলেটর সহ ৫৫০টি আইসিইউ / এইচডিইউ বেডের সুবিধা রয়েছে। রাজস্থানের আলওয়ার, বিহারের বিহতা ও পাটনা, কর্ণাটকের গুলবার্গা এবং ছত্তিশগড়ের কোরবা -এই চারটি রাজ্যে ইসিআইসি হাসপাতালে প্রায় ১৩০০ শয্যা বিশিষ্ট কোরান্টাইন সুবিধা রয়েছে।
    
    হরিয়ানার ফরিদাবাদ, নতুন দিল্লির বাসাইদরপুর এবং হায়দ্রাবাদের সানথনগর ইএসআইসি হাসপাতালে কোভিড -১৯ পরীক্ষার সুবিধা রয়েছে।
    
    
    ফরিদাবাদ ও সানথনগর ইএসআইসি হাসপাতালে প্লাজমা থেরাপির ব্যবস্থা রয়েছে এবং হায়দ্রাবাদে গুরুতর অসুস্থ কোভিড-১৯ রোগীদের চিকিৎসার সুবিধা রয়েছে। কোভিড -১৯-এর বিরুদ্ধে লড়াইয়ের জন্য ইএসআইসির উচ্ছ্বসিত প্রশংসা করেন শ্রী গাঙ্গোয়ার।


    

    CG/SS

    
    
    (Release ID: 1644499) Visitor Counter : 4
    
    
      Read this release in: English , Manipuri , Urdu , Hindi , Marathi , Punjabi , Tamil , Telugu