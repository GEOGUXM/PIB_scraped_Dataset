      নির্বাচনকমিশন

      কোভিড-১৯ মহামারীর সময়ে সাধারণ নির্বাচন ও উপ-নির্বাচন আয়োজনের নির্দেশিকা
      Posted On: 21 AUG 2020 4:47PM by PIB Kolkata


    নয়াদিল্লি, ২১ অগাস্ট, ২০২০


    কোভিড-১৯ মহামারীর সময় সাধারণ নির্বাচন ও উপ-নির্বাচন আয়োজনের জন্য ভারতের নির্বাচন কমিশন বিস্তারিত নির্দেশাবলী প্রকাশ করেছে। এই নির্দেশাবলী দেখার জন্য এই লিঙ্কে ক্লিক করুন –


    https://eci.gov.in/files/file/12167-guidelines-for-conduct-of-general-electionbye-election-during-covid-19/


    কোভিড-১৯ মহামারীর সময় স্বরাষ্ট্র মন্ত্রক এবং স্বাস্থ্য ও পরিবার কল্যাণ মন্ত্রক বিভিন্ন সময়ে নানা নির্দেশাবলী প্রকাশ করেছে। কেন্দ্রীয় স্বরাষ্ট্র মন্ত্রক গত ২৯শে জুলাই সর্বশেষ নির্দেশাবলীতে দেশ জুড়ে এ সংক্রান্ত যে বিজ্ঞপ্তি প্রকাশ করেছে, সেটি ছাড়াও স্বাস্থ্য ও পরিবার কল্যাণ মন্ত্রক সংক্রমণমুক্ত করার পদ্ধতি এবং কোভিড-১৯ মহামারী প্রতিরোধের জন্য কিছু সাধারণ পরিচালন পদ্ধতি প্রকাশ করেছে।


    নির্বাচন কমিশন ১৭ই জুলাই জাতীয় এবং রাজ্যস্তরের রাজনৈতিক দলগুলির কাছে তাদের পরামর্শ ও মতামত চেয়েছিল। এই মতামত জমা দেওয়ার শেষ তারিখ ৩১শে জুলাই থাকলেও রাজনৈতিক দলগুলির অনুরোধের প্রেক্ষিতে তা বাড়িয়ে ১১ই অগাস্ট করা হয়। কমিশন সমস্ত মতামত এবং পরামর্শ বিবেচনা করে নির্বাচনী প্রচার ও জনসভা সংক্রান্ত বিভিন্ন নির্দেশাবলী জারি করেছে।


    মনোনয়নপত্র জমা দেওয়ার সময় প্রার্থীর সঙ্গে সর্বোচ্চ কতজন যেতে পারবেন, সে বিষয়ে কমিশন সেই নিয়মের পরিবর্তন করেছে। রিটার্নিং অফিসারের কাছে মনোনয়নপত্র তোলা ও দাখিল করার সুযোগ এখন থেকে অনলাইনেও করা যাবে। এই প্রথমবার প্রার্থীরা তাঁদের জামানতের অর্থ অনলাইনের মাধ্যমে জমা দিতে পারবেন। বাড়ি বাড়ি গিয়ে প্রচার চালানোর সময় একজন প্রার্থী তাঁর সঙ্গে সর্বোচ্চ ৪ জনকে রাখতে পারবেন। কেন্দ্রীয় স্বরাষ্ট্র মন্ত্রক ও রাজ্যগুলির নির্দেশ মেনে জনসভা ও পথসভা করা যাবে। নির্বাচনী প্রক্রিয়ায় ফেসমাস্ক, স্যানিটাইজার, থার্মাল স্ক্যানার, গ্লাভস, ফেসশীল্ড এবং পিপিই কিট ব্যবহার করতে হবে। সামাজিক দূরত্ববিধিও বজায় রেখে চলতে হবে। ভোটদাতারা যখন নির্বাচক নিবন্ধীকরণে সই করবেন এবং ইভিএম – এর বোতাম টিপবেন তখন তাঁদের গ্লাভস দিতে হবে।


    সংশ্লিষ্ট রাজ্য ও কেন্দ্রশাসিত অঞ্চলগুলির মুখ্য নির্বাচন আধিকারিক রাজ্য ও জেলাস্তর এবং বিধানসভার ক্ষেত্রে নির্বাচনের জন্য প্রয়োজনীয় ব্যবস্থা গ্রহণ করবেন। এলাকার পরিস্থিতি বিবেচনা করে বিভিন্ন প্রতিরোধমূলক ব্যবস্থা নেওয়া হবে। সংশ্লিষ্ট রাজ্যগুলির নোডাল অফিসারদের সঙ্গে আলোচনা করেই পুরো পরিকল্পনাটি করতে হবে।


    CG/CB/SB

    
    
    (Release ID: 1647840) Visitor Counter : 5
    
    
      Read this release in: English , Urdu , Hindi , Marathi , Manipuri , Punjabi , Gujarati , Tamil , Telugu