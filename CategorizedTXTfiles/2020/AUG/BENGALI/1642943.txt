      উপ-রাষ্ট্রপতিরসচিবালয়

      রাজ্যসভার সদস্য শ্রী অমর সিং-এর অকাল প্রয়াণে উপ-রাষ্ট্রপতির শোক জ্ঞাপন
      Posted On: 01 AUG 2020 7:06PM by PIB Kolkata


    নয়াদিল্লি, ১ আগস্ট, ২০২০


    

    
    উপ-রাষ্ট্রপতি এবং রাজ্যসভার চেয়ারম্যান শ্রী এম ভেঙ্কাইয়া নাইডু রাজ্যসভার নির্দল সদস্য শ্রী অমর সিং-এর অকাল প্রয়াণে শোক ব্যক্ত করেছেন। সিঙ্গাপুরের একটি হাসপাতালে ৬৪ বছর বয়সী শ্রী সিং আজ শেষ নিঃশ্বাস ত্যাগ করেন। ওই হাসপাতালে গত কয়েক মাস ধরে তিনি চিকিৎসাধীন ছিলেন।
    
    শ্রী সিং-এর চিকিৎসার বিষয়ে উপ-রাষ্ট্রপতি সিঙ্গাপুরের ভারতীয় হাই কমিশনারের মাধ্যমে নিয়মিত খোঁজখবর রাখতেন। তিনি প্রয়াত অমর সিং-এর সঙ্গেও নিয়মিতভাবে যোগাযোগ করতেন এবং তাঁর স্বাস্থ্যের বিষয়ে খোঁজখবর নিতেন। শ্রী সিং সুস্থ হয়ে দেশে ফিরে আসবেন বলে তিনি আশাবাদী ছিলেন।
    
    অপেক্ষাকৃত কম বয়সে শ্রী সিং-এর প্রয়াণে উপ-রাষ্ট্রপতি শোক ব্যক্ত করেছেন। তিনি বলেছেন, “শ্রী সিং সর্বস্তরের রাজনৈতিক জগতে জনপ্রিয় ছিলেন এবং সমাজের পিছিয়ে পড়া ও প্রান্তিক মানুষদের উন্নয়নে সচেষ্ট ছিলেন।”


    

    CG/CB/DM

    
    
    (Release ID: 1642943) Visitor Counter : 10
    
    
      Read this release in: English , Urdu , Marathi , Manipuri , Punjabi , Tamil , Telugu