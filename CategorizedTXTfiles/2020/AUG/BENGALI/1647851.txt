      স্বাস্থ্যওপরিবারকল্যাণমন্ত্রক

      কোভিড-১৯ এর মহামারীর মোকাবিলায় দেশ একটি গুরুত্বপূর্ণ মাইলফলক পার হয়েছে
      
      দৈনিক ১০ লক্ষের বেশী নমুনা পরীক্ষা করা হচ্ছে

      Posted On: 22 AUG 2020 12:31PM by PIB Kolkata

    নতুনদিল্লি, ২২শে আগস্ট, ২০২০


    

    
    কোভিড সংক্রমণের নমুনা পরীক্ষার জন্য দৈনিক ১০ লক্ষ নমুনা পরীক্ষার যে সঙ্কল্প গ্রহণ করা হয়েছে, সেই লক্ষ্য অর্জন করা সম্ভব হয়েছে। ভারত কোভিড-১৯ এর বিরুদ্ধে লড়াই-এ একটি গুরুত্বপূর্ণ মাইলফলক অতিক্রম করেছে।


    
    কেন্দ্রের নির্দিষ্ট সমন্বিত উদ্যোগে রাজ্য ও কেন্দ্রশাসিত অঞ্চলগুলি যুক্ত হয়েছে। গত চব্বিশ ঘন্টায় ১০,২৩,৮৩৬টি নমুনা পরীক্ষা করা হয়েছে। ফলে দেশে এপর্যন্ত ৩কোটি ৪৪লক্ষ ৯১ হাজার ৭৩টি নমুনা পরীক্ষা করা গেছে। প্রতিদিন নমুনা পরীক্ষার পরিমাণ বৃদ্ধি পাচ্ছে।


    
    রাজ্য এবং কেন্দ্র শাসিত অঞ্চলগুলি নমুনা পরীক্ষায় জোর দিচ্ছে। দেখা যাচ্ছে সংক্রমণের হারও নিম্নমুখী। প্রথমে নমুনা পরীক্ষার পরিমাণ বৃদ্ধির ফলে সংক্রমণের হার বেশী হচ্ছিল। কিন্তু সংক্রমিতদের দ্রুত শনাক্ত করে নিভৃতাবাসে পাঠানো এবং যথাযথ চিকিৎসার ব্যবস্থা করায় সংক্রমণের হার কমছে।
    
    
    বর্তমানে দেশ জুড়ে ৯৮৩টি সরকারী ও ৫২৮টি বেসরকারী পরীক্ষাগারে অর্থাৎ মোট ১৫১১টি পরীক্ষাগারে নমুনা পরীক্ষা হচ্ছে।
    
    এর মধ্যে রিয়েল টাইম আরটি পিসিআরের মাধ্যমে ৪৫৮টি সরকারী ও ৩২০টি বেসরকারী পরীক্ষাগারে অর্থাৎ মোট ৭৭৮টি পরীক্ষাগারে নমুনা পরীক্ষার কাজ চলছে। ট্রু ন্যাট পদ্ধতিতে ৪৯১টি সরকারী ও ১২৪টি বেসরকারী౼মোট ৬১৫টি পরীক্ষাগারে এবং সিবিন্যাটের মাধ্যমে ৩৪টি সরকারী ও ৮৪টি বেসরকারী পরীক্ষাগারে অর্থাৎ মোট ১১৮টি পরীক্ষাগারে নমুনা পরীক্ষা হচ্ছে।
    
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন। অথবা ট্যুইটার হ্যান্ডেল @MoHFW_INDIA.-এর সাহায্য নিতে পারেন।
    
    
    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেল @CovidIndiaSeva-এ ও প্রশ্ন করা যাবে।
    
    এছাড়াও +৯১-১১-২৩৯৭-৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা পেতে চাইলে নীচের লিঙ্কে ক্লিক করুন -
    https://www.mohfw.gov.in/pdf/coronvavirushelplinenumber.pdf


    

    
    CG/CB

    
    
    (Release ID: 1647851) Visitor Counter : 10
    
    
      Read this release in: Urdu , Marathi , English , Hindi , Assamese , Manipuri , Punjabi , Gujarati , Odia , Tamil , Telugu , Malayalam