      প্রধানমন্ত্রীরদপ্তর

      প্রধানমন্ত্রী শ্রী নরেন্দ্র মোদী আগামী সোমবার আন্দামান ও নিকোবর দ্বীপপুঞ্জের জন্য সাবমেরিন অপটিক্যাল ফাইবার কেবলের উদ্বোধন করবেন
      Posted On: 07 AUG 2020 2:41PM by PIB Kolkata


    নয়াদিল্লী, ৭ আগস্ট, ২০২০


    

    প্রধানমন্ত্রী শ্রী নরেন্দ্র মোদী আগামী সোমবার (১০ই আগস্ট) চেন্নাই এবং পোর্ট ব্লেয়ারের মধ্যে সংযোগ রক্ষাকারী সাবমেরিন অপটিক্যাল ফাইবার কেবল (ওএফসি)জাতির উদ্দেশে উৎসর্গ করবেন। এই সাবমেরিন কেবলটি একইসঙ্গে পোর্ট ব্লেয়ারকে স্বরাজ দ্বীপ (হ্যাভলক), লিটিল আন্দামান, কার নিকোবর, কামোর্তা, গ্রেট নিকোবর, লং আইল্যান্ড এবং রঙ্গত-কে সংযুক্ত করবে। এই সংযোগ স্থাপনের মাধ্যমে দেশের অন্যান্য অঞ্চলের মতো আন্দামান ও নিকোবর দ্বীপপুঞ্জের মোবাইল এবং ল্যান্ড লাইন টেলিফোন পরিষেবা আরও দ্রুত ও নির্ভরযোগ্য করে তুলবে। ২০১৮ সালের ৩০শে ডিসেম্বর পোর্ট ব্লেয়ারে প্রধানমন্ত্রী এই প্রকল্পের ভিত্তিপ্রস্তর স্থাপন করেছিলেন।


    
    প্রকল্পটি চালু হওয়ার পরে সাবমেরিন ওএফসি-র সাহায্যে চেন্নাই এবং পোর্ট ব্লেয়ারের মধ্যে প্রতি সেকেন্ডে ২x২০০ গিগাবাইট এবং পোর্ট ব্লেয়ার ও অন্যান্য দ্বীপের মধ্যে ২x১০০ জিবিপিএস ব্যান্ডউইথ সরবরাহ করা হবে। এই দ্বীপগুলিতে গ্রাহকদের নির্ভরযোগ্য, শক্তিশালী এবং দ্রুত গতির টেলি যোগাযোগ ও ব্রডব্যান্ড সুবিধা প্রদানের দিকে নজর রেখে কৌশলগত ও প্রশাসনিক দিক থেকে এটি একটি যুগান্তকারী সাফল্য। এরফলে ওই অঞ্চলের ফোর-জি মোবাইল পরিষেবাতে উন্নতি হবে।


    
    এই বর্ধিত টেলি পরিষেবা এবং ব্রডব্যান্ড সংযোগ স্থাপনের ফলে দ্বীপুঞ্জগুলিতে পর্যটনের বিকাশ ঘটবে এবং কর্মসংস্থানের সুযোগ তৈরি হবে। এতে ওই অঞ্চলে অর্থনীতি ঘুরে দাঁড়াবে এবং জীবনযাত্রার মান উন্নত হবে। টেলি যোগাযোগ এবং টেলি শিক্ষার মতো ই-গর্ভনেন্স পরিষেবা বাস্তবায়নের জন্য এই সংযোগ ব্যবস্থাপনা আরও সহজ করে তুলবে। ক্ষুদ্র ব্যবসায়িক প্রতিষ্ঠান, ই-কমার্স সংস্থানগুলি এরফলে উপকৃত হবে। শিক্ষা প্রতিষ্ঠানগুলি ই-লার্নিং প্রদানে সুযোগ পাবে।এমনকি এই ভালো সংযোগ ব্যবস্থাপনার ফলে ব্যবসায় বিনিয়োগ বাড়বে এবং অন্যান্য মাঝারি ও বড় শিল্পসংস্থাগুলি লাভবান হবে।


    
    কেন্দ্রীয় যোগাযোগ মন্ত্রকের আওতাধীন টেলি যোগাযোগ দপ্তরের অধীনে ইউনির্ভাসাল সার্ভিস অবলিগেশন ফান্ড (ইউএসওএফ)এর আওতায় সরকার এই প্রকল্পের অর্থ বরাদ্দ করেছে। প্রকল্পটি ভারত সঞ্চার নিগম লিমিটেড বাস্তবায়িত করেছে। টেলি কমিউনিকেশন কনসালটেন্ট ইন্ডিয়া লিমিটেড এই প্রকল্পে প্রযুক্তিগতভাবে পরামর্শ প্রদান করেছে। এই প্রকল্পের প্রায় ২ হাজার ৩০০ কিলোমিটার সাবমেরিন অপটিক্যাল ফাইবার কেবল কিনতে খরচ হয়েছে ১ হাজার ২২৪ কোটি টাকা। সময় মতো এই প্রকল্পের কাজ শেষ হয়েছে।
    

    

    
    CG/SS/NS

    
    
    (Release ID: 1644208) Visitor Counter : 16
    
    
      Read this release in: English , Urdu , Marathi , Hindi , Manipuri , Assamese , Punjabi , Gujarati , Odia , Tamil , Telugu , Kannada , Malayalam