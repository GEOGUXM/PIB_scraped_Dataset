      বিজ্ঞানওপ্রযুক্তিমন্ত্রক

      ৫টি বিশেষ ক্ষেত্রে ৪৯ রকমের উদ্ভাবন, ষষ্ঠ পর্বের মিলেনিয়াম অ্যালায়েন্স অ্যান্ড কোভিড-১৯ ইনোভেশন চ্যালেঞ্জ পুরস্কার পেয়েছে
      Posted On: 19 AUG 2020 5:07PM by PIB Kolkata


    নয়াদিল্লী, ১৯ আগস্ট, ২০২০


    

    ভারতের ৫টি ক্ষেত্রের ৪৯ রকমের উদ্ভাবনী সমাধান ষষ্ঠ পর্বের মিলেনিয়াম অ্যালায়েন্স অ্যান্ড কোভিড-১৯ ইনোভেশন চ্যালেঞ্জ পুরস্কার পাচ্ছে। এই উপলক্ষে আয়োজিত এক অনুষ্ঠানে বিজ্ঞান ও প্রযুক্তি দপ্তর জানিয়েছে দেশে উদ্ভাবন প্রক্রিয়াকে উৎসাহিত করতে তারা শীঘ্রই একটি নতুন কর্মসূচির সূচনা করবে। দপ্তরের সচিব অধ্যাপক আশুতোষ শর্মা বলেছেন, বিজ্ঞান ও প্রযুক্তি দপ্তর বর্তমানে ১৫০টি প্রযুক্তিগত ব্যবসায়িক উদ্যোগকে সাহায্য করে, যারফলে দেশের ৪ হাজার প্রযুক্তিগত স্টার্ট আপ সংস্থা উপকৃত হবে।


    
    মিলেনিয়াম অ্যালায়েন্স-এ বিজ্ঞান ও প্রযুক্তি দপ্তরের সঙ্গে ইউএসএইড, ফিকি, ডিএফআইডি অংশীদার সংস্থা। মার্কিন যুক্তরাষ্ট্রের চার্জ দ্য অ্যাফেয়ার্স, এডগার্ড ডি কোগান বলেছেন, ষষ্ঠ পর্বের মিলেনিয়াম অ্যালায়েন্স অ্যান্ড কোভিড-১৯ ইনোভেশন চ্যালেঞ্জ পুরস্কারে ভারত ও মার্কিন যুক্তরাষ্ট্রের শিল্পোদ্যোগ ও উদ্ভাবন বিনিময়ের কর্মসূচি দৃঢ় হয়েছে। ভারতে নিযুক্ত ব্রিটেনের রাষ্ট্রদূত স্যার ফিলিপ স্পার্টন বলেছেন, এই সহযোগিতামূলক ব্যবস্থায় শিক্ষা, স্বাস্থ্য, স্বচ্ছ জ্বালানী, জল সরবরাহ এবং পয়ঃ নিষ্কাশন, কৃষি ক্ষেত্র এবং স্থানীয় উদ্ভাবনের বিষয়ে আফ্রিকা ও দক্ষিণ এশিয়ার দেশগুলি পরস্পরের মধ্যে মত-বিনিময়ের সুযোগ পেয়ে থাকে। অনলাইনের মাধ্যমে এই পুরস্কার বিতরণী অনুষ্ঠানে ভারতে ৪৯ রকমের উদ্বাবনী সমাধানকে পুরস্কৃত করা হয়েছে, যার মোট আর্থিক মূল্য ২৬ কোটি টাকা। ফিকির পক্ষে শ্রী অজয় চৌধুরী বলেছেন, কোভিড-১৯ মহামারীর সময়ে উদ্ভাবনের প্রক্রিয়াকে ত্বরান্বিত করতে এবং ভারতীয় স্টার্ট আপ সংস্থাগুলিকে সাহায্য করতে মিলেনিয়াম অ্যালায়েন্স গুরুত্বপূর্ণ ভূমিকা গ্রহণ করেছে।

    

    CG/CB/NS

    
    
    (Release ID: 1647127) Visitor Counter : 3
    
    
      Read this release in: English , Urdu , Hindi , Telugu , Manipuri , Punjabi , Tamil