      সড়কপরিবহণওমহাসড়কমন্ত্রক

      দু’চাকার যানের আরোহীদের হেলমেটের জন্য যে বিআইএস সার্টিফিকেশন কার্যকর করার প্রস্তাব রয়েছে, সে ব্যাপারে সড়ক পরিবহণ ও মহাসড়ক মন্ত্রক জনগণের কাছ থেকে মতামত চেয়েছে
      Posted On: 01 AUG 2020 1:16PM by PIB Kolkata


    নয়াদিল্লি, ০১ অগাস্ট, ২০২০


    

    কেন্দ্রীয় সড়ক পরিবহণ ও মহাসড়ক মন্ত্রক দু’চাকার যানের আরোহীদের জন্য সুরক্ষামূলক হেলমেটগুলির কার্যকরিতা নিশ্চিত করার ব্যাপারে ২০১৬’র ভারতীয় মানক ব্যুরো আইনের আওতায় বাধ্যতামূলকভাবে সার্টিফিকেট সংগ্রহ করা প্রয়োজন বলে খসড়া বিজ্ঞপ্তি জারি করেছে। এই ব্যবস্থা কার্যকর হলে দু’চাকার যানের আরোহীরা কেবল বিআইএস শংসাপত্র সম্বলিত হেলমেট ব্যবহার করতে পারবেন এবং এ ধরনের হেলমেটগুলি ভারতেই উৎপাদিত ও বিক্রি করা যাবে। এমনকি, এই ব্যবস্থা কার্যকর হলে হেলমেটগুলির গুণগত মানে আরও উন্নতি ঘটবে। সেই সঙ্গে, সড়ক সুরক্ষা ব্যবস্থাও বৃদ্ধি পাবে। পক্ষান্তরে, বিআইএস শংসাপত্র সম্বলিত হেলমেট ব্যবহারের ফলে দু’চাকার যানের আরোহীরা মারাত্মক দুর্ঘটনায় আহত হওয়া থেকেও কিছুটা রেহাই পাবেন।


    
    মন্ত্রকের পক্ষ থেকে জারি করা খসড়া বিজ্ঞপ্তিটি সম্পর্কে জনসাধারণ তাঁদের মতামত পাঠাতে পারবেন এই ঠিকানায় – যুগ্মসচিব (এমভিএল), সড়ক পরিবহণ ও মহাসড়ক মন্ত্রক, পরিবহণ ভবন, পার্লামেন্ট স্ট্রিট, নতুন দিল্লি – 11 001. ই-মেল করেও মতামত পাঠানো যেতে পারে, ই-মেল আইডি হ’ল - jspb-morth@gov.in । বিজ্ঞপ্তি প্রকাশিত হওয়ার ৩০ দিনের মধ্যে মতামত পাঠানো যাবে।


    

    
    CG/BD/SB

    
    
    (Release ID: 1642877) Visitor Counter : 19
    
    
      Read this release in: English , Urdu , Marathi , Hindi , Assamese , Manipuri , Punjabi , Tamil , Telugu , Malayalam