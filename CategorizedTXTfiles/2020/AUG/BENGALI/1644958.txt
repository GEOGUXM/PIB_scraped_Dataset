      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 10 AUG 2020 7:22PM by PIB Kolkata


    নয়াদিল্লি, ১০ অগাস্ট, ২০২০


    ভারতে কোভিড-১৯ এ আরোগ্য লাভের সংখ্যা ১৫ লক্ষ ছাড়িয়েছে; এযাবৎ একদিনেই সর্বোচ্চ ৫৪,৮৫৯ জন আজ সুস্থ হয়েছেন; সুস্থতার সংখ্যা আক্রান্তের তুলনায় বেড়ে ৯ লক্ষ ছাড়িয়েছে; মৃত্যু হার কমে ২ শতাংশে পৌঁছেছে

    ভারতে করোনায় সুস্থতার সংখ্যা আজ ১৫ লক্ষ ছাড়িয়েছে। ব্যাপক হারে নমুনা পরীক্ষা, আক্রান্তদের খুঁজে বের করা এবং রোগীদের উপযুক্ত চিকিৎসা পরিষেবা প্রদানের নীতি গ্রহণের ফলেই সুস্থতার সংখ্যা ১৫ লক্ষ ৩৫ হাজার ৭৪৩-এ পৌঁছেছে। সময়মতো অ্যাম্বুলেন্স পরিষেবা, আদর্শ চিকিৎসা পরিষেবা, প্রভৃতি প্রয়াস গ্রহণের মাধ্যমে আরোগ্য লাভের ক্ষেত্রে এই সাফল্য পাওয়া গেছে।
    দেশে গত ২৪ ঘন্টায় এযাবৎ একদিনেই সর্বোচ্চ ৫৪,৮৫৯ জন করোনা আক্রান্ত রোগী আরোগ্য লাভ করেছেন। এর ফলে, সুস্থতার হার বেড়ে হয়েছে প্রায় ৭০ শতাংশ।
    দেশে সুস্থতার সংখ্যা ক্রমাগত বৃদ্ধি পাওয়ার ফলে নিশ্চিতভাবে করোনায় আক্রান্তের সংখ্যা ধীরে ধীরে কমছে এবং নিশ্চিতভাবে করোনায় আক্রান্তের হার ২৮.৬৬ শতাংশে পৌঁছেছে। ভারতে নিশ্চিতভাবে করোনায় আক্রান্তের সংখ্যা ৬ লক্ষ ৩৪ হাজার ৯৪৫-এর তুলনায় সুস্থতার সংখ্যা বেড়ে ৯ লক্ষ ছাড়িয়েছে। একইভাবে, মৃত্যু হার আজ পর্যন্ত কমে হয়েছে ২ শতাংশ। এই হার ক্রমশ কমছে।
    আক্রান্তদের আগাম চিহ্নিতকরণ এবং তাঁদের উপসর্গের চরিত্র অনুযায়ী চিকিৎসা পরিষেবা প্রদানের ফলে আক্রান্ত রোগীদের সঠিক চিকিৎসা পরিষেবা পৌঁছে দেওয়া সম্ভব হচ্ছে।
    উল্লেখ করা প্রয়োজন, এখনও ১০টি রাজ্যে কোভিড-১৯ সংক্রমণ উদ্বেগের কারণ হয়ে রয়েছে। দেশে মোট করোনায় আক্রান্তের ৮০ শতাংশই এই ১০টি রাজ্য থেকে। ব্যাপক হারে নমুনা পরীক্ষা, বাড়ি বাড়ি গিয়ে আক্রান্তদের খুঁজে বের করা, সংক্রমিত এলাকাগুলিতে কার্যকর কৌশল গ্রহণ ও নজরদারির মতো ব্যবস্থার ফলে প্রাথমিকভাবে আক্রান্তের সংখ্যা বৃদ্ধি পেলেও পরবর্তী সময়ে এই সংখ্যা ধীরে ধীরে কমে সুস্থতার সংখ্যা ক্রমশ বাড়বে।
    বিস্তারিত বিবরণের জন্য https://pib.gov.in/PressReleasePage.aspx?PRID=1644695 – এই লিঙ্কে ক্লিক করুন।
    
    আন্দামান ও নিকোবর দ্বীপপুঞ্জে সমুদ্রের তলদেশ দিয়ে কেবল সংযোগের সূচনা করলেন প্রধানমন্ত্রী শ্রী নরেন্দ্র মোদী
    প্রধানমন্ত্রী শ্রী নরেন্দ্র মোদী আজ ভিডিও কনফারেন্সের মাধ্যমে আন্দামান ও নিকোবর দ্বীপপুঞ্জকে মূল ভূখন্ডের সঙ্গে সংযুক্তকারী সমুদ্রের তলদেশ দিয়ে অপটিক্যাল ফাইবার কেবল বা সাবমেরিন অপটিক্যাল ফাইবার কেবল (ওএফসি) জাতির উদ্দেশে উৎসর্গ করেছেন। প্রধানমন্ত্রী ২০১৮ সালের ৩০শে ডিসেম্বর এই প্রকল্পের ভিত্তি প্রস্তর স্থাপন করেছিলেন। প্রধানমন্ত্রী শ্রী নরেন্দ্র মোদী বলেন, এই সংযোগ স্থাপনের মধ্যে দিয়ে দ্বীপপুঞ্জগুলিতে অফুরন্ত সুযোগ তৈরি হবে। তিনি বলেন, ২ হাজার ৩০০ কিলোমিটার সমুদ্রের তলদেশ দিয়ে এই কেবল স্থাপন এবং নির্ধারিত সময়ের আগে সেই কাজ শেষ করা যথেষ্টই প্রশংসার যোগ্য। প্রধানমন্ত্রী বলেন, আজ চেন্নাই থেকে পোর্ট ব্লেয়ার, পোর্ট ব্লেয়ার থেকে লিটিল আন্দামান এবং পোর্ট ব্লেয়ার থেকে স্বরাজ দ্বীপের মধ্যে একটি বড় অংশে এই পরিষেবা শুরু করা হয়েছে। গভীর সমুদ্রে সমীক্ষার কাজ চালিয়ে সমুদ্রের তলদেশ দিয়ে প্রায় ২ হাজার ৩০০ কিলোমিটার কেবল স্থাপন, তারের গুণগত মান বজায় রাখা, জাহাজের সাহায্যে তারের সংযোগ স্থাপন মোটেই সহজ কাজ ছিলনা বলে উল্লেখ করেন প্রধানমন্ত্রী। তিনি বলেন, এই প্রকল্পের কাজ শেষ করতে সমুদ্রের বড় বড় ঢেউ, ঝড়, বর্ষা এমনকি করোনা মহামারীর কারণে কঠিন সময়ের মতো সমস্যাকে অতিক্রম করতে হয়েছে
    বিস্তারিত বিবরণের জন্য https://pib.gov.in/PressReleasePage.aspx?PRID=1644702 – এই লিঙ্কে ক্লিক করুন।
    
    আন্দামান ও নিকোবর দ্বীপপুঞ্জে সমুদ্রের তলদেশে কেবল যোগাযোগ ব্যবস্থার সূচনা অনুষ্ঠানে প্রধানমন্ত্রীর ভাষণের মূল অংশ
    বিস্তারিত বিবরণের জন্য https://pib.gov.in/PressReleasePage.aspx?PRID=1644697 – এই লিঙ্কে ক্লিক করুন।
    
    ছয় রাজ্যের মূখ্যমন্ত্রীদের সঙ্গে বন্যা পরিস্থিতি নিয়ে প্রধানমন্ত্রীর পর্যালোচনা বৈঠক
    প্রধানমন্ত্রী শ্রী নরেন্দ্র মোদী আজ ভিডিও কনফারেন্সের মাধ্যমে অসম, বিহার, উত্তর প্রদেশ মহারাষ্ট্র, কেরালা ও কর্ণাটকের মুখ্যমন্ত্রীদের সঙ্গে বৈঠক করেছেন। বৈঠকে দক্ষিণ পশ্চিম মৌসুমি বায়ু এবং দেশে বর্তমান বন্যা পরিস্থিতি নিয়ে আলোচনা হয়েছে। প্রতিরক্ষা মন্ত্রী, স্বাস্থ্যমন্ত্রী, স্বরাষ্ট্র দপ্তরের দুই প্রতিমন্ত্রী ও সংশ্লিষ্ট মন্ত্রক ও প্রতিষ্ঠানের আধিকারিকরা এই বৈঠকে উপস্থিত ছিলেন। বন্যার পূর্বাভাষের বিষয়ে একটি স্থায়ী ব্যবস্থাপনা গড়ে তুলতে সব কেন্দ্রীয় ও রাজ্য সরকারী সংস্থাগুলির মধ্যে সমন্বয় বাড়ানোর বিষয়ে প্রধানমন্ত্রী জোর দিয়েছেন। আবহাওয়ার পূর্বাভাষ ও সতর্কীকরণে জন্য নতুন নতুন প্রযুক্তি উদ্ভাবনের উপরও তিনি গুরুত্ব দেন। প্রধানমন্ত্রী বলেছেন, বিগত কয়েক বছর ধরে ভারতীয় আবহাওয়া দপ্তর, কেন্দ্রীয় জল কমিশনের মত যে সব সংস্থাগুলি সতর্কবার্তা দেয়, তাদের সমন্বিত উদ্যোগে বন্যার পূর্বাভাষ আরো ভালো করে পাওয়া যাচ্ছে। এই সব সংস্থাগুলি এখন শুধু বৃষ্টিপাতের পূর্বাভাষ বা নদীর জলস্তর বৃদ্ধির তথ্যই দিচ্ছে না, এরা কোন অঞ্চলে বন্যা হবার সম্ভাবনা আছে ,সেই তথ্যও জানাচ্ছে। বর্তমানে কৃত্রিম মেধার মত উদ্ভাবনী প্রযুক্তির সাহায্যে নির্দিষ্ট অঞ্চলের আবহাওয়া ও বিপর্যয়ের পূর্বাভাষ নিয়ে কাজ করা হচ্ছে। তবে এই সমস্ত সংস্থাগুলি যাতে এই কাজ আরো নিখুঁত ভাবে করতে পারে তার জন্য রাজ্যগুলিকে এদের প্রয়োজনীয় তথ্য দিতে হবে౼যার ফলে এলাকার জনসাধারণের কাছে সঠিক সময়ে সতর্ক বার্তা পৌঁছাবে।
    বিস্তারিত বিবরণের জন্য https://pib.gov.in/PressReleasePage.aspx?PRID=1644757 – এই লিঙ্কে ক্লিক করুন।
    
    কোভিড-১৯ মহামারীর সময় ইপিএফও উমঙ্গ অ্যাপের মাধ্যমে সমস্যা মুক্ত পরিষেবা প্রদান সুনিশ্চিত করেছে
    কর্মচারী ভবিষ্যনিধি সংগঠন (ইপিএফও)-এর গ্রাহকদের কাছে দ্য ইউনিফায়েড মোবাইল অ্যাপ্লিকেশন ফর নিউ এজ গভর্ন্যান্স (উমঙ্গ) অত্যন্ত কার্যকরি হয়ে উঠেছে। এই অ্যাপের মাধ্যমে সংগঠনের গ্রাহকরা বাড়িতে বসেই কোনও বাধা-বিপত্তি ছাড়াই ১৬টি ভিন্ন ভিন্ন পরিষেবার সুবিধা দিতে পারছেন। কোভিড-১৯ মহামারীর সময় এপ্রিল-জুলাই পর্যন্ত উমঙ্গ অ্যাপের মাধ্যমে ১১ লক্ষ ২৭ হাজার দাবি-দাওয়া জমা পড়ে। এছাড়াও, আলোচ্য সময়ে পেনশনার্স পাসবুক পরিষেবা সম্পর্কিত ১৮ লক্ষ ৫২ হাজার এপিআই এই অ্যাপের মাধ্যমে পাওয়া যাবে। প্রাপ্ত এপিআই-গুলির মধ্যে ২৯ হাজার ৭৭৩টি ক্ষেত্রে জীবন প্রমাণপত্রের প্রয়োজনীয় নথি জমা পড়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1644807 – এই লিঙ্কে ক্লিক করুন।
    
    কৌশলগত দিক থেকে গুরুত্বপূর্ণ ও সীমান্ত লাগোয়া এলাকার ৪৯৮টি গ্রামে সরকার মোবাইল যোগাযোগ ব্যবস্থা গড়ে তুলবে : শ্রী রবিশঙ্কর প্রসাদ
    কেন্দ্রীয় ইলেক্ট্রনিক্স ও তথ্য প্রযুক্তি মন্ত্রী শ্রী রবিশঙ্কর প্রসাদ বলেছেন, কৌশলগত দিক থেকে গুরুত্বপূর্ণ প্রত্যন্ত ও দূরবর্তী সীমান্ত লাগোয়া গ্রামগুলিতে যোগাযোগ ব্যবস্থার উন্নতিসাধনে কেন্দ্রীয় সরকার একাধিক উদ্যোগ নিয়েছে। সীমান্ত লাগোয়া এ ধরনের গ্রামগুলিতে সাধারণ মানুষের জীবনযাপনের মানোন্নয়নে এই উদ্যোগ গ্রহণ করা হয়েছে। মোবাইল যোগাযোগ ব্যবস্থা গড়ে তোলার লক্ষ্যে ইতিমধ্যেই কৌশলগত দিক থেকে গুরুত্বপূর্ণ সীমান্ত এলাকার ৩৫৪টি গ্রামকে চিহ্নিত করা হয়েছে। এর মধ্যে কেন্দ্রশাসিত জম্মু ও কাশ্মীর তথা লাদাখের ১৪৪টি গ্রাম রয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1644795 – এই লিঙ্কে ক্লিক করুন।
    
    ক্ষুদ্র ও মাঝারি শিল্প সংস্থাগুলির স্বার্থে সরকারের সদ্য ঘোষিত পদক্ষেপগুলি অর্থনীতির গতি ত্বরান্বিত করবে : শ্রী নীতিন গড়করি
    কেন্দ্রীয় অতিক্ষুদ্র, ছোট ও মাঝারি শিল্পোদ্যোগ মন্ত্রী শ্রী নীতিন গড়করি বলেছেন, ক্ষুদ্র ও মাঝারি শিল্প সংস্থার সংজ্ঞায় পরিবর্তন, তহবিল সদ্ব্যবহারে পরিকল্পনা, সংশ্লিষ্ট ক্ষেত্রের সেরা সংস্থাগুলির জন্য চালু হওয়া চ্যাম্পিয়ন পোর্টাল, এ ধরনের সংস্থাগুলিকে ঋণ সহায়তার সুবিধা পৌঁছে দেওয়া প্রভৃতি পদক্ষেপ গ্রহণের মাধ্যমে মহামারীর কারণে লকডাউনের দরুণ মন্থর হয়ে যাওয়া অর্থনীতির গতি ত্বরান্বিত করতে সাহায্য করবে। বণিকসভা ফিকির কর্ণাটক শাখা আয়োজিত ক্ষুদ্র ও মাঝারি শিল্প সংস্থা সংক্রান্ত এক ভার্চ্যুয়াল সম্মেলনে ভাষণে শ্রী গড়করি সংশ্লিষ্ট সবপক্ষকে যাবতীয় ভয় ও নেতিবাচক মনোভাব দূরে সরিয়ে রাখার আহ্বান জানান। তিনি আশ্বাস দিয়ে বলেন, দেশকে মহাশক্তিধর অর্থনীতিতে পরিণত করতে সরকার সর্বাত্মক প্রয়াস নিচ্ছে। শ্রী গড়করি আরও জানান, ক্ষুদ্র ও মাঝারি শিল্প সংস্থাগুলিকে প্রায় ১ লক্ষ ২০ হাজার কোটি টাকা ঋণ সহায়তা দেওয়া হয়েছে। এমনকি, ৩ লক্ষ কোটি টাকা রিলিফ প্যাকেজ হিসাবে ঘোষণা করা হয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1644760 – এই লিঙ্কে ক্লিক করুন।
    
    উপরাষ্ট্রপতি'র দপ্তরে তিন বছরের কার্যকালের বিবরণী বিষয়ে একটি বই প্রকাশ করবেন কেন্দ্রীয় প্রতিরক্ষা মন্ত্রী : শ্রী প্রকাশ জাভড়েকর এই বইটির ই-সংস্করণ প্রকাশ করবেন
    উপরাষ্ট্রপতি শ্রী এম ভেঙ্কাইয়া নাইডুর উপরাষ্ট্রপতি হিসেবে তিন বছর কার্যকালের বিবরণী বিষয়ে ‘সংযুক্তি, যোগাযোগ, পরিবর্তন’ শীর্ষক একটি বই প্রকাশ করবেন কেন্দ্রীয় প্রতিরক্ষা মন্ত্রী শ্রী রাজনাথ সিং। আগামীকাল (১১ই আগস্ট) উপরাষ্ট্রপতি ভবনে এই বই প্রকাশ করা হবে। উল্লেখ্য আগামীকালই শ্রী নাইডু'র উপরাষ্ট্রপতি হিসেবে কার্যকালের তিন বছর পূর্ণ হবে।
    এই বইটি'র ই-বুক সংস্করণ প্রকাশ করবেন কেন্দ্রীয় তথ্য ও সম্প্রচার মন্ত্রী শ্রী প্রকাশ জাভড়েকর। আড়াইশো পাতার এই বইটি প্রকাশ করেছে তথ্য ও সম্প্রচার মন্ত্রকের প্রকাশনা বিভাগ। এই বইটিতে উপরাষ্ট্রপতি হিসেবে শ্রী নাইডুর ভারত এবং বিদেশ ভ্রমণের নানান বর্ণনা চিত্রসহ তুলে ধরা হয়েছে। কৃষক, বিজ্ঞানী, চিকিৎসক, যুব সম্পদায়, প্রশাসক, শিল্পপতি, শিল্পী এবং আরও অন্যান্য ব্যক্তিদের সঙ্গে তাঁর আলাপচারিতার নানান ঝলক থাকছে এই বইয়ে।
    বিস্তারিত বিবরণের জন্য https://pib.gov.in/PressReleasePage.aspx?PRID=1644749 – এই লিঙ্কে ক্লিক করুন।
    
    জাতীয় পরিকাঠামো প্রকল্পগুলির অনলাইন ড্যাশবোর্ডের সূচনা করেছেন অর্থমন্ত্রী
    কেন্দ্রীয় অর্থ তথা কর্পোরেট বিষয়ক মন্ত্রী শ্রীমতী নির্মলা সীতারমন আজ ভিডিও কনফারেন্সের মাধ্যমে জাতীয় পরিকাঠামো প্রকল্পগুলির অনলাইন ড্যাশবোর্ডের সূচনা করেছেন। এ ধরনের ড্যাশবোর্ড চালু করার উদ্দেশ্য হ’ল – নতুন ভারতে পরিকাঠামো প্রকল্পগুলির বিভিন্ন তথ্য সংশ্লিষ্ট সকল পক্ষকে এক অভিন্ন ব্যবস্থার মাধ্যমে সহজেই পৌঁছে দেওয়া। ইন্ডিয়া ইনভেস্টমেন্ট গ্রিড – এ এই অনলাইন ড্যাশবোর্ডটি চালু করা হয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1644812 – এই লিঙ্কে ক্লিক করুন।
    
    ভারতীয় পণ্যগুলি পারস্পরিক-ভিত্তিতে অন্যান্য দেশেও পৌঁছে যাওয়ার যোগ্য
    কেন্দ্রীয় শিল্প ও বাণিজ্য মন্ত্রী শ্রী পীযূষ গোয়েল আজ ৫ দিনের এফএমজিসি সরবরাহ-শৃঙ্খল প্রদর্শনী ২০২০’র প্রথম সংস্করণের ভার্চ্যুয়াল উদ্বোধন করেছেন। এই উপলক্ষে শ্রী গোয়েল বলেন, কোভিড-১৯ মহামারী পরবর্তী বাস্তবতাকে আমাদের মেনে নিতে হবে। মহামারীর দররুণ সমগ্র বিশ্বেই পরিবর্তন এসেছে। এমনকি, সমগ্র বিশ্ব কোভিড-১৯ থেকে শিক্ষা নিয়েছে। তিনি বলেন, পারস্পরিক-ভিত্তিতে ভারতীয় পণ্যসামগ্রীগুলিও সহজেই অন্য দেশে যাওয়া প্রয়োজন। শ্রী গোয়েল এক সমৃদ্ধ ভারত গঠনে এবং পরবর্তী প্রজন্মের জন্য এক উজ্জ্বল ভবিষ্যৎ গড়ে তুলতে একযোগে কাজ করার জন্য ভারতীয় শিল্প সংস্থাগুলির প্রতি আহ্বান জানান।
    বিস্তারিত বিবরণের জন্য https://pib.gov.in/PressReleasePage.aspx?PRID=1644817 – এই লিঙ্কে ক্লিক করুন।
    
    
    
    
    
    পিআইবি’র আঞ্চলিক কার্যালয় থেকে প্রাপ্ত তথ্য
    
    · পাঞ্জাব : রাজ্যের মুখ্যমন্ত্রীর নির্দেশে চিকিৎসা শিক্ষা ও গবেষণা দপ্তর সেপ্টেম্বর মাসের মধ্যে দৈনিক নমুনা পরীক্ষার হার বাড়িয়ে ৪ হাজার করার জন্য নতুন ৪টি কোভিড ভাইরাল নমুনা পরীক্ষাগার স্থাপনের নির্দেশ দিয়েছেন। এই পরীক্ষাগারগুলি চালু হলে দৈনিক ৪ হাজারেরও বেশি নমুনা পরীক্ষা সম্ভব হবে।
    
    · মহারাষ্ট্র : করোনায় ব্যাপক প্রভাবিত মহারাষ্ট্রে গতকাল আরও ৩৯০ জনের মৃত্যুর খবর মিলেছে। একদিনে মৃত্যুর এই সংখ্যা মহামারী চলাকালীন মার্চ মাসে দৈনিক-ভিত্তিতে সর্বোচ্চ। রাজ্যে করোনায় মোট মৃতের সংখ্যা ১৭ হাজার ৭৫৭। আক্রান্তের সংখ্যা ৫ লক্ষ ১৫ হাজার ছাড়িয়েছে। সুস্থ হয়েছেন ৩ লক্ষ ৫১ হাজারেরও বেশি।
    
    · গুজরাট : আমেদাবাদে কোভিড-১৯ আক্রান্তের সংখ্যা স্থিতিশীল হলেও আইসিইউ এবং ভেন্টিলেটর পরিষেবার চাহিদা বাড়ছে। এদিকে রাজ্য সরকার প্রকাশ্য-স্থানে মাস্ক ব্যবহার না করলে জরিমানা ৫০০ টাকা থেকে বাড়িয়ে ১ হাজার টাকা করেছে।
    
    · রাজস্থান : রাজ্যে আজ সকাল পর্যন্ত আরও ৫৯৮ জনের সংক্রমণের খবর মেলায় করোনায় আক্রান্তের সংখ্যা বেড়ে ৫৩ হাজার ৯৫ হয়েছে। রাজ্যে মৃতের সংখ্যা বেড়ে হয়েছে ৭৯৫।
    
    
    · মধ্যপ্রদেশ : রাজ্যে আরও বেশি সংখ্যায় আইসিইউ বেড এবং হাইডিপেন্ডেন্সি ইউনিটের প্রয়োজন রয়েছে। রাজ্যে গত ৭ সপ্তাহে করোনায় আক্রান্তের সংখ্যা উদ্বেগজনকভাবে বৃদ্ধি পাওয়ায় এই চাহিদা দেখা দিয়েছে। রাজ্যে আজ পর্যন্ত নিশ্চিতভাবে করোনায় আক্রান্তের সংখ্যা ৯ হাজার ৯।
    
    · গোয়া : রাজ্যে এ যাবৎ ১ দিনেই গতকাল সর্বাধিক ৫০৬ জন করোনায় আক্রান্ত হয়েছেন।
    
    · অরুণাচল প্রদেশ : রাজ্যে গত ২৪ ঘন্টায় আরও ৫২ জন কোভিড-১৯ থেকে আরোগ্য লাভ করেছেন। বর্তমানে রাজ্যে নিশ্চিতভাবে করোনায় আক্রান্তের সংখ্যা ৬৭০।
    
    · মণিপুর : রাজ্যে ৯৯৬ জন সরকারি কোয়ারেন্টাইন, ১ হাজার ৫৮০ জন কম্যুনিটি কোয়ারেন্টাইন এবং ৪১৯ জন ব্যক্তিগত খরচে কোয়ারেন্টাইনে রয়েছেন।
    
    · নাগাল্যান্ড : রাজ্যে নিশ্চিতভাবে করোনায় আক্রান্ত ২ হাজার ৭৮১ জনের মধ্যে ১ হাজার ২২৬ জন সশস্ত্র বাহিনীর। বাকিরা করোনা যুদ্ধে অগ্রভাগে থাকা কর্মী, রাজ্যের বাইরে থেকে আসা ব্যক্তিরা রয়েছেন।
    
    · মিজোরাম : রাজ্যে গতকাল আরও ১২ জনের করোনায় সংক্রমণের খবর মেলায় আক্রান্তের সংখ্যা বেড়ে ৬২০ হয়েছে। এর মধ্যে ৩২২ জন নিশ্চিতভাবে করোনায় আক্রান্ত হয়েছেন।
    
    · সিকিম : রাজ্যে আজ আরও ৪৪ জনের করোনায় সংক্রমণের খবর মিলেছে। সুস্থ হয়েছেন ৫১০ জন। নিশ্চিতভাবে করোনায় আক্রান্তের সংখ্যা ৩৯৯।
    
    · কেরল : বৃষ্টিজনিত কারণে ব্যাপক ক্ষয়ক্ষতির দরুণ রাজ্য সরকার বিশেষ আর্থিক প্যাকেজের জন্য কেন্দ্রকে অনুরোধ জানিয়েছে। প্রধানমন্ত্রীর আহ্বানে মুখ্যমন্ত্রীদের এক বৈঠকে রাজ্যের মুখ্যমন্ত্রী তাঁকে এই অনুরোধ জানান। রাজ্যে আজ আরও ২ জনের করোনায় মৃত্যুর খবর মিলেছে।
    
    · তামিলনাডু : কেন্দ্রশাসিত পন্ডিচেরীতে আজ আরও ২ জনের মৃত্যুর খবর মেলায় করোনায় মৃতের সংখ্যা বেড়ে ৮৯ হয়েছে। আক্রান্তের সংখ্যা ৫ হাজার ৬২৪। নিশ্চিতভাবে করোনায় আক্রান্ত হয়েছেন ২ হাজার ১৮০ জন। এদিকে তামিলনাডু’তে দশম শ্রেণীর পরীক্ষার ফল ঘোষণা করা হয়েছে। সব ছাত্রছাত্রীকেই উত্তীর্ণ বলে ঘোষণা করা হয়েছে। রাজ্যে গতকাল আরও ১১৯ জনের মৃত্যুর খবর মেলায় করোনায় মৃতের সংখ্যা বেড়ে ৪ হাজার ৯২৭ হয়েছে। আক্রান্তের সংখ্যা ২ লক্ষ ৯৬ হাজার ছাড়িয়েছে। নিশ্চিতভাবে করোনায় আক্রান্ত হয়েছেন ৫৩ হাজার ৩৩৬ জন।
    
    · কর্ণাটক : বন্যা পরিস্থিতি নিয়ে প্রধানমন্ত্রীর পৌরহিত্যে অনুষ্ঠিত বৈঠকে রাজ্যের মুখ্যমন্ত্রী সহ প্রবীণ মন্ত্রীরা যোগ দেন। রাজ্য সরকারের পক্ষ থেকে ৪ হাজার কোটি টাকার অর্থ সহায়তা চাওয়া হয়েছে। রাজ্যের প্রাথমিক শিক্ষা মন্ত্রী আজ দশম শ্রেণীর ফল প্রকাশের কথা ঘোষণা করেছেন। প্রকাশিত ফলাফল অনুযায়ী, ৭১.৮০ শতাংশ উত্তীর্ণ হয়েছে। এদিকে রাজ্যে গতকাল আরও ১০৭ জনের মৃত্যুর খবর মেলায় করোনায় মৃতের সংখ্যা বেড়ে ৩ হাজার ১৯৮ হয়েছে। আক্রান্তের সংখ্যা ১ লক্ষ ৭৮ হাজার দাঁড়িয়েছে। নিশ্চিতভাবে করোনায় আক্রান্ত হয়েছেন ৮০ হাজার ৯৭৩ জন।
    
    · অন্ধ্রপ্রদেশ : বিজয়ওয়াড়ায় এক কোভিড কেয়ার সেন্টারে অগ্নিকান্ডের ঘটনায় ১০ জনের মৃত্যুর প্রেক্ষিতে এ ধরনের অযাচিত দুর্ঘটনা এড়াতে সমস্ত জেলাশাসকের কাছ থেকে অগ্নি নির্বাপণ ব্যবস্থা সংক্রান্ত রিপোর্ট চাওয়া হয়েছে। রাজ্য সরকার কোভিড কেয়ার হাসপাতালগুলিতে চিকিৎসা পরিষেবা প্রদানের জন্য ৩০ হাজার ৮৮৭টি পদে কর্মী নিয়োগে অনুমতি দিয়েছে। রাজ্যে গতকাল আরও ৯৭ জনের মৃত্যুর খবর মেলায় করোনায় মৃতের সংখ্যা বেড়ে ২ হাজার ৩৬ হয়েছে। আক্রান্তের সংখ্যা ২ লক্ষ ২৭ হাজার ছাড়িয়েছে। নিশ্চিতভাবে করোনায় আক্রান্ত হয়েছেন ৮৭ হাজার ১১২ জন।
    
    · তেলেঙ্গানা : তেলেঙ্গানা রাজধানী অঞ্চলে কোভিড-১৯ সংক্রমণের সংখ্যা ধীরে ধীরে কমছে। অবশ্য, জেলাগুলিতে আক্রান্তের সংখ্যা ক্রমবর্ধমান রাজ্যে গত ২৪ ঘন্টায় আরও ১০ জনের মৃত্যুর খবর মেলায় করোনায় মৃতের সংখ্যা বেড়ে ৬৩৭ হয়েছে। আক্রান্তের সংখ্যা ৮০ হাজার ছাড়িয়েছে। নিশ্চিতভাবে করোনায় আক্রান্ত হয়েছেন ২২ হাজার ৫২৮ জন এবং সুস্থ হয়েছেন ৫৭ হাজার ৫৮৬ জন।


    CG/BD/SB

    
    
    (Release ID: 1644958) Visitor Counter : 6
    
    
      Read this release in: Punjabi , Malayalam , English , Urdu , Hindi , Marathi , Assamese , Manipuri , Gujarati , Tamil , Telugu