      তথ্যওসম্প্রচারমন্ত্রক

      মিডিয়া প্রোডাকশনের জন্য তথ্য ও সম্প্রচার মন্ত্রকের সাধারণ পরিচালন পদ্ধতি ঘোষণা
      Posted On: 23 AUG 2020 12:41PM by PIB Kolkata


    নয়াদিল্লী, ২৩ আগস্ট, ২০২০


    

    আমাদের দেশের মোট অভ্যন্তরীণ উৎপাদনের ক্ষেত্রে মিডিয়া প্রোডাকশন একটি গুরুত্বপূর্ণ ভূমিকা পালন করে। বর্তমান কোভিড-১৯ মহামারীর প্রেক্ষিতে মিডিয়া প্রোডাকশনের সঙ্গে যুক্ত ব্যক্তিদের সাবধানে থাকা প্রয়োজন যাতে এই মহামারী ছড়িয়ে পরতে না পারে। একইসঙ্গে তাদের কাজকর্মও চালিয়ে যাওয়া জরুরি।


    
    তথ্য ও সম্প্রচার মন্ত্রক, স্বাস্থ্য ও পরিবার কল্যাণ মন্ত্রকের সঙ্গে আলোচনা করে মিডিয়া প্রোডাকশনের জন্য একটি সাধারণ পরিচালন পদ্ধতি (স্ট্যান্ডার্ড অপারেটিং প্রোসিডিওর-এসওপি) তৈরি করেছে। তথ্য ও সম্প্রচার মন্ত্রী শ্রী প্রকাশ জাভড়েকর আজ এই এসওপি-র বিষয়ে বিস্তারিতভাবে জানিয়েছেন। এই এসওপি অনুসারে কোভিড-১৯এর জন্য কন্টেইনমেন্ট এলাকায় কাজ করা যাবেনা। যেসমস্ত কর্মীর জটিল শারীরিক সমস্যা রয়েছে তাঁদের বাড়তি সতর্কতা অবলম্বন করে চলতে হবে, ফেস কভার, মাস্ক, ঘন ঘন হাত ধোয়া, হ্যান্ড স্যানিটাইজারের ব্যবস্থা করা এবং হাঁচি-কাশির নিয়ম মেনে চলতে হবে।


    
    মন্ত্রক যে এসওপি-টি প্রকাশ করেছে সেটি আন্তর্জাতিক বিভিন্ন নিয়মাবলী মেনে তৈরি করা হয়েছে। শারীরিক দূরত্ব বজায় রাখা, যেখানে শ্যুটিং হবে সেখানে ঢোকার এবং বেরোনার আলাদা ব্যবস্থা করা, নিয়মিত স্যানিটাইজেশন, কর্মীদের নিরাপত্তা, শারীরিক নৈকট্য এড়িয়ে চলা এবং কোন জায়গা সফর করার ক্ষেত্রে স্বরাষ্ট্র মন্ত্রকের কোয়ারেনটাইন ও আইসোলেশনের নিময় মেনে চলতে হবে। শ্যুটিং-এর সময় যারা ক্যামেরার সামনে থাকবেন তারা ছাড়া অন্য সবাইকে মাস্ক পরতে হবে।


    
    শ্রী জাভড়েকর জানিয়েছেন, কোভিড-১৯ মহামারীর কারণে গত ৬ মাস ধরে এই শিল্পে প্রভাব পড়েছে। মন্ত্রকের এই উদ্যোগকে জনসাধারণ স্বাগত জানাবেন। মন্ত্রী আশা করেন সব রাজ্য এই এসওপি মেনে চলবে এবং এর সঙ্গে বাড়তি কোন শর্ত যোগ করতে চাইলে তারা সেটি যোগ করতে পারে। স্বাস্থ্য ও পরিবার কল্যাণ মন্ত্রক ছাড়াও এই এসওপি তৈরিতে স্বরাষ্ট্র মন্ত্রকের সঙ্গেও আলোচনা করা হয়েছে। এই এসওপি-র বিষয়ে বিস্তারিত জানতে এই লিঙ্কটিতে ক্লিক করুন-
    https://mib.gov.in/sites/default/files/SOP%20on%20Media%20Production%2021%20Aug%202020%20%281%29.pdf ।


    

    CG/CB/NS

    
    
    (Release ID: 1648060) Visitor Counter : 12
    
    
      Read this release in: Urdu , Punjabi , English , Marathi , Hindi , Manipuri , Assamese , Gujarati , Odia , Tamil , Telugu , Kannada , Malayalam