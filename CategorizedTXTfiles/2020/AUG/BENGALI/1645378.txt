      অসামরিকবিমানপরিবহণমন্ত্রক

      কলকাতা বিমানবন্দরে চালু হল মোবাইল কম্যান্ড পোস্ট
      Posted On: 11 AUG 2020 4:32PM by PIB Kolkata


    কলকাতা, ১১ আগস্ট, ২০২০


    কলকাতার নেতাজী সুভাষ চন্দ্র বসু আন্তর্জাতিক বিমানবন্দর এবং ভারতীয় বিমানবন্দর কর্তৃপক্ষ সমন্বিতভাবে আপৎকালীন পরিস্থিতির মোকাবিলার জন্য অত্যাধুনিক মোবাইল কম্যান্ড পোস্টের (এমসিপি ) সূচনা করল।


    এই এমসিপি-র মধ্যে অত্যাধুনিক যন্ত্রপাতি রয়েছে, যার সাহায্যে বিমানবন্দরে আপৎকালীন পরিস্থিতিতে একটি যোগাযোগ কেন্দ্রের সাহায্যে সমন্বয়ের কাজ করা যাবে। ওই যোগাযোগ কেন্দ্র থেকে জরুরি অবস্থায় দ্রুত সিদ্ধান্ত গ্রহণ করে সেই তথ্য প্রচার করা হবে। এর জন্য বেশ কিছু অত্যাধুনিক যন্ত্রপাতির ব্যবস্থা করা হয়েছে। আপৎকালীন পরিস্থিতিতে উদ্ধারকাজ যথাযথভাবে পরিচালনা করার জন্য বেশ কিছু পরিকাঠামো-ও তৈরি করা হয়েছে। সেগুলি হল :


    · একটি শীতাতপ নিয়ন্ত্রিত কক্ষে আট জন বসতে পারেন এরকম ব্যবস্থা যুক্ত গোল টেবিল সম্মেলনের পরিকাঠামো গড়ে তোলা হয়েছে।


    · ডিজিটাল বোর্ড সম্বলিত একটি প্রোজেক্টর বসানো হয়েছে।


    · চার ঘন্টা বিদ্যুৎ সরবরাহ হবে এরকম জেনারেটরের ব্যবস্থা থাকছে।


    · পিটিজেড ক্যামেরা বসানো হয়েছে যার সাহায্যে ৫০০ মিটার থেকে ১ কিলোমিটার পর্যন্ত এলাকার স্পষ্ট ছবি পাওয়া যাবে। সেই ছবি ৪২ ইঞ্চি এলইডি মনিটরে ফুটে উঠবে।


    · ওই ঘরটির ভিতরে একটি ডোম ক্যামেরা বসানো হয়েছে।


    · দুই ঘন্টা বিদ্যুৎ সরবরাহের জন্য একটি ইউপিএস রাখা হয়েছে।


    · চারটি সুউচ্চ বাতি স্তম্ভে ২৫০ ওয়াটের আলোর ব্যবস্থা করা হয়েছে। এর সঙ্গে অতি উচ্চ-ফ্রিকোয়েন্সি যুক্ত মনিটরের ব্যবস্থা থাকছে যার সাহায্যে এটিসি (এয়ার ট্রাফিক কন্ট্রোল)থেকে যথাযথ নজরদারি চালানো যাবে।


    · ওয়াকিটকি, জনসাধারণকে প্রয়োজনীয় নির্দেশ দেওয়ার জন্য কর্ডলেস মাইক, ব্লুটুথ ব্যবস্থাপনার সঙ্গে মেগাফোনের ব্যবস্থা করা হয়েছে।


    · উদ্ধারকারী দলকে সাহায্য করার জন্য রাত্রিবেলা অন্ধকারে ১২০ মিটার দূর পর্যন্ত দেখতে পাওয়া যাবে এ ধরণের বাইনোকুলারের-ও ব্যবস্থা করা হয়েছে। এছাড়া, ১০টি সাইন বোর্ড এবং দুটি তাঁবু রাখা হচ্ছে।


    · পরিষ্কার করার জন্য বেসিন এবং তিনটি বহনযোগ্য জলের ট্যাঙ্ক রাখা থাকছে।


    মোবাইল কম্যান্ড পোস্টের কাজ


    · এই পোস্টে লিয়াজোঁ অফিসার বিভিন্ন সংস্থার সঙ্গে সমন্বয় করার জন্য পরিকল্পনা করবেন এবং উদ্ধার-কাজ চালাবেন। ওই পোস্টে টো ট্র্যাক্টর, কোচ-সহ বিভিন্ন বহনক্ষম যানবাহনের ব্যবস্থা থাকছে।


    · যারা দুর্ঘটনায় কোনরকমের আঘাত পাবেন না তাদেরকে একটি জায়গায় বসানো হবে। আর যারা আঘাত পাবেন বা যাদের অবস্থা সংকটজনক হবে তাদের জন্য চিকিৎসকের ব্যবস্থা করা এবং দ্রুত হাসপাতালে নিয়ে যাওয়ার সংস্থান-ও থাকছে।


    · যারা আহত হবেন না, সারভাইভার রিসেপশন সেন্টারে সংশ্লিষ্ট বিমান সংস্থাটি তাদের দ্রুত পাঠানোর ব্যবস্থা করবে এবং এর জন্য ক্রাইসিস ম্যানেজমেন্ট সেন্টার ও এয়ারপোর্ট অপারেশন কন্ট্রোল সেন্টারের সঙ্গে দ্রুত যোগাযোগের সুবিধা এই পোস্টে থাকছে।


    বিমান বন্দরের উদ্ধারকারী দল এবং দমকল বাহিনীকেও দ্রুততার সঙ্গে এই এমসিপি থেকে পাঠানো হবে। খেয়াল রাখতে হবে বিমান দুর্ঘটনা স্থল থেকে এর দূরত্ব যেন ৯০ মিটারের কম না হয়।


    SSS/CB/NS

    
    
    (Release ID: 1645378) Visitor Counter : 6
    
    
      Read this release in: English