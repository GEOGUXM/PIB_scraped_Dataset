      যুবওক্রীড়াবিষয়কমন্ত্রক

      কেন্দ্রীয় যুব ও ক্রীড়া বিষয়কমন্ত্রী শ্রী কিরেন রিজিজু আজ ভার্চুয়াল মাধ্যমে ফিট ইন্ডিয়া ফ্রিডম দৌড়ের সূচনা করেছেন
      
      দেশের প্রতিটি শ্রেনীর মানুষের কাছে ফিট ইন্ডিয়া ফ্রিডম দৌড় ভীষণভাবে সমর্থন পেয়েছে। শারীরিক সুস্থতার ক্ষেত্রে এটি অত্যন্ত ইতিবাচক উদ্যোগ

      Posted On: 14 AUG 2020 7:51PM by PIB Kolkata

    নতুন দিল্লি, ১৪ই অগাস্ট, ২০২০


    

    
    কেন্দ্রীয় যুব ও ক্রীড়া বিষয়কমন্ত্রী শ্রী কিরেন রিজিজু আজ ভার্চুয়াল মাধ্যমে ফিট ইন্ডিয়া ফ্রিডম দৌড়ের সূচনা করেছেন। শারীরিক সুস্থতার ক্ষেত্রে শারীরিক সুস্থতার ক্ষেত্রে অত্যন্ত ইতিবাচক এই দৌড়ে সরকার এবং বেসরকারি সংস্থাগুলি অংশগ্রহন করছে। দেশজুড়ে চলা করোনা অতিমারীর দরুন ফিট ইন্ডিয়া ফ্রিডম দৌড় এই বছর এক অভিনব পদ্ধতিতে অনুষ্ঠিত হচ্ছে। অংশগ্রহনকারীরা,তাদের নিজের জায়গায় এবং নিজের গতিতে ৭৩ তম স্বাধীনতা দিবস ১৫ই অগাস্ট থেকে মহাত্মা গান্ধীর ১৫১ তম জন্মদিবস ২রা অক্টোবর পর্যন্ত যে কোনো সময়ে দৌড়ে সামিল হতে পারবেন।


    
    সীমান্ত রক্ষীবাহিনী(বি এস এফ),ইন্দো-টিবেটিয়ান সীমান্ত পুলিশ(আই টি বি পি)এবং কেন্দ্রীয় সংরক্ষিত পুলিশ বাহিনী(সি আর পি এফ) দেশজুড়ে এই দৌড়ে অংশগ্রহন করবে। তাদের সঙ্গে যোগ দেবে ভারতীয় রেল,সি বি এস ই এবং আই সি এস ই বিদ্যালয় গুলি। এর পাশাপাশি নেহেরু যুবা কেন্দ্র সংগঠনের ৭৫ লক্ষ স্বেচ্ছাসেবক ও যুব বিষয়ক দপ্তরের এন এস এসের সদস্যরা,স্পোর্টস অথরিটি অফ ইন্ডিয়ার(সাই) প্রশিক্ষণে যুক্ত খেলোয়াড়রাও শারীরিক সুস্থতার জন্য দৌড়ে অংশ নেবেন।


    
    দেশজুড়ে এই দৌড়ে অংশগ্রহনকারী সংস্থাগুলির ভূয়সী প্রশংসা করে শ্রী কিরেন রিজিজু বলেন, "ফিট ইন্ডিয়া ফ্রিডম রানে অংশগ্রহণকারীদের উৎসাহ দেখে আমি উল্লসিত। আমরা যদি সমস্ত কর্মীদের ও তাদের পরিবারের সকল সদস্যদের এবং সমাজের সকল শ্রেনীর মানুষদের এই দৌড়ে সামিল করতে পারি,তাহলে স্বাধীনতার সত্যিকারের উদ্দীপনাকে ছুঁতে পারবো। ফিট ইন্ডিয়া কর্মসূচীকে জনগণের কর্মসূচীতে রূপান্তর প্রধানমন্ত্রীর দর্শন। এই দর্শন ক্রমাগত বাস্তব রূপ নিতে চলেছে"।


    
    শ্রী রিজিজু আরও বলেন,"সীমান্ত রক্ষীবাহিনীর মহানির্দেশকের কথা মতন, বি এস এফ জওয়ানরা এবং সীমান্ত অঞ্চলের আশপাশে বসবাসকারী মানুষজন সকালে পতাকা তুলে ধরে দৌড়েতে থাকবে। দেশপ্রেম জাগিয়ে তুলতে ভারতীয় নাগরিকদের কাছে এর থেকে অধিকতর ভালো কিছুই হতে পারেনা। আমাদের বাহিনীর সংস্কৃতি চিরকালই চমৎকার। ফ্রিডম দৌড়ে সি আর পি এফ,বি এস এফ এবং আই টি বি পি জওয়ানরা নেতৃত্ব দিলে তা বিশালাকার এবং উৎসবের চেহারা নেবে।"


    
    সি আর পি এফের মহা নির্দেশক শ্রী আনন্দ প্রকাশ মাহেশ্বরী বলেন,"এই দৌড়ে অংশ নিতে সি আর পি এফ শিবিরে ব্যাপক উদ্দীপনা লক্ষ্য করা গেছে।জওয়ানরা তাদের পরিবারের সদস্যদের নিয়ে এই অনুষ্ঠানে যোগ দেবেন। ১২ লক্ষের বেশি মানুষ এই দৌড়ে সামিল হবেন। ফিট ইন্ডিয়া ফ্রিডম রান চলাকালীন জওয়ানরা ১ কোটি কিলোমিটার অঞ্চল পূরণ করার লক্ষ্যমাত্রা নিয়েছে। এটি তাদের সাহসিকতার পরিচয় বহন করে।"


    
    ভারতীয় রেল বোর্ডের সভাপতি শ্রী বিনোদ যাদব,ফিট ইন্ডিয়া ফ্রিডম রানের গুরুত্ব ব্যাখা করে বলেন যে ফিট ইন্ডিয়া কর্মসূচী রেল কর্মচারীদের শারীরিকভাবে সক্ষম থাকার বিষয়ে উৎসাহ জুগিয়েছে।


    
    সি বি এস ই এবং সি আই এস সি ই বিদ্যালয়ের ছাত্রছাত্রী,শিক্ষক এবং অভিভাবকরা এই দৌড়ে অংশ নেবেন। সি বি এস ইর সভাপতি মনোজ আহুজা এবং আই সি এস ইর সভাপতি ড:জি ইম্যানুয়েল জানিয়েছেন,এই বোর্ডের অধীনে দেশজুড়ে থাকা সমস্ত বিদ্যালয় এই দৌড়ে অংশ নেবে।


    

    CG/PPM

    
    
    (Release ID: 1646026) Visitor Counter : 7
    
    
      Read this release in: Telugu , English , Urdu , Hindi , Punjabi , Tamil