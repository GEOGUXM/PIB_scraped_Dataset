      প্রধানমন্ত্রীরদপ্তর

      'মন কি বাত'-এ প্রধানমন্ত্রী স্বাধীনতা সংগ্রামে স্বল্প পরিচিত নির্ভিক সংগ্রামীদের অজানা কাহিনী জনসমক্ষে নিয়ে আসার জন্য ছাত্রছাত্রী ও শিক্ষক-শিক্ষিকাদের প্রশংসা করেছেন
      Posted On: 30 AUG 2020 3:04PM by PIB Kolkata


    নয়াদিল্লি, ৩০ আগস্ট, ২০২০


    

    
    প্রধানমন্ত্রী তাঁর সর্বশেষ 'মন কি বাত' অনুষ্ঠানে জাতির উদ্দেশে ভাষণে স্বাধীনতা সংগ্রামের বিস্মৃতির অতলে হারিয়ে যাওয়া নির্ভিক সংগ্রামীদের অজানা কাহিনী জনসমক্ষে তুলে ধরার জন্য ছাত্রছাত্রী ও শিক্ষক-শিক্ষিকাদের প্রচেষ্টার প্রশংসা করেছেন।
    
    প্রধানমন্ত্রী বলেন, একজন ব্যক্তি যখন তাঁর সাফল্যের কথা চিন্তা করেন, তখন তাঁর মনে একজন শিক্ষকের কথাও নিশ্চিতভাবেই উদয় হয়। শ্রী মোদী বলেন, কোভিড সঙ্কট শিক্ষক-শিক্ষিকাদের কাছে এক চ্যালেঞ্জ ছুড়ে দিয়েছে। শিক্ষক-শিক্ষিকারা এই চ্যালেঞ্জ নতুন নতুন ধ্যান-ধারণা ও প্রযুক্তি উদ্ভাবনের মাধ্যমে সুযোগে পরিণত করেছেন এবং এই ধ্যান-ধারণাগুলিকে ছাত্রছাত্রীদের সঙ্গে ভাগ করে নিয়েছেন। জাতীয় শিক্ষানীতির সুফলগুলি ছাত্রছাত্রীদের কাছে পৌঁছে দিতে শিক্ষক-শিক্ষিকারা গুরুত্বপূর্ণ ভূমিকা পালন করবেন বলেও প্রধানমন্ত্রী আশা প্রকাশ করেন।
    
    দেশ ২০২২ সালে স্বাধীনতার ৭৫তম বার্ষিকী উদযাপন করবে বলে উল্লেখ করে প্রধানমন্ত্রী বলেন, আজকের ছাত্রছাত্রীদের কাছে আমাদের স্বাধীনতা সংগ্রামের নির্ভিক সংগ্রামীদের ব্যাপারে সম্যক ধারণা গড়ে তোলা অত্যন্ত গুরুত্বপূর্ণ। যখন আমাদের ছাত্রছাত্রীদের স্বাধীনতা সংগ্রামের ইতিহাস সম্পর্কে জানানো হয়, কেবল তখনই আমরা ছাত্রছাত্রীদের মধ্যে স্বাধীনতা সংগ্রামের প্রতি প্রকৃত অনুরণন দেখতে পাই।
    
    প্রধানমন্ত্রী ছাত্রছাত্রীদের গবেষণার বিষয় হিসেবে তারা যে জেলায় বাস করেন সেখানকার স্বাধীনতা সংগ্রামের কোন একটি ঘটনাকে গবেষণার একটি উপাদেয় করে তুলতে পারে বলেও পরামর্শ দেন। এ ব্যাপারে ছাত্রছাত্রীরা স্বাধীনতা সংগ্রামের সঙ্গে জড়িত নিজেদের শহর বা গ্রাম পরিদর্শন করতে পারে। কয়েকটি বিদ্যালয়ের ছাত্রছাত্রীরা মিলে আমাদের স্বাধীনতার ৭৫তম বার্ষিকী উদযাপন উপলক্ষে স্বাধীনতা সংগ্রামের নির্ভিক সেনানীদের নিয়ে ৭৫টি কবিতা বা কাহিনী রচনা করতে পারে বলেও প্রধানমন্ত্রী পরামর্শ দেন।
    
    প্রধানমন্ত্রী আরও বলেন, ছাত্রছাত্রী ও শিক্ষক-শিক্ষিকাদের সম্মিলিত এই প্রয়াস বিস্মৃতির অতলে হারিয়ে যাওয়া দেশের স্বাধীনতা সংগ্রামের জন্য জীবন উৎসর্গকারী স্বল্প পরিচিত লক্ষ লক্ষ সংগ্রামীর অজানা কাহিনীকে জনসমক্ষে নিয়ে আসতে পারে। আগামী ৫ সেপ্টেম্বর শিক্ষক দিবস উদযাপন উপলক্ষে প্রধানমন্ত্রী স্বাধীনতা সংগ্রামের স্বল্প পরিচিত বীর সংগ্রামীদের ব্যাপারে এরকম উদ্যোগ গ্রহণের জন্য শিক্ষক-শিক্ষিকাদের প্রতি আহ্বান জানান।


    

    
    CG/BD/DM

    
    
    (Release ID: 1649913) Visitor Counter : 5
    
    
      Read this release in: English , Urdu , Hindi , Marathi , Manipuri , Assamese , Punjabi , Gujarati , Odia , Tamil , Telugu , Kannada , Malayalam