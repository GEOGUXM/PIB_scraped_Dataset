      রেলমন্ত্রক

      গরিব কল্যাণ রোজগার অভিযানে ২১শে অগাস্ট পর্যন্ত ভারতীয় রেল ৬ লক্ষ ৪০ হাজারেরও বেশি কর্মদিবস সৃষ্টি করেছে
      Posted On: 23 AUG 2020 5:10PM by PIB Kolkata


    নয়াদিল্লি, ২৩ অগাস্ট, ২০২০


    

    ভারতীয় রেল বিহার, ঝাড়খন্ড, মধ্যপ্রদেশ, ওডিশা, রাজস্থান ও উত্তর প্রদেশ – এই ৬টি রাজ্যে গরিব কল্যাণ রোজগার অভিযানে ৬ লক্ষ ৪০ হাজারেরও বেশি কর্মদিবস সৃষ্টি করেছে। রেল এবং শিল্প ও বাণিজ্য মন্ত্রী শ্রী পীযূষ গোয়েল ব্যক্তিগতভাবে এই প্রকল্পটির তদারকি করছেন। ৬টি রাজ্যের পরিযায়ী শ্রমিকদের প্রায় ১৬৫টি রেলের পরিকাঠামোগত প্রকল্পে যুক্ত করা হয়েছে। ২১শে অগাস্ট পর্যন্ত ১২ হাজার ২৭৬ জন শ্রমিক এই কাজে যুক্ত হয়েছেন। যে ঠিকাদাররা তাঁদের এই প্রকল্পগুলিতে কাজে লাগাচ্ছেন, রেল মজুরি বাবদ তাঁদের ১ হাজার ৪১০ কোটি ৩৫ লক্ষ টাকা দিয়েছে।


    
    লেভেলে ক্রসিং – এর অ্যাপ্রোচ রোড নির্মাণ ও রক্ষণাবেক্ষণ, রেলের জমিতে থাকা সমস্ত নর্দমা পরিষ্কার, রেল স্টেশনের যাতায়াতের রাস্তাগুলি তৈরি ও সংস্কার, রেলের বিভিন্ন সম্পত্তির রক্ষণাবেক্ষণ এবং রেলের জমিতে গাছ লাগানোর মতো কাজে এইসব শ্রমিকদের যুক্ত করা হয়েছে। প্রসঙ্গত উল্লেখ্য, ২০শে জুন প্রধানমন্ত্রী শ্রী নরেন্দ্র মোদী গ্রামাঞ্চলে এবং অন্যান্য যেসব জায়গায় কোভিড-১৯ মহামারীর কারণে বিপুল শ্রমিক ফিরে এসেছেন, তাঁদের কর্মসংস্থানের জন্য গরিব কল্যাণ রোজগার প্রকল্পটির সূচনা করেছিলেন। এর জন্য ৫০ হাজার কোটি টাকা ব্যয় করা হবে। গ্রামোন্নয়ন ও পঞ্চায়েতি রাজ, সড়ক পরিবহণ ও মহাসড়ক, খনি, পানীয় জল পয়ঃনিষ্কাশন, পরিবেশ, রেল, পেট্রোলিয়াম ও প্রাকৃতিক গ্যাস, পুনর্নবীকরণযোগ্য জ্বালানি, সীমান্ত সড়ক, টেলিকম এবং কৃষি মন্ত্রক/দপ্তর গুলি এই প্রকল্পটি রূপায়ণ করছে।


    

    
    CG/CB/SB

    
    
    (Release ID: 1648137) Visitor Counter : 8
    
    
      Read this release in: Punjabi , English , Urdu , Marathi , Hindi , Manipuri , Assamese , Odia , Tamil , Telugu