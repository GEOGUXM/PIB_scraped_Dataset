      বিজ্ঞানওপ্রযুক্তিমন্ত্রক

      আইআইএ প্রতিষ্ঠানের বিজ্ঞানীরা ওমেগা সেন্টোউরি গ্লোবুলার ক্লাস্টারের ধাতব সমৃদ্ধ অংশগুলির মধ্যে একাধিক শীতল তথাপি উজ্জ্বল নক্ষত্র আবিষ্কার করেছেন
      Posted On: 14 AUG 2020 11:30AM by PIB Kolkata


    নয়াদিল্লি, ১৪ অগাস্ট, ২০২০


    

    
    গ্লোবুলার ক্লাস্টারগুলি হল এক স্টেলার সিস্টেম বা নাক্ষত্রিক অবস্থা যেখানে অভিন্ন বায়বীয় মেঘ থেকে লক্ষ লক্ষ নক্ষত্র তৈরী হয়। এই নক্ষত্রগুলি তাদের মৌলিক প্রাচুর্যের রাসায়নিক সংমিশ্রণে সমগোত্রীয় হয়। তবে, এমন কিছু গোষ্ঠী রয়েছে, যা মৌলিক রাসায়নিক সংমিশ্রণের আদর্শ থেকে বিচ্যুত। এরকম একটি উজ্জ্বল নক্ষত্র হ’ল ওমেগা সেন্টাউরি। ওমেগা সেন্টাউরির বিভিন্ন নক্ষত্র একই ধাতব সামগ্রীর মতো প্রত্যক্ষ হয় না। নক্ষত্রের ধাতব সামগ্রী এমন এক মাপকাঠি, যা তার বয়স নির্দেশ করে। অনন্য কিছু মৌলিক প্রাচুর্যের কারণে সাধারণত নক্ষত্রের গঠনগত দৃশ্যটি স্বাভাবিকের থেকে স্বতন্ত্র হতে পারে।


    
    কেন্দ্রীয় সরকারের বিজ্ঞান ও প্রযুক্তি দপ্তরের অধীন স্বশাসিত ইন্ডিয়ান ইন্সটিটিউট অফ অ্যাস্ট্রোফিজিক্স (আইআইএ) – এর একদল বিজ্ঞানী এই ক্লাস্টারের অসংখ্য নক্ষত্র অধ্যয়ন করে ধাতব সমৃদ্ধের মধ্যে সর্বাধিক উন্নত শীতল তথাপি উজ্জ্বল নক্ষত্রটি আবিষ্কার করেছেন। আর এটি হ’ল ওমেগা সেন্টাউরির আদর্শ নমুনা। প্রতিষ্ঠানের বিজ্ঞানীদের এই গবেষণালব্ধ ফলাফল আন্তর্জাতিক খ্যাতিসম্পন্ন দ্য অ্যাস্ট্রোফিজিকাল জার্নালে প্রকাশিত হয়েছে।


    
    অধিকাংশ নক্ষত্রের মধ্যে বিভিন্ন ভারী উপাদানের সন্ধান পাওয়া যায়। আইআইএ প্রতিষ্ঠানের বৈজ্ঞানিক দলটি উন্নত, শীতল তথাপি উজ্জ্বল নক্ষত্রদের সনাক্তকরণের জন্য অপ্টমেট্রিক মিডিয়াম রেজিলিউশন স্পেক্টোগ্রাফ থেকে প্রাপ্ত লো রেজুলিউশন স্পেকট্রা ব্যবহার করে অধ্যয়ন পরিচালনা করে। বিজ্ঞানীরা দেখতে পান, নক্ষত্রগুলির পারমাণিক বর্ণালীর রেখাগুলি অত্যন্ত শক্তিশালী, যা বিজ্ঞানীরা অভিনব কৌশল ব্যবহার করে পৃথকভাবে চিহ্নিতকরণের জন্য লো রেজোলিউশন স্পেকট্রা পদ্ধতি ব্যবহার করেন।


    
    ওমেগা সেন্টাউরির শীতল তথাপি উজ্জ্বল নক্ষত্রগুলির বর্ণালী চিহ্নিতকরণের জন্য ইন্ডিয়ান ইন্সটিটিউট অফ অ্যাস্ট্রোফিজিক্সের ডঃ হেমা বিপি এবং অধ্যাপক গজেন্দ্র পান্ডে সাউদার্ন আফ্রিকান লার্জ টেলিস্কোপ থেকে হাই রেজোলিউশন স্পেকট্রা সংগ্রহ করেছিলেন। প্রতিষ্ঠানের এই দুই বিজ্ঞানী তাঁদের কর্ম পরিচালনায় মার্কিন যুক্তরাষ্ট্রের কেম্ব্রিজের হার্বার্ড সেন্টার ফর অ্যাস্ট্রোফিজিক্সের অধ্যাপক রবার্ট এল ক্রুক্স এবং অধ্যাপক কার্লোস অ্যালেন্দ্রে প্রিপোর সাহায্য পেয়েছিলেন।


    

    CG/BD/SB

    
    
    (Release ID: 1645803) Visitor Counter : 3
    
    
      Read this release in: English , Urdu , Hindi , Manipuri , Tamil