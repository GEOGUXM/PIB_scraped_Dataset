      স্বাস্থ্যওপরিবারকল্যাণমন্ত্রক

      উত্তর প্রদেশ, ঝাড়খন্ড, ছত্তিশগড় ও ওডিশায় স্বাস্থ্য মন্ত্রক কেন্দ্রীয় দল পাঠিয়েছে
      
      কেন্দ্রীয় দল কোভিড প্রতিরোধ, নজরদারি, নমুনা পরীক্ষা ও চিকিৎসা পরিকাঠামো উন্নত করতে সাহায্য করবে

      Posted On: 31 AUG 2020 5:18PM by PIB Kolkata

    নয়াদিল্লি, ৩১ অগাস্ট, ২০২০


    

    উত্তর প্রদেশ, ঝাড়খন্ড, ছত্তিশগড় ও ওডিশা – এই ৪টি রাজ্যে স্বাস্থ্য ও পরিবার কল্যাণ মন্ত্রক উচ্চ পর্যায়ের কেন্দ্রীয় দল পাঠানোর সিদ্ধান্ত নিয়েছে। এই রাজ্যগুলিতে কোভিড সংক্রমণের হার হঠাৎ-ই বৃদ্ধি পেয়েছে এবং কোথাও কোথাও সংক্রমিতদের মৃত্যুর হারও বেশি।


    
    এই দলটি সংশ্লিষ্ট রাজ্যকে কোভিড সংক্রমণ প্রতিহত করা, নজরদারি, নমুনা পরীক্ষা এবং সংক্রমিতদের চিকিৎসার দ্রুত ব্যবস্থা করতে প্রয়োজনীয় সাহায্য করবে। প্রতিটি দলে ১ জন মহামারী বিশেষজ্ঞ ও ১ জন জনস্বাস্থ্য বিশেষজ্ঞ থাকবেন।


    
    উত্তর প্রদেশে ৫৪ হাজার ৬৬৬, ওডিশায় ২৭ হাজার ২১৯, ছত্তিশগড়ে ১৩ হাজার ৫২০ এবং ঝাড়খন্ডে ১১ হাজার ৫৭৭ জন চিকিৎসাধীন সংক্রমিত রয়েছেন। এ পর্যন্ত উত্তর প্রদেশে ২ লক্ষ ২৫ হাজার ৬৩২ জন, ওডিশায় ১ লক্ষ ৯৩৪ জন, ঝাড়খন্ডে ৩৮ হাজার ৪৩৫ জন এবং ছত্তিশগড়ে ৩০ হাজার ৯২ জন সংক্রমিত হয়েছেন। উত্তর প্রদেশে ৩ হাজার ৪২৩ জন, ওডিশায় ৪৮২ জন, ঝাড়খন্ডে ৪১০ জন এবং ছত্তিশগড়ে ২৬৯ জন সংক্রমিত মারা গেছেন।


    
    কেন্দ্র বিভিন্ন সময়ে রাজ্যগুলিতে কেন্দ্রীয় দল পাঠাচ্ছে। রাজ্যগুলি যাতে পরিস্থিতি মোকাবিলা করতে পারে, তার জন্য সবরকমের সাহায্য করা হচ্ছে।


    

    CG/CB/SB

    
    
    (Release ID: 1650090) Visitor Counter : 5
    
    
      Read this release in: Telugu , English , Urdu , Marathi , Hindi , Manipuri , Punjabi , Odia , Tamil