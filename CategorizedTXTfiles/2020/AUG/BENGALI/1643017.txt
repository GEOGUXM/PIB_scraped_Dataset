      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 01 AUG 2020 6:36PM by PIB Kolkata


    নয়াদিল্লি, ০১ অগাস্ট, ২০২০


    প্রথম লকডাউনের পর থেকে দেশে সংক্রমিতদের মৃত্যুর হার বর্তমানে সবথেকে কমে ২ . ১৫ শতাংশ ; প্রায় ১১ লক্ষ সংক্রমিত আরোগ্য লাভ করেছেন ; গত ২৪ ঘন্টায় ৩৬ হাজার ৫০০ - র বেশি সুস্থ হয়ে উঠেছেন

    আন্তর্জাতিক হিসেব অনুযায়ী কোভিড - ১৯ এর কারণে সংক্রমিতদের মৃত্যুর হার ভারতে সবথেকে কম । আজ এই হার ২ . ১৫ শতাংশ , প্রথম পর্যায়ের লকডাউন শুরু হওয়ার পর যা সর্বনিম্ন । জুন মাসের মাঝামাঝি সময়ে এই হার ছিল ৩ . ৩৩ শতাংশ , সেই হার ক্রমশ হ্রাস পাচ্ছে । এর ফলে দেশে সংক্রমিতের মৃত্যুর হার ক্রমশ কমছে । মৃত্যু হার কমার পাশাপাশি সংক্রমণ প্রতিহত করার জন্য একটি সর্বাত্মক উদ্যোগ গ্রহণ করা হয়েছে । তার ফলে দেশে দৈনিক ৩০ হাজারের বেশি সংক্রমিত সুস্থ হয়ে উঠছেন । প্রায় ১১ লক্ষ সংক্রমিত এ পর্যন্ত আরোগ্যলাভ করেছেন । গত ২৪ ঘন্টায় ৩৬ হাজার ৫৬৯ জন আরোগ্য লাভ করায় মোট সুস্থ হয়ে উঠেছেন ১০ , ৯৪ , ৩৭৪ জন । সংক্রমিতদের সুস্থ হয়ে ওঠার হার বর্তমানে ৬৪ . ৫৩ শতাংশ । সংক্রমিতরা দ্রুত সুস্থ হওয়ার ফলে চিকিৎসাধীন সংক্রমিত এবং সুস্থ হয়ে ওঠার সংখ্যার মধ্যে পার্থক্য বাড়ছে । বর্তমানে এই ফারাক ৫ , ২৯ , ২৭১ । দেশে এখন ৫ , ৬৫ , ১০৩ জন চিকিৎসাধীন রয়েছেন । আজ পর্যন্ত দেশে কোভিড নির্দিষ্ট হাসপাতালের সংখ্যা ১ , ৪৮৮ ; নির্দিষ্ট কোভিড স্বাস্থ্য কেন্দ্রের সংখ্যা ৩ , ২৩১ এবং কোভিড কেয়ার সেন্টারের সংখ্যা ১০ , ৭৫৫ ।
    বিস্তারিত বিবরণের জন্য https://pib.gov.in/PressReleasePage.aspx?PRID=1642833 – এই লিঙ্কে ক্লিক করুন ।


    
    বিশ্ব স্বাস্থ্য সংস্থার কার্যনির্বাহী পর্ষদের সভায় পৌরহিত্য করেন ডঃ হর্ষ বর্ধন
    কেন্দ্রীয় স্বাস্থ্য ও পরিবার কল্যাণ মন্ত্রী ডঃ হর্ষ বর্ধন বিশ্ব স্বাস্থ্য সংস্থার কার্যনির্বাহী পর্ষদের এক বৈঠকে পৌরহিত্য করেন । বিশ্বব্যাপী কোভিড - ১৯ মহামারীর প্রসঙ্গ উল্লেখ করে ডঃ হর্ষ বর্ধন বলেন , প্রায় ৪ মাস আগেই বিশ্ব স্বাস্থ্য সংস্থা কোভিড - ১৯ ’ কে মহামারী হিসাবে ঘোষণা করে । এই মহামারীর দরুণ সারা বিশ্ব জুড়ে ১ কোটি ৭০ লক্ষ মানুষ সংক্রমিত হয়েছেন এবং ৬ লক্ষ ৬২ হাজারেরও বেশি মানুষের মৃত্যু হয়েছে । স্বাভাবিকভাবেই এই মহামারীর দরুণ বিশ্ব অর্থনীতিতে ক্ষতির পরিমাণ সহজেই অনুমেয় ।
    বিস্তারিত বিবরণের জন্য https://pib.gov.in/PressReleasePage.aspx?PRID=1642622 – এই লিঙ্কে ক্লিক করুন ।


    
    করোনায় মৃত্যু হার ক্রমাগত হ্রাস পাওয়ার প্রেক্ষিতে কেন্দ্রীয় সরকার ভেন্টিলেটর রপ্তানিতে অনুমতি দিয়েছে
    কেন্দ্রীয় স্বাস্থ্য ও পরিবার কল্যাণ মন্ত্রকের প্রস্তাবের প্রেক্ষিতে কোভিড - ১৯ সংক্রান্ত মন্ত্রী গোষ্ঠী ভারতে নির্মিত ভেন্টিলেটর রপ্তানিতে অনুমতি দিয়েছে । মন্ত্রী গোষ্ঠীর এই সিদ্ধান্ত ইতিমধ্যেই বৈদেশিক বাণিজ্য সংক্রান্ত মহানির্দেশককে ইতিমধ্যেই জানিয়ে দেওয়া হয়েছে , যাতে দেশীয় পদ্ধতিতে তৈরি ভেন্টিলেটর রপ্তানির জন্য প্রয়োজনীয় ব্যবস্থা গ্রহণ করা যায় । দেশে কোভিড আক্রান্ত রোগীদের মৃত্যু হার ক্রমাগত হ্রাস পাওয়ার প্রেক্ষিতেই এই সিদ্ধান্ত নেওয়া হয়েছে । বর্তমানে করোনায় মৃত্যু হার দাঁড়িয়েছে ২ . ১৫ শতাংশ । এ থেকে প্রমাণিত হয় যে , ভেন্টিলেটরে থাকা নিশ্চিতভাবে করোনায় আক্রান্তের সংখ্যা খুব বেশি নয় । দেশে গতকাল পর্যন্ত নিশ্চিতভাবে করোনায় আক্রান্তের ০ . ২২ শতাংশ রোগী ভেন্টিলেটর সাপোর্টে রয়েছেন । এদিকে দেশীয় পদ্ধতিতে ভেন্টিলেটর উৎপাদন ক্ষমতা লক্ষ্যণীয় হারে বৃদ্ধি পেয়েছে । গত জানুয়ারি মাসের তুলনায় এখন দেশে ২০টিরও বেশী ভেন্টিলেটর উৎপাদক সংস্থা রয়েছে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1642872 – এই লিঙ্কে ক্লিক করুন ।
    
    ২০২০ ’ র জুলাই মাসে জিএসটি বাবদ রাজস্ব সংগ্রহ
    ২০২০ ’ র জুলাই মাসে জিএসটি বাবদ রাজস্ব সংগ্রহের মোট পরিমাণ ৮৭ হাজার ৪২২ কোটি টাকা । এর মধ্যে সিজিএসটি বাবদ ১৬ হাজার ১৪৭ কোটি টাকা , এসজিএসটি বাবদ ২১ হাজার ৪১৮ কোটি টাকা , আইজিএসটি বাবদ ৪২ হাজার ৫৯২ কোটি টাকা ( পণ্য সামগ্রী আমদানি থেকে সংগৃহীত ২০ হাজার ৩২৪ কোটি টাকা সহ ) এবং সেস বাবদ ৭ হাজার ২৬৫ কোটি টাকা ( পণ্য সামগ্রী আমদানি থেকে সংগৃহীত ৮০৭ কোটি টাকা সহ ) সংগৃহীত হয়েছে । কেন্দ্রীয় সরকার নিয়মিত নিষ্পত্তি ব্যবস্থার অঙ্গ হিসাবে আইজিএসটি থেকে সিজিএসটি বাবদ ২৩ হাজার ৩২০ কোটি টাকা এবং এসজিএসটি বাবদ ১৮ হাজার ৮৩৮ কোটি টাকার নিষ্পত্তি করেছে । আলোচ্য মাসে নিয়মমাফিক লেনদেন নিষ্পত্তির পর কেন্দ্রীয় সরকার ও রাজ্য সরকারগুলির মোট রাজস্ব সংগ্রহের পরিমাণ দাঁড়িয়েছে সিজিএসটি বাবদ ৩৯ হাজার ৪৬৭ কোটি টাকা এবং এসজিএসটি বাবদ ৪০ হাজার ২৫৬ কোটি টাকা ।
    বিস্তারিত বিবরণের জন্য https://pib.gov.in/PressReleasePage.aspx?PRID=1642870 – এই লিঙ্কে ক্লিক করুন ।
    
    ‘ এক দেশ , এক রেশন কার্ড ’ কর্মসূচিতে আজ আরও ৪টি রাজ্য / কেন্দ্রশাসিত অঞ্চল যুক্ত হয়েছে
    জম্মু ও কাশ্মীর , মণিপুর , নাগাল্যান্ড ও উত্তরাখন্ড – এই ৪টি রাজ্য / কেন্দ্রশাসিত অঞ্চলের প্রয়োজনীয় কারিগরি প্রস্তুতির বিষয়টি খতিয়ে দেখে কেন্দ্রীয় খাদ্য ও গণবন্টন দপ্তর ‘ এক দেশ , এক রেশন কার্ড ’ কর্মসূচির আওতায় বর্তমানে সামিল ২০টি রাজ্য / কেন্দ্রশাসিত অঞ্চলের পাশাপাশি , উক্ত ৪টি রাজ্য / কেন্দ্রশাসিত অঞ্চলকেও অন্তর্ভুক্ত করেছে । এর ফলে , ‘ এক দেশ , এক রেশন কার্ড ’ কর্মসূচির আওতায় রাজ্য / কেন্দ্রশাসিত অঞ্চলের সংখ্যা আজ পর্যন্ত বেড়ে হয়েছে ২৪ । ২০১৩ ’ র জাতীয় খাদ্য সুরক্ষা আইনের আওতায় সমস্ত সুফলভোগীর কাছে বিনামূল্যে খাদ্যশস্য পৌঁছে দিতে কেন্দ্রীয় খাদ্য ও গণবন্টন দপ্তর উচ্চাকাঙ্খী ‘ এক দেশ ’ এক রেশন কার্ড ’ কর্মসূচির সূচনা করে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1642826 – এই লিঙ্কে ক্লিক করুন ।
    
    করোনা মহামারী সত্বেও খরিফ শস্যের চাষ ও ফসল ঘরে তোলার ক্ষেত্রে প্রত্যাশিত সাফল্য পাওয়ায় সন্তোষ প্রকাশ করেছেন কেন্দ্রীয় কৃষি ও কৃষক কল্যাণ মন্ত্রী শ্রী নরেন্দ্র সিং তোমর
    মধ্যপ্রদেশ ও ছত্তিশগড়ের কৃষি বিজ্ঞান কেন্দ্রগুলির পক্ষ থেকে ২৯ - ৩১শে জুলাই পর্যন্ত ৩ দিনের এক আঞ্চলিক কর্মশিবিরের আয়োজন করা হয় । কর্মশিবিরের পূর্ণাঙ্গ সভায় ভাষণে কেন্দ্রীয় কৃষি ও কৃষক কল্যাণ মন্ত্রী শ্রী নরেন্দ্র সিং তোমর বলেন , দেশকে যে কোনও ধরনের সঙ্কট থেকে রেহাই দিতে কৃষি ও গ্রামীণ ক্ষেত্রের এক সহজাত ক্ষমতা রয়েছে । করোনা ভাইরাস মহামারী সত্ত্বেও খরিফ শস্যের চাষে অগ্রগতি ও ফসল ঘরে তোলার ক্ষেত্রে প্রত্যাশিত সাফল্য অর্জিত হওয়ায় সন্তোষ প্রকাশ করে শ্রী তোমর বলেন , প্রধানমন্ত্রী শ্রী নরেন্দ্র মোদীর আত্মনির্ভর ভারত গঠনের লক্ষ্য পূরণে ভবিষ্যতেও গ্রামীণ ভারত ও কৃষক সমাজ গুরুত্বপূর্ণ ভূমিকা পালন করবে । দেশের কৃষক ও গ্রামীণ অর্থনীতি এখনও পর্যন্ত কোনও রকম প্রতিকূলতার কাছে মাথা নত করেনি বলে ইতিহাস সাক্ষী রয়েছে । প্রধানমন্ত্রী ‘ ভোকাল ফর লোকাল ’ - এর জন্য যে আন্তরিক আহ্বান জানিয়েছেন , তার সঙ্গে গ্রামোন্নয়নের বিষয়টি নিবিড়ভাবে যুক্ত রয়েছে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1642821 – এই লিঙ্কে ক্লিক করুন ।
    
    
    শ্রী নীতিন গড়করি রেশম তন্তু দিয়ে নির্মিত খাদি উপহার বক্সের সূচনা করেছেন
    খাদি রেশম তন্তু দিয়ে নির্মিত স্বতন্ত্র ফেসমাস্কের দিয়ে ভর্তি আকর্ষণীয় উপহার বক্স বাজারে এনেছে । এখন থেকে যে কেউ পরিবারের সদস্য বা প্রিয়জনদের এই বক্স উপহার দিতে পারবেন । খাদি ও গ্রামোদ্যোগ কমিশনের উদ্ভাবিত উপহার বক্সটির সূচনা করেন ক্ষুদ্র ও মাঝারি শিল্পোদ্যোগ মন্ত্রী শ্রী নীতিন গড়করি । কমিশনের এই অভিনব উপহার বক্সটিতে বিভিন্ন বর্ণ ও প্রিন্টের চারটি হস্তনির্মিত রেশম তন্তুর মাস্ক রয়েছে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1642829 – এই লিঙ্কে ক্লিক করুন ।
    

    

    পিআইবি ’ র আঞ্চলিক কার্যালয় থেকে প্রাপ্ত তথ্য
    
    • চন্ডীগড় : কেন্দ্রশাসিত এই অঞ্চলের প্রশাসক বলেছেন , সংক্রমিত ব্যক্তিদের আগাম চিহ্নিত করতে সর্বাত্মক প্রয়াস নিতে হবে , যাতে তাঁদের সময় মতো চিকিৎসা পরিষেবা দেওয়া যায় । সংক্রমিত ব্যক্তিদের খুঁজে বের করতে স্বেচ্ছাসেবক , আবসন কল্যাণ সমিতি প্রভৃতি সংগঠনের সাহায্য নেওয়া যেতে পারে বলে পুলিশের মহানির্দেশককে নির্দেশ দিয়েছে ।
    
    • পাঞ্জাব : রাজ্যের মুখ্যমন্ত্রী কোভিড - ১৯ মহামারীর সময় মানুষের রোগ - প্রতিরোধক ক্ষমতা বাড়াতে পুষ্টিকর তরল পানীয় ‘ ভার্কা হলদি দুধ ’ শীর্ষক কর্মসূচির সূচনা করেছেন । শীঘ্রই পুষ্টিকর এই তরল পানীয় সাধারণ মানুষের কাছে জনপ্রিয় হয়ে উঠবে বলে মুখ্যমন্ত্রী আশা প্রকাশ করেছেন ।
    
    • মহারাষ্ট্র : রাজ্যে কোভিড - ১৯ মহামারীর ব্যাপকতার প্রেক্ষিতে রাজ্য সরকার শহর এলাকাগুলিকে পৃথক বস্তি পুনর্বাসন কর্মসূচি চালু করার সিদ্ধান্ত নিয়েছে । এদিকে রাজ্যে করোনায় আক্রান্তের সংখ্যা ৪ লক্ষ ২২ হাজার ছাড়িয়েছে । নিশ্চিতভাবে করোনায় আক্রান্তের সংখ্যাও ১ লক্ষ ৫০ হাজারেরও বেশি ।
    
    • গুজরাট : বিশ্ব স্বাস্থ্য সংস্থা আমেদাবাদ শহরে কোভিড - ১৯ সংক্রমণ প্রতিরোধে গৃহীত পদক্ষেপগুলির প্রশংসা করেছে । এদিকে রাজ্যে আজ আরও ১ হাজার ১৫৩ জনের করোনায় সংক্রমণের খবর মিলেছে ।
    
    • রাজস্থান : তৃতীয় পর্যায়ের আনলক সংক্রান্ত নীতি - নির্দেশিকার সঙ্গে সঙ্গতি বজায় রেখে আন্তঃরাজ্য যাতায়াতে নিষেধাজ্ঞা প্রত্যাহার করা হয়েছে । একই সঙ্গে , নৈশ্যকালীন কার্ফিউ প্রত্যাহার করা হয়েছে ।
    
    • মধ্যপ্রদেশ : রাজ্য সরকার বেসরকারি নমুনা পরীক্ষাগারগুলিতে কোভিড নমুনা পরীক্ষার খরচ সীমা ১ হাজার ৯৮০ টাকা স্থির করেছে । এর আগে নমুনা পরীক্ষার ক্ষেত্রে খরচ হ ’ ত ৪ হাজার ৫০০ টাকা ।
    
    • গোয়া : রাজ্যে গতকাল আরও ২০৯ জনের সংক্রমণের খবর মেলায় করোনায় আক্রান্তের সংখ্যা বেড়ে হয়েছে ৫ হাজার ৯১৩ । নিশ্চিতভাবে করোনায় আক্রান্ত হয়েছেন ১ হাজার ৬৫৭ জন । সুস্থ হয়েছেন ৪ হাজার ২১১ জন এবং মৃত্যু হয়েছে ৪৫ জনের ।
    
    • কেরল : রাজ্যে আজ আরও ৫ জনের করোনায় মৃত্যু হয়েছে । এদের মধ্যে ১ জন রাজ্য পুলিশের স্পেশাল ব্রাঞ্চের সাব - ইন্সপেক্টর রয়েছেন । এই ঘটনার প্রেক্ষিতে রাজ্য পুলিশ প্রধান ৫০ বছরের বেশি বয়সী পুলিশ আধিকারিকদের কোভিড সংক্রান্ত কর্তব্য পালন থেকে অব্যাহতি দেওয়ার কথা ঘোষণা করেছেন । রাজ্যে এখনও পর্যন্ত ৮৮ জন পুলিশ আধিকারিক করোনায় আক্রান্ত হয়েছেন । এদিকে রাজ্যে ১০ হাজার ৪৯৫ জনের চিকিৎসা চলছে ।
    
    • তামিলনাডু : কেন্দ্রশাসিত পন্ডিচেরীতে আজ আরও ২ জনের মৃত্যুর খবর মেলায় করোনায় মৃতের সংখ্যা বেড়ে ৫১ হয়েছে । আক্রান্তের সংখ্যা ৩ হাজার ৫০০ ছাড়িয়েছে । নিশ্চিতভাবে করোনায় আক্রান্ত হয়েছেন ১ হাজার ৩৫৭ জন । এদিকে তামিলনাডু ’ তে গতকাল আরও ৫ হাজার ৮৮১ জনের সংক্রমণের খবর মেলায় করোনায় আক্রান্তের সংখ্যা বেড়ে ২ লক্ষ ৪৫ হাজার ৮০০ ছাড়িয়েছে । এর মধ্যে নিশ্চিতভাবে করোনায় আক্রান্তের সংখ্যা ৫৭ হাজার ৯৬৮ । গতকাল আরও ৯৭ জনের মৃত্যুর খবর মেলায় মৃতের সংখ্যা বেড়ে ৩ হাজার ৯৩৫ হয়েছে ।
    
    • কর্ণাটক : বিপর্যয় ব্যবস্থাপনা আইনের আওতায় ৪টি হাসপাতালে ৫০ শতাংশ শয্যার ব্যবস্থা না করতে পারার দায়ে তাদের বিরুদ্ধে মামলা নথিভুক্ত করা হয়েছে । রাজ্যের কৃষি মন্ত্রী ও তাঁর স্ত্রীর করোনায় আক্রান্ত হয়েছেন । বেঙ্গালুরু শহরের জনপ্রিয় কে আর মার্কেট আগামী ৩১ তারিখ পর্যন্ত বন্ধ করে দেওয়া হয়েছে । রাজ্যে করোনায় আক্রান্তের সংখ্যা ১ লক্ষ ২৪ হাজার ছাড়িয়েছে । নিশ্চিতভাবে করোনায় আক্রান্ত হয়েছেন ৭২ হাজার ৫ জন । মৃত্যু হয়েছে ২ হাজার ৩১৪ জনের ।
    
    • অন্ধ্রপ্রদেশ : কেন্দ্রীয় সরকারের তৃতীয় পর্যায়ের আনলক সংক্রান্ত নীতি - নির্দেশিকা অনুসরণ করে রাজ্যে আন্তঃরাজ্য যাত্রী পরিবহণ ব্যবস্থায় নিষেধাজ্ঞা আরও শিথিল করা হয়েছে । রাজ্যের প্রাক্তন মন্ত্রী ও বিজেপি নেতা টি মানিকাইলা রাও করোনায় আক্রান্ত হয়ে আজ প্রয়াত হয়েছেন । গত দু ’ সপ্তাহ যাবৎ তাঁর চিকিৎসা চলছিল । এদিকে রাজ্যে গতকাল আরও ৬৮ জনের মৃত্যুর খবর মেলায় করোনায় মৃতের সংখ্যা বেড়ে ১ হাজার ৩৪৯ হয়েছে । আক্রান্তের সংখ্যা ১ লক্ষ ৪০ হাজার ছাড়িয়েছে । নিশ্চিতভাবে করোনায় আক্রান্ত হয়েছেন ৭৫ হাজার ৭২০ জন ।
    
    • তেলেঙ্গানা : রাজ্যে কোভিড - ১৯ এ এখনও পর্যন্ত যত জনের মৃত্যু হয়েছে তার অর্ধেকই মারা গেছেন কোনও রকম উপসর্গ ছাড়াই । আগামী ৫ তারিখ মন্ত্রিসভার বৈঠকে বর্তমান করোনা পরিস্থিতি শিক্ষা ক্ষেত্রে প্রয়োজনীয় ব্যবস্থা গ্রহণ প্রভৃতি বিষয় নিয়ে আলোচনা হবে । রাজ্যে গত ২৪ ঘন্টায় আরও ২ হাজার ৮২ জনের আক্রান্তের খবর মেলায় করোনায় সংক্রমিত ব্যক্তির সংখ্যা ৬৪ হাজার ৭৮৬ ছাড়িয়েছে । নিশ্চিতভাবে করোনায় আক্রান্ত হয়েছেন ১৭ হাজার ৭৫৪ জন । এখনও পর্যন্ত মৃত্যু হয়েছে ৫৩০ জনের ।
    
    • অরুণাচল প্রদেশ : রাজ্যে আরও ১০৭ জনের করোনায় সংক্রমণের খবর মিলেছে । এর ফলে , নিশ্চিতভাবে করোনায় আক্রান্তের সংখ্যা বেড়ে হয়েছে ৬৭০ । রাজ্যে আক্রান্তের সংখ্যা ১ হাজার ৫৯১ । মৃত্যু হয়েছে ৩ জনের এবং ৮১ হাজার ৮৬৫ জনের নমুনা পরীক্ষা করা হয়েছে ।
    
    • আসাম : রাজ্যে কোভিড - ১৯ এ নমুনা পরীক্ষার হার গুয়াহাটিতে দৈনিক - ভিত্তিতে গত পয়লা জুলাইয়ে ২ হাজার ১১২ থেকে বেড়ে ৩১শে জুলাইয়ে দাঁড়িয়েছে ৬ হাজার ২৪০ । এছাড়াও , গুয়াহাটিতে নিশ্চিতভাবে করোনায় আক্রান্তের সংখ্যা গত ৪ঠা জুলাই ৭৭৭ থেকে কমে ৩১শে জুলাই ২৮১ হয়েছে ।
    
    • মণিপুর : রাজ্যে করোনায় এখনও পর্যন্ত ৬ জনের মৃত্যু হয়েছে । শেষ যিনি মারা গেছেন , তিনি ডায়াবেটিস ও হেপাটাইটিস রোগ নিয়ে হাসপাতালে ভর্তি ছিলেন ।
    
    • মিজোরাম : রাজ্যে আসাম রাইফেলস্ – এর সারছিপ ব্যাটেলিয়ন জউলসেই গ্রামে কোভিড - ১৯ সংক্রান্ত সচেতনতামূলক কর্মসূচি আয়োজন করে । এই কর্মসূচিতে জনসাধারণকে সামাজিক দূরত্ববিধি বজায় ও নিয়মিত হাত ধোওয়ার ব্যাপারে সচেতন করা হয় ।
    
    • নাগাল্যান্ড : রাজ্যে ৫৫২ জনের নমুনা পরীক্ষায় ১৩০ জনের সংক্রমণের খবর মিলেছে । এই ১৩০ জনের মধ্যে ১০৯ জন ডিমাপুরের এবং বাকি ২১ জন কোহিমার । রাজ্যে নিশ্চিতভাবে করোনায় আক্রান্তের সংখ্যা ১ হাজার ৮২৩ ।
    
    • সিকিম : রাজ্যে আরও ১১ জনের সংক্রমণের খবর মেলায় নিশ্চিতভাবে করোনায় আক্রান্তের সংখ্যা আজ পর্যন্ত বেড়ে হয়েছে ৪০০ ।


    CG/BD/SB

    
    
    (Release ID: 1643017) Visitor Counter : 2
    
    
      Read this release in: English , Urdu , Manipuri , Tamil , Telugu , Kannada