      দক্ষতাউন্নয়নওশিল্পোদ্যোগমন্ত্রক

      বেরহামপুরের ইন্ডাস্ট্রিয়াল ট্রেনিং ইন্সটিটিউট কোভিড সংক্রান্ত উদ্ভাবনের ৩টি স্বত্ত্বের জন্য আবেদন করেছে ; আত্মনির্ভর ভারতের দিকে এর ফলে আরও একধাপ এগোন যাবে
      Posted On: 21 AUG 2020 4:12PM by PIB Kolkata


    নয়াদিল্লী, ২১ আগস্ট, ২০২০


    

    কোভিড-১৯ মহামারীকে প্রতিহত করতে বেরহামপুরের ইন্ডাস্ট্রিয়াল ট্রেনিং ইন্সটিটিউট (আইটিআই) ৩টি উদ্ভাবনের জন্য স্বত্ত্বের আবেদন করেছে। দেশের আইআইটি এবং এনআইটিগুলির পদাঙ্ক অনুসরণ করে আইটিআই-ও একই পথে হাঁটলো। আশা করা যায় আগামীদিনে অন্যান্য আইটিআইগুলিও বেরহামপুরের আইটিআই-এর সাফল্যে অনুপ্রাণিত হবে এবং বিভিন্ন জিনিস উদ্ভাবন করবে। এর মাধ্যমে প্রধানমন্ত্রীর আত্মনির্ভর ভারত অভিযানের পথে অগ্রসর হওয়া যাবে।


    
    কেন্দ্রীয় দক্ষতা বিকাশ ও শিল্পোদ্যোগ মন্ত্রী ডঃ মহেন্দ্রনাথ পান্ডে বেরহামপুর আইটিআই-নতুন এই উদ্ভাবনগুলির প্রশংসা করেছেন।


    
    যে তিনটি উদ্ভাবন, স্বত্ত্বের জন্য পাঠানো হয়েছে সেগুলি হল-


    
    ভ্রাম্যমান নমুনা সংগ্রহ কিয়স্ক


    
    বিশ্বস্বাস্থ্য সংস্থা জানিয়েছে কোভিড-১৯ মহামারী ভাইরাস বাতাস বাহিত। অ্যারোসোলের মাধ্যমে এই ভাইরাস বাতাসে ছড়িয়ে পরে। সাধারণত স্বাস্থ্যকর্মীরা কিয়স্কের মধ্যে থাকেন এবং যাঁর নমুনা সংগ্রহ করা হয় তিনি বাইরে থাকেন। বেরহামপুর আইটিআই-এর উদ্ভাবিত কিয়স্কে বিষয়টি বিপরীত করা হয়েছে। এখানে কিয়স্কের মধ্যে যার নমুনা নেওয়া হবে তাকে ঢুকতে হবে। তার থেকে নমুনা সংগ্রহের পর হেপা ফিল্টারের সাহায্যে ওই কিয়স্ককে সংক্রমণ মুক্ত করা হবে।

    

    অতিবেগুনী রশ্মির সাহায্যে জুতোর শুকতলার সংক্রমণমুক্ত করার উদ্যোগ
    
    সাধারণত কোভিড-১৯ ভাইরাস সহ অ্যারোসোলগুলি মাটিতে দীর্ঘক্ষণ সক্রিয় থাকে। জুতোর শুকতলা দিয়ে এগুলি এক জায়গা থেকে আর এক জায়গায় পরিবাহিত হয়। আইটিআই-এর উদ্ভাবকরা অতিবেগুনী রশ্মির সাহায্যে জুতোগুলিকে সংক্রমণ মুক্ত করার একটি যন্ত্র উদ্ভাবন করেছে। এরফলে সর্বসাধারণের জন্য জায়গাগুলিতে এই সহজে বহনক্ষম যন্ত্রটির মাধ্যমে কোভিড সংক্রমণ প্রতিহত করা যাবে।

    

    অতিবেগুনী রশ্মি ব্যবহারকারী রোবো যোদ্ধা


    
    গণ পরিবহনে এবং কোভিড সংক্রমিতরা কোনো নিভৃতবাসে থাকলে সেই জায়গাগুলিকে অতিবেগুনী রশ্মি দিয়ে সংক্রমণ মুক্ত করা হয়। আইটিআই বেরহামপুরের নতুন উদ্ভাবনের সাহায্যে একটি রোবট যানবাহন বা ঘরে ২৫৪ মিলিমিটার তরঙ্গ দৈর্ঘ্যের অতিবেগুনী রশ্মি প্রয়োগ করতে পারে। এরফলে যেকোন ভাইরাস বা ব্যাকটেরিয়ার প্রোটিন ধ্বংস হয়ে যায়। ওই প্রোটিন ধ্বংস হওয়ার ফলে বিভিন্ন ব্যাকটেরিয়া ও ভাইরাসের ডিএনএ বা আরএনএ ধ্বংসপ্রাপ্ত হয়। এরফলে ভাইরাসটি মরে যায়। এই রোবটটিকে অ্যান্ড্রয়েড মোবাইল ফোনে ব্লুটুথের সাহায্যে পরিচালনা করা যাবে। এই রোবটটি প্লাইউড দিয়ে তৈরি। এরমধ্যে চার্জেবল ব্যাটারি থাকে। ফলে হালকা ওজনের এই রোবটটি যেকোন জায়গায় সহজেই নিয়ে যাওয়া যায়। রোবটের মধ্যে একটি সংবেদী জিনিস থাকায় সেটি দেওয়ালকে ধাক্কা মারতে পারবেনা।

    

    CG/CB/NS

    
    
    (Release ID: 1647733) Visitor Counter : 2
    
    
      Read this release in: Tamil , English , Urdu , Hindi , Manipuri , Punjabi , Odia , Telugu , Malayalam