      স্বাস্থ্যওপরিবারকল্যাণমন্ত্রক

      কেন্দ্রীয় সরকারের আওতাধীন কলকাতার চিত্তরঞ্জন জাতীয় ক্যান্সার প্রতিষ্ঠান (সিএনসিআই) রাজারহাটের নতুন ক্যাম্পাসে ওপিডি পরিষেবা চালু করেছে
      Posted On: 20 AUG 2020 5:52PM by PIB Kolkata


    নতুন দিল্লি, ২০ আগস্ট, ২০২০


    

    
    কলকাতার চিত্তরঞ্জন জাতীয় ক্যান্সার প্রতিষ্ঠান (সিএনসিআই) বুধবার থেকে রাজারহাটের নতুন ক্যাম্পাসে রোগীদের চিকিৎসা'র সুবিধার্থে বর্হিবিভাগ(ওপিডি) পরিষেবা চালু করেছে। প্রাথমিকভাবে এই ওপিডি পরিষেবায় শল্যচিকিৎসা ও ক্যান্সার রোগীদের চিকিৎসার সুবিধা মিলবে। তবে খুব শীঘ্রই প্রাথমিক রোগ নির্ণয়ক সুবিধা সহ কেমোথেরাপি'র পরিষেবা চালু করা হবে।
    
    বর্তমানে কলকাতার এস পি মুখার্জি রোডে এই প্রতিষ্ঠানের কাজ চলছে।দেশবন্ধু চিত্তরঞ্জন দাশের নামানুসারে, এই প্রতিষ্ঠানের নাম চিত্তরঞ্জন জাতীয় ক্যান্সার প্রতিষ্ঠান করা হয়েছে। ১৯৫০ সাল থেকে এই প্রতিষ্ঠান দেশের সেবায় কাজ করে চলেছে। এটি দেশের পূর্বাঞ্চলে ক্যান্সার চিকিৎসার জন্য অন্যতম প্রধান কেন্দ্র। ক্যান্সার রোগ নির্ণয় এবং সাশ্রয়ী মূল্যে ও মানসম্পন্ন ক্যান্সার চিকিৎসায় পরিষেবা প্রদানের প্রয়োজনীয় সুবিধার জন্য, কলকাতার রাজারহাটে আরও বড় আকারে সিএনসিআইয়ের দ্বিতীয় ক্যাম্পাস স্থাপনের সিদ্ধান্ত নেওয়া হয়েছিল। এই ক্যাম্পাস সম্পূর্ণরূপে কার্যকরী হলে সেখানে ৪৬০টি বেড থাকবে। এই ক্যাম্পাস থেকে ক্যান্সার রোগীরা উচ্চমানের এবং সাশ্রয়ী মূল্যের চিকিৎসার সুবিধা পাবেন।
    
    
    রাজারহাটে সিএনসিআইয়ের নতুন ক্যাম্পাসটি নির্মাণের জন্য ভারত সরকার এবং পশ্চিমবঙ্গ সরকার যৌথভাবে ৭৫: ২৫ অনুপাতে অর্থ বরাদ্দ করেছে। নতুন ক্যাম্পাসের ওপিডি পরিষেবা চালু হওয়ার ফলে রাজ্য ও অন্যান্য অঞ্চলে বহু সংখ্যক ক্যান্সার রোগী উপকৃত হবেন।


    

    CG/SS

    
    
    (Release ID: 1647417) Visitor Counter : 5
    
    
      Read this release in: English , Urdu , Hindi , Manipuri , Punjabi , Tamil , Telugu