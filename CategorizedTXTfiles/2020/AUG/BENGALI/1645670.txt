      সামাজিকন্যায়ওক্ষমতায়নমন্ত্রক

      শ্রী থাওয়ার চাঁদ গেহলত আগামীকাল 'নেশামুক্ত ভারত প্রচারাভিযান'-এর সাথে যুক্ত ২৭২ জন জেলাশাসক এবং ৩২টি রাজ্যের সচিবদের একটি সমাবেশে ওয়েবকাস্টের মাধ্যমে বক্তব্য রাখবেন
      Posted On: 13 AUG 2020 8:25PM by PIB Kolkata


    নয়াদিল্লি, ১৩ আগস্ট, ২০২০


    

    
    কেন্দ্রীয় সামাজিক ন্যায়বিচার ও ক্ষমতায়ন মন্ত্রী শ্রী থাওয়ার চাঁদ গেহলত আগামীকাল 'নেশামুক্ত ভারত অভিযান'-এর সঙ্গে যুক্ত ২৭২ জন জেলাশাসক, ৩২টি রাজ্যের সচিব, ৫০০-রও বেশি স্বচ্ছাসেবী সংগঠন, মাদক দ্রব্য পাচার নিয়ন্ত্রণ ব্যুরোর আধিকারিক, চিকিৎসক সহ এই অভিযানের সঙ্গে যুক্ত একাধিক কর্মকর্তাদের সমাবেশে বক্তব্য রাখবেন। বিকেল ৪টের সময় ওয়েবকাস্টের মাধ্যমে তিনি এই ভাষণ দেবেন। অনুষ্ঠানে প্রতিমন্ত্রী শ্রী কৃষ্ণপাল গুর্জর, শ্রী রামদাস আতাওয়ালে এবং শ্রী রতনলাল কাটারিয়া উপস্থিত থাকবেন।
    
    এই অনুষ্ঠানে শ্রী গেহলত নতুন দিল্লির দ্বারকার ন্যাশনাল ইনস্টিটিউট অফ সোশ্যাল ডিফেন্সের নতুন ভবনেরও উদ্বোধন করবেন। সামাজিক প্রতিরক্ষা ক্ষেত্রে এই ভবনটি প্রশিক্ষণ ও গবেষণা সংস্থা হিসেবে কাজ করবে।
    
    দেশে মাদক দ্রব্যের ব্যবহার রুখতে সরকার একাধিক পদক্ষেপ গ্রহণ করেছে। এই সমস্যা মোকাবিলায় মাদক চাহিদা হ্রাসের ক্ষেত্রে সামাজিক ন্যায়বিচার ও ক্ষমতায়ন মন্ত্রক প্রচারাভিযান শুরু করেছে। মন্ত্রক এরই অঙ্গ হিসেবে ২৭২টি জেলায় 'নেশামুক্ত ভারত প্রচারাভিযান' কার্যকর করবে। আগামী ১৫ আগস্ট ২৭২টি জেলা কালেক্টরেটে এই 'নেশামুক্ত ভারত প্রচারাভিযান'-এর সূচনা করা হবে। এই প্রচারাভিযান চলবে আগামী বছরের ৩১ মার্চ পর্যন্ত। জেলা এবং রাজ্যস্তরে 'নেশামুক্ত ভারত কমিটি' গঠন করা হবে। তাদেরকে এই প্রচারাভিযানে সামিল করা হবে। মূলত, সচেতনতা বৃদ্ধি, উচ্চশিক্ষা প্রতিষ্ঠান, বিশ্ববিদ্যালয় প্রাঙ্গণ এবং বিদ্যালয় স্তরে প্রচার চালানো হবে। নেশামুক্ত চিকিৎসা কেন্দ্রগুলির পরিকাঠামো উন্নয়ন এবং পরিষেবা প্রদানের বিষয়ে দক্ষতা উন্নয়ন কর্মসূচিও চালানো হবে।


    

    CG/SS/DM

    
    
    (Release ID: 1645670) Visitor Counter : 6
    
    
      Read this release in: Tamil , English , Urdu , Marathi , Hindi , Manipuri , Punjabi , Telugu