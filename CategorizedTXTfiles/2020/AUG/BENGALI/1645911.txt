      আবাসনএবংশহরাঞ্চলেরদারিদ্র্যদূরীকরণমন্ত্রক

      ‘দ্য নেক্সট ফ্রন্টিয়ার : ইন্ডিয়াজ স্মার্ট সিটিজ’ – আসন্ন তথ্যচিত্রে ভারতের স্মার্ট সিটি মিশনের অভিনব যাত্রার ইতিহাস তুলে ধরা হয়েছে
      Posted On: 14 AUG 2020 5:21PM by PIB Kolkata


    নয়াদিল্লি, ১৪ আগস্ট, ২০২০


    

    
    শতাংশের নিরিখে প্রতি মিনিটে ২৫ থেকে ৩০ জন লোক গ্রাম থেকে শহরে আসছেন। ওয়ার্ল্ড ইকনমিক ফোরাম ভবিষ্যদ্বাণী করেছে যে ২০৫০ সালের মধ্যে ভারতের মোট জনসংখ্যার ৭০ শতাংশ মানুষ শহরে বাস করতে পারেন। এই কারণে আজ দেশে আমূল পরিবর্তনের প্রয়োজন রয়েছে। এর সঙ্গে, আধুনিক জীবনযাপনের সুবিধা, প্রযুক্তি এবং শহুরে সংস্কৃতি বিকাশে দরকার। তাই ভারতীয় শহরের রূপান্তরের যাত্রাপথের কাহিনীকে তুলে ধরতে এগিয়ে এসেছে ন্যাশনাল জিওগ্রাফি্ক। এই চ্যানেলটি আজ 'দ্য নেক্সট ফ্রন্টিয়ার : ইন্ডিয়াজ স্মার্ট সিটিজ' শীর্ষক একটি তথ্যচিত্র প্রদর্শন করবে বলে জানিয়েছে।
    
    আগামীকাল স্বাধীনতা দিবসে ন্যাশনাল জিওগ্রাফিক চ্যানেলে সন্ধ্যা ৬টার সময় প্রিমিয়ার শো অনুষ্ঠিত হবে। ৪৪ মিনিটের এই তথ্যচিত্রে স্মার্ট সিটি মিশনের আওতায় ভারতীয় সাধারণ মানুষের জীবনযাত্রাকে তুলে ধরা হয়েছে। মূলত এই তথ্যচিত্রটি সুরাট, বিশাখাপত্তনম, পুণে এবং বারাণসীর ওপর ভিত্তি করে তৈরি করা হয়েছে। এই তথ্যচিত্রের মাধ্যমে মূলত এই চারটি শহরে স্মার্ট সিটি মিশনের আওতায় কিভাবে পরিকাঠামো, গণ-পরিবহণ, প্রযুক্তি, পুনর্নবীকরণযোগ্য শক্তির ব্যবহার এবং প্রাচীন ঐতিহ্যকে সংরক্ষণ ও পুনরুদ্ধার ইত্যাদি বিষয় তুলে ধরা হয়েছে। প্রগতিশীল ভারতে সমস্যাগুলির মোকাবিলায় কি চিন্তাভাবনা করা হয়েছে তা এই তথ্যচিত্রের মধ্য দিয়ে দেখানো হয়েছে।
    
    কেন্দ্রীয় আবাসন ও নগরায়ন সম্পর্কিত মন্ত্রকের সচিব শ্রী দুর্গাশঙ্কর মিশ্র জানিয়েছেন, ন্যাশনাল জিওগ্রাফিক-এর এই তথ্যচিত্রের মধ্য দিয়ে স্মার্ট সিটি মিশন সম্পর্কে ধারণা পাওয়া যাবে। ভারত দ্রুত নগরায়নের পথে চলেছে। দেশের স্মার্ট শহরগুলিতে নাগরিক জীবনযাত্রার নতুন ধ্যান-ধারণা এই তথ্য চিত্রের মাধ্যমে উঠে এসেছে।
    
    তথ্যচিত্রের বিষয়ে কথা বলতে গিয়ে স্টার ইন্ডিয়ার ইনফোটেইনমেন্ট, ইংলিশ অ্যান্ড কিডস বিভাগের প্রধান শ্রীমতী অনুরাধা আগরওয়াল জানিয়েছেন, ‘দ্য নেক্সট ফ্রন্টিয়ার : ইন্ডিয়াজ স্মার্ট সিটিজ' এই তথ্যচিত্রের মধ্য দিয়ে মানুষের জীবনধারার বদলের দিকটি তুলে ধরা হয়েছে। জনসংখ্যা বৃদ্ধির সঙ্গে সঙ্গে ভারত যে উন্নয়নের পথেও হেঁটেছে, সেই দিকটিকেও এই তথ্যচিত্রের মধ্যে রাখা হয়েছে। উদ্ভাবন এবং প্রযুক্তি কিভাবে জাতির উন্নয়নে অনুঘটক হিসেবে কাজ করে এবং আগামীদিনে তার প্রয়োজন কতোটা, সে সম্পর্কেও দর্শকরা এই তথ্যচিত্রের মাধ্যমে জানতে পারবেন।


    

    CG/SS/DM

    
    
    (Release ID: 1645911) Visitor Counter : 5
    
    
      Read this release in: English , Telugu , Hindi , Marathi , Punjabi , Tamil , Urdu