      বিজ্ঞানওপ্রযুক্তিমন্ত্রক

      সিএসআইআর – সিএমইআরআই প্রতিষ্ঠানের পক্ষ থেকে স্বাধীনতা দিবস উদযাপন
      Posted On: 15 AUG 2020 11:48AM by PIB Kolkata


    নয়াদিল্লি, ১৫ অগাস্ট, ২০২০


    

    সিএসআইআর – সিএমইআরআই প্রতিষ্ঠানের পক্ষ থেকে আজ পশ্চিমবঙ্গের দুর্গাপুরের সদর দপ্তরে জাতীয় পতাকা উত্তোলন করা হয়। এই উপলক্ষে প্রতিষ্ঠানের অধিকর্তা অধ্যাপক (ডঃ) হরিশ হিরানি বলেন, “আমি স্বাস্থ্য পরিষেবায় অগ্রভাগে থাকা সমস্ত কর্মী, আইন বলবৎকারী সংস্থাগুলির কর্মী ও আধিকারিক, নিরাপত্তা কর্মী, যাঁরা বর্তমান জটিল পরিস্থিতি সত্ত্বেও নিরন্তর ও নিঃস্বার্থভাবে দেশ তথা সমাজের সেবা করেছেন, তাঁদের অভিবাদন জানাই”।


    
    অধ্যাপক হিরানি তাঁর প্রতিষ্ঠানের কাজকর্মের কথা উল্লেখ করে বলেন, কোভিড-১৯ এর বিরুদ্ধে লড়াইয়ে দেশের সেবায় সিএসআইআর – সিএমইআরআই সর্বদাই অগ্রভাগে থেকেছে এবং প্রযুক্তির সদ্ব্যবহারের মাধ্যমে কোভিড-১৯ এর প্রভাব লাগাতার কম করার কাজে যুক্ত রয়েছে। দুর্গাপুরের এই প্রতিষ্ঠানটি কোভিড-১৯ এর বিরুদ্ধে লড়াইয়ে একাধিক প্রযুক্তি উদ্ভাবন করেছে এবং এই প্রযুক্তিগুলি বাণিজ্যিকীকরণের উদ্দেশ্যে ১৩টি ক্ষুদ্র ও মাঝারি শিল্প সংস্থাকে ইতিমধ্যেই হস্তান্তরিত করা হয়েছে। জাতীয় স্তরের অগ্রণী প্রতিষ্ঠান সিএসআইআর – সিএমইআরআই বিজ্ঞানসম্মত উপায়ে সর্বাধুনিক ও শক্তি সম্বলিত ফেসশিল্ড তথা ফেসমাস্ক, ফেসশিল্ড-ফেসমাস্ক সহযোগে হেড ক্যাপ, হাসপাতালে চিকিৎসার কাজে উপযোগী রোবোটিক যন্ত্র, স্পর্শ ছাড়াই সাবান ও জল বেরিয়ে আসার যন্ত্র, ব্যাটারি-চালিত জীবাণু দূরীকরণ স্প্রে মেশিন প্রভৃতি উদ্ভাবন করেছে।


    
    এছাড়াও, প্রতিষ্ঠানটি এমন এক ধরনের কোভিড সুরক্ষা ব্যবস্থা উদ্ভাবন করেছে, যেখানে সৌরশক্তি-ভিত্তিক ইন্টেলিজেন্ট মাস্ক অটোমেটেড ডিস্টেনসিং ইউনিট তথা থার্মাল স্ক্যানার; স্পর্শহীন ফুসেট; ড্রাই ফগিং শু ডিসইনফেক্টর এবং ৩৬০ কার ফ্লাশার উদ্ভাবন করেছে। এমনকি, এই প্রতিষ্ঠানটি এমন এক ধরনের অত্যাধুনিক অক্সিজেন এনরিচমেন্ট ইউনিট আবিষ্কার করেছে, যেখানে যন্ত্র-চালিত ভেন্টিলেটর রয়েছে। এই যন্ত্রটি চিকিৎসা পরিষেবা ব্যবস্থায় আমূল পরিবর্তন নিয়ে আসার হদিশ দিয়েছে। ব্যয় সাশ্রয়ী এই উপকরণটি সারা দেশে চিকিৎসা পরিষেবা ব্যবস্থায় গুরুত্বপূর্ণ ভূমিকা নিতে পারে বলে অধ্যাপক হিরানি জানান।


    

    
    CG/BD/SB

    
    
    (Release ID: 1646117) Visitor Counter : 8
    
    
      Read this release in: English , Hindi , Manipuri , Punjabi , Tamil , Telugu