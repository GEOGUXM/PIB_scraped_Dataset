      প্রতিরক্ষামন্ত্রক

      প্রতিরক্ষা মন্ত্রী শ্রী রাজনাথ সিং ন্যাভাল ইনোভেশন অ্যান্ড ইন্ডিজেনাইজেশন অর্গানাইজেশন'এর সূচনা করেছেন
      Posted On: 13 AUG 2020 6:30PM by PIB Kolkata


    নয়াদিল্লি, ১৩ আগস্ট, ২০২০


    

    
    প্রতিরক্ষা মন্ত্রী শ্রী রাজনাথ সিং আজ অনলাইন ওয়েবিনারে ন্যাভাল ইনোভেশন অ্যান্ড ইন্ডিজেনাইজেশন অর্গানাইজেশন (এনআইআইও)-এর সূচনা করেছেন। অনুষ্ঠানে উপস্থিত ছিলেন উত্তরপ্রদেশের মুখ্যমন্ত্রী যোগী আদিত্যনাথ। এনআইআইও আত্মনির্ভর ভারত গঠনের লক্ষ্যে শিক্ষা ও শিল্পক্ষেত্রে পরিকাঠামো গঠনে বিশেষ সাহায্য করবে। এনআইআইও একটি ত্রিস্তরীয় সংস্থা। এখানে ন্যাভাল টেকনলজি অ্যাক্সিলারেশন কাউন্সিল (এন-টিএসি) উদ্ভাবন ও দেশীয় পদ্ধতি, এই বিষয় দুটিকে একত্রিত করবে। এন-টিএসি-র আওতায় একটি কার্যকারী গোষ্ঠী থাকবে যারা সংশ্লিষ্ট প্রকল্পগুলি বাস্তবায়িত করবে। ভারতীয় নৌ-বাহিনীর ইতিমধ্যেই কার্যকরী ডিরেক্টরেট অফ ইন্ডিজেনাইজেশন রয়েছে। এদিনের অনুষ্ঠানে ভারতীয় নৌ-বাহিনী উত্তরপ্রদেশ এক্সপ্রেসওয়ে ইন্ডাস্ট্রিয়াল ডেভেলপমেন্ট অথরিটি, গুজরাটের রক্ষাশক্তি ইউনিভার্সিটি, কোচির মেকার ভিলেজ এবং ভারতীয় প্রতিরক্ষা উৎপাদনকারী সোসাইটির সঙ্গে সমঝোতা পত্র স্বাক্ষর করে। এই উপলক্ষে ভারতীয় নৌ-বাহিনী 'স্বাবলম্বন' শীর্ষক একটি বইও প্রকাশ করেছে।


    

    CG/SS/DM

    
    
    (Release ID: 1645669) Visitor Counter : 4
    
    
      Read this release in: Punjabi , English , Urdu , Hindi , Marathi , Manipuri , Tamil , Telugu