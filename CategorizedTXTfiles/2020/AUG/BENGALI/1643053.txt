      উপ-রাষ্ট্রপতিরসচিবালয়

      কালজয়ী মহাকাব্য রামায়ণে বর্ণিত ধর্মের সর্বজনীন বাণী প্রচারের জন্য সকলকে উপরাষ্ট্রপতির আহ্বান
      Posted On: 02 AUG 2020 12:07PM by PIB Kolkata


    নয়াদিল্লী, ২ আগস্ট, ২০২০


    

    
    উপরাষ্ট্রপতি শ্রী এম ভেঙ্কাইয়া নাইডু কালজয়ী মহাকাব্য রামায়ণে বর্ণিত ধর্ম অথবা ধার্মিকতার সর্বজনীন বার্তাটি বোঝা এবং প্রচার ও মূল্যবোধের ভিত্তিতে জীবনকে সমৃদ্ধ করার জন্য সাধারণ মানুষের কাছে আহ্বান জানিয়েছেন।


    
    আজ ‘শ্রী রাম মন্দির পুননির্মাণ এবং আদর্শ প্রতিষ্ঠা’ শীর্ষক এক ফেসবুক পোস্টে উপরাষ্ট্রপতি ৫ই আগস্ট থেকে অযোধ্যাতে ভগবান রামের মন্দির পুনর্নিমাণের জন্য সন্তোষ প্রকাশ করেছেন।


    
    তিনি লিখেছেন এই মন্দির পুননির্মাণের ঘটনাকে উদযাপনের মুহূর্ত হিসেবে অভিহিত করে উপরাষ্ট্রপতি বলেন, রামায়ণকে যদি সঠিক দৃষ্টিকোন থেকে বিচার করা যায় তাহলে সমাজের আধ্যাত্মিক উত্থানের পথ সুগম হবে। এই মহাকাব্যে ধর্ম এবং সুনির্দিষ্ট আচরনের ভারতীয় জীবন দর্শন বিশদভাবে বর্ণিত হয়েছে।


    
    তিনি ফেসবুক পোস্টে লিখেছেন যে, রামায়ণ এমন এক কালজয়ী ঘটনা যা আমাদের সমাজ অংশীদারিত্বের অবিচ্ছেদ্য অঙ্গ। তিনি ভগবান শ্রী রামকে এক অ-অনুকরণীয়, আদর্শবান চরিত্র হিসেবে বর্ণনা করেছেন। যেকোন মূল্যবোধ ন্যায়বিচার এবং দায়িত্বশীল সামাজিক শৃঙ্খলা প্রতিষ্ঠার জন্য তা গুরুত্বপূর্ণ বলেও জানিয়েছেন উপরাষ্ট্রপতি।


    
    ২ হাজার বছরের আগের প্রাচীন কালোত্তীর্ণ এই মহাকাব্যের প্রশংসা করে উপরাষ্ট্রপতি বলেন, দক্ষিণ-পূর্ব এশিয়ার বহু দেশের সংস্কৃতিতে গভীরভাবে প্রভাব ফেলেছে রামায়ণ।


    
    বেদ ও সংস্কৃত পন্ডিত আর্থার অ্যান্টনি ম্যাকডোনাল্ডের কথা উল্লেখ করে উপরাষ্ট্রপতি লিখেছেন, ভারতীয় গ্রন্থে বর্ণিত রামের ধারণাগুলি ছিল মূলত ধর্ম নিরপেক্ষ।


    
    কেবল ভারতেই নয় বহু দেশে বহু কবি, নাট্যকার, নৃত্যশিল্পী, সুরকার, সঙ্গীতজ্ঞ ও লোকশিল্পীদের কল্পনায় রামায়নণের ভিন্ন ভিন্ন আদল ধরা পরেছে বলে উল্লেখ করে শ্রী নাইডু লিখেছেন দক্ষিণ-পূর্ব এশিয়ার বিভিন্ন দেশ- জাভা, বালি, মালয়, বার্মা, থাইল্যান্ড, কম্বোডিয়া এবং লাওসে-ও ভগবান রামের কাহিনী সুন্দরভাবে বর্ণিত হয়েছে।


    
    মহাকাব্যের সর্বজনীন রূপকে তুলে ধরে উপরাষ্ট্রপতি দক্ষিণ এশিয়া থেকে পূর্ব এশিয়া পর্যন্ত বিস্তৃত বিভিন্ন দেশে জনপ্রিয় রামায়ণের বিভিন্ন সংস্করণের একটি বিশদ তালিকা তুলে ধরেছেন।


    
    রাশিয়ান ভাষায় মহাকাব্য রামায়ণের অনুবাদ করেন আলেকজান্ডার বারানিকভ এবং রঙ্গমঞ্চে এটি প্রযোজনা করেন জেনাডি মেচনিকভ। রামের ভূমিকায় অভিনয় করে রাশিয়ান রঙ্গমঞ্চে এক অভিনেতা বিপুল জনপ্রিয়তা পেয়েছিলেন বলেও উপরাষ্ট্রপতি জানিয়েছেন।


    
    ইন্দোনেশিয়ার প্রামবানন মন্দিরে রামায়নের নৃত্য দৃশ্য চিত্রিত রয়েছে। তবে কেবল ইন্দোনেশিয়াতেই নয় সারা বিশ্বেই ভৌগলিক ও ধর্মীয় সীমারেখা নির্বিশেষে সংস্কৃতির ক্যানভাসে রামায়ণের প্রভাব প্রতিফলিত হয়েছে বলেও জানিয়েছেন উপরাষ্ট্রপতি।


    
    উপরাষ্ট্রপতি ফেসবুক পোস্টে লিখেছেন, এটা খুব আশ্চর্যের বিষয় যে বৌদ্ধ, জৈন, শিখ ধর্মে কোন না কোনভাবে রামায়ণকে আত্মস্থ করা হয়েছে।


    
    প্রাচীন এই মহাকাব্যটির বহু ভাষায়, বহু সংস্করণে বারংবার অনুবাদ হয়েছে। তাই প্রাচীন এই মহা গ্রন্থের ভাবনায় এবং তার বর্ণনায় এমন কৌতুহলের বিষয় রয়েছে যা সব শ্রেণীর শ্রোতাদের মনযোগ আকর্ষণ করেছে বলে শ্রী নাইডু জানিয়েছেন।


    
    উপরাষ্ট্রপতি বলেছেন, রামায়ণ এমন এক গল্পগাথা যার মাধ্যমে একজন মানুষের সর্বোত্তম গুনাবলীর প্রতিমূর্তি তুলে ধরা হয়েছে।


    
    কাহিনীর পরতে পরতে ভারত জুড়ে রামের জয়যাত্রার কাহিনী বর্ণিত হয়েছে। আমরা ভগবান রামের মধ্যে আর্দশের এমন এক ঝলক দেখতে পাই যেখানে মূল্যবোধের মধ্যে আস্থা, শান্তি, সহযোগিতা, করুনা, আন্তরিকতা, ন্যায়বিচার, আত্মবিসর্জন ও দয়ার ভাবনাগুলি সমানভাবে প্রতিফলিত হয়েছে। ভগবান রামের এই ভাবনায় সমগ্র বিশ্বের প্রতি ভারতের মূল দৃ্ষ্টিভঙ্গীগুলিকেই প্রতিফলিত করেছে বলে ফেসবুক পোস্টে লিখেছেন শ্রী নাইডু।


    
    রামায়ণে সর্বজনীন, কালোত্তীর্ণ ও সময়ের সীমানা-নির্বিশেষে সেইসব মূল্যবোধ প্রতিফলিত হয়েছে যে কারণে প্রাচীন এই মহাকাব্যটি আজও আমাদের কাছে সমান প্রাসঙ্গিক হয়ে রয়েছে।


    
    শ্রী নাইডু ফেসবুক পোস্টে বলেছেন, গান্ধীজির কল্পনায় রামরাজ্য ছিল এক আদর্শ, সুশাসিত সাম্রাজ্য। তিনি বলেছেন, বর্তমান শাসন ব্যবস্থাও ঠিক এইরকম হওয়া উচিত। জনগণ কেন্দ্রিক সুশাসিত এই আদর্শ রামরাজ্যের ভিত্তি ছিল করুনা, শান্তিপূর্ণ সহাবস্থান এবং নাগরিকদের উন্নতমানের জীবন-যাপনের লক্ষ্যে নিরন্তর প্রচেষ্টা। এই মূল্যবোধগুলি মাপকাঠি হিসেবে, আলোর দিশারি হিসেবে, প্রেরণার উৎস হিসেবে আমাদের গণতান্ত্রিক ভিত্তিগুলি আরও সুদৃঢ় করতে জাতীয় প্রচেষ্টার অঙ্গ হয়ে উঠতে পারে বলে উপরাষ্ট্রপতি জানিয়েছেন।


    
    আমাদের রাজনৈতিক বিচার বিভাগীয় ও প্রশাসনিক ব্যবস্থা জোরদার করে তোলার ক্ষেত্রে এই সমস্ত মূল্যবোধ বিশেষ সাহায্য করতে পারে বলেও শ্রী নাইডু মতপ্রকাশ করেছেন।


    

    CG/SS/NS

    
    
    (Release ID: 1643053) Visitor Counter : 13
    
    
      Read this release in: English , Urdu , Marathi , Hindi , Manipuri , Assamese , Punjabi , Tamil , Telugu