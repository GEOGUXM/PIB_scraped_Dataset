      পর্যটনমন্ত্রক

      পর্যটন মন্ত্রক স্বাধীনতা দিবস উদযাপন উপলক্ষ্যে দেখো আপনা দেশ ওয়েবিনার সিরিজের আওতায় ৫টি ওয়েব ভিত্তিক আলোচনা সভার আয়োজন করেছে
      Posted On: 07 AUG 2020 2:33PM by PIB Kolkata


    নয়াদিল্লী, ৭ আগস্ট, ২০২০


    

    ১৯৪৭ সালের বহু কষ্টার্জিত স্বাধীনতার সম্মানে দেশের মানুষের গর্বের সঙ্গে একত্রিত হয়ে জাতীয় সঙ্গীত গাইবার পুনরায় সময় এসেছে। দেশের ইতিহাসে ভারতের স্বাধীনতা সংগ্রামের গুরুত্ব সবচেয়ে বেশি এবং অতীতের যেকোন উল্লেখযোগ্য ঘটনার চেয়েও এটি বেশী গুরুত্বপূর্ণ। প্রতি বছর ১৫ই আগস্ট স্বাধীনতা দিবসে প্রধানমন্ত্রী দেশের রাজধানী নতুন দিল্লীতে জাতীয় পতাকা উত্তোলন করেন। একইসঙ্গে সমস্ত রাজ্য ও কেন্দ্রশাসিত অঞ্চল এবং বিশ্বের বিভিন্ন প্রান্তে ভারতীয় দূতাবাসগুলিতে এই দিনটি উদযাপন করা হয়ে থাকে। এবছর ৭৪তম স্বাধীনতা দিবস উদযাপন উপলক্ষ্যে কেন্দ্রীয় পর্যটন মন্ত্রক দেখো আপনা দেশ ওয়েবিনার সিরিজের আওতায় ৫টি ওয়েব ভিত্তিক আলোচনার আয়োজনের মাধ্যমে এই দিনটি স্মরণীয় করে রাখার উদ্যোগ নিয়েছে। স্বাধীনতা আন্দোলন এবং ভারতের স্বাধীনতার জন্য যারা গুরুত্বপূর্ণ অবদান রেখেছেন তাদের ওপর ভিত্তি করে এই ওয়েবিনারের আয়োজন করা হয়েছে।

    এই ওয়েবিনারগুলি হল-

    
    ৮ই আগস্ট শনিবার '১৮৫৭'র স্মৃতিচারণ : স্বাধীনতার সূচনা' শীর্ষক বিষয়ের ওপর প্রথম ওয়েবিনারের আয়োজন করা হয়েছে। ইন্ডিয়া সিটি ওয়াকস অ্যান্ড ইন্ডিয়া লোকালের সিইও শ্রীমতি নিধি বনশাল এবং আইডাব্লুএল অ্যান্ড আইএইচডাব্লু পরিচালন প্রধান ডঃ সৌমি রায় এই ওয়েবিনারটি উপস্থাপন করবেন। আগ্রহী ব্যক্তিরা https:/ / bit.ly/Memoirsof1857 এই লিঙ্কের মাধ্যমে এই ওয়েবিনারে যোগ দিতে পারবেন।
    
    ১০ই আগস্ট সোমবার 'সেলুলার জেল : চিঠি স্মৃতিচারণ এবং স্মৃতিকথা' বিষয়ে দ্বিতীয় ওয়েবিনারটির আয়োজন করা হয়েছে। ইন্ডিয়া সিটি ওয়াকস অ্যান্ড ইন্ডিয়া লোকালের সিইও শ্রীমতি নিধি বনশাল এবং আইডাব্লুএল অ্যান্ড আইএইচডাব্লু পরিচালন প্রধান ডঃ সৌমি রায় এবং ইন্ডিয়া সিটি ওয়াকসের সিটি এক্সপ্লোরার শ্রীমতি সোমরিতা সেনগুপ্ত এই ওয়েবিনারটি উপস্থাপন করবেন।
    
    ১২ই আগস্ট বুধবার 'স্বাধীনতা সংগ্রামে ভারতের স্বল্প পরিচিত গল্পগুলি'র বিষয়ে তৃতীয় ওয়েবিনারের আয়োজন করা হয়েছে। এই ওয়েবিনারটিতে শ্রীমতি অখিলা রমন এবং শ্রীমতি নয়নতারা নায়ার গল্পগুলি উপস্থাপন করবেন।
    
    ১৪ই আগস্ট শুক্রবার 'জালিয়ান ওয়ালাবাগ : স্বাধীনতা সংগ্রামের এক মোড়' বিষয়ের ওপর চতুর্থ ওয়েবিনার আয়োজন করা হয়েছে। অমৃতসরের পার্টিশন মিউজিয়ামের চেয়ারপার্সন শ্রীমতি কিশওয়ার দেশাই এই ওয়েবিনারটি উপস্থাপন করবেন।
    
    ১৫ই আগস্ট শনিবার সর্দার 'বল্লভ ভাই প্যাটেল- ঐক্যবদ্ধ ভারতের স্থপতি' বিষয়ের ওপর পঞ্চম তথা শেষ ওয়েবিনারটি আয়োজন করা হয়েছে। গুজরাত সরকারের স্টাচু অফ ইউনিটির চিফ ম্যানেজার তথা অতিরিক্ত জেলাশাসক শ্রী সঞ্জয় যোশী এই ওয়েবিনারটি উপস্থাপন করবেন।
    
    এই সবকটি ওয়েবিনার সকাল ১১টা থেকে ১২টা পর্যন্ত চলবে। লকডাউনের নির্দেশিকাগুলি মেনে সামাজিক দূরত্ব বজায় রেখে পর্যটন মন্ত্রক ভার্চুয়াল মাধ্যমে গুরুত্বপূর্ণ এই ওয়েবিনার আয়োজনের জন্য উচ্ছ্বসিত প্রশংসা লাভ করেছে। ওয়েবিনারগুলি সম্পর্কে আরও তথ্য এবং নাম নথিভুক্তের জন্য ইনক্রেডেবল ইন্ডিয়া এবং পর্যটন মন্ত্রকের incredibleindia.org এবং tourism.gov.in ওয়েবসাইট দেখা যেতে পারে।


    

    
    CG/SS/NS

    
    
    (Release ID: 1644246) Visitor Counter : 6
    
    
      Read this release in: English , Telugu , Urdu , Hindi , Marathi , Manipuri , Punjabi , Tamil