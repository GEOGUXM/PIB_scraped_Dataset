      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 02 AUG 2020 6:29PM by PIB Kolkata


    নয়াদিল্লি, ০২ অগাস্ট, ২০২০


    কোভিড - ১৯ এ ভারতে এ যাবৎ একদিনে সর্বাধিক ৫১ হাজার ২২৫ জন আরোগ্য লাভ করেছেন ; সুস্থ হয়েছেন প্রায় ১১ লক্ষ ৫০ হাজার ; সুস্থতার হার ৬৫ . ৪৪ শতাংশের নতুন উচ্চতায় পৌঁছেছে ; মৃত্যু হার ক্রমশ কমে ২ . ১৩ শতাংশ

    দেশে গত ২৪ ঘন্টায় এ যাবৎ একদিনেই সর্বাধিক ৫১ হাজারেরও বেশি রোগী আরোগ্য লাভ করেছেন । করোনায় আক্রান্তদের মধ্যে আরও ৫১ হাজার ২২৫ জন রোগী সুস্থ হয়ে ওঠায় দেশে কোভিড - ১৯ এ সুস্থ হয়ে ওঠার সংখ্যা দাঁড়িয়েছে ১১ লক্ষ ৪৫ হাজার ৬২৯ । গত ২৪ ঘন্টায় এ যাবৎ সর্বাধিক রোগী আরোগ্য লাভ করায় সুস্থতার হার বেড়ে হয়েছে ৬৫ . ৪৪ শতাংশ । এ থেকেই প্রমাণিত হয় কোভিড - ১৯ আক্রান্ত রোগীদের সুস্থতার হার ক্রমশ বাড়ছে । কোভিড - ১৯ মোকাবিলায় কেন্দ্র ও রাজ্য সরকারগুলির সম্মিলিত প্রয়াসের ফলে দেশে সুস্থতার সংখ্যা ক্রমশ বৃদ্ধি পাচ্ছে । অবশ্য , এই কাজে স্বাস্থ্য ও অন্যান্য ক্ষেত্রের অগ্রভাগে থাকা কর্মীদের নিঃস্বার্থ প্রচেষ্টা রয়েছে । সুস্থতা ও আক্রান্তের মধ্যে ফারাক ক্রমশ কমছে । গত ১০ই জুন প্রথমবার আক্রান্তের তুলনায় সুস্থতার সংখ্যা বেড়ে দাঁড়ায় ১ হাজার ৫৭৩ । এই ফারাক আজ আরও বেড়ে দাঁড়িয়েছে ৫ লক্ষ ৭৭ হাজার ৮৯২ । দেশে নিশ্চিতভাবে করোনায় আক্রান্তের সংখ্যা ৫ লক্ষ ৬৭ হাজার ৭৩০ , যা মোট আক্রান্তের ৩২ . ৪৩ শতাংশ । এরা সকলেই হাসপাতাল ও হোম আইসোলেশনে চিকিৎসাধীন রয়েছেন । কোভিড সংক্রমণ প্রতিরোধে সমন্বিত প্রয়াসের ফলে সুস্থতার হার নিরন্তর বেড়ে চলেছে । স্বাভাবিকভাবেই সুস্থতার হার বৃদ্ধি পাওয়ায় মৃত্যু হারও কমছে । বিশ্বের মধ্যে ভারতে করোনায় মৃত্যু হার ২ . ১৩ শতাংশ , যা বিশ্ব গড় মৃত্যুর তুলনায় অন্যতম কম ।
    বিস্তারিত বিবরণের জন্য https://pib.gov.in/PressReleasePage.aspx?PRID=1642995 – এই লিঙ্কে ক্লিক করুন ।
    
    দেশ জুড়ে সার্স - কোভ - ২ - এর ১ , ০০০টি জিন বিন্যাসের কাজ সফলভাবে শেষ করার ঘোষনা করেছেন ডঃ হর্ষ বর্ধন
    কেন্দ্রীয় বিজ্ঞান ও প্রযুক্তি , স্বাস্থ্য ও পরিবারকল্যাণ এবং ভূ - বিজ্ঞান দপ্তরের মন্ত্রী ডঃ হর্ষ বর্ধন আজ জানিয়েছেন দেশজুড়ে সার্স - কোভ - ২ - এর ১ , ০০০টি জিন বিন্যাসের কাজ সফলভাবে সম্পন্ন হয়েছে । তিনি জৈবপ্রযুক্তি দপ্তরের একটি পর্যালোচনা বৈঠকে যোগ দিয়েছিলেন । এই বৈঠকে কোভিড - ১৯ - এর বিষয়ে বিভিন্ন গবেষণামূলক কাজ নিয়ে আলোচনা হয়েছে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1642869 – এই লিঙ্কে ক্লিক করুন ।


    
    প্রধানমন্ত্রী নরেন্দ্র মোদী , হ্যাকাথন গ্র্যান্ড ফিনালে অংশগ্রহণকারীদের সঙ্গে ভিডিও কনফারেন্সের মাধ্যমে মতবিনিময় করেছেন
    প্রধানমন্ত্রী শ্রী নরেন্দ্র মোদী , ২০২০র স্মার্ট ইন্ডিয়া হ্যাকাথনের চূড়ান্ত পর্ব অর্থাৎ গ্র্যান্ড ফিনালেতে শনিবার ভিডিও কনফারেন্সের মাধ্যমে বক্তব্য রেখেছেন । স্মার্ট ইন্ডিয়া হ্যাকাথনে চূড়ান্ত পর্যায়ে বক্তব্য রাখার সময় প্রধানমন্ত্রী বলেছেন যে , দেশের বিভিন্ন সমস্যার সমাধান নিয়ে ছাত্র - ছাত্রীরা কাজ করে চলেছে । বিভিন্ন সমস্যার সমাধান খুঁজে বের করার পাশাপাশি , তথ্য , ডিজিটাইজেশন এবং ভবিষ্যতের উন্নত প্রযুক্তির বিষয়ে ভারতের চাহিদাগুলি এর মাধ্যমে পূরণ করা হচ্ছে । একবিংশ শতাব্দীর দ্রুত পরিবর্তনের বিষয়টিকে স্বীকৃতি দিয়ে দেশের কার্যকরী ভূমিকা পালন করার জন্য নিজেকে দ্রুত পরিবর্তন করা অত্যন্ত প্রয়োজন । দেশের জন্য উদ্ভাবন , গবেষণা , পরিকল্পনা , উন্নয়ন এবং শিল্পদ্যোগের প্রয়োজনীয় পরিবেশ গড়ে তোলা দরকার বলে প্রধানমন্ত্রী জানিয়েছেন । ভারতের শিক্ষা ব্যবস্থাকে আরো আধুনিক এবং মেধাবীদের জন্য সুযোগ তৈরি করার জন্য তিনি আহ্বান জানিয়েছেন ।
    বিস্তারিত বিবরণের জন্য https://pib.gov.in/PressReleasePage.aspx?PRID=1642938 – এই লিঙ্কে ক্লিক করুন ।


    
    মহামারীর সময়ে প্রয়োজনীয় সম্পদের হিসেব তৈরির জন্য জেএনসিএএসআর - এর বিজ্ঞানীরা একটি মডেল উদ্ভাবন করেছেন
    কোভিড মহামারী দেশে যখন প্রথম সংক্রমণের সৃষ্ট করছিল , সেই সময় স্বাস্থ্য পরিষেবায় যথেষ্ট সমস্যার সৃষ্টি হয় । যথাযথ পরীক্ষার মাধ্যমে সংক্রমিতদের শনাক্ত করে তাদের নিধৃতাবাসে পাঠানোর প্রক্রিয়ায় যে পরিকাঠামোর প্রয়োজন , সেই সময়ে তা ছিল না । ফলে স্বাস্থ্য পরিষেবা যথেষ্ট সমস্যার সম্মুখীন হয় । চিকিৎসা করার উপাদানেও ঘাটতি দেখা দেয় ।
    কেন্দ্রের বিজ্ঞান ও প্রযুক্তি দপ্তরের স্বায়ত্ত্বশাসিত সংস্থা জওহর লাল নেহেরু সেন্টার ফর অ্যাডভান্সড সায়েন্টিফিক রিসার্চের একদল বিজ্ঞানী , ইন্ডিয়ান ইনস্টিটিউট অফ সায়েন্সের গবেষকদের সঙ্গে যৌথভাবে একটি মডেল উদ্ভাবন করেছেন । গাণিতিক প্রক্রিয়ার সাহায্যে যে কোনো মহামারীর বিষয় সম্পর্কে একটি পূর্বাভাষ পাওয়া যেতে পারে । এর সাহায্যে প্রয়োজনীয় স্বাস্থ্য পরিকাঠামো ও সম্পদের ব্যবস্থা করা যাবে । সে ক্ষেত্রে ব্যক্তিগত সুরক্ষা সরঞ্জামের মতো বিভিন্ন সামগ্রী আগে থেকেই সঞ্চয় করে প্রয়োজনীয় প্রস্তুতির কাজ সেরে রাখা যাবে । যার ফলে স্বাস্থ্য সঙ্কটের সম্মুখীন হতে হবে না । এই মডেলটির মাধ্যমে ইতালী এবং মার্কিন যুক্তরাষ্ট্রের নিউইয়র্ক রাজ্যে কোভিড সংক্রমণ এবং সংক্রমণের কারণে মৃত্যুর সংখ্যার বিষয়ে যে পূর্বাভাষ দেওয়া হয়েছিল , তা মিলে গেছে । ফলে এটির কার্যকারিতা এখন প্রশ্নাতীত ।
    বিস্তারিত বিবরণের জন্য https://pib.gov.in/PressReleasePage.aspx?PRID=1642992 – এই লিঙ্কে ক্লিক করুন ।


    
    ধূপকাঠি উৎপাদনে ভারতকে স্বনির্ভর করে তুলতে একটি নতুন কর্মসূচির সূচনা করেছেন
    কেন্দ্রীয় অতিক্ষুদ্র , ছোট ও মাঝারি শিল্পোদ্যোগ মন্ত্রী শ্রী নীতিন গড়করি খাদি ও গ্রামোদ্যোগ কমিশনের প্রস্তাবিত কর্মসংস্থান সৃষ্টির এক অভিনব কর্মসূচি অনুমোদন করেছেন । এই কর্মসূচির আওতায় ধূপকাঠি উৎপাদনে ভারতকে আত্মনির্ভর করে তোলার পরিকল্পনা রয়েছে । কর্মসূচির নামকরণ হয়েছে ‘ খাদি ধূপকাঠি আত্মনির্ভর মিশন ’ । উদ্দেশ্য হ ’ ল – দেশজ ধূপকাঠি উৎপাদন লক্ষ্যণীয় পরিমাণে বৃদ্ধির পাশাপাশি , বেকার ও প্রবাসী শ্রমিকদের জন্য কর্মসংস্থান সৃষ্টি । উল্লেখ করা যেতে পারে , কমিশনের পক্ষ থেকে গতমাসে মন্ত্রকের কাছে এই কর্মসূচি অনুমোদনের জন্য একটি প্রস্তাব জমা দেওয়া হয় । পরীক্ষামূলকভাবে এই কর্মসূচিটি শীঘ্রই শুরু হবে । পুরোদমে কর্মসূচিটি চালু হলে ধূপকাঠি শিল্পে হাজার হাজার কর্মসংস্থানের সুযোগ সৃষ্টি হবে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1643012 – এই লিঙ্কে ক্লিক করুন ।
    
    রেল মন্ত্রক এই প্রথম বিভিন্ন অঞ্চল / বিভাগ / উৎপাদন ইউনিট থেকে ২৩২০ জন কর্মচারীর ভার্চুয়াল অবসরগ্রহণ অনুষ্ঠানের আয়োজন করেছে
    রেল মন্ত্রকের ইতিহাসে এই প্রথম ২৩২০ জন কর্মকর্তা / কর্মচারীদের অবসর গ্রহণের জন্য শনিবার এক ভার্চুয়াল অবসরগ্রহণ অনুষ্ঠানের আয়োজন করা হয়েছিল । এইসমস্ত কর্মচারীরা রেলের বিভিন্ন অঞ্চল / বিভাগ / উৎপাদন ইউনিটে কর্মরত ছিলেন । এই ভার্চুয়াল অবসর গ্রহণের অনুষ্ঠানে উপস্থিত ছিলেন কেন্দ্রীয় রেল বাণিজ্য ও শিল্পমন্ত্রী শ্রী পীযূষ গোয়েল , প্রতিমন্ত্রী শ্রী সুরেশ সি অঙ্গদি , রেল বোর্ডের সচিব শ্রী সুশান্ত কুমার মিশ্র এবং রেলের শীর্ষ আধিকারিকরা ।
    অনুষ্ঠানে শ্রী গোয়েল জানান , এই অবসর গ্রহণ একদিকে যেমন সুখের , অন্যদিকে দুঃখেরও দিন । এই কর্মচারীরা দীর্ঘ সময় ধরে বিভিন্ন ক্ষেত্রে দক্ষতার সঙ্গে দায়িত্ব পালন করেছেন । রেলকে আরও উন্নত করার জন্য তাদের অবদান অনস্বীকার্য । আগামীদিনেও তাদের ভূমিকা স্মরণীয় হয়ে থাকবে বলেও উল্লেখ করেন তিনি । কেন্দ্রীয় মন্ত্রী বলেন , বিগত কয়েক বছরে কর্মচারীদের হাত ধরেই রেলক্ষেত্রে কাজের যথেষ্টই উন্নতি হয়েছে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1642999 – এই লিঙ্কে ক্লিক করুন ।

    

    
    পিআইবি ’ র আঞ্চলিক কার্যালয় থেকে প্রাপ্ত তথ্য
    
    • পাঞ্জাব : মিশন ফতেহ - র আওতায় রাজ্য সরকার করোনার বিরুদ্ধে সচেতনতা প্রচারে যে উদ্যোগ গ্রহণ করেছিল , তা তৃণমূলস্তরেও পৌঁছে দেওয়ার উদ্যোগ গ্রহণ করা হচ্ছে । এই লক্ষ্যে রাজ্যের চিকিৎসা শিক্ষা ও গবেষণা দপ্তর মেডিকেল কলেজ , জেলা হাসপাতাল এবং স্বাস্থ্য পরিষেবার অগ্রভাগে থাকা কর্মীদের কাজে লাগাচ্ছে ।
    
    • কেরল : আজ রাজ্যে করোনায় আরও ৬ জনের মৃত্যু হয়েছে । এর মধ্যে ১১ মাসের একটি শিশুও রয়েছে । কোল্লাম সংশোধনাগারে ১৪ জন কারাবন্দী করোনায় সংক্রমিত হয়েছেন । রাজ্যে গতকাল আরও ১ হাজার ১২৯ জনের সংক্রমণের খবর মিলেছে । বর্তমানে রাজ্যে নিশ্চিতভাবে করোনায় আক্রান্তের সংখ্যা ১০ হাজার ৮৬২ ।
    
    • তামিলনাডু : রাজ্যের শিক্ষা দপ্তর এ বছরের স্বাধীনতা দিবস উদযাপন অনুষ্ঠানে করোনা থেকে সুস্থ হওয়া ব্যক্তি , চিকিৎসক , আধা - চিকিৎসক ও স্বেচ্ছাসেবকদের প্রধান অতিথি হিসাবে আমন্ত্রণের জন্য স্কুলগুলির কাছে প্রস্তাব দিয়েছে । এদিকে রাজ্যপাল হোম কোয়ারেন্টাইনে গেছেন । করোনায় আক্রান্তের সংখ্যা রেকর্ড আড়াই লক্ষে পৌঁছেছে । চেন্নাইয়েই আক্রান্তের সংখ্যা ১ লক্ষ ছাড়িয়েছে । রাজ্যে মৃত্যু হয়েছে ৪ হাজার ৩৪ জনের ।
    
    • কর্ণাটক : ব্যাঙ্গালোর শহরে সংক্রমিত জোনের সংখ্যা ২০ হাজার ছাড়িয়েছে । এদিকে চিত্রদুর্গ শহরে ১১০ বছর বয়সী এক বৃদ্ধা করোনা সংক্রমণ থেকে সুস্থ হয়েছেন । রাজ্যে গতকাল আরও ৯৮ জনের মৃত্যুর খবর মেলায় করোনায় মৃতের সংখ্যা বেড়ে ২ হাজার ৪১২ হয়েছে । আক্রান্তের সংখ্যা ১ লক্ষ ২৯ হাজার ২৮৭ ছাড়িয়েছে । নিশ্চিতভাবে করোনায় আক্রান্ত হয়েছেন ৭৩ হাজারেরও বেশি ।
    
    • অন্ধ্রপ্রদেশ : রাজ্য স্বাস্থ্য কমিশনার জানিয়েছেন , রাজ্যে কোভিড - ১৯ পরিস্থিতি এখনও উদ্বেগজনক নয় । তবে , আক্রান্ত প্রত্যেক ব্যক্তিকে চিকিৎসা পৌঁছে দিতে রাজ্য সম্পূর্ণ প্রস্তুত রয়েছে । এদিকে আক্রান্তের সংখ্যা ১ লক্ষ ৫০ হাজার ছাড়িয়েছে । গতকাল আরও ৫৮ জনের মৃত্যুর খবর মেলায় মৃতের সংখ্যা বেড়ে হয়েছে ১ হাজার ৪০৭ ।
    
    • তেলেঙ্গানা : হায়দরাবাদের বেসরকারি হাসপাতালগুলিকে সতর্ক করে দেওয়ার পরেও রোগীদের কাছ থেকে চিকিৎসা খরচ খাতে অর্থ মেটানোর জন্য জোর দিচ্ছে । এদিকে রাজ্যে গত ২৪ ঘন্টায় আরও ১০ জনের মৃত্যুর খবর মেলায় করোনায় মৃতের সংখ্যা বেড়ে ৫৪০ হয়েছে । আক্রান্তের সংখ্যা ৬৬ হাজার ৬০০ ছাড়িয়েছে । নিশ্চিতভাবে করোনায় আক্রান্ত হয়েছেন ১৮ হাজার ৫৪৭ জন ।
    
    • অরুণাচল প্রদেশ : রাজ্যের মুখ্যমন্ত্রী বর্তমান কোভিড - ১৯ পরিস্থিতি ও উন্নয়নমূলক বিভিন্ন বিষয় নিয়ে আলোচনার জন্য রাজ্যপালের সঙ্গে বৈঠক করেছেন ।
    
    • আসাম : রাজ্যের স্বাস্থ্য মন্ত্রী এক ট্যুইটে জানিয়েছেন , করোনায় মৃত্যু হার ০ . ২৪ শতাংশ , সুস্থতার হার ৭৫ শতাংশ এবং প্রতি ১০ লক্ষ জনসংখ্যায় নমুনা পরীক্ষার সংখ্যা ২৭ হাজার ৫৪৪ ।
    
    • মণিপুর : রাজ্যে এখনও পর্যন্ত করোনায় আক্রান্তের সংখ্যা ২ হাজার ৭৫৬ । নিশ্চিতভাবে করোনায় আক্রান্ত হয়েছেন ১ হাজার ৫১ জন । সুস্থতার হার ৬১ শতাংশ ।
    
    • মহারাষ্ট্র : প্রায় সাড়ে চার মাস পর আগামী ৫ই অগাস্ট থেকে মহারাষ্ট্রে মলগুলি পুনরায় চালু হতে চলেছে । তবে , মলগুলিতে গ্রাহকদের কেনাকাটার সময় সকাল ৯টা থেকে সন্ধ্যে ৭টা পর্যন্ত স্থির করে দেওয়া হয়েছে । রাজ্যে নিশ্চিতভাবে করোনায় আক্রান্তের সংখ্যা ১ লক্ষ ৪৯ হাজার । এখনও পর্যন্ত মৃত্যু হয়েছে ১৫ হাজার ৩১৬ জনের ।
    
    • গুজরাট : রাজ্যে করোনায় আক্রান্তের সংখ্যা ৪৫ হাজার ছাড়িয়েছে । নিশ্চিতভাবে করোনায় আক্রান্ত হয়েছেন ১৪ হাজার ৩২৭ জন ।
    
    • রাজস্থান : রাজ্যে আজ সকাল পর্যন্ত আরও ৫৬১ জনের করোনায় সংক্রমণের খবর মিলেছে । কোটা , জয়পুর ও পালি থেকে সর্বাধিক সংক্রমণের খবর এসেছে । রাজ্যে নিশ্চিতভাবে করোনায় আক্রান্তের সংখ্যা ১২ হাজার ৩৯১ ।
    
    • মধ্যপ্রদেশ : রাজ্যে গতকাল আরও ৮০৮ জনের সংক্রমণের খবর মেলায় করোনায় আক্রান্তের সংখ্যা বেড়ে হয়েছে ৩২ হাজার ৬১৪ । নিশ্চিতভাবে করোনায় আক্রান্ত হয়েছেন ৮ হাজার ৭৬৯ জন ।
    
    • গোয়া : রাজ্য সরকার অনুমতি দেওয়ার ২৫ দিনেরও বেশি সময় পর অধিকাংশ হোটেল কর্তৃপক্ষ পুনরায় সেগুলি চালু করার সিদ্ধান্ত আগামী অক্টোবর - নভেম্বর মাস পর্যন্ত পিছিয়ে দিয়েছে । হোটেল কর্তৃপক্ষগুলির তরফে জানানো হয়েছে , বর্তমান পরিস্থিতিতে ব্যবসায়িক মুনাফার সম্ভাবনা কম । এদিকে রাজ্যে গতকাল আরও ২৮০ জনের সংক্রমণের খবর মেলায় নিশ্চিতভাবে করোনায় আক্রান্তের সংখ্যা ১ হাজার ৭০৫ হয়েছে ।


    CG/BD/SB

    
    
    (Release ID: 1643094) Visitor Counter : 10
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Tamil , Telugu , Kannada , Malayalam