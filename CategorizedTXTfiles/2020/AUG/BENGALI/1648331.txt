      প্রতিরক্ষামন্ত্রক

      ভারতীয় বিমান বাহিনী ‘মাই আইএএফ’ মোবাইল অ্যাপ্লিকেশনের সূচনা করেছে
      Posted On: 24 AUG 2020 6:48PM by PIB Kolkata


    নয়াদিল্লী, ২৪ আগস্ট, ২০২০


    

    ডিজিটাল ইন্ডিয়া উদ্যোগের অংশ হিসেবে ভারতীয় বিমান বাহিনীর সদর দপ্তর বায়ু ভবনে ২৪শে আগস্ট বাহিনীর প্রধান এয়ার চিফ মার্শাল রাকেশ কুমার সিং ভাদৌরিয়া একটি মোবাইল অ্যাপ্লিকেশন- ‘মাই আইএএফ’-এর সূচনা করেছেন। সেন্টার ফর ডেভেলপমেন্ট অফ অ্যাডভান্সড কম্পিউটিং, বিমান বাহিনীর সঙ্গে যৌথ উদ্যোগে এই অ্যাপ্লিকেশনটি তৈরি করেছে। এই অ্যাপ্লিকেশনের মাধ্যমে ভারতীয় বিমান বাহিনীতে কেরিয়ার সংক্রান্ত বিভিন্ন তথ্যাবলী বিস্তারিতভাবে পাওয়া যাবে।


    
    ইউজার ফ্রেন্ডলি এই অ্যাপটির মাধ্যমে ব্যবহারকারীরা ভারতীয় বিমান বাহিনীতে অফিসার এবং এয়ার ম্যান হিসেবে যোগদানের পদ্ধতি, প্রশিক্ষণের পাঠক্রম, বেতন এবং অন্যান্য সুযোগ-সুবিধার বিষয়ে বিস্তারিত তথ্য জানতে পারবেন। অ্যান্ড্রয়েড ফোনে গুগল প্লে-তে এই অ্যাপ্লিকেশনটি পাওয়া যাবে। ভারতীয় বিমান বাহিনীর সোশ্যাল মিডিয়া প্ল্যাটফর্মের সঙ্গে এটি যুক্ত রয়েছে। বিমান বাহিনীর ইতিহাস এবং শৌর্যের কাহিনী সম্পর্কে তথ্যও এই অ্যাপ থেকে পাওয়া যাবে।


    

    CG/CB/NS

    
    
    (Release ID: 1648331) Visitor Counter : 11
    
    
      Read this release in: Tamil , English , Urdu , Hindi , Marathi , Manipuri , Punjabi , Telugu