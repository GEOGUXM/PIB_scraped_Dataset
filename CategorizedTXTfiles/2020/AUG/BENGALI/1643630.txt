      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 05 AUG 2020 6:34PM by PIB Kolkata


    নয়াদিল্লি, ০৫ অগাস্ট, ২০২০


    দেশে একদিনে ৫১,৭০৬ জন কোভিড মুক্ত হয়ে রেকর্ড তৈরি হয়েছে; আরোগ্য লাভের হার ৬৭.১৯ শতাংশ এক নতুন উচ্চতায় পৌঁছেছে; সংক্রমিতদের মৃত্যুর হার ২.০৯ শতাংশে নেমে গেছে

    দেশে একদিনে সর্বোচ্চ কোভিড সংক্রমিত সুস্থ হয়ে ওঠায় নতুন রেকর্ড তৈরি হয়েছে। গত ২৪ ঘন্টায় ৫১,৭০৬ জন কোভিড-১৯এ সংক্রমিত ব্যক্তি সুস্থ হয়ে উঠেছেন, এর ফলে আরোগ্য লাভের হার ৬৭.১৯ শতাংশে পৌঁছেছে। এ পর্যন্ত মোট ১২,৮২,২১৫ জন সুস্থ হয়েছেন। চিকিৎসাধীন সংক্রমিতদের থেকে এই সংখ্যাটি দ্বিগুণ।
    কোভিড-১৯এ সংক্রমিতরা বেশি সংখ্যায় সুস্থ হয়ে ওঠায় গত ১৪ দিনে ৬৩.৮ শতাংশ সুস্থতার হার বৃদ্ধি পেয়েছে। এর থেকে কেন্দ্রের ‘টেস্ট, ট্র্যাক, ট্রিট’ কৌশল অবলম্বনের সুফল পাওয়ার প্রমাণ পাওয়া যাচ্ছে।
    হাসপাতালগুলির পরিকাঠামো বৃদ্ধিতে সরকারি এবং বেসরকারী অংশীদারিত্বের ফলে নমুনা পরীক্ষার পরিমাণ বেড়েছে। গত ১৪ দিনে আরোগ্য লাভের হার এ কারণে ৬৩ শতাংশ থেকে বেড়ে ৬৭ শতাংশ হয়েছে।
    বর্তমানে চিকিৎসাধীন কোভিড সংক্রমিতদের থেকে সুস্থ হয়ে ওঠার সংখ্যার ব্যবধান বৃদ্ধি পেয়ে প্রায় ৭ লক্ষ হয়েছে। একদিনে সর্বোচ্চ সংক্রমিত কোভিড মুক্ত হওয়ায় চিকিৎসাধীন সংক্রমিতের সংখ্যা বর্তমানে ৫,৮৬,২৪৪ জন। গতকাল এই সংখ্যাটি ছিল ৫,৮৬,২৯৮ জন।
    ‘টেস্ট, ট্র্যাক, ট্রিট’ কৌশলের কারণে সংক্রমিতদের মৃত্যুর হার আরও হ্রাস পেয়েছে। আজ মৃত্যু হার ২.০৯ শতাংশ।
    বিস্তারিত বিবরণের জন্য https://pib.gov.in/PressReleasePage.aspx?PRID=1643507 – এই লিঙ্কে ক্লিক করুন।
    
    পরপর দুই দিন দেশে দৈনিক ৬ লক্ষ নমুনা পরীক্ষা হয়েছে; মোট ২.১৪ কোটির বেশী কোভিডের জন্য নমুনা পরীক্ষা হয়েছে; প্রতি দশ লক্ষ জনের হিসেবে ১৫,৫৬৮টি নমুনা পরীক্ষা
    দেশে পর পর দুই দিন ছয় লক্ষের বেশী কোভিড-১৯ এর জন্য নমুনা পরীক্ষা হয়েছে। “প্রচুর নমুনা পরীক্ষা, সংক্রমণ দ্রুত শনাক্তকরণ ও যথাযথ চিকিৎসার ব্যবস্থা করা”-র কৌশল অবলম্বন করার যে পরামর্শ কেন্দ্র দিয়েছে, রাজ্য ও কেন্দ্রশাসিত অঞ্চলগুলি তা যথাযথভাবে পালন করেছে। এর জন্য দেশে কোভিডের নমুনা পরীক্ষা করার সুযোগ বৃদ্ধি পেয়েছে আর তাই প্রতিদিন প্রচুর মানুষের নমুনা পরীক্ষা করা যাচ্ছে। গত চব্বিশ ঘন্টায় ৬ লক্ষ ১৯ হাজার ৬শো৫২ টি নমুনা পরীক্ষা করায় এ পর্যন্ত কোভিড-১৯এর জন্য মোট ২ কোটি ১৪ লক্ষ ৮৪ হাজার ৪০২টি নমুনা পরীক্ষা হয়েছে। এর ফলে, প্রতি ১০ লক্ষ জনের হিসেবে নমুনা পরীক্ষার পরিমাণ বৃদ্ধি পেয়ে হয়েছে ১৫,৫৬৮। টেস্ট, ট্র্যাক ও ট্রিট’ কৌশল অবলম্বন করায় দেশে কোভিডের নমুনা পরীক্ষা করার সুযোগ বৃদ্ধি পেয়েছে আর তাই প্রচুর মানুষের নমুনা পরীক্ষা করা যাচ্ছে। দেশে বর্তমানে ৯২০টি সরকারী ও ৪৪৬টি বেসরকারী অর্থাৎ মোট ১৩৬৬টি পরীক্ষাগারে নমুনা পরীক্ষা হচ্ছে। এর মধ্যে ৪২১টি সরকারী ও ২৭৫টি বেসরকারী অর্থাৎ মোট ৬৯৬টি পরীক্ষাগারে রিয়েল টাইম আরটি পিসিআর-এ , ৪৬৭টি সরকারী ও ৯৪টি বেসরকারী অর্থাৎ মোট ৫৬১টি পরীক্ষাগারে ট্রু ন্যাট-এ এবং ৩২টি সরকারী ও ৭৭টি বেসরকারী অর্থাৎ মোট ১০৯টি পরীক্ষাগারের সিবিন্যাট পদ্ধতিতে নমুনা পরীক্ষা হচ্ছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1643522 – এই লিঙ্কে ক্লিক করুন।
    
    শ্রীরাম জন্মভূমি মন্দিরে ভূমি পুজো দিলেন প্রধানমন্ত্রী; এই মন্দির পারস্পরিক ভালোবাসা ও সৌভ্রাতৃত্বের ভিত্তির ওপর গড়ে উঠবে : প্রধানমন্ত্রী
    প্রধানমন্ত্রী শ্রী নরেন্দ্র মোদী পবিত্র এই মুহূর্তে দেশবাসী ও সারা বিশ্বের রামভক্তদের অভিনন্দন জানান। এই ঘটনাকে ঐতিহাসিক আখ্যা দিয়ে তিনি বলেন, ভারতে আজ এক গৌরবময় অধ্যায়ের সূচনা হচ্ছে। সারা দেশের মানুষ কয়েক শতাব্দী ধরে যে স্বপ্ন দেখেছিলেন, আজ তা পূরণ হওয়ার পথে। এদের মধ্যে এমন অনেক মানুষ রয়েছেন, যাঁদের আশ্চর্য লাগছে এই ভেবে যে, তাঁরা আজ জীবনের অন্যতম একটি স্মরণীয় মুহূর্তের সাক্ষী হচ্ছেন। প্রধানমন্ত্রী বলেন, রাম জন্মভূমি বারবার ভেঙে ফেলা ও গড়ে ওঠা থেকে আজ মুক্ত হ’ল। এবার এখানে ছাউনির পরিবর্তে রামালালার জন্য একটি চমৎকার মন্দির গড়ে তোলা হবে। প্রধানমন্ত্রী আরও বলেন, সারা দেশের মানুষের কাছে ১৫ই অগাস্ট যেমন স্বাধীনতা সংগ্রামের আত্মবলিদানের প্রতিফলন ঘটায়, আজকের দিনটিও রাম মন্দিরের জন্য কয়েক প্রজন্মের অদম্য নিষ্ঠা ও নিরন্তর সংগ্রামের উজ্জ্বল প্রতিফলন। রাম মন্দিরের স্বপ্ন পূরণ করার জন্য যাঁরা সংগ্রাম করেছিলেন, তাঁদের প্রচেষ্টা আজ বাস্তবায়িত হওয়ায় প্রধানমন্ত্রী এদের শ্রদ্ধা জানান।
    বিস্তারিত বিবরণের জন্য https://pib.gov.in/PressReleasePage.aspx?PRID=1643501 – এই লিঙ্কে ক্লিক করুন।
    
    উত্তর প্রদেশের অযোধ্যায় শ্রীরাম জন্মভূমি মন্দিরের ভূমি পুজো অনুষ্ঠানে প্রধানমন্ত্রীর ভাষণের মূল অংশ
    বিস্তারিত বিবরণের জন্য https://pib.gov.in/PressReleasePage.aspx?PRID=1643518 – এই লিঙ্কে ক্লিক করুন।
    
    উপ-রাষ্ট্রপতির পরিবারের পক্ষ থেকে কোভিড-১৯ এর বিরুদ্ধে মোকাবিলা ও অযোধ্যা মন্দিরের জন্য ৫ লক্ষ করে মোট ১০ লক্ষ টাকা দান করা হয়েছে
    উপ-রাষ্ট্রপতি শ্রী এম ভেঙ্কাইয়া নাইডু’র পারিবারিক সদস্যরা আজ কোভিড-১৯ এর বিরুদ্ধে লড়াই এবং অযোধ্যায় রাম মন্দির নির্মাণ খাতে ১০ লক্ষ টাকা দান করেছেন। এর আগে মার্চে শ্রী নাইডু পিএম কেয়ার্স তহবিলে তাঁর এক মাসের বেতন এবং কোভিড-১৯ মহামারীর বিরুদ্ধে লড়াইয়ে সাহায্য করার জন্য প্রত্যেক মাসের বেতন থেকে ৩০ শতাংশ দান করার কথা ঘোষণা করেছিলেন।
    বিস্তারিত বিবরণের জন্য https://pib.gov.in/PressReleasePage.aspx?PRID=1643508 – এই লিঙ্কে ক্লিক করুন।
    
    জাতীয় খাদ্য সুরক্ষা আইনের আওতায় সুফলভোগীদের মধ্যে গত এপ্রিল-জুন পর্যন্ত সময়ে বরাদ্দকৃত খাদ্যশস্যের ৯৩.৫ শতাংশ বন্টন করেছে রাজ্য/কেন্দ্রশাসিত অঞ্চলগুলি
    জাতীয় খাদ্য সুরক্ষা আইনের আওতায় সুফলভোগীদের মধ্যে বিনামূল্যে অতিরিক্ত খাদ্যশস্য বন্টনের জন্য রাজ্য ও কেন্দ্রশাসিত অঞ্চলগুলি সম্মিলিতভাবে তিন মাস বন্টনের জন্য ১ কোটি ১৮ লক্ষ মেট্রিক টন খাদ্যশস্য সংগ্রহ করেছে। ভারতীয় নিগমের ডিপো/কেন্দ্রীয় পুল থেকে এই পরিমাণ খাদ্যশস্য সংগ্রহ করা হয়েছে। এছাড়াও, সমস্ত রাজ্য/কেন্দ্রশাসিত অঞ্চল সংগৃহীত খাদ্যশস্যের মধ্যে এপ্রিল-জুন পর্যন্ত সময়ে ১ কোটি ১১ লক্ষ ৫২ হাজার মেট্রিক টন বা ৯৩.৫ শতাংশ খাদ্যশস্য সুফলভোগীদের মধ্যে বন্টন করেছে। উল্লেখ করা যেতে পারে, গত মার্চে ঘোষিত প্রধানমন্ত্রী গরিব কল্যাণ প্যাকেজের আওতায় দেশে করোনা মহামারীর দরুণ দরিদ্র ও দুস্থ মানুষের আর্থিক সমস্যা দূর করতে এই প্যাকেজের কথা ঘোষণা করা হয়। এই কর্মসূচির আওতায় দরিদ্র ও দুস্থ মানুষজনকে বিনামূল্যে খাদ্যশস্য সরবরাহ করা হচ্ছে। উদ্দেশ্য, যাতে এ ধরনের মানুষ খাদ্যশস্যের যোগান না থাকার দরুণ সম্যায় না পড়তে হয়।
    বিস্তারিত বিবরণের জন্য https://pib.gov.in/PressReleasePage.aspx?PRID=1643542 – এই লিঙ্কে ক্লিক করুন।

    

    পিআইবি’র আঞ্চলিক কার্যালয় থেকে প্রাপ্ত তথ্য
    
    • চন্ডীগড় : কেন্দ্রশাসিত অঞ্চলের প্রশাসক মুখ্য স্বাস্থ্য সচিবকে নির্দেশ দিয়ে বলেছেন, যে সমস্ত কোভিড আক্রান্ত রোগীর নিয়মিত ডায়ালিসিসের প্রয়োজন, তাঁদের জন্য স্বতন্ত্র ডায়ালিসিস ব্যবস্থা চালু করতে। তিনি ডেপুটি কমিশনারকে নির্দেশ দিয়ে বলেছেন, কোভিড আক্রান্ত রোগীদের অন্যত্র চিকিৎসার ব্যবস্থা করার জন্য অতিরিক্ত সুযোগ-সুবিধার আশু ব্যবস্থা করতে।
    
    • পাঞ্জাব : রাজ্যের মুখ্যমন্ত্রী প্রায় ২ লক্ষ ২৮ হাজার হেক্টর জমির চরিত্র পাল্টে সেগুলিকে চাষযোগ্য করে তোলার জন্য রাজ্যের কৃষকদের প্রশংসা করেছেন। কোভিড সঙ্কটের সময় চলতি খরিফ মরশুমে শস্য বপণের কাজ সফলভাবে শেষ হওয়ায় তিনি সন্তোষ প্রকাশ করেছেন।
    
    • কেরল : অগাস্ট থেকে সেপ্টেম্বরের মধ্যে আরও একবার কোভিড-১৯ এর ব্যাপক সংক্রমণ ছড়াতে পারে বলে প্রাথমিক খবরের ভিত্তিতে আজ রাজ্য মন্ত্রিসভার বৈঠকে সংক্রমণ ঠেকাতে আরও একগুচ্ছ সিদ্ধান্ত নেওয়া হয়েছে। এদিকে রাজ্যে গতকাল আরও ১ হাজার ৮৩ জনের সংক্রমণের খবর মিলেছে। হাসপাতালগুলিতে ১১ হাজার ৫৪০ জন আক্রান্ত রোগীর চিকিৎসা চলছে।
    
    • তামিলনাডু : রাজ্যপালের করোনা উপসর্গ এখনও দেখা যাচ্ছে বলে হাসপাতালের পক্ষ থেকে জানানো যাচ্ছে। উল্লেখ করা যেতে পারে, গত শনিবার রাতে রাজ্যপাল নিশ্চিতভাবে করোনায় আক্রান্ত হন। এদিকে রাজ্যে আরও ১০৮ জনের মৃত্যুর খবর মেলায় করোনায় মৃতের সংখ্যা বেড়ে ৪ হাজার ৩৪৯ হয়েছে। আক্রান্তের সংখ্যা ২ লক্ষ ৬৮ হাজার ছাড়িয়েছে। নিশ্চিতভাবে করোনায় আক্রান্ত হয়েছেন ৫৫ হাজার ১৫২ জন।
    
    • কর্ণাটক : রাজ্যের চিকিৎসা শিক্ষা মন্ত্রী আজ ব্যাঙ্গালোরে আইসিএমআর অনুমোদিত দেশের প্রথম ভ্রাম্যমাণ কোভিড পরীক্ষাগারের উদ্বোধন করেছেন। ভ্রাম্যমাণ এই পরীক্ষাগারের সাহায্যে ৪ ঘন্টায় নমুনার ফলাফল জানা যাবে এবং দৈনিক ৪০০টি নমুনা পরীক্ষা হবে। এদিকে রাজ্যে গতকাল আরও ১১০ জনের মৃত্যুর খবর মেলায় করোনায় মৃতের সংখ্যা বেড়ে ২ হাজার ৭০৪ হয়েছে। আক্রান্তের সংখ্যা ১ লক্ষ ৪৫ হাজার ছাড়িয়েছে এবং নিশ্চিতভাবে করোনায় আক্রান্ত হয়েছেন ৭৩ হাজার ৮৪৬ জন।
    
    • অন্ধ্রপ্রদেশ : রোগীদের চিকিৎসার পরিবর্তে ফিরিয়ে দেওয়া হলে বেসরকারি হাসপাতালগুলির বিরুদ্ধে কড়া ব্যবস্থা গ্রহণ করা হবে বলে রাজ্যের স্বাস্থ্য মন্ত্রী সতর্ক করে দিয়েছেন। তিনি আরও জানান, চিকিৎসক, আধা-চিকিৎসক ও নার্স মিলিয়ে ১৭ হাজার পদে নিয়োগ করা হবে। রাজ্যে করোনায় আক্রান্তের সংখ্যা ১ লক্ষ ৬৬ হাজার ছাড়িয়েছে। নিশ্চিতভাবে করোনায় আক্রান্ত হয়েছেন ৭৬ হাজার ৩৭৭ জন। গতকাল আরও ৬৩ জনের মৃত্যুর খবর মেলায় রাজ্যে করোনায় মৃতের সংখ্যা বেড়ে হয়েছে ১ হাজার ৫৩৭।
    
    • তেলেঙ্গানা : রাজ্যে ২১-৩০ বছর বয়সী মহিলারা করোনা আক্রান্ত ব্যক্তির সংস্পর্শে আসার ফলে সংক্রমণ বেশি ছড়ানোর ঝুঁকি রয়েছে। রাজ্যে করোনায় আক্রান্তের ৬৫.৬ শতাংশ পুরুষ বাকি ৩৪.৪ শতাংশ মহিলা। রাজ্যে করোনায় আক্রান্তের সংখ্যা ৭০ হাজার ৯০০ ছাড়িয়েছে। নিশ্চিতভাবে করোনায় আক্রান্ত হয়েছেন ৩০ হাজার ৫৬৮ জন। সুস্থ হয়েছেন ৫০ হাজার ৮০০-রও বেশি এবং মৃত্যু হয়েছে ৫৭৬ জনের।
    
    • মণিপুর : রাজ্যের মুখ্যসচিব কোভিড-১৯ মোকাবিলায় রণকৌশল স্থির করার জন্য পুলিশ, সেনাবাহিনী ও আধা-সামরিক বাহিনীর উচ্চ পদস্থ আধিকারিকদের সঙ্গে পর্যালোচনা বৈঠক করেছেন।
    
    • নাগাল্যান্ড : রাজ্যে আজ আরও ৯৪ জনের সংক্রমণের খবর মিলেছে। এদের মধ্যে ৮৯ জন ডিমাপুরের এবং বাকি ৫ জন কোহিমার।
    
    • মহারাষ্ট্র : রাজ্যে নিশ্চিতভাবে করোনায় আক্রান্তের তুলনায় সুস্থ হওয়া ব্যক্তির সংখ্যা দ্বিগুণ হয়েছে। একইভাবে, সুস্থতার হার বেড়ে হয়েছে ৬৫ শতাংশ। মোট আক্রান্ত ৪ লক্ষ ৫৭ হাজার। এর মধ্যে ২ লক্ষ ৯৯ হাজার আক্রান্ত ব্যক্তি আরোগ্য লাভ করেছেন। বাকি, ১ লক্ষ ৪২ হাজার নিশ্চিতভাবে করোনায় আক্রান্ত হয়েছেন।
    
    • গুজরাট : রাজ্যে মাইক্রো কন্টেনমেন্ট জোনগুলির নতুন এলাকায় বাড়ি বাড়ি নজরদারি ও স্ক্রিনিং প্রক্রিয়া শুরু হয়েছে। গতকাল ২০ হাজার ৭৩৫টি নমুনা পরীক্ষার ফলে এখনও পর্যন্ত ৮ লক্ষ ৫৪ হাজারেরও বেশি নমুনা পরীক্ষা করা হয়েছে। রাজ্যে নিশ্চিতভাবে করোনায় আক্রান্তের সংখ্যা ১৪ হাজার ৮১১।
    
    • রাজস্থান : রাজ্য সরকারের তৃতীয় পর্যায়ের আনলক ঘোষণার পর আজ থেকে সমস্ত যোগচর্চা কেন্দ্র ও জিমগুলি খুলেছে। রাজ্যের স্বাস্থ্য মন্ত্রী জানিয়েছেন, যে সমস্ত করোনা রোগী প্লাজমা দেওয়া হয়েছিল, তাঁদের শারীরিক অবস্থার উন্নতি ঘটছে। রাজ্যে নিশ্চিতভাবে করোনায় আক্রান্ত ব্যক্তির সংখ্যা ১৩ হাজার ১১৫।
    
    • মধ্যপ্রদেশ : করোনা সংক্রমণ থেকে সাধারণ মানুষের সুরক্ষায় চালু করা ‘এক মাস্ক, অনেক জিন্দেগী’ অভিযানের আওতায় এখনও পর্যন্ত ৪১৩টি মাস্ক ব্যাঙ্ক গড়ে তোলা হয়েছে। বিভিন্ন প্রতিষ্ঠানের পক্ষ থেকে এই অভিযানের আওতায় এখনও পর্যন্ত ১ লক্ষ ৩০ হাজারেরও বেশি মাস্ক বিতরণ করা হয়েছে। রাজ্যে গতকাল আরও ৭৯৭ জনের করোনায় সংক্রমণের খবর মিলেছে।


    CG/BD/SB

    
    
    (Release ID: 1643630) Visitor Counter : 8
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Telugu , Malayalam