      তথ্যওসম্প্রচারমন্ত্রক

      উপরাষ্ট্রপতি'র দপ্তরে তিন বছরের কার্যকালের বিবরণীর বিষয়ে ‘সংযুক্তি, যোগাযোগ, পরিবর্তন’ শীর্ষক বইয়ের ই- সংস্করণ প্রকাশ করলেন কেন্দ্রীয় মন্ত্রী শ্রী প্রকাশ জাভড়েকর
      Posted On: 11 AUG 2020 1:16PM by PIB Kolkata


    নয়াদিল্লী, ১১ আগস্ট, ২০২০


    

    
    কেন্দ্রীয় তথ্য ও সম্প্রচার মন্ত্রী শ্রী প্রকাশ জাভড়েকর আজ উপরাষ্ট্রপতি শ্রী এম ভেঙ্কাইয়া নাইডুর উপরাষ্ট্রপতি হিসেবে তিন বছর কার্যকালের বিবরণী বিষয়ে ‘সংযুক্তি, যোগাযোগ, পরিবর্তন’ শীর্ষক একটি বইয়ের ই-সংস্করণ প্রকাশ করেছেন। নতুন দিল্লীর উপরাষ্ট্রপতি ভবনে এই অনুষ্ঠানের আয়োজন করা হয়। অনুষ্ঠানে কেন্দ্রীয় প্রতিরক্ষা মন্ত্রী শ্রী রাজনাথ সিং বইটির কফি টেবিল সংস্করণ প্রকাশ করেছেন।


    
    আড়াইশো পাতার এই বইটি প্রকাশ করেছে তথ্য ও সম্প্রচার মন্ত্রকের প্রকাশনা বিভাগ। এই বইটিতে উপরাষ্ট্রপতি হিসেবে শ্রী নাইডুর ভারত ও বিদেশ ভ্রমণের নানান বর্ণনা চিত্রসহ তুলে ধরা হয়েছে। কৃষক, বিজ্ঞানী, চিকিৎসক, যুব সম্প্রদায়, প্রশাসক, শিল্পপতি, শিল্পী এবং আরও অন্যান্য ব্যক্তিদের সঙ্গে তাঁর আলাপচারিতার নানান ঝলক হয়েছে এই বইয়ে। উপরাষ্ট্রপতির বিদেশ সফরে, বিশ্ব নেতৃবৃন্দের সঙ্গে আলাপচারিতা এবং বিভিন্ন দেশে প্রবাসী ভারতীয়দের আয়োজিত অনুষ্ঠানে তাঁর ভাষণ সম্পর্কিত বিষয়গুলি এই বইয়ে স্থান পেয়েছে।
    বইটির ই-সংস্করণ প্রকাশ করে শ্রী জাভড়েকর বলেন, এই বইটিতে পরিবর্তনশীল ভারতে মানুষের সঙ্গে সংযোগ স্থাপনের বিষয়ের বিভিন্ন দিক তুলে ধরা হয়েছে। উপরাষ্ট্রপতির ভাষণ অনুধাবন করতে চান এমন শিক্ষার্থীদের কাছে এই তৃতীয় সংস্করণের বইটি এক বিশেষ মূল্যবান সম্পদ। তিনি বলেন, এই বইটিতে উপরাষ্ট্রপতির বক্তৃতা, চিন্তাভাবনা এবং সংবেদনশীলতার রূপ ফুটে উঠেছে। সেইসঙ্গে রয়েছে ভাষার এক অনন্য প্রবাহ। এই বইটির কফি টেবিল সংস্করণ প্রকাশ করার জন্য প্রকাশনা বিভাগকে ধন্যবাদও জানান তিনি।


    
    অনুষ্ঠানে প্রতিরক্ষা মন্ত্রী শ্রী রাজনাথ সিং বলেন, উপরাষ্ট্রপতির বক্তৃতাগুলি এক একটি যেন ভাষার শিল্পশৈলী। উপরাষ্ট্রপতি তাঁর হৃদয় থেকে কথা বলেন এবং তাঁর বক্তব্যগুলি চিন্তাভাবনা ও আবেগের প্রতিচ্ছবি, বলেও প্রতিরক্ষা মন্ত্রী জানান। শ্রী সিং বলেন, এটি হল এমন একটি বই যা এক প্রজন্ম অন্য প্রজন্মকে উপহার স্বরূপ প্রদান করতে পারে। পাঠকরা এই বইটি বার বার পড়ে পর্যালোচনাও করতে পারবেন। প্রতিরক্ষা মন্ত্রী এই বইয়ের নামকরণের বিষয় নিয়েও সন্তোষ প্রকাশ করেন।


    
    উপরাষ্ট্রপতি এদিন অনুষ্ঠানে জানান, গত ১ বছরে মানুষের সঙ্গে তাঁর ব্যস্ততার মধ্যে কেটেছে। প্রতিমাসে ২০ জন ব্যক্তিত্বের সঙ্গে আলাপচারিতা, ১৪টি সমাবর্তনে ভাষণ এবং ৭০টি সাধারণ অনুষ্ঠানে বক্তব্য রেখেছেন। কিন্তু তারপরে করোনার কারণে এই ব্যস্ততায় কিছুটা ভাটা পরেছে। তিনি মূলত কৃষক, যুবক, বিজ্ঞানী, শিল্পপতি, চিকিৎসক এবং ভারতীয় প্রবাসীদের সঙ্গে কথাও বলেছেন।


    
    অনুষ্ঠানে কেন্দ্রীয় তথ্য ও সম্প্রচার মন্ত্রকের সচিব শ্রী অমিত খারে ধন্যবাদসূচক বক্তব্য রাখেন। তিনি বলেন,এই বইটি সমাজের সমস্ত স্তরের মানুষকে অনুপ্রাণিত করবে। প্রকাশনা বিভাগের নিদিষ্ট বিক্রয়কেন্দ্র এবং অনলাইনে বইটি কেনা যাবে। সরাসরি এই বইটি কিনতে গেলে দাম পড়বে ১৫০০ টাকা। ওয়েবসাইট থেকে এই বইটি ১১২৫ টাকা দিয়ে কেনা যাবে। অ্যামাজন ও গুগল প্লে বুকস থেকেও বইটি কেনা যাবে। 'ভারত কোষ' পোর্টাল থেকেও এই বইটি পাওয়া যাবে। এই পোর্টালের লিঙ্কটি হল-


    http://www.publicationsdivision.nic.in/index.php?route=product/product&product_id=3693


    

    বইটির ই-সংস্করণের জন্য ক্লিক করুন-


    https://www.publicationsdivision.nic.in/index.php?route=product/product&product_id=3694


    

    গুগল বুকস-এর লিঙ্কটি হল -


    https://books.google.co.in/books/about/CONNECTING_COMMUNICATING_CHANGING_ENGLIS.html?id=w2n2DwAAQBAJ&redir_esc=y

    

    
    CG/SS/NS

    
    
    (Release ID: 1645033) Visitor Counter : 8
    
    
      Read this release in: Telugu , English , Urdu , Marathi , Hindi , Assamese , Manipuri , Punjabi , Odia , Tamil , Malayalam