      বিজ্ঞানওপ্রযুক্তিমন্ত্রক

      এসসিটিআইএমএসটি এবং আইআইটি মাদ্রাজ স্টার্ট-আপ-এর আওতায় কোভিড-১৯-সংক্রান্ত সহজে বহনযোগ্য হাসপাতাল পরিকাঠামো গড়ে তুলেছে
      Posted On: 19 AUG 2020 5:14PM by PIB Kolkata


    নয়াদিল্লি, ১৯ আগস্ট, ২০২০


    
    
    
    শ্রী চিত্রা তিরুনাল ইনস্টিটিউট ফর মেডিকেল সায়েন্স অ্যান্ড টেকনলজি (এসসিটিআইএমএসটি) এবং আইআইটি মাদ্রাজ স্টার্ট-আপের আওতায় কোভিড-১৯ সংক্রান্ত সহজে বহনযোগ্য এক হাসপাতাল পরিকাঠামো গড়ে তুলেছে। আইআইটি মাদ্রাজের উদ্যোগে গঠিত মডিউলাস হাউজিং নামে একটি স্টার্ট-আপ সংস্থার সঙ্গে কেন্দ্রীয় বিজ্ঞান ও প্রযুক্তি দপ্তরের স্বশাসিত প্রতিষ্ঠান এসসিটিআইএমএসটি মাইক্রো স্ট্রাকচারের মাধ্যমে স্থানীয় গোষ্ঠীগুলির মধ্যে কোভিড-১৯ আক্রান্ত রোগীদের চিহ্নিতকরণ ও চিকিৎসার জন্য এই উদ্ভাবনী প্রয়াস গ্রহণ করেছে। এই প্রয়াসের নাম দেওয়া হয়েছে 'মেডিক্যাব'। বিজ্ঞান ও প্রযুক্তি দপ্তরের সচিব অধ্যাপক আশুতোষ শর্মা জানিয়েছেন, এই ব্যবস্থাপনায় সহজেই মহামারী, বিপর্যয় এবং অন্যান্য পরিস্থিতি কার্যকরভাবে মোকাবিলা করা সম্ভব হবে। কেন্দ্রীয় মানবসম্পদ উন্নয়ন মন্ত্রক তাদের সোশ্যাল মিডিয়া প্ল্যাটফর্মে এই উদ্যোগের উচ্ছ্বসিত প্রশংসা করেছে। ভ্রাম্যমান এই হাসপাতালগুলি কোভিড-১৯ আইসোলেশন ওয়ার্ড হিসেবে দ্রুত চালু করা সম্ভবপর হবে।


    

    CG/SS/DM

    
    
    (Release ID: 1647188) Visitor Counter : 5
    
    
      Read this release in: English , Urdu , Hindi , Manipuri , Punjabi , Tamil , Telugu