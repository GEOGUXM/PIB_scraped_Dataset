      শিল্পওবাণিজ্যমন্ত্রক

      দেশে এবং বিদেশে ভারতের চায়ের বাজার বাড়াতে টি বোর্ড ইন্ডিয়ার ভারচুয়াল প্রচারমূলক কর্মসূচি শুরু
      Posted On: 27 AUG 2020 4:40PM by PIB Kolkata


    কলকাতা, ২৮ আগস্ট, ২০২০


    কেন্দ্রীয় শিল্প ও বাণিজ্য মন্ত্রকের অন্তর্গত সংস্থা টি বোর্ড ইন্ডিয়া ওয়েবিনারের মাধ্যমে প্রচারমূলক কর্মসূচির উদ্যোগ নিয়েছে। বিশ্ব জুড়ে মহামারীর প্রেক্ষিতে দেশে এবং বিদেশে চায়ের ব্যবসাকে বাড়ানোই যার মূল লক্ষ্য।


    ভারতীয় চা রপ্তানিকারকরা মিশরের চা আমদানিকারকদের সঙ্গে একটি অনলাইন বৈঠক করেছেন সম্প্রতি। এই বৈঠকটি কায়রোর ভারতীয় দূতাবাস এবং টি বোর্ড ইন্ডিয়া যৌথভাবে আয়োজন করে। মিশরে ভারতীয় চায়ের বাজার বাড়ানো এই বৈঠকের মূল উদ্দেশ্য। বৈঠকে মিশরে ভারতের চায়ের রপ্তানি বাড়ানোর বিভিন্ন সম্ভাবনা নিয়ে প্রায় ৬০ জন প্রতিনিধি আলাপ-আলোচনা করেন।


    টি বোর্ড ইন্ডিয়া দেশে যে সমস্ত রাজ্যে চা পানের অভ্যাস কম, সে সব রাজ্যে বাজার বাড়াতে আরেকটি অনলাইন বৈঠকের ব্যবস্থা-ও করে। এর মূল উদ্দেশ্য হল, ওইসব রাজ্যে চায়ের বাজার তৈরি করা। উত্তরপ্রদেশ এবং জাতীয় রাজধানী অঞ্চলের পাইকারী ও খুচরো বিক্রেতারা এই বৈঠকে যোগ দেন। তাঁদের সঙ্গে উত্তর-পূর্বাঞ্চলের চা বিক্রেতারা মতবিনিময় করেন।


    উত্তরপ্রদেশ, বিহার, ঝাড়খণ্ড এবং ওড়িশা - এই চারটি রাজ্যে চায়ের ব্যবসা বাড়াতে টি বোর্ড ইন্ডিয়া যথেষ্ট উদ্যোগ নিয়েছে। এর পাশাপাশি , আন্তর্জাতিক বাজার ধরে রাখাও সংস্থার আরেকটি লক্ষ্য। টি বোর্ড ইন্ডিয়ার ডেপুটি চেয়ারম্যান শ্রী পি কে সাহু এই বৈঠকের পৌরোহিত্য করেন। এ ধরনের বৈঠক ভবিষ্যতে আরও আয়োজনের পরিকল্পনা রয়েছে টি বোর্ডের।


    SSS/CB/DM

    
    
    (Release ID: 1649200) Visitor Counter : 2
    
    
      Read this release in: English