      ক্রেতা, খাদ্যএবংগণবন্টনমন্ত্রক

      ২০১৩’র জাতীয় খাদ্য সুরক্ষা আইন অনুসারে রাজ্য ও কেন্দ্রশাসিত অঞ্চলগুলিতে ভিন্নভাবে সক্ষম ব্যক্তিদের অন্তর্ভুক্ত করার নির্দেশ দিয়েছে খাদ্য ও গণবন্টন দপ্তর
      Posted On: 23 AUG 2020 4:11PM by PIB Kolkata


    নয়াদিল্লি, ২৩ অগাস্ট, ২০২০


    

    
    কেন্দ্র বিভিন্ন সময়ে রাজ্য সরকারগুলিকে নির্দেশ দিয়েছে ২০১৩’র জাতীয় খাদ্য সুরক্ষা আইন যথাযথভাবে কার্যকর করার জন্য। উপভোক্তা বিষয়ক খাদ্য ও গণবন্টন মন্ত্রকের খাদ্য ও গণবন্টন দপ্তর রাজ্যগুলিকে এই মর্মে একটি চিঠি পাঠিয়েছে, যেখানে বলা হয়েছে, ২০১৩’র জাতীয় খাদ্য সুরক্ষা আইনের ৩৮ নম্বর ধারা অনুযায়ী, ভিন্নভাবে সক্ষম ব্যক্তিদের এই প্রকল্পে অন্তর্ভুক্ত করতে হবে। জাতীয় খাদ্য সুরক্ষা আইন এবং প্রধানমন্ত্রী গরিব কল্যাণ অন্ন যোজনায় যাতে এই সমস্ত নাগরিক সুবিধা পেতে পারেন, দপ্তর এই মর্মে রাজ্য ও কেন্দ্রশাসিত অঞ্চলগুলিকে প্রয়োজনীয় ব্যবস্থা নিতে বলেছে।


    
    যাঁরা এই প্রকল্পের আওতায় আওতাভুক্ত হতে পারেন অথচ তাঁদের রেশন কার্ড নেই, এই সমস্ত ব্যক্তিরা যেন দ্রুত রেশন কার্ড পান, তা নিশ্চিত করতে হবে। দপ্তর আরও জানিয়েছে, বাড়ি বাড়ি গিয়ে ভিন্নভাবে সক্ষম ব্যক্তিদের চিহ্নিত করে তাঁদের অন্ত্যোদয় অন্ন যোজনার আওতায় নিয়ে আসতে হবে।


    
    কেন্দ্রের আত্মনির্ভর ভারত প্যাকেজের আওতায় সেইসব নাগরিকদের অন্তর্ভুক্ত করা হচ্ছে, যাঁরা জাতীয় খাদ্য সুরক্ষা আইন অথবা রাজ্যগুলির গণবন্টন ব্যবস্থার কার্ডের সুবিধা পান না। এক্ষেত্রে যেসব ভিন্নভাবে সক্ষম ব্যক্তির রেশন কার্ড নেই, তাঁরা আত্মনির্ভর ভারত প্যাকেজের আওতায় খাদ্যশস্য পাবেন। যেহেতু এই প্রকল্পটি ৩১শে অগাস্ট শেষ হয়ে যাচ্ছে – হাতে মাত্র একটি সপ্তাহ বাকি, দপ্তর তাই সব রাজ্য ও কেন্দ্রশাসিত অঞ্চলগুলিকে পরামর্শ দিয়েছে, তাঁরা যেন সংশ্লিষ্ট ব্যক্তিদের দ্রুত চিহ্নিতকরণের কাজটি শেষ করে। রাজ্যগুলি সংশ্লিষ্ট সুবিধাভোগীদের জন্য যে খাদ্যশস্য সংগ্রহ করেছে, তা ভিন্নভাবে সক্ষম ব্যক্তি সহ যেসব নাগরিকের রেশন কার্ড নেই, তাঁরা সকলেই সেই খাদ্য পেয়েছেন বলে অনুমান করা হচ্ছে। ওই চিঠিতে রাজ্যগুলিকে এ বিষয়ে সক্রিয় হওয়ার অনুরোধ করা হয়েছে।


    

    CG/CB/SB

    
    
    (Release ID: 1648136) Visitor Counter : 9
    
    
      Read this release in: English , Urdu , Hindi , Marathi , Manipuri , Tamil , Telugu