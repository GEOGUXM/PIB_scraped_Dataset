      বিজ্ঞানওপ্রযুক্তিমন্ত্রক

      পরিবেশ থেকে কার্বন সংগ্রহ, ব্যবহার ও সঞ্চয়ের উপর গবেষণায় ডিএসটির উৎসাহদান
      Posted On: 20 AUG 2020 2:11PM by PIB Kolkata


    নয়াদিল্লী, ২০ আগস্ট, ২০২০


    

    পরিবেশ থেকে কার্বন সংগ্রহ, সেগুলির ব্যবহার এবং সঞ্চয়ের জন্য গবেষকরা যে প্রযুক্তির ব্যবহার করেন তার মাধ্যমে বিশ্বের জলবায়ু পরিবর্তনের সমস্যার সমাধান করার চেষ্টা করা হচ্ছে। কার্বন ক্যাপচার, ইউটিলাইজেশন অ্যান্ড স্টোরেজ অর্থাৎ সিসিইউএস নিয়ে ইউরোপীয় ইউনিয়ন সহ বিশ্বের ২৪টি দেশ একসঙ্গে কাজ করছে। যার মূল উদ্দেশ্য, স্বচ্ছ জ্বালানী উদ্ভাবন করা। ভারতে বিজ্ঞান ও প্রযুক্তি দপ্তর (ডিপার্টমেন্ট অফ সায়েন্স অ্যান্ড টেকনোলজি-ডিএসটি) আন্তর্জাতিক এই উদ্যোগের শরিক। ডিএসটি ইতিমধ্যেই সিসিইউএস নিয়ে কাজ চলছে এ ধরণের ১৯টি প্রকল্পে আর্থিক অনুদান দিচ্ছে। দপ্তর এই বিষয়ে কাজ করার জন্য ভারতীয় গবেষকদের প্রস্তাব পাঠাতে আহ্বান জানিয়েছে। বিশ্বের ১৬টি দেশ এবং অঞ্চল এই আন্তর্জাতিক উদ্যোগে যুক্ত হয়েছে যার সাহায্যে স্বচ্ছ জ্বালানী ক্ষেত্রে সাফল্য আসবে। ১৫টি দেশ এক্ষেত্রে দুটি ধাপে এই কাজ করছে। প্রথম পর্বে তারা পুরো প্রকল্পের জন্য ১০ই নভেম্বর পর্যন্ত প্রাক-প্রস্তাব আহ্বান করেছে। একমাসের মধ্যে দ্বিতীয় স্তরে ঢোকার প্রক্রিয়া শুরু করা হবে। এক্ষেত্রে বাছাই করা সংস্থাগুলির মধ্যে থেকে কয়েকটি সংস্থার কাছে প্রস্তাব চাওয়া হবে। এই প্রস্তাব ১৫ই মার্চের মধ্যে জমা দিতে হবে। এর আগে এ ধরণের আর একটি উদ্যোগ নেওয়া হয়েছিল যেখানে সংশ্লিষ্ট প্রকল্পগুলির জন্য ২০১৬ সালে ইউরোপীয় ইউনিয়ন সহ এই দেশগুলি অর্থের সংস্থান করেছিল। এরপর ২০১৮ সাল থেকে জাতীয় স্তরে অংশগ্রহণকারী সংস্থাগুলিকে তাদের গবেষণার জন্য আর্থিক সহায়তার ব্যবস্থা করা হয়।

    

    CG/CB/NS

    
    
    (Release ID: 1647397) Visitor Counter : 5
    
    
      Read this release in: English , Urdu , Marathi , Hindi , Manipuri , Punjabi , Tamil