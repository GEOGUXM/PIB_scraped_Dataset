      তথ্যওসম্প্রচারমন্ত্রক

      করোনার বিপদ সম্পর্কে জনসাধারণকে অবগত করতে বিভিন্ন উদ্ভাবনমূলক প্রচারের প্রচেষ্টা
      Posted On: 25 AUG 2020 5:44PM by PIB Kolkata


    কলকাতা, ২৮ আগস্ট ২০২০


    করোনা অতিমারীর সম্পর্কে নিয়মিত সচেতনতামূলক প্রচার চালিয়ে যাওয়া সত্ত্বেও এই ভাইরাসের সংক্রমনের রেখাচিত্র উর্দ্ধমুখী। রাজ্য এবং কেন্দ্রের কাছে পশ্চিমবঙ্গ যথেষ্ট উদ্বেগজনক অবস্থায় রয়েছে। যদিও রাজ্যের কয়েকটি জেলার পরিস্থিতি ক্রমশ উন্নতির পথে, তবে উত্তর ২৪ পরগনা জেলাটি এখনো রাজ্য প্রশাসনের কাছে উদ্বেগের কারণ। এই জেলায় সংক্রমণের হার বেশি থাকায়, বিভিন্ন কেন্দ্রীয় মন্ত্রকের পাশাপাশি তথ্য ও সম্প্রচার মন্ত্রক-ও এই ভাইরাসের বিষয়ে জনসচেতনতামূলক প্রচার চালাচ্ছে পুরোদমে। কিভাবে এই ভাইরাস থেকে দূরে থাকা যায় সে বিষয়ে-ও নিয়মিত প্রচার চালানো হচ্ছে। ওয়েবিনার আয়োজন, রাজ্যের বিভিন্ন সংবাদ মাধ্যমে এ বিষয়ে সদর্থক প্রচার ছাড়াও প্রেস ইনফরমেশন ব্যুরো কলকাতা এবং রিজিওনাল আউটরিচ ব্যুরো এ বিষয়ে যৌথভাবে নানান প্রচেষ্টা চালাচ্ছে। মন্ত্রকের অধীনস্থ ফিল্ড আউটরিচ ব্যুরোর চুঁচুঁড়া এবং মেদিনীপুর শাখা এই ভাইরাসের বিষয়ে জনসচেতনতা বাড়াতে বিভিন্ন উদ্ভাবনমূলক পদক্ষেপ নিয়েছে।


    চুঁচুঁড়ার ফিল্ড আউটরিচ ব্যুরো করোনা সম্পর্কে প্রচার চালানোর জন্য রাস্তায় রাস্তায় ট্যাবলো বের করছে। বাইরে বেরনোর সময় মাস্ক পরা, শারীরিক দূরত্ব বজায় রাখা এবং ঘন ঘন হাত ধোয়ার মতো বিষয়গুলি নিয়ে প্রচার চালানো হচ্ছে। হুগলী জেলার চুঁচুঁড়ার বিভিন্ন অঞ্চলে এই ট্যাবলোটি ঘুরে বেড়াচ্ছে। চুঁচুঁড়ার খাদিনা মোড়ে ব্যুরোর আধিকারিকরা লিফলেট বিলি করেছেন ইতিমধ্যে। এই ভাইরাসের বিষয়ে সচেতনতার জন্য ফিল্ড পাবলিসিটি অফিসার শ্রী সন্দীপন দাশগুপ্ত জনসাধারণের সঙ্গে কথা-ও বলেছেন। কিভাবে এই ভাইরাসটিকে মোকাবিলা করতে হবে তিনি তা নিয়ে বিস্তারিত আলোচনা করেন।


    ফিল্ড আউটরিট ব্যুরোর মেদিনীপুর শাখা-ও এ বিষয়ে নানান উদ্যোগ নিয়েছে। ব্যুরোর পক্ষ থেকে বিভিন্ন গোষ্ঠী ও স্বেচ্ছাসেবকদের সাহায্যে লিফলেট বিলি করে এবং ব্যানার টাঙিয়ে প্রচার চালানো হচ্ছে। নেহরু যুব কেন্দ্রের মাধ্যমে পশ্চিম মেদিনীপুরের প্রত্যন্ত সবং ব্লকে স্বনির্ভর গোষ্ঠীর সদস্যরা প্রচার চালিয়েছেন। নেহরু যুব কেন্দ্রের স্বেচ্ছাসেবক শ্রী নন্দন মান্নার সাহায্যে জনসাধারণের মধ্যে মাস্ক ও গাছের চারা বিলি করা হয়েছে।


    SSS/CB/NS

    
    
    (Release ID: 1649196) Visitor Counter : 2
    
    
      Read this release in: English