      বিজ্ঞানওপ্রযুক্তিমন্ত্রক

      বাতাসের গুণমান নিরীক্ষণের জন্য দেশীয় পদ্ধতিতে তৈরি করা এয়ার ইউনিক- কোয়ালিটি মনিটারিং (এইউএম) ফটোনিক ব্যবস্থাপনা
      Posted On: 14 AUG 2020 11:34AM by PIB Kolkata


    নয়াদিল্লী, ১৪ আগস্ট, ২০২০


    

    বিশ্ব স্বাস্থ্য সংস্থা- হু-এর প্রতিবেদনে দেখা গেছে যে প্রতি বছর বিশ্বব্যাপি ৭০ লক্ষেরও বেশি মানুষের মৃত্যু হয় বাতাসের গুণমানের কারণে। বাতাসের গুণমান যাচাই ব্যবস্থা সঠিকভাবে কার্যকর করার জন্য প্রয়োজন যথাযথ নজরদারি ব্যবস্থাপনা। কিন্তু বাতাসের মান নিরীক্ষণের জন্য ব্যবহৃত বর্তমান ব্যবস্থাপনা এবং প্রযুক্তি প্রতিস্থাপনের জন্য প্রচুর অর্থের প্রয়োজন। অন্য দিকে সঠিক সময় দূর থেকে বাতাসের গুণমান নিরীক্ষণেরও প্রয়োজন রয়েছে।


    
    এইদিকে লক্ষ্য রেখে বিজ্ঞান ও প্রযুক্তি দপ্তর স্বচ্ছ বায়ু গবেষণায় সহযোগিতার হাত বাড়িয়ে দিয়েছে। এরই অঙ্গ হিসেবে বিশাখাপত্তনমের গায়েত্রী বিদ্যা পরিষদ- বৈজ্ঞানিক এবং শিল্প গবেষণা কেন্দ্র ও জিভিপি কলেজ অফ ইঞ্জিনিয়ারিং-এর অধিকর্তা অধ্যাপক রাও টাটাভারতী। বিজ্ঞান ও প্রযুক্তি দপ্তরের সহযোগিতায় দেশীয় পদ্ধতিতে সঠিক সময় দূর থেকে বাতাসের গুণমান নিরীক্ষণের জন্য রিমোট মনিটরিং তথা ফটোনিক ব্যবস্থাপনা তৈরি করেছেন। অধ্যাপক টাটাভারতীকে এই কাজে বিশেষভাবে সাহায্য করেছেন ভেলোরের ভিআইটি বিশ্ববিদ্যালয়ের স্কুল অফ ইলেক্ট্রিক্যাল ইঞ্জিনিয়ারিং-এর অধ্যাপক পি আরুলমোজহিবারমান এবং অন্যান্য সদস্যরা। বাণিজ্যিকিকরণের জন্য প্রযুক্তিগতভাবে এই এয়ার ইউনিক- কোয়ালিটি মনিটারিং (এইউএম) শীর্ষক ব্যবস্থাপনায় সাহায্য করেছে নাসিকের সিএটিএস ইকো সিস্টেম।


    
    এইউএম ব্যবস্থাপনার মূলে রয়েছে লেজার ব্যাকস্ক্যাটারিং-এর মূল তত্ত্ব, অপটিক ইলেকট্রনিক্স, স্ট্যাটিসটিকাল, মেকানিক্স, কৃত্রিম বুদ্ধিমত্তা এবং ইন্টারনেট অফ থিংস-এর উদ্ভাবনী প্রয়োগ। এই ব্যবস্থাপনায় নিঁখুত সংবেদনশীলতার সাহায্যে সঠিক সময়ে যথার্থই বায়ু দূষণের মাত্রা এবং আবহাওয়া সংক্রান্ত পরিস্থিতি বোঝা করা সম্ভব হবে। পরীক্ষাগারে এই এইউএম ব্যবস্থাপনাটির সাফল্যের সঙ্গে মূল্যায়ণ করা গেছে। ফ্রান্স এবং অস্ট্রেলিয়া থেকে এই ধরণের ব্যবস্থাপনা আমদানি করে তার সঙ্গে তুলনাও করা হয়েছে। এমনকি কেন্দ্রীয় দূষণ নিয়ন্ত্রণ বোর্ডের তত্বাবধানে কর্ণাটক রাজ্য দূষণ নিয়ন্ত্রণ বোর্ড এই ব্যবস্থাপনাটির মাধ্যমে সফলভাবে পরীক্ষাও চালিয়েছে।


    
    অত্যন্ত সংবেদনশীল এবং নির্ভুল এই এইউএম ব্যবস্থাপনার সাহায্যে বায়ুর মান, পরিমাপ, শনাক্তকরণ এবং দূষণের পরিমাণ নির্ধারণ করা সম্ভবপর হচ্ছে। এই যন্ত্রটি সহজেই বহনযোগ্য এবং প্লাগ অ্যান্ড প্লে ব্যবস্থাপনায় কাজ করে। আবাসনের এই যন্ত্র প্রতিস্থাপনের জন্য এবং বায়ুর মান নির্ধারণের জন্য কোনও অতিরিক্ত পরিকাঠামো ও অতিরিক্ত লোকবলের প্রয়োজন হয়না। একইসঙ্গে এই যন্ত্রটি সমস্ত গ্যাস এবং আবহাওয়ার অবস্থা সম্পর্কে তথ্য সরবরাহ করে। আত্মনির্ভরশীল দেশ গঠনের এই ব্যবস্থাপনাটি উন্নতমানের প্রযুক্তি ক্ষেত্রে গতি আনবে এবং দেশের সাধারণ মানুষের স্বাস্থ্য ও আর্থিক উন্নতিতে গুরুত্বপূর্ণ ভূমিকা পালন করবে।


    

    
    CG/SS/NS

    
    
    (Release ID: 1645828) Visitor Counter : 7
    
    
      Read this release in: English , Urdu , Hindi , Manipuri , Assamese , Tamil