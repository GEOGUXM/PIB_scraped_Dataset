      স্বাস্থ্যওপরিবারকল্যাণমন্ত্রক

      দৈনিক সুস্থতার নিরিখে ভারতে একদিনে করোনায় সর্বোচ্চ ৫৬,৩৮৩ জন আরোগ্য লাভ করেছেন
      Posted On: 13 AUG 2020 2:44PM by PIB Kolkata


    নয়াদিল্লী, ১৩ আগস্ট, ২০২০


    

    দৈনিক সুস্থতার নিরিখে ভারতে একদিনে করোনা থেকে আরোগ্য লাভ করেছেন ৫৬,৩৮৩ জন। দেশে এই নিয়ে আজ পর্যন্ত করোনা থেকে সুস্থ হয়ে উঠেছেন ১৬ লক্ষ ৯৫ হাজার ৯৮২ জন।


    
    কেন্দ্রীয় সরকার এবং রাজ্য ও কেন্দ্রশাসিত অঞ্চলগুলির যৌথ উদ্যোগ এবং সামনের সারির কয়েক লক্ষ করোনা যোদ্ধাদের সহযোগিতায় ‘পরীক্ষা অনুসন্ধান এবং চিকিৎসা’ এই তিন বিষয়ের ওপর কার্যকারী নজরদারি পরিকল্পনা গ্রহণ, হাসপাতাল পরিকাঠামো উন্নয়ন, পরীক্ষার সুযোগ-সুবিধা বৃদ্ধি, গৃহ নিভৃতবাসে নজরদারি এবং কোভিড-১৯ রোগীর চিকিৎসার বিষয়ে কেন্দ্রের পরামর্শ অনুযায়ী সুনির্দিষ্ট চিকিৎসার নিয়ম কার্যকর করার ফলে দেশে করোনায় সুস্থতার হার উল্লেখযোগ্যভাবে বৃদ্ধি পেয়েছে। আজ পর্যন্ত করোনায় দেশে সুস্থতার হার ৭০.৭৭ শতাংশ। অন্যদিকে করোনায় মৃত্যুর হার ক্রমশই কমে দাঁড়িয়েছে ১.৯৬ শতাংশে।


    
    এদিকে দেশে করোনায় উল্লেখযোগ্যভাবে সুস্থতার হার বৃদ্ধি পাওয়ায় ফলে দেশে প্রকৃত সংক্রমিত করোনা রোগীর সংখ্যা কমে হয়েছে ২৭.২৭ শতাংশ। বর্তমানে প্রকৃত করোনা আক্রান্ত রোগীর সংখ্যা দাঁড়িয়েছে ৬ লক্ষ ৫৩ হাজার ৬২২।


    
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন। অথবা ট্যুইটার হ্যান্ডেল @MoHFW_INDIA.-এর সাহায্য নিতে পারেন।


    
    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেল @CovidIndiaSeva-এ ও প্রশ্ন করা যাবে।


    
    এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা পেতে চাইলে নীচের লিঙ্কে ক্লিক করুন -
    https://www.mohfw.gov.in/pdf/coronvavirushelplinenumber.pdf


    

    CG/SS/NS

    
    
    (Release ID: 1645528) Visitor Counter : 6
    
    
      Read this release in: English , Urdu , Hindi , Marathi , Manipuri , Assamese , Punjabi , Gujarati , Odia , Tamil , Telugu , Malayalam