      স্বাস্থ্যওপরিবারকল্যাণমন্ত্রক

      দেশে একদিনে ৮.৩লক্ষের বেশী নমুনা পরীক্ষা হয়েছে
      
      এ পর্যন্ত ২.৬৮ কোটির বেশী নমুনা পরীক্ষা সম্পন্ন
      
      প্রতি ১০ লক্ষ জন পিছু ১৯,৪৫৩টি নমুনা পরীক্ষা

      Posted On: 13 AUG 2020 6:13PM by PIB Kolkata

    নতুনদিল্লি, ১৩ই আগস্ট, ২০২০


    

    
    দেশে গত ২৪ ঘন্টায় ৮,৩০,৩৯১টি নমুনা পরীক্ষা হয়েছে। ‘টেস্ট ট্রাক ট্রিট’ কৌশল অবলম্বন করায় দৈনিক ১০ লক্ষ নমুনা পরীক্ষা করার ক্ষমতা অর্জনের দিকে দেশ এগিয়ে চলেছে।


    
    কেন্দ্রের দ্রুত শনাক্তকরণ ও সংক্রমিতদের চিকিৎসার ব্যবস্থা করার উদ্যোগটি রাজ্য ও কেন্দ্রশাসিত অঞ্চলগুলি মেনে চলছে। এর ফলে দৈনিক নমুনা পরীক্ষার পরিমাণ বৃদ্ধি পাচ্ছে। সাপ্তাহিক হিসেবে এই বৃদ্ধির হার বেশ বেশী। জুলাই মাসের প্রথম সপ্তাহে যেখানে নমুনা পরীক্ষা হয়েছিল প্রায় ২.৩লক্ষ, সেখানে বর্তমান সপ্তাহে সেই পরিমাণ বেড়ে দাঁড়িয়েছে ৬.৩ লক্ষ।


    
    গত চব্বিশ ঘন্টায় আট লক্ষের বেশী নমুনা পরীক্ষা করায় দেশে মোট ২কোটি ৬৮লক্ষ৪৫হাজার ৬শো ৮৮টি নমুনা পরীক্ষা হয়েছে। এর ফলে প্রতি ১০লক্ষ জন পিছু এই পরীক্ষার হার বেড়ে দাঁড়িয়েছে ১৯,৪৫৩।


    
    এই বিপুল পরিমাণে নমুনা পরীক্ষা সম্ভব হওয়ার পেছনে একটি কারণ, দেশ জুড়ে পরীক্ষাগারের সংখ্যা বৃদ্ধি পাওয়া। জানুয়ারি মাসে যেখানে মাত্র একটি পরীক্ষাগারে নমুনা পরীক্ষা হত, আজ তা বেড়ে দাঁড়িয়েছে ১৪৩৩-এ। এর মধ্যে সরকারী ৯৪৭টি ও বেসরকারী ৪৮৬টি পরীক্ষাগার রয়েছে। কেন্দ্র ও রাজ্যগুলির সমন্বিত উদ্যোগে এটি সম্ভব হয়েছে।


    
    বর্তমানে দেশে ৪৩৪টি সরকারী ও ২৯৯টি বেসরকারী অর্থাৎ মোট ৭৩৩টি পরীক্ষাগারে রিয়েল টাইম আরটি পিসিআর পদ্ধতিতে, ৪৮০টি সরকারী ও ১০৩টি বেসরকারী অর্থাৎ মোট ৫৮৩টি পরীক্ষাগারে ট্রু ন্যাট প্রক্রিয়ায় এবং ৩৩ই সরকারী ও ৮৪টি বেসরকারী অর্থাৎ মোট ১১৭টি পরীক্ষাগারে সিবিন্যাট পদ্ধতিতে এই নমুনা পরীক্ষার কাজ হচ্ছে।


    
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন। অথবা ট্যুইটার হ্যান্ডেল @MoHFW_INDIA.-এর সাহায্য নিতে পারেন।
    
    
    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেল @CovidIndiaSeva-এ ও প্রশ্ন করা যাবে।
    
    এছাড়াও +৯১-১১-২৩৯৭-৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা পেতে চাইলে নীচের লিঙ্কে ক্লিক করুন -
    https://www.mohfw.gov.in/pdf/coronvavirushelplinenumber.pdf


    

    CG/CB

    
    
    (Release ID: 1645591) Visitor Counter : 3
    
    
      Read this release in: English , Urdu , Hindi , Marathi , Manipuri , Punjabi , Gujarati , Tamil , Telugu , Malayalam