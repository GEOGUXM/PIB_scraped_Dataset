      স্বাস্থ্যওপরিবারকল্যাণমন্ত্রক

      কেন্দ্রীয় সরকার রাজ্যগুলিকে তিন কোটির বেশী এন-৯৫ মাস্ক বন্টনের লক্ষ্যমাত্রায় পৌঁছেছে
      
      কেন্দ্র বিনামূল্যে ১.২৮ কোটি পিপিই ও ১০কোটি এইচসিকিউ ট্যাবলেট বন্টন করেছে

      Posted On: 13 AUG 2020 10:23AM by PIB Kolkata

    নতুনদিল্লি, ১৩ই আগস্ট, ২০২০


    

    
    কোভিড-১৯ মহামারী প্রতিরোধে এবং অন্যান্য ব্যবস্থাপনায় রাজ্য ও কেন্দ্রশাসিত অঞ্চলগুলির বিরামহীন উদ্যোগের সঙ্গে কেন্দ্রের স্বাস্থ্য পরিকাঠামোর উন্নতির প্রয়াসে পরিস্থিতি আয়ত্ত্বের মধ্যে রয়েছে।


    
    কোভিড-১৯ এর ব্যবস্থাপনার উন্নতি সহ কেন্দ্র বিনামূল্যে রাজ্য ও কেন্দ্রশাসিত অঞ্চলগুলিকে চিকিৎসার নানা ধরণের সামগ্রী পাঠাচ্ছে। এই সব সামগ্রী প্রথমে দেশে তৈরি হত না। মহামারীর কারণে বিশ্বজুড়ে এর চাহিদা বাড়ায়, বিদেশেও এগুলি পাওয়া যাচ্ছিল না।


    
    এর পর ব্যক্তিগত সুরক্ষা সামগ্রী (পিপিই), এন৯৫ মাস্ক ভেন্টিলেটরের মত প্রয়োজনীয় চিকিৎসা সামগ্রী তৈরি করার জন্য স্বাস্থ্য ও পরিবারকল্যান মন্ত্রক, বস্ত্র মন্ত্রক, ফার্মাসিউটিক্যাল মন্ত্রক, শিল্প ও অভ্যন্তরীণ বাণিজ্য দপ্তর, প্রতিরক্ষা গবেষণা ও উন্নয়ন সংস্থা সহ বেশ কিছু সংস্থা যৌথভাবে উদ্যোগী হয়। এর ফলশ্রুতিতে যে সব সামগ্রী কেন্দ্র সরবরাহ করছে, সেগুলি দেশেই তৈরি করা হচ্ছে।এর মাধ্যমে আত্মনির্ভর ভারত ও মেক ইন ইন্ডিয়া প্রয়াস শক্তিশালী হচ্ছে।


    
    রাজ্য, কেন্দ্রশাসিত অঞ্চল ও কেন্দ্রীয় সংস্থাগুলিকে ১১ই মার্চ থেকে কেন্দ্র বিনামূল্যে ৩কোটি চার লক্ষের বেশীএন-৯৫মাস্ক, ১কোটি ২৮ লক্ষের বেশী পিপিই কিট, ১০ কোটি ৮৩ লক্ষ এইচসিকিউ ট্যাবলেট সরবরাহ করেছে। এছাড়াও ২২,৫৩৩টি ভেন্টিলেটর দিয়েছে। এই ভেন্টিলেটরগুলি যাতে ঠিকভাবে কাজ শুরু করতে পারে, সেই ব্যবস্থাও কেন্দ্রীয় সরকার করেছে।


    
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন। অথবা ট্যুইটার হ্যান্ডেল @MoHFW_INDIA.-এর সাহায্য নিতে পারেন।


    
    
    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেল @CovidIndiaSeva-এ ও প্রশ্ন করা যাবে।


    
    এছাড়াও +৯১-১১-২৩৯৭-৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা পেতে চাইলে নীচের লিঙ্কে ক্লিক করুন -
    https://www.mohfw.gov.in/pdf/coronvavirushelplinenumber.pdf


    

    CG/CB

    
    
    (Release ID: 1645479) Visitor Counter : 7
    
    
      Read this release in: English , Urdu , Marathi , Hindi , Manipuri , Assamese , Punjabi , Odia , Tamil , Telugu , Malayalam