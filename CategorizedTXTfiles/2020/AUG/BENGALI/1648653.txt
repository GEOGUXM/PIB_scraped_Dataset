      কর্পোরেটবিষয়সংক্রান্তমন্ত্রক

      মার্কিন যুক্তরাষ্ট্র থেকে নীরব মোদী মামলায় কর্পোরেট বিষয়ক দপ্তরের প্রথম সাফল্য – ৩২ লক্ষ ৫০ হাজার ডলার উদ্ধার
      Posted On: 25 AUG 2020 7:38PM by PIB Kolkata

      নয়াদিল্লি, ২৫ আগস্ট, ২০২০
      পাঞ্জাব ন্যাশনাল ব্যাঙ্ক লিমিটেড (পিএনবি) কর্পোরেট বিষয়ক মন্ত্রককে জানিয়েছে তারা ৩২ লক্ষ ৫০ হাজার ডলারের (২৪ কোটি ৩৩ লক্ষ টাকার সমতুল) প্রথম কিস্তির অনাদায়ী অর্থ একটি বিদেশি আদালত থেকে পেয়েছে। মার্কিন যুক্তরাষ্ট্রের একটি সংস্থায় ১ কোটি ১০ লক্ষ ৪ হাজার ডলারের (৮২ কোটি ৬৬ লক্ষ টাকার সমতুল) মূলধন ওই ঋণখেলাপির কাছে ছিল যা আদতে পিএনবি-র অনাদায়ী অর্থ। বাকি টাকা পাওয়ার বিষয়ে এখনও আইনি প্রক্রিয়া চলছে।
      এই ৩২ লক্ষ ৫০ হাজার মার্কিন ডলার অনাদায়ী অর্থ ফেরত পাওয়া কেন্দ্রের কর্পোরেট বিষয়ক দপ্তরের কাছে একটি অভূতপূর্ব সাফল্য। বিদেশের মাটিতে কর্পোরেট বিষয়ক মন্ত্রক জালিয়াতির বিরুদ্ধে এই মামলাটি লড়েছিল। শ্রী নীরব মোদী / শ্রী মেহুল চোকসি নিয়ন্ত্রিত সংস্থার বিরুদ্ধে মন্ত্রক প্রয়োজনীয় ব্যবস্থা নিয়েছে। পাঞ্জাব ন্যাশনাল ব্যাঙ্ক লিমিটেড ২০১৮ সালে কেন্দ্রের কর্পোরেট বিষয়ক মন্ত্রককে জানিয়েছিল, নীরব মোদীর তিনটি সংস্থা - মেসার্স ফায়ারস্টার ডায়মন্ড ইনকর্পোরেট, মেসার্স এ জ্যাফি ইনকর্পোরেট এবং মেসার্স ফ্যান্টাসি ইনকর্পোরেট মার্কিন যুক্তরাষ্ট্রের নিউ ইয়র্কের দক্ষিণ জেলায় ঋণ খেলাপি সংক্রান্ত সুরক্ষা কবচ চেয়েছে। পিএনবি কর্পোরেট বিষয়ক মন্ত্রককে নিউ ইয়র্কে এ সংক্রান্ত আইনি লড়াই লড়তে সাহায্যের আবেদন জানিয়েছিল।
      মার্কিন যুক্তরাষ্ট্রের নিউ ইয়র্কের দক্ষিণ জেলার ঋণ খেলাপি সংক্রান্ত আদালত ২০১৮ সালের ২৬শে জুলাই পিএনবি-র দাবীকে স্বীকৃতি দেয়। তারা পিএনবি-কে শ্রী নীরব মোদী, শ্রী মিহির বনসালি এবং শ্রীমতী রাখি বনসালিকে আদালতে সওয়াল-জবাবের জন্য সমন পাঠানোর অনুমতি দিয়েছিল। পরবর্তীকালে ২৪শে আগস্ট আদালতের পরীক্ষক তাঁর যে প্রতিবেদন জমা দিয়েছিলেন, ওই প্রতিবেদনে এ সংক্রান্ত জালিয়াতির দাবী সঠিক বলে জানানো হয়েছে। এই জালিয়াতির সবথেকে উল্লেখযোগ্য দিক ছিল নীরব মোদী নিয়ন্ত্রিত একটি সংস্থা আপাতদৃষ্টিতে স্বাধীনভাবে কাজ করছিল এবং ভূয়ো হীরের ব্যবসা নিজেদের মধ্যে চালাচ্ছিল।
      CG/CB/DM
    
    
    (Release ID: 1648653) Visitor Counter : 5
    
    
      Read this release in: English , Urdu , Hindi , Marathi , Manipuri , Punjabi , Tamil