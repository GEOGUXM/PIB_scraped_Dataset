      কর্মী, জন-অভিযোগএবংপেনশনমন্ত্রক

      কেন্দ্রীয় মন্ত্রী ডঃ জীতেন্দ্র সিং জাতীয় নিয়োগকারী সংস্থা গঠনের সিদ্ধান্তটিকে প্রধানমন্ত্রী শ্রী নরেন্দ্র মোদীর ঐতিহাসিক সিদ্ধান্ত গ্রহণ বলে উল্লেখ করেছেন
      Posted On: 19 AUG 2020 5:38PM by PIB Kolkata


    নয়াদিল্লী, ১৯ আগস্ট, ২০২০


    উত্তর পূর্বাঞ্চল উন্নয়নের স্বাধীন দায়িত্বপ্রাপ্ত প্রতিমন্ত্রী এবং প্রধানমন্ত্রীর দপ্তর, কর্মী, জন অভিযোগ, পেনশন, আণবিক শক্তি ও মহাকাশ দপ্তরের প্রতিমন্ত্রী ডঃ জীতেন্দ্র সিং আজ বলেছেন, অভিন্ন যোগ্যতা যাচাই পরীক্ষা (সিইটি) পরিচালনার জন্য জাতীয় নিয়োগকারী সংস্থা (এনআরএ) গঠনের যে সিদ্ধান্ত কেন্দ্রীয় মন্ত্রিসভা আজ অনুমোদন করেছে তা ঐতিহাসিক দূরদৃষ্টি সম্পন্ন এবং বৈপ্লবিক সংস্কারকে নিশ্চিত করবে। মন্ত্রী আজ সাংবাদিকদের জানিয়েছেন, কেন্দ্রীয় সরকারের নিয়োগ সংক্রান্ত পদ্ধতিতে এই সিদ্ধান্ত নতুন এক যুগের সূচনা করবে। সিইটি-র মাধ্যমে এনআরএ কেন্দ্রীয় সরকারি গ্রুপ-বি এবং সি পদে নিয়োগের জন্য প্রার্থীদের তালিকা প্রস্তুত করবে।


    ডঃ সিং বলেছেন, এরফলে নিয়োগ প্রক্রিয়া সহজ হবে এবং দেশের প্রতিটি জেলায় একটি করে পরীক্ষা কেন্দ্র তৈরি করায় প্রায় ১ হাজারটি কেন্দ্রের মাধ্যমে পরীক্ষা প্রার্থীদের সুবিধা হবে। যারা প্রত্যন্ত এবং পার্বত্য অঞ্চলে থাকেন, বিশেষত মহিলাদের, সময় ও অর্থ দুই-ই বাঁচবে।


    ডঃ সিং বলেছেন, এনআরএ আগামী বছর থেকে কার্যকরী হবে। এর সদর দপ্তর হবে দিল্লীতে। মন্ত্রী রাজ্য সরকারগুলিকে সহযোগিতামূলক যুক্তরাষ্ট্রীয় পরিকাঠামোর মনোভাবে এই ব্যবস্থায় সামিল হওয়ার পরামর্শ দিয়েছেন। তিনি জানিয়েছেন রেল, অর্থ মন্ত্রক, আর্থিক পরিষেবা দপ্তর, এসএসসি, আরআরবি এবং আইবিপিএস-এর প্রতিনিধিরা এই ব্যবস্থায় যুক্ত থাকবেন। কেন্দ্রীয় সরকারি নিয়োগের ক্ষেত্রে এনআরএ অত্যাধুনিক প্রযুক্তি ব্যবহার করবে।


    পরীক্ষা প্রার্থীদের বিভিন্ন নিয়োগ সংক্রান্ত পরীক্ষায় বসতে হবেনা। এছাড়াও নিয়োগ সংক্রান্ত সংস্থাগুলির আইনশৃঙ্খলা ও নিরাপত্তা জনিত নানা বিষয় ও পরীক্ষা কেন্দ্রগুলি পাওয়ার সমস্যা থেকেও রেহাই মিলবে। ডঃ সিং বলেছেন প্রতি বছর আড়াই থেকে ৩ কোটি পরীক্ষাপ্রার্থী এই ধরণের পরীক্ষাগুলিতে বসেন। সিইটি-র মাধ্যমে এখন থেকে একবার পরীক্ষায় বসলেই হবে। এরফলে পরীক্ষাপ্রার্থীরা উপকৃত হবেন।


    এন আর এ-র বিষয়ে বিস্তারিত জানতে নীচের লিঙ্কে ক্লিক করুনঃ-


    https://pib.gov.in/PressReleseDetail.aspx?PRID=1647089


    

    CG/CB/NS

    
    
    (Release ID: 1647125) Visitor Counter : 7
    
    
      Read this release in: Punjabi , English , Urdu , Hindi , Marathi , Manipuri , Tamil , Telugu