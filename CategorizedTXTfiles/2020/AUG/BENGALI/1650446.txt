      বিজ্ঞানওপ্রযুক্তিমন্ত্রক

      বিশ্বের বৃহত্তম সৌরবৃক্ষ উদ্ভাবন করলো সিএসআইআর - সিএমইআরআই
      Posted On: 31 AUG 2020 7:24PM by PIB Kolkata


    কলকাতা, ০১ সেপ্টেম্বর, ২০২০


    বিশ্বের বৃহত্তম সৌরবৃক্ষটি উদ্ভাবন করলো সিএসআইআর – সিএমইআরআই। সংস্থার নির্দেশক অধ্যাপক (ডঃ) হরিশ হিরানী বলেন, এই সৌরবৃক্ষটির সম্পর্কে বলেন, এর থেকে ১১.৫ কিলো মেগাওয়াট বিদ্যুৎ উৎপাদন করা যাবে। এই বৃক্ষটি সিএসআইআর – সিএমইআরআই এর আবাসিক কলোনীতে বসানো হয়েছে। এখান থেকে বছরে ১২ – ১৫ হাজার ইউনিট পরিচ্ছন্ন ও পরিবেশ-বান্ধব বিদ্যুৎ উৎপন্ন হবে।


    এই বৃক্ষটিকে এমনভাবে তৈরি করা হয়েছে, যার ফলে প্রতিটি সোলার পিভি প্যানেল সর্বোচ্চ সূর্যালোক পায় এবং এগুলির নীচে কম ছায়া সৃষ্টি হয়। প্রতিটি গাছে ৩৫টি সোলার পিভি প্যানেল রয়েছে। প্রতিটি প্যানেল থেকে ৩৩০ ওয়াট বিদ্যুৎ উৎপন্ন হবে। এই প্যানেলগুলি প্রয়োজন অনুসারে সরানো-ও যাবে। এই সুযোগ বাড়ির ছাদের বসানো প্যানেলের নেই। এই বৃক্ষে উৎপাদিত বিদ্যুৎ সম্পর্কে দৈনিক তথ্য সংগ্রহ করা হবে।


    অধ্যাপক হিরানী বলেন, বিশ্বের সবচেয়ে বড় এই সৌরবৃক্ষ বিভিন্ন জায়গায় কাজ করতে পারবে। এর সাহায্যে কৃষি ক্ষেত্রে উচ্চ-ক্ষমতাসম্পন্ন পাম্প, বৈদ্যুতিন ট্র্যাক্টর এবং বৈদ্যুতিন টিলার চালানো যাবে। এই সৌরবৃক্ষ জীবাশ্ম জ্বালানীর ব্যবহার কমাতে সাহায্য করবে। প্রতিটি সৌরবৃক্ষ ১০ – ১২ টন কার্বনডাইঅক্সাইড নিঃসরণ কমাবে। জীবাশ্ম জ্বালানী ব্যবহার করে উৎপাদিত বিদ্যুতের নিরিখে এই হিসাব করা হয়েছে। এখানে উৎপাদিত অতিরিক্ত বিদ্যুৎ গ্রিডে সরবরাহ করা হবে। এর ফলে, কৃষকরা-ও বিদ্যুৎ সরবরাহ থেকেও উপার্জন করতে পারবেন। এভাবে সম্ভব হবে আর্থিক ও জ্বালানী ক্ষেত্রে স্থিতিশীল উন্নয়ন ।


    প্রতিটি সৌরবৃক্ষ নির্মাণে ৭.৫ লক্ষ টাকা ব্যয় হবে। প্রধানমন্ত্রী কিষাণ ঊর্জা সুরক্ষা এবং উত্থান মহাভিযান (পিএম কুসুম) প্রকল্পের মাধ্যমে কৃষকদের জন্য উৎসাহী অতিক্ষুদ্র, ক্ষুদ্র ও মাঝারি শিল্পোদ্যোগ সংস্থাগুলি এ ধরনের গাছ তৈরি করতে পারবে। সিএসআইআর – সিএমইআরআই সৌরশক্তি- চালিত বৈদ্যুতিন সুবিধা কিয়স্ক, ই-ন্যাম ব্যবস্থার উদ্ভাবন করেছে। এর সাহায্যে কৃষকরা অনলাইন মার্কেটের সুবিধা পাবেন। এই সৌরবৃক্ষ জ্বালানি নির্ভর এবং কার্বন মুক্ত ভারত গড়ার পথে একটি উল্লেখযোগ্য এবং প্রশংসনীয় পদক্ষেপ।


    SSS/CB/SB

    
    
    (Release ID: 1650446) Visitor Counter : 2
    
    
      Read this release in: English