      স্বাস্থ্যওপরিবারকল্যাণমন্ত্রক

      কোভিড-১৯ এ ভারতে এযাবৎ একদিনে সর্বাধিক ৫১ হাজার ২২৫ জন আরোগ্য লাভ করেছেন; সুস্থ হয়েছেন প্রায় ১১ লক্ষ ৫০ হাজার; সুস্থতার হার ৬৫.৪৪ শতাংশের নতুন উচ্চতায় পৌঁছেছে; মৃত্যু হার ক্রমশ কমে ২.১৩ শতাংশ
      Posted On: 02 AUG 2020 12:40PM by PIB Kolkata


    নয়াদিল্লি, ০২ অগাস্ট, ২০২০


    

    দেশে গত ২৪ ঘন্টায় এ যাবৎ একদিনেই সর্বাধিক ৫১ হাজারেরও বেশি রোগী আরোগ্য লাভ করেছেন। করোনায় আক্রান্তদের মধ্যে আরও ৫১ হাজার ২২৫ জন রোগী সুস্থ হয়ে ওঠায় দেশে কোভিড-১৯ এ সুস্থ হয়ে ওঠার সংখ্যা দাঁড়িয়েছে ১১ লক্ষ ৪৫ হাজার ৬২৯। গত ২৪ ঘন্টায় এ যাবৎ সর্বাধিক রোগী আরোগ্য লাভ করায় সুস্থতার হার বেড়ে হয়েছে ৬৫.৪৪ শতাংশ। এ থেকেই প্রমাণিত হয় কোভিড-১৯ আক্রান্ত রোগীদের সুস্থতার হার ক্রমশ বাড়ছে।


    
    কোভিড-১৯ মোকাবিলায় কেন্দ্র ও রাজ্য সরকারগুলির সম্মিলিত প্রয়াসের ফলে দেশে সুস্থতার সংখ্যা ক্রমশ বৃদ্ধি পাচ্ছে। অবশ্য, এই কাজে স্বাস্থ্য ও অন্যান্য ক্ষেত্রের অগ্রভাগে থাকা কর্মীদের নিঃস্বার্থ প্রচেষ্টা রয়েছে।


    
    সুস্থতা ও আক্রান্তের মধ্যে ফারাক ক্রমশ কমছে। গত ১০ই জুন প্রথমবার আক্রান্তের তুলনায় সুস্থতার সংখ্যা বেড়ে দাঁড়ায় ১ হাজার ৫৭৩। এই ফারাক আজ আরও বেড়ে দাঁড়িয়েছে ৫ লক্ষ ৭৭ হাজার ৮৯২। দেশে নিশ্চিতভাবে করোনায় আক্রান্তের সংখ্যা ৫ লক্ষ ৬৭ হাজার ৭৩০, যা মোট আক্রান্তের ৩২.৪৩ শতাংশ। এরা সকলেই হাসপাতাল ও হোম আইসোলেশনে চিকিৎসাধীন রয়েছেন।


    
    কোভিড সংক্রমণ প্রতিরোধে সমন্বিত প্রয়াসের ফলে সুস্থতার হার নিরন্তর বেড়ে চলেছে। স্বাভাবিকভাবেই সুস্থতার হার বৃদ্ধি পাওয়ায় মৃত্যু হারও কমছে। বিশ্বের মধ্যে ভারতে করোনায় মৃত্যু হার ২.১৩ শতাংশ, যা বিশ্ব গড় মৃত্যুর তুলনায় অন্যতম কম।
    কোভিড-১৯ সংক্রান্ত প্রকৃত ও সর্বশেষ তথ্য সংক্রান্ত টেকনিক্যাল বিষয়, নীতি-নির্দেশিকা এবং পরামর্শের জন্য নিয়মিত https://www.mohfw.gov.in/ এবং @MoHFW_INDIA –এই ওয়েবসাইটে নজর রাখুন।


    
    টেকনিক্যাল বিষয়ে জানার জন্য technicalquery.covid19@gov.in , ncov2019@gov.in এবং @CovidIndiaSeva - এখানে যোগাযোগ করা যেতে পারে।


    
    কোভিড-১৯ সংক্রান্ত যে কোনও বিষয়ে জানার জন্য স্বাস্থ্য ও পরিবার কল্যাণ মন্ত্রকের হেল্পলাইন নম্বর : +91-11-23978046 or 1075 (টোল ফ্রি) – এ যোগাযোগ করুন। কোভিড-১৯ সংক্রান্ত রাজ্য/কেন্দ্রশাসিত অঞ্চলগুলির হেল্পলাইন নম্বরের তালিকা নীচের লিঙ্কে দেওয়া রয়েছে - https://www.mohfw.gov.in/pdf/coronvavirushelplinenumber.pdf

    

    CG/BD/SB

    
    
    (Release ID: 1643081) Visitor Counter : 14
    
    
      Read this release in: English , Urdu , Marathi , Hindi , Assamese , Manipuri , Punjabi , Gujarati , Odia , Tamil , Telugu , Malayalam