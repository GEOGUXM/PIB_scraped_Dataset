      স্বাস্থ্যওপরিবারকল্যাণমন্ত্রক

      দেশে একদিনে ৫১,৭০৬ জন কোভিড মুক্ত হয়ে রেকর্ড তৈরি হয়েছে
      
      আরোগ্য লাভের হার ৬৭.১৯ শতাংশ এক নতুন উচ্চতায় পৌঁছেছে
      
      সংক্রমিতদের মৃত্যুর হার ২.০৯ শতাংশে নেমে গেছে

      Posted On: 05 AUG 2020 2:47PM by PIB Kolkata

    নয়াদিল্লী, ৫ আগস্ট, ২০২০


    

    দেশে একদিনে সর্বোচ্চ কোভিড সংক্রমিত সুস্থ হয়ে ওঠায় নতুন রেকর্ড তৈরি হয়েছে। গত ২৪ ঘন্টায় ৫১,৭০৬ জন কোভিড-১৯এ সংক্রমিত ব্যক্তি সুস্থ হয়ে উঠেছেন, এর ফলে আরোগ্য লাভের হার ৬৭.১৯ শতাংশে পৌঁছেছে। এ পর্যন্ত মোট ১২,৮২,২১৫ জন সুস্থ হয়েছেন। চিকিৎসাধীন সংক্রমিতদের থেকে এই সংখ্যাটি দ্বিগুন।


    
    কোভিড-১৯এ সংক্রমিতরা বেশি সংখ্যায় সুস্থ হয়ে ওঠায় গত ১৪ দিনে ৬৩.৮ শতাংশ সুস্থতার হার বৃদ্ধি পেয়েছে। এর থেকে কেন্দ্রের ‘টেস্ট, ট্র্যাক, ট্রিট’ কৌশল অবলম্বনের সুফল পাওয়ার প্রমান পাওয়া যাচ্ছে।


    
    হাসপাতালগুলির পরিকাঠামো বৃদ্ধিতে সরকারি এবং বেসরকারী অংশীদারিত্বের ফলে নমুনা পরীক্ষার পরিমাণ বেড়েছে। গত ১৪ দিনে আরোগ্য লাভের হার এ কারণে ৬৩ শতাংশ থেকে বেড়ে ৬৭ শতাংশ হয়েছে।


    
    বর্তমানে চিকিৎসাধীন কোভিড সংক্রমিতদের থেকে সুস্থ হয়ে ওঠার সংখ্যার ব্যবধান বৃদ্ধি পেয়ে প্রায় ৭ লক্ষ হয়েছে। একদিনে সর্বোচ্চ সংক্রমিত কোভিড মুক্ত হওয়ায় চিকিৎসাধীন সংক্রমিতের সংখ্যা বর্তমানে ৫,৮৬,২৪৪ জন। গতকাল এই সংখ্যাটি ছিল ৫,৮৬,২৯৮ জন।


    
    ‘টেস্ট, ট্র্যাক, ট্রিট’ কৌশলের কারণে সংক্রমিতদের মৃত্যুর হার আরও হ্রাস পেয়েছে। আজ মৃত্যু হার ২.০৯ শতাংশ।


    
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন। অথবা ট্যুইটার হ্যান্ডেল @MoHFW_INDIA.-এর সাহায্য নিতে পারেন।
    
    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেল @CovidIndiaSeva-এ ও প্রশ্ন করা যাবে।
    
    এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা পেতে চাইলে নীচের লিঙ্কে ক্লিক করুন -
    https://www.mohfw.gov.in/pdf/coronvavirushelplinenumber.pdf


    

    CG/CB/NS

    
    
    (Release ID: 1643558) Visitor Counter : 12
    
    
      Read this release in: English , Urdu , Marathi , Hindi , Manipuri , Punjabi , Gujarati , Odia , Tamil , Telugu , Malayalam