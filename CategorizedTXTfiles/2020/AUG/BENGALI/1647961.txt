      পর্যটনমন্ত্রক

      কেন্দ্রীয় পর্যটন মন্ত্রক,"দেখো আপনা দেশ "ওয়েবিনার সিরিজের অধীনে ৫০ তম ওয়েবিনারটি প্রকাশ করেছে। এই ওয়েবিনার সিরিজের বিষয় হলো "আত্মনির্ভর ভারত-ভ্রমণ এবং পর্যটন সংক্রান্ত বিষয় গুলির সম্মুখীন হওয়া।"
      Posted On: 22 AUG 2020 1:40PM by PIB Kolkata


    নতুন দিল্লী, ২২শে অগাস্ট, ২০২০


    

    
    কেন্দ্রীয় পর্যটন মন্ত্রক, গত ২০শে অগাস্ট, ২০২০তে "দেখো আপনা দেশ "ওয়েবিনার সিরিজের অধীনে ৫০ তম ওয়েবিনারটি প্রকাশ করেছে। এই ওয়েবিনার সিরিজের বিষয় হলো "আত্মনির্ভর ভারত-ভ্রমণ এবং পর্যটন সংক্রান্ত বিষয়গুলির সম্মুখীন হওয়া"। এই ওয়েবিনার সিরিজটি প্রস্তুত করেছে ক্ষুদ্র,অতি ক্ষুদ্র ও মাঝারি শিল্প মন্ত্রক। ক্ষুদ্র,অতি ক্ষুদ্র ও মাঝারি শিল্প ক্ষেত্রের শ্রেনীবিন্যাস,নিবন্ধীকরণ প্রক্রিয়া,পরিষেবা ক্ষেত্রের জন্য ঋণ ও বিনিয়োগ ,সংগ্রহ নীতি প্রমুখ, তুলে ধরা হয়েছে এই সিরিজে। ক্ষুদ্র,অতিক্ষুদ্র,মাঝারি শিল্প-প্রকল্পগুলির সুবিধা সমূহের তথ্য এবং নির্দেশিকা সংশ্লিষ্ট পক্ষের কাছে তুলে ধরতেই এই ওয়েবিনার সিরিজটি সংগঠিত করা হয়েছে।


    
    ওয়েবিনার সিরিজটি উপস্থাপন করেন এমএসএমইর অতিরিক্ত সচিব ও ডেভলপমেন্ট কমিশনার শ্রী দেবেন্দ্র কুমার সিংহ এবং এমএসএমইর অতিরিক্ত ডেভলপমেন্ট কমিশানার শ্রী আনন্দ শেরখনে। ২০০৬ সালে এম এস এম ই উন্নয়ন আইন লাগু হওয়ার ১৪ বছর পর আত্মনির্ভর ভারত প্যাকেজে এমএসএমইর সংজ্ঞা পুনর্মূল্যায়ন করা হয়েছে। এই ঘোষনা অনুযায়ী যাদের ১ কোটি টাকা বিনিয়োগ এবং বাৎসরিক টার্নওভার ৫ কোটি টাকা তারা অতিক্ষুদ্র উৎপাদনকারী এবং পরিষেবা প্রদানকারী হিসাবে চিহ্নিত হবে। ঠিক একই ভাবে যাদের বিনিয়োগ ১০ কোটি টাকা এবং টার্নওভার ৫০ কোটি টাকা তারা ক্ষুদ্র শিল্পের অধীনে পড়বে। অপরদিকে যাদের ২০ কোটি টাকা বিনিয়োগ এবং বাৎসরিক টার্নওভার ১০০ কোটি টাকা তারা এমএসএমইর ব্যাখা অনুযায়ী মাঝারি শিল্পের অধীনে পড়বে ।ভারত সরকার গত ১লা জুন, ২০২০ তে ফের এমএসএমইর ব্যাখা বদল করার সিদ্ধান্ত গ্রহন করে। যাদের ৫০ কোটি টাকার বিনিয়োগ রয়েছে এবং বাৎসরিক টার্নওভার ২৫০ কোটি টাকা তারা মাঝারি শিল্পদ্যোগ হিসাবে চিহ্নিত হয়।


    
    গত ১৩ই মে পুনর্গঠন করে যে ঘোষনা করা হয়, তা বাজার ও মূল্য নিরিখে সঠিক নয় বলে একাধিক প্রতিনিধিরা মত প্রকাশ করেন। সে ক্ষেত্রে এই ঘোষনা পুনর্বিবেচনা করা হতে পারে। এই পরিস্থিতিতে প্রধানমন্ত্রী সিদ্ধান্ত নেন যে মাঝারি উদ্যোগের সীমা পুনরায় বৃদ্ধি করা হবে।


    
    অতিক্ষুদ্র, ক্ষুদ্র ও মাঝারি শিল্পমন্ত্রক দৃঢ়ভাবে জানিয়েছে পুরো বিষয়টির ওপর তাদের জোরদার নিয়ন্ত্রণ রয়েছে। নতুন শিল্পদ্যোগীদের চ্যাম্পিয়ন বলে প্রধানমন্ত্রী সম্প্রতি চিহ্নিত করেছেন।


    
    এমএসএমইতে কিভাবে নিবন্ধীকরণ করা যায় ওয়েবিনার সিরিজের উপস্থাপকেরা তার ব্যাখা দেন।


    
    ** উদ্যম নিবন্ধীকরণ আবশ্যিক।
    ** বিনামূল্যে নিবন্ধীকরণ ।
    ** শুধুমাত্র আধার নাম্বার প্রয়োজন।
    ** নিবন্ধীকরণ নাম্বার হবে স্থায়ী।
    ** নিবন্ধীকরণ শংসাপত্র অনলাইনে পাওয়া যাবে,একবার নিবন্ধীকরণ হয়ে গেলে পুনর্নবীকরণ প্রয়োজন হবে না।
    ** চ্যাম্পিয়ন কেন্দ্র সব রকম সহায়তা করবে।
    ** নিবন্ধীকরণ প্রক্রিয়া সম্পূর্ণ বিনামূল্যে হবে।
    ** কোনো কিছুর জন্যেই কোনো খরচ নেই।


    
    স্বনির্ভর ভারতের দিকে দৃঢ় পদক্ষেপের দরুন,২০০ কোটি টাকা পর্যন্ত কোনো আন্তর্জাতিক টেন্ডার গ্রহন করা হবে না। আত্মনির্ভর ভারত এবং মেক ইন ইন্ডিয়া কর্মসূচীকে এগিয়ে নিয়ে যেতে এই পদক্ষেপ। একই সঙ্গে উপস্থাপকরা এই কর্মসূচীর ভর্তুকির সুবিধাগুলিও তুলে ধরেন। জেনারেল ক্যাটিগরির উদ্যোগিরা গ্রামাঞ্চলে শিল্প স্থাপন করতে চাইলে,প্রকল্পের মোট খরচের ২৫% এবং শহরাঞ্চলে শিল্প স্থাপন করতে চাইলে ১৫ % ভর্তুকি পেতে পারেন। অপরদিকে তপসিলি জাতি,উপজাতি এবং মহিলা উদ্যোগীরা গ্রামাঞ্চলের জন্য ৩৫% এবং শহরাঞ্চলের জন্য ২৫% ভর্তুকি পেতে পারেন।


    
    উপস্থাপকরা এম এস এম ইতে নিবন্ধীকরণের সুবিধা গুলি ব্যাখা করেন।


    
    ১) সরকার এই ক্ষেত্রে একাধিক উদ্যোগ গ্রহন করেছে। যার মধ্যে অন্যতম কোল্যাটারাল হীন ঋণ প্রদান।
    ২) এমএসএমইতে নিবন্ধীকৃত সংস্থাগুলি পেটেন্ট নিবন্ধীকরণে ৫০% ভুর্তুকি পাবে। একই সঙ্গে প্রধানমন্ত্রী মুদ্রা যোজনার-শিশু, কিশোর এবং তরুন এই তিনটি পর্যায়ের ব্যাখা করেন।


    
    বর্তমানে উৎপাদন এবং পরিষেবা পৃথক নয়। নতুন সংজ্ঞার দরুন এম এস এম ই আরও শক্তিশালী হয়েছে।অধিক পরিমানে রপ্তানি ক্ষেত্রেও উৎসাহ প্রদান করা হয়।


    
    শ্রীমতী রুপিন্দার ব্রার ওয়েবিনার সিরিজের পরিশেষে বলেন,এমএসএমই ভ্রমণ,পর্যটন এবং আতিথেয়তার সঙ্গে যুক্ত পরিষেবা সংস্থাগুলিকে সহযোগিতা করে চলেছে।


    
    দেখো আপনা দেশ ওয়েবনর সিরিজ প্রস্তুত করা হয় কেন্দ্রীয় ইলেক্ট্রনিক ও তথ্য প্রযুক্তি মন্ত্রকের অধীনস্থ জাতীয় ই গভর্নেন্সর সহযোগিতায়। ওয়েবিনার সিরিজ গুলি পর্যটন মন্ত্রকের সোশ্যাল মিডিয়া হ্যান্ডেলে দেখা যাবে। এছাড়াও ক্লিক করে দেখা যেতে পারে http://www.youtube.com/channel/UCbzIbBmMvtvH7d6Zo_ZEHDA/featured


    

    CG/PPM

    
    
    (Release ID: 1647961) Visitor Counter : 7
    
    
      Read this release in: Punjabi , English , Urdu , Hindi , Manipuri , Gujarati , Tamil