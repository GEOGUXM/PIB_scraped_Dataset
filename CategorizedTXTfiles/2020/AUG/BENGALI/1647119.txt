      ক্রেতা, খাদ্যএবংগণবন্টনমন্ত্রক

      ২০২০-২১ চিনি মরশুমের জন্য চিনি কলগুলির পক্ষ থেকে প্রদেয় আখের ন্যায্য ও লাভজনক মূল্য নিরূপণের প্রস্তাবে মন্ত্রিসভার সায়
      Posted On: 19 AUG 2020 4:33PM by PIB Kolkata


    নয়াদিল্লি, ১৯ অগাস্ট, ২০২০


    

    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটির বৈঠকে ২০২০-২১ চিনি মরশুমের জন্য চিনি কলগুলির পক্ষ থেকে প্রদেয় আখের ন্যায্য ও লাভজনক মূল্য নিরূপণের প্রস্তাব মঞ্জুর হয়েছে। উল্লেখ করা যেতে পারে, ২০২০-২১ চিনি মরশুমের জন্য আখের ন্যায্য ও লাভজনক মূল্য নির্ধারণ সংক্রান্ত একটি প্রস্তাব কমিশন ফর এগ্রিচালারাল কস্ট অ্যান্ড প্রাইসেস – এর কাছ থেকে জমা পড়ে। কমিশনের প্রস্তাব অনুযায়ী মন্ত্রিসভা ২০২০-২১ চিনি মরশুমে আখের ন্যায্য ও লাভজনক মূল্য বেসিক রিকভারি হার ১০ শতাংশের ওপর ভিত্তি করে ক্যুইন্টাল প্রতি ২৮৫ টাকা স্থির করেছে। বেসিক রিকভারি হারে ১০ শতাংশের ওপরে প্রতি ০.১ শতাংশ বৃদ্ধির ক্ষেত্রে ক্যুইন্টাল প্রতি ২ টাকা ৮৫ পয়সা প্রিমিয়াম স্থির হয়েছে। বেসিক রিকভারি হারে প্রতি ০.১ শতাংশ পয়েন্ট হ্রাসের ক্ষেত্রে ক্যুইন্টাল প্রতি ন্যায্য ও লাভজনক মূল্যে ২ টাকা ৮৫ পয়সা হ্রাস করার সিদ্ধান্ত হয়েছে। তবে, ন্যায্য ও লাভজনক মূল্যে ক্যুইন্টাল প্রতি ২ টাকা ৮৫ পয়সা প্রিমিয়াম হ্রাস করার সিদ্ধান্ত সেই সমস্ত চিনি কলগুলির ক্ষেত্রেই প্রযোজ্য হবে, যাদের বেসিক রিকভারি রেট ১০ শতাংশের নীচে কিন্তু ৯.৫ শতাংশের ওপরে। এছাড়াও, যে সমস্ত চিনি কলের বেসিক রিকভারি রেট ৯.৫ শতাংশ বা তার নীচে, সেসমস্ত ক্ষেত্রে ন্যায্য ও লাভজনক মূল্য স্থির হয়েছে ক্যুইন্টাল প্রতি ২৭০ টাকা ৭৫ পয়সা।


    
    ন্যায্য ও লাভজনক মূল্য নির্ধারণের এই সিদ্ধান্ত আখ চাষীদের উপযুক্ত দাম পাওয়ার বিষয়টিকে বিবেচনায় রেখেই নেওয়া হয়েছে।


    
    উল্লেখ করা যেতে পারে, ১৯৬৬’র আখ (নিয়ন্ত্রণ) নির্দেশ অনুযায়ী, আখের ন্যায্য ও লাভজনক মূল্য স্থির করা হয়। এই মূল্য সারা দেশেই অভিন্ন হারে প্রযোজ্য হবে।


    

    CG/BD/SB

    
    
    (Release ID: 1647119) Visitor Counter : 2
    
    
      Read this release in: Odia , Tamil , Manipuri , English , Urdu , Hindi , Punjabi , Telugu