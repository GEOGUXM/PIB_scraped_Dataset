      ক্ষুদ্র, অতিক্ষুদ্রওমাঝারিশিল্পমন্ত্রক

      ‘খাদি এসেনসিয়াল’ এবং ‘খাদি গ্লোবাল’কে খাদি ব্র্যান্ড ব্যবহার করার অভিযোগে কেভিআইসি জালিয়াতির আইনী নোটিশ পাঠিয়েছে
      Posted On: 21 AUG 2020 3:46PM by PIB Kolkata


    নয়াদিল্লী, ২১ আগস্ট, ২০২০


    

    খাদি ও গ্রামোদ্যোগ কমিশন (খাদি অ্যান্ড ভিলেজ ইন্ডাস্ট্রিজ কমিশন-কেভিআইসি) খাদি ব্র্যান্ডের নাম ব্যবহার করার অভিযোগে ‘খাদি এসেনসিয়াল’ এবং ‘খাদি গ্লোবাল’কে আইনী নোটিশ পাঠিয়েছে। এক বিবৃতিতে কেভিআইসি জানিয়েছে ই-কমার্সের মাধ্যমে এই দুটি সংস্থা খাদি ব্রান্ড ব্যবহার করে প্রসাধনী সামগ্রী বিক্রি করছে। www.khadiessentials.com এবং www.khadiglobalstore.com – ওয়য়েবসাইটে ওই সংস্থাগুলি তাদের পণ্যের বিজ্ঞাপন দিয়েছে। এরফলে উপভোক্তারা বিভ্রান্ত হচ্ছেন।


    
    আগস্টের প্রথম সপ্তাহে কেভিআইসি এই দুটি সংস্থাকে আইনী নোটিশ পাঠিয়েছে। দুটি সংস্থা ট্যুইটার, ফেসবুক, ইন্সট্যাগ্রাম সহ বিভিন্ন সোশ্যাল মিডিয়ায় এই সামগ্রীগুলির বিষয়ে যেন প্রচার না চালায় ওই বিজ্ঞপ্তিতে তাও বলা হয়েছে। বিজ্ঞপ্তিতে জানানো হয়েছে, ওই দুটি সংস্থাকে খাদি নামের ব্যবহার বন্ধ করতে হবে এবং তাদের বিভিন্ন সামগ্রীর যেসব লেবেল আছে সেগুলি থেকে খাদি শব্দটি বাদ দিতে হবে।


    
    কেভিআইসি-র চেয়ারম্যান শ্রী বিনয় কুমার সাক্সেনা জানিয়েছেন, খাদি ব্র্যান্ডের কেউ অপব্যবহার করলে তার বিরুদ্ধে যথাযথ ব্যবস্থা নেওয়া হবে। কেভিআইসি দেশের প্রত্যন্ত অঞ্চল থেকে হস্তশিল্পীদের সাহায্যের জন্য তাঁদের উৎপাদিত সামগ্রী কিনে থাকে। সংস্থাটি জানিয়েছে গত কয়েক বছর ধরে তাদের নাম ভাঙিয়ে প্রায় ১ হাজারের বেশি সংস্থা বাণিজ্য করেছে। তারা এইসব সংস্থাগুলির বিরুদ্ধে আইনী চিঠি পাঠিয়েছেন। কেভিআইসি ফ্যাব ইন্ডিয়ার বিরুদ্ধে ৫০০ কোটি টাকার ক্ষতিপূরণের মামলা করেছে। এই মামলা বর্তমানে বম্বে হাইকোর্টে বিচারাধীন। ২৭শে জুলাই কেভিআইসি চন্ডীগড়ের এক ব্যক্তির বিরুদ্ধে এফআইআর দায়ের করে। ওই ব্যক্তি প্রধানমন্ত্রীর ছবি ব্যবহার করে খাদি ফেসমাস্ক বিক্রি করছিলেন যা বেআইনী। গত মে মাসে দিল্লীর তিনটি সংস্থার বিরুদ্ধেও ভুয়ো পিপিই কিট খাদির নাম ব্যবহার করে বিক্রি করায় ওই সংস্থাগুলির বিরুদ্ধে এফআইআর দায়ের করা হয়েছিল।


    

    CG/CB/NS

    
    
    (Release ID: 1647660) Visitor Counter : 6
    
    
      Read this release in: English , Urdu , Hindi , Marathi , Manipuri , Tamil , Telugu