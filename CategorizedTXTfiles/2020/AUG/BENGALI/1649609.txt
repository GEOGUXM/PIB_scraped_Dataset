      তথ্যওসম্প্রচারমন্ত্রক

      পিএমজেডিওয়াই প্রকল্পের মাধ্যমে দেশের প্রান্তিক মানুষরা ব্যাঙ্কিং পরিষেবার সুবিধে পেয়েছেন বলে ব্যাঙ্ক আধিকারিকরা মন্তব্য করলেন
      Posted On: 29 AUG 2020 5:52PM by PIB Kolkata


    কলকাতা, ২৯ আগস্ট, ২০২০


    শেখ নাসিরুদ্দিন এবং তাঁর পরিবারের টাকা জমানোর কোন উপায় ছিল না। প্রধানমন্ত্রী জন ধন যোজনা (পিএমজেডিওয়াই)-এর আওতায় ১০হাজার টাকা মূলধন হিসেবে পাওয়ার পর তিনি মুড়ি আর চা-এর হকারি ব্যবসা শুরু করেন। এই টাকায় ব্যবসা শুরু করার পর শেখ নাসিরুদ্দিনের জীবনে পরিবর্তন এলো। তাঁর ব্যবসায় লাভ হওয়ার পর, তিনি নিজের ছোট্ট ব্যবসা বাড়ানোর জন্য বঙ্গীয় গ্রামীণ বিকাশ ব্যাঙ্ক (বিজিভিবি)-এর কাছে ওভারড্রাফটের পরিমাণ বাড়ানোর আবেদন জানান। শেখ নাসিরুদ্দিন ব্যাঙ্কের কাছে অত্যন্ত কৃতজ্ঞ কারণ কোভিড অতিমারীর আবহে তাঁর মা-এর ব্যাঙ্ক থেকে পিএমজেডিওয়াই অ্যাকাউন্টে তিনবার ৫০০টাকা করে তুলতে পেরেছেন। দেশের আর্থিক অবস্থার পরিবর্তনের জন্য পিএমজেডিওয়াই-এর সাহায্যে পশ্চিমবঙ্গের বিভিন্ন প্রান্তে এই রকমের-ই প্রচুর সাফল্যের ঘটনা আমরা কান পাতলেই শুনতে পাব।


    এই প্রসঙ্গে স্টেট ব্যাঙ্ক অফ ইন্ডিয়ার এফআই অ্যান্ড এমএমের ডিজিএম শ্রীমতী কুহু গাঙ্গুলি জানান, ব্যাঙ্ক অ্যাকাউন্ট না থাকায় যারা দীর্ঘদিন ধরে নগদ লেনদেনে অভ্যস্ত ছিলেন, আজ তাঁরা জিরো ব্যালেন্সের জন ধন আকাউন্ট খুলতে পেরেছেন ব্যাঙ্কে। তাঁরা, তাঁদের খরচ এবং সঞ্চয়ের বিস্তারিত তথ্য জানতে পারছেন, এমনকি সেভিংস অ্যাকাউন্টের সুবাদে অর্থ সঞ্চয় বাবদ সুদ পাচ্ছেন ব্যাঙ্ক থেকে। স্টেট ব্যাঙ্কের রাজ্য জুড়ে এক কোটি ৪৪লক্ষ জন ধন অ্যাকাউন্টে ৪,৬০০কোটি টাকা জমা রয়েছে। এর মধ্যে ১.৮৯% হল জিরো ব্যালেন্স অ্যাকাউন্ট। প্রেস ইনফরমেশন ব্যুরো কলকাতা এবং ফিল্ড আউটরিচ ব্যুরো চুঁচুড়া আয়োজিত ‘পিএমজেডিওয়াই এর সুফল এবং সমাজে তার প্রভাব’౼শীর্ষক এক ওয়েবিনারে বক্তব্য রাখতে গিয়ে শ্রীমতী গাঙ্গুলি আরো জানান, মহিলাদের অ্যাকাউন্টে মোট ১,৮০কোটি টাকা পাঠানো হয়েছে। অনুষ্ঠানে ইন্ডিয়ান ব্যাঙ্ক (এলাহাবাদ ব্যাঙ্ক )-এর চিফ ম্যানেজার শ্রীমতী লিলিমা চৌধুরী, বিজিভিবি-র ম্যানেজার (এফআই) শ্রী তথাগত মৈত্র, পাঞ্জাব ন্যাশনাল ব্যাঙ্কের এফআই সেলের এসএম শ্রী সুনীল কুমার যাদব, পিএমজেডিওয়াই-এর কয়েকজন সুবিধাভোগী, অসরকারী সংগঠন ও সংবাদমাধ্যমের প্রতিনিধিরা উপস্থিত ছিলেন। তথ্য ও সম্প্রচার মন্ত্রকের পূর্বাঞ্চলের অতিরিক্ত মহানির্দেশক শ্রীমতী জেন নামচু এই ওয়েবিনারের উদ্বোধন করেন।


    শ্রীমতী চৌধুরীর মতে পিএমজেডিওয়াই-এর মাধ্যমে দেশে যারা ব্যাঙ্কিং পরিষেবার বাইরে ছিলেন, তাঁরা যেমন এই পরিষেবার আওতায় এসেছেন, আবার অসংগঠিত ক্ষেত্রের মানুষজন, এর মাধ্যমে বীমা সুরক্ষা-সহ ব্যাঙ্কিং পরিষেবার নানান সুযোগ সুবিধা পাচ্ছেন।


    শ্রী তথাগত মৈত্র বলেন, পিএমজেডিওয়াই-এর আওতায় বিজিভিবি-র রাজ্যজুড়ে ৪৩,১৪,৭৩১টি অ্যাকাউন্ট রয়েছে। এছাড়াও, ৩১ জুলাই-এর হিসেবে ৩,৩১,৭৩২জন সুবিধেভোগী প্রধানমন্ত্রী সুরক্ষা বীমা যোজনার আওতাধীন। অন্যদিকে, ১৫,৪৫১জন প্রধানমন্ত্রী মুদ্রা যোজনার সুবিধে পাচ্ছেন। ব্যাঙ্ক ৪,১১,৩৫৪টি রুপে কার্ড গ্রাহকদের মধ্যে বিতরণ করেছে।


    পিএমজেডিওয়াই সম্পর্কে তাঁদের ব্যাঙ্কের মতামত এই ওয়েবিনারে জানিয়েছেন পাঞ্জাব ন্যাশনাল ব্যাঙ্কের শ্রী সুনীল কুমার যাদব। ওই ব্যাঙ্কের ডিজিএম শ্রী অনিল কুমার সিনহা-ও এই অনুষ্ঠানে উপস্থিত ছিলেন পর্যবেক্ষক হিসেবে।


    SSS/CB

    
    
    (Release ID: 1649609) Visitor Counter : 9
    
    
      Read this release in: English