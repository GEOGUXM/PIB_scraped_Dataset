      সারওরসায়নমন্ত্রক

      দেশের সর্বত্রই খরিফ মরশুমে ইউরিয়া বিক্রি বৃদ্ধি পেয়েছে : শ্রী গৌড়া
      Posted On: 27 AUG 2020 3:57PM by PIB Kolkata


    নয়াদিল্লি, ২৭ আগস্ট, ২০২০


    

    
    কেন্দ্রীয় সার ও রসায়ন মন্ত্রী শ্রী ডি ভি সদানন্দ গৌড়া বলেছেন, এ বছর খরিফ মরশুমে দেশের প্রায় সর্বত্রই ইউরিয়া বিক্রির পরিমাণ বেড়েছে।
    
    তিনি বলেন, কেন্দ্রীয় সরকার সময়মতো দেশীয় সার উৎপাদক সংস্থাগুলির থেকে সার কেনায় এই সার বিক্রির পরিমাণ বৃদ্ধি পেয়েছে। এই মরশুমে চাহিদামতো পর্যাপ্ত পরিমাণে সার যোগানও দেওয়া হয়েছে। শ্রী গৌড়া, আজ নতুন দিল্লিতে কর্ণাটকের কৃষিমন্ত্রী শ্রী বি সি পাতিলের সঙ্গে দেশে সারের পর্যাপ্ত মজুতের বিষয়ে আলোচনা করার সময় একথা জানান। কেন্দ্রীয় মন্ত্রী বলেন, দেশে সারের মজুত ঠিক রাখতে কেন্দ্রীয় সরকার নিরন্তর প্রয়াস চালিয়ে যাচ্ছে এবং সংশ্লিষ্ট রাজ্য সরকারগুলির সঙ্গে সহায়তা বজায় রেখেছে।
    
    কর্ণাটক প্রসঙ্গে শ্রী গৌড়া বলেন, সে রাজ্যে খরিফ মরশুমে ৮ লক্ষ ৫০ হাজার মেট্রিক টন সারের প্রয়োজন ছিল। ১ এপ্রিল থেকে ২৬ আগস্ট পর্যন্ত সেই রাজ্যের সরকার ৬ লক্ষ ৪৬ হাজার মেট্রিক টন সার কিনেছে। চলতি মরশুমে সারের অভূতপূর্ব চাহিদা থাকা সত্ত্বেও রাজ্য সরকারগুলিকে সমান পরিমাণে যোগান দেওয়া হয়েছে। শ্রী গৌড়া কর্ণাটক সরকার যেভাবে সার নিয়ে কালোবাজারির বিরুদ্ধে ব্যবস্থা গ্রহণ করেছে তার উচ্ছ্বসিত প্রশংসা করেন।
    
    তিনি আশ্বাস দিয়েছেন যে, আগামীদিনে প্রয়োজন অনুযায়ী সার সরবরাহ বাড়ানো হবে। কর্ণাটক সরকারের সারের চাহিদা মতো সরবরাহের জন্য কেন্দ্রীয় সরকারকে ধন্যবাদও জানিয়েছেন সে রাজ্যের কৃষিমন্ত্রী।


    

    CG/SS/DM

    
    
    (Release ID: 1649024) Visitor Counter : 4
    
    
      Read this release in: English , Urdu , Hindi , Marathi , Punjabi , Tamil , Telugu , Kannada