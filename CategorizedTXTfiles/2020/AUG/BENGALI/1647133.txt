      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 19 AUG 2020 6:21PM by PIB Kolkata


    নয়াদিল্লি, ১৯ অগাস্ট, ২০২০


    উচ্চ হারে নমুনা পরীক্ষার পথে ভারতের অগ্রগতি অব্যাহত ; পরপর দ্বিতীয় দিন দৈনিক - ভিত্তিতে ৮ লক্ষেরও বেশি নমুনা পরীক্ষা ; প্রতি ১০ লক্ষ জনসংখ্যায় নমুনা পরীক্ষার হার বাড়ছে , পরীক্ষার হার ২৩ হাজার ছাড়িয়েছে , অন্যদিকে আক্রান্তের হার প্রায় ৮ শতাংশেই স্থিতিশীল রয়েছে

    ভারতে পরপর দু ’ দিন দৈনিক - ভিত্তিতে ৮ লক্ষেরও বেশি কোভিড - ১৯ নমুনা পরীক্ষা হয়েছে । নমুনা পরীক্ষার হার বাড়ানোর দৃঢ় সংকল্প নিয়ে ভারত দৈনিক - ভিত্তিতে ১০ লক্ষ নমুনা পরীক্ষার দিকে অগ্রসর হতে চলেছে । দেশে গত ২৪ ঘন্টায় ৮ লক্ষেরও বেশি নমুনা পরীক্ষা হয়েছে । এখনও পর্যন্ত নমুনা পরীক্ষার সংখ্যা ৩ কোটি ১৭ লক্ষ ৪২ হাজারেরও বেশি । প্রতি ১০ লক্ষ জনসংখ্যায় নমুনা পরীক্ষার হার বেড়ে হয়েছে ২৩ হাজার ২ । আজ পর্যন্ত দেশে সরকারি ও বেসরকারি মিলিয়ে নমুনা পরীক্ষাগারের সংখ্যা ১ হাজার ৪৮৬ ।
    বিস্তারিত বিবরণের জন্য https://pib.gov.in/PressReleasePage.aspx?PRID=1646953 – এই লিঙ্কে ক্লিক করুন ।
    
    করোনায় ভারতের আরও একটি সাফল্য : মোট আরোগ্য লাভের সংখ্যা ২০ লক্ষ ছাড়িয়েছে ; গত ২৪ ঘন্টায় এযাবৎ একদিনেই সর্বাধিক ৬০ , ০৯১ জন সুস্থ হয়েছেন ; ভারতে সুস্থতার হার নতুন উচ্চতায় পৌঁছে ৭৩ শতাংশ ছাড়িয়েছে
    ভারতে ৩ কোটি নমুনা পরীক্ষার মাইলফলক অর্জনের পর আরও একটি সাফল্য পাওয়া গেছে । আজ সুস্থতার সংখ্যা ২০ লক্ষ ছাড়িয়ে ২০ লক্ষ ৩৭ হাজার ৮৭০ হয়েছে । দেশে গত ২৪ ঘন্টায় এযাবৎ একদিনেই সর্বাধিক ৬০ , ০৯১ জন আরোগ্য লাভ করায় কোভিড - ১৯ - এ আক্রান্ত ব্যক্তির সংখ্যা নিরন্তর কমছে । একইসঙ্গে , হাসপাতাল ও হোম আইসোলেশনে থাকা আরও অধিক সংখ্যক রোগী সুস্থ হয়ে উঠছেন । দেশে সুস্থতার হার বেড়ে পৌঁছেছে ৭৩ . ৬৪ শতাংশে । স্বাভাবিকভাবেই এর ফলে মৃত্যু হার ক্রমশ কমছে , আজ এই হার আরও কমে দাঁড়িয়েছে ১ . ৯১ শতাংশ । দেশে আক্রান্তের তুলনায় নিশ্চিতভাবে করোনায় আক্রান্তের হার এক - চতুর্থাংশ বা ২৪ . ৪৫ শতাংশ । সুস্থতার সংখ্যা ক্রমশ বৃদ্ধি পাওয়ায় এবং মৃত্যুর সংখ্যা ক্রমাগত নিম্নমুখী হওয়ার দরুণ সংক্রমণ প্রতিরোধে ভারতের গৃহীত কৌশলগুলির সুফল পাওয়া যাচ্ছে । এতে নিশ্চিতভাবে করোনায় আক্রান্তের সংখ্যা ৬ লক্ষ ৭৬ হাজার ৫১৪ - র তুলনায় সুস্থতার সংখ্যা ১৩ লক্ষ ৬১ হাজার ৩৫৬ ছাড়িয়েছে । চলতি বছরের জানুয়ারির গোড়ার দিকে কেন্দ্রীয় সরকার সংক্রমণ প্রতিরোধে সক্রিয় , সুপরিকল্পিত এবং কার্যকর কৌশল গ্রহণ করে । এই প্রয়াসগুলির ফলেই এখন সংক্রমণ প্রতিরোধে লক্ষ্যণীয় সাফল্য পাওয়া যাচ্ছে । উপযুক্ত চিকিৎসা পরিষেবা প্রদানের পাশাপাশি , ব্যাপক হারে নমুনা পরীক্ষা , আক্রান্তদের খুঁজে বের করা এবং তাঁদের যথাযথ চিকিৎসা পরিষেবা প্রদানের নীতি গ্রহণ করায় সংক্রমণ নিয়ন্ত্রণে রাখাও সম্ভব হয়েছে । এই কাজে রাজ্য / কেন্দ্রশাসিত অঞ্চলগুলিও গুরুত্বপূর্ণ ভূমিকা গ্রহণ করেছে । কেন্দ্রীয় সরকারের পাশাপাশি , রাজ্য / কেন্দ্রশাসিত অঞ্চলগুলিও হাসপাতালগুলিতে পরিষেবা পরিকাঠামোর মান বাড়ানোর ওপর গুরুত্ব দিয়েছে । এরই অঙ্গ হিসেবে সুনির্দিষ্ট কোভিড কেয়ার সেন্টার , কোভিড স্বাস্থ্যকেন্দ্র এবং সুনির্দিষ্ট কোভিড হাসপাতাল গড়ে তোলা হয়েছে । পর্যায়ক্রমে এ ধরনের স্বাস্থ্যকেন্দ্র ও হাসপাতালগুলির সংখ্যাও বেড়েছে । দেশে বর্তমানে সুনির্দিষ্ট কোভিড হাসপাতালের সংখ্যা ১ , ৬৬৭ । কোভিড স্বাস্থ্যকেন্দ্রের সংখ্যা ৩ , ৪৫৫ এবং সুনির্দিষ্ট কোভিড কেয়ার সেন্টারের সংখ্যা ১১ , ৫৯৭ । এই কেন্দ্র এবং হাসপাতালগুলিতে আইসোলেশন বেডের সংখ্যা ১৫ লক্ষ ৪৫ হাজারের বেশি , অক্সিজেন সাপোর্টেড বেডের সংখ্যা ২ লক্ষ ৩ হাজার ৯৫৯ এবং আইসিইউ বেডের সংখ্যা ৫৩ , ০৪০ । সরকারি পর্যায়ে এই সমস্ত উদ্যোগ গ্রহণের পাশাপাশি রাজ্য ও কেন্দ্রশাসিত অঞ্চলগুলিতে আশা কর্মীরাও করোনা সংক্রমণ প্রতিরোধে গুরুত্বপূর্ণ ভূমিকা পালন করেছেন । করোনা আক্রান্ত ব্যক্তিদের চিহ্নিতকরণের দায়িত্ব পালনের পাশাপাশি , আশাকর্মীরা আক্রান্ত ব্যক্তিদের সংস্পর্শে আসা অন্যান্য মানুষের ওপর নজরদারি বাড়িয়েছেন এবং হোম আইসোলেশনে থাকা ব্যক্তিদের সঠিক পরিচর্যা পৌঁছে দিয়েছেন । এমনকি , আশাকর্মীরা সচেতনতামূলক অভিযান গ্রহণের মাধ্যমে সাধারণ মানুষকে কোভিড সম্পর্কে সতর্ক করার কাজ পালন করে চলেছেন । সেইসঙ্গে সঙ্কটজনক রোগীকে দ্রুত স্বাস্থ্য পরিষেবার আওতায় নিয়ে আসতে গুরুত্বপূর্ণ ভূমিকা পালন করেছেন ।
    বিস্তারিত বিবরণের জন্য https://pib.gov.in/PressReleasePage.aspx?PRID=1646881 – এই লিঙ্কে ক্লিক করুন ।
    
    ডিজিটাল ইন্ডিয়ায় আরও একটি সাফল্য : স্বাস্থ্য মন্ত্রকের ' ই - সঞ্জীবনী ' টেলি - মেডিসিন পরিষেবায় রেকর্ড ২ লক্ষ টেলি - পরামর্শ
    কেন্দ্রীয় স্বাস্থ্য ও পরিবারকল্যাণ মন্ত্রকের ' ই - সঞ্জীবনী ' ডিজিটাল প্ল্যাটফর্মের মাধ্যমে ২ লক্ষ টেলি - পরিষেবা দেওয়া হয়েছে ।
    কেন্দ্রীয় স্বাস্থ্য ও পরিবারকল্যাণ মন্ত্রী ডঃ হর্ষ বর্ধন গত ৯ আগস্ট এই টেলি - পরিষেবায় ১ লক্ষ ৫০ হাজার পরামর্শদানের সাফল্য অর্জনের প্রেক্ষিতে আয়োজিত এক অনুষ্ঠানে পৌরোহিত্য করার পর কেবল ১০ দিনের মধ্যেই ২ লক্ষ টেলি - পরিষেবা প্রদানের মাইলফলক অর্জিত হয়েছে । প্রধানমন্ত্রী ডিজিটাল ইন্ডিয়া উদ্যোগকে আরও এগিয়ে নিয়ে যাওয়ার ক্ষেত্রে ' ই - সঞ্জীবনী ' প্ল্যাটফর্ম অত্যন্ত কার্যকর প্রমাণিত হয়েছে । এমনকি , চিকিৎসা পরিষেবার ক্ষেত্রে প্রাপকরা খুব সহজে বিভিন্ন পরামর্শ পাচ্ছেন । কোভিড - ১৯ - এর সময় জটিল পরিস্থিতিতে এই প্ল্যাটফর্ম স্বাস্থ্য পরিষেবা প্রদানে গুরুত্বপূর্ণ ভূমিকা পালন করেছে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1646913 – এই লিঙ্কে ক্লিক করুন ।


    
    কোভিড - ১৯ এর দরুণ আর্থিক বোঝা লাঘব করতে বিদ্যুৎ ক্ষেত্রের বকেয়া বাবদ নগদ যোগাতে একগুচ্ছ ব্যবস্থা গ্রহণে মন্ত্রিসভার সায়
    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটির বৈঠকে উজ্জ্বল ডিসকম অ্যাসুরেন্স যোজনার আওতায় গত বছরের কার্যকরি মূলধনের সর্বোচ্চ সীমার ২৫ শতাংশের ওপর বিদ্যুৎ বন্টনকারী সংস্থাগুলিকে ঋণ সহায়তা দেওয়ার জন্য বিদ্যুৎ অর্থ সহায়তা নিগম এবং গ্রামীণ বৈদ্যুতিকীকরণ নিগমকে এককালীন ছাড় দেওয়ার একটি প্রস্তাব অনুমোদিত হয়েছে । এই এককালীন ছাড় দেওয়ার প্রস্তাব কার্যকর হলে বিদ্যুৎ ক্ষেত্রে নগদের যোগান বাড়াতে সাহায্য করবে এবং বিদ্যুৎ বন্টন সংস্থাগুলিকে রাজ্য সরকারের পক্ষ থেকে মাশুল মেটানো সহজ হবে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1646945 – এই লিঙ্কে ক্লিক করুন ।
    
    দিল্লি পুলিশের পরিবারগুলির কাছে আয়ুর্বেদ চিকিৎসাকে পৌঁছে দিতে ধন্বন্তরী রথ কর্মসূচি গ্রহণ
    দিল্লি পুলিশের আবাসিক কলোনীগুলিতে আয়ুর্বেদিক চিকিৎসা পরিষেবা পৌঁছে দিতে গতকাল অল ইন্ডিয়া ইন্সটিটিউট অফ আয়ুর্বেদ এবং দিল্লি পুলিশের মধ্যে একটি সমঝোতাপত্র স্বাক্ষরিত হয়েছে । এই পরিষেবাগুলি ধন্বন্তরী রথ নামে একটি ভ্রাম্যমাণ গাড়ির মাধ্যমে পৌঁছে দেওয়া হবে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1646768 – এই লিঙ্কে ক্লিক করুন ।
    
    প্রবাসী ব্যক্তিদের জন্য আত্মনির্ভর ভারত কর্মসূচি – সর্বকল্যাণকামী এক দৃষ্টিভঙ্গী
    দেশে কোভিড - ১৯ মহামারীর মধ্যে কেন্দ্রীয় সরকার মে মাসের মাঝামাঝি দেশে প্রবাসী শ্রমিকদের জন্য আত্মনির্ভর ভারত প্যাকেজের আওতায় একাধিক অর্থনৈতিক পদক্ষেপের কথা ঘোষণা করে । এরই অঙ্গ হিসাবে কেন্দ্রীয় খাদ্য ও গণবন্টন দপ্তর গত ১৫ই মে পর্যন্ত আত্মনির্ভর ভারত প্যাকেজের আওতায় সমস্ত রাজ্য / কেন্দ্রশাসিত অঞ্চলগুলিকে প্রায় ৮ লক্ষ মেট্রিক টন খাদ্যশস্য সরবরাহ করেছে । পরিসংখ্যান অনুযায়ী গত ১৭ই অগাস্ট পর্যন্ত রাজ্য ও কেন্দ্রশাসিত অঞ্চলগুলি ৬ . ৩৮ লক্ষ মেট্রিক টন খাদ্যশস্যের মধ্যে প্রায় ২ . ৪৯ লক্ষ মেট্রিক টন খাদ্যশস্য সংগ্রহ করেছে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1646801 – এই লিঙ্কে ক্লিক করুন ।
    
    রাস্তার হকারদের ঋণ সংক্রান্ত আবেদনপত্রগুলি এক কার্যকর মাধ্যম হিসাবে ব্যবহার - বান্ধব ডিজিটাল পদ্ধতির অঙ্গ হিসাবে মোবাইল অ্যাপের সূচনা
    কেন্দ্রীয় আবাসন ও শহরাঞ্চল বিষয়ক প্রতিমন্ত্রী শ্রী হরদীপ সিং পুরী রাজ্যগুলির নগরোন্নয়ন বিষয়ক মন্ত্রী , বিভাগীয় সচিব , জেলাশাসক , জেলা পুলিশ প্রধান , পুর কমিশনার এবং ১৫০টি শহরের কার্যনির্বাহী আধিকারিকদের সঙ্গে এক মতবিনিময় অনুষ্ঠানে রাস্তার হকারদের ব্যবসায়িক কাজকর্ম পুনরায় শুরু করার জন্য প্রয়োজনীয় কার্যকরি মূলধন যোগানে ঋণ সংক্রান্ত আবেদনপত্রের ডিজিটাল পদ্ধতিতে জমা দেওয়ার এক ব্যবহার - বান্ধব উপায় হিসাবে একটি মোবাইল অ্যাপের সূচনা করেছে । এই অ্যাপের মাধ্যমে রাস্তার হকাররা সরল ও সহজ উপায়ে ঋণ সংক্রান্ত আবেদনপত্র দাখিল করতে পারবেন ।
    বিস্তারিত বিবরণের জন্য https://pib.gov.in/PressReleasePage.aspx?PRID=1646908 – এই লিঙ্কে ক্লিক করুন ।
    
    এসসিটিআইএমএসটি এবং আইআইটি মাদ্রাজ স্টার্ট আপ কোভিড - ১৯ সংক্রান্ত এক বহনযোগ্য হাসপাতাল পরিকাঠামো গড়ে তুলেছে
    আইআইটি মাদ্রাজের উদ্যোগে গঠিত মডুলাস হাউসিং নামে একটি স্টার্ট আপ সংস্থার সঙ্গে সহযোগিতায় কেন্দ্রীয় বিজ্ঞান ও প্রযুক্তি দপ্তরের স্বশাসিত প্রতিষ্ঠান শ্রী চিত্রা তিরুনাল ইন্সটিটিউট ফর মেডিক্যাল সায়েন্সেস অ্যান্ড টেকনোলজি ভ্রাম্যমাণ মাইক্রো স্ট্রাকচারের মাধ্যমে স্থানীয় গোষ্ঠীগুলির মধ্যে কোভিড - ১৯ আক্রান্ত রোগীদের চিহ্নিতকরণ ও চিকিৎসার জন্য একটি কেন্দ্রীয় অভিমুখী প্রয়াসের উদ্ভাবন করেছে । এই প্রয়াসের নামকরণ করা হয়েছে মেডিক্যাব ।
    বিস্তারিত বিবরণের জন্য https://pib.gov.in/PressReleasePage.aspx?PRID=1646970 – এই লিঙ্কে ক্লিক করুন ।
    
    ৫টি ভিন্ন ভিন্ন ক্ষেত্রে ৪৯টি উদ্ভাবন দ্য মিলেনিয়াম অ্যালায়েন্স রাউন্ড সিকথ্ ‌ এবং কোভিড - ১৯ ইনোভেশন চ্যালেঞ্জ পুরস্কার পেয়েছে
    দ্য মিলেনিয়াম অ্যালায়েন্স রাউন্ড সিকথ এবং কোভিড - ১৯ ইনোভেশন চ্যালেঞ্জ অ্যাওয়ার্ড অনুষ্ঠানে ভারতের ৫টি গুরুত্বপূর্ণ ক্ষেত্রে ৪৯টি উদ্ভাবনমূলক সমাধানকে স্বীকৃতি জানানো হয়েছে । এ প্রসঙ্গে বিজ্ঞান ও প্রযুক্তি দপ্তরের সচিব অধ্যাপক আশুতোষ শর্মা বলেছেন , একটি স্টার্ট আপ সংস্থার ক্ষেত্রে উদ্ভাবনের পাশাপাশি , অন্যান্য সংস্থার সঙ্গে যোগসূত্র গড়ে তোলাও প্রয়োজন ।
    
    বিস্তারিত বিবরণের জন্য https://pib.gov.in/PressReleasePage.aspx?PRID=1646953 – এই লিঙ্কে ক্লিক করুন ।
    
    এফএসএসএআই – এর ইট রাইট চ্যালেঞ্জ সংক্রান্ত ডিজিটাল কর্মশিবিরে ডঃ হর্ষবর্ধনের ভাষণ
    কেন্দ্রীয় স্বাস্থ্য ও পরিবার কল্যাণ মন্ত্রী ডঃ হর্ষ বর্ধন ফুড সেফটি অ্যান্ড স্ট্যান্ডার্ড অথরিটি অফ ইন্ডিয়ার পক্ষ থেকে আয়োজিত ইট রাইট চ্যালেঞ্জ শীর্ষক এক অনলাইন ওরিয়েন্টেশন কর্মশিবিরে পৌরহিত্য করেন । এই উপলক্ষে তিনি এফএসএসএআই – এর ইট রাইট ইন্ডিয়া শীর্ষক হ্যান্ডবুক এবং eatrightindia.gov.in ওয়েবসাইটের সূচনা করেছেন । ডঃ হর্ষবর্ধন বলেন , রোগ - প্রতিরোধক ক্ষমতা বাড়াতে সুষম খাবার ও পুষ্টি গুরুত্বপূর্ণ ভূমিকা পালন করে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1646991 – এই লিঙ্কে ক্লিক করুন ।

    

    পিআইবি ’ র আঞ্চলিক কার্যালয় থেকে প্রাপ্ত তথ্য
    
    • চন্ডীগড় : কেন্দ্রশাসিত অঞ্চলের প্রশাসক বলেছেন , করোনায় আক্রান্তদের আগাম চিহ্নিতকরণের ওপর গুরুত্ব দিতে হবে , যাতে মৃত্যু হার ন্যূনতম রাখা যায় ।
    
    • কেরল : রাজ্যে আজ দুপুর পর্যন্ত আরও ৫ জনের মৃত্যুর খবর মেলায় করোনায় মৃতের সংখ্যা বেড়ে ১৭৪ হয়েছে । মুখ্যমন্ত্রী সহ আরও ৬ জন মন্ত্রী সেলফ কোয়ারেন্টাইনে থাকায় সাপ্তাহিক মন্ত্রিসভার বৈঠক আজ হয়নি । এদিকে রাজ্যে গতকাল আরও ১ হাজার ৭৫৮ জনের নিশ্চিতভাবে করোনায় আক্রান্তের খবর মিলেছে ।
    
    • তামিলনাডু : রাজ্যে গতকাল আরও ১২১ জনের মৃত্যুর খবর মেলায় করোনায় মৃতের সংখ্যা ৬ হাজার ছাড়িয়েছে । আক্রান্তের সংখ্যা প্রায় ৩ লক্ষ ৫০ হাজার । নিশ্চিতভাবে করোনায় আক্রান্ত হয়েছেন ৫৩ হাজার ৮৬০ জন ।
    
    • কর্ণাটক : গণেশ চতুর্থী উদযাপনের জন্য রাজ্য সরকার জারি করা নীতি - নির্দেশিকায় সংশোধন করেছে । এদিকে রাজ্যের চিকিৎসা শিক্ষা মন্ত্রী কোভিড নমুনা পরীক্ষার হার বাড়ানোর জন্য সরকারি ও বেসরকারি পরীক্ষাগারগুলির সঙ্গে কথা বলেছেন ।
    
    • অন্ধ্রপ্রদেশ : রাজ্যের কাডাপা সংশোধনাগারে ৩১৭ জন কারাবন্দী করোনায় আক্রান্ত হয়েছেন । গতকাল আরও ৮৮ জনের মৃত্যুর খবর মেলায় রাজ্যে করোনায় মৃতের সংখ্যা বেড়ে ২ হাজার ৮২০ হয়েছে । আক্রান্তের সংখ্যা ৩ লক্ষ ৬ হাজার ছাড়িয়েছে এবং নিশ্চিতভাবে করোনায় আক্রান্ত হয়েছেন ৮৫ হাজার ১৩০ জন ।
    
    • তেলেঙ্গানা : রাজ্যে গত ২৪ ঘন্টায় আরো ৮ জনের মৃত্যুর খবর মেলায় করোনায় মৃতের সংখ্যা বেড়ে ৭১৯ হয়েছে । আক্রান্তের সংখ্যা ৯৫ হাজার ছাড়িয়েছে । নিশ্চিতভাবে করোনায় আক্রান্ত হয়েছেন প্রায় ২১ হাজার ।
    
    • অরুণাচল প্রদেশ : রাজ্যে এ যাবৎ একদিনেই সর্বাধিক ১৩৩ জন করোনায় আক্রান্ত হয়েছেন ।
    
    • আসাম : রাজ্যের স্বাস্থ্য মন্ত্রী জানিয়েছেন , ৪০ জন সাহসী স্বহৃদয় ব্যক্তি তেজপুর মেডিকেল কলেজ ও হাসপাতালে প্লাজমা দান শিবিরে অংশ নেন ।
    
    • মণিপুর : রাজ্যে আরও ৫৫ জন আরোগ্য লাভ করায় করোনায় সুস্থতার হার বেড়ে ৫৮ শতাংশ হয়েছে । নিশ্চিতভাবে করোনায় আক্রান্তের সংখ্যা ১ হাজার ৯৫৮ এবং মৃত্যু হয়েছে ১৮ জনের ।
    
    • মিজোরাম : রাজ্যে গতকাল আরও ৪৫ জনের সংক্রমণের খবর মিলেছে । এর ফলে , করোনায় আক্রান্তের সংখ্যা বেড়ে হয়েছে ৮৬০ এবং নিশ্চিতভাবে করোনায় আক্রান্ত হয়েছেন ৪৮১ জন ।
    
    • নাগাল্যান্ড : রাজ্যে তিরেন জেলা প্রশাসন আথিবুঙ মহকুমায় কোভিড আক্রান্তের খবর মেলায় ৫টি বাড়ি সীল করে দেওয়ার নির্দেশ দিয়েছে । এদিকে মন জেলার আবুই মহকুমায় সম্পূর্ণ লকডাউন প্রত্যাহার করা হয়েছে ।
    
    • মহারাষ্ট্র : দেশের যে ১০টি জেলায় করোনায় আক্রান্তের সংখ্যা সবচেয়ে বেশি , তার মধ্যে ৭টি জেলাই মহারাষ্ট্রে । বাকি ৩টি জেলা বিহারের ।
    
    • গুজরাট : রাজ্যে গতকাল আরও ১ হাজার ১২৬ জনের সংক্রমণের খবর মিলেছে । গত ২৪ ঘন্টায় আমেদাবাদ শহরে ১৪৯ জন করোনায় সংক্রমিত হয়েছেন । রাজ্যের স্বাস্থ্য দপ্তর জানিয়েছে , সুস্থতার হার আরও বেড়ে ৭৮ . ৭১ শতাংশ হয়েছে ।
    
    • রাজস্থান : সমস্ত জেলা হাসপাতাল এবং মেডিকেল কলেজের সঙ্গে যুক্ত হাসপাতালগুলিতে অক্সিজেনের সুবিধা সহ শয্যা সংখ্যা বাড়ানোর সিদ্ধান্ত নিয়েছে । নার্সিং কর্মীদের রাত্রিকালীন শিফট – এ কাজ করার জন্য উৎসাহিত করা হচ্ছে । দুধ বিক্রেতা , সব্জি বিক্রেতা এবং দোকান মালিকদের মধ্যে ব্যাপক নমুনা পরীক্ষা করা হচ্ছে , যাতে করোনা সংক্রমণ ঠেকানো যায় ।
    
    • মধ্যপ্রদেশ : দেশে নিশ্চিতভাবে করোনায় আক্রান্ত রোগী সংখ্যার দিক থেকে মধ্যপ্রদেশ ষোড়শ স্থানে রয়েছে । এদিকে রাজ্যে বয়স্ক ব্যক্তিদের সার্বিক কল্যাণে ‘ এক সংকল্প ’ নামে অভিনব অভিযান গ্রহণ করা হয়েছে । কোভিড - ১৯ মহামারীর সময় বাড়িতে একা থাকা বয়স্ক ব্যক্তিরা এই অভিযানের ফলে মানসিক দিক থেকে আরও উদ্বুদ্ধ হবেন । অভিযানের আওতায় পুলিশ বয়স্ক ব্যক্তিদের খাবার ও স্বাস্থ্য সম্পর্কে প্রয়োজনীয় উদ্যোগ গ্রহণ করবে ।


    CG/BD/SB

    
    
    (Release ID: 1647133) Visitor Counter : 2
    
    
      Read this release in: Punjabi , English , Urdu , Hindi , Marathi , Assamese , Manipuri , Gujarati , Tamil , Telugu , Malayalam