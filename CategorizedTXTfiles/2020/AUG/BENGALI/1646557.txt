      তথ্যওসম্প্রচারমন্ত্রক

      ইন্ডিয়ান ইনস্টিটিউট অফ মাস কমিউনিকেশন (আইআইএমসি)-এর ৫৬তম প্রতিষ্ঠা দিবস উদযাপন
      Posted On: 17 AUG 2020 6:12PM by PIB Kolkata


    নয়াদিল্লি, ১৭ আগস্ট, ২০২০


    

    
    ইন্ডিয়ান ইনস্টিটিউট অফ মাস কমিউনিকেশন (আইআইএমসি)-এর আজ ৫৬তম প্রতিষ্ঠা দিবস। এই উপলক্ষে দিল্লির সদর দপ্তর সহ দেশ জুড়ে বিভিন্ন আঞ্চলিক কেন্দ্রে একাধিক অনলাইন অনুষ্ঠানের আয়োজন করা হয়।
    
    
    এদিন প্রতিষ্ঠা দিবস স্মারক বক্তৃতা প্রদান করেন কেন্দ্রীয় তথ্য ও সম্প্রচার মন্ত্রক এবং শিক্ষা মন্ত্রকের উচ্চশিক্ষা দপ্তরের সচিব তথা আইআইএমসি-র চেয়ারম্যান শ্রী অমিত খারে।
    
    
    শ্রী খারে এদিন 'জাতীয় শিক্ষানীতি - দর্শন এবং প্রধান নির্দেশিকা ও দেশের জ্ঞাপন শিক্ষার বৈশিষ্ট্য ’ শীর্ষক বিষয়ে বক্তব্য রাখেন। জাতীয় শিক্ষানীতি অনুসারে আইআইএমসি-র সাংবাদিক ও গণজ্ঞাপন ক্ষেত্রে পাঠক্রমগুলি পর্যালোচনা করার উদ্যোগ নেওয়া উচিৎ বলে তিনি মন্তব্য করেন। এক্ষেত্রে কেন্দ্র ও রাজ্য সরকারের আওতাধীন বিভিন্ন বিশ্ববিদ্যালয়ের সঙ্গে আলোচনা করারর পরামর্শ দেন শ্রী খারে ।
    
    
    প্রযুক্তি নির্ভর শিক্ষা ব্যবস্থা ওপর জোর দিয়ে তিনি সাংবাদিকতা ও গণজ্ঞাপন ক্ষেত্রে বর্তমান বিষয়সমূহে অনলাইন পাঠক্রম চালু করার পরামর্শ দেন। তিনি আরও বলেন, জাতীয় শিক্ষানীতির মাধ্যমে আরও উন্নত দৃষ্টিভঙ্গি গড়ে তোলা সম্ভব।
    
    
    শ্রী খারে আইসিএসএসআর, জেএনইউ-র মতো শিক্ষা প্রতিষ্ঠানগুলির সঙ্গে সমন্বয় বজায় রেখে আইআইএমসি-কে গবেষণার কাজে এগিয়ে আসার পরামর্শ দেন।
    
    
    এদিন অনুষ্ঠানে আইআইএমসি-র মহানির্দেশক অধ্যাপক সঞ্জয় দ্বিবেদী স্বাগত বক্তব্য রাখেন। অনুষ্ঠানে ধন্যবাদজ্ঞাপক বক্তব্য রাখেন সংস্থার অতিরিক্ত মহানির্দেশক শ্রী কে সতীশ নাম্বুপ্রদীপ।


    

    
    CG/SS/DM

    
    
    (Release ID: 1646557) Visitor Counter : 7
    
    
      Read this release in: Telugu , English , Urdu , Hindi , Marathi , Manipuri , Punjabi , Tamil