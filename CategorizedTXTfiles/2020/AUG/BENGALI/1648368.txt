      প্রতিরক্ষামন্ত্রক

      ‘আত্মনির্ভর ভারত’-এর লক্ষ্যপূরণে দেশীয় শিল্পের মাধ্যমে নকশা তৈরি করে নির্মাণের জন্য ডিআরডিও ১০৮ রকমের সিস্টেম ও সাবসিস্টেমকে চিহ্নিত করেছে
      Posted On: 24 AUG 2020 6:03PM by PIB Kolkata


    নতুনদিল্লি, ২৪শে আগস্ট, ২০২০


    

    প্রধানমন্ত্রী শ্রী নরেন্দ্র মোদীর “আত্মনির্ভর ভারত” গড়ার আহ্বানে সাড়া দিয়ে প্রতিরক্ষা গবেষণা ও উন্নয়ন সংস্থা (ডিফেন্স রিসার্চ অ্যান্ড ডেভেলপমেন্ট অরগানাইজেশন-ডিআরডিও) দেশে প্রতিরক্ষা সরঞ্জাম তৈরির উদ্যোগকে শক্তিশালী করার জন্য নানা পদক্ষেপ গ্রহণ করেছে। ডিআরডিও-র একটি প্রতিনিধি দল আজ প্রতিরক্ষা মন্ত্রী শ্রী রাজনাথ সিং-এর সঙ্গে সাক্ষাৎ করেছে। শুধু মাত্র দেশের নানা সংস্থাকে নকশা তৈরি করে নির্মাণের জন্য এই সংস্থা ১০৮ রকমের সিস্টেম ও সাব সিস্টেমকে চিহ্নিত করেছে। এর ফলে আত্মনির্ভর ভারত গড়ে তোলার জন্য ভারতীয় প্রতিরক্ষা সরঞ্জাম নির্মাণ শিল্পগুলির নানা প্রযুক্তি গড়ে তোলা সম্ভব হবে।


    
    চাহিদা অনুসারে ডিআরডিও এই সব শিল্প সংস্থাকে নকশা তৈরি, সেগুলি উদ্ভাবন করে পরীক্ষা নিরীক্ষার কাজে সাহায্য করবে। গবেষণা ও উন্নয়ন সংস্থাগুলি ছাড়াও সশস্ত্র বাহিনী এবং অন্যান্য নিরাপত্তা সংস্থাগুলি যথাযথ ভারতীয় সংস্থাগুলির সঙ্গে এই মর্মে চুক্তি করবে এবং তাদের উৎপাদিত সামগ্রী কিনবে। এর ফলে শুধুমাত্র জটিল ও অত্যাধুনিক প্রযুক্তি উদ্ভাবনেই ডিআরডিও নিয়োজিত থাকবে।


    
    ডিআরডিও তাদের উদ্ভাবনগুলি বিভিন্ন শিল্পসংস্থার সঙ্গে ভাগ করে নেবে। ফলে দেশীয় সংস্থাগুলি নিজেরাই সেগুলির সাহায্যে প্রতিরক্ষা সরঞ্জাম উৎপাদন করবে। এর ফলে ভারতীয় শিল্প সংস্থাগুলি যে রকম ভাবে বানাতে বলা হবে সেই পর্যায় থেকে নির্দিষ্ট সামগ্রী তৈরির ক্ষমতা অর্জন করবে।


    
    বর্তমানে প্রতিরক্ষা মন্ত্রকের রাষ্ট্রায়ত্ত্ব সংস্থাগুলি, অর্ডন্যান্স ফ্যাক্টরিগুলি এবং বড় বড় শিল্প সংস্থাগুলি ছাড়াও ১৮০০ অতি ক্ষুদ্র, ক্ষুদ্র ও মাঝারি শিল্পোদ্যোগ প্রতিষ্ঠান ডিআরডিও-র সাহায্য পেয়ে থাকে। ভারতীয় শিল্প সংস্থাগুলি যাতে উন্নয়ন এবং উৎপাদন অংশীদার হয়, ডিআরডিও সেই উদ্দেশে এক গুচ্ছ পদক্ষেপ গ্রহণ করেছে। এর জন্য এই সংস্থা তার উদ্ভাবনগুলিকে খুব কম অর্থের বিনিময়ে ব্যবহার করতে দেয়। ডিআরডিও-র নানা স্বত্ত্ব এই সব সংস্থাগুলি বিনামূল্যে ব্যবহার করতে পারে।


    
    এই উদ্যোগের ফলে দ্রুত বিকাশশীল ভারতীয় প্রতিরক্ষা যন্ত্রাংশ শিল্প যে সহায়তা পায়, তার থেকে আত্মনির্ভর ভারত গড়ে তোলা সম্ভব হবে।


    

    
    CG/CB

    
    
    (Release ID: 1648368) Visitor Counter : 6
    
    
      Read this release in: Tamil , Tamil , Telugu , Hindi , English , Urdu , Marathi , Manipuri , Punjabi