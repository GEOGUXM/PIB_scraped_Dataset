      রেলমন্ত্রক

      ভারতীয় রেলের ৮ রকমের পদের বেসরকারি সংস্থার মাধ্যমে কথিত নিয়োগ সংক্রান্ত সংবাদপত্রের বিজ্ঞাপনের বিষয়ে স্পষ্টীকরণ
      Posted On: 09 AUG 2020 7:13PM by PIB Kolkata


    নতুন দিল্লি, ৯ই অগষ্ট, ২০২০


    

    
    রেল মন্ত্রক, একটি বিখ্যাত সংবাদপত্রে ৮ই আগষ্ট নিয়োগ সংক্রান্ত বিজ্ঞাপন দেখেছে। অ্যাভেস্ট্রান ইনফোটেক নামে একটি সংস্থা জানিয়েছে, তারা ভারতীয় রেলের ৮ রকমের পদের ১১ বছরের চুক্তিভিত্তিক নিয়োগে দরখাস্ত চাইছে। http://www.avestran.in/ এই ওয়েবসাইটের মাধ্যমে আবেদন করতে হবে। মোট ৫২৮৫ জনকে নিয়োগ করা হবে। এর জন্য ৭৫০ টাকা অনলাইনের মাধ্যমে ১০ই সেপ্টেম্বরের মধ্যে পাঠাতে হবে। ঐ বিজ্ঞাপনে জানানো হয়েছে, ভারতীয় রেল এই পদগুলিকে আউটসোর্সিং করছে।


    
    এই প্রসঙ্গে উল্লেখযোগ্য যে, ভারতীয় রেলের নিয়োগ সংক্রান্ত বিজ্ঞাপন একমাত্র রেলই দেয়। কোনো বেসরকারী সংস্থাকে এই দায়িত্ব দেওয়া হয় না। উল্লেখিত বিজ্ঞাপনটি অবৈধ।


    
    এই প্রসঙ্গে আরো বলা যায় যে, ভারতীয় রেল, ২১টি রেলওয়ে রিক্রুটমেন্ট বোর্ড এবং ১৬টি রেলওয়ে রিক্রুটমেন্ট সেলের মাধ্যমে বর্তমানে গ্রুপ সি এবং গ্রুপ ডি পদে লোক নেওয়ার কাজ করছে। রেলে লোক নেওয়ার আগে কেন্দ্রীয় স্তরে কর্মসংস্থান সংক্রান্ত বিজ্ঞাপন দেওয়া হয়। সারা দেশের থেকে যোগ্য প্রার্থীদের আবেদন করতে বলা হয়। কেন্দ্রীয় স্তরে কর্মসংস্থান সংক্রান্ত বিজ্ঞপ্তিটি এপ্লয়মেন্ট নিউজ / রোজগার সমাচারেই প্রকাশিত হয়। এবিষয়ে জাতীয় এবং আঞ্চলিক সংবাদপত্রগুলিতে শুধুমাত্র ঐ বিজ্ঞপ্তির বিষয়ে তথ্য জানানো হয়। এছাড়াও রেলওয়ে রিক্রুটমেন্ট বোর্ড এবং রেলওয়ে রিক্রুটমেন্ট সেলের সরকারী ওয়েবসাইটেও কর্মসংস্থানের বিজ্ঞাপন দেওয়া হয়।


    
    ভারতীয় রেল, নিয়োগ সংক্রান্ত বিষয়ে কোনো বেসরকারী সংস্থাকে দায়িত্ব দেয়নি। রেল, ওই বিজ্ঞাপনটির বিষয়ে তদন্ত শুরু করেছে। উল্লেখিত সংস্থাটির বিরুদ্ধে আইন অনুযায়ী কঠোর ব্যবস্থা নেওয়া হবে।


    

    CG/CB/SFS

    
    
    (Release ID: 1644679) Visitor Counter : 13
    
    
      Read this release in: English , Urdu , Hindi , Marathi , Manipuri , Punjabi , Tamil , Telugu