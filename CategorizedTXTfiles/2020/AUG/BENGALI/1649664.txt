      স্বরাষ্ট্র মন্ত্রক

      কেন্দ্রশাসিত অঞ্চলে কোভিড-১৯ সংক্রমণ ঠেকাতে কেন্দ্রীয় স্বরাষ্ট্র সচিব এবং স্বাস্থ্য ও পরিবারকল্যাণ সচিবের ব্যবস্থাপনা পর্যালোচনা
      Posted On: 29 AUG 2020 8:17PM by PIB Kolkata


    নয়াদিল্লি, ২৯ আগস্ট, ২০২০


    

    পুদুচেরী, লাক্ষাদ্বীপ, আন্দামান ও নিকোবর দ্বীপপুঞ্জ এবং দাদরা ও নগর হাভেলি এবং দমন ও দিউ – কেন্দ্রশাসিত এই অঞ্চলগুলিতে কোভিড-১৯ সংক্রমণ ঠেকাতে আজ কেন্দ্রীয় স্বরাষ্ট্র সচিব এবং স্বাস্থ্য ও পরিবারকল্যাণ সচিব যৌথভাবে একটি পর্যালোচনা বৈঠক করেছেন। ভিডিও কনফারেন্সের মাধ্যমে অনুষ্ঠিত এই বৈঠকে স্বরাষ্ট্র, স্বাস্থ্য ও পরিবারকল্যাণ মন্ত্রকের পদস্থ আধিকারিকরা ছাড়াও কেন্দ্রশাসিত অঞ্চলের আধিকারিকরাও যোগ দিয়েছিলেন।
    
    কেন্দ্রশাসিত অঞ্চলের আধিকারিকরা কোভিড-১৯-এর মোকাবিলায় কি কি ব্যবস্থা নিয়েছেন সে সম্পর্কে বিস্তারিতভাবে কেন্দ্রীয় স্বরাষ্ট্র সচিবকে জানিয়েছেন। নমুনা পরীক্ষা, সংক্রমিতদের হোম আইসোলেশনে পাঠানো, স্বাস্থ্য পরিকাঠামো বৃদ্ধি এবং স্বাস্থ্যকর্মী ও প্যারা-মেডিকেল স্টাফের ব্যবস্থা করা হয়েছে।
    
    কেন্দ্রীয় স্বরাষ্ট্র সচিব এবং স্বাস্থ্য ও পরিবারকল্যাণ সচিব কেন্দ্রশাসিত অঞ্চলের আধিকারিকদের নির্দেশ দিয়েছেন, কোভিড-১৯-এর সংক্রমণ প্রতিহত করতে তাঁরা যেন প্রশাসনিক আধিকারিক, চিকিৎসাকর্মী, প্যারা-মেডিকেল স্টাফ সহ অন্যান্য স্বাস্থ্যকর্মীদের যথাযথভাবে কাজে লাগান।
    
    কোভিড-১৯-এর নমুনা পরীক্ষা, নজরদারি বৃদ্ধি করার পাশাপাশি, সংক্রমিতদের দ্রুত শনাক্ত করে তাঁদের প্রয়োজনীয় চিকিৎসার ব্যবস্থা করা এবং বাড়ি বাড়ি চিকিৎসাকর্মী ও প্যারা-মেডিকেল স্টাফদের পাঠানো, কন্টেনমেন্ট এলাকায় নজরদারি বজায় রাখা এবং স্বাস্থ্য পরিকাঠামো বাড়ানোর জন্য যথাযথ ব্যবস্থা গ্রহণের পরামর্শ দেওয়া হয়েছে। কেন্দ্রশাসিত অঞ্চলের আধিকারিকদের শারীরিক দূরত্ব বজায় রেখে মাস্কের ব্যবহার বৃদ্ধির বিষয়গুলির ব্যাপারেও বিশেষ গুরুত্ব দিতে বলা হয়েছে।


    

    CG/CB/DM

    
    
    (Release ID: 1649664) Visitor Counter : 6
    
    
      Read this release in: English , Urdu , Hindi , Marathi , Manipuri , Punjabi , Tamil , Telugu