      জলশক্তি মন্ত্রক

      কেন্দ্রীয় জলশক্তি মন্ত্রী শ্রী গজেন্দ্র সিং শেখাওয়াত শিক্ষামূলক স্বচ্ছ ভারত অভিযানের সূচনা করেছেন
      Posted On: 11 AUG 2020 2:13PM by PIB Kolkata


    নয়াদিল্লী, ১১ আগস্ট, ২০২০


    

    ‘জঞ্জাল মুক্ত ভারত’ প্রচারাভিযানের মাধ্যমে সপ্তাহব্যাপি সাধারণ মানুষের আচার-আচরণ পরিবর্তনের জন্য যে অভিযান চালানো হচ্ছে তারই অঙ্গ হিসেবে আজ কেন্দ্রীয় জলশক্তি মন্ত্রী শ্রী গজেন্দ্র সিং শেখাওয়াত শিক্ষামূলক স্বচ্ছ ভারত অভিযানের সূচনা করেছেন। শ্রী গজেন্দ্র সিং শেখাওয়াত নির্ধারিত ইন্টারেক্টিভ ভয়েস রেসপন্স (আইভিআর) টোল-ফ্রি নাম্বরে ডায়াল করে শিক্ষামূলক স্বচ্ছ ভারত অভিযানে স্বাগত বার্তা শোনেন এবং এই অভিযানের সূচনা করেন। গ্রামীণ স্বচ্ছ ভারত অভিযানের দ্বিতীয় পর্যায়ে উন্মুক্ত শৌচকর্ম থেকে বিরত থাকার লক্ষ্য আইভিআর ভিত্তিক মোবাইলের মাধ্যমে বিনামূল্যে অনলাইন শিক্ষা পাঠক্রমের ব্যবস্থা করা হয়েছে। এর মাধ্যমে স্বচ্ছগ্রহী এবং অন্যান্য ক্ষেত্রের কর্মীদের সক্ষমতা বৃদ্ধির সাহায্যে দক্ষতা প্রসারে সাহায্য করবে।


    
    অনুষ্ঠানে কেন্দ্রীয় মন্ত্রী বলেন, গ্রামীণ স্বচ্ছ ভারত মিশন গ্রামাঞ্চলে শৌচকর্মে এক জন-আন্দোলনে পরিণত হয়েছে, যা পৃথিবীর অন্য কোন দেশেই দেখা যায়নি। এরফলে দেশের সমস্ত গ্রাম, জেলা এবং রাজ্যকে ২০১৯এর দোশরা অক্টোবর উন্মুক্তস্থানে শৌচকর্ম থেকে মুক্ত হিসেবে ঘোষণা করার ঐতিহাসিক সাফল্য এসেছে। এই অসাধারণ সাফল্যকে সামনে রেখে গ্রামীণ স্বচ্ছ ভারত মিশনের দ্বিতীয় পর্যায় এ বছরের শুরুতেই চালু করা হয়েছিল। এই কর্মসূচি থেকে যাতে কেউ বাদ না পড়ে যান এবং প্রত্যেকেই যাতে শৌচালয় ব্যবহার করেন তা সুনিশ্চিত করার ওপর জোর দেওয়া হয়েছে। তিনি বলেন, এই শিক্ষামূলক স্বচ্ছ ভারত অভিযানে মোবাইল ভিত্তিক প্রযুক্তির সাহায্যে স্বচ্ছগ্রহীদের পাশাপাশি বিভিন্ন সংস্থা, স্বনির্ভর গোষ্ঠী এবং এই প্রকল্পের সঙ্গে যুক্ত অন্যান্য ব্যক্তিদের প্রশিক্ষণের সাহায্যে সক্ষমতা বৃদ্ধি করতে সাহায্য করবে।


    
    অনুষ্ঠানে কেন্দ্রীয় জলশক্তি মন্ত্রকের প্রতিমন্ত্রী শ্রী রতনলাল কাটারিয়া বলেন, গ্রামীণ ভারতে শৌচকর্মের স্বভাবে পরিবর্তন আনার জন্য গত ৫ বছর ধরে নিরলস প্রচেষ্টা চালিয়ে যাওয়া হয়েছে। এরজন্য কেন্দ্র ও রাজ্য সরকারের আধিকারিক, গ্রামীণ স্বচ্ছ ভারত মিশনের সদস্য ও অগণিত স্বচ্ছগ্রহীদের অভিনন্দনও জানিয়েছে তিনি। আগামীদিনেও এই কাজ এগিয়ে নিয়ে যাওয়ার জন্য আহ্বান জানান শ্রী কাটারিয়া। অনুষ্ঠানে শৌচালয় এবং পানীয় জল দপ্তরের সচিব শিক্ষামূলক স্বচ্ছ ভারত অভিযানের বিষয়ে ব্যাখ্যা করেন।


    
    শিক্ষামূলক স্বচ্ছ ভারত অভিযানের টোল ফ্রি নাম্বারটি হল- 18001800404। এদিন অনুষ্ঠানে কেন্দ্রীয় মন্ত্রীরা অনলাইনে বেশকিছু স্বচ্ছগ্রহী এবং বিভিন্ন রাজ্যের আধিকারিকদের সঙ্গে কথা বলেন।


    CG/SS/NS

    
    
    (Release ID: 1645117) Visitor Counter : 8
    
    
      Read this release in: Punjabi , Assamese , English , Urdu , Hindi , Marathi , Manipuri , Odia , Tamil , Telugu , Malayalam