      আদিবাসীবিষয়কমন্ত্রক

      উপজাতি বিষয়ক মন্ত্রকের সহযোগিতায় ট্রাইফেডের মাধ্যমে নকশা বিকাশের উদ্যোগ
      Posted On: 04 AUG 2020 6:25PM by PIB Kolkata


    নতুন দিল্লি, ৪ আগস্ট, ২০২০


    

    
    দ্রুত পরিবর্তনশীল বিশ্বে, যেখানে আধুনিকতা, প্রযুক্তি এবং বিকাশ দ্রুত গতিতে এগিয়ে চলেছে, সেখানে প্রাচীন এবং আদিম বাসিন্দাদের জীবনযাত্রার পথগুলি কেবলমাত্র অতীতের একটি বিষয় বা পাঠ্য বইয়ে স্থান পেয়েছে।ভারতে এখন প্রায় ২০০'র বেশি আদিবাসী সম্প্রদায় রয়েছে। আদিবাসী কারিগররা, তাদের সম্প্রদায়ের কলা ও কারুশিল্প এবং ঐতিহ্যগুলি এখনও সংরক্ষণ করার চেষ্টা চালিয়ে যাচ্ছেন। উপজাতি বিষয়ক মন্ত্রকের আওতাধীন ট্রাইফড এই সম্প্রদায়ের অর্থনৈতিক কল্যাণে প্রচার চালিয়ে যাচ্ছে এবং উন্নয়নের মূলধারার সঙ্গে যুক্ত করে এই সুবিধাবঞ্চিত মানুষদের ক্ষমতায়নের লক্ষ্যে সচেষ্ট রয়েছে। ট্রাইফড যে বিভিন্ন উদ্যোগ নিয়েছে তার মধ্যে অন্যতম হল ভারতীয় উপজাতিদের নকশাকে তুলে ধরা।
    
    উপজাতিভুক্ত কারিগরদের প্রচারের আলোয় নিয়ে আসতে এবং তাদের সুদক্ষ পণ্যগুলিকে আন্তর্জাতিক মানে তুলে ধরতে ট্রাইফেড গত কয়েকমাস ধরে প্রচার চালাচ্ছে ও নকশার উন্নয়নের জন্য খ্যাতনামা ডিজাইনারদের সাথে যোগাযোগ রেখে চলেছে।
    
    ট্রাইফেডের চিফ পরামর্শদাতা হিসেবে ডিজাইনার শ্রীমতী রিনা ঢাক্কা উপজাতীয় পণ্য ও হস্তশিল্পকে আরও বেশি তুলে ধরতে এবং আরও বেশিকরে সাধারণ মানুষের কাছে পৌঁছে দিতে তাঁর অভিজ্ঞতাকে কাজে লাগাচ্ছেন। বিভিন্ন হস্তশিল্প বিক্রয় কেন্দ্র, গণমাধ্যমের একাধিক অনুষ্ঠানের সাহায্যে এই উপজাতি নকশাগুলিকে তুলে ধরা হচ্ছে। এমনকি ই- বাণিজ্য সংস্থার সাহায্য নেওয়া হয়েছে। বিশিষ্ট ব্যক্তিত্বদের সাথে একাধিক সাক্ষাৎকারের মাধ্যমে উপজাতির হস্তশিল্প এবং পণ্যগুলির প্রচার করা হচ্ছে।
    
    উপজাতি পণ্য,নকশা, হস্তশিল্পের বিকাশের জন্য একাধিক দক্ষতা উন্নয়ন কর্মসূচি গ্রহণ করা হয়েছে। এর জন্য ২০ জন উপজাতি শিল্পীদের নিয়ে একটি করে দল গঠন করছে ট্রাইফেড। চলছে প্রশিক্ষণ শিবির। পাশাপাশি উপজাতি পণ্য,নকশা, হস্তশিল্প প্রদর্শনীর ব্যবস্থা করেছে ট্রাইফেড।


    

    CG/SS

    
    
    (Release ID: 1643373) Visitor Counter : 12
    
    
      Read this release in: English , Urdu , Marathi , Hindi , Manipuri , Punjabi , Tamil