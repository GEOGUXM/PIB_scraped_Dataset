      প্রতিরক্ষামন্ত্রক

      প্রতিরক্ষা মন্ত্রী ক্যান্টনমেন্ট অঞ্চলে কেন্দ্রীয় সরকার পোষিত প্রকল্পগুলি বাস্তবায়নের আহ্বান জানিয়েছেন
      Posted On: 25 AUG 2020 5:21PM by PIB Kolkata


    নতুন দিল্লি, ২৫ আগস্ট, ২০২০


    

    
    প্রতিরক্ষা মন্ত্রক ও প্রতিরক্ষা এস্টেটের মহানির্দেশক (ডিজিডিই) আজ সারা দেশে ৬২টি সেনা ঘাটিতে কেন্দ্রীয় সরকার পোষিত প্রকল্পগুলি বাস্তবায়নের জন্য একটি ওয়েবিনারের আয়োজন করে। প্রতিরক্ষা মন্ত্রী শ্রী রাজনাথ সিং এই ওয়েবিনারের উদ্বোধন করেন।
    
    উদ্বোধনী বক্তব্যে শ্রী রাজনাথ সিংহ বলেন যে, কেন্দ্রীয় সরকার পোষিত প্রকল্পের মাধ্যমে প্রতিনিয়ত সুযোগ প্রদান করা হচ্ছে এবং এতে সেনা ঘাঁটিগুলির প্রায় ২১ লক্ষ বাসিন্দা উপকৃত হবেন। আয়ুষ্মান ভারত, প্রধানমন্ত্রী আবাস যোজনা, স্মার্ট সিটিস মিশন, স্কুল শিশুদের জন্য মধ্যাহ্নভোজ প্রকল্প ইত্যাদির বিষয় তুলে ধরে শ্রী রাজনাথ সিং বলেন, সেনা বেস অঞ্চলে এই জন কল্যাণমূলক প্রকল্পগুলি বাস্তবায়নে কোনও খামতা থাকা উচিত নয়। তিনি প্রতিরক্ষা মন্ত্রকের "আত্মনির্ভর ভারত" উদ্যোগের কথাও তুলে ধরেন। প্রতিরক্ষা সরঞ্জাম আমদানি ক্ষেত্রে বেশ কিছু নিষেধাজ্ঞা জারি করা হয়েছে। দেশের অর্থিক অগ্রগতিতে সরকার উদ্ভাবন ক্ষেত্রকে বিশেষ অগ্রাধিকার দিচ্ছে বলেও তিনি জানান।
    
    রাষ্ট্রপতি, উপ-রাষ্ট্রপতি এবং ৬২ ক্যান্টনমেন্ট বোর্ডের প্রধান কার্য নির্বাহী অধিকর্তা (সিইও) এই দুই দিনের ওয়েবিনারে অংশ নেবেন। কেন্দ্রীয় সরকার পোষিত প্রকল্পগুলি বাস্তবায়ন পদ্ধতি এবং তহবিল গঠন ও ক্যান্টনমেন্ট অঞ্চলের বাসিন্দাদের কাছে এগুলির সুবিধা পৌঁছে দেওয়ার একটি পথনির্দেশকা প্রস্তুত করার লক্ষ্যে এই ওয়েবিনারের আয়োজন করা হয়েছে। ওয়েবিনারে আবাসন ও নগরায়ন বিষয়ক, শিক্ষা, স্বাস্থ্য ও পরিবার কল্যাণ, সামাজিক ন্যায়বিচার ও ক্ষমতায়ন এবং মহিলা ও শিশু উন্নয়ন মন্ত্রকের যুগ্ম সচিব / নোডাল কর্মকর্তারা উপস্থিত ছিলেন। সংশ্লিষ্ট বিভাগগুলির রাজ্য মিশন পরিচালক এবং প্রধান সচিবরাও ওয়েবিনারটিতে অংশ নিয়েছিলেন।
    
    
    প্রতিরক্ষা মন্ত্রী এদিন জীবন বীমা কর্পোরেশন (এলআইসি) এর মাধ্যমে একটি গোষ্ঠীগত জীবন বীমা প্রকল্প 'ছাভনি কোভিড : যোদ্ধা সংরক্ষণ যোজনা'র সূচনা করেন। এই প্রকল্পে চিকিৎসক, প্যারামেডিক্যাল কর্মী এবং সাফাই কর্মী সহ স্থায়ী এবং চুক্তিভিত্তিক কর্মীরা উপকৃত হবেন।


    

    CG/SS

    
    
    (Release ID: 1648701) Visitor Counter : 2
    
    
      Read this release in: Assamese , English , Urdu , Marathi , Hindi , Manipuri , Punjabi , Tamil , Telugu