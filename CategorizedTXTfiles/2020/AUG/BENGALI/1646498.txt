      পর্যটনমন্ত্রক

      কেন্দ্রীয় পর্যটন মন্ত্রক স্বাধীনতা দিবস উদযাপন উপলক্ষে আয়োজিত শেষ ওয়েবিনার 'সর্দার বল্লবভাই প্যাটেল – ঐক্যবদ্ধ ভারতের স্থপতি’
      Posted On: 17 AUG 2020 4:37PM by PIB Kolkata


    নয়াদিল্লি, ১৭ আগস্ট, ২০২০


    

    
    দেখো আপনা দেশ ওয়েবিনারের সিরিজের অঙ্গ হিসেবে পর্যটন মন্ত্রক স্বাধীনতা দিবস উদযাপন উপলক্ষে 'সর্দার বল্লবভাই প্যাটেল – ঐক্যবদ্ধ ভারতের স্থপতি’ শীর্ষক শেষ ওয়েবিনার সিরিজের আয়োজন করা হয়েছিল।
    
    বর্তমান মহামারী পরিস্থিতির কারণে এ বছর পর্যটন মন্ত্রক ৭৪তম স্বাধীনতা দিবস উপলক্ষে ওয়েব-ভিত্তিক নানা অনুষ্ঠানের আয়োজন করেছিল। পর্যটন মন্ত্রক স্বাধীনতা দিবসের অনুষ্ঠান চিরস্মরণীয় করে রাখতে পাঁচটি ওয়েবিনার আয়োজন করেছিল। স্বাধীনতা আন্দোলনকে ঘিরে থাকা নানান ঘটনাগুলিকে এই ওয়েবিনারের থিম হিসেবে বাছা হয়েছিল। একইসঙ্গে, স্বাধীনতা সংগ্রামে যে সমস্ত ব্যক্তি অগ্রণী ভূমিকা পালন করেছিলেন, তাঁদের সম্পর্কেও নানা আলোচনার আয়োজন করা হয়েছিল।
    
    ১৫ আগস্টে আয়োজিত ওয়েবিনারটি সর্দার বল্লবভাই প্যাটেলের নামে উৎসর্গ করা হয়। অনুষ্ঠানে কেন্দ্রীয় পর্যটন মন্ত্রকের অতিরিক্ত মহানির্দেশক শ্রীমতী রুপিন্দর ব্রার ওয়েবিনারটি উপস্থাপন করেন। তিনি বলেন, পর্যটন মন্ত্রক স্বাধীনতা সংগ্রামের বিভিন্ন ঘটনাকে তুলে ধরতে পাঁচটি ওয়েবিনারের আয়োজন করেছিল। শেষ ওয়েবিনারে সর্দার বল্লবভাই প্যাটেলের ওপর আলোচনার আয়োজন করা হয়।
    
    সরকার সর্দার বল্লবভাই প্যাটেলের ঐক্যবদ্ধ ভারতের প্রতীক হিসেবে যে মূর্তি নির্মাণ করেছে, তাকে কেন্দ্র করে পর্যটনের বিকাশ ঘটেছে। ওয়েবিনারে উপস্থিত স্ট্যাচু অফ ইউনিটির চিফ ম্যানেজার তথা অতিরিক্ত জেলাশাসক শ্রী সঞ্জয় যোশী ঐক্যবদ্ধ ভারতের স্থপতিকার হিসেবে সর্দার বল্লবভাই প্যাটেলের ভূমিকার কথা তুলে ধরেন। একইসঙ্গে, অনুষ্ঠানে তিনি সর্দার প্যাটেলের বাল্য জীবন, স্কুল জীবন থেকে শুরু করে লন্ডনে পড়াশোনা, আইনজীবী হিসেবে কর্মজীবন, ১৯১৬ সালে ব্যারিস্টার ক্লাবে মহাত্মা গান্ধীর সঙ্গে সাক্ষাৎ, আমেদাবাদ পুরসভায় সভাপতি নির্বাচনের মতো নানা দিক অনুষ্ঠানে তুলে ধরেন। এই ওয়েবিনারে সর্দার প্যাটেলের স্মরণে গড়ে ওঠা 'স্ট্যাচু অফ ইউনিটি'র বিভিন্ন দিক তুলে ধরেন শ্রী যোশী। ওয়েবিনারের শেষে স্বাধীনতা সংগ্রামে যুক্ত বীর সেনানীদের বিভিন্ন চিন্তাভাবনা এবং তাঁদের বক্তব্যের বিভিন্ন অংশ তুলে ধরা হয়।
    
    দেখো আপনা দেশ ওয়েবিনারের সিরিজের আওতায় অনুষ্ঠানগুলি এখন থেকে পর্যটন মন্ত্রকের বিভিন্ন সোশ্যাল মিডিয়ায় দেখা যায়। পর্যটন মন্ত্রকের ইউটিউব চ্যানেলটি হল - https://www.youtube.com/channel/UCbzIbBmMvtvH7d6Zo_ZEHDA/featured
    
    আগামী ২২ আগস্ট সকাল ১১ টায় পরবর্তী ওয়েবিনারের আয়োজন করা হয়েছে।


    

    CG/SS/DM

    
    
    (Release ID: 1646498) Visitor Counter : 4
    
    
      Read this release in: English , Urdu , Hindi , Marathi , Punjabi , Gujarati , Tamil