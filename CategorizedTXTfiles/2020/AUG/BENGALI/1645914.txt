      উপ-রাষ্ট্রপতিরসচিবালয়

      স্বাধীনতা দিবসের প্রাক্কালে দেশবাসীকে শুভেচ্ছা উপ-রাষ্ট্রপতির
      Posted On: 14 AUG 2020 4:28PM by PIB Kolkata


    নয়াদিল্লি, ১৪ আগস্ট, ২০২০


    

    
    স্বাধীনতা দিবসের প্রাক্কালে উপ-রাষ্ট্রপতি শ্রী এম ভেঙ্কাইয়া নাইডু দেশবাসীকে শুভেচ্ছা জানিয়েছেন।
    
    এক বার্তায় উপ-রাষ্ট্রপতি বলেছেন -
    
    “আমি স্বাধীনতা দিবস উপলক্ষে দেশবাসীকে আন্তরিক শুভেচ্ছা ও অভিনন্দন জানাচ্ছি।
    
    আজ আমরা ৭৪তম স্বাধীনতা দিবস উদযাপন করছি। আমি সেইসব সাহসী স্বাধীনতা সংগ্রামীদের শ্রদ্ধা জানাই, যাঁরা স্বাধীন দেশ গঠনের জন্য এবং উজ্জ্বল ভবিষ্যতকে সুরক্ষিত করতে অপরিসীম ত্যাগ স্বীকার করেছিলেন। আসুন, আমরা আমাদের স্বাধীনতা সংগ্রামে শহীদ বীরদের কৃতজ্ঞ চিত্তে স্মরণ করি যাঁরা স্বাধীনতার জন্য তাঁদের জীবন উৎসর্গ করেছিলেন।
    
    এই দেশপ্রমিকদের প্রতি আমরা তখনই সবচেয়ে অর্থপূর্ণ শ্রদ্ধা জানাতে পারব যখন আমরা তাঁদের স্বপ্নের ভারত গড়ে তোলার পথে এগোব। এই স্বাধীনতা দিবসে আসুন আমরা একটি সংযুক্ত, শক্তিশালী, সমৃদ্ধ, অন্তর্ভুক্তিমূলক এবং শান্তিপূর্ণ দেশ গঠনের প্রতি আমাদের প্রতিশ্রুতি পুনর্ব্যক্ত করি,সেখানে কোটি কোটি মানুষের স্বপ্নের অভিব্যাক্তি পূর্ণতা লাভ করুক।
    
    আশা করি, এই স্বাধীনতা দিবস আমাদের দেশে সৌহার্দ্য,সম্প্রীতি এবং সমৃদ্ধি বয়ে নিয়ে আসবে।”


    

    CG/SS/DM

    
    
    (Release ID: 1645914) Visitor Counter : 4
    
    
      Read this release in: Tamil , English , Urdu , Hindi , Marathi , Manipuri , Punjabi , Odia , Telugu , Malayalam