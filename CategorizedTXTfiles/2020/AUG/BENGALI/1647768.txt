      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 21 AUG 2020 6:18PM by PIB Kolkata


    নয়াদিল্লি, ২১ অগাস্ট, ২০২০


    দেশে এক দিনে সুস্থ হয়ে ওঠার নতুন রেকর্ড ; গত ২৪ ঘন্টায় ৬২ , ২৮২ জন করোনা মুক্ত ; চিকিৎসাধীন সংক্রমিতের হার কম ; আরোগ্য লাভের হার বেশী

    দেশে সুস্থ হয়ে ওঠার হার ক্রমশ বৃদ্ধি পাচ্ছে , গত চব্বিশ ঘন্টায় ৬২ , ২৮২ জন কোভিড সংক্রমিত সুস্থ হয়ে উঠেছেন ।
    যারা হাসপাতালে চিকিৎসাধীন তাঁরা হাসপাতাল থেকে এবং যারা মৃদু ও মাঝারি সংক্রমিত , তারা বাড়িতে নিভৃতাবাস থেকে ছাড়া পাচ্ছেন আগের থেকে বেশী সংখ্যায় । আজকের হিসেবে আরোগ্য লাভ করেছেন ২১ , ৫৮ , ৯৪৬ জন । বেশী সংখ্যায় সংক্রমিত কোভিড মুক্ত হওয়ায় , সংক্রমিত চিকিৎসাধীনের থেকে ১৪ , ৬৬ , ৯১৮ জন বেশী সুস্থ হয়ে উঠেছেন ।
    এর ফলে দেশে আরোগ্য লাভের হার পৌঁছেছে ৭৪ . ২৮ %- এ । ৩৩টি রাজ্য ও কেন্দ্র শাসিত অঞ্চলে সুস্থতার হার ৫০ %- র বেশী ।
    বর্তমানে ৬ , ৯২ , ০২৮ জন সংক্রমিত চিকিৎসাধীন । অর্থাৎ মোট সংক্রমিতের ২৩ . ৮২ % জন এখন চিকিৎসাধীন ।
    বর্তমানে রোগীদের চিকিৎসার জন্য হাসপাতালে ব্যবস্থার পাশাপাশি , বাড়িতে নিভৃতাবাসে রেখে চিকিৎসা , সংক্রমিতদের অক্সিজেনের ব্যবস্থা করা , দ্রুত আম্ব্যুলেন্সে রোগীদের নিয়ে যাওয়া , নতুন দিল্লির এইমস হাসপাতাল থেকে চিকিৎসকদের জন্য টেলিফোনে পরামর্শ দেওয়া হচ্ছে । এর ফলে ভারতে কোভিড সংক্রমিতদের মৃত্যুর হার বিশ্বে অন্যান্য দেশের থেকে বেশ কম ౼ ১ . ৮৯ % । গত চব্বিশ ঘন্টায় কোভিডের জন্য ৮ , ০৫ , ৯৮৫টি নমুনা পরীক্ষা হওয়ায় দেশে এ পর্যন্ত ৩ , ৩৪ , ৬৭ , ২৩৭টি নমুনা পরীক্ষা হয়েছে । বর্তমানে দেশ জুড়ে ৯৭৮টি সরকারী ও ৫২৬টি বেসরকারী পরীক্ষাগারে অর্থাৎ মোট ১৫০৪টি পরীক্ষাগারে নমুনা পরীক্ষা হচ্ছে ।
    এর মধ্যে রিয়েল টাইম আরটি পিসিআরের মাধ্যমে ৪৫৩টি সরকারী ও ৩১৯টি বেসরকারী পরীক্ষাগারে অর্থাৎ মোট ৭৭২টি পরীক্ষাগারে নমুনা পরীক্ষার কাজ চলছে । ট্রু ন্যাট পদ্ধতিতে ৪৯১টি সরকারী ও ১২৩টি বেসরকারী ౼ মোট ৬১৪টি পরীক্ষাগারে এবং সিবিন্যাটের মাধ্যমে ৩৪টি সরকারী ও ৮৪টি বেসরকারী পরীক্ষাগারে অর্থাৎ মোট ১১৮টি পরীক্ষাগারে নমুনা পরীক্ষা হচ্ছে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1647536 – এই লিঙ্কে ক্লিক করুন ।
    
    ডঃ হর্ষ বর্ধন কোভিড যোদ্ধাদের সঙ্গে উপযুক্ত আচরণের বিষয় প্রচারের জন্য একটি ইন্টারঅ্যাক্টিভ গেম এবং তথ্য ও বিষয় বস্তু আদানপ্রদান ( আইইসি ) কর্মসূচির সূচনা করেছেন
    কেন্দ্রীয় স্বাস্থ্য ও পরিবার কল্যাণ মন্ত্রী ডঃ হর্ষ বর্ধন করোনা যোদ্ধাদের উপর কোভিড - ১৯ এ একটি ইন্টারঅ্যাক্টিভ গেম এবং দুটি নতুন ভিডিও ' র সূচনা করেছেন । কোভিড - ১৯ এ আক্রান্তদের প্রতি যথাযথ আচরণের আহ্বান জানিয়েছেন তিনি । কেন্দ্রীয় মন্ত্রী বলেছেন , এই গেমটি কোভিড - ১৯ মহামারীর বিরুদ্ধে লড়াইয়ে সাধারণ মানুষের কাছে সঠিক তথ্য ও বিষয় বস্তু পৌঁছে দেবে । একটি আধুনিক ও অত্যন্ত সৃজনশীল চিন্তাভাবনায় বিষয়টিকে উপস্থাপন করা হয়েছে । এ প্রসঙ্গে ডঃ হর্ষ বর্ধন পোলিও নির্মূল অভিযানে তাঁর অভিজ্ঞতার কথা ভাগ করে নেন । এক্ষেত্রে সাধারণ মানুষ ও চলচ্চিত্র জগতের বিশিষ্ট ব্যক্তিত্বদের সমর্থন ও অবদানের মাধ্যমে এই অভিযান একটি সামাজিক আন্দোলনে রূপান্তরিত হয়েছিল – সেকথাও তুলে ধরেন তিনি । লকডাউন সময় ও তার পরবর্তীকালে আনলক পর্বে কোভিড - ১৯ সম্পর্কে যথাযথভাবে প্রচার করার আহ্বানও জানান তিনি । কেন্দ্রীয় মন্ত্রী বলেন , যতক্ষণ না পর্যন্ত কোভিড - ১৯ এর প্রতিষেধক পাওয়া যায় , ততক্ষণ কোভিড - ১৯ এর নিয়মাবলীগুলি মেনে চলতে হবে । এই নিয়মাবলীগুলিই আমাদের সুরক্ষিত রাখবে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1647406 – এই লিঙ্কে ক্লিক করুন ।


    
    কোভিড - ১৯ এর সময় সাধারণ নির্বাচন / উপ - নির্বাচন পরিচালনার নির্দেশিকা
    ভারতের নির্বাচন কমিশন কোভিড - ১৯ সময়কালে সাধারণ নির্বাচন / উপ - নির্বাচন পরিচালনার জন্য একটি বিস্তৃত নির্দেশিকা প্রকাশ করেছে । কমিশন মনোনয়ন জমা দেওয়ার সময় প্রার্থীদের সঙ্গে থাকা ব্যক্তিদের সংখ্যা এবং প্রচারে যানবাহনের সংখ্যায় সংশোধন এনেছে । সংশ্লিষ্ট কর্তৃপক্ষের কাছ থেকে প্রিন্ট নেওয়ার পর , মনোনয়ন ফর্ম পূরণের জন্য অনলাইনে হলফনামা জমা দেওয়ার বিষয়টিকে ঐচ্ছিক হিসাবে রাখা হয়েছে । বাড়ি বাড়ি প্রচারের জন্য প্রার্থীদের সঙ্গে ৫ জন ব্যক্তি থাকতে পারবেন । স্বরাষ্ট্র মন্ত্রক ও রাজ্য সরকারের নির্দেশ মেনে জনসভা ও রোড - শো করতে হবে । নির্বাচনী প্রক্রিয়া চলাকালীন সামাজিক দূরত্ববিধিও পালন করতে হবে । ফেসমাস্ক , স্যানিটাইজার , শরীরের তাপমাত্রা মাপার স্ক্যানার , গ্লাভস , ফেসশীল্ড এবং পিপিই কিট ব্যবহার করতে হবে । ভোট নিবন্ধীকরণে স্বাক্ষর ও ইভিএম - এর বোতাম টিপে ভোটদানের জন্য সমস্ত ভোটারকে হ্যান্ড গ্লাভস দিতে হবে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1647624 – এই লিঙ্কে ক্লিক করুন ।
    
    বেরহামপুরের ইন্ডাস্ট্রিয়াল ট্রেনিং ইন্সটিটিউট কোভিড সংক্রান্ত উদ্ভাবনের ৩টি স্বত্ত্বের জন্য আবেদন করেছে ; আত্মনির্ভর ভারতের দিকে এর ফলে আরও একধাপ এগোন যাবে
    কোভিড - ১৯ মহামারীকে প্রতিহত করতে বেরহামপুরের ইন্ডাস্ট্রিয়াল ট্রেনিং ইন্সটিটিউট ( আইটিআই ) ৩টি উদ্ভাবনের জন্য স্বত্ত্বের আবেদন করেছে । দেশের আইআইটি এবং এনআইটিগুলির পদাঙ্ক অনুসরণ করে আইটিআই - ও একই পথে হাঁটলো । আশা করা যায় আগামীদিনে অন্যান্য আইটিআইগুলিও বেরহামপুরের আইটিআই - এর সাফল্যে অনুপ্রাণিত হবে এবং বিভিন্ন জিনিস উদ্ভাবন করবে । এর মাধ্যমে প্রধানমন্ত্রীর আত্মনির্ভর ভারত অভিযানের পথে অগ্রসর হওয়া যাবে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1647607 – এই লিঙ্কে ক্লিক করুন ।
    
    গ্রামাঞ্চলে কোভিড - ১৯এর নমুনা পরীক্ষার জন্য সস্তার কিট তৈরির উদ্যোগ
    কোভিড - ১৯ মহামারী দেশের প্রত্যন্ত অঞ্চলে নমুনা পরীক্ষার ক্ষেত্রে বড় সমস্যার সৃষ্টি করেছে । প্রত্যন্ত অঞ্চলে যথাযথ পরিকাঠামো না থাকায় স্বল্প মূল্যের যন্ত্র উদ্ভাবনের প্রয়োজনীয়তা দেখা দিয়েছে । কোভিডের পরীক্ষার জন্য নমুনা সংগ্রহ করে রাখার যথাযথ পরিকাঠামোও সংশ্লিষ্ট অঞ্চলে পাওয়া যায়না । রাঁচির মেসরার বিড়লা ইন্সটিটিউট অফ টেকনোলজি , করোনা ভাইরাসের নির্দিষ্ট প্রোটিন শনাক্তকরণের জন্য একটি যন্ত্র উদ্ভাবন করেছে । এই যন্ত্রের সাহায্যে দ্রুত সংক্রমণ শনাক্ত করা সম্ভব । বিজ্ঞান ও প্রযুক্তি দপ্তরের অধীনস্থ স্বায়ত্ত্বশাসিত সংস্থা বিজ্ঞান ও প্রযুক্তি গবেষণা পর্ষদ এই কাজে সাহায্য করেছে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1647531 – এই লিঙ্কে ক্লিক করুন ।
    
    ইএসআইসি ’ র অটল বিমিত ব্যক্তি কল্যাণ যোজনার আওতায় কর্মহীন শ্রমিকদের সুবিধা প্রদানে যোগ্যতার মানদন্ডের ছাড়
    কেন্দ্রীয় শ্রম ও কর্মসংস্থান দপ্তরের স্বাধীন দায়িত্বপ্রাপ্ত প্রতিমন্ত্রী শ্রী সন্তোষ কুমার গাঙ্গোয়ারের পৌরহিত্যে বৃহস্পতিবার কর্মচারী ভবিষ্যনিধি পর্ষদের ( ইএসআইসি ) ১৮২তম বৈঠক অনুষ্ঠিত হয়েছে । এই বৈঠকে ইএসআইসি পরিষেবা ব্যবস্থার উন্নতি এবং কোভিড - ১৯ মহামারীর জেরে ক্ষতিগ্রস্ত শ্রমিকদের সুবিধার্থে বেশ কিছু গুরুত্বপূর্ণ সিদ্ধান্ত গৃহিত হয়েছে ।
    বর্তমান পরিস্থিতিতে ইএসআইসি - র অটল বিমিত ব্যক্তি কল্যাণ যোজনা বাস্তবায়িত করা হয়েছে । এই প্রকল্পের আওতায় ইএসআইসি কর্মহীন শ্রমিকদের সুবিধার্থে গুরুত্বপূর্ণ পদক্ষেপ গ্রহণ করেছে । ইএসআইসি - র এই প্রকল্পের মেয়াদ আরও এক বছর অর্থাৎ ২০২১ সালের ৩০শে জুন পর্যন্ত বাড়ানোর সিদ্ধান্ত নেওয়া হয়েছে । কোভিড - ১৯ মহামারীর জেরে যারা কর্মহীন হয়ে পড়েছেন তাদেরকেও এই প্রকল্পের আওতায় সুবিধা প্রদান করা হবে সিদ্ধান্ত নেওয়া হয়েছে । এমনকি বর্তমান পরিস্থিতিতে এই প্রকল্পের আওতাধীন শর্তগুলিও শিথিল করার সিদ্ধান্ত নেওয়া হয়েছে । শিথিল শর্ত অনুসারে শ্রমিকদের এই সুবিধা চলতি বছরের ৩১শে ডিসেম্বর পর্যন্ত প্রদান করা হবে । এরপরে ২০২১এর পয়লা জানুয়ারী থেকে ২০২১এর ৩০শে জুন পর্যন্ত পূর্ববর্তী শর্ত শিথিল না করেই এই প্রকল্প চালিয়ে যাওয়া হবে ঠিক করা হয়েছে । তবে চলতি বছরে ৩১শে ডিসেম্বরের পরে শর্তের প্রয়োজন ও চাহিদা রয়েছে কি না তার ওপর নির্ভর করে পুনরায় পর্যালোচনা বৈঠক করা হবে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1647516 – এই লিঙ্কে ক্লিক করুন ।
    
    ২০২০ সালে প্রধানমন্ত্রী কর্ম সৃজন কর্মসূচি প্রকল্প বাস্তবায়ন ৪৪ শতাংশ বৃদ্ধি পেয়েছে
    কোভিড - ১৯ লকডাউনের কারণে দেশের অর্থনীতিতে বড় ধাক্কা সত্ত্বেও খাদি ও গ্রামীণ শিল্পোদ্যোগ কমিশনের বাস্তবায়িত জনকল্যাণ প্রকল্প প্রধানমন্ত্রী কর্ম সৃজন কর্মসূচি ( পিএমইজিপি ) দ্রুতগতিতে এগিয়ে চলেছে । পিএমইজিপি প্রকল্পগুলি অনুমোদনের ক্ষেত্রে অগ্রগতি লক্ষ্য করা গেছে । চলতি অর্থবর্ষের প্রথম ৫ মাসে পয়লা এপ্রিল থেকে ১৮ আগস্ট পর্যন্ত এই প্রকল্পে ৪৪ শতাংশ বেশি কর্মসূচি অনুমোদিত হয়েছে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1647366 – এই লিঙ্কে ক্লিক করুন ।
    
    ২০২১ অর্থবর্ষের প্রথম ত্রৈমাসিকে কর্মচারী ভবিষ্যনিধি তহবিলে ৮ লক্ষেরও বেশি নতুন সদস্য যুক্ত হয়েছেন
    কর্মচারী ভবিষ্যনিধি তহবিল ( ইপিএফও ) সংস্থা কর্তৃক প্রকাশিত কর্মচারী সদস্যের তালিকা অনুসারে ২০২১ অর্থবর্ষের প্রথম ত্রৈমাসিকে ইপিএফও - তে ৮ লক্ষেরও বেশি নতুন সদস্য যুক্ত হয়েছেন । কোভিড - ১৯ মহামারীর সময় এপ্রিল ও মে মাসে এই সদস্য পদ নথিভুক্তকরণের ওপর বিরূপ প্রভাব পড়েছিল । তবে , লকডাউন সত্ত্বেও ইপিএফও - র সামাজিক সুরক্ষা প্রকল্পগুলির কারণে এপ্রিল ও মে মাসে যথাক্রমে ০ . ২০ লক্ষ এবং ১ . ৭২ লক্ষ নতুন সদস্য যুক্ত হয়েছেন । জুন মাসে পরিস্থিতি ক্রমশ উন্নতি হতে থাকলে ৬ . ৫৫ লক্ষ সদস্য ইপিএফও - র তালিকাভুক্ত হন । ইপিএফও - র এই নতুন সদস্যপদে অন্তর্ভুক্তির মধ্যে মহিলা কর্মীদের উপস্থিতি ছিল যথেষ্টই চোখে পড়ার মতো ।
    বিস্তারিত বিবরণের জন্য https://pib.gov.in/PressReleasePage.aspx?PRID=1647367 – এই লিঙ্কে ক্লিক করুন ।
    
    স্টার্ট আপ ইকোসিস্টেমের সম্প্রসারণে অটল ইনোভেশন ভারত - সুইডেন স্বাস্থ্য সেবা উদ্ভাবনী কেন্দ্রের সঙ্গে যুক্ত হয়েছে
    দেশে উদ্ভাবনী সংস্কৃতি সম্প্রসারণে অটল ইনোভেশন মিশন , নীতি আয়োগ এবং ভারত - সুইডেন স্বাস্থ্য সেবা উদ্ভাবনী কেন্দ্র যৌথভাবে দেশে স্টার্ট আপ ইকোসিস্টেমের বিভিন্ন সমস্যার সমাধানে একযোগে কাজ করতে এগিয়ে এসেছে । এরই অঙ্গ হিসাবে ভারত - সুইডেন স্বাস্থ্য সেবা উদ্ভাবন কেন্দ্র এবং অটল ইনোভেশন মিশন বৃহস্পতিবার ভার্চ্যুয়াল মাধ্যমে একটি চুক্তি স্বাক্ষর করেছে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1647387 – এই লিঙ্কে ক্লিক করুন ।
    

    

    পিআইবি ’ র আঞ্চলিক কার্যালয় থেকে প্রাপ্ত তথ্য
    
    • মহারাষ্ট্র : বৃহন মুম্বাই পুরসভা কোভিড - ১৯ এর বিরুদ্ধে লড়াইয়ে যথাযথভাবে কাজ করে চলেছে । এক্ষেত্রে কোভিড - ১৯ নির্দেশিকা মেনে মুম্বাই ' এর পাঞ্চাশোর্ধো সমস্ত করোনা সংক্রমিত রোগীদের প্রাতিষ্ঠানিক নজরদারি ব্যবস্থা বাধ্যতামূলক করেছে । গত ২৪ ঘন্টায় মহারাষ্ট্রে করোনায় ৩২৬ জনের মৃত্যু হয়েছে । এই নিয়ে রাজ্যে করোনায় মৃতের সংখ্যা বেড়ে দাঁড়িয়েছে ২১ হাজার ৩৫৯ । রাজ্যে মোট করোনা আক্রান্তের সংখ্যা ১ লক্ষ ৬২ হাজার ।
    
    • গুজরাট : গত ২৪ ঘন্টায় গুজরাটে নতুন করে করোনায় আক্রান্ত হয়েছেন ১ হাজার ১৭৫ জন । করোনা থেকে আরোগ্য লাভের হার ৭৯ . ২১ শতাংশ ।
    
    • রাজস্থান : রাজ্যের মুখ্যমন্ত্রী শ্রী অশোক গেহলত কোভিড হাসপাতালে কর্মরত নার্সিং কর্মী এবং চিকিৎসকদের জন্য অতিরিক্ত সাম্মানিক ভাতা দেওয়ার কথা ঘোষণা করেছেন । এ পর্যন্ত করোনা থেকে আরোগ্য লাভ করেছেন ৫১ হাজার ১৯০ জন রোগী ।
    
    • ছত্তিশগড় : রাজ্যের স্বাস্থ্য দপ্তর জ্বর , কাশি , শ্বাসকষ্ট সহ কোভিড উপসর্গ রয়েছে এমন রোগীদের ২৪ ঘন্টার মধ্যে কোভিড পরীক্ষা করার জন্য নির্দেশ দিয়েছে ।
    
    • অরুণাচল প্রদেশ : রাজ্যে গত ২৪ ঘন্টায় নতুন করে ১১৬ জন কোভিড - ১৯ এ আক্রান্ত হয়েছেন । সুস্থ হয়ে উঠেছেন ৭১ জন ।
    
    • আসাম : গতকাল পর্যন্ত রাজ্যে ১ হাজার ৭৩৫ জন করোনায় আক্রান্ত হয়েছেন । সুস্থ হয়ে উঠেছেন ২ হাজার ৭৭২ জন । হাসপাতাল থেকে ছাড়া পেয়েছেন ৬৩ হাজার ১২০ জন ।
    
    • মণিপুর : রাজ্যে নতুন করে কোভিড - ১৯ এ আক্রান্ত হয়েছেন ৪৯ জন । সুস্থ হয়ে উঠেছেন ১১৭ জন । রাজ্যে সুস্থতার হার ৬০ শতাংশে পৌঁছেছে ।
    
    • মেঘালয় : রাজ্য সরকার সেপ্টেম্বর মাস থেকে পরবর্তী তিন মাসে প্রত্যেক মাসের প্রথম সপ্তাহের শুরুতে রাজ্যে প্রবেশপথগুলি বন্ধ রাখার সিদ্ধান্ত নিয়েছে ।
    
    • মিজোরাম : রাজ্যে আজ নতুন করে করোনায় আক্রান্ত হয়েছেন ১৫ জন । আইজলে ২৪শে অগাস্ট পর্যন্ত লকডাউনের মেয়াদ বাড়ানো হয়েছে ।
    
    • নাগাল্যান্ড : কোহিমায় ৩টি কলোনীতে কোভিড সংক্রমণের খবর পাওয়ায় সেই অঞ্চল সীল করে দেওয়া হয়েছে ।
    
    • সিকিম : রাজ্যে ৪৬ জন নতুন করে করোনায় আক্রান্ত হয়েছেন । করোনা থেকে সুস্থ হয়ে হাসপাতাল থেকে ছাড়া পেয়েছেন ৮৩৪ জন ।
    
    • কেরল : আজ রাজ্যে করোনায় ৪ জনের মৃত্যুর খবর পাওয়া গেছে । এই নিয়ে রাজ্যে মৃতের সংখ্যা বেড়ে দাঁড়ালো ১৯৫ । এই রাজ্যের বিভিন্ন জেলায় ১ লক্ষ ৭৩ হাজার ১৮৯ জন মানুষ পর্যবেক্ষণের মধ্যে রয়েছেন ।
    
    • তামিলনাডু : পুদুচেরীতে নতুন করে করোনায় আক্রান্ত হয়েছেন ৩১৩ জন । আরও ৬ জনের মৃত্যুর খবর পাওয়া গেছে । করোনায় থেকে সুস্থ হয়ে হাসপাতাল থেকে ছাড়া পেয়েছেন ৩০০ জন রোগী ।
    
    • কর্ণাটক : রাজ্যের স্বাস্থ্য দপ্তরের দেওয়া পরিসংখ্যান অনুযায়ী , ২ লক্ষ ৫০ হাজার মানুষ এ পর্যন্ত করোনায় আক্রান্ত হয়েছেন । নতুন করোনায় আক্রান্ত হয়েছেন ৭ হাজার ৩৮৫ জন । গতকাল পর্যন্ত পাওয়া তথ্য অনুযায়ী , হাসপাতাল থেকে ছাড়া পেয়েছেন ৬ হাজার ২৩১ জন রোগী । এ নিয়ে রাজ্যে হাসপাতাল থেকে ছাড়া পেয়েছেন ১ লক্ষ ৭০ হাজার ৩৮১ জন ।
    
    • অন্ধ্রপ্রদেশ : রাজ্যের মুখ্যমন্ত্রী জানিয়েছেন , করোনা আক্রান্তদের চিকিৎসার জন্য হাসপাতালের সংখ্যা ১৩৮ থেকে বাড়িয়ে ২৮৭ করা হয়েছে । করোনায় চিকিৎসার সঙ্গে যুক্ত বিভিন্ন আধিকারিকদের সমস্ত কোভিড - ১৯ হাসপাতালে যথাযথ চিকিৎসা ব্যবস্থা করার নির্দেশ দিয়েছেন । নতুন করে করোনা থেকে সুস্থ হয়ে উঠেছেন ৮ হাজার ৮৪৬ জন ।
    
    • তেলেঙ্গানা : গত ২৪ ঘন্টায় ১ হাজার ৯৬৭ জন করোনায় আক্রান্ত হয়েছেন । করোনা থেকে সুস্থ হয়ে উঠেছেন ১ হাজার ৭৮১ জন । নতুন করে করোনায় মৃত্যু হয়েছে ৮ জনের । কোভিড - ১৯ সংক্রমণ প্রতিরোধে গ্রেটার হায়দ্রাবাদ পুরসভা এলাকায় বিকেল ৪টা থেকে সন্ধ্যা ৭টা পর্যন্ত ক্লিনিক খোলার সিদ্ধান্ত নিয়েছে সরকার ।


    CG/SS/SB

    
    
    (Release ID: 1647768) Visitor Counter : 4
    
    
      Read this release in: English , Urdu , Hindi , Marathi , Assamese , Manipuri , Gujarati , Tamil , Telugu , Malayalam