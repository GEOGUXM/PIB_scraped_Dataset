      বিজ্ঞানওপ্রযুক্তিমন্ত্রক

      কোভিড-১৯ সংক্রান্ত ইন্দো-মার্কিন ভার্চ্যুয়াল নেটওয়ার্কের জন্য পুরস্কার ঘোষণা
      Posted On: 18 AUG 2020 10:11AM by PIB Kolkata


    নয়াদিল্লি, ১৮ আগস্ট, ২০২০


    

    ভারত-মার্কিন যুক্তরাষ্ট্রের গবেষকদের সমন্বয়ে গঠিত আটটি বিপক্ষীয় দল কোভিড-১৯-এর মাধ্যমে রোগ-জীবাণু এবং রোগ নির্মূল করার ক্ষেত্রে আধুনিক গবেষণার দরুণ ইন্দো-মার্কিন ভার্চ্যুয়াল নেটওয়ার্ক পুরস্কার পেয়েছে। এই দলগুলি গবেষণার ক্ষেত্রে যে সমস্ত বিষয় অনুসরণ করবে তার মধ্যে রয়েছে অ্যান্টি-ভাইরাল কোটিং, রোগ শনাক্তকরণ প্রক্রিয়া, বিপরীত জেনেটিক্স কৌশল এবং ড্রাগ সংক্রান্ত বিশ্লেষণ তথা মূল্যায়ন।
    
    ইন্দো-ইউএস সায়েন্স অ্যান্ড টেকলনজি ফোরাম (আইইউএসএসটিএফ) আটটি বিপক্ষীয় দলের জন্য এই পুরস্কার ঘোষণা করেছে। এখানে ভারত ও মার্কিন যুক্তরাষ্ট্রের কোভিড-১৯ সংক্রান্ত শীর্ষস্থানীয় গবেষকরা রয়েছেন। কোভিড-১৯ মহামারী এবং বিশ্ব জুড়ে উদীয়মান চ্যালেঞ্জগুলির সমাধান খুঁজে বের করার জন্য চিকিৎসক ও বৈজ্ঞানিক মহলের প্রচেষ্টার সাহায্যে উভয় দেশের ভার্চ্যুয়াল নেটওয়ার্কগুলি গুরুত্বপূর্ণ ভূমিকা নিয়েছে। আইইউএসএসটিএফ হল একটি স্বশাসিত দ্বিপাক্ষিক সংস্থা যা ভারত এবং মার্কিন যুক্তরাষ্ট্রের মধ্যে যৌথভাবে বিজ্ঞান, প্রযুক্তি, কৌশল ও উদ্ভাবনের ক্ষেত্রে শিক্ষা প্রতিষ্ঠান এবং শিল্প সংস্থাগুলির পারস্পরিক অংশগ্রহণের মাধ্যমে কাজকর্ম রূপায়ণ করে থাকে।
    
    এই আটটি দ্বিপাক্ষিক দলের সেরা কয়েকজন ভারতীয় ও মার্কিন উভয় দেশের বিজ্ঞানী ও প্রযুক্তিবিদরা সম্মিলিত দক্ষতা তুলে ধরার জন্য যে প্রস্তাব দিয়েছিলেন, তাতে কোভিড-১৯ সংক্রান্ত সমাধানসূত্র খুঁজে বের করার প্রস্তাবগুলিও সামিল করা হয়েছে। নিবিড় দ্বিপাক্ষিক আলোচনা ও বিশ্লেষণ প্রক্রিয়ার মাধ্যমে এই আটটি দল কোভিড-১৯ সংক্রান্ত প্যাথো-জেনেসিস এবং অসুখ দূরীকরণের বিষয়ে গবেষণা, অ্যান্টি-ভাইরাল কোটিং, অনাক্রমতা সংক্রান্ত মডিউলেশন, বর্জ্য জলের মধ্যে সার্স সিওভি-২ ট্র্যাকিং, রোগ শনাক্তকরণ সম্পর্কিত গবেষণামূলক কাজকর্ম পরিচালনা করবে। সেইসঙ্গে, রোগ দূরীকরণের ক্ষেত্রে বিপরীত জেনেটিক কৌশল ও উপযুক্ত উপশমের ওষুধ তৈরির সন্ধান দেবে। এই দলগুলিকে অভিনন্দন জানিয়ে কেন্দ্রীয় বিজ্ঞান ও প্রযুক্তি দপ্তরের সচিব ডঃ আশুতোষ শর্মা বলেছেন, খুব অল্প সময়ের মধ্যেই ভারত ও মার্কিন যুক্তরাষ্ট্রের মধ্যে সুবিন্যস্ত সহযোগিতার অঙ্গ হিসেবে কোভিড-১৯ সংক্রান্ত বিষয়গুলিতে বিশেষ সাফল্য পাওয়া গেছে। মার্কিন পররাষ্ট্র বিষয়ক দপ্তরের মহাকাশ ও স্বাস্থ্য সংক্রান্ত সহকারী সচিব ডঃ জোনাথন মারবোলিস বলেছেন, কোভিড-১৯-এর বিরুদ্ধে লড়াইয়ে মার্কিন যুক্তরাষ্ট্র ও ভারত যৌথভাবে উদ্ভাবিত একাধিক বিষয়ে সাফল্য পেয়েছে। দুই দেশের জনগণ ও অর্থনীতি উভয়েই বর্তমান মহামারীর চ্যালেঞ্জ মোকাবিলায় বিজ্ঞান ও প্রযুক্তি ওপর নির্ভরশীল।
    
    দ্বিপাক্ষিক ইন্দো-মার্কিন বিজ্ঞান ও প্রযুক্তি ফোরামের উদ্দেশ্য হল পৃথক পৃথক বৈজ্ঞানিক প্রতিষ্ঠান এবং বিজ্ঞানী সমাজের মধ্যে অংশীদারিত্বের মাধ্যমে ভারত ও আমেরিকার দীর্ঘমেয়াদি বৈজ্ঞানিক সহযোগিতার ক্ষেত্রে অনুঘটক হিসেবে কাজ করা।


    

    CG/BD/DM

    
    
    (Release ID: 1646681) Visitor Counter : 6
    
    
      Read this release in: English , Urdu , Hindi , Marathi , Manipuri , Punjabi , Tamil , Telugu