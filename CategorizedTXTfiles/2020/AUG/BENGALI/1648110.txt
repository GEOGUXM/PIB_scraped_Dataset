      স্বাস্থ্যওপরিবারকল্যাণমন্ত্রক

      দেশে দৈনিক ৮ লক্ষেরও বেশি নমুনা পরীক্ষা হচ্ছে, মোট ৩.৫ কোটি নমুনা পরীক্ষা হয়েছে
      
      প্রতি ১০ লক্ষ জন পিছু আজকের হিসাবে ২৫ হাজার ৫৭৪টি নমুনা পরীক্ষা হয়েছে

      Posted On: 23 AUG 2020 1:30PM by PIB Kolkata

    নয়াদিল্লি, ২৩ অগাস্ট, ২০২০


    

    জানুয়ারি মাসে দেশে একমাত্র পুণেতে একটি পরীক্ষাগারে নমুনা পরীক্ষা হ’ত। গত ৬ দিন ধরে ৮ লক্ষেরও বেশি দৈনিক নমুনা পরীক্ষা হচ্ছে। এর ফলে, মোট ৩.৫ কোটিরও বেশি নমুনা পরীক্ষা হয়েছে। গত ২৪ ঘন্টায় ৮ লক্ষ ১ হাজার ১৪১টি নমুনা পরীক্ষা হয়েছে।


    
    সমন্বিত উদ্যোগের কারণে প্রতিদিন নমুনা পরীক্ষার হার বাড়ছে। গত তিন সপ্তাহ ধরে এই হার ঊর্ধ্বমুখী। ‘টেস্ট, ট্র্যাক ও ট্রিট’ নীতি অবলম্বন করে আজকের হিসাবে প্রতি ১০ লক্ষ জন পিছু ২৫ হাজার ৫৭৪টি নমুনা পরীক্ষা হয়েছে। এর ফলে, সংক্রমিতদের দ্রুত সনাক্ত করে তাঁদের প্রয়োজনীয় চিকিৎসার ব্যবস্থা করা হচ্ছে। সর্বশেষ হিসাব অনুসারে, দেশে ৯৮৩টি সরকারি এবং ৫৩২টি বেসরকারি পরীক্ষাগারে অর্থাৎ মোট ১ হাজার ৫১৫টি পরীক্ষাগারে নমুনা পরীক্ষা হচ্ছে।


    
    এর মধ্যে ৪৫৮টি সরকারি এবং ৩২২টি বেসরকারি অর্থাৎ মোট ৭৮০টি পরীক্ষাগারে রিয়েল টাইম আরটিপিসিআর পদ্ধতিতে নমুনা পরীক্ষা হচ্ছে। ৪৯১টি সরকারি এবং ১২৬টি বেসরকারি অর্থাৎ মোট ৬১৭টি পরীক্ষাগারে ট্র্যুন্যাট পদ্ধতিতে এবং ৩৪টি সরকারি ও ৮৪টি বেসরকারি অর্থাৎ মোট ১১৮টি পরীক্ষাগারে সিবিন্যাট পদ্ধতিতে নমুনাপরীক্ষা হচ্ছে।


    
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন। অথবা ট্যুইটার হ্যান্ডেল @MoHFW_INDIA.-এর সাহায্য নিতে পারেন।
    
    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেল @CovidIndiaSeva-এ ও প্রশ্ন করা যাবে।
    
    এছাড়াও +৯১-১১-২৩৯৭-৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা পেতে চাইলে নীচের লিঙ্কে ক্লিক করুন -
    https://www.mohfw.gov.in/pdf/coronvavirushelplinenumber.pdf


    

    CG/CB/SB

    
    
    (Release ID: 1648110) Visitor Counter : 7
    
    
      Read this release in: Gujarati , Tamil , English , Urdu , Marathi , Hindi , Assamese , Manipuri , Odia , Telugu , Malayalam