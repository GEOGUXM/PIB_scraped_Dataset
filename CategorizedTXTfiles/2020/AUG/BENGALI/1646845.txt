      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 18 AUG 2020 6:30PM by PIB Kolkata


    নয়াদিল্লি, ১৮ অগাস্ট, ২০২০


    নমুনা পরীক্ষায় ভারতে এক নতুন রেকর্ড – একদিনেই প্রায় ৯ লক্ষ নমুনা পরীক্ষা ; একদিনেই রেকর্ড সর্বাধিক আরোগ্য লাভের সংখ্যা ৫৭ হাজার ৫৮৪ ; আক্রান্তের সংখ্যার তুলনায় সুস্থতার সংখ্যা ১৩ লক্ষেরও বেশি

    দৈনিক - ভিত্তিতে কোভিড - ১৯ নমুনা পরীক্ষার ক্ষেত্রে ভারত নতুন রেকর্ড গড়েছে । এ যাবৎ একদিনে প্রায় ৯ লক্ষ নমুনা পরীক্ষা হয়েছে । এর ফলে , মোট নমুনা পরীক্ষার সংখ্যা বেড়ে ৩ কোটি ৯ লক্ষ ৪১ হাজার ২৬৪ হয়েছে । ব্যাপক হারে নমুনা পরীক্ষার পাশাপাশি , আক্রান্তের সংখ্যা জাতীয় স্তরে সাপ্তাহিক গড় হার ৮ . ৮৪ শতাংশের তুলনায় কমে দাঁড়িয়েছে ৮ . ৮১ শতাংশে । দেশে গত ২৪ ঘন্টায় এ যাবৎ একদিনেই সর্বাধিক ৫৭ হাজার ৫৮৪ জন আরোগ্য লাভ করেছেন । অধিকসংখ্যায় আরোগ্য লাভ এবং হাসপাতাল থেকে সুস্থ হয়ে ছাড়া পাওয়ার সংখ্যা বৃদ্ধি পাওয়ার ফলে আরোগ্য লাভের সংখ্যা দেশে ১৯ লক্ষ ৭৭ হাজার ৭৭৯ হয়েছে । এর ফলে , সুস্থ ও নিশ্চিতভাবে আক্রান্তের সংখ্যার মধ্যে ফারাক আজ ১৩ লক্ষ ৪ হাজার ৬১৩ ছাড়িয়েছে । দেশে দৈনিক গড় হারের দিক থেকে আরোগ্য লাভের হার বেড়ে ৭৩ . ১৮ শতাংশ হয়েছে এবং একইভাবে মৃত্যু হার কমে ১ . ৯২ শতাংশে পৌঁছেছে । কেন্দ্রীয় সরকারের পাশাপাশি , রাজ্য / কেন্দ্রশাসিত অঞ্চলগুলির সম্মিলিত প্রচেষ্টার ফলে ৩০টি রাজ্য / কেন্দ্রশাসিত অঞ্চলে মৃত্যু হার জাতীয় গড় হারের তুলনায় কম । উপযুক্ত চিকিৎসা পরিষেবা প্রদান এবং আক্রান্তদের আগাম চিহ্নিত করতে ব্যাপক হারে নমুনা পরীক্ষার ফলে মৃত্যু হার ক্রমশ কমছে । দেশে নিশ্চিতভাবে করোনায় আক্রান্তের সংখ্যা ৬ লক্ষ ৭৩ হাজার ১৬৬ , যা মোট আক্রান্তের তুলনায় ২৪ . ৯১ শতাংশ । দেশে নমুনা পরীক্ষাগারের সংখ্যাও ক্রমশ বাড়ছে । আজ পর্যন্ত ৯৭১টি সরকারি এবং ৫০৫টি বেসরকারি মিলিয়ে মোট নমুনা পরীক্ষাগারের সংখ্যা ১ হাজার ৪৭৬ ।
    বিস্তারিত বিবরণের জন্য https://pib.gov.in/PressReleasePage.aspx?PRID=1646637 – এই লিঙ্কে ক্লিক করুন ।
    
    দেশে টিকা প্রস্তুতকারক সংস্থাগুলির সঙ্গে জাতীয় টিকাকরণ বিশেষজ্ঞকদের গোষ্ঠীর বৈঠক
    জাতীয় টিকাকরণ বিশেষজ্ঞ গোষ্ঠীর সদস্যরা আজ পুণের সেরাম ইন্সটিটিউট অফ ইন্ডিয়া ও জেননোভা বায়োফার্মাসিউটিক্যাল , হায়দ্রাবাদের ভারত বায়োটেক ও বায়োলজিক্যাল ই এবং আহমেদাবাদের জাইডাস ক্যাডিলা ౼ দেশের শীর্ষ স্থানীয় টিকা প্রস্তুতকারক সংস্থাগুলির প্রতিনিধির সঙ্গে বৈঠক করেছেন । এই বৈঠকটি ফলপ্রসূ ও পারস্পরিক সহায়ক হয়েছে ।
    দেশীয় সংস্থাগুলির টিকা তৈরি এখন কোন পর্যায়ে রয়েছে , তা নিয়ে যেমন একটি ধারণা , বিশেষজ্ঞ গোষ্ঠীর সদস্যরা পেয়েছেন , একইভাবে ওই সংস্থাগুলি সরকারের কাছে কি প্রত্যাশা করে সে বিষয়েও জানা গেছে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1646506 – এই লিঙ্কে ক্লিক করুন ।
    
    কোভিড - ১৯ সংক্রান্ত ইন্দো - মার্কিন ভার্চ্যুয়াল নেটওয়ার্কের জন্য পুরস্কার ঘোষণা
    ভারত - মার্কিন যুক্তরাষ্ট্রের গবেষকদের সমন্বয়ে গঠিত আটটি বিপক্ষীয় দল কোভিড - ১৯ - এর মাধ্যমে রোগ - জীবাণু এবং রোগ নির্মূল করার ক্ষেত্রে আধুনিক গবেষণার দরুণ ইন্দো - মার্কিন ভার্চ্যুয়াল নেটওয়ার্ক পুরস্কার পেয়েছে । এই দলগুলি গবেষণার ক্ষেত্রে যে সমস্ত বিষয় অনুসরণ করবে তার মধ্যে রয়েছে অ্যান্টি - ভাইরাল কোটিং , রোগ শনাক্তকরণ প্রক্রিয়া , বিপরীত জেনেটিক্স কৌশল এবং ড্রাগ সংক্রান্ত বিশ্লেষণ তথা মূল্যায়ন ।
    ইন্দো - ইউএস সায়েন্স অ্যান্ড টেকলনজি ফোরাম ( আইইউএসএসটিএফ ) আটটি বিপক্ষীয় দলের জন্য এই পুরস্কার ঘোষণা করেছে । এখানে ভারত ও মার্কিন যুক্তরাষ্ট্রের কোভিড - ১৯ সংক্রান্ত শীর্ষস্থানীয় গবেষকরা রয়েছেন । কোভিড - ১৯ মহামারী এবং বিশ্ব জুড়ে উদীয়মান চ্যালেঞ্জগুলির সমাধান খুঁজে বের করার জন্য চিকিৎসক ও বৈজ্ঞানিক মহলের প্রচেষ্টার সাহায্যে উভয় দেশের ভার্চ্যুয়াল নেটওয়ার্কগুলি গুরুত্বপূর্ণ ভূমিকা নিয়েছে । আইইউএসএসটিএফ হল একটি স্বশাসিত দ্বিপাক্ষিক সংস্থা যা ভারত এবং মার্কিন যুক্তরাষ্ট্রের মধ্যে যৌথভাবে বিজ্ঞান , প্রযুক্তি , কৌশল ও উদ্ভাবনের ক্ষেত্রে শিক্ষা প্রতিষ্ঠান এবং শিল্প সংস্থাগুলির পারস্পরিক অংশগ্রহণের মাধ্যমে কাজকর্ম রূপায়ণ করে থাকে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1646582 – এই লিঙ্কে ক্লিক করুন ।
    
    কৃষি পণ্যের রপ্তানি এ বছরের মার্চ থেকে জুন পর্যন্ত সময়ে গত বছরের তুলনায় ২৩ . ২৪ শতাংশ বেড়েছে
    কৃষিক্ষেত্রে স্বনির্ভরতা অর্জন আত্মনির্ভর ভারত অভিযানের উদ্দেশ্য পূরণের এক গুরুত্বপূর্ণ অঙ্গ । এই লক্ষ্যকে সামনে রেখে কৃষিপণ্যের রপ্তানির বড় ভূমিকা রয়েছে । এছাড়াও , বিদেশি মুদ্রা সঞ্চয়ের ক্ষেত্রে রপ্তানি বড় ভূমিকা নিয়ে থাকে । রপ্তানির পরিমাণ বৃদ্ধি পেলে তা কৃষক , উৎপাদক ও রপ্তানিকারীদের কাছেও লাভবান হয় । কৃষিকাজের এলাকা ও উৎপাদনশীলতা বাড়িয়ে কৃষিপণ্যের উৎপাদন বৃদ্ধি পেলে স্বাভাবিকভাবে রপ্তানিও বাড়ে ।
    বিশ্ব বাণিজ্য সংগঠনের বাণিজ্য সংক্রান্ত পরিসংখ্যান অনুযায়ী ২০১৭ - তে কৃষিপণ্য রপ্তানির ক্ষেত্রে ভারতের অংশ ছিল ২ . ২৭ শতাংশ এবং আমদানির ক্ষেত্রে অংশ ছিল ১ . ৯০ শতাংশ । কোভিড মহামারীজনিত লকডাউনের সময় বিশ্ব খাদ্য সরবরাহ শৃঙ্খল যাতে বিঘ্নিত না হয় , র জন্য প্রয়োজনীয় ব্যবস্থা গ্রহণ করে ভারত । চলতি বছরের মার্চ থেকে জুন পর্যন্ত সময়কালে ভারত থেকে কৃষিপণ্য রপ্তানির পরিমাণ ছিল ২৫ , ৫৫২ কোটি ৭০ লক্ষ টাকা । ২০১৯ - এর আলোচ্য সময়ে এই রপ্তানির পরিমাণ দাঁড়ায় ২০ , ৭৩৪ কোটি ৮০ লক্ষ টাকা যা এবার ২৩ . ২৪ শতাংশ বেড়েছে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1646632 – এই লিঙ্কে ক্লিক করুন ।


    
    প্রবাসী শ্রমিকদের স্বল্প মূল্যে নিজস্ব বাড়ি প্রদান করতে ইস্পাত ক্ষেত্রে অগ্রণী শিল্পপতিদের সরকারের সঙ্গে অংশীদার হওয়ার আহ্বান জানালেন শ্রী ধর্মেন্দ্র প্রধান
    কেন্দ্রীয় ইস্পাত তথা পেট্রোলিয়াম ও প্রাকৃতিক গ্যাস মন্ত্রী শ্রী ধর্মেন্দ্র প্রধান প্রবাসী শ্রমিকদের স্বল্প মূল্যে নিজস্ব বাড়ি প্রদানে ইস্পাত ক্ষেত্রের অগ্রণী শিল্পপতিদের সরকারের সঙ্গে অংশীদারিত্ব গড়ে তোলার আহ্বান জানিয়েছেন । আত্মনির্ভর ভারত : আবাসন ও নির্মাণ তথা অসামরিক পরিবহণ ক্ষেত্রে ইস্পাতের ব্যবহার বাড়ানো শীর্ষক এক ওয়েবিনারে প্রধান অতিথি হিসাবে অংশগ্রহণ করে শ্রী প্রধান আবাসন ও শহরাঞ্চল বিষয়ক মন্ত্রকের কর্মসূচির কথা উল্লেখ করে প্রবাসী শ্রমিকদের জন্য গৃহ নির্মাণ উদ্যোগে রাষ্ট্রায়ত্ত সংস্থা তথা ইস্পাত শিল্পগুলিকে সক্রিয়ভাবে সামিল হওয়ার আহ্বান জানান । তিনি আরও বলেন , সরকার এ ধরনের ১ লক্ষ গৃহ নির্মাণের পরিকল্পনা নিয়েছে । তাই , ইস্পাত শিল্প সংস্থাগুলির কাছে এই উদ্যোগ বড় সুযোগ এনে দিয়েছে । স্বল্প মূল্যের গৃহ নির্মাণে সবপক্ষের অংশগ্রহণ অন্যদের কাছে আদর্শ হয়ে উঠবে বলেও তিনি অভিমত প্রকাশ করেন । সরকারের কল্যাণমুখী উদ্যোগগুলির সঙ্গে অংশীদারিত্ব গরে তোলার প্রসঙ্গ উল্লেখ করে মন্ত্রী বলেন , আত্মনির্ভর ভারত অভিযানের উদ্দেশ্যই হ ’ ল – দেশের প্রতিটি নাগরিককে মর্যাদা ও আত্মসম্মান প্রদর্শন করা ।
    বিস্তারিত বিবরণের জন্য https://pib.gov.in/PressReleasePage.aspx?PRID=1646657 – এই লিঙ্কে ক্লিক করুন ।
    
    
    
    পিআইবি ’ র আঞ্চলিক কার্যালয় থেকে প্রাপ্ত তথ্য
    
    • পাঞ্জাব : রাজ্যে ক্রমবর্ধমান আক্রান্তের সংখ্যা বৃদ্ধি পাওয়ায় এবং প্রতি ১০ লক্ষ জনসংখ্যায় মৃত্যু হার বৃদ্ধি পাওয়ার প্রেক্ষিতে রাজ্যের মুখ্যমন্ত্রী বলেছেন , মহামারী সংক্রমণ প্রতিরোধে তিনি কোনও রকম কঠোর পদক্ষেপ গ্রহণে পিছপা হবেন না । অবশ্য , তিনি লকডাউন পুনরায় কার্যকর করার সম্ভাবনা খারিজ করে দেননি ।
    
    • হরিয়ানা : কোভিড - ১৯ মোকাবিলায় অগ্রভাগে থাকা কর্মী ও আধিকারিকদের নিরন্তর প্রয়াসের প্রশংসা করে রাজ্যের মুখ্যসচিব সমস্ত ডেপুটি কমিশনারদের ট্রেসিং , ট্র্যাকিং , টেস্টিং এবং ট্রিটমেন্টের ওপর গুরুত্ব দিতে বলেছেন । তিনি জানান , কোভিড - ১৯ সংক্রমণ প্রতিরোধে মুখ্যমন্ত্রী প্রয়োজনীয় সবরকম পদক্ষেপ গ্রহণের নির্দেশ দিয়েছেন ।
    
    • কেরল : কোভিড - ১৯ সংক্রমণের প্রেক্ষিতে পর্যটন ক্ষেত্রের আর্থিক দূরাবস্থা খানিকটা লাঘব করতে রাজ্য সরকার ৪৫৫ কোটি টাকার ঋণ সহায়তা কর্মসূচির কথা ঘোষণা করেছে । এই কর্মসূচির আওতায় পর্যটন ক্ষেত্রের সঙ্গে যুক্ত সংস্থাগুলিকে ৫০ শতাংশ সুদ ছাড় সহ ২৫ লক্ষ টাকা পর্যন্ত ঋণ সহায়তা দেওয়া হবে । এদিকে রাজ্যে করোনায় মৃতের সংখ্যা বেড়ে ১৭১ হয়েছে । গতকাল আরও ১ হাজার ৭২৫ জন করোনায় আক্রান্ত হয়েছেন । বর্তমানে ১৫ হাজার ৮৯০ জন রোগী চিকিৎসাধীন রয়েছেন ।
    
    • তামিলনাডু : মাদ্রাজ হাইকোর্ট থুথুকুদিতে স্টার লাইট কপার স্মেল্টিং প্ল্যান্ট পুনরায় চালু করার আবেদন সংক্রান্ত যাবতীয় পিটিশন খারিজ করে দিয়েছে । এদিকে আন্দামান , নিকোবর দ্বীপপুঞ্জে কোভিড - ১৯ সংক্রমণ বৃদ্ধি পাওয়ায় সাপ্তাহিক যাত্রীবাহী দুটি জাহাজ এনভি নিকোবর এবং এনভি নানকৌরি পরিষেবা বন্ধ করে দেওয়া হয়েছে ।
    
    • কর্ণাটক : রাজ্যের চিকিৎসা শিক্ষা মন্ত্রী জানিয়েছেন , সমস্ত মেডিকেল কলেজ ও হাসপাতালে অক্সিজেন প্ল্যান্ট গড়ে তোলা হবে । রাজ্যে গতকাল আরও ১১৫ জনের মৃত্যু হওয়ায় করোনায় মৃতের সংখ্যা বেড়ে ৪ হাজার ৬২ হয়েছে ।
    
    • অন্ধ্রপ্রদেশ : রাজ্যে আজ আরও একটি ২০০ শয্যাবিশিষ্ট হাসপাতালের উদ্বোধন হয়েছে গুন্টুর জেলায় । এই হাসপাতালের ১৫০টি শয্যায় অক্সিজেনের সুবিধা এবং ৯০টি শয্যায় ভেন্টিলেটর সুবিধা রয়েছে ।
    
    • তেলেঙ্গানা : রাজ্যে গত ২৪ ঘন্টায় আরও ১ হাজার ৬৮২ জনের সংক্রমণের খবর মেলায় করোনায় আক্রান্তের সংখ্যা বেড়ে ৯৩ হাজার ৯০০ ছাড়িয়েছে । নিশ্চিতভাবে করোনায় আক্রান্ত হয়েছেন ২১ হাজারেরও বেশি । এখনও পর্যন্ত মৃত্যু হয়েছে ৭১১ হয়েছে । রাজ্যের সরকারি ও বেসরকারি হাসপাতালগুলিতে ১৭ হাজার ৮৬০টি রোগী শয্যা খালি রয়েছে ।
    
    • অরুণাচল প্রদেশ : রাজ্যে গতকাল আরও ৪০ জন করোনায় আক্রান্ত হয়েছেন । সুস্থ হয়েছেন ৮৫ জন ।
    
    • আসাম : রাজ্যে গতকাল আরও ২ হাজার ৭৯২ জনের সংক্রমণের খবর মেলায় আক্রান্তের সংখ্যা ৭৯ হাজার ছাড়িয়েছে । নিশ্চিতভাবে করোনায় আক্রান্ত হয়েছেন ২২ হাজার ৭৩৩ জন ।
    
    • মেঘালয় : রাষ্ট্রপতি শ্রী রাম নাথ কোবিন্দ রাজ্যের নতুন রাজ্যপাল হিসাবে শ্রী সত্যপাল মালিককে নিয়োগ করেছেন ।
    
    • মণিপুর : রাজ্যে গত ২৪ ঘন্টায় আরও ১১৮ জনের সংক্রমণের খবর মেলায় করোনায় আক্রান্তের সংখ্যা বেড়ে ৪ হাজার ৬৮৭ হয়েছে । নিশ্চিতভাবে করোনায় আক্রান্ত হয়েছেন ১ হাজার ৯৩৬ জন । মৃত্যু হয়েছে ১৭ জনের ।
    
    • মিজোরাম : রাজ্যে গত ২৪ ঘন্টায় আরও ২৬ জনের সংক্রমণের খবর মেলায় করোনায় আক্রান্তের সংখ্যা বেড়ে ৮১৫ হয়েছে । নিশ্চিতভাবে করোনায় আক্রান্ত হয়েছেন ৪৪৩ জন । আইজলে সম্পূর্ণ লকডাউন কার্যকর করা হয়েছে ।
    
    • নাগাল্যান্ড : ডিমাপুর কোভিড - ১৯ হাসপাতালের এক চিকিৎসক করোনায় আক্রান্ত হয়েছেন । এদিকে আসাম রাইফেলস্ কোয়ারেন্টাইন কেন্দ্রগুলিতে পানীয় জল ও অত্যাবশ্যক সামগ্রী সরবরাহ করছে ।
    
    • সিকিম : রাজ্যে আরও ২০ জনের সংক্রমণের খবর মেলায় করোনায় আক্রান্তের সংখ্যা বেড়ে ৪৮৫ হয়েছে । কোভিড - ১৯ এর বিরূপ প্রভাব মোকাবিলায় রাজ্যে অর্থ ব্যবস্থার পুনরুজ্জীবনে স্টেট ব্যাঙ্ক অফ সিকিম তার গ্রাহকদের জন্য ঋণ সহায়তা কর্মসূচির কথা ঘোষণা করেছে । এই কর্মসূচির আওতায় ক্ষুদ্র ও মাঝারি ব্যবসায়িক ইউনিটগুলিতে ৫০ লক্ষ টাকা পর্যন্ত কার্যকরি মূলধন মেয়াদী ঋণ সহায়তা দেওয়া হবে ।
    
    • মহারাষ্ট্র : পুণেতে ৫০ শতাংশেরও বেশি মানুষ ইতিমধ্যেই করোনা ভাইরাসে সংক্রমিত হয়েছেন বলে ইঙ্গিত মিলেছে । এই জেলায় আক্রান্তের সংখ্যা ১ লক্ষ ৩২ হাজার ।
    
    • গুজরাট : আমেদাবাদে প্রকাশ্য - স্থানে মাস্ক ব্যবহার না করার জন্য জরিমানা হিসাবে ৩ কোটি ৭৫ লক্ষ টাকা সংগ্রহ হয়েছে । এদিকে রাজ্যে গতকাল আরও ১ হাজার ৩৩ জনের সংক্রমণের খবর মেলায় রাজ্যে নিশ্চিতভাবে করোনায় আক্রান্তের সংখ্যা ১৪ হাজার ৪৩৫ হয়েছে ।
    
    • রাজস্থান : রাজ্যের আরও একজন বিধায়ক বিধানসভা অধিবেশনে যোগদানের পর কোভিড - ১৯ এ আক্রান্ত হয়েছেন । এদিকে রাজ্যে গতকাল আরও ৬৯৪ জনের সংক্রমিত হওয়ার এবং ১০ জনের মৃত্যুর খবর মিলেছে ।
    
    • গোয়া : রাজ্যে উদ্বেগজনক কোভিড পরিস্থিতির দরুণ নির্বাচন কমিশন ১১টি পুর কাউন্সিলের নির্বাচন স্থগিত করে দিয়েছে । এদিকে গোয়া বিমানবন্দরে বিমান ওঠা - নামা গত এপ্রিল মাসের তুলনায় জুলাই মাসে ১২ শতাংশ বেড়েছে । রাজ্যে আজ পর্যন্ত করোনায় আক্রান্তের সংখ্যা প্রায় ১২ হাজার । এর মধ্যে ৩ হাজার ৮২৫ জন নিশ্চিতভাবে করোনায় আক্রান্ত হয়েছেন ।


    CG/BD/SB

    
    
    (Release ID: 1646845) Visitor Counter : 2
    
    
      Read this release in: Punjabi , English , Urdu , Hindi , Marathi , Assamese , Manipuri , Gujarati , Tamil , Telugu , Malayalam