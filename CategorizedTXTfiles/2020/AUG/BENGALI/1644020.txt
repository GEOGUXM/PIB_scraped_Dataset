      সংস্কৃতিমন্ত্রক

      অবনীন্দ্রনাথ ঠাকুরের ১৫০তম জন্মবার্ষিকী উপলক্ষে এন জি এম এ ৭ অগস্ট ২০২০ "মহান শিল্পী অবনীন্দ্রনাথ ঠাকুর" নামে একটি ভার্চুয়াল ভ্রমণের আয়োজন করছে
      Posted On: 06 AUG 2020 6:44PM by PIB Kolkata


    নয়া দিল্লী, ৬ অগস্ট, ২০২০


    

    
    অবনীন্দ্রনাথ ঠাকুরের ১৫০তম জন্মবার্ষিকী উদযাপন উপলক্ষে ন্যাশনাল গ্যালারি অফ মডার্ন আর্ট ৭ অগস্ট ২০২০ " দ্য গ্রেট মায়েস্ত্রো : অবনীন্দ্রনাথ টেগোর" শীর্ষক একটি ভার্চুয়াল ভ্রমণের আয়োজন করছে।


    
    এন জি এম এ-র মহানির্দেশক শ্রী অদ্বৈত চরণ গদানায়ক বলেন, এই ভার্চুয়াল ভ্রমণের আয়োজন করতে পেরে তিনি প্রভূত সন্তোষ লাভ করেছেন। এন জি এম এ-র গর্বের সংগ্রহে আছে এই ক্ষণজন্মা শিল্পীর আঁকা ৯৯টি চিত্রকর্ম।এর মধ্যে ৭৭টি বিখ্যাত ছবি নিয়ে ভার্চুয়াল ভ্রমণের আয়োজন করা হয়েছে। এগুলিকে ভাগ করা হয়েছে (১) পোর্ট্রেট ও ব্যক্তিত্ব, (২) ঐতিহ্য ও সংবেদনশীলতা, (৩) ব্যক্তিগত রীতি, (৪) নিসর্গচিত্র।


    
    শ্রী অদ্বৈত চরণ গদানায়ক আরও জানান, এন জি এম এ-র মূল্যবান সংগ্রহের সঙ্গে দর্শকের পরিচয় ঘটাতে তথ্যপ্রযুক্তি বিভাগ যেভাবে ভার্চুয়াল ভ্রমণের বিষয়টি নিয়ে ভাবনাচিন্তা করে বাস্তবায়িত করেছে তা প্রশংসাযোগ্য।দর্শকরা যাতে ভার্চুয়াল ট্যুরের সাহায্যে অবনীন্দ্রনাথ ঠাকুরের শিল্পকর্মের সন্ধান পান তাই এই উদ্যোগ।


    
    ভার্চুয়াল ট্যুরে থাকছে 'জীবনস্মৃতি' শিল্পীর জীবন নিয়ে এবং থাকছে কুইজের ব্যবস্থা। দর্শকরা https://soham.in/the-great-maestro-abanindranathtagore/--এ এন জি এম এ- র সাংস্কৃতিক মাধ্যম মঞ্চে আলোচনায় যোগ দিয়ে নিজেদের মতামত জানাতে পারেন।


    
    অবনীন্দ্রনাথ ঠাকুর আধুনিক ভারতীয় শিল্পকলায় এক অনন্য ব্যক্তিত্ব।বিভিন্ন বিষয়ে ছবি এঁকেছেন। ইতিহাস এবং সাহিত্য নিয়ে ছবি আঁকায় তাঁর ঝোঁক ছিল। আরব্য রজনি বা কৃষ্ণলীলা বিষয়ে একের পর এক পছন্দের ছবি এঁকেছিলেন তিনি। সাহিত্য ও নাটক বিষয়ে তিনি আগ্রহী ছিলেন এবং নিজেও ছিলেন একজন সুসাহিত্যিক। অন্তরে ছিলেন আধুনিক, চালিত হয়েছিলেন প্রশিক্ষণের থেকে সংবেদনশীলতা দিয়ে বেশি। রেনেসাঁ পরবর্তী বাস্তবতার সঙ্গে মিশ্রণ ঘটিয়েছিলেন প্রাচ্যের শিল্পধারার যার মাধ্যমে তাঁর কল্পনার জগৎ অনেক বেশি বাঙ্ময় হয়ে উঠেছিল।


    

    
    CG/AP

    
    
    (Release ID: 1644020) Visitor Counter : 8
    
    
      Read this release in: English , Urdu , Hindi , Manipuri , Tamil