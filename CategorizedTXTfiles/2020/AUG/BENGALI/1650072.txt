      বিজ্ঞানওপ্রযুক্তিমন্ত্রক

      জং পড়া আটকাতে লেজার-ভিত্তিক নির্মাণ কৌশল উদ্ভাবন করা হয়েছে
      Posted On: 31 AUG 2020 12:59PM by PIB Kolkata


    নয়াদিল্লি, ৩১ অগাস্ট, ২০২০


    

    জং পড়া সহ ধাতব পদার্থের উপরিভাগে ব্যাকটেরিয়া সংক্রমণ আটকাতে এক দল বিজ্ঞানী উন্নত প্রযুক্তির লেজার-ভিত্তিক একটি ব্যবস্থাপনার উদ্ভাবন করেছেন। এটি পরিবেশ-বান্ধব। এর সাহায্যে চিকিৎসা সংক্রান্ত সরঞ্জাম সহ অন্যান্য যন্ত্রপাতি ও কাঠামোর জং রোধ করা যাবে। কেন্দ্রের বিজ্ঞান ও প্রযুক্তি দপ্তরের স্বশাসিত সংস্থা, ইন্টারন্যাশনাল অ্যাডভান্সড রিসার্চ সেন্টার ফর পাউডার মেটালার্জি অ্যান্ড নিউ মেটেরিয়ালস্ – এর একদল বিজ্ঞানী জং প্রতিরোধী এই প্রক্রিয়াটি উদ্ভাবন করেছেন। তাঁদের আবিষ্কৃত ব্যবস্থায় লেজারের সাহায্যে কয়েক সেমটো সেকেন্ড (১ সেকেন্ডের ১০ লক্ষ ভাগের এক ভাগ) – এ ধাতব পদার্থের ওপর প্রয়োগ করলে সেটি জং প্রতিরোধী হবে। এছাড়াও, কোনও ব্যাকটেরিয়া সেখানে জন্মাতে পারবে না। সাধারণত, জং আটকানোর জন্য দুটি ধাপে ব্যবস্থা নেওয়া হয়। প্রথম ধাপে খসখসে ধাতব পদার্থ আটকানো হয়। দ্বিতীয় ধাপে তার ভেতরে রাসায়নিক আস্তরণ দিয়ে মূল অংশটি বসানো হয়। এটি অত্যন্ত সময়সাপেক্ষ ও ব্যয় বহুল। এক্ষেত্রে এমন কিছু রাসায়নিক পদার্থ ব্যবহার করা হয়, যেগুলি পরিবেশ দূষণের কারণ। এমনকি, এই পদার্থ প্রয়োগের পর কাঠামোর আয়ু কমে যায়। কিন্তু নতুন লেজার-ভিত্তিক এই ব্যবস্থাপনা পরিবেশ-বান্ধব এবং কাঠামোর কোনও ক্ষতি করে না।


    

    
    CG/CB/SB

    
    
    (Release ID: 1650072) Visitor Counter : 8
    
    
      Read this release in: English , Hindi , Marathi , Manipuri , Assamese , Punjabi , Tamil