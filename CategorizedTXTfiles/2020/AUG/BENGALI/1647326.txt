      সারওরসায়নমন্ত্রক

      দেশে ওষুধ প্রস্তুতকারী সংস্থাগুলির ক্ষমতা বৃদ্ধির উপযোগী পরিবেশ তৈরি করতে ফার্মাসিউটিক্যালস বিভাগ বিভিন্ন ব্যবস্থা গ্রহণ করেছে : শ্রী গৌড়া
      Posted On: 20 AUG 2020 2:23PM by PIB Kolkata


    নয়াদিল্লী, ২০ আগস্ট, ২০২০


    

    কেন্দ্রীয় সার ও রসায়ন মন্ত্রী শ্রী ডি ভি সদানন্দ গৌড়া বলেছেন, মন্ত্রকের আওতাধীন ফার্মাসিউটিক্যালস বিভাগ দেশে ওষুধ প্রস্তুতকারী সংস্থাগুলির ক্ষমতা বৃদ্ধির জন্য উপযুক্ত পরিবেশ তৈরি করতে বিভিন্ন ব্যবস্থা গ্রহণ করেছে। তিনি বলেন, প্রধানমন্ত্রী শ্রী নরেন্দ্র মোদী বলেছেন, ‘ভারতীয় ওষুধ প্রস্তুতকারী সংস্থাগুলি কেবলমাত্র ভারতেই নয় পুরো বিশ্বের কাছে এক সম্পদ। বিশেষত উন্নয়নশীল দেশগুলিতে ওষুধ কেনার খরচ হ্রাসে এই সংস্থাগুলি অগ্রণী ভূমিকা পালন করছে।’


    
    বণিকসভা সিআইআই দ্বাদশ মেডটেক বিশ্ব সম্মেলনে উদ্বোধনী অধিবেশনে বক্তব্য রাখতে গিয়ে শ্রী গৌড়া একথা জানান। তিনি বলেন, দেশে ওষুধের সুরক্ষা সুনিশ্চিত করতে সরকার ওষুধ প্রস্তুত প্রস্তুতকারী সংস্থাগুলিকে আত্মনির্ভর হিসেবে গড়ে তুলতে প্রতিশ্রুতিবদ্ধ। সরকার সারা দেশে এক সঙ্গে একাধিক ওষুধ প্রস্তুতকারী সংস্থাগুলির জন্য তিনটি বৃহত্তর পার্ক এবং ৪টি চিকিৎসা সরঞ্জাম নির্মাণকারী পার্কের উন্নয়নের জন্য উদ্যোগ নিয়েছে । এই পার্কগুলিতে সাধারণ পরিকাঠামোগত সুবিধাগুলির উন্নয়নে কেন্দ্রীয় সহায়তা বৃদ্ধি ছাড়াও একাধিক পদক্ষেপ গ্রহণ করা হয়েছে। পার্কগুলিতে একসঙ্গে একাধিক ওষুধ প্রস্তুত এবং চিকিৎসা সরঞ্জাম উৎপাদনকারীদের জন্য উৎসাহভাতা দেওয়া হয়েছে।


    
    কেন্দ্রীয় মন্ত্রী বলেন, ২০২১-২২ থেকে ২০২৫-২৬ অর্থবর্ষে অর্থাৎ এই ৫ বছরে এরজন্য সরকারের খরচ হবে ৩ হাজার ৪২০ কোটি টাকা। ফার্মাসিউটিক্যালস বিভাগ ইতিমধ্যেই গত ২৭শে জুলাই এই প্রকল্পের ইউনিট নির্বাচনের মূল্যায়ন মানদন্ড প্রকাশ করেছে। আবেদনপত্র দাখিলের জন্য ১২০ দিনের সময়সীমা দেওয়া হয়েছে।


    
    দেশে ওষুধ উৎপাদনে পরিকাঠামোগত উন্নয়নে সরকার একাধিক পদক্ষেপ গ্রহণ করেছে। এরফলে দেশীয় ওষুধ প্রস্ততকারক সংস্থাগুলি বিশ্বের বাজারে জায়গা করে নিতে পারবে। শ্রী গৌড়া বলেন, প্রধানমন্ত্রীর নেতৃত্বে সরকার যে পদক্ষেপ গ্রহণ করেছে তাতে ২-৩ বছরের মধ্যে দেশের ওষুধ উৎপাদনকারী ক্ষেত্রগুলি কেবলমাত্র অভ্যন্তরীণ প্রয়োজনীয়তা পূরণ করবেনা বরং স্বল্প ব্যয়ে বিশ্বব্যাপি চাহিদা পূরণেও গুরুত্বপূর্ণ ভূমিকা নেবে। একইসঙ্গে ওষুধ প্রস্তুত ক্ষেত্রে আত্মনির্ভর হয়ে উঠবে বলেও তিনি মন্তব্য করেন।


    
    শ্রী গৌড়া জানিয়েছেন, একসঙ্গে একাধিক ওষুধ ও চিকিৎসা সরঞ্জাম নির্মাণকারী পার্কগুলির উন্নয়ন প্রকল্পে ৭৭ হাজার ৯০০ কোটি টাকা বিনিয়োগ করা হবে। এতে ২ লক্ষ ৫৫ হাজার কর্মসংস্থানের সৃষ্টি হবে। তিনি আরও বলেন, শুধুমাত্র চিকিৎসা সরঞ্জাম উৎপাদন ক্ষেত্রে ৪০ হাজার কোটি টাকা বিনিয়োগ করা হচ্ছে। এতে ১ লক্ষ ৪০ হাজার নতুন কর্মসংস্থান সৃষ্ট হবে।

    

    CG/SS/NS

    
    
    (Release ID: 1647326) Visitor Counter : 4
    
    
      Read this release in: English , Urdu , Marathi , Hindi , Manipuri , Assamese , Tamil , Telugu , Malayalam