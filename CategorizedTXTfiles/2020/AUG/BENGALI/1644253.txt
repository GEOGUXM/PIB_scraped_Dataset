      উপ-রাষ্ট্রপতিরসচিবালয়

      উপ রাষ্ট্রপতি নতুন ভারত গড়তে সিভিল সার্ভেন্টদের সক্রিয় ভুমিকা পালনের আহ্বান জানিয়েছেন
      
      তাদের ব্যক্তিগত পেশাকে মিশন হিসাবে বিবেচনার কথা বলেন উপ রাষ্ট্রপতি
      
      আজকের দিনে সুশাসন প্রদান সবথেকে বড় চাহিদা বলে উপ রাষ্ট্রপতি মনে করেন
      
      তিনি বলেন পরিষেবা প্রদানের মাধ্যমেই সরকারকে মানুষ মনে রাখবে
      
      অতিমারী সত্বেও বৃদ্ধি ও বিকাশের একাধিক সুযোগ রয়েছে বলে উপ রাষ্ট্রপতি মনে করেন
      
      উপ রাষ্ট্রপতি এলবিএসএনএএর দু বছরের প্রশিক্ষণ শেষে, ভিডিও কনফারেন্সের মাধ্যমে বিদায়কালীন ভাষণে বক্তব্য রাখেন

      Posted On: 07 AUG 2020 1:39PM by PIB Kolkata

    নতুন দিল্লী, ০৭ই অগাস্ট, ২০২০


    

    
    উপ রাষ্ট্রপতি শ্রী এম ভেঙ্কাইয়া নাইডু আজ তরুন আই এ এস আধিকারিকদের প্রতি, তাদের পেশাগত বৃত্তিকে মিশন হিসাবে বিবেচনার আহ্বান জানিয়েছেন। তিনি বলেন, দেশের দরিদ্র ও ধনী, পুরুষ ও মহিলা এবং গ্রাম ও শহরের মধ্যে সেতু বন্ধন করতে হবে। একই সঙ্গে নতুন ভারত গড়তে তাদের অতি সক্রিয় ভুমিকা পালন করতে হবে।


    
    ভিডিও কনফারেন্সের মাধ্যমে ২০১৮ সালের আই এ এস আধিকারিকদের লাল বাহাদুর শাস্ত্রী ন্যাশানাল একাডেমী অফ এডমিনিস্ট্রেশনে দু বছরের প্রশিক্ষণ শেষের বিদায় সম্ভাষণে ভাষণ প্রসঙ্গে তিনি বলেন, প্রান্তিক মানুষদের আর্থ সামাজিক উন্নয়ন আধিকারিকদের মূল লক্ষ্য হতে হবে।


    
    উপ রাষ্ট্রপতি, আধিকারিকদের মনে করিয়ে দেন যে সর্দার বল্লভভাই প্যাটেলের স্বপ্ন ছিল দারিদ্র্য ও বৈষম্যের বিরুদ্ধে লড়াই করে সিভিল সার্ভিস আধিকারিকরা নতুন দেশ গড়বে। সে দিকে তাকিয়ে আধিকারিকদের সৎ, দায়িত্ববান, নম্র,স্বচ্ছ , শৃংখলাবদ্ধ এবং গ্রহণযোগ্য হওয়ার আহ্বান জানান তিনি।


    
    প্রাক্তন প্রধানমন্ত্রী লাল বাহাদুর শাস্ত্রীজীকে স্মরণীয় নেতা বলে উল্লেখ করে শ্রী নাইডু বলেন, তিনি সততা, একনিষ্ঠতা, নম্রতা, সহানুভূতি, কর্মদক্ষতা ও সাহসিকতার ক্ষেত্রে বিশেষ ছাপ রেখে গেছেন।


    
    তরুন আধিকারিকদের শিখণ, চিন্তন এবং উদ্ভাবন চালিয়ে যাওয়ার আহ্বান জানান তিনি। শ্রী নাইডু আরও বলেন সুশাসন এই সময়ের চাহিদা।


    
    উপ রাষ্ট্রপতি তাঁর ভাষণে বলেন সাংসদরা একাধিক নীতি এবং আইন প্রণয়ন করেন কিন্তু তৃণমূল স্তরে তা পৌছে দেওয়াই হলো আসল বিষয়।


    
    পরিষেবা প্রদানের মাধ্যমেই সরকারের কাজ সাধারন মানুষ মনে রাখে। সে ক্ষেত্রে সরকারি আধিকারিকদের দায়িত্ব নিয়ে দ্রুততার সঙ্গে এই পরিষেবা সাধারন মানুষের কাছে পৌছে দিতে হবে।


    
    সর্দার প্যাটেল দলবদ্ধভাবে কাজে বিশ্বাসী ছিলেন বলে উল্লেখ করে শ্রী নাইডু আধিকারিকদের সর্বস্তরের কর্মীদের নিয়ে কাজ করার আবেদন জানান।


    
    প্রধানমন্ত্রী নরেন্দ্র মোদীর সংশোধন, সম্পাদন এবং রূপান্তরের মন্ত্র তাদের সুশাসন দিতে বিশেষভাবে উদ্বুদ্ধ করবে বলে উপ রাষ্ট্রপতি জানান।


    
    আধিকারীরা যে কোনো রকম সমস্যায় পরলে গান্ধীজীর পথকে স্মরণ করার পরামর্শ দেন উপ রাষ্ট্রপতি। সেক্ষেত্রে তারা সঠিক পথের দিশা পাবেন বলে তিনি জানান।


    
    বিশ্ব পরিস্থিতি দ্রুত বদল হচ্ছে, এই বদলের দিকে লক্ষ্য রেখে নিজেদের প্রস্তুত করার ওপর তিনি গুরুত্ব দেন।


    
    আঞ্চলিক ভাষায় প্রশাসন চালানোর বিষয়ে তিনি জোর দিয়ে বলেন আধিকারিকরা প্রশিক্ষণের সময় যে আঞ্চলিক ভাষা শিখেছেন তা প্রশংসনীয়।


    
    প্রতিষ্ঠানের প্রকাশিত প্রধানমন্ত্রী নরেন্দ্র মোদীর "মন কি বাত "এর সংকলন "সিক্সটি ফাইভ কনভারশেসান" এরও প্রকাশ করেন তিনি।


    
    লাল বাহাদুর শাস্ত্রী ন্যাশনাল একাডেমী অফ এডমিনিস্ট্রেশনের নির্দেশক শ্রী সঞ্জীব চোপরা এবং অন্যান্য অধ্যাপকেরা আজকের অনুষ্ঠানে যোগ দেন।


    

    CG/PPM

    
    
    (Release ID: 1644253) Visitor Counter : 8
    
    
      Read this release in: Punjabi , English , Urdu , Hindi , Marathi , Manipuri , Tamil , Telugu