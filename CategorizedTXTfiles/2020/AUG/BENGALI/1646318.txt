      সড়কপরিবহণওমহাসড়কমন্ত্রক

      সড়ক পরিবহণ ও মহাসড়ক মন্ত্রক সিইভি চালানোর বিষয়ে পরামর্শ আহ্বান করেছে
      Posted On: 16 AUG 2020 12:08PM by PIB Kolkata


    নয়াদিল্লি, ১৬ অগাস্ট, ২০২০


    

    কেন্দ্রীয় সড়ক পরিবহণ ও মহাসড়ক মন্ত্রক নির্মাণ সংক্রান্ত সরঞ্জামের বাহন (কন্সট্রাকশন ইক্যুইপমেন্ট ভেহিক্যালস-সিইভি) চালানোর সময় যেসব নিরাপত্তা মেনে চলা উচিৎ, সে বিষয়ে একটি খসড়া বিজ্ঞপ্তি ১৩ই অগাস্ট প্রকাশ করেছে।


    
    সিইভি চালানোর জন্য ১৯৮৯ সালে একটি নিয়ম জারি করা হয়েছিল। এর মধ্যে রয়েছে - এ ধরনের বাহন চিহ্নিত করার ডিসপ্লে বোর্ড, অধাতব জ্বালানি ট্যাঙ্ক, বিকল্প নিষ্ক্রমণ ব্যবস্থা, রক্ষণা-বেক্ষণের জন্য বিভিন্ন নির্দেশিকা, অ্যালার্ম, তড়িৎ চুম্বকীয় ব্যবস্থাপনার সাহায্যে আপৎকালীন পরিস্থিতির মোকাবিলা, সিট বেল্ট ইত্যাদি। এইসব নিয়মগুলি ছাড়াও এ ধরনের বাহনে উৎপাদিত শব্দের পরিমাণ নির্ধারণ করে, সেগুলি যেন কানের পক্ষে ক্ষতিকর না হয়, সে সংক্রান্ত নির্দেশিকা, এই ধরনের বাহনের বিশেষ ব্রেক ও স্টিয়ারিং ব্যবস্থা নিয়েও ২৮শে জুলাই আরেকটি বিজ্ঞপ্তি প্রকাশ করা হয়েছিল।


    
    এই ধরনের বাহন বর্তমানে বিভিন্ন পরিকাঠামোগত প্রকল্পে ব্যবহার করা হচ্ছে। নানা সড়ক ও মহাসড়কে অন্যান্য গাড়ির সঙ্গে এগুলি যখন যায়, তখন নিরাপত্তা বজায় রাখার জন্য এই পরামর্শগুলি চাওয়া হয়েছে। ১১ই সেপ্টেম্বরের মধ্যে সড়ক পরিবহণ ও মহাসড়ক মন্ত্রকের মোটর ভেহিক্যালস শাখার যুগ্মসচিবের কাছে পাঠাতে হবে। ঠিকানা – ট্রান্সপোর্ট ভবন, পার্লামেন্ট স্ট্রিট, নতুন দিল্লি – ১১০ ০০১। ই-মেল ( jspb-morth@gov.in )-এর মাধ্যমেও পরামর্শ পাঠানো যেতে পারে।


    

    CG/CB/SB

    
    
    (Release ID: 1646318) Visitor Counter : 7
    
    
      Read this release in: English , Urdu , Marathi , Hindi , Manipuri , Assamese , Punjabi , Tamil , Telugu