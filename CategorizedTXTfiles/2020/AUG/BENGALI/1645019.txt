      আদিবাসীবিষয়কমন্ত্রক

      নতুন শিক্ষানীতির মাধ্যমে আদিবাসীপ্রধান এলাকাগুলিতে আঞ্চলিক ভাষাগুলির মাধ্যমে সুশিক্ষা সুনিশ্চিত হবে : শ্রী অর্জুন মুণ্ডা
      Posted On: 11 AUG 2020 2:29PM by PIB Kolkata


    নতুন দিল্লি, ১০ আগষ্ট, ২০২০


    

    
    কেন্দ্রীয় জনজাতি বিষয়ক মন্ত্রী শ্রী অর্জুন মুণ্ডা নতুন শিক্ষা নীতিতে আদিবাসীদের শিক্ষার ওপর জোর দেওয়াকে স্বাগত জানিয়েছেন। তিনি বলেছেন যে নতুন শিক্ষানীতি ‘শিশুদের প্রারম্ভিক শিক্ষা এবং তাদের দেখাশোনা’ কেন্দ্রিক। এতে ভাষা সম্পর্কিত বিষয়ে বিশেষ গুরুত্ব দেওয়া হয়েছে, এর ফলে আদিবাসীপ্রধান ক্ষেত্রগুলিতে আঞ্চলিক ভাষার মাধ্যমে সুশিক্ষা সুনিশ্চিত হবে। আদিবাসী বহুল অঞ্চলগুলিতে ‘আশ্রমশালা’ গড়ে তোলার মাধ্যমে আরও সুশৃঙ্খল পদ্ধতিতে বিকল্প বিদ্যালয় শিক্ষার সমস্ত ক্ষেত্রে জনজাতি সম্পর্কিত বিষয়গুলি সম্পর্কে জ্ঞান এবং ‘শিশুদের প্রারম্ভিক দেখাশোনা এবং শিক্ষা’-কে বিশেষ গুরুত্ব দেওয়া হবে।
    
    নতুন শিক্ষানীতিতে বিদ্যালয়ের ছাত্র-ছাত্রীদের বিভিন্ন ভাষা, কলা ও সংস্কৃতি ক্ষেত্রে উৎসাহ প্রদানের জন্য অনেক উদ্যোগ নিয়ে আলাপ আলোচনা করা হয়েছে। এর মধ্যে বিদ্যালয়ের সমস্ত স্তরে সঙ্গীত, কলা ও শিল্প শিক্ষার দিকে অধিক গুরুত্ব দেওয়া হয়েছে। বহু ভাষাবাদকে উৎসাহ দেওয়ার জন্য যত শীঘ্র সম্ভব তিন ভাষা ফর্মুলা বাস্তবায়ন, যেখানে যেখানে সম্ভব, সেখানেই স্থানীয় ভাষায় পাঠদান, অধিক অভিজ্ঞতা সম্পন্ন ভাষা শেখার ব্যবস্থা, স্থানীয় বিশেষজ্ঞতার বিভিন্ন বিষয়ে মাস্টার প্রশিক্ষক রূপে উৎকৃষ্ট স্থানীয় শিল্পী, লেখক ও হস্ত শিল্পীদের এবং অন্যান্য বিশেষজ্ঞদের ভর্তি করার মাধ্যমে জনজাতি এবং অন্যান্য স্থানীয় জ্ঞান সম্পন্ন পারম্পরিক ভারতীয় জ্ঞানকে পাঠক্রমে সামিল করা হয়েছে। জনজাতিয় এবং লুপ্তপ্রায় ভাষাগুলি সহ সমস্ত ভারতীয় ভাষার সংরক্ষণ এবং সেগুলি বিকাশের প্রচেষ্টাকে নতুন উৎসাহে এগিয়ে নিয়ে যাওয়া হবে। জনগণের বিশেষ অংশীদারিত্বের মাধ্যমে প্রযুক্তিগত এবং ‘ক্রাউড সোর্সিং’-এই প্রচেষ্টাগুলির মধ্যে গুরুত্বপূর্ণ ভূমিকা পালন করবে।
    
    আদিবাসী সম্প্রদায়গুলির শিশুদের উন্নয়নের জন্য বেশ কিছু ‘প্রোগ্রামেটিক’ হস্তক্ষেপ করা হচ্ছে। ভবিষ্যতেও এই হস্তক্ষেপ বাড়ানো হবে। যাতে জনজাতি সম্প্রদায়ের শিশুরা যে এই হস্তক্ষেপগুলির মাধ্যমে লাভবান হচ্ছে এটা সুনিশ্চিত করা যায়। প্রতিরক্ষা মন্ত্রকের তত্ত্ববধানে রাজ্য সরকারগুলি আদিবাসীবহুল ক্ষেত্রগুলিতে অবস্থিত মাধ্যমিক এবং উচ্চ মাধ্যমিক বিদ্যালয়গুলিতে এনসিসি-কে আরও উৎসাহ জোগাতে পারে। এর ফলে ছাত্রদের প্রাকৃতিক প্রতিভা এবং অনুপম ক্ষমতার সঠিক ব্যবহার হতে পারবে। ফলস্বরূপ, তাঁরা বিভিন্ন প্রতিরক্ষা বাহিনীতে যোগাদানের মাধ্যমে সাফল্যের মুখ দেখবে।
    
    বিভিন্ন আদিবাসী গোষ্ঠীর বিদ্যালয়গুলির শিক্ষকদের যোগ্যতা, ভারতীয় মূল্যবোধ, বিভিন্ন ভাষা, জ্ঞান, লোকাচার এবং জনজাতি পরম্পরা সহ বিভিন্ন পরম্পরা ভিত্তিক জ্ঞান আর শিক্ষা ও শিক্ষা শাস্ত্রের সাম্প্রতিকতম প্রগতি সম্পর্কে প্রকৃত জ্ঞান থাকা উচিত।
    
    নতুন শিক্ষানীতিতে দেশের প্রত্যেক ছাত্র ‘ভারতীয় ভাষাগুলি’ নিয়ে একটি মজাদার প্রকল্প/কর্মসূচীতে অংশগ্রহণ করবে। ষষ্ঠ থেকে অষ্টম শ্রেণীর ছাত্র-ছাত্রীরা কিছুটা সময় ‘এক ভারত শ্রেষ্ঠ ভারত’ উদ্যোগ অনুসারে নিজেদের সাধারণ ‘ফোনেটিক’ এবং বৈজ্ঞানিক রূপে সজ্জিত বর্ণমালা এবং লিপিগুলি,তাঁদের সাধারণ ব্যাকরণগত গঠনপ্রণালী, তাদের মূল এবং সংস্কৃত ও অন্যান্য শাস্ত্রীয় ভাষাগুলির শব্দসমূহের উৎসের সঙ্গে যোগসূত্র, পাশাপাশি তাদের সমৃদ্ধ অন্তর্প্রভাব এবং মতভেদ সহ শুরু হওয়া অধিকাংশ প্রধান ভারতীয় ভাষার উল্লেখযোগ্য ঐক্য সম্পর্কে জানবে। তারা এটাও শিখবে যে কোন্ ভৌগলিক ক্ষেত্রের মানুষ কোন্ ভাষায় কথা বলে, বিভিন্ন জনজাতি ভাষাগুলির প্রকৃতি এবং গঠন সম্পর্কে জ্ঞান অর্জন করবে। তাঁদের পাঠক্রমে বিশেষ করে আদিবাসী জ্ঞান এবং শিক্ষার স্বদেশী ও পারম্পরিক পদ্ধতিগুলি সহ ভারতীয় জ্ঞান যেমন গণিত, ভুগোল, দর্শন, যোগ, বাস্তুকলা, চিকিৎসা, কৃষি, কারিগরি বিদ্যা, ভাষা বিজ্ঞান, সাহিত্য, ক্রীড়া, প্রশাসন, রাজনীতি এবং সংরক্ষণ প্রণালীগুলিকেও সামিল করা হবে। তাছাড়া নানা জনজাতির নৃতাত্ত্বিক উৎস থেকে হওয়া বিভিন্ন ঔষধ নির্মাণের প্রক্রিয়া, অরণ্য ব্যবস্থাপনা, পারম্পরিক (জৈব) ফসলের চাষ, প্রাকৃতিক চাষ ইত্যাদি এই বিশিষ্ট পাঠ্যক্রমে অন্তর্ভুক্ত করা হবে।


    

    CG/SB/SKD

    
    
    (Release ID: 1645019) Visitor Counter : 11