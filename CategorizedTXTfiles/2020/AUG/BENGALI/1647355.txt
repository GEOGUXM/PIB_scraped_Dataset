      শ্রমওকর্মসংস্থানমন্ত্রক

      কৃষি ও গ্রামীণ শ্রমিকদের জন্য সর্বভারতীয় গ্রাহক মূল্যসূচক ভিত্তিক নম্বর – জুলাই ২০২০
      Posted On: 20 AUG 2020 2:59PM by PIB Kolkata


    নয়াদিল্লি, ২০ অগাস্ট, ২০২০


    

    ১৯৮৬-৮৭’কে ১০০ হিসাবে ভিত্তি করে কৃষি ও গ্রামীণ শ্রমিকদের জন্য এ বছরের জুলাই মাসের সর্বাভারতীয় গ্রাহক মূল্য সূচক ভিত্তিক তথ্য প্রকাশিত হয়েছে। প্রকাশিত পরিসংখ্যান অনুযায়ী, কৃষি শ্রমিকদের ক্ষেত্রে মূল্য সূচক ৩ পয়েন্ট বেড়ে ১ হাজার ২১ এবং গ্রামীণ শ্রমিকদের ক্ষেত্রে মূল্য সূচক ৪ পয়েন্ট বেড়ে ১ হাজার ২৮ হয়েছে। কৃষি ও গ্রামীণ শ্রমিক ক্ষেত্রে সাধারণ সূচকে বৃদ্ধি পাওয়ার মূল কারণ হ’ল – অড়হর ডাল, মুসুর ডাল, চীনেবাদাম তেল, খাসির মাংস, পোল্ট্রিজাত সামগ্রী, শাকসব্জি ও ফলমূলের দাম বৃদ্ধি পাওয়া।


    
    উল্লেখ করা যেতে পারে, মূল্য সূচকে উত্থান ও পতনের বিষয়টি পৃথক পৃথক রাজ্যে ভিন্ন রকম। কৃষি শ্রমিকদের ক্ষেত্রে সূচক ১৭টি রাজ্যে ১-১৫ পয়েন্ট পর্যন্ত বেড়েছে এবং ৩টি রাজ্যে ৩-৮ পয়েন্ট পর্যন্ত কমেছে। সর্বাধিক ১ হাজার ২১৬ পয়েন্ট নিয়ে তামিলনাডু রাজ্যগুলির মধ্যে তালিকায় সবার ওপরে এবং ৭৮৬ পয়েন্ট নিয়ে হিমাচল প্রদেশ তালিকায় সবার নীচে রয়েছে।


    
    একইভাবে, গ্রামীণ শ্রমিকদের ক্ষেত্রেও গ্রাহক মূল্য সূচক ১৫টি রাজ্যে ১-১৪ পয়েন্ট বেড়েছে এবং ৪টি রাজ্যে সূচক ১-৫ পয়েন্ট কমেছে। কেবল রাজস্থানেই সূচকের ক্ষেত্রে কোনও পরিবর্তন হয়নি। সূচকে সর্বাধিক ১ হাজার ২০২ পয়েন্ট নিয়ে তামিলনাডু তালিকায় সবার ওপরে এবং ৮৩৮ পয়েন্ট নিয়ে হিমাচল প্রদেশ তালিকায় সবার নীচে রয়েছে।


    
    রাজ্যগুলির মধ্যে কৃষি শ্রমিকদের ক্ষেত্রে গ্রাহক মূল্য সূচক-ভিত্তিক নম্বর সর্বাধিক ১৫ পয়েন্ট বেড়েছে মেঘালয়ে এবং গ্রামীণ শ্রমিকদের ক্ষেত্রে সূচক-ভিত্তিক নম্বর সর্বাধিক ১৪ পয়েন্ট বেড়েছে কেন্দ্রশাসিত জম্মু কাশ্মীর ও মেঘালয়ে। মূল্য সূচক-ভিত্তিক নম্বর ঊর্ধ্বমুখী হওয়ার কারণ হ’ল – দুধ, খাসির মাংস, শুকনো মাছ, বিড়ি, শাকসব্জি ও ফলমূল এবং বাসের ভাড়া বৃদ্ধি পাওয়া। পক্ষান্তরে, কৃষি ও গ্রামীণ শ্রমিকদের ক্ষেত্রে গ্রাহক মূল্য সূচক-ভিত্তিক নম্বর সবচেয়ে কমেছে ত্রিপুরায়। এই রাজ্যে কৃষি শ্রমিকদের ক্ষেত্রে মূল্য সূচক বৃদ্ধি নম্বর ৮ পয়েন্ট এবং গ্রামীণ শ্রমিকদের ক্ষেত্রে সূচক-ভিত্তিক নম্বর ৫ পয়েন্ট কমেছে। অবশ্য, সূচক হার নিম্নমুখী হওয়ার কারণ চাল, খাসি মাংস, কাঁচা মাছ/শুকনো মাছ প্রভৃতির দাম হ্রাস পাওয়া।


    

    CG/BD/SB

    
    
    (Release ID: 1647355) Visitor Counter : 5
    
    
      Read this release in: English , Urdu , Hindi , Manipuri , Punjabi , Tamil