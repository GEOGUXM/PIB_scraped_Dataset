      সারওরসায়নমন্ত্রক

      সমাজের পিছিয়ে পরা মহিলাদের জন্য জন ওষুধী কেন্দ্র থেকে ন্যূনতম ১টাকা মূল্যে ৫ কোটির বেশী স্যানিটারি ন্যাপকিন বন্টন
      Posted On: 15 AUG 2020 6:43PM by PIB Kolkata


    নতুনদিল্লি, ১৫ই আগস্ট, ২০২০


    প্রধানমন্ত্রী শ্রী নরেন্দ্র মোদী আজ জানিয়েছেন, তার সরকার দেশের মহিলাদের, বিশেষত পিছিয়ে পড়া মহিলাদের স্বাস্থ্যের বিষয়ে সব সময়ই ভাবনা চিন্তা করে।


    নতুনুদিল্লির লালকেল্লা প্রাকার থেকে ৭৪তম স্বাধীনতা দিবস উপলক্ষ্যে জাতির উদ্দেশে ভাষণ দেবার সময়, প্রধানমন্ত্রী বলেছেন, দরিদ্র মা-বোনেদের স্বাস্থ্যের বিষয়টি সরকার সব সময়ই ভাবে, তাই স্বাস্থ্য সংক্রান্ত পণ্য সামগ্রী যাতে সস্তায় পাওয়া যায়, সেই বিষয়ে ব্যবস্থা গ্রহণ করা হয়েছে। এই কারণে সমাজের পিছিয়ে পড়া মহিলাদের জন্য ৬ হাজার জন ওষুধী কেন্দ্র থেকে ন্যূনতম ১ টাকা দামে ৫ কোটির বেশী স্যানিটারি ন্যাপকিন বন্টন করা হয়েছে।


    প্রধানমন্ত্রীর এই বক্তব্যর বিষয়ে উল্লেখ করে কেন্দ্রীয় সার ও রসায়নিক মন্ত্রী শ্রী ডি ভি সদানন্দ গৌড়া বলেছেন, প্রধানমন্ত্রীর পরামর্শ ও সহায়তা ছাড়া ওই সাফল্য অর্জন করা সম্ভব হত না।প্রধানমন্ত্রীর স্বপ্ন পূরণের জন্য সরকার স্বল্পমূল্যে গুণমান বজায় রেখে প্রয়োজনীয় ওষুধ প্রধানমন্ত্রী জনওষুধী কেন্দ্র গুলি থেকে বন্টন করে।


    দপ্তরের প্রতিমন্ত্রী শ্রী মনসুখ মাণ্ডভিয়া জানিয়েছেন, প্রধানমন্ত্রীর দৃঢ় অঙ্গীকারের কারণেই বিভিন্ন ক্ষেত্রে মহিলাদের ক্ষমতায়ন ও দরিদ্রদের জন্য নানা কল্যাণমূলক কাজ চলছে। ফার্মাসিউটিক্যাল বিভাগ পি এম জনওষুধী কেন্দ্রগুলি থেকে স্বল্পমূল্যে স্যানিটারি ন্যাপকিন ও ওষুধ বিক্রি করছে। এখান থেকে ১টাকা দামে যে সব ন্যাপকিন কিনতে পাওয়া যায়, বাজারে সেগুলি ৩টাকা থেকে ৮ টাকা দিয়ে কিনতে হয়। এর ফলে বিশেষ করে গ্রামের মহিলাদের খুব সুবিধে হয়।


    এই উদ্যোগের ফলে ভারতের পিছিয়ে পড়া শ্রেনীর মহিলাদের ‘স্বচ্ছতা, স্বাস্থ্য ও সুবিধা’-র দিকগুলি নিশ্চিত হয়েছে। এএসটিএম ডি-৬৯৫৪ মানের পরিবেশ বান্ধব উপাদান দিয়ে এই সব ন্যাপকিন তৈরি হয়। লাদাখ ও জম্মু-কাশ্মীরে ১ কোটি ৫৬ লক্ষ প্যাড জনওষুধী কেন্দ্রগুলি সরবরাহ করেছে। “রাষ্ট্রীয় কিশোর স্বাস্থ্য কার্যক্রম”-এর আওতায় জাতীয় স্বাস্থ্য মিশন প্রকল্পে এই প্যাডগুলি মহিলা ও নাবালিকাদের বিনামূল্যে বন্টন করা হয়েছে।


    CG/CB

    
    
    (Release ID: 1646218) Visitor Counter : 5
    
    
      Read this release in: Punjabi , Tamil , English , Urdu , Hindi , Marathi , Manipuri , Kannada