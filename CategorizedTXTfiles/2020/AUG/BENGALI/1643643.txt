      সংস্কৃতিমন্ত্রক

      স্বাধীনতা উদযাপনের অঙ্গ হিসেবে কেন্দ্রীয় সংস্কৃতি মন্ত্রকের আওতাধীন সেন্টার ফর কালচারাল রিসোর্সেস অ্যান্ড ট্রেনিং (সিসিআরটি) জাতীয় স্তরের দেশাত্মবোধক কবিতা প্রতিযোগিতার আয়োজন করেছে
      Posted On: 05 AUG 2020 2:13PM by PIB Kolkata


    নয়াদিল্লি, ৫ আগস্ট, ২০২০


    

    
    স্বাধীনতা দিবস উপলক্ষে কেন্দ্রীয় সংস্কৃতি মন্ত্রকের আওতাধীন স্বশাসিত সংস্থা সেন্টার ফর কালচারাল রিসোর্সেস অ্যান্ড ট্রেনিং (সিসিআরটি) MyGov.in-এর সঙ্গে যৌথভাবে জাতীয় স্তরে দেশাত্মবোধক কবিতা প্রতিযোগিতার আয়োজন করেছে।
    
    এই দেশাত্মবোধক জাতীয় স্তরের কবিতা প্রতিযোগিতায় ১০ থেকে ১৪ বছর বয়সী মেধাবী ছাত্রছাত্রীরা অংশ নিতে পারবে। প্রতিযোগিতার অধীনে শিশুরা ইংরাজি সহ ভারতীয় সংবিধানের অষ্টম তফশিলে স্বীকৃত যে কোনও ভাষায় তাদের কবিতা পাঠাতে পারে। প্রতিটি রাজ্য / কেন্দ্রশাসিত অঞ্চল থেকে সর্বোচ্চ পাঁচটি সেরা কবিতা নির্বাচন করা হবে। একটি জাতীয় স্তরের বিশেষজ্ঞ কমিটি কবিতাগুলি মূল্যায়ন করে দেখবে। বিজয়ীদের নাম স্বাধীনতা দিবসের দিন ঘোষণা করা হবে। তাদের নগদ আর্থিক পুরস্কার ও শংসাপত্র প্রদান করা হবে। কেবলমাত্র যে শিশুদের জন্মের তারিখ পয়লা জুলাই, ২০০৭ থেকে ৩০শে জুন, ২০১১-র মধ্যে (উভয় দিনই অন্তর্ভুক্ত) তারা এই প্রতিযোগিতায় অংশ নিতে পারবে।
    
    সিসিআরটি ৪০ বছরেরও বেশি সময় ধরে সংস্কৃতি মন্ত্রকের সঙ্গে একযোগে শিক্ষা ও সংস্কৃতির প্রসারে কাজ করে চলেছে। এ পর্যন্ত ১৪ হাজারেরও বেশি বৃত্তি প্রদান করেছে তারা।
    
    এই প্রতিযোগিতায় প্রথম স্থানাধিকারীকে ১৫,০০০ টাকা নগদ আর্থিক পুরস্কার এবং শংসাপত্র প্রদান করা হবে। দ্বিতীয় স্থানাধিকারিকে ৭,৫০০ টাকা নগদ পুরস্কার ও শংসাপত্র প্রদান করা হবে এবং তৃতীয় স্থানাধিকারিকে নগদ ৫,০০০ টাকা ও শংসাপত্র পুরস্কার হিসেবে প্রদান করা হবে। ভারতের প্রতিটি রাজ্য ও কেন্দ্রশাসিত অঞ্চল থেকে পাঠানো কবিতাগুলির জন্য সান্তনা পুরস্কার হিসেবে ২,০০০ টাকা করে দেওয়া হবে।
    
    এই প্রতিযোগিতায় কবিতা জমা দেওয়ার শেষ তারিখ হল ৭ই আগস্ট রাত ১১-৩০ মিনিট।
    
    প্রতিযোগিতায় অংশগ্রহণের নিয়ম-নীতি জানার জন্য -


    http://164.100.117.97/WriteReadData/userfiles/term%20&%20condition.pdf - এই লিঙ্কে ক্লিক করুন।
    
    নাম নথিভুক্তিকরণের জন্য https://www.mygov.in/task/national-level-patriotic-poem-competition/ - এই লিঙ্কে ক্লিক করুন।


    

    CG/SS/DM

    
    
    (Release ID: 1643643) Visitor Counter : 6
    
    
      Read this release in: English , Urdu , Hindi , Marathi , Manipuri , Tamil