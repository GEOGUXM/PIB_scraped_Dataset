      জলশক্তি মন্ত্রক

      জল জীবন মিশনের আওতায় জল সরবরাহের পরিমাপ ও পর্যবেক্ষণ
      Posted On: 30 AUG 2020 3:13PM by PIB Kolkata


    নতুন দিল্লি, ৩০ আগষ্ট, ২০২০


    

    
    ভারত তথ্য প্রযুক্তি ইকো সিস্টেমে বিশ্বব্যাপী জায়গা করে নিয়েছে। দেশের গণ্ডী ছাড়িয়ে বিশ্বের বিভিন্ন প্রান্তে ভারতের তথ্য প্রযুক্তি সংস্থাগুলির চাহিদা ক্রমশই বাড়ছে। এই তথ্য প্রযুক্তি ক্ষেত্রকে এগিয়ে নিয়ে যেতে কেন্দ্রীয় সরকার আত্মনির্ভর ভারত, ডিজিটাল ইন্ডিয়া, মেক-ইন-ইন্ডিয়ার মতো উদ্যোগ গ্রহণ করেছে। এই উদ্যোগগুলিকে কাজে লাগিয়ে সরকার জল জীবন মিশনের আওতায় গ্রামাঞ্চলে পানীয় জল সরবরাহের পরিমাপ ও পর্যবেক্ষণের জন্য একটি আধুনিক গ্রামীণ জল সরবরাহ ইকো সিস্টেম তৈরি করবে।


    
    কেন্দ্রীয় সরকারের অন্যতম জনকল্যাণমূখী কর্মসূচী হল জল জীবন মিশন। এই মিশনের আওতায় ২০২৪ সালের মধ্যে দেশের প্রতিটি গ্রামীণ পরিবারে ট্যাপ সংযোগের মাধ্যমে পানীয় জল পৌঁছে দেওয়ার লক্ষ্যমাত্রা নেওয়া হয়েছে। গ্রামীণ স্তরে পানীয় জল সরবরাহের ক্ষেত্রে দায়িত্ব থাকে স্থানীয় পঞ্চায়েত। তাই গ্রাম পঞ্চায়েত স্থানীয় এলাকায় পানীয় জল সরবরাহের পাশাপাশি জল সংরক্ষণ কিভাবে সম্ভব, সেই বিষয়টি খতিয়ে দেখতে পারে। এক্ষেত্রে জল সরবরাহের পরিমাপ ও নিরীক্ষণের জন্য একটি সংক্রিয় ব্যবস্থাপনার প্রয়োজন। এতে উন্নত প্রযুক্তির মাধ্যমে পরিষেবার মান সুনিশ্চিত করার সম্ভব হবে।


    
    কেন্দ্রীয় সরকার দেশের সমস্ত গ্রামাঞ্চলকে অপ্টিক্যাল ফাইবার নেটওয়ার্কের মাধ্যমে সংযুক্ত করার লক্ষ্য নিয়েছে। এ প্রসঙ্গে প্রধানমন্ত্রী শ্রী নরেন্দ্র মোদী ইতিমধ্যেই ঘোষণা করেছেন যে আগামী ১,০০০ দিনের মধ্যে দেশের সমস্ত গ্রামগুলিকে ফাইবার নেটওয়ার্কের মাধ্যমে সংযুক্ত করা হবে। এ কাজে এগিয়ে এসেছে টেলিযোগাযোগ ও তথ্য প্রযুক্তি মন্ত্রক । গ্রামীণ ভারতে জল সরবরাহের পরিমাপ ও নিরীক্ষণের জন্য একটি প্রাথমিক পরিকল্পনা তৈরি করা হয়েছে। এই জন্য প্রযুক্তি বিশেষজ্ঞদের নিয়ে একটি কমিটি গঠন করা হয়েছে। কমিটিতে বিশিষ্ট শিক্ষাবিদ, প্রশাসক, প্রযুক্তি ও জল সরবরাহের সঙ্গে যুক্ত অন্যান্য সদস্যরাও রয়েছেন। এর পাশাপাশি বৈদ্যুতিক ও তথ্য প্রযুক্তি মন্ত্রক এবং জাতীয় জল জীবন মিশন যৌথভাবে ‘আধুনিক জল সরবরাহ পরিমাপ এবং পর্যবেক্ষণ ব্যবস্থাপনা’ বিষয়ের উপরেও একটি তথ্য প্রযুক্তি নির্ভর প্রতিযোগিতার আয়োজন করেছে। জল সরবরাহ, পরিমাপ ও নিরীক্ষণের জন্য সমস্ত রাজ্য সরকারগুলিকে এগিয়ে আসার আহ্বান জানানো হয়েছে। এক্ষেত্রে সমস্ত রাজ্য সরকারগুলি যুক্ত হলে জল সরবরাহের পরমাণ, গুণমান এবং জলের প্রয়োজনীয়তা সম্পর্কে সঠিক তথ্য পাওয়া সম্ভব হবে।


    

    CG/SS/SKD

    
    
    (Release ID: 1649906) Visitor Counter : 5
    
    
      Read this release in: English , Urdu , Hindi , Manipuri , Tamil , Telugu