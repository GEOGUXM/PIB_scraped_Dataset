      স্বাস্থ্যওপরিবারকল্যাণমন্ত্রক

      ভারতে করোনায় মৃত্যু হার বিশ্বে অন্যতম কম, মৃত্যু হার কমে ২ শতাংশের নীচে; সুস্থতার হার ক্রমশ ঊর্ধ্বমুখী, আজ এই হার প্রায় ৭২ শতাংশ; কোভিড নমুনা পরীক্ষা প্রায় ৩ কোটি
      Posted On: 16 AUG 2020 12:40PM by PIB Kolkata


    নয়াদিল্লি, ১৬ অগাস্ট, ২০২০


    

    ভারতে কোভিড-১৯ এ মৃত্যু হার ক্রমাগত কমছে এবং এই হার বিশ্বে মৃত্যু হারের তুলনায় সর্বাপেক্ষা কম। আজ পর্যন্ত এই হার দাঁড়িয়েছে ১.৯৩ শতাংশে। কেন্দ্রীয় সরকারের পাশাপাশি, রাজ্য/কেন্দ্রশাসিত অঞ্চলগুলি নিরন্তর প্রয়াসের ফলেই করোনায় মৃত্যু হার ক্রমশ কমছে।


    
    মার্কিন যুক্তরাষ্ট্রে ২৩ দিনে মৃত্যুর সংখ্যা ৫০ হাজার ছাড়িয়েছে, ব্রাজিলে মৃত্যুর এই সংখ্যা পৌঁছেছে ৯৫ দিনে এবং মেক্সিকো’তে ১৪১ দিন লেগেছে। ভারতে ৫০ হাজার মৃত্যু হার পৌঁছতে সময় লেগেছে ১৫৬ দিন।


    
    হাসপাতালগুলিতে উপযুক্ত চিকিৎসা পরিষেবা, হোম আইসোলেশনে থাকা ব্যক্তিদের ওপর নজরদারি এবং দ্রুত চিকিৎসা পরিষেবা পৌঁছে দিতে সময়োপযোগী অ্যাম্বুলেন্স পরিষেবার ফলে কেন্দ্র ও রাজ্য/কেন্দ্রশাসিত অঞ্চলগুলি অগ্রাধিকার দিচ্ছে। আশা কর্মীরা হোম আইসোলেশনে থাকা ব্যক্তিদের শারীরিক অবস্থার ওপর নজর রাখছেন। এমনকি, কোভিড-১৯ আক্রান্ত রোগীদের চিকিৎসার কাজে যুক্ত চিকিৎসকদের দক্ষতা বাড়ানো হয়েছে। এই সমস্ত পদক্ষেপগুলি গ্রহণের ফলে ভারতে মৃত্যু হার বিশ্ব গড় হারের তুলনায় নীচে রাখা সম্ভব হয়েছে।


    
    ভারতে সুস্থতার হার বেড়ে প্রায় ৭৫ শতাংশ হয়েছে। ব্যাপক হারে নমুনা পরীক্ষা, আক্রান্তদের খুঁজে বের করা এবং উপযুক্ত চিকিৎসা পরিষেবা প্রদানের ফলে সুস্থতার হার ক্রমশ বাড়ছে। গত ২৪ ঘন্টায় ৫৩ হাজার ৩২২ জন আরোগ্য লাভ করেছেন। এর ফলে, মোট সুস্থ হওয়া ব্যক্তির সংখ্যা ১৮ লক্ষ ৬২ হাজার ছাড়িয়েছে।


    
    দেশে বর্তমানে নিশ্চিতভাবে করোনায় আক্রান্তের সংখ্যা ৬ লক্ষ ৭৭ হাজার ৪৪৪। এই সংখ্যা মোট আক্রান্তের সংখ্যার প্রায় ২৬.১৬ শতাংশ। গত ২৪ ঘন্টায় নিশ্চিতভাবে আক্রান্তের সংখ্যা আরও হ্রাস পেয়েছে। তবে, নিশ্চিত আক্রান্তরা প্রত্যেকেই চিকিৎসাধীন রয়েছেন।


    
    দেশে গত ২৪ ঘন্টায় ৭ লক্ষ ৪৬ হাজার ৬০৮টি নমুনা পরীক্ষা হয়েছে। নমুনা পরীক্ষার সংখ্যার দিক থেকে ভারত প্রায় ৩ কোটির কাছাকাছি পৌঁছেছে। পরিসংখ্যান অনুযায়ী, এখনও পর্যন্ত নমুনা পরীক্ষার সংখ্যা ২ কোটি ৯৩ লক্ষ ৯ হাজার ৭০৩।


    
    দেশে নমুনা পরীক্ষাগারের সংখ্যাও ক্রমশ বাড়ছে। ৯৬৯টি সরকারি এবং ৫০০টি বেসরকারি মিলিয়ে মোট নমুনা পরীক্ষাগারের সংখ্যা ১ হাজার ৪৬৯।
    
    কোভিড-১৯ সংক্রান্ত প্রকৃত ও সর্বশেষ তথ্য সংক্রান্ত টেকনিক্যাল বিষয়, নীতি-নির্দেশিকা এবং পরামর্শের জন্য নিয়মিত https://www.mohfw.gov.in/ এবং @MoHFW_INDIA –এই ওয়েবসাইটে নজর রাখুন।


    
    টেকনিক্যাল বিষয়ে জানার জন্য technicalquery.covid19@gov.in , ncov2019@gov.in এবং @CovidIndiaSeva - এখানে যোগাযোগ করা যেতে পারে।


    
    কোভিড-১৯ সংক্রান্ত যে কোনও বিষয়ে জানার জন্য স্বাস্থ্য ও পরিবার কল্যাণ মন্ত্রকের হেল্পলাইন নম্বর : +91-11-23978046 or 1075 (টোল ফ্রি) – এ যোগাযোগ করুন। কোভিড-১৯ সংক্রান্ত রাজ্য/কেন্দ্রশাসিত অঞ্চলগুলির হেল্পলাইন নম্বরের তালিকা নীচের লিঙ্কে দেওয়া রয়েছে - https://www.mohfw.gov.in/pdf/coronvavirushelplinenumber.pdf


    

    CG/BD/SB

    
    
    (Release ID: 1646312) Visitor Counter : 6
    
    
      Read this release in: English , Urdu , Marathi , Hindi , Assamese , Manipuri , Punjabi , Gujarati , Odia , Tamil , Telugu