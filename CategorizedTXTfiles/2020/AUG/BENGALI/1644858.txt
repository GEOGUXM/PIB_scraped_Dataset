      উপ-রাষ্ট্রপতিরসচিবালয়

      উপরাষ্ট্রপতি'র দপ্তরে তিন বছরের কার্যকালের বিবরণী বিষয়ে একটি বই প্রকাশ করবেন কেন্দ্রীয় প্রতিরক্ষা মন্ত্রী
      Posted On: 10 AUG 2020 2:20PM by PIB Kolkata


    নয়াদিল্লী, ১০ আগস্ট, ২০২০


    

    উপরাষ্ট্রপতি শ্রী এম ভেঙ্কাইয়া নাইডুর উপরাষ্ট্রপতি হিসেবে তিন বছর কার্যকালের বিবরণী বিষয়ে ‘সংযুক্তি, যোগাযোগ, পরিবর্তন’ শীর্ষক একটি বই প্রকাশ করবেন কেন্দ্রীয় প্রতিরক্ষা মন্ত্রী শ্রী রাজনাথ সিং। আগামীকাল (১১ই আগস্ট) উপরাষ্ট্রপতি ভবনে এই বই প্রকাশ করা হবে।


    
    উল্লেখ্য আগামীকালই শ্রী নাইডু'র উপরাষ্ট্রপতি হিসেবে কার্যকালের তিন বছর পূর্ণ হবে।


    
    এই বইটি'র ই-বুক সংস্করণ প্রকাশ করবেন কেন্দ্রীয় তথ্য ও সম্প্রচার মন্ত্রী শ্রী প্রকাশ জাভড়েকর। আড়াইশো পাতার এই বইটি প্রকাশ করেছে তথ্য ও সম্প্রচার মন্ত্রকের প্রকাশনা বিভাগ।


    
    এই বইটিতে উপরাষ্ট্রপতি হিসেবে শ্রী নাইডুর ভারত এবং বিদেশ ভ্রমণের নানান বর্ণনা চিত্রসহ তুলে ধরা হয়েছে। কৃষক, বিজ্ঞানী, চিকিৎসক, যুব সম্পদায়, প্রশাসক, শিল্পপতি, শিল্পী এবং আরও অন্যান্য ব্যক্তিদের সঙ্গে তাঁর আলাপচারিতার নানান ঝলক থাকছে এই বইয়ে।


    
    উপরাষ্ট্রপতির বিদেশ সফর, বিশ্ব নেতৃবৃন্দের সঙ্গে আলাপচারিতা এবং বিভিন্ন দেশে প্রবাসী ভারতীয়দের উদ্যোগে আয়োজিত অনুষ্ঠানে তাঁর ভাষণ সম্পর্কিত বিষয়গুলিও এই বইয়ে স্থান পেয়েছে।


    
    রাজ্যসভায় উল্লেখযোগ্য পরিবর্তন আনার জন্য তিনি যে কার্যকরী পদক্ষেপ গ্রহণ করেছেন এবং উচ্চসভার কার্যকালের সময় বৃদ্ধিতে যে ভূমিকা নিয়েছেন তাও বইটিতে উল্লেখ করা হয়েছে। এই বইটির শেষ অধ্যায়ে মহামারী চলাকালীন উপরাষ্ট্রপতি কিভাবে সময়কে কাজে লাগিয়েছেন এবং তাঁর নতুন ও পুরাতন বন্ধু, শিক্ষক, দীর্ঘদিনের সহকারী, আত্মীয় স্বজন, সাংসদ সদস্য, আধ্যাত্বিক ধর্মগুরু, সাংবাদিক এবং অন্যান্যদের সঙ্গে ‘সংযোগ অভিযান’ স্থাপন করেছেন সেই বিষয়গুলিও এই বইয়ে স্থান পেয়েছে।


    
    তিনি রাজ্যসভার সমস্ত সাংসদ, বিভিন্ন রাজ্যের মুখ্যমন্ত্রী, রাজ্যপাল এবং অন্যান্য রাজনৈতিক দলের নেতৃত্বের সঙ্গে টেলিফোনে বার্তালাপও চালিয়েছিলেন। সেইসব বর্ণনাও এই বইয়ে তুলে ধরা হয়েছে।


    

    CG/SS/NS

    
    
    (Release ID: 1644858) Visitor Counter : 12
    
    
      Read this release in: English , Urdu , Hindi , Marathi , Manipuri , Punjabi , Tamil , Telugu