      প্রতিরক্ষামন্ত্রক

      কোভিড-১৯ এর প্রেক্ষিতে লাল কেল্লায় আগামীকাল স্বাধীনতা দিবস উদযাপনে প্রতিরক্ষা মন্ত্রকের বিশেষ ব্যবস্থাপনা
      Posted On: 14 AUG 2020 10:56AM by PIB Kolkata


    নতুনদিল্লি, ১৪ই আগস্ট, ২০২০


    

    
    প্রতিরক্ষা মন্ত্রক লাল কেল্লায় ১৫ই আগস্ট ২০২০ স্বাধীনতা দিবস উপলক্ষ্যে জাতীয় পতাকা উত্তোলন অনুষ্ঠানের আয়োজন করছে। তবে কোভিড-১৯ এর কারণে সতর্ক অবস্থায় এই জাতীয় অনুষ্ঠানটি যাতে পবিত্রতা ও মর্যাদা রক্ষা করে আয়োজন করা যায়, সেই ব্যবস্থা করা হচ্ছে।


    
    • মানুষ যাতে বাধাহীন ভাবে ঢুকতে পারেন, সেদিকে নজর রাখা হচ্ছে। তাঁদের বসার জায়গায় কার্পেট এবং ফুল দিয়ে সাজানো হবে। কোন লাইন যেন না হয় এবং বসার জায়গায় যথেষ্ট দূরত্ব থাকে সেটি নিশ্চিত করা হয়েছে। গাড়িগুলি যেন নির্বিঘ্নে পার্ক করা যায় তার জন্য যথাযথ ব্যবস্থা করা হয়েছে।


    
    • গার্ড অফ অনার দলের সদস্যদের সতর্কতামূলক ব্যবস্থা হিসেবে কোয়ারান্টাইনে রাখা হয়েছে।


    
    • অনুষ্ঠানে যে কোন অতিথি অন্যের থেকে ২ গজ দূরে( বা ৬ ফুট) বসবেন।


    
    • আমন্ত্রিত অতিথিরাই এই অনুষ্ঠানে যোগদান করতে পারবেন। যাঁদের কাছে আনুষ্ঠানিক আমন্ত্রণ পত্র নেই, তাঁদের অনুষ্ঠানস্থলে না আসার অনুরোধ জানানো হয়েছে। আধিকারিক, কূটনীতিবিদ, বিশিষ্ট ব্যক্তিবর্গ, সংবাদমাধ্যমের প্রতিনিধিরা সহ প্রায় চার হাজার জনের কাছে আমন্ত্রণ পাঠানো হয়েছে।
    
    • নিরাপত্তার কথা বিবেচনা করে জ্ঞানপথে শুধু জাতীয় সমর শিক্ষার্থীদের দর্শক হিসেবে আমন্ত্রণ জানানো হয়েছে। স্কুলের ছাত্রছাত্রীরা এবার থাকবে না।


    
    • কোভিড সংক্রান্ত নিরাপত্তার দিকটি বিবেচনা করে প্রতিটি আমন্ত্রণপত্রে কোভিডের বিষয়ে পরামর্শ দেওয়া হয়েছে। অনুষ্ঠান শেষে সকলকে ধৈর্য ধরে বসে থাকতে বলা হয়েছে। ধারাবিবরণীর জায়গা থেকে নির্দিষ্ট সময় পর পর এ সংক্রান্ত নির্দেশ দেওয়া হবে। সেই মত অনুষ্ঠানস্থল থেকে বের হবার পরামর্শ দেওয়া হয়েছে। ট্রাফিক পুলিশকেও এ বিষয়ে সতর্ক থাকতে বলা হয়েছে। আমন্ত্রিত সকলকে এই বিষয়ে সহযোগিতা করতে অনুরোধ করা হয়েছে।
    
    
    • সবধরণের সাবধানতা অবলম্বন করে সামাজিক দূরত্ব অবলম্বন করে আনুষ্ঠানিক কুচকাওয়াজ হবে।
    
    • চারটি জায়গায় মেডিক্যাল বুথ বসানো হবে। একটি দুর্গের প্রাকারের কাছে, ১টি মাধবদাস পার্কে ও ২টি ১৫ই আগস্ট পার্কের কাছে। অনুষ্ঠানে ঢোকার সময় কারো যদি কোভিড-১৯ সংক্রান্ত লক্ষণ দেখা যায়, তাহলে সেই মত ব্যবস্থা করা হবে। ওই চার জায়গায় অ্যাম্বুলেন্স থাকবে।
    
    • ঢোকার সময় সকলের তাপমাত্রা মাপা হবে। লালকেল্লা চত্বরে নিয়মিত সংক্রমণমুক্ত করার কাজ চলছে।


    
    • সকল আমন্ত্রিতকে মাস্ক পরে আসতে বলা হয়েছে। এ ছাড়াও বিভিন্ন জায়গায় প্রচুর মাস্ক বিতরণের ব্যবস্থা করা হয়েছে। মাস্ক ছাড়াও হ্যান্ড স্যানিটাইজারও থাকবে। ডিসপ্লে বোর্ডে আমন্ত্রিতদের এ বিষয়ে বিস্তারিত ভাবে জানানো হবে।


    
    • জাতীয় সমর শিক্ষার্থী বাহিনীর সদস্যরা যেখানে থাকবেন, তার পেছনে ফুল দিয়ে সাজানো হবে।

    

    CG/CB

    
    
    (Release ID: 1645843) Visitor Counter : 5
    
    
      Read this release in: English , Urdu , Marathi , Hindi , Assamese , Manipuri , Punjabi , Tamil , Telugu