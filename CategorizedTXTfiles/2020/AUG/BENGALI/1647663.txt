      বিজ্ঞানওপ্রযুক্তিমন্ত্রক

      গ্রামাঞ্চলে কোভিড-১৯এর নমুনা পরীক্ষার জন্য সস্তার কিট তৈরির উদ্যোগ
      Posted On: 21 AUG 2020 12:29PM by PIB Kolkata


    নয়াদিল্লী, ২১ আগস্ট, ২০২০


    

    কোভিড-১৯ মহামারী দেশের প্রত্যন্ত অঞ্চলে নমুনা পরীক্ষার ক্ষেত্রে বড় সমস্যার সৃষ্টি করেছে। প্রত্যন্ত অঞ্চলে যথাযথ পরিকাঠামো না থাকায় স্বল্প মূল্যের যন্ত্র উদ্ভাবনের প্রয়োজনীয়তা দেখা দিয়েছে। কোভিডের পরীক্ষার জন্য নমুনা সংগ্রহ করে রাখার যথাযথ পরিকাঠামোও সংশ্লিষ্ট অঞ্চলে পাওয়া যায়না। রাঁচির মেসরার বিড়লা ইন্সটিটিউট অফ টেকনোলজি, করোনা ভাইরাসের নির্দিষ্ট প্রোটিন শনাক্তকরণের জন্য একটি যন্ত্র উদ্ভাবন করেছে। এই যন্ত্রের সাহায্যে দ্রুত সংক্রমণ শনাক্ত করা সম্ভব। বিজ্ঞান ও প্রযুক্তি দপ্তরের অধীনস্থ স্বায়ত্ত্বশাসিত সংস্থা বিজ্ঞান ও প্রযুক্তি গবেষণা পর্ষদ এই কাজে সাহায্য করেছে।


    
    সার্স-কো-ভি২ শনাক্তকরণের জন্য গবেষকরা অ্যাপ্টামের ভিত্তিক শনাক্তকরণের একটি কিট উদ্ভাবন করেছেন যার সাহায্যে মার্স এবং সার্স-কো-ভি১ শনাক্ত করাও সম্ভব। বিআইটি মেসরার অ্যাসিসটেন্ট প্রফেসার ডঃ অভিমন্যু দেব ভুবনেশ্বরের ইন্সটিটিউট অফ লাইফ সায়েন্সেস-এ এই কিটগুলি পরীক্ষা করে সন্তোষজনক ফল পেয়েছেন। যদি কোন নমুনায় সার্স ভাইরাস থাকে তাহলে খুব কম সময়ের মধ্যেই ওই কিটের রঙ বদলে যাবে এবং ভাইরাসটি শনাক্ত করা সম্ভব হবে। এই কিট তৈরি করতে বেশি খরচও হবেনা।

    

    CG/CB/NS

    
    
    (Release ID: 1647663) Visitor Counter : 7
    
    
      Read this release in: English , Urdu , Marathi , Hindi , Manipuri , Punjabi , Tamil , Telugu