      বিজ্ঞানওপ্রযুক্তিমন্ত্রক

      অপারেশন না করে কম খরচে চোখের ছানি আটকাতে একটি প্রক্রিয়া উদ্ভাবন করলেন আইএনএসটির বিজ্ঞানীরা
      Posted On: 02 AUG 2020 11:20AM by PIB Kolkata


    নতুন দিল্লি, ২ অগষ্ট, ২০২০


    

    
    চোখের ছানি থেকে কম দেখতে পাওয়া এমনকি অনেক সময় অন্ধত্বও হয়। আমাদের চোখের ক্রিস্টালাইন প্রোটিন চোখের মধ্যে থাকা লেন্সকে ক্ষতি করে। এই প্রোটিনটি চোখের সামনে একটি ধূসর বা নীলচে সাদা আস্তরণ তৈরি করে। তার ফলে চোখের স্বচ্ছতা নষ্ট হয় এবং দেখতে সমস্যা হয়। এই ক্রিস্টেলাইন প্রোটিনকে যদি আটকানো যায়, তা হলে এই সমস্যা থেকে নিষ্কৃতি পাওয়া যায়।


    
    ইনস্টিটিউট অফ ন্যানো সায়েন্স এন্ড টেকনোলজির (আইএনএসটি) একদল বিজ্ঞানী অ্যাসপিরিন থেকে একটি ন্যানো রড তৈরি করেছেন। ব্যাথা, জ্বর বা জ্বালা কমানোর ওষুধ অ্যাসপিরিনের মধ্যে স্টেরয়েড জাতীয় কোনো উপাদান নেই। বিজ্ঞানীরা দেখেছেন এখান থেকে ন্যানো পদ্ধতিতে তৈরি করা এই রডটি চোখের ছানি পড়া আটকানোর ক্ষেত্রে গুরুত্বপূর্ণ ভূমিকা পালন করেছে। এই ন্যানো রড চোখে ক্রিস্টেলাইন প্রোটিনের তৈরি হওয়াকে প্রতিহত করতে পেরেছে। তার ফলে বয়স বাড়লে বা অন্যান্য নানা সমস্যাতেও ন্যানো রডের সাহায্যে চোখের ছানি পড়ার সমস্যাকে দূর করা যাচ্ছে। এক্ষেত্রে কোনো অস্ত্রোপচারের প্রয়োজন হচ্ছে না। শুধুমাত্র চোখে অ্যাসপিরিন থেকে পাওয়া ন্যানো রডের ড্রপ দিয়ে এই সমস্যা থেকে নিষ্কৃতি পাওয়া যাচ্ছে। কম পয়সায় চোখের এই সমস্যা রোধ করায় বিকাশশীল দেশগুলির নাগরিকরা এর ফলে উপকৃত হবেন।


    

    CG/CB/SFS

    
    
    (Release ID: 1643054) Visitor Counter : 20
    
    
      Read this release in: English , Urdu , Hindi , Manipuri , Tamil