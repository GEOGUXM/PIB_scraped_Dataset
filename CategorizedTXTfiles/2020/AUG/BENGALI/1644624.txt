      স্বাস্থ্যওপরিবারকল্যাণমন্ত্রক

      দেশে একদিনে ৭,১৯,৩৬৪টি নমুনা পরীক্ষা
      
      এ পর্যন্ত মোট নমুনা পরীক্ষা হয়েছে ২,৪১,০৬,৫৩৫টি

      Posted On: 09 AUG 2020 3:16PM by PIB Kolkata

    নয়াদিল্লী, ৯ আগস্ট, ২০২০


    

    দেশে একদিনে ৭ লক্ষর বেশি কোভিডের নমুনা পরীক্ষা হওয়ায় একটি নজির তৈরি হয়েছে। বিগত কয়েকদিন ধরে দৈনিক ৬ লক্ষের বেশি নমুনা পরীক্ষা হচ্ছিল। গত ২৪ ঘন্টায় এই পরীক্ষার হার বৃদ্ধি পেয়ে হয়েছে ৭,১৯,৩৬৪টি।


    
    নমুনা পরীক্ষার হার বৃদ্ধি পাওয়ার ফলে সংক্রমিতের হারও বেড়েছে। তবে রাজ্যগুলিকে সমন্বিতভাবে সংক্রমিতদের শনাক্ত করে দ্রুত নিভৃতাবাসে পাঠানোর ব্যবস্থা করার পরামর্শ দেওয়া হয়েছে। এর মাধ্যমে কেন্দ্রের ‘টেস্ট ট্র্যাক ট্রিট’ অনুসরণ করে যথাযথ চিকিৎসার ব্যবস্থা রাজ্যগুলিকে করতে হবে। যেসব রাজ্যে সংক্রমিতদের মৃত্যুর হার বেশি সেইসব রাজ্যগুলির সঙ্গে গত সপ্তাহে কেন্দ্রীয় স্বাস্থ্য মন্ত্রক বৈঠক করেছে।


    
    এইসব উদ্যোগ গ্রহণের মধ্য দিয়ে দেশে সংক্রমিতদের করোনা মুক্ত হওয়ার হার বৃদ্ধি পাচ্ছে। গতকাল সর্বোচ্চ সংক্রমিত আরোগ্য লাভ করেছেন- ৫৩,৮৭৯ জন। এরফলে মোট ১৪,৮০,৮৮৪ জন সুস্থ হয়ে উঠেছেন। আজ ৬,২৮,৭৪৭ জন সংক্রমিত চিকিৎসাধীন- অর্থাৎ চিকিৎসাধীন সংক্রমিতের থেকে দ্বিগুনের বেশি মানুষ আরোগ্য লাভ করেছেন।


    
    সংক্রমিতদের সুস্থ হওয়ার হার ক্রমশ বৃদ্ধি পেয়ে আজ ৬৮.৭৮ শতাংশ হয়েছে। বর্তমানে চিকিৎসাধীন সংক্রমিতের থেকে মোট সুস্থ হওয়ার সংখ্যার পার্থক্য ৮,৫২,১৩৭ এ পৌঁছেছে।


    
    কেন্দ্র এবং রাজ্য ও কেন্দ্রশাসিত অঞ্চলগুলি সমন্বিত উদ্যোগের ফলে চিকিৎসা ব্যবস্থার পরিকাঠামোর উন্নতি হয়েছে। এর ফলে দেশে সংক্রমিতদের মৃত্যুর হার হ্রাস পাচ্ছে। আজ এই হার ২.০১ শতাংশ।


    
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন। অথবা ট্যুইটার হ্যান্ডেল @MoHFW_INDIA.-এর সাহায্য নিতে পারেন।
    
    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেল @CovidIndiaSeva-এ ও প্রশ্ন করা যাবে।
    
    এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা পেতে চাইলে নীচের লিঙ্কে ক্লিক করুন -
    https://www.mohfw.gov.in/pdf/coronvavirushelplinenumber.pdf


    

    CG/CB/NS

    
    
    (Release ID: 1644624) Visitor Counter : 13
    
    
      Read this release in: English , Urdu , Hindi , Marathi , Manipuri , Assamese , Gujarati , Odia , Tamil , Telugu , Malayalam