      কৃষিমন্ত্রক

      ২০২০-২১ অর্থবর্ষে রাষ্ট্রীয় কৃষি বিকাশ যোজনায় উদ্ভাবন ও কৃষি উদ্যোগ সংস্থার অধীনে স্টার্ট আপ গঠনের জন্য কৃষি মন্ত্রকের অর্থ বরাদ্দ
      Posted On: 06 AUG 2020 4:59PM by PIB Kolkata


    নয়াদিল্লী, ৬ আগস্ট, ২০২০


    

    কেন্দ্রীয় কৃষি মন্ত্রক কৃষি ক্ষেত্রে বিকাশে সবসময় অগ্রাধিকার দিয়েছে। কৃষকদের সুযোগ-সুবিধা প্রদান করা এবং যুবদের কর্মসংস্থান সৃষ্টির মাধ্যমে কৃষকদের আয় বৃদ্ধিতে প্রত্যক্ষ ও পরেক্ষভাবে অবদান রেখেছে। এমনকি কাজের শুরুতে উৎসাহ প্রদান স্বরুপ আর্থিক সহায়তা প্রদান করেছে। কৃষি ক্ষেত্রে ভারসাম্য বজায় রাখার মাধ্যমে উদ্ভাবন ও কৃষিকাজের প্রচারের লক্ষ্যে রাষ্ট্রীয় কৃষি বিকাশ যোজনার আওতায় একাধিক সরঞ্জাম, উপাদান বিষয়ে উদ্ভাবনী কৌশল এবং কৃষি উদ্যোক্তা উন্নয়ন কর্মসূচির সূচনা করা হয়েছে। পাশাপাশি প্রযুক্তিকে কাজে লাগিয়ে চাষ, বর্জ্য ব্যবস্থাপনা, দুধ, মাছ চাষের মতো ক্ষেত্রে স্টার্ট আপ সংস্থা গঠনেও সাহায্য দেওয়া হচ্ছে। এক্ষেত্রে হায়দ্রাবাদের ন্যাশনাল ইন্সটিটিউট অফ এগ্রিকালচারাল এক্সটেনশন ম্যানেজমেন্ট, জয়পুরের ন্যাশনাল ইন্সটিটিউট অফ এগ্রিকালচারাল মার্কেটিং, নতুন দিল্লীর ইন্ডিয়ান এগ্রিকালচারাল রিসার্চ ইন্সটিটিউট পুসা, কর্ণাকের ইউনির্ভিসিটি অফ এগ্রিকালচার সায়েন্স এবং আসামের কৃষি বিশ্ববিদ্যালয় এগিয়ে এসেছে। কৃষকদের প্রযুক্তিগত ভাবে সাহায্য করছে তারা। কৃষি ক্ষেত্রে বিভিন্ন সমস্যার সমাধানে উদ্ভাবনী উপায় খুঁজে বের করা হচ্ছে। কৃষকদের আয় বৃদ্ধিতে বিশেষ জোর দেওয়া হয়েছে। ইতিমধ্যেই কৃষি এবং সংশ্লিষ্ট ক্ষেত্রে যুক্ত ৩৪৬টি স্টার্ট আপ সংস্থা গঠনে ৩৬৭১.৭৫ লক্ষ টাকা বরাদ্দ করা হয়েছে। এই স্টার্ট আপ প্রতিষ্ঠাকারীদের দেশের ২৯টি কৃষিজাত ইনকিউবেশন সেন্টারে ২ মাসের জন্য প্রশিক্ষণ দেওয়া হয়েছে। এখন এই স্টার্ট আপ সংস্থাগুলি থেকে যুবদের কর্মসংস্থানের সুযোগ তৈরি হবে। এছাড়াও তারা প্রত্যক্ষ ও পরোক্ষভাবে কৃষকদের সুযোগ-সুবিধা প্রদানের মাধ্যমে আয় বাড়িয়ে তুলতে গুরুত্বপূর্ণ ভূমিকা পালন করবে। কৃষি উদ্যোক্তা সম্পর্কিত আরও তথ্য জানার জন্য রাষ্ট্রীয় কৃষি বিকাশ যোজনার ওয়েবসাইট https://rkvy.nic.in/ তে ক্লিক করুন।


    

    CG/SS/NS

    
    
    (Release ID: 1643890) Visitor Counter : 10
    
    
      Read this release in: Tamil , English , Urdu , Hindi , Marathi , Manipuri , Punjabi , Telugu