      বৈদ্যুতিন ও তথ্যপ্রযুক্তি মন্ত্রক

      আরোগ্য সেতু ‘ওপেন এপিআই সার্ভিস’ সূচনা করেছে, এই অভিনব বৈশিষ্ট্য সাধারণ মানুষকে সাহায্য, ব্যবসা এবং অর্থনীতিতে স্বাভাবিক অবস্থা ফিরিয়ে আনতে সাহায্য করবে
      Posted On: 22 AUG 2020 3:08PM by PIB Kolkata


    নয়াদিল্লী, ২২ আগস্ট, ২০২০


    

    কোভিড-১৯এর সাথে বাঁচতে শেখার নতুন পথে এগিয়ে যাওয়ার সঙ্গে সঙ্গে আরোগ্য সেতু দল একটি নতুন উদ্ভাবনী বৈশিষ্ট্য নিয়ে এসেছে, যার নাম ‘ওপেন এপিআই সার্ভিস’। সুরক্ষিত থেকে ব্যবসার কাজ করা এবং অর্থনীতিকে এগিয়ে নিয়ে যেতে বিশেষভাবে সাহায্য করবে এই ‘ওপেন এপিআই সার্ভিস’। এই পরিষেবায় যেকোন প্রতিষ্ঠান স্বাস্থ্য অবস্থা নীরিক্ষণ করতে পারবে এবং বাড়িতে বসেই যেকোন ধরণের কাজ সম্পন্ন করতে পারবে। আরোগ্য সেতুর ‘ওপেন এপিআই সার্ভিস’ কোভিড-১৯ সংক্রমণের ভয়/ঝুঁকি সম্পর্কে সাধারণ মানুষের কাছে সঠিক তথ্য তুলে ধরবে যা ব্যবসা-বাণিজ্য এবং অর্থনীতিতে স্বাভাবিক অবস্থা ফিরে আসতে সাহায্য করবে।


    
    কোভিড-১৯এর বিরুদ্ধে ভারতের লড়াই আরও শক্তিশালী করে তুলতে চলতি বছরের দোসরা এপ্রিল আরোগ্য সেতু অ্যাপের সূচনা করা হয়েছিল। বিশ্বের মধ্যে এখনও পর্যন্ত সবচেয়ে বেশি এই অ্যাপ ডাউনলোড করা হয়েছে। সাধারণ মানুষের অভূতপূর্ব সাড়াও মিলেছে। এই অ্যাপ সামনের সারির স্বাস্থ্যকর্মী ও সরকারী কর্মচারীদের কোভিড-১৯ প্রশমন এবং পরিচালনার ক্ষেত্রে যথেষ্ট সাহায্য করেছে। ১৫ কোটিরও বেশি মানুষ এই অ্যাপ ব্যবহার করছেন। ব্লু-টুথের সাহায্যে আরোগ্য সেতু ব্যবহারের মাধ্যমে করোনা অনুসন্ধান এবং পরীক্ষার কাজ অত্যন্ত দক্ষ ও কার্যকরভাবে সম্ভব হচ্ছে। একইসঙ্গে আরও অনেক সতকর্তামূলক বার্তা এবং পৃথকীকরণের পরামর্শ দেওয়া যাচ্ছে। এই অ্যাপ ব্যবহারের ফলে করোনা সংক্রমণ ছড়িয়ে পরার শৃঙ্খলা ভেঙে দেওয়া সহজ হয়েছে এবং তাড়াতাড়ি করোনা রোগীকে সনাক্তকরণ সম্ভবপর হচ্ছে। এরফলে ভারতে করোনায় মৃত্যুর হার সর্বনিম্ন। আরোগ্য সেতু অ্যাপ সূচনার পর থেকে ই-পাস ইন্টগ্রেশন, কিউআর কোড স্ক্যানিং, পরিবার/পরিচিত ব্যক্তিদের স্বাস্থ্য সম্পর্কে তথ্য ভাগ করে নেওয়ার মতো একাধিক অভিনব বৈশিষ্ট্যগুলি ধারাবাহিকভাবে এর সঙ্গে যুক্ত করা হয়েছে। আরোগ্য সেতুর মূল মন্ত্রই হল ‘আমি সুরক্ষিত, আমরা সুরক্ষিত, ভারত সুরক্ষিত’।


    
    আরোগ্য সেতুর ওপেন এপিআই সার্ভিস যেকোন প্রতিষ্ঠান বা ব্যবসাদার পেতে পারেন। তবে ভারতে নিবন্ধিত প্রতিষ্ঠান বা ব্যবসায়িক সংস্থা হতে হবে এবং সেখানে ৫০ জনের বেশি কর্মী থাকতে হবে। এই আরোগ্য সেতুর ওপেন এপিআই সার্ভিস ব্যবহারকারীরা তাদের কর্মচারীর অথবা যেকোন আরোগ্য সেতু অ্যাপ ব্যবহারকারীর স্বাস্থ্য সম্পর্কিত তথ্য সংস্থার অন্যান্য কর্মচারীদের সঙ্গে ভাগ করে নিতে পারবেন। এই এপিআই-এর মাধ্যমে কোন ব্যক্তিগত তথ্য সরবরাহ করা হবেনা।


    
    ওপেন এপিআই সার্ভিসে নাম নথিভুক্ত করা যাবে নিম্নলিখিত লিঙ্কের মাধ্যমে-
    https://openapi.aarogyasetu.gov.in/


    
    ওপেন এপিআই সম্পর্কিত যেকোন প্রযুক্তিগত প্রশ্ন করা যাবে
    mailto: openapi.aarogyasetu@gov.in- এই লিঙ্কের মাধ্যমে।


    

    
    CG/SS/NS

    
    
    (Release ID: 1647905) Visitor Counter : 4
    
    
      Read this release in: English , Urdu , Hindi , Marathi , Manipuri , Punjabi , Tamil , Telugu , Malayalam