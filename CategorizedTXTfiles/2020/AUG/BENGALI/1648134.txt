      উপ-রাষ্ট্রপতিরসচিবালয়

      মহিলাদের ক্ষমতায়নের জন্য জাতীয় স্তরে আন্দোলন গড়ে তোলার ডাক দিলেন উপ-রাষ্ট্রপতি
      Posted On: 23 AUG 2020 10:40AM by PIB Kolkata


    নয়াদিল্লি, ২৩ অগাস্ট, ২০২০


    

    
    উপ-রাষ্ট্রপতি শ্রী এম ভেঙ্কাইয়া নাইডু মহিলাদের ক্ষমতায়নের জন্য জাতীয় স্তরে আন্দোলন গড়ে তোলার আহ্বান জানিয়েছেন। কোনও কন্যাসন্তান যেন স্কুলছুট না হয়, তিনি তা নিশ্চিত করতে বলেছেন। কেন্দ্রের ‘বেটি বাঁচাও, বেটি পড়াও’ ফ্ল্যাগশিপ প্রকল্পের জন্য ইতিবাচক প্রভাব দেখা দিচ্ছে বলে উল্লেখ করে শ্রী নাইডু বলেছেন, আমাদের সমাজিক মানসিকতার পরিবর্তনের প্রয়োজন।


    
    ফেসবুক-এ রবিবার উপ-রাষ্ট্রপতি ‘বৈষম্যের অবসান, মহিলাদের ক্ষমতায়ন’ শীর্ষক একটি পোস্ট করেছেন। তিনি বলেছেন, ভারতের ৫০ শতাংশ নাগরিকই মহিলা। দেশের প্রগতি তখনই আসবে, যখন মহিলারা সবক্ষেত্রে সমান সুযোগ পাবেন। শ্রী নাইডু সংসদ ও রাজ্যগুলির বিধানসভায় মহিলা সংরক্ষণের বিষয়ে সব রাজনৈতিক দলকে মতৈক্যে পৌঁছনোর আহ্বান জানিয়েছেন। বাবা-মায়ের সম্পত্তিতে মেয়েরা যেন সমান অধিকার পান, তিনি সে বিষয়ে গুরুত্ব দিয়ে বলেছেন, এর মধ্য দিয়ে মহিলাদের অর্থনৈতিক ক্ষমতা বৃদ্ধি হবে। উপ-রাষ্ট্রপতি নির্বাচিত জনপ্রতিনিধিদের লিঙ্গ অনুপাতের ভারসাম্য বজায় রাখার বিষয়ে গুরুত্ব দিতে বলেছেন। গর্ভাবস্থায় লিঙ্গ নির্ধারণের কোনও ঘটনা ঘটলে, সেক্ষেত্রে ‘পিসি অ্যান্ড পিএনডিটি’ আইন প্রয়োগের উপর গুরুত্ব দিয়েছেন তিনি। মহিলা এবং বালিকাদের প্রতি কোনও রকমের হিংসা বা বৈষম্য দেখা দিলে কঠোর ব্যবস্থা নিতে হবে।


    
    নতুন ভারত গড়ার জন্য দারিদ্র্য, নিরক্ষরতা সহ অন্যান্য বিভিন্ন সামাজিক বৈষ্যমের বিরুদ্ধে যুদ্ধ ঘোষণার আহ্বান জানিয়ে উপ-রাষ্ট্রপতি বলেছেন, সমৃদ্ধশীল ও আনন্দময় ভারত গড়ে তুলতে যুবসম্প্রদায় সহ প্রতিটি ভারতবাসীর উদ্যোগী হওয়া উচিৎ, যেখানে কোনও রকমের বৈষম্য থাকবে না।


    

    CG/CB/SB

    
    
    (Release ID: 1648134) Visitor Counter : 5
    
    
      Read this release in: English , Urdu , Hindi , Marathi , Manipuri , Assamese , Punjabi , Tamil , Malayalam