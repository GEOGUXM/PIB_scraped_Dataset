      প্রতিরক্ষামন্ত্রক

      আত্মনির্ভর সপ্তাহ উদযাপনের শেষে প্রতিরক্ষা মন্ত্রী শ্রী রাজনাথ সিং সৃজন পোর্টালের সূচনা করেছেন
      Posted On: 14 AUG 2020 5:24PM by PIB Kolkata


    নয়াদিল্লী, ১৪ আগস্ট, ২০২০


    

    প্রতিরক্ষা মন্ত্রী শ্রী রাজনাথ সিং আত্মনির্ভর সপ্তাহের শেষ দিনে প্রতিরক্ষা সামগ্রী উৎপাদন দপ্তরের ওয়েব পোর্টাল সৃজনের উদ্বোধন করেছেন। এই পোর্টালের সাহায্যে ভেন্ডাররা অনলাইনের মাধ্যমে তাঁদের সামগ্রী বিক্রি করতে পারবেন।


    
    প্রতিরক্ষা সংক্রান্ত স্টার্ট আপ সংস্থার ৪টি চুক্তি আইডেক্স-এর আওতায় এবং প্রতিরক্ষা দপ্তরের রাষ্ট্রায়ত্ত্ব সংস্থাগুলির সঙ্গে বেসরকারি শিল্প সংস্থাগুলির ৪টি সমঝোতাপত্র স্বাক্ষরিত হয়েছে। সপ্তাহব্যাপি এই কর্মসূচিতে বিভিন্ন প্রস্তাব অনুমোদিত হয়েছে।
    প্রতিরক্ষা মন্ত্রী জানিয়েছেন, এই সমঝোতাগুলির মাধ্যমে প্রতিরক্ষা সামগ্রী উৎপাদনে প্রয়োজনীয় প্রযুক্তি ব্যবহারের ক্ষেত্রে দেশ আত্মনির্ভর হয়ে উঠবে। তিনি জানিয়েছেন সরকার রাষ্ট্রায়ত্ত্ব সংস্থাগুলির নিগমীকরণ, প্রতিরক্ষা ক্ষেত্রে প্রত্যক্ষ বিদেশী বিনিয়োগের ঊর্ধ্বসীমার পরিবর্তন এবং সম্প্রতি বিভিন্ন প্রতিরক্ষা সামগ্রী আমদানির ক্ষেত্রে নিষেধাজ্ঞা জারি করেছে। তিনি বলেছেন, দিন কয়েক আগেও আমরা প্রতিরক্ষা সরঞ্জাম সংগ্রহ করার জন্য এবং অত্যাধুনিক প্রযুক্তি আনার জন্য অন্য দেশের উপর নির্ভরশীল ছিলাম। কিন্তু এখন সময় পরিবর্তন হয়েছে। ভারত যৌথ উদ্যোগে অথবা প্রযুক্তি হস্তান্তরের মাধ্যমে এইসব সামগ্রী দেশে তৈরি করতে উদ্যোগী হয়েছে।


    
    প্রতিরক্ষা সরঞ্জাম উৎপাদন দপ্তরের ওয়েব পোর্টাল ‘সৃজন’ এর উল্লেখ করে মন্ত্রী জানিয়েছেন, এরফলে প্রতিরক্ষা ক্ষেত্রে আত্মনির্ভর হয়ে ওঠা সম্ভব হবে। http://srijandefence.gov.in/ - এর মাধ্যমে দেশীয় শিল্প সংস্থাগুলি বিভিন্ন তথ্য পাবে। প্রতিরক্ষা মন্ত্রকের রাষ্ট্রায়ত্ত্ব সংস্থা, অর্ডন্যান্স ফ্যাক্টরি বোর্ড তাদের বিভিন্ন সামগ্রীর বিষয়ে এই ওয়েবসাইটে জানাবে। বর্তমানে প্রায় ৩ হাজারটির বেশি সামগ্রী বিষয়ে বিস্তারিত তথ্য এই ওয়েবসাইট থেকে পাওয়া যাচ্ছে।


    
    প্রতিরক্ষা ক্ষেত্রে গবেষণা ও উন্নয়ন এবং নতুন নতুন প্রযুক্তি উদ্ভাবনের জন্য ইনোভেশন ফর ডিফেন্স এক্সেলেন্স বিভিন্ন বেসরকারী সংস্থাকে সাহায্য করে। এই সংস্থাটি ২০১৮ সালের এপ্রিল মাসে প্রধানমন্ত্রী শ্রী নরেন্দ্র মোদী উদ্বোধন করেছিলেন। ৮টি সংস্থাকে প্রতিরক্ষা উদ্ভাবন সংগঠনের মাধ্যমে গবেষণা ও উন্নয়নমূলক কাজে সাহায্য করা হচ্ছে। রাষ্ট্রায়ত্ত্ব হিন্দুস্থান অ্যারোনেটিক্স লিমিটেড ৫০ কোটি টাকার এবং ভারত ইলেক্ট্রনিক লিমিটেড ৫০ কোটি টাকার আর্থিক সাহায্য এই ৮টি সংস্থাকে করছে।


    
    ডিফেন্স ইন্ডিয়া স্টার্ট আপ চ্যালেঞ্জে ৭০০টি বেশি নতুন উদ্যোগের সংস্থা ও উদ্ভাবক প্রতিষ্ঠান অংশগ্রহণে উৎসাহ দেখিয়েছে। দেশে অত্যাধুনিক ডুবোজাহাজ তৈরিতে জার্মানীর একটি সংস্থার সঙ্গে মেসার্স মেধা সার্ভো প্রাইভেট লিমিটেড চুক্তিবদ্ধ হয়েছে। গোয়া শিপ ইয়ার্ড লিমিটেড কৃত্রিম মেধা সংক্রান্ত কাজের জন্য আইআইটি গোয়া এবং বিইএমএল এবং আইআইটি কানপুরের মধ্যে দুটি সমঝোতা চুক্তি স্বাক্ষরিত হয়েছে।


    
    সপ্তাহব্যাপি আত্মনির্ভর ভারত কর্মসূচিতে প্রতিরক্ষা ক্ষেত্রে উদ্ভাবন এবং উন্নয়নের জন্য বিভিন্ন শিল্পসংস্থা ও শিক্ষা প্রতিষ্ঠান অংশ নিয়েছিল।

    

    CG/CB/NS

    
    
    (Release ID: 1645913) Visitor Counter : 4
    
    
      Read this release in: English , Urdu , Hindi , Marathi , Punjabi , Tamil