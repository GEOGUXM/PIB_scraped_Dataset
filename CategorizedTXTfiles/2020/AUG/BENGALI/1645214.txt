      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 11 AUG 2020 6:28PM by PIB Kolkata


    নয়াদিল্লি, ১১ আগস্ট, ২০২০


    প্রায় ১৬ লক্ষ ব্যক্তি আরোগ্য লাভ করায় ভারতে সুস্থতার হার ৭০ শতাংশের কাছাকাছি; মৃত্যু হার কমে ২ শতাংশ

    কার্যকরভাবে সংক্রমণ নিয়ন্ত্রণ কৌশল, ব্যাপক হারে নমুনা পরীক্ষা ও গুরুতর অসুস্থ রোগীদের উপযুক্ত চিকিৎসা পরিষেবা প্রদানের মাধ্যমে সুস্থতার হার ক্রমশ বাড়ছে। আজ পর্যন্ত এই হার বেড়ে প্রায় ৭০ শতাংশে দাঁড়িয়েছে। আরোগ্য লাভের সংখ্যা ক্রমাগত পাওয়ায় এবং হাসপাতাল থেকে সুস্থ হওয়ার পর দেশে সুস্থ ব্যক্তির সংখ্যা বেড়ে ১৫ লক্ষ ৮৩ হাজার ৪৮৯ হয়েছে। গত ২৪ ঘন্টায় ৪৭,৭৪৬ জন আরোগ্য লাভ করেছেন। দেশে নিশ্চিতভাবে করোনায় আক্রান্তের সংখ্যা ৬ লক্ষ ৩৯ হাজার ৯২৯, যা মোট আক্রান্তের কেবল ২৮.২১ শতাংশ। নিশ্চিতভাবে আক্রান্ত ব্যক্তিরা সকলেই চিকিৎসাধীন রয়েছেন। সুস্থতার সংখ্যা লাগাতার বৃদ্ধি পাওয়ার ফলে আক্রান্তের সংখ্যার তুলনায় ফারাক বেড়ে দাঁড়িয়েছে প্রায় ৯ লক্ষ ৫০ হাজার। দেশে উপযুক্ত চিকিৎসা পরিষেবা ও সংক্রমণ নিয়ন্ত্রণ কৌশল গ্রহণ করার ফলে সুস্থতার সংখ্যা এবং নিশ্চিতভাবে আক্রান্তের সংখ্যায় ফারাক কমছে। দেশে সময়মতো চিকিৎসা পরিষেবা প্রদান, আক্রান্তদের সুবিধার্থে দ্রুত অ্যাম্বুলেন্স পরিষেবা তথা কার্যকর চিকিৎসা পদ্ধতি গ্রহণের কারণে করোনায় মৃত্যু হার ক্রমশ কমছে। বর্তমানে বিশ্ব গড় হারের তুলনায় ভারতে করোনায় মৃত্যু হার ১.৯৯ শতাংশ।
    বিস্তারিত বিবরণ - https://pib.gov.in/PressReleseDetail.aspx?PRID=1645009


    
    বর্তমান পরিস্থিতি এবং মহামারী মোকাবিলায় ভবিষ্যৎ কর্মপন্থা নিয়ে আলোচনা করতে মুখ্যমন্ত্রীদের সঙ্গে প্রধানমন্ত্রীর মতবিনিময়
    প্রধানমন্ত্রী শ্রী নরেন্দ্র মোদী আজ ভিডিও কনফারেন্সের মাধ্যমে কোভিড-১৯ সংক্রান্ত বর্তমান পরিস্থিতি এবং ভবিষ্যৎ পরিকল্পনা নিয়ে আলোচনার জন্য ১০টি রাজ্যের মুখ্যমন্ত্রী ও প্রতিনিধিদের সঙ্গে মতবিনিময় করেন। প্রধানমন্ত্রী বলেন, প্রত্যেকে সহযোগিতার উজ্জ্বল দৃষ্টান্ত রেখেছেন এবং টিম ইন্ডিয়া একত্রে যে কাজ করেছে তা প্রশংসনীয়। হাসপাতাল ও স্বাস্থ্যকর্মীরা যে সমস্ত সমস্যার সম্মুখীন হয়েছেন, সে প্রসঙ্গও প্রধানমন্ত্রী বৈঠকে উল্লেখ করেন। তিনি বলেন, প্রায় ৮০ শতাংশ নিশ্চিতভাবে করোনায় আক্রান্ত রোগী আজকের বৈঠকে অংশ নেওয়া ১০টি রাজ্যের। তাই এই ১০টি রাজ্যে যদি ভাইরাসকে পরাজিত করতে হয়, তাহলে কোভিড-১৯-এর বিরুদ্ধে লড়াইয়ে সমগ্র দেশ জয়ী হবে।
    বিস্তারিত বিবরণ - https://pib.gov.in/PressReleseDetail.aspx?PRID=1645011


    
    বর্তমান পরিস্থিতি এবং মহামারী মোকাবিলায় ভবিষ্যৎ কর্মপন্থা নিয়ে আলোচনা করতে মুখ্যমন্ত্রীদের সঙ্গে প্রধানমন্ত্রীর মতবিনিময়ের মূল অংশ
    বিস্তারিত বিবরণ - https://pib.gov.in/PressReleseDetail.aspx?PRID=1645041
    
    ডঃ হর্ষ বর্ধন মধ্যপ্রদেশের মুখ্যমন্ত্রীর সঙ্গে রাজ্যের স্বাস্থ্যক্ষেত্রের উদ্বেগগুলি নিয়ে আলোচনা করেছেন
    মধ্যপ্রদেশের মুখ্যমন্ত্রী শ্রী শিবরাজ সিং চৌহান ডিজিটাল পদ্ধতিতে কেন্দ্রীয় স্বাস্থ্য ও পরিবারকল্যাণ মন্ত্রী ডঃ হর্ষ বর্ধনের সঙ্গে গতকাল রাজ্যের স্বাস্থ্য ও ওষুধ ক্ষেত্রের বর্তমান পরিস্থিতি নিয়ে আলোচনা করেন। এই আলোচনায় রাজ্যের আধিকারিকরা স্বাস্থ্যক্ষেত্রের অগ্রগতি নিয়ে একটি বিস্তারিত বিবরণী পেশ করেন। ২০২৩-এর মধ্যে মধ্যপ্রদেশকে স্বাস্থ্যক্ষেত্রে আত্মনির্ভর করে তোলার লক্ষ্যেই এই বিবরণীটি পেশ করা হয়। এই প্রেক্ষিতে ডঃ হর্ষ বর্ধন রাজ্যে কোভিড-১৯ পরিস্থিতি মোকাবিলার কাজে শ্রী চৌহানের প্রচেষ্টার প্রশংসা করেন। ডঃ হর্ষ বর্ধন ই-সঞ্জীবনী মেডিসিন প্ল্যাটফর্ম সর্বস্তরে গ্রহণযোগ্য করে তোলার জন্য আধিকারিকদের পরামর্শ দিয়েছেন।
    বিস্তারিত বিবরণ - https://pib.gov.in/PressReleseDetail.aspx?PRID=1644887
    
    চলতি যাত্রীবাহী ট্রেন পরিষেবা বাতিল সম্পর্কে তথ্য
    এটা সংশ্লিষ্ট সকল পক্ষের নজরে আনা হচ্ছে যে আগের মতোই সিদ্ধান্ত অনুযায়ী সমস্ত নিয়মিত যাত্রীবাহী এবং শহরতলির লোকাল ট্রেন পরিষেবা পরবর্তী বিজ্ঞপ্তি জারি না হওয়া পর্যন্ত বাতিল থাকছে। উল্লেখ করা প্রয়োজন, বর্তমানে যে ২৩০টি বিশেষ ট্রেন চলছে সেগুলির পরিষেবা অব্যাহত থাকবে। রাজ্য সরকারের অনুরোধের ভিত্তিতে সীমিত সংখ্যায় মুম্বাইয়ে যে লোকাল ট্রেন পরিষেবা দেওয়া হচ্ছে তাও অব্যাহত থাকবে। বিশেষ ট্রেনগুলিতে যাত্রীদের আসন সংরক্ষণের ওপর নিয়মিত নজর রাখা হচ্ছে। প্রয়োজন ভিত্তিতে অতিরিক্ত বিশেষ ট্রেন চালানো হতে পারে।
    বিস্তারিত বিবরণ - https://pib.gov.in/PressReleseDetail.aspx?PRID=1645088


    
    উপ-রাষ্ট্রপতি পদে তিন বছরের কার্যকালের ঘটনাবলী সম্পর্কে সংযুক্তি, যোগাযোগ ও পরিবর্তন শীর্ষক বইয়ের ই-সংস্করণ প্রকাশ করলেন কেন্দ্রীয় মন্ত্রী শ্রী প্রকাশ জাভড়েকর
    কেন্দ্রীয় তথ্য ও সম্প্রচার মন্ত্রী শ্রী প্রকাশ জাভড়েকর আজ শ্রী এম ভেঙ্কাইয়া নাইডুর উপ-রাষ্ট্রপতি পদে ৩ বছরের কার্যকালের নানা ঘটনা সম্বলিত একটি বইয়ের ই-সংস্করণ প্রকাশ করেছেন। সংযুক্তি, যোগাযোগ ও পরিবর্তন শীর্ষক এই বইটির কফি টেবিল সংস্করণ প্রকাশ করেন প্রতিরক্ষা মন্ত্রী শ্রী রাজনাথ সিং। ২৫০ পাতার এই বইটি প্রকাশ করেছে তথ্য ও সম্প্রচার মন্ত্রকের প্রকাশনা বিভাগ। বইটিতে উপ-রাষ্ট্রপতি হিসেবে শ্রী নাইডুর ভারত ও বিদেশ ভ্রমণের নানান ঘটনা চিত্র সহ তুলে ধরা হয়েছে। এছাড়াও, বইটিতে কৃষক, বিজ্ঞানী, চিকিৎসক, যুব সম্প্রদায়, প্রশাসক, শিল্পপতি, শিল্পী ও অন্যান্য ব্যক্তিদের সঙ্গে তাঁর আলাপচারিতার একাধিক ঝলক তুলে ধরা হয়েছে।
    বিস্তারিত বিবরণ - https://pib.gov.in/PressReleseDetail.aspx?PRID=1645007
    
    প্রতিরক্ষা রাষ্ট্রায়ত্ত সংস্থা এবং অর্ডন্যান্স ফ্যাক্টরি বোর্ডের নতুন পরিকাঠামো তথা বিভিন্ন সুযোগ-সুবিধার আধুনিকীকরণের সূচনা করেছেন প্রতিরক্ষা মন্ত্রী
    প্রতিরক্ষা মন্ত্রী শ্রী রাজনাথ সিং প্রতিরক্ষা রাষ্ট্রায়ত্ত সংস্থা এবং অর্ডন্যান্স ফ্যাক্টরি বোর্ডগুলির নতুন পরিকাঠামো সহ আধুনিকীকরণের পর একাধিক সুযোগ-সুবিধার সূচনা করেছেন। গতকাল ডিজিটাল পদ্ধতিতে এক অনুষ্ঠানে আত্মনির্ভর সপ্তাহ উদযাপন উপলক্ষে এই কর্মসূচির আয়োজন করা হয়। এই উপলক্ষে শ্রী রাজনাথ সিং বলেন, প্রধানমন্ত্রী আত্মনির্ভর ভারত গঠনের জন্য দেশবাসীর কাছে আন্তরিক আবেদন জানিয়েছেন। তিনি আরও জানান, বর্তমান কেন্দ্রীয় সরকার কোভিড-১৯ মোকাবিলায় সময়মতো পদক্ষেপ গ্রহণ করেছে। এছাড়াও, কোভিড-১৯ জনিত বিভিন্ন প্রতিকূলতা সত্ত্বেও একাধিক ক্ষেত্রে সংস্কারমূলক উদ্যোগ গ্রহণ করেছে।
    বিস্তারিত বিবরণ - https://pib.gov.in/PressReleseDetail.aspx?PRID=1644892
    
    উত্তরপ্রদেশের সিদ্ধার্থনগরে জেলা হাসপাতালে মডিউলার অপারেশন থিয়েটার নির্মাণে পাওয়ার ফিনান্স কর্পোরেশন লিমিটেডের চুক্তি স্বাক্ষর
    দেশের অগ্রণী ব্যাঙ্ক বহির্ভূত আর্থিক প্রতিষ্ঠান পাওয়ার ফিনান্স কর্পোরেশন লিমিটেড (পিএফসি) উত্তরপ্রদেশের সিদ্ধার্থনগরে জেলা হাসপাতালে দুটি মডিউলার অপারেশন থিয়েটার রুম নির্মাণের জন্য জেলা প্রশাসনের সঙ্গে চুক্তি স্বাক্ষর করেছে। এই চুক্তি অনুযায়ী পিএফসি জেলা প্রশাসনকে এ ধরনের দুটি অপারেশন থিয়েটার গড়ে তুলতে প্রায় ৯৪ লক্ষ টাকা সহায়তা দেবে। হাসপাতালে এই ব্যবস্থা গড়ে উঠলে অস্ত্রপচারের সুযোগ-সুবিধা বৃদ্ধি পাওয়ার পাশাপাশি, শিশু মৃত্যু হার, মাতৃ মৃত্যু হার প্রভৃতি কমবে।
    বিস্তারিত বিবরণ - https://pib.gov.in/PressReleseDetail.aspx?PRID=1644827
    
    বিজ্ঞান ও প্রযুক্তি কোভিড-১৯ জনিত ডিজিটাল পরিবর্তনের বিভিন্ন দিক নিয়ে আলোচনা করেছেন
    বিজ্ঞান ও প্রযুক্তি দপ্তরের সচিব ডঃ আশুতোষ শর্মা কোভিড-১৯ মহামারীর ফলে দেশে ডিজিটাল সম্ভাবনা নিয়ে আশা প্রকাশ করেছেন। 'ডিজিটাল ট্রান্সফরমেশ ইন কোভিড-১৯’ শীর্ষক ওয়েবিনারে অধ্যাপক শর্মা বলেছেন, প্রধামন্ত্রীর আত্মনির্ভর ভারতের স্বপ্ন পূরণে ডিজিটাল প্রযুক্তি দেশকে এক নতুন উচ্চতায় নিয়ে যাবে। ডঃ শর্মা জানান, কোভিড-১৯-এর আগে দেশে দ্রুত হারে অগ্রগতি হচ্ছিল। কিন্তু মারণ এই ভাইরাসের দরুণ জনজীবনের প্রতিটি ক্ষেত্রে বিরূপ প্রভাব পড়েছে। তথাপি, ডিজিটাল প্রযুক্তিকে কাজে লাগিয়ে জটিল এই সময়েও বিভিন্ন ক্ষেত্রে অনেক বেশি সাফল্য অর্জন করা সম্ভব হয়েছে। ওয়েবিনারে কোভিডের সময় ডিজিটাল অর্থনীতি ও বর্তমান পরিস্থিতিতে উদ্ভূত বিষয়গুলি নিয়ে আলোচনা হয়েছে।
    বিস্তারিত বিবরণ - https://pib.gov.in/PressReleseDetail.aspx?PRID=1645020


    

    
    পিআইবি-র আঞ্চলিক কার্যালয়গুলি থেকে প্রাপ্ত তথ্য
    পাঞ্জাব : কেন্দ্রীয় সরকার দেশের উত্তরাংশের জন্য পাঞ্জাবে জাতীয় স্তরের একটি ভাইরোলজি প্রতিষ্ঠান স্থাপনের প্রস্তাবে নৈতিক অনুমোদন দিয়েছে। রাজ্যের মুখ্যমন্ত্রী কেন্দ্রের এই সিদ্ধান্তকে স্বাগত জানিয়ে বলেছেন, কেন্দ্রটি চালু হলে ভাইরোলজি ক্ষেত্রে গবেষণায় আরও অগ্রগতি ঘটবে।
    
    হরিয়ানা : রাজ্যের স্বাস্থ্যমন্ত্রী ভিডিও কনফারেন্সের মাধ্যমে রক্তের নমুনা সংগ্রহ অভিযানের অগ্রগতি পর্যালোচনার সময় বলেছেন, রাজ্য সরকার রক্তের নমুনা সংগ্রহ করার ব্যাপারে সম্পূর্ণ প্রস্তুত রয়েছে এবং ইতিমধ্যেই এই অভিযানকে কার্যকর করতে একটি নীল নকশা বানানো হয়েছে।
    
    হিমাচল প্রদেশ : রাজ্যের মুখ্যমন্ত্রী প্রধানমন্ত্রী কিষাণ সম্মান নিধি যোজনার আওতায় দেশের প্রায় ৮ কোটি ৫০ লক্ষ কৃষকের ব্যাঙ্ক অ্যাকাউন্টে আরেক কিস্তিবাবদ ১৭ হাজার কোটি টাকা দেওয়ার জন্য প্রধানমন্ত্রী শ্রী নরেন্দ্র মোদীকে ধন্যবাদ জানিয়েছেন। তিনি বলেছেন, কেন্দ্রীয় সরকারের এই উদ্যোগ কৃষক সমাজের ক্ষমতায়নে সুদূরপ্রসারী ভূমিকা নেবে।
    
    অরুণাচল প্রদেশ : রাজ্যের মুখ্য সচিব বলেছেন, কোভিড সংক্রান্ত বিভিন্ন বিষয় পরিচালনার জন্য মুখ্যমন্ত্রীর ত্রাণ তহবিল থেকে ১৫ কোটি টাকার বেশি খরচ করা হয়েছে।
    
    মণিপুর : রাজ্যে আজ ৬০ বছর বয়সী আরও একজন ব্যক্তির মৃত্যু হয়েছে। মৃত এই ব্যক্তি অন্যান্য শারীরিক উপসর্গ নিয়ে হাসপাতালে ভর্তি ছিলেন। এই মৃত্যুর ফলে রাজ্যে করোনায় মৃতের সংখ্যা বেড়ে হয়েছে ১২।
    
    মিজোরাম : রাজ্যে গতকাল আরও তিনজনের করোনায় সংক্রমণের খবর মেলায় আক্রান্তের সংখ্যা বেড়ে ৬২৩ হয়েছে। এর মধ্যে ৩০০ জন নিশ্চিতভাবে করোনায় আক্রান্ত হয়েছেন। মিজোরাম বিশ্ববিদ্যালয় ছাত্রছাত্রীদের অনুরোধের প্রেক্ষিতে নিম্ন-স্নাতক পর্যায়ের পরীক্ষা স্থগিত করার সিদ্ধান্ত নিয়েছে।
    
    কেরল : রাজ্যে আরও পাঁচজনের মৃত্যুর খবর মেলায় করোনায় মৃতের সংখ্যা বেড়ে ১২০ হয়েছে। মালাপ্পুরমে রবিবার সম্পূর্ণ লকডাউন ঘোষণা করা হয়েছে। রাস্তায় জনতার ভিড় এড়াতে আরও বেশি পুলিশকর্মী মোতায়েনের সিদ্ধান্ত হয়েছে। এদিকে বিভিন্ন হাসপাতালে ১২,৭৩৭ জন রোগীর চিকিৎসা চলছে।
    
    তামিলনাড়ু : কেন্দ্রশাসিত পণ্ডীচেরীতে নতুন করে ২৭৬ জনের সংক্রমণের খবর মিলেছে। এর ফলে, আক্রান্তের সংখ্যা বেড়ে ৫,৯০০ হয়েছে। নিশ্চিতভাবে করোনায় আক্রান্তের সংখ্যা ২,২৭৭ এবং মৃত্যু হয়েছে ৯১ জনের। কোভিড-১৯ মোকাবিলায় পণ্ডীচেরী সরকার কেন্দ্রের কাছ থেকে ২৫ কোটি টাকা সাহায্য চেয়েছে। এদিকে তামিলনাড়ুতে করোনায় সুস্থতার হার বেড়ে ৮০.৮ শতাংশ হয়েছে। রাজ্যের মুখ্যমন্ত্রী জানিয়েছেন, প্রধানমন্ত্রীর সঙ্গে বৈঠকের সময় ত্রাণ সহায়তা চাওয়া হয়েছে। এদিকে রাজ্যে গতকাল আরও ১১৪ জনের মৃত্যুর খবর মেলায় মৃতের সংখ্যা বেড়ে ৫,০৪১ হয়েছে। আক্রান্তের সংখ্যা ৩ লক্ষ ছাড়িয়েছে। নিশ্চিতভাবে করোনায় আক্রান্ত ৫৩,০৯৯ জন।
    
    কর্ণাটক : রাজ্যের চিকিৎসা-শিক্ষা মন্ত্রী কোভিড পরিস্থিতি সম্পর্কে প্রধানমন্ত্রীকে অবহিত করেছেন। রাজ্যের মুখ্যমন্ত্রী কোভিড-১৯ থেকে সুস্থ হয়ে ওঠার পর হোম আইসোলেশনে থাকায় প্রধানমন্ত্রীর পৌরোহিত্যে আয়োজিত বৈঠকে রাজ্যের চিকিৎসা-শিক্ষা মন্ত্রী অংশ নেন। এদিকে রাজ্যে গতকাল আরও ৪,২৬৭ জনের সংক্রমণের এবং ১১৪ জনের মৃত্যুর খবর মিলেছে। আক্রান্তের সংখ্যা ১ লক্ষ ৮২ হাজার ছাড়িয়েছে। নিশ্চিতভাবে করোনায় আক্রান্তের সংখ্যা প্রায় ৮০ হাজার।
    
    অন্ধ্রপ্রদেশ : রাজ্য সরকার কোভিড-১৯ নমুনা পরীক্ষা এবং নতুন করে সংক্রমিত ব্যক্তিদের খুঁজে বের করার ওপর সর্বাধিক অগ্রাধিকার দিচ্ছে, যাতে সময়মতো চিকিৎসা পরিষেবা প্রদান করে মৃত্যুর হার কমানো যায়। এদিকে রাজ্যের মুখ্যমন্ত্রী চিকিৎসা পরিকাঠামো আরও সুবিন্যাস্ত করার জন্য কেন্দ্রের সহায়তা চেয়েছেন। আজ ভিডিও কনফারেন্সে প্রধানমন্ত্রীর সঙ্গে রাজ্যগুলির মুখ্যমন্ত্রীদের বৈঠকে অন্ধ্রপ্রদেশের মুখ্যমন্ত্রী এই সাহায্য দাবি করেন। এদিকে রাজ্যে গত ২৪ ঘন্টায় আরও ৮০ জনের মৃত্যুর খবর মেলায় করোনায় মৃত্যুর সংখ্যা বেড়ে ২,১১৬ হয়েছে। আক্রান্তের সংখ্যা ২ লক্ষ ৩৫ হাজার ছাড়িয়েছে। নিশ্চিতভাবে করোনায় আক্রান্ত হয়েছেন ৮৭,১৭৩। এখনও পর্যন্ত সুস্থ হয়েছেন ১ লক্ষ ৪৫ হাজারের বেশি।
    
    তেলেঙ্গানা : রাজ্যের সরকারি ও বেসরকারি হাসপাতালগুলিতে কোভিড-১৯ রোগীদের জন্য ১৭,৭৬৭টি বেড খালি রয়েছে। এদিকে রাজ্যে গতকাল আরও ২৪ জনের মৃত্যুর খবর মেলায় করোনায় মৃতের সংখ্যা বেড়ে ৬৪৫ হয়েছে। আক্রান্তের সংখ্যা ৮২,৬৪৭। নিশ্চিতভাবে করোনায় আক্রান্ত হয়েছেন ২২,৬২৮ জন। এখনও পর্যন্ত সুস্থ হয়েছে ৫৯,৩৭৪ জন।


    CG/BD/SB

    
    
    (Release ID: 1645214) Visitor Counter : 11
    
    
      Read this release in: Punjabi , English , Urdu , Hindi , Marathi , Assamese , Manipuri , Gujarati , Tamil , Telugu , Malayalam