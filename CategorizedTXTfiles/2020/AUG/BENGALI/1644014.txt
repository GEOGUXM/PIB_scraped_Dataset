      জলশক্তি মন্ত্রক

      কেন্দ্রীয় জলশক্তি মন্ত্রক ভারতের জল সম্পদ বিষয়ক তথ্য ব্যবস্থাপনার(ইন্ডিয়া-ডব্লিউ আর আই এস) নতুন সংস্করণের সূচনা করেছে
      Posted On: 06 AUG 2020 4:32PM by PIB Kolkata


    নতুন দিল্লী, ৬ই অগাস্ট, ২০২০


    

    
    
    কেন্দ্রীয় জলশক্তি মন্ত্রক নতুন সংস্করণে ভারতের জল সম্পদ বিষয়ক তথ্য ব্যবস্থাপনা(ইন্ডিয়া-ডব্লিউ আর আই এস)র সূচনা করেছে। এই সংস্করণে একাধিক বৈশিষ্ট রয়েছে। www.indiawris.gov.in পোর্টালে ক্লিক করলে জলসম্পদ বিষয়ক যাবতীয় তথ্য ড্যাসবোর্ডের মাধ্যমে জনগণ পেতে পারেন। বৃষ্টিপাতের পরিমান, নদীর জলস্তর এবং কত পরিমাণ জল ছাড়া হচ্ছে,জলাধার, ভূগর্ভস্থ জলের স্তর, জলাধারের জলের সংরক্ষণ, জলীয় বাষ্পাকারে জল নির্গমনের পরিমান, মাটির আদ্রতা প্রভৃতি এই পোর্টালের মাধ্যমে জানা যাবে। পাশাপাশি জলসম্পদপ্রকল্প, জলাধার, হাইড্রো-মেট ডাটা এবং জি আই এস লেয়ার সম্পাদনার মডিউল ইত্যাদির তথ্যও এই পোর্টালের মাধ্যমে জানা যাবে।


    
    জল, জীবন এবং উন্নয়নের চাবিকাঠি। সে ক্ষেত্রে বিচার করে জলসম্পদ ব্যবহার অত্যন্ত গুরুত্বপূর্ণ। বিশেষত যেখানে জনসংখ্যা উত্তরোত্তর বৃদ্ধি পাচ্ছে এবং নগরোন্নয়ন এবং সেই সংক্রান্ত উন্নয়ন,প্রাপ্য সম্পদের ওপর বাড়তি চাপ সৃষ্টি করছে। যে কোনো সম্পদের রক্ষানাবেক্ষনে সঠিক পরিকল্পনা, একটি তথ্যভাণ্ডার এবং বিশ্বাসযোগ্য তথ্য ব্যবস্থাপনা থাকার প্রয়োজন রয়েছে। এই লক্ষ্যেই জলশক্তি মন্ত্রক, জাতীয় জলানুসন্ধান বিজ্ঞান প্রকল্পের অধীনে ২০১৯ এর জুলাই মাসে প্রথম ইন্ডিয়া-ডব্লিউ আর আই এস ব্যবস্থাপনা শুরু করে। তারপর থেকেই এই ব্যবস্থাপনায় একাধিক বৈশিষ্ট যোগ হয়।


    
    সিডব্লিউসি, সিজিডব্লিউবি, আইএমডি, এনআরএসসি, অন্ধ্রপ্রদেশ, উত্তরপ্রদেশ এবং গুজরাট সহ একাধিক রাজ্য সংস্থা এবং বহু কেন্দ্রীয় সংস্থা থেকে ইন্ডিয়া-ডব্লিউ আর আই এস বর্তমানে তথ্য সংগ্রহ করছে। জলশক্তি মন্ত্রক, ইন্ডিয়া-ডব্লিউ আর আই এসকে সর্বদা সাম্প্রতিকতম তথ্য যোগান দিতে জাতীয় জল তথ্য কেন্দ্র(এন ডব্লিউ আই সি) গড়ে তুলেছে।


    
    এই ব্যবস্থাপনার মাধ্যমে কেন্দ্র এবং রাজ্যের জল সংস্থাগুলি সহজেই এই পোর্টালে লগ ইন করে, বিশ্লেষন, বৈধকরন, জলস্তরের তথ্য, জলের গুনগত মান, পলির পরিমাণ নিরূপণ সহ একাধিক তথ্য পেতে পারে।


    
    এই পোর্টালের মাধ্যমে সংশ্লিষ্ট যে কোনো পক্ষই তথ্য সংগ্রহ করতে পারবে। কৃষি এবং কৃষক কল্যাণ এসোসিয়েশনগুলি এই পোর্টাল থেকে তথ্য সংগ্রহ করে কৃষির পরিকল্পনা করতে পারবে। বীজ রোপণের সময় বৃষ্টিপাতের সম্ভাবনা,ভূগর্ভস্ত জলের পরিমাণ ইত্যাদির তথ্য জানা যাবে। প্রয়োজনে কোনো ব্যক্তিও এই তথ্য ব্যবহার করে তার অঞ্চলের জলস্তর,কাছাকাছি নদীর জলস্তর ইত্যাদি জানতে পারে। জল সংক্রান্ত গবেষণার জন্য এই তথ্য ভাণ্ডার বিশেষ সহায়ক হবে।


    

    
    CG/PPM

    
    
    (Release ID: 1644014) Visitor Counter : 4
    
    
      Read this release in: English , Urdu , Hindi , Marathi , Manipuri , Punjabi , Tamil