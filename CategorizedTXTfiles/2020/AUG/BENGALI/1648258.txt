      রেলমন্ত্রক

      সিএসএমটি রেল স্টেশনের পুনরুন্নয়ন
      Posted On: 24 AUG 2020 3:14PM by PIB Kolkata


    নয়াদিল্লী, ২৪ আগস্ট, ২০২০


    

    মুম্বাইয়ের ছত্রপতি শিবাজী মহারাজ টার্মিনাস রেল স্টেশনের সরকারি-বেসরকারী অংশীদারিত্বে পুনরুন্নয়নের প্রস্তাবটি পাবলিক প্রাইভেট পার্টনারশিপ অ্যাপ্রেইজাল কমিটি নীতিগতভাবে অনুমোদন করেছিল। আইআরএসডিসি এই সরকারি-বেসরকারী অংশীদারিত্বের উদ্যোগের জন্য রিকোয়েস্ট ফর কোয়ালিফিকেশন (যোগ্যতার জন্য অনুরোধ) ২০শে আগস্ট আহ্বান করেছিল। এ সংক্রান্ত বিস্তারিত নথি http://irsdc.enivida.com/ ওয়েবসাইট থেকে পাওয়া যাবে। এই প্রকল্পের প্রাক নিলামের বৈঠকটি ২২শে সেপ্টেম্বর অনুষ্ঠিত হবে। আবেদনপত্র ২২শে অক্টোবরের মধ্যে জমা দিতে হবে।


    
    আবেদনকারীদের মধ্যে থেকে বাছাই করে যোগ্য সংস্থাগুলির একটি তালিকা তৈরি করা হবে। পুরো প্রক্রিয়াটি দুটি পর্যায়ে হবে। যে সংস্থাকে এই কাজে বাছাই করা হবে তারা রেল স্টেশনের উন্নয়ন এবং স্টেশন সংলগ্ন রেলের জমিতে ৬০ বছর ধরে বাণিজ্যিক উন্নয়নের কাজ করবে। বাছাই করা কিছু জায়গায় ৯৯ বছর আবাসন প্রকল্পের কাজ করতে পারবে। এই সংস্থা স্টেশনের পরিচালন ও রক্ষাণাবেক্ষণের কাজও ৬০ বছর ধরে করবে। সংস্থাটি স্টেশনের বাণিজ্যিক পরিচালনের দায়িত্ব গ্রহণের ফলে মন্ত্রকের রাজস্ব আদায়ের নতুন উৎস পাওয়া যাবে।


    
    ফরাসী সংস্থা মেসার্স এআরইপি পুরো প্রক্রিয়াটির পরিকল্পনা করেছে। এরজন্য বিভিন্ন মহলে নিয়মিত আলোচনা চালানো হয়েছিল। পুরো স্টেশনের পুনরুন্নয়নের জন্য ব্যয় ধার্য করা হয়েছে ১৬৪২ কোটি টাকা। যে সংস্থা দায়িত্ব পাবে তাকে পরিকল্পনা, নির্মাণ, আর্থিক বিষয়াবলী, পরিচালন এবং হস্তান্তর প্রক্রিয়া মেনে চলতে হবে।


    
    এ বিষয়ে সর্বশেষ তথ্য পাওয়ার জন্য আইআরএসডিসি-র সোশ্যাল মিডিয়ায় বিজ্ঞপ্তিগুলি দেখতে হবে। ট্যুইটারে @irsdcinfo, ফেসবুকে facebook.com/IRSDC , লিঙ্কডিন-এ linkedin.com/company/indian-railway-stations-development-corporation-limited ছাড়াও সংস্থার ওয়েবসাইট irsdc.in দেখার অনুরোধ করা হচ্ছে।


    

    CG/CB/NS

    
    
    (Release ID: 1648258) Visitor Counter : 4
    
    
      Read this release in: English , Urdu , Hindi , Marathi , Manipuri , Punjabi , Tamil , Telugu