      বিদ্যুৎমন্ত্রক

      এনটিপি চলতি অর্থবর্ষে ১০০ বিলিয়ন ইউনিটের বেশি বিদ্যুৎ উৎপাদন করেছে
      Posted On: 08 AUG 2020 1:09PM by PIB Kolkata


    নয়াদিল্লি, ৮ আগস্ট, ২০২০


    

    রাষ্ট্রায়ত্ত সংস্থা জাতীয় তাপবিদ্যুৎ নিগম (এনটিপিসি)-এর পক্ষ থেকে এক বিবৃতিতে বলা হয়েছে সংস্থাটি চলতি অর্থবর্ষে ১০০ বিলিয়ন ইউনিট বিদ্যুৎ উৎপাদনের লক্ষ্য পূরণ করেছে। এই বিদ্যুৎ উৎপাদনে সংস্থার সাফল্যের অঙ্গীকার প্রতিফলিত হয়েছে।
    
    কেন্দ্রীয় বিদ্যুৎ কর্তৃপক্ষের প্রকাশিত তথ্য অনুযায়ী, এনটিপিসি-র ছত্তিশগড়ের কোরবা তাপবিদ্যুৎ কেন্দ্র ২,৬০০ মেগাওয়াট বিদ্যুৎ উৎপাদন করেছে। এই উৎপাদন কেন্দ্রটি তার মোট উৎপাদন ক্ষমতার ৯৭.৪২ শতাংশ বিদ্যুৎ উৎপাদন করেছে ।
    
    এনটিপিসি-র আরও পাঁচটি উৎপাদন কেন্দ্র থেকে লক্ষ্যণীয় হারে বিদ্যুৎ উৎপাদিত হয়েছে। এই কেন্দ্রগুলি হল – ছত্তিশগড়ের সিপাত (২৯৮০ মেগাওয়াট), উত্তরপ্রদেশের রিহান্দ (৩০০০ মেগাওয়াট) ও বিন্ধ্যাচল (৪৭৬০ মেগাওয়াট) এবং ওড়িশার তালচের কানিহা (৩০০০ মেগাওয়াট) ও তালচের থার্মাল ইউনিট (৪০০ মেগাওয়াট) বিদ্যুৎ উৎপাদন করে দেশের অগ্রণী প্রথম ১০টি উৎপাদন কেন্দ্রের মধ্যে জায়গা করে নিয়েছে। এছাড়াও, উত্তরপ্রদেশের সিঙ্গরাওলি উৎপাদন কেন্দ্রের ৪ ও ১ নম্বর ইউনিট ২০০ মেগাওয়াট করে বিদ্যুৎ উৎপাদন করেছে। এই বিপুল পরিমাণ বিদ্যুৎ উৎপাদন থেকে এনটিপিসি-র সার্বিক উৎপাদন ক্ষমতার পরিচয় পাওয়া গেছে। এছাড়াও, সংস্থার উৎপাদন কেন্দ্রগুলিতে সর্বোচ্চ পর্যায়ের নজরদারির ফলেই এই লক্ষ্য পূরণ হয়েছে।
    
    এনটিপিসি গ্রুপের মোট উৎপাদন ক্ষমতা ৬২.৯ গিগাওয়াট। সংস্থার মোট ৭০টি বিদ্যুৎ উৎপাদন কেন্দ্র রয়েছে। এর মধ্যে ২৪টি কয়লাচালিত, সাতটি প্রাকৃতিক গ্যাস ও তরল জ্বালানিচালিত, একটি জলবিদ্যুৎ, ১৩টি পুনর্নবীকরণযোগ্য এবং ২৫টি যৌথ উদ্যোগে গঠিত উৎপাদন কেন্দ্র। এছাড়াও, সংস্থার আরও ২০ গিগাওয়াট বিদ্যুৎ উৎপাদন প্রকল্পের কাজ চলছে। এর মধ্যে ৫ গিগাওয়াট পুনর্নবীকরণযোগ্য শক্তি হিসেবে উৎপাদন করা হবে।


    

    CG/BD/DM

    
    
    (Release ID: 1644411) Visitor Counter : 8
    
    
      Read this release in: Urdu , English , Hindi , Marathi , Manipuri , Assamese , Punjabi , Tamil , Telugu