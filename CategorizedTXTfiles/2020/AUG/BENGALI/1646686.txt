      বিজ্ঞানওপ্রযুক্তিমন্ত্রক

      অনাকাঙ্ক্ষিত তড়িৎ চুম্বকীয় ক্ষেত্রের জন্য বেঙ্গালুরুর বৈজ্ঞানিকরা অদৃশ্য বর্ম উদ্ভাবন করেছেন
      Posted On: 18 AUG 2020 10:19AM by PIB Kolkata


    নয়াদিল্লী, ১৮ আগস্ট, ২০২০


    এইচজি ওয়েল্স-এর ‘ইনভিজিবল ম্যান’-এর ঘটনাটা মনে পড়ছে? বিজ্ঞানীরা অনেকটা সেই পথেই হাঁটছেন। তাঁরা অনাকাঙ্ক্ষিত তড়িৎ চুম্বকীয় ক্ষেত্রের জন্য একটি স্বচ্ছস্তরীয় ধাতব জাল উদ্ভাবন করেছেন। এই জালটি অদৃশ্য বর্ম তৈরির কাজে ব্যবহার করা যাবে, যে অদৃশ্য বর্ম প্রতিরক্ষা ক্ষেত্রের বিভিন্ন গোপন অস্ত্র প্রয়োগে সাহায্য করবে। এই ধাতব জালটি তড়িৎ চুম্বকীয় তরঙ্গ বিকিরণ করতে পারে অথবা সেগুলিকে শোষণ করতে পারে। এর উপস্থিতি বোঝা যাবেনা।


    বেঙ্গালুরু সেন্টার ফর ন্যানো অ্যান্ড সফ্ট ম্যাটার সায়েন্সেসের একদল বিজ্ঞানী এই ধাতব জাল উদ্ভাবন করেছেন। তাঁরা তাঁদের গবেষণাগারে স্প্রে করে ধাতুর মধ্যে ফাটল ধরিয়ে এই জাল তৈরি করেছেন। বিজ্ঞানীরা পলিইথালিন টেরেফথ্যালেট (পেট)এর ওপর একটি তামার জাল তৈরি করেছেন যেটির স্বচ্ছতা ৮৫ শতাংশ। তামার নিরবচ্ছিন্ন স্তরের পরিবর্তে বিজ্ঞানীরা এক্ষেত্রে স্বচ্ছতা আনার জন্য পেট ব্যবহার করেছেন। এই ধাতব জালিকাটি তড়িৎ চুম্বকীয় বর্মের ক্ষেত্রে উৎসাহ ব্যাঞ্জক ফল দেখিয়েছে। ইলেক্ট্রনের পরিবাহিতাকে বজায় রেখে এই ধাতব জালিকাটি অ্যাক্রেলিক, পলিকার্বোনেট, কাঁচ ইত্যাদির ওপরও তৈরি করা যেতে পারে। সেন্টার ফর ন্যানো অ্যান্ড সফ্ট ম্যাটার সায়েন্সেস-এর বিজ্ঞানী ডঃ আশুতোষ কুমার সিং জানিয়েছেন, এই উদ্ভাবনের ফলে স্বচ্ছ এবং নমনীয় বর্ম তৈরি করা সম্ভব হয়েছে, তড়িৎ চুম্বকীয় ক্ষেত্রে যার উপস্থিতি বোঝা যাবে না। এই বর্মের বাজারে যথেষ্ট চাহিদা আছে।


    

    
    CG/CB/NS

    
    
    (Release ID: 1646686) Visitor Counter : 4
    
    
      Read this release in: English , Urdu , Hindi , Manipuri , Tamil