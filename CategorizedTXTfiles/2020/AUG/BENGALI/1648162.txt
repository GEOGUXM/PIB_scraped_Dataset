      স্বাস্থ্যওপরিবারকল্যাণমন্ত্রক

      ভারতে করোনায় সুস্থতার সংখ্যা ২৩ লক্ষ ছাড়িয়েছে
      
      নিশ্চিতভাবে আক্রান্তের তুলনায় আরোগ্য লাভের সংখ্যা তিনগুণ বেশি
      
      নিশ্চিত আক্রান্তের তুলনায় সুস্থতার সংখ্যা ১৬ লক্ষ ছাড়িয়েছে
      Posted On: 24 AUG 2020 12:46PM by PIB Kolkata


    নয়াদিল্লি, ২৪ আগস্ট, ২০২০


    

    হাসপাতাল এবং হোম আইসোলেশন থেকে অধিক সংখ্যায় করোনা আক্রান্ত রোগীর সুস্থতার সংখ্যা ক্রমাগত বৃদ্ধি পাওয়ায় ভারতে আজ পর্যন্ত আরোগ্য লাভের সংখ্যা ২৩ লক্ষ ছাড়িয়েছে।
    
    ব্যাপক হারে নমুনা পরীক্ষা, আক্রান্তদের খুঁজে বের করা, যথাযথ নজরদারি ও উপযুক্ত চিকিৎসা পরিষেবা কৌশল কার্যকর করার মাধ্যমে আরোগ্য লাভের সংখ্যা বেড়ে হয়েছে ২৩ লক্ষ ৩৮ হাজার ৩৫। হাসপাতালগুলিতে রোগীদের উপযুক্ত চিকিৎসা পরিষেবা প্রদান সহ দক্ষ চিকিৎসকদের মাধ্যমে প্রয়োজনীয় পরিষেবা প্রদান এবং কার্যকর অ্যাম্বুলেন্স পরিষেবা চালু করে করোনায় সুস্থতার হার ক্রমাগত বাড়ছে। এমনকি, গুরুতর অসুস্থ রোগীদের সময়োপযোগী চিকিৎসা পরিষেবা প্রদানের মাধ্যমে তাঁদের জীবন রক্ষাও সম্ভব হয়েছে।
    
    দেশে গত ২৪ ঘন্টায় ৫৮,৪৬৯ জন আরোগ্য লাভ করেছেন। সুস্থতার হার বেড়ে দাঁড়িয়েছে ৭৫.২৭ শতাংশ, যা গত কয়েক মাসে আরোগ্য লাভের সংখ্যা ক্রমাগত বৃদ্ধি পাওয়ার বিষয়টিকেই প্রতিফলিত করে। ভারতে নিশ্চিতভাবে করোনায় আক্রান্তের সংখ্যার (৭ লক্ষ ১০ হাজার ৭৭১, এঁরা সকলেই চিকিৎসাধীন রয়েছেন) তুলনায় আরোগ্য লাভের সংখ্যা বেড়ে ১৬ লক্ষ ২৭ হাজার ২৬৪ হয়েছে। এর ফলে, মোট আক্রান্তের তুলনায় নিশ্চিতভাবে আক্রান্তের সংখ্যা কেবল ২২.৮৮ শতাংশ। দেশে সুস্থতার হার ক্রমাগত বৃদ্ধি পাওয়ার দরুণ মৃত্যু হার ক্রমশ নিম্নমুখী। আজ এই হার আরও কমে হয়েছে ১.৮৫ শতাংশ।
    
    এদিকে, নতুন দিল্লির এইমস-এর পক্ষ থেকে করোনা মোকাবিলায় যে বিশেষ কর্মসূচির আয়োজন করা হয়েছিল, তাতে চিকিৎসকদের বিভিন্ন বিষয়ে পরামর্শদান তথা জাতীয় স্তরে ই-আইসিইউ পরিষেবা সম্বলিত প্রচেষ্টা গ্রহণের ফলে বিভিন্ন হাসপাতালে রোগীদের চিকিৎসা আরও দ্রুত দেওয়া সম্ভব হচ্ছে। এখনও পর্যন্ত জাতীয় স্তরের ১৪টি ই-আইসিইউ পরিষেবা ব্যবস্থায় দেশের ২২টি রাজ্যের ১১৭টি হাসপাতালকে অন্তর্ভুক্ত করা হয়েছে।
    
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন। অথবা ট্যুইটার হ্যান্ডেল @MoHFW_INDIA.-এর সাহায্য নিতে পারেন।
    
    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেল @CovidIndiaSeva-এ ও প্রশ্ন করা যাবে।
    
    এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা পেতে চাইলে নীচের লিঙ্কে ক্লিক করুন -
    
    https://www.mohfw.gov.in/pdf/coronvavirushelplinenumber.pdf


    

    CG/BD/DM

    
    
    (Release ID: 1648162) Visitor Counter : 7
    
    
      Read this release in: English , Urdu , Hindi , Marathi , Manipuri , Assamese , Punjabi , Gujarati , Tamil , Telugu , Malayalam