      প্রতিরক্ষামন্ত্রক

      পূর্বাঞ্চলীয় নৌ কমান্ড, করোনা যোদ্ধাদের জন্য সামরিক ব্যান্ডের অনুষ্ঠান করেছে
      Posted On: 06 AUG 2020 11:58AM by PIB Kolkata


    নতুন দিল্লী, ৬ই অগাস্ট, ২০২০


    

    
    ৭৪ তম স্বাধীনতা দিবস উদযাপনের অংশ হিসাবে, পূর্বাঞ্চলীয় নৌ কমান্ড, গতকাল শঙ্করম বিশাখাপত্তনমের বজ্জনা কোন্ডা হেরিটেজ সাইটে, কোরোনা যোদ্ধাদের প্রতি শ্রদ্ধা নিবেদনের লক্ষ্যে ,নেভি ব্যান্ডের সরাসরি প্রচারের অনুষ্ঠান করে। অন্ধ্রপ্রদেশের নৌ বাহিনীর দায়িত্বপ্রাপ্ত আধিকারিক, কমাণ্ডার সঞ্জিভ ইশার, প্রধান অতিথি আনাকাপাল্লি লোকসভার সাংসদ ড: বীসেত্তি ভেঙ্কটা সত্যবথী সহ জেলা প্রশাসনের মনোনীত সম্মানীয় করোনা যোদ্ধাদের স্বাগত জানান।
    
    ঘন্টা খানেকের অনুষ্ঠানে পরিবেশিত হয় সামরিক সঙ্গীত, ইংলিশ পপ থেকে শুরু করে দেশাত্মবোধক গান। জনপ্রিয় এবং চির সবুজ 'শুন গৌর সে দুনিয়া ওয়ালো' ও'এ মেরে ওয়াতন কে লোগো'র মতন গান পরিবেশিত হয়। অনুষ্ঠানের চূড়ান্ত পর্বে ত্রিবর্ণ পতাকার প্রতি সম্মান প্রদর্শন করে কিছু সঙ্গীতও পরিবেশন করা হয়। হায়দ্রাবাদ দূরদর্শনের,ডি ডি সপ্তগিরি এবং ডি ডি ইয়াদাগিরি থেকে এই অনুষ্ঠান সরাসরি সম্প্রচার করা হয়।
    
    গোটা দেশেজুড়ে এই প্রথম, সামরিক ব্যান্ড,স্বাধীনতা দিবস উদযাপন উপলক্ষে গত ১ লা অগাস্ট থেকে, তাদের অনুষ্ঠান পরিবেশন করে চলেছে। মূলত দেশের করোনা যোদ্ধাদের প্রতি, বিশেষত যারা করোনা সংক্রমণ প্রতিরোধে নিজেদের জীবন বিপন্ন করে দৃঢ়ভাবে লড়াই করে চলেছেন,তাদের প্রতি কৃতজ্ঞতা প্রকাশ করতে এই অনুষ্ঠানের আয়োজন করা হয়েছে।


    

    CG/PPM

    
    
    (Release ID: 1643875) Visitor Counter : 12
    
    
      Read this release in: English , Urdu , Hindi , Marathi , Manipuri , Punjabi , Tamil , Telugu