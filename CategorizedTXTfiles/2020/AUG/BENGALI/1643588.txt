      প্রতিরক্ষামন্ত্রক

      ৭৪তম স্বাধীনতা দিবস সেনাবাহিনী, নৌসেনা ও বিমান বাহিনীর ব্যান্ডের সঙ্গীতময় মূর্ছনা সহযোগে উদযাপন
      Posted On: 05 AUG 2020 11:16AM by PIB Kolkata


    নয়াদিল্লী, ৫ আগস্ট, ২০২০


    

    
    সেনাবাহিনীর ব্যান্ডগুলি প্রথমবারের মতো পয়লা আগস্ট থেকে একপক্ষকাল ধরে দেশের প্রতিটি প্রান্তে তাদের সঙ্গীতময় মূর্ছনার মধ্য দিয়ে স্বাধীনতা দিবস উদযাপন করছে। করোনার বিরুদ্ধে নিজেদের জীবন বিপন্ন করে যেসমস্ত করোনা যোদ্ধারা লড়াই করছেন তাঁদের প্রতি কৃতজ্ঞতা প্রদর্শনের জন্য এই উদ্যোগ। সেনাবাহিনী, নৌসেনা ও পুলিশ ইতিমধ্যেই পোরবন্দর, হায়দ্রাবাদ, ব্যাঙ্গালোর, রায়পুর, অমৃতসর, গুয়াহাটি, এলাহাবাদ ও কলকাতায় এ ধরণের অনুষ্ঠান উপস্থাপিত করেছে। আজ সেনাবাহিনী ও পুলিশ ব্যান্ড বিশাখাপত্তনম, নাগপুর ও গোয়ালিয়রে অনুষ্ঠান করবে। আগামী ৭ই আগস্ট কলকাতা ও শ্রীনগরে সেনাবাহিনীর ব্যান্ড আরও একটি অনুষ্ঠান করবে। ৮ই আগস্ট লালকেল্লায়, ৯ই আগস্ট রাজপথে এবং ১২ই আগস্ট ইন্ডিয়া গেটে তিন বাহিনীর ব্যান্ড, সঙ্গীতানুষ্ঠান উপহার দেবে। মুম্বাই, আমেদাবাদ, সিমলা ও আলমোড়ায় সেনাবাহিনী ও পুলিশ ব্যান্ড ৮ই আগস্ট একটি অনুষ্ঠানের আয়োজন করেছে। পরের দিন ৯ই আগস্ট চেন্নাই, নাসিরাবাদ, আন্দামান ও নিকোবর কম্যান্ড ফ্ল্যাগ পয়েন্ট এবং ডান্ডিতে ও ১২ই আগস্ট ইম্ফল, ভুপাল এবং ঝাঁসিতে তারা অনুষ্ঠানের ব্যবস্থা করেছে। লক্ষ্মৌ, ফৈজাবাদ, শিলং, মাদুরাই এবং চম্পারণে ১৩ই আগস্ট চূড়ান্ত অনুষ্ঠান অনুষ্ঠিত হবে।

    

    CG/CB/NS

    
    
    (Release ID: 1643588) Visitor Counter : 11
    
    
      Read this release in: Telugu , Urdu , Hindi , Marathi , Punjabi , English , Manipuri , Tamil , Malayalam