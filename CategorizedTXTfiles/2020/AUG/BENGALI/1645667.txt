      প্রতিরক্ষামন্ত্রক

      প্রতিরক্ষা ক্ষেত্রে যুক্ত রাষ্ট্রায়ত্ত সংস্থা এবং অর্ডন্যান্স ফ্যাক্টরি বোর্ডের তৈরি ১৫টি প্রতিরক্ষা সরঞ্জামের উদ্বোধন প্রতিরক্ষা মন্ত্রী শ্রী রাজনাথ সিং-এর
      Posted On: 13 AUG 2020 6:46PM by PIB Kolkata


    নয়াদিল্লি, ১৩ আগস্ট, ২০২০


    

    
    'আত্মনির্ভর ভারত' সপ্তাহ উদযাপন করা হবে আগামীকাল পর্যন্ত। এরই অঙ্গ হিসেবে আজ প্রতিরক্ষা মন্ত্রী শ্রী রাজনাথ সিং অর্ডন্যান্স ফ্যাক্টরি বোর্ড এবং ভারত আর্থ মুভার্স লিমিটেড (বিইএমএল)-এর একটি, বিএমএল-এর দুটি, হ্যাল, বিডিএল, এমডিএল, গার্ডেনরিচ শিপবিল্ডার্স অ্যান্ড ইঞ্জিনিয়ার্স এবং জিএসএল-এর তৈরি একটি করে মোট ১৫টি প্রতিরক্ষা সরঞ্জামের উদ্বোধন করেন। অনুষ্ঠানে উপস্থিত ছিলেন চিফ অফ ডিফেন্স স্টাফ জেনারেল বিপিন রাওয়াত, প্রতিরক্ষা সচিব ডঃ অজয় কুমার, প্রতিরক্ষা উৎপাদন সচিব শ্রী রাজকুমার । প্রতিরক্ষা সরঞ্জাম উৎপাদনের সঙ্গে যুক্ত রাষ্ট্রায়ত্ত সংস্থার আধিকারিক এবং অর্ডন্যান্স ফ্যাক্টরি বোর্ডের চেয়ারম্যান ভিডিও কনফারেন্সের মাধ্যমে অনুষ্ঠানে যোগ দেন।
    
    অনুষ্ঠানের ভাষণে শ্রী রাজনাথ সিং বলেন, ‘আত্মনির্ভর অভিযান’-এর অন্যতম প্রধান লক্ষ্যই হল প্রতিরক্ষা উৎপাদন ক্ষেত্রে স্বনির্ভরতা গড়ে তোলা। তিনি বলেন, ‘আত্মনির্ভর ভারত' অভিযান ভারতের প্রতিরক্ষা উৎপাদন ক্ষেত্রে গতি আনবে। এর ফলে দেশীয় প্রতিরক্ষা পণ্য উৎপাদন যেমন বৃদ্ধি পাবে, তেমনই বিদেশ থেকে প্রতিরক্ষা সরঞ্জাম আমদানির ওপর নির্ভরতা হ্রাস পাবে। এতে দেশের বৈদেশিক মুদ্রা সঞ্চয় হবে ও দেশীয় শিল্পের বিকাশ ঘটবে বলেও তিনি জানান। অর্ডন্যান্স ফ্যাক্টরি বোর্ডের পেশাদারিত্ব প্রসঙ্গে শ্রী রাজনাথ সিং বলেন, সরকারের আওতাধীন প্রতিরক্ষা শিল্প সংস্থাগুলিকে জাতীয় ও আন্তর্জাতিক মানের গড়ে তোলার প্রয়াস চালানো হচ্ছে। এর ফলে আন্তর্জাতিক স্তরে দেশের প্রতিরক্ষা শিল্প সংস্থাগুলি প্রতিযোগিতায় অংশ নিতে পারবে। এজন্য পুরনো রীতিগুলির বদল আনা হবে। আধুনিক ব্যবস্থাপনা, কৌশল, প্রযুক্তি ইত্যাদির মতো বিষয়গুলিও এর সঙ্গে যুক্ত করা হবে।
    
    এদিন যে প্রতিরক্ষা সরঞ্জামগুলির সূচনা করা হয়েছে তার মধ্যে উল্লেখযোগ্য হল হায়দরাবাদের ডিআরডিএল সংস্থার সহযোগিতায় মেডাক অর্ডন্যান্স ফ্যাক্টরির তৈরি নাগ মিসাইল ক্যারিয়ার। ত্রিচির অর্ডন্যান্স ফ্যাক্টরি সম্পূর্ণ দেশীয় পদ্ধতিতে ১৪.৫ এমএম অ্যান্টি-ম্যাটেরিয়াল রাইফেল তৈরি করেছে। এছাড়াও রয়েছে ইছাপুর রাইফেল ফ্যাক্টরির তৈরি ৮.৬X৭০ এমএম স্নাইপার রাইফেল রয়েছে । এদিন প্রতিরক্ষা মন্ত্রী বিইএমএল-এর ভূমিকার কথা তুলে ধরে বলেন দেশীয় প্রতিরক্ষা সরঞ্জাম উৎপাদনের ক্ষেত্রে এই সংস্থাটি গুরুত্বপূর্ণ অবদান রেখেছে। তিনি বলেন, বিইএমএল মিডিয়াম বুলেট প্রুফ গাড়ি 'গৌড়’ তৈরি করেছে। এই গাড়ির বৈশিষ্ট্যগুলি বিশেষ তাৎপর্যপূর্ণ। এছাড়াও, হিন্দুস্তান অ্যারোনটিক্স লিমিটেড ডু-২২৮ যুদ্ধবিমান তৈরি করেছে। এছাড়াও, হ্যাল ভারতীয় নৌ-বাহিনীতে মেরিটাইম রিকনসেন্স অ্যান্ড ইন্টেলিজেন্স ওয়ারফেয়ারে গুরুত্বপূর্ণ অবদান রেখেছে। ভারত ডায়নামিক্স লিমিটেড (বিডিএল) কনকর লঞ্চার্স টেস্ট সরঞ্জামের নকশা তৈরি করেছে। আগে এই সরঞ্জামগুলি রাশিয়া থেকে আমদানি করা হত। গার্ডেনরিচ শিপবিল্ডার্স অ্যান্ড ইঞ্জিনিয়ার্স লিমিটেড (জিআরএসই) এই প্রথম পোর্টেবল পেডেস্ট্রিয়ান (অ্যাসল্ট) ব্রিজ-এর নকশা তৈরি করেছে। ভারতীয় সেনাবাহিনীর প্রয়োজনীয়তার কথা মাথায় রেখে কার্বন ফাইবার পলিমার মিশ্রণে এই সামগ্রীটি তৈরি করা হয়েছে।
    
    প্রতিরক্ষা মন্ত্রী আজ রিমোটের বোতাম টিপে এই প্রতিরক্ষা সরঞ্জামগুলির উদ্বোধন করেন।'আত্মনির্ভর'-এর লক্ষ্যে প্রতি প্রতিরক্ষা সরঞ্জাম উৎপাদনের সঙ্গে যুক্ত রাষ্ট্রায়ত্ত সংস্থাগুলি যে দায়বদ্ধতার সঙ্গে কাজ করে চলেছে তার জন্য অভিনন্দনও জানান। তিনি বলেন, এ বছর ৭ আগস্ট থেকে সাতদিনব্যাপী 'আত্মনির্ভর' সপ্তাহ উদযাপন করা হচ্ছে। তিনি বলেন, দেশীয় পণ্য এবং নতুন যে পণ্যগুলি আজ উদ্বোধন করা হয়েছে তা যথেষ্টই চিত্তাকর্ষক। প্রতিরক্ষা সরঞ্জাম উৎপাদনের সঙ্গে যুক্ত রাষ্ট্রায়ত্ত সংস্থা এবং অর্ডন্যান্স ফ্যাক্টরিগুলির প্রযুক্তিগত দক্ষতা বৃদ্ধিতে যথাযথ সাহায্য করা হবে বলেও তিনি জানান। এর জন্য ওই সংস্থাগুলিতে গবেষণা ও উন্নয়ন পরিকাঠামো, পরীক্ষার সুবিধা এবং উৎপাদন ক্ষমতা বৃদ্ধির দিকে বিশেষ নজর দেওয়া হচ্ছে।


    

    CG/SS/DM

    
    
    (Release ID: 1645667) Visitor Counter : 2
    
    
      Read this release in: Punjabi , English , Urdu , Hindi , Marathi , Manipuri , Tamil