      যোগাযোগওতথ্যপ্রযুক্তিমন্ত্রক

      পোড়া মাটির মন্দিরের কাহিনী এবার ডাকটিকিটে
      Posted On: 17 AUG 2020 5:31PM by PIB Kolkata


    কলকাতা, ১৭ আগস্ট, ২০২০


    ডাকবিভাগের পশ্চিমবঙ্গ শাখা ‘ভারতের পোড়া মাটির মন্দির গুলির কাহিনীকে এবার প্রকাশ করল ডাকটিকিটে। এই শাখা ‘ভারতের টেরাকোটার মন্দির’-এর উপর সাতটি স্মারক ডাকটিকিট প্রকাশ করেছে। এই সাতটি ডাকটিকিটে স্থান পেয়েছে পশ্চিমবঙ্গের বাঁকুড়া জেলার বিষ্ণুপুরের মদনমোহন মন্দির, শ্যাম রাই মন্দির, জোড় বাঙলা মন্দির, পূর্ব বর্ধমান জেলার কালনার লালজি মন্দির, ওড়িশার বোলাঙ্গির জেলার রাণিপুর ঝরিয়ালের ইন্দ্রলাথ মন্দির, উত্তর প্রদেশের কানপুর দেহাত জেলার নেবিয়া খেরা মন্দির ও ছত্তিশগড়ের মহাসমুন্দ জেলার সিরপুরের লক্ষণ মন্দির ।


    এই ডাকটিকিটের মাধ্যমে ভারতের, বিশেষত পশ্চিমবঙ্গের সমৃদ্ধ সাংস্কৃতিক ঐতিহ্য ও অনন্য স্থাপত্যরীতির কাহিনী প্রতিফলিত হয়েছে। ডাকটিকিটগুলির দাম ধার্য করা হয়েছে ৫টাকা এবং ১২ টাকা। কলকাতা জিপিও, শিলিগুড়ি মুখ্য ডাকঘর, দুর্গাপুর মুখ্য ডাকঘর, দার্জিলিং মুখ্য ডাকঘর, আন্দামান ও নিকোবর দ্বীপপুঞ্জের পোর্ট ব্লেয়ার মুখ্য ডাকঘর౼ সহ দেশের সব ফিলাটেলি ব্যুরোতে এই ডাকটিকিটগুলি কিনতে পাওয়া যাবে।


    SSS/CB

    
    
    (Release ID: 1646747) Visitor Counter : 1
    
    
      Read this release in: English