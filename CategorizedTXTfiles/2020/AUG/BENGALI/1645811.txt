      স্বাস্থ্যওপরিবারকল্যাণমন্ত্রক

      আত্মনির্ভর ভারতের দিকে দেশ এগিয়ে চলেছে
      
      এক মাসের মধ্যে ২৩ লক্ষ পিপিই রপ্তানী করার ক্ষমতা অর্জন
      
      রাজ্য ও কেন্দ্রশাসিত অঞ্চলগুলিকে ১.২৮ কোটির বেশী পি পিই সরবরাহ করল কেন্দ্র

      Posted On: 14 AUG 2020 2:52PM by PIB Kolkata

    নতুনদিল্লি, ১৪ই আগস্ট, ২০২০


    

    
    কেন্দ্র কোভিড-১৯ এর জন্য পর্যায়ক্রমে সক্রিয় নানা ব্যবস্থা নেওয়ায়, রাজ্য ও কেন্দ্রশাসিত অঞ্চলগুলির বিরামহীন উদ্যোগের কারণে পরিস্থিতি আয়ত্ত্বের মধ্যে রয়েছে। এর সঙ্গে কেন্দ্রের স্বাস্থ্য পরিকাঠামোর উন্নতির প্রয়াসে নানা সিদ্ধান্ত নিয়মিত নেওয়া হয়েছে।
    
    কোভিড-১৯ মহামারী শুরু হওয়ার সময় এর চিকিৎসার নানা ধরণের সামগ্রী, যেমন এন ৯৫ মাস্ক, পিপিই কিট, ভেন্টিলেটর চাহিদা অনুযায়ী পাওয়া যাচ্ছিল না। এই সব সামগ্রী প্রথমে দেশে তৈরি হত না। মহামারীর কারণে বিশ্বজুড়ে এর চাহিদা বাড়ায়, বিদেশেও এগুলি পাওয়া যাচ্ছিল না।


    
    এর পর মহামারীর এই সঙ্কটে প্রয়োজনীয় চিকিৎসা সামগ্রী দেশেই তৈরি করার জন্য স্বাস্থ্য ও পরিবারকল্যান মন্ত্রক, বস্ত্র মন্ত্রক, ফার্মাসিউটিক্যাল মন্ত্রক, শিল্প ও অভ্যন্তরীণ বাণিজ্য দপ্তর, প্রতিরক্ষা গবেষণা ও উন্নয়ন সংস্থা সহ বেশ কিছু সংস্থা যৌথভাবে উদ্যোগী হয়। যার ফলে দেশে এই সব সামগ্রী উৎপাদনের ক্ষমতা বর্তমানে বিপুল পরিমাণে বৃদ্ধি পেয়েছে।


    
    দেশে উৎপাদিত সামগ্রীর চাহিদা বৃদ্ধির জন্য বৈদেশিক বাণিজ্য দপ্তরের মহানির্দেশক ২৯শে জুন এক বিজ্ঞপ্তিতে ব্যক্তিগত সুরক্ষা সরঞ্জাম অর্থাৎ পিপিই বিদেশে রপ্তানীর অনুমতি দেয়। এর ফলে মার্কিন যুক্তরাষ্ট্র, বৃটেন, সংযুক্ত আরব আমীরশাহী, সেনেগাল ও স্লোভানিয়ায় জুলাই মাসে ২৩ লক্ষ পিপিই রপ্তানী করা হয়। এই ভাবে ভারত পিপিই রপ্তানীকারক দেশ হিসেবে নিজেকে প্রতিষ্ঠিত করেছে।
    
    এর মাধ্যমে আত্মনির্ভর ভারত ও মেক ইন ইন্ডিয়া প্রয়াস শক্তিশালী হচ্ছে। যার ফলশ্রুতিতে যে সব সামগ্রী কেন্দ্র সরবরাহ করছে, সেগুলি দেশেই তৈরি করা হচ্ছে। রাজ্য, কেন্দ্রশাসিত অঞ্চল ও কেন্দ্রীয় সংস্থাগুলিকে ১১ই মার্চ থেকে কেন্দ্র বিনামূল্যে এন-৯৫মাস্ক, পিপিই কিট, ভেন্টিলেটর সরবরাহ করেছে। রাজ্যগুলিও তাঁদের প্রয়োজন মত এই সব সামগ্রী সরাসরি সংগ্রহ করেছে। মার্চ থেকে আগস্টের মধ্যে দেশে তৈরি ১কোটি ৪০ লক্ষ পিপিই তারা কিনেছে আর কেন্দ্রও বিনামূল্যে দিয়েছে ১কোটি ২৮ লক্ষ পিপিই।
    
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন। অথবা ট্যুইটার হ্যান্ডেল @MoHFW_INDIA.-এর সাহায্য নিতে পারেন।
    
    
    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেল @CovidIndiaSeva-এ ও প্রশ্ন করা যাবে।
    
    এছাড়াও +৯১-১১-২৩৯৭-৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা পেতে চাইলে নীচের লিঙ্কে ক্লিক করুন -
    https://www.mohfw.gov.in/pdf/coronvavirushelplinenumber.pdf

    

    
    CG/CB

    
    
    (Release ID: 1645811) Visitor Counter : 7
    
    
      Read this release in: Telugu , Tamil , Punjabi , Marathi , English , Urdu , Hindi , Manipuri , Gujarati , Odia , Malayalam