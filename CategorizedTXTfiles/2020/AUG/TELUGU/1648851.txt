      కార్పొరేట్ వ్యవహారాల మంత్రిత్వ శాఖ

      91 స్ట్రీట్స్, ఆస్కెంట్, ఎ.పి.ఐ., ఆహాన్, లోక్ ప్రకాశ్ ఈక్విటీ వాటాల స్వాధీనానికి సి.సి.ఐ. ఆమోదం ఎల్.జి.టి. సంస్థ తరఫున ప్రక్రియకు ఓకె
      Posted On: 26 AUG 2020 5:58PM by PIB Hyderabad


    కొన్ని కంపెనీల్లోని ఈక్విటీ వాటాల స్వాధీనానికిగాను లైట్ స్టోన్ ఫండ్ ఎస్ . ఎ . కంపెనీ కోసం నిర్వహించిన ప్రక్రియకు కాంపిటీషన్ కమిషన్ ఆఫ్ ఇండియా ( సి . సి . ఐ .) ఈ రోజు ఆమోదం తెలిపింది . లైట్ స్టోన్ గ్లోబల్ ఫండ్ ( ఎల్ . జి . టి .) తరఫున ఈ ప్రక్రియను నిర్వహించారు . 91 స్ట్రీట్స్ మీడియా టెక్నాలజీస్ ప్రైవేట్ లిమిటెడ్ (91 స్ట్రీట్స్ ), ఆస్కెంట్ హెల్త్ అండ్ వెల్ నెస్ సొల్యూషన్స్ ప్రైవేట్ లిమిటెడ్ ( ఆస్కెంట్ ), ఎ . పి . ఐ . హోల్డింగ్స్ ప్రైవేట్ లిమిటెడ్ ( ఎ . పి . ఐ .), ఆహాన్ కమర్సియల్స్ ప్రైవేట్ లిమిటెడ్ ( ఆహాన్ ), లోక్ ప్రకాశ్ విద్యా ప్రైవేట్ లిమిటెడ్ ( లోక్ ప్రకాశ్ ) కంపెనీలకు సంబంధించిన ఈక్విటీ వాటాల స్వాధీనానికి సంబంధించి ఈ ప్రక్రియ జరిగింది . 2002 వ సంవత్సరపు కాంపిటీషన్ చట్టంలోని 31(1) వ సెక్షన్ ప్రకారం ప్రక్రియను నిర్వహించారు .


    లైట్ స్టోన్ ఫండ్ ఎస్ . ఎ . అనేది ప్రత్యామ్నాయ పెట్టుబడి నిధిని కలిగిన సంస్థ . లైట్ స్టోన్ గ్లోబల్ ఫండ్ పేరిట ఒక ఉపనిధి వ్యవస్థగా ఈ సంస్థ ఏర్పాటైంది . ఎల్ . జి . టి . క్యాపిటల్ పార్టనర్స్ ( ఐర్లండ్ ) లిమిటెడ్ అనే ప్రత్యామ్నాయ పెట్టుబడి నిర్వహణా సంస్థ ,.. ఈ కంపెనీని నిర్వహిస్తోంది .


    దేశంలో నమోదైన 91 స్ట్రీట్స్ సంస్థ ప్రత్యక్షంగానూ , తన అనుబంధ సంస్థల రూపంలోనూ దేశవ్యాప్త ప్రాతిపదికన కార్యకలాపాలు నిర్వహిస్తోంది . వెబ్ సైట్ , మొబైల్ అప్లికేషన్ వంటి సదుపాయాలతో ఈ కామర్స్ వేదికను రూపకల్పన చేసేందుకు అవసరమైన సాంకేతిక పరిజ్ఞానాన్ని , మేధో సంపత్తిని 91 స్ట్రీట్స్ కంపెనీ కలిగి ఉంది . రిటైల్ సంస్థలు , రిటైల్ ఫార్మసీలు జరిపే మందుల అమ్మకాలు , పోషకాహార ఔషధాల అమ్మకాలపై ఈ సంస్థ తన దృష్టిని కేంద్రీకరిస్తూ వస్తోంది . ధర్డ్ పార్టీ లేబరేటరీలు అందించే వ్యాధి నిర్ధారణ పరీక్షల ప్యాకేజీల విక్రయాలపై దృష్టిని కేంద్రీకరించి ఈ సంస్థ తన కార్యకలాపాలు సాగిస్తోంది . టెలీ మెడికల్ సంప్రదింపుల వేదికను కూడా నిర్వహిస్తోంది . దీనికి తోడు , బిజినెస్ టు బిజినెస్ ( బి టు బి ) ప్రాతిపదికన ఔషధ ఉత్పత్తుల అమ్మకం , పంపిణీ కార్యకలాపాలను 91 స్ట్రీట్స్ తన అనుబంధ సంస్థల ద్వారా నిర్వహిస్తోంది . ఔషధాలను రిటైల్ గా అమ్మకం జరిపే వ్యాపార సంస్థల విక్రయ కార్యకలాపాలను ఈ సంస్థ చేపడుతోంది . రిటైలర్స్ కు ఔషధాల సరఫరా , రవాణా కార్యకలాపాల లాజిస్టిక్స్ ను కూడా అందిస్తోంది .


    ఆస్కెంట్ సంస్థ ప్రత్యక్షంగానే కాక , తన అనుబంధ సంస్థల రూపంలోకూడా దేశవ్యాప్త ప్రాతిపదికన కార్యకలాపాలు సాగిస్తోంది . బిజినెస్ టు బిజినెస్ ( బి టు బి ) ప్రాతిపదికన ఆన్ లైన్ , ఆఫ్ లైన్ లో టోకున జరిగే విక్రయాలు ఈ సంస్థ కార్యకలాపాల పరిధిలోకి వస్తాయి . కౌంటర్ ద్వారా ఔషధాల అమ్మకం , పంపిణీ కార్యకలాపాలు , వేగంగా అమ్ముడుపోయే వినియోగ వస్తువులు ( ఎఫ్ . ఎం . సి . జి .), పోషకాహార ఔషధాల క్యాష్ అండ్ పద్ధతిలో అమ్మకం , మొబైల్ అప్లికేషన్ల యాజమాన్యం , రూపకల్పన వంటి వాటిని ఈ సంస్థ అజమాయిషీ చేస్తుంది . ఔషధాల తయారీ పరిశ్రమలో బిజినెస్ టు బిజినెస్ ప్రాతిపదికన జరిగే విక్రయాలపై ఒక క్రమబద్ధమైన నిర్వణా వ్యవస్థ ఏర్పాటుకు ఈ కార్యకలాపాలు దోహదపడతాయి .


    ఎ . పి . ఐ . సంస్థ ప్రస్తుతానికి నేరుగా ఎలాంటి వ్యాపార కార్యకలాపాల్లోనూ లేదు . 2020-21 వ ఆర్థిక సంవత్సరంలో తన అనుబంధ సంస్థ ద్వారా ఇన్ స్టింక్ట్ ఇన్నొవేషన్ ప్రైవేట్ లిమిటెడ్ సంస్థలో వాటాను దక్కించుకుంది . ఆరోగ్య రక్షణ , ఆరోగ్యేతర రంగం , రిటైల్ ఫార్మసీల అప్లికేషన్ సేవలకు సంబంధించిన సాఫ్ట్ వేర్ సాంకేతిక పరిజ్ఞానం రూపకల్పన , వనరుల ప్రణాళికా కార్యకలాపాల్లో ఇన్ స్టింక్ట్ ఇన్నొవేషన్ సంస్థ నిమగ్నమై ఉంది .


    ఆహాన్ , లోక్ ప్రకాశ్ సంస్థలు మాత్రం ఎలాంటి వ్యాపార కార్యకలాపాలను నిర్వహించడంలేదు . వాటి పరిధిలో ప్రస్తుతానికి ఎలాంటి అనుబంధ సంస్థలు కూడా లేవు .


    వాటాల స్వాధీనానికి సంబంధించి సి . సి . ఐ . జారీ చేసిన ఉత్తర్వు తర్వాత వెలువడుతుంది .


    ****

    
    
    (Release ID: 1648851) Visitor Counter : 4
    
    
      Read this release in: English , Urdu , Hindi , Tamil