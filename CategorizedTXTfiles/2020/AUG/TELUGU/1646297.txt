      రహదారి రవాణా, హైవేల మంత్రిత్వ శాఖ

      నిర్మాణ సామగ్రి వాహనాలకు సంబంధించి
      భద్రతా నిబంధనల ప్రణాళికపై
      
      సూచనలు కోరిన రోడ్డు రవాణా మంత్రిత్వ శాఖ
      
      Posted On: 16 AUG 2020 12:08PM by PIB Hyderabad


    భద్రతకు సంబంధించి అంశాలపై ఒక నోటిఫికేషన్ ముసాయిదాను కేంద్ర రోడ్డు రవాణా , రహదారుల మంత్రిత్వశాఖ 2020, ఆగస్టు 13 న జారీ చేసింది . జి . ఎస్ . ఆర్ . 502( ఇ ) పేరిట ఈ నోటిఫికేషన్ విడుదలైంది .


    నిర్మాణ పరికర సామగ్రి వాహనాల భద్రతాపరమైన అవసరాలు , రహదారులపై ఇతర వాహనాలతోపాటు నిర్మాణ సామగ్రి వాహనాలు నడుస్తున్నపుడు దశలవారీగా సంపూర్ణ స్థాయిలో తీసుకోవలసిన భద్రతా చర్యలపై ఈ ముసాయిదాను వెలువరించారు . ఏప్రిల్ 21 నుంచి తొలిదశలో , ఏప్రిల్ 24 నుంచి రెండవ దశలో ఈ చర్యలు తీసుకుంటారు .


    నిర్మాణ పరికర సామగ్రి వాహనాలకు సంబంధించి భద్రతాపరమైన అంశాలను నిర్దేశిస్తూ కొన్ని నిబంధనలను ఇప్పటికే అమలు చేస్తున్నారు . 1989 వ సంవత్సరపు సి . ఎం . వి . ఆర్ . నిబంధనల ప్రకారం ఈ అంశాలను అమలు చేస్తున్నారు . భద్రతాపరమైన నిబందనలను ప్రవేశపెట్టేందుకు వీటిని అమలు చేస్తున్నారు . నాన్ మెటాలిక్ ఇంధన ట్యాంకులు , ప్రజారవాణా మార్గాలనుంచి వెలుపలికి వెళ్లే ప్రత్యామ్నాయ మార్గం , హ్యాండ్ రెయిల్ , హ్యాండ్ హోల్డ్స్ , గార్డులు , విజువల్ డిస్ ప్లే ఏర్పాట్లు , ప్రయాణానికి సంబంధించిన హెచ్చరికలు అందించే యాత్రికపరమైన అలారాలు , వాహనం నడిపేవారికి వారి సీట్ల వద్ద తగిన ఏర్పాట్లు , విద్యుదయాస్కంతం ఆధారంగా పనిచేసే కంపాటిబిలిటీ ఏర్పాట్లు , వాహనం నడిపే ఆపరేటర్ సస్పెన్షన్ సీటుపై కంపనాల నియంత్రణ తదితర భద్రతా అంశాలతో ఈ నిబంధనలు అమలు చేస్తూ వస్తున్నారు .


    ఇపుడు అదనంగా ,.. మరిన్ని భద్రతా నిబంధనలను చేరుస్తున్నారు . ఇందుకోసం సి . ఎం . వి . ఆర్ . 96, 98- ఎ - ఎ నిబంధనలను సవరించదలుచుకున్నారు . బ్రేకులు , స్టీరింగ్ ఏర్పాట్లకు సంబంధించి ఈ సవరణలు చేపట్టనున్నారు . 2000 వ సంవత్సరం జూలై 28 న జి . ఎస్ . ఆర్ .642 ( ఇ ) పేరిట జారీ చేసిన నోటిఫికేషన్ ను సవరించబోతున్నారు .


    మౌలిక సదుపాయాలకు సంబంధించిన వివిధ రకాల ప్రాజెక్టుల అమలుకోసం నిర్మాణ పరికర సామగ్రి వాహనాలను విస్తృతంగా వినియోగిస్తారు . సదరు వాహనాలు నడిపే డ్రైవర్ భద్రతను , ఇతర వాహనాలతోపాటు నిర్మాణ సామగ్రి వాహనాలు నడుస్తున్నపుడు పాటించవలసిన భద్రతా ప్రమాణాలను దృష్టిలో పెట్టుకుని పలు రకాల నిబంధనలను జారీ చేయాలని ప్రతిపాదించారు .


    ఇందుకు సంబంధించి ఎవరైనా తమ సూచనలను , అభిప్రాయాలను పంపించవచ్చు . న్యూఢిల్లీ పార్లమెంటు స్ట్రీట్ లోని రోడ్డు రవాణా , రహదారుల మంత్రిత్వ శాఖ సంయుక్త కార్యదర్శి ( ఎం . వి . ఎల్ .) కి సలహాలు , సూచనలు , అభిప్రాయాలు పంపించవచ్చు . నోటిఫికేషన్ విడుదలైన 30 రోజుల్లోగా ఈ సూచనలను jspb-morth@gov.in అన్న ఈ మెయిల్ ఐడీకి పంపించవచ్చు .


    ***


    

    
    (Release ID: 1646297) Visitor Counter : 7
    
    
      Read this release in: English , Urdu , Marathi , Hindi , Manipuri , Assamese , Bengali , Punjabi , Tamil