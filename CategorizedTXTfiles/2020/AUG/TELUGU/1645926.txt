      ఆయుష్

      రోగనిరోధక శక్తిపై ఆయుష్ నిర్వహించిన అవగాహనా కార్యక్రమానికి చక్కని స్పందన
      Posted On: 14 AUG 2020 5:04PM by PIB Hyderabad


    రోగనిరోధకశక్తి ఆవశ్యకతపై మూడునెలల అవగాహనా కార్యక్రమాన్ని ఆయుష్ మంత్రిత్వ శాఖ ఈ రోజు ప్రారంభించింది . వెబినార్ ద్వారా ప్రారంభించిన ఈ కార్యక్రమంలో 50 వేలమంది పాలుపంచుకున్నారు . ప్రముఖ ఆధ్వాత్మిక గురువు శ్రీశ్రీ రవిశంకర్ చేసిన కీలక ప్రసంగం విశేషంగా నిలిచింది . ఆయుష్ అందించే పరిష్కార మార్గాలు ప్రపంచాన్నిమరింత ఆరోగ్యకరంగా , ఆనందదాయకంగా తీర్చిదిద్దగలవని శ్రీశ్రీ రవిశంకర్ అన్నారు . ఆయుష్ మంత్రిత్వ శాఖ కార్యదర్శి వైద్య రాజేశ్ కొటేచా , ఫిట్ నెస్ ఐకాన్ , సెలెబ్రిటీ మిలింద్ సోమన్ , ప్రపంచ ఆరోగ్య సంస్థ ( డబ్ల్యు . హెచ్ . ఒ ) సాంకేతిక వ్యవహారాల అధికారి డాక్టర్ గీతా కృష్ణన్ , అఖిల భారత ఆయుర్వేద సంస్థ ( ఎ . ఐ . ఐ . ఎ ) డైరెక్టర్ ప్రొఫెసర్ తనూజా నేసారీ ఈ వెబినార్ లో ప్రధానంగా ప్రసంగించారు .


    ఆయుష్ మంత్రిత్వ శాఖకు చెందిన ఆయుష్ వర్చువల్ కన్వెన్షన్ సెంటర్ అనే డిజిటల్ సాంకేతిక పరిజ్ఞాన వేదికపై ఈ వెబినార్ నిర్వహించారు . ఆయుష్ మంత్రిత్వ శాక అధికారిక ఫేస్ బుక్ హ్యాండిల్ పై ఈ వెబినార్ ప్రత్యక్షంగా ప్రసారమైంది . మొత్తం 60 వేలమంది ఈ వెబినార్ ను ప్రత్యక్షంగా వీక్షించారు .


    గురుదేవ్ శ్రీశ్రీ రవిశంకర్ ఈ వెబినార్ లో మాట్లాడుతూ , ప్రస్తుత పరిస్థితుల్లో రోగనిరోధక శక్తి పెంపొందంచుకోవలసిన అవసరాన్ని , జీవన విధానాన్ని మార్చుకోవలసిన ఆవశ్యకతను వివరించారు . జీవిత కాలాన్ని పెంచడంలో ఆయుర్వేద , ఆయుష్ వైద్యవిధానాలకు ఉన్న శక్తి సామర్థ్యాలను కూడా ఆయన వివరించారు .


    ఆయుష్ మంత్రిత్వ శాఖ కార్యదర్శి రాజేశ్ కొటేచా మాట్లాడుతూ , వెబినార్ ఇతివృత్తాన్ని , వివరించారు . ఆయుష్ పరిష్కార మార్గాల ద్వారా అందరికీ అందుబాటులో ఆరోగ్యం అనే అంశాన్ని ఆయన వివరించారు . రోగనిరోదక శక్తిని పెంపొందించుకునే దిశగా ప్రజలు తమ వ్యవహార శైలిని మార్చుకోవలసిన అవసరాన్ని గురించి పేర్కొన్నారు . రోగనిరోధక శక్తిని పెంచడంలో సంప్రదాయ వైద్య విధానం నిర్వహించిన నిర్మాణాత్మక పాత్రను సోదాహరణంగా వివరించారు .


    రోగనిరోధక శక్తికోసం ఆయుష్ వైద్య విధానాలు అన్న శీర్షికన మంత్రిత్వ శాఖ చేపట్టబోయే వివిధ కార్యక్రమాలను రాజేశ్ కొటేచా వివరించారు . ఆరోగ్యం , ఫిట్ నెస్ అనే అంశాలపై మిలింద్ సోమన్ తన అభిప్రాయాలను వెలిబుచ్చారు . ఆరోగ్యకరమైన జీవన విధానాన్ని ప్రోత్సహించాలని ప్రజలకు పిలుపునిచ్చారు . అఖిల భారత ఆయుర్వేద సంస్థ ( ఎ . ఐ . ఐ . ఎ ) డైరెక్టర్ ప్రొఫెసర్ తనూజా నేసారీ మాట్లాడుతూ ,.. కోవిడ్ -19 వైరస్ పై పోరాటంలో భాగంగా , తీసుకున్న ముందు జాగ్రత్త చర్యలకు సంబంధించి ఎ . ఐ . ఐ . ఎ . అనుభవాలను వెబినార్ సభ్యులతో పంచుకున్నారు .


    ప్రపంచ ఆరోగ్య సంస్థ సాంకేతిక పరిజ్ఞాన వ్యవహారాల అధికారి డాక్టర్ గీతా కృష్ణన్ మాట్సాడుతూ , కోవిడ్ మహమ్మారి వ్యాప్తి నేపథ్యంలో ఆరోగ్య అంశాలకు ఉన్న ప్రాధాన్యతను వివరించారు . వ్యాధులు , అనారోగ్యం ప్రబలకుండా నివారించేలా వైద్యపరమైన మంచి మౌలిక సదుపాయాలను ఏర్పాటు చేసుకోవడమెలా ? అన్న అంశాన్ని కూడా విపులంగా వివరించారు .


    ప్రజలు విస్తృత స్థాయిలో పాలుపంచుకోవడం , వక్తల ప్రసంగాలకు మధ్య ప్రశ్నలు , జవాబుల రూపంలో అభిప్రాయాలను పరస్పరం ఇచ్చిపుచ్చుకోవడం ఈ వెబినార్ లో విశేషాలుగా నిలిచాయి . వెబినార్ లో సభికులనుంచి ఎదురైన ప్రశ్నలకు సమాధానాలిచ్చిన ప్యానెల్లో పలువురు నిపుణులు పాలుపంచుకున్నారు . కేంద్ర ఆయుర్వేద పరిశోధనా మండలి డైరెక్టర్ జనరల్ ,.. ప్రొఫెసర్ వి . డి . కె . ఎస్ . ధిమాన్ , మురార్జీ దేశాయ్ జాతీయ యోగా అధ్యయన సంస్థ డైరెక్టర్ ,.. డాక్టర్ ఈశ్వర్ వి . బసవరాద్ది , జాతీయ ప్రకృతివైద్యవిద్యా సంస్థ డైరెక్టర్ డాక్టర్ సత్యలక్ష్మి కొమర్రాజు , సోవా - రిగ్పా జాతీయ పరశోధనా సంస్థ డైరెక్టర్ పద్మా గుర్మెత్ , కేంద్రీయ యోగ , ప్రకృతివైద్య పరిశోధనా మండలి డైరెక్టర్ డాక్టర్ రాఘవేంద్ర ఎం . రావు , కేంద్ర యునానీ ఔషధ పరిశోధనా మండలి డైరెక్టర్ జనరల్ ప్రొఫెసర్ అసిమ్ అలీఖాన్ , కేంద్ర సిద్ధ వైద్య పరిశోధనా మండలి డైరెక్టర్ జనరల్ డాక్టర్ కె . కనకవల్లి , హోమియో పతి పరిశోధనా కేంద్రీయ మండలి ఇన్ చార్జి డైరెక్టర్ జనరల్ డాక్టర్ అనిల్ ఖురానా ఈ ప్యానెల్ సభ్యులుగా ఉండి సభ్యుల ప్రశ్నలకు సమాధానాలిచ్చారు . సరళమైన విధానాల ద్వారా ఆరోగ్యంగా ఉండవచ్చున్న కీలక అంశాలను తమ సమాధానాల ద్వారా చక్కగా వివరించారు . ఆరోగ్య రక్షణ రంగంలో తాము కనుగొన్న అంశాలను , తమ అనుభవాలను వారు ప్రజలతో పంచుకున్నారు .


    రోగనిరోధక శక్తి పెంపుదలకు , వ్యాధుల నిరోధానికి ఆయుష్ ఆధారంగా రూపొందిన వివిధ పరిష్కార మార్గాలపై విలువైన సమాచారాన్ని ప్రజలకు తెలియజెప్పడమే ప్రధాన లక్ష్యంగా ఈ వెబినార్ ను నిర్వహించారు . వెబినార్ ముగింపు సందర్భంగా రోగనిరోధక శక్తిపై ప్రజలకు ఇచ్చే సందేశాన్ని ప్రతి వైద్య నిపుణుడూ వినిపించారు . దైనందిన జీవితంలో అతి సరళమైన , సునాయాసమైన మార్గాలను అనుసరించడంద్వారా రోగాలనుంచి ఎలా దూరంగా ఉండవచ్చునే అంశాన్ని ఈ సందేశాలు తెలియజెప్పాయి .


    ***

    
    
    (Release ID: 1645926) Visitor Counter : 11
    
    
      Read this release in: English , Urdu , Hindi , Marathi , Bengali , Punjabi , Tamil