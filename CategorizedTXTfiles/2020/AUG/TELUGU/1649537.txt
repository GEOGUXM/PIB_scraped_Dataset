      ఆరోగ్య, కుటుంబ సంక్షేమ‌ మంత్రిత్వ శాఖ

      భారత్ లో 26లక్షలు దాటిన రికవరీలు రికవరీ రేటు పెరగడంతోపాటుగా, కొనసాగుతున్న మరణాల రేటు తగ్గుదల
      Posted On: 29 AUG 2020 4:10PM by PIB Hyderabad


    భారతదేశంలో కోలుకుంటున్న కోవిడ్ బాధితుల సంఖ్య క్రమంగా పెరుగుతూ వస్తోంది . దేశంలో కొనసాగుతున్న కోవిడ్ -19 చికిత్సా నిర్వహణా ప్రక్రియలో ఇది గణనీయమైన పరిణామం . పెద్దసంఖ్యలో రోగులు వైరస్ నుంచి కోలుకుని ఆసుపత్రులనుంచి డిశ్చార్జి అవుతున్నారు . చాలా తక్కువ , లేదా ఒక ఒక మోస్తరు లక్షణాలున్న కోవిడ్ బాధితులు కూడా పెద్దసంఖ్యలో హోమ్ ఐసోలేషన్ నుంచి కోలుకుంటున్నారు . దేశవ్యాప్తంగా ఉన్న అన్ని కోవిడ్ చికిత్సా కేంద్రాల్లో “ జాతీయంగా పాటిస్తున్న ప్రమాణబద్ధమైన ప్రొటోకాల్ ” కు కట్టుబడి ఉన్నందునే సంఖ్యలో కోవిడ్ రోగుల రికవరీ సాధ్యమవుతోంది . హోమ్ ఐసోలేషన్ లో ఉన్న రోగులపై క్రమం తప్పని పర్యవేక్షణ కూడా రికవరీ రేటు పెరగడానికి కారణం .


    కోవిడ్ 19 రికవరీల సంఖ్య ఈ రోజు 26 లక్షలు దాటింది . నిర్ధారణ పరీక్షలు భారీ ఎత్తువ నిర్వహించడం , కేసులను పసిగట్టడానికి సమగ్రమైన విధానాన్ని పాటించడం , ఆసుపత్రుల్లోను , హోమ్ ఐసోలేషన్ లోనూ ఉన్న రోగులకు పటిష్టమైన చికిత్స అందించడం .. ఇలా సంపూర్ణమైన వ్యూహంతో ముందుకు వెళ్లడం వల్ల 26,48,998 మంది రోగులు కోలుకోవడం సాధ్యమైంది .


    గత 24 గంటల వ్యవధిలో 65,050 రికవరీలు నమోదయ్యాయి . ఎక్కువ మరణాల రేటు నమోదవుతున్న రాష్ట్రాలతో కేంద్ర ప్రభుత్వం క్రమం తప్పకుండా సంప్రదింపులు జరుపుతూ వస్తోంది . ఐ . సి . యు . ల నిర్వహణకోసం నైపుణ్యం కలిగిన వైద్యులు కావాలన్న అంశంపై దృష్టిని కేంద్రీకరించారు . కోవిడ్ వైరస్ నియంత్రణకు సంబంధించి న్యూఢిల్లీలోని అఖిల భారత వైద్య విజ్ఞాన సంస్థ ( ఎయిమ్స్ ) ప్రతి మంగళవారం , శుక్రవారం టెలీ కాన్ఫరెన్స్ రూపంలో సంప్రదింపుల ప్రక్రియను నిర్వహిస్తూ వస్తోంది . వివిధ రాష్ట్రాలు , కేంద్ర పాలిత ప్రాంతాల్లోని వైద్యుల సామర్థ్యాలను , నైపుణ్యాలను మరింత బలోపేతం చేసేందుకు ఎయిమ్స్ ఈ కసరత్తు చేస్తోంది . అంబులెన్స్ సేవలు మెరుగుపడటంతో కేసులపై ప్రతిస్పందనకు తీసుకునే వ్యవధి కూడా తగ్గుతోంది . అవసరమైన కేసుల్లో ఆక్సిజన్ , స్టెరాయిడ్లు , వినియోగం , రక్తం గడ్డకట్టుకోకుండా నివారించే మందులు వంటి వాటి వినియోగం సకాలంలో జరగడంతో రికవరీ రేటు 76.47 శాతానికి చేరుకుంది . ప్రపంచ వ్యాప్తంగా నమోదయ్యే కోవిడ్ సగటు మరణాల రేటుకంటే దేశంలో మరణాల రేటు చాలా తక్కువగా ఉంది . క్రమంగా తగ్గుతూ వస్తున్న మరణాల రేటు ,.. తాజాగా 1.81 శాతంగా నమోదైంది . అంటే ,.. కోవిడ్ రోగుల రికవరీ రేటు క్రమం తప్పకుండా పెరుగుదలను సూచిస్తుండగా , మరణాల రేటులో తగ్గుదల కొనసాగుతూ వస్తోంది .


    దేశంలో వాస్తవ కేసుల సంఖ్య ,.. అంటే క్రియాశీలకమైన ( యాక్టివ్ ) కేసుల సంఖ్య 7,52,424. మొత్తం పాజిటివ్ కేసుల్లో ఇది 21.72 శాతం మాత్రమే . వారందరికీ చక్కని వైద్య పర్యవేక్షణతో చికిత్స అందిస్తున్నారు . రికవరీ కేసుల సంఖ్య సుస్థిరంగా కొనసాగతూ ఉండటంతో కోలుకున్న రోగుల సంఖ్య , చికిత్స పొందుతున్న రోగుల సంఖ్య ( యాక్టివ్ కేసుల సంఖ్య ) మధ్య అంతరం దాదాపు 19 లక్షలకు చేరుకుంది .


    కోవిడ్ -19 కు సంబంధించిన సాంకేతికపరమైన అంశాలపై అధికారికమైన , తాజా సమాచారం , మార్గదర్శక సూత్రాలు , సలహాలు , సూచనల కోసం https://www.mohfw.gov.in, @MoHFW_INDIA వెబ్ సైట్లను ఎప్పటికప్పుడు సంప్రదించవచ్చు .


    కోవిడ్ -19 కు సంబంధించిన సాంకేతికపరమైన సందేహాలను ,.. technicalquery.covid19@gov.in అనే వెబ్ సైటుకు , మిగతా సందేహాలను , ప్రశ్నలను ncov2019@gov.in, @CovidIndiaSeva అనే వెబ్ సైట్లకు పంపించుకోవచ్చు .


    కోవిడ్ -19 పై ఏవైనా సందేహాలుంటే కేంద్ర ఆరోగ్య , కుటుంబ సంక్షేమ మంత్రిత్వ శాఖ హెల్ప్ లైన్ నంబరు +91-11-2397 8046 కు లేదా , 1075 ( టోల్ ఫ్రీ ) కు ఫోన్ చేయవచ్చు .


    రాష్ట్రాలు , కేంద్ర పాలిత ప్రాంతాల్లో కోవిడ్ -19 కేసులపై హెల్ప్ లైన్ నంబర్ల జాబితా కోసం https://www.mohfw.gov.in/pdf/coronvavirushelplinenumber.pdf వెబ్ సైట్ ను సంప్రదించవచ్చు .


    ****

    
    
    (Release ID: 1649537) Visitor Counter : 4
    
    
      Read this release in: English , Urdu , Hindi , Marathi , Bengali , Manipuri , Gujarati , Odia , Tamil , Malayalam