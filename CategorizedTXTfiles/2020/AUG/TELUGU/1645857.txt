      గిరిజన వ్యవహారాల మంత్రిత్వ శాఖ

      స్వాతంత్య్ర దినోత్సవంలో ప్రముఖ అతిథులకు చేతి తయారీ విసనకర్రల సేవలు మరో సారి ఏర్పాటు చేయనున్న ట్రైఫెడ్
      Posted On: 14 AUG 2020 2:44PM by PIB Hyderabad


    గిరిజనుల ఆదాయాన్ని జీవనోపాధిని సుస్థిరం చేసే కృషిలో భాగంగా కేంద్ర గిరిజన వ్యవహారాల మంత్రిత్వ శాఖ పరిధిలోని గిరిజన సహకార మార్కెటింగ్ అభివృద్ధి సంస్థ ( ట్రైఫెడ్ ) మరోసారి కేంద్ర రక్షణ మంత్రిత్వ శాఖతో చేయీ చేయీ కలిపింది . ఈ సంవత్సరం జరిగే స్వాతంత్య్ర దినోత్సవానికి హాజరయ్యే ప్రముఖులైన అతిథులకు చేతి తయారీ విసనకర్రలు అందించేందుకు ట్రైఫెడ్ ఈ ఏర్పాటు చేసుకుంది . విసనకర్రల సరఫరా కోసం ట్రైఫెడ్ వరుసగా 3 వ సంవత్సరం ఈ ఏర్పాటు చేసుకుంది .


    రాజస్థాన్ , ఒడిశా , పశ్చిమ బెంగాల్ , బీహార్ , గుజరాత్ , జార్ఖండ్ వంటి రాష్ట్రాలకు చెందిన గిరిజన హస్తకళా నిపుణుల ద్వారా తయారు చేయించిన ఈ విసనకర్రలు పర్యావరణ హితమైనవి . సహజసిద్దమైన , సేంద్రియ ఉత్పాదనలను ఉపయోగించి వీటిని తయారు చేశారు . ఈ విసనకర్రలు గతకాలపు స్మృతులను గుర్తుకు తెచ్చేలా ఉంటాయి . గతంలో మన ఇళ్లలో తీవ్రమైన ఎండ వేడిమినుంచి ఎంతో ఉపశమనం కలిగించిన జ్ఞాపకాలను నెమరువేసుకునేందుకు ఇవి దోహపడతాయి .


    ట్రైబ్స్ ఇండియా ఫంకాలుగా పేర్కొనే ఈ విసనకర్రలు దేశవ్యాప్తంగా ఉన్న ట్రైబ్స్ ఇండియా సంస్థ రిటైల్ దుకాణాల్లో కూడా అందుబాటులో ఉంటాయి . www.tribesindia.com అనే ఈ కామర్స్ సైట్ లో కూడా వీటిని కొనుగోలు చేయవచ్చు .


    దేశవ్యాప్తంగా సమాజంలో అట్టడుగు స్థాయిలో ఉన్న గిరిజనుల , గిరిజన సంఘాల ఆర్థిక సంక్షేమాన్ని ప్రోత్సహిస్తూ వారికి సాధికారత కల్పించే కృషిలో భాగంగా ట్రైఫెడ్ పలు చర్యలు తీసుకుంటోంది . వారి ఉత్పాదనలకు మార్కెటింగ్ సదుపాయం పెంచి , వారి నైపుణ్యాల స్థాయిని మరింత మెరుగుపరచడం ద్వారా ఆర్థిక సాధికారత కల్పించేందుకు ట్రైఫెడ్ ఎంతో పాటుపడుతోంది . గిరిజన సంక్షేమానికి సంబంధించి కేంద్ర సంస్థ హోదాలో ట్రైఫెడ్ ,.. గిరిజన హస్తకళా ఉత్పాదనలను సేకరించడం , వాటికి తగిన మార్కెటింగ్ సౌకర్యం కల్పించడం ప్రారంభించింది . ట్రైబ్స్ ఇండియా పేరిట ఏర్పాటు చేసిన రిటెయిల్ దుకాణాల వ్యవస్థ ద్వారా ఈ ప్రక్రియ నిర్వహిస్తోంది . న్యూఢిల్లీలోని మహదేవ్ రోడ్డులో 1999 లో ఒకే ఒక దుకాణంతో మొదలైన ఈ వ్యవస్థ పరిధిలో ఇపుడు దేశవ్యాప్తంగా 121 రిటెయిల్ దుకాణాలు ఏర్పాటయ్యాయి .


    గత కొంతకాలంగా ఉపాధిని , ఉద్యోగాలను కోల్పోయిన గిరిజనులకు తగిన పునరావాసం కల్పించేందుకు ట్రైఫెడ్ సంస్థ గత కొన్ని నెలలుగా తన పయత్నాను మూడు రెట్లు పెంచింది . ఇలాంటి ప్రయత్నాల్లో భాగంగానే , చేతి తయారీ విసనకర్రలను ప్రముఖులైన అతిథులకు కానుకలుగా ఇచ్చే గొప్ప కార్యక్రమాన్ని ట్రైఫెడ్ చేపట్టింది .


    అకస్మాత్తుగా విరుచుకుపడిన కరోనా వైరస్ మహమ్మారి , ఆ వెంటనే ఎదురైన లాక్ డౌన్ కష్టాలతో గిరిజన హస్త కళాకారులు తయారు చేసిన వందకోట్ల రూపాయల విలువైన ఉత్పాదనలు అమ్మకానికి నోచుకోకుండా అలాగే నిలిచిపోయాయి . ఇలా నిలిచిపోయిన గిరిజన ఉత్పత్తుల అమ్మకానికి భరోసా కల్పించేందుకు వీటిని ఆన్ లైన్ ద్వారా అమ్మకానికి ట్రైఫెడ్ చర్యలు చేపట్టింది . www.tribesindia.com అనే ట్రైబ్స్ ఇండియా వెబ్ సైట్ ద్వారా , అమెజాన్ , ఫ్లిప్ కార్ట్ , GeM వంటి ఈ కామర్స్ సైట్ల ద్వారా భారీ ఎత్తున విక్రయాలకు ట్రైఫెడ్ చర్యలు తీసుకుంది .


    ఇక , గిరిజన ఉత్పత్తిదారులు , ఆదివాసులు , హస్తకళా నిపుణులు తయారు చేసిన ఉత్పాదనలను మార్కెట్ చేసేందుకు త్వరలో ప్రారంభించబోయే ఈ మార్కెట్ వేదికకోసం ట్రైఫెడ్ ఇపుడు కృషి చేస్తోంది . హస్తకళా ఉత్పత్తులను , చేనేతలను ఆన్ లైన్ ద్వారా కొనుగోలు సదపాయాన్ని ఏర్పాటు చేసేందుకు ప్రయత్నిస్తోంది . గిరిజనలు తమ సరకులను , ఉత్పత్తులను విస్తృత స్థాయిలో దేశవ్యాప్తంగానే కాక , అంతర్జాతీయంగా కూడా విక్రయించే ఏకైక వేదికగా , వారి సొంత ఈ షాప్ గా ఈ మార్ట్ రూపుదిద్దుకోబోతోంది . ఇందుకోసం ట్రైఫెడ్ ఇపుడు దాదాపు ఐదులక్షల మంది గిరిజన ఉత్పత్తిదారులకు స్థానం కల్పిస్తోంది . రక్షణ మంత్రిత్వ శాఖకు సరఫరా చేసే విసనకర్రలను కూడా ఇదే ఈ మార్కెట్ వేదికపై అందుబాటులో ఉంచబోతున్నారు .


    గిరిజన ఉత్పత్తుల సరఫరాకు రక్షణ మంత్రిత్వ శాఖతో కుదిరిన ఈ ఏర్పాటు ,.. గిరిజనుల అభ్యున్నతి లక్ష్యంగా ట్రైఫెడ్ కొనసాగిస్తున్న కృషికి తార్కాణం . ఇప్పటికే అందుబాటులో ఉంచిన గిరిజజనుల చేతి తయారీ విసనకర్రలను ట్రైబ్స్ ఇండియా దుకాణాల్లో ఎవరైనా తిలకించవచ్చు . ఒకప్పుడు ప్రతి ఇంటిలో వినియోగంలో ఉండిన ఈ విసనకర్రలు మన చిన్ననాటి స్మృతులను నెమరువేయిస్తాయి . ఈ నేపథ్యంలో ,..74 వ స్వాతంత్య్ర దినోత్సవం సందర్భంగా ట్రైఫెడ్ బృందం ప్రతి ఒక్కరికీ శుభాకాంక్షలు తెలుపుతోంది .


    ***


    

    
    (Release ID: 1645857) Visitor Counter : 8
    
    
      Read this release in: English , Urdu , Hindi , Bengali , Punjabi , Tamil , Malayalam