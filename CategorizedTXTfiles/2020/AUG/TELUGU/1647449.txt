      నీతి ఆయోగ్

      స్వీడన్ ఆరోగ్య రక్షణ సృజనాత్మక కేంద్రంతో అటల్ ఇన్నవేషన్ మిషన్ భాగస్వామ్యం
      క్రియాశీలకమైన స్టార్టప్ సానుకూల వాతావరణ విస్తరణే లక్ష్యం

      Posted On: 20 AUG 2020 7:07PM by PIB Hyderabad

    దేశంలో సృజనాత్మక సంస్కృతిని విస్తరింపజేయాలన్న లక్ష్యానికి అనుగుణంగా నీతీ ఆయోగ్ కు చెందిన అటల్ ఇన్నొవేషన్ మిషన్ ( ఎయిమ్ ), బిజినెస్ స్వీడన్ సంస్థ ఒక ముందడుగు వేశాయి . ఇండియా స్వీడన్ ఆరోగ్య రక్షణా సృజనాత్మక కేంద్రం తరఫున పరస్పరం సహకరించుకోవాలని ఎయిమ్ , బిజినెస్ స్వీడన్ అంగీకారానికి వచ్చాయి . భారతీయ ఔత్సాహిక పారిశ్రామిక వేత్తల సామర్థ్యాన్ని , దేశవ్యాప్తంగా క్రియాశీలకమైన స్టార్టప్ సానుకూల వాతావరణాన్ని పెంపొందించడమే లక్ష్యంగా ఈ మేరకు ఒక ఒప్పందాన్ని కుదుర్చుకున్నారు . ఇందుకు సంబంధించి కుదుర్చుకున్న వర్చువల్ అనుమతి ప్రకటనా పత్రంపై అటల్ ఇన్నొవేషన్ మిషన్ , ఇండియా స్వీడన్ ఆరోగ్య రక్షణ సృజనాత్మక కేంద్రం తరఫున బిజినెస్ స్వీడన్ సంతకాలు చేశాయి . 2020 వ సంవత్సరం ఆగస్టు 20 న సంతకాలు జరిగాయి .


    నీతీ ఆయోగ్ ఏర్పాటు చేసిన అటల్ ఇన్నొవేషన్ మిషన్ కింద అనేక కార్యక్రమాలు అమలు జరుగుతూ వస్తున్నాయి . అటల్ న్యూ ఇండియా చాలెంజ్ ( ఎ . ఎన్ . ఐ . సి .), అటల్ ఇన్ కుబేషన్ సెంటర్ ( ఎ . ఐ . సి .), అటల్ కమ్యూనిటీ ఇన్నొవేషన్ సెంటర్ ( ఎ . సి . ఐ . సి .), అటల్ టింకరింగ్ ల్యాబ్ ( ఎ . ఐ . ఎల్ .), అటల్ రీసెర్చ్ అండ్ ఇన్నొవేషన్ ఫర్ స్మాల్ ఎంటర్ ప్రైజెస్ ( ఎ . ఆర్ . ఐ . ఎస్ . ఇ .) వంటి వాటిని ఎయిమ్ నిర్వహిస్తూ వస్తోంది . తాజాగా కుదిరిన అనుమతి ప్రకటనా పత్రం ద్వారా , ఈ కార్యక్రమాలు , సంస్థలన్నింటికీ పలు రకాల మద్దతు లభిస్తుంది . పలు కార్యక్రమాాలు నిర్వహించడం , అవగాహనా కార్యక్రమాలు చేపట్టడం , ఉభయదేశాల్లో సృజనాత్మక సంస్కృతికి సదుపాయాలను ప్రోత్సహించడం ఈ కార్యక్రమాల లక్ష్యం .


    ఇండియా స్వీడన్ ఆరోగ్య రక్షణ సృజనాత్మక కేంద్రం అనేది ఢిల్లీ , జోధ్ పూర్ లలోని అఖిల భారత వైద్య విజ్ఞానసంస్థలకు , బిజినెస్ స్వీడన్ కు మధ్య కుదిరిన సహకార ఒప్పంద ఫలితం . కేంద్ర ఆరోగ్య కుటుంబ సంక్షేమ మంత్రిత్వ శాఖ , భారతీయ వైద్య పరిశోధనా మండలి ( ఐ . సి . ఎం . ఆర్ .), స్వీడన్ ఆరోగ్య , సామాజక వ్యవహారాల మంత్రిత్వ శాఖ , భారతదేశంలోని స్వీడన్ రాయబార కార్యాలయం ఉమ్మడిగా అందించే మార్గదర్శకత్వంలో ఈ సృజనాత్మక కేంద్రం పనిచేస్తుంది . బహిరంగంగా సృజనాత్మక వ్యవస్థను ఏర్పాటు చేయడమే ఈ కేంద్రం లక్ష్యం . ఈ కేంద్రానికి పలు సంస్థలతో పటిష్టమైన భాగస్వామ్య వ్యవస్థ ఉంటుంది . ఇన్వెస్ట్ ఇండియా , ఎ . జి . ఎన్ . ఐ . ఐ ., స్టార్టప్ ఇండియా , ఆస్ట్రా జెనెకా , నాస్ కామ్ , విన్నోవా వంటి సంస్థలతో ఈ వ్యవస్థ రూపొందింది .


    భారతీయ ఆరోగ్య రక్షణ వ్యవస్థలో ఎదురయ్యే కొన్ని సమస్యల పరిష్కారం కోసం ఆరోగ్య రక్షణపై తొలి సృజనాత్మక కార్యక్రమాన్ని ఈ సృజనాత్మక కేంద్రం ఇటీవల ప్రారంభించింది . అటల్ ఇన్నొవేషన్ మిషన్ తో సహకారం ద్వారా ఇండియా స్వీడన్ ఆరోగ్య రక్షణ సృజనాత్మక కేంద్రం సానుకూల వాతావరణాన్ని మరింతగా బలోపేతం చేయబోతున్నారు . సృజనాత్మకంగా పనిచేసే ఔత్సాహికులకు అసరమైనంత మద్దతు అందించడమే లక్ష్యంగా ఈ చర్య తీసుకుంటున్నారు .


    “ భారతదేశంలో ప్రస్తుతం నెలకొన్న సృజనాత్మక , ఔత్సాహిక సానుకూల వాతావరణాన్ని పెంపొందింపజేసి , స్వీడన్ లో కూడా అలాంటి కృషి చేయడానికి వీలుకలిగించే ప్రయత్నంలో ఇండియా స్వీడన్ ఆరోగ్య రక్షణ సృజనాత్మక కేంద్రంతో భాగస్వామ్యం కుదరడం మాకు ఎంతో గర్వకారణంగా ఉంది . ప్రపంచ స్థాయిలో భారత స్టార్టప్ కంపెనీలు క్రియాశీలకంగా ఎదుగడానికి , ప్రపంచ స్థాయి అవకాశాలకు , స్వీడన్ కంపెనీల భాగస్వామ్య వ్యవస్థలతో సంబంధాలకు ఇది దోహదపడుతుంది ” అని అటల్ ఇన్నొవేషన్ మిషన్ కు చెందిన మిషన్ డైరెక్టర్ ఆర్ . రమణన్ ఈ సందర్భంగా చెప్పారు . అంతర్జాతీయ సహకారం ద్వారా దేశంలో ఔత్సాహిక , సృజనాత్మక వ్యవస్థను బలోపేతం చేయడానికి అటల్ ఇన్నొవేషన్ మిషన్ ఇటీవల తీసుకున్న పలు చర్యలకు అనుగుణంగా , ఇండియా స్వీడన్ ఆరోగ్య రక్షణ సృజనాత్మక కేంద్రం ఏర్పాటైనట్టు చెప్పారు . తాజాగా కుదిరిన ఒప్పదంపై మరిన్ని వివరాలను ఆయన తెలియజేస్తూ , సృజనాత్మక రంగంలో ఎదురయ్యే సవాళ్లను ఎదుర్కొనే చర్యలకు , ఇన్ కుబేషన్ , మెంటార్ షిప్ , నిధులందించే వ్యవస్థలతో సంబంధాలు , సమావేశాల నిర్వహణ వంటి కార్యకలాపాలను తమ సంస్థ మద్దతు ఇస్తుందన్నారు .


    ఇదిలా ఉండగా , అటల్ ఇన్నొవేషన్ మిషన్ లక్ష్యాల సాధనకు తగిన మద్దతు ఇచ్చేందుకు ఇండియా స్వీడన్ ఆరోగ్య రక్షణ సృజనాత్మక కేంద్రం అంగీకరించింది . రెండు దేశాల మధ్య సృజనాత్మకతకు సానుకూలంగా స్థిరమైన ఔత్సాహిక వాతావరణాన్ని ఈ కేంద్రం కల్పిస్తుంది . ఇండియా స్వీడన్ సృజనాత్మక కేంద్రం తరఫున ఏర్పాటయ్యే స్టార్టప్ కంపెనీలకు అసరమైన నైపుణ్యాలను కూడా ఈ కేంద్రం అందిస్తుంది .


    వర్చువల్ అనుమతి పత్రంపై ఎయిమ్ మిషన్ డైరెక్టర్ ఆర్ . రమణన్ తో పాటుగా , ఇండియా స్వీడన్ ఆరోగ్య రక్షణ సృజనాత్మక కేంద్రం తరఫున భారతదేశంలో స్వీడిష్ వాణిజ్య వ్యవహారాల కమిషనర్ ఆండర్స్ విక్ బెర్గ్ సంతకాలు చేశారు . ఈ సందర్భంగా విక్ బెర్గ్ మాట్లాడుతూ , “ భారత దేశంలో స్టార్టప్ సానుకూల వ్యవస్థను ప్రోత్సహించడంలో గణనీయమైన పాత్ర పోషిస్తున్న ఆటల్ ఇన్నొవేషన్ మిషన్ తో మాకు భాగస్వామ్యం కుదరడం ఆనందం కలిగిస్తోంది . ఈ సహకార భాగస్వామ్యం ద్వారా ఇండియా స్వీడన్ ఆరోగ్య సృజనాత్మక కేంద్రం వ్యవస్థ మరింత బలోపేతమవుతుంది . ఈ కేంద్రం తరఫున త్వరితంగా స్టార్టప్ కంపెనీలు ప్రారంభించడానికి , నిరాటంకంగా నైపుణ్యాన్ని అందించేందుకు ఇది వీలు కలిగిస్తుంది ” అని అన్నారు . అటల్ ఇన్నొవేషన్ మిషన్ , నీతీ ఆయోగ్ తీసుకుంటున్న ఇలాంటి చర్యలు దేశవ్యాప్తంగా సృజనాత్మక ధోరణిని , స్టార్టప్ ఆర్థిక వ్యవస్థను మరింత బలోపేతం చేస్తాయని భావిస్తున్నామని ఆయన అన్నారు .


    ****

    
    
    (Release ID: 1647449) Visitor Counter : 12
    
    
      Read this release in: English , Urdu , Hindi , Manipuri , Punjabi , Tamil