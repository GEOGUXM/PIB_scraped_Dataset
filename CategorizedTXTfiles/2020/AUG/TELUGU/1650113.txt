      పర్యటక మంత్రిత్వ శాఖ

      “హంపి- గతమే స్ఫూర్తి; భవితలోకి పయనం” శీర్షికన వెబినార్
      దేఖో అప్నా దేశ్ కార్యక్రమం కింద నిర్వహించిన పర్యాటక మంత్రిత్వ శాఖ

      Posted On: 31 AUG 2020 1:59PM by PIB Hyderabad

    “ హంపి - గతమే స్ఫూర్తి ; భవితలోకి పయనం ” శీర్షికన తాజాగా ఒక వెబినార్ సదస్సును కేంద్ర పర్యాటక మంత్రిత్వ శాఖ 2020 ఆగస్టు 29 న నిర్వహించింది . దేఖో అప్నా దేశ్ వెబినార్ సిరీస్ లో భాగంగా ఈ సదస్సును నిర్వహించారు . వారసత్వ కట్టడంగా , పర్యాటక స్థలంగా హంపికి కావలసిన అవసరాలు - అనుసరించవలసిన సమగ్రమైన మార్గంపై ఈ వెబినార్ లో ప్రధానంగా చర్చించారు . హంపి సామాజిక , ఆర్థిక , పర్యావరణ పరమైన సమస్యల పరిష్కారానికి గల మార్గాలపై కూడా చర్చించారు . సుసంపన్నమైన విభిన్నమైన భారతీయ సంస్కృతిని వెలుగులోకి తెచ్చే కృషిలో భాగంగా - ఏక్ భారత్ శ్రేష్ట భారత్ - కార్యక్రమం కింద అప్నా దేశ్ వెబినార్ సిరీస్ సిరీస్ ను రూపొందించారు .


    కిష్కింద ట్రస్టు వ్యవస్థాపకురాలు , ఇన్ టాక్ ఆనెగుంది హంపి సంస్థ కన్వీనర్ శామా పవార్ ఈ వెబినార్ ను సమర్పించారు . చివరి హిందూ రాజ్యమైన విజయ నగర సామ్రాజ్యం చివరి రాజధానిగా హంపి పటిష్టతను , గొప్పతనాన్ని ఈ వెబినార్ వివరించింది . ప్రపంచ స్థాయి వారసత్వ కట్టడంగా యునెస్కో గుర్తింపు పొందిన హంపి ,.. తుంగభద్రతీరంలో విలసిల్లింది . తుంగభద్ర నదితోపాటు , నిమ్నోన్నతమైన పర్వత శ్రేణులు , శిథిలాలుగా మిగిలిన కట్టడాలతో కూడిన సువిశాలమైన పల్లపు మైదానాలు హంపి ప్రత్యేకత . ఇప్పటికీ మిగిలి ఉన్న కోటలు , నదీతీర నిర్మాణాలు , రాజ భవవాలు , పవిత్ర స్థలాలు , ఆలయాలు , పుణ్య క్షేత్రాలు , స్తంబాలతో కూడిన సువిశాలమైన సమావేశ మందిరాలు , మండపాలు , స్మారక నిర్మాణాలు , సైనిక చెక్ పోస్టులు , గుర్రపు శాలలు , నీటి సరస్సులు ... ఇలాంటివి 16 వందలకు పైగా కట్టడాలు గత వైభవపు చిహ్నాలుగా మిగిలి ఉన్నాయి . అప్పటి రాజరిక శైలి , పట్టణ జీవనవిధానం , పవిత్ర స్థలాల వ్యవస్థకు ఇవి సాక్ష్యాధారాలుగా నిలిచాయి .


    వెబినార్ సమర్పించిన శామా పవార్ .. తన ప్రసంగాన్ని హంపి చరిత్రతో ప్రారంభించారు . తుంగభద్ర నది ప్రాచీన నామమైన పంపా అనే పేరునుంచి హంపి అనే పేరు ఆవిర్భవించింది . కంపిలి సామ్రాజ్యం శిథిలాలనుంచి ఆవిర్భవించిన విజయ నగర సామ్రాజ్యపు రాజధాని నగరంగా హంపిని క్రీస్తు శకం 1336 లో తుంగభద్ర తీరంలో నిర్మించారు . కాలక్రమేణా దక్షిణ భారతదేశంలో సుప్రసిద్ధ హిందూ రాజ్యంగా ఎదిగిన విజయనగర సామ్రాజ్యం 200 సంవత్సరాలపాటు మనుగడ సాగించింది . విజయనగర పాలకులు విద్యా , విజ్ఞాన సముపార్జనా సదుపాయాలను అభివృద్ధి చేయడంతోపాటుగా , పటిష్టమైన సైన్యాన్ని ఏర్పాటు చేసుకున్నారు . ఉత్తరాదినుంచి , తూర్పు ప్రాంతంనుంచి సుల్తానుల దాడులను దీటుగా ఎదుర్కొని పలు యుద్ధాలుచేశారు . రహదారులు , చెరువులు , సరస్సులు , వ్యవసాయం , మతపరమైన కట్టడాలు , ప్రజా మౌలిక సదుపాయాల నిర్మాణంలో విజయనగర పాలకులు ఎంతో వ్యయం చేశారు . బహుళ మతాల , జాతులకు ప్రాధాన్యం ఇస్తూ కట్టడాలు వెలిశాయి . హిందూ , జైన మతాల స్మారక కట్టడాలు పరస్పరం పక్కపక్కనే నిర్మాణం కావడం విశేషం . ఐయిహోల్ - పట్టదికల్ శైలిలో దక్షిణ భారతదేశపు కళలు , వాస్తు శాస్త్ర ప్రకారం ప్రధానంగా భవనాలను నిర్మించారు . అయితే ,.. హంపిలోని పద్మమహల్ , ప్రజా స్నానఘట్టం , ఏనుగుల శాలలు మాత్రం భారత ఇస్లామిక్ వాస్తు శైలిలో నిర్మించారు .


    దక్షిణ భారత దేశంలో పత్తి , సుగంధ ద్రవ్యాల వాణిిజ్య మార్గాల నియంత్రణతో విజయనగర సామ్రాజ్యం పురోగతి సాధించింది . హంపినగరాన్ని ప్రముఖమైన వాణిజ్య కేంద్రంగా మధ్యయుగపు చరిత్రకారులు అభివర్ణించారు . అయితే ,.. విజయనగర సామ్రాజ్య వైభవం స్వల్పకాలమే సాగింది . కృష్ణదేవరాయల మరణంతో 1565 లో ఐదు ముస్లిం సామ్రాజ్యాల అధినేతలైన బీదర్ , గోల్కొండ , అహ్మద్ నగర్ , బీరర్ సుల్తానులు ఉమ్మడిగా దాడి చేసి విజయనగర సామ్రాజ్యాన్ని ధ్వంసం చేశారు .


    కిష్కింద ట్రస్టు 1997 లో ఏర్పాటైంది . ఆనెగుంది ( హంపి ) లోని వారసత్వ కట్టడాలను , స్థానిక ప్రజల జీవితాను కాపాడాలన్న సంకల్పంతో ఈ ట్రస్టును స్థాపించారు . ఆనెగుంది గ్రామపు సామాజక , ఆర్థిక , సాంస్కృతిక అభివృద్ధి కోసం కిష్కింద ట్రస్టు కృషిచేస్తూ వస్తోంది . ఆనెగుంది గ్రామంలో విలసిల్లిన హస్తకళలు , గ్రామీణ పర్యాటకం , సేంద్రియ వ్యవసాయం తదితర స్థానిక నైపుణ్యాలను కాపాడుతూ , గ్రామ వారసత్వ స్వభావాన్ని రక్షింంచాలనే సమీకృత లక్ష్యంతో కిష్కింద ట్రస్టు తన ఆవిరభావంనుంచి కృషిచేస్తోంది . స్థానిక ప్రజలకు సామాజికంగా , ఆర్థికంగా ప్రయోజనం కలిగించిన కళలను కాపాడాలన్నది ఈ ట్రస్టు లక్ష్యం .


    హంపిలో పర్యాటక ఆకర్షణలను వెబినార్ లో ప్రధానంగా ప్రస్తావించారు . హంపి అతి ప్రాచీన కట్టడాల్లో ఒకటైన 15 వ శతాబ్దపు విరూపాక్ష దేవాలయం గురించి వివరించారు . ఇందులో ప్రధాన దేవాలయాన్ని శివ స్వరూపమైన విరూపాక్ష దేవుడికి కేటాయించారు . విజయనగర సామ్రాజ్యపు తొలి కట్టడాలు , జైన దేవాలయాలు , నరసింహ దేవుడి ఏకశిలా ఆలయం తదితర కట్టడాల శిథిలాలు హేమకుంట పర్వత ప్రాంతంలో కనిపిస్తాయి . విరూపాక్ష దేవాలయానికి దక్షిణ దిశలో ఈ పర్వతం ఉంది . తూర్పున భారీ నంది విగ్రహం , దక్షిణం వైపున గణేశుడి భారీ ఏకశిల విగ్రహం నాటి హంపిలో విజయనగర సామ్రాజ్యపు శిల్పకళా వైభవానికి సాక్ష్యంగా నిలిచాయి . 6.7 మీటర్ల ఎత్తైన భారీ స్థాయి నరసింహ విగ్రహం , భారీ శివలింగం కూడా హంపి ఆకర్షణలు .


    విరూపాక్ష దేవాలయం ముందుభాగంలో మొదలయ్యే హంపి బజార్ వీధి లేదా విరూపాక్ష బజారు వీధి మాతంగ పర్వతం వరకూ కొనసాగుతుంది . రామాయణ కాలంలో రాముడు , లక్ష్మణుడు .. కలసి సీతాదేవికోసం వెదుకుతూ వచ్చినపుడు మాతంగ పర్వతాన్ని కనుగొన్నారని , సుగ్రీవుడు , తన మంత్రి అయిన జాంబవంతుడు , అనుచరుడైన హనుమంతుడితో కలసి ఈ పర్వతంపైనే నివసించేవారని చెబుతారు . విరూపాక్ష ఆలయంలో చెక్కిన శిల్పాలు , అప్పటి విజయనగర సామ్రాజ్యపు కళాకారులు సాధించిన అబ్ధుత కళావైభవాన్ని చాటుతున్నాయి . ఎంతో సమతూకంగా నిర్మించిన ఈ ఆలయం స్తంబాలు సంగీతాన్ని వినిపిస్తాయి . రాణి స్నానఘట్టం , హజారా రామాలయం , కమల ప్రాసాదం , ఏనుగుల శాలలు వంటివి హంపిలో తప్పక సందర్శించవలసిన పర్యాటక ఆకర్షణలు .


    ధ్యాన స్థలంగా పేరుగాంచిన హంపి , సూక్ష్మమైన వర్ణచిత్రంగా గోచరిస్తుంది . హంపిలో పర్యటనకు కాలమే తెలియదు . ప్రకృతి సిద్ధమైన భారీ బండరాళ్లు , చెట్లు , పొదలు , నీటి నిల్వలు ఎక్కువగా ఉండే ప్రాంతాలు , తుంగభద్ర నది , పక్షుల కిలకిలా రావాలు , వన్య మృగాలు , విభిన్న వృక్ష , జంతుజాతులు ,.. ఇవన్నీ హంపి ప్రకృతి సౌందర్యానికి నిదర్శనాలు . గంధపు చెట్ల వంటి విలువైన వృక్షాలు ఇక్కడ సహజంగానే పెరుగుతాయి . సేద్యపునీటి సదుపాయంతో వరిని పండిస్తారు . పక్షులను , అందమైన ప్రకృతి దృశ్యాలను , నదీ సౌందర్యాన్ని ఆస్వాదించేందుకు జనం హంపిని సందర్శిస్తారు .


    హంపి సాంస్కృతిక వారసత్వ స్వభావాన్ని రక్షించడమే లక్ష్యంగా కిష్కింద ట్రస్టు ,.. ఇన్ టాక్ ( INTACH) తో కలసి పనిచేస్తోంది . జానపద సంప్రదాయాలు , జానపద కళల పునరుద్ధరణ కోసం ఎంతో కృషి చేసింది . గ్రామీణ సంపద రక్షణలో భాగంగా , దారుల వెబడి మొక్కలు నాటడం , ప్రకృతి సంరక్షణపై అవగాహనా కార్యక్రమాలు , చర్చాగోష్టులు చేపట్టడం , స్థానికంగా అందుబాటులో ఉన్న పక్షుల జాతులపై సమాచారాన్ని నమోదు చేయడం , ప్రకృతి సౌదర్య దృశ్యాలపై ఫొటోలను నిక్షిప్తం చేయడం తదితర కార్యక్రమాలను ఈ సంస్థ నిర్వహించింది .


    1334 లో ఆనెగుంది గ్రామం ... ఆనెగుంది ముఖ్యమంత్రి అయిన దేవరాయ ఆనెగుంది రాజ్యం తొలి పాలకుడయ్యాడు . రామాయణ ఇతిహాస కాలంనాటి హనుమంతుడి సొంత నగరమైన కిష్కిందలో ఆనెగుంది కూడా ఓ భాగమని భావిస్తారు . ఆనెగుందికి కొన్ని కిలోమీటర్ల దూరంలోనే హనుమంతిడి జన్మస్థలమైన అంజనాద్రి ఉంది . ఆనెగుంది వీధుల్లో కాలినడకన తిరిగినపుడు ,.. మహిళలు సుగంధ ద్రవ్యాలను పొడి చేయడం , ముగ్గులతో తమ ఇళ్లను అలంకరించడం , కిష్కింద ట్రస్టు కళారూపాల విక్రయ కేంద్రంకోసం అరటి నారతో సంచులు అల్లడం వంటి దృశ్యాలను చూడవచ్చు .


    గ్రామంలో ఇళ్లను రికార్డుల్లో నిక్షిప్తం చేస్తున్నారు . శిధిలమైన ఇళ్లను తగిన ప్రణాళికతో రక్షిస్తున్నారు . వారసత్వ కట్టడాలైన ఇళ్లను పర్యాటకుల వసతి గృహాలుగా తీర్చిదిద్దడం , గ్రామ గ్రంధాలయం ఏర్పాటు , బహిరంగ స్థలాల నిర్వహణ , పారిశుద్ధ్య నిర్వహణ వంటివి కిష్కింద ట్రస్టు ప్రస్తుతం చేపట్టిన తాజా కార్యక్రమాలకు నిదర్శనాలు . స్థానికంగా అందుబాటులో ఉన్న వస్తువులను , నైపుణ్యాలను మేళవిస్తూ వివిధ వస్తువుల తయారీని ప్రోత్సహించడం ద్వారా మహిళలకు స్థానికంగా జీవనోపాధి కల్పిస్తున్నారు . అరటినారతో వస్తువులను తయారు చేయించడం , గ్రామంలోని 150-200 మంది మహిళలకు జీవనోపాధిని కల్పిస్తోంది .


    స్థానికంగా దొరికే ముడిసరుకుతో తయారు చేసే ఉత్పాదనలు గ్రామంలోని మహిళల సొంత ఆదాయానికి జీవనోపాధి కల్పిస్తున్నాయి . ఇది మహిళల్లో ఆత్మవిశ్వాసాన్ని పెంపొందించడమేకాక , తమ కుటుంబ సభ్యులకు కూడా జీవనోపాధి మార్గాన్ని సూచించేందుకు దోహపడుతోంది . ఇది సృజనాత్మకత , స్నేహభావం , సమూహ జీవనం అనే విలువలను ప్రతిఫలింపజేస్తోంది .


    “ ప్రదర్శన కళల ద్వారా విద్య ” పేరిట చేపట్టిన కార్యక్రమం ఎంతో పటిష్టంగా సాగుతోంది . ప్రత్యేక కళాకారుల ద్వారా నృత్యం , సంగీతం , రంగస్థల కళలను పిల్లలు అభ్యసించేందుకు ఇది దోహదపడుతోంది . ప్రకృతి సంరక్షణ , పర్యావరణం తదితర అంశాలను పిల్లలు నేర్చుకునేందుకు ఉపకరిస్తుంది . సామాజిక పథకాల్లో , సమూహ జీవనంలో పిల్లలు భవిష్యత్తులో భాగస్వాములయ్యేందుకు కూడా దోహదపడుతుంది .


    పారిశుద్ధ్య కార్యక్రమం కింద ,.. అవసరమైన ఉపకరణాలను అందించడం , కార్మికులకు శిక్షణ ఇవ్వడం , క్రమం తప్పకుండా వీధులు ఊడ్పించడం , పోగైన చెత్తను వర్గీకరించడం , బయో వ్యర్థాలను కంపోస్ట్ మార్చడం , ప్లాస్టిక్ వస్తువులు వంటి ఘన వ్యర్థాలను నిర్మూలించడం తదితర కార్యకలాపాలను చేపడుతున్నారు . పాఠశాల విద్యార్థులకు , అతిథి గహాల యజమానులకు , గ్రామ ప్రజలకు అవగాహనా కార్యక్రమాలను క్రమం తప్పకుండా నిర్వహిస్తున్నారు . ప్రజల సమూహ భాగస్వామ్యంతో క్రమం తప్పకుండా పారిశుద్ధ్య కార్యక్రమాలు చేపడుతున్నారు .


    వెబినార్ ముగింపు ఉపన్యాసం సందర్భంగా అదనపు డైరెక్టర్ జనరల్ రూపీందర్ బ్రార్ మాట్లాడుతూ , భూమాతను గౌరవనీయమైన పద్ధతిలో వినియోగించుకోవాలని , భవిష్యత్తరాలకోసం ప్రకృతిని పరిరక్షించాలని సూచించారు .


    హంపి చేరుకోవడానికి విమాన , రైలు , రోడ్డు మార్గాలు చక్కగా అందుబాటులో ఉన్నాయి . ముగింపు సందర్భంగా ,.. వెబినార్ కు సంబంధించి వీక్షకులకు ఐదు ప్రశ్నలు వేస్తున్నట్టు ప్రకటన చేశారు . వీక్షకులు mygov.in పోర్టల్ ద్వారా పాాల్గొనవచ్చు . విజేతలైన వీక్షకులకు ఒక ఇ - సర్టిఫికెట్ ప్రదానం చేస్తారు . ప్రతి వెబినార్ సదస్సుకు సంబంధించిన ప్రశ్నలను పర్యాటక మంత్రిత్వ శాఖ సోషల్ మీడియా హ్యాండిల్స్ పై కూడా అందుబాటులో ఉంచుతారు .


    కేంద్ర ఎలక్ట్రానిక్స్ , ఇన్ఫర్మేషన్ టెక్నాలజీ పరిధిలోని నేషనల్ ఈ గవర్నెన్స్ శాఖ భాగస్వామ్యంతో దేఖో అప్నా దేశ్ శీర్షికన వెబినార్ లను నిర్వహిస్తూ వస్తున్నారు . ఈ వెబినార్ కార్యక్రమాలు https://www.youtube.com/channel/UCbzIbBmMvtvH7d6Zo_ZEHDA/ అనే పోర్టల్ పై అందుబాటులో ఉంటాయి . అలాగే , కేంద్ర పర్యాటక మంత్రిత్వ శాఖకు సంబంధించిన అన్ని సోషల్ మీడియా హ్యాండిల్స్ పై కూడా వెబినార్లు అందుబాటులో ఉంటాయి .


    ఇక పంజాబ్ శీర్షికతో నిర్వహించబోయే తదుపరి వెబినార్ సదస్సు 2020 సెప్టెంబర్ 5 న నిర్వహిస్తారు . ఆరోజు ఉదయం 11 గంటలకు వెబినార్ మొదలవుతుంది .


    *****

    
    
    (Release ID: 1650113) Visitor Counter : 12
    
    
      Read this release in: English , Urdu , Marathi , Hindi , Manipuri , Assamese , Punjabi , Tamil