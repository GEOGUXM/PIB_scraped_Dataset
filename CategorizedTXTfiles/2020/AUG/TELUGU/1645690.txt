      సాంఘిక న్యాయం, మరియు సాధికారత మంత్రిత్వ శాఖ

      వెబ్ ప్ర‌సారం ద్వారా 272 మంది జిల్లా క‌లెక్ట‌ర్లు, 32 మంది రాష్ట్ర కార్య‌ద‌ర్శుల‌తో మాట్లాడనున్న శ్రీ తవార్ చంద్ గెహ్లాట్‌
      నషాముఖ్త్ భార‌త్ ఉద్య‌మంలో భాగ‌స్వాములైన అధికారుల‌నుద్దేశించి ప్ర‌సంగం
      
      ఎల‌క్ట్రానిక్ ప్రారంభోత్స‌వ ప‌ద్ధ‌తి ద్వారా సాంఘిక ర‌క్ష‌ణ జాతీయ సంస్థ నూత‌న భ‌వ‌న ప్రారంభం

      Posted On: 13 AUG 2020 8:25PM by PIB Hyderabad

    వెబ్ ప్ర‌సారం ద్వారా 272 మంది జిల్లా క‌లెక్ట‌ర్లు, 32 మంది రాష్ట్ర కార్య‌ద‌ర్శుల‌ను, ఐదు వంద‌ల‌కు పైగా స్వ‌చ్ఛంద సేవా సంస్థ‌ల‌ను, నార్కోటిక్స్ కంట్రోల్ బ్యూరో, వైద్యులు, నిపుణుల‌ను ఉద్దేశించి కేంద్ర సామాజిక న్యాయం,సాధికార‌త మంత్రి శ్రీ తవార్ చంద్ గెహ్లాట్ ప్ర‌సంగించ‌నున్నారు. ఆగ‌స్టు 14, సాయంత్రం 4 గంట‌ల‌కు వెబ్ ప్ర‌సారం ద్వారా ఆయ‌న మాట్లాడ‌తారు. న‌షా ముఖ్త్ భార‌త్ ఉద్య‌మంతో సంబంధ‌మున్న‌వారంద‌రూ ఈ కార్య‌క్ర‌మంలో పాల్గొంటున్నారు. కేంద్ర సామాజిక న్యాయం, సాధికార‌త శాఖ స‌హాయ మంత్రులు శ్రీ క్రిష‌న్ పాల్ గుర్జార్‌, శ్రీ రామ్ దాస్ అథ‌వాలే, శ్రీ ర‌త‌న్ లాల్ క‌ఠారియాలు త‌మ సందేశాల‌ను అందిస్తారు. ఉద్య‌మ స‌మ‌యంలో చేప‌ట్టాల్సిన కార్య‌క్ర‌మాల గురంచి, విధి విధానాల గురించి ప‌వ‌ర్ పాయింట్ ప్ర‌జెంటేష‌న్ కూడా వుంటుంది.
    ఈ సంద‌ర్భంగా న్యూఢిల్లీ, ద్వార‌కాలో నిర్మించిన సాంఘిక ర‌క్ష‌ణ జాతీయ సంస్థ ( ఎన్ ఐ ఎస్ డి) భ‌వ‌నాన్ని శ్రీ గెహ్లాట్ ఎల‌క్ట్రానిక్ ప‌ద్ధ‌తిలో ప్రారంభిస్తారు. 2002 జులై 15నుంచి ఎన్ ఐ ఎస్ డి అనేది స్వయంప్ర‌తిప‌త్తి సంస్థ‌గా అవ‌త‌రించింది. సామాజిక‌ ర‌క్ష‌ణ‌ రంగంలో ఇది ప్ర‌ధాన‌మైన శిక్ష‌ణ, ప‌రిశోధ‌నా సంస్థ‌గా అవ‌త‌రించింది. మ‌త్తుమందుల బారిన ప‌డ‌కుండా ప్ర‌జ‌ల‌ను ర‌క్షించి త‌ద్వారా మాన‌వ వ‌న‌రుల అభివృద్ధికి ఈ సంస్థ కృషి చేస్తుంది. అంతే కాదు వృద్ధులు, ట్రాన్స్ జెండ‌ర్ల సంర‌క్ష‌ణ‌, భిక్షాట‌న అరిక‌ట్ట‌డం, ఇంకా ఇత‌ర సామాజిక రక్ష‌ణ అంశాల‌పైన ఈ సంస్థ ప‌ని చేస్తుంది. సామాజిక ర‌క్ష‌ణ కార్య‌క్ర‌మాల‌పై కేంద్ర‌ప్ర‌భుత్వానికి అవ‌స‌ర‌మ‌య్యే సామ‌గ్రిని అందిస్తుంది. ఈ రంగంలో శిక్ష‌ణ , ప‌రిశోధ‌న కార్య‌క్ర‌మాలు నిర్వ‌హిస్తుంది. జాతీయ కార్యాచ‌ర‌ణ ప్ర‌ణాళిక కింద ప‌లు కార్య‌క్ర‌మాల‌ను చేప‌డుతుంది .
    మ‌త్తు మందుల, ప‌దార్థాల‌ వినియోగ‌మ‌నేది తీవ్రంగా ప‌రిగ‌ణించాల్సిన అంశం. ఇవి వీటిని వినియోగించేవారిపైనే కాదు వారి కుటుంబం, స‌మాజంపైన తీవ్ర దుష్ప్ర‌భావం చూపిస్తున్నాయి. ఈ స‌మ‌స్య‌ను ఎదుర్కోవాలంటే నివార‌ణ అనేది ప్ర‌ధాన‌మైన వ్యూహం. మ‌త్తుమందులు, ప‌దార్థాల‌ వినియోగాన్ని నివారించ‌డానికిగాను కేంద్ర స్థాయిలో నోడ‌ల్ మంత్రిత్వ‌శాఖ కేంద్ర సామాజిక న్యాయం, సాధికార‌త మంత్రిత్వ‌శాఖ‌. ఇది స‌మ‌స్య‌ నివార‌ణ‌, స‌మ‌స్య లోతుపాతుల మ‌దింపు, చికిత్స‌, పున‌రావాసం, స‌మాచార వ్యాప్తి, ప్ర‌జ‌ల్లో చైత‌న్యం క‌లిగించే కార్య‌క్ర‌మాల‌ను చేప‌డుతుంది. స‌మస్య తీవ్ర‌త‌ను తెలుసుకోవ‌డానికి ఈ కేంద్ర మంత్రిత్వ‌శాఖ ఆధ్వ‌ర్యంలో స‌మ‌గ్ర‌మైన జాతీయ స‌ర్వే జ‌రిగింది. ఈ స‌ర్వే ఫ‌లితాల‌ను 2019లో ప్ర‌చురించారు.
    వివిధ ర‌కాల మ‌త్తు ప‌దార్థాల బారిన ప‌డిన వారు అధికంగా నివ‌సించే 272 జిల్లాల్లో న‌షా ముఖ్త్ భార‌త్ ఉద్య‌మాన్ని చేప‌ట్టాల‌ని కేంద్ర సామాజిక న్యాయం, సాధికార‌త మంత్రిత్వ‌శాఖ నిర్ణ‌యించి దీన్ని రూపొందించింది. ఈ ఉద్య‌మం ఆగ‌స్టు 15, 2020న ప్రారంభ‌మై ఏడునెల‌ల‌పాటు కొన‌సాగి వ‌చ్చే ఏడాది మార్చి 31న ముగుస్తుంది. దీన్ని ఆయా రాష్ట్ర ప్ర‌భుత్వాలు, 272 జిల్లాల క‌లెక్టర్లు ప్రారంభిస్తారు. దీనికోసం రాష్ట్ర‌, జిల్లా స్థాయిల్లో న‌షాముఖ్త్ భార‌త్ క‌మిటీల‌ను ఏర్పాటు చేస్తారు. ఈ ఉద్య‌మానికి అవ‌స‌ర‌మ‌య్యే కార్యాచ‌ర‌ణ ప్ర‌ణాళిక‌ను త‌యారు చేస్తారు. ఈ ఉద్య‌మ కార్య‌క్ర‌మాలు స‌మ‌ర్థ‌వంతంగా అమ‌లవ్వ‌డానికి ఉద్య‌మ ల‌క్ష్యాలు చేరుకోవ‌డానికి ఈ క‌మిటీలు కృషి చేస్తాయి.
    నార్కోటిక్స్ కంట్రోల్ బ్యూరో, జాతీయ స‌ర్వే అందించిన స‌మాచారం మేర‌కు ఈ 272 జిల్లాల‌ను గుర్తించారు. ఈ ఉద్య‌మంలో కింది అంశాల‌ను పొందుప‌రిచారు.
    ప్ర‌జ‌ల్లో చైత‌న్యాన్ని ర‌గిల్చే కార్య‌క్ర‌మాలు
    ఉన్న‌త విద్యా సంస్థ‌లు, విశ్వ‌విద్యాల‌యాలు, పాఠ‌శాల‌ల‌పైన ప్ర‌త్యేక‌ దృష్టి
    క‌మ్యూనిటీల్లో అవ‌గాహ‌న క‌ల్పించ‌డం, మ‌త్తుమందుల వినియోగ‌దారులు ఆధార‌ప‌డేవారిని గుర్తించ‌డం
    ఆసుప‌త్రుల్లో చికిత్సా సౌక‌ర్యాల‌పైన దృష్టి
    సేవ‌లందించే సంస్థ‌ల‌కోసం సామ‌ర్థ్య నిర్మాణ కార్య‌క్ర‌మాలు.

    ***

    
    
    (Release ID: 1645690) Visitor Counter : 6
    
    
      Read this release in: Tamil , English , Urdu , Marathi , Hindi , Bengali , Manipuri , Punjabi