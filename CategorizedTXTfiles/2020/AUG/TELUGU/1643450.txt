      వినియోగదారు వ్యవహారాలు, ఆహార మరియు ప్రజా పంపిణీ మంత్రిత్వ శాఖ

      మొత్తం 44.08లక్షల మెట్రిక్ టన్నులు పి.ఎం.జి.కె.ఎ.వై-2 కింద రాష్ట్రాలు, కేంద్రపాలిత ప్రాంతాలకు ఇప్పటివరకూ అందిన ఆహార ధాన్యాలు
      జూలైలో 47.38కోట్లమంది లబ్ధిదారులకు
      23.69లక్షల మెట్రిక్ టన్నుల పంపిణీ
      Posted On: 04 AUG 2020 9:22PM by PIB Hyderabad


    ఆహార ధాన్యాల మొత్తం నిల్వ :


    భారత ఆహార సంస్థ ( ఎఫ్ . సి . ఐ .) వద్ద ప్రస్తుతం 759.41 లక్షల మెట్రిక్ టన్నుల ఆహార ధాన్యాలు నిల్వ ఉన్నాయి . ఇందులో 242.87 లక్షల మెట్రిక్ టన్నుల బియ్యం , 516.54 మెట్రిక్ టన్నుల గోధుమలు ఉన్నాయి . 2020 వ సంవత్సరం ఆగస్టు 3 న వెల్లడించిన తన నివేదికలో ఎఫ్ . సి . ఐ . ఈ వివరాలు తెలిపింది . జాతీయ ఆహార భద్రతా చట్టం ( ఎన్ . ఎఫ్ . ఎస్ . ఎ .), ప్రధానమంత్రి గరీబ్ కల్యాణ్ అన్న యోజన ( పి . ఎం . జి . కె . ఎ . వై .), ఇతర సంక్షేమ పథకాల కింద లబ్ధిదారులకు పంపిణీ చేయడానికి నెలకు దాదాపు 95 లక్షల టన్నుల ఆహార ధాన్యాలు అవసరమవుతాయి .


    దేశంలో లాక్ డౌన్ అమలులోకి వచ్చినప్పటినుంచి దాదాపు 139.97 లక్షల మెట్రిక్ టన్నుల ఆహార ధాన్యాలను 4,999 రెయిల్ ర్యాకుల ద్వారా రవాణా చేశారు . 2020 వ సంవత్సరం జూన్ 30 వరకూ మొత్తం 285.07 లక్షల మెట్రిక్ టన్నుల ఆహార ధాన్యాలు రవాణా చేయగా , ఈశాన్య రాష్ట్రాలకు 13.89 లక్షల మెట్రిక్ టన్నుల ఆహార ధాన్యాలు రవాణా అయ్యాయి . జూలై 1 నుంచి 47.71 లక్షల మెట్రిక్ టన్నుల ఆహార ధాన్యాలు 1,704 రైల్ ర్యాకుల ద్వారా దేశంలోని వివిధ ప్రాంతాలకు రవాణా అయ్యాయి . రైలు మార్గం ద్వారానే కాకుండా , రోడ్లు , జలమార్గాలు ద్వారా కూడా ఆహార ధాన్యాల రవాణా జరిగింది . జూలై 1 నుంచి మొత్తం 91.02 లక్షల మెట్రిక్ టన్నుల ఆహార ధాన్యాలను రవాణా చేశారు . జూలై 1 నుంచి 3.92 లక్షల మెట్రిక్ టన్నుల ఆహార ధాన్యాలు ఈశాన్య రాష్ట్రాలకు రవాణా అయ్యాయి .


    ప్రధానమంత్రి గరీబ్ కల్యాణ్ అన్నయోజన -1


    ఆహారధాన్యాలు ( బియ్యం / గోధుమలు ):


    పి . ఎం . జి . కె . ఎ . వై -1 కింద 2020 వ సంవత్సరం ఏప్రిల్ , మే , జూన్ నెలలకు గాను మొత్తం 119.5 లక్షల మెట్రిక్ టన్నుల ఆహార ధాన్యాలు అవసరమవుతాయి . ఇందులో 104.3 లక్షల మెట్రిక్ టన్నుల బియ్యం , 15.2 లక్షల మెట్రిక్ టన్నుల గోధుమలు ఉన్నాయి . ఇప్పటికే , 101.51 లక్షల మెట్రిక్ టన్నుల బియ్యం , 15.01 లక్షల మెట్రిక్ టన్నుల గోధులను ఇప్పటికే వివిధ రాష్ట్రాలు , కేంద్రపాలిత ప్రాంతాలు తీసుకున్నాయి . అంటే ,.. మొత్తం 117.08 లక్షల మెట్రిక్ టన్నుల ఆహార ధాన్యాలను రాష్ట్రాలు , కేంద్రపాలిత ప్రాంతాలు తీసుకున్నాయి . 2020 ఏప్రిల్ నెలలో 37.43 లక్షల టన్నుల మెట్రిక్ టన్నుల ఆహార ధాన్యాలు ( అంటే 94 శాతం ధాన్యాలు ) 74.86 కోట్ల మంది లబ్ధిదారులకు పంపిణీ అయ్యాయి . మే నెలలో మొత్తం 37.43 లక్షల మెట్రిక్ టన్నుల ఆహార ధాన్యాలు (94 శాతం ) 74.82 కోట్ల మందికి పంపిణీ అయ్యాయి . ఇక , జూన్ నెలలో 36.19 లక్షల మెట్రిక్ టన్నుల ఆహార ధాన్యాలు (91 శాతం ) 72.38 కోట్ల మందికి పంపిణీ అయ్యాయి . ( జూన్ నెలకు సంబంధించిన పంపిణీ ఇంకా కొనసాగుతోంది ). ఈ మూడు నెలల్లో సగటున 93 శాతం ఆహార ధాన్యాల పంపిణీ జరిగింది .


    పప్పులు :


    మూడు నెలలకు మొత్తం 5.87 లక్షల మెట్రిక్ టన్నుల పప్పులు అవసరం కాగా , ఇప్పటివరకూ , 5.83 లక్షల మెట్రిక్ టన్నుల పప్పులను రాష్ట్రాలకు , కేంద్రపాలిత ప్రాంతాలకు పంపించారు . 5.80 లక్షల మెట్రిక్ టన్నులు రాష్ట్రాలకు , కేంద్రపాలిత ప్రాంతాలకు చేరగా , 5.21 లక్షల మెట్రిక్ టన్నుల పప్పులను పంపిణీ చేశారు . 2020 సంవత్సరం ఏప్రిల్ నెలలో 18.74 కోట్ల కుటుంబాలకు , మే నెలలో 18.72 కోట్ల కుటుంబాలకు , జూన్ నెలలో 14.53 కోట్ల కుటుంబాలకు పప్పుల పంపిణీ జరిగింది . ( జూన్ నెల పంపిణీ ఇంకా కొనసాగుతోంది ) మూడు నెలల్లో సగటున మొత్తం పప్పుల పంపిణీ దాదాపు 89 శాతంగా ఉంది .


    ప్రధానమంత్రి గరీబ్ కల్యాణ్ అన్నయోజన -2: 2020 సంవత్సరం జూలై 1 నుంచి ప్రధానమంత్రి గరీబ్ కల్యాణ్ అన్న యోజన 2 వ దశ ప్రారంభమైంది . 2020 నవంబర్ వరకూ ఇది కొనసాగుతుంది . ఈ కాలంలో మొత్తం 201 లక్షల మెట్రిక్ టన్నుల ఆహార ధాన్యాలను 81 కోట్ల మంది లబ్ధిదారులకు పంపిణీ చేస్తారు . 19.4 కోట్ల కుటుంబాలకు 12 లక్షల మెట్రిక్ టన్నుల శనగ పప్పును పంపిణీ చేస్తారు .


    ఆహార ధాన్యాలు ( బియ్యం / గోధుమలు ):


    ప్రధానమంత్రి గరీబ్ కల్యాణ్ అన్న యోజన 2 వ దశ కింద వివిధ రాష్ట్రాలు కేంద్రపాలిత ప్రాంతాలకు పంపిణీ చేయడానికి మొత్తం 201.08 లక్షల మెట్రిక్ టన్నుల ఆహార ధాన్యాలను కేటాయించారు . 2020 జూలైనుంచి నవంబరు వరకూ 5 నెలల్లో పంపిణీకి వీటిని కేటాయించారు . వీటిలో 91.14 లక్షల మెట్రిక్ టన్నుల గోధుమలు , 109.94 లక్షల మెట్రిక్ టన్నుల బియ్యం ఉన్నాయి . వీటిలో మొత్తం 44.08 లక్షల మెట్రిక్ టన్నుల ఆహార ధాన్యాలను తీసుకుని , అందులో 23.80 లక్షల మెట్రిక్ టన్నుల ఆహార ధాన్యాలను రాష్ట్రాలు , కేంద్రపాలిత ప్రాంతాలు పంపిణీ చేశాయి . 2020 జూలై నెలలో మొత్తం 23.69 లక్షల మెట్రిక్ టన్నుల ఆహార ధాన్యాలను ( అంటే 59 శాతం ) 47.38 కోట్లమంది లబ్ధిదారులకు వివిధ రాష్ట్రాలు , కేంద్రపాలిత ప్రాంతాలు పంపిణీ చేశాయి . ( జూలై నెల పంపిణీ ఇంకా కొనసాగుతోంది ). పి . ఎం . జి . కె . ఎ . వై 2 వ దశ కింద పంపిణీకి సంబంధించి వందశాతం ఆర్థిక భారాన్ని ,.. అంటే దాదాపు 76,062 కోట్ల రూపాయల భారాన్ని భారత ప్రభుత్వమే భరిస్తోంది . నాలుగు రాష్ట్రాలు , కేంద్రపాలిత ప్రాంతాలకు గోధుమలను , 15 రాష్ట్రాలు కేంద్ర ప్రాంతాలకు బియ్యాన్ని , మిగిలిన 17 రాష్ట్రాలు కేంద్రపాలిత ప్రాంతాలకు బియ్యం , గోధుమలను కేటాయించారు .


    శనగపప్పు :


    రాబోయే 5 నెలల్లో పంపిణీకి మొత్తం 12 లక్షల మెట్రిక్ టన్నుల శనగపప్పు అవసరమవుతుంది . మొత్తం 1.09 లక్షల మెట్రిక్ టన్నుల శనగపప్పును పంపించగా , అందులో 50,576 మెట్రిక్ టన్నుల శనగ పప్పు రాష్ట్రాలు , కేంద్ర పాలిత ప్రాంతాలకు చేరింది . పంపిణీకి సంబంధించిన వందశాతం ఆర్థిక భారాన్ని అంటే ,.. దాదాపు 6,849 కోట్ల రూపాయల భారాన్ని భారత ప్రభుత్వమే భరిస్తోంది . ఆగస్టు 3 వ తేదీ సమాచారం ప్రకారం మొత్తం 10.28 లక్షల మెట్రిక్ టన్నుల పప్పుల నిల్వ అందుబాటులో ఉంది . ఇందులో 5.84 లక్షల మెట్రిక్ టన్నుల కంది పప్పు , 1.13 లక్షల మెట్రిక్ టన్నుల పెసరప్పు , 2.12 లక్షల మెట్రిక్ టన్నుల మినప్పప్పు , 1.28 లక్షల మెట్రిక్ టన్నుల శనగ పప్పు , 27 వేల టన్నుల మెట్రిక్ టన్నుల ఎర్ర కందిపప్పు ఉన్నాయి . మద్దతు ధర పథకం ( పి . ఎస్ . ఎస్ .) కింద దాదాపు 21.55 లక్షల మెట్రిక్ టన్నుల శనగపప్పు , ధరల స్థిరీకరణ నిధి ( పి . ఎస్ . ఎఫ్ ) కింద దాదాపు 1.28 లక్షల మెట్రిక్ టన్నుల శనగపప్పు నిల్వలు అందుబాటులో ఉన్నాయి .


    వలస కూలీలకు ఆహార ధాన్యాల పంపిణీ : ( ఆత్మనిర్భర భారత్ ప్యాకేజీ )


    ఆత్మనిర్భర భారత్ ప్యాకేజీ కింద 8 లక్షల మెట్రిక్ టన్నుల ఆహార ధాన్యాలను అందించాలని భారత ప్రభుత్వం నిర్ణయించింది . దేశంలోని వివిధ ప్రాంతాల్లో చిక్కుకుపోయిన 8 కోట్ల మంది వలస కూలీలకు , జాతీయ ఆహార భద్రతా చట్టం పరిధిలోకి , ఆయా రాష్ట్రాల ప్రజా పంపిణీ పథకం కార్డుల పరిధిలోకి రానివారికి ఈ ప్యాకేజీ కింద ఆహార ధాన్యాలు పంపిణీ చేయాలని భారత ప్రభుత్వం సంకల్పించింది . వలస కూలీలందరికీ ఒక్కొక్కరికి 5 కిలో గ్రాముల చొప్పున ఆహార ధాన్యాలను మే , జూన్ నెలలకు ఉచితంగా పంపిణీ చేయాలని నిర్ణయించారు . ఇందుకు సంబంధించి రాష్ట్రాలు , కేంద్రపాలిత ప్రాంతాలు 6.39 లక్షల మెట్రిక్ టన్నుల ఆహార ధాన్యాలను తీసుకున్నాయి . 2.46 లక్షల మెట్రిక్ టన్నుల ఆహార ధాన్యాలను రాష్ట్రాలు కేంద్ర పాలిత ప్రాంతాలు పంపిణీ చేశాయి . మే నెలలో 2.42 లక్షల మెట్రిక్ టన్నులు , జూన్ నెలలో 2.51 లక్షల మెట్రిక్ టన్నులు లబ్ధిదారులకు పంపిణీ అయ్యాయి .


    39 వేల మెట్రిక్ టన్నుల శనగపప్పును కోటీ 96 లక్షల మంది వలస కూలీలకు పంపిణీ చేయడానికి కూడా భారత ప్రభుత్వం ఆమోదం తెలిపింది . వివిధ ప్రాంతాల్లో చిక్కుకుపోయిన దాదాపు 8 కోట్ల మంది వలస కూలీలకు , జాతీయ ఆహార భద్రతా చట్టం పరిధిలోకి , లేదా ఆయా రాష్ట్రాల ప్రజాపంపిణీ పథకం కార్డుల పరిధిలోకి రాని కుటుంబాలకు మే , జూన్ నెలలకు గాను కిలో గ్రాము చొప్పున పప్పులు ఉచితంగా పంపిణీ చేస్తారు . ఆయా రాష్ట్రాల అవసరాల మేరకు ఈ పప్పుల పంపిణీ జరుగుతోంది . రాష్ట్రాలకు , కేంద్రపాలిత ప్రాంతాలకు దాదా 33,745 మెట్రిక్ టన్నుల శనగపప్పును పంపించారు , మొత్తం 33,388 మెట్రిక్ టన్నుల శనగ పప్పును వివిధ రాష్ట్రాలు , కేంద్ర పాలిత ప్రాంతాలు తీసుకున్నాయి . 5,526 మెట్రిక్ టన్నుల శనగ పప్పును రాష్ట్రాలు , కేంద్ర పాలిత ప్రాంతాలు పంపిణీ చేశాయి .


    ఈ పథకం కింద పంపిణీకి సంబంధించి వంద శాతం ఆర్థిక భారాన్ని భారత ప్రభుత్వమే భరిస్తోంది . అంటే ఆహార ధాన్యాల పంపిణీకి ఖర్చయ్యే దాదాపు 3,109 కోట్ల రూపాయలను , పప్పుల పంపిణీకి అయ్యే దాదాపు 280 కోట్ల రూపాయలను భారత ప్రభుత్వం భరిస్తోంది .


    ఆహార ధాన్యాల సేకరణ : 2020 ఆగస్టు 3 వ తేదీ సమాచారం ప్రకారం మొత్తం 389.77 లక్షల మెట్రిక్ టన్నుల గోధుమలు ( ఆర్ . ఎం . ఎస్ .2020-21), 752.58 లక్షల మెట్రిక్ టన్నుల బియ్యం ( కె . ఎం . ఎస్ . 2019-20) సేకరించారు .


    ఒక దేశం ఒకే రేషన్ కార్డు :


    2020 సంవత్సరం ఆగస్టు 1 వరకూ అందిన సమాచారం ప్రకారం ఒక దేశం ఒకే రేషన్ కార్డు పథకం పరిధిలోకి మరో నాలుగు రాష్ట్రాలు , కేంద్రపాలిత ప్రాంతాలు చేరాయి . మణిపూర్ , నాగాలాండ్ , ఉత్తరాఖండ్ , జమ్ము కాశ్మీర్ ఈ పథకం పరిధిలోకి చేరాయి . దీనితో మొత్తం 24 రాష్ట్రాలు , కేంద్రపాలిత ప్రాంతాలు ఒక దేశం ఒకే రేషన్ కార్డు పథకం పరిధిలోకి చేరినట్టయింది . ఆంధ్రప్రదేశ్ , బీహార్ , దామన్ , డయ్యూ ( దాద్రా నాగర్ హవేలీ ), గోవా , గుజరాత్ , హర్యానా , హిమాచల్ ప్రదేశ్ , జమ్ము కాశ్మీర్ , జార్ఖండ్ , కేరళ , కర్ణాటక , మధ్యప్రదేశ్ , మహారాష్ట్ర , మణిపూర్ , మిజోరాం , నాగాలాండ్ , ఒడిశా , పంజాబ్ , రాజస్థాన్ , సిక్కిం , ఉత్తరాఖండ్ , ఉత్తరప్రదేశ్ , తెలంగాణ , త్రిపుర ఈ పథకం పరిధిలోకి వచ్చాయి .


    2021 వ సంవత్సరం మార్చి నెలాఖరు నాటికి ఈ కింది పట్టికలోని రాష్ట్రాలను , కేంద్ర పాలిత ప్రాంతాలను ఒక దేశం ఒకే రేషన్ కార్డు పరిధిలో చేర్చబోతున్నారు .

                                                                                                                
వరుస నంబరు  రాష్ట్రం పేరు     ఈ పోస్ (ePoS) శాతం  రేషన్ కార్డుల ఆధార్ సీడింగ్ శాతం  పథకంలో చేరే అవకాశం ఉన్న తేదీ
                                                                                                                
                                                                                                                
                                                                                                                
1           అండమాన్ నికోబార్  96%                 98%                               ఆగస్టు 1, 2020              
                                                                                                                
                                                                                                                
                                                                                                                
                                                                                                                
                                                                                                                
2           చత్తీస్ గఢ్       98%                 98%                               ఆగస్టు 31, 2020             
                                                                                                                
                                                                                                                
                                                                                                                
                                                                                                                
                                                                                                                
3           తమిళనాడు          100%                100%                              అక్టోబరు 1, 2020            
                                                                                                                
                                                                                                                
                                                                                                                
                                                                                                                
                                                                                                                
4           లఢక్              100%                91%                               అక్టోబరు 1, 2020            
                                                                                                                
                                                                                                                
                                                                                                                
                                                                                                                
                                                                                                                
5           ఢిల్లీ            0%                  100%                              అక్టోబరు 1, 2020            
                                                                                                                
                                                                                                                
                                                                                                                
                                                                                                                
                                                                                                                
6           మేఘాలయ            0%                  1%                                డిసెంబరు 1, 2020            
                                                                                                                
                                                                                                                
                                                                                                                
                                                                                                                
                                                                                                                
7           పశ్చిమ బెంగాల్    96%                 80%                               జనవరి 1, 2021               
                                                                                                                
                                                                                                                
                                                                                                                
                                                                                                                
                                                                                                                
8           అరుణాచల్ ప్రదేశ్  1%                  57%                               జనవరి 1, 2021               
                                                                                                                
                                                                                                                
                                                                                                                
                                                                                                                
                                                                                                                
9           అస్సాం            0%                  0%                                                            
                                                                                                                
                                                                                                                
                                                                                                                
                                                                                                                
                                                                                                                
10          లక్షద్వీప్        100%                100%                                                          
                                                                                                                
                                                                                                                
                                                                                                                
                                                                                                                
                                                                                                                
11          పుదుచ్చేరి        0%                  100% (DBT)                        DBT                         
                                                                                                                
                                                                                                                
                                                                                                                
                                                                                                                
                                                                                                                
12          చండీగఢ్           0%                  99% (DBT)                         DBT                         
                                                                                                                
                                                                                                                

    ****


    

    
    (Release ID: 1643450) Visitor Counter : 24
    
    
      Read this release in: English , Urdu , Hindi , Marathi , Manipuri , Punjabi , Tamil