      బొగ్గు మంత్రిత్వ శాఖ

      2030నాటికి బొగ్గు గ్యాసిఫికేషన్ లక్ష్యం 10 కోట్ల టన్నులు
      గ్యాసిఫికేషన్ కు వాడే బొగ్గు రెవెన్యూ వాటాపై
      
      20శాతం రాయితీ: ప్రహ్లాద్ జోషి
      
      బొగ్గు గ్యాసిఫికేషన్, లిక్విఫ్యాక్షన్ పై బొగ్గు మంత్రిత్వశాఖ వెబినార్
      Posted On: 31 AUG 2020 7:26PM by PIB Hyderabad


    భూగర్భంలోని బొగ్గును మండించి విద్యుత్ ను ఉత్పత్తి చేసే గ్యాసిఫికేషన్ ప్రక్రియకు సంబంధించి 2030 నాటికి 10 కోట్ల టన్నుల బొగ్గు వినియోగ లక్ష్యాన్ని భారత్ నిర్దేశించుకుందని , ఇందుకోసం 4 లక్షల కోట్ల రూపాయల మేర పెట్టుబడులు పెడతామని కేంద్ర బొగ్గు , గనుల శాఖ మంత్రి ప్రహ్లాద్ జోషి చెప్పారు . బొగ్గు గ్యాసిఫికేషన్ , లిక్విఫ్యాక్షన్ ప్రక్రియలపై న్యూఢిల్లీలో నిర్వహించిన వెబినార్ సదస్సునుద్దేశించి ప్రహ్లాద్ జోషి ప్రసంగించారు . లక్ష్య సాధనకు అవసరమైన కార్యాచరణ ప్రణాళికపై చర్చించేందుకు బొగ్గు మంత్రిత్వ శాఖ ఆధ్వర్యంలో వెబినార్ జరిగింది . భారత ప్రభుత్వం , కోల్ ఇండియా లిమిటెడ్ , బొగ్గు రంగానికి చెందిన దాదాపు 700 మంది ప్రతినిధులు వెబినార్ సదస్సులో పాలుపంచుకున్నారు .


    వెబినార్ సదస్సులో మంత్రి ప్రహ్లాద్ జోషి మాట్లాడుతూ , బొగ్గు గ్యాసిఫికేషన్ , లిక్విఫాక్షన్ అనేది ఆశ , అత్యాశ కాదని , ప్రస్తత అవసరమని అన్నారు . స్వచ్ఛమైన ఇంధన వనరుల వాడకాన్ని ప్రోత్సహించేందుకు గ్యాసిఫికేషన్ కోసం వినియోగించే బొగ్గు రెవెన్యూ వాటాపై 20 శాతం రాయితీని ప్రభుత్వం అందజేస్తుందన్నారు . యూరియా , తదితర రసాయనాల తయారీ కోసం సింథటిక్ సహజవాయు ఇంధనం , శక్తి ఇంధనం వంటివి ఉత్పత్తికి ఇది దోహదపడుతుందన్నారు .


    బొగ్గు రంగంలో పర్యావరణ హితమైన హరిత మార్గాలను అనుసరించాలనే సంకల్పానికి ప్రభుత్వం కట్టుబడి ఉందని కేంద్రమంత్రి చెప్పారు . బొగ్గు గ్యాసిఫికేషన్ , లిక్విఫాక్షన్ ప్రక్రియలను ఇప్పటికే ప్రభుత్వ అజెండాలో చేర్చామన్నారు . బొగ్గు గనుల ఉపరితలంపై గ్యాసిఫికేషన్ ప్రక్రియ రూపకల్పనకు సంబంధించి ఇప్పటికే పలు చర్యలు తీసుకున్నట్టు చెప్పారు .


    ఇందుకు సంబంధించి నీతీ ఆయోగ్ సభ్యుడు డాక్టర్ వి . కె . సారస్వత్ అధ్యక్షతన ఒక సారథ్య సంఘాన్ని ఏర్పాటు చేశారు . బొగ్గు మంత్రిత్వ శాఖకుచెందిన అధికారులు ఇందులో సభ్యులుగా ఉంటారు . గ్యాసిఫికేషన్ కు సంబంధించి మూడు ప్లాంట్లు నెలకొల్పాలని కేంద్ర ప్రభుత్వ రంగంలోని కోల్ ఇండియా లిమిటెడ్ ( సి . ఐ . ఎల్ .) సంస్థ సంకల్పించింది . దంకుని ప్లాంట్ కు అదనంగా ఈ ప్లాంట్లను ఏర్పాటు చేస్తారు . నిర్మాణం , యాజమాన్యం , నిర్వహణ ( బి . ఓ . ఓ .) ప్రాతిపదికగా ప్రపంచవ్యాప్త టెండరింగ్ ప్రక్రియ ద్వారా ఈ ప్లాంట్లను ఏర్పాటు చేస్తారు . సింధటిక్ సహజవాయువు మార్కెటింగ్ కోసం గ్యాస్ అథారిటీ ఆఫ్ ఇండియా ( గెయిల్ ) తో అవగాహనా ఒప్పందాన్ని కూడా సి . ఐ . ఎల్ . కుదుర్చుకుంది .


    బొగ్గు గ్యాసిఫికేషన్ ప్రక్రియకోసం కేంద్ర ప్రభుత్వం చేపట్టిన పద్ధతికి అనుగుణంగా ఇతర సాంకేతిక పరిజ్ఞాన పద్ధతుల వినియోగంపై అన్వేషణ చేపట్టాలని వెబినార్ కు హాజరైన ప్రతినిధులను కేంద్రమంత్రి జోషి కోరారు . దేశ నిల్వలను గరిష్టస్థాయిలో వినియోగించుకునేందుకు , ప్రపంచ ప్రమాణాలకు అనుగుణంగా సుస్థిర లక్ష్య సాధనకు ఇది దోహదపడుతుందన్నారు .


    నీతీ ఆయోగ్ సభ్యుడు డాక్టర్ వి , కె . సారస్వత్ , బొగ్గు మంత్రిత్వ శాఖ కార్యదర్శి అనిల్ కుమార్ జైన్ కూడా వెబినార్ ను ఉద్దేశించి ప్రసంగించారు . కోల్ ఇండియా లిమిటెడ్ టెక్నికల్ డైరెక్టర్ బినయ్ దయాళ్ , కేంద్ర గనుల తవ్వకం , పరిశోధనా సంస్థ ( సి . ఐ . ఎం . ఎఫ్ . ఆర్ .) డైరెక్టర్ డాక్టర్ పి . కె . సింగ్ , భారతీయ ప్రాజెక్టులు , అభివృద్ధి సంస్థ ( పి . డి . ఐ . ఎల్ .) జనరల్ మేనేజర్ అశుతోష్ ప్రసాద్ , జె . ఎస్ . పి . ఎల్ . చైర్మన్ నవీన్ జిందాల్ , ముంద్రా సినర్జీ సంస్థ సి . ఇ . ఓ . రాజేశ్ ఝా , జె . ఎస్ . పి . ఎల్ . మేనేజింగ్ డైరెక్టర్ డాక్టర్ వి . ఆర్ . శర్మ , ట్రస్ట్ నార్త్ వెంచర్స్ సంస్థ భాగస్వామి డాక్టర్దేవ్ గకాస్కర్ , ఎయిర్ ప్రాడక్ట్స్ గ్రూపు వైస్ ప్రెసిడెంట్ బాబ్ కార్టర్ వెబినార్ లో తమ అభిప్రాయాలను తెలియజేశారు .


    ****

    
    
    (Release ID: 1650232) Visitor Counter : 24
    
    
      Read this release in: Marathi , Tamil , English , Urdu , Hindi , Manipuri