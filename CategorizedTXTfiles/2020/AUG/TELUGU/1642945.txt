      శాస్త్ర విజ్ఞాన- సాంకేతిక విజ్ఞాన మంత్రిత్వ శాఖ

      సార్స్-సీఓవీ-2పై జినోమ్ సీక్వెన్సింగ్ తొలి ప్రక్రియ విజయవంతం: హర్షవర్ధన్.
      కోవిడ్ -19పై పోరుకు దోహదపడే ఆసక్తికర ఫలితాలను
      తాజా డాటా విశ్లేషణ అందించవచ్చని ఆశాభావం.
      
      కోవిడ్-19పై పోరుకు ఐదు బయో రిపాజిటరీల ప్రారంభం.
      
      వాటిని జాతికి అంకితం చేసిన కేంద్రమంత్రి.
      
      ఐదు రిపాజిటరీలను రికార్డు వ్యవధిలో ఏర్పాటు చేసిన బయోటెక్నాలజీ విభాగం
      Posted On: 01 AUG 2020 4:40PM by PIB Hyderabad


    కరోనా మహమ్మారి ( సార్స్ - సీఓవీ -2 ) పుట్టుక , సంక్రమణ క్రమాన్ని తెలుసుకునే లక్ష్యంతో చేపట్టిన పాన్ ఇండియా 1000 జినోమ్ సీక్వెన్సింగ్ ప్రక్రియ విజయవంతంగా ముగిసిందని కేంద్ర సైన్స్ , టెక్నాలజీ , ఆరోగ్య కుటుంబ సంక్షేమం , భూ విజ్ఞాన శాస్త్రాల అధ్యయన శాఖ మంత్రి డాక్టర్ హర్షవర్ధన్ ఈ రోజు ప్రకటించారు . కోవిడ్ -19 వ్యాప్తి నిరోధంపై బయోటెక్నాలజీ విభాగం , బయోటెక్నాలజీ పరిశ్రమల పరిశోధనా సహాయక మండలి ( బి . ఐ . ఆర్ . ఎ . సి .), బయోటెక్నాలజీ ఆధ్వర్యంలోని స్వయం ప్రతిపత్తి సంస్థలు చేపట్టిన కార్యకలాపాలపై సమీక్షా సమావేశం సందర్భంగా కేంద్ర మంత్రి ఈ ప్రకటన చేశారు . కోవిడ్ -19 పై పరిశోధనకే ప్రత్యేకంగా ఏర్పాటు చేసిన ఐదు బయో రిపాజిటరీలను ఈ సమావేశంలో డాక్టర్ హర్షవర్ధన్ ప్రారంభించారు . బయెటెక్నాలజీ విభాగం రికార్డు వ్యవధిలో ఈ రిపాజిటరీలను ఏర్పాటు చేసింది . ఫరీదాబాద్ లోని ట్రాన్సేషనల్ హెల్త్ సైన్స్ , టెక్నాలజీ ఇన్ స్టిట్యూట్ , భువనేశ్వర్ లోని లైఫ్ సైన్సెస్ ఇన్ స్టిట్యూట్ , న్యూఢిల్లీలోని లివర్ అండ్ బైలరీ సైన్సెస్ ఇన్ స్టిట్యూట్ , పూణెలోని నేషనల్ సెంటర్ ఫర్ సెల్ సైన్సెస్ , బెంగళూరులోని స్టెమ్ సెల్ సైన్స్ ఇన్ స్టిట్యూట్ లలో ఈ బయోరిపాజిటరీలను ఏర్పాటు చేశారు . కోవిడ్ -19 మహమ్మారి ఉపశమించేలా చేసేందుకు బయోటెక్నాలజీ విభాగం చేస్తున్న నిర్విరామ పోరాటం అభినందనీయమని డాక్టర్ హర్షవర్ధన్ చెప్పారు .


    కోవిడ్ -19 పై జరిగే పరిశోధన ప్రజారోగ్యం దృష్ట్యా ప్రాముఖ్యం కలిగిన అంశం కాబట్టి కోవిడ్ సంక్రమణంపై పరిశోధనకు సంబంధించిన సమాచాారాన్ని ప్రపంచ స్థాయి వేదికపై పంచుకుంటామని , ప్రపంచ వ్యాప్తంగా పరిశోధకులకు ఇది ఉపయోగకరంగా ఉంటుందని చెప్పారు . వైరస్ సంక్రమణంపై డాటాబేస్ లో నిక్షిప్తమయ్యే సమాచారం ,.. వైరస్ వ్యాప్తిపై మన అవగాహనను మెరుగుపరుస్తుందని , వైరస్ వ్యాప్తి క్రమాన్ని అడ్డుకోవడానికి దోహదపడుతుందని , దీనితో కొత్త కేసులను నివారించవచ్చని , పరిశోధనను మరింత బలోపేతం చేయవచ్చని డాక్టర్ హర్షవర్ధన్ అభిప్రాయపడ్డారు . ప్రస్తుతం కొనసాగుతున్న డాటా విశ్లేషణ ప్రక్రియ మరిన్ని ఆసక్తికరమైన ఫలితాలను అందించే అవకాశాలు ఉన్నాయని , కోవిడ్ -19 పై మన పోరాటానికి ఇది దోహదపడుతుందని అన్నారు .


    కోవిడ్ వైరస్ నిరోధం లక్ష్యంగా ప్రస్తుతం 16 వ్యాక్సీన్ల రూపకల్పన , ప్రయోగాత్మక పరీక్షల ప్రక్రియ వివిధ దశల్లో సాగుతోందన్నారు . బి . సి . జి . వ్యాక్సీన్ మూడవ దశ పరీక్షల్లో ఉందని , జైడస్ క్యాడిలా డిఎన్ . ఎ వ్యాక్సీన్ 1-2 దశల్లో ఉందని , పరీక్షల్లో వివిధ దశల్లో ఉన్న ఈ టీకా మందులు ( వ్యాక్సీన్లు ) ప్రీ క్లినికల్ పరీక్షల్లో పురోగమనంలో ఉన్నాయని చెప్పారు . ఐదు మంచి క్లినికల్ పరీక్షల కేంద్రాలను రూపొందించామని , వ్యాక్సీన్ రూపకల్పనకు సంబంధించి ఆరు జంతు నమూనాలు కూడా ప్రయోగాత్మక పరీక్షలకు సిద్ధంగా ఉన్నాయని డాక్టర్ హర్షవర్ధన్ చెప్పారు .


    బయోటెక్నాలజీ విభాగం ఆధ్వర్యంలో పాన్ ఇండియా 1000 సార్స్ -- సీఓవీ -2 ఆర్ . ఎన్ఏ జినోమ్ సీకెన్సింగ్ ప్రక్రియ ఈ ఏడాది మేనెలలో ప్రారంభమైందని , జాతీయ పరిశోధనాలయాలు , క్లినికల్ సంస్థలతో కలసి బయోటెక్నాలజీ విభాగానికి చెందిన స్వయంతప్రతిపత్తి సంస్థలు ఈ ప్రక్రియను చేపట్టాయని చెప్పారు .


    జినోమ్ సీక్వెన్సింగ్ , విశ్లేషణ ప్రక్రియ కోసం కల్యాణి ప్రాంతానికి చెందిన నేషనల్ ఇన్ స్టిట్యూట్ ఆఫ్ బయోమెడికల్ జినోమిక్స్ , పశ్చిమ బెంగాల్ , ఐదు ఇతర జాతీయ సంస్థల క్లస్టర్లతో కూడిన వేదిక సమన్వయంతో పనిచేస్తోంది . భువనేశ్వర్ కు చెందిన లైఫ్ సైన్సెస్ ఇన్ స్టిట్యూట్ , హైదరాబాద్ లోని సెంటర్ ఫర్ డి . ఎన్ . ఎ . ఫింగర్ ప్రింటింగ్ , డయాగ్నోస్టిక్స్ , బెంగళూరుకు చెందిన స్టెమ్ సెల్ సైన్స్ ఇన్ స్టిట్యూట్ , బెంగళూరు ఇండియన్ సైన్స్ ఇన్ స్టిట్యూట్ కు చెందిన నేనల్ బయోలాజికల్ సైన్సెస్ సెంటర్ , పూణెకు చెందిన నేషనల్ సెంటర్ ఫర్ సెల్ సైన్సెస్ సంస్థలు జినోమ్ సీక్వెన్సింగ్ ప్రక్రియలో క్రియాశీలకంగా పనిచేస్తున్నాయి . ఇదే ప్రక్రియకు మరిన్ని జాతీయ పరిశోధనా సంస్థలు , క్లినికల్ సంస్థలు సహకారం అందిస్తున్నాయి . భారతీయ వైద్య పరిశోధనా మండలి ( ఐ . సి . ఎం . ఆర్ .), జాతీయ కలరా , తదితర వ్యాధుల అధ్యయన సంస్థ , కోల్కతాకు చెందిన స్నాతకోత్తర వైద్య విద్యా సంస్థ , బెంగళూరుకు చెందిన ఇండియన్ ఇన్ స్టిట్యూట్ ఆఫ్ సైన్సెస్ , ఉత్తరాఖండ్ రాష్ట్రం , రుషీకేశ్ లోని అఖిల భారత వైద్య విజ్ఞాన సంస్థ ( ఎయిమ్స్ ), ఢిల్లీలోని మౌలానా ఆజాద్ వైద్య కళాశాల , ఫరీదాబాద్ లోని ట్రాన్సేషనల్ హెల్త్ సైన్సెస్ , టెక్నాలజీ ఇన్ స్టిట్యూట్ , ఔరంగాబాద్ లోని గ్రాంట్ వైద్య కళాశాల , వార్ధాలోని మహాత్మా గాంధీ వైద్య విజ్ఞాన సంస్థ , పూణెలోని సాయుధ బలగాల వైద్య కళాశాల , బైరాంజీ జీజీబాయి ప్రభుత్వ వైద్య కళాశాల తదితర వైద్యశాలలు , జినోమ్ సీక్వెన్సింగ్ ప్రక్రియకు సహకారాన్ని అందిస్తున్నాయి


    ఆర్ . టి . పి . సి . ఆర్ . పరీక్ష ద్వారా కోవిడ్ -19 పాజిటివ్ గా నిర్ధారణ అయిన వారి నాసికాపుటాలనుంచి , నోటి లాలాజలంనుంచి సేకరించిన స్వాబ్ నమూనాలపై జీనోమ్ సీక్వెన్సింగ్ పరిశోధనా ప్రక్రియ తొలి లక్ష్యాన్ని వివిధ పరిశోధనా సంస్థల కన్సార్షియం ఇప్పటికే సాధించింది . దేశంలో వివిధ జోన్ల పరిధిలోకి వచ్చే పది రాష్ట్రాలనుంచి ఈ నమూనాలను సేకరించారు .


    భవిష్యత్తులో కొత్త తరహా సాంకేతిక పరిజ్ఞానంతో కూడిన వ్యవస్థలను రూపొందించేందుకు వీలుగా కోవిడ్ -19 పై బయో రిపాజిటరీల పరిశోధనకు బయోటెక్నాలజీ విభాగం చక్కని వ్యూహాత్మక మద్దతు అందిస్తోంది . క్రియారహితంగా మారిన వైరస్ నమూనాలు , క్లినికల్ నమూనాలతో కూడిన అభిలేఖాగారాన్ని ఏర్పాటు చేయడం , ఈ బయోరిపాజిటరీల ప్రధాన లక్ష్యం . నాసికా పుటాలు , లాలాజలంనుంచి , మలంనుంచి , ప్లాస్మానుంచి , రక్తంనుంచి , సీరంనుంచి తీసిన నమూనాల్లో క్రియాహీనంగా మారిన వైరస్ శాంపిల్స్ ను ఇక్కడ నిక్షిప్తం చేస్తారు .


    ఈ బయో రిపాజిటరీలు పరిశోధనా , అభివృద్ధి లక్ష్యంకోసం క్లినికల్ నమూనాలను వినియోగించుకుంటాయి . వ్యాధి నిర్ధారణ పరీక్షలు , వ్యాక్సీన్ల రూపకల్పన ప్రక్రియలకు సంబంధించిన వివిధ విద్యాసంస్థలు , పరిశ్రమ వర్గాలు , వాణిజ్య సంస్థలతో నమూనాలను పంచుకునేందుకు ఈ బయో రిపాజిటరీలకు తగిన సాధికారత కల్పించారు . నమూనాలకోసం ఆయా సంస్థలనుంచి వచ్చిన విజ్ఞప్తులు దేశ ప్రయోజనాలకు అనుగుణంగా ఉన్నట్టుగా పరీక్షలద్వారా నిర్ధారించుకున్న అనంతరం ఈ బయోరిపాజిటరీలు శాంపిళ్లను వాటితో పంచుకుంటాయి . నమూనాలను పంచుకోవడానికి సంబంధించిన విధి విధానాలను , ప్రమాణ బద్ధమైన నిబంధనలను కూడా రూపొందించారు . తాజా సమాచారం ప్రకారం ,.. ఇప్పటివరకూ 44,452 క్లినికల్ నమూనాలను సేకరించి , ఈ ఐదు బయోరిపాజిటరీల్లో నిల్వచేశారు . ఐదువేలకు పైగా నమూనాలను వివిధ సంస్థలతో పంచుకున్నారు .


    ఈ సందర్భంగా , బయోటెక్నాలజీ విభాగం కార్యదర్శి డాక్టర్ రేణూ స్వరూప్ కేంద్రమంత్రితో సమావేశమయ్యారు . అలాగే , బయోటెక్నాలజీ విభాగం సీనియర్ అధికారులతో , బయోటెక్నాలజీ విభాగం పరిధిలోని స్వతంత్ర ప్రతిపత్తి సంస్థలైన బయోటెక్నాలజీ పరిశ్రమ పరిశోధనా సహాయక మండలి ( బి . ఐ . ఆర్ . ఎ . సి .), భారత్ ఇమ్యూనిలాజికల్ బయోలాజికల్ కార్పొరేషన్ ( బి . ఐ . బి . సి . ఒ . ఎల్ ) సంస్థల ప్రతినిధులతో మంత్రి హర్షవర్ధన్ వీడియో కాన్ఫరెన్స్ ద్వారా సమావేశమయ్యారు . కోవిడ్ 19 వైరస్ పై వివిధ పరిశోధనా సంస్థల కన్సార్షియం చేపట్టిన జినోమ్ సీక్వెన్సింగ్ ప్రక్రియపై తాజా సమాచారాన్ని మంత్రి ఈ సమావేశంలో వెల్లడించారు . 80 పరిశ్రమలు , విద్యాసంస్థలు , 40 విద్యా పరిశోధనా సంస్థలు , 25 స్టార్టప్ కంపెనీలకు చెందిన 150 కిపైగా పరిశోధనా బృందాలకు బయోటెక్నాలజీ విభాగం మద్దతు అందిస్తోందని మంత్రి తెలిపారు .


    రోజుకు 5 లక్షల ఆర్ . టి . పి . సి . ఆర్ . కోవిడ్ వ్యాధి నిర్ధారణ పరీక్ల కిట్లను తయారు చేసేలా వందశాతం స్వావలంబనను ఈ పరిశోధనా సంస్థల కన్సార్షియం విజయవంతంగా సాధించింది . వ్యాధి నిర్ధారణ కిట్లను వాణిజ్య ప్రాతిపదికపై తయారు చేసేందుకు వీలుగా 4 సాంకేతిక పరిజ్ఞాన ప్రక్రియలను బయోటెక్నాలజీ శాఖ పారిశ్రామిక రంగానికి బదిలీ చేసింది . వ్యాధి నిర్ధారణ పరీక్షల నిర్వహణా సేవలను , కిట్ గడువు నిర్ధారణను , యాంటివైరల్ పరీక్షల నిర్వహణ సేవలను కూడా బయోటెక్నాలజీ విభాగం అందజేస్తోంది .


    కోవిడ్ నిరోధం లక్ష్యంగా వివిధ దశల రూపకల్పనలో ఉన్న 16 వ్యాక్సీన్లపై వివరాలకోసం దయచేసి ఇక్కడ క్లిక్ చేయండి .


    కోవిడ్ -19 పై బయోటెక్నాలజీ విభాగం ప్రతిస్పందనకు సంబంధించిన వివరాలకోసం దయచేసి ఇక్కడ క్లిక్ చేయండి .


    

    
    (Release ID: 1642945) Visitor Counter : 37
    
    
      Read this release in: English , Urdu , Hindi , Marathi , Manipuri , Bengali , Punjabi , Tamil