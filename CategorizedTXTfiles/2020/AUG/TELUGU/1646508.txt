      గ్రామీణాభివృద్ధి మంత్రిత్వ శాఖ

      జమ్ము కాశ్మీర్ లో 11,517 కిలోమీటర్ల పొడవైన 1,858 రోడ్లు, 85 వంతెనల నిర్మాణం పూర్తి
      జూలై నాటికి లఢక్.లో 699కిలోమీటర్ల పొడవైన
      
      96 రోడ్లు, 2 వంతెనల నిర్మాణం సంపూర్ణం
      
      ఇవన్నీ ప్రధానమంత్రి గ్రామ సడక్ యోజన కింద చేపట్టిన పనులు
      Posted On: 17 AUG 2020 5:14PM by PIB Hyderabad


    ప్రధానమంత్రి గ్రామ సడక్ యోజన అనేది భారత ప్రభుత్వం చేపట్టిన ఫ్లాగ్ షిప్ పథకం . ఇప్పటివరకూ రహదారులతో అనుసంధానం కాని జనావాసాలు , ప్రాంతాలకు అనుసంధానం కల్పించడం ఈ పథకం లక్ష్యం . 2001 వ సంవత్సరం జనాభా లెక్కల ప్రాతిపదికన ఈ పనులు చేపట్టారు . ఈ పథకం ప్రకారం ,. జమ్ము కాశ్మీర్ కేంద్ర పాలిత ప్రాంతంలో , 250 మందిని మించిన జనాభా కలిగిన జనావాసాలన్నీ రహదారులతో అనుసంధానానికి అర్హమైన ప్రాంతాలే . ఈ పథకం కింద జమ్ము కాశ్మీర్ లో 19,277 కిలోమీటర్ల పొడవైన 3,261 రహదారులు , 243 వంతెనల నిర్మాణానికి ఆమోదం లభించింది . వీటిలో 11,517 కిలోమీటర్ల పొడవైన 3,261 రహదారులు , 84 వంతెనల నిర్మాణం పూర్తయింది . అలాగే , లఢక్ కేంద్రపాలిత ప్రాంతంలో 1,207 కిలోమీటర్ల పొడవైన 142 రోడ్లు , 3 వంతెనల నిర్మాణానికి ఆమోదం లభించగా , 2020 సంవత్సరం జూలై నాటికి 699 కిలోమీటర్ల పొడవైన 96 రోడ్లు , 2 వంతెనల నిర్మాణం పూర్తి చేశారు . జమ్ము కాశ్మీర్ లో 2,149 జనావాసాల అనుసంధానానికి పనులు మంజూరుకాగా , వాటిలో 1,858 జనావాసాలకు అనుసంధానం కల్పించే పనులు పూర్తయ్యాయి . ఇక లఢక్ కేంద్ర పాలిత ప్రాంతంలో 65 జనావాసాలకు అనుసంధానం కల్పించే పనులు మంజూరు కాగా , 2020 వ సంవత్సరం జూలై నాటికి 64 జనావాసాలకు అనుసంధానం కల్పించే పనులు ముగిశాయి .


    అటవీశాఖనుంచి అనుమతులు రాని కారణంగా , మంజూరైన ప్రాజెక్టుల్లో చాలావరకు పనులు 2019 ఆగస్టు వరకూ మొదలే కాలేదు , అయితే , ఆ తర్వాత పరిపాలనా వ్యవస్థలో మార్పు కారణంగా పెండింగ్ ప్రాజెక్టుల్లో చాలావరకు పరిష్కారం కావడంతో , గత ఏడాది కాలంలో పనులు చేపట్టారు . గత సంవత్సర కాలంలో 1,292 కిలోమీటర్ల పొడవైన 181 రోడ్డు నిర్మాణం పనులు , 11 వంతెనల నిర్మాణం పనులు పూర్తయ్యాయి . వీటికోసం 715 కోట్ల రూపాయలకు పైగా ఖర్చు చేశారు .


    ప్రధానమంత్రి గ్రామ సడక్ యోజన ( పి . ఎం . జి . ఎస్ . వై .) కింద చేపట్టిన ఉత్తమైన అభివృద్ధి పనులకు ఉదాహరణలుగా ఈ కింది రెండు ప్రాజెక్టులను పేర్కొంటారు .


    టి 03 నుంచి స్టోక్ వరకూ లింక్ రోడ్డు సామర్థ్యం హెచ్చింపు ( పి . ఎం . జి . ఎస్ . వై - లేహ్ )


    పొడవు : 11.70 కిలోమీటర్లు , మంజూరైన మొత్తం : రూ . 1,299.78 లక్షలు .


    లేహ్ జిల్లాలోని స్టోక్ గ్రామానికి నిర్మించ తలపెట్టిన రోడ్డు , 11.70 కిలోమీటర్ల పొడవు ఉంటుంది . 2001 వ సంవత్సరం లెక్కల ప్రకారం , ఈ రోడ్డువల్ల 1,855 మంది జనాభాకు ప్రయోజనం కలుగుతుంది . చోగ్లమ్సర్ హెమిస్ రోడ్డులో 2 వ కిలోమీటర్ నుంచి స్టోక్ గ్రామం వరకూ ఈ రోడ్డును అభివృద్ధి చేస్తున్నారు . పి . ఎం . జి . ఎస్ . వై .-1, 12 వ దశ కింద 2018-19 వ సంవత్సరంలో ఈ రహదారి ప్రాజెక్టు మంజూరైంది . ఇదే మార్గంలోని పాత తారు రోడ్డు పూర్తిగా దెబ్బతిన్న స్థితిలో ఉండేది . పూర్తిగా ప్లాస్టిక్ వ్యర్థాలతో ఈ రోడ్డు నిర్మిస్తున్నారు . లేహ్ జిల్లాలో ఇలాంటి రోడ్డు నిర్మించడం ఇదే తొలిసారి . కొత్త సాంకేతిక పరిజ్ఞానం ఆధారంగా ప్లాస్టిక్ వ్యర్థాలను కరిగించి , తారు పూతతో నిర్మించే ఈ రోడ్డువల్ల ప్లాస్టిక్ వ్యర్థాల బెడద తగ్గడంతోపాటుగా , రోడ్డు కూడా పటిష్టంగా ఉంటుంది . 2019 లో మొదలైన ఈ ప్రాజెక్టులో ఇప్పటివరకూ 7 కిలోమీటర్ల మేర పూర్తయింది . మిగిలిన రోడ్డు పని 2020 అక్టోబర్ నాటికి పూర్తవుతుంది . కొత్త సాంకేతిక పరిజ్ఞానంతో అభివృద్ధి చేసే ఈ రహదారితో స్టోక్ గ్రామానికి , సమీపంలోని మార్కెట్ తో అనుసంధానం పెరుగుతుంది . దీనితో గ్రామ సామాజిక ఆర్థిక పరిస్థితి కూడా మెరుగుపడుతుంది . స్టోక్ గ్రామంలోని రాజప్రాసాదాన్ని , బౌద్ధ పీఠాన్ని సందర్శించేందుకు వేసవి కాలంలో వేలాదిమంది యాత్రికులు ఆ గ్రామానికి వెళ్తుంటారు . లఢక్ ప్రాంతంలోనే అత్యంత ఎత్తైన స్టోక్ కాంగ్డీ శిఖరాన్ని సందర్శించడానికి కూడా జనం వస్తుంటారు .


    సప్లై మోర్ టి .03 నుంచి కైంతాగాళీ వరకూ రోడ్డు అభివృద్ది ( పి . ఎం . జి . ఎస్ . వై . జమ్ము )


    పొడవు : 27.70 కిలోమీటర్లు , మంజూరైన మొత్తం : రూ . 2,389.32 లక్షలు


    ఉధంపూర్ జిల్లాలోని సప్లైమోర్ ఉధంపూర్ నుంచి కైంతాగాళీ వరకూ నిర్మిస్తున్నారు 27 కిలోమీటర్ల పొడవుతో నిర్మించే ఈ రోడ్డువల్ల , 2001 వ సంవత్సరపు జనగణన ప్రకారం 1,608 మంది జనాభాకు ప్రయోజనం చేకూరుతుంది . పి . ఎం . జి . ఎస్ . వై .-1,. 11 వదశ కింద 2018-19 వ సంవత్సరంలో ఈ రోడ్డు నిర్మాణ ప్రాజెక్టు మంజూరైంది . 2018 అక్టోబర్ లో పనులకు ఆమోదం లభించింది . పలు రకాల అడ్డంకులు , అనుమతుల్లో జాప్యం కారణంగా కొంతకాలం పని మందకొడిగా సాగింది . ప్రస్తుతం వేగం పుంజుకున్న ఈ ప్రాజెక్టులో 11 కిలోమీటర్ల రోడ్డు నిర్మాణం పూర్తయింది . 2021 వ సంవత్సరం మార్చి నాటికి మిగిలిన రోడ్డు పని పూర్తయ్యే అవకాశాలున్నాయి . ఈ రోడ్డు అభివృద్ధితో దాబ్రేహ్ , క్రిమంచి , మన్సార్ , పాథి , కైంతాగాళీ గ్రామాలకు ,.. సమీపంలోని మార్కెట్ తో అనుసంధానం ఏర్పడుతుంది . అలాగే , జిల్లా ప్రధాన కేంద్రమైన ఉధంపూర్ తో మెరుగైన అనుసంధానం ఏర్పడుతుంది .


    ఇలాంటి రహదారుల నిర్మాణంతో ఆయా గ్రామాల్లో జనవాసాల సామాజిక ఆర్థిక పరిస్థితి తప్పకుండా మెరుగుపడుతుంది . అలాగే , పాఠశాలలు , ఆరోగ్యకేంద్రాలు , మార్కెట్లు వంటి ప్రాంతాలతో మరింత మెరుగైన అనుసంధానం ఏర్పడుతుంది . ఈ రహదారులకు సమీపంలో కొన్ని యాత్రాస్థలాలు కూడా ఉన్నాయి . పచ్చని అడవులు , పర్వత శ్రేణులమధ్య ఉన్న పంచారీ , స్టోక్ బౌద్ధ పీఠం వంటి యాత్రాస్థలాలకు వెళ్ళేవారికి ఈ రహదారులు ఎంతో ఉపకరిస్తాయి . శీతాకాలంలో మంచుతో కప్పబడిన పర్వతాలు , ప్రకృతి సౌందర్యానికి ప్రతీకగా నిలిచే దృశ్యాలను వీక్షించేందుకు వచ్చే యాత్రికులకు కూడా ఈ రహదారులు ఉపయుక్తంగా ఉంటాయి . సప్లైమోర్ నుంచి కైంతాగాళీ వరకూ నిర్మించే రహదారి ప్రసిద్ధి గాంచిన యాత్రాస్థలానికి అనుసంధానంగా ప్రతి సంవత్సరం ఉపయోగిస్తుంది . ఈ రోడ్ల నిర్మాణంతో యాత్రికుల రాక గణనీయంగా పెరుగుతుంది . ఎక్కడో మారుమూలకు విసిరేసినట్టుగా ఉన్న ఈ గ్రామీణ ప్రాంతాల జీవన ప్రమాణాలు కూడా గణనీయంగా మెరుగుపడతాయి .


    ****

    
    
    (Release ID: 1646508) Visitor Counter : 14
    
    
      Read this release in: Marathi , Punjabi , English , Urdu , Hindi , Manipuri , Tamil