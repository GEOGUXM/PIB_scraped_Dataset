      జల శక్తి మంత్రిత్వ శాఖ

      స్వచ్ఛమైన నీటికి, ఉపాధి అవకాశాలకు ఆలవాలం జలజీవన్ మిషన్
      పశ్చిమ బెంగాల్ లో కోటీ 63లక్షల గ్రామీణ గృహాల్లో
      నీటి కుళాయిలు ఉన్నది 2.19లక్షల ఇళ్లకే
      
      2020-21లో 55.60లక్షల ఇళ్లకు కుళాయి కనెన్షన్లు:
      అదే రాష్ట్రప్రభుత్వ సంకల్పం
      
      బెంగాల్ కు అందుబాటులో 2,760.76కోట్ల
      కేంద్ర వాటా నిధులు, 5,770 కోట్ల రాష్ట్ర వాటా నిధులు
      Posted On: 05 AUG 2020 4:08PM by PIB Hyderabad


    పశ్చిమ బెంగాల్ రాష్ట్రంలో నీటి ఎద్దడి తీవ్రంగా ఉంది . సత్వరం చర్య తీసుకోవాల్సిన పరిస్థితులు నెలకొన్నాయి . వేగంగా పట్టణీకరణ , భూగర్భ జలాల దుర్వినియోగం తీవ్రతరం కావడంతో నీటి ఎద్దడి మరింత విషమించింది . గ్రామీణప్రాంతాల్లోని ఇళ్లకు శుద్ధమైన నీటి సరఫరా చేసేందుకు ప్రాధాన్యం ఇవ్వాల్సిన అవసరం ఉంది . ప్రత్యేకించి నీటి నాణ్యత బాగా దెబ్బతిన్న ప్రాంతాల్లో , రసాయనాలు కలిసిన విషతుల్యమైన నీరు , ఫ్లోరైడ్ ప్రభావం , దుర్భిక్షం నెలకొన్న ప్రాంతాల్లో సత్వరం ఈ చర్య తీసుకోవలసి ఉంది .


    దేశంలోని పలు ప్రాంతాల్లో పరిశుద్ధమైన తాగునీటి కొరత గురించి తెలుసుకున్న ప్రధానమంత్రి నరేంద్ర మోదీ , జలజీవన్ మిషన్ పథకాన్ని ప్రారంభించారు . ఈ పథకం ద్వారా పశ్చిమబెంగాల్ భారీ ప్రయోజనం పొందింది . జలజీవన్ మిషన్ అనేది ప్రాధాన్యతా ప్రాతిపదికన ప్రభుత్వం చేపట్టిన ఫ్లాగ్ షిప్ కార్యక్రమం . నీటి కుళాయి కనెక్షన్ల ద్వారా గ్రామీణ ప్రాంతంలోని ప్రతి ఇంటికీ 2024 వ సంవత్సరానికల్లా సురక్షితమైన తాగునీటిని కల్పించి , ప్రజల జీవన ప్రమాణాలను మెరుగుపరచడమే ఈ పథకం లక్ష్యం . ఫెడరల్ వ్యవస్థలో ఇమిడిఉన్న సిసలైన సహకార స్ఫూర్తికి ఈ పథకం నిదర్శనం . గ్రామంలోని ప్రతి కుటుంబానికీ వారి ఇంటికే నీటిని అందించేకుళాయి కనెక్షన్ కల్పించడమే కీలకమైన సూత్రం . ‘ సమానత్వం , సమ్మిళితం ’ అనే సూత్రాల ప్రాతిపదికన ఈ పథకం చేపట్టారు . కేవలం మౌలిక సదుపాయాల కల్పనకే కాక , సేవలందించే అంశానికే జలజీవన్ మిషన్ ప్రాధాన్యం ఇస్తోంది .


    పశ్చిమ బెంగాల్ లో జలజీవన్ మిషన్ కార్యాచరణ ప్రణాళిక అమలుకు కేంద్ర ప్రభుత్వం ఆమోదం తెలిపింది . 2024 వ సంవత్సరం నాటికి రాష్ట్రంలోని ఇళ్లకు వందశాతం మంచినీటి కనెక్షన్ల సదుపాయం కల్పించాలని పశ్చమబెంగాల్ ప్రభుత్వం సంకల్పించింది . పశ్చిమ బెంగాల్ లోని కోటీ 63 లక్షల గ్రామీణ ఇళ్లకు గాను 2 లక్షలా 19 వేల ఇళ్లకు మాత్రమే మంచినీటి కుళాయి కనెక్షన్లు ఏర్పాటు చేశారు . 2020-21 లో 55.60 లక్షల ఇళ్లకు నీటి కుళాయిల కనెక్షన్లు కల్పించాలని రాష్ట్ర ప్రభుత్వం భావిస్తోంది .


    జలజీవన్ మిషన్ కార్యక్రమం అమలు చేసేందుకు తగిన నిధులు పశ్చిమ బెంగాల్ ప్రభుత్వానికి అందుబాటులో ఉన్నాయి . 2019-20 ఆర్థిక సంవత్సరంలో 993.88 కోట్ల రూపాయల కేంద్ర నిధులు రాష్ట్రానికి విడుదలయ్యాయి . వాటిలో 428.37 కోట్ల రూపాయలు మాత్రమే ఖర్చయ్యాయి . మిగిలిన నిధులు అలాగే ఉన్నాయి . దీనికి తోడు రసాయనాలతో కలుషితమైన , ఫ్లోరైడ్ ప్రభావం కల ప్రాంతాలకు పరిశుద్ధమైన నీటిని అందించేందుకు 1,305.70 కోట్ల రూపాయలు కేటాయించారు . ఈ మొత్తంలో 573.36 కోట్ల రూపాయలు ఖర్చే కాలేదు . అంటే , గ్రామీణ ఇళ్లకు నీటి కుళాయిల కనెక్షన్లు ఏర్పాటు చేయడానికి 2020 వ సంవత్సరం ఏప్రిల్ ఒకటి నాటికి 1,146.58 కోట్ల రూపాయల కేంద్ర వాటా నిధులు అందుబాటులో ఉన్నాయి . ఇక 2020-21 లో నిధుల కేటాయింపు 1,610.76 కోట్ల రూపాయలకు పెరిగింది . ప్రారంభ మొత్తం 1,146.58 కోట్లతో కలుపుకుంటే పశ్చిమ బెంగాల్ రాష్ట్రానికి 2,760.76 కోట్ల రూపాయల కేంద్రవాటా నిధులు పూర్తిగా అందుబాటులో ఉన్నాయి . అంటే , 2020-21 లో జలజీవన్ మిషన్ కింద రాష్ట్ర వాటాతో కలిపితే , దాదాపు 5,770 కోట్ల రూపాయలు పశ్చిమ బెంగాల్ కు అందుబాటులో ఉన్నాయి . పైగా , పథకం అమలులో ప్రగతి ఉన్న పక్షంలో పనితీరుపై ప్రోత్సాహకం ప్రాతిపదికగా అదనపు నిధులు కూడా అందే అవకాశాలున్నాయి . ఈ నేపథ్యంలో వివిధ పథకాల కలయిక ద్వారా రాష్ట్ర ప్రభుత్వం పనులు చేపట్టే అవకాశం ఉంది . మహాత్మా గాంధీ జాతీయ గ్రామీణ ఉపాధి హామీ పథకం ( ఎం . జి . ఎన్ . ఆర్ . ఇ . జి . ఎస్ .), జలజీవన్ మిషన్ , స్వచ్ఛ భారత్ మిషన్ ( గ్రామీణం ), పంచాయతీ రాజ్ సంస్థలకు ఇచ్చే 15 వ ఆర్థిక సంఘం నిధులు , జిల్లా ఖనిజాభివృద్ధి సంస్థ నిధులు , అటవీ అభివృద్ధి నిధి నిర్వహణ , కార్పొరేట్ సామాజిక బాధ్యతా నిధి , స్థానిక ప్రాంత అభివృద్ధి నిధి వంటి వాటి ద్వారా ఈ పనులు చేపట్టవచ్చు . గ్రామ స్థాయిలో తాగునీటి భద్రత లక్ష్యంగా నీటి పొదుపు కార్యకలాపాలను చేపట్టేలా , ఇలాంటి నిధులన్నింటినీ వినియోగించేందుకు గ్రామీణ కార్యాచరణ ప్రణాళిక ( వి . ఎ . పి .) ను ప్రతిగ్రామంలో రూపొందించాల్సి ఉంటుంది .


    జలజీవన్ మిషన్ లక్ష్యాలను గడువులోగా సాధించేందుకు రాష్ట్రాలతో కలసి భారత ప్రభుత్వం పనిచేస్తున్న నేపథ్యంలో ,,. ప్రస్తుతం వినియోగంలో ఉన్న నీటి సరఫరా వ్యవస్థలను మరింత బలోపేతం చేసి , మిగిలిన ఇళ్లకు కూడా కుళాయి కనెక్షన్లు కల్పించేందుకు దృష్టిని కేంద్రీకరిస్తున్నారు . పశ్చిమ బెంగాల్ . లో 41,357 గ్రామాలు ఉఁడగా , 22,155 ఇళ్లకు అంటే 54 శాతం ఇళ్లకు ఇప్పటికే పైపుల ద్వారా నీటి కనెక్షన్లు ఉన్నాయి . నీటి కనెక్షన్లు లేని ఇళ్లు , సమాజంలోనిపేదలకు , అల్పాదాయ వర్గాలకు చెందినవి మాత్రమే . ఈ గ్రామాల్లో కోటీ 8 లక్షల ఇళ్లకు కుళాయి కనెక్షన్లు కల్పించేందుకు వనరులు అందుబాటులో ఉన్నాయి . రాబోయే నాలుగు లేక ఆరునెలల్లో ఉద్యమ తరహాలో అతివేగంగా ఇళ్లకు నీటి కుళాయిల కనెక్షన్లు కల్పించేందుకు రాష్ట్రాలు తమ అజెండాను గట్టిగా అమలు జరపాల్సి ఉంది . నీటి నాణ్యత సమస్య కలిగిన గ్రామాల్లో , ఆశావహ జిల్లాల్లో , ఎస్ . సి ., ఎస్ . టి . జనాభా ప్రాబల్యం ఉన్న ఆవాసాలు , గ్రామాల్లో సంసద్ ఆదర్శ గ్రామ యోజన కింద పనులకు ప్రాధాన్యం ఇవ్వవలసిన అవసరం ఉంది .


    ఫ్లోరైడ్ ప్రభావం , తదితర కారణాలవల్ల పశ్చిమ బెంగాల్ లో తీవ్రమైన నీటి ఎద్దడి నెలకొని ఉంది . ఇది తీవ్రమైన అనారోగ్యాలకు కారణమవుతోంది . పరిశుద్ధమైన తాగునీటిని బాధిత గ్రామాలకు , ఆవాసాలకు అందించే కార్యక్రమానికి జలజీవన్ మిషన్ కింద ప్రాధాన్యం ఇస్తున్నారు . 1,566 బాధిత గ్రామాల్లోని అన్ని ఇళ్లకు 2020 డిసెంబరు నెలాఖరులోగా పైపుల ద్వారా నీటి సరఫరా వ్యవ్థను ఏర్పాటు చేయడానికి రాష్ట్రప్రభుత్వం ఎక్కువ ప్రాధాన్యం ఇవ్వవలసి ఉంది .


    రాష్ట్రంలో మెదడువాపు వ్యాధి కూడా తీవ్రమైన ఆరోగ్య సమస్యగా పరిణమించింది . బాధిత 10 జిల్లాల్లో ప్రాధాన్యతా ప్రాతిపదికపై శుద్ధమైన తాగునీటి సదుపాయం కల్పించవలసి ఉంది . ఈ జిల్లాల్లో 2020-21 వ సంవత్సరంలో 25.46 లక్షల ఇళ్లకు నీటి కుళాయి కనెక్షన్లు ఏర్పాటు చేయాలని పశ్చిమ బెంగాల్ ప్రభుత్వం సంకల్పించింది . మెదడు వాపు వ్యాధి కారణంగా పిల్లల్లో ఇతర రకాల రుగ్మతలు , వైకల్యాలు , మరణాలు సంభవించకుండా చూసేందుకు 2022 నాటికల్లా వందశాతం ఇళ్లకు సురక్షితమైన తాగునీటిని కల్పించాలని కేంద్రం రాష్ట్రానికి సూచించింది .


    జలజీవన్ మిషన్ కింద నీటి నాణ్యతను నిఘాతో పరిశీలించేందుకుగాను , ముందువరసలో పనిచేసేందుకు మహిళలకు సాధికారత కల్పించారు . నీటి నాణ్యత పరీక్ష ప్రక్రియలో గ్రామపంచాయతీలో ఐదుగురికి చొప్పున శిక్షణ ఇవ్వనున్నారు . ఇందులో మహిళలకే ఎక్కువ ప్రాధాన్యత ఇస్తారు . సామాన్య ప్రజలకోసం కూడా నీటి నాణ్యతా పరీక్షల పరిశోధనశాలలను ప్రారంభించాలని రాష్ట్రప్రభుత్వం యోచిస్తోంది .


    పరిశుద్ధమైన తాగునీరు ఇంటికి అందుబాటులో ఉంచడం చాలా అవసరం . తద్వారా గ్రామీణ ప్రజల ఆరోగ్యాన్ని మెరుగుపరచడమేకాక , నీటి సంబంధమైన వ్యాధులను నియంత్రించవచ్చు . గ్రామీణ మహిళల విలువైన సమయాన్ని ఆదా చేసి వారికి తగిన ఆర్థిక కార్యకలాపాలు కల్పించవచ్చు . మరో ముఖ్యమైన విషయం ఏమంటే , గ్రామీణ ప్రాంతాల్లో ఇళ్లకు నీటి కుళాయిలు ఏర్పాటు చేయడంవల్ల , మహిళలకు , ప్రత్యేకించి బాలికలకు సుదూర ప్రాంతాలనుంచి నీటిని మోసుకువచ్చే ప్రయాస తగ్గుతుంది .


    జలజీవన్ మిషన్ అనేది ప్రభుత్వ కార్యక్రమం మాత్రమే కాదు . అది ప్రజా ఉద్యమం వంటిది . ఈ పథకాన్ని అమలుచేయాలంటే సమాజంలోని వివిధ వర్గాలను సమీకరించేందుకు అవసరమైన సమాచార , కమ్యూనికేషన్ ప్రణాళిక అవసరం . అందువల్ల గ్రామాలన్నింటిలో సమాచార , కమ్యూనికేషన్ ఉద్యమాన్ని మారుమూలలకు కూడా చేరే విధంగా రూపొందించవలసి ఉంది . గ్రామాల్లో నీటి సరఫరా మౌలిక సదుపాయాలను కల్పించేందుకు , వాటి నిర్వహణను చూసేందుకు వివిధ గ్రామీణ సంఘాల సమీకరణకోసం మహిళా స్వయం సహాయక బృందాలను , సామాజిక రంగంలో పనిచేసే స్వచ్ఛంద సేవాసంస్థలను రాష్ట్రం వినియోగించుకోవలసి ఉంది .


    ప్రతి జనావాసం , గ్రామంలో ఇంటింటికీ దీర్ఘకాలిక ప్రాతిపదికపై నీటి కుళాయి కనెక్షన్ కల్పించాలన్న జలజీవన్ మిషన్ ప్రధాన లక్ష్యానికి అతీతంగా రాష్ట్రప్రభుత్వం యోచించవలసి ఉంది . నైపుణ్యం కలిగిన , ఓ మోస్తరు నైపుణ్యం కలిగిన వారికి ఉపాధి అవకాశాలు కల్పించే వనరుగా ఈ కార్యక్రమాన్ని పరిగణించవలసి ఉంది . తాపీ మేస్త్రీ , ప్లంబింగ్ , ఫిట్టింగ్ , విద్యుత్ పనుల్లో ఉపాధి అవకాశాలు కల్పించే పథకంగా దీన్ని చూడవలసి ఉంటుంది . గ్రామాల్లో నీటి సరఫరా వ్యవస్థ ఏర్పాటు , నిర్వహణ రంగాల్లో వీరి పాత్ర ఎక్కువగా ఉంటుంది . ఈ నేపథ్యంలో గ్రామీణ ప్రాంతాల్లో నైపుణ్యం కలిగిన , ఓ మోస్తరు నైపుణ్యం కలిగిన వారితో ఒక వ్యవస్థను రాష్ట్రం ఏర్పాట చేసుకోవడం అవసరం . వివిధ గ్రామాల స్వావలంబనకు కూడా ఇది దోహదపడుతుంది . మరో మాటలో చెప్పాలంటే జలజీవన్ మిషన్ పథకం రాష్ట్ర ఆర్థిక అభ్యన్నతికి ఆవశ్యకం .


    గత కొన్ని దశాబ్దాలుగా పశ్చిమ బెంగాల్ లోని పలు ప్రాంతాలు అనావృష్టి , నీటి ఎద్దడి సమస్యలను ఎదుర్కొన్నాయి . నీటి ఎద్దడిని పరిష్కరించేందుకు రాష్ట్ర ప్రభుత్వం కేంద్రంతో కలసి పనిచేయాల్సి ఉంది . కోవిడ్ -19 వైరస్ మహమ్మారి వ్యాప్తితో సంక్షోభం నెలకొన్న ప్రస్తుత తరుణంలో తగినంత పరిశుద్ధమైన నీటిని , మన ఇంటి ఆవరణలోనికే అందుబాటులోకి తెచ్చుకోవడం అత్యంత ఆవశ్యకం . భౌతిక దూరం పాటించేందుకు ఇది ఎంతో అవసరం . ప్రతిరోజూ నీటి కోసం మహిళలు , బాలికలు భారీ క్యూలలో నిలుచి ఉండాల్సి రావడం చాలా ఆందోళనకరం . కేంద్ర ప్రభుత్వం రూపొందించిన జలజీవన్ మిషన్ పథకాన్ని రాష్ట్రం చక్కగా అమలు చేస్తే బాధిత మహిళల ఆనందానికి అది దారులు వేస్తుంది .


    *******

    
    
    (Release ID: 1643611) Visitor Counter : 35
    
    
      Read this release in: English , Urdu , Hindi , Bengali , Punjabi , Tamil