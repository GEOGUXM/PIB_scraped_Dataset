      ఆరోగ్య, కుటుంబ సంక్షేమ‌ మంత్రిత్వ శాఖ

      డాక్టర్ హార్ష్ వర్ధన్ అధ్యక్షతన కోవిడ్-19 పై గ్రూప్ అఫ్ మినిస్టర్స్ (జిఓఎం) 20 వ సమావేశం
      అత్యంత తక్కువ కోవిడ్ మరణాల రేటు ఉన్న దేశాల్లో భారత్ ఒకటి : డాక్టర్ హార్ష్ వర్ధన్
      
      భారత్ లో వాక్సిన్ అభివృద్ధిపై జిఓఎం కి వివరించిన నీతి ఆయోగ్ సభ్యుడు (ఆరోగ్య విభాగం) డాక్టర్ వినోద్ పాల్

      Posted On: 29 AUG 2020 3:36PM by PIB Hyderabad
      డాక్టర్ హార్ష్ వర్ధన్ అధ్యక్షతన కోవిడ్-19 పై గ్రూప్ అఫ్ మినిస్టర్స్ (జిఓఎం) 20 వ సమావేశం ఈ రోజు జరిగింది. విదేశీ వ్యవహారాల శాఖ మంత్రి డాక్టర్ ఎస్.జైశంకర్, పౌర విమానయాన శాఖ మంత్రి శ్రీ హర్దీప్ ఎస్. పురి, షిప్పింగ్ (స్వతంత్ర ఛార్జ్), రసాయనాలు, ఎరువుల శాఖల సహాయ మంత్రి శ్రీ మన్సుఖ్ లాల్ మాండవీయ, వైద్య, ఆరోగ్య శాఖ సహాయ మంత్రి శ్రీ అశ్విన్ కుమార్ చౌబే, హోంశాఖ సహాయ మంత్రి శ్రీ నిత్యానందరాయ్ ఈ సమావేశంలో పాల్గొన్నారు. నీతి ఆయోగ్ సభ్యుడు(ఆరోగ్యం) డాక్టర్ వినోద్ పాల్ వర్చ్యువల్ గా పాల్గొన్నారు.

    డాక్టర్ హర్ష్ వర్ధన్ కేంద్ర ప్రభుత్వం మరియు రాష్ట్రాలు / యుటిల వివిధ సమన్వయ చర్యలపై సంతృప్తి వ్యక్తం చేశారు. “జూలై 31 న చివరగా జరిగిన జిఓఎం సమావేశం నుండి నెలలో ఈ వ్యాధిని అదుపుచేయడంలో అద్భుతమైన ప్రగతి సాధించాము. ఇప్పటికే 26.4 లక్షల మంది కోలుకున్నారు. దేశంలో మరణాల రేటు 1.81% వద్ద ఉంది, వరుసగా రికవరీ రేటు 76.47% కి పెరిగింది” అని అన్నారు. తగినంత ఆరోగ్య సదుపాయాల కల్పనతో దేశంలో ఆరోగ్య మౌలిక సదుపాయాలు తగినంతగా బలపడ్డాయని ఆయన జిఓఎంకు తెలియజేశారు. అలాగే, 0.29% కేసులు మాత్రమే వెంటిలేటర్లపై, 1.93% ఐసియులో, 2.88% కేసులు మాత్రమే ఆక్సిజన్‌పై ఉన్నాయి. ప్రస్తుతం మొత్తం 1576 ల్యాబ్‌లు పరీక్షలో పెరుగుదలకు దారితీసి, రోజుకు 10 లక్షల పరీక్షల లక్ష్యం నెరవేరింది. గత 24 గంటల్లో 9 లక్షలకు పైగా నమూనాలను పరీక్షించారు, ఇది మొత్తం పరీక్షల సంఖ్య 4 కోట్ల మార్కును దాటింది” అని ఆయన చెప్పారు. 338 లక్షలకు పైగా ఎన్ -95 ముసుగులు, దాదాపు 135 లక్షల పిపిఇలు, 27,000 వెంటిలేటర్లను కేంద్రం రాష్ట్రాలు / యుటిలకు అందించినట్లు జిఓఎంకు డాక్టర్ హర్ష్ వర్ధన్ వివరించారు.


    పార్లమెంటు సభ్యుల కోసం, శాసనసభ సమావేశాల కోసం ప్రామాణిక విధాన ప్రక్రియలు (ఎస్ఓపి), కోవిడ్ ప్రోటోకాల్స్, నివారణ చర్యలను అభివృద్ధి చేయాలని కేంద్ర ఆరోగ్య మంత్రి తన మంత్రిత్వ శాఖను ఆదేశించారు.


    రాబోయే పండుగ సీజన్ల గురించి కూడా జిఓఎం ఆందోళన వ్యక్తం చేసింది మరియు ప్రతి ఒక్కరూ సురక్షితమైన, కోవిడ్ కు తగిన ప్రవర్తనను అనుసరించాలని సూచించారు.


    ప్రపంచ సగటు 3161, మరియు 107.2 సంఖ్యతో పోలిస్తే భారతదేశంలో అతి తక్కువ కేసులు (2424) మరియు మిలియన్లకు మరణాలు (44) ఉన్నాయి. వనరుల పరిమితి ఎక్కువ జనసాంద్రత ఉన్నప్పటికీ, సమయానుసారంగా లాక్డౌన్, మౌలిక సదుపాయాల వేగవంతమైన వృద్ధి ఇతర దేశాలతో పోల్చితే మరణాలు గణనీయంగా తక్కువగా ఉంచడానికి వీలు కల్పించింది. దేశంలో, ఎనిమిది రాష్ట్రాలు (మహారాష్ట్ర, కర్ణాటక, ఆంధ్రప్రదేశ్, తమిళనాడు, ఉత్తర ప్రదేశ్, పశ్చిమ బెంగాల్, ఒడిశా, తెలంగాణ) ఈనాటికి 73% క్రియాశీల కేసులకు దోహదం చేస్తున్నాయి. అంతేకాకుండా, మొత్తం మరణాలలో 81% ఏడు రాష్ట్రాలు (మహారాష్ట్ర, ఢిల్లీ, తమిళనాడు, ఆంధ్రప్రదేశ్, కర్ణాటక, ఉత్తర ప్రదేశ్ మరియు పశ్చిమ బెంగాల్) దోహదం చేస్తున్నాయి. ద్వి-దిశాత్మక టిబి, కోవిడ్ స్క్రీనింగ్, కోవిడ్ సదుపాయాలలో డయాబెటిస్ నిర్వహణ మొదలైన వాటిపై జారీ చేసిన మార్గదర్శక పత్రం గురించి జిఓఎం కి వివరించారు.


    మహమ్మారి సమయంలో భారతదేశంలో చేపట్టిన నిఘా ప్రయత్నాలపై ఐడిఎస్పి (ఇంటిగ్రేటెడ్ డిసీజ్ సర్వైలెన్స్ ప్రోగ్రామ్) నెట్‌వర్క్ ద్వారా డైరెక్టర్ (ఎన్‌సిడిసి) డాక్టర్ సుజిత్ సింగ్ సమగ్ర నివేదికను సమర్పించారు. ఎదుర్కొన్న సవాళ్లను, వివిధ రాష్ట్రాల నుండి తెలుసుకుంటున్న అనుభవాలను ప్రముఖంగా ప్రస్తావించారు.


    మెడికల్ ఎమర్జెన్సీ మేనేజిమెంట్ ప్రణాళిక కింద సాధికార గ్రూప్-1 చైర్ పర్సన్ డాక్టర్ వినోద్ కే పాల్ భారత్, ప్రపంచంలోనూ వాక్సిన్ అభివృద్ధి గురించి వివరించారు. భారత్ కి చెందిన రెండు వాక్సిన్ ట్రైల్స్ తో పాటు, 29 కాండిడేట్స్ క్లినికల్ ట్రైల్స్ నడుస్తున్నాయని, వీటిలో ఆరు ట్రైల్స్ మూడో దశలో ఉన్నాయని ఆయన తెలిపారు.


    భారతదేశంలో, ఐసిఎంఆర్ సేకరించిన నిష్క్రియాత్మక వైరస్ ఆధారంగా భారత్ బయోటెక్ టీకా కాండిడేట్ రెండవ దశ ట్రయిల్లో ఉంది, అలాగే వైరల్ డిఎన్ఎ ఆధారంగా ఉన్న జైడస్ కెడిలా అభ్యర్థి కూడా ట్రయల్ లో ఉంది. సీరం ఇన్స్టిట్యూట్ ఆఫ్ ఇండియా అభివృద్ధి చేసిన ఆక్స్ఫర్డ్ వ్యాక్సిన్ కాండిడేట్ ఇప్పటికే మహారాష్ట్ర, కొన్ని ఇతర రాష్ట్రాల్లో మూడవ దశ ట్రయల్లో ఉంది. కోవిడ్-19 కోసం వ్యాక్సిన్ అడ్మినిస్ట్రేషన్పై నేషనల్ ఎక్స్‌పర్ట్ గ్రూప్ సాధించిన పురోగతిని కూడా డాక్టర్ పాల్ జిఓఎం కి తెలియజేశారు. ట్రయల్, స్టాక్‌పైలింగ్ సమస్యలు, ఫైనాన్సింగ్, రిస్క్-మేనేజ్‌మెంట్, సంభావ్య లబ్ధిదారుల ఎంపిక వారి సూచనల క్రమం, లాజిస్టిక్స్ , స్కేల్ అప్, డిజిటల్ సిస్టమ్, లబ్ధిదారుని ఎన్నుకోవటానికి సూత్రాలను నిర్వచించడం వంటి వ్యాక్సిన్ అభివృద్ధికి ఈ బృందం బాధ్యత వహిస్తుంది. నిపుణుల బృందం మూడు సమావేశాలు ఇప్పటివరకు జరిగాయి. ఆరోగ్య శాఖ కార్యదర్శి రాజేష్ భూషణ్, జౌళి శాఖ కార్యదర్శి శ్రీ రవి కపూర్, నీతి ఆయోగ్ సీఈఓ శ్రీ అమితాబ్ కాంత్, ఐసిఎంఆర్ డీజీ డాక్టర్ బలరాం భార్గవ్, విదేశీ వాణిజ్యం డీజీ శ్రీ అమిత్ యాదవ్, హోంశాఖ సహాయ కార్యదర్శి శ్రీ అనిల్ మాలిక్, విదేశీ వ్యవహారాల అదనపు కార్యదర్శి శ్రీ దమ్ము రవి, ఇతర అధికారులు పాల్గొన్నారు. ఐటీబీపీ అధికారులు కూడా పాల్గొన్నారు.


    ****

    
    
    (Release ID: 1649644) Visitor Counter : 6
    
    
      Read this release in: English , Urdu , Hindi , Marathi , Bengali , Manipuri , Odia , Tamil