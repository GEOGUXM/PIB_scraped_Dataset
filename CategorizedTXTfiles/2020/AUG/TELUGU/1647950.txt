      వినియోగదారు వ్యవహారాలు, ఆహార మరియు ప్రజా పంపిణీ మంత్రిత్వ శాఖ

      చ‌క్కెర ప‌రిశ్ర‌మ మ‌రింత నిల‌దొక్కుకోవ‌డానికి అద‌న‌పు చెర‌కు ఇథ‌నాల్ త‌యారీకి వినియోగించేందుకు ప్రొత్సాహం
      ఇథ‌నాల్ హ‌రిత ఇంధ‌నం. దీనిని పెట్రోలుతో క‌ల‌ప‌డం వ‌ల్ల విదేశీ మార‌క‌ద్ర‌వ్యం ఆదా
      2020 నాటికి పెట్రోలుతో 10 శాతం ఇథ‌నాల్ క‌ల‌పాల‌న్న‌ది ల‌క్ష్యం ,
      
      2030 నాటికి ఈ ల‌క్ష్యం 20 శాతానికి పెంపు

      Posted On: 22 AUG 2020 11:45AM by PIB Hyderabad

    చ‌క్కెర ప‌రిశ్ర‌మ‌లు మరింత‌గా నిల‌దొక్కుకునేందుకు ప్ర‌భుత్వం ప‌లు చ‌ర్య‌లు తీసుకుంది , త‌ద్వారా చ‌క్కెర మిల్లులు రైతుల‌కు స‌కాలంలో చెల్లింపులు చేసేందుకు వీలు క‌ల‌గ‌నుంది.అద‌న‌పు చెర‌కును స‌ద్వినియోగం చేసి చ‌క్కెర ప‌రిశ్ర‌మ నిల‌దొక్కుకునేట్టు చేయ‌డం అనేది అద‌న‌పు నిల్వ‌లు, చ‌క్కెర ప‌రిశ్ర‌మ ఎదుర్కొంటున్న స‌మ‌స్య‌ల‌కు దీర్ఘ‌కాలిక ప‌రిష్కారం గా నిల‌వ‌నుంది. ఇథ‌నాల్ అనేది హ‌రిత ఇంధనం. దీనిని పెట్రోలుతో క‌ల‌ప‌డం వ‌ల్ల విలువైన విదేశీ మార‌క‌ద్ర‌వ్యం ఆదా అవుతుంది.


    
    2020 ఆగ‌స్టు 21న కేంద్ర ఫుడ్ , ప‌బ్లిక్ డిస్ట్రిబ్యూష‌న్ కార్య‌ద‌ర్శి, పెట్రోలు స‌హ‌జ‌వాయు మంత్రిత్వ‌శాఖ కార్య‌ద‌ర్శి, డిఎఫ్ఎస్ కార్య‌ద‌ర్శి స‌హ అధ్య‌క్ష‌త‌న ప్ర‌ముఖ బ్యాంకు ప్ర‌తినిధులు, చ‌మురు మార్కెటింగ్ కంపెనీలు, చ‌క్కెరను ప్ర‌ధానంగా ఉత్ప‌త్తి చేసే రాష్ట్రాల చెర‌కు క‌మిష‌న‌ర్లు, చ‌క్కెర ప‌రిశ్ర‌మ అసోసియేష‌న్ల‌తో స‌మావేశం జ‌రిగింది. చ‌మురు మార్కెటింగ్ కంపెనీల‌కు ఇథ‌నాల్ స‌ర‌ఫ‌రాను పెంచ‌డానికి తీసుకోవ‌ల‌సిన చ‌ర్య‌ల‌పై ఈ స‌మావేశంలో చ‌ర్చించారు. ప్ర‌భుత్వం నిర్దేశించిన విధంగా పెట్రోలులో ఇథ‌నాల్ శాతం పెంచే ల‌క్ష్యాన్నిచేరుకునేందుకు ఈ స‌మావేశం నిర్వ‌హించారు.


    
    ఇథ‌నాల్ ఉత్ప‌త్తిదారులు (చ‌క్కెర మిల్లులు), ఇథ‌నాల్ కొనుగోలు దారులు (ఒఎంసిలు), రుణ‌దాత‌లు (బ్యాంకులు) త్రైపాక్షిక ఒప్పందం చేసుకునేందుకు సిద్ధంగా ఉన్నట్టు ఈ సమావేశంలో అంగీక‌రించారు. ఇథ‌నాల్ ఉత్ప‌త్తి, కొనుగోలు, చెల్లింపుల‌ను ఎస్క్రూ ఖాతాదారా నిర్వ‌హించాల‌ని కూడా నిర్ణ‌యించారు. బ‌ల‌హీన‌మైన బ్యాలెన్సు షీటు ఉ న్నా చ‌క్కెర మిల్లుల‌కు బ్యాంకులు రుణాలు ఇవ్వ‌డం ప‌రిశీలించ‌డానికి ఇది అవ‌కాశం క‌లిగిస్తుంది. ఇది ఆయా చ‌క్కెర మిల్లులు బ్యాంకుల‌నుంచి రుణాలు తీసుకుని కొత్త డిస్టిల‌రీలు పెట్ట‌డానికి , త‌ద్వారా త‌మ ప్ర‌స్తుత డిస్టిల‌రీల‌ను విస్త‌రించ‌డానికి , ఆ ర‌కంగా దేశంలో మొత్తం డిస్టిలేష‌న్ సామ‌ర్ధ్యాన్ని పెంచ‌డానికి వీలు క‌లుగుతుంది. ఆ ర‌కంగా ఇథ‌నాల్‌ను పెట్రోలుతో క‌లిపేందుకు నిర్దేశించుకున్న ల‌క్ష్యాలు సాధించ‌డానికి ఇది స‌హాయ ప‌డుతుంది.అలాగే ముందు ముందు ఇథ‌నాల్ ఉత్ప‌త్తిని పెంచేందుకు కృషి చేయ‌నున్న‌ట్టు రాష్ట్రాలు, ప‌రిశ్ర‌మ వ‌ర్గాలు హామీ ఇచ్చాయి. ప్ర‌స్తుతం, అలాగే రానున్న ఇథ‌నాల్ స‌ర‌ఫ‌రా సంవ‌త్స‌రాల‌లో ఇథ‌నాల్ స‌ర‌ఫ‌రా పెంచేందుకు కృషి చేయ‌నున్న‌ట్టు వారు హామీ ఇచ్చారు.
    
    గ‌త ఇథ‌నాల్ స‌ర‌ఫ‌రా సంవ‌త్స‌ర‌మైన 2018-19 లో 189 కోట్ల లీట‌ర్ల ఇథ‌నాల్‌ను చ‌క్కెర మిల్లులు, ధాన్యం ఆధారిత డిస్టిల‌రీలు చ‌మురు మార్కెటింగ్ కంపెనీల‌కు స‌‌ర‌ఫ‌రా చేశాయి. ఆ ర‌కంగా 5 శాతం మేర‌కు పెట్రోలులో ఇథ‌నాల్ క‌లిపే ల‌క్ష్యం నెరవేరింది. ప్ర‌స్తుత ఇథ‌నాల్ స‌ర‌ఫ‌రా సంవ‌త్స‌రం 2019-20లో 190 నుంచి 200 కోట్ల లీట‌ర్ల మేర‌కు ఇథ‌నాల్ స‌ర‌ఫ‌రా అందుబాటులోకి రానుంది. దీనివ‌ల్ల పెట్రోలులో 5.6 శాతం ఇథ‌నాల్ క‌లిపే ల‌క్ష్యం నెర‌వేరుతుంది. 2022 నాటికి పెట్రోలులో ఇథ‌నాల్ క‌లిపే ల‌క్ష్యం 10 శాతానికి పెంచాల‌ని నిర్ణ‌యించారు. అలాగే దీనిని 2030 నాటికి 20 శాతానికి తీసుకెళ్ళాల‌ని నిర్ణ‌యించారు. ఈ ల‌క్ష్యం నెర‌వేర్చ‌డానికి ఆహారం, ప్రజాపంపిణీ విభాగం, క్ర‌మం త‌ప్ప‌కుండా, డిపార్ట‌మెంట్ ఆఫ్ ఫైనాన్షియ‌ల్ స‌ర్వీసెస్‌,పెట్రోలియం, స‌హ‌జ‌వాయు మంత్రిత్వ‌శాఖ ,ప‌ర్యావ‌ర‌ణం, అడ‌వులు, వాతావ‌ర‌ణ మార్పుల మంత్రిత్వ‌శాఖ , రాష్ట్ర‌ప్ర‌భుత్వాలు, చ‌క్కెర ప‌రిశ్ర‌మ ప్ర‌తినిధులు , బ్యాంకుల ప్ర‌తినిధుల‌తో స‌మావేశం నిర్వ‌హిస్తొంది.
    పెట్రోలులో ఇథ‌నాల్‌క‌లిపే శాతానికి సంబంధించిన ల‌క్ష్యాల‌ను చేరుకోవ‌డానికి ప్ర‌భుత్వం చ‌క్కెర మిల్లులు , మొలాసిస్ ఆధారిత ప్ర‌త్యేక డిస్టిల‌రీలు వాటి ఉత్ప‌త్తి సామ‌ర్థ్యాన్ని పెంచేందుకు ప్రోత్స‌హిస్తోంది. ఇందుకు సంబంధించి బ్యాంకుల ద్వారా 362 ప్రాజెక్టుల‌కు 18,600 కోట్ల రూపాయ‌ల రుణాల‌ను అందిస్తున్న‌ది. వీటిద్వారా 600 కోట్ల లీట‌ర్ల సామ‌ర్ధ్యాన్ని పెంచేందుకు దీనిని అందించ‌నున్నారు. ఇందులో వ‌డ్డీ స‌బ్ వెర్ష‌న్ కింద 4045 కోట్ల రూపాయ‌లు 5 సంవ‌త్స‌రాల కాలానికి ప్ర‌భుత్వం భ‌రిస్తుంది. ఇప్ప‌టివ‌ర‌కు 64 ప్రాజెక్టు ప్ర‌తిపాదితుల‌కు, ప్రాజెక్టుల పూర్తికి రుణాలు మంజూరు అయ్యాయి. ఈ ప్రాజెక్టులు పూర్త‌యితే ఇథ‌నాల్ డిస్టిలేష‌న్ సామ‌ర్ద్యం మ‌రో రెండు సంవ‌త్స‌రాల‌కు 165 కోట్ల లీట‌ర్లు పెర‌గనుంది. ఆ విధంగా దేశంలో ఇథ‌నాల్ డిస్టిలేష‌న్ సామ‌ర్ద్యం సంవ‌త్స‌రానికి 426 కోట్ల లీట‌ర్ల‌కు పెర‌గ‌నుంది. 2022 నాటికి ఇది సంవ‌త్స‌రానికి 590 కోట్ల లీట‌ర్ల‌కు చేరుకోనుంది.


    
    చ‌క్కెర మిల్లుల వ‌ద్ద ఉన్న మిగులు చెర‌కును ఇథ‌నాల్ ఉత్ప‌త్తికి మ‌ళ్లించ‌డానికి ,త‌ద్వారా పెట్రోలులో క‌లిపే ఇథ‌నాల్ త‌యారీని ప్ర‌భుత్వం ప్రోత్స‌హిస్తున్న‌ది. ఇందుకోసం బి- హెవీ మొలాసిస్, చెర‌కు ర‌సం, చ‌క్కెర సిర‌ప్ , చ‌క్కెర నుంచి ఇథ‌నాల్ త‌యారు చేసేందుకు ప్ర‌భుత్వం అనుమ‌తిస్తున్న‌ది. వీటినుంచి ఉత్ప‌త్తి అయ్యే ఇథ‌నాల్‌కు ప్ర‌భుత్వం గిట్టుబాటు ధ‌ర‌ను ఎక్సు మిల్లు ధ‌ర‌ను నిర్ణ‌యించింది. రాష్ట్రాల వారీగా ఇథ‌నాల్ త‌యారీ ల‌క్ష్యాల‌ను నిర్ణ‌యించ‌డం జ‌రిగింది. చ‌క్కెర‌మిల్లులు, డిస్టిల‌రీలు త‌మ స్థాపిత సామ‌ర్ధ్యంలో క‌నీసం 85 శాతం మేర‌కు ఇథ‌నాల్ ఉత్ప‌త్తికి వినియోగించాల్సిందిగా ప్ర‌భుత్వం సూచిస్తున్న‌ది. డిస్టిలేష‌న్ సామ‌ర్ద్యం ఉన్న చ‌క్కెర మిల్లులను బి- హెవీ మొలాసిస్‌, సుగ‌ర్ సిర‌ప్ను ఇథ‌నాల్ త‌యారీకి మ‌ళ్లించాల్సిందిగా ప్ర‌భుత్వం సూచిస్తున్న‌ది. వాటి ఉత్ప‌త్తి సామ‌ర్ధ్యాన్ని గ‌రిష్టంగా వినియోగించుకునేందుకు ప్ర‌భుత్వం ఈ సూచ‌న చేసింది. డిస్టిలేష‌న్ సామ‌ర్ధ్యంలేని చ‌క్కెర మిల్లులు బి-హెవీ మొలాసిస్ ను ఉత్ప‌త్తి చేయాలి. వారు డిస్టిల‌రీల‌తో సంబంధం పెట్టుకుని బి- హెవీ మొలాసిస్‌తో ఇథ‌నాల్ ఉత్ప‌త్తి చేయ‌వ‌చ్చు. మొలాసిస్ , ఇథ‌నాల్‌ను ఎలాంటి ఆటంకాలు లేకుండా ర‌వాణా చేసేందుకు చ‌ర్య‌లు తీసుకోవ‌ల‌సిందిగా ప్ర‌భుత్వం రాష్ట్రాల‌కు సూచించింది.

    *****

    
    
    (Release ID: 1647950) Visitor Counter : 11
    
    
      Read this release in: English , Urdu , Hindi , Marathi , Bengali , Manipuri , Punjabi , Tamil