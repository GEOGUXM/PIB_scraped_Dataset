      యువజన వ్యవహారాలు, క్రీడల మంత్రిత్వ శాఖ

      2020 సంవత్సరపు జాతీయ క్రీడా, సాహస అవార్డును
      రేపు ప్రదానం చేయనున్న రాష్ట్రపతి రామ్ నాథ్ కోవింద్
      
      ఆన్ లైన్ లో జరిగే కార్యక్రమంలో కేంద్రమంత్రి కిరెన్ రిజిజు ప్రసంగం
      Posted On: 28 AUG 2020 7:37PM by PIB Hyderabad


    2020 వ సంవత్సరపు జాతీయ క్రీడా సాహస పురస్కారాన్ని ఆగస్టు 29 వ తేదీన రాష్ట్రపతి రామ్ నాథ్ కోవింద్ ప్రధానం చేస్తారు . న్యూఢిల్లీలోని విజ్ఞాన భవన్ లో ఈ కార్యక్రమం జరుగుతుంది . ఆన్ లైన్ ద్వారా వర్చువల్ గా జరిగే ఈ కార్యక్రమానికి కేంద్ర యువజన వ్యవహారాలు క్రీడా శాఖ మంత్రి కిరెన్ రిజిజు , భారతీయ ఒలింపిక్ సంఘం అధ్యక్షుడు నరేంద్ర ధ్రువ భాత్ర , పలువురు ప్రముఖులు హాజరవుతారు . అవార్డులకు ఎంపికైన 65 మంది ,.. దేశంలోని వివిధ ప్రాంతాలనుంచి ఈ కార్యక్రమంలో పాల్గొనే అవకాశం ఉంది . బెంగుళూరు , పూణె , సోనేపట్ , చండీగఢ్ , కోల్కతా , లక్నో , ఢిల్లీ , ముంబై , భోపాల్ , హైదరాబాద్ , ఇటానగర్ ప్రాంతాలనుంచి వారు ఆన్ లైన్ ద్వారా కార్యక్రమంలో పాలుపంచుకుంటారు . 2020 వ సంవత్సరం ఆగస్టు 29 న ఉదయం 11 గంటలకు జరిగే ఈ కార్యక్రమం దూరదర్శన్ ద్వారా ప్రత్యక్షంగా ప్రసారమవుతుంది . https://webcast.gov.in/myas/sportsawards/ అనే వెబ్ క్యాస్ట్ లింక్ ద్వారా కూడా ఈ కార్యక్రమం ప్రత్యక్షంగా ప్రసారమవుతుంది .


    క్రీడల్లో ప్రతిభా పాటవాలను గుర్తించి , గౌరవించేందుకు ప్రతియేటా క్రీడా పురస్కారాలను ప్రదానం చేస్తూ వస్తున్నారు . నాలుగేళ్లలో క్రీడల్లో అద్భుతమైన , అత్యుత్తమమైన ప్రతిభా పాటవాలను ప్రదర్శించినందుకు గుర్తింపుగా రాజీవ్ ఖేల్ రత్న అవార్డును ప్రదానం చేస్తారు . నాలుగేళ్లలో క్రీడల్లో స్థిరంగా విశేష ప్రతిభను చూపే వారికి అర్జున అవార్డు ఇస్తారు . ప్రతిష్టాత్మకమైన అంతర్జాతీయ క్రీడాపోటీల్లో పతకాలను గెలిచే క్రీడాకారులను తయారు చేసినందుకు గుర్తింపుగా సంబంధిత కోచ్ లకు ద్రోణాచార్య పురస్కారం అందిస్తారు . క్రీడల అభివృద్ధికోసం జీవితకాలం చేసిన చేసిన సేవలకు , కృషికి గుర్తింపుగా ధ్యాన్ చంద్ అవార్డు ప్రదానం చేస్తారు . క్రీడలకు ప్రోత్సాహం , అభివృద్ధి అన్న అంశాల్లో ప్రశంసనీయమైన పాత్ర నిర్వహించినందుకు గుర్తింపుగా ప్రభుత్వ ప్రైవేటు రంగంలోని కార్పొరేట్ సంస్థలకు , వ్యక్తులకు రాష్ట్రీయ ఖేల్ ప్రోత్సాహన్ పురస్కారం ప్రదానం చేస్తారు .


    వివిధ విశ్వవిద్యాలయాల మధ్య జరిగే అంతర్ విశ్వవిద్యాలయ క్రీడోత్సవాల్లో మొత్తమ్మీద ఉత్తమ ప్రతిభ కనబరిచిన విశ్వవిద్యాలయానికి మౌలానా అబుల్ కలామ్ ఆజాద్ ( మాకా ) ట్రోఫీ ప్రదానం చేస్తారు . ఈ క్రీడా అవార్డులకు తోడు ,.. సాహస కృత్యాలను ప్రదర్శించే వారికి గుర్తింపుగా టెన్జింగ్ నార్గే జాతీయ సాహస అవార్డును ఇచ్చి సత్కరిస్తారు . అయితే ,.. ఈ సారి , జాతీయ క్రీడా సాహస అవార్డుల ప్రదానాన్ని 2020 ఆగస్టు 29 వ తేదీన ఆన్ లైన్ ద్వారా వర్చువల్ కార్యక్రమంగా తొలిసారిగా నిర్వహించబోతున్నారు . ప్రస్తుతం దేశంలో కరోనా వైరస్ మహమ్మారి వ్యాప్తి చెందుతున్నప్పటికీ ఈ అవార్డుల ప్రదానం వర్చువల్ పంథాలో నిర్వహిస్తుండటం పట్ల క్రీడాకారులు , క్రీడా ప్రముఖులు హర్షం వ్యక్తం చేస్తున్నారు .


    “ కోవిడ్ వైరస్ మహమ్మారి వ్యాప్తిలో ఉన్నప్పటికీ , జాతీయ క్రీడా దినోత్సవం సందర్భంగా అవార్డుల ప్రదానం జరగుతూ ఉండటం చాలా సంతోషంగా ఉంది . అనేక ఇబ్బందులు ఎదురైనా , ఈ కార్యక్రమాన్ని వర్చువల్ గా నిర్వహించాలని భారతీయ క్రీడా ప్రాధికార సంస్థ ఎంతో సానుకూల నిర్ణయం తీసుకుంది .” అని పారా అథ్లెట్ సందీప్ చౌధరి వ్యాఖ్యానించారు . అర్జున పుసర్కారానికి ఎంపికైన వారిలో ఆయన ఉన్నారు .


    టేబుల్ టెన్నిస్ క్రీడాకారిణి మానికా బాత్రా ఈ సారి ప్రతిష్టాత్మకమైన ఖేల్ రత్న అవార్డును అందుకోనున్నారు . అర్జున అవార్డును అందుకున్న రెండేళ్లకు ఆమె ఈ అవార్డును స్వీకరించబోతున్నారు .


    “ కోవిడ్ మహమ్మారి ప్రజా జీవనాన్ని స్తంబింపజేసిందన్న వాస్తవాన్ని మనం అంగీకరించి తీరాలి . అయితే , ఈ కార్యక్రమంపట్ల నాలో భావోద్వేగం ఏ మాత్రం తగ్గడంలేదు .” అని ఆమె అన్నారు .


    ద్రోణాచార్య అవార్డుకు ఎంపికైన జాతీయ ఉహూ జట్టు కోచ్ ,.. కుల్ దీప్ హాండూ కూడా ఈ కార్యక్రమ నిర్వహణ పట్ల ప్రశంసలు వ్యక్తం చేశారు . “ ప్రస్తుత కష్ట సమయంలో కూడా చక్కగా కార్యక్రమాన్ని నిర్వహిస్తూ ఉండటం సంతోషం . కిరణ్ రిజిజు కు నేను సెల్యూట్ చేస్తున్నాను . కార్యక్రమం డ్రెస్ రిహార్సల్ లో నేను పాల్గొన్నపుడు ఇది సాదాసీదా కార్యక్రమంగా నాకు అనిపించింది . అయితే , సాంకేతికంగా ఎంతో కచ్చితత్వంతో దీన్ని నిర్వహించడం అంత సులభం కాదు . దేశంలోని పలు రాష్ట్రాల్లో ఉంటున్న అవార్డు విజేతలను ఆన్ లైన్ ద్వారా రాష్ట్రపతితో అనుసంధానం చేయడం చాలా శ్రమతో కూడిన పని . ఈ గొప్ప కార్యక్రమంకోసం తెరవెనుక పనిచేస్తున్న వారందరికీ హ్యాట్సాఫ్ చెబుతున్నాను ” అని జమ్ము కాశ్మీర్ కు చెందిన కుల్ దీప్ హ్యాండూ అభిప్రాయపడ్డారు .


    . అవార్డుల ప్రదాన కార్యక్రమంపై అస్సాంకు చెందిన ,.. సూపర్ స్టార్ గా ఎదగబోతున్న మహిళా బాక్సర్ , లవ్లీనా బోర్గోహెయిన్ కూడా స్పందించారు . పరిస్థితులు చక్కబడిన తర్వాత తాను రాష్ట్రపతితో కలసి దిగే ఫొటో కోసం తాను ఎదురుచూస్తున్నానని ఆమె అన్నారు . “ ఒలింపిక్ క్రీడల్లో పతకం గెలిచేందుకు నేను ఎదురుచూస్తున్నాను . రాష్ట్రపతితో కలసి ఫొటో దిగాలన్న నా లక్ష్యాన్ని తప్పకుండా సాధిస్తా ” అని లవ్లీనా ధీమా వ్యక్తం చేశారు .


    ప్రతి సంవత్సరం ఆగస్టు 29 న దేశంలో జాతీయ క్రీడా దినోత్సవం నిర్వహిస్తారు . అలనాటి సుప్రసిద్ధ హాకీ క్రీడాకారుడు మేజర్ ధ్యాన్ చంద్ గౌరవార్థం ఈ కార్యక్రమం నిర్వహిస్తూ వస్తున్నారు . ఈ కార్యక్రమానికి ముందుగానే న్యూఢిల్లీలోని ధ్యాన్ చంద్ స్టేడియటంలో రేపు ఉదయం జరగనున్న కార్యక్రమంలో కేంద్ర యువజన వ్యవహారాలు , క్రీడా శాఖ మంత్రి కిరెన్ రిజిజు ,.. మేజర్ ధ్యాన్ చంద్ కు నివాళులర్పిస్తారు .


    <><><><>

    
    
    (Release ID: 1649392) Visitor Counter : 15
    
    
      Read this release in: English , Urdu , Hindi , Marathi , Punjabi , Tamil