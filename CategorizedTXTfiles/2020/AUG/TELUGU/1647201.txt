      వినియోగదారు వ్యవహారాలు, ఆహార మరియు ప్రజా పంపిణీ మంత్రిత్వ శాఖ

      వలసకూలీల కోసం ఆత్మనిర్భర భారత్ పథకం- ఓ సంపూర్ణ విశ్లేషణ
      Posted On: 18 AUG 2020 8:34PM by PIB Hyderabad


    కోవిడ్ - 19 అనే కొత్త కరోనా వైరస్ మహమ్మారి వ్యాప్తితో సంక్షోభం నెలకొన్ననేపథ్యంలో దేశవ్యాప్తంగా ఉన్న వలస కూలీలకోసం “ ఆత్మ నిర్భర భారత్ పథకం ” పేరిట అనేక ఆర్థిక కార్యక్రమాలను భారత ప్రభుత్వం 2020 వ సంవత్సరం మే నెల మధ్యకాలంలో చేపట్టింది . అందుకు అనుగుణంగా అన్ని రాష్ట్రాలకు , కేంద్ర పాలిత ప్రాంతాలకు దాదాపు 8 లక్షల మెట్రిక్ టన్నుల ఆహార ధాన్యాలను కేంద్ర ఆహార , ప్రజా పంపిణీ శాఖ కేటాయించింది . 2020 వ సంవత్సరం మే 15 న ఈ విషయాన్ని అన్ని రాష్ట్రాలకు కేంద్ర పాలిత ప్రాంతాలకు తెలియజేసింది . దేశవ్యాప్తంగా వివిధ ప్రాంతాల్లో చిక్కుకుపోయిన వలస కూలీల ఆహార భద్రతా అవసరాలను తీర్చేందుకు ఈ చర్య తీసుకున్నారు . జాతీయ ఆహార భద్రతా చట్టం పరిధిలోకి గానీ , ఇతర ప్రజాపంపిణీ పథకాల పరిధిలోకి గానీ రాని వారికి కోవిడ్ -19 సంక్షోభ సమయంలో పంపిణీ చేసేందుకు ఈ ఆహార ధాన్యాలను కేటాయించారు .


    వివిధ రాష్ట్రాల మధ్య వలసపోయిన కూలీల సంఖ్యకు సంబంధించి సరైన లెక్కలు ఎక్కడా


    అందుబాటులో లేవు . అయితే , ముందు జాగ్రత్తగా తీసుకున్న చర్యలు , వలస కూలీలపై సమాచార సాధనాల్లో వచ్చిన వార్తలను ప్రాతిపదికగా చేసుకుని దేశవ్యాప్తంగా దాదాపు 8 కోట్ల మంది వలస కూలీలు వివిధ ప్రాంతాల్లో చిక్కుకుపోయినట్టు అంచనా వేశారు . వలస కూలీల వాస్తవ సంఖ్య కేంద్ర ప్రభుత్వం వద్దగానీ , రాష్ట్ర ప్రభుత్వాల వద్ద గానీ అందుబాటులోలేదన్న అంశం ఇక్కడ ప్రస్తావించాల్సి ఉంది . ఎలాంటి కొరత లేకుండా వలస కూలీలకు ఆహార ధాన్యాల పంపిణీ కోసమే ఆత్మనిర్భర భారత్ పథకాన్ని చేపట్టారు . వలస కూలీల సమస్య తీవ్రతపై పత్రికలు , ఇతర సమాచార సాధనాల్లో ప్రధానంగా వచ్చిన వార్తలను దృష్టిలో పెట్టుకుని ప్రభుత్వం వారిపట్ల ఉదారంగా వ్యవహరించాలన్న ఉద్దేశంతోనే ఈ పథకాన్ని ప్రవేశపెట్టారు .


    దేశవ్యాప్తంగా గరిష్టస్థాయిలో వలస కూలీలకు అందేలా చూసేందుకు ఆహార , ప్రజా పంపిణీ శాఖ ఎంతో ఉదారంగా ఆహార ధాన్యాలను కేటాయించింది . దేశంలో జాతీయ ఆహార భద్రతా చట్టం పరిధిలోకి వచ్చే జనాభాలో 81 శాతం మందిని సగటుగా లెక్కలోకి తీసుకుని ఆమేరకు ప్రతి రాష్ట్రానికి ఆ మేరకు అదనపు ఆహార ధాన్యాలను కేటాయించింది . అంటే ప్రతి రాష్ట్రానికి సమానంగా ఆహార ధాన్యాలు అందుబాటులో ఉండేలా ఈ చర్య తీసుకున్నారు . నెలకు 4 లక్షల మెట్రిక్ టన్నుల చొప్పున రెండు నెలలకు (2020 మే , జూన్ నెలలకు ) 8 లక్షల మెట్రిక్ టన్నుల ఆహార ధాన్యాలను ఆహార , ప్రజాపంపిణీ శాఖ కేటాయించింది . వలస కూలీల వాస్తవ సంఖ్య 8 కోట్లే కాబట్టి , వారికి పంపిణీ చేయడానికి ఈ కేటాయింపు సరిపోయింది . కరోనా వైరస్ సంక్షోభం నేపథ్యంలో అదనపు రేషన్ పంపిణీకోసం రేషన్ కార్డులు లేనివారిని , ఆహార ధాన్యాలు అందుబాటులో లేని వారిని గుర్తించే ప్రక్రియలో రాష్ట్రాలకు , కేంద్ర పాలిత ప్రాంతాలకు పూర్తి స్వాతంత్య్రం , స్వేచ్ఛ ఇచ్చారు . ఆహార ధాన్యాల పంపిణీ లబ్ధిదారులను గుర్తించేందుకు తగిన యంత్రాగాన్ని రూపొందించుకోవాలని , అ తర్వాత ఆహార ధాన్యాలను వారికి పంపిణీ చేయాలని రాష్ట్రాలకు , కేంద్ర పాలిత ప్రాంతాలకు సూచించడం జరిగింది . ఈ విషయంలో కేంద్ర ఆహార , ప్రజాపంపిణీ శాఖ ఎప్పటికప్పుడు రాష్ట్రాలు , కేంద్రపాలిత ప్రాంతాలతో సంప్రదింపులు జరుపుతూ వచ్చింది .


    ఆత్మనిర్భర భారత పథకం అమలు సందర్భంగా ,.. ఇతర ప్రాంతాల్లో అంటే .. దారిలో , క్వారంటైన్ కేంద్రాల్లో , కార్మిక శిబిరాల్లో , నిర్మాణ స్థలాల్లో చిక్కుకుపోయిన వలస కూలీలను గుర్తించేందుకు వివిధ రాష్ట్రాల ఆహార , ప్రజాపంపిణీ శాఖలు విస్తృత స్థాయిలో చర్యలు చేపట్టాయి . ఈ ప్రక్రియలో కార్మిక శాఖ సిబ్బంది , జిల్లాల పరిపాలనా యంత్రాగాల సిబ్బంది , సామాజిక సంఘాలు , ప్రభుత్వేతర స్వచ్ఛంద సంస్థల ప్రతినిధుల సహాయాన్ని తీసుకున్నారు . ఈ గుర్తింపు ప్రక్రియలో , సర్వేల్లో తేలిన లెక్క ప్రకారం 2.8 కోట్ల మంది వలస కూలీలకు , చిక్కుకుపోయిన వారికి ఆత్మ నిర్భర భారత్ కింద ఉచితంగా ఆహార ధాన్యాలను అందించాలని నిర్ణయించారు . ఇందుకోసం అదనపు వనరులను యుద్ధ ప్రాతిపదికన సమీకరించారు . వారికి రేషన్ షాపుల ద్వారానేకాక ,.. ప్రధాన రహదారుల్లో , క్వారంటైన్ సెంటర్లలో , కార్మిక శిబిరాల్లో , శరణాలయాల్లో ప్రత్యేక కేంద్రాల ద్వారా కూడా ఆహార ధాన్యాల ఉచిత పంపిణీకి ఏర్పాట్లు చేశారు . బాధితులు ఎక్కడ ఉన్నా పంపిణీ సక్రమంగా గరిష్టస్థాయిలో జరిగేలా చూసేందుకు సంచార వ్యాన్లను వినియోగించారు .


    ఆత్మ నిర్భర పథకాన్ని 2020 వ సంవత్సరం మే నెల మధ్యకాలంలో ప్రకటించారు . ఈ పథకం కింద పంపిణీకి లబ్ధిదారులను రాష్ట్రాలు , కేంద్ర పాలిత ప్రాంతాలు గుర్తించిన తర్వాత , తమతమ ప్రాంతాల్లో పంపిణీీకోసం మొత్తం 6.38 లక్షల మెట్రిక్ టన్నుల ఆహార ధాన్యాలను రాష్ట్రాలు , కేంద్ర పాలిత ప్రాంతాలు తీసుకున్నాయి . ఈ ప్రక్రియ కొనసాగుతుండగానే రాష్ట్రాలు , కేంద్ర పాలిత ప్రాంతాలు మరో సమాచారాన్ని కేంద్రానికి తెలియజేశాయి . తమ వద్ద ఉండే వలస కూలీలు సొంత ప్రాంతాలకు వెళ్లిపోయారని , సొంత ఊళ్లలో వారికి జాతీయ ఆహార భద్రతా చట్టం లేదా ప్రజా పంపిణీ పథకం వర్తించే అవకాశం ఉందని , అందువల్ల పంపిణీకోసం తాము తీసుకున్న 6.38 లక్షల మెట్రిక్ టన్నుల ఆహార ధాన్యాలను సంపూర్ణంగా వినియోగించలేకపోయామని పేర్కొన్నాయి . ఫలితంగా ,..2020 వ సంవత్సరం జూన్ నెలాఖరు నాటికి 2.3 లక్షల మెట్రిక్ టన్నుల ఆహార ధాన్యాలను మాత్రమే అవి పంపిణీ చేయగలిగాయి . అయితే , వివిధ రాష్ట్రాలు , కేంద్ర పాలిత ప్రాంతాలనుంచి వచ్చిన విజ్ఞప్తుల మేరకు ,.. ఆహార ధాన్యాల పంపిణీ గడువును మరో రెండు నెలలు , అంటే ఆగస్టు నెలాఖరు వరకూ పొడిగించారు . గరిష్ట స్థాయిలో వలస కూలీలకు ఆహార ధాన్యాల పంపిణీ వర్తించేలా అవకాశం కల్పించేందుకు ఈ గడువును పొడిగించారు .


    2020 వ సంవత్సరం ఆగస్టు 17 వరకూ అందిన సమాచారం ప్రకారం ,.. మొత్తం 6.38 లక్షల మెట్రిక్ టన్నుల ఆహార ధాన్యాల్లో 2.49 లక్షల మెట్రిక్ టన్నులు అంటే 39 శాతం ఆహార ధాన్యాలను మాత్రమే రాష్ట్రాలు , కేంద్ర పాలిత ప్రాంతాలు వలస కూలీలకు పంపిణీ చేశాయి . పంపిణీ 2020 ఆగస్టు 31 వరకూ కొనసాగనున్నందున , అప్పటికల్లా మరింత మంది వలస కూలీలకు ఆత్మ నిర్భర భారత్ పథకం కింద ప్రయోజనం అందవచ్చని భావిస్తున్నారు . కూలీలు తమ సొంత రాష్ట్రాలకు చేరుకుని , ఇప్పటికే జాతీయ ఆహార భద్రతా చట్టం , రాష్ట్రాల రేషన్ కార్డుల పథకం ద్వారా ప్రయోజనం పొంది ఉంటే వలస కూలీల సంఖ్య అంచనాలకంటే తక్కువగా ఉండే అవకాశం ఉంది . ఆత్మనిర్భర పథకం కింద ఇప్పటికే కేటాయించిన ఆహార ధాన్యాలు తక్కువ స్థాయిలో వినియోగం జరిగితే ఇదే అంశం మరింతగా నిర్ధారితమవుతుంది .


    ఆత్మనిర్భర భారత పథకం కింద ఉచితంగా ఆహార ధాన్యాలను పంపిణీ చేయడంతోపాటుగా , ఉత్తరప్రదేశ్ , బీహార్ , త్రిపుర , మణిపూర్ , జమ్ము కాశ్మీర్ వంటి రాష్ట్రాలు 2020 వ సంవత్సరం మార్చి నెల తర్వాత కొత్త లబ్ధిదారులకు రేషన్ కార్డులను మంజూరు చేశాయి . ఉత్తరప్రదేశ్ 45 లక్షల రేషన్ కార్డులు , బీహార్ 15 లక్షలు , త్రిపుర 25,000, మణిపూర్ 10,000, జమ్ము కాశ్మీర్ 35,000 కార్డులను మంజూరు చేశాయి . జాతీయ ఆహార భద్రతా చట్టం , ప్రధానమంత్రి గ్రామ కల్యాణ యోజన పథకాల ద్వారా సబ్సిడీ కోటా ఆహార ధాన్యాలను పంపిణీ చేసేందుకు ఈ కార్డులను మంజూరు చేశారు . అంటే , ఇదివరకు పంపిణీ జరగని దాదాపు 60.70 లక్షలమందికి అదనంగా ఆహార ధాన్యాల పంపిణీ వర్తింపజేశారు . వీరు ఇదివరకు ఇతర రాష్ట్రాల్లో ఉండి , తిరిగి వచ్చిన తర్వాత వారికి కొత్త రేషన్ కార్డలు మంజూరు చేశారు . అంటే , ఆత్మనిర్భర భారత్ పథకం వర్తింప జేసిన 2.51 కోట్ల మంది వలస కూలీలను కూడా చేర్చుకుంటే , నెలవారీ వాస్తవ లబ్ధిదారుల సంఖ్య 3.81 కోట్ల మందికి చేరుకుంటుంది . ఇది కాక , పలు రాష్ట్రాలు , కేంద్ర పాలిత ప్రాంతాలు , ఓపెన్ మార్కెట్ సేల్స్ పథకం ( ఒ . ఎం . ఎస్ . ఎస్ .) కింద సబ్సిడీ ఆహార ధాన్యాలను తీసుకుని , వాటిని వివిధ పౌర సంఘాలకు , ఎన్జీవోలకు , జిల్లా పరిపాలనా యంత్రాగాలకు అందజేశాయి . చాలా మంది వలస కూలీలకు దారిలో ఆహారం కిట్లుగా , భోజనం ప్యాకెట్లుగా పంపిణీ చేసేందుకు వీటిని కేటాయించారు . రాష్ట్రాల ప్రకృతి వైపరీత్య ప్రతిస్పందనా నిధి ( ఎస్ . డి . ఆర్ . ఎఫ్ .) కి సంబంధించిన వనరులను కూడా వలస కూలీలకోసం కొన్ని రాష్ట్రాలు ప్రారంభంలో వినియోగించుకున్నాయి .


    జాతీయ ఆహార భద్రతా చట్టం దాదాపు 81 కోట్ల మందికి వర్తిస్తోంది . కొన్ని రాష్ట్రాలు , కేంద్ర పాలిత ప్రాంతాల సొంత పథకాల ద్వారా అదనంగా 20 కోట్ల మందికి లబ్ధి చేకూరుతోంది . అంటే , మొత్తంగా వందకోట్ల మందికిపైగా లబ్ధిదారులకు వివిధ ప్రజాపంపిణీ పథకాల ద్వారా సహాయం అందిస్తున్నా , అదనంగా 8 కోట్ల మందికి లబ్ధిని చేకూర్చడం మాత్రం ఉదారంగానే జరిగింది . వారికి కేటాయించిన ఆహార ధాన్యాల వినియోగం కూడా ఒక మోస్తరుగా మాత్రమే జరిగిందంటే , వలస కూలీల వాస్తవ సంఖ్య అంచనా కంటే బాగా తక్కువగా ఉండే అవకాశం ఉంది . అంటే , అవసరానికంటే ఎక్కువ స్థాయిలోనే ఆహార ధాన్యాలు అందాయని , వలస కూలీలకు ఎక్కడా కొరత రాలేదని ఇది సూచిస్తోంది . 8 కోట్ల మంది వలస కూలీలు ఉన్నారనేది వాస్తవం కాకపోవచ్చని తెలుస్తోంది . ఈ సంఖ్య 2.33 కోట్లుగా మేలో లెక్కతేలగా , 2.37 కోట్లుగా జూన్ లో లెక్కించారు . అయితే , 2020 వ సంవత్సరం మే నెలాఖరు నాటికి వివిధ రాష్ట్రాలు , కేంద్ర పాలిత ప్రాంతాలు అంచనా ప్రకారం వలస కూలీల లెక్క 2.80 కోట్లుగా సూచన ప్రాయంగా తెలుస్తోంది . దీనికి తోడు 2020 మార్చి తర్వాత 60.70 లక్షల మంది అదనపు జనాభా తమతమ రాష్ట్రాలకు తిరిగి వచ్చిన తర్వాత వారికి వివిధ పథకాల కింద రేషన్ అందుతూవస్తోంది . అందువల్ల 8 కోట్ల మంది అన్న లెక్కను వాస్తవమైన వలసకూలీల సంఖ్యగా , ఆత్మ నిర్భర పథకం లక్ష్యంగా భావించడానికి వీల్లేదు . రాష్ట్రాలు , కేంద్ర పాలిత ప్రాంతాలు ఇప్పటికే తీసుకున్న ఆహార ధాన్యాల పంపిణీకి గడువును పెంచినప్పటికీ జూలై నాటికి 21 లక్షల మందికి , ఆగస్టు నాటికి 6 లక్షల మందికి పంపిణీని వర్తింపజేయగలిగారు . అంటే , ఆత్మనిర్భర భారత పథకం కింద వలస కూలీలకు , ఇతర ప్రాంతాల్లో చిక్కుకుపోయిన వారికి అందరికీ ప్రయోజనం చేకూరినట్టుగా సూచన ప్రాయంగా తెలుస్తోంది . అంటే , సకాలంలో ప్రవేశ పెట్టిన ఈ పథకం చక్కని విజయం సాధించినట్టుగానే భావించాల్సి ఉంది .


    ****


    

    
    (Release ID: 1647201) Visitor Counter : 5
    
    
      Read this release in: English , Urdu , Hindi , Manipuri , Tamil