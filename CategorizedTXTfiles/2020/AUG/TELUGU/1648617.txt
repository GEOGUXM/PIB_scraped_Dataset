      సిబ్బంది, ప్రజా ఫిర్యాదులు మరియు పింఛన్ల మంత్రిత్వ శాఖ

      2019 సివిల్ సర్వీసెస్ ఆలిండియా టాపర్స్ తో కేంద్ర మంత్రి డాక్టర్ జితేంద్ర సింగ్ భేటీ
      Posted On: 25 AUG 2020 5:48PM by PIB Hyderabad


    2019 వ సంవత్సరపు ఐ . ఎ . ఎస్ ./ సివిల్ సర్వీసెస్ పరీక్షలలో అగ్రశ్రేణిలో ఎంపికైన వారిని కేంద్ర స్వతంత్ర హోదా సహాయమంత్రి డాక్టర్ జితేంద్ర సింగ్ ఈ రోజు ఆన్ లైన్ వీడియో కాన్ఫరెన్స్ ద్వారా సత్కరించారు . కేంద్ర సహాయమంత్రి హోదాలో జితేంద్ర సింగ్ , ఈశాన్య ప్రాంత అభివృద్ధి , ప్రధాని కార్యాాలయ వ్యవహారాలు , సిబ్బంది వ్యవహారాలు , ప్రజా ఫిర్యాదులు , పెన్షన్లు , అణుశక్తి , అంతరిక్ష పరిశోధన వంటి అంశాలను అజమాయిషీ చేస్తారు . ఐ . ఎ . ఎస్ ., సివిల్ సర్వీసెస్ పరీక్షల ఫలితాలు ఇటీవలే విడుదలయ్యాయి . కేంద్ర మంత్రి సత్కారం అందుకున్న వారిలో అఖిల భారత స్థాయిలో మొదటి ర్యాంకు సాధించిన హర్యానాకు చెందిన ప్రదీప్ సింగ్ , రెండవ ర్యాంకు సాధించిన ఢిల్లీకి చెందిన జతిన్ కిశోర్ , 3 వ ర్యాంకు సాధించిన ఉత్తరప్రదేశ్ రాష్ట్రానికి చెందిన ప్రతిభా వర్మ ఉన్నారు .


    అఖిల భారత ర్యాంకు విజేతలతో ముచ్చటించిన సందర్భంగా మంత్రి జితేంద్ర సింగ్ మాట్లాడుతూ , సిబ్బంది , శిక్షణ వ్యవహారాల విభాగం ప్రధాన కార్యాలయమైన నార్త్ బ్లాకుకు అఖిల భారత అగ్రశ్రేణి ర్యాంకర్లను వ్యక్తిగతంగా ఆహ్వానించి , వారిని సత్కరించే సంప్రదాయాన్ని తాను ప్రవేశపెట్టినట్టు చెప్పారు . అయితే , కోవిడ్ -19 మహమ్మారి నియంత్రణ నేపథ్యంలో ఈ సారి అలాంటి సమావేశం సాధ్యం కాలేదని , దేశంలోని వివిధ ప్రాంతాల్లో ఉన్న అఖిల భారత టాపర్స్ తో వీడియో కాన్ఫరెన్స్ నిర్వహించాల్సి వచ్చిందని మంత్రి చెప్పారు .


    టాపర్స్ తో ఇష్టాగోష్టిగా డాక్టర్ జితేంద్ర సింగ్ మాట్లాడుతూ , వారి కుటుంబం , భవిష్యత్తు ప్రణాళికల గురించి అడిగి తెలుసుకున్నారు . స్వాంత్య్రం అనంతర భారత దేశంలో అత్యుత్తమ సమయంలో , అంటే ప్రధానమంత్రి నరేంద్ర మోదీ ఆధ్వర్యంలో వారు ప్రభుత్వ సర్వీసుల్లో చేరుతున్నారని మంత్రి అన్నారు . భారతదేశం త్వరలో ప్రపంచంలోనే ముందువరసలోకి చేరే సమయంలో వారు ప్రభుత్వ సర్వీసుల్లో చేరడం అభినందనీయమన్నారు . 30 నుంచి , 35 ఏళ్ల సర్వీసు ఉన్న ఈ యువ అధికారులకు ,.. నరేంద్ర మోదీ న్యూ ఇండియా రూపకల్పన కార్యక్రమంలో పాలు పంచుకునే అదృష్టం కలిగిందన్నారు . యువ ప్రొబేషనరీ , ఐ . ఎ . ఎస్ . అధికారులకోసం గత ఆరేళ్ల కాలంలో ప్రభుత్వం తీసుకవచ్చిన సంస్కరణలను డాక్టర్ జితేంద్ర సింగ్ గుర్తుచేశారు .


    గత కొన్నేళ్లుగా ఎంపికయ్యే టాపర్స్ లో మార్పులను కేంద్ర మంత్రి ప్రస్తావించారు . గత దశాబ్దం వరకూ దేశంలోని కొన్ని రాష్ట్రాలనుంచి మాత్రమే టాపర్స్ గా అభ్యర్థులు ఎంపికయ్యేవారని , ఈ రోజున హర్యానా , పంజాబ్ , జమ్ము కాశ్మీర్ కేంద్ర పాలిత ప్రాంతంనుంచి కూడా టాపర్స్ ఎంపికయ్యారని , ఇది కొత్త పరిణామమని అన్నారు . అలాగే దాదాపు ప్రతి ఏడాది , ముగ్గురు అగ్రశ్రేణి అభ్యర్థుల్లో ఏ ఒక్కరో , అంతకంటే ఎక్కువ మందో మహిళలు ఎంపికవుతూ వస్తున్నారన్నారు . ఈ ఏడాది అగ్రశ్రేణికి ఎంపికైన తొలి 25 మందిలో 12 మంది ఇంజినీర్లు ఉన్నారన్నారు . మోదీ ప్రభుత్వం ప్రవేశపెట్టిన పలు పథకాలను సమర్థవంతంగా అమలుకావడానికి ఈ అంశం మరింత దోహదపడుతుందని అన్నారు .


    సివిల్ సర్వీస్ పరీక్షల్లో అగ్రశ్రేణికి ఎంపికైన 20 మందిని కేంద్ర సిబ్బంది , శిక్షణా వ్యవహారాల కార్యదర్శి డాక్టర్ సి . చంద్రమౌళి అభినందించారు . వారికి గొప్ప భవిష్యత్తు చేకూరాలన్న ఆకాంక్షను వ్యక్తం చేశారు . సివిల్ సర్వీసును ఎంపిక చేసుకున్నందుకు వారందరినీ గుర్తుపెట్టుకోవలసి ఉంటుందని , సమాజానికి సేవలందించేందుకు , దేశాభివృద్ధికి తోడ్పడేందుకు విభిన్న రంగాల్లో పనిచేసేందుకు ఈ సర్వీసు మాత్రమే అసంఖ్యాకమైన అవకాశాలు కల్పిస్తుందని అన్నారు . అభ్యర్థులంతా తమ తమ ప్రతిభాపాటవాలను చూపి , ఉత్తమ ఫలితాలు సాధించేందుకు కృషిచేయాలన్నారు .


    ఈ రోజు ఆన్ లైన్ వీడియో కాన్ఫరెన్స్ ద్వారా జరిగిన సత్కార కార్యక్రమంలో 2019 వ సంవత్సరపు సివిల్ సర్వీస్ పరీక్షల్లో అగ్రశ్రేణికి ఎంపికైన 20 మందీ పాలుపంచుకున్నారు . వారు తమ అభిప్రాయాలను వ్యక్తం చేయడంతోపాటుగా , దేశానికి సేవలందించేందుకు తమ శ్రద్ధాసక్తులను తెలియజేశారు . సిబ్బంది , శిక్షణా వ్యవహారాల విభాగానికి చెందిన సీనియర్ అధికారులంతా ఈ కార్యక్రమానికి హాజరయ్యారు . అదనపు కార్యదర్శి లోక్ రంజన్ ,.. వందన సమర్పణతో కార్యక్రమం ముగిసింది .


    <><><><><>

    
    
    (Release ID: 1648617) Visitor Counter : 8
    
    
      Read this release in: Punjabi , Assamese , English , Urdu , Hindi , Marathi , Bengali , Manipuri , Tamil