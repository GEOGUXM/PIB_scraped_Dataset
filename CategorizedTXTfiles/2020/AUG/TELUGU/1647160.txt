      ఆరోగ్య, కుటుంబ సంక్షేమ‌ మంత్రిత్వ శాఖ

      ఎఫ్ఎస్ఎస్ఏఐ ఈట్ రైట్ ఛాలెంజ్ ఓరియంటేషన్ వర్క్‌షాప్‌లో డిజిటల్ ప్రసంగం చేసిన డాక్టర్ హర్ష్ వర్ధన్
      "ఫిట్ ఇండియా, పోషన్ అభియాన్, రక్తహీనత ముక్త్ భారత్, జల్ జీవన్ మిషన్, స్వచ్ఛ భారత్ అభియాన్ తో పాటు భారత్ సరైన ఆహారం భుజించడం అనే అంశాలే ప్రధానమంత్రి నవభారత ఆలోచనలకు మూలస్తంభాలు"

      Posted On: 19 AUG 2020 5:47PM by PIB Hyderabad

    ఈట్ రైట్ ఛాలెంజ్‌లో భాగంగా ఫుడ్ సేఫ్టీ అండ్ స్టాండర్డ్స్ అథారిటీ ఆఫ్ ఇండియా (ఎఫ్‌ఎస్‌ఎస్‌ఏఐ) నిర్వహించిన ఆన్‌లైన్ ఓరియంటేషన్ వర్క్‌షాప్‌కు కేంద్ర ఆరోగ్య, కుటుంబ సంక్షేమ శాఖ మంత్రి డాక్టర్ హర్ష్ వర్ధన్ అధ్యక్షత వహించారు. దేశవ్యాప్తంగా ‘ఈట్ రైట్ ఇండియా’ కార్యక్రమాలను విస్తరించడానికి వివిధ వాటాదారులకు సహాయపడటానికి డాక్టర్ హర్ష్ వర్ధన్ ఎఫ్‌ఎస్‌ఎస్‌ఏఐ కి సంబంధించిన ‘ఈట్ రైట్ ఇండియా’ హ్యాండ్‌బుక్, eatrightindia.gov.in వెబ్‌సైట్‌ను ప్రారంభించారు. ఆరోగ్య, కుటుంబ సంక్షేమ శాఖ సహాయ మంత్రి శ్రీ అశ్విని కుమార్ చౌబే కూడా ఈ సందర్బంగా పాల్గొన్నారు.


    ఆరోగ్య, కుటుంబ సంక్షేమ మంత్రిత్వ శాఖ ఆధ్వర్యంలో ఎఫ్‌ఎస్‌ఎస్‌ఏఐ ప్రారంభించిన ‘ఈట్ రైట్ ఇండియా’ ఉద్యమం ప్రజలలో సురక్షితమైన, ఆరోగ్యకరమైన, స్థిరమైన ఆహారపు అలవాట్ల గురించి అవగాహన కల్పిస్తోంది. ఈ లక్ష్యాన్ని సాధించడానికి కార్యక్రమాన్ని ప్రజల ఉద్యమంగా మార్చడానికి, ఆహార భద్రత, నియంత్రణ వాతావరణాన్ని బలోపేతం చేయడానికి, వినియోగదారులలో అవగాహన పెంచడానికి 197 జిల్లాలు, నగరాల కోసం వార్షిక పోటీ అయిన ఈట్ రైట్ ఛాలెంజ్‌ను ఎఫ్‌ఎస్‌ఎస్‌ఏఐ ఇటీవల ప్రకటించింది. మంచి ఆహార ఎంపికలు చేయడానికి. ఫుడ్ సేఫ్టీ కమిషనర్లు, జిల్లా అధికారులు జిల్లా న్యాయాధికారులు, ఆన్‌లైన్ వర్క్‌షాప్‌లో పాల్గొన్నారు. “ఆహారం అనేది కేవలం ఆకలి లేదా రుచి గురించి మాత్రమే కాదు, ఆరోగ్యం మరియు పోషణ గురించి కూడాను. వర్క్‌షాప్ ఈ అంశాల్లో ప్రత్యేకమైనది, ఇది పెద్ద రెస్టారెంట్ చెఫ్‌లతో పాటు, వీధుల్లో తినుబండారాల యజమానులకు కూడా ఒకే లక్ష్యాన్ని సాధించడానికి ఒకే గొడుగు కిందకు తీసుకువస్తుంది ” అని డాక్టర్ హర్ష్ వర్ధన్ అన్నారు. భారతదేశంలో నివసిస్తున్న 135 కోట్ల మందిలో “196 మిలియన్లు దీర్ఘకాలిక ఆకలికి బాధితులు కాగా, మరో 180 మిలియన్లు ఊబకాయంతో బాధపడుతున్నారు. 47 మిలియన్ల మంది పిల్లలు వృద్ధికి నోచుకోలేకపోతున్నారు. 500 మిలియన్ల మంది సూక్ష్మ పోషకాల లోపం, 100 మిలియన్ల మంది ఆహార లోపలకు సంబంధించిన వ్యాధుల బారిన పడుతున్నారు ” అన్నారు. ఈ సవాళ్లను ఎదుర్కోడానికి ఆహారం, పోషణ, బయట తినడం, ఆహారపు అలవాట్ల గురించి అవగాహన విషయంలో ఈ ఉద్యమం శ్రద్ధ పెడుతుందని ఆయన తెలిపారు. ఇది ఆహార వ్యర్థం, ఆహారాన్ని పారవేయడం వంటి సమస్యపై కూడా ప్రత్యేక దృష్టి పెడుతుందని అన్నారు.


    అనారోగ్యతను ఎదుర్కోవడంలో ఆరోగ్యకరమైన ఆహారం, పోషణ పాత్ర గురించి డాక్టర్ హర్ష్ వర్ధన్ మాట్లాడారు. వివిధ రకాలైన వ్యాధుల పట్ల ఒకరి స్థితిస్థాపకత, రోగనిరోధక శక్తిని పెంపొందించడంలో ఆహారం సహాయపడుతుందని అన్నారు. “మధుమేహం, రక్తపోటు, హృదయ సంబంధ సమస్యలు వంటి సంక్రమించని వారి నుండి 61.8% మరణాలు ప్రత్యక్షంగా లేదా పరోక్షంగా సరైన ఆహారం తీసుకోపోవడం వల్ల తలెత్తిన పరిస్థితులే కలిగి ఉన్నాయి. క్షయవ్యాధి వంటి సంక్రమణ వ్యాధులు కూడా పోషకాహార లోపంతో బాధపడుతున్న ప్రజలను అసమానంగా ప్రభావితం చేస్తాయి. పోషకాహారం ద్వారా పొందిన రోగనిరోధక శక్తి ఆధారంగా ఒకే ఇంటి ప్రజలు కోవిడ్ కి, భిన్నమైన ప్రతిస్పందనలను చూపుతున్నారు” అని డాక్టర్ హర్ష్ వర్ధన్ తెలిపారు.
    శ్రీ అశ్విని కుమార్ చౌబే మాట్లాడుతూ "శరీరంపై చూపే ప్రభావం ఆధారంగా ఆహారాన్ని వర్గీకరించడం ద్వారా ప్రజలను సరైన ఆహారపు పద్ధతులకు మార్గనిర్దేశం చేయడంలో పురాతన కాలం నాటి విజ్ఞానాన్ని, సాంప్రదాయ ఆయుర్వేదం పాత్రను" ప్రముఖంగా ప్రస్తావించారు. భగవద్గీత, ఉపనిషత్తుల నుండి ఉదాహరణలను ఉటంకిస్తూ, సాంప్రదాయ ఆహారపు అలవాట్లు, మొక్కల ఆధారిత ఆహారం పాత్రను ఆయన నొక్కి చెప్పారు. ఆరోగ్యకరమైన ఆహారపు అలవాట్లు, చురుకైన శారీరక శ్రమ.. ఈ రెంటి సమ్మేళనం, మంచి, ఆరోగ్యకరమైన భారత్ను ఆవిష్కరిస్తుంది ఆయన స్పష్టం చేశారు. ఈ కార్యక్రమంలో ఎఫ్‌ఎస్‌ఎస్‌ఏఐ చైర్‌పర్సన్ రీటా టీయోటియా, సీఈఓ శ్రీ అరుణ్‌సింగల్ కూడా ఆన్ లైన్ లో హాజరయ్యారు.


    ****

    
    
    (Release ID: 1647160) Visitor Counter : 9
    
    
      Read this release in: Punjabi , English , Urdu , Marathi , Hindi , Manipuri , Bengali , Tamil