      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ଭାରତ ରତ୍ନ ପୂର୍ବତନ ରାଷ୍ଟ୍ରପତି ପ୍ରଣବ ମୁଖାର୍ଜୀଙ୍କ ବିୟୋଗରେ କେନ୍ଦ୍ରମନ୍ତ୍ରୀ ଧର୍ମେନ୍ଦ୍ର ପ୍ରଧାନଙ୍କ ଶୋକ
      • ପ୍ରଣବ ଦା’ ପାଞ୍ଚ ଦଶନ୍ଧି ଧରି ଭାରତୀୟ ରାଜନୀତିରେ ଅବିସ୍ମରଣୀୟ ଛାପ ଛାଡିଥିଲେ - ଧର୍ମେନ୍ଦ୍ର ପ୍ରଧାନ
      • ଭାରତର ଜଣେ ସର୍ବକନିଷ୍ଠ ଅର୍ଥମନ୍ତ୍ରୀ ଠାରୁ ଭାରତର 13ତମ ରାଷ୍ଟ୍ରପତି ହୋଇ ପାରିଥିଲେ
      • ଦେଶ ସେବା ପାଇଁ ନିଜକୁ ଉତ୍ସର୍ଗ କରିଥିଲେ ପ୍ରଣବ ଦା’
      • ତାଙ୍କର ରାଜନୈତିକ ଆଭିମୁଖ୍ୟ ପାଇଁ ସେ ସର୍ବଦା ମୂଲ୍ୟବାନ ଥିଲେ
      • ଭାରତୀୟ ରାଜନୀତିରେ ତାଙ୍କ ସ୍ଥାନ ପୂରଣ କରିବା କଷ୍ଟକର
      Posted On: 31 AUG 2020 9:40PM by PIB Bhubaneshwar


    ଭାରତ ରତ୍ନ ପୂର୍ବତନ ରାଷ୍ଟ୍ରପତି ପ୍ରଣବ ମୁଖାର୍ଜୀ ଜଣେ ସମ୍ମାନିତ ରାଜନେତା , ଅପାର ଜ୍ଞାନର ବ୍ୟକ୍ତି ଥିଲେ । ପ୍ରଣବ ଦା ’ ପାଞ୍ଚ ଦଶନ୍ଧି ଧରି ଭାରତୀୟ ରାଜନୀତିରେ ଏକ ଅବିସ୍ମରଣୀୟ ଛାପ ଛାଡିଥିଲେ ବୋଲି ତାଙ୍କ ବିୟୋଗରେ ଗଭୀର ଦୁଃଖ ପ୍ରକାଶ କରି କହିଛନ୍ତି କେନ୍ଦ୍ରମନ୍ତ୍ରୀ ଧର୍ମେନ୍ଦ୍ର ପ୍ରଧାନ ।


    ସେ କହିଛନ୍ତି ଯେ ପ୍ରଣବ ଦା ’ ଭାରତର ଜଣେ ସର୍ବକନିଷ୍ଠ ଅର୍ଥମନ୍ତ୍ରୀ ଠାରୁ ଭାରତର 13ତମ ରାଷ୍ଟ୍ରପତି ହୋଇ ପାରିଥିଲେ ଏବଂ ଦେଶ ସେବା ପାଇଁ ନିଜକୁ ଉତ୍ସର୍ଗ କରିଥିଲେ । ତାଙ୍କର ରାଜନୈତିକ ଆଭିମୁଖ୍ୟ ପାଇଁ ସେ ସର୍ବଦା ମୂଲ୍ୟବାନ ଥିଲେ । ସଂସଦୀୟ କାର୍ଯ୍ୟ ଏବଂ ଦଳୀୟ ରେଖା ଆଧାରରେ ସହମତି ସୃଷ୍ଟି କରିବାର କ୍ଷମତା ପାଇଁ ତାଙ୍କୁ ସର୍ବଦା ସମ୍ମାନ କରାଯାଉଥିଲା ।


    ଶ୍ରୀ ପ୍ରଧାନ ପ୍ରଣବ ମୁଖାର୍ଜୀଙ୍କ ସ୍ମୃତିଚାରଣ କରି କହିଛନ୍ତି ଯେ 2017ରେ ଜାନଗିପୁର ପରିଦର୍ଶନରେ ଥିବା ବେଳେ ସେ ଏକ ସରକାରୀ କାର୍ଯ୍ୟକ୍ରମରେ ପ୍ରଣବ ଦା ’ ଙ୍କୁ ସାକ୍ଷାତ୍ କରିଥିଲେ । ଏହି ଅବସରରେ ପ୍ରଣବ ମୁଖାର୍ଜୀ ନିଜର ପୂର୍ବତନ ଲୋକସଭା ନିର୍ବାଚନ ମଣ୍ଡଳିରେ ପ୍ରଧାନମନ୍ତ୍ରୀ ଉଜ୍ଜଳା ଯୋଜନାରେ 2.5 କୋଟିତମ ଏଲପିଜି ସଂଯୋଗ ପ୍ରଦାନ କରିଥିଲେ । ଏହା ତାଙ୍କ ପାଇଁ ଭାବପ୍ରବଣୀୟ ମୁହୂର୍ତ୍ତ ଥିଲା ବୋଲି ଶ୍ରୀ ପ୍ରଧାନ ଉଲ୍ଲେଖ କରିଛନ୍ତି ।


    ସେହିପରି ପାଇକ ବିଦ୍ରୋହର 200 ବର୍ଷ ପୂର୍ତ୍ତି ଉତ୍ସବର ବର୍ଷବ୍ୟାପୀ ପାଳନ ଅବସରରେ କେନ୍ଦ୍ରମନ୍ତ୍ରୀ ଶ୍ରୀ ପ୍ରଧାନ ନିଜେ ରାଷ୍ଟ୍ରପତି ଭବନ ଯାଇ ପ୍ରଣବ ମୁଖାର୍ଜୀଙ୍କୁ ଏହି ଉତ୍ସବକୁ ଉଦ୍ଘାଟନ କରିବାକୁ ଅନୁରୋଧ କରିଥିଲେ । ଏହି ନିମନ୍ତ୍ରଣକୁ ଗ୍ରହଣ କରି ସେ କାର୍ଯ୍ୟକ୍ରମର ଉଦଘାଟନ କରିଥିଲେ ।


    ପ୍ରଭାବଶାଳୀ ବ୍ୟକ୍ତିତ୍ୱ , ଭାରତୀୟ ରାଜନୀତିର ପ୍ରମୁଖ ଚେହେରା ପ୍ରଣବ ଦା ’ ଙ୍କ ବିୟୋଗ ନିଜ ପାଇଁ ବ୍ୟକ୍ତିଗତ କ୍ଷତି । ଭାରତୀୟ ରାଜନୀତିରେ ତାଙ୍କ ସ୍ଥାନ ପୂରଣ କରିବା କଷ୍ଟକର ବୋଲି ଶ୍ରୀ ପ୍ରଧାନ କହିଛନ୍ତି ।


    **********

    
    
    (Release ID: 1650205) Visitor Counter : 9