      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      14.2 ଲକ୍ଷ ଅତିକ୍ରମ କଲା ଆରୋଗ୍ୟ ମାମଲା
      • ସୁସ୍ଥତା ହାର 68.32%
      • ଜାତୀୟ ମୃତ୍ୟୁ ହାର 2.04%
      Posted On: 08 AUG 2020 5:02PM by PIB Bhubaneshwar


    କେନ୍ଦ୍ର ଏବଂ ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳ ସରକାରଙ୍କ ଦ୍ଵାରା ଆବଧାଞ୍ଚଳ, ପରୀକ୍ଷଣ, ଏକାନ୍ତବାସ ଏବଂ ଚିକିତ୍ସା ପ୍ରତି ଧ୍ୟାନ ଏବଂ ପ୍ରଭାବଶାଳୀ ପ୍ରୟାସ ଫଳରେ ଆରୋଗ୍ୟ ହାର ବୃଦ୍ଧି ପାଇବା ସହିତ ମୃତ୍ୟୁ ହାର କ୍ରମାଗତ ହ୍ରାସ ପାଇଛି ।


    ପ୍ରଭାବଶାଳୀ ଢଙ୍ଗରେ ନିରୀକ୍ଷଣ ଏବଂ ଉନ୍ନତ ପରୀକ୍ଷଣ ଦ୍ଵାରା ସଂକ୍ରମିତ ମାମଲାଗୁଡ଼ିକୁ ଶୀଘ୍ର ଚିହ୍ନଟ କରାଯାଇପାରୁଛି ଏବଂ ଫଳସ୍ୱରୂପ ଗୁରୁତର ଏବଂ ଜଟିଳ ମାମଲାଗୁଡ଼ିକର ଚିକିତ୍ସା ପରିଚାଳନାକୁ ଆଗେଇ ନିଆଯାଇପାରୁଛି । ନିୟୁତ ପିଛା ବିଶ୍ଵସ୍ତରୀୟ ହାରାହାରି ସଂକ୍ରମିତ ସଂଖ୍ୟା 2,425 ତୁଳନାରେ ଭାରତରେ ସର୍ବନିମ୍ନ 1,469 ରହିଛି ।


    କେନ୍ଦ୍ର ଏବଂ ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳ ସରକାରଙ୍କ ଦ୍ଵାରା “ପରୀକ୍ଷା, ଚିହ୍ନଟ, ଚିକିତ୍ସା” ରଣନୀତିର ସମନ୍ୱିତ କାର୍ଯ୍ୟକାରିତା ଫଳରେ ବିଶ୍ଵସ୍ତରୀୟ ମୃତ୍ୟୁହାର ତୁଳନାରେ ଭାରତର ହାର କମ ରହିଛି । ମୃତ୍ୟୁ ହାର ଆଜି 2.04%ରେ ପହଞ୍ଚିଛି ।


    କୋଭିଡ-19 ସଂକ୍ରମିତଙ୍କ ସୁସ୍ଥତା ହାରରେ ତୀବ୍ର ବୃଦ୍ଧି ଘଟିଛି । ଗତ 24 ଘଣ୍ଟା ମଧ୍ୟରେ 48 , 900 ରୋଗୀ ସୁସ୍ଥ ହୋଇ ଘରକୁ ଫେରିଥିବାବେଳେ ଭାରତର ମୋଟ ଆରୋଗ୍ୟ ସଂଖ୍ୟା 14 , 27 , 005ରେ ପହଞ୍ଚିଛି । ସୁସ୍ଥତା ହାର ସ୍ଥିର ଭାବେ ବୃଦ୍ଧି ପାଇ 68.32%ରେ ପହଞ୍ଚିଛି ।


    ଆଜି ଭାରତରେ ଥିବା ପ୍ରକୃତ ସକ୍ରିୟ ମାମଲା ସଂଖ୍ୟା 6,19,088, ଯାହା ସମୁଦାୟ ମାମଲାର 29.64% । ଏମାନେ ସମସ୍ତେ ହସ୍ପିଟାଲ କିମ୍ବା ଘରୋଇ ଏକାନ୍ତବାସରେ ଡାକ୍ତରୀ ଚିକିତ୍ସାଧୀନରେ ଅଛନ୍ତି ।


    ଦେଶରେ ପରୀକ୍ଷାଗାର ଭିତ୍ତିଭୂମି ବୃଦ୍ଧି ଏବଂ ଉତ୍ତମ ପରୀକ୍ଷଣ ସୁବିଧା ଫଳରେ କୋଭିଡ-19 ସଂକ୍ରମିତଙ୍କ ଚିହ୍ନଟ ପାଇଁ ଭାରତରେ ମୋଟ 2,33,87,171 ନମୁନା ପରୀକ୍ଷା କରାଯାଇଛି । ଗତ 24 ଘଣ୍ଟା ମଧ୍ୟରେ 5,98,778 ନମୁନା ପରୀକ୍ଷା କରାଯାଇଛି । ଆଜି ନିୟୁତ ପିଛା ପରୀକ୍ଷଣ ସଂଖ୍ୟା ତୀବ୍ର ବୃଦ୍ଧି ପାଇ 16,947 ହୋଇଥିବା ଦେଖାଦେଇଛି ।


    ଏହି ବ୍ୟାପକ ପରୀକ୍ଷଣର ଏକ ମୁଖ୍ୟ କାରଣ ହେଉଛି ପରୀକ୍ଷାଗାରଗୁଡିକର କ୍ରମାଗତ ବୃଦ୍ଧି । ସରକାରୀ କ୍ଷେତ୍ରରେ 936ଟି ଏବଂ ବେସରକାରୀ କ୍ଷେତ୍ରରେ 460ଟି ପରୀକ୍ଷାଗାର ସହିତ ଭାରତରେ କୋଭିଡ-19 ପରୀକ୍ଷା ପାଇଁ ମୋଟ 1,396ଟି ପରୀକ୍ଷାଗାର ରହିଛି ।


    କୋଭିଡ୍‌ ଜନିତ ସମସ୍ତ ପ୍ରକାର ବୈଷୟିକ ପ୍ରସଙ୍ଗରେ ନିର୍ଭୁଲ ଏବଂ ସର୍ବଶେଷ ତଥ୍ୟ , ନିର୍ଦେଶାବଳୀ ଓ ପରାମର୍ଶ ପାଇଁ ଭିଜିଟ୍‌ କରନ୍ତୁ : https://www.mohfw.gov.in/ and @MoHFW_INDIA ।


    କୋଭିଡ୍‌ ସଂକ୍ରାନ୍ତ ବୈଷୟିକ ପ୍ରଶ୍ନ ପଠାଇବା ପାଇଁ covid19@gov.in ଏବଂ ଅନ୍ୟାନ୍ୟ ପ୍ରଶ୍ନ ncov2019@gov.in and @CovidIndiaSeva ।


    କୋଭଡ -19 ସଂକ୍ରାନ୍ତ କୌଣସି ପ୍ରଶ୍ନ ମଧ୍ୟ ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟର ହେଲ୍‌ପଲାଇନ ନଂ : +91-1123978046 କିମ୍ବା 1075 ( ନିଃଶୁଳ୍କ ) କୁ ପଚରା ଯାଇପାରିବ ।


    ରାଜ୍ୟଗୁଡିକର ହେଲ୍‌ପଲାଇନ ନଂ : https://www.mohfw.gov.in/pdf/ coronvavirushelplinenumber.pdf ରେ ଉପଲବ୍ଧ ।


    **********

    
    
    (Release ID: 1644504) Visitor Counter : 7
    
    
      Read this release in: English , Urdu , Marathi , Hindi , Bengali , Manipuri , Punjabi , Gujarati , Tamil , Telugu