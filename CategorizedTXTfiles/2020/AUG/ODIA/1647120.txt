      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ଅଧିକ ନମୁନା ପରୀକ୍ଷଣ ଅଭିମୁଖେ ଭାରତ
      • କ୍ରମାଗତ ଦ୍ଵିତୀୟ ଦିନରେ 8 ଲକ୍ଷରୁ ଅଧିକ ପରୀକ୍ଷା
      • ପରୀକ୍ଷଣ କ୍ରମାଗତ ବୃଦ୍ଧି ପାଇ ନିୟୁତ ପିଛା 23,002ରେ ପହଞ୍ଚିଲା
      • ସଂକ୍ରମଣ ହାର 8 ପ୍ରତିଶତରେ ସ୍ଥିର
      Posted On: 19 AUG 2020 4:33PM by PIB Bhubaneshwar


    ପରୀକ୍ଷା, ଚିହ୍ନଟ, ଉପଚାର ରଣନୀତିକୁ ଆଧାର କରି ଭାରତ କ୍ରମାଗତ ଦ୍ଵିତୀୟ ଦିନ ପାଇଁ 8 ଲକ୍ଷରୁ ଅଧିକ କରୋନା ନମୁନା ପରୀକ୍ଷା କରିଛି । ଦିନ ପିଛା ଏହି ସଂଖ୍ୟା 10 ଲକ୍ଷକୁ ବୃଦ୍ଧି କରିବା ଲକ୍ଷ୍ୟ ନେଇ କେବଳ ଗତ 24 ଘଣ୍ଟା ମଧ୍ୟରେ 8,01,518 ନମୁନା ପରୀକ୍ଷା କରାଯାଇଛି ।


    ମୋଟ ନମୁନା ପରୀକ୍ଷା ସଂଖ୍ୟା 3,17,42,782ରେ ପହଞ୍ଚିଥିବା ବେଳେ ପ୍ରତି ନିୟୁତ ପିଛା ନମୁନା ପରୀକ୍ଷଣ ଦ୍ରୁତ ଗତିରେ 23,002କୁ ବୃଦ୍ଧି ପାଇଛି ।


    ବ୍ୟାପକ ପରୀକ୍ଷା ଦ୍ଵାରା ସଂକ୍ରମିତଙ୍କୁ ଚିହ୍ନଟ କରିବା ପାଇଁ ଏକମାତ୍ର ଉପାୟ ଥିବା ବେଳେ ସଂକ୍ରମିତ ଚିହ୍ନଟ ସହ ସମୟୋଚିତ ମେଡିକାଲ ଚିକିତ୍ସା ମଧ୍ୟ ଦିଆଯାଇପାରୁଛି । ଅଧିକ ପରୀକ୍ଷଣ ଧାରାକୁ ଅବ୍ୟାହତ ରଖିବା ଫଳରେ ଆରୋଗ୍ୟ ହାର ମଧ୍ୟ ବୃଦ୍ଧି ପାଇଛି । ଆରୋଗ୍ୟ ଓ ସଂକ୍ରମିତଙ୍କ ମଧ୍ୟରେ ସଂଖ୍ୟାଗତ ପାର୍ଥକ୍ୟ ବୃଦ୍ଧି ପାଉଥିବା ବେଳେ ମୃତ୍ୟୁ ହାର ମଧ୍ୟ ଆଶାନୁରୂପ ହ୍ରାସ ପାଇଛି ।


    ସ୍ୱାସ୍ଥ୍ୟ ଭିତ୍ତିଭୂମି ସଂପ୍ରସାରଣ ଯୋଗୁଁ ଦେଶରେ ରୋଗ ନିରୂପଣ ପାଇଁ ପରୀକ୍ଷାଗାର ସଂଖ୍ୟା ମଧ୍ୟ ବୃଦ୍ଧି ପାଇଛି । ଚଳିତ ବର୍ଷ ଜାନୁଆରୀ ମାସରେ ଦେଶରେ ଗୋଟିଏ ମାତ୍ର ପରୀକ୍ଷାଗାର ଥିବା ବେଳେ ବର୍ତ୍ତମାନ 975ଟି ସରକାରୀ ଓ 511 ଘରୋଇ ଏହିପରି ମୋଟ 1486ଟି ପରୀକ୍ଷାଗାରରେ ନମୁନା ପରୀକ୍ଷଣ କରାଯାଉଛି ।


    କୋଭିଡ ଜନିତ ସମସ୍ତ ପ୍ରକାର ବୈଷୟିକ ପ୍ରସଙ୍ଗରେ ନିର୍ଭୁଲ ଏବଂ ସର୍ବଶେଷ ତଥ୍ୟ , ନିର୍ଦ୍ଦେଶାବଳୀ ଓ ପରାମର୍ଶ ପାଇଁ ଭିଜିଟ୍‌ କରନ୍ତୁ : https://www.mohfw.gov.in/ and @MoHFW_INDIA ।


    କୋଭିଡ୍‌ ସଂକ୍ରାନ୍ତ ବୈଷୟିକ ପ୍ରଶ୍ନ ପଠାଇବା ପାଇଁ covid19@gov.in ଏବଂ ଅନ୍ୟାନ୍ୟ ପ୍ରଶ୍ନ ncov2019@gov.in and @CovidIndiaSeva ।


    କୋଭିଡ -19 ସଂକ୍ରାନ୍ତ କୌଣସି ପ୍ରଶ୍ନ ମଧ୍ୟ ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟର ହେଲ୍‌ପଲାଇନ ନଂ – +91-11-23978046 କିମ୍ବା 1075 ( ନିଃଶୁଳ୍କ ) କୁ ପଚରା ଯାଇପାରିବ ।


    ରାଜ୍ୟଗୁଡିକର ହେଲ୍‌ପଲାଇନ ନଂ : https://www.mohfw.gov.in/pdf/ coronvavirushelplinenumber.pdf ରେ ଉପଲବ୍ଧ ।


    *********


    

    
    (Release ID: 1647120) Visitor Counter : 4
    
    
      Read this release in: Marathi , Punjabi , English , Urdu , Hindi , Manipuri , Gujarati , Tamil , Telugu , Malayalam