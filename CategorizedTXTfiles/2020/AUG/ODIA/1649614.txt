      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ନମୁନା ପରୀକ୍ଷଣ ସଂଖ୍ୟା 4 କୋଟିରୁ ଅଧିକ
      ● କ୍ରମାଗତ 3ୟ ଦିନ ପାଇଁ 9 ଲକ୍ଷରୁ ଉର୍ଦ୍ଧ୍ଵ ପରୀକ୍ଷା

      Posted On: 29 AUG 2020 12:29PM by PIB Bhubaneshwar

    ଜାନୁଆରୀ ଠାରୁ ଚାଲିଥିବା କରୋନା ସଂଗ୍ରାମରେ ଆଉ ଏକ ସଫଳତା ହାସଲ ହୋଇପାରିଛି । ଦେଶରେ ନମୁନା ପରୀକ୍ଷଣ ସଂଖ୍ୟା ଆଜି 4 କୋଟି ଅତିକ୍ରମ କରିଛି ।


    କେନ୍ଦ୍ର ସରକାରଙ୍କ ଯୋଜନା ତଥା ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳ ସରକାରଙ୍କ ଦକ୍ଷ କାର୍ଯ୍ୟ ଯୋଗୁଁ ଆଜିସୁଦ୍ଧା ମୋଟ 4,04,06,609 ନମୁନା ପରୀକ୍ଷା ହୋଇପାରିଛି । ଜାନୁଆରୀରେ ପୁଣେସ୍ଥିତ ଗୋଟିଏ ମାତ୍ର ପରୀକ୍ଷାଗାରରୁ ଆରମ୍ଭ କରାଯାଇଥିବା ପ୍ରଥମ ନମୁନା ପରୀକ୍ଷା ଆଜି 4 କୋଟିରେ ପହଞ୍ଚିଛି ।


    ଦିନିକିଆ ପରୀକ୍ଷଣରେ ମଧ୍ୟ ଦୃଷ୍ଟାନ୍ତମୂଳକ ଅଗ୍ରଗତି ଘଟିଛି । ଦିନକୁ 10 ଲକ୍ଷ ପରୀକ୍ଷଣ ର ଲକ୍ଷ୍ୟ ନେଇ ଦେଶ ଆଗେଇଥିବା ବେଳେ ଗତ 24 ଘଣ୍ଟା ମଧ୍ୟରେ 9 ,28,761 ଟି ନମୁନା ପରୀକ୍ଷା କରାଯାଇଛି ।


    ଏହାଫଳରେ ଏକ ନିୟୁତ ପିଛା ନମୁନା ପରୀକ୍ଷଣ 29,280 ରେ ପହଞ୍ଚିଛି । ବିଭିନ୍ନ ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳର ପରୀକ୍ଷା ସଂଖ୍ୟା ବୃଦ୍ଧି ପାଉଥିଲେ ମଧ୍ୟ ଅଧିକ ପରୀକ୍ଷା ସହ କ୍ରମଶଃ ସଂକ୍ରମଣ ହାର ହ୍ରାସ ପାଇବା ଆଶା କରାଯାଉଛି । ଦେଶରେ ଜାତୀୟ ସଂକ୍ରମଣ ହାର ବର୍ତ୍ତମାନ 8.57 ପ୍ରତିଶତ ଥିବା ବେଳେ ଏହା କ୍ରମାଗତ ହ୍ରାସ ପାଇବାରେ ଲାଗିଛି ।


    କୋଭିଡ ପରିଚାଳନାର ମୁଖ୍ୟ ଅଙ୍ଗ ଭାବେ ପରିଗଣିତ ପରୀକ୍ଷା , ଚିହ୍ନଟ ଓ ଉପଚାର ରଣନୀତିକୁ ଭାରତ ସବୁବେଳେ ପାଳନ କରିଆସୁଛି । ବ୍ୟାପକ ପରୀକ୍ଷା ଯୋଗୁଁ ସଂକ୍ରମିତଙ୍କୁ ଶୀଘ୍ର ଚିହ୍ନଟ କରାଯିବା ସହ ସେମାନଙ୍କ ସହ ସଂସ୍ପର୍ଶରେ ଆସିଥିବା ବ୍ୟକ୍ତିମାନଙ୍କୁ ଠାବ କରାଯାଇ ଆବଶ୍ୟକ ଚିକିତ୍ସା ପ୍ରଦାନ କରାଯାଉଛି ।


    ରୋଗ ନିରୂପଣ ପାଇଁ ନମୁନା ପରୀକ୍ଷାଗାରର ସଂଖ୍ୟା ମଧ୍ୟ ବୃଦ୍ଧି ପାଇଛି । 1002 ଟି ସରକାରୀ ଓ 574 ଟି ଘରୋଇ ଏହିପରି ମୋଟ 1576 ଟି ପରୀକ୍ଷାଗାରରେ ନମୁନା ପରୀକ୍ଷଣ କରାଯାଉଛି ।


    ନିର୍ଦ୍ଦେଶାବଳୀ ଓ ପରାମର୍ଶ ପାଇଁ ଭିଜିଟ୍ ‌ କରନ୍ତୁ : https://www.mohfw.gov.in/ and @MoHFW_INDIA ।


    କୋଭିଡ୍ ‌ ସଂକ୍ରାନ୍ତ ବୈଷୟିକ ପ୍ରଶ୍ନ ପଠାଇବା ପାଇଁ covid19@gov.in ଏବଂ ଅନ୍ୟାନ୍ୟ ପ୍ରଶ୍ନ ncov2019@gov.in and @CovidIndiaSeva ।


    କୋଭିଡ -19 ସଂକ୍ରାନ୍ତ କୌଣସି ପ୍ରଶ୍ନ ମଧ୍ୟ ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟର ହେଲ୍ ‌ ପଲାଇନ ନଂ – +91-11-23978046 କିମ୍ବା 1075 ( ନିଃଶୁଳ୍କ ) କୁ ପଚରା ଯାଇପାରିବ ।


    ରାଜ୍ୟଗୁଡିକର ହେଲ୍ ‌ ପଲାଇନ ନଂ : https://www.mohfw.gov.in/pdf/ coronvavirushelplinenumber.pdf ରେ ଉପଲବ୍ଧ ।


    *********


    

    
    (Release ID: 1649614) Visitor Counter : 5
    
    
      Read this release in: English , Urdu , Hindi , Marathi , Bengali , Assamese , Manipuri , Punjabi , Gujarati , Tamil , Telugu , Malayalam