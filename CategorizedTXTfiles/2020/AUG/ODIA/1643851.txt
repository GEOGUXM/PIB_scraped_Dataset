      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଆସନ୍ତାକାଲି ‘ଜାତୀୟ ଶିକ୍ଷା ନୀତି ଆଧାରରେ ଉଚ୍ଚଶିକ୍ଷାରେ ପରିବର୍ତ୍ତନଶୀଳ ସଂସ୍କାର’ ସମ୍ପର୍କିତ କନକ୍ଲେଭରେ ଉଦଘାଟନୀ ଅଭିଭାଷଣ ପ୍ରଦାନ କରିବେ ପ୍ରଧାନମନ୍ତ୍ରୀ
      Posted On: 06 AUG 2020 1:30PM by PIB Bhubaneshwar


    ଆସନ୍ତାକାଲି ଅର୍ଥାତ୍ 2020 ଅଗଷ୍ଟ 7ରେ ଅନୁଷ୍ଠିତ ହେବାକୁ ଥିବା ‘ ଜାତୀୟ ଶିକ୍ଷା ନୀତି ଆଧାରରେ ଉଚ୍ଚଶିକ୍ଷାରେ ପରିବର୍ତ୍ତନଶୀଳ ସଂସ୍କାର ସମ୍ପର୍କିତ କନକ୍ଲେଭରେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଭିଡିଓ କନ୍ଫରେନ୍ସିଂ ଜରିଆରେ ଉଦଘାଟନୀ ଅଭିଭାଷଣ ପ୍ରଦାନ କରିବେ ।


    ଶିକ୍ଷା ମନ୍ତ୍ରଣାଳୟ ଓ ୟୁନିଭର୍ସିଟି ଗ୍ରାଣ୍ଟ କମିସନ ମିଳିତ ଭାବେ ଏହି ସମ୍ମିଳନୀକୁ ଆୟୋଜନ କରୁଛନ୍ତି ।


    ଜାତୀୟ ଶିକ୍ଷା ନୀତି , 2020 ଅଧୀନରେ ଅନ୍ତର୍ଭୁକ୍ତ ଶିକ୍ଷାର ଗୁରୁତ୍ୱପୂର୍ଣ୍ଣ ଦିଗ ଯଥା ସାମଗ୍ରିକ , ବହୁମୁଖୀ ଓ ଭବିଷ୍ୟତମୁଖୀ ଶିକ୍ଷା , ଗୁଣବତ୍ତା , ଗବେଷଣା ଏବଂ ଶିକ୍ଷାର ପ୍ରଚାର ପ୍ରସାର ପାଇଁ ଟେକ୍ନୋଲୋଜିର ବ୍ୟବହାର ଆଦି ଅଧିବେଶନରେ ସ୍ଥାନିତ ହେବ ।


    କେନ୍ଦ୍ର ଶିକ୍ଷା ମନ୍ତ୍ରୀ ଶ୍ରୀ ରମେଶ ପୋଖରିୟାଲ ନିଶଙ୍କ , ରାଷ୍ଟ୍ରମନ୍ତ୍ରୀ ଶ୍ରୀ ସଞ୍ଜୟ ଧୋତ୍ରେ ମଧ୍ୟ ଏହି କାର୍ଯ୍ୟକ୍ରମରେ ଅଂଶଗ୍ରହଣ କରିବେ । ଚିଠା ଏନଇପି ପାଇଁ ଗଠିତ କମିଟିର ଅଧ୍ୟକ୍ଷ ଓ ସଦସ୍ୟଙ୍କ ସମେତ ବହୁ ମାନ୍ୟଗଣ୍ୟ ବ୍ୟକ୍ତି ଏବଂ ପ୍ରମୁଖ ଶିକ୍ଷାବିତ୍/ବୈଜ୍ଞାନିକ ଏଥିରେ ଭାଗନେଇ ଜାତୀୟ ଶିକ୍ଷା ନୀତିର ବିଭିନ୍ନ ଦିଗ ଉପରେ ମତ ରଖିବେ । ବିଶ୍ୱବିଦ୍ୟାଳୟଗୁଡ଼ିକର କୁଳପତି , ଶିକ୍ଷାନୁଷ୍ଠାନ ନିର୍ଦ୍ଦେଶକ , କଲେଜ ପ୍ରିନ୍ସିପାଲ ଏବଂ ଅନ୍ୟ ଅଂଶୀଦାରମାନେ ମଧ୍ୟ ଏହି କାର୍ଯ୍ୟକ୍ରମରେ ଅଂଶଗ୍ରହଣ କରିବେ ।


    ଏହି କାର୍ଯ୍ୟକ୍ରମର ଲାଇଭ୍ ଷ୍ଟ୍ରିମିଂ ନିମ୍ନ ମାଧ୍ୟମରେ ହେବ:


    MHRD Facebook Page: https://www.facebook.com/HRDMinistry/


    UGC YouTube Channel, PIB YouTube Channel,


    UGC Twitter Handle (@ugc_india) : https://twitter.com/ugc_india?s=12


    DD News


    **********

    
    
    (Release ID: 1643851) Visitor Counter : 8
    
    
      Read this release in: Tamil , Kannada , English , Urdu , Marathi , Hindi , Assamese , Bengali , Manipuri , Punjabi , Gujarati , Telugu , Malayalam