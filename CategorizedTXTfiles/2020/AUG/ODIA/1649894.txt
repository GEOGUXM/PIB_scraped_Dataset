      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଆତ୍ମନିର୍ଭର ଭାରତ ଆପ୍‌ ଇନୋଭେସନ ଚାଲେଞ୍ଜରେ ବିକଶିତ ହୋଇଥିବା ଆପ୍‌କୁ ପ୍ରଧାନମନ୍ତ୍ରୀଙ୍କ ପ୍ରଶଂସା
      Posted On: 30 AUG 2020 3:11PM by PIB Bhubaneshwar


    ପ୍ରଧାନମନ୍ତ୍ରୀ ତାଙ୍କର ଅଗଷ୍ଟ 30 ମନ୍‌କୀ ବାତ୍‌ କାର୍ଯ୍ୟକ୍ରମରେ ଆତ୍ମନିର୍ଭର ଭାରତ ଆପ୍‌ ଇନୋଭେସନ ଚାଲେଞ୍ଜରେ ବିକଶିତ ହୋଇଥିବା ଆପ୍‌କୁ ପ୍ରଶଂସା କରିଛନ୍ତି । ସେ କହିଛନ୍ତି ଯେ ଏହି ଆପ୍‌ ଇନୋଭେସନ ଚାଲେଞ୍ଜ କାର୍ଯ୍ୟକ୍ରମରେ ଦେଶର ଯୁବକମାନେ ବିଶେଷ ଆଗ୍ରହର ସହିତ ଅଂଶଗ୍ରହଣ କରିଛନ୍ତି । ଏଥିରେ ସ୍ଥାନ ପାଇଥିବା ପ୍ରାୟ ଦୁଇ ତୃତୀୟାଂଶ ଆପ୍‌ ଦେଶର ଦ୍ୱିତୀୟ ଓ ତୃତୀୟ ଶ୍ରେଣୀ ସହରରେ ପ୍ରସ୍ତୁତ ହୋଇଛି । ବିଭିନ୍ନ ବର୍ଗରେ ପ୍ରାୟ ଦୁଇ ଡଜନ ଆପ୍‌କୁ ପୁରସ୍କୃତ କରାଯାଇଛି । ଶ୍ରୋତାମାନେ ଏସବୁ ଆପ୍‌ ସହିତ ପରିଚିତ ହେବା ସହ ସେଥିସହ ସଂଯୁକ୍ତ ହେବାକୁ ସେ ପରାମର୍ଶ ଦେଇଛନ୍ତି ।


    ପ୍ରଧାନମନ୍ତ୍ରୀ ଏଭଳି କେତେକ ଆପ୍‌ ସଂପର୍କରେ ଆଲୋଚନା କରିଥିଲେ ଯେଉଁଥିରେ କୁଟୁକୀ କିଟ୍ସ ଲର୍ଣ୍ଣିଂ ଆପ୍‌ , ଶିଶୁମାନଙ୍କ ପାଇଁ ଏକ ଇଣ୍ଟରାକ୍ଟିଭ ଆପ୍‌ , ମାଇକ୍ରୋ ବ୍ଲଗିଂ ପ୍ଲାଟଫର୍ମ ପାଇଁ ଉଦ୍ଦିଷ୍ଟ ଏକ ଆପ୍‌ କୁ କୂ କୁ , ଯୁବସମାଜ ପାଇଁ ଚିଙ୍ଗାରି ଆପ୍‌ , ସରକାରୀ କାର୍ଯ୍ୟକ୍ରମ ସଂପର୍କରେ ସୂଚନା ପାଇବା ପାଇଁ ଉଦ୍ଦିଷ୍ଟ ‘ ଆସ୍କ ସରକାର ’ ଆପ୍‌ ଏବଂ ଫିଟିନେସ ଆପ୍‌- ଷ୍ଟେପ୍‌ ସେଟ୍‌ ଗୋ ଆଦି ଅନ୍ୟତମ ।


    ପ୍ରଧାନମନ୍ତ୍ରୀ କହିଛନ୍ତି ଯେ ଆଜିର ଏସବୁ ଛୋଟ ଛୋଟ ଷ୍ଟାର୍ଟଆପ୍‌ ଆସନ୍ତାକାଲି ବଡ ବଡ କଂପାନୀରେ ପରିଣତ ହେବ ଏବଂ ଏହା ବିଶ୍ୱରେ ଭାରତରେ ପ୍ରତୀକ ପାଲଟିବ । ଆମେ ଭୁଲିଯିବା ଅନୁଚିତ ଯେ ବିଶ୍ୱର ଯେଉଁ ବଡ ବଡ କଂପାନୀ ଏବେ ଅଛନ୍ତି ସେମାନେ ଏକଦା ଏଭଳି ଛୋଟ ଛୋଟ ଆପ୍‌ ଥିଲେ ।


    **********


    

    
    (Release ID: 1649894) Visitor Counter : 6
    
    
      Read this release in: Hindi , Assamese , Punjabi , English , Urdu , Marathi , Bengali , Manipuri , Gujarati , Tamil , Telugu , Kannada , Malayalam