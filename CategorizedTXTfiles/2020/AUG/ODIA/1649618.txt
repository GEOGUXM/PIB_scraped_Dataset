      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ଦେଶରେ 26 ଲକ୍ଷ କରୋନା ଆକ୍ରାନ୍ତ ସୁସ୍ଥ
      ● ଆରୋଗ୍ୟ ହାର ବୃଦ୍ଧି ସହ ମୃତ୍ୟୁହାର ମଧ୍ୟ ହ୍ରାସ ପାଉଛି

      Posted On: 29 AUG 2020 4:10PM by PIB Bhubaneshwar

    ଦେଶର କୋଭିଡ-19 ପରିଚାଳନାରେ ଅଧିକ ରୋଗୀ ସୁସ୍ଥ ହେବା ଏକ ଉଲ୍ଲେଖନୀୟ ସଫଳତା । ଅଧିକରୁ ଅଧିକ ରୋଗୀ ହସ୍ପିଟାଲ ଓ ଘରୋଇ ଏକାନ୍ତବାସରୁ ମୁକ୍ତ ହେଉଛନ୍ତି । ଜାତୀୟ ଚିକିତ୍ସା ମାନକ ନିୟମାବଳୀ ଯୋଗୁଁ ଆଜି ଏହି ସଫଳତା ମିଳିପାରିଛି । ଦେଶର ସ୍ୱାସ୍ଥ୍ୟ ଭିତ୍ତିଭୂମିର ସଂପ୍ରସାରଣ ଓ ନିୟମିତ ଘରୋଇ ଏକାନ୍ତବାସର ନିରୀକ୍ଷଣ ଯୋଗୁଁ ଏହା ସମ୍ଭବପର ହୋଇପାରିଛି ।


    ଦେଶରେ ଆଜିସୁଦ୍ଧା 26 ଲକ୍ଷରୁ ଉର୍ଦ୍ଧ୍ଵ କରୋନା ସଂକ୍ରମିତ ସୁସ୍ଥ ହୋଇଛନ୍ତି । ସରକାରଙ୍କ ବ୍ୟାପକ ପରୀକ୍ଷା , ଚିହ୍ନଟିକରଣ ଓ ଦକ୍ଷ ଉପଚାର ଯୋଗୁଁ ଆଜି 26,48,998 ସଂକ୍ରମିତ ସୁସ୍ଥ ହେବା ସମ୍ଭବପର ହୋଇପାରିଛି ।


    କେବଳ ଗତ 24 ଘଣ୍ଟା ମଧ୍ୟରେ 65,050 ରୋଗୀ ଆରୋଗ୍ୟ ଲାଭ କରିଛନ୍ତି । ଯେଉଁ ରାଜ୍ୟଗୁଡିକରେ ମୃତ୍ୟୁହାର ବୃଦ୍ଧି ପାଉଛି , କେନ୍ଦ୍ର ସରକାର ସେମାନଙ୍କ ସହ ନିରନ୍ତର ବିଚାର ବିମର୍ଶ ଜାରି ରଖିଛନ୍ତି । ନୂଆଦିଲ୍ଲୀସ୍ଥିତ ଏମ୍ସର ବିଶେଷଜ୍ଞମାନେ ଦେଶରେ ବିଭିନ୍ନ ସ୍ଥାନରେ ଆଇସିୟୁ ଦାୟିତ୍ଵରେ ଥିବା ଡାକ୍ତରମାନଙ୍କୁ ସପ୍ତାହର ପ୍ରତି ଗୁରୁବାର ଓ ଶୁକ୍ରବାର ଦିନ ଟେଲି ପରାମର୍ଶ ଦେଉଛନ୍ତି । ଏହାଫଳରେ ବିଭିନ୍ନ ରାଜ୍ୟ ଓ କେନ୍ଦ୍ରଶାଷିତ ଅଞ୍ଚଳରେ ଚିକିତ୍ସକମାନେ ବିଶେଷାଜ୍ଞମାନଙ୍କ ପରାମର୍ଶ ପାଇପାରୁଛନ୍ତି । ଉନ୍ନତ ଆମ୍ବୁଲାନ୍ସ ସେବା ଯୋଗୁଁ ରୋଗୀ ଠିକ ସମୟରେ ହସ୍ପିଟାଲ ପହଞ୍ଚିପାରୁଥିବା ବେଳେ ସମଯୋଚିତ ଦକ୍ଷ ଚିକିତ୍ସା ଯୋଗୁଁ ସୁସ୍ଥତା ହାର ବୃଦ୍ଧି ପାଇ ଆଜି ଏହି ସଂଖ୍ୟା 76.47 ପ୍ରତିଶତରେ ପହଞ୍ଚିପାରିଛି । ଏଥିସହିତ ମାମଲା ମୃତ୍ୟୁହାର ( ସିଏଫଆର ) ମଧ୍ୟ ବିଶ୍ଵର ଅନ୍ୟାନ୍ୟ ଦେଶ ତୁଳନାରେ ସର୍ବନିମ୍ନ ରହିଛି । ଏହା ନିୟମିତ ଭାବେ ହ୍ରାସ ପାଇ ବର୍ତ୍ତମାନ 1.81 ପ୍ରତିଶତରେ ରହିଛି ।


    ଦେଶରେ ସୁସ୍ଥତା ହାରର ରେଖା ନିୟମିତ ଉର୍ଦ୍ଧ୍ଵମୁଖି ହେଉଥିବା ବେଳେ ମୃତ୍ୟୁହାର ମଧ୍ୟ ସେହି ଅନୁସାରେ ହ୍ରାସ ପାଉଛି । ସକ୍ରିୟ ସଂକ୍ରମିତଙ୍କ ସଂଖ୍ୟା (7,52,424) ରହିଥିବା ବେଳେ ଏହା ମୋଟ ସଂକ୍ରମିତ ରୋଗୀଙ୍କ ତୁଳନାରେ ମାତ୍ର 21.72 ପ୍ରତିଶତ ରହିଥିବା ଜଣାଯାଇଛି । ସେମାନେ ସକ୍ରିୟ ଚିମିତ୍ସାଧୀନ ଅଛନ୍ତି । ନୀରବଚ୍ଛିନ୍ନ ଭାବେ ଆରୋଗ୍ୟ ହାର ବୃଦ୍ଧି ପାଉଥିବାରୁ ସୁସ୍ଥ ରୋଗୀଙ୍କ ସଂଖ୍ୟା ସକ୍ରିୟ ରୋଗୀଙ୍କ ତୁଳନାରେ 19 ଲକ୍ଷରୁ ଅଧିକରେ ପହଞ୍ଚିଛି ।


    ନିର୍ଦ୍ଦେଶାବଳୀ ଓ ପରାମର୍ଶ ପାଇଁ ଭିଜିଟ୍ ‌ କରନ୍ତୁ : https://www.mohfw.gov.in/ and @MoHFW_INDIA ।


    କୋଭିଡ୍ ‌ ସଂକ୍ରାନ୍ତ ବୈଷୟିକ ପ୍ରଶ୍ନ ପଠାଇବା ପାଇଁ covid19@gov.in ଏବଂ ଅନ୍ୟାନ୍ୟ ପ୍ରଶ୍ନ ncov2019@gov.in and @CovidIndiaSeva ।


    କୋଭିଡ -19 ସଂକ୍ରାନ୍ତ କୌଣସି ପ୍ରଶ୍ନ ମଧ୍ୟ ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟର ହେଲ୍ ‌ ପଲାଇନ ନଂ – +91-11-23978046 କିମ୍ବା 1075 ( ନିଃଶୁଳ୍କ ) କୁ ପଚରା ଯାଇପାରିବ ।


    ରାଜ୍ୟଗୁଡିକର ହେଲ୍ ‌ ପଲାଇନ ନଂ : https://www.mohfw.gov.in/pdf/ coronvavirushelplinenumber.pdf ରେ ଉପଲବ୍ଧ ।


    *********


    

    
    (Release ID: 1649618) Visitor Counter : 5
    
    
      Read this release in: English , Urdu , Hindi , Marathi , Bengali , Manipuri , Gujarati , Tamil , Telugu , Malayalam