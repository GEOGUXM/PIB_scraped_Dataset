      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଭିଡ଼ିଓ କନଫରେନ୍ସିଂ ଜରିଆରେ କୃଷି ଭିତ୍ତିଭୂମି ପାଣ୍ଠି ଅର୍ଥ ଯୋଗାଣ ବ୍ୟବସ୍ଥାର ଶୁଭାରମ୍ଭ ଅବସରରେ ପ୍ରଧାନମନ୍ତ୍ରୀଙ୍କ ଅଭିଭାଷଣ
      Posted On: 09 AUG 2020 1:11PM by PIB Bhubaneshwar


    ଆଜି ହଳାଷ୍ଟମୀ ତିଥି , ଭଗବାନ ବଳରାମଙ୍କ ପବିତ୍ର ଜୟନ୍ତୀ ।


    ଏହି ଅବସରରେ ମୁଁ ସମସ୍ତ ଦେଶବାସୀଙ୍କୁ , ବିଶେଷ କରି କୃଷକ ସାଥୀମାନଙ୍କୁ ହଲଛଠ୍ର , ଦାଉ ଜନ୍ମୋତ୍ସବର , ଅନେକ ଅନେକ ଶୁଭକାମନା ଜଣାଉଛି !!


    ଏହି ମହାନ୍ ‌ ପବିତ୍ର ଉତ୍ସବ ଅବସରରେ ଦେଶର କୃଷି ସହିତ ସଂଶ୍ଳିଷ୍ଟ ସକଳ ପ୍ରକାର ସୁବିଧା ସୁଯୋଗ ପ୍ରସ୍ତୁତ କରିବା ନିମନ୍ତେ ଏକ ଲକ୍ଷ କୋଟି ଟଙ୍କାର ବିଶେଶ ପାଣ୍ଠିର ଶୁଭାରମ୍ଭ କରାଯାଇଛି । ଏହା ଫଳରେ ଦେଶର ପ୍ରତ୍ୟେକ ଗାଁରେ ଉତ୍ପାଦିତ ଶସ୍ୟର ଉତ୍ତମ ଭଣ୍ଡାର ସୁବିଧା , ଆଧୁନିକ କୋଲ୍ଡ ଷ୍ଟୋରେଜ୍ ‌ ବ୍ୟବସ୍ଥା ଚେନ୍ ‌ ପ୍ରସ୍ତୁତ କରିବା ଉଦ୍ଦେଶ୍ୟରେ ବେଶ୍ ‌ ସହଯୋଗ ମିଳିପାରିବ ଏବଂ ଏହାଦ୍ୱାରା ଗାଁଗଣ୍ଡାରେ ରୋଜଗାରର ଅନେକ ଅବସର ପ୍ରସ୍ତୁତ ହୋଇପାରିବ ।


    ଏଥିସହ ସାଢ଼େ 8 କୋଟି କୃଷକ ପରିବାରଙ୍କ ବ୍ୟାଙ୍କ ଜମାଖାତାରେ , ପ୍ରଧାନମନ୍ତ୍ରୀ କିଷାନ ସମ୍ମାନ ନିଧି ଆକାରରେ 17 ହଜାର କୋଟି ଟଙ୍କା ହସ୍ତାନ୍ତର କରିବା ବେଳେ ମୋତେ ପର୍ଯ୍ୟାପ୍ତ ସନ୍ତୋଷ ପ୍ରାପ୍ତ ହେଉଛି । ସନ୍ତୋଷ ଏଇଥିପାଇଁ ହେଉଛି ଯେ, ଏହି ଯୋଜନାର ଯେଉଁ ମୂଳ ଲକ୍ଷ୍ୟ ଥିଲା , ତାହା ହାସଲ ହେବାକୁ ଯାଉଛି ।


    ପ୍ରତ୍ୟେକ କୃଷକଙ୍କ ପରିବାର ପର୍ଯ୍ୟନ୍ତ ସିଧା ସଳଖ ଭାବେ ଏହି ସହାୟତା ପହଞ୍ଚିପାରିବ ଏବଂ ଆବଶ୍ୟକ ସମୟରେ ହିଁ ତାହା ପହଞ୍ଚିବ । ଏହି ଉଦ୍ଦେଶ୍ୟ ହାସଲ କରିପାରିଥିବାରୁ ଏ ଯୋଜନା ସଫଳ ହୋଇଛି ବୋଲି କୁହାଯାଇପାରେ । ବିଗତ ଦେଢ଼ ବର୍ଷ ଭିତରେ ଏହି ଯୋଜନା ମାଧ୍ୟମରେ 75 ହଜାର କୋଟି ଟଙ୍କା ସିଧା ସଳଖ କୃଷକମାନଙ୍କ ବ୍ୟାଙ୍କ ଜମାଖାଦାରେ ଜମା ହୋଇ ସାରିଛି । ସେଥି ମଧ୍ୟରୁ 22 ହଜାର କୋଟି ଟଙ୍କା ତ କେବଳ କରୋନା ମହାମାରୀ ସଂକ୍ରମଣ କାରଣରୁ ଜାରି ଲକଡାଉନ୍ ‌ ସମୟରେ ହିଁ କୃଷକମାନଙ୍କ ନିକଟରେ ପହଞ୍ଚାଯାଇଛି ।


    ସାଥୀଗଣ ,


    ଦଶନ୍ଧି ଦଶନ୍ଧି ଧରି ଏହି ଦାବି ହୋଇ ଆସୁଥିଲା ଏବଂ ତାହା ଉପରେ ଢ଼େର୍ ‌ ମାନସ ମନ୍ଥନ ବି ଜାରି ରହିଥିଲା ଯେ ଗାଁଗଣ୍ଡାରେ ଉଦ୍ୟୋଗମାନ କାହିଁକି ପ୍ରତିଷ୍ଠା ହେଉନାହିଁ ? ଯେମିତି ଉଦ୍ୟୋଗମାନ ନିଜର ଉତ୍ପାଦର ମୂଲ୍ୟ କେତେ ନିର୍ଦ୍ଧାରଣ କରିବେ ଏବଂ ଦେଶରେ ଯେକୌଣସି ସ୍ଥାନରେ ସେସବୁ ବିକ୍ରି କରିବାର ସ୍ୱାଧୀନତା ସେମାନଙ୍କର ରହିଛି , ସେହିଭଳି ସୁବିଧା କୃଷକମାନଙ୍କୁ କାହିଁକି ମିଳୁ ନଥିଲା ?


    ଏବେ ତ ଏମିତି ହେଉନାହିଁ ଯେ ଯଦି ସାବୁନ ଉତ୍ପାଦନ ନିମନ୍ତେ କୌଣସି ଉଦ୍ୟୋଗ ସହରରେ ପ୍ରତିଷ୍ଠା କରାଯିବ , ତା’ହେଲେ ତାହାର ବିକ୍ରି କେବଳ ସେହି ସହର ଭିତରେ ହେବ । କିନ୍ତୁ କୃଷି କାର୍ଯ୍ୟରେ ଏପର୍ଯ୍ୟନ୍ତ ସେଇଆ ହୋଇ ଆସୁଥିଲା । ଯେଉଁଠି ଖାଦ୍ୟଶସ୍ୟ ଉତ୍ପାଦିତ ହେଉଥିଲା , ସେହିଠାରେ ହିଁ କୃଷକମାନଙ୍କୁ , ଉତ୍ପାଦନକାରୀମାନଙ୍କୁ ସେସବୁ ଉତ୍ପାଦନକୁ ସ୍ଥାନୀୟ ମଣ୍ଡିରେ ବିକ୍ରି କରିବାକୁ ପଡ଼ୁଥିଲା । ଏହିଭଳି ଭାବେ ଏପରି ମଧ୍ୟ ଦାବି ହୋଇ ଆସୁଥିଲା ଯେ ଯଦି ଅନ୍ୟାନ୍ୟ ଉଦ୍ୟୋଗରେ କୌଣସି ଦଲାଲ ନାହାନ୍ତି , ତା’ହେଲେ ଫସଲ ଉତ୍ପାଦନ କ୍ଷେତ୍ରରେ ଏ ଦଲାଲମାନେ କାହିଁକି ଅଛନ୍ତି ? ସେମାନଙ୍କର ହେବା ଦରକାର କି ? ଯଦି ଉଦ୍ୟୋଗମାନଙ୍କର ବିକାଶ ନିମନ୍ତେ ଭିତ୍ତିଭୂମି ପ୍ରସ୍ତୁତ କରାଯିବା ଦରକାର ପଡ଼ୁଛି , ତା’ହେଲେ ସେହିଭଳି ଆଧୁନିକ ଭିତ୍ତିଭୂମି ଓ ସଂସାଧନ କୃଷି କ୍ଷେତ୍ର ସକାଶେ କାହିଁକି ବ୍ୟବସ୍ଥା କରାଯାଉନାହିଁ ?


    ସାଥୀଗଣ ,


    ବର୍ତ୍ତମାନ ଆତ୍ମନିର୍ଭର ଭାରତ ଅଭିଯାନ ଅଧୀନରେ କୃଷକ ଏବଂ କୃଷିକାର୍ଯ୍ୟ ସହିତ ଜଡ଼ିତ ଏହି ସମସ୍ତ ପ୍ରଶ୍ନର ସମାଧାନ ଖୋଜି ବାହାର କରାଯାଉଛି । ଏକ ରାଷ୍ଟ୍ର , ଏକ ମଣ୍ଡି ବ୍ୟବସ୍ଥା ଭଳି ମିଶନକୁ ନେଇ ବିଗତ 7 ବର୍ଷ ଧରି କାର୍ଯ୍ୟ ଜାରି ରହିଥିଲା , ଏବେ ତାହା ସଂପୂର୍ଣ୍ଣ ହେବାକୁ ଯାଉଛି । ପ୍ରଥମେ ଇ - ନାମ୍ ‌ ମାଧ୍ୟମରେ , ଗୋଟିଏ ପ୍ରଯୁକ୍ତି ଆଧାରିତ ଏକ ବୃହତ୍ ‌ ବ୍ୟବସ୍ଥା ଗଠନ କରାଯାଇଥିଲା । ଏବେ ଆଇନ ପ୍ରଣୟନ କରାଯାଇ କୃଷକମାନଙ୍କୁ ମଣ୍ଡି ସମସ୍ୟାରୁ ଏବଂ ମଣ୍ଡି ଟିକସ ସମସ୍ୟାରୁ ମୁକ୍ତ କରି ଦିଆଯାଇଛି । ଏବେ କୃଷକମାନଙ୍କ ନିକଟରେ ଅନେକ ବିକଳ୍ପ ଉପଳବ୍ଧ ହୋଇଛି । ଯଦି ସେମାନେ ନିଜର କ୍ଷେତରୁ ଉତ୍ପାଦିତ ଶସ୍ୟକୁ ବିକ୍ରି କରିବାକୁ ଚାହିଁବେ ତେବେ ସେମାନେ ତାହା ବିନା ବାଧାରେ ସହଜରେ କରିପାରିବେ ।


    କିମ୍ବା ପୁଣି ଯଦି ସେମାନେ ଚାହାନ୍ତି , ତେବେ ଉତ୍ପାଦିତ ଫସଲକୁ ସିଧା ୱେର ହାଉସରେ , ଇ - ନାମ୍ ‌ ସହିତ ସଂଶ୍ଳିଷ୍ଟ ବ୍ୟବସାୟୀମାନଙ୍କୁ ଏବଂ ସଂସ୍ଥାମାନଙ୍କୁ , ଯିଏ ବି ସେମାନଙ୍କୁ ଫସଲର ସର୍ବାଧିକ ମୂଲ୍ୟ ଦେବେ , ସେମାନଙ୍କ ସହିତ କୃଷକମାନେ ସେମାନଙ୍କର ଫସଲକୁ ବିକ୍ରି କରିପାରିବେ ।


    ଏହି ଭଳି ଭାବେ ଆଉ ଗୋଟିଏ ନୂଆ ଆଇନ ସରକାର ପ୍ରସ୍ତୁତ କରିଛନ୍ତି । ଏହା ଦ୍ୱାରା କୃଷକମାନେ ଏବେ ଉଦ୍ୟୋଗମାନଙ୍କ ସହିତ ସିଧା ସଳଖ ଭାବେ ବ୍ୟବସାୟିକ ସଂପର୍କ ସ୍ଥାପନ କରିପାରିବେ ।


    ଏବେ ଯେମିତି ଆଳୁ ଉତ୍ପାଦନକାରୀ କୃଷକମାନେ ଚିପ୍ସ ପ୍ରସ୍ତୁତ କରୁଥିବା ଉଦ୍ୟୋଗୀମାନଙ୍କ ସହିତ , ଫଳ ଉତ୍ପାଦକମାନେ ଅର୍ଥାତ ଫଳ ବଗିଚା ଥିବା କୃଷିକାରୀମାନେ ଜୁସ୍ ‌ , ମୋରବା , ଚଟଣି ଏବଂ ସେହିଭଳି ଅନ୍ୟାନ୍ୟ ଉତ୍ପାଦ ପ୍ରସ୍ତୁତ କରୁଥିବା ଉଦ୍ୟୋଗମାନଙ୍କୁ ସହ ସହଯୋଗ ସଂପର୍କ ସ୍ଥାପନ କରିପାରିବେ । ଏହା ଫଳରେ କୃଷକମାନଙ୍କୁ ଫସଲ ବୁଣା ସମୟ ଠାରୁ ହିଁ ଅମଳର ମୂଲ୍ୟ ନିର୍ଦ୍ଧାରଣ କରାଯାଇପାରିବ ଏବଂ ସେହି ନିର୍ଦ୍ଧାରିତ ମୂଲ୍ୟରେ ହିଁ ତାଙ୍କୁ ବିକ୍ରି କରିବାର ସୁଯୋଗ ମିଳିବ । ଏହା ଦ୍ୱାରା ମୂଲ୍ୟରେ ହେଉଥିବା ହ୍ରାସରୁ ସେମାନଙ୍କୁ ମୁକ୍ତି ମିଳିପାରିବ ।


    ସାଥୀଗଣ ,


    ଆମର କ୍ଷେତ୍ରରୁ ଫସଲ ଉତ୍ପାଦନ ହେବାରେ କୌଣସି ବିଶେଷ ସମସ୍ୟା ନାହିଁ , କିନ୍ତୁ ଫସଲ ଅମଳ ହୋଇ ସାରିବା ପରେ ସେହି ଉତ୍ପାଦ ଢ଼େର୍ ‌ ମାତ୍ରାରେ ନଷ୍ଟ ହୋଇଯିବାରେ ପର୍ଯ୍ୟାପ୍ତ ସମସ୍ୟା ରହିଛି । ଏହା ଦ୍ୱାରା କୃଷକଙ୍କ କ୍ଷତି ହେଉଛି ଏବଂ ଦେଶର ବି ଅନୁରୂପ ଭାବେ କ୍ଷତି ହେଉଛି । ଏଭଳି ସମସ୍ୟାରୁ ମୁକ୍ତି ପାଇବା ନିମନ୍ତେ ଗୋଟିଏ ପଟେ ଆଇନଗତ ସମସ୍ୟାକୁ ଦୂର କରିବାକୁ ପଡ଼ୁଛି ଏବଂ ଅନ୍ୟ ପଟେ କୃଷକମାନଙ୍କୁ ସିଧା ସଳଖ ସବୁ ପ୍ରକାର ସାହାଯ୍ୟ ସହଯୋଗ ଯୋଗାଇ ଦିଆଯାଉଛି । ଏବେ ଯେମିତି ଅତ୍ୟାବଶ୍ୟକ ସାମଗ୍ରୀ ସଂପର୍କୀତ ଗୋଟିଏ ଆଇନ ଆମ ଦେଶରେ ପ୍ରସ୍ତୁତ କରାଯାଇଥିଲା , ଯେତେବେଳେ ଦେଶରେ ଖାଦ୍ୟ ସମସ୍ୟା ଉକ୍ରଟ ରହିଥିଲା । ସେତେବେଳେ ଚାହିଦା ମୁତାବକ ଖାଦ୍ୟସାମଗ୍ରୀ ଉପଲବ୍ଧ ନଥିଲା । କିନ୍ତୁ ସେହି ଆଇନ ଆଜି ସୁଦ୍ଧା ବଳବତ୍ତର ରହିଛି ଯେତେବେଳେ କି ଆମେ ବିଶ୍ୱର ବିରାଟ ଖାଦ୍ୟ ସାମଗ୍ରୀ ଉତ୍ପାଦକ ରାଷ୍ଟ୍ର ହୋଇ ସାରିଛେ ।


    ଗାଁମାନଙ୍କରେ ଯଦି ଉତ୍ତମ ଭଣ୍ଡାର ସୁବିଧା ସୃଷ୍ଟି କରାଯାଇ ନଥିଲା , କୃଷି ଆଧାରିତ ଉଦ୍ୟୋଗକୁ ଆମେ ଯଦି ପ୍ରୋତ୍ସାହନ ପ୍ରଦାନ କରୁନଥିଲୁ , ତେବେ ତାହାର ଏକ ବଡ଼ କାରଣ ଏହି ଆଇନ ଥିଲା ବୋଲି ଆମକୁ ଗ୍ରହଣ କରିବାକୁ ପଡ଼ିବ । ଏହି ଆଇନର ଉପଯୋଗ ଅପେକ୍ଷା ଅଧିକ ଦୁରୁପଯୋଗ କରାଯାଇଛି । ଏହା ଦ୍ୱାରା ଦେଶର ବ୍ୟବସାୟୀମାନଙ୍କୁ , ନିବେଶକମାନଙ୍କୁ ଅଧିକ ଡରାଇବା ଧମକାଇବା କାର୍ଯ୍ୟ କରାଯାଇଛି । ଏବେଏହି ଡର ତନ୍ତ୍ର ଦ୍ୱାରା କୃଷି ସହିତ ଯୋଡ଼ି ହୋଇଥିବା ବ୍ୟବସାୟକୁ ସଂପୂର୍ଣ୍ଣ ମୁକ୍ତ କରାଯାଇଛି । ଏହା ପରେ ଏବେ ବ୍ୟବସାୟୀ - କାରବାରକାରୀମାନେ ଗାଁମାନଙ୍କରେ ଷ୍ଟୋରେଜ୍ ‌ ବ୍ୟବସ୍ଥା କରି ଆଉ ଏକ ପ୍ରକାର ବ୍ୟବସ୍ଥା ପ୍ରସ୍ତୁତ କରିବା ସକାଶେ ଆଗେଇ ଆସିବେ ।


    ସାଥୀଗଣ ,


    ଆଜି ଯେଉଁ କୃଷି ଭିତ୍ତିଭୂମି ପାଣ୍ଠିର ଶୁଭାରମ୍ଭ କରାଯାଇଛି , ସେଥିରେ କୃଷକମାନେ ନିଜ ସ୍ତରରେ ମଧ୍ୟ ଗାଁମାନଙ୍କରେ ଭଣ୍ଡାରର ଆଧୁନିକ ସୁବିଧାସୁଯୋଗ ପ୍ରସ୍ତୁତ କରିପାରିବେ । ଏହି ଯୋଜନା ଦ୍ୱାରା ଗାଁରେ କୃଷକମାନଙ୍କୁ ସାମଗ୍ରିକ ଭାବେ , କୃଷକ ସମିତିମାନଙ୍କୁ , ଏପପିଓମାନଙ୍କ ୱେର ହାଉସ୍ ‌ ନିର୍ମାଣ କରିବା ନିମନ୍ତେ , କୋଲ୍ଡ ଷ୍ଟୋରେଜ୍ ‌ ନିର୍ମାଣ କରିବା ସକାଶେ , ଫୁଡ଼୍ ‌ ପ୍ରୋସେସିଂ ସହିତ ସଂଶ୍ଳିଷ୍ଟ ଉଦ୍ୟୋଗ ପ୍ରତିଷ୍ଠା କରିବା ଲାଗି 1 ଲକ୍ଷ କୋଟି ଟଙ୍କାର ସାହାଯ୍ୟ ପ୍ରଦାନର ବ୍ୟବସ୍ଥା କରାଯାଇଛି । ଏହି ଯେଉଁ ରାଶି କୃଷକମାନଙ୍କୁ ଉଦ୍ୟମୀ କରିବା ନିମନ୍ତେ ଉପଲବ୍ଧ କରାଯାଉଛି , ଏହା ଉପରେ 3 ପ୍ରତିଶତ ସୁଧ ଛାଡ଼ର ମଧ୍ୟ ବ୍ୟବସ୍ଥା କରାଯାଇଛି । କିଛି ସମୟ ପୂର୍ବରୁ ଏହିଭଳି କିଛି କୃଷକ ସଂଘର ପ୍ରତିନିଧିମାନଙ୍କ ସହ ମୁଁ ଆଲୋଚନା କରୁଥିଲି । ଏହିସବୁ ସଂଘ ଢ଼େର୍ ‌ ବର୍ଷ ଧରି କୃଷକମାନଙ୍କୁ ସାହାଯ୍ୟ ସହଯୋଗ କରି ଆସୁଥିଲେ । ଏହି ନୂତନ ପାଣ୍ଠି ଗଠନ ହେବାଦ୍ୱାରା ଦେଶସାରା ଏଭଳି ସଂଗଠନମାନଙ୍କୁ ଢ଼େର୍ ‌ ଶକ୍ତି ମିଳିପାରିବ ।


    ସାଥୀଗଣ ,


    ଏଭଳି ଅତ୍ୟାଧୁନିକ ଭିତ୍ତିଭୂମି ଗଠନ ହେବା ଦ୍ୱାରା କୃଷି ଉପରେ ଆଧାରିତ ଉଦ୍ୟୋଗ ସ୍ଥାପନ ସକାଶେ ପର୍ଯ୍ୟାପ୍ତ ସହଯୋଗ ମିଳିପାରିବ ।


    ଆତ୍ମନିର୍ଭର ଭାରତ ଅଭିଯାନ ଅଧୀନରେ ଦେଶର ପ୍ରତ୍ୟେକ ଜିଲ୍ଲା ଯେଉଁସବୁ ଶସ୍ୟ ଉତ୍ପାଦନ ସକାଶେ ସୁଖ୍ୟାତି ଅର୍ଜନ କରିଛନ୍ତି ଏବଂ ସେହିସବୁ ସାମଗ୍ରକୁ ଦେଶ ଓ ଦୁନିଆସାରା ବିକ୍ରି କରନ୍ତି , ଏବେ ସେମାନେ ତାହାର ଏକ ବିରାଟ ଯୋଜନା ପ୍ରସ୍ତୁତ କରାଯାଇଛି । ଏହା ମାଧ୍ୟମରେ ଦେଶର ଭିନ୍ନ ଭିନ୍ନ ଜିଲ୍ଲାରେ ଗାଁମାନଙ୍କ ନିକଟରେ ହିଁ କୃଷିଭିତ୍ତିକ ଉଦ୍ୟୋଗର କ୍ଲଷ୍ଟର ପ୍ରତିଷ୍ଠା ହେବାକୁ ଯାଉଛି ।


    ସାଥୀଗଣ ,


    ଏବେ ଆମେମାନେ ଏହି ସ୍ଥିତି ଦିଗରେ ଧୀରେ ଧୀରେ ଆଗକୁ ବଢ଼ି ଚାଲିଛେ , ଯେଉଁଠି ଗ୍ରାମର କୃଷି ଉଦ୍ୟୋଗ ସହିତ ସଂଶ୍ଳିଷ୍ଟ ଖାଦ୍ୟ ଆଧାରିତ ଉତ୍ପାଦ ସହରକୁ ଯାଇପାରିବ ଏବଂ ସହରରୁ ଅନ୍ୟାନ୍ୟ ଔଦ୍ୟୋଗିକ ସାମଗ୍ରୀ ପ୍ରସ୍ତୁତ ହୋଇ ଗାଁରେ ପହଞ୍ଚିବ । ଏହା ହିଁ ତ ଆତ୍ମନିର୍ଭର ଭାରତ ଅଭିଯାନର ସଂକଳ୍ପ ଯାହା ପାଇଁ ଆମେ କାର୍ଯ୍ୟ କରିଚାଲିଛୁ । ଏବେ ପ୍ରଶ୍ନ ଉଠେ ଯେ ଯେଉଁସବୁ କୃଷି ଆଧାରିତ ଉଦ୍ୟୋଗ ପ୍ରତିଷ୍ଠା କରାଯିବ , ତାହାକୁ ଚଳାଇବ କିଏ ? ସେଥିରେ ମଧ୍ୟ ଅଧିକତର ଭାଗିଦାରୀ ଆମର ଛୋଟମୋଟ କୃଷକମାନଙ୍କର ବଡ଼ ସମୂହ , ଯାହାଙ୍କୁ ଆମେ ଏଫପିଓ ବୋଲି କହିଥାଏ , କିମ୍ବା କୃଷକ ଉତ୍ପାଦକ ସଂଘ ବୋଲି ନାମିତ କରିଛେ , ସେମାନଙ୍କୁ ହିଁ ସବୁଠାରୁ ଅଧିକ ଫାଇଦା ହେବାକୁ ଯାଉଛି ।


    ଏଇଥିପାଇଁ ବିଗତ ସାତ ବର୍ଷ ଧରି ଏଫପିଓ - କୃଷକ ଉତ୍ପାଦକ ସମୂହର ଏକ ବିରାଟ ନେଟୱର୍କ ପ୍ରସ୍ତୁତ କରିବାର ଅଭିଯାନ କାର୍ଯ୍ୟକାରୀ କରାଯାଉଛି । ଆଗାମୀ ବର୍ଷମାନଙ୍କରେ ଏଭଳି 10 ହଜାର ଏଫପିଓ - କୃଷକ ଉତ୍ପାଦକ ସମୂହ ସାରା ଦେଶରେ ଗଠିତ ହୋଇପାରିବ , ଏ ଦିଗରେ ମଧ୍ୟ କାର୍ଯ୍ୟ ଜାରି ରହିଛି ।


    ସାଥୀଗଣ ,


    ଗୋଟିଏ ପଟେ ଏଫପିଓମାନଙ୍କ ନେଟୱର୍କ ଉପରେ କାର୍ଯ୍ୟ କରାଯାଉଛି ତ ଅନ୍ୟ ପଟେ କ୍ଷେତ ସହିତ ସଂଶ୍ଳିଷ୍ଟ ଷ୍ଟାର୍ଟ ଅପମାନଙ୍କୁ ପ୍ରୋତ୍ସାହିତ ମଧ୍ୟ ଜାରି ରହିଛି । ଏପର୍ଯ୍ୟନ୍ତ ପାଖାପାଖି ସାଢ଼େ ତିନି ଶହ କୃଷି ଷ୍ଟାର୍ଟ ଅପ୍ ‌ ଙ୍କୁ ସହଯୋଗ ପ୍ରଦାନ କରାଯାଇ ସାରିଛି । ସେହିସବୁ ଷ୍ଟାର୍ଟ ଅପ୍ ‌ , ଖାଦ୍ୟ ପ୍ରକ୍ରିୟାକରଣ ସହିତ ସଂଶ୍ଳିଷ୍ଟ ରହିଆସିଛନ୍ତି , କୃତ୍ରିମ ପ୍ରଜ୍ଞା , ଇଣ୍ଟରନେଟ୍ ‌ ଅଫ ଥିଙ୍ଗସ୍ ‌ , କୃଷିକ୍ଷେତ୍ର ସହିତ ଜଡ଼ିତ ସ୍ମାର୍ଟ ଉପକରଣର ନିର୍ମାଣ ଏବଂ ଅକ୍ଷୟ ଶକ୍ତି ସହିତ ଯୋଡ଼ି ହୋଇପାରିଛି ।


    ସାଥୀଗଣ ,


    କୃଷକମାନଙ୍କ ସହିତ ଯୋଡ଼ିହୋଇ ରହିଥିବା ଏସବୁ ଯେତେ ଯେତେ ଯୋଜନାମାନ ରହିଛି , ଯେତେ ଯେତେ ସଂସ୍କାର ଘଟାଯାଉଛି , ତାହାର କେନ୍ଦ୍ରବିନ୍ଦୁ ହେଉଛନ୍ତି ଆମର ଛୋଟ ଛୋଟ କୃଷକ ଭାଇମାନେ । ଏହି ଛୋଟ ଛୋଟ କୃଷକମାନେ , ସେମାନଙ୍କ ଉପରେ ସବୁଠାରୁ ଅଧିକ ସମସ୍ୟାର ବୋଝ ପଡ଼ିଥାଏ । ଏବଂ ଏହି ଛୋଟ ଛୋଟ କୃଷକମାନଙ୍କ ପର୍ଯ୍ୟନ୍ତ ସବୁ ସରକାରୀ ସାହାଯ୍ୟ ସହଯୋଗ ପହଞ୍ଚି ପାରିନଥାଏ । ବିଗତ 6-7 ବର୍ଷ ଭିତରେ ଦେଶର ଛୋଟ କୃଷକମାନଙ୍କ ସ୍ଥିତିରେ ପରିବର୍ତ୍ତନ ଆଣିବା ସକାଶେ ସରକାର ସବୁମତେ ପ୍ରୟାସ କରି ଆସୁଛନ୍ତି । ଛୋଟ ଛୋଟ କୃଷକମାନଙ୍କୁ ଦେଶର କୃଷିକୁ ସଶକ୍ତିକରଣ କରିବା କାର୍ଯ୍ୟକ୍ରମ ସହ ସଂଶ୍ଳିଷ୍ଟ କରାଯାଉଛି ଏବଂ ଏହାଦ୍ୱାରା ସେମାନେ ମଧ୍ୟ ସଶକ୍ତ ହୋଇ ପାରିବେ , ସେକଥାକୁ ମଧ୍ୟ ସୁନିଶ୍ଚିତ କରାଯାଉଛି ।


    ସାଥୀଗଣ ,


    ଦୁଇ ଦିନ ପୂର୍ବେ , ଦେଶର ଛୋଟ ଛୋଟ କୃଷକମାନଙ୍କ ସହିତ ଯୋଡ଼ିହୋଇ ରହିଥିବା ଏକ ବହୁତ ବଡ଼ ଯୋଜନାର ଶୁଭାରମ୍ଭ କରାଯାଇଥିଲା ଯାହା ଆମାଗୀ ଦିନରେ ସମଗ୍ର ଦେଶକୁ ବହୁତ ବଡ଼ ଲାଭ ପ୍ରଦାନ କରିବାକୁ ଯାଉଛି । ଦେଶର ପ୍ରଥମ କିଷାନ ରେଳ ମହାରାଷ୍ଟ୍ର ଏବଂ ବିହାର ମଧ୍ୟରେ ଚଳାଚଳ ଆରମ୍ଭ କରିଛି ।


    ଏବେ ମହାରାଷ୍ଟ୍ରର କମଳା , ଅଙ୍ଗୁର , ପିଆଜ ଭିଳ ଅନେଭ ଫଳ ଓ ପନିପରିବାକୁ ନେଇ ଏହି ଟ୍ରେନ୍ ‌ ବାହାରିବ ଏବଂ ବିହାରରୁ ମଖାନା , ଲିଚି , ପାନ , ତାଜା ପନିପରିବା , ମାଛ ଭଳି ଆହୁରି ଅନେକ ସାମଗ୍ରୀ ଧରି ଫେରିବ । ଅର୍ଥାତ୍ ‌ , ବିହାରର ଛୋଟ ବଡ଼ କୃଷକମାନେ ମୁମ୍ବାଇ ଏବଂ ପୁଣେ ଭଳି ବଡ଼ ବଡ଼ ସହର ସହିତ ସିଧା ସଳଖ ଯୋଡ଼ି ହୋଇଗଲେ । ଏହି ପ୍ରଥମ ଟ୍ରେନର ଲାଭ ଉତ୍ତର ପ୍ରଦେଶ ଏବଂ ମଧ୍ୟ ପ୍ରଦେଶର କୃଷକମାନଙ୍କୁ ମଧ୍ୟ ମିଳିପାରିବ । କାରଣ ଟ୍ରେନ୍ ‌ ତ ସେହି ବାଟ ଦେଇ ଯାତାୟାତ କରିବ । ଏହି ଟ୍ରେନର ବିଶେଷତା ହେଲା ଏଇଆ ଯେ ଏହା ସଂପୂର୍ଣ୍ଣ ରୂପେ ବାତାନୁକୁଳିତ ହୋଇଛି । ଅର୍ଥାତ , ଏକ ପ୍ରକାର କହିବାକୁ ଗଲେ ଏହାକୁ ରେଳ ଧାରଣା ଉପରେ ଦୌଡ଼ୁଥିବା ଏକ ଶୀତଳ ଭଣ୍ଡାର ବୋଲି କୁହାଯାଇପାରେ ।


    ଏହି ଟ୍ରେନରେ ଦୁଧ , ଫଳ , ପନିପରିବା , ମାଛ , ପାଳଙ୍ଗ ଏହିଭଳି ସକଳ ପ୍ରକାର କୃଷିଜାତ ଦ୍ରବ୍ୟ ପରିବହନ ହେବ ଏବଂ ସେଥିରୁ କେବଳ କୃଷକମାନଙ୍କୁ ହିଁ ସର୍ବାଧିକ ଲାଭ ମିଳିବ ଏବଂ ସହରମାନଙ୍କରେ ଏସବୁ ଉପଯୋଗ କରୁଥିବା ଉପଭୋକ୍ତାମାନେ ମଧ୍ୟ ସେଥିରୁ ଉପକୃତ ହେବେ ।


    କୃଷକମାନଙ୍କୁ ଲାଭ ହେବ ଯେ ସେମାନେ ନିଜର ଫସଲକୁ ଆଉ ସ୍ଥାନୀୟ ମଣ୍ଡି କିମ୍ବା ହାଟ ବଜାରରେ କମ୍ ‌ ଦାମରେ ବିକ୍ରି କରିବା ପାଇଁ ମଜବୁର ହେବାକୁ ପଡ଼ିବନାହିଁ । ଟ୍ରକମାନଙ୍କରେ ଫଳ ପନିପରିବା ଭଳି ନେବା ଆଣିବା କଲାବେଳେ ଯେତିକି ପନିପନରିବା ନଷ୍ଟ ହେଉଥିଲା ତାହା ଆଉ ହେବନାହିଁ । ସେମାନଙ୍କୁ ଆଉ ସେଥିପାଇଁ ବ୍ୟତିବ୍ୟସ୍ତ ହେବାକୁ ପଡ଼ିବନାହିଁ ଏବଂ ଟ୍ରକମାନଙ୍କୁ ଅତ୍ୟଧିକ ଭଡ଼ା ଗଣିବାକୁ ପଡ଼ିବନାହିଁ ।


    ସହରମାନଙ୍କରେ ରହୁଥିବା ସାଥୀଗଣଙ୍କୁ ଏଇଆ ଲାଭ ହେବ ଯେ ଏବେ ସେମାନେ ବର୍ଷାଦିନ ଯୋଗୁ କିମ୍ବା ଅନ୍ୟ କୌଣସି ସଂକଟ ପରିସ୍ଥିତିରେ ତାଜା ପନିପରିବା କିମ୍ବା ଫଳ ଆଦିର ଅଭାବ ଅନୁଭବ କରିବେନାହିଁ । ପୁଣି ସେସବୁର ଦାମ ବି କମ୍ ‌ ରହିବ । କେବଳ ସେତିକି ନୁହେଁ , ଏହା ଦ୍ୱାରା ଗାଁର ଛୋଟ ମୋଟ କୃଷକମାନଙ୍କ ସ୍ଥିତିରେ ମଧ୍ୟ ଢ଼େର୍ ‌ ପରିବର୍ତ୍ତନ ଘଟିବ ।


    ଏବେ ଯେତେବେଳେ ଦେଶର ବଡ଼ ବଡ଼ ସହରମାନଙ୍କ ପର୍ଯ୍ୟନ୍ତ ଛୋଟ ମୋଟ କୃଷକମାନେ ପହଞ୍ଚିବାକୁ ଆରମ୍ଭ କଲେଣି , ସେତେବେଳେ ତଟକା ପନିପରିବା ଉପୁଜାଇବା ଦିଗରେ କୃଷକମାନେ ମଧ୍ୟ ଆଗଭର ହେବେ । ପଶୁପାଳନ ଏବଂ ମତ୍ସ୍ୟପାଳନ ଦିଗରେ ସେମାନେ ମଧ୍ୟ ପ୍ରୋତ୍ସାହିତ ହେବେ । ଏହାଦ୍ୱାରା କମ୍ ‌ ଜମିରୁ ଅଧିକ ଆୟ ମିଳିବାର ମାର୍ଗ ଉନ୍ମୋଚନ ହୋଇପାରିବ , ରୋଜଗାର ଏବଂ ସ୍ୱରୋଜଗାର ଭଳି ଅନେକ ନୂଆ ନୂଆ ଅବସର ମଧ୍ୟ ମିଳିପାରିବ ।


    ସାଥୀଗଣ ,


    ଏସବୁ ଯେତେ ଯେତେ ପଦକ୍ଷେପମାନ ସରକାର ଗ୍ରହଣ କରିଛନ୍ତି ସେଥିରୁ ଏକବିଂଶ ଶତାବ୍ଦୀରେ ଦେଶର ଗ୍ରାମୀଣ ଅର୍ଥ ବ୍ୟବସ୍ଥା ଯଥା ଶୀଘ୍ର ବଦଳିବାକୁ ଯାଉଛି , କୃଷିକର୍ମ ଦ୍ୱାରା ଉପାର୍ଜନ କାହିଁ କେତେ ଗୁଣ ବୃଦ୍ଧି ପାଇବାକୁ ଯାଉଛି । ନିକଟରେ ଗ୍ରହଣ କରାଯାଇଥିବା ପ୍ରତ୍ୟେକ ସିଦ୍ଧାନ୍ତ , ଆଗାମୀ ଦିଗରେ ଗାଁ ପାର୍ଶ୍ଵବର୍ତ୍ତୀ କ୍ଷେତ୍ରରେ ରୋଜଗାରର ନୂଆ ନୂଆ ସାଧନ ପ୍ରସ୍ତୁତ କରିବାକୁ ଯାଉଛି ।


    ଗାଁ ଏବଂ କୃଷକ , ବିପଦ ଆପଦ ପରିସ୍ଥିତିରେ ସୁଦ୍ଧା ଦେଶକୁ କିଭଳି ଭାବେ ସମ୍ଭାଳି ଆସିଛନ୍ତି ଏବଂ କେତେ ସହଯୋଗ ଦେଇପାରନ୍ତି , ଏକଥା ବିଗତ 6 ମାସରେ ଆମେ ନିଜ ଆଖିରେ ଦେଖିଆସୁଛୁ । ସେମାନେ କେବଳ ଆମର କୃଷକ ନୁହନ୍ତି , ଯେଉଁମାନେ ଲକ୍ ‌ ଡାଉନ୍ ‌ ସମୟରେ ସୁଦ୍ଧା ଦେଶକୁ ଖାଦ୍ୟ ପାନୀୟ ଭଳି ଜରୁରି ସାମଗ୍ରୀ ଯୋଗାଇ ଚାଲିଛନ୍ତି ଏବଂ ଆମକୁ କୌଣସି ସମସ୍ୟାର ସମ୍ମୁଖୀନ ହେବାକୁ ଦେଇନାହାନ୍ତି । ସମଗ୍ର ଦେଶ ଯେତେବେଳେ ଲକଡାଉନରେ ଥିଲା , ସେତେବେଳେ ଆମର କୃଷକମାନେ କ୍ଷେତରେ ଫସଲ କାଟିବା କାର୍ଯ୍ୟରେ ବ୍ୟସ୍ତ ଥିଲେ ଏବଂ ତଳି ପକାଉଥିଲେ । ଏଭଳି କରି ସେମାନେ ମଧ୍ୟ ଏକ ରେକର୍ଡ଼ ସୃଷ୍ଟି କରି ଚାଲିଥିଲେ ।


    ଲକ ଡାଉନ୍ ‌ ପୂର୍ବର ଦିନମାନଙ୍କ ଠାରୁ ନେଇ ଦୀପାବଳୀ ଏବଂ ଛଠ୍ ‌ ପୂଜା ପର୍ଯ୍ୟନ୍ତ 8 ମାସ ପାଇଁ 80 କୋଟିରୁ ଅଧିକ ଦେଶବାସୀଙ୍କୁ ଯଦି ଆମେ ମାଗଣାରେ ରାସନ ପହଞ୍ଚାଇ ପାରୁଛେ , ତେବେ ତା’ପଛରେ ଥିବା ଅସଲ ସାମର୍ଥ୍ୟ ଆମର କୃଷକ ଭାଇମାନଙ୍କ ହିଁ ନିହିତ ରହିଛି ।


    ସାଥୀଗଣ ,


    ସରକାର ମଧ୍ୟ ସୁନିଶ୍ଚିତ କରିଛନ୍ତି ଯେ, କୃଷକମମାନଙ୍କ ଉତ୍ପାଦନର ରେକର୍ଡ଼ ପରିମାଣ କ୍ରୟ କରିବେ । ଯାହା ପୂର୍ବ ଥର ତୁଳନାରେ ପାଖାପାଖି 27 ହଜାର କୋଟି ଟଙ୍କା ଅଧିକ ହେବ ଏବଂ ସେହି ଅର୍ଥ କୃଷକମାନଙ୍କ ପକେଟକୁ ହିଁ ଯିବ । ବିହନ ହେଉ ଅଥବା ସାର , ଏବେ ମୁସ୍କିଲ ପରିସ୍ଥିତିରେ ସୁଦ୍ଧା ରେକର୍ଡ଼ ଉତ୍ପାଦନ କରାଯାଇଛି ଏବଂ ଏହାର ଚାହିଦା ଅନୁସାରେ କୃଷକମାନଙ୍କ ନିକଟରେ ତାହା ପହଞ୍ଚାଯାଉଛି ।


    ଏହାହିଁ କାରଣ ଯେ ଏଭଳି ସଂକଟର ସମୟରେ ସୁଦ୍ଧା ଆମର ଗ୍ରାମୀଣ ଅର୍ଥ ବ୍ୟବସ୍ଥା ମଜଭୁତ ରହିଛି , ଗାଁରେ ସମସ୍ୟା ମଧ୍ୟ କମ୍ ‌ ହୋଇଛି ।


    ଆମର ଗାଁର ଏଭଳି ସାମର୍ଥ୍ୟ ଦେଶର ବିକାଶର ଗତିକୁ ଆହୁରି ପ୍ରଖର କରିବାରେ ଅଗ୍ରଣୀ ଭୂମିକା ଗ୍ରହଣ କରିବ । ଏହି ବିଶ୍ୱାସର ସହ ଆପଣମାନଙ୍କୁ ସମସ୍ତ କୃଷକ ସାଥୀମାନଙ୍କ ବହୁତ ବହୁତ ଶୁଭକାମନା ଜ୍ଞାପନ କରୁଛି !


    କରୋନା ମହାମାରୀକୁ ଗାଁରୁ ବାହାରେ ରଖିବାରେ ଯେଉଁ ପ୍ରଶଂସନୀୟ କାର୍ଯ୍ୟ ଆପଣମାନେ କରିଛନ୍ତି , ସେଭଳି ପ୍ରୟାସକୁ ଆପଣମାନେ ଜାରି ରଖନ୍ତୁ ।


    ଦୁଇ ଗଜର ଦୂରତା ଏବଂ ମାସ୍କ ପରିଧାନ ନିଶ୍ଚୟ କରନ୍ତୁ ଏବଂ ଏହି ମନ୍ତ୍ରକୁ ସଦା ସର୍ବଦା ଜାରି ରଖନ୍ତୁ ।


    ସତର୍କ ରହନ୍ତୁ , ସୁରକ୍ଷିତ ରହନ୍ତୁ ।


    ଆପଣମାନଙ୍କ ନିକଟରେ ବହୁତ ବହୁତ ଋଣୀ !!


    **********

    
    
    (Release ID: 1644669) Visitor Counter : 4
    
    
      Read this release in: Assamese , English , Urdu , Marathi , Hindi , Bengali , Manipuri , Punjabi , Gujarati , Tamil , Telugu , Kannada , Malayalam