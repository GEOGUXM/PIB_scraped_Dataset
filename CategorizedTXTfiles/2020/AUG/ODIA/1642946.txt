      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ସ୍ମାର୍ଟ ଇଣ୍ଡିଆ ହ୍ୟାକାଥନ, 2020ର ଗ୍ରାଣ୍ଡ ଫିନାଲେରେ ପ୍ରଧାନମନ୍ତ୍ରୀଙ୍କ ଅଭିଭାଷଣ
      Posted On: 01 AUG 2020 7:08PM by PIB Bhubaneshwar


    ଆପଣମାନେ ଏକକୁ ଆରେକ ସମାଧାନ ଉପରେ କାମ କରୁଛନ୍ତି । ଦେଶ ଯେଉଁ ସମସ୍ୟାର ସମ୍ମୁଖୀନ ହେଉଛି , ଏଗୁଡ଼ିକ ତା ’ ର ସମାଧାନ କରିବା ସହିତ ଡାଟା , ଡିଜିଟାଇଜେସନ ଏବଂ ହାଇଟେକ ଫ୍ୟୁଚରକୁ ନେଇ ଭାରତର ଆକାଂକ୍ଷାକୁ ମଧ୍ୟ ମଜବୁତ କରୁଛନ୍ତି ।


    ସାଥୀଗଣ , ଆମେ ଏ କଥାକୁ ନେଇ ଗର୍ବିତ ଯେ ବିଗତ ଶତାବ୍ଦୀରେ ଆମେ ବିଶ୍ୱକୁ ଅନେକ ଉତ୍କୃଷ୍ଟ ବୈଜ୍ଞାନିକ , ଉନ୍ନତ ପ୍ରଯୁକ୍ତିବିତ , ପ୍ରଯୁକ୍ତି ଉଦ୍ୟମର ନେତୃତ୍ୱମାନଙ୍କୁ ଭେଟି ଦେଇଛୁ । କିନ୍ତୁ ଏହା ହେଉଛି ଏକ ବିଂଶ ଶତାବ୍ଦୀ ଏବଂ ଦ୍ରୁତ ଗତିରେ ବଦଳୁଥିବା ଦୁନିଆରେ ଭାରତ ନିଜର ସେହି ପ୍ରଭାବୀ ଭୂମିକା ତୁଲାଇବା ଲାଗି ସେତିକି ତୀବ୍ର ଗତିରେ ନିଜକୁ ବଦଳାଇବାକୁ ପଡ଼ିବ ।


    ଏହି ଚିନ୍ତାଧାରା ସହିତ ଏବେ ଦେଶରେ ନବୋନ୍ମେଷ , ଗବେଷଣା , ଡିଜାଇନ , ବିକାଶ , ଉଦ୍ୟମିତା ଲାଗି ଆବଶ୍ୟକ ଇକୋ ସିଷ୍ଟମ ଦ୍ରୁତ ଗତିରେ ପ୍ରସ୍ତୁତ କରାଯାଉଛି । ଏବେ ଶଣିକ୍ଷାର ଗୁଣବତ୍ତା ଉପରେ ବିଶେଷ ଜୋର ଦିଆଯାଉଛି । ଏକବିଂଶ ଶତାବ୍ଦୀର ପ୍ରଯୁକ୍ତିକୁ ସାଧୀରେ ନେଇ , ଏହି ଶତାବ୍ଦୀର ଆବଶ୍ୟକତାକୁ ପୂରଣ କରୁଥିବା ଶିକ୍ଷା ବ୍ୟବସ୍ଥା ବର୍ତ୍ତମାନ ଅତ୍ୟନ୍ତ ଜରୁରି ।


    ପ୍ରଧାନମନ୍ତ୍ରୀ ଇ-ବିଦ୍ୟା କାର୍ଯ୍ୟକ୍ରମ ହେଉ କିମ୍ବା ଅଟଳ ଇନୋଭେସନ ମିଶନ , ଦେଶରେ ବୈଜ୍ଞାନିକ ମନୋଭାବକୁ ବଢ଼ାଇବା ଲାଗି ଅନେକ କ୍ଷେତ୍ରରେ ଉଦ୍ୟମ କରାଯାଉଛି । ବୃତ୍ତି ସମ୍ପ୍ରସାରଣ ହେଉ କିମ୍ବା କ୍ରୀଡ଼ା କ୍ଷେତ୍ର ସହିତ ଜଡ଼ିତ ପ୍ରତିଭାମାନଙ୍କୁ ଆଧୁନିକ ସୁବିଧା ଓ ଆର୍ଥିକ ସହାୟତା , ଗବେଷଣାକୁ ପ୍ରୋତ୍ସାହନ ଦେଉଥିବା ଯୋଜନା ହେଉ ଅଥବା ଭାରତରେ ବିଶ୍ୱସ୍ତରୀୟ 20ଟି ଉତ୍କର୍ଷ ସଂସ୍ଥାନ ନିର୍ମାଣ ଅଭିଯାନ , ଅନଲାଇନ ଏଜୁକେସନ ନିମନ୍ତେ ନୂଆ ସମ୍ବଳର ନିର୍ମାଣ ହେଉ କିମ୍ବା ପୁଣି ସ୍ମାର୍ଟ ଇଣ୍ଡିଆ ହ୍ୟାକାଥନ ଭଳି ଅଭିଯାନ , ଏସବୁ ପ୍ରୟାସ ଭାରତର ଶିକ୍ଷା ବ୍ୟବସ୍ଥାକୁ ଆହୁରି ଆଧୁନିକ କରିବା , ଏଠାକାର ପ୍ରତିଭାମାନଙ୍କୁ ସମ୍ପୂର୍ଣ୍ଣ ସୁଯୋଗ ପ୍ରଦାନ କରିବା ନିମନ୍ତେ କରାଯାଉଛି ।


    ସାଥୀଗଣ , ଏହି ଅଧ୍ୟାୟ ସହ ଜଡ଼ିତ କିଛିଦିନ ପୂର୍ବରୁ ନୂଆ ଶିକ୍ଷା ନୀତି ଘୋଷଣା କରାଯାଇଛି । ଏହି ନୀତିରେ ଏକବିଂଶ ଶତାବ୍ଦୀର ଯୁବପିଢ଼ିଙ୍କ ଚିନ୍ତାଧାରା , ସେମାନଙ୍କର ଆବଶ୍ୟକତା , ସେମାନଙ୍କର ଆଶା-ଆକାଂକ୍ଷାକୁ ଦେଖି ପ୍ରସ୍ତୁତ କରିବା ଲାଗି ବ୍ୟାପକ ପ୍ରୟାସ କରାଯାଇଛି ।


    ଏହା ବାସ୍ତବ ଅର୍ଥରେ ସମଗ୍ର ଭାରତ ବର୍ଷ , ଭାରତର ସ୍ୱପ୍ନ , ଭାରତର ଭବିଷ୍ୟତ ପିଢ଼ିର ଆଶାଆକାଂକ୍ଷାକୁ ନିଜ ଭିତରେ ସମାହିତ କରି ନୂତନ ଭାରତର ଶିକ୍ଷା ନୀତି ରୂପରେ ଉଭା ହୋଇଛି । ଏଥିରେ ପ୍ରତ୍ୟେକ କ୍ଷେତ୍ର , ପ୍ରତ୍ୟେକ ରାଜ୍ୟର ବିଦ୍ୱାନମାନଙ୍କର ବିଚାରକୁ ସମାବିଷ୍ଟ କରାଯାଇଛି । ତେଣୁ ଏହା କେବଳ ଏକ ନୀତି ଦସ୍ତାବିଜ ନୁହେଁ ବରଂ 130 କୋଟିରୁ ଊର୍ଦ୍ଧ୍ଵ ଭାରତୀୟଙ୍କ ଆକାଂକ୍ଷାର ପ୍ରତିଫଳନ ।


    ସାଥୀଗଣ , ଆପଣମାନେ ନିଜ ଆଖପାଖରେ ଦେଖିପାରୁଥିବେ , ଆଜି ବି ଅନେକ ପିଲାମାନଙ୍କୁ ଲାଗୁଛି ଯେ ସେମାନଙ୍କୁ ଏପରି ଏକ ବିଷୟ ଆଧାରରେ ତୁଳନା କରାଯାଉଛି , ଯେଉଁଥିରେ ସେମାନଙ୍କର କୌଣସି ଆଗ୍ରହ ନାହିଁ । ମାତା-ପିତାଙ୍କର , ସମ୍ପର୍କୀୟ , ବନ୍ଧୁ , ସମ୍ପୂର୍ଣ୍ଣ ପରିବେଶର ପ୍ରେସର ରହିଲେ ଅନ୍ୟମାନେ ଚୟନ କରୁଥିବା ବିଷୟ ସେମାନେ ପଢ଼ିବା ଆରମ୍ଭ କରିଥାନ୍ତି । ଏହି ବାଧ୍ୟବାଧକତା ଦେଶର ଜନସଂଖ୍ୟାରେ ଏପରି ଏକ ସମୁଦାୟ ସୃଷ୍ଟି କରିଛି , ଯେଉଁମାନେ ଲେଖାପଢ଼ା ତ ’ ଜାଣିଛନ୍ତି , କିନ୍ତୁ ସେମାନେ ଯାହା ପଢ଼ିଛନ୍ତି ସେଥିମଧ୍ୟରୁ ଅଧିକାଂଶ ତାଙ୍କର କାମରେ ଲାଗୁ ନାହିଁ । ଏକାଧିକ ଡିଗ୍ରୀ ହାସଲ କରିଥିଲେ ସୁଦ୍ଧା ସେମାନେ ନିଜ ଭିତରେ ଏକ ଅଧୁରାପଣର ଅନୁଭବ କରୁଛନ୍ତି । ସେମାନଙ୍କ ଭିତରେ ଯେଉଁ ଆତ୍ମବିଶ୍ୱାସ , ମନୋବଳ ରହିବା ଆବଶ୍ୟକତା ତା ’ ର ଅଭାବ ରହୁଛି । ଏହାର ପ୍ରଭାବ ସେମାନଙ୍କର ସମ୍ପୂର୍ଣ୍ଣ ଜୀବନଯାତ୍ରା ଉପରେ ପଡ଼ୁଛି ।


    ସାଥୀଗଣ , ନୂଆ ଶିକ୍ଷା ନୀତି ମାଧ୍ୟମରେ ଏହି ଆଭିମୁଖ୍ୟକୁ ବଦଳାଇବା ଲାଗି ପ୍ରୟାସ କରାଯାଉଛି , ପୂର୍ବରୁ ଥିବା ଅଭାବକୁ ଦୂର କରାଯାଉଛି । ଭାରତର ଶିକ୍ଷା ବ୍ୟବସ୍ଥାରେ ଏବେ ଏକ ବ୍ୟବସ୍ଥିତ ସଂସ୍କାର , ଶିକ୍ଷାର ଉଦ୍ଦେଶ୍ୟ ଏବଂ ବିଷୟବସ୍ତୁ , ଉଭୟକୁ ପରିବର୍ତ୍ତନ କରିବାର ପ୍ରୟାସ କରାଯାଇଛି ।


    ବନ୍ଧୁଗଣ ,


    ଏକବିଂଶ ଶତାବ୍ଦୀ ହେଉଇ ଜ୍ଞାନର ଶତାବ୍ଦୀ । ବର୍ତ୍ତମାନ ସମୟରେ ଶିକ୍ଷଣ , ଗବେଷଣା , ନବୋନ୍ମେଷ ଉପରେ ଅଧିକ ଗୁରୁତ୍ୱ ଦିଆଯିବାର ଆବଶ୍ୟକତା ରହିଛି । ଭାରତର ଜାତୀୟ ଶିକ୍ଷା ନୀତି , 2020ରେ ଠିକ ଏହି ଦିଗ ପ୍ରତି ହିଁ ଧ୍ୟାନ ଦିଆଯାଇଛି । ଏହି ନୀତି ଆପଣଙ୍କ ବିଦ୍ୟାଳୟ , ମହାବିଦ୍ୟାଳୟ ଓ ବିଶ୍ୱବିଦ୍ୟାଳୟ ଅଭିଜ୍ଞତାକୁ : ଫଳପ୍ରଦ , ବିସ୍ତୃତ କରିବ । ଏହା ଆପଣଙ୍କ ପ୍ରକୃତ ଆଗ୍ରହ ପାଇଁ ମାର୍ଗଦର୍ଶନ କରିବ ।


    ବନ୍ଧୁଗଣ , ଭାରତରେ ଆପଣମାନେ ଶ୍ରେଷ୍ଠ ଓ ଜାଜ୍ଜୁଲ୍ୟମାନ ପ୍ରତିଭା । ଏହି ହ୍ୟାକାଥନ ଜରିଆରେ ସମସ୍ୟା ସମାଧାନ କରିବା ଆପଣଙ୍କ ପାଇଁ ପ୍ରଥମ ନୁହେଁ , ଶେଷ ମଧ୍ୟ ନୁହେଁ । ମୁଁ ଚାହୁଁଛି , ଆପଣମାନେ ଏବଂ ଆପଣଙ୍କ ଭଳି ଯୁବପିଢ଼ି ତିନୋଟି କଥା କେବେ ଛାଡ଼ନ୍ତୁ ନାହିଁ : ଅଧ୍ୟୟନ , ଅନୁସନ୍ଧାନ ଓ ସମାଧାନ ।


    ଆପଣ ଯେତେବେଳେ ଶିକ୍ଷା ଲାଭ କରିଥାନ୍ତି , ଆପଣମାନେ ପ୍ରଶ୍ନ ପଚାରିବାର ଜ୍ଞାନ ହାସଲ କରିଥାନ୍ତି । ଆପଣ ପ୍ରଶ୍ନ ପଚାରିଲେ , ସମସ୍ୟା ସମାଧାନ ଲାଗି ଅଭିନବ ପଦ୍ଧତି ପାଇପାରିଥାନ୍ତି । ଆପଣମାନେ ତାହା କରିପାରିଲେ ପ୍ରଗତି ହାସଲ କରିଥାନ୍ତି । ଆପଣମାନଙ୍କ ପ୍ରୟାସ କାରଣରୁ ଆମର ଦେଶ ପ୍ରଗତୀ ହାସଲ କରିଥାଏ । ଆମ ପୃଥିବୀ ସମୃଦ୍ଧ ହୋଇଥାଏ ।


    ବନ୍ଧୁଗଣ , ଭାରତର ଜାତୀୟ ଶିକ୍ଷା ନୀତି ଏସବୁ ଭାବନା ପ୍ରତିଫଳିତ କରିଥାଏ । ଆମେ ବହିବସ୍ତାନିର ବୋଝ ହ୍ରାସ କରିବାକୁ ଚାହୁଁଛୁ , ଯାହା ବିଦ୍ୟାଳୟ ଠାରୁ ବାହାରେ ତିଷ୍ଠି ପାରିନଥାଏ । ଏହା ବଦଳରେ ଆମେ ଜୀବନ ପାଇଁ ସହାୟକ ହେଉଥିବା ଶିକ୍ଷାର ବରଦାନ ସେବାକୁ ଚାହୁଁଛୁ । କେବଳ ସାଧାରଣ ଭାବେ ମନେ ରଖିବା ବଦଳରେ ମହତ୍ୱପୂର୍ଣ୍ଣ ଚିନ୍ତା ଧାରା ଉପରେ ଆମେ ଗୁରୁତ୍ୱାରୋପ କରୁଛୁ । ବହୁ ବର୍ଷ ଧରି , ବ୍ୟବସ୍ଥାର ସୀମାବଦ୍ଧତା ଛାତ୍ରଛାତ୍ରୀଙ୍କ ଜୀବନ ଉପରେ ନକାରାତ୍ମକ ପ୍ରଭାବ ପକାଇଛି । ଆଉ ନୁହେଁ! ଜାତୀୟ ଶିକ୍ଷା ନୀତି ଯୁବ ଭାରତର ଆକାଂକ୍ଷାକୁ ପ୍ରତିଫଳିତ କରୁଛି । ଏହା ବ୍ୟବସ୍ଥା କୈନ୍ଦ୍ରିକ ନୁହେଁ , ଏହା ଜନକୈନ୍ଦ୍ରିକ ଓ ଭବିଷ୍ୟତ କୈନ୍ଦ୍ରିକ ।


    ବନ୍ଧୁଗଣ , ଏହି ନୀତିର ସବୁଠୁ ଉତ୍ସାହଜନକ ଦିଗଟି ହେଉଛି ଆନ୍ତଃବିଷୟକ ଅଧ୍ୟୟନ ଉପରେ ଜୋର ଦିଆଯିବା । ଏହି ଚିନ୍ତାଧାରା ଦିନକୁ ଦିନ ଲୋକପ୍ରିୟତା ଅର୍ଜନ କରୁଛି । ଏହା ହେବା ମଧ୍ୟ ଉଚିତ । ଗୋଟିଏ ଢାଂଚା ସମସ୍ତଙ୍କ ପାଇଁ ପ୍ରଜୁଯ୍ୟ ନୁହେଁ । କେବଳ ଗୋଟିଏ ବିଷୟ ଆପଣଙ୍କର ଆକଳନ କରିପାରିବ ନାହିଁ । କିଛି ନୂଆ ଆବିଷ୍କାର କରିବା କ୍ଷେତ୍ରରେ କୌଣସି ସୀମା ରହିବା ଅନୁଚିତ । ମାନବ ସଭ୍ୟତାରେ ଅନେକ ମହାମନିଷୀମାନଙ୍କର ଉଦାହରଣ ରହିଛି ଯେଉଁମାନେ ବିବିଧ କ୍ଷେତ୍ରରେ ଉତ୍କର୍ଷ ହାସଲ କରିଛନ୍ତି । ଆର୍ଯ୍ୟଭଟ୍ଟ ହୁଅନ୍ତୁ ଅବା ଲିଓନାର୍ଡୋ ଦା ଭିନ୍ସି , ଅବା ପୁଣି ହେଲେନ କେଲର , ଗୁରୁଦେବ ରବିନ୍ଦ୍ର ନାଥ ଠାକୁର । ବର୍ତ୍ତମାନ ଆମେ କଳା , ବିଜ୍ଞାନ , ବାଣିଜ୍ୟ ମଧ୍ୟରେ ରହିଥିବା ପାରମ୍ପରିକ ସୀମା ହଟେଇ ଦେଇଛୁ । ଯଦି କେହି ଆଗ୍ରହୀ ଅଛନ୍ତି , ସେ ଗଣିତ ଓ ସଙ୍ଗୀତ , କିମ୍ବା କୋଡିଙ୍ଗ ଓ ରସାୟନ ବିଜ୍ଞାନ ଏକ ସଙ୍ଗେ ଶିକ୍ଷା ଲାଭ କରିପାରିବେ । ବିଦ୍ୟାର୍ଥୀ କ ’ ଣ ପଢ଼ିବାକୁ ଚାହୁଁଛି ତାହା ଉପରେ ଏଥିରେ ଗୁରୁତ୍ୱ ଦିଆଯାଇଛି । ସମାଜ କ ’ ଣ ଚାହୁଁଛି ତାହା ବିଦ୍ୟାର୍ଥୀ ପଢ଼ିବ ନାହିଁ । ଆନ୍ତଃବିଷୟକ ଅଧ୍ୟୟନ ଆପଣଙ୍କୁ ନିୟନ୍ତ୍ରଣ ପ୍ରଦାନ କରିବ । ଏହି ପ୍ରକ୍ରିୟାରେ ଆପଣ ନମନୀୟତାର ବିକଳ୍ପ ପାଇବେ ।


    ଜାତୀୟ ଶିକ୍ଷା ନୀତିରେ , ନମନୀୟତାକୁ ଅଧିକ ଗୁରୁତ୍ୱ ପ୍ରଦାନ କରାଯାଇଛି । ଏକାଧିକ ପ୍ରବେଶ ଓ ପ୍ରସ୍ଥାନର ବ୍ୟବସ୍ଥା ଏଥିରେ ରହିଛି । ବିଦ୍ୟାର୍ଥୀଙ୍କ ପାଇଁ କୌଣସି ଗୋଟିଏ ମାର୍ଗ ଥିବା ବ୍ୟବସ୍ଥା ନାହିଁ । ସ୍ନାତକ ଅଧ୍ୟୟନ ତିନି କିମ୍ବା ଚାରି ବର୍ଷର ହୋଇପାରେ । ଛାତ୍ରଛାତ୍ରୀମାନେ ଏକାଡେମିକ ବ୍ୟାଙ୍କ ଅଫ କ୍ରେଡିଟର ସୁବିଧା ନେଇପାରିବେ , ଏଥିରେ ହାସଲ କରାଯାଇଥିବା ସମସ୍ତ ଏକାଡେମିକ କ୍ରେଡିଟ ରହିପାରିବ । ଶେଷରେ ଡିଗ୍ରୀ ହାସଲ କରିବା ସମୟରେ ଏଗୁଡ଼ିକୁ ହସ୍ତାନ୍ତରିତ ଓ ଗଣତି କରାଯାଇପାରିବ । ଏପରି ନମନୀୟତା ଆମ ଶିକ୍ଷା ବ୍ୟବସ୍ଥାରେ ଦୀର୍ଘଦିନର ଆବଶ୍ୟକତା ଭାବେ ରହିଆସିଥିଲା । ମୁଁ ଆନନ୍ଦିତ ଯେ ଜାତୀୟ ଶିକ୍ଷା ନୀତିରେ ଏହି ପ୍ରସଙ୍ଗ ପ୍ରତି ଗୁରୁତ୍ୱାରୋପ କରାଯାଇଛି ।


    ବନ୍ଧୁଗଣ , ପ୍ରାଥମିକ ଶିକ୍ଷା ସ୍ତରରୁ ସମସ୍ତଙ୍କ ନିକଟରେ ଶିକ୍ଷାର ଉପଲବ୍ଧତା ଉପରେ ଜାତୀୟ ଶିକ୍ଷା ନୀତିରେ ଗୁରୁତ୍ୱାରୋପ କରାଯାଇଛି । ଉଚ୍ଚ ଶିକ୍ଷା କ୍ଷେତ୍ରରେ , ମୋଟ ପଞ୍ଜୀକରଣ ଅନୁପାତକୁ 2035 ସୁଦ୍ଧା 50 ପ୍ରତିଶତକୁ ବଢ଼ାଇବା ଲାଗି ଲକ୍ଷ୍ୟ ରଖାଯାଇଛି । ଲିଙ୍ଗଗତ ସମାବେଶ ପାଣ୍ଠି , ସ୍ୱତନ୍ତ୍ର ଶିକ୍ଷା ଅଂଚଳ , ମୁକ୍ତ ଓ ଦୂରସ୍ଥ ଶିକ୍ଷା ପାଇଁ ବିକଳ୍ପ ଆଦି ପଦକ୍ଷେପ ମଧ୍ୟ ବିଶେଷ ସହାୟକ ହୋଇପାରିବ ।


    ବନ୍ଧୁଗଣ , ଆମ ସମ୍ବିଧାନର ନିର୍ମାତା , ଆମେ ଦେଶର ମହାନ ଶିକ୍ଷାବିତ୍ତ ବାବା ସାହେବ ଆମ୍ବେଦକର କହିଥିଲେ , ଶିକ୍ଷା ଏପରି ହେବା ଉଚିତ ଯାହା ସମସ୍ତଙ୍କ ନିକଟରେ ପହଁଚୁଥିବ , ସମସ୍ତଙ୍କ ପାଇଁ ସୁଲଭ ହୋଇଥିବ । ଏହି ଶିକ୍ଷା ନୀତି , ତାଙ୍କର ଏହି ବିଚାର ପ୍ରତି ମଧ୍ୟ ସମର୍ପିତ । ଏହି ଶିକ୍ଷା ନୀତି , ଚାକିରି ଆଶାୟୀଙ୍କ ପରିବର୍ତ୍ତେ ଚାକିରି ସୃଷ୍ଟିକାରୀ ତିଆରି କରିବା ଉପରେ ଗୁରୁତ୍ୱ ଦେଉଛି । ଅର୍ଥାତ ଏକପ୍ରକାରରେ ଏହା ଆମର ମନୋଭାବରେ , ଆମର ଆଭିମୁଖ୍ୟରେ ସଂସ୍କାର ଆଣିବାର ପ୍ରୟାସ । ଏହି ନୀତି ମାଧ୍ୟମରେ ଏପରି ଆତ୍ମନିର୍ଭରଶୀଳ ଯୁବପିଢ଼ି ନିର୍ମାଣ କରିବାର ଲକ୍ଷ୍ୟ ରଖାଯାଇଛି , ଯାହା ନିକଟରେ ଚାକିରି କରିବା , ସେବା କରିବା କିମ୍ବା ଉଦ୍ୟମୀ ହେବା ଲାଗି ନିଷ୍ପତ୍ତି ନେବାର କ୍ଷମତା ରହିଥିବ ।


    ବନ୍ଧୁଗଣ , ଆମ ଦେଶରେ ଭାଷା ସବୁବେଳେ ଏକ ସମ୍ବେଦନଶୀଳ ବିଷୟ ହୋଇ ରହିଆସିଛି । ଏହାର ଏକ ବଡ଼ କାରଣ ହେଉଛି ଆମର ଏଠାରେ ସ୍ଥାନୀୟ ଭାଷାକୁ ଯଥାରୂପରେ ରହିବାକୁ ଛାଡ଼ି ଦିଆଯାଇଛି , ତା ’ କୁ ପୋଷିତ କରିବା କିମ୍ବା ଆଗକୁ ବଢ଼ିବାର ସୁଯୋଗ ମିଳିନାହିଁ । ଏବେ ଶିକ୍ଷା ନୀତିରେ ଯେଉଁ ପରିବର୍ତ୍ତନ ଆସିଛି , ତାହା ଦ୍ୱାରା ଭାଷାଗୁଡ଼ିକ ଆଗକୁ ବଢ଼ିବ , ସେଗୁଡ଼ିକ ଆହୁରି ବିକଶିତ ହୋଇପାରିବେ । ଏଗୁଡ଼ିକ ଭାରତୀୟ ଜ୍ଞାନକୁ ବଢ଼ାଇବା ସହିତ ଭାରତର ଏକତାକୁ ମଧ୍ୟ ସମୃଦ୍ଧ କରିବେ । ଆମ ଭାରତୀୟ ଭାଷାରେ ଅନେକ ସମୃଦ୍ଧ ରଚନା ରହିଛି , ଶହ ଶହ ବର୍ଷ ପୁରୁଣା ଜ୍ଞାନ ରହିଛି , ଅନୁଭୂତି ରହିଛି , ଏଗୁଡ଼ିକର ଏବେ ଆହୁରି ଅଧିକ ବିସ୍ତାର ହେବ । ଏହାଦ୍ୱାରା ବିଶ୍ୱ ମଧ୍ୟ ଭାରତର ସମୃଦ୍ଧ ଭାଷା ସହିତ ପରିଚିତ ହୋଇପାରିବ । ଆହୁରି ଏକ ବଡ଼ ଲାଭ ହେବ ଯେ ଛାତ୍ରଛାତ୍ରୀଙ୍କୁ ନିଜ ପ୍ରାରମ୍ଭିକ ବଷଗୁଡ଼ିକରେ ନିଜ ଭାଷାରେ ହିଁ ଶିଖିବାର ସୁଯୋଗ ମିଳିପାରିବ ।


    ଏହାଦ୍ୱାରା ସେମାନଙ୍କ ପ୍ରତିଭା ଆହୁରି ପ୍ରଷ୍ଫୁଟିତ ହୋଇପାରିବ । ସେମାନଙ୍କ ନିକଟରେ ବୁଝିବାର ଅଧିକ ସୁଯୋଗ ରହିବ । ସେମାନେ ସହଜ ହୋଇ , ବିନା ଚାପରେ ଅନେକ କଥା ଶିଖିପାରିବେ , ଶିକ୍ଷା ସହିତ ଯୋଡ଼ି ହୋଇପାରିବେ । ବର୍ତ୍ତମାନ ଜିଡିପି ଆଧାରରେ ବିଶ୍ୱର ଶୀର୍ଷ 20ଟି ଦେଶର ତାଲିକାକୁ ଦେଖିଲେ ଅଧିକାଂଶ ଦେଶ ନିଜର ରାଷ୍ଟ୍ରଭାଷା , ମାତୃଭାଷାରେ ହିଁ ଶିକ୍ଷାଦାନ କରୁଛନ୍ତି । ଏ ଦେଶଗୁଡ଼ିକ ନିଜ ଦେଶର ଯୁବକମାନଙ୍କ ଚିନ୍ତାଧାରା ଓ ବୁଦ୍ଧିମତାକୁ ନିଜ ଭାଷାରେ ହିଁ ବିକଶିତ କରୁଛନ୍ତି । ବିଶ୍ୱ ସହିତ ବାର୍ତ୍ତାଳାପ କରିବା ଲାଗି ଅନ୍ୟ ଭାଷା ଉପରେ ମଦ୍ୟ ଗୁରୁତ୍ୱାରୋପ କରୁଛନ୍ତି । ଏହି ନୀତି ଓ ରଣନୀତି ଏକବିଂଶ ଶତାବ୍ଦୀର ଭାରତ ପାଇଁ ମଧ୍ୟ ଅତ୍ୟନ୍ତ ଉପଯୋଗୀ ସାବ୍ୟସ୍ତ ହେବ । ଭାରତ ନିକଟରେ ଭାଷାର ଅଦ୍ଭୂତ ଭଣ୍ଡାର ରହିଛି , ଯେଉଁଗୁଡ଼ିକୁ ଶିଖିବା ଲାଗି ଗୋଟିଏ ଜୀବନକାଳ ମଧ୍ୟ କମ ହୋଇଯିବ ଏବଂ ଆଜି ବିଶ୍ୱ ମଧ୍ୟ ଏଥିପାଇଁ ଲାଳାୟିତ ।


    ବନ୍ଧୁଗଣ , ନୂଆ ଶିକ୍ଷା ନୀତିର ଆଉ ଏକ ବିଶେଷତ୍ୱ ମଧ୍ୟ ରହିଛି । ଏଥିରେ ଲୋକାଲ ଉପରେ ଯେତିକି ଗୁରୁତ୍ୱାରୋପ କରାଯାଇଛି , ତା ’ କୁ ଗ୍ଲୋବାଲ ସହିତ ଯୋଡ଼ିବା ଲାଗି ମଧ୍ୟ ସେତିକି ଜୋର ଦିଆଯାଇଛି । ଗୋଟିଏ ପଟେ ସ୍ଥାନୀୟ ଲୋକକଳା , ବିଦ୍ୟା , ଶାସ୍ତ୍ରୀୟ କଳା ଓ ଜ୍ଞାନକୁ ସ୍ୱାଭାବିକ ସ୍ଥାନ ଦେବା କଥା କୁହାଯାଇଥିବା ବେଳେ ଅନ୍ୟପଟେ ଶୀଷ ବୈଶ୍ୱିକ ଶିକ୍ଷାନୁଷ୍ଠାନଗୁଡ଼ିକୁ ଭାରତରେ କ୍ୟାମ୍ପସ ଖୋଲିବା ନିମନ୍ତେ ଆମନ୍ତ୍ରଣ କରାଯାଇଛି । ଏହାଦ୍ୱାରା ଆମର ଯୁବକମାନଙ୍କୁ ଭାରତରେ ହିଁ ବିଶ୍ୱସ୍ତରୀୟ ସୁଯୋଗ ଓ ଅବସର ମିଳିବ ତଥା ବୈଶ୍ୱିକ ପ୍ରତିଦ୍ୱନ୍ଦ୍ୱିତା ଲାଗି ଅଧିକ ପ୍ରସ୍ତୁତି ମଧ୍ୟ ହୋଇପାରିବ । ଏହାଦ୍ୱାରା ଭାରତରେ ବିଶ୍ୱସ୍ତରୀୟ ସଂସ୍ଥାନ ନିର୍ମାଣରେ , ଭାରତକୁ ଗ୍ଲୋବାଲ ଏଜୁକେସନର କେନ୍ଦ୍ର ହେବାରେ ଅନେକ ସହାୟତା ମିଳିପାରିବ ।


    ସାଥୀଗଣ , ଦେଶର ଯୁବଶକ୍ତି ଉପରେ ମୋର ସବୁବେଳେ ଭରସା ରହିଆସିଛି । କାହିଁକି ଏ ଭରସା , ତାହା ଦେଶର ଯୁବପିଢ଼ିମାନେ ବାରମ୍ବାର ପ୍ରମାଣିତ କରିଆସିଛନ୍ତି । ନିକଟରେ କରୋନାରୁ ସୁରକ୍ଷିତ ରହିବା ଲାଗି ଫେସ ଶିଲ୍ଡର ଚାହିଦା ଖୁବ ବଢ଼ିଯାଇଥିଲା । ଏହି ଚାହିଦାକୁ ଥ୍ରୀଡି ପ୍ରିଂଟିଂ ଟେକ୍ନୋଲୋଜି ସହିତ ସମ୍ପୂର୍ଣ୍ଣ କରିବା ଲାଗି ବହୁସଂଖ୍ୟକ ଯୁବପିଢ଼ି ଆଗେଇ ଆସିଲେ । ପିପିଇ ଓ ଅନ୍ୟ ମେଡ଼ିକାଲ ଉପକରଣ ଲାଗି ଯେପରି ଦେଶର ଯୁବ ଇନୋଭେଟର୍ସମାନେ , ଉଦ୍ୟମୀମାନେ ଆଗେଇ ଆସିଲେ , ତା ’ ର ଚର୍ଚ୍ଚା ଏବେ ସବୁଆଡ଼େ । ଆରୋଗ୍ୟ ସେତୁ ଆପ ରୂପରେ ଯୁବ ଡେଭଲପର୍ସମାନେ କୋଭିଡର ଟ୍ରାକିଂ ଲାଗି ଏକ ଉନ୍ନତ ମାଧ୍ୟମ ଦେଶକୁ ଖୁବ କମ ସମୟ ମଧ୍ୟରେ ପ୍ରସ୍ତୁତ କରି ଦେଇଛନ୍ତି ।


    ବନ୍ଧୁଗଣ , ଆପଣମାନେ ସମସ୍ତେ ଯୁବକ , ଆତ୍ମନିର୍ଭର ଭାରତର ଆକାଂକ୍ଷା ଶକ୍ତି ଅଟନ୍ତି । ଦେଶର ଗରିବମାନଙ୍କୁ ଏକ ଉନ୍ନତ ଜୀବନ ଦେବା ଲାଗି , ସହଜ ଜୀବନଧାରଣ ନିମନ୍ତେ ଆମର ଲକ୍ଷ୍ୟ ହାସଲ କରିବାରେ ଆପଣମାନେ ସମସ୍ତେ ଗୁରୁତ୍ୱପୂର୍ଣ୍ଣ ଭୂମିକା ନିର୍ବାହ କରିପାରିବେ । ସବୁବେଳେ ମୋର ବିଶ୍ୱାସ ରହିଆସିଛି ଯେ ଦେଶର ସବୁ ସମସ୍ୟାର ସମାଧାନ ମାର୍ଗ ଯୁବପିଢ଼ିଙ୍କ ନିକଟରେ ରହିଛି । ପ୍ରତ୍ୟେକ ଆବଶ୍ୟକତା ସମୟରେ ଯେତେବେଳେ ମଧ୍ୟ ଦେଶ ନିଜ ଯୁବ ଇନୋଭେଟର୍ସଙ୍କ ଆଡ଼କୁ ଦେଖିଛି , ସେମାନେ ନିରାଶ କରିନାହାନ୍ତି ।


    ସ୍ମାର୍ଟ ଇଣ୍ଡିଆ ହ୍ୟାକାଥନ ମାଧ୍ୟମରେ ମଧ୍ୟ ବିଗତ ବର୍ଷ ଅଦ୍ଭୂତ ନବୋନ୍ମେଷ ଦେଶକୁ ମିଳିଛି । ମୋର ସମ୍ପୂର୍ଣ୍ଣ ବିଶ୍ୱାସ ଯେ ଏହି ହ୍ୟାକାଥନ ପରେ ମଧ୍ୟ ଆପଣମାନେ ସମସ୍ତେ ଯୁବ ସାଥୀ , ଦେଶର ଆବଶ୍ୟକତାକୁ ବୁଝି , ଦେଶକୁ ଆତ୍ମନିର୍ଭରଶୀଳ କରିବା ଲାଗି , ନୂଆ ନୂଆ ସମାଧାନ ଉପରେ କାମ କରିଚାଲିବେ ।


    ମୁଁ ପୁଣିଥରେ ଆପଣମାନଙ୍କୁ ଅନେକ ଅନେକ ଶୁଭକାମନା ଜଣାଉଛି ।


    ବହୁତ ବହୁତ ଧନ୍ୟବାଦ ।


    **********

    
    
    (Release ID: 1642946) Visitor Counter : 10
    
    
      Read this release in: Hindi , English , Urdu , Marathi , Bengali , Manipuri , Assamese , Punjabi , Gujarati , Tamil , Telugu , Kannada , Malayalam