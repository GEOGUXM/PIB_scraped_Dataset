      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ସ୍ୱାଧୀନତା ଦିବସ ଉପଲକ୍ଷେ 926 ପୁଲିସ କର୍ମଚାରୀଙ୍କୁ ପଦକ ପ୍ରଦାନ
      ଓଡ଼ିଶାରୁ 14 ଜଣ ସମ୍ମାନିତ

      Posted On: 14 AUG 2020 1:41PM by PIB Bhubaneshwar

    2020 ସ୍ୱାଧୀନତା ଦିବସ ଉପଲକ୍ଷେ ଦେଶର ମୋଟ 926 ପୁଲିସ କର୍ମଚାରୀଙ୍କୁ ପଦକ ପ୍ରଦାନ କରାଯାଇଛି । ସେମାନଙ୍କ ମଧ୍ୟରେ ଓଡିଶାର 14 ଜଣ ଅନ୍ତର୍ଭୁକ୍ତ । ଏହି କର୍ମଚାରୀଙ୍କ ମଧ୍ୟରେ 215 ଜଣଙ୍କୁ ସାହସିକତା ପାଇଁ ପୁଲିସ ପଦକ (ପିଏମ୍‌ଜି) ପ୍ରଦାନ କରାଯାଇଥିବାବେଳେ 80 ଜଣଙ୍କୁ ଅତି ବିଶିଷ୍ଟ ସେବା ପାଇଁ ରାଷ୍ଟ୍ରପତି ପୁଲିସ ପଦକ ଦିଆଯାଇଛି । ଏହାଛଡା 631 ପୁଲିସ କର୍ମଚାରୀ ଉଲ୍ଲେଖନୀୟ ସେବା ପାଇଁ ଏହି ପଦକ ପାଇଛନ୍ତି ।


    ଯେଉଁ 215 ଜଣ ସାହସିକତା ପୁରସ୍କାର ପାଇଛନ୍ତି ସେମାନଙ୍କ ମଧ୍ୟରୁ 123 ଜଣ କେବଳ ଆତଙ୍କବାଦ ପ୍ରବଣ ଜମ୍ମୁ କଶ୍ମୀରରେ କାର୍ଯ୍ୟ କରିଛନ୍ତି । ଏହାଛଡା ମାଓବାଦୀ ଅଧ୍ୟୁଷିତ ଅଞ୍ଚଳରେ କାର୍ଯ୍ୟ କରୁଥିବା ପୁଲିସ କର୍ମଚାରୀଙ୍କ ମଧ୍ୟରୁ 29 ଜଣ ଏବଂ ଉତ୍ତର ପୂର୍ବାଞ୍ଚଳରୁ 8ଜଣ ପୁଲିସ କର୍ମଚାରୀ ଏହି ପଦକ ପାଇଛନ୍ତି । ଯେଉଁମାନେ ସାହସିକତା ପୁରସ୍କାର ପାଇଛନ୍ତି ସେମାନଙ୍କ ମଧ୍ୟରୁ 55 ଜଣ ସିଆରପିଏଫ୍‌ର , 81 ଜଣ ଜମ୍ମୁ କଶ୍ମୀରର ପୁଲିସ ବାହିନୀର , 23 ଜଣ ଉତ୍ତର ପ୍ରଦେଶର , 16 ଜଣ ଦିଲ୍ଲୀ ପୁଲିସର , 14 ଜଣ ମହାରାଷ୍ଟ୍ରର ଏବଂ 12ଜଣ ଝାଡଖଣ୍ଡର ଅଛନ୍ତି । ଏହାଛଡା ଆଉ ଯେଉଁମାନେ ପଦକ ପାଇଛନ୍ତି ସେମାନେ କେନ୍ଦ୍ରୀୟ ସଶସ୍ତ୍ର ପୁଲିସ ବାହିନୀ ଓ ଅବଶିଷ୍ଟ ରାଜ୍ୟ ତଥା କେନ୍ଦ୍ର ଶାସିତ ଅଞ୍ଚଳର ପୁଲିସ କର୍ମଚାରୀ ।


    ଓଡ଼ିଶାର ସମ୍ମାନିତ ପୁଲିସ କର୍ମଚାରୀ


    ଓଡ଼ିଶାରୁ 14 ଜଣଙ୍କୁ ଏହି ପଦକ ପ୍ରଦାନ କରାଯାଇଛି । ସେମାନଙ୍କ ମଧ୍ୟରୁ 12 ଜଣ ଉଲ୍ଲେଖନୀୟ ସେବା ପାଇଁ ପୁଲିସ ପଦକ ପାଇଥିବାବେଳେ ଅନ୍ୟ ଦୁଇ ଜଣଙ୍କୁ ରାଷ୍ଟ୍ରପତି ପୁଲିସ ପଦକ ମିଳିଛି । ପୁଲିସ ପଦକରେ ସମ୍ମାନିତ ହୋଇଥିବା ଓଡିଶାର 12ଜଣ ହେଲେ- ଅଭିରାମ କର (ଅତିରିକ୍ତ ପୁଲିସ ଅଧୀକ୍ଷକ , କଟକ) , ତାପସ ରଂଜନ ମହାପାତ୍ର (ସହକାରୀ କମାଣ୍ଡାଣ୍ଡ ଏସ୍‌ଓଜି , ଭୁବନେଶ୍ୱର) , ସୁନିଲ କୁମାର ମିଶ୍ର (ଏସ୍‌ଓପି , ଭୁବନେଶ୍ୱର) , ଅନୁପମା ମହାପାତ୍ର (ଡିଏସ୍‌ପି ଇନ-ଚାର୍ଜ , ଭୁବନେଶ୍ୱର) ରାଜ କିଶୋର ପାଇକରାୟ (ଅତିରିକ୍ତ ଡିସିପି , ଭୁବନେଶ୍ୱର) , ଅଜୟ କୁମାର ଦାସ (ଇନ୍ସପେକ୍ଟର ୟୁପିଡି , କଟକ) , ଅତୁଲ କୃଷ୍ଣ ଦାସ (ଆଇପି , ସ୍ୱତନ୍ତ୍ର ଇଣ୍ଟିଲିଜେନ୍ସ ୱିଙ୍ଗ) , ନିର୍ମଳ କୁମାର ମହାପାତ୍ର (ଇନ୍ସପେକ୍ଟର , ବରଗଡ) , କିଶୋର ଚନ୍ଦ୍ର ବଳବନ୍ତରାୟ (ସୁବେଦାର , ପଞ୍ଚମ ଆଇଆର ବାଟାଲିୟନ , ବୌଦ୍ଧ) , ରଥ ଲାକ୍ରା (ଓଏସ୍‌ଏପି ଚତୁର୍ଥ ବାଟାଲିୟନ , ରାଉରକେଲା) ଏବଂ ମହମ୍ମଦ ହଜଲ ଉମର (ଏପିଆର ହାବିଲଦାର ଭିଜିଲାନ୍ସ , କୋରାପୁଟ) ।


    ସେହିଭଳି ସମ୍ମାନଜନକ ରାଷ୍ଟ୍ରପତି ପଦକ ଲାଗି ଓଡିଶାରୁ ମନୋନୀତ ଦୁଇଜଣ ହେଲେ- କେ.ବେଣୁଗୋପାଳ ଆଚାରୀ (ଡିଏସ୍‌ପି ଭିଜିଲାନ୍ସ , ଭୁବନେଶ୍ୱର) ଏବଂ ବିରଞ୍ଚି ନାରାୟଣ ସାହୁ (କନଷ୍ଟେବଳ ବିଜୁ ପଟ୍ଟନାୟକ ପୁଲିସ ଏକାଡେମୀ , ଭୁବନେଶ୍ୱର) ।


    **********

    
    
    (Release ID: 1645877) Visitor Counter : 3
    
    
      Read this release in: Punjabi , Tamil , Bengali , English , Urdu , Hindi , Marathi , Manipuri , Gujarati , Telugu , Malayalam