      ରସାୟନ ଓ ସାର ମନ୍ତ୍ରଣାଳୟ

      ଫର୍ଟିଲାଇଜର୍ସ ଏବଂ କେମିକାଲ୍ସ ଟ୍ରାଭାନକୋର ଲିମିଟେଡର ଜୁଲାଇ 2020 ମଧ୍ୟରେ ରେକର୍ଡ ସଂଖ୍ୟକ 24,016 ମେଟ୍ରିକ ଟନ ସାର ଉତ୍ପାଦନ
      Posted On: 06 AUG 2020 9:58AM by PIB Bhubaneshwar


    ରସାୟନ ଏବଂ ସାର ମନ୍ତ୍ରଣାଳୟ ଅଧୀନରେ ଥିବା ପିଏସୟୁ ଫର୍ଟିଲାଇଜର୍ସ ଏବଂ କେମିକାଲ୍ସ ଟ୍ରାଭାନକୋର ଲିମିଟେଡ (ଏଫଏସିଟି ) ଚଳିତ ବର୍ଷ ମଧ୍ୟରେ ଉତ୍ପାଦନ ଏବଂ ବିକ୍ରୟ କ୍ଷେତ୍ରରେ ରେକର୍ଡ ଭାଙ୍ଗିଛି ।


    ଏଫଏସିଟିର ଏକ ବିବୃତ୍ତି ଅନୁଯାୟୀ , ଜୁଲାଇ 2020 ମଧ୍ୟରେ କମ୍ପାନୀ ସର୍ବାଧିକ (24 , 016 ମେଟ୍ରିକ ଟନ) ମାସିକ ‘ ଆମୋନିୟମ ସଲଫେଟ ’ ଉତ୍ପାଦନ କରିଛି , ଯାହା ଜାନୁୟାରୀ 2020ରେ କମ୍ପାନୀର ସର୍ବୋତ୍ତମ ଉତ୍ପାଦନ 23 , 811 ମେଟ୍ରିକ ଟନକୁ ଅତିକ୍ରମ କରିଛି ।


    ମୁଖ୍ୟତଃ ଦକ୍ଷିଣ ଭାରତୀୟ ବଜାର ପାଇଁ ଏଫଏସିଟି ଦୁଇଟି ସାର ଉତ୍ପାଦ ଏନପି 20:20:0:13 ( ଫ୍ୟାକ୍ଟାମଫୋସ) ଏବଂ ଆମୋନିୟମ ସଲଫେଟ ଉତ୍ପାଦନ କରୁଛି ।


    କୋଭିଡ ସମୟରେ ନିରାପଦ କାର୍ଯ୍ୟ ପାଇଁ କମ୍ପାନୀ ଏହାର କାର୍ଯ୍ୟସୂଚୀ , କଞ୍ଚାମାଲ ଯୋଜନା , ଲଜିଷ୍ଟିକ୍ସ ଏବଂ ଉତ୍ପାଦ ପଠାଇବାରେ ଉପଯୁକ୍ତ ପନ୍ଥା ପ୍ରୟୋଗ କରି ଏହାର ସାର ଉତ୍ପାଦନକୁ ଅନୁକୂଳ ବାତାବରଣରେ ସମ୍ପାଦନ କରୁଛି ।


    **********

    
    
    (Release ID: 1643806) Visitor Counter : 7
    
    
      Read this release in: English , Hindi , Tamil , Telugu , Malayalam , Urdu , Marathi , Manipuri , Punjabi