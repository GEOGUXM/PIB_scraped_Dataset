      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ସ୍ୱାସ୍ଥ୍ୟ ମନ୍ତ୍ରଣାଳୟ ପକ୍ଷରୁ ଆରମ୍ଭ କରାଯାଇଥିବା ଟେଲି ମେଡ଼ିସିନ ପ୍ଲାଟଫର୍ମ ଇ-ସଞ୍ଜିବନୀକୁ ଲୋକପ୍ରିୟ କରିଥିବାରୁ ସ୍ୱାସ୍ଥ୍ୟ ମନ୍ତ୍ରୀ ଡଃ ହର୍ଷ ବର୍ଦ୍ଧନ ରାଜ୍ୟଗୁଡିକୁ ପ୍ରଶଂସା କରିଛନ୍ତି
      • ଇ-ସଞ୍ଜିବନୀ ଓ ଇ-ସଞ୍ଜିବନୀ ଓପିଡି ଜରିଆରେ ଶେଷ ହୋଇଛି 1.5 ଲକ୍ଷ ଟେଲି ପରାମର୍ଶ

      Posted On: 09 AUG 2020 5:38PM by PIB Bhubaneshwar

    ଇ-ସଞ୍ଜିବନୀ ଓ ଇ-ସଞ୍ଜିବନୀ ଓପିଡି ଜରିଆରେ ଦେଶରେ 1.5 ଲକ୍ଷ ଟେଲି ପରାମର୍ଶ ହୋଇପାରିଛି ବୋଲି କେନ୍ଦ୍ର ସ୍ୱାସ୍ଥ୍ୟ ମନ୍ତ୍ରୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଏକ ବୈଠକରୁ ଜଣାପଡିଛି । ଏହି ବୈଠକରେ କେନ୍ଦ୍ର ସ୍ୱାସ୍ଥ୍ୟ ଓ ପରିବାର କଲ୍ୟାଣ ରାଷ୍ଟ୍ରମନ୍ତ୍ରୀ ଶ୍ରୀ ଅଶ୍ୱିନୀ କୁମାର ଚୌବେ ମଧ୍ୟ ଯୋଗଦେଇଥିଲେ । ତାମିଲନାଡ଼ୁର ସ୍ୱାସ୍ଥ୍ୟ ମନ୍ତ୍ରୀ ଡଃ ସି. ବିଜୟ ଭାସ୍କର ମଧ୍ୟ ଏଥିରେ ଭର୍ଚୁଆଲ ଭାବେ ଯୋଗଦେଇଥିଲେ ।


    ଗତ ନଭେମ୍ବର ମାସଠାରୁ ଇ-ସଞ୍ଜିବନୀ ଏବଂ ଇ-ସଞ୍ଜିବନୀ ଓପିଡି ଦ୍ଵାରା ଟେଲି ପରାମର୍ଶ ଆରମ୍ଭ ହେବା ଦିନଠାରୁ ଏହାକୁ 23ଟି ରାଜ୍ୟ ତ୍ଵରାନ୍ଵିତ କରିଛନ୍ତି । ଏଥିରେ ଦେଶର ଶତକଡା 75 ଭାଗ ଜନସଂଖ୍ୟା ସାମିଲ ହୋଇଥିବାବେଳେ ଅନ୍ୟ ରାଜ୍ୟଗୁଡିକ ଏଥିରେ କ୍ରମଶଃ ଯୋଗଦେଉଛନ୍ତି । ଏକ ଉଲ୍ଲେଖନୀୟ ସଫଳତା ପୂର୍ବକ ଜାତୀୟ ଟେଲି ମେଡ଼ିସିନ ସେବା ଦ୍ଵାରା 1.5 ଲକ୍ଷରୁ ଅଧିକ ଟେଲି ପରାମର୍ଶ ପ୍ରଦାନ କରାଯାଇଛି । ଫଳରେ ଘରେ ବସି ରୋଗୀମାନେ ଡାକ୍ତରମାନଙ୍କ ସହିତ ସେମାନଙ୍କ ରୋଗ ସମ୍ପର୍କରେ ପରାମର୍ଶ କରିପାରିଛନ୍ତି ।


    ଏହି ସଫଳତାକୁ ପ୍ରଶଂସା କରି ସ୍ୱାସ୍ଥ୍ୟ ମନ୍ତ୍ରୀ ଡଃ ହର୍ଷ ବର୍ଦ୍ଧନ କହିଛନ୍ତି ଯେ , ପ୍ରଧାନମନ୍ତ୍ରୀଙ୍କ ଆହ୍ଵାନକ୍ରମେ ଡିଜିଟାଲ ଇଣ୍ଡିଆର ଅଂଶସ୍ଵରୂପ ଆମେ ବ୍ରଡବ୍ୟାଣ୍ଡ ଓ ମୋବାଇଲ ଫୋନ ଜରିଆରେ ଏହାକୁ ଆୟୁଷ୍ମାନ ଭାରତ ଓ ସ୍ୱାସ୍ଥ୍ୟ ଓ ସୁଧାର କେନ୍ଦ୍ରରେ ଆରମ୍ଭ କରିଥିଲୁ । କେତେକ ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳର ସହଯୋଗ ଓ ଚିକିତ୍ସକ ଓ ବିଶେଷଜ୍ଞଙ୍କ ଉତ୍ସର୍ଗୀକୃତ ଭାବନା ଯୋଗୁଁ ଆମେ ଟେଲି ମେଡ଼ିସିନ ଯଥା ଇ-ସଞ୍ଜିବନୀ ଜରିଆରେ ସ୍ୱାସ୍ଥ୍ୟ ସେବା ଯୋଗାଇ ଦେଇପାରିଛୁ । କୋଭିଡ ବୈଶ୍ଵିକ ମହାମାରୀ କାଳରେ ଏହା ଆମ ସ୍ୱାସ୍ଥ୍ୟ ଭିତ୍ତିଭୂମି ବୃଦ୍ଧିରେ ସହାୟକ ହୋଇଛି । ସ୍ୱାସ୍ଥ୍ୟ ରାଷ୍ଟ୍ରମନ୍ତ୍ରୀ ଶ୍ରୀ ଅଶ୍ଵିନୀ କୁମାର ଚୌବେ କହିଥିଲେ , ଏହି କାର୍ୟ୍ୟକ୍ରମ ଯୋଗୁଁ ସହରଭଳି ସ୍ୱାସ୍ଥ୍ୟ ସେବା ପାଉନଥିବା ଗ୍ରାମାଞ୍ଚଳର ଲୋକମାନେ ଅଧିକ ଉପକୃତ ହେବେ ।


    ଇ-ସଞ୍ଜିବନୀ ପ୍ଲାଟଫର୍ମ ଦୁଇ ପ୍ରକାରର ଟେଲି ମେଡ଼ିସିନ ସେବା ପ୍ରଦାନ କରିବାରେ ସମର୍ଥ । ପ୍ରଥମତଃ ଡାକ୍ତର-ଡାକ୍ତର ମଧ୍ୟରେ ଓ ଦ୍ଵିତୀୟଟି ରୋଗୀ-ଡାକ୍ତର ମଧ୍ୟରେ ଇ-ସଞ୍ଜିବନୀ ଓପିଡି ଟେଲି ପରାମର୍ଶ । ପ୍ରଥମଟି ଆୟୁଷ୍ମାନ ଭାରତ ସ୍ୱାସ୍ଥ୍ୟ ଓ ସୁଧାର କେନ୍ଦ୍ର (ଏବିଏଚଡବ୍ଲୁସି) କାର୍ୟ୍ୟକ୍ରମ ଜରିଆରେ ତ୍ୱରାନ୍ୱିତ ହେଉଛି । ଦେଶର ସମସ୍ତ 1.5 ଲକ୍ଷ ସ୍ୱାସ୍ଥ୍ୟ ସୁଧାର କେନ୍ଦ୍ରରେ ଆଗାମୀ ଡିସେମ୍ବର 2022 ସୁଦ୍ଧା ଏହାକୁ ସଂପୂର୍ଣ୍ଣ ଭାବେ କାର୍ୟ୍ୟକାରୀ କରିବାକୁ ଯୋଜନା ରହିଛି । ରାଜ୍ୟଗୁଡିକ ଏଥିପାଇଁ ବିଭିନ୍ନ ମେଡିକାଲ କଲେଜ ଓ ଜିଲ୍ଲା ହସ୍ପିଟାଲରେ ବ୍ୟବସ୍ଥା କରିଛନ୍ତି । ଏପର୍ୟ୍ୟନ୍ତ ଗୋଷ୍ଠୀ ସ୍ୱାସ୍ଥ୍ୟ ଅଧିକାରୀ ଓ ଡାକ୍ତରଙ୍କୁ ମିଳାଇ 12 ହଜାର ବ୍ୟକ୍ତି ଏବାବଦ ତାଲିମ ହାସଲ କରିଛନ୍ତି । ବର୍ତ୍ତମାନ 10ଟି ରାଜ୍ୟର 3 ହଜାରରୁ ଅଧିକ ସ୍ୱାସ୍ଥ୍ୟ ସୁଧାର କେନ୍ଦ୍ରରେ ଟେଲି ମେଡ଼ିସିନ ସେବା ପ୍ରଦାନ କରାଯାଉଛି ।


    ବର୍ତ୍ତମାନର କୋଭିଡ ବୈଶ୍ଵିକ ମହାମାରୀକୁ ଦୃଷ୍ଟିରେ ରଖି ସ୍ୱାସ୍ଥ୍ୟ ମନ୍ତ୍ରଣାଳୟ ଦ୍ଵିତୀୟ ଟେଲି ପରାମର୍ଶ ସେବା ଆରମ୍ଭ କରିଛନ୍ତି । ଏହା ଇ-ସଞ୍ଜିବନୀ ଓପିଡି ଜରିଆରେ ଡାକ୍ତର ଓ ରୋଗୀଙ୍କ ମଧ୍ୟରେ ଟେଲି ମେଡ଼ିସିନ ପରାମର୍ଶ କରାଯାଇପାରୁଛି । ନିଃଶୁଳ୍କ ଇ-ସ୍ୱାସ୍ଥ୍ୟ ସେବା 20ଟି ରାଜ୍ୟରେ ବେଶ ଲୋକପ୍ରିୟ ହେବା ସହ ରୋଗୀମାନେ ଡାକ୍ତରଖାନାକୁ ନଯାଇ ଘରେ ବସି ଡାକ୍ତରଙ୍କ ସହ ରୋଗ ସମ୍ପର୍କରେ ପରାମର୍ଶ କରିପାରୁଛନ୍ତି । ଇ-ସଞ୍ଜିବନୀ ଓପିଡିରେ ପ୍ରାୟ 2800 ଡାକ୍ତରଙ୍କୁ ତାଲିମ ଦିଆଯାଇଛି । ପ୍ରତିଦିନ 250 ଜଣ ଡାକ୍ତର ଓ ବିଶେଷଜ୍ଞ ଦେଶର ବିଭିନ୍ନ ସ୍ଥାନରେ ପର୍ୟ୍ୟାୟକ୍ରମେ ଇ-ସ୍ଵାସ୍ଥ୍ୟସେବା ପ୍ରଦାନ କରୁଛନ୍ତି । ଏହି ସେବା ଆଣ୍ଡ୍ରଏଡ ମୋବାଇଲ ଫୋନ ଜରିଆରେ ମଧ୍ୟ ଉପଲବ୍ଧ ହୋଇପାରୁଛି । ଏହି ସେବା ପାଇଁ ଲଗିଂ କଲାପରେ ରୋଗୀମାନେ ଡାକ୍ତରଙ୍କୁ 5 ମିନିଟ ପାଇଁ ଦେଖିପାରିବେ ।


    ଏପର୍ୟ୍ୟନ୍ତ ଦେଶରେ 1.58 ଲକ୍ଷ ଟେଲି ପରାମର୍ଶ କାର୍ୟ୍ୟକ୍ରମ ଅନୁଷ୍ଠିତ ହୋଇଛି । ସେଥିରୁ 67 ହଜାର ପରାମର୍ଶ ଇ-ସଞ୍ଜିବନୀ ଜରିଆରେ ଆୟୁଷ୍ମାନ ଭାରତ ସ୍ୱାସ୍ଥ୍ୟ ସୁଧାର କେନ୍ଦ୍ରରୁ ଦିଆଯାଇଛି । ଇ-ସଞ୍ଜିବନୀ ଓପିଡି ଜରିଆରେ 91 ହଜାର ଡାକ୍ତର-ରୋଗୀ ସିଧାସଳଖ ପରାମର୍ଶ ହୋଇପାରିଛି । ବର୍ତ୍ତମାନ ହାରାହାରି ଦିନକୁ 5 ହଜାର ପର୍ୟ୍ୟନ୍ତ ପରାମର୍ଶ ଉଭୟ ଇ-ସଞ୍ଜିବନୀ ଓ ଇ-ସଞ୍ଜିବନୀ ଓପିଡି ଜରିଆରେ କରାଯାଉଛି ।


    ଟେଲି ମେଡ଼ିସିନ ପ୍ଲାଟଫର୍ମରେ 40ରୁ ଅଧିକ ଅନଲାଇନ ଓପିଡି ଜରିଆରେ କରାଯାଉଛି । ଏଥିରୁ ଅଧାରୁ ଅଧିକ ସ୍ଵତନ୍ତ୍ର ଓପିଡି ରହିଛି । ଏଗୁଡିକ ମଧ୍ୟରେ ସ୍ତ୍ରୀରୋଗ , ମାନସିକ ରୋଗ , ଚର୍ମ ରୋଗ , ଇଏନଟି , ଚକ୍ଷୁ , ଏଚଆଇଭି / ଏଡ୍ସ ରୋଗୀମାନଙ୍କ ପାଇଁ ଆଣ୍ଟି ରେଟ୍ରୋ ଭାଇରାଲ ଥେରାପି (ଏଆରଟି) ଏବଂ ଅଣ-ସଂକ୍ରାମକ ରୋଗ (ଏନସିଡି) ଇତ୍ୟାଦି ଅନ୍ତର୍ଭୁକ୍ତ ।


    ଯେଉଁ 10ଟି ରାଜ୍ୟ ଇ-ସଞ୍ଜିବନୀ ଏବଂ ଇ-ସଞ୍ଜିବନୀ ଓପିଡି ଜରିଆରେ ସବୁଠାରୁ ଅଧିକ ପରାମର୍ଶ ପାଇଁ ପଞ୍ଜୀକୃତ କରିଛନ୍ତି ସେମାନେ ହେଲେ ତାମିଲନାଡୁ (32 , 035) , ଆଧରାପରଦେଶ (28 , 960) , ହିମାଚଳ ପ୍ରଦେଶ (24 , 527) , ଉତ୍ତରପ୍ରଦେଶ (20 , 030) , କେରଳ (15 , 988) , ଗୁଜରାଟ (7 , 127) , ପଞ୍ଜାବ (4 , 450) , ରାଜସ୍ଥାନ (3 , 548) , ମହାରାଷ୍ଟ୍ର (3 , 224) ଏବଂ ଉତ୍ତରାଖଣ୍ଡ (2 , 596) ।


    ଏବିଏଚଡବ୍ଲୁସି ଜରିଆରେ ଡାକ୍ତରରୁ ଡାକ୍ତର ଇ-ସଞ୍ଜିବନୀ ପରାମର୍ଶରେ ଆନ୍ଧ୍ରପ୍ରଦେଶରେ (24 , 478) ଏବଂ ହିମାଚଳ ପ୍ରଦେଶରେ (23 , 857) ପରାମର୍ଶ ହୋଇଥିବା ବେଳେ ତାମିଲନାଡୁରେ ସର୍ବାଧିକ (32 , 035) ହୋଇଛି ।


    ରାଜ୍ୟଗୁଡିକ ସହିତ ଆଲୋଚନା ପରେ ଏହି ସେବାର ଉପଯୋଗ କରୁଥିବାରୁ ସେମାନଙ୍କୁ ପ୍ରଶଂସା କରାଯାଇଛି । ତାମିଲନାଡ଼ୁର ସ୍ଵାସ୍ଥ୍ୟମନ୍ତ୍ରୀ ଏଥିପାଇଁ କେନ୍ଦ୍ର ସ୍ୱାସ୍ଥ୍ୟ ମନ୍ତ୍ରଣାଳୟକୁ ଧନ୍ୟବାଦ ଦେବା ସହ କେନ୍ଦ୍ର ସହଯୋଗ ଯୋଗୁଁ ତାଙ୍କ ରାଜ୍ୟରେ ସର୍ବାଧିକ ଅନଲାଇନ ଓପିଡି ସେବା ହାସଲ ହୋଇଥିବା କହିଛନ୍ତି । କେତେକ ରାଜ୍ୟ ଏହି ସେବାର ବହୁବିଧ ଉପଯୋଗ କରିଥିବା ବୈଠକରୁ ଜଣାପଡିଛି । ଉଦାହରଣ ସ୍ୱରୂପ ଆନ୍ଧ୍ରପ୍ରଦେଶ ଇ-ସଞ୍ଜୀବନିକୁ ସମଗ୍ର ପଞ୍ଚାୟତ ଓ ପିଏଚସିରେ ତ୍ୱରାନ୍ୱିତ କରିଥିବା ବେଳେ ହିମାଚଳ ପ୍ରଦେଶ ଇ-ସଞ୍ଜିବନୀ ଓପିଡି ଜରିଆରେ ବିଶେଷ ସେବା ପ୍ରଦାନ କରିଛି । ମାତ୍ର ମାସକ ମଧ୍ୟରେ ଉତ୍ତରପ୍ରଦେଶ 20 , 030ଟି ପରାମର୍ଶ ପଞ୍ଜୀକୃତ କରିଥିବା ବେଳେ କେରଳ ସଫଳତାର ସହିତ ଟେଲି ମେଡ଼ିସିନ ସେବା ପାଳକାଡ ଜିଲ୍ଲାର ଏକ ଜେଲରେ କାର୍ୟ୍ୟକାରୀ କରିଛି ।


    କେନ୍ଦ୍ର ସ୍ୱାସ୍ଥ୍ୟ ସଚିବ ଶ୍ରୀ ରାଜେଶ ଭୂଷଣ , ସି-ଡିଏସିର କାର୍ୟ୍ୟକାରୀ ନିର୍ଦ୍ଦେଶକ ଡଃ ପି. କେ.ଖୋସଲା , ସି-ଡିଏସିର ସହାୟକ ନିର୍ଦ୍ଦେଶକ ଡଃ ସଞ୍ଜୟ ସୁଧ ଓ ଅନ୍ୟାନ୍ୟ ବରିଷ୍ଠ ଅଧିକାରୀମାନେ ଡିଜିଟାଲ ପଦ୍ଧତିରେ ବୈଠକରେ ଯୋଗ ଦେଇଥିଲେ ।


    **********


    

    
    (Release ID: 1644641) Visitor Counter : 10
    
    
      Read this release in: English , Urdu , Marathi , Hindi , Manipuri , Tamil , Telugu , Malayalam