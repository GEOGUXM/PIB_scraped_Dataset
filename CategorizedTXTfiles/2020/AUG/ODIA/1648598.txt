      ରେଳ ମନ୍ତ୍ରଣାଳୟ

      ଗରିବ କଲ୍ୟାଣ ରୋଜଗାର ଅଭିଯାନ ଅଧୀନରେ 6.40 ଲକ୍ଷ ଶ୍ରମଦିବସ ସୃଷ୍ଟି କରିଛି ଭାରତୀୟ ରେଳ
      • ଓଡିଶା, ବିହାର, ଝାଡଖଣ୍ଡ, ମଧ୍ୟପ୍ରଦେଶ, ରାଜସ୍ଥାନ ଏବଂ ଉତ୍ତର ପ୍ରଦେଶରେ ସୃଷ୍ଟି ହୋଇଛି ଏହି ଶ୍ରମଦିବସ
      • ଯୋଜନାଗୁଡିକର ଅଗ୍ରଗତି ଏବଂ ଯୋଜନା ଅନ୍ତର୍ଗତ ରାଜ୍ୟଗୁଡିକର ପ୍ରବାସୀ ଶ୍ରମିକଙ୍କ ପାଇଁ ସୃଷ୍ଟି ହୋଇଥିବା କାର୍ଯ୍ୟ ସୁଯୋଗ ଉପରେ ନଜର ରଖିଛି ରେଳ ମନ୍ତ୍ରଣାଳୟ
      • 6ଟି ରାଜ୍ୟର 116ଟି ଜିଲ୍ଲାରେ କାର୍ଯ୍ୟକାରୀ ହେଉଛି ଗରିବ କଲ୍ୟାଣ ରୋଜଗାର ଅଭିଯାନ
      • କାର୍ଯ୍ୟକାରୀ ହେଉଥିବା ପ୍ରକଳ୍ପ ବାବଦକୁ ଅଗଷ୍ଟ 21 ସୁଦ୍ଧା ଠିକାଦାରମାନଙ୍କ 1,410.35 କୋଟି ଟଙ୍କା ପଇଠ କରାଯାଇଛି
      • 6ଟି ରାଜ୍ୟରେ ପାଖାପାଖି 165ଟି ରେଳ ଭିତ୍ତିଭୂମି ପ୍ରକଳ୍ପ ହେଉଛି କାର୍ଯ୍ୟକାରୀ
      Posted On: 23 AUG 2020 5:10PM by PIB Bhubaneshwar


    ଓଡିଶା, ବିହାର, ଝାଡଖଣ୍ଡ, ମଧ୍ୟପ୍ରଦେଶ, ରାଜସ୍ଥାନ ଏବଂ ଉତ୍ତର ପ୍ରଦେଶରେ ଗରିବ କଲ୍ୟାଣ ରୋଜଗାର ଅଭିଯାନ ଅଧୀନରେ 6,40,000ରୁ ଅଧିକ ଶ୍ରମଦିବସ ସୃଷ୍ଟି କରିଛି ଭାରତୀୟ ରେଳ ।


    ରେଳ ଏବଂ ବାଣିଜ୍ୟ ଓ ଶିଳ୍ପ ମନ୍ତ୍ରୀ ଶ୍ରୀ ପୀୟୁଷ ଗୋଏଲ ଏହି ପ୍ରକଳ୍ପଗୁଡିକର ଅଗ୍ରଗତି ଓ ଏହି ଯୋଜନା ଅନ୍ତର୍ଗତ ରାଜ୍ୟଗୁଡିକର ପ୍ରବାସୀ ଶ୍ରମିକମାନଙ୍କ ପାଇଁ ଶ୍ରମଦିବସ ସୁଯୋଗ ସୃଷ୍ଟି ଉପରେ ତୀକ୍ଷ୍ଣ ନଜର ରଖିଛନ୍ତି । ଏହି ରାଜ୍ୟଗୁଡିକରେ ପ୍ରାୟ 165 ରେଳ ଭିତ୍ତିଭୂମି ପ୍ରକଳ୍ପ କାର୍ଯ୍ୟକାରୀ ହେଉଛି ।


    ଅଗଷ୍ଟ 21, 2020 ସୁଦ୍ଧା 12,276 ଶ୍ରମିକ ଏହି ଅଭିଯାନରେ ନିୟୋଜିତ ଅଛନ୍ତି ଏବଂ କାର୍ଯ୍ୟକାରୀ ହେଉଥିବା ପ୍ରକଳ୍ପଗୁଡିକ ପାଇଁ ଠିକାଦାରମାନଙ୍କୁ 1 , 410.35 କୋଟି ଟଙ୍କା ପ୍ରଦାନ କରାଯାଇଛି ।


    ରାଜ୍ୟ ସରକାରଙ୍କ ସହ ଏକ ଘନିଷ୍ଠ ସମନ୍ୱୟ ସ୍ଥାପନ ହେବ ନେଇ ରେଳବାଇ ଦ୍ଵାରା ପ୍ରତ୍ୟେକ ଜିଲ୍ଲା ତଥା ରାଜ୍ୟରେ ନୋଡାଲ ଅଧିକାରୀ ନିଯୁକ୍ତ କରାଯାଇଛି ।


    ଏହି ଯୋଜନା ଅଧୀନରେ କାର୍ଯ୍ୟକାରୀ ହେଉଥିବା ରେଳ କାର୍ଯ୍ୟଗୁଡ଼ିକର ହେଉଛି ( i) ଲେବଲ କ୍ରସିଂ ପାଇଁ ଆପ୍ରୋଚ ରାସ୍ତାର ନିର୍ମାଣ ଏବଂ ରକ୍ଷଣାବେକ୍ଷଣ , (ii) ଟ୍ରାକରେ ଥିବା ସିଲଟେଡ୍ ଜଳପଥ , ଖାଲ ଏବଂ ଡ୍ରେନଗୁଡ଼ିକର ବିକାଶ ଏବଂ ସଫା କାର୍ଯ୍ୟ , (iii) ରେଳ ଷ୍ଟେସନକୁ ରାସ୍ତା ନିର୍ମାଣ ଏବଂ ରକ୍ଷଣାବେକ୍ଷଣ , (iv) ରହିଥିବା ରେଳ ବନ୍ଧ / କଟିଙ୍ଗର ମରାମତି ଏବଂ ପ୍ରଶସ୍ତିକରଣ , (v) ରେଳ ଜମିର ସୀମା ନିକଟରେ ବୃକ୍ଷରୋପଣ ଏବଂ ( vi) ବନ୍ଧ / କଟା / ବ୍ରିଜର ସୁରକ୍ଷା କାର୍ଯ୍ୟ ।


    ଏଠାରେ ଉଲ୍ଲେଖ କରାଯାଇପାରେ ଯେ , ମାନ୍ୟବର ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଜୁନ 20, 2020ରେ ଗରିବ କଲ୍ୟାଣ ରୋଜଗର ଅଭିଯାନ ନାମକ ଏକ ବୃହତ ଅଭିଯାନର ଘୋଷଣା କରିଥିଲେ । କୋଭିଡ-19 ଯୋଗୁଁ ବହୁ ସଂଖ୍ୟାରେ ଗ୍ରାମକୁ ଫେରିଥିବା ପ୍ରବାସୀ ଶ୍ରମିକମାନଙ୍କୁ ଏହି ଯୋଜନାରେ ନିଯୁକ୍ତି ସହିତ ଗ୍ରାମୀଣ କାର୍ଯ୍ୟ ଯୋଗାଇଦେବାର ସୁଯୋଗ ରହିଛି । ଗରିବ କଲ୍ୟାଣ ରୋଜଗାର ଅଭିଯାନ ଅଧୀନରେ ସ୍ଥାୟୀ ଗ୍ରାମୀଣ ଭିତ୍ତିଭୂମି ନିର୍ମାଣ ପାଇଁ 50 , 000 କୋଟି ଟଙ୍କା ଖର୍ଚ୍ଚ ହେବ ବୋଲି ପ୍ରଧାନମନ୍ତ୍ରୀ ଘୋଷଣା କରିଥିଲେ ।


    ଓଡିଶା, ବିହାର, ଝାଡଖଣ୍ଡ, ମଧ୍ୟପ୍ରଦେଶ, ରାଜସ୍ଥାନ ଏବଂ ଉତ୍ତର ପ୍ରଦେଶ ଏହି 6ଟି ରାଜ୍ୟକୁ ବହୁ ସଂଖ୍ୟାରେ ଫେରିଥିବା ପ୍ରବାସୀ ଶ୍ରମିକମାନଙ୍କୁ 125 ଦିନର କାର୍ଯ୍ୟ ଯୋଗାଇ ଦେବା ଲାଗି ଏହି ଅଭିଯାନକୁ ମିଶନ ମୋଡରେ ନିଆଯାଉଛି । ପ୍ରବାସୀ ଶ୍ରମିକମାନଙ୍କୁ ଦୃଷ୍ଟିରେ ରଖି ଏହି 6ଟି ରାଜ୍ୟର 116ଟି ଜିଲ୍ଲାରେ 25ଟି ପ୍ରକାରର ବିଭିନ୍ନ କାର୍ଯ୍ୟ ହାତକୁ ନିଆଯାଇଛି ଯେଉଁଥିରେ 50 , 000 କୋଟି ଟଙ୍କାର ସମ୍ବଳ ରହିଛି ।


    ଗ୍ରାମୀଣ ବିକାଶ , ପଞ୍ଚାୟତ ରାଜ , ସଡକ ପରିବହନ ଏବଂ ରାଜପଥ , ଖଣି , ପାନୀୟ ଜଳ ଓ ପରିମଳ , ପରିବେଶ , ରେଳବାଇ , ପେଟ୍ରୋଲିୟମ ଏବଂ ପ୍ରାକୃତିକ ବାଷ୍ପ , ନୂତନ ଓ ଅକ୍ଷୟ ଶକ୍ତି , ସୀମା ସଡ଼କ , ଟେଲିକମ୍ ଏବଂ କୃଷି ଏହିଭଳି 12ଟି ବିଭିନ୍ନ ମନ୍ତ୍ରଣାଳୟ/ବିଭାଗ ମଧ୍ୟରେ ସମନ୍ଵିତ ରକ୍ଷା କରାଯାଇ 25ଟି ବିଭିନ୍ନ ଭିତ୍ତିଭୂମି ଏବଂ ତତ ସମ୍ବନ୍ଧୀୟ କାର୍ଯ୍ୟକୁ ତ୍ୱରାନ୍ୱିତ କରିବା ସହିତ ଜୀବିକା ସୁଯୋଗ ବୃଦ୍ଧି ପାଇଁ ଏହି ଅଭିଯାନ ଉଦ୍ଦିଷ୍ଟ ।


    **********

    
    
    (Release ID: 1648598) Visitor Counter : 1
    
    
      Read this release in: Punjabi , English , Urdu , Marathi , Hindi , Bengali , Manipuri , Assamese , Tamil , Telugu