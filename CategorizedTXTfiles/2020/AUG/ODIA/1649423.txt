      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରତିରକ୍ଷା ବିନିର୍ମାଣ କ୍ଷେତ୍ରରେ ଆତ୍ମନିର୍ଭର ଭାରତ ସେମିନାରରେ ପ୍ରଧାନମନ୍ତ୍ରୀଙ୍କ ଉଦବୋଧନ
      ● ପ୍ରତିରକ୍ଷା ବିନିର୍ମାଣରେ ଆତ୍ମନିର୍ଭର ହେବାକୁ ପ୍ରଧାନମନ୍ତ୍ରୀଙ୍କ ଗୁରୁତ୍ୱ; କହିଲେ ଏ ଦିଗରେ ଅନେକ ଯଥାର୍ଥ ପଦକ୍ଷେପ ନିଆଯାଇଛି
      ● ପ୍ରତିରକ୍ଷାରେ ଆତ୍ମନିର୍ଭରତା ଦ୍ୱାରା ଭାରତ ପ୍ରଶାନ୍ତ ମହାସାଗରୀୟ ଅଞ୍ଚଳରେ ସୁରକ୍ଷା ଦିଗରେ ଭାରତର ଭୂମିକାକୁ ସମ୍ପ୍ରସାରଣ କରିବ: ପ୍ରଧାନମନ୍ତ୍ରୀ
      Posted On: 27 AUG 2020 7:57PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ଭିଡିଓ କନଫରେନ୍ସିଂ ଜରିଆରେ ପ୍ରତିରକ୍ଷା ମାନୁଫାକ୍ଚରିଂରେ ଆତ୍ମନିର୍ଭର ଭାରତ ଉପରେ ଆୟୋଜିତ ସେମିନାରକୁ ସମ୍ବୋଧିତ କରିଛନ୍ତି । ପ୍ରତିରକ୍ଷା ମାନୁଫାକ୍ଚରିଂ ( ବିନିର୍ମାଣ ) ରେ ଆତ୍ମନିର୍ଭର ହେବାର ଆବଶ୍ୟକତା ଉପରେ ଗୁରୁତ୍ୱାରୋପ କରି ପ୍ରଧାନମନ୍ତ୍ରୀ କହିଲେ , ପ୍ରତିରକ୍ଷା ଉତ୍ପାଦନକୁ ତ୍ୱରାନ୍ୱିତ କରିବା , ନୂଆ ଟେକ୍ନୋଲୋଜିର ବିକାଶ ଏବଂ ପ୍ରତିରକ୍ଷା କ୍ଷେତ୍ରରେ ଘରୋଇ କମ୍ପାନୀଙ୍କ ଭୂମିକାକୁ ଗୁରୁତ୍ୱ ଦେବା ଆମର ଲକ୍ଷ୍ୟ ।


    ମିଶନ ମୋଡରେ କାର୍ଯ୍ୟ ଏବଂ ପଦକ୍ଷେପ ପାଇଁ ପ୍ରତିରକ୍ଷା ମନ୍ତ୍ରୀ ଶ୍ରୀ ରାଜନାଥ ସିଂହ ଏବଂ ତାଙ୍କର ସମ୍ପୂର୍ଣ୍ଣ ଟିମକୁ ଶୁଭେଚ୍ଛା ଜଣାଇ ପ୍ରଧାନମନ୍ତ୍ରୀ କହିଲେ , ଆଜିର ସେମିନାର ନିଶ୍ଚିତ ଭାବେ ପ୍ରତିରକ୍ଷା ଉତ୍ପାଦନରେ ଆତ୍ମନିର୍ଭରଶୀଳତା ହାସଲ କରିବାରେ ସହାୟକ ହେବ ।


    ପ୍ରଧାନମନ୍ତ୍ରୀ କହିଲେ , ଯେତେବେଳେ ଭାରତ ସ୍ୱାଧୀନ ହେଲା , ଭାରତରେ ପ୍ରତିରକ୍ଷା ଉତ୍ପାଦନ ପାଇଁ ଏକ ବିଶାଳ ସମ୍ଭାବନା ଓ ଇକୋସିଷ୍ଟମ ଥିଲା କିନ୍ତୁ କୌଣସି ମହତ୍ୱପୂର୍ଣ୍ଣ ପଦକ୍ଷେପ ନିଆଯାଇ ନଥିଲା । ପ୍ରଧାନମନ୍ତ୍ରୀ କହିଲେ , ଏବେ ପରିସ୍ଥିତି ବଦଳୁଛି , ପ୍ରତିରକ୍ଷା କ୍ଷେତ୍ରରେ ସଂସ୍କାର ଆଣିବାକୁ ଲଗାତର ଓ ଗୁରୁତ୍ୱପୂର୍ଣ୍ଣ ପଦକ୍ଷେପ ନିଆଯାଉଛି । ଏ ଦିଗରେ ଲାଇସେନ୍ସିଂ ପ୍ରକ୍ରିୟାରେ ସୁଧାର , ଏକ ସମତୁଲ କ୍ଷେତ୍ର ସୃଷ୍ଟି କରିବା , ରପ୍ତାନି ପ୍ରକ୍ରିୟାର ସରଳୀକରଣ ଭଳି ନିଆଯାଇଥିବା କେତେକ ପଦକ୍ଷେପ ସମ୍ପର୍କରେ ସେ ଗୁରୁତ୍ୱାରୋପ କରିଥିଲେ ।


    ପ୍ରଧାନମନ୍ତ୍ରୀ କହିଲେ ଯେ ଏକ ଆଧୁନିକ ଓ ଆତ୍ମନିର୍ଭର ଭାରତ ନିର୍ମାଣ ପାଇଁ ପ୍ରତିରକ୍ଷା କ୍ଷେତ୍ରରେ ଆତ୍ମବିଶ୍ୱାସ ସୁଦୃଢ଼ ହେବା ଉଚିତ । ଦଶନ୍ଧି ଦଶନ୍ଧି ଧରି ପଡ଼ି ରହିଥିବା ସିଡିଏସ୍ ନିଯୁକ୍ତି ଭଳି ପଦକ୍ଷେପ ଏବେ ନିଆଯାଇଛି , ଯାହାକି ନୂଆ ଭାରତର ଆତ୍ମବିଶ୍ୱାସକୁ ଦର୍ଶାଉଛି । ଚିଫ୍ ଅଫ୍ ଡିଫେନ୍ସ ଷ୍ଟାଫଙ୍କୁ ନିଯୁକ୍ତି ଫଳରେ 3 ସେନା ମଧ୍ୟରେ ଉତ୍ତମ ସମନ୍ୱୟ ରହୁଛି ଏବଂ ପ୍ରତିରକ୍ଷା ପ୍ରକ୍ୟୁରମେଂଟକୁ ତ୍ୱରାନ୍ୱିତ କରୁଛି । ସେହିଭଳି ପ୍ରତିରକ୍ଷା କ୍ଷେତ୍ରରେ ଅଟୋମେଟିକ୍ ରୁଟରେ 74% ଏଫଡିଆଇକୁ ଅନୁମତି , ନୂଆ ଭାରତର ଆତ୍ମବିଶ୍ୱାସର ପ୍ରତିଫଳନ କରୁଛି ବୋଲି ସେ ବର୍ଣ୍ଣନା କରିଛନ୍ତି ।


    ପ୍ରଧାନମନ୍ତ୍ରୀ କହିଲେ ଯେ ପ୍ରତିରକ୍ଷା ମୂଳଧନ ବ୍ୟୟବରାଦର ଏକ ଅଂଶ ଘରୋଇ ପ୍ରକ୍ୟୁରମେଂଟ ପାଇଁ ଆବଂଟନ , 101 ସାମଗୀର ଘରୋଇ ପ୍ରକ୍ୟୁରମେଂଟ ଭଳି ପଦକ୍ଷେପ ଘରୋଇ ପ୍ରତିରକ୍ଷା ଶିଳ୍ପକୁ ଗତି ଦେବ । ସେ ପୁନଶ୍ଚ କହିଲେ ଯେ ପ୍ରକ୍ୟୁରମେଂଟ ପ୍ରକ୍ରିୟାକୁ ତ୍ୱରାନ୍ୱିତ କରିବା , ପରୀକ୍ଷା ବ୍ୟବସ୍ଥାର ଷ୍ଟ୍ରିମଲାଇନ୍ ପାଇଁ ସରକାର କାର୍ଯ୍ୟ କରୁଛି । ଗୋଳାବାରୁଦ କାରଖାନାଗୁଡ଼ିକର କର୍ପୋରେଟାଇଜେସନ୍ ସମ୍ପର୍କରେ ବର୍ଣ୍ଣନା କରି ପ୍ରଧାନମନ୍ତ୍ରୀ କହିଲେ , ଏହା ଶେଷ ହେବାପରେ ଉଭୟ ଶ୍ରମଶକ୍ତି ଓ ପ୍ରତିରକ୍ଷା କ୍ଷେତ୍ର ମଜବୁତ ହେବ ।


    ଆଧୁନିକ ଉପକରଣରେ ଆତ୍ମନିର୍ଭରଶୀଳତା ପାଇଁ ଟେକ୍ନୋଲୋଜି ଅପଗ୍ରେଡେସନର ଆବଶ୍ୟକତା ଉପରେ ଗୁରୁତ୍ୱାରୋପ କରି ପ୍ରଧାନମନ୍ତ୍ରୀ କହିଲେ ଯେ ଡିଆରଡିଓ ବ୍ୟତୀତ ସରକାର ଘରୋଇ କ୍ଷେତ୍ର ଓ ଶିକ୍ଷାନୁଷ୍ଠାନରେ ମଧ୍ୟ ଗବେଷଣା ଓ ସୃଜନଶୀଳତାକୁ ପ୍ରୋତ୍ସାହିତ କରୁଛନ୍ତି । ବିଦେଶୀ ପାର୍ଟନରଙ୍କ ସହ ଯୌଥ ଉଦ୍ୟୋଗ ଜରିଆରେ ସହ - ଉତ୍ପାଦନ ପାଇଁ ମଧ୍ୟ ଗୁରୁତ୍ୱାରୋପ କରାଯାଉଥିବା ପ୍ରଧାନମନ୍ତ୍ରୀ କହିଛନ୍ତି ।


    ରିଫର୍ମ , ପରଫର୍ମ ଆଣ୍ଡ ଟ୍ରାନ୍ସଫର୍ମ ମନ୍ତ୍ର ଉପରେ ସରକାର କାର୍ଯ୍ୟ କରୁଛନ୍ତି ବୋଲି ବର୍ଣ୍ଣନା କରି ପ୍ରଧାନମନ୍ତ୍ରୀ କହିଲେ , ବୌଦ୍ଧିକ ସମ୍ପତି , ଟିକସ ବ୍ୟବସ୍ଥା , Insolvency and Bankruptcy, ମହାକାଶ ଓ ଆଣବିକ ଶକ୍ତି ଭଳି କ୍ଷେତ୍ରରେ ପ୍ରମୁଖ ସଂସ୍କାର ପଦକ୍ଷେପ ଜାରି ରହିଛି ।


    ଭିତ୍ତିଭୂମି ପଦକ୍ଷେପ ସମ୍ପର୍କରେ ସୂଚନା ଦେଇ ପ୍ରଧାନମନ୍ତ୍ରୀ ଉତ୍ତର ପ୍ରଦେଶ ଓ ତାମିଲନାଡ଼ୁରେ ଚାଲିଥିବା 2 ଟି ପ୍ରତିରକ୍ଷା କରିଡର ସମ୍ପର୍କରେ ବର୍ଣ୍ଣନା କରିଥିଲେ । ଉତ୍ତର ପ୍ରଦେଶ ଓ ତାମିଲନାଡ଼ୁ ସରକାରଙ୍କ ସହଭାଗିତାରେ ଷ୍ଟେଟ୍ ଅଫ୍ ଦି ଆର୍ଟ ଭିତ୍ତିଭୂମି ନିର୍ମାଣ କରାଯାଉଛି ବୋଲି ସେ କହିଥିଲେ । ଏଥିପାଇଁ ଆଗାମୀ 5 ବର୍ଷରେ 20 ହଜାର କୋଟି ଟଙ୍କାର ପୁଞ୍ଜିନିବେଶ ପାଇଁ ଲକ୍ଷ୍ୟ ରଖାଯାଇଛି ।


    ପ୍ରଧାନମନ୍ତ୍ରୀ କହିଲେ ଯେ ଉଦ୍ୟୋଗୀ ମୁଖ୍ୟତଃ ଏମ୍ଏସ୍ଏମ୍ଇ ଓ ଷ୍ଟାର୍ଟଅପ୍ ସହ ଜଡ଼ିତ ଥିବା ଉଦ୍ୟୋଗୀଙ୍କୁ ପ୍ରୋତ୍ସାହିତ କରିବା ପାଇଁ ଶୁଭାରମ୍ଭ ହୋଇଥିବା ଆଇଡେକ୍ସ କାର୍ଯ୍ୟକ୍ରମରୁ ବେଶ ସକାରାତ୍ମକ ଫଳ ଦେଖିବାକୁ ମିଳୁଛି । ଏହି ପ୍ଲାଟଫର୍ମ ଜରିଆରେ 50 ରୁ ଅଧିକ ଷ୍ଟାର୍ଟଅପ୍ ସାମରିକ ବ୍ୟବହାର ଉଦ୍ଦେଶ୍ୟରେ ଟେକ୍ନୋଲୋଜି ଓ ଉତ୍ପାଦ ବିକାଶ କରିଛନ୍ତି ବୋଲି ସେ କହିଲେ ।


    ପ୍ରଧାନମନ୍ତ୍ରୀ କହିଲେ ଯେ ଗ୍ଲୋବାଲ ଅର୍ଥନୀତିକୁ ଅଧିକ ସଶକ୍ତ , ଅଧିକ ସ୍ଥିର ଏବଂ ବିଶ୍ୱରେ ଶାନ୍ତି ଆଣିବା ପାଇଁ ଏକ ଦକ୍ଷ ଭାରତ ନିର୍ମାଣ ପାଇଁ ଲକ୍ଷ୍ୟ ରଖାଯାଇଛି । ଏହା ହିଁ ପ୍ରତିରକ୍ଷା ମାନୁଫାକ୍ଚରିଂରେ ଆତ୍ମନିର୍ଭରତା ପଛର ମୂଳ ଲକ୍ଷ୍ୟ । ନିଜର ବହୁ ବନ୍ଧୁ ରାଷ୍ଟ୍ରଙ୍କୁ ବିଶ୍ୱସନୀୟ ପ୍ରତିରକ୍ଷା ଯୋଗାଣ କରିବା ନେଇ ଭାରତରେ ସମ୍ଭାବନା ରହିଛି । ଏହା ଭାରତର ରଣନୈତିକ ସହଭାଗିତା ଏବଂ ଭାରତ ପ୍ରଶାନ୍ତ ମହାସାଗରୀୟ କ୍ଷେତ୍ରରେ ‘ ନିଟ୍ ନିରାପତା ଯୋଗାଣକାରୀ ’ ଭାବେ ଭାରତର ଭୂମିକାକୁ ମଜଭୂତ କରିବ ।


    ପ୍ରତିରକ୍ଷା ଉତ୍ପାଦନ ଓ ରପ୍ତାନି ପ୍ରୋତ୍ସାହନ ନୀତି ଚିଠା ନେଇ ଆସିଥିବା ମତାମତ ଓ ସୁପାରିସ ଏହି ନୀତିକୁ ତୁରନ୍ତ କାର୍ଯ୍ୟକାରୀ କରିବାରେ ସହାୟକ ହେବ ।


    ଆତ୍ମନିର୍ଭର , ଆତ୍ମନିର୍ଭର ଭାରତ ପାଇଁ ରହିଥିବା ସମସ୍ୟା ଦୂର ପାଇଁ ସାମୁହିକ ପଦକ୍ଷେପ ସହାୟକ ହେବ ବୋଲି କହି ପ୍ରଧାନମନ୍ତ୍ରୀ ନିଜର ଅଭିଭାଷଣ ଶେଷ କରିଥିଲେ ।


    ***************


    

    
    (Release ID: 1649423) Visitor Counter : 2
    
    
      Read this release in: English , Urdu , Hindi , Marathi , Bengali , Manipuri , Assamese , Punjabi , Gujarati , Tamil , Telugu , Kannada , Malayalam