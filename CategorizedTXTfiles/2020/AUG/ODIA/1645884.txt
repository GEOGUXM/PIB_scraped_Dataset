      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ଗୋଟିଏ ଦିନରେ ଦେଶରେ ରେକର୍ଡ ସଂଖ୍ୟକ 8.5 ଲକ୍ଷ ନମୁନା ପରୀକ୍ଷା
      • ଆରୋଗ୍ୟ ହାର 71.17 ପ୍ରତିଶତ
      • ମୃତ୍ୟୁହାର 1.95 ପ୍ରତିଶତକୁ ହ୍ରାସ
      Posted On: 14 AUG 2020 3:09PM by PIB Bhubaneshwar


    ନମୁନା ପରୀକ୍ଷଣ ସୁବିଧାକୁ ଅବ୍ୟାହତ ରଖି ଏବଂ ଦିନକୁ 10 ଲକ୍ଷ ପରୀକ୍ଷ ଣ ଛୁଇଁବା ଲକ୍ଷ୍ୟରେ ଭାରତ ଏପର୍ଯ୍ୟନ୍ତ ଗୋଟିଏ ଦିନରେ ସର୍ବାଧିକ ସଂଖ୍ୟକ ପରୀକ୍ଷଣର ଏକ ନୂତନ ଉଚ୍ଚତାକୁ ଛୁଇଁ ପାରି ଛି । ଗତ 24 ଘଣ୍ଟା ମଧ୍ୟରେ ରେକର୍ଡ ସଂଖ୍ୟକ 8,48,728 ନମୁନା ପରୀକ୍ଷା କରାଯାଇ ଛି । ଫଳରେ ସମୁଦାୟ ପରୀକ୍ଷ ଣ 2,76,94,416 କୁ ବୃଦ୍ଧି ପାଇଛି ।


    କୋଭିଡ-19 ପ୍ରସଙ୍ଗରେ ଜନସ୍ୱାସ୍ଥ୍ୟ ନିୟମାବଳିର ଅନୁପାଳନ ଓ ସନ୍ଦିଗ୍ଧ ମାମଲାଗୁଡ଼ି କ ପ୍ରତି ବିସ୍ତୃତ ନଜର ରଖିବାକୁ ବିଶ୍ଵ ସ୍ୱାସ୍ଥ୍ୟ ସଂଗଠନ (ଡବ୍ଲୁଏଚଓ) ପରାମର୍ଶ ଦେଇଛି । ଡବ୍ଲୁଏଚଓ ପରାମର୍ଶ ଦେଇଛି ଯେ , ପ୍ରତ୍ୟେକ ଦେଶ ପ୍ରତି ନିୟୁତ ଜନସଂଖ୍ୟା ତୁଳନାରେ ଦିନକୁ ଅନ୍ୟୁନ 140 ନମୁନା ପରୀକ୍ଷଣ କରିବା ଆବଶ୍ୟକ ।


    ନିୟୁତ ଜନସଂଖ୍ୟା ପିଛା ଜାତୀୟ ପରୀକ୍ଷଣ ଦିନକୁ 603 ହେଉ ଥିବାବେଳେ କେନ୍ଦ୍ରର ପ୍ରୟାସ ଏବଂ ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳ ସରକାରଙ୍କ ଦ୍ଵାରା ପ୍ରଭାବଶାଳୀ କାର୍ଯ୍ୟକାରିତା ଯୋଗୁଁ ସେମାନଙ୍କ ମଧ୍ୟରୁ 34ଟି ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳ ସରକାର ଏହି ସଂଖ୍ୟା ଅତିକ୍ରମ କରିଛ ନ୍ତି । ବର୍ତ୍ତମାନର ସକରାତ୍ମକତା ସହିତ ଅନୁରୂପ ସ୍ତରରେ ପରୀକ୍ଷଣକୁ ଜୋରଦାର କରିବାକୁ ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳଗୁଡିକୁ ପରାମର୍ଶ ଦିଆଯାଉଛି ।


    ପରୀକ୍ଷା , ଚିହ୍ନଟ ଓ ଚିକିତ୍ସା ରଣନୀତିକୁ ସଫଳତାର ସହିତ ତ୍ୱରାନ୍ୱିତ କରିବା ଯୋଗୁଁ ଦେଶରେ ରୋଗ ନିରୂପଣ ପରୀକ୍ଷାଗାରଗୁଡିକର ସଂଖ୍ୟା ବୃଦ୍ଧି ପାଇଛି । 958ଟି ସରକାରୀ ଓ 493ଟି ଘରୋଇ ଏହିପରି ମୋଟ 1,451ଟି ପରୀକ୍ଷାଗାରରେ ବର୍ତ୍ତମାନ ନମୁନା ପରୀକ୍ଷଣ କାର୍ଯ୍ୟ କରାଯାଉଛି । ବ୍ୟାପକ ନମୁନା ପରିକ୍ଷଣକୁ ସଫଳତାର ସହତି କାର୍ଯ୍ୟକାରୀ କରିବା, ବ୍ୟାପକ ଚିହ୍ନଟିକରଣ ଏବଂ ଦକ୍ଷ ଚିକିତ୍ସା ସୁବିଧା ଯୋଗୁଁ ସୁସ୍ଥତା ହାର ମଧ୍ୟ କ୍ରମଶଃ ବୃଦ୍ଧି ପାଉଛି । ଏହା ଆଜି 71.17 ପ୍ରତିଶତରେ ପହଞ୍ଚିଥିବା ବେଳେ ମୋଟ ଆରୋଗ୍ୟ ସଂଖ୍ୟା 17.5 ଲକ୍ଷରୁ ଅଧିକ ଅର୍ଥାତ 17 ,51,555ରେ ପହଞ୍ଚିଛି । ସୁସ୍ଥ ରୋଗୀଙ୍କ ସଂଖ୍ୟା ସକ୍ରିୟ ରୋଗୀଙ୍କ ତୁଳନାରେ 6 ,61,595 ବୃଦ୍ଧି ପାଇ ପାଖାପାଖି 11 ଲକ୍ଷ ଅର୍ଥାତ 10,89,960ରେ ପହଞ୍ଚିଛି ।


    ଏକ ଗୁଣାତ୍ମକ ଚିକିତ୍ସା ନିୟମାବଳୀର ଅନୁସରଣ କରିବା ଫଳରେ ମୃତ୍ୟୁହାର ମଧ୍ୟ ହ୍ରାସ ପାଇଛି । ଏହା ଦ୍ରୁତ ହ୍ରାସ ପାଇ ଆଜି 1.95 ପ୍ରତିଶତରେ ପହଞ୍ଚିଛି ।


    କୋଭିଡ୍‌ ଜନିତ ସମସ୍ତ ପ୍ରକାର ବୈଷୟିକ ପ୍ରସଙ୍ଗରେ ନିର୍ଭୁଲ ଏବଂ ସର୍ବଶେଷ ତଥ୍ୟ , ନି ର୍ଦ୍ଦେ ଶାବଳୀ ଓ ପରାମର୍ଶ ପାଇଁ ଭିଜିଟ୍‌ କରନ୍ତୁ : https://www.mohfw.gov.in/ and @MoHFW_INDIA ।


    କୋଭିଡ୍‌ ସଂକ୍ରାନ୍ତ ବୈଷୟିକ ପ୍ରଶ୍ନ ପଠାଇବା ପାଇଁ covid19@gov.in ଏବଂ ଅନ୍ୟାନ୍ୟ ପ୍ରଶ୍ନ ncov2019@gov.in and @CovidIndiaSeva ।


    କୋଭିଡ -19 ସଂକ୍ରାନ୍ତ କୌଣସି ପ୍ରଶ୍ନ ମଧ୍ୟ ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟର ହେଲ୍‌ପଲାଇନ ନଂ – +91-11-23978046 କିମ୍ବା 1075 ( ନିଃଶୁଳ୍କ ) କୁ ପଚରା ଯାଇପାରିବ ।


    ରାଜ୍ୟଗୁଡିକର ହେଲ୍‌ପଲାଇନ ନଂ : https://www.mohfw.gov.in/pdf/ coronvavirushelplinenumber.pdf ରେ ଉପଲବ୍ଧ ।


    *********


    

    
    (Release ID: 1645884) Visitor Counter : 5
    
    
      Read this release in: English , Urdu , Hindi , Marathi , Manipuri , Bengali , Punjabi , Gujarati , Tamil , Telugu , Malayalam