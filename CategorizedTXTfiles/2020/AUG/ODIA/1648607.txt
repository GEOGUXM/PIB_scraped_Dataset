      ରସାୟନ ଓ ସାର ମନ୍ତ୍ରଣାଳୟ

      କୋଭିଡ-19 ସମୟରେ ବୃଦ୍ଧି ପାଉଥିବା ଚାହିଦା ପୂରଣ ଲାଗି ବେଙ୍ଗଲ କେମିକାଲ୍ସ ଆଣ୍ଡ ଫାର୍ମାସ୍ୟୁଟିକାଲ୍ ଲିମିଟେଡ୍ ଗୋଟିଏ ଦିନରେ ଉତ୍ପାଦିତ କରିଛି ରେକର୍ଡ ସଂଖ୍ୟକ 51,960 ବୋତଲ ଫିନାଇଲ
      • କୋଭିଡ ସଂକ୍ରମଣ ପରଠାରୁ ଫିନାଇଲର ମାସିକ ବିକ୍ରି 4.5 ରୁ 6 କୋଟି ଟଙ୍କାକୁ ବୃଦ୍ଧି

      Posted On: 25 AUG 2020 1:09PM by PIB Bhubaneshwar

    ବେଙ୍ଗଲ କେମିକାଲ୍ସ ଆଣ୍ଡ ଫାର୍ମାସ୍ୟୁଟିକାଲ୍ ଲିମିଟେଡ୍ ( ବିସିପିଏଲ୍ ), ସାର ଏବଂ ରସାୟନ ମନ୍ତ୍ରଣାଳୟ ଅଧୀନରେ ଥିବା ଏକ ରାଷ୍ଟ୍ରାୟତ୍ତ ଉଦ୍ୟୋଗ , କୋଭିଡ - 19 ମହାମାରୀ ସମୟରେ ଚାହିଦା ବୃଦ୍ଧିକୁ ଦୃଷ୍ଟିରେ ରଖି ଉତ୍ପାଦନ କାର୍ଯ୍ୟ ଜାରି ରଖିଛି । ଗୋଟିଏ ଦିନରେ 51 , 960 ବୋତଲ ଫିନାଇଲ ଉତ୍ପାଦନ କରି ଏହା ଏକ ସର୍ବକାଳୀନ ରେକର୍ଡ ସୃଷ୍ଟି କରିଛି । ପଶ୍ଚିମବଙ୍ଗର ଉତ୍ତର 24 - ପ୍ରଗଣା ପାନିହାତିସ୍ଥିତ ବିସିପିଏଲ୍ , ୟୁନିଟ୍ ଏହି ସଫଳତା ହାସଲ କରିଛି ।


    କେନ୍ଦ୍ର ରସାୟନ ଏବଂ ସାର ମନ୍ତ୍ରୀ ଶ୍ରୀ ଡି . ଭି ସଦାନନ୍ଦ ଗୌଡା ଏହି ସର୍ବକାଳୀନ ରେକର୍ଡ ଉତ୍ପାଦନ ପାଇଁ କମ୍ପାନୀର ପରିଚାଳନା କର୍ତ୍ତୃପକ୍ଷ ଏବଂ କର୍ମଚାରୀମାନଙ୍କୁ ଅଭିନନ୍ଦନ ଜଣାଇଛନ୍ତି ।


    ବିସିପିଏଲ୍ ନିର୍ଦ୍ଦେଶକ ( ଅର୍ଥ ) ଶ୍ରୀ ପି . ଏମ ଚନ୍ଦ୍ରିୟା କହିଛନ୍ତି ଯେ ‘ ଏହା ବିସିପିଏଲର 120 ବର୍ଷର ପୁରୁଣା ଇତିହାସରେ ଏକ ସର୍ବକାଳୀନ ରେକର୍ଡ । ଜୁଲାଇ 2020ରେ ଆମେ ଗୋଟିଏ ଦିନରେ 38 , 000 ଫିନାଇଲ ବୋତଲ ଉତ୍ପାଦନ କରିବାରେ ସଫଳ ହୋଇଥିଲୁ । ଏକ ମାସ ମଧ୍ୟରେ କମ୍ପାନୀ ଏହାକୁ ଆହୁରି ବୃଦ୍ଧି କରି ବର୍ତ୍ତମାନ ଗୋଟିଏ ଦିନରେ 50 , 000ରୁ ଅଧିକ ବୋତଲ ଫିନାଇଲ ଉତ୍ପାଦନ କରିପାରିଛି । ଅଗଷ୍ଟ 23 , 2020ରେ 51 , 960 ବୋତଲ ଉତ୍ପାଦନ କରାଯାଇଥିଲା ।


    ବିସିପିଏଲ କହିଛି , ଯେ କୋଭିଡ - 19 ମହାମାରୀ ପୂର୍ବରୁ ଏହା ପ୍ରତିଦିନ 15 , 000 ବୋତଲ ଉତ୍ପାଦନ କରୁଥିଲା । ଫିନାଇଲର ମାସିକ ବିକ୍ରି 3 ରୁ 3.5 କୋଟି ଟଙ୍କା ଥିଲା । ‘‘ କୋଭିଡ ସଂକ୍ରମଣ ପରେ ଏହା ମାସକୁ 4.5 ରୁ 6 କୋଟି ଟଙ୍କାକୁ ବୃଦ୍ଧି ପାଇଛି । ଯାହା ଏହି ଉତ୍ପାଦର ଚାହିଦାକୁ ସ୍ପଷ୍ଟ ପ୍ରମାଣିତ କରୁଛି ’’ ।


    ଏହି ସ୍ୱଚ୍ଛତା ଉତ୍ପାଦର ବ୍ୟାପକ ଚାହିଦାକୁ ପୂରଣ କରିବା ପାଇଁ କୋଭିଡ ମହାମାରୀ ପରିସ୍ଥିତିରେ ମଧ୍ୟ କର୍ମଚାରୀମାନେ ଅକ୍ଟୋବର 20 ( ପୂଜା ଛୁଟି ) ପର୍ଯ୍ୟନ୍ତ ସମସ୍ତ ରବିବାର ଏବଂ ଛୁଟିଦିନରେ ଦୁଇଟି ସିଫ୍ଟରେ କାର୍ଯ୍ୟ କରିବେ ।


    ବେଙ୍ଗଲ କେମିକାଲ୍ସ ଆଣ୍ଡ ଫାର୍ମାସ୍ୟୁଟିକାଲ୍ ଲିମିଟେଡ୍ ହେଉଛି ଭାରତର ପ୍ରଥମ ଫାର୍ମାସ୍ୟୁଟିକାଲ୍ କମ୍ପାନୀ ଯାହା ଅନେକ ଘର କରଣା , ଫାର୍ମା ଏବଂ ଶିଳ୍ପ ସଂସ୍ଥା ପାଇଁ ଉତ୍ପାଦ ପ୍ରସ୍ତୁତ କରେ ।


    **********

    
    
    (Release ID: 1648607) Visitor Counter : 3
    
    
      Read this release in: English , Urdu , Hindi , Marathi , Assamese , Manipuri , Bengali , Tamil , Telugu