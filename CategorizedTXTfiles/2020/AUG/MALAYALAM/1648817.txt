      പ്രത്യേക സേവനങ്ങളും ഫീച്ചറുകളും

      വൈറസിനൊപ്പം ജീവിതം - ഫേസ് ബുക്ക് ലൈവ് സംഘടിപ്പിച്ചു
      Posted On: 26 AUG 2020 7:42PM by PIB Thiruvananthpuram


    കേന്ദ്ര വാര്‍ത്താ വിതരണ പ്രക്ഷേപണ മന്ത്രാലയത്തിന്റെ കീഴിലുള്ള റീജിയണല്‍ ഔട്ട്‌റീച് ബ്യൂറോയുടെ ആഭിമുഖ്യത്തില്‍ 'വൈറസിനൊപ്പം ജീവിതം' എന്ന വിഷയത്തില്‍ ഇന്ന് ഒരു ഫേസ് ബുക്ക് ലൈവ് സംഘടിപ്പിച്ചു. അതിവേഗത്തില്‍ പകരാനുള്ള കൊറോണ വൈറസിന്റെ ശേഷിയാണ് ഏറ്റവും വലിയ ആശങ്കയെന്ന് പരിപാടിയില്‍ പങ്കെടുത്തുകൊണ്ട് ദേശീയ ആരോഗ്യ മിഷന്റെ വയനാട് ട്രൈബല്‍ ഇന്‍ഫോര്‍മേഷന്‍ സെന്ററിലെ ഡോ. ജി.ആര്‍. സന്തോഷ് കുമാര്‍ പറഞ്ഞു. മുഖാവരണം ധരിക്കല്‍, സാമൂഹിക അകലം പാലിക്കല്‍, ക്വാറന്റൈന്‍ മുതലായ പ്രതിരോധ പ്രവര്‍ത്തനങ്ങളെ ഓരോ വ്യക്തിയും തങ്ങളുടെ സ്വന്തം പ്രതിബദ്ധതയായി ഏറ്റെടുത്താല്‍ മാത്രമേ വൈറസ്സ് വ്യാപനത്തിന്റെ ഗതിവേഗം കുറയ്ക്കാനും അത് വഴി നിരവധി ജീവനുകള്‍ രക്ഷിക്കാനുമാകൂ. ആരോഗ്യകരമായ ജീവിത ശൈലിയും ഭക്ഷണ ക്രമവും സ്വാഭാവിക പ്രതിരോധ ശക്തി വര്‍ധിപ്പിക്കും. ശുദ്ധമായ വായുവിന്റെയും വെള്ളത്തിന്റെയും അഭാവവും, പ്രകൃതി വിഭവങ്ങളുടെ അസന്തുലിതമായ വിതരണവുമാണ് ലോകമെമ്പാടും രോഗങ്ങളെ ക്ഷണിച്ചു വരുത്തുന്നത്. ആരോഗ്യപരവും, സാമൂഹികവുമായ എല്ലാ വശങ്ങളെയും ഒരുപോലെ കൈകാര്യം ചെയ്താല്‍ മാത്രമേ മഹാമാരികള്‍ക്കു അറുതിയുണ്ടാവുകയുള്ളൂ. സമൂഹത്തിന്റെ സ്വാഭാവ ത്തില്‍ ഗുണപരമായ മാറ്റം സൃഷ്ടിക്കുന്ന തരത്തില്‍ ആശയവിനിമയ തന്ത്രങ്ങളും ആവിഷ്‌കരിക്കേണ്ടതുണ്ടെന്ന് ഡോ. സന്തോഷ് കുമാര്‍ പറഞ്ഞു. റീജിയണല്‍ ഔട്ട്‌റീച് ബ്യൂറോ ഡെപ്യൂട്ടി ഡയറക്ടര്‍ ശ്രീമതി കെ.എ. ബീന മോഡറേറ്ററായിരുന്നു.
    ******
    

    
    (Release ID: 1648817) Visitor Counter : 2