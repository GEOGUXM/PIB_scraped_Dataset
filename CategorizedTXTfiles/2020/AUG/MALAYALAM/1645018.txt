      വാര്‍ത്താവിതരണ പ്രക്ഷേപണ മന്ത്രാലയം

      പുതിയ വിദ്യാഭ്യാസം നയം ഗവേഷണാധിഷ്ഠിത പഠനത്തിന് ഉണര്‍വു നല്‍കും
      Posted On: 11 AUG 2020 2:25PM by PIB Thiruvananthpuram


    പുതിയ ദേശീയ വിദ്യാഭ്യാസ നയം ഗവേഷണാധിഷ്ഠിത പഠനത്തിന് കൂടുതല്‍ പ്രാധാന്യം നല്‍കുമെന്ന് നാഷണല്‍ കൗണ്‍സില്‍ ഫോര്‍ സിബിഎസ്ഇ സ്‌ക്കൂള്‍സ് സെക്രട്ടറി ജനറല്‍ ഡോ. ഇന്ദിരാ രാജന്‍ ചൂണ്ടിക്കാട്ടി. പുതിയ വിദ്യാഭ്യാസ നയത്തെ കുറിച്ച് സിബിഎസ്ഇ സ്‌ക്കൂള്‍ പ്രിന്‍സിപ്പള്‍മാര്‍ക്കും മാനേജര്‍മാര്‍ക്കും വേണ്ടി പാലക്കാട് കേന്ദ്ര ഫീല്‍ഡ് ഔട്ട്‌റീച്ച് ബ്യൂറോ സംഘടിപ്പിച്ച വെബിനാര്‍ ഉദ്ഘാടനം ചെയ്യുകയായിരുന്നു ഡോ. ഇന്ദിരാ രാജന്‍.


    മനപാഠം പഠിച്ചു മുന്നോട്ടു പോകുന്ന രീതി ഇനി മാറുമെന്നും വിദ്യാഭ്യാസം പൂര്‍ത്തിയാക്കുന്നവരില്‍ കൂടുതല്‍ തൊഴില്‍ ക്ഷമത സൃഷ്ടിക്കാന്‍ ഇതു സഹായിക്കുമെന്നും ഡോ. ഇന്ദിരാ രാജന്‍ പറഞ്ഞു. തിരുവനന്തപുരം റീജണല്‍ ഔട്ട്‌റീച്ച് ബ്യൂറോ ഡെപ്യൂട്ടി ഡയറക്ടര്‍ കെ. എ. ബീന മുഖ്യപ്രഭാഷണം നടത്തി. പാലക്കാട് ഫീല്‍ഡ് പബ്ലിസിറ്റി ഓഫിസര്‍ എം. സ്മിതി മോഡറേറ്ററായി.


    തൃശൂര്‍ ഫീല്‍ഡ് ഔട്ട്‌റീച്ച് ബ്യൂറോ അസിസ്റ്റന്റ് ഡയറക്ടര്‍ ജോര്‍ജ്ജ് മാത്യു, വയനാട് ഫീല്‍ഡ് പബ്ലിസിറ്റി ഓഫിസര്‍ പ്രജിത്ത് കുമാര്‍, ഗംഗോത്രി ട്രസ്റ്റ് സെക്രട്ടറി ഡോ. പി. യു. രാമാനന്ദ്, പാലക്കാട് ഫീല്‍ഡ് പബ്ലിസിറ്റി അസിസ്റ്റന്റ് സി. സായ്‌നാഥ് തൂടങ്ങിയവര്‍ പങ്കെടുത്തു. നെൻമാറ ഗംഗോത്രി ട്രസ്റ്റുമായി സഹകരിച്ചാണ് വെബിനാര്‍ സംഘടിപ്പിച്ചത്.
    
    ********

    
    
    (Release ID: 1645018) Visitor Counter : 8