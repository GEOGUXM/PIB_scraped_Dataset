      വാര്‍ത്താവിതരണ പ്രക്ഷേപണ മന്ത്രാലയം

      ദേശീയ വിദ്യാഭ്യാസ നയം 2020, വിദ്യാഭ്യാസ വായ്പ എന്നിവയെ കുറിച്ച് വെബ്ബിനാർ നടന്നു
      Posted On: 02 AUG 2020 7:53PM by PIB Thiruvananthpuram


    
    
    കേന്ദ്ര വാർത്താ വിതരണ പ്രക്ഷേപണ മന്ത്രാലയത്തിന്റെ കീഴിലുള്ള എറണാകുളം ഫീൽഡ് ഔട്ട് റീച്ച് ബ്യൂറോ , ആലപ്പുഴ ജില്ലയിലെ ആര്യാട് ബ്ലോക്ക് സാമ്പത്തിക സാക്ഷരതാ കേന്ദ്രo , എറണാകുളം തിരുവാങ്കുളം മാതൃഭൂമി സ്റ്റഡി സർക്കിൾ എന്നിവയുടെ സംയുക്ത ആഭിമുഖ്യത്തിൽ ദേശീയ വിദ്യാഭ്യാസ നയം 2020, വിദ്യാഭ്യാസ വായ്പ എന്നീ വിഷയങ്ങളെ അധികരിച്ച് ഓൺ ലൈൻ വെബിനാർ സംഘടിപ്പിച്ചു. ആര്യാട് ബ്ലോക്ക് പ്രസിഡന്റ് അഡ്വ.ഷീന സനൽകുമാർ വെബിനാർ ഉത്ഘാടനം ചെയ്തു. റൂറൽ സെൽഫ് എംപ്ലോയ്മെന്റ് ട്രയിനിംഗ് ഇൻസ്റ്റിറ്റ്യൂട്ട്( RSETI) മുൻ ഡയറക്ടറും സാമ്പത്തിക സാക്ഷരതാ ഉപദേശകനുമായ ശ്രീ.എൻ.കെ.ശ്രീകുമാർ വെബിനാറിൽ ക്ലാസ്സ് നയിച്ചു. ദേശീയ വിദ്യാഭ്യാസ നയം 2020-ന്റെ സവിശേഷതകളെ കുറിച്ചുo വിദ്യാഭ്യാസ വായ്പ എടുക്കുമ്പോൾ കൈകൊള്ളേണ്ട നടപടികളെ കുറിച്ചും സ്വീകരിക്കേണ്ട മുൻകരുതലുകളെ കുറിച്ചും അദേഹം വിശദമായി പ്രതിപാദിച്ചു.


    
    ആലപ്പുഴ, എറണാകുളം ജില്ലകളിൽ നിന്നുള്ള വിദ്യാർത്ഥികളും രക്ഷിതാക്കളും ഉൾപ്പെടെ 200-ൽ പരം പേർ ഈ വെബിനാറിൽ പങ്കെടുത്തു. ഫീൽഡ് എക്സിബിഷൻ ഓഫീസർ എൽ.സി. പൊന്നുമോൻ , മഹാത്മ സ്റ്റഡി സർക്കിൾ പ്രസിഡന്റ് അമൽ എം.ആർ, സെക്രട്ടറി അഭിരാമി ജയന്ത് എന്നിവർ സംസാരിച്ചു.


    
    ***

    
    
    (Release ID: 1643082) Visitor Counter : 11