      പ്രത്യേക സേവനങ്ങളും ഫീച്ചറുകളും

      വ്യക്തിത്വ വികസനം പഠനത്തിനൊപ്പം മുഖ്യം
      Posted On: 23 AUG 2020 2:18PM by PIB Thiruvananthpuram


    അക്കാദമിക സിലബസിനു പുറത്ത് വിദ്യാർത്ഥികൾ പഠിക്കുന്ന കാര്യങ്ങൾ കൂടിയാണ് തൊഴിൽ രംഗം തീരുമാനിക്കുന്നതെന്ന് കാലിക്കറ്റ് യൂണിവേഴ്സിറ്റി മുൻ അസി . രജിസ്ട്രാറും കരിയർ ഗൈഡുമായ എം വി സക്കറിയ . പുതിയ കാലത്തിനുള്ള വിദ്യാഭ്യാസ മാർഗരേഖയാണ് വിദ്യാഭ്യാസ നയം 2020 എന്നും അദ്ദേഹം പറഞ്ഞു .
    
    കണ്ണൂരിലെ കേന്ദ്ര ഫീൽഡ് ഔട്ട് റീച്ച് ബ്യൂറോ , ഡോൺ ബോസ്കോ ആർട്സ് ആൻഡ് സയൻസ് കോളജ് , അങ്ങാടിക്കടവ് എൻ എസ് എസ് യൂണിറ്റുമായി ചേർന്ന് സംഘടിപ്പിച്ച ' ഉന്നത വിദ്യാഭ്യാസ രംഗത്തെ പുതിയ കാല സാധ്യതകൾ ' എന്ന വെബിനാറിൽ മുഖ്യ പ്രഭാഷണം നടത്തുകയായിരുന്നു അദ്ദേഹം .
    
    തൊഴിൽ മേഖലകളും സാധ്യതകളും ഇന്ന് നിരവധിയാണ് . അവ സംബസിച്ച കൃത്യമായ ധാരണയും അക്കാദമിക മികവിനൊപ്പം വ്യക്തിത്വ വികസനവും വിദ്യാർത്ഥികളും തൊഴിൽ അന്വേഷകരും ആർജിക്കേണ്ടതുണ്ടെന്നും എം വി സക്കറിയ പറഞ്ഞു .
    
    കോളജ് പ്രിൻസിപ്പൽ ഫാദർ ഫ്രാൻസിസ് കാരക്കാട്ട് , കണ്ണൂർ ജില്ലാ ഫീൽഡ് പബ്ലിസിറ്റി ഓഫീസർ ബിജു മാത്യു , എൻ എസ് എസ് പ്രോഗ്രാം ഓഫീസർ ഇ . ജിഷ തുടങ്ങിയവർ പ്രസംഗിച്ചു .


    

    
    (Release ID: 1648021) Visitor Counter : 7