      ആരോഗ്യ, കുടുംബക്ഷേമ മന്ത്രാലയം

      രാജ്യത്തെ കോവിഡ് പരിശോധനകളുടെ എണ്ണത്തിൽ അഭൂതപൂർവമായ വർദ്ധന.4 കോടി കോവിഡ് പരിശോധനകളെന്ന നാഴികക്കല്ല് ഇന്ത്യ പിന്നിട്ടു.തുടർച്ചയായ മൂന്നാം ദിവസവും 9 ലക്ഷത്തിലധികം പ്രതിദിന കോവിഡ് പരിശോധനകൾ നടത്തി.
      Posted On: 29 AUG 2020 12:29PM by PIB Thiruvananthpuram


    2020 ജനുവരിയിൽ കോവിഡ് - 19 മഹാമാരിക്കെതിരായ പോരാട്ടം ആരംഭിച്ചതിൽ പിന്നെ ഇന്ത്യ മറ്റൊരു നാഴികക്കല്ല് കൂടി പിന്നിട്ടു . കോവിഡ് പരിശോധനകളുടെ എണ്ണത്തിൽ അഭൂതപൂർവമായ വർദ്ധനയാണ് രേഖപ്പെടുത്തുന്നത് . പരിശോധനകളുടെ എണ്ണം 4 കോടി കടന്നു .
    
    കേന്ദ്ര സർക്കാരിന്റെ നേതൃത്വത്തിൽ സംസ്ഥാന - കേന്ദ്രഭരണ പ്രദേശങ്ങളിലെ ഭരണകൂടങ്ങൾ നടപ്പിലാക്കുന്ന കേന്ദ്രീകൃതവും സ്ഥിരവും ഏകോപിതവുമായ നടപടികളിലൂടെ , ഇന്ത്യ 4,04,06,609 കോവിഡ് പരിശോധനകൾ എന്ന പുതിയ നാഴികക്കല്ല് പിന്നിട്ടു . 2020 ജനുവരിയിൽ പൂനെയിലെ ലാബിൽ ആദ്യ പരിശോധന നടന്ന ശേഷം 4 കോടി പരിശോധനകൾ എന്ന നാഴികക്കല്ല് പിന്നിടുന്നത് വരെയുള്ള കാലയളവ് കണക്കിലെടുക്കുമ്പോൾ രാജ്യം ഈ ദിശയിൽ ഒരുപാട് മുന്നേറിയിട്ടുണ്ടെന്ന് കാണാം .
    
    പ്രതിദിന പരിശോധനയിലും വർദ്ധന രേഖപ്പെടുത്തി . 10 ലക്ഷം പ്രതിദിന കോവിഡ് പരിശോധനാശേഷി ഇതിനോടകം കൈവരിച്ചു കഴിഞ്ഞു . കഴിഞ്ഞ 24 മണിക്കൂറിനുള്ളിൽ 9,28,761 കോവിഡ് പരിശോധനകളാണ് നടത്തിയത് . പത്തുലക്ഷം പേരിൽ 29,280 പേർ എന്ന നിരക്കിൽ കോവിഡ് പരിശോധന ഉയർന്നിട്ടുണ്ട് . പരിശോധന വർദ്ധിപ്പിച്ച പല സംസ്ഥാന - കേന്ദ്രഭരണ പ്രദേശങ്ങളിലും , ഉയർന്ന തോതിലുള്ള പരിശോധനകൾ പോസിറ്റിവിറ്റി നിരക്ക് ക്രമേണ കുറയുന്നതിന് കാരണമായിട്ടുണ്ട് . ദേശീയ പോസിറ്റിവിറ്റി നിരക്കും വളരെ കുറവാണ് . ഇപ്പോൾ 8.57% ആണ് ദേശീയ പോസിറ്റിവിറ്റി നിരക്ക് . ഇത് നിരന്തരം കുറഞ്ഞു വരുന്നു .


    
    
    ടെസ്റ്റ് , ട്രാക്ക് , ട്രീറ്റ് തന്ത്രമാണ് ഇന്ത്യ പിന്തുടരുന്നത് . കോവിഡ് പരിശോധനകളാണ് രാജ്യത്തെ കോവിഡ് പ്രതിരോധത്തിന്റെയും മാനേജ്മെന്റിന്റെയും പ്രഥമവും നിർണായകവുമായ സ്തംഭങ്ങളായി മാറിയിരിക്കുന്നത് . കൂടുതൽ പരിശോധനകൾക്ക് മുൻകൈ എടുത്താൽ മാത്രമേ ആദ്യഘട്ടത്തിൽ തന്നെ പോസിറ്റീവ് കേസുകൾ തിരിച്ചറിയാൻ കഴിയുകയുള്ളൂ . അതിലൂടെ തിരിച്ചറിഞ്ഞവരുടെ സമ്പർക്കപ്പട്ടിക തയ്യാറാക്കി വളരെ വേഗം അവരെ ക്വാറന്റൈൻ ചെയ്യാനും കഴിയും . കൂടാതെ വീട്ടിൽ കഴിയുന്നവർക്കും ആശുപത്രിയിൽ പ്രവേശിപ്പിക്കപ്പെട്ടവർക്കും സമയബന്ധിതവും ഫലപ്രദവുമായ ചികിത്സ ഉറപ്പാക്കാനും സാധിക്കും .
    
    വിപുലമായ പരിശോധനാ ലാബുകളുടെ ശൃംഖലയും സർക്കാർ അനുവർത്തിക്കുന്ന നയങ്ങളും മാത്രമല്ല രാജ്യത്തുടനീളം എളുപ്പത്തിൽ കോവിഡ് പരിശോധനകൾ നടത്തുന്നതിനുള്ള സൗകര്യങ്ങൾ ഒരുക്കിയതും പരിശോധനകളുടെ എണ്ണം വർദ്ധിക്കുന്നതിൽ ഗണ്യമായ പങ്ക് വഹിച്ചിട്ടുണ്ട് . രാജ്യത്ത് ഇപ്പോൾ 1576 ലാബുകളാണുള്ളത് . സർക്കാർ മേഖലയിലെ 1002 ലാബുകളും സ്വകാര്യ മേഖലയിലെ 574 ലാബുകളും ഉൾപ്പടെയാണിത് .
    
    ലാബുകൾ സംബന്ധിച്ച വിശദവിവരങ്ങൾ
    
    തത്സമയ ആർ . ടി . പി . സി . ആർ പരിശോധനാ ലാബുകൾ : 806
    ( സർക്കാർ ലാബുകൾ : 462, സ്വകാര്യ ലാബുകൾ : 344)
    
    ട്രൂനാറ്റ് പരിശോധനാ ലാബുകൾ : 650
    ( സർക്കാർ ലാബുകൾ : 504 സ്വകാര്യ ലാബുകൾ : 144)
    
    സി . ബി . എൻ . എ . എ . റ്റി പരിശോധനാ ലാബുകൾ : 120
    ( സർക്കാർ ലാബുകൾ : 34 സ്വകാര്യ ലാബുകൾ : 86)
    
    കോവിഡ് - 19 മായി ബന്ധപ്പെട്ട സാങ്കേതിക പ്രശ്നങ്ങൾ ‌ , മാർ ‌ ഗ്ഗനിർ ‌ ദ്ദേശങ്ങൾ ‌ , ഉപദേശങ്ങൾ ‌ എന്നിവയ്ക്കും ആധികാരികവും സമഗ്രവുമായ വിവരങ്ങൾ ‌ ക്കും ദയവായി https://www.mohfw.gov.in/, oMoHFW_INDIA. എന്ന വെബ്സൈറ്റ് പതിവായി സന്ദർശിക്കുക :
    
    കോവിഡ് - 19 മായി ബന്ധപ്പെട്ട സാങ്കേതിക സംശയങ്ങൾക്ക് ‌ technicalquery.covid19@gov.in ലും മറ്റ് സംശയങ്ങൾക്ക് ncov2019@gov.in, ovCovidIndiaSeva എന്നിവയിലും ബന്ധപ്പെടാം .
    
    കോവിഡ് - 19 മായി ബന്ധപ്പെട്ട സംശയങ്ങൾക്ക് ദയവായി കേന്ദ്ര ആരോഗ്യ , കുടുംബക്ഷേമ മന്ത്രാലയത്തിന്റെ ടോൾ ഫ്രീ ഹെൽപ്പ്ലൈൻ നമ്പറിൽ വിളിക്കുക : 91-11-23978046 അല്ലെങ്കിൽ 1075
    
    സംസ്ഥാന - കേന്ദ്രഭരണ പ്രദേശങ്ങളിലെ കോവിഡ് - 19 ഹെൽപ്പ്ലൈൻ നമ്പറുകളുടെ പട്ടിക https://www.mohfw.gov.in/pdf/coronvavirushelplinenumber.pdf - ൽ ലഭ്യമാണ് .


    

    
    (Release ID: 1649491) Visitor Counter : 2
    
    
      Read this release in: English , Urdu , Hindi , Marathi , Bengali , Assamese , Manipuri , Punjabi , Gujarati , Odia , Tamil , Telugu