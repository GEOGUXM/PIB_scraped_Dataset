      വാര്‍ത്താവിതരണ പ്രക്ഷേപണ മന്ത്രാലയം

      പഠനത്തിന്റെ പുതുവഴികള്‍ തുറന്നിടുന്ന ദേശീയ വിദ്യാഭ്യാസ നയം
      Posted On: 06 AUG 2020 4:42PM by PIB Thiruvananthpuram


    സാങ്കേതിക വിദ്യയുടെ ഉപയോഗത്തിന് ഊന്നല്‍ നല്‍കുന്ന പുതിയ ദേശീയ വിദ്യാഭ്യാസ നയം സമഗ്ര വിദ്യാഭ്യാസത്തിന് വഴിയൊരുക്കുമെന്ന് പ്രമുഖ വിദ്യാഭ്യാസ വിചക്ഷണയും സി ബി എസ് ഇ റിസോഴ്‌സ് പേഴ്സണുമായ ഡോ. വി. ബിന്ദു അഭിപ്രായപ്പെട്ടു. കേന്ദ്ര വാര്‍ത്ത വിതരണ പ്രക്ഷേപണ മന്ത്രാലയത്തിന് കീഴിലുള്ള തിരുവനന്തപുരത്തെ റീജിയണല്‍ ഔട്ട്‌റീച് ബ്യൂറോ സംഘടിപ്പിച്ച ഫേസ് ബുക്ക് ലൈവ് പരിപാടിയില്‍ സംസാരിക്കവെ, കോവിഡ് കാലം സമ്മാനിച്ച ഓണ്‍ലൈന്‍ വിദ്യാഭ്യാസം ഫലപ്രദമാക്കാന്‍ അധ്യാപകരും മാതാപിതാക്കളും ഒരു പോലെ ശ്രദ്ധ പുലര്‍ത്തണമെന്ന് അവര്‍ നിര്‍ദ്ദേശിച്ചു. വീട്ടിനുള്ളില്‍ ഒട്ടേറെ സമ്മര്‍ദ്ദങ്ങള്‍ അനുഭവിക്കുന്നു ണ്ടെങ്കിലും രക്ഷിതാക്കള്‍ അതൊന്നും കുട്ടികളോട് പ്രകടിപ്പിക്കരുത്. ക്ലാസ്സില്‍ പഠിപ്പിക്കുന്ന പാഠങ്ങള്‍ അതേ പോലെ വീഡിയോയില്‍ പകര്‍ത്തി കാണിക്കുന്നതല്ല ഓണ്‍ ലൈന്‍ വിദ്യാഭ്യാസം. മറിച്ച് പാഠഭാഗങ്ങളെ സര്‍ഗ്ഗാത്മകതയോടെ കുട്ടികള്‍ക്ക് മുന്നില്‍ അവതരിപ്പിക്കുന്നതാണ്. കോവിഡ് കാലത്തിന്റെ ആകുലതകളെ കുറിച്ച് കുട്ടികളില്‍ ആശങ്കകള്‍ ജനിപ്പിക്കുന്നതിനു പകരം അവരെ ജീവിതം നയിക്കുന്നതിന് പ്രാപ്തരാക്കുകയും, നല്ല ഭാവി സ്വപ്നം കാണാന്‍ പ്രേരിപ്പിക്കുകയുമാണ് മാതാപിതാക്കള്‍ ചെയ്യേണ്ടതെന്ന് ഡോ. ബിന്ദു ചൂണ്ടിക്കാട്ടി.
    റീജിയണല്‍ ഔട്ട്‌റീച് ബ്യൂറോ ഡെപ്യൂട്ടി ഡയറക്ടര്‍ ശ്രീമതി കെ എ. ബീന മോഡറേറ്ററായിരുന്നു.

    
    
    (Release ID: 1643779) Visitor Counter : 8