      പ്രത്യേക സേവനങ്ങളും ഫീച്ചറുകളും

      കേരള കേന്ദ്ര സർവ്വകലാശാലയിൽ പുതിയ വിദ്യാഭ്യാസ നയം 2020 നടപ്പിലാക്കുന്നതിനുള്ള റോഡ് മാപ്പ് തയ്യാറാക്കുന്നതിന് ഡീൻസ് കമ്മറ്റി രൂപീകരിച്ചു
      Posted On: 27 AUG 2020 6:12PM by PIB Thiruvananthpuram


    കേരള കേന്ദ്ര സർവ്വകലാശാലയിൽ വൈസ് ചാൻസിലറുടെ അധ്യക്ഷതയിൽ ചേർന്ന വിവിധ സ് ‌ കൂളുകളുടെ ഡീൻമാരുടെ യോഗത്തിൽ , പുതിയ വിദ്യാഭ്യാസ നയം 2020 നടപ്പിലാക്കുന്നതിനുള്ള രൂപരേഖ തയ്യാറാക്കുന്നതിന് ഡീൻസ് കമ്മറ്റി രൂപീകരിച്ചു .


    പുതിയ വിദ്യാഭ്യാസ നയം 2020 അനുസരിച്ചു് സയൻസ് വിഷയത്തിലും മാനവിക വിഷയത്തിലും ഓരോ നാല് വർഷ ബിരുദ - തല കോഴ്സ് ആരംഭിക്കുന്നതിനുള്ള കാര്യപരിപാടി കമ്മിറ്റി തയ്യാറാക്കും . ഈ കോഴ് ‌ സുകൾ മൾട്ടി ഡിസിപ്ലിനറി സ്വഭാവമുള്ളതും മൾട്ടിപ്പിൾ എൻട്രി - എക്സിറ്റ് ഓപ്ഷനുകൾ ഉള്ളവയുമായിരിക്കും .


    പ്രസ്തുത ഡീൻസ് കമ്മിറ്റിയുടെ അധ്യക്ഷൻ സ്കൂൾ ഓഫ് ഇക്കണോമിക്സ് ഡീൻ , പ്രൊഫ . കെ . സി . ബൈജുവും , മെമ്പർ സെക്രട്ടറി സ്കൂൾ ഓഫ് സോഷ്യൽ സയൻസ് ഡീൻ , ഡോ . എ . കെ . മോഹനും ആണ് . രണ്ടു മാസത്തിനുള്ളിൽ കമ്മിറ്റി റിപ്പോർട്ട് സമർപ്പിക്കും .


    

    
    (Release ID: 1648991) Visitor Counter : 3