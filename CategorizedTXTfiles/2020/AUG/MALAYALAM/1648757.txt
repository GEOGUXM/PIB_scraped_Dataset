      ഗ്രാമീണ വികസന മന്ത്രാലയം

      ഗരീബ്‌ കല്യാൺ റോസ്‌ഗാർ അഭിയാന്റെ കീഴിൽ 85000 ജലസംരക്ഷണ തടയണകളും 2.63 ലക്ഷം ഗ്രാമീണ ഭവനങ്ങളും നിർമ്മിച്ചു
      Posted On: 26 AUG 2020 3:49PM by PIB Thiruvananthpuram


    
    
    കോവിഡ് ‌–19 പൊട്ടിപ്പുറപ്പെട്ടതിന്റെ പശ്ചാത്തലത്തിൽ സ്വന്തം ഗ്രാമങ്ങളിലേക്ക് മടങ്ങിയ കുടിയേറ്റ തൊഴിലാളികൾക്കും ഗ്രാമീണ മേഖലയിൽ സമാന സാഹചര്യത്തിലുള്ളവർക്കും തൊഴിലവസരങ്ങളും ഉപജീവന അവസരങ്ങളും വർദ്ധിപ്പിക്കുന്നതിനായാണ് ‌ ഗരിബ് കല്യാൺ റോസ്ഗർ അഭിയാൻ ( ജി . കെ . ആർ . എ ) ആരംഭിച്ചത് ‌.
    ബീഹാർ , ജാർഖണ്ഡ് , മധ്യപ്രദേശ് , ഒഡീഷ , രാജസ്ഥാൻ , ഉത്തർപ്രദേശ് എന്നീ 6 സംസ്ഥാനങ്ങളിലെ 116 ജില്ലകളിലാണ് അഭിയാന്റെ പ്രവർത്തനങ്ങൾ .
    
    അഭിയാന്റെ കീഴിൽ ഒൻപതാം ആഴ്ചയോടെ തന്നെ ഏകദേശം 24 കോടി മനുഷ്യ തൊഴിൽദിനങ്ങൾ നൽകി . ഇതുവരെ 18,862 കോടി രൂപ ചെലവഴിച്ചു . 85,786 ജലസംരക്ഷണ തടയണകൾ , 2,63,846 ഗ്രാമീണ ഭവനങ്ങൾ , 19,397 കന്നുകാലി തൊഴുത്തുകൾ , 12,798 ജലസേചന കുളങ്ങൾ , 4,260 സമൂഹ ശുചിത്വ കെട്ടിടങ്ങൾ എന്നിവ ഉൾപ്പെടെ നിർമ്മിച്ചിട്ടുണ്ട് .
    
    അഭിയാന്റെ കീഴിൽ ജില്ലാ മിനറൽ ഫണ്ടുകൾ വഴി 6342 പ്രവൃത്തികൾ ഏറ്റെടുത്തു . 1002 ഗ്രാമപഞ്ചായത്തുകൾക്ക് ഇന്റർനെറ്റ് കണക്റ്റിവിറ്റി നൽകി , ഖര – ദ്രാവക മാലിന്യ സംസ്കരണവുമായി ബന്ധപ്പെട്ട 13,022 പ്രവൃത്തികൾ ഏറ്റെടുത്തു . 31,658 പേർക്ക് കൃഷി വിജ്ഞാന കേന്ദ്രങ്ങൾ ( കെ ‌ വി ‌ കെ ) വഴി നൈപുണ്യ പരിശീലനം നൽകി .


    12 മന്ത്രാലയങ്ങളുടെയും വകുപ്പുകളുടെയും സംസ്ഥാന സർക്കാരുകളുടെയും യോജിച്ച ശ്രമങ്ങളാണ് അഭിയാന്റെ വിജയം .
    
    ****

    
    
    (Release ID: 1648757) Visitor Counter : 3
    
    
      Read this release in: Telugu , English , Urdu , Hindi , Marathi , Bengali , Manipuri , Punjabi , Gujarati , Odia , Tamil