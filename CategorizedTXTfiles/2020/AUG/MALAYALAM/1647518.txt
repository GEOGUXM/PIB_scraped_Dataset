      പ്രധാനമന്ത്രിയുടെ ഓഫീസ്‌

      ആന്‍ഡമാന്‍ നിക്കോബാര്‍ ദ്വീപുകളിലേക്കുള്ള അന്തര്‍വാഹിനി കേബിള്‍ കണക്റ്റിവിറ്റിയുടെ ഉദ്ഘാടന വേളയില്‍ പ്രധാനമന്ത്രി നടത്തിയ പ്രസംഗത്തിന്റെ പരിഭാഷ
      Posted On: 10 AUG 2020 12:23PM by PIB Thiruvananthpuram


    ഇന്ത്യയുടെ സ്വാതന്ത്ര്യത്തിനായുള്ള ദേശീയ പ്രക്ഷോഭത്തിന്റെ നാടായ ആന്‍ഡമാന്‍ നിക്കോബാറിനും അവിടുത്തെ ജനങ്ങള്‍ക്കും എന്റെ ആശംസകള്‍ !


    
    ആന്‍ഡമാന്‍ നിക്കോബാര്‍ ദ്വീപുകളില്‍ താമസിക്കുന്ന ലക്ഷക്കണക്കിന് സുഹൃത്തുക്കള്‍ക്ക് മാത്രമല്ല, രാജ്യത്തിനാകെ ഈ ദിവസം പ്രധാനമാണ്.


    
    സുഹൃത്തുക്കളേ,


    സുഭാഷ് ചന്ദ്രബോസിനെ അഭിവാദ്യം ചെയ്തുകൊണ്ട്, ഒന്നര വര്‍ഷം മുമ്പ് സബ്മറൈന്‍ ഒപ്റ്റിക്കല്‍ ഫൈബര്‍ കേബിള്‍ കണക്റ്റിവിറ്റി പദ്ധതിയുടെ പ്രവൃത്തി ആരംഭിക്കാന്‍ എനിക്ക് അവസരം ലഭിച്ചു. അതിന്റെ പ്രവര്‍ത്തനം ഇപ്പോള്‍ പൂര്‍ത്തിയായതില്‍ ഞാന്‍ സന്തുഷ്ടനാണ്; ഇന്ന് ഈ പദ്ധതി സമര്‍പ്പിക്കാന്‍ സാധിച്ച ഞാന്‍ ഭാഗ്യവാനാണ്. ചെന്നൈ മുതല്‍ പോര്‍ട്ട് ബ്ലെയര്‍ വരെയും പോര്‍ട്ട് ബ്ലെയര്‍ മുതല്‍ ലിറ്റില്‍ ആന്‍ഡമാന്‍ വരെയും പോര്‍ട്ട് ബ്ലെയര്‍ മുതല്‍ സ്വരാജ് ദ്വീപ് വരെയും ആന്‍ഡമാന്‍ നിക്കോബാര്‍ ദ്വീപുകളുടെ വലിയൊരു ഭാഗത്ത് ഇന്ന് ഈ സേവനം ആരംഭിച്ചിരിക്കുന്നു.


    ഈ സൗകര്യവും അനന്തമായ അവസരങ്ങള്‍ നിറഞ്ഞ കണക്റ്റിവിറ്റിയും സാധ്യമായ വേളയില്‍ ആന്‍ഡമാന്‍ നിക്കോബാര്‍ ദ്വീപുകളിലെ ജനങ്ങളെ ഞാന്‍ അഭിനന്ദിക്കുന്നു. നിങ്ങള്‍ക്ക് എന്റെ ആശംസകള്‍. സ്വാതന്ത്ര്യദിനത്തിന് മുമ്പുള്ള, ഓഗസ്റ്റ് 15 ന് മുമ്പുള്ള, ആഴ്ചയില്‍ ആന്‍ഡമാനിലെ ജനങ്ങള്‍ക്ക് നല്‍കിയ സ്നേഹപൂര്‍വമായ സമ്മാനമായാണ് ഞാന്‍ ഇതിനെ കാണുന്നത്.


    
    സുഹൃത്തുക്കളേ,


    സമുദ്രത്തിനകത്ത് ഏകദേശം 2300 കിലോമീറ്റര്‍ ദൂരത്തേക്ക് കേബിളുകള്‍ സ്ഥാപിക്കുന്നതിനുള്ള ഈ ജോലി പ്രതീക്ഷിച്ചതിനുംമുന്‍പേ പൂര്‍ത്തീകരിക്കാന്‍ സാധിച്ചതു തന്നെ വളരെ പ്രശംസനീയമാണ്. ആഴക്കടലില്‍ സര്‍വേ നടത്തുകയോ കേബിളിന്റെ ഗുണനിലവാരം നിലനിര്‍ത്തുകയോ പ്രത്യേക കപ്പലുകളിലൂടെ കേബിള്‍ ഇടുകയോ ചെയ്യുന്നത് അത്ര എളുപ്പമല്ല. അതിനു പുറമെ ഉയര്‍ന്ന തിരമാലകള്‍, കൊടുങ്കാറ്റുകള്‍, മണ്‍സൂണ്‍ തുടങ്ങിയ തടസ്സങ്ങള്‍ ഉണ്ടായിരുന്നു. പദ്ധതി പോലെ പ്രയാസമേറിയതായിരുന്നു വെല്ലുവിളികളും. വര്‍ഷങ്ങളായി ഈ സൗകര്യം ആവശ്യമായിരുന്നിട്ടും ഇത് പ്രാവര്‍ത്തികമാക്കാന്‍ കഴിയാത്തതിന്റെ ഒരു കാരണം കൂടിയായിരുന്നു ഇത്. എന്നാല്‍ എല്ലാ പ്രതിബന്ധങ്ങളെയും മറികടന്ന് ഈ ജോലി പൂര്‍ത്തിയായതില്‍ ഞാന്‍ സന്തുഷ്ടനാണ്. എല്ലാം സ്തംഭിപ്പിച്ച കൊറോണയെപ്പോലുള്ള ഒരു പ്രതിസന്ധിക്ക് പോലും ഈ പ്രവൃത്തി പൂര്‍ത്തീകരിക്കുന്നതു തടയാന്‍ കഴിഞ്ഞില്ല.


    സുഹൃത്തുക്കളേ,


    രാജ്യത്തിന്റെ ഭൂതകാലത്തിനും വര്‍ത്തമാനത്തിനും ഭാവിക്കും വളരെ പ്രാധാന്യമേറിയ സ്ഥലത്തെ കഠിനാധ്വാനികളായ പൗരര്‍ക്ക് ആധുനിക ടെലികോം കണക്റ്റിവിറ്റി നല്‍കേണ്ടത് രാജ്യത്തിന്റെ ഉത്തരവാദിത്തമായിരുന്നു. വളരെ അര്‍പ്പണബോധമുള്ള സംഘത്തിലൂടെയും ടീം സ്പിരിറ്റിലൂടെയും ഒരു പഴയ സ്വപ്നം സാക്ഷാത്കരിക്കപ്പെട്ടു. ഈ പദ്ധതിയുമായി ബന്ധപ്പെട്ട എല്ലാ വ്യക്തികളെയും ഞാന്‍ അഭിനന്ദിക്കുന്നു.


    സുഹൃത്തുക്കളേ,


    പൂര്‍ണ്ണമായ പ്രതിബദ്ധതയോടും പൂര്‍ണ്ണമായ ശേഷിയോടും കൂടി ജോലി ചെയ്യുമ്പോള്‍ മാത്രമേ അത്തരമൊരു വെല്ലുവിളി നിറവേറ്റാന്‍ കഴിയൂ. ദില്ലിക്കും രാജ്യത്തെ ഓരോ വ്യക്തിയുടെയും മാനസിക, ശാരീരിക അകലത്തിനും ഇടയില്‍ പാലം നിര്‍മിക്കാനുള്ള പ്രതിബദ്ധത പാലിക്കുന്നുണ്ടെന്ന് ഉറപ്പാക്കാന്‍ ഞങ്ങള്‍ പ്രതിജ്ഞാബദ്ധരാണ്. ജീവിതം സുഗമമാക്കുന്നതിനായി ആധുനിക സൗകര്യങ്ങള്‍ രാജ്യത്തെ ഓരോ വ്യക്തിക്കും പ്രദേശത്തിനും ലഭ്യമാകുന്നുണ്ട് എന്ന് ഉറപ്പിക്കാനും ഞങ്ങള്‍ പ്രതിജ്ഞാബദ്ധരാണ്. രാജ്യത്തിന്റെ സുരക്ഷയുമായി ബന്ധപ്പെട്ട അതിര്‍ത്തി പ്രദേശങ്ങളുടെയും സമുദ്രാതിര്‍ത്തി പ്രദേശങ്ങളുടെയും ദ്രുതഗതിയിലുള്ള വികസനം നടക്കുന്നുണ്ടെന്ന് ഉറപ്പാക്കാനും ഞങ്ങള്‍ ശ്രമിച്ചു.


    സുഹൃത്തുക്കളേ,
    ആന്‍ഡമാന്‍ നിക്കോബാറിനെയും രാജ്യത്തെയും ലോകത്തെയും ബന്ധിപ്പിക്കുന്ന ഈ ഒപ്റ്റിക്കല്‍ ഫൈബര്‍ പദ്ധതി, അനായാസ ജീവിതത്തോടുള്ള നമ്മുടെ പ്രതിബദ്ധതയുടെ പ്രതീകമാണ്. ഇപ്പോള്‍ ആന്‍ഡമാന്‍ നിക്കോബാറിലെയും ആളുകള്‍ക്ക് മൊബൈല്‍ കണക്റ്റിവിറ്റിയുടെയും അതിവേഗ ഇന്റര്‍നെറ്റിന്റെയും താങ്ങാവുന്നതും മികച്ച നിലവാരമുള്ളതുമായ സൗകര്യങ്ങള്‍ നേടാന്‍ കഴിയും. അതില്‍ ഇന്ത്യ ഇന്ന് ലോകത്തിനു മുഴുവന്‍ മുന്നിലാണ്. ഇപ്പോള്‍ ആന്‍ഡമാന്‍ നിക്കോബാറിലെ ആളുകള്‍, സഹോദരിമാര്‍, കുട്ടികള്‍, യുവാക്കള്‍, വ്യാപാരികള്‍, ബിസിനസുകാര്‍ എന്നിവര്‍ക്കും രാജ്യത്തിന്റെ മറ്റു ഭാഗങ്ങളിലുള്ളവരെ പോലെ ഡിജിറ്റല്‍ ഇന്ത്യയുടെ എല്ലാ ആനുകൂല്യങ്ങളും നേടാന്‍ കഴിയും. ഓണ്‍ലൈനില്‍ പഠിക്കുക, ടൂറിസം, ബാങ്കിംഗ്, ഷോപ്പിംഗ് അല്ലെങ്കില്‍ മരുന്ന് എന്നിവയില്‍ നിന്ന് സമ്പാദിക്കുക. ഇപ്പോള്‍ ആന്‍ഡമാന്‍ നിക്കോബാറില്‍ നിന്നുള്ള ആയിരക്കണക്കിന് കുടുംബങ്ങള്‍ക്കും ഓണ്‍ലൈനില്‍ ഈ സൗകര്യങ്ങള്‍ ലഭിക്കും.


    സുഹൃത്തുക്കളേ,


    വിനോദ സഞ്ചാരികള്‍ക്ക് ഇന്ന് ആന്‍ഡമാന് ലഭിച്ച സൗകര്യങ്ങളില്‍ നിന്ന് ധാരാളം പ്രയോജനം ലഭിക്കും. ഇന്നത്തെ ഏതൊരു ടൂറിസ്റ്റ് കേന്ദ്രത്തിന്റെയും മികച്ച മുന്‍ഗണനയായി മെച്ചപ്പെട്ട നെറ്റ് കണക്റ്റിവിറ്റി മാറിയിരിക്കുന്നു. നേരത്തെ മൊബൈല്‍, ഇന്റര്‍നെറ്റ് കണക്റ്റിവിറ്റിയുടെ അഭാവം മൂലം രാജ്യത്തെയും ലോകത്തെയും വിനോദസഞ്ചാരികള്‍ വളരെയധികം പ്രശ്‌നങ്ങള്‍ നേരിടുന്നുണ്ടായിരുന്നു. കുടുംബത്തില്‍ നിന്നും ബിസിനസില്‍ നിന്നും നിരന്തരം അവരെ വെട്ടിക്കളഞ്ഞു. ഇപ്പോള്‍ ഈ പ്രശ്നവും അവസാനിക്കാന്‍ പോകുന്നു. ഇന്റര്‍നെറ്റ് കണക്റ്റിവിറ്റി മികച്ചതായിരിക്കും എന്നതിനാല്‍ ആളുകള്‍ കൂടുതല്‍ സമയം ഈ സ്ഥലം സന്ദര്‍ശിക്കുമെന്ന് എനിക്ക് ഉറപ്പുണ്ട്. ആളുകള്‍ കൂടുതല്‍ നേരം താമസിക്കുമ്പോള്‍, ആന്‍ഡമാന്‍ നിക്കോബാര്‍ കടലും അവിടത്തെ ഭക്ഷണവും ആസ്വദിക്കുമ്പോള്‍, അത് തൊഴിലിലും വലിയ സ്വാധീനം ചെലുത്തും. പുതിയ തൊഴിലവസരങ്ങള്‍ സൃഷ്ടിക്കുകയും ചെയ്യും.


    സുഹൃത്തുക്കളേ,


    ഇന്ത്യയുടെ സാമ്പത്തിക-തന്ത്രപ്രധാന സഹകരണത്തിന്റെയും ഏകോപനത്തിന്റെയും പ്രധാന കേന്ദ്രമാണ് ആന്‍ഡമാനും നിക്കോബാറും. ഇന്ത്യന്‍ മഹാസമുദ്രം ആയിരക്കണക്കിനു വര്‍ഷങ്ങളായി ഇന്ത്യയുടെ വ്യാപാര, തന്ത്രപ്രധാനമായ വൈദഗ്ധ്യത്തിന്റെ കേന്ദ്രമാണ്. ഇന്തോ-പസഫിക് വ്യാപാരത്തിന്റെയും സഹകരണത്തിന്റെയും പുതിയ നയവും പ്രയോഗവും ഇന്ത്യ ഇപ്പോള്‍ പിന്തുടരുകയാണ്, ആന്‍ഡമാന്‍ നിക്കോബാര്‍ ഉള്‍പ്പെടെയുള്ള നമ്മുടെ ദ്വീപുകളുടെ പ്രാധാന്യം കൂടുതല്‍ വര്‍ദ്ധിച്ചു. ആക്റ്റ്-ഈസ്റ്റ് നയപ്രകാരം, കിഴക്കന്‍ ഏഷ്യന്‍ രാജ്യങ്ങളുമായും മറ്റു തീരദേശ രാജ്യങ്ങളുമായും ഇന്ത്യയുടെ ശക്തമായ ബന്ധം വളര്‍ത്തിയെടുക്കുന്നതില്‍ ആന്‍ഡമാന്‍ നിക്കോബാറും വഹിക്കുന്ന പങ്ക് വളരെ ഉയര്‍ന്നതാണ്, അത് ഇനിയും വര്‍ദ്ധിപ്പിക്കാന്‍ പോകുന്നു. ആന്‍ഡമാന്‍ നിക്കോബാര്‍ ദ്വീപുകളുടെ ഈ പങ്ക് ശക്തിപ്പെടുത്തുന്നതിനായി പുതിയ ഇന്ത്യയില്‍ 3 വര്‍ഷം മുമ്പ് ദ്വീപ് വികസന ഏജന്‍സി രൂപീകരിച്ചു. വര്‍ഷങ്ങളായി ആന്‍ഡമാന്‍ നിക്കോബാറിലും പൂര്‍ത്തിയാകാത്ത പദ്ധതികള്‍ ഇപ്പോള്‍ അതിവേഗം പൂര്‍ത്തിയാകുന്നതായി നിങ്ങള്‍ കാണുന്നു.


    സുഹൃത്തുക്കളേ,


    ആന്‍ഡമാന്‍ നിക്കോബാര്‍ ദ്വീപുകളില്‍ 12 പ്രധാന പദ്ധതികള്‍ വിപുലീകരിക്കുന്നു. മൊബൈല്‍, ഇന്റര്‍നെറ്റ് കണക്റ്റിവിറ്റിയുമായി ബന്ധപ്പെട്ട ഒരു പ്രധാന പ്രശ്നം ഇന്ന് പരിഹരിച്ചു. കൂടാതെ, റോഡ്, വായു, ജലം എന്നിവയിലൂടെയുള്ള സാമൂഹിക ബന്ധവും ശക്തിപ്പെടുത്തുന്നു. വടക്ക്, മധ്യ ആന്‍ഡമാനിലെ റോഡ് കണക്റ്റിവിറ്റി മെച്ചപ്പെടുത്തുന്നതിനായി 2 പ്രധാന പാലങ്ങള്‍ നിര്‍മിക്കുന്നതിനും എന്‍എച്ച്-4 വീതികൂട്ടുന്നതിനുമുള്ള പ്രവൃത്തി അതിവേഗം നടന്നുവരുന്നു. പോര്‍ട്ട് ബ്ലെയര്‍ വിമാനത്താവളത്തില്‍ ഒരേസമയം 1200 യാത്രക്കാരെ കൈകാര്യം ചെയ്യാനുള്ള ശേഷി വികസിപ്പിച്ചുകൊണ്ടിരിക്കുകയാണ്, വരും മാസങ്ങളില്‍ ഇത് തയ്യാറാകും.


    ഇതിനുപുറമെ, ഡിഗ്ലിപൂര്‍, കാര്‍ നിക്കോബാര്‍, ക്യാമ്പ്‌ബെല്‍-ബേ എന്നിവിടങ്ങളിലെ വിമാനത്താവളങ്ങളും പ്രവര്‍ത്തനത്തിന് തയ്യാറാണ്. പാസഞ്ചര്‍ ടെര്‍മിനല്‍ പോലുള്ള വാട്ടര്‍ എയറോഡ്രോം അടിസ്ഥാന സൗകര്യം, സ്വരാജ് ദ്വീപിലെ ഒഴകുന്ന ജെട്ടി, ഷഹീദ് ദ്വീപ്, ലോംഗ് ഐലന്‍ഡ് എന്നിവയും വരുംമാസങ്ങളില്‍ തയ്യാറാകും. ഇതിനുശേഷം, ഉഡാന്‍ സ്‌കീമിന് കീഴില്‍ സീ പ്ലെയിന്‍ സേവനം ഇവിടെ ആരംഭിക്കും. ഇത് ഒരു ദ്വീപില്‍ നിന്ന് മറ്റൊന്നിലേക്കുള്ള ഗതാഗത സൗകര്യത്തെ ശക്തിപ്പെടുത്തുകയും നിങ്ങളുടെ യാത്രാ സമയം കുറയ്ക്കുകയും ചെയ്യും.


    സുഹൃത്തുക്കള്‍,


    ദ്വീപുകളും രാജ്യത്തിന്റെ മറ്റു ഭാഗങ്ങളും തമ്മിലുള്ള നാവികബന്ധം വര്‍ദ്ധിപ്പിക്കുന്നതിനായി, കൊച്ചി കപ്പല്‍ശാലയില്‍ നിര്‍മിക്കുന്ന 4 കപ്പലുകള്‍ വരും മാസങ്ങളില്‍ പ്രവര്‍ത്തനക്ഷമമാകും. അടുത്ത ഒരു വര്‍ഷത്തിനുള്ളില്‍ ഒരേ ദ്വീപില്‍ വലിയ കപ്പലുകള്‍ നന്നാക്കാനുള്ള സൗകര്യം വികസിപ്പിക്കുമെന്ന് ഞങ്ങള്‍ ഉറപ്പാക്കുന്നു. ഇത് നിങ്ങളുടെ സമയം ലാഭിക്കുകയും ചെലവുകള്‍ കുറയ്ക്കുകയും തൊഴിലവസരങ്ങള്‍ സൃഷ്ടിക്കുകയും ചെയ്യും. ഇത് മത്സ്യബന്ധന മേഖലയ്ക്കും വലിയ ഗുണം ചെയ്യും.


    സുഹൃത്തുക്കള്‍,


    ആന്‍ഡമാന്‍ നിക്കോബാര്‍ ദ്വീപുകള്‍ വരുംദിവസങ്ങളില്‍ തുറമുഖാധിഷ്ഠിത വികസനത്തിന്റെ കേന്ദ്രമായി വികസിപ്പിക്കാന്‍ പോകുന്നു. ലോകത്തിന്റെ പല തുറമുഖങ്ങളില്‍ നിന്നും വളരെ മത്സരക്ഷമമായ അകലത്തിലാണ് ആന്‍ഡമാന്‍, നിക്കോബാര്‍ സ്ഥിതി ചെയ്യുന്നത്. മെച്ചപ്പെട്ട തുറമുഖ ശൃംഖലയും അവയുടെ കണക്റ്റിവിറ്റിയും ഉള്ള രാജ്യം 21-ാം നൂറ്റാണ്ടിലെ വ്യാപാരം വര്‍ദ്ധിപ്പിക്കുമെന്ന് ഇന്ന് ലോകം മുഴുവന്‍ മനസ്സിലാക്കുന്നു. അത്തരമൊരു സാഹചര്യത്തില്‍, ആന്‍ഡമാനിലെയും നിക്കോബാറിലെയും അടിസ്ഥാന സൗകര്യങ്ങളുമായി ബന്ധപ്പെട്ട പ്രവര്‍ത്തനങ്ങള്‍ അതിനെ വികസനത്തിന്റെ പുതിയ ഉയരങ്ങളിലേക്ക് കൊണ്ടുപോകും.


    സുഹൃത്തുക്കളേ,


    ഇന്ന് ഇന്ത്യ സ്വയംപര്യാപ്തത ആര്‍ജിക്കുകയെന്ന ദൃഢനിശ്ചയവുമായി മുന്നേറുകയും ആഗോള വിതരണ, മൂല്യ ശൃംഖലയുടെ ഒരു പ്രധാന ഭാഗഭാക്കായി സ്വയം മാറുന്നതിനുള്ള തിരക്കിട്ടുള്ള ശ്രമത്തിലുമായതിനാല്‍, ഒരു ആഗോള ഉല്‍പ്പാദന കേന്ദ്രം എന്ന നിലയില്‍ നമ്മുടെ ജലപാതകളുടെയും തുറമുഖങ്ങളുടെയും ശൃംഖലയെ കൂടുതല്‍ ശക്തിപ്പെടുത്തേണ്ടത് വളരെ പ്രധാനമാണ്. കഴിഞ്ഞ 6-7 വര്‍ഷമായി തുറമുഖ വികസനത്തിനും തുറമുഖാധിഷ്ഠിത വികസനത്തിനുമായി ചെയ്യുന്ന പ്രവര്‍ത്തനങ്ങള്‍ രാജ്യത്തിന് പുതിയ കരുത്ത് നല്‍കുന്നു.


    ഇന്ന്, രാജ്യത്തിന്റെ തീരദേശ സംസ്ഥാനങ്ങളുമായി വലിയ കടല്‍ തുറമുഖങ്ങളെ ബന്ധിപ്പിച്ച് നദീതീരങ്ങളുടെ ഒരു വലിയ ശൃംഖല നാം നിര്‍മിക്കുകയാണ്. തുറമുഖ വികസനത്തിലെ നിയമപരമായ തടസ്സങ്ങളും തുടര്‍ച്ചയായി നീക്കംചെയ്യുന്നു. കടലില്‍ വ്യാപാരം എളുപ്പമാക്കുന്നതിനും മാരിടൈം ലോജിസ്റ്റിക്സ് ലളിതമാക്കുന്നതിനും ഗവണ്‍മെന്റിന്റെ ശ്രദ്ധയുണ്ട്. ലോകത്തിലെ ഏറ്റവും വലിയ ഏകജാലക പ്ലാറ്റ്ഫോം വികസിപ്പിക്കാനുള്ള പ്രവര്‍ത്തനങ്ങളും നടക്കുന്നു.


    സുഹൃത്തുക്കളേ,


    അത്തരം നിരവധി ശ്രമങ്ങള്‍ കാരണം, ഇപ്പോള്‍ രാജ്യത്തിന്റെ തുറമുഖ ശൃംഖലയുടെ ശേഷിയും കഴിവുകളും വികസിച്ചുകൊണ്ടിരിക്കുകയാണ്. മൂന്നു പതിറ്റാണ്ടു നീണ്ട കാത്തിരിപ്പിന് ശേഷം, പശ്ചിമതീരത്തെ ഇന്ത്യയുടെ ആദ്യത്തെ ആഴത്തിലുള്ള കരട് ഗ്രീന്‍ ഫീല്‍ഡ് കടല്‍ തുറമുഖത്തിന് തത്വത്തില്‍ അംഗീകാരം ലഭിച്ചു. അതുപോലെ, കിഴക്കന്‍ തീരത്ത് ആഴത്തിലുള്ള ആന്തരിക തുറമുഖത്തിന്റെ നിര്‍മ്മാണവും അതിവേഗത്തിലാണ് നടക്കുന്നത്.


    ഏകദേശം പതിനായിരം കോടി രൂപ ചെലവില്‍ ഗ്രേറ്റ് നിക്കോബാറില്‍ ട്രാന്‍സ്ഷിപ്പ്മെന്റ് തുറമുഖം നിര്‍മ്മിക്കാന്‍ ഉദ്ദേശിക്കുന്നു. വരുന്ന നാലഞ്ചു വര്‍ഷത്തിനുള്ളില്‍ അതിന്റെ ആദ്യ ഘട്ടം പൂര്‍ത്തിയാക്കുക എന്നതാണ് ഞങ്ങളുടെ ലക്ഷ്യം. ഈ തുറമുഖം തയ്യാറായിക്കഴിഞ്ഞാല്‍, വലിയ കപ്പലുകള്‍ക്കും ഇവിടെ നങ്കൂരമിടാന്‍ കഴിയും. ഇത് സമുദ്ര വ്യാപാരത്തില്‍ ഇന്ത്യയുടെ പങ്ക് വര്‍ദ്ധിപ്പിക്കുകയും നമ്മുടെ യുവാക്കള്‍ക്ക് പുതിയ അവസരങ്ങള്‍ നല്‍കുകയും ചെയ്യും.


    സുഹൃത്തുക്കളേ,


    ആന്‍ഡമാന്‍ നിക്കോബാറിലും ഇന്ന് വികസിപ്പിച്ചുകൊണ്ടിരിക്കുന്ന ആധുനിക അടിസ്ഥാന സൗകര്യങ്ങളും നീല സമ്പദ്വ്യവസ്ഥയെ ശക്തിപ്പെടുത്തും. മത്സ്യബന്ധനം, അക്വാകള്‍ച്ചര്‍, കടല്‍ കള കൃഷി എന്നിവ നീല സമ്പദ്വ്യവസ്ഥയുടെ ഒരു പ്രധാന ഭാഗമാണ്. കടല്‍പ്പായലിന്റെ ഗുണങ്ങള്‍ ഇന്ന് ലോകത്ത് ചര്‍ച്ചചെയ്യപ്പെടുന്നു. പല രാജ്യങ്ങളും അതിന്റെ സാധ്യതകള്‍ പരിശോധിക്കുന്നു.
    പോര്‍ട്ട് ബ്ലെയറിലെ പൈലറ്റ് പദ്ധതിയുടെ സാധ്യതകള്‍ ആന്‍ഡമാന്‍ നിക്കോബാറില്‍ പരിശോധിച്ചതില്‍ ലഭിച്ച ഫലം പ്രോല്‍സാഹജനകമാണെന്നത് എന്നെ സന്ോതഷിപ്പിക്കുന്നു. ദ്വീപുകളിലെ കൃഷി പ്രോത്സാഹിപ്പിക്കുന്നതിനായി ഇപ്പോള്‍ പഠനങ്ങള്‍ ആരംഭിച്ചു. ഈ പരീക്ഷണങ്ങള്‍ വലിയ തോതില്‍ വിജയകരമാണെങ്കില്‍, അത് രാജ്യത്തെ മറ്റ് സ്ഥലങ്ങളിലേക്ക് വ്യാപിപ്പിക്കാന്‍ കഴിയും. ഇത് നമ്മുടെ മത്സ്യത്തൊഴിലാളികള്‍ക്ക് പ്രത്യേകിച്ചും ഗുണം ചെയ്യും. ഈ ദശകത്തിലെ ഞങ്ങളുടെ ശ്രമങ്ങള്‍ ആന്‍ഡമാന്‍-നിക്കോബറിന് മാത്രമല്ല, ലോകജനതയ്ക്കും പുതിയ സൗകര്യങ്ങള്‍ പ്രദാനം ചെയ്യുമെന്ന് ഞാന്‍ പ്രതീക്ഷിക്കുന്നു, മാത്രമല്ല ലോക ടൂറിസ്റ്റ് ഭൂപടത്തില്‍ ഇത് ഒരു പ്രധാന സ്ഥാനം കണ്ടെത്തുകയും ചെയ്യും.


    മൊബൈല്‍ ഫോണിന്റെയും ഇന്റര്‍നെറ്റ് കണക്റ്റിവിറ്റിയുടെയും ഈ ആധുനിക സൗകര്യത്തിന് ആന്‍ഡമാന്‍ നിക്കോബാര്‍ ദ്വീപുകളിലെ എല്ലാ ആളുകളെയും ഞാന്‍ വീണ്ടും അഭിനന്ദിക്കുന്നു. ഇപ്പോള്‍ കൊറോണ പകര്‍ച്ചവ്യാധികള്‍ക്കിടയില്‍, നിങ്ങള്‍ ആരോഗ്യത്തോടെയും സുരക്ഷിതമായും തുടരാന്‍ ഞാന്‍ പ്രാര്‍ത്ഥിക്കുന്നു. നിങ്ങളുടെ കുടുംബം ആരോഗ്യത്തോടെ തുടരണമെന്ന് ഞാന്‍ ആഗ്രഹിക്കുന്നു. കൊറോണയുടെ ഈ കാലഘട്ടത്തില്‍, എല്ലായ്‌പ്പോഴും സാമൂഹിക അകലം പാലിക്കുക.


    ഓഗസ്റ്റ് 15ന് മുമ്പ,് ഇന്ന് നിങ്ങളെയും ഈ സ്വാതന്ത്ര്യസമര ദേശത്തെയും അഭിവാദ്യം ചെയ്യാന്‍ എനിക്ക് അവസരം ലഭിച്ചു. സ്വാതന്ത്ര്യദിനാഘോഷത്തിന് മുമ്പായി, ഓഗസ്റ്റ് 15 ന് മുമ്പായി മഹത്തായ അവസരം സൃഷ്ടിച്ചതിനു ഞാന്‍ നിങ്ങളെ എല്ലാവരെയും അഭിനന്ദിക്കുന്നു. ഒപ്പം ശോഭനമായ ഭാവിയിലേക്കുള്ള കുതിച്ചുചാട്ടത്തിന് മുന്നോട്ട് വരാന്‍ ഞാന്‍ നിങ്ങളെ ക്ഷണിക്കുകയും ചെയ്യുന്നു.


    വളരെയധികം നന്ദി!


    ***
    

    
    (Release ID: 1647518) Visitor Counter : 2
    
    
      Read this release in: English , Urdu , Hindi , Marathi , Manipuri , Bengali , Assamese , Punjabi , Gujarati , Odia , Tamil , Telugu , Kannada