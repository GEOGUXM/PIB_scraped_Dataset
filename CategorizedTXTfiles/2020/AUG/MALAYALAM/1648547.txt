      ഷിപ്പിങ് മന്ത്രാലയം

      രാജ്യത്തെ തുറമുഖങ്ങളിലൂടെയും ചാർട്ടർ വിമാനങ്ങളിലൂടെയും കപ്പൽ ജീവനക്കാരുടെ ഒരു ലക്ഷത്തിലധികം മാറ്റത്തിന് കേന്ദ്ര ഷിപ്പിങ് മന്ത്രാലയം സൗകര്യമൊരുക്കി
      Posted On: 25 AUG 2020 3:26PM by PIB Thiruvananthpuram


    
    
    
    രാജ്യത്തെ തുറമുഖങ്ങളിലൂടെയും ചാർട്ടർ വിമാനങ്ങളിലൂടെയും കപ്പൽ ജീവനക്കാരുടെ ഒരു ലക്ഷത്തിലധികം മാറ്റത്തിന് ( ക്രൂ ചേഞ്ചിന് ) ഷിപ്പിങ് മന്ത്രാലയം സൗകര്യമൊരുക്കി . ഇത്തരത്തിൽ ലോകത്തിലെ തന്നെ ഏറ്റവും വലിയ ക്രൂ ചെയ്ഞ്ചിങ് സംവിധാനമാണ് ഷിപ്പിംഗ് മന്ത്രാലയം ഏർപ്പെടുത്തിയത് .
    
    മഹാമാരി കാലത്ത് സമുദ്രയാത്ര സുഗമമായി നടത്തുന്നതിന് കപ്പൽ യാത്രക്ക് വേണ്ട വിവിധ സർട്ടിഫിക്കറ്റുകളുടെ കാലാവധി ദീർഘിപ്പിച്ച് നൽകുക , ഓൺലൈൻ ഇ - പാസ്സ് സംവിധാനം ഏർപ്പെടുത്തുക തുടങ്ങിയ നിരവധി പദ്ധതികൾ മന്ത്രാലയം നടപ്പാക്കിയിട്ടുണ്ട് .
    
    കുടുങ്ങിപ്പോയ നാവികരുടെ വിവരങ്ങൾ രേഖപ്പെടുത്തുന്നതിനും ചാർട്ടർ വിമാനങ്ങൾ വഴി ജീവനക്കാരെ മാറ്റുന്നതിനുള്ള വെരിഫിക്കേഷൻ നടപടികൾക്കും ഓൺലൈൻ സംവിധാനം ഏർപ്പെടുത്തി . ഓൺലൈൻ ചാർട്ടർ ലൈസൻസിംഗ് , ഷിപ് രജിസ്ട്രേഷൻ എന്നിവയും ഓൺലൈനിലൂടെ ഏർപ്പെടുത്തി .
    
    രണ്ടായിരത്തോളം സമുദ്ര മേഖല തല്പരകക്ഷികളുടെ വിവിധ തരത്തിലുള്ള സഹായ അഭ്യർത്ഥനകൾ ഷിപ്പിങ് മന്ത്രാലയത്തിനു ലഭിക്കുകയും ആവശ്യമായ നടപടികൾ സ്വീകരിക്കുകയും ചെയ്തിട്ടുണ്ട് .


                    ഷിപ്പിംഗ് മന്ത്രാലയം ഓൺലൈൻ-വെർച്ച്വൽ കോഴ്സുകൾ നടത്തുകയും മുപ്പത്തി അയ്യായിരത്തോളം വിദ്യാർഥികൾ ഇ - ലേണിങ്ങിനായി ചേരുകയും ചെയ്തു . കോവിഡ് കാലമായതിനാൽ, ഓൺലൈൻ കോഴ്സുകൾക്ക് ശേഷം പരീക്ഷകളും വീട്ടിലിരുന്ന് എഴുതാവുന്ന തരത്തിൽ മന്ത്രാലയം വേണ്ട ക്രമീകരണങ്ങൾ ഏർപ്പെടുത്തിയിട്ടുണ്ട് .

                    
                    ***

    
    
    (Release ID: 1648547) Visitor Counter : 7
    
    
      Read this release in: English , Urdu , Hindi , Marathi , Manipuri , Punjabi , Gujarati , Tamil , Telugu