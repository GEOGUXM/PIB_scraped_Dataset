      വാര്‍ത്താവിതരണ പ്രക്ഷേപണ മന്ത്രാലയം

      എല്ലാവര്‍ക്കും വിദ്യാഭ്യാസം എന്ന ലക്ഷ്യമാണ് വിദ്യാഭ്യാസ വായ്പാ നയത്തിന്റെ കാതല്‍
      Posted On: 20 AUG 2020 2:10PM by PIB Thiruvananthpuram


    
    
    എല്ലാവര്‍ക്കും വിദ്യാഭ്യാസം എന്ന ലക്ഷ്യമാണ് ബാങ്കുങ്കള്‍ നടപ്പാക്കുന്ന വിദ്യാഭ്യാസ വായ്പാ നയത്തിന്റെ കാതല്‍ എന്ന് തൃശൂര്‍ ജില്ലാ സാമ്പത്തിക സാക്ഷരതാ കൗണ്‍സലര്‍ വി ആര്‍ രാമചന്ദ്രന്‍ ചൂണ്ടിക്കാട്ടി. തൃശൂര്‍ ഫീല്‍ഡ് ഔട്ട്‌റീച്ച് ബ്യൂറോയും നാട്ടിക എസ് എന്‍ കോളേജിലെ എന്‍ എസ് എസ് യൂണിറ്റും ചേര്‍ന്ന് സംഘടിപ്പിച്ച ബാങ്കുകള്‍ മുഖേന നടപ്പാക്കുന്ന വിദ്യാഭ്യാസ വായ്പകളെ കുറിച്ചുള്ള വെബിനാറിനെ അഭിസംബോധന ചെയ്യുകയായിരുന്നു അദ്ദേഹം.


    തൃശൂര്‍ ജില്ലയില്‍ മാത്രം ഗ്രാമീണ്‍ ബാങ്ക് ഉള്‍പെടെ 1219 ബാങ്ക് ശാഖകള്‍ ഉണ്ട്. കഴിഞ്ഞ സാമ്പത്തിക വര്‍ഷം 37,000 കോടി രൂപയാണ് ജില്ലയില്‍ ബാങ്കുകള്‍ വിദ്യാഭ്യാസ വായ്പാ ഇനത്തില്‍ നല്‍കിയത്. വിദ്യാഭ്യാസ വായ്പാ നല്‍കുന്നതിന് സിബില്‍ റേറ്റിംഗ് ആണ് മാനദണ്ഡം, ഒരു വ്യക്തിയുടെ വായ്പ തിരിച്ചടക്കുന്നതിനുള്ള ശേഷിയാണ് സിബില്‍ റേറ്റിങിലൂടെ വിശകലനം ചെയ്യുന്നതെന്നും അദ്ദേഹം ചൂണ്ടിക്കാട്ടി.


    വിദ്യാഭ്യാസ വായ്പ സംബന്ധിച്ച വിദ്യാര്‍ഥികളുടെ സംശയങ്ങള്‍ക്ക് അദ്ദേഹം വിശദീകരണം നല്‍കി. എന്‍.എസ്.എസ.് പ്രോഗ്രാം കോഓര്‍ഡിനേറ്റര്‍ പ്രൊഫ ആര്യ വിശ്വനാഥ്, എഫ്.ഒ.ബി. തൃശൂര്‍ അസിസ്റ്റന്റ് ഡയറക്ടര്‍ ജോര്‍ജ് മാത്യൂ, പാലക്കാട് ഫീല്‍ഡ് പബ്ലിസിറ്റി ഓഫിസര്‍ എം. സ്മിതി എന്നിവര്‍ പങ്കെടുത്തു.നൂറോളം വിദ്യാര്‍ത്ഥികള്‍ ക്ലാസില്‍ പങ്കെടുത്തു.


    ****


    

    
    (Release ID: 1647240) Visitor Counter : 2