      ആരോഗ്യ, കുടുംബക്ഷേമ മന്ത്രാലയം

      4.23 കോടിയിലധികം പരിശോധനകൾ നടത്തി രാജ്യത്തെ കോവിഡ് പരിശോധനയിൽ വൻകുതിപ്പ്.
      Posted On: 31 AUG 2020 12:24PM by PIB Thiruvananthpuram


    , പുതിയ രോഗികളിൽ 43 ശതമാനവും മഹാരാഷ്ട്ര , ആന്ധ്രപ്രദേശ് , കർണാടക സംസ്ഥാനങ്ങളിൽ .
    
    കോവിഡ് 19 പരിശോധനകളുടെ എണ്ണത്തിൽ രാജ്യത്ത് വൻ വർധന .
    കോവിഡ് പരിശോധനകളുടെ എണ്ണം വർധിപ്പിക്കാനുള്ള ഗവൺമെന്റിന്റെ ഉറച്ച തീരുമാനത്തെ തുടർന്ന് രാജ്യത്ത് കോവിഡ് 19 പരിശോധനകളുടെ എണ്ണത്തിൽ ക്രമാതീതമായ വർധന . 2020 ജനുവരിയിൽ രാജ്യത്ത് പൂനെയിലുള്ള ഏക കോവിഡ് പരിശോധനാ കേന്ദ്രത്തിൽ നിന്ന് പ്രതിദിനം ഒരു പരിശോധന നടത്തിയിരുന്ന സ്ഥാനത്തുനിന്നും 2020 ഓഗസ്റ്റ് ആയപ്പോഴേക്കും പ്രതിദിനം 10 ലക്ഷം പരിശോധനകൾ എന്ന നിലയിൽ എത്താൻ സാധിച്ചു .
    
    കഴിഞ്ഞ 24 മണിക്കൂറിൽ 8,46, 278 പരിശോധനകൾ നടത്തി . ഇതോടെ ആകെ പരിശോധനകളുടെ എണ്ണം 4.23 കോടി കഴിഞ്ഞു . ഇന്നലെ 78,512 പുതിയ കേസുകൾ റിപ്പോർട്ട് ചെയ്തു . ഇന്നലെ എൺപതിനായിരം കേസുകൾ റിപ്പോർട്ട് ചെയ്തു എന്ന് ചില മാധ്യമങ്ങൾ നൽകിയ വാർത്ത അടിസ്ഥാനരഹിതമാണെന്ന് ആരോഗ്യ മന്ത്രാലയം അറിയിച്ചു .
    
    കഴിഞ്ഞ 24 മണിക്കൂറിൽ റിപ്പോർട്ട് ചെയ്ത രോഗികളുടെ എണ്ണത്തിൽ 70 ശതമാനവും 7 സംസ്ഥാനങ്ങളിലായാണ് . മഹാരാഷ്ട്ര 21%, ആന്ധ്രപ്രദേശ് 13.5%, കർണാടക 11.27%, തമിഴ്നാട് 8.27%, ഉത്തർപ്രദേശ് 8.27%, പശ്ചിമബംഗാൾ 3.85%, ഒഡിഷ 3.84% എന്നിങ്ങനെയാണ് ഈ സംസ്ഥാനങ്ങളിലെ രോഗികളുടെ എണ്ണം .
    
    കഴിഞ്ഞ ദിവസമുണ്ടായ കോവിഡ് മരണങ്ങളിൽ 50 ശതമാനവും മഹാരാഷ്ട്ര , ആന്ധ്രപ്രദേശ് , കർണാടക സംസ്ഥാനങ്ങളിലാണ് . ഇതിൽ 30.48 ശതമാനം മരണവുമായി മഹാരാഷ്ട്ര ഒന്നാമതാണ് .
    
    രോഗികളുടെ എണ്ണവും മരണവും കൂടുതൽ റിപ്പോർട്ട് ചെയ്യുന്ന സംസ്ഥാനങ്ങളുമായി കേന്ദ്രം നിരന്തരം ബന്ധപ്പെട്ട് കൊണ്ടിരിക്കുന്നു . പരിശോധനകളുടെ എണ്ണം വർധിപ്പിച്ചും ഫലപ്രദമായ ചികിത്സ നൽകിയും പല തലങ്ങളിലും നിരീക്ഷണം ശക്തിപ്പെടുത്തിയും പ്രതിരോധ പ്രവർത്തനങ്ങൾ ഊർജിതപ്പെടുത്താൻ കേന്ദ്രം , സംസ്ഥാനങ്ങൾക്ക് നിർദ്ദേശം നൽകിയിട്ടുണ്ട് .
    
    കോവിഡ് - 19 മായി ബന്ധപ്പെട്ട സാങ്കേതിക പ്രശ്നങ്ങൾ ‌ , മാർ ‌ ഗ്ഗനിർ ‌ ദ്ദേശങ്ങൾ ‌ , ഉപദേശങ്ങൾ ‌ എന്നിവയ്ക്കും ആധികാരികവും സമഗ്രവുമായ വിവരങ്ങൾ ‌ ക്കും ദയവായി https://www.mohfw.gov.in/, oMoHFW_INDIA. എന്ന വെബ്സൈറ്റ് പതിവായി സന്ദർശിക്കുക :
    
    കോവിഡ് - 19 മായി ബന്ധപ്പെട്ട സാങ്കേതിക സംശയങ്ങൾക്ക് ‌ technicalquery.covid19@gov.in ലും മറ്റ് സംശയങ്ങൾക്ക് ncov2019@gov.in, ovCovidIndiaSeva എന്നിവയിലും ബന്ധപ്പെടാം .
    
    കോവിഡ് - 19 മായി ബന്ധപ്പെട്ട സംശയങ്ങൾക്ക് ദയവായി കേന്ദ്ര ആരോഗ്യ , കുടുംബക്ഷേമ മന്ത്രാലയത്തിന്റെ ടോൾ ഫ്രീ ഹെൽപ്പ്ലൈൻ നമ്പറിൽ വിളിക്കുക : 91-11-23978046 അല്ലെങ്കിൽ 1075
    
    സംസ്ഥാന - കേന്ദ്രഭരണ പ്രദേശങ്ങളിലെ കോവിഡ് - 19 ഹെൽപ്പ്ലൈൻ നമ്പറുകളുടെ പട്ടിക https://www.mohfw.gov.in/pdf/coronvavirushelplinenumber.pdf - ൽ ലഭ്യമാണ് .


    

    
    (Release ID: 1650004) Visitor Counter : 4
    
    
      Read this release in: Punjabi , English , Urdu , Marathi , Hindi , Bengali , Assamese , Manipuri , Gujarati , Odia , Tamil , Telugu , Kannada