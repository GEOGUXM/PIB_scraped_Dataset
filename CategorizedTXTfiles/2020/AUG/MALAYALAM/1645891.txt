      വാര്‍ത്താവിതരണ പ്രക്ഷേപണ മന്ത്രാലയം

      ചെറുകിട ഇടത്തരം സംരംഭകർക്കുള്ള ആത്മ നിർഭർ ഭാരത്പദ്ധതികൾ വെബിനാർ സംഘടിപ്പിച്ചു
      Posted On: 14 AUG 2020 7:48PM by PIB Thiruvananthpuram


    കേന്ദ്ര വാർത്താ വിതരണ പ്രക്ഷേപണ മന്ത്രാലയത്തിന് കീഴിലുള്ള ഫീൽഡ് ഔട്ട് റീച്ച് ബ്യൂറോ എറണാകുളവും, എം.എസ്.എം..ഇ (ചെറുകിട ഇടത്തരം വ്യവസായ സംരഭക) വികസന ഇൻസ്റ്റിറ്റ്യൂട്ട് തൃശ്ശൂരും, താലൂക്ക് വ്യവസായ കേന്ദ്രം ചേർത്തലയും സംയുക്തമായി ചെറുകിട ഇടത്തരം വ്യവസായ സംരംഭകർക്കായി ആത്മനിർഭർ ഭാരത് പദ്ധതി പ്രകാരം പ്രഖ്യാപിച്ച പദ്ധതികളെക്കുറിച്ച് വെബിനാർ സംഘടിപ്പിച്ചു. ആലപ്പുഴ ജില്ലാ വ്യവസായ കേന്ദ്രം ജനറൽ മാനേജർ ശ്രീ കെ .എസ്.അജിമോൻ ഉദ്ഘാടനം ചെയ്തു. റീജണൽ ഔട്ട് റീച്ച് ബ്യൂറോ ഡെപ്യൂട്ടി ഡയറക്ടർ ശ്രീമതി കെ .എ .ബീന മുഖ്യപ്രഭാഷണം നടത്തി.


    എം.എസ് .എം. ഇ, തൃശ്ശൂർ അസിസ്റ്റൻറ് ഡയറക്ടർ വിശേഷ് അഗർവാൾ പദ്ധതികളെക്കുറിച്ച് വിശദീകരിച്ചു ഫീൽഡ് എക്സിബിഷൻ ഓഫീസർ എൽ.സി. പൊന്നുമോൻ അസിസ്റ്റൻറ് ഡിസ്ട്രിക്ട് ഇൻഡസ്ട്രീസ് ഓഫീസർ ചേർത്തല ശ്രീ.കെ.എസ്. വിനയകുമാർ എന്നിവർ സംസാരിച്ചു ആത്മ നിർഭർ ഭാരത് പദ്ധതിപ്രകാരം നടപ്പിലാക്കുന്ന എമർജൻസി ക്രെഡിറ്റ് ലോൺ പദ്ധതികൾ , ഭക്ഷ്യ സംസ്കരണ യൂണിറ്റുക്കൾക്കുള ആനുകൂല്യങ്ങൾ തുടങ്ങിയവയെക്കുറിച്ച് പ്രതിപാദിച്ചു. അതോടൊപ്പം വ്യവസായങ്ങൾക്കായി പുതുതായി പ്രഖ്യാപിച്ച ച്ച ഇളവുകളെയും, സബ്സിഡികളെയും കുറിച്ചും മറ്റും വിശദമായി സംസാരിച്ചു. സംരംഭകരുടെ നിരവധി സംശയങ്ങൾക്ക് മറുപടിയും നൽകുകയുണ്ടായി ആലപ്പുഴ ,ചേർത്തല മേഖലകളിൽ നിന്നായി അൻപതോളം ചെറുകിട ഇടത്തരം സംരംഭകർ വെബിനാറിൽ പങ്കെടുത്തു.


    ****

    
    
    (Release ID: 1645891) Visitor Counter : 3