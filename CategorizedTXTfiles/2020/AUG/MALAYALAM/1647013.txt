      വാണിജ്യ വ്യവസായ മന്ത്രാലയം

      റബ്ബര്‍ തടിയില്‍ നിന്നുള്ള ഉത്പന്നങ്ങളെക്കുറിച്ചറിയാന്‍ കോള്‍സെന്ററില്‍ വിളിക്കാം
      Posted On: 19 AUG 2020 6:09PM by PIB Thiruvananthpuram


    
    സംസ്‌കരിച്ച റബ്ബര്‍ തടിയില്‍ നിന്നുള്ള ഉത്പന്നങ്ങള്‍, അവയുടെ വിപണനം എന്നിവ സംബന്ധിച്ച ചോദ്യങ്ങള്‍ക്ക് 2020 ആഗസ്റ്റ് 21 വെള്ളിയാഴ്ച രാവിലെ 10 മുതല്‍ ഉച്ചയ്ക്ക് ഒരു മണി വരെ മീനച്ചില്‍ റബ്ബര്‍വുഡിന്റെ മാനേജിങ് ഡയറക്ടര്‍ ജോജോ ജോസ് മറുപടി പറയും. കോള്‍സെന്റര്‍ നമ്പര്‍ 0481 - 2576622. നിത്യജീവിതത്തില്‍ ഉപയോഗിക്കാവുന്നതും ഈടുറ്റതും ഭംഗിയുള്ളതുമായ ഫര്‍ണിച്ചര്‍ സംസ്‌കരിച്ച റബ്ബര്‍ തടികൊണ്ട് നിര്‍മിക്കാം. റബ്ബര്‍ ബോര്‍ഡിന്റെയും റബ്ബറുത്പാദക സംഘങ്ങളുടെയും സംയുക്ത സംരംഭമായ മീനച്ചില്‍ റബ്ബര്‍വുഡ് ഈ രംഗത്ത് സജീവമാണ്.


    
    റബ്ബര്‍ ബോര്‍ഡിന്റെ വിവിധ പദ്ധതികള്‍, സേവനങ്ങള്‍ തുടങ്ങിയവ സംബന്ധിച്ച വിവരങ്ങള്‍ ബോര്‍ഡിന്റെ കോട്ടയത്തുളള കേന്ദ്ര ഓഫീസില്‍ പ്രവര്‍ത്തിക്കുന്ന കോള്‍സെന്ററില്‍ നിന്നു ലഭിക്കും. കോള്‍സെന്ററിന്റെ പ്രവര്‍ത്തനസമയം എല്ലാ പ്രവൃത്തി ദിവസങ്ങളിലും രാവിലെ 9.30 മുതല്‍ വൈകുന്നേരം 5.30 വരെയാണ്.
    ******
    

    
    (Release ID: 1647013) Visitor Counter : 3