      വാര്‍ത്താവിതരണ പ്രക്ഷേപണ മന്ത്രാലയം

      കൊറോണയ്ക്കെതിരെയുള്ള പടനീക്കം രണ്ടാം സ്വാതന്ത്ര്യ സമരമാകണം
      Posted On: 15 AUG 2020 8:13PM by PIB Thiruvananthpuram


    കേന്ദ്ര വാര്‍ത്താ വിതരണ പ്രക്ഷേപണ മന്ത്രാലയത്തിന്റെ കീഴിലുള്ള കോട്ടയം ഫീല്‍ഡ് ഔട്ട റീച്ച് ബ്യുറോ സ്വാതന്ത്ര്യ ദിനത്തോടനുബന്ധിച്ച് ഒരു വെബിനാര്‍ സംഘടിപ്പിച്ചു. കോട്ടയം വനിത ശിശു വികസന വകുപ്പിന്റെ കീഴിലുള്ള സൈക്കോ സോഷ്യല്‍ സര്‍വീസ് പദ്ധതിയുമായി സഹകരിച്ച നടത്തിയ വെബിനാര്‍ കോട്ടയം പൂഞ്ഞാര്‍ നിവാസിയായ സ്വാതന്ത്ര്യ സമര സേനാനി ശ്രീ എം കെ രവീന്ദ്രന്‍ ഉല്‍ഘാടനം ചെയ്തു. കൊറോണയ്ക്കെതിരെയുള്ള പടനീക്കം രണ്ടാം സ്വാതന്ത്ര സമരം പോലെ ആയിരക്കണമെന്നും , ഏവരുമൊരുമിച്ചു ഗവണ്‍മെന്റ നല്‍കുന്ന നിര്‍ദ്ദേശങ്ങള്‍ പാലിക്കുകയാണങ്കില്‍ ഈ മഹാമാരിയെ തുരത്താനാകുമെന്ന്, 96 വയസ്സുള്ള സ്വാതന്ത്ര സമര സേനായി പറഞ്ഞു. കോട്ടയം ജില്ലയിലെ 60 സ്‌കൂളുകളില്‍ നിന്നുള്ള തിരഞ്ഞടുത്ത 100 കുട്ടികളും സ്‌കൂള്‍ കൗണ്‍സിലര്‍മാരും വെബിനാറില്‍ പങ്കെടുത്തു. കുട്ടികള്‍ക്കായി ഒണ്‍ലൈനില്‍ നടത്തിയ ദേശഭക്തി ഗാന മല്‍സരത്തിന്റെ വിജയികളെ വെബിനാറില്‍ പ്രഖ്യാപിച്ചു. കോട്ടയം ഐ സി ഡി എസ് സെല്‍ പ്രോഗ്രാം ഓഫീസര്‍ ശ്രീമതി ആശാമോള്‍ , കോട്ടയം ഫീല്‍ഡ് ഔട്ടറിച്ച് ബ്യുറോ അസി. ഡയറക്ടര്‍ ശ്രീമതി സുധ എസ് നമ്പൂതിരി , കോട്ടയം ഫീല്‍ഡ് പബ്ലിസിറ്റി അസി. ശ്രീ ടി സരിന്‍ ലാല്‍ എന്നിവര്‍ വെബിനാറില്‍ സംസാരിച്ചു.

    
    
    (Release ID: 1646180) Visitor Counter : 2