      വാണിജ്യ വ്യവസായ മന്ത്രാലയം

      ജി.‌ഐ‌.എസ്. അധിഷ്ഠിത ദേശീയ ലാൻഡ് ബാങ്ക് സംവിധാനം ആരംഭിച്ചു
      Posted On: 27 AUG 2020 2:57PM by PIB Thiruvananthpuram


    സംസ്ഥാന വ്യവസായ മന്ത്രിമാർ , കേന്ദ്ര ഭരണപ്രദേശങ്ങളിലെ ഭരണാധികാരികൾ , മുതിർന്ന കേന്ദ്ര - സംസ്ഥാന സർക്കാർ ഉദ്യോഗസ്ഥർ തുടങ്ങിയവരുമായി കേന്ദ്ര വാണിജ്യ - വ്യവസായ മന്ത്രി ശ്രീ പീയൂഷ് ഗോയൽ വെർച്വൽ മീറ്റിംഗ് നടത്തി . രാജ്യത്തെ വ്യാവസായിക ഉൽ ‌ പാദനം ഉത്തേജിപ്പിക്കുക , നിക്ഷേപം ആകർഷിക്കുക , ‘ വൺ ഡിസ്ട്രിക്റ്റ് വൺ പ്രൊഡക്റ്റ് ’ ( ഒ . ഡി . ഒ . പി ) നയം പ്രോത്സാഹിപ്പിക്കുക , ‘ ആത്മ നിർഭർ ഭാരത് ’ ലക്ഷ്യമിട്ടുള്ള ദേശീയ പ്രസ്ഥാനത്തെ പ്രോത്സാഹിപ്പിക്കുക തുടങ്ങിയ വിഷയങ്ങൾ യോഗം ചർച്ച ചെയ്തു .
    
    ജി . ഐ . എസ് . അധിഷ്ഠിത ദേശീയ ലാൻഡ് ബാങ്ക് സംവിധാനം ശ്രീ ഗോയൽ (https://iis.ncog.gov.in/parks) ഇ - ലോഞ്ച് ചെയ്തു . ഇൻഡസ്ട്രിയൽ ഇൻഫർമേഷൻ സിസ്റ്റവും ( ഐ . ഐ . എസ് .) സംസ്ഥാനങ്ങളിലെ ജി . ഐ . എസ് . സംവിധാനങ്ങളുമായി യോജിപ്പിച്ചാണ് പദ്ധതി നടപ്പാക്കുന്നത് . 6 സംസ്ഥാനങ്ങളിൽ ഇന്ന് പദ്ധതി ആരംഭിച്ചു . 2020 ഡിസംബറോടെ മറ്റ് സംസ്ഥാനങ്ങളും കേന്ദ്രഭരണ പ്രദേശങ്ങളും സംവിധാനത്തിന്റെ ഭാഗമാകുമെന്ന് ആത്മവിശ്വാസം പ്രകടിപ്പിച്ച ശ്രീ ഗോയൽ , ഇത് ഒരു മാതൃക മാത്രമാണെന്നും സംസ്ഥാനങ്ങളുടെ പ്രായോഗിക നിർദ്ദേശങ്ങൾ കൂടി പരിഗണിച്ച് ഭൂമി ഇടപാടുകൾക്കും തിരിച്ചറിയലിനും ഉള്ള ഫലപ്രദവും സുതാര്യവുമായ ഒരു സംവിധാനമാക്കി ഇതിനെ വികസിപ്പിക്കുമെന്നും വ്യക്തമാക്കി .
    
    സംസ്ഥാനങ്ങളിലെ വ്യാവസായിക മേഖലകളുടെയും ക്ലസ്റ്ററുകളുടെയും ജി ‌. ഐ ‌. എസ് . അധിഷ്ഠിത ഡാറ്റാബേസാണ് ഐ ‌. ഐ .‌ എസ് . പോർട്ടൽ . 31 സംസ്ഥാനങ്ങളിലെയും കേന്ദ്രഭരണ പ്രദേശങ്ങളിലെയും 3,300 വ്യവസായ പാർക്കുകളും 4,75,000 ഹെക്ടർ ഭൂമിയും പുതിയ സംവിധാനത്തിന്റെ പരിധിയിലുണ്ട് .
    
    കേന്ദ്രം പുറപ്പെടുവിച്ച പബ്ലിക് പ്രൊക്യുർമെന്റ് പോളിസി - മേക്ക് ഇൻ ഇന്ത്യ ഓർഡർ ( ഇന്ത്യയിൽ നിർമ്മിക്കുന്ന ഉത്പന്നങ്ങൾ സംഭരിക്കുന്നതിനുള്ള പൊതു നയം ) സ്വീകരിക്കണമെന്ന് ശ്രീ ഗോയൽ തന്റെ പ്രസംഗത്തിൽ സംസ്ഥാനങ്ങളോട് ആവശ്യപ്പെട്ടു . ആത്മ നിർഭർ ഭാരത് യാഥാർഥ്യമാക്കാൻ ഇത് അത്യാവശ്യമാണെന്ന് അദ്ദേഹം പറഞ്ഞു . പദ്ധതി നടത്തിപ്പിനായി ഒരു മുതിർന്ന ഉദ്യോഗസ്ഥനെ പ്രത്യേകം ചുമതലപ്പെടുത്താൻ മന്ത്രി സംസ്ഥാനങ്ങളോട് ആവശ്യപ്പെട്ടു . മണിപ്പൂർ , നാഗാലാൻഡ് , സിക്കിം സംസ്ഥാന സർക്കാരുകൾ ഇതിനോടകം ഈ ഓർഡർ നടപ്പിലാക്കികഴിഞ്ഞു .
    
    രാജ്യത്ത് ബിസിനസ് ആരംഭിക്കുന്നതിന് ആവശ്യമായ എല്ലാ കേന്ദ്ര , സംസ്ഥാന അനുമതികളും നേടുന്നതിനുള്ള ഏകജാലക സംവിധാനം എന്ന നിലയിൽ വൺ - സ്റ്റോപ് ഡിജിറ്റൽ പ്ലാറ്റ്ഫോം വികസിപ്പിക്കണമെന്നും മന്ത്രി പറഞ്ഞു .
    
    ഇന്ത്യയെ ഒരു ഉത്പാദന പവർഹൗസാക്കി മാറ്റാൻ ‘ വൺ ഡിസ്ട്രിക്റ്റ് വൺ പ്രൊഡക്റ്റ് ’ ( ഒ . ഡി . ഒ . പി ) സമീപനം സഹായിക്കുമെന്ന് ശ്രീ ഗോയൽ പറഞ്ഞു .


    പ്രധാനമന്ത്രിയുടെ വോക്കൽ ഫോർ ലോക്കൽ പ്രഖ്യാപനത്തിന്റെ ചുവടുപിടിച്ചുള്ള ഗവൺമെന്റിന്റെ ഇ - മാർക്കറ്റ് പ്ലെയ് ‌ സ് (GeM) സംവിധാനം വഴി ആഭ്യന്തര നിർമ്മാതാക്കളിൽ നിന്നുള്ള പൊതു സംഭരണം പ്രോത്സാഹിപ്പിക്കുന്നുണ്ടെന്നും ശ്രീ ഗോയൽ വ്യക്തമാക്കി .
    
    കാർഷിക കയറ്റുമതി പ്രോത്സാഹന നയം നടപ്പാക്കുന്നതിന് സംസ്ഥാന സർക്കാരുകളിൽ നിന്ന് പദ്ധതികൾ ക്ഷണിച്ചതിൽ , 14 സംസ്ഥാനങ്ങൾ മാത്രമാണ് കർമപദ്ധതികൾക്ക് അന്തിമരൂപം നൽകിയിട്ടുള്ളതെന്ന് ശ്രീ ഗോയൽ പറഞ്ഞു . ഇതിനായി നോഡൽ ഏജൻസികളെ / ഓഫീസർമാരെ നിയോഗിക്കാനും സംസ്ഥാനതല നിരീക്ഷണ സമിതികൾ രൂപീകരിക്കാനും അദ്ദേഹം സംസ്ഥാനങ്ങളോട് അഭ്യർത്ഥിച്ചു .
    
    കാർഷിക രംഗത്ത് മാത്രമല്ല വ്യാവസായിക ഉത്പന്നങ്ങളിലും മൂല്യവർദ്ധന പ്രോത്സാഹിപ്പിക്കേണ്ടതിന്റെ ആവശ്യകതയെക്കുറിച്ചും ശ്രീ ഗോയൽ സംസ്ഥാനങ്ങൾക്ക് മാർഗ്ഗനിർദ്ദേശം നൽകി .
    
    രാജ്യത്ത് അതിവേഗം നിക്ഷേപം നടത്തുന്നതിനുള്ള ഘടനാപരമായ സംവിധാനങ്ങളെക്കുറിച്ച് പരാമർശിച്ച ശ്രീ ഗോയൽ , വിവിധ മന്ത്രാലയങ്ങളിൽ എംപവേർഡ് ഗ്രൂപ്പ് സെക്രട്ടറിമാരെയും പ്രോജക്ട് ഡവലപ്മെന്റ് സെല്ലുകളും ഇതിനായി സ്ഥാപിച്ചിട്ടുണ്ടെന്ന് പറഞ്ഞു . സമാന രീതിയിൽ സംവിധാനം ആവിഷ്കരിക്കാൻ അദ്ദേഹം സംസ്ഥാനങ്ങളോട് ആവശ്യപ്പെട്ടു .

    വാണിജ്യ - വ്യവസായ സഹമന്ത്രി ശ്രീ സോം പ്രകാശ് യോഗത്തിൽ പങ്കെടുത്തു .

    
    
    (Release ID: 1648989) Visitor Counter : 8
    
    
      Read this release in: English , Urdu , Marathi , Hindi , Manipuri , Assamese , Bengali , Punjabi , Tamil