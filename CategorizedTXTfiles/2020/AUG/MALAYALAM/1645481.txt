      റെയില്‍വേ മന്ത്രാലയം

      റെയിൽവേ ജീവനക്കാർക്ക് ഓൺലൈനായി പാസ് എടുക്കുന്നതിനും ടിക്കറ്റ് ബുക്ക് ചെയ്യുന്നതിനുള്ള ഇ-പാസ്സ് മോഡ്യൂൾ പുറത്തിറക്കി
      Posted On: 13 AUG 2020 12:48PM by PIB Thiruvananthpuram


    
    
    സെന്റർ ഫോർ റെയിൽവേ ഇൻഫർമേഷൻ സിസ്റ്റംസ് , വികസിപ്പിച് റെയിൽവേയുടെ ഹ്യൂമൻ റിസോഴ്സ് മാനേജ്മെന്റ് സംവിധാനത്തിന്റെ ഭാഗമായ ഇ - പാസ് മോഡ്യൂൾ വീഡിയോ കോൺഫറൻസിങ് വഴി റെയിൽവേ ബോർഡ് ചെയർമാൻ പ്രകാശനം ചെയ്തു .
    
    റെയിൽവേയിൽ ഘട്ടംഘട്ടമായി പദ്ധതി പൂർണമായി നടപ്പാക്കും . ഇതോടെ റെയിൽവേ ജീവനക്കാർക്ക് പാസിനായി അപേക്ഷിക്കാൻ ഓഫീസിൽ വരികയോ പാസ് ലഭിക്കാനായി കാത്തിരിക്കുകയോ വേണ്ട . ജീവനക്കാർക്ക് എവിടെനിന്ന് വേണമെങ്കിലും ഓൺലൈനായി പാസിന് അപേക്ഷിക്കാൻ ആകും . ഓൺലൈനായി തന്നെ പാസ് എടുക്കാനും കഴിയും . ഇതുമായി ബന്ധപ്പെട്ട എല്ലാ പ്രവർത്തനങ്ങളും മൊബൈൽ ഫോൺ വഴി സാധ്യമാകും .
    
    നേരത്തെയുള്ള പിആർഎസ് / യുറ്റിഎസ് കൗണ്ടർ ബുക്കിംഗ് സംവിധാനത്തിന് പുറമേ ഇ - പാസ്സ് മൊഡ്യൂൾ ഉപയോഗിച്ച് ഐആർസിടിസി സൈറ്റിൽ നിന്നും ടിക്കറ്റ് ഓൺലൈൻ ആയി ബുക്ക് ചെയ്യാനും സാധിക്കും .


    ഇന്ത്യൻ റെയിൽവേയുടെ മുഴുവൻ മനുഷ്യവിഭവശേഷി പ്രവർത്തനങ്ങളും ഡിജിറ്റൈസ് ചെയ്യാനുള്ള സമഗ്ര പദ്ധതിയാണ് ഹ്യൂമൺ റിസോഴ്സ് മാനേജ്മെന്റ് സിസ്റ്റം . പദ്ധതിയുടെ ഭാഗമായ എംപ്ലോയി മാസ്റ്റർ, ഇ - സർവീസ് റെക്കോർഡ് മോഡ്യൂൾ എന്നിവ കഴിഞ്ഞവർഷം പുറത്തിറക്കിയിരുന്നു . ഏകദേശം 97 ശതമാനത്തോളം റെയിൽവേ ജീവനക്കാരുടെയും അടിസ്ഥാന വിവരങ്ങൾ ഇതിൽ രേഖപ്പെടുത്തി കഴിഞ്ഞു .

    
    ***

    
    
    (Release ID: 1645481) Visitor Counter : 7
    
    
      Read this release in: Punjabi , Assamese , English , Urdu , Marathi , Hindi , Bengali , Manipuri , Odia , Tamil , Telugu