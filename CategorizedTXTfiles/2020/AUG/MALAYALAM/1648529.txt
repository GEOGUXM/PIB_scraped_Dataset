      പ്രത്യേക സേവനങ്ങളും ഫീച്ചറുകളും

      കേരള കേന്ദ്ര സര്‍വ്വകലാശാലയില്‍ പൈറോളിക്‌ മോളിക്യുലാര്‍ മെറ്റീരിയല്‍ പഠനത്തിലെ സമീപകാല മുന്നേറ്റങ്ങള്‍ എന്ന വിഷയിത്തില്‍ ത്രിദിന സമ്മേളനം
      Posted On: 25 AUG 2020 5:49PM by PIB Thiruvananthpuram


    

    പെരിയ: കേരളകേന്ദ്ര സര്‍വ്വകലാശാല, രസതന്ത്ര വകുപ്പിന്റെആഭിമുഖ്യത്തില്‍ മോളിക്യുലാര്‍ മെറ്റീരിയല്‍ പഠനത്തിലെ സമീപകാല മുന്നേറ്റങ്ങള്‍ എന്ന വിഷയിത്തില്‍ നടത്തുന്ന ത്രിദിന സമ്മേളനം സര്‍വ്വകലാശാല വൈസ്ചാന്‍സിലര്‍ പ്രൊഫ.എച്ച്.വെങ്കിടേശ്വരലു വീഡിയോ കോണ്‍ഫറന്‍സിംഗിലൂടെ ഉദ്ഘാടനം ചെയ്തു. പൈറോളിക്‌ മോളിക്യുലാര്‍ മെറ്റീരിയലുകള്‍ പ്രകൃതിയിലും മനുഷ്യന്റെദൈനംദിന ജീവിതത്തിലും വളരെ പ്രധാനപ്പെട്ട സ്വാധീനം ചെലുത്തുന്നുണ്ട്. ഉദാഹരണത്തിന് നാം ശ്വസിക്കുന്ന വായുവില്‍ നിന്നും ഓക്‌സിജന്‍ സ്വീകരിക്കുന്നതിന് ഇവചുവന്ന രക്താണുക്കള്‍ക്കളെ സഹായിക്കുന്നു, കൂടാതെ ലഭിക്കുന്ന ഓക്‌സിജന്‍ ശരീരത്തിന്റെ വിവിധ ഭാഗങ്ങളില്‍ എത്തിക്കുന്നതിനും ഇവ സഹായകമാകുന്നു. ലോകത്തുള്ള രസതന്ത്ര വിദഗ്ദ്ധര്‍ മോളിക്യൂലാര്‍ എഞ്ചിനിയറിംഗ് എന്ന ആശയം മുന്‍നിര്‍ത്തി, ഈ വിഷയത്തില്‍ കൂടുതല്‍ പഠനം നടത്തുന്നതിനും അത് മാനവരാശിക്ക് ഉപകാരപ്രദമാക്കുന്നതിനുമുള്ള പരിശ്രമം നടത്തിവരികയാണ്.
    ഉദ്ഘാടന പ്രസംഗത്തില്‍ ബഹു. വൈസ്ചാന്‍സിലര്‍ പ്രൊഫ.എച്ച്.വെങ്കിടേശ്വരലു ആധുനിക ജീവിതത്തില്‍ ശാസ്ത്ര - സാങ്കേതിക വിദ്യകള്‍ക്കുള്ള പ്രാധാന്യത്തെക്കുറിച്ച്ഊന്നിപ്പറയുകയും, ഒരു നല്ല ഭാവിയെ മുന്‍നിര്‍ത്തിക്കൊണ്ട്, സാമൂഹത്തിന് ഉപകാരപ്രദമാകുന്ന തരത്തില്‍എല്ലാ അദ്ധ്യാപകരും ഗവേഷകരും തങ്ങളുടെ പ്രവര്‍ത്തനങ്ങളെ മുമ്പോട്ട് കൊണ്ടുപോകണമെന്ന്ആഹ്വാനം ചെയ്യുകയുംചെയ്തു.


    
    സ്‌കൂള്‍ഓഫ് ഫിസിക്കല്‍ സയന്‍സിന്റെ ഡീന്‍ പ്രൊഫ. പ്രതാപചന്ദ്ര കുറുപ്പ്, രസതന്ത്ര വകുപ്പ് മേധാവി പ്രൊഫ. എ.ശക്തിവേല്‍, കോണ്‍ഫറന്‍സ് കണ്‍വീനര്‍ ഡോ.രവികുമാര്‍ കണപര്‍ത്തി തുടങ്ങിയവര്‍ സംസാരിച്ചു. ഇന്‍ഡ്യയിലെ പ്രമുഖവിദ്യാഭ്യാസ-ഗവേഷണസ്ഥാപനങ്ങളിലെയും, ജപ്പാന്‍, യു.എസ്.എതുടങ്ങിയവിദേശരാജ്യങ്ങളില്‍നിന്നുള്ള വിദഗ്ദ്ധര്‍ വിഡിയോകോണ്‍ഫറന്‍സിംഗിലൂടെ നടത്തുന്ന ത്രിദിന സമ്മേളനത്തില്‍ പങ്കെടുക്കും. സമ്മേളനം ആഗസ്റ്റ് 26ന് സമാപിക്കും.


    ***
    

    
    (Release ID: 1648529) Visitor Counter : 3