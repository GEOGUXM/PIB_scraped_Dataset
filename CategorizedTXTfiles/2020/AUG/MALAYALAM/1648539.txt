      പഴ്‌സണല്‍, പബ്ലിക് ഗ്രീവന്‍സസ് ആന്റ് പെന്‍ഷന്‍സ് മന്ത്രാലയം

      പൊതു ഭരണ രംഗത്തെ മികവിനുള്ള പ്രധാനമന്ത്രിയുടെ ഈ വർഷത്തെ പുരസ്കാരം
      Posted On: 25 AUG 2020 2:59PM by PIB Thiruvananthpuram


    
    
    പൊതു ഭരണ രംഗത്തെ മികവിനുള്ള പ്രധാനമന്ത്രിയുടെ പ്രത്യേക പുരസ്കാരം എന്ന പേരിൽ 2006 ൽ ഭാരതസർക്കാർ ഒരു പ്രത്യേക പദ്ധതിക്ക് തുടക്കമിട്ടിരുന്നു . കേന്ദ്ര - സംസ്ഥാന സർക്കാരുകളിലെ സ്ഥാപനങ്ങൾ , ജില്ലകൾ എന്നിവ നടത്തുന്ന മികച്ചതും നൂതനവുമായ നടപടികൾ തിരിച്ചറിയാനും അവയെ ആദരിക്കാനും ലക്ഷ്യമിട്ടാണ് ഇതിന് തുടക്കമിട്ടത് .
    
    പൊതു ഭരണ രംഗത്തെ മികവിനുള്ള പ്രധാനമന്ത്രിയുടെ പുരസ്കാര നിർണയത്തിൽ ഈ വർഷത്തിൽ കാതലായ മാറ്റങ്ങൾ വരുത്തിയിട്ടുണ്ട് .
    
    മുൻഗണനാ മേഖലകളിൽ വായ്പാ ലഭ്യത ഉറപ്പാക്കുന്നതിലൂടെയുള്ള സമഗ്രവികസനം , നഗര ഗ്രാമ സ്വച്ച് ഭാരത് പദ്ധതിയിലൂടെ ജില്ലകളിലെ ജന മുന്നേറ്റത്തെ പ്രോത്സാഹിപ്പിക്കൽ , സേവന വിതരണം മെച്ചപ്പെടുത്തൽ , പൊതുജന പരാതികൾ അതിവേഗം പരിഹരിക്കൽ തുടങ്ങിയവയിൽ രാജ്യത്തെ സർക്കാർ ഉദ്യോഗസ്ഥർ നൽകിയ സംഭാവനകളെ തിരിച്ചറിയുന്നത് ലക്ഷ്യമിട്ടാണ് പുതിയ മാറ്റങ്ങൾ നടപ്പിലാക്കിയത്.
    
    ജില്ലകളിലെ വിവിധ മേഖലകളിലായി മികച്ച പ്രകടനം കാഴ്ചവെച്ച വിഭാഗങ്ങളെ കണ്ടെത്തുന്നതിനായി
    പുരസ്കാര നിർണയത്തിനുള്ള പരിധിയും വർധിപ്പിച്ചിട്ടുണ്ട്.
    
    ഒപ്പം , പൊതു ഭരണത്തിലെ മികവിനുള്ള പ്രധാനമന്ത്രിയുടെ പുരസ്കാരത്തിലൂടെ നമാമി ഗംഗേ പദ്ധതിയിൽ മികച്ച പ്രകടനം കാഴ്ചവെച്ച ജില്ലാതല ഉദ്യോഗസ്ഥരെ ആദരിക്കാനും ലക്ഷ്യമിടുന്നു .


    രാഷ്ട്രീയ ഏകതാ ദിവസ് ആയ 2020 ഒക്ടോബർ 31 ന് ഗുജറാത്തിലെ കെവാദിയയിലെ സ്റ്റാച്ചു ഓഫ് യൂണിറ്റിയിൽവച്ച് പ്രധാനമന്ത്രി ശ്രീ നരേന്ദ്രമോദി പുരസ്കാരങ്ങൾ സമ്മാനിക്കും .


    ****

    
    
    (Release ID: 1648539) Visitor Counter : 6
    
    
      Read this release in: English , Tamil , Bengali , Urdu , Marathi , Hindi , Manipuri , Assamese , Punjabi , Odia , Telugu