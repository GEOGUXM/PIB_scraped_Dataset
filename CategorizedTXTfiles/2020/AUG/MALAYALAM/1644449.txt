      വാര്‍ത്താവിതരണ പ്രക്ഷേപണ മന്ത്രാലയം

      കോവിഡിന്റെ തുടർനാളുകൾ : വെബ്ബിനാർ സംഘടിപ്പിച്ചു
      Posted On: 08 AUG 2020 7:26PM by PIB Thiruvananthpuram

    
    
    
    കോവിഡ്-19 മായി ബന്ധപ്പെട്ട അറിവുകള്‍ ഇപ്പോഴും പ്രാഥമിക ഘട്ടത്തിലാണെന്നും ഒരിക്കല്‍ രോഗം ബാധിച്ചവര്‍ക്കു വീണ്ടും രോഗം വരുമോ തുടങ്ങിയ വിഷയങ്ങളില്‍ അസന്നിഗ്ദ്ധമായ ഉത്തരം ഇപ്പോള്‍ നല്‍കാന്‍ ആവില്ലെന്നും തൃശൂരിലെ ആദ്യനിര കോവിഡ് ചികില്‍സാ കേന്ദ്രങ്ങള്‍ സ്ഥാപിക്കുന്നതിന്റെ ചുമതലയുള്ള  ഡോ. യു. ആര്‍. രാഹുല്‍ പറഞ്ഞു. കോവിഡിന്റെ തുടര്‍ നാളുകള്‍ കൈകാര്യം ചെയ്യുന്നതിനെ കുറിച്ച്  കേന്ദ്ര വാര്‍ത്താ വിതരണ പ്രക്ഷേപണ മന്ത്രാലയത്തിനു കീഴിലുള്ള തൃശൂര്‍ ഫീല്‍ഡ് ഔട്ട്‌റീച്ച് ബ്യൂറോ പുതുക്കാട് പ്രജ്യോതി നികേതന്‍ കോളേജുമായി സഹകരിച്ചു നടത്തിയ വെബിനാറില്‍ സംസാരിക്കുകയായിരുന്നു അദ്ദേഹം. കെട്ടിക്കിടക്കുന്ന വെള്ളത്തിലൂടെ കോവിഡ് 19 പകരില്ലെന്നാണ് ഇപ്പോഴുള്ള അറിവ്. ആറു മാസം മുന്‍പു മാത്രം ആരംഭിച്ച ഗവേഷണങ്ങള്‍ ഇനിയും പുരോഗമിക്കേണ്ടിയിരിക്കുന്നു എന്ന കാര്യം മറക്കരുതെന്നും അദ്ദേഹം പറഞ്ഞു.  പ്രജ്യോതി നികേതന്‍ കോളെജ് മാനേജര്‍, ഫാ. ഹര്‍ഷജന്‍ പഴയാട്ടില്‍, റീജണല്‍ ഔട്ട്‌റീച്ച് ബ്യൂറോ ഡെപ്യൂട്ടി ഡയറക്ടര്‍ കെ എ ബീന, ഫീല്‍ഡ് ഔട്ട്‌റീച്ച് ബ്യൂറോ അസിസ്റ്റന്റ് ഡയറക്ടര്‍ ജോര്‍ജ്ജ് മാത്യു, പ്രിന്‍സിപ്പാള്‍ ഡോ. ഷൈജന്‍ പോള്‍, ഡോ. സോണിയ സണ്ണി, ഡോ.സൗമ്യ സ്റ്റാര്‍ലെറ്റ് തുടങ്ങിയവര്‍ സംബന്ധിച്ചു അഞ്ഞൂറോളം വിദ്യാർഥികൾ  ഗൂഗിൾ  മീറ്റ് , യൂ ട്യൂബ് തുടങ്ങിയ പ്ലാറ്റുഫോമുകളിലൂടെ  വെബ്ബിനാറിൽ പങ്കെടുത്തു . 
    
    
    (Release ID: 1644449) Visitor Counter : 1