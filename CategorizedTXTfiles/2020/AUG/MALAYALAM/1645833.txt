      വാര്‍ത്താവിതരണ പ്രക്ഷേപണ മന്ത്രാലയം

      കോവിഡ് കാലത്തെ സാധാരണ ജീവിതം: വെബിനാർ നടത്തി
      Posted On: 14 AUG 2020 6:03PM by PIB Thiruvananthpuram


    
    
    
    വികസിത രാജ്യങ്ങളെ വരെ പിന്നിലാക്കും വിധം കേരളം സ്വീകരിച്ച കൊ വിഡ് പ്രതിരോധ നടപടികൾ ഇനിയും തുടരണമെന്ന് കാസർകോട് ഡി എം ഒ മെഡിക്കൽ സർവൈലൻസ് യൂണിറ്റ് അസി. സർജൻ ഡോ.മാത്യു വാലംപറമ്പിൽ .കോവിഡ് വൈറസിൽ നിന്ന് ലോകം സുരക്ഷിതമാകാൻ ഇനിയുമേറെ സമയമെടുക്കും എന്നതിനാൽ നിർദ്ദേശിക്കപ്പെട്ട എല്ലാ മുൻകരുതലുകളോടെയും സാധാരണ ജീവിതം തുടരുകയാണ് വേണ്ടതെന്നും അദ്ദേഹം പറഞ്ഞു.
    
    'കോവിഡ് കാലത്തെ സാധാരണ ജീവിതം' എന്ന വിഷയത്തിൽ കണ്ണൂരിലെ കേന്ദ്ര ഫീൽഡ് ഔട്ട് റീച്ച് ബ്യൂറോ കാസർഗോഡ് ബ്ലോക്ക് ഐ സി ഡി എസുമായി ചേർന്ന് സംഘടിപ്പിച്ച വെബിനാറിൽ മുഖ്യ പ്രഭാഷണം നടത്തുകയായിരുന്നു അദ്ദേഹം.ഹോം ക്വാറന്റെയിൻ ജില്ലയിൽ ഫലപ്രദമായി നടപ്പാക്കിയിട്ടുണ്ട്.
    എന്നാൽ കൊവിഡ് 19 നെക്കുറിച്ച് സമൂഹത്തിൽ ഇപ്പോഴും തെറ്റിദ്ധാരണകൾ നില നില്കുന്നുണ്ടെന്നും അവ തിരുത്തപ്പെടണമെന്നും ഡോ. മാത്യു പറഞ്ഞു.
    
    കാസർഗോഡ് ബ്ലോക്ക് പഞ്ചായത്ത് പ്രസിഡൻറ് മുഹമ്മദ് കുഞ്ഞി ചായിന്റടി വെബിനാർ ഉദ്ഘാടനം ചെയ്തു.
    കോവിഡ് കാലത്ത് മുതിർന്നവരും കുട്ടികളും അനുഭവിക്കുന്ന പ്രതിസന്ധികളും മാനസിക സമ്മർദ്ദവും പുതിയ വെല്ലുവിളികൾ നേരിടാൻ ശക്തി പകരുമെന്നും അദ്ദേഹം പറഞ്ഞു.
    
    കണ്ണൂർ ജില്ലാ ഫീൽഡ് പബ്ലിസിറ്റി ഓഫീസർ ബിജു മാത്യു, കെ .എസ് ബാബു രാജൻ തുടങ്ങിയവർ പ്രസംഗിച്ചു.ഐ സി ഡി എസ് കാസർഗോഡ് ബ്ലോക്കിനു പുറമേ, കണ്ണൂർ ജില്ലയിലെ വിവിധ ബ്ലോക്കുകളിലെ അംഗൻവാടി പ്രവർത്തകരും ഉദ്യോഗസ്ഥരും വെബിനാറിൽ സംബന്ധിച്ചു.100 പേർ വെബിനാറിൽ പങ്കെടുത്തു


    ***

    
    
    (Release ID: 1645833) Visitor Counter : 1