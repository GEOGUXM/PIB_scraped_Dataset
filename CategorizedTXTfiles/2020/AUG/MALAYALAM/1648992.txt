      പ്രത്യേക സേവനങ്ങളും ഫീച്ചറുകളും

      ദേശീയ ഡിജിറ്റൽ ആരോഗ്യ ദൗത്യത്തെ കുറിച്ച് വെബിനാർ സംഘടിപ്പിച്ചു
      Posted On: 27 AUG 2020 6:15PM by PIB Thiruvananthpuram


    കേന്ദ്ര വാർത്താ വിതരണ പ്രക്ഷേപണ മന്ത്രാലയത്തിന് കീഴിലുള്ള എറണാകുളം ഫീൽഡ് ഔട്ട് റീച്ച് ബ്യൂറോയും എം . ഇ . എസ് . കോളേജ് , മാറമ്പള്ളിയും സംയുക്തമായി ദേശീയ ഡിജിറ്റൽ ആരോഗ്യ ദൗത്യത്തെ കുറിച്ച് ഇന്ന് ഒരു വെബിനാർ സംഘടിപ്പിച്ചു .


    ദേശീയ ആരോഗ്യ ദൗത്യത്തിൽ വിഭാവനം ചെയ്തിരിക്കുന്ന ഡിജിറ്റൽ ഹെൽത്ത് കാർഡിലൂടെ ഓരോ പൗരനെയും സംബന്ധിക്കുന്ന ആരോഗ്യ വിവരങ്ങൾ എവിടെയും ലഭ്യമാക്കാൻ കഴിയുമെന്നു ക്ലാസ് നയിച്ച ആലപ്പുഴ ആയുഷ് മിഷൻ മെഡിക്കൽ ഓഫീസർ ഡോ . വിഷ്ണു മോഹൻ പറഞ്ഞു . കൂടാതെ ഈ പദ്ധതി പ്രകാരമുള്ള ഡിജി ഡോക്ടേഴ്സ് സംവിധാനത്തിലൂടെ ഓരോ പൗരനും ചികിത്സിച്ചുവരുന്ന ഡോക്ടർമാരുടെ സേവനം എവിടെയും ലഭിക്കുമെന്നും ഇത് ജനങ്ങൾക്ക് ഏറെ പ്രയോജനകരമാകുമെന്നും അദ്ദേഹം ചൂണ്ടിക്കാട്ടി .


    എം . ഇ . എസ് . കോളേജ് പ്രിൻസിപ്പൽ , ഡോ . അജിംസ് പി മുഹമ്മദ് ഉദ്ഘാടനം ചെയ്തു . റീജണൽ ഔട്ട് റീച്ച് ബ്യൂറോ ഡെപ്യൂട്ടി ഡയറക്ടർ , ശ്രീമതി കെ . എ . ബീന മുഖ്യപ്രഭാഷണം നടത്തി . കോളേജ് വൈസ് പ്രിൻസിപ്പൽ , ഡോ . മൻസൂർ അലി . പി . പി , ഫീൽഡ് എക്സിബിഷൻ ഓഫീസർ , എൽ . സി പൊന്നുമോൻ , എം . ഇ . എസ് കോളേജ് സൈക്കോളജി വിഭാഗം മേധാവി , ഡോ . രശ്മി എന്നിവർ സംസാരിച്ചു . അറുപതോളം പേർ വെബ്ബിനറിൽ പങ്കെടുത്തു .

    
    
    (Release ID: 1648992) Visitor Counter : 1