      उपराष्ट्रपती कार्यालय

      अयोध्येतील भूमीपूजनप्रसंगी उपराष्ट्रपतींनी उपराष्ट्रपती निवासात सपत्नीक केले रामायणाचे वाचन
      
      प्रभू रामाचे मंदिर चिरंतन मानवी मूल्यांप्रती सर्वोत्कृष्ट सन्मान ठरेल: उपराष्ट्रपती
      
      जनतेने भूतकाळ विसरुन खर्‍या भारतीय भावनेने पुढे जाण्याची विनंती जनतेला केल्याबद्दल दिवंगत श्री हशीम अन्सारी यांचे पुत्र इकबाल अन्सारी यांचे उपराष्ट्रपतींनी केले कौतुक

      Posted On: 05 AUG 2020 5:14PM by PIB Mumbai

    नवी दिल्ली, 5 ऑगस्ट 2020


    
    उपराष्ट्रपती एम व्यंकय्या नायडू यांनी अयोध्येतील राम मंदिर भूजीपूजनाच्या मंगलप्रसंगी उपराष्ट्रपती निवासात श्रीमती उषा नायडू यांच्यासमवेत रामायणाचे वाचन केले.


    आपल्या फेसबुक पोस्टमध्ये उपराष्ट्रपती म्हणतात, प्रभू राम यांची जन्मभूमी अयोध्येत मंदिराचे बांधकाम हे सत्य, नैतिकता आणि आदर्श यांच्या सर्वोच्च मानवी मूल्यांचे पुनरुत्थान आहे, ज्याचे मर्यादा पुरुषोत्तमांनी आपल्या आयुष्यात आचरण केले.


    ते म्हणाले, प्रभू राम यांचे आचरण आणि मूल्ये ही भारताच्या चेतनेची मूलभूत अंग आहेत, सर्व प्रकारच्या दुफळ्यांना आणि अडथळ्यां पलिकडे ते वर्तमानाशी सुसंगत आहेत. नायडू म्हणाले, राममंदिर हे चिरंतन मानवी मुल्यांप्रतीचा सर्वोत्कृष्ट सन्मान ठरेल. कसलाही भेदभाव न करण्याच्या आपल्या मातृभूमीच्या पंरपरेचे स्मरण करुन ती चिरंतन ठेवेल.


    “ 5 ऑगस्ट, भूमीपूजनाचा दिवस हा आपल्या देशाच्या इतिहासात मंगल दिन म्हणून नोंदला जाईल”, त्यांनी पुढे दीर्घकाळ चाललेल्या वादाचे न्यायालयीन निराकरण करुन आणि मंदिराची प्रत्यक्ष उभारणी करण्याकरिता न्यायालयीन ठराव सक्षम करण्यासाठी जमीन शीर्षक खटल्यातील सर्व सहभागीतांचे कौतुक केले.


    नायडू यांनी जमीन शीर्षक खटल्यातील एक पक्षकार दिवंगत हशीम अन्सारी यांचे पुत्र इक्बाल अन्सारी यांचे जनतेने भूतकाळ विसरुन खर्‍या भारतीय भावनेने पुढे जाण्याची विनंती केल्याबद्दल कौतुक केले.


    याप्रसंगी त्यांनी आवाहन केले की, प्रत्येकाने राम राज्याची तत्वे प्रस्थापित करण्यासाठी वाहून घ्यावे, जी लोकशाही-नीतिमान कारभाराच्या संकल्पनेवर आधारित आहेत, ज्यामाध्यमातून सर्वांसाठी शांतता, न्याय आणि समानता सुनिश्चित केली आहे, तसेच राष्ट्रपिता महात्मा गांधी यांच्या दुरदृष्टीप्रमाणे सर्वांना सुख आणि समृद्धी देण्याबाबत आहेत.


    * * *


    G.Chippalkatti/S.Thakur/D.Rane


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1643553) Visitor Counter : 8
    
    
      Read this release in: English , Urdu , Hindi , Manipuri , Bengali , Punjabi , Tamil