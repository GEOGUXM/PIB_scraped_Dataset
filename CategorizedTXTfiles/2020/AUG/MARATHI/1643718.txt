      पर्यटन मंत्रालय

      प्रभू रामाचे मंदिर धार्मिक/अध्यात्मिक पर्यटनाला चालना देईल – पर्यटन मंत्री
      
      ‘अयोध्या विकास प्रकल्पा’ तील जवळपास 80% काम पूर्ण : पटेल
      
      Posted On: 05 AUG 2020 11:01PM by PIB Mumbai


      पंतप्रधान नरेंद्र मोदी आज अयोध्येत श्री रामजन्मभूमीच्या भूमिपूजन सोहळ्यात सहभागी झाले. केंद्रीय सांस्कृतिक कार्य व पर्यटन राज्यमंत्री (स्वतंत्र प्रभार) प्रह्लादसिंग पटेल यांनी आज अयोध्येत श्री रामजन्मभूमीच्या भूमिपूजनाबद्दल पंतप्रधान नरेंद्र मोदी यांचे आभार मानले.


      हा विश्वास आणि अध्यात्माचा एक उत्तम क्षण आहे असे पटेल म्हणाले. ते पुढे म्हणाले की , श्री रामाची जन्मभूमी असलेली अयोध्या नगरी ही अध्यात्माच्या सरोवरात डुंबण्यासाठीचे एक उत्तम स्थान आहे. अनेक मंदिरांचे हे शहर भारतातील पूजनीय शहरांपैकी एक आहे. प्राचीन मान्यतेनुसार देवतांनी स्वतः हे शहर वसवले आहे.


      राम मंदिरामुळे धार्मिक/अध्यात्मिक पर्यटनाला चालना मिळेल असे पटेल म्हणाले. प्राचीन काळापासून तीर्थ यात्रा ह्या प्रवासासाठी शक्तिशाली प्रेरणेपैकी एक आहेत. धार्मिक / आध्यात्मिक पर्यटनाने जागतिक मंदीच्या काळात देखील स्वत:ला सक्षम असल्याचे सिद्ध केले आहे कारण धार्मिक / आध्यात्मिक पर्यटन हे ऐशोआरामासाठी केले जात नाही. एखाद्या विशिष्ट उद्देशाने हा प्रवास केला जातो त्यामुळे तीर्थयात्रा कोणत्याही आर्थिक परिस्थितीत आपल्याला आनंद आणि बळकटी प्रदान करते. अशा परिस्थितीत , पर्यटन मंत्रालयाने भारतात खोलवर रुजलेल्या जगातील सर्व महान धर्माच्या अनुयायांना आश्वासन दिले आहे.


      शुभ क्षणों के हम सब साक्षी बने मा प्रधानमंत्री @narendramodi जी का आभार,जिनके हाथों से राम मंदिर का शिलान्यास हुआ।यह आस्था,आदर्श,आध्यात्म,आचरण और अनुशासन की स्थापना का पल है @PMOIndia @JPNadda @incredibleindia @MinOfCultureGoI @BJP4MP @BJP4India @bjp_damoh @PreetamSinghLo9 pic.twitter.com/6qKa3phkI0

      — Prahlad Singh Patel (@prahladspatel) August 5, 2020

      पटेल यांनी असेही म्हटले आहे की पर्यटन मंत्रालय आपल्या स्वदेश दर्शन योजना – संकल्पना आधारित पर्यटक परिक्रमेचा एकात्मिक विकास – अंतर्गत नियोजित आणि प्राधान्यकृत पर्यटन संभाव्यतेसह देशभरातील पर्यटन पायाभूत सुविधा विकसित करीत आहे. या योजनेंतर्गत , पर्यटन मंत्रालयाने वर्ष 2017-18 मध्ये रामायण परिक्रमा संकल्पनेअंतर्गत 127.20 कोटी रुपयांचा ‘अयोध्याचा विकास’ हा प्रकल्प मंजूर केला आहे. या प्रकल्पांतर्गत मंजूर करण्यात आलेल्या विविध घटकांमध्ये राम कथा गॅलरी व पार्क , राम की पौडी , गुप्तरघाट व लक्ष्मण किला घाटाचा विकास , अयोध्येतील रस्त्यांचा कायाकल्प , दिगंबरखाडा येथील बहुउद्देशीय सभागृह इत्यादींचा समावेश आहे असे मंत्र्यांनी सांगितले. प्रकल्पातील इतर घटकांमध्ये सौर प्रकाश , घनकचरा व्यवस्थापन , सांडपाणी व्यवस्थापन , पोलिस बूथ , विविध ठिकाणांचे निर्देशक , दगडी पाट्या , गाजेबो , पिण्याच्या पाण्याची प्याऊ , सीसीटीव्ही , बस डेपो आणि वाहनतळ , पर्यटक शेड , सार्वजनिक ठिकाणी लँडस्केपिंग आणि तुळशीदास बागांचे सुशोभिकरण इ. चा समावेश आहे. आतापर्यंत प्रकल्पातील 80 टक्के काम पूर्ण झाले आहे.


      याव्यतिरिक्त , पर्यटन मंत्रालयाने वर्ष 2016-17 मध्ये स्वदेश दर्शनाच्या रामायण परिक्रमा संकल्पने अंतर्गत “चित्रकूट आणि श्रृंगेरपूरचा विकास” हा आणखी एक प्रकल्प मंजूर केला असून या प्रकल्पासाठी 69.45 कोटी रुपयांचा निधी मंजूर केला आहे. श्रींगवरपूर येथील प्रकल्पात संध्या घाट , पर्यटन सुविधा केंद्र , राम शयन , वीरसन व सीताकुंड विकास , सौर प्रकाश , वाहनतळ निर्देशक इत्यादींचा विकास समाविष्ट आहे. चित्रकूटमध्ये मंजूर झालेल्या विविध घटकांमध्ये परिक्रमा मार्ग , फूड कियॉस्क , पार्किंग , आधुनिक शौचालय सुविधा , पूल , पर्यटक सुविधा केंद्र आणि रामायण गॅलरी , रामघाट येथील लेसर शो आणि शेवटपर्यंत कनेक्टिव्हिटीचा समावेश आहे.


      U.Ujgare/S.Mhatre/P.Kor


      ***


      सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1643718) Visitor Counter : 7
    
    
      Read this release in: English , Urdu , Hindi , Manipuri , Punjabi , Tamil