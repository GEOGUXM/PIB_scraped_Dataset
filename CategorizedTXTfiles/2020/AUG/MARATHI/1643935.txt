      आरोग्य आणि कुटुंब कल्याण मंत्रालय

      गेल्या 24 तासांत भारताने 6,64,949 चाचण्या करत नवा विक्रम नोंदवला
      
      सलग तिसर्‍या दिवशी 6 लाखाहून अधिक चाचण्या केल्या
      
      प्रति दहा लाख चाचण्यांनी (टीपीएम) 16,000 चा टप्पा पार केला

      Posted On: 06 AUG 2020 10:17PM by PIB Mumbai

      “टेस्ट, ट्रॅक अँड ट्रीट” या रणनीतीवर लक्ष केंद्रित करत भारताने सलग तिसर्‍या दिवशी 6 लाखांहून अधिक कोविड -19 नमुन्यांची चाचणी केली आहे. दररोज चाचण्यांची संख्या वेगाने वाढविण्याच्या भारताच्या संकल्पामुळे गेल्या 24 तासांत 6,64,949 चाचण्या करत दररोज 10 लाख चाचण्या करण्याच्या दिशेने भारताने यशस्वी वाटचाल सुरु ठेवली आहे.


      आतापर्यन्त करण्यात आलेल्या चाचण्यांची एकूण संख्या 2,21,49,351 वर पोहचली आहे. प्रति दहा लाख चाचण्यांच्या संख्येत 16050 इतकी लक्षणीय वाढ झाली आहे. आक्रमकतेने चाचण्या केल्यामुळे बाधित रुग्ण ओळखण्यात मदत झाली, त्याच्या संपर्कात आलेल्यांची शोध घेण्यात आला आणि त्यांचे अलगीकरण आणि योग्य उपचार करता आले.


      ‘टेस्ट, ट्रॅक, ट्रीट’ या रणनीतीच्या यशस्वी अंमलबजावणीमुळे कोविड-19 च्या निदान प्रयोगशाळांचा निरंतर विस्तार करण्यात येत आहे. आज देशात 1370 प्रयोगशाळा आहेत, यापैकी 921सरकारी तर 449 खाजगी प्रयोगशाळा आहेत.


      • रियल टाईम RT PCR आधारित चाचण्यांच्या प्रयोगशाळा: 698 (सरकारी 422 + खाजगी 276)


      • TrueNat आधारित चाचण्यांच्या प्रयोगशाळा: 563 (सरकारी 467 + खाजगी 96)


      • CBNAAT आधारित चाचण्यांच्या प्रयोगशाळा : 109 (सरकारी 32 + खाजगी 77)


      कोविड 19 संदर्भात कुठलीही अधिकृत आणि ताजी आकडेवारी/माहिती हवी असल्यास, तसेच काही मार्गदर्शक तत्वे अथवा सूचना बघायच्या असल्यास, कृपया खालील संकेतस्थळाला भेट द्यावी : https://www.mohfw.gov.in/ .आणि @MoHFW_INDIA.


      तांत्रिक गोष्टींच्या माहितीसाठी संपर्क साधायचा असल्यास , या ईमेल आय डी वर साधावा: technicalquery.covid19@gov.in आणि इतर शंका/समस्यांसाठी ईमेल आयडी- ncov2019@gov.in .


      कोविड- 19 संदर्भात इतर माहितीसाठी दूरध्वनी क्रमांक (हेल्पलाईन): +91-11-23978046 or 1075 (Toll-free). सर्व राज्ये आणि केंद्रशासित प्रदेशांच्या हेल्पलाईन्सची यादी सोबत जोडली आहे. https://www.mohfw.gov.in/pdf/coronvavirushelplinenumber.pdf


      G.Chippalkatti/S.Kane/P.Kor


    ***


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1643935) Visitor Counter : 10
    
    
      Read this release in: English , Urdu , Hindi , Manipuri , Gujarati , Tamil , Telugu , Malayalam