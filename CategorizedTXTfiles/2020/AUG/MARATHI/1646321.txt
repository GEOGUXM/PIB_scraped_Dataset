      कार्मिक, सार्वजनिक तक्रार आणि निवृत्ती वेतन मंत्रालय

      प्रत्येक जिल्ह्यात तक्रार निवारण पोर्टल स्थापन करण्यासाठी केंद्र सरकार जम्मू-काश्मीरला मदत करणार: डॉ जितेंद्र सिंग
      
      20 जिल्ह्यांपैकी प्रत्येक जिल्ह्यात ऑनलाईन सार्वजनिक तक्रार निवारण पोर्टलसाठी डीएआरपीजी आणि जम्मू- काश्मीर सरकार यांच्यात अधिक सहकार्य

      Posted On: 16 AUG 2020 6:33PM by PIB Mumbai

    नवी दिल्ली , 16 ऑगस्ट 2020


    जम्मू-काश्मीर केंद्रशासित प्रदेशातील प्रत्येक 20 जिल्ह्यात तक्रार निवारण पोर्टल स्थापित करण्यासाठी केंद्र सरकार जम्मू-काश्मीर सरकारला मदत करेल अशी घोषणा आज ईशान्य प्रदेश विकास विभागाचे केंद्रीय राज्यमंत्री (स्वतंत्र प्रभार) , पंतप्रधान कार्यालय राज्यमंत्री , कार्मिक , सार्वजनिक तक्रारी , पेन्शन , अणु उर्जा आणि अवकाश मंत्री , डॉ जितेंद्र सिंह यांनी केली.


    जम्मू-काश्मीरमध्ये सुरू असलेल्या सुशासन उपक्रमांना बळकटी देण्यासाठी महत्त्वपूर्ण अभियान म्हणून डॉ.जितेंद्र सिंह आणि जम्मू-काश्मीरचे नायब राज्यपाल यांनी केंद्रशासित प्रदेशात ऑनलाइन सार्वजनिक तक्रार निवारण पोर्टलच्या विस्ताराच्या पुढील टप्प्यातील योजनेवर दूरध्वनीद्वारे चर्चा केली.


    हा उपक्रम राबविण्यासाठी , भारत सरकारचा प्रशासकीय सुधारणा व सार्वजनिक तक्रार विभाग (एआरपीजी) , जम्मू-काश्मीर सरकारबरोबर सुरू असलेल्या सहकार्यातून तक्रार निवारणाची गुणवत्ता सुधारण्यासाठी आणि प्रकरणांची कमी कालावधीत प्रभावी अंमलबजावणी करण्यासाठी अखेरच्या टप्प्यातील तक्रार निवारण अधिकाऱ्यांच्या सहाय्याने "आवाज ई-अवम" पोर्टलचे नूतनीकरण करण्याच्या कामात आणखी वाढ करेल , असा निर्णय घेण्यात आला आहे. डॉ. जितेंद्र सिंह यांनी सांगितले की , या प्रयत्नांच्या अनुषंगाने येत्या काही दिवसांत जम्मू-काश्मीर सरकारबरोबर काम करण्यासाठी डीएआरपीजीच्या अधिकाऱ्यांचे एक प्रेरित पथक स्थापन केले जाईल.


    B.Gokhale/V.Joshi /P.Malandkar


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1646321) Visitor Counter : 5
    
    
      Read this release in: English , Urdu , Hindi , Manipuri , Bengali , Punjabi , Tamil