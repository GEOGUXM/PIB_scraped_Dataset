      माहिती आणि प्रसारण मंत्रालय

      चित्रपट विभाग आणि `आयडीपीए`तर्फे माहितीपट आणि लघुपट निर्मात्यांसाठी नीधी उभारणीवर आधारित वेबिनार
      Posted On: 14 AUG 2020 6:10PM by PIB Mumbai


    मुंबई , 14 ऑगस्ट 2020


    माहितीपट आणि लघुपट निर्मात्यांचे नैतिक मनोधैर्य उंचावण्यासाठी एक पाऊल पुढे येत , भारतीय माहितीपट निर्माता संघटनेच्या (आयडीपीए) सहकार्याने चित्रपट विभागाच्या वतीने 17 ऑगस्ट 2020 रोजी सकाळी 11 ते दुपारी 1 वाजेपर्यंत ` क्राउडफंडिंग ` विषयावर गूगल मीटच्या माध्यमातून वेबिनार आयोजित करण्यात आला आहे. हा कार्यक्रम ` क्राऊडेरा ` आयोजित करेल , ज्यासाठी सहभाग विनामूल्य आहे परंतु , पूर्व नोंदणी अनिवार्य आहे.


    वेबिनार आणि कार्यशाळा अशा संयुक्त उपक्रमात चित्रपटासाठी निधी उभारणी कशी करावी , आधुनिक निधी उभारणीच्या पद्धती , प्रकल्प कथा निर्मिती विकसित करणे (डेव्हलपिंग प्रोजेक्ट स्टोरी क्रिएशन) , प्रदर्शन पूर्वीची आणि नंतरची रणनीती आखणे आणि समाज माध्यमांच्या उपयोगातून फायद करून घेणे आदी गोष्टींचा समावेश केला जाईल. याशिवाय , या विषयाशी संबंधित विषयांवर देखील यावेळी चर्चा केली जाईल. वेबिनारनंतर प्रश्नोत्तरांचे सत्र होईल.


    ना नफा तत्त्वावरील संस्थांना आणि सामाजिक संशोधकांना अर्थसहाय्य मिळवून देणाऱ्या ` क्राऊडेरा ` संस्थेचे श्री चेत जैन अधिवेशनाला संबोधित करतील आणि आपले अनुभव सादर करतील. ते अनुक्रमे सिलिकॉन व्हॅली , कॅलिफोर्निया आणि सिंगापूर येथील भारतीय उद्योजक आहेत आणि भारत तसेच अमेरिकेतील अनेक जागतिक पातळीवरील आघाडीच्या संघटनांबरोबर त्यांनी काम केले आहे.


    fdworkshop2020@gmail.com या ठिकाणी वेबिनारसाठी नोंदणी करता येईल आणि publicity@filmsdivision.org या ठिकाणी शंका निरसन केले जाईल किंवा 9890550861/ 8451900384 या क्रमांकावर संपर्क साधता येईल.


    * * *


    B.Gokhale/S.Shaikh/D.Rane


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1645842) Visitor Counter : 9
    
    
      Read this release in: English