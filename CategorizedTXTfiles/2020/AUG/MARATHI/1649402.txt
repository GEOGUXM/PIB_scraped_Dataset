      रेल्वे मंत्रालय

      मालवाहतुकीला चालना देण्यासाठी शुल्क आणि अशुल्क माल वाहतूक शुल्क आणि शुल्केतर क्षेत्रात भारतीय रेल्वेने राबवले अनेक उपक्रम
      
      अनेक सवलती जाहीर
      
      शुल्क क्षेत्रात माल भरलेले कंटेनर, पॉंड ऍश/ओलावा असलेली राख (ओपन वॅगन) यावर सवलत, दोन टप्पे/छोट्या डब्यातून
      
      मालवाहतुकीवरील अधिभार रद्द, राउंड ट्रीप शुल्क धोरण, लॉंग आणि शॉर्ट लीड सवलत जाहीर
      
      5% ते 50% टक्के सवलत
      
      कोविड निर्बंधांच्या काळातही ऑगस्ट 2020 मध्ये, गेल्या वर्षीच्या तुलनेत मालवाहतुकीत 4.3% ची वाढ
      
      
      Posted On: 28 AUG 2020 10:10PM by PIB Mumbai


    नवी दिल्ली , 2 8 ऑगस्ट 2020


    कोविड च्या संकटकाळातही मालवाहतुकीला चालना देण्यासाठी भारतीय रेल्वेने अनेक उपक्रम हाती घेतले आहेत. ज्याचा परिणाम म्हणून , ऑगस्ट 2020 या महिन्यात , ( 27 ऑगस्ट पर्यंत) गेल्या वर्षीच्या ऑगस्ट महिन्याच्या मालवाहतुकीच्या तुलनेत 4.3% टक्के वाढ झाली आहे. यंदाच्या ऑगस्ट महिन्यात (27 ऑगस्ट पर्यंत) एकूण 81.33 दशलक्ष टन मालवाहतूक झाली , गेल्यावर्षी ही मालवाहतूक 77.97 दशलक्ष टन इतकी होती.


    माल वाहतूक शुल्क आणि शुल्केतर क्षेत्रात भारतीय रेल्वेने हाती घेतलेले उपक्रम :


    कोविड संकटाचा संधी म्हणून वापर करत , भारतीय रेल्वेने मालगाडयांचा वेग लक्षणीयरीत्या वाढवला आहे. गेल्या वर्षीच्या तुलनेत , मालवाहतुकीच्या वेगात 72 % वाढ झाली आहे. ऑगस्ट 2019 च्या तुलनेत ऑगस्ट 2020 मध्ये मालगाडयांचा वेग 94 % वाढला आहे.


    मालवाहतुकीला चालना देण्यासाठी शुल्क तर्कसंगत करण्याच्या दृष्टीने रेल्वेने हाती घेतलेल्या उपाययोजना:

     1. माल भरलेल्या कंटेनरवर 3 ऑगस्ट 2020 पासून 5% सवलत. (रिकाम्या कंटेनरवर आणखी 25%)
     2. उर्जा प्रकल्प , सिमेंट प्रकल्पासाठी पॉंड ऍश/ओलावा असलेली राख (ओपन वॅगन) यांच्या मालावाहतुकीवर 40%टक्के सवलत
     3. औद्योगिक मीठाच्या वर्गीकरणात बदल- 3 ऑगस्ट 2020 पासून रसायन उद्योगासाठीच्या मीठाचे वर्गीकरण 120 पासून 100 A श्रेणीत
     4. मालवाहतूक होणाऱ्या खाजगी गाड्या आणि वाहने ठेवून घेण्यासाठी लागणारे शुल्क 3 ऑगस्ट 2020 पासून 31 ऑक्टोबर पर्यंत रद्द.

    मालवाहतुकीला चालना देण्यासाठी शुल्क तर्कसंगत करण्याच्या दृष्टीने रेल्वेने हाती घेतलेल्या आणखी काही उपाययोजना खालीलप्रमाणे :

     1. व्यस्त हंगामात लावले जाणारे विशेष शुल्क रद्द –कोळसा , लोहखनिज आणि कंटेनर वगळता इतर क्षेत्रातील सर्व मालवाहतुकीवरील 15% टक्के शुल्क 1 ऑक्टोबरपासून माफ
     2. सिमेंट , लोह आणि पोलाद , अन्नधान्य , खते आणि घाऊक BOG यांच्या दोन टप्पे/ छोटे डबे यातून होणाऱ्या मालवाहतुकीवरील 5 % अधिभार , 1 ऑक्टोबरपासून रद्द
     3. ओपन वॅगन मधून उर्जा प्रकल्प , सिमेंट प्रकल्पासाठी केल्या जाणाऱ्या फ्लाय ऍशच्या मालवाहतुकीवर 40% टक्के सवलत , 10 मे पासून लागू.
     4. पर्यायी टर्मिनल व्यवस्था - प्रति रेक 56,000 ते 80,000 रुपये सर्वक्षेत्रांसाठी लागू- 27 जूनपासून.
     5. राऊंड ट्रीप शुल्क धोरण - सर्व क्षेत्रांसाठी निम्न श्रेणीतील दर 1 जुलैपासून लागू.
     6. लाँग लीड सवलत- कोळसा , लोह खनिज , आणि पोलाद यावर 1 जुलैपासून 15 ते 20% सवलत
     7. शॉर्ट लीड सवलत- 10 ते 50 % सर्व क्षेत्रांसाठी (कोळसा आणि लोहखनिज वगळता) 1 जुलैपासून लागू .

    मालवाहतुकीला चालना देण्यासाठी अशुल्क क्षेत्रात रेल्वेने केलेल्या काही उपाययोजना खालीलप्रमाणे :

     1. वाहन वाहतुकीसाठी दोन टप्प्यांत वाहन उतरवण्यासाठी परवानगी , 5 ऑगस्ट पासून लागू
     2. सर्व क्षेत्रात , खाजगी वाहतुकीत इतर वापरकर्त्यांवर घालण्यात आलेली मर्यादा रद्द करण्यात आली आहे- निर्णय 18 ऑगस्टपासून लागू.
     3. पार्सल ट्राफिकसाठी सर्व खाजगी सायडिंग/ मालसाठा/ खाजगी माल टर्मिनल सुरु करण्यात आले आहेत- निर्णय 18 ऑगस्टपासून लागू.
     4. इण्डेनटेड पार्सलच्या छोट्या आकाराच्या बांधणीत 31 मार्च 2021 पर्यंत वाढ.
     5. वेळापत्रकानुसार चालणाऱ्या पार्सल ट्रेन एक्सप्रेसमध्ये वा ढ- 31 डिसेम्बरपर्यंत लागू.
     6. ग्रीनफिल्ड PFT साठीच्या आवेदन शुल्कात सवलत -10 लाखपासून 20 हजारपर्यंत कमी इत्यादी..

    मालवाहतूक वाढवण्यासाठी रेल्वेने केलेल्या इतर उपाययोजना पुढीलप्रमाणे :

     1. उद्योग विकास विभागांची स्थापना - ( BDUs)– विभाग , क्षेत्र आणि बोर्ड पातळीवर
     2. खाजगी सायडिंगच्या इतर उपयोगावरील निर्बंध रद्द- - 1,079 खाजगी सायडिंगचा खाजगी माल टर्मिनल म्हणून वापर करण्यास परवानगी
     3. 405 महत्वाच्या मालवाहतूक गोदामांची दुरुस्ती - अत्याधुनीकरण ज्यामुळे तीन पाळ्यात काम करणे शक्य
     4. वेळापत्रकानुसार पार्सल ट्रेन
     5. पार्सल , कंटेनर आणि वाहनांसाठी बांगलादेशात निर्यात वाहतूक खुली
     6. नाशिकच्या देवळालीपासून ते पाटण्याच्या दानापूर पर्यंत किसान रेल सुरु. अनेक ठिकाणी थांबे , विविध वस्तू , विविध शेतकऱ्यांच्या मालाची वाहतूक- ही ट्रेन आता मुझफ्फरपूर पर्यंत वाढवण्यात आली- त्याला कोल्हापूर ते मनमाड ही लिंक देखील जोडण्यात आली आहे. 24 ऑगस्टपासून ही गाडी आठवड्यात दोनदा धावते आहेत. आतापर्यंत चार फेऱ्या पूर्ण.

    कोविडच्या काळाचा संधी म्हणून वापर करत , रेल्वेने आपल्या मालवाहतुकीचा वेग प्रचंड वाढवला आहे.


    G.Chippalkatti / R.Aghor /P.Malandkar


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1649402) Visitor Counter : 12
    
    
      Read this release in: English , Urdu , Hindi , Punjabi , Tamil
    
    
    

6.