      PIB Headquarters

      पत्र सूचना कार्यालयाचे कोविड-19 संबंधित दैनंदिन बातमीपत्र
      Posted On: 01 AUG 2020 8:14PM by PIB Mumbai


    दिल्ली-मुंबई , 01 ऑगस्ट 2020


      * पंतप्रधान नरेंद्र मोदी यांनी आज लोकमान्य बाळ गंगाधर टिळक यांना त्यांच्या शंभराव्या पुण्यतिथीनिमित्त आदरांजली वाहिली.

      * पंतप्रधान नरेंद्र मोदी यांनी आज देशाला ईद-अल-अदा निमित्ताने शुभेच्छा दिल्या.

    आरोग्य मंत्रालयाची कोविड- 19घडामोडींवरील माहिती :

      * भारतात जागतिक पातळीपेक्षा कोविड-19 चा सर्वात कमी मृत्यूदर नोंद होण्याचा विक्रम कायम आहे . आज भारतातील मृत्यू दर 2.15% आहे, हा दर पहिली टाळेबंदी जाहीर केल्यापासून सर्वात कमी आहे. तो जूनच्या मध्यात 3.33% होता, तेंव्हापासून यात सातत्याने घट होत आहे. केंद्र सरकारच्या मार्गदर्शनाखाली राज्य सरकारे/केंद्रशासित प्रदेशांसमवेत लक्षकेंद्री , संयोजनबद्ध , पूर्व नियोजन आणि श्रेणीबद्ध पद्धतीने अवलंबिलेल्या “ टेस्ट ट्रॅक ट्रीट ” धोरणाचे यश आहे. जलद चाचण्यांद्वारे लवकर निदान आणि रुग्णालयात दाखल झालेल्या प्रकरणांचे प्रभावी रुग्णालय व्यवस्थापन , यामुळे भारतात कोविड- 19 चा मृत्यूदर सातत्याने कमी करण्यात यश आले आहे. मृत्यूदर कमी ठेवण्याबरोबरच, प्रभावी प्रतिबंध योजनेची यशस्वी अंमलबजावणी , अधिकाधिक चाचण्या आणि एकंदरीत प्रमाणीत दृष्टीकोनामुळे सातत्याने दरदिवशी 30,000 रुग्ण बरे होत आहे. बरे झालेल्या रुग्णांची संख्या 11 लाखांच्या जवळ आहे. गेल्या 24 तासांत 36,569 रुग्णांना सुट्टी देण्यात आली आहे. याबरोबरच आतापर्यंत बरे झालेल्या रुग्णांची एकूण संख्या 10,94,374 एवढी झाली आहे. कोविड-19 रुग्ण बरे होण्याचा दर 64.53% एवढा आहे.
      * कोविड-19 संबंधी मंत्रीसमुहाने (जीओएम), केंद्रीय आरोग्य आणि कुटुंब कल्याण मंत्रालयाचा मेड इन इंडिया व्हेंटीलेटर्सच्या निर्यातीसंबंधीचा प्रस्ताव स्वीकारला असून त्याला मंजूरी दिली आहे. स्वदेशात निर्मित व्हेंटीलेटर्सच्या निर्यातीसंबंधी पुढील कार्यवाहीसाठी हा निर्णय विदेश व्यापार महासंचालकांना कळवण्यात आला आहे. भारतातील कोविड- 19 रुग्णांचा सातत्याने घटता मृत्यूदर पाहता हा महत्त्वपूर्ण निर्णय घेण्यात आला आहे. सध्या मृत्यूदर 2.15% आहे, म्हणजे फार कमी सक्रीय रुग्ण व्हेंटीलेटरवर आहेत. 31 जुलै 2020 रोजी देशभरात सक्रीय रुग्णांपैकी केवळ 0.22% रुग्ण व्हेंटीलेटरवर होते. याव्यतिरिक्त, व्हेंटीलेटरच्या घरगुती उत्पादन क्षमतेतही भरीव वाढ झाली आहे. जानेवारी 2020 च्या तुलनेत सध्या 20 पेक्षा अधिक घरगुती व्हेंटीलेटर उत्पादक आहेत.
      * केंद्रीय आरोग्य आणि कुटुंब कल्याण मंत्री डॉ हर्षवर्धन यांनी जाहीर केले की, देशभरातील पहिलेच सार्स-सीव्हीओ 2 चे 1000 जीनोम सिक्वेन्सिंग यशस्वी पार पडले. त्यांनी जैवतंत्रज्ञान विभागाची बैठक बोलावून जैवतंत्रज्ञान विभाग , बीआयआरएसी आणि स्वायत्त संस्था (एआयएस) च्या कोविड- 19 संबंधी कामांचा आढावा घेतला. डॉ हर्षवर्धन म्हणाले, “ देशभरातील संशोधकांना संशोधनासाठी सिक्वेन्स डेटा जागतिक प्रयत्नांचा भाग म्हणून लवकरच सामायिक केला जाईल. या माहितीच्या आधारे आपणास विषाणूचा प्रसार समजण्यास मदत होईल त्यावर संक्रमण साखळी तोडणे , नवीन संक्रमणास प्रतिबंध घालणे आणि विविध उपायांवर संशोधन करता येईल. सध्या सुरु असलेल्या माहिती विश्लेषणावर आपल्या कोविड- 19 विरोधातील लढाईत मदत म्हणून बरीच रोचक निष्कर्ष समोर येतील. ”

    इतर अपडेट्स :

      * केंद्रीय कृषी आणि शेतकरी कल्याणमंत्री नरेंद्र सिंह तोमर म्हणाले, की कृषी आणि ग्रामीण क्षेत्रात देशाला कोणत्याही संकटातून बाहेर आणण्याची स्वाभाविक क्षमता आहे. कोरोना महामारीत यंदाच्या हंगामात झालेल्या उत्तम सुगीच्या आणि खरीप पिकांच्या लागवडीबाबत त्यांनी समाधान व्यक्त केले, पंतप्रधानांच्या आत्मनिर्भर अभियानात ग्रामीण भारत आणि शेतकरी वर्ग महत्त्वाची भूमिका बजावत राहतील, असे प्रतिपादन त्यांनी यावेळी केले.
      * केंद्रीय सूक्ष्म , लघु आणि मध्यम उद्योग मंत्री नितीन गडकरी यांनी काल खादी आणि ग्रामोद्योग आयोगाने (केव्हीआयसी) विकसित केलेल्या मास्क गिफ्ट बॉक्सचे विमोचन केले. या गिफ्ट बॉक्समध्ये वेगवेगळ्या रंग आणि डिझाईनचे हाताने बनवलेले चार रेशमी मास्क आहेत. गोल्डन एम्बॉस्ड प्रिंटिंगसह काळ्या रंगात सुंदररीत्या बनवलेल्या हॅण्डमेड पेपर बॉक्सचे वेष्टन या मास्कना आहे.
      * केंद्रीय ग्राहक व्यवहार तसेच अन्न आणि सार्वजनिक वितरण मंत्री रामविलास पासवान यांनी एक राष्ट्र, एक शिधापत्रिका (वन नेशन वन रेशनकार्ड) या योजनेचा आढावा घेतला. आणखी चार राज्ये , जम्मू आणि काश्मीर , मणिपूर , नागालँड आणि उत्तराखंड ही राज्ये शिधापत्रिकांच्या नँशनल पोर्टेबिलीटीसाठी तांत्रिकदृष्ट्या सज्ज आहेत. यामुळे 1 ऑगस्ट 2020पासून महाराष्ट्र, गोवा, गुजरात आणि मध्यप्रदेशसह एकूण 24 राज्ये आणि केंद्रशासित प्रदेश "एक राष्ट्र ,एक शिधापत्रिका" या योजनेशी जोडली गेली आहेत.

    महाराष्ट्र अपडेट्स :


    कोविड- 19 संक्रमणामुळे महाराष्ट्र सरकारला स्वतंत्र शहरी झोपडपट्टी पुनर्वसन योजना सुरु करण्याबाबत फेरविचार करण्यास भाग पाडले आहे. संक्रमणाचा प्रसार रोखण्यास सरकारसमोर झोपडपट्टी परिसराचेच मुख्य आव्हान होते. दरम्यान, धारावीने कोविड विरोधातील लढ्यात भरीव कामगिरी केली आहे, 31 जुलै रोजी धारावीतील सक्रीय रुग्णसंख्या केवळ 77 होती, जी 1 जुलै रोजी 531 एवढी होती. महाराष्ट्र राज्यात एकूण रुग्णसंख्या 4,22,118 आहे सक्रीय रुग्णांच्या संख्येने शुक्रवारी 1.50 लाखाचा टप्पा पार केला होता, एकूण संख्या 1,50,662 एवढी होती.


    ***


    G.C/S.T/PM


    

    
    (Release ID: 1642933) Visitor Counter : 27
    
    
    
    
    

*