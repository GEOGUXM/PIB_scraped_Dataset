      रसायन आणि खते मंत्रालय

      एनडीए सरकारने खत क्षेत्राला चालना देण्यासाठी विविध उपक्रम राबविले – सदानंद गौडा
      
      Posted On: 10 AUG 2020 5:49AM by PIB Mumbai


    नवी दिल्ली , 10 ऑगस्ट 2020


    एनडीए सरकारने शेतकऱ्यांच्या सेवेसाठी खत क्षेत्राला चालना देण्यासाठी विविध उपक्रम राबविल्याचे केंद्रीय रसायने आणि खत मंत्री सदानंद गौडा यांनी म्हटले आहे.


    गौडा म्हणाले की , कृषी उत्पादकता टिकवून ठेवण्यासाठी खत पोषकांचा अधिकतम वापर करण्याबद्दल जागृती करण्याच्या उद्देशाने आणि शेतकऱ्यांना खत उपयोगितेतील नवीन घडामोडींसंबंधी माहिती देण्यासाठी खत विभाग , कृषी सहकार व शेतकरी कल्याण विभाग आणि कृषी संशोधन व शिक्षण यांनी संयुक्तपणे शेतकऱ्यांसाठी जागरुकता कार्यक्रमाचे आयोजन केले आहे.


    सदानंद गौडा पुढे म्हणाले , खत आणि खत तंत्रज्ञानात संशोधन आणि नवोन्मेषाला चालना देण्यासाठी , खत विभागांतर्गत असणाऱ्या सीपीएसईजनी “ इंडियन कौन्सिल फॉर फर्टीलायझर्स अँड फर्टीयाजर टेक्नॉलॉजी रिसर्च( ICFFTR) ” या स्वतंत्र विचार गटाची स्थापना केली आहे. या परिषदेची 19 ऑगस्ट 2019 रोजी , संस्था नोंदणी कायदा 1860 अंतर्गत नोंदणी करण्यात आली आहे. ही परिषद खत व खत निर्मिती तंत्रज्ञान , कच्च्या मालाचा वापर आणि उत्पादनांमध्ये नवीन शोध , विविध संशोधन संस्था , खत उद्योग व इतर भागधारकांच्या सहकार्याने या क्षेत्रामध्ये संशोधन आणि विकासकार्य हाती घेईल. आतापर्यंत जनरल कौन्सिलने दोन बैठका घेतल्या आहेत आणि कार्यकारी समितीने तीन बैठक घेतल्या आहेत.


    M.Iyengar /S.Thakur/P.Malandkar


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1644828) Visitor Counter : 18
    
    
      Read this release in: English , Punjabi , Urdu , Hindi , Manipuri , Bengali , Tamil , Telugu , Malayalam