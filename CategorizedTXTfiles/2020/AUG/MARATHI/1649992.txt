      रस्ते वाहतूक आणि महामार्ग मंत्रालय

      गडकरी यांच्या हस्ते उत्तर प्रदेशातील 4,300 कोटी रुपयांच्या अकरा महामार्ग प्रकल्पांचे उद्‌घाटन व कोनशिला समारंभ
      
      या प्रकल्पामुळे दळणवळण सुविधांमध्ये सुधारणा घडून येऊन राज्याचे गतिमान विकासाकडे मार्गक्रमण

      Posted On: 31 AUG 2020 3:49PM by PIB Mumbai

    नवी दिल्ली , 31 ऑगस्ट 2020


    केंद्रीय रस्ते वाहतूक , महामार्ग तसेच सूक्ष्म लघु व मध्यम उद्योग मंत्री नितिन गडकरी यांच्या हस्ते उत्तर प्रदेशातील 11 महामार्ग प्रकल्पांचे उ द्‌घाटन व कोनशिला समारंभ उद्या होणार आहे. मुख्यमंत्री योगी आदित्यनाथ या आभासी कार्यक्रमाच्या अध्यक्षपदी राहाणार असून , केंद्रीय रस्ते वाहतूक व महामार्ग राज्यमंत्री जनरल व्ही. के. सिंग (निवृत्त) , उत्तर प्रदेशाचे उपमुख्यमंत्री केशव प्रसाद मौर्य , तसेच राज्यातील इतर मंत्री , खासदार , आमदार व केंद्र तसेच राज्यातील वरिष्ठ अधिकारी उपस्थित राहणार आहेत.


    उद्या उ द्‌घाटन होणाऱ्या या प्रकल्पाअंतर्गत बनवल्या जाणाऱ्या 363 किलोमीटर लांबीच्या रस्त्यांचे बांधणी मूल्य रु. 4,281 कोटी आहे. या रस्त्यामुळे उत्तर प्रदेशातील दळणवळणाच्या दर्जात सुधारणा होईल , तसेच राज्याच्या आर्थिक विकासाचा मार्ग खुला होईल. या रस्त्यामुळे विशेषतः इतर राज्यांकडे दुतर्फा होणाऱ्या प्रवासी तसेच मालवाहतुकीत सुधारणा होईल. चांगल्या दर्जाच्या रस्त्यांमुळे वेळ व इंधन खर्चात बचत तर होईलच व वायुप्रदूषण पातळी देखील खाली येईल. शिवाय या प्रकल्पांमुळे रस्त्यावरची वाहतूक कोंडी कमी होऊन आसपासच्या शहरातली गर्दीही कमी होईल. एकूणच रस्ते वाहतुकीच्या दर्जात सुधारणा होईल.


    M.Chopade/U.Raikar /P.Malandkar


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1649992) Visitor Counter : 16
    
    
      Read this release in: Telugu , English , Urdu , Hindi , Assamese , Manipuri , Punjabi , Tamil