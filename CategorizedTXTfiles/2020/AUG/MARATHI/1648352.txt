      रस्ते वाहतूक आणि महामार्ग मंत्रालय

      सार्वजनिक वाहतुकीत प्रगत सार्वजनिक मॉडेल्सचा अवलंब आणि जैव इंधन, विद्युत इंधन, सीएनजीचा वापर करण्याचे श्री गडकरी यांचे आवाहन
      Posted On: 24 AUG 2020 9:32PM by PIB Mumbai


      केंद्रिय रस्ते वाहतूक आणि महामार्ग मंत्री श्री नितीन गडकरी म्हणाले की , जैव इंधन , सीएनजी आणि इंधन म्हणून विजेवर आधारित असलेल्या सार्वजनिक वाहतुकीचे आधुनिकीकरण करा येऊ शकते. चौथ्या यूआयटीपी इंडिया बस सेमिनारच्या – वेबिनारमध्ये संबोधित करताना आज ते म्हणाले , बऱ्याच राज्य मार्ग परिवहन उपक्रमांमध्ये (एसआरटीयूएस) पारंपरिक इंधनावर मोठा खर्च करावा लागतो , जो खूप महाग आहे. श्री गडकरी यांनी जैव इंधन , सीएनजी आणि विजेवर चालणाऱ्या वाहनांना वाहतुकीचे इंधन म्हणून पुढाकार घेण्यास सांगितले. ते म्हणाले की केवळ इंधन बिलामध्ये बचत होणार नाही , तर अर्थव्यवस्था आणि प्रदूषण कमी करण्यासही हातभार लागेल. श्री गडकरी म्हणाले की , सध्या देश कच्चे तेल / हायड्रोकार्बनच्या आयातीवर मोठ्या प्रमाणात खर्च करीत आहे. ते म्हणाले की , तो कमी करण्याची गरज आहे.


      जैव इंधन/सीएनजी इत्यादींच्या कार्यक्षमतेचा संदर्भ देताना ते म्हणाले की , नागपूरने ४५० बसचे रूपांतर जैव इंधनांमध्ये करण्यास प्रारंभ केला आहे. आतापर्यंत तब्बल ९० बसचे रुपांतरण करण्यात आले आहे. त्यांनी असेही नमूद केले की , दरवर्षी बससेवेचे सुमारे ६० कोटी रुपयांचे नुकसान होते , जे बसेसना सीएनजीमध्ये रुपांतरित केल्यावर वाचविता येऊ शकेल. श्री गडकरी यांनी माहिती दिली की , सांडपाण्यापासून सीएनजीची निर्मिती करता येऊ शकते. त्यांनी राज्य मार्ग परिवहन उपक्रमांना (एसआरटीयू) आवाहन केले आहे की , नुकसान कमी करण्यासाठी हे मॉडेल अवलंबिले जावे , ज्यामुळ सार्वजनिक वाहतुकीची उत्तम सुविधा उपलब्ध होईल. धान्यांच्या पेंड्या/परळीसारख्या सीएनजीच्या इतर स्त्रोतांचा अवलंब करण्याचेही त्यांनी संकेत दिले आहेत ज्यात शेतकरी , वाहतूक , पर्यावरण आणि अर्थव्यवस्थेचे अनेक फायदे आहेत.


      उत्तम प्रकारच्या सार्वजनिक वाहतुकीसाठी खासगी भांडवलाचा वापर केला जावा , यासाठी लंडन बसचे मॉडेल अवलंबिण्याचे आवाहन मंत्र्यांनी केले. तसार्वजनिक खासगी भागीदारी (पीपीपी) तत्त्वासाठी देखील त्यांना प्रोत्साहन द्यावेसे वाटले. श्री गडकरी म्हणाले , अत्याधुनिक सुविधा असलेल्या बस स्थानकांचे नियोजन केले जात आहे. चालकांकडून डबल डेकर बसचा अवलंब केल्यास सार्वजनिक वाहतुकीची कार्यक्षमताही सुधारली जाईल , अशी सूचना त्यांनी केली. श्री गडकरी म्हणाले , चांगले सेवक , ऑडिओ म्युझिक , व्हिडिओ फिल्म इत्यादी मनोरंजनाच्या साधनांची तरतूद बस ऑपरेटर्सने करावी , ज्यातून चांगले उत्पन्न मिळू शकेल.


      M.Chopade/S.Shaikh/P.Kor


    ***


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1648352) Visitor Counter : 10
    
    
      Read this release in: English , Urdu , Hindi , Manipuri , Punjabi , Tamil , Telugu