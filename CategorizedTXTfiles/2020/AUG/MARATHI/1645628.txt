      सामाजिक न्याय आणि सबलीकरण मंत्रालय

      थावरचंद गेहलोत ‘नशामुक्त भारत अभियाना’ संदर्भात 272 जिल्हाधिकारी आणि 32 राज्यांच्या सचिवांना वेबकास्टच्या माध्यमातून संबोधित करणार
      
      राष्ट्रीय समाजसुरक्षा संस्थेच्या नवी दिल्ली, द्वारका येथील नव्या इमारतीचा ई-उद्‌घाटन सोहळा

      Posted On: 13 AUG 2020 9:49PM by PIB Mumbai

    नवी दिल्ली , 13 ऑगस्ट 2020


    केंद्रीय सामाजिक न्याय आणि सबलीकरण मंत्री थावरचंद गेहलोत उद्या 14 ऑगस्ट 2020 रोजी संध्याकाळी 4.00 वाजता एनआयसी वेबकास्टच्या माध्यमातून 272 जिल्हाधिकारी , 32 राज्य सचिव , 500 पेक्षा अधिक एनजीओ / व्हीओस , नारकोटिक्स कंट्रोल ब्युरोचे अधिकारी , एनडीडीटीसीचे डॉक्टर्स आणि कर्मचारी , एम्स आणि या मोहिमेतील सर्व सहभागितांना संबोधित करणार आहेत. या कार्यक्रमात सामाजिक न्याय आणि सबलीकरण राज्यमंत्री क्रिशन पाल गुर्जर , रामदास आठवले आणि रतन लाल कटारीया यांचेही संदेश प्रसारित केले जाणार आहेत. कार्यक्रमात नशामुक्त भारत कार्यक्रमाविषयीचे पॉवर पॉईंट सादरीकरण करण्यात येईल.


    याप्रसंगी थावरचंद गेहलोत , राष्ट्रीय समाजसुरक्षा संस्थेच्या ( NISD) द्वारका , नवी दिल्ली येथील नवीन इमारतीचे ई-उ द्‌घाटन करतील. एनआयएसडीला 15 जुलै 2002 रोजी स्वायत्त संस्था म्हणून मान्यता दिली. संस्था मादक पदार्थांच्या गैरवापरावर लक्ष केंद्रित करते , ज्येष्ठ नागरिकांचे आणि तृतीयपंथियांचे कल्याण , भीक थांवबणे आणि इतर सामाजिक संरक्षण मुद्यांवर कार्य करते. संस्था भारत सरकारला सामाजिक संरक्षण कार्यक्रमांची माहिती पुरवते आणि या क्षेत्रात प्रशिक्षण आणि संशोधनाचे कार्य करते , मादक पदार्थ मागणी कपात विषयक राष्ट्रीय कृती आराखडा आणि ज्येष्ठ नागरिकांसाठी राष्ट्रीय कृती आराखडा तयार करण्याचे काम करते.


    मादक पदार्थांचा देशात वाढता वापर चिंतेची बाब आहे आणि यामुळे केवळ नशाखोरी करणाऱ्यावरच नाही तर कुटुंब आणि समाजावर विपरीत परिणाम होतो. यासाठी प्रतिबंध हाच उपाय आहे. यासंदर्भात केंद्रीय सामाजिक न्याय आणि सबलीकरण मंत्रालय नोडल मंत्रालय असून ते प्रतिबंध , समस्येच्या प्रमाणाचे मूल्यांकन , वापरकर्त्यांवर उपचार आणि पुनर्वसन , माहितीचा प्रसार आणि जनतेत जागृती करण्यावर देखरेख ठेवते. देशातील मादक पदार्थांच्या वाढत्या वापराची तीव्रता मापनासाठी , मंत्रालयाने व्यापक राष्ट्रीय सर्वेक्षण केले आहे. सर्वेक्षणाचे निष्कर्ष 2019 मध्ये प्रसिद्ध करण्यात आले आहे.


    सामाजिक न्याय आणि सबलीकरण मंत्रालयाने नशामुक्त भारत अभियान राबवून मादक पदार्थ्यांच्या वापराने सर्वात प्रभावित झालेल्या 272 जिल्ह्यांची निवड करण्यात आली आहे. राज्य सरकारे आणि 272 जिल्हाधिकारी 7 महिन्यांच्या नशामुक्त भारत मोहिमेची 15 ऑगस्ट 2020 रोजी सुरुवात करणार आहेत , ही मोहीम 31 मार्च 2021 पर्यंत राबवली जाणार आहे.


    जिल्हा आणि राज्य स्तरीय नशामुक्त भारत समित्यांची स्थापना करण्यात आली आहे , या समित्या मोहिमेसाठी कृती आराखडा तयार करतील.


    नार्कोटीक्स कंट्रोल ब्युरो आणि मंत्रालयाच्या व्यापक सर्वेक्षणातून समोर आलेल्या निष्कर्षाच्या आधारावर 272 जिल्हे निवडले आहेत. मोहिमेत 272 जिल्ह्यांवर लक्ष केंद्रीत करुन नार्कोटीक्स ब्युरो आणि सामाजिक न्याय खात्याकडून जागरुकता कार्यक्रम , आरोग्य विभागाकडून उपचार असा त्रिकोणीय कार्यक्रम राबवण्यात येणार आहे.


    अभियानात पुढील बाबींचा समावेश आहे:

      * जनजागृती कार्यक्रम ;
      * उच्च शैक्षणिक संस्थांवर , विद्यापीठ परिसर आणि शाळांवर लक्ष ;
      * सामुदायिक जागरुकता आणि अवलंबित्व लोकसंख्येची ओळख ;
      * रुग्णालयात उपचारावर लक्ष ; आणि
      * सेवा प्रदात्यांसाठी क्षमता निर्माण कार्यक्रम.

    B.Gokhale/ S.Thakur /P.Malandkar


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1645628) Visitor Counter : 9
    
    
      Read this release in: Tamil , English , Urdu , Hindi , Bengali , Manipuri , Punjabi , Telugu
    
    
    

*