      उपराष्ट्रपती कार्यालय

      उपराष्ट्रपतींनी ओणमच्या पूर्वसंध्येला नागरिकांना दिल्या शुभेच्छा
      Posted On: 30 AUG 2020 6:31PM by PIB Mumbai


    उपराष्ट्रपती एम. व्यंकय्या नायडू यांनी ओणमच्या पूर्वसंध्येला नागरिकांना शुभेच्छा दिल्या आहेत.


    शुभेच्छा संदेशाचा संपूर्ण मजकूर खालीलप्रमाणे:


    ओणमच्या शुभ प्रसंगी मी आपल्या देशातील लोकांना हार्दिक शुभेच्छा देतो.


    केरळचा प्रामाणिक , निष्पक्ष , न्यायप्रिय , दयाळू आणि लोकांप्रती सहानुभूती असणारा महान राजा महाबली याच्या स्मृतीनिमित्त ओणमचा सण साजरा केला जातो. पारंपरिक खेळ , संगीत , नृत्य आणि भव्य मेजवानी ' ओनसाद्य ' द्वारे ओणमचा सण साजरा केला जातो. केरळमधील लोकांच्या घरात व हृदयात राजा महाबलीचे स्वागत करण्यासाठी सुंदर फुलांचे गालीचे घातले जातात.


    या ओणममध्ये आपण भौतिक समृद्धी साजरी करत असतानाच महान राजा महाबलीने मान्यता दिलेल्या प्रामाणिकपणा , सचोटी , दयाळूपणा , करुणा , नि:स्वार्थता आणि त्याग या मूल्यांचे देखील स्वतःला स्मरण करून देऊया.


    ओणम म्हणजे कुटुंब आणि मित्रांसाठी एकत्र येण्याची आणि उत्सव साजरा करण्याची एक संधी आहे. पण कोविड - 19 च्या प्रसारामुळे यावर्षी उद्भवलेल्या अभूतपूर्व आरोग्य आणीबाणीच्या पार्श्वभूमीवर , मी देशवासियांना ओणम घरीच साध्या पद्धतीने साजरा करण्याचे , आणि कोविडशी संबंधित आरोग्य आणि स्वच्छता प्रोटोकॉलचे काटेकोरपणे पालन करण्याचे आवाहन करतो.


    हा आनंदोत्सव आपल्या देशात शांती , समृद्धी आणि आनंदाच्या नवीन पर्वाची सुरूवात करेल अशी आशा मी व्यक्त करतो.


    ********


    B.Gokhale/S.Mhatre/P.Kor


    ***


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1649839) Visitor Counter : 4
    
    
      Read this release in: English , Urdu , Hindi , Assamese , Manipuri , Bengali , Punjabi , Tamil , Telugu