      रेल्वे मंत्रालय

      ‘फ्रेट कॉरिडॉर कॉर्पोरेशन’च्या प्रगतीचा रेल्वे आणि वाणिज्य, उद्योग मंत्री पीयूष गोयल यांनी घेतला आढावा
      
      सर्व कंत्राटदारांच्या कामाचे काटेकोर निरीक्षण करण्याचे निर्देश

      Posted On: 24 AUG 2020 6:36PM by PIB Mumbai

    केंद्रीय रेल्वे आणि वाणिज्य , उद्योग मंत्री पीयूष गोयल यांनी आज मालवाहतुकीसाठी समर्पित असलेल्या ‘ फ्रेट कॉरिडॉर कॉर्पोरेशन इंडिया लिमिटेड (डीएफसीसीआयएल)च्या कामाच्या प्रगतीचा आढावा घेतला. या बैठकीमध्ये वरिष्ठ अधिका-यांनी प्रकल्पाच्या सद्यस्थितीची माहिती दिली. पश्चिम कॉरिडॉरला जोडणा-या उत्तर प्रदेशातल्या दादरी ते मुंबईच्या जवाहरलाल नेहरू पोर्ट- जेएनपीटी या पट्टयाचे काम तसेच पूर्व कॉरिडॉरच्या पंजाबातल्या लुधियानाजवळच्या सहनेवाल ते पश्चिम बंगालमधील डंकुनी या मार्गाचे काम डिसेंबर 2021 पर्यंत पूर्ण होईल अशी अपेक्षा आहे.


    कोविड- 19 महामारीमुळे टाळेबंदीच्या काळामध्ये झालेले नुकसान भरपाई करण्यासाठी प्रकल्पांचे काम वेगाने पूर्ण करण्यात यावे , असे निर्देश मंत्री पीयूष गोयल यांनी दिले. तसेच कामातली आव्हाने लक्षात घेवून मिशन मोडवर उपाय योजण्यात यावेत , असेही त्यांनी सांगितले. कामासाठी उत्साही तसेच ताज्या दमाचे , नवा विचार करणा-या लोकांना प्रोत्साहन द्यावे , असे गोयल यांनी सांगितले.


    डेडिकेटेड फ्रेट कॉरिडॉर (डीएफसी) हा भारत सरकारने हाती घेतलेला सर्वात मोठा पायाभूत प्रकल्प आहे. या प्रकल्पासाठी अंदाजे 81,459 कोटी रुपये खर्च अपेक्षित आहे.


    M.Iyangar/S.Bedekar/P.Kor


    ***


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1648251) Visitor Counter : 18
    
    
      Read this release in: Punjabi , English , Urdu , Hindi , Assamese , Manipuri , Tamil , Telugu