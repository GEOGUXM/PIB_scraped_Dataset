      सुक्ष्म, लघु आणि मध्यम उदयोग मंत्रालय

      पायाभूत विकास आणि एमएसएमई क्षेत्रात वाढीव आंतरराष्ट्रीय गुंतवणूकीचे गडकरी यांचे आवाहन
      Posted On: 12 AUG 2020 5:22PM by PIB Mumbai


    केंद्रीय रस्ते वाहतूक , महामार्ग आणि एमएसएमई मंत्री नितीन गडकरी यांनी भारतीय महामार्ग आणि एमएसएमई क्षेत्रातील आंतरराष्ट्रीय संस्था आणि संघटनांना गुंतवणूक वाढविण्याचे आवाहन केले आहे. ऑटोमोबाईल आणि एमएसएमई ही भारतीय अर्थव्यवस्थेची दोन विकास इंजिन आहेत असे ते म्हणाले ,


    रस्ते पायाभूत विकास आणि एमएसएमई मध्ये व्यापार गुंतवणूक आणि सहकार्यावरील इंडो-ऑस्ट्रेलियन चेंबर ऑफ कॉमर्स अँड वुमनइनोव्हेटर यांना संबोधित करताना ते म्हणाले , भारत आणि ऑस्ट्रेलिया रस्ते सुरक्षा क्षेत्रात आधीच सहकार्य करत आहेत. ते म्हणाले , या सहकार्याने लोकांसाठी रस्ते आणि जागरूकता संधींबाबत उत्तम रचना उपलब्ध करुन दिल्या आहेत. भारतीय रस्ते सुरक्षा मूल्यांकन कार्यक्रमांतर्गत 21000 किमी रस्त्यांचे मूल्यांकन केले गेले असून सुमारे 3000 किमी लांबीच्या रस्त्यांचे तांत्रिक उन्नतीकरण केले जात आहे. रस्ते अभियांत्रिकी आणि जनजागृतीत वाढ झाल्यामुळे ही सुधारणा झाल्याचे ते म्हणाले. या उन्नतीकरण कार्यक्रमामुळे रस्ते अपघातात 50 टक्के घट होईल , असा अंदाज त्यांनी व्यक्त केला. 2030 पर्यंत शून्य रस्ते अपघाती मृत्यूचे उद्दिष्ट ठेवले असल्याची माहिती गडकरी यांनी दिली.


    #LiveNow Addressing Indo-Australia Chamber of Commerce and Womennovator https://t.co/FTX2iJ3q4k

    — Nitin Gadkari (@nitin_gadkari) August 12, 2020

    गडकरी यांनी सांगितले की रस्ते अपघात कमी करण्यासाठी त्यांच्या मंत्रालयाने विविध उपक्रम हाती घेतले आहेत. या अभियानासाठी जागतिक बँक आणि एडीबीने प्रत्येकी 7000 कोटी रुपये निधी देण्याचे आश्वासन दिले आहे. सामाजिक जागरूकता आणि शिक्षण , आपत्कालीन सेवांमध्ये सुधारणा , वैद्यकीय विम्यावर अधिक भर , अधिक रुग्णालये पुरविणे इत्यादीमुळे देश आपले रस्ता सुरक्षेचे लक्ष्य गाठण्याच्या जवळ येत आहे असे ते म्हणले. 2019 च्या मोटर वाहन कायद्याचा संदर्भ देत ते म्हणाले हा कायदा भारतातील परिवहन क्षेत्राच्या सर्व बाबींविषयी सर्वसमावेशक कायदा आहे.


    सरकार ग्रामीण कृषी आणि आदिवासी क्षेत्रात रोजगाराच्या संधी उपलब्ध करुन देण्यासाठी विशेष लक्ष केंद्रित करत आहे असे ते म्हणाले. येत्या काही वर्षांत भारतीय अर्थव्यवस्थेचे नेतृत्व हे एमएसएमई क्षेत्र करेल यावर त्यांनी भर दिला. विमा , निवृत्तीवेतन आणि समभाग अर्थव्यवस्थांमध्ये मोठ्या प्रमाणात संधी उपलब्ध असल्यामुळे पायाभूत आणि विमा क्षेत्रात गुंतवणूक खुली झाल्याची माहिती त्यांनी दिली. ते म्हणाले , एमएसएमई लवकरच भांडवल बाजारातही प्रवेश करणार आहे.


    ऑस्ट्रेलियाचे उप-पंतप्रधान मायकेल मॅककॉर्मॅक यांनीही या प्रसंगी भाषण केले आणि भारताच्या रस्ते क्षेत्रात विशेषतः रस्ते सुरक्षा क्षेत्राच्या विकास आणि वाढीसाठी भागीदारी करण्यासाठी ऑस्ट्रेलिया उत्सुक असल्याचे ते म्हणाले. ऑस्ट्रेलियाच्या उप-पंतप्रधानांनी त्यांच्या देशात रस्ते सुरक्षाबाबत राबवण्यात आलेल्या विविध उपक्रमांची माहिती दिली. ते पुढे म्हणाले की , भारत आणि ऑस्ट्रेलिया दरम्यान दृढ संबंध आहेत. हे इतके मजबूत संबंध यापूर्वी कधीच नव्हते आणि भविष्यात हे संबंध अधिक व्यापक होतील असे ते म्हणाले. पायाभूत सुविधा निर्माण करण्यावर भर देताना ते म्हणाले की कोविड - 19 वर मात करण्याचा एक मार्ग पायाभूत सुविधा निर्माण करणे हा आहे.


    ****


    B.Gokhale/ S.Kane/P.Kor


    ***


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1645361) Visitor Counter : 17
    
    
      Read this release in: English , Urdu , Hindi , Manipuri , Bengali , Punjabi , Telugu