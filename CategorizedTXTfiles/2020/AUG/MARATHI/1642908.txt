      विज्ञान आणि तंत्रज्ञान मंत्रालय

      देशभरातील पहिलेच सार्स-सीव्हीओ 2 चे 1000 जीनोम सिक्वेन्सिंग यशस्वी पार पडल्याचे डॉ हर्ष वर्धन यांनी जाहीर केले
      
      जैवतंत्रज्ञान विभागाने विक्रमी वेळेत स्थापित केलेल्या पाच कोविड-19 समर्पित बायोरेपॉझिटरीजच्या सर्वात मोठ्या नेटवर्कचा शुभारंभ आणि देशाप्रती समर्पित केले

      Posted On: 01 AUG 2020 7:03PM by PIB Mumbai

    नवी दिल्ली , 1 ऑगस्ट 2020


    केंद्रीय आरोग्य आणि कुटुंब कल्याण मंत्री डॉ हर्षवर्धन यांनी जाहीर केले की , देशभरातील पहिलेच सार्स-सीव्हीओ 2 चे 1000 जीनोम सिक्वेन्सिंग यशस्वी पार पडले. त्यांनी जैवतंत्रज्ञान विभागाची बैठक बोलावून जैवतंत्रज्ञान विभाग , बीआयआरएसी आणि स्वायत्त संस्था (एआयएस) च्या कोविड-19 संबंधी कामांचा आढावा घेतला.


    बैठकीदरम्यान डॉ हर्षवर्धन यांनी जैवतंत्रज्ञान विभागाने विक्रमी वेळेत स्थापित केलेल्या पाच कोविड-19 समर्पित बायोरेपॉझिटरीजच्या सर्वात मोठ्या नेटवर्कचा शुभारंभ केला आणि त्यांना देशाप्रती समर्पित केले. नॅशनल सेंटर फॉर सेल सायन्स (एनसीसीएस) , पुणे , ट्रान्सलेशनल हेल्थ सायन्स अँड टेक्नॉलॉजी इन्स्टिट्यूट (टीएचएसटीआय) , फरीदाबाद , इन्स्टिट्यूट ऑफ लाईफ सायन्स (आयएलएस) , भुवनेश्वर , इन्स्टिट्यूट ऑफ लिव्हर अँड बिलीअरी सायन्सेस (आयएलबीएस) , नवी दिल्ली आणि इन्स्टिट्यूट फॉर स्टेम सेल सायन्स अँड रिजनरेटीव मेडिसीन (इनस्टेम) बेंगळुरु या पाच समर्पित बायोरेपॉझिटरीज आहेत. “ या महामारीच्या नियंत्रणासाठी अथक युद्ध ” पुकारल्याबद्दल त्यांनी डिबीटीच्या प्रयत्नांचे कौतुक केले .


    डॉ हर्षवर्धन म्हणाले , “ देशभरातील संशोधकांना संशोधनासाठी सिक्वेन्स डेटा जागतिक प्रयत्नांचा भाग म्हणून लवकरच सामायिक केला जाईल. या माहितीच्या आधारे आपणास विषाणूचा प्रसार समजण्यास मदत होईल त्यावर संक्रमण साखळी तोडणे , नवीन संक्रमणास प्रतिबंध घालणे आणि विविध उपायांवर संशोधन करता येईल. सध्या सुरु असलेल्या माहिती विश्लेषणावर आपल्या कोविड-19 विरोधातील लढाईत मदत म्हणून बरीच रोचक निष्कर्ष समोर येतील. ”


    जैवतंत्रज्ञान विभागाने पॅन इंडिया 1000 सार्स-सीओव्ही 2 आरएनए जिनोम सिक्वेन्सिंग कार्यक्रमाची मे महिन्यात सुरुवात केली होती. डिबीटीच्या स्वायत्त संस्था आणि राष्ट्रीय प्रयोगशाळा आणि रुग्णालयीन संस्थांच्या मदतीने हे कार्य पूर्ण केले.


    नॅशनल इन्स्टिट्यूट ऑफ बायोमेडिकल जीनोमिक्स (एनआयबीएमजी-कल्याणी) , पश्चिम बंगाल आणि एनसीसीएस-पुणे यांच्यासह पाच इतर राष्ट्रीय समूह या समन्वय आणि विश्लेषणामध्ये सक्रियपणे सहभागी आहेत. रिअल टाईम पीसीआरने कोविड-19 पॉझिटीव्ह व्यक्तींच्या स्वॅबमधून 1000 एसएआरएस-सीओव्ही-2 जीनोमचे अनुक्रम पूर्ण करण्याचे कन्सोर्टियमने आपले प्रारंभिक लक्ष्य गाठले आहे. देशभरातील 10 राज्यांच्या विविध भागांतून नमुने गोळा केले होते.


    डिबीटी कोविड-19 बायो रेपॉजिटरीजना चांगल्या धोरणात्मक योजनेतून निश्चित काळात तयार केलेल्या नवतंत्रज्ञानातून मदत करत आहेत. आजघडीला , 44,452 रुग्णालय नमुने गोळा करुन या पाच केंद्रांमध्ये ठेवले आहे. तर , 5,000 पेक्षाही अधिक नमुने सामायिक केले आहेत.


    डिबीटी-बीआयआरएसी कोविड 19 रिसर्च कॉन्सोर्टियांतर्गत , 150 पेक्षा अधिक गटांचा सुमारे 80 औद्योगिक /शैक्षणिक सहयोग , 40 शैक्षणिक संस्था आणि 25 पेक्षा अधिक स्टार्टअप संशोधन गट आहेत.


    कन्सोर्टियमने दररोज 5 लाखाहून अधिक आरटीपीसीआर निदान कीट तयार करुन 100 टक्के स्वालंबन यशस्वी केले आहे. निदान कीटसच्या व्यावसायिक निर्मितीसाठी डीबीटी-स्वायत्त संस्थांचे 4 तंत्रज्ञान उद्योगांना हस्तांतरित करण्यात आले आहे. त्या निदान चाचणी , कीट प्रमाणीकरण आणि अँटीव्हायरल चाचणीसाठी देखील सेवा प्रदान करीत आहेत .


    कृपया इथे क्लिक करुन 16 उमेदवारांवरील लसीसंबंधीची माहिती घेऊ शकता.


    कोविड-19 ला डिबीटीचा प्रतिसाद.


    G.Chippalkatti /S.Thakur/P.Malandkar


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1642908) Visitor Counter : 23
    
    
      Read this release in: English , Urdu , Hindi , Manipuri , Bengali , Punjabi , Tamil , Telugu