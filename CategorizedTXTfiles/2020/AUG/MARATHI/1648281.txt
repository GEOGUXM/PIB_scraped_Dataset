      PIB Headquarters

      पत्र सूचना कार्यालयाचे कोविड-19 संबंधित दैनंदिन बातमीपत्र
      Posted On: 24 AUG 2020 7:31PM by PIB Mumbai


    दिल्ली-मुंबई , 24 ऑगस्ट 2020


    (कोविड-19 संबंधी पत्र सूचना कार्यालयाद्वारे जारी बातम्‍या आणि सत्‍यता पडताळणी बातम्‍या समाविष्‍ट)


    केंद्रीय माहिती आणि प्रसारण मंत्रालयाने चित्रीकरणासंदर्भात कोविड- 19 संक्रमणाचा प्रसार रोखण्याच्या उद्देशाने 23 ऑगस्ट 2020 रोजी जाहीर केलेली आदर्श नियमावली , सर्व प्रकारच्या माध्यम निर्मात्यांसाठी लागू आहे . यात चित्रपटांचे चित्रीकरण, दूरचित्रवाणी निर्मिती, वेब सिरीज आणि इलेक्ट्रॉनिक आणि चित्रपट माध्यमाशी संबंधित सर्व प्रकारच्या चित्रीकरणाचा समावेश आहे.


    आरोग्य मंत्रालयाची कोविड -19 घडामोडींवरील माहिती :

      * भारतामध्ये बरे झालेल्या कोविड रूग्णांची संख्या आज 23 लाखांपेक्षा जास्त आहे . अनेक रूग्ण कोरोना आजारातून पूर्णपणे बरे होत आहेत. त्यांना रूग्णालयातून घरी सोडण्यात येत आहे. (तसेच अगदी किरकोळ, सौम्य आणि मध्यम प्रकारची लागण झालेल्या रुग्णांना घरामध्येच विलग ठेवण्यात आले आहे. तेही बरे झाले आहेत.) देशभरामध्ये कोविड-19 चा उद्रेक झाल्यानंतर सरकारने चाचण्या करण्याचे प्रमाण अतिशय आक्रमकपणे वाढविले, त्याचा परिणाम चांगला दिसून येत आहे. चाचणी, पाठपुरावा आणि उपचार या तीन गोष्टींची सर्वंकष दक्षता घेवून अंमलबजावणी करण्यात येत आहे. त्यामुळे देशातला कोरोनाबाधित रूग्ण बरे होण्याचा आकडा 23,38,035 पर्यंत पोहोचला आहे. वैद्यकीय उपचार सेवेचे प्रमाणिकरण करण्यात आले आहे. ऑक्सिजनचा नियमित पुरवठा होत आहे काय , हे कसोशीने पाहणे, अतिदक्षता विभाग आणि रूग्णालयांमधले कुशल वैद्यकीय पथक करीत असलेले कार्य, यामुळे कोरोनाग्रस्त लवकर बरे होत आहेत. तसेच रूग्णवाहिका सेवा सुधारण्यात आली आहे. डॉक्टरांकडून आरोग्य सेवा ‘प्रोटोकॉल’चे पालन केले जात आहे. त्यामुळे गंभीर कोविड रूग्ण बरे होण्याचे प्रमाण सुधारले आहे. घरामध्येच विलगीकरणामध्ये असलेले रूग्ण लवकर बरे होत आहेत. गेल्या 24 तासांमध्ये 57,469 कोरोनाचे रूग्ण बरे झाले आहेत. भारतामध्ये कोविड-19 रूग्ण बरे होण्याचे प्रमाण 75 टक्क्यांपेक्षा जास्त आहे. (75.27 टक्के) गेल्या काही महिन्यांपासून बरे होत असलेल्या रूग्णांची संख्या सातत्याने वाढत आहे.

      * भारताने आतापर्यंत 3,59,02,137 चाचण्या केल्या आहेत. गेल्या 24 तासांत 6,09,917 चाचण्या करण्यात आल्या. चाचण्यांची क्षमता वाढवण्याच्या दिशेने भारताची आगेकूच सुरु आहे . देशभरातील निदान प्रयोगशाळा नेटवर्कच्या विस्तारामुळे चाचण्या करणे सुलभ झाले असून जास्तीत जास्त चाचण्या करणे शक्य झाले आहे. यामुळे प्रति दहा लाख लोकांच्या चाचण्यांची संख्या (टीपीएम) 26,016 वर पोहचली आहे. प्रति दहा लाख लोकांच्या चाचण्यांची संख्या (टीपीएम) सातत्याने वाढत आहे.


    इतर अपटेडस:

      * गोवा टपाल विभागाने 24 ऑगस्ट 2020 रोजी “ कोविड 19 चे उच्चाटन करण्यासाठी बरे झालेल्या रुग्णांनी प्लास्मा दान करा ” या घोषवाक्यासह विशेष शिक्का प्रकाशित केला . गोवा विभागाचे पोस्टमास्टर जनरल, डॉ. एन. विनोदकुमार यांनी,टपाल भवन, पणजी येथे आयोजित एका विशेष समारंभात शिक्का प्रसिद्ध केला.

      * केंद्रीय रस्ते वाहतूक आणि महामार्ग मंत्रालयाने मोटार वाहन कायदा- 1988 आणि केंद्रीय मोटार वाहन नियम , 1989 अंतर्गत वाहनांचे फिटनेस प्रमाणपत्र , परवाना , नोंदणी किंवा इतर कागदपत्रांना 31 डिसेंबर 2020 पर्यंत मुदतवाढ दिली आहे .


      * छत्रपती शिवाजी महाराज टर्मिनस (मुंबई) रेल्वे स्थानकाच्या पीपीपी मोडद्वारे पुनर्विकासासाठी सार्वजनिक खासगी भागीदारी मूल्यांकन समिती (पीपीपीएसी) च्या तत्त्वत: मंजुरीनंतर , पीपीपीनुसार छत्रपती शिवाजी महाराज टर्मिनस (मुंबई) च्या पुनर्विकासासाठी पात्रता विनंती अर्ज (आरएफक्यू) आयआरएसडीसी द्वारे 20.08.2020 रोजी प्रकाशित एनआयटीद्वारे आमंत्रित केले आहेत.


      * राष्ट्रीय अन्न सुरक्षा कायदा 2013 अंतर्गत सर्व पात्र दिव्यांग व्यक्तींना समाविष्ट करण्यासाठी केंद्रीय ग्राहक व्यवहार , अन्न आणि सार्वजनिक वितरण मंत्रालयाच्या अन्न आणि सार्वजनिक वितरण विभागाने राज्य सरकारे/ केंद्रशासित प्रदेशांना पत्र पाठवली आहेत.

      * · सूक्ष्मजीवांपासून कमी किंमतीच्या बायोडीझेलचा विकास करणार `इन्स्पायर`चे संशोधक .

    महाराष्ट्र अपडेटस:


    आवाजावरुन कोरोना विषाणू संक्रमणाची चाचणी करण्याविषयीचा पथदर्शी प्रकल्प मुंबई येथील नेस्को जम्बो कोविड केंद्रावर सुरु करण्यात आला आहे. कृत्रिम बुद्धिमत्तेच्या (AI) सहाय्याने कोविड संक्रमित व्यक्तींच्या आवाजाच्या चाचणीचे नमुने गोळा करण्यात येत आहेत. तथापी, सध्या सुरु असलेल्या आरटी-पीसीआर चाचण्या मुंबईत सुरुच राहणार आहेत.


    FACT CHECK


    ***


    M.Chopade/S.Thakur/P.Kor


    ***


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1648281) Visitor Counter : 12
    
    
      Read this release in: English , Urdu , Hindi , Assamese , Manipuri , Bengali , Punjabi , Gujarati , Tamil , Telugu , Malayalam
    
    
    

*