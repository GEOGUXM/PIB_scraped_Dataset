      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ବୈଶ୍ୱିକ ମହାମାରୀ କୋଭିଡ-19 ପରିପ୍ରେକ୍ଷୀରେ ପୁରୁଣା ଏଫଡ଼ିଆଇ ନୀତିକୁ ସଂଶୋଧନ କଲେ ସରକାର
      Posted On: 18 APR 2020 3:58PM by PIB Bhubaneshwar


    ଭାରତ ସରକାର ପ୍ରଚଳିତ ପ୍ରତ୍ୟକ୍ଷ ବିଦେଶୀ ପୁଞ୍ଜିନିବେଶ (ଏଫଡ଼ିଆଇ) ନୀତିକୁ ବ୍ୟାପକ ଭାବେ ସମୀକ୍ଷା କରିଛନ୍ତି । ସାମ୍ପ୍ରତିକ ବୈଶ୍ୱିକ ମହାମାରୀ କୋଭିଡ-19ର ସୁଯୋଗ ନେଇ ଭାରତୀୟ କମ୍ପାନୀଗୁଡ଼ିକୁ କିଣିବା ଅବା ଆହରଣ ପାଇଁ ଫାଇଦା ହାସଲକାରୀଙ୍କ ଉଦ୍ଦେଶ୍ୟକୁ ନିୟନ୍ତ୍ରଣ କରିବା ସକାଶେ ସରକାର ଏଫଡ଼ିଆଇ ନୀତିର ପାରା 3.1.1କୁ ସଂଶୋଧନ କରିଛନ୍ତି ଯାହାକି ସମନ୍ୱିତ ଏଫଡ଼ିଆଇ ନୀତି , 2017ର ଅଂଶବିଶେଷ । କେନ୍ଦ୍ର ବାଣିଜ୍ୟ ଓ ଶିଳ୍ପ ବିଭାଗ ଅଧୀନସ୍ଥ ଶିଳ୍ପ ପ୍ରୋତ୍ସାହନ ଏବଂ ଆଭ୍ୟନ୍ତରୀଣ ବାଣିଜ୍ୟ କାରବାର ପ୍ରୋତ୍ସାହନ ବିଭାଗ ଏ ସଂପର୍କରେ ପ୍ରେସ ନୋଟ ସଂଖ୍ୟା.3 (2020 ସିରିଜ) ଜାରି କରିଛନ୍ତି । ବର୍ତ୍ତମାନର ସ୍ଥିତି ଏବଂ ସଂଶୋଧନ ପରର ସ୍ଥିତି ନିମ୍ନରେ ପ୍ରଦାନ କରାଗଲା:


    ବର୍ତ୍ତମାନର ସ୍ଥିତି:


    ପାରା 3.1.1: ଜଣେ ପ୍ରବାସୀ ଭାରତୀୟ ବ୍ୟକ୍ତି ଭାରତରେ ନିବେଶ କରିପାରିବେ । କିନ୍ତୁ ସେଥିପାଇଁ ସେ ଏଫଡ଼ିଆଇ ନୀତିର ସର୍ତ୍ତାବଳୀ ଅନୁସାରେ ହିଁ ତାହା କରିପାରିବେ ଏବଂ ସେ ସେଭଳି ସେକ୍ଟରରେ / କାର୍ଯ୍ୟ କରିପାରିବେନାହିଁ ଯାହାକୁ ଆଇନତଃ ନିଷିଦ୍ଧ କରାଯାଇଛି । କିନ୍ତୁ , ବାଂଲାଦେଶର ଜଣେ ନାଗରିକ କିମ୍ବା ସଂସ୍ଥା ଯିଏକି ବାଂଲାଦେଶରେ ପଞ୍ଜିକୃତ ସେମାନେ ଚାହିଁଲେ ସରକାରୀ ମାର୍ଗରେ ହିଁ ଭାରତରେ ସେମାନଙ୍କର ପୁଞ୍ଜି ନିବେଶ କରିପାରିବେ । ଅଧିକନ୍ତୁ , ପାକିସ୍ତାନର ଜଣେ ନାଗରିକ କିମ୍ବା ସଂସ୍ଥା ଯିଏ କି ପାକିସ୍ତାନରେ ପଞ୍ଜିକୃତ ସେମାନେ ସରକାରୀ ମାଧ୍ୟମରେ ପ୍ରତିରକ୍ଷା , ମହାକାଶ , ଆଣବିକ ଶକ୍ତି ଭଳି ସେକ୍ଟର/ କାର୍ଯ୍ୟ ଏବଂ ଅନ୍ୟ ଯେଉଁସବୁ ସେକ୍ଟର/ କାର୍ଯ୍ୟରେ ବିଦେଶୀ ପୁଞ୍ଜି ନିବେଶକୁ ନିଷେଧ କରାଯାଇଛି , ତାହାକୁ ଛାଡ଼ି ଅନ୍ୟତ୍ର ପୁଞ୍ଜି ନିବେଶ କରିପାରିବେ ।


    ସଂଶୋଧିତ ସ୍ଥିତି


    ପାରା 3.1.1(କ): ଜଣେ ପ୍ରବାସୀ ଭାରତୀୟ ଭାରତରେ ପୁଞ୍ଜି ନିବେଶ କରିପାରିବେ କିନ୍ତୁ ତାହା ଏଫଡ଼ିଆଇ ନୀତିରେ ଥିବା ସର୍ତ୍ତାବଳୀ ପୂରଣ କରିବା ଦ୍ୱାରା ସମ୍ଭବ । ତେବେ ଯେଉଁସବୁ ସେକ୍ଟର/କ୍ଷେତ୍ର ପାଇଁ ତାହା ନିଷେଧ କରାଯାଇଛି ସେଥିରେ ସେମାନେ ପୁଞ୍ଜି ନିବେଶ କରିପାରିବେନାହିଁ । କିନ୍ତୁ କୌଣସି ଏକ ରାଷ୍ଟ୍ର ଯାହାରକି ଭାରତ ସହ ଭୂସୀମା ସଂଲଗ୍ନ ରହିଛି କିମ୍ବା ଯେଉଁଠାରେ ସୁବିଧା ପାଉଥିବା ସେଠାକାର କେହି ମାଲିକ ଭାରତରେ ନିବେଶ କରିବାକୁ ଚାହାନ୍ତି , ସେଭଳି ବ୍ୟକ୍ତି ଯଦି ସେହିଭଳି କୌଣସି ରାଷ୍ଟ୍ରର ନାଗରିକ ହୋଇଥିବେ , ତେବେ ସେମାନେ ସରକାରଙ୍କ ମାଧ୍ୟମରେ ହିଁ ନିବେଶ କରିପାରିବେ । ପୁନଶ୍ଚ , ପାକିସ୍ତାନର ଜଣେ ନାଗରିକ କିମ୍ବା ସଂସ୍ଥା ଯିଏ କି ପାକିସ୍ତାନରେ ପଞ୍ଜିକୃତ ସେମାନେ କେବଳ ସରକାରୀ ମାର୍ଗରେ ହିଁ ପ୍ରତିରକ୍ଷା , ମହାକାଶ , ଆଣବିକ ଶକ୍ତି ଭଳି ସେକ୍ଟର/ କାର୍ଯ୍ୟ ଏବଂ ଯେଉଁସବୁ ସେକ୍ଟର/ କାର୍ଯ୍ୟରେ ବିଦେଶୀ ପୁଞ୍ଜି ନିବେଶ ପାଇଁ ନିଷେଧାଜ୍ଞା ଜାରି କରାଯାଇଛି , ତାହାକୁ ଛାଡ଼ି ଅନ୍ୟତ୍ର ନିବେଶ କରିପାରିବେ ।


    3.1.1.(ଖ): ବର୍ତ୍ତମାନ ଭାରତରେ ମାଲିକାନା ଥିବା କୌଣସି ସଂସ୍ଥା କିମ୍ବା ଭବିଷ୍ୟତର ଏଫଡ଼ିଆଇ , ପ୍ରତ୍ୟକ୍ଷ କିମ୍ବା ପରୋକ୍ଷ ଭାବେ ଯଦି ହସ୍ତାନ୍ତର କରାଯିବାକୁ ଥାଏ , ଏବଂ ତାହା ପାରା.3.1.1(କ) ଦ୍ୱାରା କରାଯାଇଥିବା ନିଷେଧାଦେଶ/ କ୍ଷମତା ପରିସରଭୁକ୍ତ ହେଉଥିବ , ସେଭଳି ପରବର୍ତ୍ତୀ ଲାଭପ୍ରଦ ମାଲିକାନା ପରିବର୍ତ୍ତନ ପାଇଁ ମଧ୍ୟ ସରକାର ସ୍ୱୀକୃତି ଆବଶ୍ୟକ ହେବ ।


    ଫେମା ବିଜ୍ଞପ୍ତି ଜାରି ହେବା ଦିନଠାରୁ ଏହି ନିଷ୍ପତ୍ତି ବଳବତ୍ତର ହେବ ।


    **********


    

    
    (Release ID: 1615811) Visitor Counter : 13
    
    
      Read this release in: Punjabi , English , Urdu , Marathi , Hindi , Assamese , Bengali , Manipuri , Gujarati , Tamil , Telugu , Kannada , Malayalam