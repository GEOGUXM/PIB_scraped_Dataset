      PIB Headquarters

      ଲକଡାଉନ ଆରମ୍ଭ ହେବା ପରଠାରୁ କୃଷି ବଜାରରେ କାରବାର ଦ୍ଵିଗୁଣିତ
      • ଗତ ମାସ ତୁଳନାରେ ମଣ୍ଡିରେ ପହଞ୍ଚିଥିବା ମୁଖ୍ୟ ପରିବା ପରିମାଣରେ ବ୍ୟାପକ ବୃଦ୍ଧି
      • ମାର୍ଚ୍ଚ 16 ତୁଳନାରେ 6 ଗୁଣ ଅଧିକ ପିଆଜ, ଦୁଇ ଗୁଣ ଅଧିକ ଆଳୁ ଟମାଟୋ ପହଞ୍ଚିଲା
      • ଡାଲି ଓ ଆଳୁ ଚାଷ ପ୍ରାୟତଃ ସମ୍ପୂର୍ଣ୍ଣ; ଆଖୁ, ଗହମ ଓ ରବି ପିଆଜ ଚାଷ ଶେଷ ପର୍ଯ୍ୟାୟରେ
      Posted On: 23 APR 2020 7:58PM by PIB Bhubaneshwar


    ଲକଡାଉନ ସମୟରେ କ୍ଷେତ୍ରୀୟ ସ୍ତରରେ ଚାଷୀ ଓ ଚାଷ କାର୍ଯ୍ୟକଳାପ ନିମନ୍ତେ ସୁବିଧା ଯୋଗାଇ ଦେବା ଉଦ୍ଦେଶ୍ୟରେ ଭାରତ ସରକାରଙ୍କ କୃଷି, ସମବାୟ ଏବଂ କୃଷକ କଲ୍ୟାଣ ବିଭାଗ ପକ୍ଷରୁ ବିଭିନ୍ନ ପଦକ୍ଷେପ ଗ୍ରହଣ କରାଯାଉଛି । ଏସବୁ କାର୍ଯ୍ୟକଳାପର ଅଧୁନାତନ ସ୍ଥିତି ନିମ୍ନରେ ଦିଆଗଲା :


    ଦେଶରେ ଥିବା 2587ଟି ପ୍ରମୁଖ/ମୁଖ୍ୟ କୃଷି ବଜାର ମଧ୍ୟରୁ 1091ଟି ବଜାର 26.03.2020ରେ ଲକଡାଉନ ଆରମ୍ଭ ହେବା ପରଠାରୁ କାର୍ଯ୍ୟକ୍ଷମ ରହିଥିଲା । 21.04.2020 ସୁଦ୍ଧା 2069ଟି କୃଷି ବଜାର କାର୍ଯ୍ୟକ୍ଷମ ହୋଇସାରିଛି ।


    16.03.2020 ତୁଳନାରେ 21.04.2020 ସୁଦ୍ଧା ମଣ୍ଡିରେ ପିଆଜ, ଆଳୁ ଓ ଟମାଟୋ ପହଞ୍ଚିବା ପରିମାଣ ଯଥାକ୍ରମେ 622%, 187% ଓ 210% ବୃଦ୍ଧି ପାଇଛି ।


    2020 ରବି ଋତୁରେ ଏମଏସପିରେ ଡାଲି ଓ ତୈଳ ବୀଜ କ୍ରୟ 20ଟି ରାଜ୍ୟରେ ଜାରି ରହିଛି । ନାଫେଡ ଓ ଏଫସିଆଇ ପକ୍ଷରୁ 1,73,064.76 ମେଟ୍ରିକ ଟନ ଡାଲି ଓ 1,35,993.31 ମେଟ୍ରିକ ଟନ ତୈଳ ବୀଜ କ୍ରୟ କରାଯାଇଛି ଯାହାର ମୂଲ୍ୟ 1447.55 କୋଟି ଟଙ୍କା ଓ ଏହାଦ୍ବାରା 1,83,989 କୋଟି କୃଷକ ଉପକୃତ ହୋଇଛନ୍ତି ।


    ପରବର୍ତ୍ତୀ ମୌସୁମୀ ଋତୁକୁ ଆଖି ଆଗରେ ରଖି ରାଜ୍ୟଗୁଡ଼ିକ ଜାତୀୟ ବାଉଁଶ ମିଶନ ଅନ୍ତର୍ଗତ ବିଭିନ୍ନ କାର୍ଯ୍ୟକଳାପ ଆରମ୍ଭ କରି ଦେଇଛନ୍ତି । ଶ୍ରମିକମାନଙ୍କୁ ମାସ୍କ, ଖାଦ୍ୟ ଆଦି ଯୋଗାଇ ଦିଆଯାଇ ଉତ୍ତରାଖଣ୍ଡର ପିଥୋରଗଡ଼ ଜିଲ୍ଲାରେ ବାଉଁଶ ନର୍ସରୀ ପ୍ରସ୍ତୁତି କାମ ଆରମ୍ଭ ହୋଇଯାଇଛି । ଗୁଜରାଟର ସବରକଣ୍ଠା ଓ ଭାଁସଡ଼ା ଜିଲ୍ଲାରେ ନର୍ସରୀ ବିକାଶ ଆରମ୍ଭ ହୋଇଯାଇଛି । ଆସାମର କାମରୂପ ଜିଲ୍ଲା ଅନ୍ତର୍ଗତ ଦିମୋରିଆ ବ୍ଲକରେ 520 ଜଣ ଚାଷୀଙ୍କୁ ନେଇ କୃଷକ ଉତ୍ପାଦକ ସଂଗଠନ ପକ୍ଷରୁ 585 ହେକ୍ଟର ଜମିରେ ଚାରା ରୋପଣ ଆରମ୍ଭ ହୋଇଯାଇଛି ।


    24.3.20ଠାରୁ ଆଜିସୁଦ୍ଧା ପ୍ରଧାନମନ୍ତ୍ରୀ କିସାନ ସମ୍ମାନ ନିଧି (ପିଏମ-କିସାନ) ଯୋଜନାରେ 8.938 କୃଷକ ପରିବାରକୁ 17,876.7 କୋଟି ଟଙ୍କା ବଣ୍ଟନ କରାଯାଇସାରିଛି ।


    22.04.2020 ସୁଦ୍ଧା ଚାଷର ସ୍ଥିତି


    ଗହମ : ଅଧିକ ଗହମ ଉତ୍ପାଦନକାରୀ ରାଜ୍ୟରେ, ଚାଷର ସ୍ଥିତି ଉତ୍ସାହଜନକ ରହିଛି । ରାଜ୍ୟଗୁଡ଼ିକ ଠାରୁ ମିଳିଥିବା ରିପୋର୍ଟ ଅନୁଯାୟୀ, ମଧ୍ୟପ୍ରଦେଶରେ 98-99 ପ୍ରତିଶତ, ରାଜସ୍ଥାନରେ 88-90 ପ୍ରତିଶତ, ଉତ୍ତର ପ୍ରଦେଶରେ 75-78 ପ୍ରତିଶତ, ହରିୟାଣାରେ 40-45 ପ୍ରତିଶତ, ପଞ୍ଜାବରେ 35-40 ପ୍ରତିଶତ ଏବଂ ଅନ୍ୟ ରାଜ୍ୟରେ 82-84 ପ୍ରତିଶତ ଗହମ ଚାଷ ହୋଇଛି ।


    ଡାଲି : ରାଜ୍ୟଗୁଡ଼ିକ ଠାରୁ ମିଳିଥିବା ତଥ୍ୟ ଅନୁଯାୟୀ, ଡାଲି ଉତ୍ପାଦନ ଅଧିକାଂଶ ରାଜ୍ୟରେ ପ୍ରାୟତଃ ସମ୍ପୂର୍ଣ୍ଣ ହୋଇସାରିଛି ।


    ଆଖୁ : ରାଜ୍ୟଗୁଡ଼ିକ ଠାରୁ ମିଳିଥିବା ରିପୋର୍ଟ ଅନୁଯାୟୀ, ମହାରାଷ୍ଟ୍ର, କର୍ଣ୍ଣାଟକ, ଗୁଜରାଟ, ଆନ୍ଧ୍ର ପ୍ରଦେଶ, ତେଲଙ୍ଗାନା ଓ ପଞ୍ଜାବରେ ପାଖାପାଖି 100 % ଆଖୁ ଉତ୍ପାଦନ ଶେଷ ହୋଇସାରିଛି । ତାମିଲନାଡ଼ୁ, ବିହାର, ହରିୟାଣା ଓ ଉତ୍ତରାଖଣ୍ଡରେ 92-98 % ଓ ଉତ୍ତର ପ୍ରଦେଶରେ 80-85 % ଆଖୁ ଉତ୍ପାଦନ ଶେଷ ହୋଇସାରିଛି ।


    ଆଳୁ : ଆଳୁ ଚାଷ ଶେଷ ହୋଇ ପଣ୍ୟାଗାରରେ ରଖାଯିବା ପ୍ରକ୍ରିୟା ଜାରି ରହିଛି ।


    ପିଆଜ : କ୍ଷୁଦ୍ର କୃଷକ ୟୁନିଟଗୁଡ଼ିକର ଜମିରେ ରବି ପିଆଜ ଚାଷ ପ୍ରାୟତଃ ଶେଷ ହୋଇସାରିଛି । ବୃହତ ଚାଷୀଙ୍କ ଜମିରେ ପିଆଜ ଚାଷ ଜାରି ରହିଛି ଏବଂ ଏହା ମେ ଦ୍ଵିତୀୟ ସପ୍ତାହ ପର୍ଯ୍ୟନ୍ତ ଚାଲିପାରେ ।


    ************


    

    
    (Release ID: 1617647) Visitor Counter : 14
    
    
      Read this release in: English , Urdu , Hindi , Marathi , Assamese , Bengali , Punjabi , Gujarati , Tamil , Telugu , Kannada