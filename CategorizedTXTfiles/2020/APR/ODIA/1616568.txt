      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ସଡକ ପରିବହନ ମନ୍ତ୍ରଣାଳୟ ପକ୍ଷରୁ ଢାବା ଓ ଟ୍ରକ ମରାମତି ଦୋକାନ ତାଲିକା ସମ୍ବଳିତ ଡ଼େସବୋର୍ଡ ଆରମ୍ଭ
      • ଲକଡାଉନରେ ଟ୍ରକ ଚାଳକଙ୍କ ସୁବିଧା ପାଇଁ ୱେବସାଇଟରେ ଉପଲବ୍ଧ

      Posted On: 20 APR 2020 4:49PM by PIB Bhubaneshwar

    ଲକଡାଉନ ସମୟରେ ମାଲ ପରିବହକାରୀ ଟ୍ରକ ଚାଳକ ଓ ସହାୟକ କର୍ମଚାରୀଙ୍କ ସୁବିଧା ପାଇଁ ବିଭିନ୍ନ ସ୍ଥାନରେ ଥିବା ଢାବା ଓ ଟ୍ରକ ମରାମତି ଦୋକାନ ଆଦି ସମ୍ପର୍କରେ ତଥ୍ୟ ସମ୍ବଳିତ ଏକ ଡ୍ୟାସବୋର୍ଡ ଲିଙ୍କ ସଡକ ପରିବହନ ମନ୍ତ୍ରଣାଳୟ ପକ୍ଷରୁ ଏହାର ୱେବସାଇଟରେ ପ୍ରଦାନ କରାଯାଇଛି । ଜାତୀୟ ରାଜପଥ ପ୍ରାଧିକରଣ, ରାଜ୍ୟ ସରକାର, ତୈଳ ବିପଣନ କମ୍ପାନୀ ଭଳି ବିଭିନ୍ନ ସଂଗଠନ ସଂସ୍ଥା ଓ କର୍ତ୍ତୃପକ୍ଷଙ୍କ ଦ୍ଵାରା ପ୍ରଦତ୍ତ ଏହିସବୁ ଢାବା ଓ ମରାମତି ଦୋକାନର ତଥ୍ୟ ଏହି ଡ୍ୟାସବୋର୍ଡରେ ଉପଲବ୍ଧ ।


    https://morth.nic.in/dhabas-truck-repair-shops-opened-during-covid-19 ଲିଙ୍କ ଦ୍ଵାରା ଏହାକୁ ଆକ୍ସେସ କରିହେବ ।


    କରୋନା ସଂକ୍ରମଣ ଭଳି ଏକ ଆହ୍ଵାନ ପରିସ୍ଥିତିରେ ଦେଶର ବିଭନ୍ନ ସ୍ଥାନକୁ ଟ୍ରକ ଯୋଗେ ଅତ୍ୟାବଶ୍ୟକ ସାମାତୃ ପ୍ରେରଣ କରାଯାଉଛି । ମାତ୍ର ଏବେ ସାରା ଦେଶରେ ଲକଡାଉନ ଲାଗୁ ହୋଇଥିବାରୁ ଏହି ଜରୁରୀକାଳିନ ପରିବହନ କାର୍ଯ୍ୟରେ ସମ୍ପୃକ୍ତ ଟ୍ରକ ଚାଳକ ଓ କ୍ଳିନରମାନେ ଖାଇବା ପିଇବା ଓ ଆବଶ୍ୟକସ୍ଥଳେ ଗାଡି ମରାମତି କରିବାରେ ବିଶେଷ ଅସୁବିଧାର ସମ୍ମୁଖୀନ ହେଉଛନ୍ତି । ଏହାକୁ ଦୃଷ୍ଟିରେ ରଖି ବିଭିନ୍ନ ଜାତୀୟ ରାଜପଥ, ପ୍ରମୁଖ ରାଜ୍ୟ ରାଜପଥ ଓ ଅନ୍ୟାନ୍ୟ ଗୁରୁତ୍ଵପୂର୍ଣ୍ଣ ସ୍ଥାନରେ ଢାବା ଓ ମରାମତି ଦୋକାନଗୁଡିକୁ କର୍ତ୍ତୃପକ୍ଷ ଚାଲୁ କରିଛନ୍ତି । ଯେଉଁସବୁ ଢାବା ଓ ମରାମତି ଦୋକାନ ଲକଡାଉନ ସମୟରେ ସେବା ଯୋଗାଉଛନ୍ତି ତାହା ଟ୍ରକ ଚାଳକମାନେ ସୁବିଧାରେ ଜାଣିବା ଜରୁରି । ତାହାକୁ ଦୃଷ୍ଟିରେ ରଖି ସଡକ ପରିବହନ ମନ୍ତ୍ରଣାଳୟ ରାଜ୍ୟ/କେନ୍ଦ୍ରଶାସିତ ପ୍ରଦେଶ, ତୈଳ ବିପଣନ କମ୍ପାନୀ ଓ ଅନ୍ୟାନ୍ୟ ସଂସ୍ଥାଙ୍କ ସହ ନିୟମିତ ଯୋଗାଯୋଗ ରକ୍ଷା କରି ତଥ୍ୟ ସଂଗ୍ରହ କରୁଛି ଓ ଏହାକୁ ଡ୍ୟାସବୋର୍ଡ ସହାୟତାରେ ଅପଡେଟ କରୁଛି ।


    ଟ୍ରକ ଚାଳକମାନଙ୍କୁ ଜରୁରି ସୂଚନା ଯୋଗାଇଦେବା ନିମନ୍ତେ ଜାତୀୟ ରାଜପଥ ପ୍ରାଧିକରଣ 1033 କେନ୍ଦ୍ରୀକୃତ କଲ ନମ୍ବର ଜାରିକରିଛି । ଆହୁରି ମଧ୍ୟ ମାଲ ପରିବହନ, ଢାବା ଓ ମରାମତି ଦୋକାନ ବ୍ୟବହାର କରିବା ସମୟରେ ଆବଶ୍ୟକ ସ୍ଵାସ୍ଥ୍ୟଗତ ସତର୍କତା ଓ ସାମାଜିକ ଦୁରତ୍ଵ ରକ୍ଷା ପାଳନ କରିବା ନିମନ୍ତେ ଟ୍ରକ ଚାଳକ ଓ କ୍ଳିନରମାନଙ୍କୁ ବାରମ୍ଭାର ଅବଗତ କରାଯାଉଛି ।


    **********

    
    
    (Release ID: 1616568) Visitor Counter : 13
    
    
      Read this release in: English , Urdu , Marathi , Hindi , Bengali , Assamese , Manipuri , Punjabi , Gujarati , Tamil , Telugu , Kannada