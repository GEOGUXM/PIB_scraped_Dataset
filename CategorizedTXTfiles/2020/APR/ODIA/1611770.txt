      ରେଳ ମନ୍ତ୍ରଣାଳୟ

      ରେଳବାଇ ଦ୍ୱାରା 2500 ବଗି ଆଇସୋଲେସନ କୋଚକୁ ରୂପାନ୍ତରୀତ
      • ସ୍ୱଳ୍ପ ସମୟ ମଧ୍ୟରେ ରେଳବାଇ ତାହାର ପ୍ରାଥମିକ ଲକ୍ଷ୍ୟର ଅର୍ଦ୍ଧେକ ପୂରଣ କଲା
      • 40000 ଆଇସୋଲେସନ ବେଡ଼ ବ୍ୟବହାର ପାଇଁ ପ୍ରସ୍ତୁତ
      • ପ୍ରତିଦିନ ହାରାହାରି 375 କୋଚକୁ କରାଗଲା ପରିବର୍ତ୍ତନ
      • ସାରା ଦେଶରେ ମିଶନ ମୋଡ଼ରେ ଏହି କାର୍ଯ୍ୟ ହେଲା ସଂପନ୍ନ
      Posted On: 06 APR 2020 12:52PM by PIB Bhubaneshwar


    ବୈଶ୍ୱିକ ମହାମାରୀ କରୋନା ସଂକ୍ରମଣ ବିରୋଧରେ ଏବେ ସାରା ଦେଶରେ ସଂଗ୍ରାମ ଜାରି ରହିଥିବା ବେଳେ ଭାରତୀୟ ରେଳବାଇ ଏହି କାର୍ଯ୍ୟରେ ତା ’ ର ଦାୟିତ୍ୱ ସଂପାଦନ କରିଚାଲିଛି । ଏଭଳି ଜାତୀୟ ପ୍ରୟାସରେ ରେଳଭାଇ ନିଜର ସକଳ ସାମର୍ଥ୍ୟ ଓ ସଂପଦକୁ ଉପଯୋଗ କରିଛି । ଫଳରେ ଅତି କମ ସମୟ ମଧ୍ୟରେ ପ୍ରାଥମିକ ପର୍ଯ୍ୟାୟରେ 5000ଟି କୋଚକୁ ଆଇସୋଲେସନ ୱାର୍ଡ଼ରେ ପରିଣତ କରିବା ନିମନ୍ତେ ଏହା ଉପରେ ଦିଆଯାଇଥିବା ଦାୟିତ୍ୱ ମଧ୍ୟରୁ ଏବେସୁଦ୍ଧା ରେଳବାଇ 2500ଟି କୋଚ ଏଥି ନିମନ୍ତେ ପ୍ରସ୍ତୁତ କରିଛି ।


    ଲକଡାଉନ୍‌ ସମୟରେ , ଯେତେବେଳେ କି ମାନବ ସମ୍ବଳ ସୀମିତ ହୋଇପଡ଼ିଛି ଏବଂ ଏହାକୁ ଅତି ସୀମିତ ଭାବେ ଏବଂ ପର୍ଯ୍ୟାୟ ଭିତ୍ତିରେ ଉପଯୋଗ କରାଯାଉଛି , ସେତେବେଳେ ରେଳବାଇର ବିଭିନ୍ନ ଜୋନ ଏତେ ସଂଖ୍ୟକ କୋଚକୁ ଆଇସୋଲେସନ ୱାର୍ଡ଼ରେ ପରିଣତ କରି ଏକ ଅସମ୍ଭବ କାର୍ଯ୍ୟକୁ ସମ୍ଭବପର କରିପାରିଛନ୍ତି । ଏବେ ପ୍ରାୟ 2500ଟି କୋଚକୁ ଏଭଳି ପରିବର୍ତ୍ତନ କରାଯିବା ଦ୍ୱାରା , କରୋନା ସଂକ୍ରମିତଙ୍କ ସକାଶେ 40 , 000 ଆଇସୋଲେସନ ବେଡ଼ ବ୍ୟବହାର ପାଇଁ ପ୍ରସ୍ତୁତ ହୋଇପାରିଛି ।


    ଥରେ ଏଭଳି କୋଚର ନମୁନା ଢ଼ାଂଚା (ପ୍ରୋଟୋ ଟାଇପ୍‌)କୁ ମଞ୍ଜୁରି ମିଳିବା ପରେ ଏହାର ପରିବର୍ତ୍ତନ କାର୍ଯ୍ୟ ଜୋନାଲ ରେଳବାଇ ଦ୍ୱାରା ଆରମ୍ଭ ଯଥାଶୀଘ୍ର ଆରମ୍ଭ କରାଯାଇଥିଲା । ପ୍ରତ୍ୟେକ ଦିନ ହାରାହାରି 375ଟି ଲେଖାଏଁ କୋଚକୁ ଭାରତୀୟ ରେଳବାଇ ଆଇସୋଲେସନ ୱାର୍ଡ଼ ଭାବେ ରୂପାନ୍ତରୀତ କରିଥିଲା । ଏହି କାର୍ଯ୍ୟ ଦେଶର 133ଟି ସ୍ଥାନରେ ରେଳବାଇ ଦ୍ୱାରା ସଂପାଦନ କରାଯାଉଛି ।


    ଏହି କୋଚଗୁଡ଼ିକୁ ମେଡ଼ିକାଲ ଉପଦେଶିକା ମୁତାବକ ସମସ୍ତ ଚିକିତ୍ସା ସାଧନରେ ସଜ୍ଜିତ କରାଯାଇଛି । ଆଇସୋଲେସନ କୋଚରେ ସବୁ ପ୍ରକାର ଉପଦେଶିକା ଓ ଆବଶ୍ୟକତା ମୁତାବକ ରୋଗୀ ତଥା ସେମାନଙ୍କ ଚିକିତ୍ସା କାର୍ଯ୍ୟରେ ନିୟୋଜିତ ଡାକ୍ତର ଓ ଅନ୍ୟାନ୍ୟ କର୍ମଚାରୀମାନଙ୍କର ଉତ୍ତମ ଅବସ୍ଥାନ ତଥା ମେଡ଼ିକାଲ ସୁପରଭିଜନର ସମସ୍ତ ପ୍ରକାର ସୁବିଧା ଉପଲବ୍ଧ ରହିଛି ।


    ସୂଚନାଯୋଗ୍ୟ ଯେ ଏଭଳି ଆଇସୋଲେସନ କୋଚଗୁଡ଼ିକ କେବଳ ଜରୁରି ପ୍ରସ୍ତୁତି ନିମନ୍ତେ ମହଜୁଦ ରହିବ ଯାହାକି କେନ୍ଦ୍ର ସ୍ୱାସ୍ଥ୍ୟ ମନ୍ତ୍ରଣାଳୟ ଦ୍ୱାରା କୋଭିଡ଼-19 ବିରୁଦ୍ଧରେ ଜାରି ସଂଗ୍ରାମର ଅଂଶବିଶେଷ ଭାବେ ପରିଗଣିତ ହେବ ।


    **********

    
    
    (Release ID: 1611770) Visitor Counter : 18
    
    
      Read this release in: Telugu , English , Malayalam , Assamese , Urdu , Hindi , Marathi , Bengali , Gujarati , Tamil , Kannada