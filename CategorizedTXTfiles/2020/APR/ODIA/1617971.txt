      ପ୍ରତିରକ୍ଷା ମନ୍ତ୍ରଣାଳୟ

      ତିନିବାହିନୀର କୋଭିଡ-19 ମୁକାବିଲା ପ୍ରସ୍ତୁତିର ସମୀକ୍ଷା କଲେ ପ୍ରତିରକ୍ଷା ମନ୍ତ୍ରୀ ରାଜନାଥ ସିଂହ
      • ସେନା ସହାୟତା କାର୍ଯ୍ୟକୁ ପ୍ରଶଂସା

      Posted On: 24 APR 2020 3:55PM by PIB Bhubaneshwar

    ପ୍ରତିରକ୍ଷା ମନ୍ତ୍ରୀ ରାଜନାଥ ସିଂହ ଭିଡିଓ କନଫରେନ୍ସିଂ ମାଧ୍ୟମରେ ତିନି ବାହିନୀର ସାମରିକ ଏବଂ କୋଭିଡ-19 ମୁକାବିଲା ପ୍ରସ୍ତୁତିର ସମୀକ୍ଷା କରିଛନ୍ତି । ଏହି ଭିଡିଓ କନଫରେନ୍ସିରେ ଚିଫ ଅଫ ଡିଫେନ୍ସ ଷ୍ଟାଫ ତଥା ସାମରିକ ବ୍ୟାପାର ବିଭାଗର ସଚିବ ଜେନେରାଲ ବିପିନ ଚନ୍ଦ୍ର ରାୱତ , ସ୍ଥଳସେନା ମୁଖ୍ୟ ଜେନେରାଲ ଏମ୍ଏମ୍ ନରୱଣେ , ନୌସେନା ମୁଖ୍ୟ ଆଡମିରାଲ କରମବୀର ସିଂହ , ବାୟୁସେନା ମୁଖ୍ୟ ଏୟାରଚିଫ୍ ମାର୍ଶାଲ ଆରକେଏମ୍ ଭଦୌରିଆ , ପ୍ରତିରକ୍ଷା ସଚିବ ଡକ୍ଟର ଅଜୟ କୁମାର ଏବଂ ପ୍ରତିରକ୍ଷା ବିଲ ବିଭାଗ ସଚିବ ଶ୍ରୀମତୀ ଗାର୍ଗୀ କାଉଲ ପ୍ରମୁଖ ଯୋଗ ଦେଇଥିଲେ ।


    ପ୍ରତିରକ୍ଷା ମନ୍ତ୍ରୀ ଏହି ଅବସରରେ କୋଭିଡ-19 ବିରୋଧୀ ଲଢେଇରେ ତିନି ସେନାପକ୍ଷରୁ ସ୍ଥାନୀୟ ବେସାମରିକ ପ୍ରଶାସନକୁ ଯୋଗାଇ ଦିଆଯାଇଥିବା ସାହାଯ୍ୟ ସହଯୋଗ ନେଇ ସନ୍ତୋଷ ପ୍ରକାଶ କରିଥିଲେ । କୋଭିଡ-19 ବିରୋଧୀ ଲଢେଇରେ ସାହାଯ୍ୟ ସହଯୋଗ ରଖିବା ସମୟରେ ତିନି ବାହିନୀ ତାହାର ସାମରିକ ପ୍ରସ୍ତୁତି ଓ ରଣନୀତି ଜାରି ରଖିବାକୁ ପ୍ରତିରକ୍ଷାମନ୍ତ୍ରୀ ଶ୍ରୀ ସିଂହ କହିଥିଲେ । କରୋନା ବିରୋଧୀ ଲଢେଇରୁ ଶତ୍ରୁ ଯେପରି କୌଣସି ସୁଯୋଗ ନେଇ ଅନ୍ୟ କିଛି ଅଘଟଣ ନ ’ ଘଟାନ୍ତି ସେଥିପାଇଁ ତତ୍ପର ଏବଂ ହୁସିଆର ରହିବାକୁ ସେ ପରାମର୍ଶ ଦେଇଥିଲେ ।


    ଏବେ କରୋନା ଯୋଗୁଁ ଦେଶ ଉପରେ ଆର୍ଥିକ ବୋଝ ପଡିଥିବାରୁ ସେନା ପାଖରେ ଯେଉଁ ଆର୍ଥିକ ସମ୍ବଳ ରହିଛି ତାହାର ଅପବୟ ନକରି ସୁବିନିଯୋଗ ଉପରେ ପ୍ରତିରକ୍ଷା ମନ୍ତ୍ରୀ ଗୁରୁତ୍ୱ ପ୍ରଦାନ କରିଥିଲେ । ପରିସ୍ଥିତିର ମୁକାବିଲା ପାଇଁ ତିନି ବାହିନୀ ସମନ୍ୱୟ ରକ୍ଷା କରିବା ସହ ଲକଡାଉନ ଉଠିବା ପରେ ଅର୍ଥ ନୀତିକୁ ସୁଧାରିବା ନିମନ୍ତେ କେଉଁ କ୍ଷେତ୍ରରେ ସେନା ସହଯୋଗ କରିପାରିବ ତାହା ଠାବ କରିବାକୁ ସେ ପରମର୍ଶ ଦେଇଥିଲେ ।


    କୋଭିଡ ମୁକାବିଲା ପାଇଁ ସେନାର ତିନିଅଙ୍ଗ ବେସାମରିକ ପ୍ରଶାସନକୁ କିପରି ସାହାଯ୍ୟ ସହଯୋଗ କରୁଛି ତାହା ପ୍ରତିରକ୍ଷା ମନ୍ତ୍ରୀଙ୍କୁ କମାଣ୍ଡମାନେ ଅବଗତ କରୁଥିଲେ । ଏହାଛଡା ସେନାର ଯବନା ଓ ଅଧିକାରୀମାନେ ସଂକ୍ରମଣ ମୁକ୍ତ କରିବା ପାଇଁ କିପରି ସ୍ୱାସ୍ଥ୍ୟ ମନ୍ତ୍ରଣାଳୟର ପରମର୍ଶକୁ ପାଳନ କରୁଛନ୍ତି ତାହା ମଧ୍ୟ ଜଣାଇଥିଲେ । ବିଭିନ୍ନ ମନ୍ତ୍ରଣାଳୟ ସହ ସମନ୍ୱୟ ରକ୍ଷା କରି ସେନା ପକ୍ଷରୁ କୋଭିଡ ମୁକାବିଲା କାମରେ ବିଭିନ୍ନ ଦାୟିତ୍ୱ ନିର୍ବାହ କରାଯାଉଥିବା ଜାଣି ପ୍ରତିରକ୍ଷା ମନ୍ତ୍ରୀ ସନ୍ତୋଷ ପ୍ରକାଶ କରିଥିଲେ ।


    ବିଭିନ୍ନ ହସପିଟାଲକୁ ଲକଡାଉନ ସମୟରେ ଔଷଧପତ୍ର ଓ ଅନ୍ୟାନ୍ୟ ଅତ୍ୟାବଶ୍ୟକ ସାମଗ୍ରୀ ଯୋଗାଣ , ସେନାନିଯୁକ୍ତି ଯବାନ ଓ ସାମରିକ ଅଧିକାରୀମାନଙ୍କୁ କୋଭିଡ ସଂକ୍ରମଣ କାଳରେ ସହାୟତା , ଯୋଗାଣ ଏବଂ ପରିବହନ କାର୍ଯ୍ୟରେ ସେନା ଆବଶ୍ୟକ ସାହାଯ୍ୟ ସହଯୋଗ ଯୋଗାଉଥିବା ବୈଠକରୁ ପ୍ରକାଶ ।


    ଏହି ବୈଠକରେ ଦେଶର ବିଭିନ୍ନ କମାଣ୍ଡ ଓ ସାମରିକ ସାମ୍ମୁଖ୍ୟର ମୁଖ୍ୟମାନେ ମଧ୍ୟ ଭାଗ ନେଇଥିଲେ ।


    **********

    
    
    (Release ID: 1617971) Visitor Counter : 15
    
    
      Read this release in: English , Urdu , Marathi , Hindi , Manipuri , Bengali , Assamese , Punjabi , Gujarati , Tamil , Telugu , Kannada , Malayalam