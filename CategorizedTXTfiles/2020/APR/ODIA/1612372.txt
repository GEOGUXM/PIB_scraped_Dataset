      ବିଜ୍ଞାନ ଓ ପ୍ରଯୁକ୍ତି ମନ୍ତ୍ରଣାଳୟ

      କୋଭିଡ-19 ସ୍କ୍ରିନିଂ ପାଇଁ ପୁଣେସ୍ଥିତ ଷ୍ଟାର୍ଟଅପ ଦ୍ଵାରା ତୁରନ୍ତ ରୋଗ ନିରୂପଣ କିଟ ଉଦ୍ଭାବନ
      • ଭବିଷ୍ୟତରେ ଘଣ୍ଟାକୁ 100 ପର୍ଯ୍ୟନ୍ତ ନମୁନା ହେବ ପରୀକ୍ଷା

      Posted On: 08 APR 2020 11:31AM by PIB Bhubaneshwar

    କୋଭିଡ-19 ପାଇଁ ଦୃତ ଓ ସଠିକ ପରୀକ୍ଷା ଆବଶ୍ୟକ ବୋଲି କହିଛନ୍ତି ଡିଏସଟି ସଚିବ ପ୍ରଫେସର ଆଶୁତୋଶ ଶର୍ମା । ବିଜ୍ଞାନ ଓ ବୈଷୟିକ ଜ୍ଞାନ କୌଶଳ ବିଭାଗ ଦ୍ୱାରା ଆର୍ଥିକ ଅନୁଦାନ ପ୍ରାପ୍ତ ପୁଣେର ଫାଷ୍ଟ ସେନ୍ସ ଡାଇଗୋଷ୍ଟିକ୍ସ କୋଭିଡ-19 ସଂକ୍ରମଣ ଯାଞ୍ଚ ପାଇଁ ଦୁଇଟି ନୂତନ ମୋଡୁଲ ବିକଶିତ କରିଛି । କୋଭିଡ-19ର ଆହ୍ୱାନକୁ ସମ୍ମୁଖୀନ ହେବା ପାଇଁ ଶୀଘ୍ର ଓ କମ୍ ବ୍ୟୟ ସାପେକ୍ଷ ସଠିକ ପରୀକ୍ଷା ଓ ସହଜ ଉପଲବ୍ଧତା ଖୁବ ଜରୁରୀ । ଏଦିଗରେ କେତେକ ଷ୍ଟାର୍ଟଅପ୍ କମ୍ପାନୀ ଆଗକୁ ଆସିଛିନ୍ତି । ବିଜ୍ଞାନ ଓ ବୈଷୟିକ ଜ୍ଞାନ ବିଭାଗ ଏହିପରି କେତୋଟି ବଛା ବଛା କମ୍ପାନୀକୁ ଦାୟିତ୍ୱ ଦେଇଥିବା ବିଭାଗୀୟ ସଚିବ ପ୍ରଫେସର ଆଶୁତୋଶ ଶର୍ମା କହିଛନ୍ତି ।


    ବିଶେଷକରି କୋଭିଡ-19ର ପରୀକ୍ଷା ନିମନ୍ତେ କମ୍ପାନୀ ( POVE-SENS )ନାମକ ଏକ ବୈଷୟିକ ଜ୍ଞାନ ଉପଯୋଗ ପାଇଁ ପ୍ରସ୍ତାବ ଦେଇଛି । ଏଥିପାଇଁ ଏକ ପ୍ୟାକେଜ କରାଯାଇଛି । ଯାହା ଫଳରେ କୋଭିଡ-19 ( POVE-SENS )ର ଶୀଘ୍ର ପରୀକ୍ଷା କରାଯାଇପାରିବ ।


    ଏହି କମ୍ପାନୀ ଏଥିପାଇଁ ଦୁଇଟି ଦ୍ରବ୍ୟର ଉପଯୋଗ ପାଇଁ ଯୋଜନା କରୁଛି । ଯାହାଫଳରେ ମାତ୍ର 15 ମିନିଟ୍ ମଧ୍ୟରେ ନମୁନାର ଫଳାଫଳ ଜାଣିହେବ । ପରେ ଏହି ନମୁନାର ପରିମାଣ ଘଣ୍ଟାପ୍ରତି 100କୁ ବୃଦ୍ଧି କରି ହେବ । ଏହି ବିକଶିତ ଦୁଇଟି ଯାକ ମୋଡୁଲକୁ ବିମାନ ବନ୍ଦର , ଘନଜନ ସଂଖ୍ୟା ବିଶିଷ୍ଟ ଅଂଚଳ , ହସପିଟାଲ ଇତ୍ୟାଦି ସମୂହରେ ପ୍ରୟୋଗ କରାଯାଇ ପାରିବ । ଏଥିପାଇଁ ଏହି ପରୀକ୍ଷାରେ ଯେମିତି କମ୍ ଖର୍ଚ୍ଚ ହେବ ତାହାକୁ କମ୍ପାନୀ ପରୀକ୍ଷା ନିରୀକ୍ଷା କରି ଦେଖୁଛି ।


    ଏହି କମ୍ପାନୀ ଜାତୀୟ ଭୂତାଣୁ ଗବେଷଣା ପ୍ରତିଷ୍ଠାନ ସହ ଯୋଗ ସୂତ୍ର ରକ୍ଷା କରିବା ପାଇଁ ଚେଷ୍ଟା କରୁଛି ଓ ସେଥିପାଇଁ ଆନୁଷ୍ଠାନିକ ଅନୁମୋଦନ ବିଷୟ ବିଚାରଧୀନ ଅଛି ।


    **********

    
    
    (Release ID: 1612372) Visitor Counter : 13
    
    
      Read this release in: English , Urdu , Urdu , Hindi , Marathi , Assamese , Bengali , Punjabi , Gujarati , Tamil , Telugu , Telugu , Kannada