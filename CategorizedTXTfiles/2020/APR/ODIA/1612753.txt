      ଯୋଗାଯୋଗ ଓ ସୂଚନା ପ୍ରଯୁକ୍ତି ସେବା ମନ୍ତ୍ରଣାଳୟ

      ଡାକ ଜୀବନ ବୀମା ଏବଂ ଗ୍ରାମୀଣ ଡାକ ଜୀବନ ବୀମା ପ୍ରିମିୟମ ଜମା ଅବଧି 30 ଜୁନ 2020 ପର୍ଯ୍ୟନ୍ତ ବୃଦ୍ଧି
      Posted On: 09 APR 2020 6:23PM by PIB Bhubaneshwar


    କୋଭିଡ-19 ମହାମାରୀ ବ୍ୟାପକତାର ଭୟ ଦୃଷ୍ଟିରୁ ସାରା ଦେଶରେ ଲକଡାଉନ ବଳବତର ରହିବା ସହ କେନ୍ଦ୍ର ସରକାର , ରାଜ୍ୟ ସରକାରଙ୍କ ପାଇଁ ବିଭିନ୍ନ ପ୍ରକାରର ନିୟମାବଳୀ ଜାରି କରିବା ସହ ସାଧାରଣ ଲୋକଙ୍କ ଯାତାୟତ ଉପରେ କଟକଣା ଲାଗୁ କରିଛନ୍ତି । ଡାକ ଜୀବନବୀମା / ଗ୍ରାମୀଣ ଡାକ ଜୀବନ ବୀମାର ଉପଭୋକ୍ତାମାନେ ଡାକଘରେ ପହଂଚି ପ୍ରିମିୟମ ଜମା କରିବାରେ ଅସୁବିଧାର ସମ୍ମୁଖୀନ ହେଉଛନ୍ତି । ତେବେ ଅତ୍ୟାବଶ୍ୟକ ସେବା ଭାବେ ସାରା ଦେଶରେ ଅନେକଗୁଡ଼ିଏ ଡାକଘର ମଧ୍ୟ କାର୍ଯ୍ୟ କରୁଛି ।


    ତେବେ , ଡାକ ଜୀବନବୀମା (ପିଏଲଆଇ)/ଗ୍ରାମୀଣ ଡାକ ଜୀବନ ବୀମା (ଆରପିଏଲଆଇ)ର ଉପଭୋକ୍ତାମାନଙ୍କ ସୁବିଧା ପାଇଁ ଯୋଗାଯୋଗ ମନ୍ତ୍ରଣାଳୟ ଅଧୀନସ୍ଥ ଡାକ ବିଭାଗର ଡାକ ଜୀବନବୀମାର ନିର୍ଦ୍ଦେଶାଳୟ ମାର୍ଚ୍ଚ , ଅପ୍ରେଲ ଏବଂ ମଇ 2020 ସମୟର ପ୍ରିମିୟମ ବିନା ଜୋରିମାନା / ବିଳମ୍ବିତ ଦେୟରେ ଜମା କରିବାର ଅବଧି 30 ଜୁନ , 2020 ପର୍ଯ୍ୟନ୍ତ ବୃଦ୍ଧି କରିଛନ୍ତି । ଡାକ ବିଭାଗ ପକ୍ଷରୁ ଏଭଳି ନିଷ୍ପତ୍ତି ନିଆଯାଇଛି , କାରଣ ଅନଲାଇନ୍ ପୋର୍ଟାଲରେ ପଞ୍ଜିକୃତ ଉପଭୋକ୍ତାମାନେ ପୋର୍ଟାଲ ମାଧ୍ୟମରେ ପ୍ରିମିୟମ ଜମା କରିବାକୁ ପରାମର୍ଶ ଦିଆଯାଇଛି ।


    **********

    
    
    (Release ID: 1612753) Visitor Counter : 16
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Tamil , Telugu , Kannada