      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଦେଶବାସୀଙ୍କ ଉଦ୍ଦେଶ୍ୟରେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ପ୍ରଦତ୍ତ ଅଭିଭାଷଣ
      Posted On: 03 APR 2020 9:22AM by PIB Bhubaneshwar


    ମୋର ପ୍ରିୟ ଦେଶବାସୀଗଣ , ବୈଶ୍ୱିକ ମହାମାରୀ କରୋନା ବିରୋଧରେ ପାଳନ କରାଯାଉଥିବା ଦେଶବ୍ୟାପୀ ଲକ୍‌ ଡାଉନର ଆଜି ନବମ ଦିନ । ଏହି ଲକ୍‌ ଡାଉନ୍‌ ପାଳନ ବେଳେ ଆପଣମାନେ ଯେଉଁଭଳି ଶୃଙ୍ଖଳା ଓ ସେବାର ମନୋଭାବ ପ୍ରଦର୍ଶନ କରିଛନ୍ତି ତାହା ଅଭୂତପୂର୍ବ , ଏବଂ ତାହା ଉପରୋକ୍ତ ଉଭୟ ଭାବନାକୁ ସୂଚୀତ କରେ ।


    ସରକାର , ପ୍ରଶାସନ ଏବଂ ବୃହତ୍ତର ଜନତା ଏଭଳି ପରିସ୍ଥିତିର ମୁକାବିଲା କରିବା ସକାଶେ ଯଥା ସମ୍ଭବ ପ୍ରୟାସ ଜାରି ରଖିଛନ୍ତି । କ ରୋ ନା ଭୂତାଣୁ ସଂକ୍ରମଣ ବିରୋଧରେ ଯେଉଁମାନେ ସଂଗ୍ରାମ କରୁଛନ୍ତି ସେମାନଙ୍କ ପ୍ରତି କୃତଜ୍ଞତା ଜ୍ଞାପନ ସକାଶେ ଗତ ମାର୍ଚ୍ଚ ୨୨ ତାରିଖ ଦିନ ଆପଣମାନେ ଯେଉଁଭଳି ଭାବେ ମାନସିକତା ପ୍ରଦର୍ଶନ କରିଥିଲେ ତାହା ଅନେକ ରାଷ୍ଟ୍ରଙ୍କ ପାଇଁ ଏବେ ଅନୁକରଣୀୟ ଉଦାହରଣ ପାଲଟିଛି । ଅନେକ ରାଷ୍ଟ୍ର ଏହାକୁ ନିଜ ନିଜ ଦେଶରେ ପ୍ରବର୍ତ୍ତନ କରୁଛନ୍ତି ।


    ଏହା ଜନତା କର୍ଫ୍ୟୁ ହେଉ , କିମ୍ବା ଘଣ୍ଟ ଘଣ୍ଟି , କରତାଳି ବା ଥାଳି ବାଡ଼େଇବା ହେଉ , ସେସବୁ କାର୍ଯ୍ୟ ରାଷ୍ଟ୍ରକୁ ଅନୁଭବ କରାଇଛି ଯେ ସେମାନଙ୍କ ସାମୂହିକ ସାମର୍ଥ୍ୟ ଏଭଳି ଜଟିଳ ମୁହୂର୍ତ୍ତରେ ଏକ ଓ ଅଭିନ୍ନ ହୋଇ ରହିଛି । ଏହା ସମସ୍ତଙ୍କ ମନରେ ଗଭୀର ବିଶ୍ୱାସ ସୃଷ୍ଟି କରିଛି ଯେ ରାଷ୍ଟ୍ର କରୋନା ବିରୋଧରେ ସଂଗ୍ରାମ କରିବା ନିମନ୍ତେ ଏକଜୁଟ ହୋଇଛି । ଆପଣମାନଙ୍କର ଓ ରାଷ୍ଟ୍ରର ଏଭଳି ସାମୂହିକ ମନୋଭାବ ହିଁ ଲକ୍‌ ଡାଉନ୍‌ ସମୟରେ ପ୍ରତିଫଳିତ ହୋଇଛି ।


    ବନ୍ଧୁଗଣ , ଆଜି ଯେତେବେଳେ ଏହି ଦେଶର କୋଟି କୋଟି ଜନତା ସେମାନଙ୍କୁ ନିଜ ନିଜର ଘର ଭିତରେ ଆବଦ୍ଧ ରଖିଛନ୍ତି , ଏହା ଯେକୌଣସି ବ୍ୟକ୍ତିଙ୍କ ମନରେ ପ୍ରଶ୍ନ ଉଦ୍ରେକ କରିବା ସ୍ୱାଭାବିକ ଯେ ସେମାନେ ନିଜେ କ ’ ଣ କରିପାରିବାକୁ ସକ୍ଷମ ? କିଛି ଲୋକ ହୁଏତ ଚିନ୍ତା କରୁଥିବେ ଯେ ସେମାନେ ଏକାକି କିଭଳି ଭାବେ ଏଭଳି ଏକ ବିରାଟ ସଂଗ୍ରାମରେ ବିଜୟୀ ହୋଇପାରିବେ ? ଆଉ କିଛି ଲୋକଙ୍କ ଚିନ୍ତା ହେଉଥିବ ଯେ ଆଉ କେତେ ଦିନ ଅଧିକ ସେମାନଙ୍କୁ ଏଭଳି ଭାବେ ଘରେ ଆବଦ୍ଧ ହୋଇ ରହିବାକୁ ପଡ଼ିବ ?


    ବନ୍ଧୁଗଣ , ଏହା ନିଶ୍ଚିତ ଭାବେ ଲକ୍‌ ଡାଉନର ସମୟ ଏବଂ ନିଶ୍ଚିତ ଭାବେ ଆମ କୁ ଘରେ ସୀମିତ ହୋଇ ରହିବାକୁ ପଡ଼ୁଛି । କିନ୍ତୁ ଆମେ ଏକା ନୁହେଁ । ଆମମାନଙ୍କ ସହ ୧୩୦ କୋଟି ଲୋକଙ୍କ ସାମୂହିକ ସାମର୍ଥ୍ୟ ମଧ୍ୟ ରହିଛି । ଏହା ଆମ ସମସ୍ତଙ୍କର ଶକ୍ତି । ଏହା ଦେଶବାସୀଙ୍କ ପାଇଁ ସମୟାନ୍ତରେ ଜରୁରି । ଏହା ଆମକୁ ଆମର ମହାନତା ସଂପର୍କରେ ସୂଚୀତ କରେ , ଏ ହା ସାମୂହିକ ସାମର୍ଥ୍ୟର ଗରିମା ଓ ଦିବ୍ୟତା ସଂପର୍କରେ ସଂକେତ ପ୍ରଦାନ କରେ ।


    ବନ୍ଧୁଗଣ , ଆମ ଦେଶରେ ଜନତାଙ୍କୁ ଭଗବାନଙ୍କ ଅବତାର ବୋଲି ବିବେଚନା କରାଯାଇଥାଏ । ତେଣୁ ଯେତେବେଳେ ସମଗ୍ର ରାଷ୍ଟ୍ର ଏଭଳି ଏକ ବିରାଟ ଯୁଦ୍ଧରେ ଅବତୀର୍ଣ୍ଣ ହୋଇଛି , ଆମେମାନେ ସଭିଏଁ ଏଭଳି ସାମୂହିକ ଶକ୍ତିକୁ ବେଳେବେଳେ ଅନୁଭବ କରିବା ଉଚିତ ଯାହା ଜନଶକ୍ତି ଭାବେ ଆମ ନିକଟରେ ଉପଲବ୍ଧ । ଏଭଳି ଅନୁଭବ ଆମର ଅନୁଭବକୁ ପୁଷ୍ଟ କରିବ , ଆମର ଧୈର୍ଯ୍ୟ ଶକ୍ତିକୁ ସୁଦୃଢ଼ କରିବ , ଆମକୁ ଦିଶାନି ର୍ଦ୍ଦେଶ ଦେବ ତଥା ସ୍ପଷ୍ଟ ମାର୍ଗ ପ୍ରଦର୍ଶନ କରିବ । ଏହା ଆମମାନଙ୍କୁ ଏକ ସମୂହ ମାର୍ଗ ଦର୍ଶାଇବ ଓ ସେହି ଦିଗରେ ଆଗକୁ ଅଗ୍ରସର ହେବାଲାଗି ପ୍ରେରଣା ଯୋଗାଇବ ।


    ବନ୍ଧୁଗଣ , ବୈଶ୍ୱିକ ମହାମାରୀ କରୋନା ଏବେ ଚାରିଆଡ଼େ ଯେଉଁ ଅନ୍ଧକାର ବିଛାଇଛି , ତାହା ଭିତରେ ଆମକୁ ଆଲୋକ ଏବଂ ଆଶା ଆଡ଼କୁ ନିରବଚ୍ଛିନ୍ନ ଭାବେ ଅଗ୍ରସର ହେବାକୁ ପଡ଼ିବ । ଯେଉଁମାନେ ଏହି ରୋଗରେ ଆକ୍ରାନ୍ତ ସେମାନଙ୍କୁ ସାଙ୍ଗରେ ନେଇ , ଆମର ଗରିବ ଭାଇଭଉଣୀମାନ ଙ୍କୁ ସାଥିରେ ଧରି , ସେମାନଙ୍କ ମନରେ ଥିବା ଆଶଙ୍କା ଓ ଭୟକୁ ଦୂର କରି ଆମକୁ ଆଶା ର ଆଲୋକ ଦିଗରେ ଆଗେଇବାକୁ ହେବ । ଆମକୁ ଏଭଳି ଅନ୍ଧକାର ଓ ଅନିଶ୍ଚିତତାକୁ ଦୂର କରିବାକୁ ପଡ଼ିବ ଯାହାକି କରୋନା ସଂକଟ ଦ୍ୱା ରା ଉତ୍ପନ୍ନ ହୋଇଛି । ଆଲୋକ ଓ ନିଶ୍ଚିତତା ଦିଗରେ ଅଗ୍ରସର ହେବା ଦ୍ୱାରା ହିଁ ତାହା ଦୂର ହୋଇପାରିବ । ଏଭଳି ସଂକଟର ଘନ ଅନ୍ଧକାରକୁ ପ୍ରତିହତ କରିବାକୁ ହେଲେ ଆମକୁ ଚତୁର୍ଦ୍ଦିଗରେ ବିଜୟର ଆଲୋକ ଖେଳାଇବାକୁ ପଡ଼ିବ ।


    ଏବଂ ସେଥିପାଇଁ ଆସନ୍ତା ରବିବାର , ଅର୍ଥାତ୍‌ ଅପ୍ରେଲ ୫ ତାରିଖ ଦିନ , ଆମେମାନେ ସଭିଏଁ କରୋନା ସଂକଟ ଦ୍ୱାରା ପ୍ରସାରିତ ଅନ୍ଧକାରକୁ ଚାଲେଞ୍ଜ କରିବା ନିମନ୍ତେ , ଆଲୋକବର୍ତ୍ତିକା ଦେଖାଇବାକୁ ହେବ । ଅପ୍ରେଲ ୫ ତାରିଖ ଦିନ , ଆମକୁ ୧୩୦ କୋଟି ଭାରତୀୟଙ୍କ ମହାନ ଶକ୍ତିକୁ ଜାଗ୍ରତ କରିବାକୁ ପଡ଼ିବ । ସେହିଦିନ ୧୩୦ କୋଟି ଭାରତୀୟ ଏକ ମହାନ ସଂକଳ୍ପ ଜରିଆରେ ଏକ ନୂତନ ଶୀର୍ଷରେ ପହଞ୍ଚି ବା ଲାଗି ପ୍ରତିବଦ୍ଧତା ପ୍ରକଟ କରିବା ।


    ଅପ୍ରେଲ ୫ ତାରିଖ , ରବିବାର ଦିନ , ମୁଁ ଆପଣମାନଙ୍କ ଠାରୁ ୯ ମିନିଟ ନେବାକୁ ଚାହେଁ । ତାହା ଠିକ୍‌ ରାତି ୯ଟା ବେଳେ । ମୋ କଥାକୁ ଧ୍ୟାନପୂର୍ବକ ଶୁଣନ୍ତୁ । ଅପ୍ରେଲ ୫ ତାରିଖ ଦିନ ରାତି ଠିକ୍‌ ୯ଟାବେଳେ , ଆପଣମାନେ ସମସ୍ତେ ନିଜ ନିଜ ଘରର ଦ୍ୱାରଦେଶରେ ଠିଆହୋଇ କିମ୍ବା ଆପଣମାନଙ୍କ ବାଲକୋନୀକୁ ଆସନ୍ତୁ ଓ ଦୀପ କିମ୍ବା ମହମବତୀ ଜଳାନ୍ତୁ , ଟର୍ଚ୍ଚ ବା ମୋବାଇଲ୍‌ ଫ୍ଲାସଲାଇଟକୁ ୯ ମିନିଟ ପାଇଁ ହଲାଇ ଜଳାଇ ରଖନ୍ତୁ । ମୁଁ ପୁଣିଥରେ ଦୋହରାଉଛି , ମହମବତୀ କିମ୍ବା ଦୀପ ଜଳାନ୍ତୁ , ଟର୍ଚ୍ଚ ବା ମୋବାଇଲ ଫ୍ଲାସଲାଇଟ ୯ ମିନିଟ ପାଇଁ ଅପ୍ରେଲ ୫ ତାରିଖ ଦିନ ରାତି ୯ଟା ବେଳେ ଜଳାନ୍ତୁ ।


    ସେହି ସମୟରେ , ଆପଣମାନେ ଯଦି ନିଜ ନିଜ ଘରର ସମସ୍ତ ବତୀକୁ ଲିଭାଇ ଦେବେ , ଏବଂ ଆମେମାନେ ସଭିଏଁ ସବୁ ଦିଗରେ ଗୋଟିଏ ଲେଖାଏଁ ଦୀପ ଜଳାଇବା , ତେବେ ଆମେ ଆଲୋକର ମହାନ ଶକ୍ତିକୁ ସହଜରେ ହୃଦୟଙ୍ଗମ କରିପାରିବା । ସେହି ଦୀପ ସ୍ପଷ୍ଟ ଭାବେ ଏକ ସମାନ ଉ ଦ୍ଦେ ଶ୍ୟରେ ପ୍ରଜ୍ଜ୍ୱଳିତ ହେବ ଯାହା ଆମମାନଙ୍କ ସମସ୍ତଙ୍କ ମଙ୍ଗଳ ପାଇଁ ଉଦ୍ଦିଷ୍ଟ ଓ ଯେଉଁଥିପାଇଁ ଆମେ ସଭିଏଁ ଏବେ ସଂଗ୍ରାମରତ ରହିଛେ । ସେହି ଆଲୋକରେ , ସେହି ଆଲୋକବର୍ତ୍ତିକାରେ , ତାହାର ତେଜରେ , ଆମେ ଆମ ମନରେ ଗୋଟିଏ ସଂକଳ୍ପ ନେବା ଯେ ଏହି ସଂଗ୍ରାମରେ ଆମେ ଏକୁଟିଆ ନୁହେଁ , କେହି ଏକୁଟିଆ ନୁହେଁ! ୧୩୦ କୋଟି ଭାରତୀୟ ପ୍ରତିବଦ୍ଧତାର ସହ ଗୋଟିଏ ସଂକଳ୍ପ ଗ୍ରହଣ କରିଛନ୍ତି ।


    ବ ନ୍ଧୁଗଣ , ଏହି ପରିପ୍ରେକ୍ଷୀରେ ଆପଣମାନଙ୍କ ନିକଟରେ ମୋର ଆଉ ଗୋଟିଏ ନିବେଦନ ଅଛି । ତାହା ହେଲା , ଏହି କାର୍ଯ୍ୟକ୍ରମରେ କେହି ଯେକୌଣସି ସ୍ଥାନରେ ଏକତ୍ରିତ ହେବା କିମ୍ବା ରୁଣ୍ଡ ହୋଇ ଗହଳି କରିବା ଅନୁଚିତ । ଦୟାପୂର୍ବକ ସଡ଼କ ଉପରକୁ ଯାଆନ୍ତୁନାହିଁ , ଆପଣମାନଙ୍କ ଘର ପାଖର ଗଳି ରାସ୍ତାକୁ ବାହାରନ୍ତୁ ନାହିଁ । ଆପଣମାନଙ୍କ ଘରର ଦ୍ୱାରମୁହଁରେ କିମ୍ବା ବାଲକୋନୀରେ ଠିଆ ହୋଇ ଏହି କାର୍ଯ୍ୟ ସଂପାଦନ କରନ୍ତୁ । ସାମାଜିକ ଦୂରତା ରକ୍ଷାର ‘ ଲକ୍ଷ୍ମଣ ରେଖା ’ କୁ କେହି ଯେଭଳି ଅତିକ୍ରମ ନକରନ୍ତି , ସେଥିପ୍ରତି ଧ୍ୟାନ ଦେବା ଜରୁରି । କୌଣସି ପରିସ୍ଥିତିରେ ସୁଦ୍ଧା ସାମାଜିକ ଦୂରତାର ଲକ୍ଷ୍ମଣ ରେଖାକୁ ନଡ଼େଇଁବା ଆବଶ୍ୟକ । କରୋନା ଭୂତାଣୁର ଚେନକୁ ଛିଣ୍ଡାଇବାର ଏକମାତ୍ର ଉପାୟ ହେଲା ସାମାଜିକ ଦୂରତା ରକ୍ଷା ।


    ତେଣୁ , ଅପ୍ରେଲ ୫ ତାରିଖ ଦିନ ରାତି ୯ଟା ବେଳେ କିଛି ସମୟ ପାଇଁ ନିରୋଳାରେ ରହିବା ଏବଂ ମା ’ ଭାରତୀଙ୍କୁ ସ୍ମରଣ କରି୧୩୦ କୋଟି ଭାରତୀୟଙ୍କ ମୁହଁର ଛବିକୁ କଳ୍ପନା ଚକ୍ଷୁରେ ଦେଖିବା । ସାମୂହିକ ପ୍ରତିବଦ୍ଧ ତା ର ଶକ୍ତିକୁ ଅନୁଭବ କରିବା । ଏ ହା ଆମମାନଙ୍କୁ ଏଭଳି ସଂକଟର ଘଡ଼ିରେ ସଂଗ୍ରାମ ପାଇଁ ଶକ୍ତି ଯୋଗାଇବ ତଥା ବିଜୟ ଲାଭ କରିବାର ଆତ୍ମବିଶ୍ୱାସ ସୃଷ୍ଟି କରିବ ।


    ଏଠାରେ ଉଲ୍ଲେଖଯୋଗ୍ୟ:


    “ ଉତ୍ସାହୋ ବଲ ବାନ ଆର୍ଯ୍ୟ


    ନ ଅସ୍ତି ଉତ୍ସାହ ପରମ ବଳମ୍‌


    ସହ ଉତ୍ସାହସାୟ ଲୋକେଷୁ ,


    ନ କିଞ୍ଚି ତ୍‌ ଅପି ଦୁର୍ଲଭମ୍‌ । । ”


    ଏହାର ଅର୍ଥ ହେଲା , ଆମର ନିଷ୍ଠା ଓ ଆମର ମନୋବଳ ଠାରୁ ସଂସାରରେ ଅନ୍ୟ କୌଣସି ବଡ଼ ଶକ୍ତି ନାହିଁ । ଏ ସଂସାରରେ ଏପରି କିଛି ନାହିଁ ଯାହା ଏହି ଶକ୍ତି ବଳରେ ଉପଲବ୍ଧ ହେବନାହିଁ । ଆସ ନ୍ତୁ , ସଭିଏଁ ଏକଜୁଟ ହେବା ଓ ମିଳିତ ଭାବେ କରୋନା ଭୂତାଣୁକୁ ପ୍ରତିହତ କରିବା ଏବଂ ଭାରତକୁ ବିଜୟୀ କରାଇବା ।


    ଆପଣମାନଙ୍କୁ ସମସ୍ତଙ୍କୁ ଅଶେଷ ଧନ୍ୟବାଦ!

    
    
    (Release ID: 1610589) Visitor Counter : 46
    
    
      Read this release in: English , Urdu , Marathi , Hindi , Bengali , Manipuri , Assamese , Punjabi , Gujarati , Tamil , Telugu , Kannada , Malayalam