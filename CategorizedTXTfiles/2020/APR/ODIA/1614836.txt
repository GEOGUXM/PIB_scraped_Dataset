      ଅର୍ଥ ମନ୍ତ୍ରଣାଳୟ

      କୋଭିଡ-19 ମହାମାରୀ ସମୟରେ ଟିକସଦାତାଙ୍କୁ ସହାୟତା ଲାଗି ସିବିଡିଟିର ପ୍ରୟାସ
      ଗୋଟିଏ ସପ୍ତାହ ମଧ୍ୟରେ 4,250 କୋଟି ଟଙ୍କାର 10.2 ଲକ୍ଷ ରିଫଣ୍ଡ ଜାରି

      Posted On: 15 APR 2020 5:42PM by PIB Bhubaneshwar

    କୋଭିଡ - 19 ମହାମାରୀ ମୁକାବିଲା ଲାଗି ଟିକସଦାତାଙ୍କୁ ସହାୟତା ଯୋଗାଇ ଦେବା ଉଦ୍ଦେଶ୍ୟରେ 5 ଲକ୍ଷ ଟଙ୍କା ପର୍ଯ୍ୟନ୍ତ ଆୟକର ରିଫଣ୍ଡ ଜାରି କରିବା ନିମନ୍ତେ ସରକାର ନିଷ୍ପତି ନେଇଥିଲେ । ଏ ସମ୍ପର୍କରେ ଗତ 8 ତାରିଖରେ ଏକ ପ୍ରେସ ବିବୃତି ଜାରି କରାଯାଇଥିଲା । 14 ଏପ୍ରିଲ 2020 ସୁଦ୍ଧା 4 , 250 କୋଟି ଟଙ୍କାର ପ୍ରାୟ 10 . 2 ଲକ୍ଷ ରିଫଣ୍ଡ ଜାରି କରାଯାଇଥିବା କେନ୍ଦ୍ରୀୟ ପ୍ରତ୍ୟକ୍ଷ ଟିକସ ବୋର୍ଡ ( ସିବିଡିଟି ) ପକ୍ଷରୁ ସୂଚନା ଦିଆଯାଇଛି । ଏହାବ୍ୟତୀତ 31ମାର୍ଚ୍ଚ 2020 ସୁଦ୍ଧା 2 . 50 କୋଟି ରିଫଣ୍ଡ 2019 - 20 ଆର୍ଥିକ ବର୍ଷ ପାଇଁ ପୂର୍ବରୁ ଜାରି କରାଯାଇସାରିଛି । ସର୍ବମୋଟ 1 . 84 ଲକ୍ଷ କୋଟି ଟଙ୍କାର ରିଫଣ୍ଡ ଜାରି କରାଯାଇସାରିଥିବା ଏଥିରେ କୁହାଯାଇଛି ।


    ସିବିଡିଟି ପକ୍ଷରୁ ଆହୁରି କୁହାଯାଇଛି ଯେ ଚଳିତ ସପ୍ତାହରେ ଆହୁରି ପାଖାପାଖି 1 . 75 ଲକ୍ଷ ରିଫଣ୍ଡ ଜାରି କରିବା ଲାଗି ପ୍ରକ୍ରିୟା ଆରମ୍ଭ କରାଯାଇଛି । ଏସବୁ ରିଫଣ୍ଡ ସିଧାସଳଖ ଉପଭୋକ୍ତାଙ୍କ ବ୍ୟାଙ୍କ ଖାତାକୁ 5 - 7 ବ୍ୟବସାୟ ଦିନରେ ଜାରି କରାଯିବ । ତେବେ ବକେୟା ଟିକସ ଦାବି ନିମନ୍ତେ ଟିକସଦାତାଙ୍କ ଇମେଲ ଉତରକୁ ଅପେକ୍ଷା କରାଯାଇଛି । ଏଥିପାଇଁ ସେମାନଙ୍କୁ ସୂଚିତ କରାଯାଇଛି । ସେମାନେ 7 ଦିନ ମଧ୍ୟରେ ଜବାବ ଦାଖଲ କଲେ ରିଫଣ୍ଡ ଜାରି ନିମନ୍ତେ ପ୍ରକ୍ରିୟା ଆରମ୍ଭ କରାଯିବ ।


    ଏଠାରେ ଉଲ୍ଲେଖ ଯୋଗ୍ୟ ଯେ ଆୟକର ବିଭାଗ ପକ୍ଷରୁ ଟିକସଦାତାଙ୍କ ଲାଭ ନିମନ୍ତେ ଏସବୁ ରିମାଇଣ୍ଡର ଇମେଲ ପଠାଯାଇଛି । ଏଥିରେ ସେମାନଙ୍କ ଠାରୁ ବକେୟା ରିଫଣ୍ଡ ଦାବି , ବ୍ୟାଙ୍କ ଆକାଉଣ୍ଟ ଏବଂ ତ୍ରୁଟି / ଭୁଲର ସଂଶୋଧନ ନିମନ୍ତେ ଆବଶ୍ୟକତ ତଥ୍ୟ ମଗାଯାଇଛି । ଏହାପରେ ରିଫଣ୍ଡ ଜାରି କରାଯିବ ।


    ତୁରନ୍ତ ଏପରି ଇମେଲର ଜବାବ ଦେବାକୁ ସିବିଡିଟି ପକ୍ଷରୁ ଟିକସଦାତାମାନଙ୍କୁ ନିବେଦନ କରାଯାଇଛି ଯଦ୍ଦ୍ୱାରା ତୁରନ୍ତ ରିଫଣ୍ଡ ଜାରି କରାଯାଇପାରିବ । ଟିକସଦାତାମାନଙ୍କୁ ଅନୁରୋଧ କରାଯାଉଛି ଯେ ସେମାନେ ନିଜର ଇ - ମେଲ ଏବଂ ଇ - ଫାଇଲିଂ ଆକାଉଣ୍ଟରେ ଲଗଇନ କରି ଆୟକର ବିଭାଗକୁ ତୁରନ୍ତ ଜବାବ ଦିଅନ୍ତୁ ।


    ରିଫଣ୍ଡ ଜାରି କରିବା ନିମନ୍ତେ ସିବିଡିଟିକୁ 7 ଦିନ ମଧ୍ୟରେ ଜବାବ ଦାଖଲ କରିବା ସମ୍ପର୍କରେ ଟିକସଦାତାଙ୍କ ପାଖକୁ ଯାଇଥିବା ଇ - ମେଲ ସମ୍ପର୍କରେ କେତେକ ଗଣମାଧ୍ୟମ ଏବଂ ସାମାଜିକ ଗଣମାଧ୍ୟମରେ ଚର୍ଚ୍ଚା ହେଉଛି । ଏ କ୍ଷେତ୍ରରେ ଏହା ସ୍ପଷ୍ଟ କରାଯାଉଛି ଯେ ଏସବୁ ଦରକାରୀ ନିୟମିତ ପ୍ରକ୍ରିୟା । ଏହା ଅନ୍ତର୍ଗତ ତ୍ରୁଟିପୂର୍ଣ୍ଣ ଆୟକର ରିଟର୍ଣ୍ଣ , ପ୍ରାଥମିକ ଆଡଜଷ୍ଟମେଂଟ ଏବଂ କେତେକ ଦାବି ସୁନିଶ୍ଚିତ କରିବା ଲାଗି ଟିକସଦାତାଙ୍କ ଠାରୁ ତଥ୍ୟ ଲୋଡ଼ା ଯାଇଥାଏ । ଏପରି କ୍ଷେତ୍ରରେ ଟିକସଦାତା ତୁରନ୍ତ ଜବାବ ଦାଖଲ କଲେ ଆଇଟି ବିଭାଗ ପକ୍ଷରୁ ସେମାନଙ୍କର ରିଫଣ୍ଡ ଜାରି କରାଯାଇଥାଏ ।


    ***********


    

    
    (Release ID: 1614836) Visitor Counter : 8
    
    
      Read this release in: English , Urdu , Marathi , Hindi , Assamese , Bengali , Punjabi , Gujarati , Tamil , Telugu , Kannada , Malayalam