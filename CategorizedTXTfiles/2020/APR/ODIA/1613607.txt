      କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ

      ଲକଡାଉନ୍‌ ସମୟରେ କୃଷି ଏବଂ କୃଷକ କଲ୍ୟାଣ ମନ୍ତ୍ରଣାଳୟ ପକ୍ଷର ବିଭିନ୍ନ ପଦକ୍ଷେପ
      • ସିଆଇବି ଏଣ୍ଡ ଆରସି ପକ୍ଷରୁ 33ଟି ରପ୍ତାନି ପରମିଟ୍‌ ମଂଜୁରି
      • ଲକଡ଼ାଉନ୍‌ ସମୟରେ ସିଆରଓପି ସଫ୍ଟଓୟାର ବ୍ୟବହାର କରି 1.25 ଲକ୍ଷ ମେଟ୍ରିକ୍‌ ଟନ୍‌ର ବିଭିନ୍ନ ରାସାୟନିକ ସାମଗ୍ରୀ ପ୍ରେରଣ
      • ପରିବହନ ଏବଂ ଏପିଇଡ଼ିଏ ଦ୍ୱାରା ସମାହିତ ହୋଇଥିବା ପ୍ୟାକେଜିଂ ୟୁନିଟମାନଙ୍କ ପାଇଁ କର୍ଫ୍ୟୁ ପାସ୍‌ ଜାରି
      • ଚାଉଳ, ଚିନାବାଦାମ, ପ୍ରକ୍ରିୟାକୃତ ଖାଦ୍ୟ, ମାଂସ, କୁକୁଡ଼ା, ଡାଏରୀ ଓ ଜୈବ ଉତ୍ପାଦ ଆମଦାନି ଆରମ୍ଭ
      Posted On: 11 APR 2020 4:23PM by PIB Bhubaneshwar


    ଲକଡାଉନ ସମୟରେ କୃଷକ ଓ ସମସ୍ତ କୃଷିକାର୍ଯ୍ୟ ସକାଶେ ଭାରତ ସରକାରଙ୍କ କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ ପକ୍ଷରୁ ଅନେକ ଗୁଡ଼ିଏ ପଦକ୍ଷେପ ଗ୍ରହଣ କରାଯାଇଛି । ସେସବୁର ସର୍ବଶେଷ ବିବରଣୀ ନିମ୍ନରେ ପ୍ରଦାନ କରାଗଲା :


    1 ) ଲକ ଡାଉନ୍ ‌ ସମୟରେ କେନ୍ଦ୍ରୀୟ କୀଟନାଶକ ବୋର୍ଡ଼ ଏବଂ ପଂଜୀକରଣ କମିଟି (CIB&RC) ସଚିବାଳୟଙ୍କ ‘ କ୍ରପ୍ ‌ ’ ସଫ୍ଟଓୟାରକୁ ଭଚୁଆଲ୍ ‌ ପ୍ରାଇଭେଟ୍ ‌ ନେଟୱାର୍କ ( VPN ) ଦ୍ୱାରା ବ୍ୟବହାର କରିବାକୁ ପ୍ରୟାସ କରାଯାଇଛି ଯଦ୍ୱାରା ବିଶେଷଜ୍ଞ ତଥା ଅଧିକାରୀମାନେ ସେମାନଙ୍କ ଘରେ ରହି କାର୍ଯ୍ୟ କରିବା ସହ ସାର୍ଟିଫିକେଟ ଇତ୍ୟାଦି ସହଜରେ ପ୍ରଦାନ କରିପାରିବେ । ଏଭଳି ପ୍ରୟାସ ଦ୍ୱାରା ସ୍ୱଦେଶୀ ଉତ୍ପାଦକ ଏବଂ ରାସାୟନିକ ରପ୍ତାନୀକାରୀ / ମଧ୍ୟବର୍ତ୍ତୀ ବ୍ୟବସାୟୀଙ୍କୁ ପଂଜୀକରଣ ସଂପର୍କୀତ ସାର୍ଟିଫିକେଟ ପ୍ରଦାନ କରାଯିବା କାର୍ଯ୍ୟ ବେଶ୍ ‌ ସହଜସାଧ୍ୟ ହୋଇପାରିଛି । ସେହିଭଳି ଶିଲ୍ପ ସଂସ୍ଥା / ପ୍ଲାଣ୍ଟ୍ ‌ ଇତ୍ୟାଦିଙ୍କ ସ୍ୱାଭାବିକ କାର୍ଯ୍ୟ ଜାରି ରଖିବା ନିମନ୍ତେ ଆବଶ୍ୟକ କଞ୍ଚାମାଲ ଯୋଗାଣ ମଧ୍ୟ ସୁବିଧାରେ କରାଯାଇପାରିଛି । ଏହା ଫଳରେ ଶସ୍ୟ ସୁରକ୍ଷା ନିମନ୍ତେ ଆବଶ୍ୟକ ବିଭିନ୍ନ ରାସାୟନିକ ଔଷଧର ଉତ୍ପାଦନ ସ୍ୱାଭାବିକ ରହିଛି ଏବଂ କୃଷକମାନଙ୍କୁ ଯଥା ସମୟରେ କୀଟନାଶକ ଏବଂ ଶସ୍ୟ ସୁରକ୍ଷା ପାଇଁ ଆବଶ୍ୟକ ଅନ୍ୟାନ୍ୟ ଔଷଧ ସହଜଲଭ୍ୟ ହୋଇଛି ।


    2 ) ଏହି ଅବଧି ମଧ୍ୟରେ ଆଜି ସୁଦ୍ଧା , ସିଆଇବି ଏଣ୍ଡ୍ ‌ ଆରସି 33ଟି ଆମଦାନୀ ପରମିଟ୍ ‌ ପ୍ରଦାନ କରିଛି ଯାହା ମାଧ୍ୟମରେ 1.25 ଲକ୍ଷ ମେଟ୍ରିକ୍ ‌ ଟନରୁ ଅଧିକ ଓଜନର ବିଭିନ୍ନ ପ୍ରକାର ରାସାୟନିକ ପଦାର୍ଥ ବିଦେଶରୁ ଆମଦାନି ହୋଇପାରିଛି । ଏହି ଅବଧି କାଳରେ ରପ୍ତାନି ପାଇଁ ମଧ୍ୟ 189ଟି ସାର୍ଟିଫିକେଟ ପ୍ରଦାନ କରାଯାଇଛି ଯାହା ଦ୍ୱାର କୀଟନାଶକ ପଦାର୍ଥ ବିଦେଶକୁ ରପ୍ତାନି କରାଯାଇପାରୁଛି । ପଂଜୀକରଣ ସକାଶେ 1263ଟି ସାର୍ଟିଫିକେଟ୍ ‌ ବିଭିନ୍ନ ବର୍ଗରେ ଜାରି ହୋଇଛି ଯଦ୍ୱାରା ଘରୋଇ କୀଟନାଶକ ଉତ୍ପାଦନକାରୀମାନେ ସେମାନଙ୍କ ଉତ୍ପାଦନ କରିବା ଦିଗରେ ସୁବିଧା ପାଇପାରିଛନ୍ତି ।


    3 ) ଲକଡାଉନ୍ ‌ ଯୋଗୁ ବିଭାଗ ପକ୍ଷରୁ ନିଷ୍ପତ୍ତି ଗ୍ରହଣ କରାଯାଇଥିଲାଯେ ଖରିଫ ଶସ୍ୟ - 2020 ପାଇଁ ଜାତୀୟ ସମ୍ମିଳନୀ ଭିଡ଼ିଓ କନଫରେନ୍ସ ଜରିଆରେ ଅପ୍ରେଲ 16 , 2020 ତାରିଖ ଦିନ ଅନୁଷ୍ଠିତ ହେବ । କେନ୍ଦ୍ର କୃଷି ମନ୍ତ୍ରୀ , ରାଷ୍ଟ୍ର ମନ୍ତ୍ରୀ ( କୃଷି ) ଏବଂ ମନ୍ତ୍ରଣାଳୟର ବରିଷ୍ଠ ଅଧିକାରୀମାନେ ରାଜ୍ୟମାନେ ଖରିଫ ଚାଷ ସମୟରେ ସାମ୍ନା କରୁଥିବା ବିଭିନ୍ନ ପ୍ରକାର ସମସ୍ୟା ଏବଂ ସେସବୁର ସମାଧାନ ସକାଶେ ଉପଯୁକ୍ତ ପରିଚାଳନା ସଂପର୍କରେ ଆଲୋଚନା କରିବେ । କୃଷକମାନଙ୍କ ନିକଟରେ ବ୍ଲକ୍ ‌ ସ୍ତରରେ ଉପଯୁକ୍ତ ସମୟରେ ବିହନ , ସାର , କୀଟନାଶକ ଓ ଅନ୍ୟାନ୍ୟ କୃଷି ସରଞ୍ଜାମ ଉପଲବ୍ଧ କରାଇବା ଓ ଅନ୍ୟାନ୍ୟ ପ୍ରସଙ୍ଗରେ ଏହି ସମ୍ମିଳନୀରେ ଆଲୋଚନା କରାଯିବ ।


    4 ) ପରିବହନ ସଂପର୍କୀତ ବିଭିନ୍ନ ପ୍ରସଙ୍ଗ ସମାଧାନ , କର୍ଫ୍ୟୁ ପାସ୍ ‌ ଜାରି କରିବା , ପ୍ୟାକେଜିଂ ୟୁନିଟମାନଙ୍କ ସମସ୍ୟାବଳୀ ସମାଧାନ ଦିଗରେ ଏପିଇଡ଼ିଏ ଯଥେଷ୍ଟ ପ୍ରୟାସ କରିଆସିଛି । ପ୍ରମୁଖ ଉତ୍ପାଦର ରପ୍ତାନୀ ଯଥା , ଚାଉଳ , ଚିନାବାଦାମ , ପ୍ରକ୍ରିୟାକୃତ ଖାଦ୍ୟ , ମାଂସ , କୁକୁଡ଼ାମାଂସ ଓ ଅନ୍ୟାନ୍ୟ ଜୈବ ଉତ୍ପାଦର ରପ୍ତାନୀ ଏବେ ସୁଦ୍ଧା ଆରମ୍ଭ ହୋଇସାରିଛି ।


    5 ) 236ଟି ପାର୍ସଲ ସ୍ୱତନ୍ତ୍ର ଟ୍ରେନ ( ସେଥି ମଧ୍ୟରୁ 171ଟି ସମୟ ନିର୍ଘଣ୍ଟରେ ଥିବା ପାର୍ସଲ ଟ୍ରେନ୍ ‌) କୁ 67ଟି ରୁଟରେ ପ୍ରବର୍ତ୍ତନ କରି ରେଳବାଇ ନଷ୍ଟଯୋଗ୍ୟ କୃଷିଜାତ ଦ୍ରବ୍ୟ , କୃଷି ଇନପୁଟ୍ ‌ , କ୍ଷୀର ଏବଂ କ୍ଷୀରଜାତ ଉତ୍ପାଦ ଭଳି ଅତ୍ୟାବଶ୍ୟକ ସାମଗ୍ରୀ ଅତି ଶୀଘ୍ର ପ୍ରେରଣ କରିଛି ଯାହାକି କୃଷକ / ଏଫପିଓ / ବ୍ୟବସାୟୀ ଓ କମ୍ପାନୀମାନଙ୍କୁ ଏହି ଯୋଗାଣ ଚେନକୁ ଦେଶବ୍ୟାପି ଜାରି ରଖିବା ନିମନ୍ତେ ସକ୍ଷମ ହୋଇପାରିଛନ୍ତି । ଦେଶର ପ୍ରମୁଖ ସହର ସହିତ ନିୟମିତ ସଂଯୋଗ ଜାରି ରଖିବା ଦିଗରେ ରେଳବାଇ ବିଶେଷ ଯତ୍ନବାନ ହୋଇଛି ଏବଂ ରାଜ୍ୟ ସଦର ମହକୁମାରୁ ରାଜ୍ୟର ଅନ୍ୟାନ୍ୟ ଭାଗକୁ ମଧ୍ୟ ସଂଯୋଗ ସ୍ଥାପନ କରିବାରେ ସହାୟକ ହୋଇଛି ।


    6 ) ରେଳବାଇ ପାର୍ସଲ ଭ୍ୟାନ ବ୍ୟବସ୍ଥା କରି ଇ - କମର୍ସ ବସ୍ତୁ ଓ ରାଜ୍ୟ ସରକାରଙ୍କ ସହ ଅନ୍ୟାନ୍ୟ ଉପଭୋକ୍ତାମାନଙ୍କୁ ବିଭିନ୍ନ ସାମଗ୍ରୀ ଯଥା ଶୀଘ୍ର ପହଞ୍ଚାଇପାରିଛି ।


    7 ) ପାର୍ସଲ ସ୍ପେଶାଲ ଟ୍ରେନ୍ ‌ ସଂପର୍କୀତ ବିସ୍ତୃତ ବିବରଣୀର ଲିଙ୍କ୍ ‌ ଭାରତୀୟ ରେଳବାଇର ୱେବସାଇଟ୍ ‌ ( indianrailways.gov.in ) ରେ ଉପଲବ୍ଧ ଏବଂ ପାର୍ସଲ ସ୍ପେଶାଲ୍ ‌ ଟ୍ରେନ୍ ‌ ସଂପର୍କୀତ ପ୍ରତ୍ୟକ୍ଷ ଲିଙ୍କର ବିସ୍ତୃତ ବିବରଣୀ ନିମ୍ନ ୱେବସାଇଟ୍ ‌ ରେ କରାଯାଇପାରିବ :


    https://enquiry.indianrail.gov.in/mntes/q?opt=TrainRunning&subOpt=splTrnDtl


    ***********


    

    
    (Release ID: 1613607) Visitor Counter : 7