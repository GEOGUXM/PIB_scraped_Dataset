      ରେଳ ମନ୍ତ୍ରଣାଳୟ

      ପାର୍ସଲ ଟ୍ରେନ ଚଳାଚଳରୁ ରେଳବାଇର ରାଜସ୍ୱ ବୃଦ୍ଧି
      • ଲକଡାଉନ ଆରମ୍ଭ ହେବା ପରଠାରୁ 20,400 ଟନରୁ ଅଧିକ ସାମଗ୍ରୀ ବୋଝେଇ; ପ୍ରାୟ 7.54 କୋଟି ଟଙ୍କା ଆୟ
      • ଲକଡାଉନ ସମୟରେ ଯୋଗାଣ ଶୃଙ୍ଖଳକୁ ଅତିରିକ୍ତ ସହାୟତା ପ୍ରଦାନ କରିବା ପାଇଁ ଭାରତୀୟ ରେଳବାଇ ଛୋଟ ପାର୍ସଲ ଆକାରରେ ଅତ୍ୟାବଶ୍ୟକ ସାମଗ୍ରୀ ଦ୍ରୁତ ପରିବହନ ପାଇଁ ପାର୍ସଲ ଭ୍ୟାନ ଉପଲବ୍ଧ କରାଇଛି
      • ବର୍ତ୍ତମାନ ଏହି ଟ୍ରେନଗୁଡିକ 65ଟି ରୁଟରେ ଚଳାଚଳ କରୁଛି; ସମୁଦାୟ 507ଟି ଟ୍ରେନ ଲକଡାଉନ ଶେଷ ହେବା ପର୍ଯ୍ୟନ୍ତ ଚାଲିବ
      Posted On: 15 APR 2020 3:46PM by PIB Bhubaneshwar


    କୋଭିଡ - 19 ସଂକ୍ରମଣକୁ ଦୃଷ୍ଟିରେ ରଖି ଲକଡାଉନ ପରିପ୍ରେକ୍ଷୀରେ ଅତ୍ୟାବଶ୍ୟକ ସାମଗ୍ରୀ ଯେପରିକି ଡାକ୍ତରୀ ସାମଗ୍ରୀ , ଚିକିତ୍ସା ଉପକରଣ ଓ ଖାଦ୍ୟ ସାମଗ୍ରୀ ଇତ୍ୟାଦି ଛୋଟ ଛୋଟ ପାର୍ସଲ ଆକାରରେ ପରିବହନ କରିବା ବେଶ ଗୁରୁତ୍ୱପୂର୍ଣ୍ଣ ଥିଲା । ଏହି ଗୁରୁତ୍ୱପୂର୍ଣ୍ଣ ଆବଶ୍ୟକତାକୁ ପୂରଣ କରିବା ପାଇଁ ଭାରତୀୟ ରେଳବାଇ , ଇ - ବାଣିଜ୍ୟ ସଂସ୍ଥା ଏବଂ ରାଜ୍ୟ ସରକାରଙ୍କ ସମେତ ଅନ୍ୟ ଉପଭୋକ୍ତାମାନଙ୍କର ସାମଗ୍ରୀ ଦ୍ରୁତ ଗତିରେ ପହଞ୍ଚାଇବା ପାଇଁ ପାର୍ସଲ ଭ୍ୟାନ ସେବା ଉପଲବ୍ଧ କରାଇଛି । ଅତ୍ୟାବଶ୍ୟକ ସାମଗ୍ରୀର ନିରବଚ୍ଛିନ୍ନ ଯୋଗାଣକୁ ସୁନିଶ୍ଚିତ କରିବା ପାଇଁ ରେଲବାଇ ସ୍ଥିର କରାଯାଇଥିବା ରୁଟର ସମୟ - ସରଣୀ ଅନୁସାରେ ପାର୍ସଲ ଟ୍ରେନ ଚଳାଇବାକୁ ନିଷ୍ପତି ନେଇଛି ।


    ମଣ୍ଡଳ ରେଳବାଇ ଏହି ସ୍ୱତନ୍ତ୍ର ପାର୍ସଲ ଟ୍ରେନର ନିୟମିତ ଚଳାଚଳ ପାଇଁ ରୁଟ୍ ଗୁଡିକ ଚିହ୍ନଟ ଓ ସୂଚିତ କରୁଛି । ବର୍ତ୍ତମାନ ଏହି ଟ୍ରେନ ଗୁଡିକ ୬୫ଟି ରୁଟରେ ଚଳାଚଳ କରୁଛି । ସେହି ସୂଚୀରେ ସାମିଲ କରିବା ପାଇଁ ଏହି ରୁଟଗୁଡିକ ଚିହ୍ନଟ କରାଯାଇଛି :


    1 ) ଦେଶର ପ୍ରମୁଖ ସହର ଦିଲ୍ଲୀ , ମୁମ୍ବାଇ , କୋଲକାତା , ଚେନ୍ନାଇ , ବେଙ୍ଗାଲୁରୁ ଓ ହାଇଦ୍ରାବାଦ ମଧ୍ୟରେ ନିୟମତ ଯୋଗାଯୋଗ


    2 ) ରାଜ୍ୟ ରାଜଧାନୀଗୁଡିକରୁ / ଗୁରୁତ୍ୱପୂର୍ଣ୍ଣ ସହରରୁ ରାଜ୍ୟର ସମସ୍ତ ଅଞ୍ଚଳକୁ ଯୋଗାଯୋଗ


    3 ) ଦେଶର ଉତ୍ତର - ପୂର୍ବାଞ୍ଚଳ ଭାଗକୁ ଯୋଗାଯୋଗ ସୁନିଶ୍ଚିତ କରିବା


    4 ) ଅଧିକ ଚାହିଦା ଥିବା ଅଞ୍ଚଳକୁ ବଳକା ଅଞ୍ଚଳ ( ଗୁଜରାଟ , ଆନ୍ଧ୍ରପ୍ରଦେଶ ) ରୁ ଦୁଗ୍ଧଜାତ ଦ୍ରବ୍ୟ ଯୋଗାଣ


    5 ) ଉତ୍ପାଦିତ ହେଉଥିବା ଅଞ୍ଚଳରୁ ଦେଶର ଅନ୍ୟଭାଗକୁ ଅତ୍ୟାବଶ୍ୟକ ସାମଗ୍ରୀ କୃଷି ପାଇଁ ଆବଶ୍ୟକ ସାମଗ୍ରୀ , ଔଷଧ , ଡାକ୍ତରୀ ଉପକରଣ ଇତ୍ୟାଦି ) ର ଯୋଗାଣ ।


    14 . 04 . 2020ର 18 : 00 ଘଣ୍ଟା ପର୍ଯ୍ୟନ୍ତ 77ଟି ଟ୍ରେନ ଚଳାଚଳ କରିଛି , ଏଥିମଧ୍ୟରୁ 75ଟି ଟ୍ରେନ ହେଉଛି ସମୟ ସରଣୀ ଆଧାରରେ ଚଳାଚଳ କରିଥିବା ସ୍ୱତନ୍ତ୍ର ପାର୍ସଲ ଟ୍ରେନ । ମୋଟ 1835 ଟନର ସାମଗ୍ରୀ ବୋଝେଇ ହୋଇଛି , ଯାହା ରେଳବାଇ ପାଇଁ ଗୋଟିଏ ଦିନରେ 63 ଲକ୍ଷ ଟଙ୍କା ଆୟ କରିଛି ।


    14 . 04 . 2020ର 18 : 00 ଘଣ୍ଟା ସୁଦ୍ଧା ମୋଟ୍ 522ଟି ଟ୍ରେନ ଚଳାଚଳ କରିଛି । ଯେଉଁଥିରୁ 458ଟି ସମୟ - ସରଣୀ ଆଧାରିତ ଟ୍ରେନ । ଯେଉଁଥିରେ 20 , 474 ଟନର ସାମଗ୍ରୀ ବୋଝେଇ ହୋଇଛି ଏବଂ ପ୍ରାୟ 7 . 54 କୋଟି ଟଙ୍କାର ଆୟ ହୋଇଛି ।


    ***********

    
    
    (Release ID: 1614851) Visitor Counter : 10
    
    
      Read this release in: Punjabi , English , Urdu , Hindi , Marathi , Bengali , Assamese , Gujarati , Tamil , Telugu , Kannada