      କାର୍ମିକ, ସାଧାରଣ ଅଭିଯୋଗ ଓ ପେନସନ ମନ୍ତ୍ରଣାଳୟ

      କେନ୍ଦ୍ରୀୟ ପ୍ରଶାସନିକ ନ୍ୟାୟାଧୀକରଣ ଖଣ୍ଡପୀଠର କାର୍ଯ୍ୟ ଆସନ୍ତା ମାସ 3 ତାରିଖ ପର୍ଯ୍ୟନ୍ତ ନିଲମ୍ବିତ ରହିବ
      Posted On: 21 APR 2020 3:00PM by PIB Bhubaneshwar


    ଗତ 14 ତାରିଖ ଦିନ ଏକ ପ୍ରେସ ବିଜ୍ଞପ୍ତିରେ କେନ୍ଦ୍ରୀୟ ପ୍ରଶାସନିକ ନ୍ୟାୟାଧୀକରଣ ଖଣ୍ଡପୀଠର କାର୍ଯ୍ୟ ଆସନ୍ତା 20 ତାରିଖ ପରେ ପରିସ୍ଥିତିର ସମ୍ଭାବନାକୁ ନେଇ ବିଚାରକୁ ନିଆଯିବ ବୋଲି କୁହାଯାଇଥିଲା । ସରକାର ଲକଡାଉନ କୋହଳ ସହ କେତେକ କ୍ଷେତ୍ରରେ କଟକଣାକୁ କୋହଳ କରିବା ପାଇଁ ଘୋଷଣା କରିଥିଲେ । ସେଗୁଡିକ ମଧ୍ୟରେ ଅତ୍ୟାବଶକ୍ୟ ସାମଗ୍ରୀର ପରିବହନ, ଗରିବ ଲୋକଙ୍କ ଜୀବନଜୀବିକା ବିଷୟ ଅନ୍ତର୍ଭୁକ୍ତ ଥିଲା । କେତେକ କାର୍ଯ୍ୟାଳୟ ସାମାଜିକ ଦୂରତ୍ଵ ରକ୍ଷାକରୀ ଖୋଲିବା ପାଇଁ ନିଷ୍ପତ୍ତି ହୋଇଥିଲା ।


    ବର୍ତ୍ତମାନର ସୂଚନା ଅନୁସାରେ ହାଇକୋର୍ଟଗୁଡିକ କାର୍ଯ୍ୟ କରୁନଥିଲେ ମଧ୍ୟ କେତେକ ବିଶେଷ ମାମଲା ଭିଡିଓ କନଫରେନ୍ସ ଜରିଆରେ କରାଯାଉଛି । ପ୍ରାୟ ଅଧିକାଂଶ ଜାଗାରେ ଖଣ୍ଡପୀଠଗୁଡିକ ହଟସ୍ପଟ ଅଞ୍ଚଳ ମଧ୍ୟରେ ଅବସ୍ଥିତ ରହିଛି । ଏଭଳି ପରିସ୍ଥିତିରେ ବାର ପ୍ରତିନିଧିମାନେ ମଧ୍ୟ ମାମଲା ପରିଚାଳନା ନେଇ ଅସୁବିଧାର ସମ୍ମୁଖୀନ ହେଉଥିବା ପ୍ରକାଶ କରିଛନ୍ତି ।


    ସେ ଦୃଷ୍ଟିରୁ କେନ୍ଦ୍ରୀୟ ପ୍ରଶାସନିକ ନ୍ୟାୟାଧୀକରଣଗୁଡିକର କାର୍ଯ୍ୟ ଆସନ୍ତା ମାସ 3 ତାରିଖ ପର୍ଯ୍ୟନ୍ତ ନିଲମ୍ବିତ ରଖିବାକୁ ସ୍ଥିର ହୋଇଛି । ଛୁଟି ଓ ଅନ୍ୟାନ୍ୟ ଦିନରେ ଖଣ୍ଡପୀଠ କାର୍ଯ୍ୟ କରିବା ନେଇ ଖୋଲିବା ପରେ ନିଷ୍ପତ୍ତି ନିଆଯିବ ।


    **********

    
    
    (Release ID: 1616786) Visitor Counter : 6
    
    
      Read this release in: Telugu , English , Urdu , Marathi , Hindi , Manipuri , Bengali , Punjabi , Gujarati , Tamil , Kannada , Malayalam