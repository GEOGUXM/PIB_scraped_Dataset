      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      କୋଭିଡ-19 ସମ୍ପର୍କିତ ସଦ୍ୟତମ ସୂଚନା
      Posted On: 27 APR 2020 6:25PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଭିଡିଓ କନଫରେନ୍ସ ସମ୍ମିଳନୀ ଜରିଆରେ ବିଭିନ୍ନ ରାଜ୍ୟର ମୁଖ୍ୟମନ୍ତ୍ରୀମାନଙ୍କ ସହ ମତ ବିନିମୟ କରିଛନ୍ତି । ରାଜ୍ୟର ଯେଉଁ ଜିଲ୍ଲାଗୁଡିକ ରେଡ ଓ ଅରେଞ୍ଜ ଜୋନ ମଧ୍ୟରେ ଆସୁଛି, ସେସବୁ ସ୍ଥାନରୁ କରୋନା ସଂକ୍ରମଣ ଦୂର କରିବାକୁ ହେବ ବୋଲି ସେ ମତ ଦେଇଛନ୍ତି । ହଟ ସ୍ପଟ ତଥା ରେଡ ଜୋନରେ ବିଭିନ୍ନ ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳଗୁଡିକ ଲକଡାଉନକୁ କଡାକଡି ଭାବେ ପାଳନ କରିଥିବାରୁ ସେ ତାର ପ୍ରଶଂସା କରିଛନ୍ତି । ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳଗୁଡିକ ରେଡ ଜୋନକୁ ଅରେଞ୍ଜ ଜୋନରେ ଏବଂ ଅରେଞ୍ଜ ଜୋନକୁ ଗ୍ରୀନ ଜୋନରେ ପରିଣତ କରାଯିବା ଦିଗରେ ଚେଷ୍ଟା କରିବାକୁ ସେ ପରାମର୍ଶ ଦେଇଛନ୍ତି । ସେ କହିଛନ୍ତି ଯେ, କରୋନା ଭୂତାଣୁକୁ ନେଇ କୌଣସି ବାଛବିଚାର ନକରି କୋଭିଡ-19 ପରିବର୍ତ୍ତେ ଅନ୍ୟାନ୍ୟ ରୋଗଗୁଡିକୁ ମଧ୍ୟ ସମାନ ଦୃଷ୍ଟି ଦିଆଯିବା ଆବଶ୍ୟକ । ପାରମ୍ପରିକ ଭେଷଜ ପଦ୍ଧତି ମଧ୍ୟ ଏଥିସହିତ ଅନୁସରଣ କରାଯାଇପାରିବ । ପୂର୍ବରୁ କରୋନା ସଂକ୍ରମଣ ଥିବା 16 ଜିଲ୍ଲାରୁ ଗତ 28 ଦିନ ମଧ୍ୟରେ କୌଣସି ମାମଲା ଦୃଷ୍ଟିକୁ ଆସିନାହିଁ । 3ଟି ନୂଆ ଜିଲା ଗତ 24 ତାରିଖରୁ ଏଥିରେ ସାମିଲ ହୋଇଛି । ସେଗୁଡିକ ହେଲା – ମହାରାଷ୍ଟ୍ରର ଗୋନ୍ଦିଆ, କର୍ଣ୍ଣାଟକର ଦେବଙ୍ଗିରି ଓ ବିହାରର ଲଖିସରାଇ । ଗତ 28ଦିନ ମଧ୍ୟରେ କୌଣସି ମାମଲା ଦେଖାଦେଇନଥିବା 2ଟି ଜିଲ୍ଲାରୁ ବର୍ତ୍ତମାନ ସଂକ୍ରମଣ ଦେଖାଦେଇଛି । ସେହି ଦୁଇ ଜିଲ୍ଲା ହେଉଛି ଉତ୍ତରପ୍ରଦେଶର ପିଲଭିତ ଏବଂ ପଞ୍ଜାବର ସହିଦ ଭଗତ ସିଂହ ନଗର । ଏତଦବ୍ୟତୀତ 25 ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳର ମୋଟ 85 ଜିଲ୍ଲାରେ ଗତ 14 ଦିନ ମଧ୍ୟରେ କୌଣସି ମାମଲା ଦୃଷ୍ଟିଗୋଚର ହୋଇନାହିଁ ।


    ସରକାରଙ୍କର କ୍ଷମତାପ୍ରାପ୍ତ ଗୋଷ୍ଠୀ ସାମ୍ବାଦିକ ସମ୍ମିଳନୀରେ କହିଛନ୍ତି ଯେ, ଦେଶରେ କରୋନା ସଂକ୍ରମଣ ରୋକିବା ପାଇଁ ଆବଶ୍ୟକ ଚିକିତ୍ସା ଉପକରଣ ପର୍ଯ୍ୟାପ୍ତ ଭାବେ ରହିଛି । ଏହାର ଯୋଗାଣ ମଧ୍ୟ ନିର୍ବିଘ୍ନରେ ଚାଲିଛି ।


    କ୍ଷମତାସୀନ ଗୋଷ୍ଠୀର ଆବାହକ ତଥା ପାନୀୟ ଜଳ ଓ ପରିମଳ ସଚିବ ଶ୍ରୀ ପରମେଶ୍ଵର ଆୟାର କହିଛନ୍ତି ଯେ, 4ଟି ଗୁରୁତ୍ଵପୂର୍ଣ୍ଣ ବିଭାଗ ଉପରେ ସରକାର ଗୁରୁତ୍ଵାରୋପ କରୁଛନ୍ତି । ସେଗୁଡିକ ହେଲା – କୃଷି, ଉତ୍ପାଦନ, ଲଜିଷ୍ଟିକ ଏବଂ ଆବଶ୍ୟକ କରୁଥିବା ଲୋକମାନଙ୍କୁ ଖାଦ୍ୟ । ସେ କହିଛନ୍ତି ଯେ, ଖାଦ୍ୟ ପଦାର୍ଥ ଓ ଔଷଧପତ୍ର ପରିବହନ କରୁଥିବା ଟ୍ରକଗୁଡିକର ସଂଖ୍ୟା ମାର୍ଚ୍ଚ 30 ସୁଦ୍ଧା ଶତକଡା 46 ଭାଗ ଥିବା ବେଳେ ଏପ୍ରିଲ 25 ସୁଦ୍ଧା ଶତକଡା 76 ଭାଗକୁ ବୃଦ୍ଧି କରାଯାଇଛି । ସେହିପରି ଏହିସମୟ ମଧ୍ୟରେ ରେଳବାଇ ରେକ ସଂଖ୍ୟା ଶତକଡା 67 ରୁ 76କୁ ବୃଦ୍ଧି କରାଯାଇଛି । ଜାହାଜ ପରିବହନ ଶତକଡା 70 ରୁ 87କୁ ବୃଦ୍ଧି ପାଇଥିବା ବେଳେ ବଡ ବଡ ମଣ୍ଡିରେ ମାଲ ପରିବହନ ଶତକଡା 61 ରୁ 79କୁ ବୃଦ୍ଧି ପାଇଛି । ବିଭିନ୍ନ ସରକାରୀ ସଂସ୍ଥା, ସ୍ଵେଚ୍ଛାସେବୀ ସଂଗଠନ ଓ ଶିଳ୍ପାନୁଷ୍ଠାନ ଦ୍ଵାରା ପ୍ରତିଦିନ 1.5 କୋଟିରୁ ଅଧିକ ଲୋକଙ୍କୁ ଖାଇବା ଯୋଗାଇ ଦିଆଯାଉଛି ।


    କ୍ଷମତାସୀନ 5 ଜଣିଆ ଗ୍ରୁପର ଭୂମିକା ସମ୍ପର୍କରେ ସୂଚନା ଦେବାକୁ ଯାଇ ସେ କହିଛନ୍ତି ଯେ, ନିତ୍ୟବ୍ୟବହାର୍ଯ୍ୟ ସାମଗ୍ରୀର ଯୋଗାଣଗୁଡିକ କ୍ଷେତ୍ରରେ ଥିବା ପ୍ରତିବନ୍ଧକଗୁଡିକୁ ଦୂର କରାଯାଇଛି । ଏହି ଗ୍ରୁପ ଅନ୍ୟାନ୍ୟ ବିଭାଗ ସମେତ ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ, ବିଭିନ୍ନ ମଣ୍ଡି, ପାଇକାରୀ ଖୁଚୁରା ବ୍ୟବସାୟୀ, ପରିବାହନକାରୀ ସଂସ୍ଥାମାନଙ୍କ ସହ ଉତ୍ତମ ସମନ୍ଵୟ ରକ୍ଷା କରିଛନ୍ତି । ଏପର୍ଯ୍ୟନ୍ତ ଶତକଡା 22.17 ପ୍ରତିଶତ ଅର୍ଥାତ 6,184 ଜଣ କରୋନା ଆକ୍ରାନ୍ତ ବ୍ୟକ୍ତି ଆରୋଗ୍ୟ ଲାଭ କରିଛନ୍ତି । ଗତକାଲି ସୁଦ୍ଧା 1,396ଟି ନୂତନ ମାମଲା ନଜରକୁ ଆସିଛି । ଦେଶରେ ଏପର୍ଯ୍ୟନ୍ତ 27,892 ଜଣ କୋଭିଡ-19 ସଂକ୍ରମିତ ହୋଇଥିବା ଜଣାପଡିଛି । ଗତ 24 ଘଣ୍ଟା ମଧ୍ୟରେ ଆଉ 48 ଜଣଙ୍କ ମୃତ୍ୟୁକୁ ମିଶାଇ ଏପର୍ଯ୍ୟନ୍ତ 872 ଜଣକ ପ୍ରାଣହାନୀ ଘଟିଛି । କୋଭିଡ-19 ସଙ୍କରାନ୍ତିୟ ବୈଷୟିକ ତଥ୍ୟ ନିଯମାବଳୀ ଓ ମାର୍ଗଦର୍ଶିକା ସଂକ୍ରାନ୍ତ ସଠିକ ଓ ସର୍ବିଶେଷ ତଥ୍ୟ ଜାଣିବା ପାଇଁ ନିୟମିତ ଭାବେ https://www.mohfw.gov.in/ ।


    କୋଭିଡ-19 ସମ୍ପର୍କିତ ବୈଷୟିକ ଜିଜ୍ଞାସା ନେଇ technicalquery.covid19@gov.in ଏବଂ ଅନ୍ୟାନ୍ୟ ଜିଜ୍ଞାସା ନେଇ ncov2019@gov.in କୁ ଇ-ମେଲ କରିପାରନ୍ତି ।


    କୋଭିଡ - 19 ସଂପର୍କୀତ ଯେକୌଣସି ସୂଚନା ଜାଣିବା ନିମନ୍ତେ ସ୍ୱାସ୍ଥ୍ୟ ଓ ପରିବାର କଲ୍ୟାଣ


    ମନ୍ତ୍ରଣାଳୟର ହେଲ୍ପ ଲାଇନ୍ + 91-11-23978046 କିମ୍ବା 1075 (ଦେୟମୁକ୍ତ) । ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳଗୁଡିକରେ ଥିବା କୋଭିଡ-19 ହେଲ୍ପ ଲାଇନ ନମ୍ବରଗୁଡିକ https://www.mohfw.gov.in/pdf/coronvavirushelplinenumber.pdf ୱେବସାଇଟ ରେ ଉପଲବ୍ଧ ।


    **********

    
    
    (Release ID: 1618764) Visitor Counter : 16
    
    
      Read this release in: English , Urdu , Hindi , Marathi , Assamese , Manipuri , Bengali , Punjabi , Gujarati , Tamil , Telugu , Kannada , Malayalam