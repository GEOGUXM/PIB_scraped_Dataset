      ରେଳ ମନ୍ତ୍ରଣାଳୟ

      ଗତବର୍ଷ ତୁଳନାରେ ଲକଡାଉନ୍‌ ଅବଧିରେ ଘରୋଇ ଖାଦ୍ୟଶସ୍ୟ (ପିଏଫଜି) ମାଲ ପରିବହନରେ ପର୍ଯ୍ୟାପ୍ତ ଅଭିବୃଦ୍ଧି
      • ଲକଡାଉନ୍‌ ଅବଧି, ମାର୍ଚ୍ଚ 25 ଠାରୁ ଅପ୍ରେଲ 28, 2020 ପର୍ଯ୍ୟନ୍ତ ଭାରତୀୟ ରେଳବାଇ ଦ୍ୱାରା 7.75 ଲକ୍ଷ ଟନ (303 ରେକସ) ପିଏଫଜି ମାଲ ବୋଝେଇ
      • ବିଗତ ବର୍ଷ ଏହି ସମୟରେ ପିଏଫଜି ମାତ୍ରା 6.62 ଲକ୍ଷ ଟନ୍‌ (243 ରେକ୍ସ) ଥିଲା
      • ଖାଦ୍ୟଶସ୍ୟ ଭଳି କୃଷି ଉତ୍ପାଦନକୁ ନିର୍ଦ୍ଧାରିତ ସମୟରେ ପରିବହନ ତଥା ଯୋଗାଣ ଚେନକୁ ଅତୁଟ ରଖିବା ସକାଶେ ଭାରତୀୟ ରେଳବାଇ ପକ୍ଷରୁ ସମସ୍ତ ପ୍ରକାର ପ୍ରୟାସ ଜାରି
      Posted On: 29 APR 2020 5:51PM by PIB Bhubaneshwar


    ଦେଶରେ କୋଭିଡ-19 ମହାମାରୀ ଯୋଗୁ ଉତ୍ପନ୍ନ ଲକଡାଉନ୍‌ ପରିସ୍ଥିତି ସତ୍ତ୍ୱେ ଭାରତୀୟ ରେଳବାଇ ପକ୍ଷରୁ ଖାଦ୍ୟଶସ୍ୟ ଭଳି ଅତ୍ୟାବଶ୍ୟକ ସାମଗ୍ରୀର ଯୋଗାଣ ସାରା ଦେଶରେ ଯେଭଳି ସ୍ୱାଭାବିକ ତଥା ଅତୁଟ ରହିବ ସେଥିପାଇଁ ବିଶେଷ ପ୍ରୟାସ କରାଯାଇଛି । ଏହି ସମୟରେ ଭାରତୀୟ ରେଳବାଇ ତାର ମାଲବାହୀ ତଥା ପାର୍ସଲ ସର୍ଭିସ ଜରିଆରେ ଏଭଳି ଖାଦ୍ୟଶସ୍ୟ ପହଞ୍ଚାଇବା କାର୍ଯ୍ୟ ଜାରି ରଖିଛି ।


    ଦେଶର ସମସ୍ତ ପରିବାରରେ ଯେଭଳି ଚୂଲି ଅଜଳା ନରହେ ଏବଂ କାହାରି ପାଖରେ ଖାଦ୍ୟସାମଗ୍ରୀର ଅଭାବ ଦେଖାନଦିଏ ତାହା ସୁନିଶ୍ଚିତ କରିବା ନିମନ୍ତେ ଲକଡାଉନ୍‌ ଅବଧି , ଅର୍ଥାତ 2020 ମାର୍ଚ୍ଚ 25 ତାରିଖ ଠାରୁ ଅପ୍ରେଲ 28 ତାରିଖ ସୁଦ୍ଧା ଭାରତୀୟ ରେଳବାଇ ଦ୍ୱାରା 7.75 ଲକ୍ଷ ଟନ୍‌ (303 ରେକସ୍‌) ଘରୋଇ ଖାଦ୍ୟଶସ୍ୟ ପହଞ୍ଚାଯାଇଛି । ଗତ ବର୍ଷ ଏହି ସମୟରେ ଏଭଳି ଖାଦ୍ୟଶସ୍ୟ ପରିବହନ ପରିମାଣ 6.62 ଲକ୍ଷ ଟନ୍‌ (243 ରେକସ୍‌) ଥିଲା । ଏଭଳି ଘରୋଇ ଖାଦ୍ୟଶସ୍ୟ (ପିଏଫଜି) ଲୋଡ଼ିଂରେ ଆନ୍ଧ୍ର ପ୍ରଦେଶ , ବିହାର , ମଧ୍ୟ ପ୍ରଦେଶ , ରାଜସ୍ଥାନ ଏବଂ ତାମିଲ ନାଡ଼ୁ ପ୍ରମୁଖ ରାଜ୍ୟ ଭାବେ ବିବେଚିତ ହୋଇଛନ୍ତି ।


    ଭାରତୀୟ ରେଳବାଇ ପକ୍ଷରୁ ଏକଥା ପ୍ରତି ବିଶେଷ ଦୃଷ୍ଟି ଦିଆଯାଇଛି ଯେ ଖାଦ୍ୟଶସ୍ୟ ଭଳି କୃଷି ଉତ୍ପାଦକୁ ଯେଭଳି ନିର୍ଦ୍ଧାରିତ ସମୟରେ ସଂଗ୍ରହ କରାଯାଇ ଉପଯୁକ୍ତ ସ୍ଥାନରେ ପହଞ୍ଚାଯିବ । କୋଭିଡ-19 ମହାମାରୀ ଯୋଗୁ ଲକଡାଉନ୍‌ ବେଳେ ଏଭଳି ପରିବହନ ଏକାନ୍ତ ଜରୁରି ହୋଇପଡ଼ିଛି । ଲକଡାଉନ୍‌ ସମୟରେ ଏଭଳି ଅତ୍ୟାବଶ୍ୟକ ସାମଗ୍ରୀର ବୋଝେଇ , ପରିବହନ ଏବଂ ଖଲାସ କାର୍ଯ୍ୟ ଯଥାରୀତି ପୂର୍ଣ୍ଣ ମାତ୍ରାରେ ପ୍ରଗତି ପଥରେ ରହିଛି ।


    ଲକଡାଉନ୍‌ ଅବଧି ଆରମ୍ଭ ହେବା ପରଠାରୁ କେତେକ ପଚନଯୋଗ୍ୟ ସାମଗ୍ରୀ ଯଥା ଫଳ ଓ ପନିପରିବା , କ୍ଷୀର ଓ ଅନ୍ୟାନ୍ୟ ଦୁଗ୍ଧଜାତ ଉତ୍ପାଦ ତଥା କୃଷିକାର୍ଯ୍ୟ ପାଇଁ ଆବଶ୍ୟକ ବିହନର ପରିବହନ ସକାଶେ ଭାରତୀୟ ରେଳବାଇ ପାର୍ସଲ୍‌ ସ୍ୱତନ୍ତ୍ର ଟ୍ରେନ ପାଇଁ କେତେକ ମାର୍ଗ ଚିହ୍ନଟ କରିଛି । ସେହିସବୁ ମାର୍ଗ ଯେଉଁଠାରେ କି ସାଧାରଣ ସମୟରେ ଚାହିଦା କମ୍‌ ରହିଥାଏ , ତାହା ଦେଇ ଏଭଳି ସ୍ୱତନ୍ତ୍ର ପାର୍ସଲ ଟ୍ରେନ୍‌ ଯାତାୟାତ କରୁଛି ଯଦ୍ୱାରା ଦେଶର କୌଣସି ଭାଗ ଯେଭଳି ସଂଯୋଗରହିତ ହୋଇନଯାଏ । ସେହିସବୁ ଟ୍ରେନଗୁଡ଼ିକୁ ଯାତ୍ରା ସମୟରେ ଓ ଉପଯୁକ୍ତ ସ୍ଥାନରେ ଅଟକି ରହିବାର ସୁଯୋଗ ଯୋଗାଇ ଦିଆଯାଇଛି ଯଦ୍ୱାରା ସର୍ବାଧିକ ସାମଗ୍ରୀର ପରିବହନ କରାଯାଇପାରିବ ।


    **********


    

    
    (Release ID: 1619446) Visitor Counter : 14
    
    
      Read this release in: English , Urdu , Hindi , Marathi , Assamese , Bengali , Punjabi , Gujarati , Tamil , Telugu , Kannada