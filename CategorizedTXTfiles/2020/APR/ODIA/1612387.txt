      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      କୋଭିଡ-19 ସଂକ୍ରାନ୍ତରେ ସଦ୍ୟତମ ସୂଚନା
      Posted On: 08 APR 2020 6:27PM by PIB Bhubaneshwar


    ଦେଶରେ କୋଭିଡ -19 ର ନିରାକରଣ , ପ୍ରତିରୋଧ ଓ ମୁକାବିଲା ପାଇଁ ଭାରତ ସରକାର ଏବଂ ରାଜ୍ୟ ତଥା କେନ୍ଦ୍ରଶାସିତ ପ୍ରଦେଶଗୁଡ଼ିକର ସହଭାଗିତାରେ ବିଭିନ୍ନ ପଦକ୍ଷେପ ଗ୍ରହଣ କରାଯାଉଛି । ଏସବୁ ପଦକ୍ଷେପକୁ ଉଚ୍ଚସ୍ତରରେ ସମୀକ୍ଷା କରାଯାଉଛି ।


    କୋଭିଡ-19ର ସଫଳ ମୁକାବିଲା ନିମନ୍ତେ ଲକଡାଉନକୁ ବ୍ୟବସ୍ଥିତ ଢଙ୍ଗରେ କାର୍ଯ୍ୟକାରୀ କରିବା ଏବଂ ନାଗରିକଙ୍କ ଦ୍ବାରା ସାମାଜିକ ଦୂରତା ସୁନିଶ୍ଚିତ କରିବା ଉଦ୍ଦେଶ୍ୟରେ ସରକାର ବିଶେଷ ଗୁରୁତ୍ବାରୋପ କରୁଛନ୍ତି ।


    ସଂକ୍ରମଣର ଶୃଙ୍ଖଳକୁ ଭାଙ୍ଗିବା ଲାଗି ଉଭୟ କେନ୍ଦ୍ର ଏବଂ ରାଜ୍ୟ ସରକାରଙ୍କ ପକ୍ଷରୁ ସଂଖ୍ୟାଧିକ ପ୍ରଭାବୀ ପଦକ୍ଷେପ ଗ୍ରହଣ କରାଯାଉଛି । ଦେଶରେ ବର୍ତ୍ତମାନ ସଂକ୍ରମିତଙ୍କ ସଂଖ୍ୟା ବୃଦ୍ଧି ପାଇଥିବାରୁ ମୁକାବିଲା ପଦକ୍ଷେପକୁ ଆହୁରି ତ୍ବରାନ୍ବିତ କରାଯାଉଛି । ସାରା ଦେଶରେ ଯଥେଷ୍ଟ ସଂଖ୍ୟକ କୋଭିଡ-19 କେନ୍ଦ୍ର ପ୍ରତିଷ୍ଠା କରିବା ଲାଗି ରାଜ୍ୟଗୁଡ଼ିକୁ କୁହାଯାଇଛି ।


    କେତେକ ଜିଲ୍ଲା ପକ୍ଷରୁ ଗ୍ରହଣ କରାଯାଇଥିବା ପଦକ୍ଷେପ ଶ୍ରେଷ୍ଠ ପ୍ରଚଳନ ଭାବେ ଉଭା ହୋଇଛି । ଯାହା ନିମ୍ନରେ ଦିଆଗଲା :


    ପୁଣେ ଜିଲ୍ଲା ପ୍ରଶାସନ ପକ୍ଷରୁ ପୁଣେ ଓ କୋଣ୍ଢାଓ୍ବାର କେନ୍ଦ୍ରୀୟ କ୍ଷେତ୍ରକୁ ସିଲ କରାଯାଇ 35 କିମି କ୍ଷେତ୍ରରେ ଘରକୁ ଘର ବୁଲି ସର୍ବକ୍ଷେଣ ଆରମ୍ଭ କରାଯାଇଛି । ନିରୀକ୍ଷଣ ଦଳ ମଧୁମେହ ଓ ଉଚ୍ଚରକ୍ତଚାପରେ ପୀଡ଼ିତ ଥିବା ବ୍ୟକ୍ତି ଏବଂ ସେମାନଙ୍କର ଯାତ୍ରା ଇତିହାସ ଓ କଣ୍ଟାକ୍ଟ ଟ୍ରେସିଂ ଅନୁଧ୍ୟାନ କରୁଛନ୍ତି ।


    ପଠାନମଥିଟ୍ଟା ଜିଲ୍ଲା ପ୍ରଶାସନ ପକ୍ଷରୁ ନିରୀକ୍ଷଣ, ଯାତ୍ରା ଇତିହାସ ସଂଗ୍ରହ, କଣ୍ଟାକ୍ଟ ଟ୍ରେସିଂ, କ୍ବାରେଣ୍ଟାଇନ ସୁବିଧା ସୁନିଶ୍ଚିତ କରିବା ଏବଂ ଜରୁରି ଅତ୍ୟାବଶ୍ୟକ ଓ ମନସ୍ତାତ୍ତ୍ବିକ ସହାୟତା ଆଦି ପଦକ୍ଷେପ ସୁନିଶ୍ଚିତ କରାଯାଇଛି ।


    କୋଭିଡ-19 ମୁକାବିଲା ଲାଗି ଭାରତ ସରକାରଙ୍କ ପକ୍ଷରୁ ଏକ ଟ୍ରେନିଂ ମଡ୍ୟୁଲ ବିକଶିତ କରାଯାଇଛି ଯାହାର ନାଁ ‘ଇଣ୍ଟିଗ୍ରେଟେଡ ଗଭର୍ଣ୍ଣମେଣ୍ଟ ଅନଲାଇନ ଟ୍ରେନିଂ’ ରଖାଯାଇଛି । ମହାମାରୀକୁ ପ୍ରଭାବୀ ଢଙ୍ଗରେ ମୁକାବିଲା ନିମନ୍ତେ ଅଗ୍ରଣୀ କର୍ମକର୍ତ୍ତାମାନଙ୍କ ସାମର୍ଥ୍ୟ ବିକାଶ ନିମନ୍ତେ ଦୀକ୍ଷା ପ୍ଲାଟଫର୍ମରେ ଏହି ଆଇଜିଓଟି ଉପଲବ୍ଧ ରହିଛି । ଡାକ୍ତର, ନର୍ସ, ସ୍ବାସ୍ଥ୍ୟକର୍ମୀ, ଟେକ୍ନିସିଆନ, ଏଏନଏମ, ରାଜ୍ୟ ସରକାରଙ୍କ ଅଧିକାରୀ, ପ୍ରଶାସନିକ ପ୍ରତିରକ୍ଷା ଅଧିକାରୀ, ଜାତୀୟ ସମର ଶିକ୍ଷାର୍ଥୀ ବାହିନୀ, ଜାତୀୟ ସେବା ଯୋଜନା କର୍ମକର୍ତ୍ତା, ଭାରତୀୟ ରେଡକ୍ରସ ସୋସାଇଟି ଏବଂ ଅନ୍ୟ ସ୍ବେଚ୍ଛାସେବୀଙ୍କ ପାଇଁ ଏଥିରେ ପ୍ରଶିକ୍ଷଣ ସୁବିଧା ଉପଲବ୍ଧ । ଏହି ପୋର୍ଟାଲର ୱେବସାଇଟ୍ର ଲିଙ୍କ ହେଉଛି https://igot.gov.in/igot/ .


    କୋଭିଡ-19 ମୁକାବିଲା ଲାଗି ବିଭିନ୍ନ ବର୍ଗର ଚିକିତ୍ସା ପେସାଦାରଙ୍କ ନିମନ୍ତେ ନୂଆଦିଲ୍ଲୀ ଏମ୍ସ ପକ୍ଷରୁ ବିଭିନ୍ନ ୱେବିନାର ବିକଶିତ କରାଯାଇଛି । ପ୍ରସବ ଯତ୍ନ ଏବଂ ସନ୍ଦିଗ୍ଧ ଏବଂ ସୁନିଶ୍ଚିତ କୋଭିଡ-19 ସଂକ୍ରମିତ ଗର୍ଭବତୀଙ୍କ ସୁରକ୍ଷିତ ପ୍ରସବ ନିମନ୍ତେ ଚିକିତ୍ସକଙ୍କୁ ତାଲିମ ଦେବା ପାଇଁ ଚଳିତ ସପ୍ତାହରେ ଏମ୍ସ ପକ୍ଷରୁ ଏକ ଅନଲାଇନ ତାଲିମ ଅନୁଷ୍ଠିତ ହୋଇଯାଇଛି। ଏହାର ବିବରଣୀ କେନ୍ଦ୍ର ସ୍ବାସ୍ଥ୍ୟ ଓ ପରିବାର କଲ୍ୟାଣ ମନ୍ତ୍ରଣାଳୟର ୱେବସାଇଟ୍ www.mohfw.gov.in ରେ ଉପଲବ୍ଧ ରହିଛି।


    ବର୍ତ୍ତମାନସୁଦ୍ଧା ଦେଶରେ 5194ଟି ସୁନିଶ୍ଚିତ ସଂକ୍ରମଣ ମାମଲା ଥିବା ବେଳେ 149 ଜଣ ପ୍ରାଣ ହରାଇଛନ୍ତି। 402 ଜଣ ସଂକ୍ରମିତ ଆରୋଗ୍ୟ ଲାଭ କରି ହସ୍ପିଟାଲରୁ ଛାଡ଼ ପାଇଛନ୍ତି।


    କୋଭିଡ-19 ସଂକ୍ରାନ୍ତରେ ସମସ୍ତ ପ୍ରକାରର ଭରସାଯୋଗ୍ୟ ଓ ସତ୍ୟ ଆଧାରିତ ବୈଷୟିକ ସୂଚନା, ଗାଇଡଲାଇନ ଏବଂ ମାର୍ଗଦର୍ଶିକା ନିମନ୍ତେ ନିୟମିତ ଭାବେ ସ୍ବାସ୍ଥ୍ୟ ଓ ପରିବାର କଲ୍ୟାଣ ମନ୍ତ୍ରଣାଳୟର ୱେବସାଇଟ୍ https://www.mohfw.gov.in/ ଦେଖନ୍ତୁ।


    କୋଭିଡ-19 ସମ୍ପର୍କରେ କୌଣସି ବୈଷୟିକ ସନ୍ଦେହର ସମାଧାନ ଲାଗି technicalquery.covid19@gov.in ରେ ଏବଂ ଅନ୍ୟ କିଛି ବିଷୟରେ ଜାଣିବାକୁ ଚାହୁଁଥିଲେ ncov2019@gov.in ରେ ଇମେଲ କରନ୍ତୁ।


    କୋଭିଡ-19 ସଂକ୍ରାନ୍ତରେ କୌଣସି ସୂଚନା ପାଇବାକୁ ଚାହୁଁଥିଲେ ସ୍ବାସ୍ଥ୍ୟ ଓ ପରିବାର କଲ୍ୟାଣ ମନ୍ତ୍ରଣାଳୟର ହେଲ୍ପଲାଇନ ନଂ : : +91-11-23978046 or 1075 ( ଶୁଳ୍କମୁକ୍ତ ) ରେ କଲ କରନ୍ତୁ। କୋଭିଡ-19 ସଂକ୍ରାନ୍ତରେ ରାଜ୍ୟ ଓ କେନ୍ଦ୍ର ଶାସିତ ପ୍ରଦେଶଗୁଡ଼ିକର ହେଲ୍ପଲାଇନ ନଂ https://www.mohfw.gov.in/pdf/coronvavirushelplinenumber.pdf ରେ ଉପଲବ୍ଧ ରହିଛି।


    ************


    

    
    (Release ID: 1612387) Visitor Counter : 11
    
    
      Read this release in: English , Urdu , Marathi , Hindi , Assamese , Manipuri , Bengali , Punjabi , Gujarati , Tamil , Telugu , Kannada , Malayalam