      ରେଳ ମନ୍ତ୍ରଣାଳୟ

      କୋଭିଡ-19 ଲକଡାଉନ ଅବଧି ବୃଦ୍ଧି
      • ସମସ୍ତ ପାସେଞ୍ଜର ଟ୍ରେନ ସେବା ମେ’ 3 ଯାଏଁ ବାତିଲ
      • ପ୍ରିମିୟମ ଟ୍ରେନ, ମେଲ/ ଏକ୍ସପ୍ରେସ, ସବଅର୍ବାନ, କୋଲକତା ମେଟ୍ରୋ ଓ କୋଙ୍କଣ ରେଳବାଇ ସେବା ମଧ୍ୟ ବନ୍ଦ ରହିବ
      • ଅନ୍ୟାଦେଶ ପର୍ଯ୍ୟନ୍ତ ସବୁ ଟିକେଟ କାଉଣ୍ଟର ବନ୍ଦ ରହିବ
      Posted On: 14 APR 2020 1:58PM by PIB Bhubaneshwar


    କରୋନା ସଂକ୍ରମଣ (କୋଭିଡ-19)କୁ ରୋକିବା ପାଇଁ ଦେଶବ୍ୟାପୀ ଜାରି ହୋଇଥିବା ଲକଡାଉନକୁ ଆସନ୍ତା ମେ ତିନି ତାରିଖ ପର୍ଯ୍ୟନ୍ତ ବଢାଇ ଦିଆଯାଇଛି । ଏହାଫଳରେ ତିନି ସପ୍ତାହ ଧରି ଲାଗୁ ହୋଇଥିବା ଏହି ତାଲାବନ୍ଦ ବ୍ୟବସ୍ଥା ଆଉ 20 ଦିନ ବଢିଛି । ସରକାରଙ୍କର ଏହି ନିଷ୍ପତ୍ତିକୁ ଦୃଷ୍ଟିରେ ରଖି ଭାରତୀୟ ରେଳବାଇ ତାହାର ସମସ୍ତ ପାସେଞ୍ଜର ଟ୍ରେନ ସେବାକୁ ମେ 3 ତାରିଖ ପର୍ଯ୍ୟନ୍ତ ବାତିଲ କରିଛି । ଏଥିରେ ପ୍ରିମିୟମ ଟ୍ରେନ , ମେଲ/ ଏକ୍ସପ୍ରେସ , ସବଅର୍ବାନ , କୋଲକତା ମେଟ୍ରୋ ଓ କୋଙ୍କଣ ରେଳବାଇ ସେବା ଅନ୍ତର୍ଭୁକ୍ତ ।


    ସବୁ ଟିକେଟ କାଉଣ୍ଟର ଏବଂ ୟୁଟିଏସ ଓ ପିଆରଏସକୁ ଅନ୍ୟାଦେଶ ପର୍ଯ୍ୟନ୍ତ ବନ୍ଦ ରଖାଯାଇଛି । ଏହି ସମୟ ମଧ୍ୟରେ ରେଳ ଯାତ୍ରା ପାଇଁ ଅଗ୍ରୀମ ଟିକେଟ କିମ୍ବା ଇ-ଟିକେଟ ହୋଇପାରିବ ନାହିଁ । ତେବେ ଯେଉଁମାନେ ଚାହିଁବେ ସେମାନେ ଏହି ସମୟରେ ଅନଲାଇନ ଟିକେଟ ବାତିଲ କରିପାରିବେ । ଏଥିପାଇଁ ସୁବିଧା ଉପଲବ୍ଧ ରହିବ ।


    ଯାତ୍ରା ପାଇଁ ପୂର୍ବରୁ ହୋଇଥିବା ସଂରକ୍ଷିତ ଟିକେଟକୁ ବାତିଲ କଲେ ସମସ୍ତ ଖର୍ଚ୍ଚ ଫେରସ୍ତ ମିଳିବ । ଆହୁରି ମଧ୍ୟ ଏ ପର୍ଯ୍ୟନ୍ତ ବାତିଲ ଘୋଷିତ ହୋଇନଥିବା କୌଣସି ଟ୍ରେନ ପାଇଁ ଯଦି କେହି ଅଗ୍ରୀମ ଟିକେଟ ବୁକିଂ କରିଥାନ୍ତି ସେମାନେ ଚାହିଁଲେ ତାହାକୁ ବାତିଲ କରିପାରିବେ ଏବଂ ସେଥିପାଇଁ ସଂପୂର୍ଣ୍ଣ ଅର୍ଥ ଫେରସ୍ତ କରାଯିବ ।


    ଏବେ ଯେଉଁ 20 ଦିନ ପାଇଁ ରେଳଯାତ୍ରୀ ସେବା ବାତିଲ ହେଲା ଏହି ସମୟ ମଧ୍ୟରେ ଯାତ୍ରା ପାଇଁ ଯେଉଁମାନେ ଅଗ୍ରୀମ ଟିକେଟ କରିଥିଲେ ସେମାନଙ୍କୁ ଅନଲାଇନ ବ୍ୟବସ୍ଥାରେ ରେଳବାଇ ସ୍ୱୟଂକ୍ରିୟ ବ୍ୟବସ୍ଥାରେ ଅର୍ଥ ଫେରାଇ ଦେବ । ଯେଉଁମାନେ କାଉଣ୍ଟରରୁ ଅଗ୍ରୀମ ଟିକେଟ କିଣିଛନ୍ତି ସେମାନେ ଆସନ୍ତା ଜୁଲାଇ 31 ତାରିଖ ପର୍ଯ୍ୟନ୍ତ ଭଡା ବାବଦ ଅର୍ଥ ଫେରିପାଇବେ ।


    **********

    
    
    (Release ID: 1614470) Visitor Counter : 17
    
    
      Read this release in: Assamese , English , Urdu , Marathi , Hindi , Manipuri , Bengali , Punjabi , Gujarati , Tamil , Telugu , Malayalam