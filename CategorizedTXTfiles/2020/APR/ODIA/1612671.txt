      କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ

      କୃଷକମାନଙ୍କୁ ରିଲିଫ ପ୍ରଦାନ ସଂପର୍କରେ ରାଜ୍ୟ କୃଷିମନ୍ତ୍ରୀମାନଙ୍କ ସହ ସମୀକ୍ଷା ବୈଠକରେ ଅଧ୍ୟକ୍ଷତା କଲେ ନରେନ୍ଦ୍ର ସିଂହ ତୋମାର
      • ବୈଶ୍ୱିକ ମହାମାରୀ କୋଭିଡ଼-19 ଭଳି ଜଟିଳ ପରିସ୍ଥିତିରେ କୃଷି କାର୍ଯ୍ୟ ପାଇଁ ରାଜ୍ୟମାନେ ଗ୍ରହଣ କରିଥିବା ସକାରାତ୍ମକ ପଦକ୍ଷେପକୁ କେନ୍ଦ୍ର କୃଷିମନ୍ତ୍ରୀ ଶ୍ରୀ ତୋମାରଙ୍କ ପ୍ରଶଂସା
      • ଏପ୍ରିଲ 16, 2020ରେ ଭିଡ଼ିଓ କନଫରେନ୍ସିଂ ମାଧ୍ୟମରେ ଖରିଫ ଫସଲ ଜାତୀୟ ସମ୍ମିଳନୀ ଅନୁଷ୍ଠିତ ହେବ ବୋଲି କୃଷିମନ୍ତ୍ରୀଙ୍କ ସୂଚନା
      Posted On: 09 APR 2020 10:17AM by PIB Bhubaneshwar


    କେନ୍ଦ୍ର କୃଷି ଓ କୃଷକ କଲ୍ୟାଣ ମନ୍ତ୍ରୀ ଶ୍ରୀ ନରେନ୍ଦ୍ର ସିଂହ ତୋମାର ଗତକାଲି ସନ୍ଧ୍ୟାରେ କୋଭିଡ଼-19 ମହାମାରୀ ଭଳି ଜଟିଳ ପରିସ୍ଥିତିରେ ଦେଶର କୃଷି ସଂପର୍କିତ ବିଭିନ୍ନ ପ୍ରସଙ୍ଗ ଉପରେ ଭିଡ଼ିଓ କନଫରେନ୍ସିଂ ମାଧ୍ୟମରେ ଏକ ସମୀକ୍ଷା ବୈଠକ କରିଛନ୍ତି । ଏହି ବୈଠକରେ କୃଷି ରାଷ୍ଟ୍ର ମନ୍ତ୍ରୀ ଶ୍ରୀ ପୁରୁଷୋତ୍ତମ ରୂପାଲା ଓ ସଚିବ (ଏସି ଆଣ୍ଡ ଏଫଡ଼ବ୍ଲୁ) ଶ୍ରୀ କୈଳାଶ ଚୌଧୁରୀ , ସ୍ୱତନ୍ତ୍ର ସଚିବ ଶ୍ରୀ ସଞ୍ଜୟ ଅଗ୍ରୱାଲା , ଅତିରିକ୍ତ ସଚିବ (କୃଷି) ଓ ମନ୍ତ୍ରଣାଳୟର ଅନ୍ୟାନ୍ୟ ବରିଷ୍ଠ ଅଧିକାରୀମାନେ ଅଂଶଗ୍ରହଣ କରିଥିଲେ ।


    ଏହି ବୈଠକରେ କୃଷି ସମ୍ପର୍କିତ ବିଭିନ୍ନ ଗୁରୁତ୍ୱପୂର୍ଣ୍ଣ ପ୍ରସଙ୍ଗ ଯଥା କୃଷି କାର୍ଯ୍ୟ ଓ ଅମଳ , କୃଷି ବିପଣନ ଓ ମଣ୍ଡି କାର୍ଯ୍ୟ ସଂଚାଳନ , ସର୍ବନିମ୍ନ ସହାୟକ ମୂଲ୍ୟରେ କୃଷିଜାତ ଦ୍ରବ୍ୟ ସଂଗ୍ରହ , କୃଷକମାନଙ୍କୁ ବିଭିନ୍ନ ପ୍ରକାର କୃଷି ସାମଗ୍ରୀ ( ବିହନ ଓ ସାର) ଯୋଗାଣ ତଥା ଲଜିଷ୍ଟିକ୍ସ ଓ କୃଷି ତଥା ଉଦ୍ୟାନ କୃଷିଜାତ ଉତ୍ପାଦର ପ୍ରେରଣ ଆଦି ସଂପର୍କରେ ରାଜ୍ୟ କୃଷିମନ୍ତ୍ରୀ , ଏପିସି , ସଚିବ ଓ ରାଜ୍ୟ ସରକାରଙ୍କ ଅନ୍ୟାନ୍ୟ ବରିଷ୍ଠ ଅଧିକାରୀମାନଙ୍କ ସହ ପୁଙ୍ଖାନୁପୁଙ୍ଖ ଆଲୋଚନା କରିଥିଲେ ।


    ମନ୍ତ୍ରୀ ଶ୍ରୀ ତୋମାର ସନ୍ତୋଷ ବ୍ୟକ୍ତ କରିଛନ୍ତି ଯେ ଦେଶରେ ବୈଶ୍ୱିକ ମହାମାରୀ କୋଭିଡ଼-19ର ପ୍ରକୋପ ଜାରି ରହିଥିବା ବେଳେ ରାଜ୍ୟ ସରକାରମାନେ କୃଷିକାର୍ଯ୍ୟ ସକାଶେ ଅନେକ ସକାରାତ୍ମକ ପଦକ୍ଷେପ ଗ୍ରହଣ କରିଛନ୍ତି । ଏହି ଦିଗରେ କେନ୍ଦ୍ର କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ ପକ୍ଷରୁ ଗ୍ରହଣ କରାଯାଇଥିବା ବିଭିନ୍ନ ପଦକ୍ଷେପ ସଂପର୍କରେ ସେ ସେମାନଙ୍କୁ ସୂଚୀତ କରିଥିଲେ । ଭାରତ ସରକାରଙ୍କ ପକ୍ଷରୁ କୃଷି କାର୍ଯ୍ୟ ବିଶେଷ କରି ଅମଳ ଏବଂ ବୁଣା ଋତୁ ସକାଶେ ଯେଉଁସବୁ ରିହାତିମାନ ଘୋଷଣା କରାଯାଇଛି ସେ ସଂପର୍କରେ ଶ୍ରୀ ତୋମାର ସମସ୍ତଙ୍କୁ ଅବଗତ କରିଥିଲେ । ଯେଉଁସବୁ ରିହାତି ସରକାର ଘୋଷଣା କରିଛନ୍ତି ତାହା ନିମ୍ନରେ ପ୍ରଦାନ କରାଗଲା:


    • କୃଷିଜାତ ଉତ୍ପାଦ ସଂଗ୍ରହ ତଥା ସର୍ବନିମ୍ନ ସହାୟକ ମୂଲ୍ୟ କାର୍ଯ୍ୟାନ୍ୱୟନ କ୍ଷେତ୍ରରେ ନିୟୋଜିତ ଥିବା ଏଜେନ୍ସିମାନଙ୍କ ପାଇଁ ଏହା ଲାଗୁ ହେବ ;


    • କୃଷକମାନଙ୍କ ଦ୍ୱାରା ସଂପାଦିତ ଚାଷକାର୍ଯ୍ୟ ଓ କ୍ଷେତରେ କାର୍ଯ୍ୟରତ କୃଷି ଶ୍ରମିକମାନଙ୍କ ପାଇଁ ମିଳୁଥିବା ସୁବିଧା ସୁଯୋଗ ;


    • କୃଷି ଉତ୍ପାଦ ବିପଣନ କମିଟି କିମ୍ବା ରାଜ୍ୟ ସରକାରମାନଙ୍କ ଦ୍ୱାରା ଯାହା ବିଜ୍ଞପିତ କରାଯାଇଥିବ ତଦନୁସାରେ ‘ ମଣ୍ଡି ’ ପରିଚାଳନା କରାଯିବ ;


    • ‘ ମଣ୍ଡି ’ କହିଲେ ସେଥିରେ ପ୍ରତ୍ୟକ୍ଷ ମାର୍କେଟିଂ , ରାଜ୍ୟ ସରକାର/କେନ୍ଦ୍ରଶାସିତ କ୍ଷେତ୍ର ପ୍ରଶାସନ ଦ୍ୱାରା ସୁବିଧାସୁଯୋଗ ଯୋଗାଇ ଦିଆଯାଇଥିବା କାର୍ଯ୍ୟ , ଯାହାକି ପ୍ରତ୍ୟକ୍ଷ ଭାବେ କୃଷକ/ କୃଷକ ଗୋଷ୍ଠୀ , ଏଫପିଓ , ସମବାୟ ସଂସ୍ଥାଙ୍କ ପାଇଁ ପ୍ରଯୁଜ୍ୟ ;


    • ବିହନ , ସାର ଓ କୀଟନାଶକ ପାଇଁ ଦୋକାନ ବ୍ୟବସ୍ଥା ;


    • ବିହନ , ସାର ଓ କୀଟନାଶକ ଉତ୍ପାଦନ ଓ ତାହାର ପ୍ୟାକେଜିଂ ;


    • କୃଷି ଯନ୍ତ୍ରପାତି ସଂପର୍କିତ କଷ୍ଟମ ହାୟାରିଂ କେନ୍ଦ୍ର (ସିଏଚସି) ;


    • କୃଷିତାଜ ଅମଳ ଓ ବୁଆଇ ପାଇଁ ରାଜ୍ୟ ଭିତରେ ଓ ଆନ୍ତଃରାଜ୍ୟ ଚଳନ ଯାହାକି ସଂଯୁକ୍ତ ହାରଭେଷ୍ଟର ଓ ଅନ୍ୟାନ୍ୟ କୃଷି/ ଉଦ୍ୟାନକୃଷି ସରଞ୍ଜାମ ଭଳି ମେସିନ ହୋଇଥିବ ;


    • ଶୀତଳ ଭଣ୍ଡାର ଓ ଭଣ୍ଡାରକରଣ ସେବା ;


    • ଖାଦ୍ୟ ଦ୍ରବ୍ୟ ଉତ୍ପାଦନ ୟୁନିଟମାନଙ୍କ ସକାଶେ ପ୍ୟାକେଜିଂ ଉପକରଣ ;


    • ଅତ୍ୟାବଶ୍ୟକ ସାମଗ୍ରୀର ପରିବହନ ;


    • କୃଷି ଯନ୍ତ୍ରପାତିର ବିପଣନ , ସେଗୁଡ଼ିକର ଯନ୍ତ୍ରାଂଶ (ଏହାର ଯୋଗାଣ ଚେନ୍‌ ସମେତ) ଏବଂ ସେସବୁର ମରାମତି ;


    • ଚା ଶିଳ୍ପ , ଯେଉଁଥିରେ ଚାରାରୋପଣ ପାଇଁ ସର୍ବାଧିକ 50% ଶ୍ରମିକ ନିୟୋଜିତ ହେଉଥିବେ ।


    • ଏହିଭଳି ପ୍ରେଜେଣ୍ଟେସନ୍‌ ଉପସ୍ଥାପନ କରାଯିବା ସହ ରାଜ୍ୟମାନଙ୍କୁ ନିମ୍ନଲିଖିତ କାର୍ଯ୍ୟପନ୍ଥା ଗ୍ରହଣ ସକାଶେ ଅନୁରୋଧ କରାଯାଇଛି:


    • କ୍ଷେତ୍ରୀୟ ଏଜେନ୍ସିଂ ମାନଙ୍କୁ ସ୍ୱାଭାବିକ ଭାବେ ଚାଷକାର୍ଯ୍ୟ ପରିଚାଳନା ଯେଉଁଥିରେ ବୁଆଇ , ଅମଳ ଏବଂ ବିପଣନ କାର୍ଯ୍ୟ ସାମିଲ ସେସଂପର୍କରେ ଅବଗତ କରାଯିବା ଆବଶ୍ୟକ ।


    • ତୁରନ୍ତ କର୍ମଚାରୀ ଓ ଶ୍ରମିକ ତଥା ଉପକରଣ , ମେସିନ ଓ ଏଜେନ୍ସିମାନଙ୍କ ଅନ୍ୟାନ୍ୟ ସାମଗ୍ରୀ ଯାହାକି ଚାଷକାର୍ଯ୍ୟ ସକାଶେ ଆବଶ୍ୟକ ସେସବୁର ପ୍ରେରଣକୁ ବାହ୍ୟ ବର୍ଗରେ ରଖାଯିବା


    • କମ୍ପାନୀ/ସଂସ୍ଥାମାନଙ୍କୁ କ୍ଷମତାପତ୍ର ପ୍ରଦାନ କରିବା ଯଦ୍ୱାରା ସେମାନଙ୍କର ଦେଶବ୍ୟାପୀ ଅତ୍ୟାବଶ୍ୟକ ସାମଗ୍ରୀ ପ୍ରେରଣ ସୁଗମ ହୋଇପାରିବ ଓ ସେମାନଙ୍କୁ କ୍ଷେତ୍ରୀୟ ପାସ୍‌ ଜାରି କରିବା ଦ୍ୱାରା ସେମାନଙ୍କ ଜରୁରୀ କର୍ମଚାରୀ ଓ ଶ୍ରମିକମାନଙ୍କ ଚଳନ ସହଜସାଧ୍ୟ ହେବ ଓ ଜାତୀୟ ଯୋଗାଣ ଚେନ୍‌ ଅବ୍ୟାହତ ରହିପାରିବ ।


    • ଏଭଳି କାର୍ଯ୍ୟ କରିବା ବେଳେ ‘ ସାମାଜିକ ଦୂରତା ରକ୍ଷା ’ ଭଳି ନିୟମକୁ ମଧ୍ୟ ପାଳନ କରାଯିବ ଓ ସବୁ ଜନସାଧାରଣ ସ୍ଥାନରେ ଉପଯୁକ୍ତ ପରିମଳ ଓ ସ୍ୱଚ୍ଛତା ରକ୍ଷା ସୁନିଶ୍ଚିତ ହେଉଥିବ ।


    କେନ୍ଦ୍ର ମନ୍ତ୍ରୀ ଶ୍ରୀ ତୋମାର ରାଜ୍ୟମାନଙ୍କୁ ନିର୍ଭର ପ୍ରତିଶ୍ରୁତି ପ୍ରଦାନ କରିଛନ୍ତି ଯେ ଏଭଳି ସମୟରେ ରାଜ୍ୟମାନେ ସାମ୍ନା କରୁଥିବା ଯେକୌଣସି ପ୍ରକାର ଚାଲେଞ୍ଜିଂ ପରିସ୍ଥିତିର ମୁକାବିଲା ନିମନ୍ତେ କେନ୍ଦ୍ର ସରକାରଙ୍କ ପକ୍ଷରୁ ସମସ୍ତ ପ୍ରକାର ସହଯୋଗ ଓ ସାହାଯ୍ୟ ଯୋଗାଇ ଦିଆଯିବ ।


    ରାଜ୍ୟ କୃଷି ମନ୍ତ୍ରୀମାନେ କେନ୍ଦ୍ର କୃଷିମନ୍ତ୍ରୀଙ୍କ ଏଭଳି ପ୍ରୟାସକୁ ଭୂୟସୀ ପ୍ରଶଂସା କରିଥିଲେ ଏବଂ କୃଷି କାର୍ଯ୍ୟ ତଥା ପରିଚାଳନା ସକାଶେ କେନ୍ଦ୍ର ସରକାର ଯୋଗାଇ ଦେଉଥିବା ରିହାତି କୃଷକମାନଙ୍କୁ ବିଶେଷ ଭାବେ ସହାୟକ ହୋଇପାରିବ ଓ କୃଷିକାର୍ଯ୍ୟ ତ୍ୱରାନ୍ୱିତ ହେବ ।


    ରାଜ୍ୟ କୃଷିମନ୍ତ୍ରୀମାନଙ୍କୁ ଏକଥା ମଧ୍ୟ ସୂଚୀତ କରାଯାଇଛି ଯେ ସେମାନେ ସବୁ ରାଜ୍ୟରେ କୃଷି ସଂପର୍କୀତ ସମସ୍ତ କାର୍ଯ୍ୟରେ ସାମାଜିକ ସୁରକ୍ଷା ରକ୍ଷା ତଥା ପରିମଳ ଓ ସ୍ୱଚ୍ଛତା ରକ୍ଷା ଉପରେ ପ୍ରାଥମିକତା ପ୍ରଦାନ କରାଯିବ ।


    ସେମାନଙ୍କୁ ଆହୁରି ମଧ୍ୟ ସୂଚୀତ କରାଯାଇଛି ଯେ କେନ୍ଦ୍ର କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ ପକ୍ଷରୁ ଇ-ନାମ୍‌ ମଡ୍ୟୁଲ ଜାରି କରାଯାଇଛି ଯାହାକି ଉତ୍ସ ଠାରୁ ଆରମ୍ଭ କରି କୃଷକ , ଏଫପିଓ ଓ ସମବାୟ ସଂସ୍ଥା ପର୍ଯ୍ୟନ୍ତ ଇ-ବିପଣନ ଓ ବିଡ଼ିଂ ପାଇଁ ଉପଯୁକ୍ତ ସୁବିଧା ପ୍ରଦାନ କରିବ । ରାଜ୍ୟମାନେ ଏଥି ସକାଶେ ଆବଶ୍ୟକ ନିର୍ଦ୍ଦେଶନାମା ଜାରି କରିପାରିବେ ଯାହାକି କୃଷକମାନେ ସେମାନଙ୍କର ଉତ୍ପାଦକୁ ସେମାନଙ୍କର ଘରେ ରହି ବିକ୍ରି କରିପାରିବେ ଓ ବିପଣନ କେନ୍ଦ୍ରରେ ସେଭଳି ଉତ୍ପାଦ ପହଞ୍ଚିପାରିବ ତଥା ମଣ୍ଡିରେ ତାହା ଭିଡ଼ ସୃଷ୍ଟି କରିବନାହିଁ । ସେହିଭଳି , କୃଷିଜାତ ଉତ୍ପାଦ ତଥା ବୁଆଇ ସଂପର୍କୀତ ମେସିନ ଯଥା ସଂଯୁକ୍ତ ହାରଭେଷ୍ଟର ଓ ଅନ୍ୟାନ୍ୟ କୃଷି/ ଉଦ୍ୟାନକୃଷି ଉପକରଣ ରାଜ୍ୟ ଭିତରେ ଏବଂ ଆନ୍ତଃ ରାଜ୍ୟ ଯେଭଳି ସହଜରେ ପହଞ୍ଚାଯାଇପାରିବ ସେଥିପାଇଁ ସବୁ ରାଜ୍ୟ ବିହିତ ପଦକ୍ଷେପ ଗ୍ରହଣ କରିବା ଉଚିତ ଯାହାକି କୃଷକମାନଙ୍କ ଉପକାରରେ ଆସିପାରିବ ।


    ଏହି ଆଲୋଚନା ବେଳେ ଅନ୍ୟାନ୍ୟ ବିଭିନ୍ନ ପ୍ରସଙ୍ଗ ମଧ୍ୟ ଉତ୍‌ଥାପିତ ହୋଇଥିଲା ଏବଂ ସେଥି ମଧ୍ୟରେ ଶସ୍ୟ ଅମଳ , ସଂଗ୍ରହ , ବିଭିନ୍ନ ପ୍ରକାର କୃଷିସାମଗ୍ରୀ ଉପଲବ୍ଧ ହେବା , ଋଣ , ବୀମା ଓ କୃଷିଜାତ ଉତ୍ପାଦର ଆନ୍ତଃ- ରାଜ୍ୟ ପ୍ରେରଣ , ଯାହାକି ତୁରନ୍ତ ସମାଧାନ କରାଯାଇଥିଲା । ସେ ସଂପର୍କୀତ ନିର୍ଦ୍ଦେଶନାମା ରାଜ୍ୟମାନଙ୍କୁ ଅବଗତ କରାଯାଇଛି । ଅନ୍ୟ ସବୁ ପ୍ରସଙ୍ଗ ଯାହା ଉପରେ ଅଧିକ ବିଚାରବିମର୍ଷ ଲୋଡ଼ା ତାହାର ସୂଚୀ ପ୍ରସ୍ତୁତ କରାଯାଇଛି ଏବଂ ରାଜ୍ୟମାନଙ୍କୁ ପ୍ରତିଶ୍ରୁତି ଦିଆଯାଇଛି ଯେ କେନ୍ଦ୍ର ସରକାର ସେସବୁର ବିଚାର କରି ଯଥା ସମୟରେ ଆବଶ୍ୟକ ନିର୍ଦ୍ଦେଶନାମା ଜାରି କରିବେ ।


    କେନ୍ଦ୍ର କୃଷି ମନ୍ତ୍ରୀ ଆହୁରି ସୂଚୀତ କରିଥିଲେ ଯେ ଖରିଫ ଫସଲ ଜାତୀୟ ସମ୍ମିଳନୀ ଏପ୍ରିଲ 16 , 2020 ଦିନ ଭିଡ଼ିଓ କନଫରେନ୍ସିଂ ଜରିଆରେ ଅନୁଷ୍ଠିତ ହେବ ଯାହାକି ଆଗାମୀ ଖରିଫ ଋତୁ ସକାଶେ ଚାଷ କାର୍ଯ୍ୟ ସକାଶେ ଆଗୁଆ ପ୍ରସ୍ତୁତିକୁ ସୁନିଶ୍ଚିତ କରିବ । ଏଥିପାଇଁ ଆଗୁଆ ଲଜିଷ୍ଟିକ୍ସ ଓ ପ୍ରସ୍ତୁତି ପାଇଁ ସମ୍ମିଳନୀରେ ବିସ୍ତୃତ ଆଲୋଚନା କରାଯିବ । ଏହି ଅବସରରେ ଆରୋଗ୍ୟ ଆପର ଉପକାରୀତା ସଂପର୍କରେ ମନ୍ତ୍ରୀ ଶ୍ରୀ ତୋମାର ସୂଚନା ଦେବା ସହ ରାଜ୍ୟମାନେ କୃଷକ ତଥା ଅନ୍ୟାନ୍ୟ ନାଗରିକଙ୍କ ମଧ୍ୟରେ ଏହାର ପ୍ରଚାର ଓ ପ୍ରସାର ପାଇଁ ନିବେଦନ କରିଥିଲେ । ଶେଷରେ ସେ କହିଥିଲେ ଯେ ସମସ୍ତ ପ୍ରକାର କୃଷି କାର୍ଯ୍ୟ ଓ କାର୍ଯ୍ୟକ୍ରମ ସାମାଜିକ ଦୂରତାରକ୍ଷା ତଥା ସ୍ୱାସ୍ଥ୍ୟ ପ୍ରତି ଯତ୍ନବାନ ହେବା ସହ ସଂପାଦନ କରାଯିବା ଆବଶ୍ୟକ ।


    **********


    

    
    (Release ID: 1612671) Visitor Counter : 8
    
    
      Read this release in: English , Urdu , Marathi , Hindi , Assamese , Bengali , Manipuri , Punjabi , Gujarati , Tamil , Telugu , Kannada , Malayalam