      ବେସାମରିକ ବିମାନ ଚଳାଚଳ ମନ୍ତ୍ରଣାଳୟ

      ଲାଇଫଲାଇନ ଉଡ଼ାନ ମାଧ୍ୟମରେ ଉତ୍ତର ପୂର୍ବାଞ୍ଚଳର ଜୋରହାଟ, ଲେଙ୍ଗପୁଇ, ଦୀମାପୁର, ଇମ୍ଫାଲ ଓ ଅନ୍ୟାନ୍ୟ ସ୍ଥାନକୁ ଚିକିତ୍ସା ସାମଗ୍ରୀ ପ୍ରେରଣ
      • ଲାଇଫଲାଇନ ଉଡ଼ାନ ପରିବହନ ସକାଶେ ବେସାମରିକ ବିମାନ ଚଳାଚଳ ମନ୍ତ୍ରଣାଳୟ ପକ୍ଷରୁ ‘ଚିନ୍ତନ’ ଓ ‘ମନ୍ଥନ’ ସମୀକ୍ଷା ବୈଠକ ଅନୁଷ୍ଠିତ
      • 152 ଲାଇଫଲାଇନ ଉଡ଼ାନ ମାଧ୍ୟମରେ ଭାରତର ବିଭିନ୍ନ ସ୍ଥାନରେ ପହଞ୍ଚାଗଲା 200 ଟନରୁ ଅଧିକ ଚିକିତ୍ସା ସାମଗ୍ରୀ
      Posted On: 07 APR 2020 5:03PM by PIB Bhubaneshwar


    କରୋନା ଭୂତାଣୁ ସଂକ୍ରମଣକୁ ରୋକିବା ସକାଶେ ଦେଶରେ ଜାରି ହୋଇଥିବା ଲକଡାଉନ ସମୟରେ ବେସାମରିକ ବିମାନ ଚଳାଚଳ ମନ୍ତ୍ରଣାଳୟ ପକ୍ଷରୁ ଅତି ଉନ୍ନତ ଯୋଜନା ପ୍ରସ୍ତୁତ କରାଯିବା ସହ ନିୟମିତ ଭାବେ ବୈଠକ ଅନୁଷ୍ଠିତ ହେଉଛି । ମନ୍ତ୍ରଣାଳୟରେ ଖୋଲାଯାଇଥିବା ଭଚୁଆଲ୍‌ ୱାର୍‌ ରୁମ ମାଧ୍ୟମରେ ଦେଶର ବିଭିନ୍ନ ଭାଗରେ କରୋନା ସଂକ୍ରମଣଙ୍କ ଚିକିତ୍ସା ସକାଶେ ଆବଶ୍ୟକ ବିଭିନ୍ନ ଚିକିତ୍ସା ସାମଗ୍ରୀ ଓ ଔଷଧପତ୍ର ଯୋଗାଇ ଦିଆଯାଉଛି । ଏବେସୁଦ୍ଧା ଲାଇଫଲାଇନ୍‌ ଉଡ଼ାନ ମାଧ୍ୟମରେ ଦେଶର ବିଭିନ୍ନ ଭାଗକୁ 152 ଥର ପରିବହନ ବିମାନ ମାଧ୍ୟମରେ 200 ଟନରୁ ଅଧିକ ଚିକିତ୍ସା ସାମଗ୍ରୀ ଓ ଔଷଧପତ୍ର ଯୋଗାଣ ସରିଛି । ଲାଇଫଲାଇନ୍‌ ଉଡ଼ାନ ମାଧ୍ୟମରେ ଉତ୍ତର ପୂର୍ବାଞ୍ଚଳର ଜୋରହାଟ , ଲେଙ୍ଗପୁଇ , ଦୀମାପୁର , ଇମ୍ଫାଲ ଓ ଅନ୍ୟାନ୍ୟ ସ୍ଥାନକୁ ଚିକିତ୍ସା ସାମଗ୍ରୀ ପ୍ରେରଣ କରାଯାଇଛି । ଏହା ଦ୍ୱାରା କୋଭିଡ଼-19 ଆକ୍ରାନ୍ତ ରୋଗୀଙ୍କ ଚିକିତ୍ସା ସହଜସାଧ୍ୟ ହୋଇପାରିଛି ।


    ପ୍ରତିଦିନ ବେସାମରିକ ବିମାନ ଚଳାଚଳ ମନ୍ତୟଣାଳୟ ପକ୍ଷରୁ ସକାଳ 8ଟା ବେଳେ ସମୀକ୍ଷା ଯୋଜନା ବୈଠକ ‘ ଚିନ୍ତନ ’ ଅନୁଷ୍ଠିତ ହେଉଛି । ଗତ ଦିନର କାର୍ଯ୍ୟ ପ୍ରଗତି ସଂପର୍କରେ ଏହି ବୈଠକରେ ସମୀକ୍ଷା କରାଯାଉଛି । ସେହିଭଳି ଦୈନିକ ୩ଟାବେଳେ ‘ ମନ୍ଥନ ’ ବୈଠକ ଅନୁଷ୍ଠିତ ହେଉଛି ଯେଉଁଥିରେ ସେହି ଦିନ ସଂପାଦନ କରାଯିବାକୁ ଥିବା ଯୋଜନା ପ୍ରସ୍ତୁତ କରାଯାଉଛି ଏବଂ ସେଥିରେ କୌଣସି ପର୍ଯ୍ୟାୟରେ ଯଦି କିଛି ପରିବର୍ତ୍ତନ ଆବଶ୍ୟକ ଥାଏ ତାହା ତର୍ଜମା କରାଯାଉଛି । ଏହି ବୈଠକରେ ଆଗାମୀ ଯୋଜନା ସଂପର୍କରେ ମଧ୍ୟ ଆଲୋଚନା କରାଯାଇଥାଏ ତଥା ଦେଶର ବିଭିନ୍ନ ଭାଗରେ କିପରି ଚିକିତ୍ସା ସାମଗ୍ରୀ ଓ ଔଷଧ ପହଞ୍ଚାଯାଇପାରିବ ତାହାର ସୁଚିନ୍ତିତ ଯୋଜନା ପ୍ରସ୍ତୁତ ହୋଇଥାଏ ।


    ଏପର୍ଯ୍ୟନ୍ତ ଲାଇଫଲାଇନ ଉଡ଼ାନ ମାଧ୍ୟମରେ କାର୍ଗୋ ବିମାନରେ 152 ଥର ଏଭଳି ସାମଗ୍ରୀକୁ ଦେଶର ବିଭିନ୍ନ ଭାଗରେ ପହଞ୍ଚାଯାଇସାରିଛି । ସେଥି ମଧ୍ୟରେ ଦୁର୍ଗମ ପାର୍ବତ୍ୟାଞ୍ଚଳ ରହିଛି । ଏୟାର ଇଣ୍ଡିଆ , ଆଲିଆନ୍ସ ଏୟାରର ସହାୟତାରେ ଭାରତୀୟ ବାୟୁସେନା ତଥା ଘରୋଇ ଏୟାରଲାଇନମାନେ 200 ଟନରୁ ଅଧିକ ଓଜନର ଏଭଳି ଚିକିତ୍ସା ସାମଗ୍ରୀ ପରିବହନ କରିଛନ୍ତି ଏବଂ ଲକଡାଉନ ସମୟରେ ତାହା ନିର୍ଦ୍ଧାରିତ ସ୍ଥାନରେ ପହଞ୍ଚାଇଛନ୍ତି ।


    ଅପ୍ରେଲ 6 , 2020 ଦିନ ଲାଇଫଲାଇନ୍‌ ଉଡ଼ାନ ଆଇସିଏମଆର କିଟ୍‌ , ଏଚଏଲଏଲ ଉପକରଣ ଓ ଅନ୍ୟାନ୍ୟ ଜରୁରୀ ସାମଗ୍ରୀ ଧରି ଉତ୍ତର ପୂର୍ବାଞ୍ଚଳର ଅନେକ ସ୍ଥାନରେ ତଥା କେନ୍ଦ୍ର ତଥା ପୂର୍ବାଞ୍ଚଳ ରାଜ୍ୟରେ ସେସବୁ ପହଞ୍ଚାଇଥିଲା । ଲାଇଫଲାଇନ-1 (ଆଇଏଏଫ) ମାଧ୍ୟମରେ ଦିଲ୍ଲୀରୁ ବାହାରି ଏହି ବିମାନ ପାଟନା-ଜୋରହାଟ-ଲେଙ୍ଗପୁଇ-ଇମ୍ଫାଲ-ଦୀମାପୁର-ଗୌହାଟୀକୁ ଆଇସିଏମଆର କିଟ୍‌ ପହଞ୍ଚାଇଥିଲା । ସେଥିରେ ରେଡ଼କ୍ରସ୍‌ ଚିକିତ୍ସା ଉପକରଣ ମଧ୍ୟ ରହିଥିଲା । ସେହିଭଳି ଏହି ବିମାନ ଜରିଆରେ ମେଘାଳୟ , ମଣିପୁର , ନାଗାଲାଣ୍ଡ ଦିବ୍ରୁଗଡ଼ , ମିଜୋରାମ , ରାଞ୍ଚି ଓ ପାଟନାରେ ମଧ୍ୟ ବିଭିନ୍ନ ମେଡ଼ିକାଲ ସାମଗ୍ରୀ ପହଞ୍ଚାଯାଇଛି ।


    ଲାଇଫଲାଇନ-2 ଆଲିଆନ୍ସ ଏୟାର (ଏଟିଆର) : ଏହା ଦିଲ୍ଲୀ-ବାରାଣାସୀ-ରାୟପୁର-ହାଇଦ୍ରାବାଦ-ଦିଲ୍ଲୀ ମଧ୍ୟରେ ଯାତ୍ରା କରି ଆଇସିଏମଆର କିଟକୁ ବାରାଣାସୀ , ରାୟପୁର , ହାଇଦ୍ରାବାଦ , ବିଜୟୱାଡ଼ାରେ ପହଞ୍ଚାଇଛି ।


    ଲାଇଫଲାଇନ-3: ଏୟାର ଇଣ୍ଡିଆ (ଏ-320): ଏହା ମୁମ୍ବାଇ-ବାଙ୍ଗାଲୋର-ଚେନ୍ନାଇ-ମୁମ୍ବାଇ ମଧ୍ୟରେ ବୟନଶିଳ୍ପ ମନ୍ତ୍ରଣାଳୟ ଦ୍ୱାରା ପ୍ରେରିତ ସାମଗ୍ରୀକୁ ବାଙ୍ଗାଲୋର ଏବଂ ଚେନ୍ନାଇରେ ପହଞ୍ଚାଇଛି ।


    ଲାଇଫଲାଇନ-4: ସ୍ପାଇସ୍‌ ଜେଟ୍‌: ଦିଲ୍ଲୀ-ଚେନ୍ନାଇ ମଧ୍ୟରେ ଏହା ଯାତ୍ରା କରି ଆଇସିଏମଆର ମେଡ଼ିକାଲ କିଟ୍‌ କୁ ଚେନ୍ନାଇରେ ପହଞ୍ଚାଇଛି ।


    ଲାଇଫଲାଇନ୍‌-5 ଏଆଇ ଚାର୍ଟର (ଏ-320) ଦିଲ୍ଲୀ-ଡ଼େରାଡ଼ୁନ ମଧ୍ୟରେ ଏହି ବିମାନ ଆଇସିଏମଆର ସାମଗ୍ରୀ ଧରି ଡ଼େରାଡ଼ୁନରେ ପହଞ୍ଚାଇଛି ।


    Date wise break up is as below:

                                                                                      
S.   Date           Air India  Alliance  IAF  Indigo  SpiceJet  Total flights operated
                                                                                      
                                                                                      
No.                                                                                   
                                                                                      
                                                                                      
                                                                                      
1    26.3.2020      02         --        -    -       02        04                    
                                                                                      
                                                                                      
                                                                                      
2    27.3.2020      04         09        01   -       --        14                    
                                                                                      
                                                                                      
                                                                                      
3    28.3.2020      04         08        -    06      --        18                    
                                                                                      
                                                                                      
                                                                                      
4    29.3.2020      04         10        06   --      --        20                    
                                                                                      
                                                                                      
                                                                                      
5    30.3.2020      04         -         03   --      --        07                    
                                                                                      
                                                                                      
                                                                                      
6    31.3.2020      09         02        01           --        12                    
                                                                                      
                                                                                      
                                                                                      
7    01.4.2020      03         03        04   --      -         10                    
                                                                                      
                                                                                      
                                                                                      
8    02.4.2020      04         05        03   --      --        12                    
                                                                                      
                                                                                      
                                                                                      
9    03.4.2020      08         --        02   --      --        10                    
                                                                                      
                                                                                      
                                                                                      
10   04.4.2020      04         03        02   --      --        09                    
                                                                                      
                                                                                      
                                                                                      
11   05.4.2020      --         --        16   --      --        16                    
                                                                                      
                                                                                      
                                                                                      
12   06.4.2020      03         04        13                     20                    
                                                                                      
                                                                                      
                                                                                      
     Total Flights  49         44        51   06      02        152                   
                                                                                      
                                                                                      

    ଏୟାର ଇଣ୍ଡିଆ ଏବଂ ଆଇଏଏଫ ପାରସ୍ପରିକ ସହଯୋଗୀତାରେ ଲଦାଖ , କାର୍ଗିଲ , ଦିମାପୁର , ଇମ୍ଫାଲ , ଗୌହାଟୀ , ଚେନ୍ନାଇ , ଅହମ୍ମଦାବାଦ , ପାଟନା , ଜୋରହାଟ , ଲେଙ୍ଗପୁଇ , ମହୀଶୂର , ହାଇଦ୍ରାବାଦ , ରାଞ୍ଚି , ଜମ୍ମୁ , ଶ୍ରୀନଗର , ଚଣ୍ଡୀଗଡ଼ ଓ ପୋର୍ଟ ବ୍ଲେୟାରରେ ମେଡ଼ିକାଲ ସାମଗ୍ରୀ ପହଞ୍ଚା ଯାଇଛି ।


    ଏହି ସହଯୋଗ ଗୌହାଟୀ , ଦିବ୍ରୁଗଡ଼ , ଅଗରତାଲା , ଆଇଜଲ , ଦୀମାପୁର , ଇମ୍ଫାଲ , ଜୋରହାଟ , ଲେଙ୍ଗପୁଇ , ମହୀଶୂର , କୋଇମ୍ବାଟୁର , ତ୍ରିଭେନ୍ଦ୍ରମ୍‌ , ଭୁବନେଶ୍ୱର , ରାୟପୁର , ରାଞ୍ଚି , ଶ୍ରୀନଗର , ପୋର୍ଟ ବ୍ଲେୟାର , ପାଟନା , କୋଚିନ୍‌ , ବିଜୟୱାଡ଼ା , ଅହମ୍ମଦାବାଦ , ଜମ୍ମୁ , କାର୍ଗିଲ , ଲଦାଖ , ଚଣ୍ଡୀଗଡ଼ ଓ ଗୋଆରେ ମଧ୍ୟ ଚିକିତ୍ସା ସାମଗ୍ରୀ ଓ ଔଷଧପତ୍ର ପହଞ୍ଚାଯାଇ ପାରିଛି ।


    Total Kilometers covered - 1,32,029 Kms


    Cargo load carried on 06.04.2020 - 15.54 Tons


    Total cargo load carried till 06.04.2020 =


    184.66 + 15.54 = 200.20 Tons


    ଅନ୍ତରାଷ୍ଟ୍ରୀୟ ସ୍ତରରେ ସାଂଘାଇ ଏବଂ ଦିଲ୍ଲୀ ମଧ୍ୟରେ ଏକ ଏୟାର ବ୍ରିଜ୍‌ ସ୍ଥାପନ କରାଯାଇଛି । ଅପ୍ରେଲ 2 , 2020 ଠାରୁ ଏୟାର ଇଣ୍ଡିଆ ତାର ପ୍ରଥମ କାର୍ଗୋ ବିମାନ ଏହି ପଥ ଦେଇ ଚଳାଚଳ ଆରମ୍ଭ କରିଛି ଏବଂ ଏବେସୁଦ୍ଧା ତାହା ମାଧ୍ୟମରେ 21 ଟନ୍‌ ମେଡ଼ିକାଲ ସାମଗ୍ରୀ ଭାରତକୁ ଆଣିଛି । ହଂକଂକୁ ମଧ୍ୟ ଏହି ବ୍ରିଜ୍‌ ମାଧ୍ୟମରେ ଏକ ଉଡ଼ାଣ ହୋଇଛି । କରୋନା ଭୂତାଣୁ ଆକ୍ରାନ୍ତଙ୍କ ଚିକିତ୍ସା ସକାଶେ ଆବଶ୍ୟକ ଗୁରୁତ୍ୱପୂର୍ଣ୍ଣ ମେଡ଼ିକାଲ ଉପକରଣ ଆମଦାନି ସକାଶେ ଏୟାର ଇଣ୍ଡିଆ ଚୀନକୁ ତାର ନିୟମିତ ଉଡ଼ାଣ ଜାରି ରଖିବ ।


    ଘରୋଇ ଅପରେଟର , ଯଥା , ବ୍ଲୁ ଡାର୍ଟ , ସ୍ପାଇସ୍‌ ଜେଟ୍‌ ଏବଂ ଇଣ୍ଡିଗୋ ସେମାନଙ୍କର କାର୍ଗୋ ବିମାନ ଉଡ଼ାଣ ବ୍ୟବସାୟିକ ଭିତ୍ତିରେ ଜାରି ରଖିଛନ୍ତି ଓ ଦେଶର ବିଭିନ୍ନ ଭାଗରେ ଆବଶ୍ୟକ ମୁତାବକ ମେଡ଼ିକାଲ ଉପକରଣ ଓ ଔଷଧ ପହଞ୍ଚାଉଛନ୍ତି ।


    **********


    

    
    (Release ID: 1612115) Visitor Counter : 14
    
    
      Read this release in: Tamil , Hindi , English , Marathi , Bengali , Assamese , Manipuri , Punjabi , Gujarati , Telugu , Kannada