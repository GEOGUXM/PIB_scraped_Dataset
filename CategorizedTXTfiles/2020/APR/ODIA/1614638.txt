      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଧାନମନ୍ତ୍ରୀ ଏବଂ ପାଲେଷ୍ଟାଇନ ରାଷ୍ଟ୍ରପତିଙ୍କ ମଧ୍ୟରେ ଟେଲିଫୋନ ବାର୍ତ୍ତାଳାପ
      Posted On: 14 APR 2020 7:05PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ପାଲେଷ୍ଟାଇନ ରାଷ୍ଟ୍ରପତି ମହାମହିମ ଶ୍ରୀ ମହମୁଦ ଆବ୍ବାସଙ୍କ ସହ ଟେଲିଫୋନ ଯୋଗେ ଆଲୋଚନା କରିଛନ୍ତି ।


    ଆଗାମୀ ପବିତ୍ର ରମଜାନ ମାସ ଲାଗି ପ୍ରଧାନମନ୍ତ୍ରୀ ପାଲେଷ୍ଟାଇନ ରାଷ୍ଟ୍ରପତି ଏବଂ ସେଠାକାର ଜନସାଧାରଣଙ୍କୁ ଶୁଭେଚ୍ଛା ଜଣାଇଥିଲେ ।


    ଦୁଇ ନେତା କୋଭିଡ-19 ମହାମାରୀ ଦ୍ଵାରା ସୃଷ୍ଟି ହୋଇଥିବା ଆହ୍ଵାନଗୁଡିକ ବିଷୟରେ ଆଲୋଚନା କରିଥିଲେ ଏବଂ ସ୍ଥିତିକୁ ନିୟନ୍ତ୍ରଣରେ ରଖିବା ପାଇଁ ନିଜ ନିଜ ଦେଶରେ ନିଆଯାଉଥିବା ବିଭିନ୍ନ ପଦକ୍ଷେପ ବିଷୟରେ ପରସ୍ପରକୁ ସୂଚିତ କରିଥିଲେ ।


    ଜନସାଧାରଣଙ୍କୁ ଭୂତାଣୁଠାରୁ ସୁରକ୍ଷା ପ୍ରଦାନ କରିବା ଲାଗି ପାଲେଷ୍ଟାଇନ ଅଧିକାରୀମାନଙ୍କ ଦ୍ଵାରା ସେ ଦେଶରେ ନିଆଯାଉଥିବା ପଦକ୍ଷେପକୁ ପ୍ରଧାନମନ୍ତ୍ରୀ ପ୍ରଶଂସା କରିଥିଲେ ଏବଂ ପାଲେଷ୍ଟାଇନର ଏହି ପ୍ରଚେଷ୍ଟାରେ ଭାରତ ତରଫରୁ ଯଥା ସମ୍ଭବ ସହଯୋଗର ଆଶ୍ଵାସନା ଦେଇଥିଲେ ।


    ଦୁଇ ନେତା ସାମ୍ପ୍ରତିକ ପରିସ୍ଥିତିରେ ସହଯୋଗକୁ ଆହୁରି ସୁଦୃଢ କରିବା ଓ ଉଭୟ ଦେଶର ଅଧିକାରୀମାନଙ୍କ ମଧ୍ୟରେ ଯୋଗାଯୋଗ ରକ୍ଷା କରିବା ନେଇ ସହମତି ପ୍ରକାଶ କରିଥିଲେ ।


    **********

    
    
    (Release ID: 1614638) Visitor Counter : 12
    
    
      Read this release in: English , Urdu , Marathi , Hindi , Bengali , Manipuri , Assamese , Punjabi , Gujarati , Tamil , Telugu , Kannada , Malayalam