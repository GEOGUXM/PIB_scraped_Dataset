      ମାନବ ସମ୍ବଳ ବିକାଶ ମନ୍ତ୍ରଣାଳୟ

      କେନ୍ଦ୍ର ମାନବ ସମ୍ବଳ ବିକାଶ ମନ୍ତ୍ରୀ ରମେଶ ପୋଖରିଆଲ(ନିଶଙ୍କ)ଙ୍କ ଦ୍ୱାରା ୟୁକ୍ତି(YUKTI) ୱେବ ପୋର୍ଟାଲର ଶୁଭାରମ୍ଭ
      • ଏହି ପୋର୍ଟାଲ ଦ୍ୱାରା ମାନବ ସମ୍ବଳ ବିକାଶ ମନ୍ତ୍ରଣାଳୟ କୋଭିଡ-19 ମହାମାରୀ କାଳରେ ନେଇଥିବା ବିଭିନ୍ନ ଯୋଜନାର ତଦାରଖ କରିପାରିବ

      Posted On: 12 APR 2020 2:27PM by PIB Bhubaneshwar

    କେନ୍ଦ୍ର ମାନବ ସମ୍ବଳ ବିକାଶ ମନ୍ତ୍ରୀ ଶ୍ରୀ ରମେଶ ପୋଖରିଆଲ ( ନିଶଙ୍କ ) ଆଜି ନୂଆଦିଲ୍ଲୀଠାରେ ୟୁକ୍ତି ( YUKTI ) ୱେବ ପୋର୍ଟାଲର ଶୁଭାରମ୍ଭ କରିଛନ୍ତି । ମନ୍ତ୍ରଣାଳୟର ବିଭିନ୍ନ କାର୍ଯ୍ୟର ତଦାରଖ ଏହି ପୋର୍ଟାଲ ଓ ଡାସବୋର୍ଡ କରିପାରିବ । କୋଭିଡ - 19ର ମୁକାବିଲା ନେଇ ନିଆଯାଉଥିବା ପୁଙ୍ଖାନୁପୁଙ୍ଖ ତଦାରଖ କରିବା ସାମର୍ଥ୍ୟ ଏହି ପୋର୍ଟାଲର ରହିଛି ।


    ପୋର୍ଟାଲ ଶୁଭାରମ୍ଭ ଅବସରରେ ମନ୍ତ୍ରୀ କହିଛନ୍ତି ଯେ , କୋଭିଡ - 19 ମହାମାରୀ କାଳରେ ଆମ ଶିକ୍ଷାର୍ଥୀମାନେ ବିଶେଷ କରି କିଭଳି ଶାରୀରିକ ଓ ମାନସିକ ସ୍ତରରେ ସୁସ୍ଥ ରହିବେ ଓ ସେମାନଙ୍କର ନିରନ୍ତର ଶିକ୍ଷାଲାଭ ବଳବତ୍ତର ରହିବ ତାହା ଦେଖିବା ଆମର ପ୍ରଥମ କର୍ତ୍ତବ୍ୟ । ଏଭଳି ପ୍ରତିକୂଳ ପରିସ୍ଥିତିରେ ଲକ୍ଷ୍ୟ ସାଧନ କିଭଳି ସମ୍ଭବ ତାର ତଦାରଖ କରିବା ଏହି ପୋର୍ଟାଲର ଉଦ୍ଦେଶ୍ୟ ।


    ଶ୍ରୀ ପୋଖରିଆଲ ଆହୁରି କହିଛନ୍ତି ଯେ , ବିଭିନ୍ନ ଶିକ୍ଷାନୁଷ୍ଠାନ ବିଶେଷ କରି କରୋନା ସଂକ୍ରାନ୍ତରେ ହେଉଥିବା ଗବେଷଣା ଓ ସର୍ବୋପରି ଛାତ୍ରଛାତ୍ରୀଙ୍କର କଲ୍ୟାଣ ବିଷୟ ଏହି ପୋର୍ଟାଲରେ ତଦାରଖ ହେବ । ଯେପରି ଗୁଣାତ୍ମକ ଓ ସଂଖ୍ୟାତ୍ମକ ମାନଦଣ୍ଡ ବଜାୟ ରହେ ତାହା ଏହି ପୋର୍ଟାଲ ଜରିଆରେ ଆସନ୍ତା 6 ମାସ ପର୍ଯ୍ୟନ୍ତ ତଦାରଖ କରାଯାଇପାରିବ ।


    ଶ୍ରୀ ନିଶଙ୍କ କହିଛନ୍ତି ଯେ , ଏହି ପୋର୍ଟାଲ ବଳରେ କେନ୍ଦ୍ର ମାନବ ସମ୍ବଳ ବିକାଶ ମନ୍ତ୍ରଣାଳୟ ଓ ଶିକ୍ଷାନୁଷ୍ଠାନଗୁଡିକ ମଧ୍ୟରେ ଉତ୍ତମ ଯୋଗସୂତ୍ର ରହିବ, ଯାହା ଫଳରେ କି ମନ୍ତ୍ରଣାଳୟ ଆବଶ୍ୟକ ସ୍ଥଳେ ଶିକ୍ଷାନୁଷ୍ଠାନଗୁଡିକୁ ସିଠିକ ମାର୍ଗରେ ପରିଚାଳିତ କରିପାରିବ । ଏହି ୱେବ ପୋର୍ଟାଲ ୟୁକ୍ତି ତାହାର ନାମକୁ ସାକାର କରିବା ସହ ଦେଶର ଗବେଷଣା ଓ ସର୍ବୋପରି ନାଗରିକମାନଙ୍କ ହିତସାଧନ କରିପାରିବ ।


    *************

    
    
    (Release ID: 1613622) Visitor Counter : 22
    
    
      Read this release in: Telugu , English , Kannada , Urdu , Marathi , Hindi , Bengali , Assamese , Punjabi , Gujarati , Tamil , Malayalam