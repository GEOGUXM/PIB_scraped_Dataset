      ସୂଚନା ଓ ପ୍ରସାରଣ ମନ୍ତ୍ରଣାଳୟ

      କେନ୍ଦ୍ର ସରକାରୀ କର୍ମଚାରୀଙ୍କ ଭତ୍ତାରେ କୌଣସି କାଣ୍ଟଛାଣ୍ଟ କରାଯିବ ନାହିଁ
      • ପିଆଇବି ଫ୍ୟାକ୍ଟଚେକ୍ ୟୁନିଟ ଦ୍ଵାରା ମିଥ୍ୟା ଖବରର ପର୍ଦ୍ଦାଫାସ

      Posted On: 27 APR 2020 4:05PM by PIB Bhubaneshwar

    ପତ୍ର ସୂଚନା କାର୍ଯ୍ୟାଳୟର ଫ୍ୟାକ୍ଟ ଚେକ୍ ୟୁନିଟ ଦ୍ଵାରା ଏକ ଟ୍ଵିଟ ମାଧ୍ୟମରେ ସ୍ପଷ୍ଟୀକରଣ ଦିଆଯାଇଛି ଯେ, କେନ୍ଦ୍ର ସରକାରୀ କର୍ମଚାରୀଙ୍କ ଭତ୍ତାରେ କୌଣସି ପ୍ରକାରର କାଣ୍ଟଛାଣ୍ଟ କରାଯିବନାହିଁ । ଏହା ଏକ ଗଣମାଧ୍ୟମ ଦ୍ଵାରା ମିଥ୍ୟା ଖବର ଥିଲା, ଯେଉଁଥିରେ ଏଭଳି ସୂଚନା ଦିଆଯାଇଛି ଯେ, କରୋନା ଭୂତାଣୁ ସମସ୍ୟାକୁ ନେଇ ସରକାର ଏପରି ଏକ ପଦକ୍ଷେପ ଗ୍ରହଣ କରିବାକୁ ଚିନ୍ତା କରୁଛନ୍ତି ।


    ଅନ୍ୟ ଏକ ପୋଷ୍ଟରେ, ଫ୍ୟାକ୍ଟ ଚେକ୍ ୟୁନିଟ ପର୍ଦ୍ଦାଫାସ କରିଛନ୍ତି ଯେ,ଫେସବୁକରେ ଏକ ଗୁଜବ ଘୁରିବୁଲୁଚି,ଯେଉଁଥିରେ ଦର୍ଶାଯାଇଛି,ଶସ୍ତା ବିକଳ୍ପ ଉପଲବ୍ଧ ଥିବାବେଳେ କୋଭିଡ-19 ପରୀକ୍ଷଣ କିଟ୍ କିଣିବା ନେଇICMRକୁ ଦାୟୀ କରାଯାଇଛି | ଏହାପରେ ଆଇସିଏମଆର ସ୍ପଷ୍ଟ କରିଛି ଯେ, କିଟ୍ ପାଇଁ ଫିକ୍ସଡ୍ ରେଟ୍ ବ୍ରାକେଟ୍ ତାଙ୍କ ପାଖରେ ଅଛି ଏବଂ ଯଦି କୌଣସି କମ୍ପାନୀ ଆହୁରି ଶସ୍ତା ଦରରେ କିଟ ଯୋଗାଇ ପାରିବେ ତା’ହେଲେ ସେହି କମ୍ପାନୀଗୁଡିକ ପାଇଁ ଦ୍ଵାର ଖୋଲା ଅଛି ।


    ପୃଷ୍ଟଭୁମି:


    ସାମାଜିକ ଗଣମାଧ୍ୟମର ମିଥ୍ୟା ଖବର ପ୍ରସାରଣକୁ ରୋକିବା ଏବଂ ସୁପ୍ରିମ କୋର୍ଟଙ୍କ ଆଦେଶକୁ ପାଳନ କରିବା ସକାଶେ ସାମାଜିକ ଗଣମାଧ୍ୟମରେ ଘୁରିବୁଲୁଥିବା ଗୁଜବର ପର୍ଦ୍ଦାଫାସ ସହିତ ଏହାକୁ ବନ୍ଦ କରିବା ଲାଗିପିଆଇବି ଏକ ଉତ୍ସର୍ଗୀକୃତ ୟୁନିଟ ଗଠନ କରିଥିଲା । ‘PIBFactCheck’ ଟ୍ୱିଟରରେ ଏକ ଯାଞ୍ଚ ହୋଇଥିବା ଏକାଉଣ୍ଟ ଯାହା ସୋସିଆଲ ମିଡିଆ ପ୍ଲାଟଫର୍ମରେ ଟ୍ରେଣ୍ଡିଂ ବାର୍ତ୍ତା ଉପରେ ନିରନ୍ତର ନଜର ରଖେ ଏବଂ ନକଲି ଖବରର ପର୍ଦ୍ଦାଫାସ କରିବା ପାଇଁ ଏହାର ବିଷୟବସ୍ତୁ ଉପରେ ଏକ ବିସ୍ତୃତ ସମୀକ୍ଷା କରିଥାଏ । ଏହା ବ୍ୟତୀତ ଟ୍ଵିଟରରେ PIB_India ଏବଂ ବିଭିନ୍ନ PIB ଆଞ୍ଚଳିକ ୟୁନିଟ୍ ଏକାଉଣ୍ଟଗୁଡିକ ଟ୍ୱିଟରରେ ଯେକୌଣସି ଆଇଟମର ଅଫିସିଆଲ୍ ଏବଂ ପ୍ରାମାଣିକ ସଂସ୍କରଣ ଟ୍ୱିଟର ସମ୍ପ୍ରଦାୟର ଲାଭ ପାଇଁ #PIBFactCheckହ୍ୟାସଟ୍ୟାଗ୍ ବ୍ୟବହାର କରି ପୋଷ୍ଟ କରୁଛନ୍ତି ।


    ଯେକୌଣସି ବ୍ୟକ୍ତି ସନ୍ଦେଶର ସତ୍ୟତା ଯାଞ୍ଚ କରିବାକୁ ଚାହୁଁଥିଲେ ସେମାନେ ଏହାର ପାଠ୍ୟ, ଅଡିଓ ଏବଂ ଭିଡିଓ ସମେତ ସନ୍ଦେଶକୁ PIBFactCheckରେ ଦାଖଲ କରିପାରିବେ | ଏଗୁଡିକ ଅନଲାଇନରେ https://factcheck.pib.gov.in/ କିମ୍ବା ହ୍ଵାଟସ ଆପ୍ ନମ୍ବର +918799711259 କିମ୍ବା ଇ-ମେଲ୍: pibfactcheck@gmail.com ରେ ମଧ୍ୟ ଦାଖଲ କରାଯାଇପାରିବ । PIB ୱେବସାଇଟ୍ https://pib.gov.inରେ ସବିଶେଷ ତଥ୍ୟ ଉପଲବ୍ଧ ।


    **********

    
    
    (Release ID: 1618933) Visitor Counter : 12
    
    
      Read this release in: English