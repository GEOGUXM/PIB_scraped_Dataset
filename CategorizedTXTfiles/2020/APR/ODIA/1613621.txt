      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ଏପ୍ରିଲ ମାସରେ ପ୍ରଧାନମନ୍ତ୍ରୀ ଉଜ୍ଜଳା ଯୋଜନା ଅଧିନରେ 85 ଲକ୍ଷ ହିତାଧିକାରୀ ଙ୍କୁ ଏଲପିଜି ସିଲିଣ୍ଡର
      • କୋଭିଡ-19 ବିରୋଧୀ ସଂଗ୍ରାମରେ ଏଲପିଜି ସିଲିଣ୍ଡର ବିତରଣକାରୀ ଗୁରୁତ୍ୱପୂର୍ଣ୍ଣ ଭୂମିକା ତୁଲାଉଛନ୍ତି

      Posted On: 12 APR 2020 1:50PM by PIB Bhubaneshwar

    କୋଭିଡ - 19ର ମୁକାବିଲା ନିମେନ୍ତ ଭାରତ ସରକାର ଗରିବ ଲୋକଙ୍କ ପାଇଁ ପ୍ରଧାନମନ୍ତ୍ରୀ ଗରିବ କଲ୍ୟାଣ ଯୋଜନା ଘୋଷଣା କରିଛନ୍ତି । କରୋନା ମହାମାରୀ ଯୋଗୁ ହୋଇଥିବା ଆର୍ଥିକ ବିପର୍ଯ୍ୟସ୍ତ ଅବସ୍ଥାରେ ଗରିବମାନଙ୍କ ଦାରିଦ୍ର୍ୟ ଦୂରୀକରଣ ଉଦ୍ଦେଶ୍ୟରେ ଏହା ଲାଗୁ କରାଯାଇଛି । ଏହି ଯୋଜନା ଅନୁସାରେ ଉଜ୍ଜଳା ହିତାଧିକାରୀମାନଙ୍କ ପାଇଁ 3 ମାସର ( ଏପ୍ରିଲ - ଜୁନ ) ପର୍ଯ୍ୟନ୍ତ ଗ୍ୟାସ ଭର୍ତ୍ତି ସିଲିଣ୍ଡର ଯୋଗାଇ ଦିଆଯାଉଛି ।


    ଅଦ୍ୟାବଧି ତୈଳ ବିପଣନ କମ୍ପାନୀଗୁଡିକ 7 କୋଟି 15 ଲକ୍ଷ ଉଜ୍ଜଳା ଯୋଜନା ହିତାଧିକାରୀଙ୍କ ଆକାଂଉଟକୁ 5606 କୋଟି ଟଙ୍କା ପଠାଇଛନ୍ତି । ଏହା ଫଳରେ ସେମାନେ ମାଗଣା ସିଲିଣ୍ଡର ପାଇପାରିବେ । ଏହି ମାସରେ 1 କୋଟି 26 ଲକ୍ଷ ସିଲିଣ୍ଡର ହିତାଧିକାରୀମାନେ ବୁକ କରିଥିବା ବେଳେ 85 ଲକ୍ଷ ସିଲିଣ୍ଡର ସେମାନଙ୍କୁ ପ୍ରଦାନ କରାଯାଇଛି ।


    ଦେଶରେ ପ୍ରାୟ 27 କୋଟି 87 ଲକ୍ଷ ଏଲପିଜି ବ୍ୟବହାରକାରୀ ଥିବାବେଳେ ଏମାନଙ୍କ ମଧ୍ୟରୁ 8 କୋଟି ପ୍ରଧାନମନ୍ତ୍ରୀ ଉଜ୍ଜଳା ଯୋଜନା ହିତାଧିକାରୀ ଅଛନ୍ତି । ଲକଡାଉନ ପରଠାରୁ ପ୍ରତିଦିନ ଦେଶରେ 50 ରୁ 60 ଲକ୍ଷ ସିଲିଣ୍ଡର ବିତରଣ କରାଯାଉଛି । ଦେଶବ୍ୟାପୀ ଲକଡାଉନ ଯୋଗୁ ଜନସାଧାରଣ ନିରାପଦରେ ନିଜ ଘରେ ରହୁଥିବାବେଳେ କମ୍ପାନୀର ବିତରଣକାରୀ ପିଲାମାନେ ଲୋକମାନଙ୍କ ଦ୍ୱାରଦେଶରେ ସିଧାସଳଖ ସିଲଣ୍ଡର ପହଂଚାଉଛନ୍ତି ।


    ବଣ , ପାହାଡ ଅଞ୍ଚଳଠାରୁ ଆରମ୍ଭ କରି ଜଳବେଷ୍ଟିତ ଅଞ୍ଚଳ , ମରୁଭୂମିର କୁଟୀରଠାରୁ ଜଙ୍ଗଲ ଅଧ୍ୟୁଷିତ ଅଞ୍ଚଳ ଲୋକମାନଙ୍କ ପାଖରେ ଏହି ବିତରକମାନେ ଠିକ ସମୟରେ ସିଲିଣ୍ଡର ପହଞ୍ଚାଉଛନ୍ତି । ବର୍ତ୍ତମାନ କଠିନ ପରିସ୍ଥିତି ସତ୍ତ୍ୱେ 2 ଦିନ ମଧ୍ୟରେ ସିଲିଣ୍ଡର ପହଞ୍ଚାଉଛନ୍ତି । ଆଇଓସିଏଲ , ବିପିସିଏଲ ଓ ଏଚପିସିଏଲ ତୈଳ ବିପଣନ ସଂସ୍ଥାଗୁଡିକ ଗୋଦାମ କର୍ମଚାରୀ , ବିତରଣକାରୀ ବ୍ୟକ୍ତି , ମେକାନିକଙ୍କ ମଧ୍ୟରୁ କାହାର ମଧ୍ୟ କରୋନା ସଂକ୍ରମଣରେ ମୃତ୍ୟୁ ହେଲେ ପ୍ରତ୍ୟେକଙ୍କ ପାଇଁ 5 ଲକ୍ଷ ଟଙ୍କା କ୍ଷତିପୂରଣ ଦେବାପାଇଁ ନିଷ୍ପତ୍ତି ହୋଇଛି ।


    ପ୍ରଧାନମନ୍ତ୍ରୀ ଉଜ୍ଜଳା ଯୋଜନାରେ ଗତ ମାର୍ଚ୍ଚ ସୁଦ୍ଧା ପଞ୍ଜିକୃତ ପ୍ରତ୍ୟେକ ଏଲପିଜି ସଂଯୋଗକାରୀ ପ୍ରଧାନମନ୍ତ୍ରୀ ଗରିବ କଲ୍ୟାଣ ଯୋଜନାରେ ସୁବିଧା ପାଇପାରିବେ । ଏହି ଯୋଜନା ଏପ୍ରିଲ ପହିଲାରୁ ଲାଗୁ ହୋଇଥିବା ବେଳେ ଆସନ୍ତା ଜୁନ ପର୍ଯ୍ୟନ୍ତ ବଳବତ୍ତର ରହିବ ।


    ************

    
    
    (Release ID: 1613621) Visitor Counter : 19
    
    
      Read this release in: English , Urdu , Marathi , Hindi , Bengali , Assamese , Punjabi , Gujarati , Tamil , Telugu , Kannada , Malayalam