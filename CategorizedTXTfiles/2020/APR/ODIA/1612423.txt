      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ପ୍ରଧାନମନ୍ତ୍ରୀ ଗରିବ କଲ୍ୟାଣ ଯୋଜନା ପ୍ୟାକେଜ୍‌ କୋଭିଡ଼- 19 ବିରୋଧରେ କାର୍ଯ୍ୟରତ ସ୍ୱାସ୍ଥ୍ୟକର୍ମୀଙ୍କ ପାଇଁ ବୀମା ପ୍ୟାକେଜ୍‌
      Posted On: 09 APR 2020 11:36AM by PIB Bhubaneshwar


    କିଛି ମୌଳିକ ପ୍ରଶ୍ନ ଓ ତା ’ ର ଉତ୍ତର


    ପ୍ରଶ୍ନ-1: ଏହି ଯୋଜନାରେ କ ’ ଣ ସାମିଲ କରାଯାଇଛି ?


    ଏହି ଦୁର୍ଘଟଣା ବୀମା ଯୋଜନାରେ ନିମ୍ନୋକ୍ତ ପ୍ରସଙ୍ଗ ସାମିଲ ହୋଇ ଛି :


    - କୋଭିଡ଼- 19 ଜନିତ ଜୀବନ ହାନି , ଏବଂ


    - କୋଭିଡ଼- 19 ସମ୍ପର୍କିତ କାର୍ଯ୍ୟରେ ନିୟୋଜିତ ଥିବାବେଳେ ଯଦି ଦୁର୍ଘଟଣାଜନିତ ମୃତ୍ୟୁ ଘଟେ ।


    ପ୍ରଶ୍ନ -2: ଏଠାରେ ଦୁର୍ଘଟଣାର ସଂଜ୍ଞା କ ’ ଣ ?


    ହଠାତ , ଅପ୍ରତ୍ୟାଶିତ ଓ ଅସ୍ୱେଚ୍ଛାକୃତ ଭାବେ ଘଟିଥିବା କୌଣସି ଘଟଣା ।


    ପ୍ରଶ୍ନ- 3: ଏହି ଯୋଜନାରେ କାହାକୁ ସାମିଲ କରାଯାଇ ଛି ?


    - ଗୋଷ୍ଠୀ ସ୍ୱାସ୍ଥ୍ୟକର୍ମୀଙ୍କ ସମେତ ଜନସ୍ୱାସ୍ଥ୍ୟ ସେବା ଯୋଗାଣକାରୀ ଯେଉଁମାନେ କି କୋଭିଡ଼- 19 ରୋଗୀ କିମ୍ବା ସେମାନଙ୍କ ସେବା କଲାବେଳେ ପ୍ରତ୍ୟକ୍ଷ ସଂସ୍ପର୍ଶରେ ଆସୁଥିବେ ଏବଂ ଏହା ଦ୍ୱାରା ଯେଉଁମାନେ ପ୍ରଭାବିତ ହେବାର ଆଶଙ୍କା ଥିବ ;


    - ଘରୋଇ ହସ୍ପିଟାଲର କର୍ମଚାରୀ ଓ ଅବସରପ୍ରାପ୍ତ କର୍ମଚାରୀ / ସ୍ଵେ ଚ୍ଛାସେବୀ/ ସ୍ଥାନୀୟ ସହରାଞ୍ଚଳ ପୌରସଂସ୍ଥା କର୍ମଚାରୀ/ ଠିକା କର୍ମୀ/ ଦୈନିକ ମଜୁରି ଭିତ୍ତିରେ କାମ କରୁଥିବା କର୍ମଚାରୀ/ ଅସ୍ଥାୟୀ କର୍ମଚାରୀ/ ରାଜ୍ୟ/ କେନ୍ଦ୍ରୀୟ ହସପିଟାଲଗୁଡ଼ିକ ଦ୍ୱାରା ଆଉଟସୋର୍ସିଂ କରାଯାଇଥିବା କର୍ମଚାରୀ/ କେନ୍ଦ୍ର/ ରାଜ୍ୟ/ କେନ୍ଦ୍ରଶାସିତ କ୍ଷେତ୍ର ନିୟନ୍ତ୍ରଣାଧୀନ ହସପିଟାଲ. ଏମ୍ସ ଓ ଆଇଏନଏସ / କେନ୍ଦ୍ରୀୟ ମନ୍ତ୍ରଣାଳୟ ନିୟନ୍ତ୍ରଣାଧୀନ ହସପିଟାଲର କର୍ମଚାରୀ ଯେଉଁମାନଙ୍କୁ କୋଭିଡ଼-19 ସମ୍ପର୍କିତ କାର୍ଯ୍ୟରେ ନିୟୋଜିତ କରାଯାଇଥିବ ;


    ପ୍ରଶ୍ନ- 4: ଏହି ଯୋଜନାରେ କିଏ ସ୍ୱେଚ୍ଛାସେବୀ ବୋଲି ବିବେଚିତ ହେବ ?


    ଏହି ଯୋଜନାରେ ସେହିମାନଙ୍କୁ ସ୍ୱେଚ୍ଛାସେବୀ ବୋଲି ବିବେଚନା କରାଯିବ ଯେଉଁମାନଙ୍କୁ କେନ୍ଦ୍ର/ ରାଜ୍ୟ/ କେନ୍ଦ୍ରଶାସିତ କ୍ଷେତ୍ରର ସରକାରଙ୍କ ଅଧିକାରୀମାନେ କୋଭିଡ଼- 19 ରୋ ଗୀଙ୍କୁ ସ୍ୱାସ୍ଥ୍ୟସେବା ଯୋଗାଇବା ସକାଶେ ନିୟୋଜିତ କରିଥିବେ ଓ ସେମାନେ କୋଭିଡ଼-19 ସଂକ୍ରମିତ ରୋଗୀଙ୍କ ପ୍ରତ୍ୟକ୍ଷ ସଂସ୍ପର୍ଶରେ ଆସୁଥିବେ ।


    ପ୍ରଶ୍ନ- 5: ଏହି ଯୋଜନାରେ ‘ ଘରୋଇ ବ୍ୟକ୍ତିବିଶେଷ ’ ବୋଲି କାହାକୁ ବିବେଚନା କରାଯିବ ?


    ଏହି ଯୋଜନାରେ ସେହିମାନଙ୍କୁ ଘରୋଇ ବ୍ୟକ୍ତିବିଶେଷ ରୂପେ ବିବେଚନା କରାଯିବ ଯେଉଁମାନେ କୌଣସି ଏଜେନ୍ସି ଦ୍ୱାରା ଉଭୟ ସରକାରୀ ଓ ଘରୋଇ ସ୍ୱାସ୍ଥ୍ୟସେବା ପ୍ରତିଷ୍ଠାନ ବା ସଂସ୍ଥାନରେ ନିୟୋଜିତ ହୋଇଥିବେ ଏବଂ ସେମାନଙ୍କୁ ସ୍ୱାସ୍ଥ୍ୟସେବା କାର୍ଯ୍ୟରେ ମୁତୟନ କରାଯାଇଥିବ ବା ଚିଠାଭୁକ୍ତ କରାଯାଇଥିବ ଏବଂ ସେମାନେ କୋଭିଡ଼-19 ରୋଗୀ ( ଏହି କର୍ମଚାରୀମାନେ ସେଭଳି ପ୍ରତିଷ୍ଠାନ ବା ସଂସ୍ଥାନରେ ଏଜେନ୍ସିଗୁଡ଼ିକ ଦ୍ୱାରା ସେବା ଯୋଗାଣ ସକାଶେ ନିୟୋଜିତ ଅଛନ୍ତି ବୋଲି ଉପଯୁକ୍ତ ପ୍ରମାଣ ଥିବ)ଙ୍କ ପ୍ରତ୍ୟକ୍ଷ ସଂସ୍ପର୍ଶରେ ଆସୁଥିବେ ।


    ପ୍ରଶ୍ନ- 6: ଏଭଳି ବୀମା ପଲିସି କେତେବେଳେ ଆରମ୍ଭ ହେବ ଏବଂ ଏହାର ଅବଧି କେବେ ସଂପୂର୍ଣ୍ଣ ହେବ ?


    ଏହି ବୀମା ପଲିସିର ଅବଧି ହେଉଛି 90 ଦିନ , ଯାହା ମାର୍ଚ୍ଚ 30 , 2020 ଠାରୁ ଆରମ୍ଭ ହୋଇଛି ।


    ପ୍ରଶ୍ନ-7 : ଏହି ଯୋଜନାରେ ସାମିଲ ହେବାକୁ ହେଲେ କୌଣସି ବୟସ ସୀମା ନିର୍ଦ୍ଧାରଣ କରାଯାଇଛି କି ?


    ନା , ଏହି ଯୋଜନାରେ କୌଣସି ବୟସ ସୀମା ନାହିଁ ।


    ପ୍ରଶ୍ନ- 8 : ଏଥିପାଇଁ ବ୍ୟକ୍ତିଗତ ଭାବେ ପଞ୍ଜୀ କରଣର ଆବଶ୍ୟକତା ଅଛି କି ?


    ନା , ଏଥିପାଇଁ ବ୍ୟକ୍ତିଗତ ପଞ୍ଜୀ କରଣର ଆବଶ୍ୟକତା ନାହିଁ ।


    ପ୍ରଶ୍ନ- 9 : ଏହି ଯୋଜନାରେ ସାମିଲ ହେବା ସକାଶେ ବ୍ୟକ୍ତିଗତ ଭାବେ କର୍ମଚାରୀମାନଙ୍କୁ କୌଣସି ପ୍ରିମିୟମ ପୈଠ କରିବାକୁ ହେବ କି ?


    ଭାରତ ସରକାରଙ୍କ ସ୍ୱାସ୍ଥ୍ୟ ଓ ପରିବାର କଲ୍ୟାଣ ମନ୍ତ୍ରଣାଳୟ ଏହି ଯୋଜନା ଅଧୀନରେ ସମସ୍ତ ପ୍ରିମିୟମ ଅର୍ଥ ଭରଣା ଦାୟିତ୍ୱ ଗ୍ରହଣ କରିଛନ୍ତି ।


    ପ୍ରଶ୍ନ- 10: ବୀମାକୃତ ବ୍ୟକ୍ତିଙ୍କ ପାଇଁ ଏଥିରେ କ ’ ଣ ସୁବିଧା ରହିଛି ?


    ବୀମାକୃତ ବ୍ୟକ୍ତିଙ୍କର ଦେହାନ୍ତ ହେଲେ ସେମାନଙ୍କର ପରିବାରବର୍ଗଙ୍କ ସଂପର୍କୀୟଙ୍କୁ 50 ଲକ୍ଷ ଟଙ୍କାର ବୀମା ରାଶି ମିଳିବାର ବ୍ୟବସ୍ଥା ରହିଛି ।


    ପ୍ରଶ୍ନ- 11 : ଏହି ସୁବିଧା ଦାବି କରିବା ସକାଶେ କୋଭିଡ଼- 19 ପରୀକ୍ଷାଗାରରେ ପରୀକ୍ଷିତ ହୋଇଥିବା ବାଧ୍ୟତାମୂଳକ କି ?


    କୋଭିଡ଼-19 ଦ୍ୱାରା ଜୀବନହାନି ଘଟିଛି ବୋଲି ପରୀକ୍ଷାଗାର ଟେଷ୍ଟ ରିପୋର୍ଟରୁ ପଜିଟିଭ ମେଡ଼ିକାଲ ଟେଷ୍ଟ ପ୍ରମାଣ ପତ୍ର ଥିବା ଜରୁରି । ତେବେ , କୋଭିଡ଼- 19 ସମ୍ପର୍କିତ କାର୍ଯ୍ୟରେ ନିୟୋଜିତ ଥିବାବେଳେ କୌଣସି ପ୍ରକାର ଦୁର୍ଘଟଣାଜନିତ ମୃତ୍ୟୁ ଘଟିଲେ ସେଥିପାଇଁ ଏଭଳି ପ୍ରମାଣପତ୍ରର ଆବଶ୍ୟକତା ନାହିଁ ।


    ପ୍ରଶ୍ନ- 12 : ଏଥିପାଇଁ ଚିକିତ୍ସା ବେଳେ କିମ୍ବା କ୍ୱା ରେ ଣ୍ଟାଇନ୍‌ ଅବଧିରେ ରହିଥିବା ବେଳେ ହୋଇଥିବା ବ୍ୟୟ ଏହି ଯୋଜନାରେ ସାମିଲ କି ?


    ଚିକିତ୍ସା କିମ୍ବା କ୍ୱା ରେ ଣ୍ଟାଇନ୍‌ ବେଳେ ହୋଇଥିବା କୌଣସି ପ୍ରକାର ବ୍ୟୟ ଏଥିରେ ସାମିଲ ନୁହେଁ ।


    ପ୍ରଶ୍ନ- 13: ଯଦି ଜଣେ ବ୍ୟକ୍ତିଙ୍କର ଅନ୍ୟ କିଛି ଦୁର୍ଘଟଣାଜନିତ ବୀମା ପଲିସି ଥାଏ କିମ୍ବା ଜୀବନ ବୀମା ପଲିସି ରହିଛି , ତେବେ ଏହି ବୀମା ଅର୍ଥ ଦାବି କରିବାରେ ତା ’ ର ପ୍ରଭାବ କ ’ ଣ ?


    ଏହି ପଲିସିର ବେନିଫିଟ୍‌/ ଦାବି ଅନ୍ୟ ଯେକୌଣସି ବୀମା ପଲିସି ଅତିରିକ୍ତ ଦାବିଦାରଙ୍କୁ ଉପଲବ୍ଧ ହେବ ।


    ପ୍ରଶ୍ନ- 14: ଏହି ଯୋଜନା ଅଧୀନରେ ବୀମା ରାଶି ଦାବି କରିବା ପାଇଁ କି ପ୍ରକାର ପ୍ରମାଣ ନଥି ଆବଶ୍ୟକ ?


    1 . କୋଭିଡ଼ -19 ଯୋଗୁ ଯଦି କୌଣସି କର୍ମଚାରୀଙ୍କର ମୃତ୍ୟୁ ଘଟିଥିବ ତେବେ ତାଙ୍କର ବୀମା ରାଶି ଦାବି କରିବା ନିମନ୍ତେ ନିମ୍ନଲିଖିତ ନଥି ଆବଶ୍ୟକ ପଡ଼ିବ:


    କ) ନୋମିନି/ ଦାବିଦାରଙ୍କ ଦ୍ୱାରା ସଂପୂର୍ଣ୍ଣ ରୂପେ ପୂରଣ ଓ ସ୍ୱାକ୍ଷରିତ ହୋଇଥିବା ଦାବି ଫର୍ମ


    ଖ) ମୃତ ବ୍ୟକ୍ତିଙ୍କ ପରିଚୟ ପତ୍ର ( ପ୍ରମାଣ କପି ସହିତ)


    ଗ) ଦାବିଦାରଙ୍କ ପରିଚୟ ପତ୍ର ( ପ୍ରମାଣ କପି ସହିତ)


    ଘ) ମୃତ ବ୍ୟକ୍ତି ଏବଂ ଦାବିଦାରଙ୍କ ମଧ୍ୟରେ ଥିବା ସଂପର୍କର ପ୍ରମାଣ ପତ୍ର


    ଙ) କୋଭିଡ଼- 19 ପାଇଁ ପରୀକ୍ଷାଗାର ରିପୋର୍ଟରେ ପଜିଟିଭ ଆସିଥିବା ପ୍ରମାଣପତ୍ର (ମୂଳ କପି କିମ୍ବା ପ୍ରମାଣ କପି)


    ଚ) ମୃତ୍ୟୁ ସମ୍ପର୍କିତ ବିବରଣୀ (ଯଦି ହସପିଟାଲରେ ମୃତ୍ୟୁ ଘଟିଥିବ) (ତା ’ ର ସାର୍ଟିଫାଏଡ଼ କପି)


    ଛ) ମୃତ୍ୟୁ ପ୍ରମାଣ ପତ୍ର (ମୂଳ କପି)


    ଜ) ସ୍ୱାସ୍ଥ୍ୟସେବା ଅନୁଷ୍ଠାନ/ ସଂସ୍ଥାନ/ କାର୍ଯ୍ୟାଳୟ ଯେଉଁଠାରେ କି ମୃତ ବ୍ୟକ୍ତି କର୍ମଚାରୀ ଥିଲେ / ସେହି ଅନୁଷ୍ଠାନ ଦ୍ୱାରା ତାଙ୍କୁ କର୍ମରେ ନିୟୋଜିତ କରାଯାଇଥିଲା ଏବଂ ତାଙ୍କୁ ସେଠାକୁ କାମରେ ନିୟୋଜିତ/ ପଞ୍ଜୀକୃତ କରାଯାଇଥିଲା ଏବଂ ସେ ହୁଏତ ସେହି ଦାୟିତ୍ୱ ସଂପାଦନ ବେଳେ କୋଭିଡ଼- 19 ରୋଗୀଙ୍କ ସଂସ୍ପର୍ଶରେ ଆସିଥିବାର ପ୍ରମାଣପତ୍ର । ଗୋଷ୍ଠୀ ସ୍ୱାସ୍ଥ୍ୟ କର୍ମୀଙ୍କ ପାଇଁ , ଏହି ସାର୍ଟିଫିକେଟ୍‌ ପ୍ରାଥମିକ ସ୍ୱାସ୍ଥ୍ୟ କେନ୍ଦ୍ର (ପିଏଚସି)ର ମେଡ଼ିକାଲ ଅଫିସର ଦେବେ ଯେ ଆଶା/ ଆଶା ଫାସିଲିଟେଟରଙ୍କୁ କୋଭିଡ଼-19 ସଂକ୍ରମିତ ରୋଗୀଙ୍କ ସେବା କାର୍ଯ୍ୟ ପାଇଁ ପଞ୍ଜୀକୃତ କରାଯାଇଥିଲା ।


    2. କୋଭିଡ଼- 19 ସମ୍ପର୍କିତ ଡ୍ୟୁ ଟି କଲାବେଳେ ଦୁର୍ଘଣଣାବଶତଃ ଯଦି କୌଣସି କର୍ମଚାରୀଙ୍କର ମୃତ୍ୟୁ ଘଟେ ତେବେ ତାଙ୍କ ବୀମାରାଶି ଦାବି କରିବା ସକାଶେ ନିମ୍ନଲିଖିତ ନଥି ଆବଶ୍ୟକ ପଡ଼ିବ:


    କ) ନୋମିନି/ ଦାବିଦାରଙ୍କ ଦ୍ୱାରା ସଂପୂର୍ଣ୍ଣ ରୂପେ ପୂରଣ ଓ ସ୍ୱାକ୍ଷରିତ ହୋଇଥିବା ଦାବି ଫର୍ମ


    ଖ) ମୃତ ବ୍ୟକ୍ତିଙ୍କ ପରିଚୟ ପତ୍ର ( ପ୍ରମାଣ କପି ସହିତ)


    ଗ) ଦାବିଦାରଙ୍କ ପରିଚୟ ପତ୍ର ( ପ୍ରମାଣ କପି ସହିତ)


    ଘ) ମୃତ ବ୍ୟକ୍ତି ଏବଂ ଦାବିଦାରଙ୍କ ମଧ୍ୟରେ ଥିବା ସଂପର୍କର ପ୍ରମାଣ ପତ୍ର


    ଙ) ମୃତ୍ୟୁ ଘଟିବା ସମ୍ପର୍କିତ ବିବରଣୀ (ଯଦି ହସପିଟାଲରେ ମୃତ୍ୟୁ ଘଟିଥିବ) (ତା ’ ର ସାର୍ଟିଫାଏଡ଼ କପି)


    ଚ) ମୃତ୍ୟୁ ପ୍ରମାଣ ପତ୍ର (ମୂଳ କପି)


    ଛ) ଶବ ବ୍ୟବଚ୍ଛେଦ ରିପୋଟ ( ପ୍ରମାଣ ପତ୍ର)


    ଜ) କ୍ୟାନସେଲ୍ଡ ଚେକ୍‌ (ଆବଶ୍ୟକ) ( ମୂଳ କପି)


    ଝ) ଏଫଆଇଆର ( ମୂଳ କପି)


    ଞ) ସ୍ୱାସ୍ଥ୍ୟସେବା ଅନୁଷ୍ଠାନ/ ସଂସ୍ଥାନ/ କାର୍ଯ୍ୟାଳୟ ସାର୍ଟି ଫିକେଟ ପ୍ରଦାନ କରିବେ ଯେ ମୃତ ବ୍ୟକ୍ତି ତାଙ୍କ କାର୍ଯ୍ୟାଳୟରେ କାର୍ଯ୍ୟ କରୁଥିଲେ/ ଅନୁଷ୍ଠାନ ଦ୍ୱାରା ନିୟୋଜିତ ଥିଲେ ଏବଂ କୋଭିଡ଼- 19 ସମ୍ପର୍କିତ କର୍ତ୍ତବ୍ୟ ସଂପାଦନ ବେଳେ ତାଙ୍କର ଆକସ୍ମିକ ଭାବେ ମୃତ୍ୟୁ ଘଟିଛି ।


    ପ୍ରଶ୍ନ- 15: ବୀମା ରାଶି ଦାବି କାହା ନିକଟରେ କରାଯିବ ?


    ଯେଉଁ ଅନୁଷ୍ଠାନ/ ବିଭାଗ ପାଇଁ ବୀମାକୃତ ବ୍ୟକ୍ତି କାର୍ଯ୍ୟ କରୁଥିଲେ ତାଙ୍କୁ ପ୍ରଥମେ ସୂଚୀତ କରାଯିବ । ବୀମା କମ୍ପାନୀମାନଙ୍କୁ ମଧ୍ୟ ଇମେଲ ଆଇଡ଼ି nia.312000@newindia.co.in ରେ ସୂଚୀତ କରାଯିବ ।


    ପ୍ରଶ୍ନ- 16 : ଏହି ବୀମା ରାଶି ଦାବି କରିବାର ପଦ୍ଧତି କ ’ ଣ ?


    - ଦାବୀଦାର ପ୍ରଥମେ ବୀମାରାଶି ଦାବି ଫର୍ମକୁ ପୂରଣ କରିବାକୁ ପଡ଼ିବ ଯେଉଁଥିରେ ଆବଶ୍ୟକ ନଥିପତ୍ର ଯାହାକି ପୂର୍ବରୁ ସୂଚୀତ କରାଯାଇଛି ତାହା ଯୋଡ଼ାଯାଇଥିବ ଏବଂ ସେହି ଫର୍ମକୁ ସେ ସ୍ୱାସ୍ଥ୍ୟସେବା ଅନୁଷ୍ଠାନ/ସଂସ୍ଥାନ/ କାର୍ଯ୍ୟାଳୟ ଯେଉଁଠାରେ ମୃତ ବ୍ୟକ୍ତି କର୍ମଚାରୀ ଭାବେ କାର୍ଯ୍ୟ କରୁଥିଲେ / ନିୟୋଜିତ ଥିଲେ ସେଠାରେ ପୈଠ କରିବେ ।


    - ସେହି ଅନୁଷ୍ଠାନ ଏହାର ବୈଧତାର ପ୍ରମାଣ ପତ୍ର ଦେଇ ତାହାକୁ ଉପଯୁକ୍ତ ଅଧିକାରୀଙ୍କ ନିକଟକୁ ପଠାଇବେ


    + ରାଜ୍ୟ/ କେନ୍ଦ୍ରଶାସିତ କ୍ଷେତ୍ରର ଉପଯୁକ୍ତ ଅଧିକାରୀ ହେଉଛନ୍ତି ସ୍ୱାସ୍ଥ୍ୟ ସେବା ମହା ନି ର୍ଦ୍ଦେ ଶକ/ ସ୍ୱାସ୍ଥ୍ୟସେବା ନି ର୍ଦ୍ଦେ ଶକ/ ମେଡ଼ିକାଲ ଶିକ୍ଷା ନି ର୍ଦ୍ଦେ ଶକ କିମ୍ବା ଅନ୍ୟ ଯେକୌଣସି ଅଧିକାରୀ ଯାହାଙ୍କୁ ରାଜ୍ୟ/ କେନ୍ଦ୍ରଶାସିତ କ୍ଷେତ୍ରର ସରକାର ଉପଯୁକ୍ତ କ୍ଷମତା ପ୍ରଦାନ କରିଥିବେ ।


    + କେନ୍ଦ୍ର ସରକାର , କେନ୍ଦ୍ରୀୟ ସ୍ୱୟଂଶାସିତ /ପିଏସୟୁ ହସପିଟାଲ , ଏମ୍ସ , ଆଇଏନଏସ ଓ କେନ୍ଦ୍ରୀୟ ମନ୍ତ୍ରଣାଳୟ ଅଧୀନସ୍ଥ ଅନ୍ୟାନ୍ୟ ହସପିଟାଲମାନଙ୍କର ନି ର୍ଦ୍ଦେ ଶକ କିମ୍ବା ମେଡ଼ି କା ଲ ସୁପରି ଟେ ଣ୍ଟେଣ୍ଟ୍‌ ଅଥବା ସଂପୃକ୍ତ ଅନୁଷ୍ଠାନର ମୁଖ୍ୟ ଉପଯୁକ୍ତ ଅଧିକାରୀ ଅଟନ୍ତି ।


    - ଉପଯୁକ୍ତ କ୍ଷମତାପ୍ରାପ୍ତ ଅଧିକାରୀ ଏହି ବୀମାରାଶି ଦାବି ଫର୍ମକୁ ବୀମା କମ୍ପାନୀଙ୍କ ମଞ୍ଜୁରି ପାଇଁ ଫରୱାର୍ଡ଼ କିମ୍ବା ପ୍ରେରଣ କରିବେ


    ପ୍ରଶ୍ନ- 17: ବୀମା କମ୍ପାନୀର କାହାକୁ ଏଥିପାଇଁ ଯୋଗାଯୋଗ କରାଯିବ ?


    ଦି ନ୍ୟୁ ଇଣ୍ଡିଆ ଆ ସ୍ୟୁ ରାନ୍ସ କମ୍ପାନୀ ଲିମିଟେଡ଼ର ଡ଼ିଭିଜନାଲ ଅଫିସ ସିଡ଼ିୟୁ 312000 ଯାହା ବି-401 , ଅନସଲ ଚାମ୍ବର୍ସ , ଭିଖାଜୀ କାମା ପ୍ଲେସ୍‌ , ନୂଆଦିଲ୍ଲୀ - 110066 ରେ ଅବସ୍ଥିତ ।


    ଯୋଗାଯୋଗ ବ୍ୟକ୍ତି:


    1. ଶ୍ରୀମତୀ ସାରିକା ଅରୋରା , ଡ଼ିଭିଜନାଲ ମ୍ୟାନେଜର , ଇମେଲ୍‌: sarika.arora@newindia.co.in ବା nia.312000@newindia.co.in


    ୨. ଶ୍ରୀ ଏ ରବି ରାଓ , ଡ଼େପୁ ଟି ମ୍ୟାନେଜର , ଇମେଲ୍‌ : ravin.rao@newindia.co.in niadelbroker20@gmail.com


    ୩. ଶ୍ରୀ ଯୋଗେନ୍ଦ୍ର ସିଂ ତନୱାର , ପ୍ରଶାସ ନି କ ଅଧିକାରୀ , ଇ ମେଲ୍‌: yogendra.tanwar@newindia.co.in


    *********


    

    
    (Release ID: 1612423) Visitor Counter : 26