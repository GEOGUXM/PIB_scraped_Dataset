      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      କୋଭିଡ-19 ମୁକାବିଲା ଲାଗି ପ୍ରତିଷ୍ଠା ହୋଇଥିବା ଗୃହ ମନ୍ତ୍ରଣାଳୟର ନିୟନ୍ତ୍ରଣ କକ୍ଷ ପରିଚାଳନା ସମୀକ୍ଷା କଲେ ଶ୍ରୀ ଅମିତ ଶାହ
      Posted On: 18 APR 2020 8:21PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ନେତୃତ୍ଵରେ କୋଭିଡ-19 ମହାମାରୀ ମୁକାବିଲା ଲାଗି ପ୍ରତିଷ୍ଠା କରାଯାଇଥିବା ଗୃହ ମନ୍ତ୍ରଣାଳୟର ନିୟନ୍ତ୍ରଣ କକ୍ଷର ପରିଚାଳନା ସମୀକ୍ଷା ପାଇଁ ଆଜି ନୂଆଦିଲ୍ଲୀଠାରେ ଆୟୋଜିତ ବୈଠକରେ କେନ୍ଦ୍ର ଗୃହ ମନ୍ତ୍ରୀ ଅମିତ ଶାହ ସମୀକ୍ଷା କରିଥିଲେ ।


    ଗୃହ ମନ୍ତ୍ରୀ ମଧ୍ୟ ନିୟନ୍ତ୍ରଣ କକ୍ଷର ଅଧିକାରୀମାନଙ୍କ ସହିତ ବିଭିନ୍ନ ରାଜ୍ୟରେ କୋଭିଡ-19 ସ୍ଥିତିର ସମୀକ୍ଷା କରିଥିଲେ, ସେମାନଙ୍କ ମତାମତ ସଂଗ୍ରହ କରିବା ସହିତ ସେମାନଙ୍କ ଦ୍ଵାରା କରାଯାଇଥିବା ଉଲ୍ଲେଖନୀୟ କାର୍ଯ୍ୟକୁ ପ୍ରଶଂସା କରିଥିଲେ । ଗୃହ ମନ୍ତ୍ରଣାଳୟର ଏକ ନିୟନ୍ତ୍ରଣ କକ୍ଷ 24 ଘଣ୍ଟା କାର୍ଯ୍ୟ କରୁଛି । ଏହା ମହାମାରୀ ମୁକାବିଲା ଲାଗି ବିଭିନ୍ନ ରାଜ୍ୟ ଓ କେନ୍ଦ୍ର ସରକାରଙ୍କ ବିଭିନ୍ନ ବିଭାଗ ମଧ୍ୟରେ ସମନ୍ଵୟ ରକ୍ଷା କରୁଛି ।


    ଏହି ବୈଠକରେ ଗୃହ ରାଷ୍ଟ୍ରମନ୍ତ୍ରୀ ଶ୍ରୀ ନିତ୍ୟାନନ୍ଦ ରାୟ ଏବଂ ଶ୍ରୀ ଜି. କିଶନ ରେଡ୍ଡୀଙ୍କ ସମେତ ମନ୍ତ୍ରଣାଳୟର ବରିଷ୍ଠ ଅଧିକାରୀମାନେ ଉପସ୍ଥିତ ଥିଲେ । ଏହି ବୈଠକରେ ‘ସାମାଜିକ ଦୂରତ୍ଵ’ର ସର୍ତ୍ତାବଳୀକୁ କଡ଼ାକଡ଼ି ଭାବେ ପାଳନ କରାଯାଇଥିଲା ।


    ***********

    
    
    (Release ID: 1615910) Visitor Counter : 9
    
    
      Read this release in: Urdu , Punjabi , English , Marathi , Hindi , Assamese , Bengali , Manipuri , Gujarati , Tamil , Telugu , Kannada , Malayalam