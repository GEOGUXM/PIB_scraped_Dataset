      PIB Headquarters

      ଲକଡାଉନ ସତ୍ତ୍ୱେ ସମଗ୍ର ଦେଶରେ ଗହମ ଅମଳ କାମ ଜୋରସୋର ଚାଲିଛି
      • ଡାଲି ଓ ତୈଳବୀଜ ସଂଗ୍ରହ କାର୍ଯ୍ୟ ମଧ୍ୟ ଅବ୍ୟାହତ ରହିଛି

      Posted On: 28 APR 2020 1:34PM by PIB Bhubaneshwar

    କରୋନା ଭୂତାଣୁ ସଂକ୍ରମଣର ମୁକାବିଲା ପାଇଁ ସମଗ୍ର ଭାରତରେ ଲକଡାଉନ ବ୍ୟବସ୍ଥା ଲାଗୁ ହୋଇଥିଲେ ମଧ୍ୟ ଗହମ ଅମଳ କାମ ଜୋରସୋରରେ ଚାଲିଛି । 2020 ବର୍ଷର ରବି ଫସଲ ଅମଳ କାମ ପାଇଁ ଯେଉଁ ମାନକ କ୍ରିୟାନୁଷ୍ଠାନ ବିଧି ( SOP ) ସରକାର ଧାର୍ଯ୍ୟ କରିଛନ୍ତି ତଦନୁସାରେ ଶ୍ରମିକ ଓ ଚାଷୀମାନେ ଏହି ଫସଲ କାଟିବା ଓ ଅମଳ କାମ କରୁଛନ୍ତି । କରୋନା ଭୂତାଣୁ ସଂକ୍ରମଣ ଚାଷୀ ଓ କୃଷି କର୍ମଚାରୀଙ୍କୁ ସୁରକ୍ଷିତ ରଖିବା ପାଇଁ କେନ୍ଦ୍ର କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ ଜାରି କରିଥିବା ଏହି ମାନକ କ୍ରିୟାନୁଷ୍ଠାନ ବିଧିକୁ ସବୁ ରାଜ୍ୟ ସରକାରଙ୍କ ପକ୍ଷରୁ କାର୍ଯ୍ୟକାରୀ କରାଯାଉଛି ।


    ବିଭିନ୍ନ ରାଜ୍ୟରୁ ମିଳିଥିବା ତଥ୍ୟ ଅନୁସାରେ ମଧ୍ୟପ୍ରଦେଶରେ 98ରୁ 99 ଭାଗ ଗହମ ଅମଳ ସରିଲାଣି । ରାଜସ୍ଥାନରେ 92ରୁ 95% , ଉତ୍ତରପ୍ରଦେଶରେ 85ରୁ 88% , ହରିୟାଣାରେ 55ରୁ 60% , ପଞ୍ଜାବରେ 60ରୁ 65 ଏବଂ ଅନ୍ୟାନ୍ୟ ରାଜ୍ୟରେ 87 ରୁ 88% ଗହମ ଅମଳ ସରିଛି ।


    ସର୍ବନିମ୍ନ ସହାୟକ ମୂଲ୍ୟ ପ୍ରଦାନ ଭିତ୍ତିରେ ଚାଷୀଙ୍କଠାରୁ ଡାଲି ଓ ତୈଳବୀଜ ଆଦି ସଂଗ୍ରହ କାର୍ଯ୍ୟ କର୍ଣ୍ଣାଟକ , ଆନ୍ଧ୍ରପ୍ରଦେଶ , ତେଲଙ୍ଗାନା , ରାଜସ୍ଥାନ , ମହାରାଷ୍ଟ୍ର , ଉତ୍ତରପ୍ରଦେଶ ଓ ହରିୟାଣାରେ ଚାଲିଛି । 2020 - 21 ରବି ଋତୁ ପାଇଁ ଘୋଷଣା କରାଯାଇଥିବା ସରକାରୀ ସହାୟକ ମୂଲ୍ୟ ହିସାବରେ ଚାଷୀଙ୍କଠାରୁ ସେମାନଙ୍କ ଉତ୍ପାଦିତ ସାମଗ୍ରୀ କିଣା ଯାଉଛି ।


    ଲକଡାଉନ ସମୟରେ ପାଞ୍ଚଟି ରାଜ୍ୟ ଆନ୍ଧ୍ର , ତେଲଙ୍ଗାନା , ରାଜସ୍ଥାନ , ମହାରାଷ୍ଟ୍ର ଓ ଉତ୍ତରପ୍ରଦେଶରୁ 72,415.82 ମେଟ୍ରିକ ଟନ ବୁଟ ଓ ଚଣା ଜାତୀୟ ଫସଲ ସଂଗୃହୀତ ହୋଇଛି । ସେହିଭଳି ସାତଟି ରାଜ୍ୟ – ତାମିଲନାଡୁ , ତେଲଙ୍ଗନା , ଆନ୍ଧ୍ରପ୍ରଦେଶ , ମହାରାଷ୍ଟ୍ର , କର୍ଣ୍ଣାଟକ , ଗୁଜରାଟ ଓ ଓଡିଶାରୁ 1,20,023.29 ମେଟ୍ରିକ ଟନ ହରଡ ଡାଲି ସଂଗୃହୀତ ହୋଇଛି । ଏହି ସମୟରେ ରାଜସ୍ଥାନ , ଉତ୍ତରପ୍ରଦେଶ ଓ ହରିୟାଣାରୁ 1,83,400.87 ମେଟ୍ରିକ ଟନ ସୋରିଷ ସଂଗ୍ରହ କରଯାଇଛି ।


    ଇତି ମଧ୍ୟରେ ଜାତୀୟ ଉଦ୍ୟାନ କୃଷି ବୋର୍ଡ ଦେଶର 618ଟି ମାନ୍ୟତା ପ୍ରାପ୍ତ ନର୍ସରରୁ ଫଳ ଓ ପନିପରିବା ଚାଷ ସଂକ୍ରାନ୍ତ ସାମଗ୍ରୀ ଯୋଗାଣ ପ୍ରସ୍ତୁତି ସମ୍ପର୍କରେ ଖବର ପାଇଛି । ଏସବୁ ନର୍ସରୀ ଏବେ ଏହା ଯୋଗାଇବାକୁ ପ୍ରସ୍ତୁତ । ଇଚ୍ଛୁକ୍ତ ବ୍ୟକ୍ତିବିଶେଷ , ଚାଷୀ , ବ୍ୟବସାୟୀ ଓ ଅନ୍ୟାନ୍ୟ ସଂଯୁକ୍ତ ପକ୍ଷଙ୍କ ଅବଗତି ନିମନ୍ତେ ଉଦ୍ୟାନ କୃଷିବୋର୍ଡ ଏହି ତଥ୍ୟ ସବୁ ରାଜ୍ୟ ଓ ଆଞ୍ଚଳିକ ଅଫିସକୁ ଅବଗତ କରାଇଦେଇଛି ।


    ****************

    
    
    (Release ID: 1618948) Visitor Counter : 13
    
    
      Read this release in: English , Urdu , Hindi , Marathi , Manipuri , Bengali , Assamese , Punjabi , Gujarati , Tamil , Telugu , Kannada , Malayalam