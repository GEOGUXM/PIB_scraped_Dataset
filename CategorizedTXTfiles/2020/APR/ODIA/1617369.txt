      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଧାନମନ୍ତ୍ରୀ ଏବଂ ଆୟର୍ଲାଣ୍ଡ ପ୍ରଧାନମନ୍ତ୍ରୀଙ୍କ ମଧ୍ୟରେ ଟେଲିଫୋନ ବାର୍ତ୍ତାଳାପ
      Posted On: 22 APR 2020 7:05PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ଆୟର୍ଲାଣ୍ଡ ପ୍ରଧାନମନ୍ତ୍ରୀ ମହାମହିମ ଡଃ ଲିଓ ବାରାଡକରଙ୍କ ସହ ଟେଲିଫୋନରେ କୋଭିଡ-19 ମହାମାରୀ ସଂକ୍ରମଣ ଏବଂ ଏହାଦ୍ଵାରା ଦୁଇ ଦେଶର ସ୍ୱାସ୍ଥ୍ୟ ଓ ଆର୍ଥିକ କ୍ଷେତ୍ରରେ ପଡିଥିବା ପ୍ରଭାବକୁ ନିୟନ୍ତ୍ରଣ କରିବା ଲାଗି କି ପ୍ରକାରର ପଦକ୍ଷେପ ଗ୍ରହଣ କରାଯାଇଛି ସେ ନେଇ ମଧ୍ୟ ଆଲୋଚନା କରିଥିଲେ ।


    ଆୟର୍ଲାଣ୍ଡରେ ସଂକ୍ରମଣ ବିରୁଦ୍ଧରେ ଭାରତୀୟ ଡାକ୍ତର ଏବଂ ନର୍ସମାନଙ୍କ ଭୂମିକାକୁ ପ୍ରଧାନମନ୍ତ୍ରୀ ବାରାଡକର ପ୍ରଶଂସା କରିଥିଲେ । ଆୟର୍ଲାଣ୍ଡରେ ରହିଥିବା ଭାରତୀୟଙ୍କୁ ସୁରକ୍ଷା ଓ ସହଯୋଗ ପ୍ରଦାନ କରିଥିବାରୁ ପ୍ରଧାନମନ୍ତ୍ରୀ ବରାଡକରଙ୍କୁ ପ୍ରଧାନମନ୍ତ୍ରୀ ମୋଦୀ ଧନ୍ୟବାଦ ଜଣାଇଥିଲେ ଏବଂ ଭାରତରେ ରହିଥିବା ଆୟର୍ଲାଣ୍ଡ ନାଗରିକଙ୍କୁ ସେଭଳି ସୁବିଧା ପ୍ରଦାନ କରିବା ଲାଗି ପ୍ରତିଶୃତି ଦେଇଥିଲେ ।


    ଭାରତ ଏବଂ ଆୟର୍ଲାଣ୍ଡ ଔଷଧ ଏବଂ ଚିକିତ୍ସା କ୍ଷେତ୍ରରେ ନିଜ ନିଜ କ୍ଷମତା ଅନୁସାରେ ଏହି ମହାମାରୀ ଲଢାଇରେ ଅଂଶଗ୍ରହଣ କରିବେ । କୋଭିଡ ପର ପରିସ୍ଥିତିରେ ଆୟର୍ଲାଣ୍ଡ ସହିତ EUକୁ ମଧ୍ୟ ଭାରତର ସହଯୋଗକୁ ମଜବୁତ କରିବା ନେଇ ଉଭୟ ନେତା ବିଚାରବିମର୍ଶ କରିଥିଲେ ।


    ଏଭଳି ସଂକଟରେ ବଦଳୁଥିବା ପରିସ୍ଥିତିକୁ ଦୃଷ୍ଟିରେ ରଖି ଦୁଇ ଦେଶ ସମ୍ପର୍କରେ ରହିବା ସହିତ ପରାମର୍ଶ ଆଦାନ ପ୍ରଦାନ କରିବା ନେଇ ଉଭୟ ନେତା ସହମତି ଜଣାଇଥିଲେ ।


    **********

    
    
    (Release ID: 1617369) Visitor Counter : 11
    
    
      Read this release in: English , Urdu , Marathi , Hindi , Bengali , Manipuri , Assamese , Punjabi , Gujarati , Tamil , Telugu , Kannada , Malayalam