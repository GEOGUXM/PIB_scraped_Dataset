      ବିଜ୍ଞାନ ଓ ପ୍ରଯୁକ୍ତି ମନ୍ତ୍ରଣାଳୟ

      କୋଭିଡ୍-19 ଉପରେ ବିଜ୍ଞାନ ଭିତିକ ୱେବସାଇଟର ଶୁଭାରମ୍ଭ
      • ‘କୋଭିଡଜ୍ଞାନ’ ନାମକ ଏହା ଏକ ବହୁ-ଆନୁଷ୍ଠାନିକ, ବହୁ-ଭାଷୀୟ ବିଜ୍ଞାନ ଯୋଗାଯୋଗ କାର୍ଯ୍ୟକ୍ରମ
      • କୋଭିଡ-19 ପାଇଁ ଅନ୍-କ୍ୟାମ୍ପସ ଆଉଟରିଚ୍ ଓ ସଚେତନତା ସୃଷ୍ଟି କରିବ ଏହି ୱେବସାଇଟ
      Posted On: 13 APR 2020 6:40PM by PIB Bhubaneshwar


    କୋଭିଡ୍ - 19 ଭୟ ଏକ ଘାତକ ହାରରେ ଦେଶକୁ ଆଘାତ ଦେଉଥିବା ବେଳେ ଏ ମହାମାରୀର ସମସ୍ତ ଦିଗକୁ ବୁଝିବା ପାଇଁ ଦେଶର ବୈଜ୍ଞାନିକ ଓ ଇଞ୍ଜିନିୟରମାନେ ଅସମାନ୍ତରାଳ ଆକାରରେ ଏଥିପାଇଁ ସହଯୋଗିତା କରୁଛନ୍ତି ।


    ଏଥିରେ ନୋଭେଲ କରୋନା ଭାଇରସ୍ (SARS-CoV-2) ର ବାସ୍ତବ ଆଚରଣ , କରୋନା ଫ୍ଲୁର ସଂଚରଣ ଗତିବିଧି ଏବଂ ଲଢ଼େଇକୁ ଯୋରଦାର କରିବା ପାଇଁ ରୋଗ ନିରୂପଣଠାରୁ ସୃଜନଶୀଳ ଟେକ୍ନୋଲଜି ବ୍ୟବହାର ପର୍ଯ୍ୟନ୍ତ , ସାମାଜିକ ଦୂରତା ରକ୍ଷା କରିବା ଓ ଯୋଗାଯୋଗର ଗୁରୁତର ଆକଳନ ପର୍ଯ୍ୟନ୍ତ ସବୁ କିଛି କଭର କରାଯିବ ।


    ଏହି ମହାମାରୀର ସଂକ୍ରମଣର ବୈଜ୍ଞାନିକ ଓ ବାସ୍ତବ କାରଣ ଜାଣିବା ଉଦ୍ଦେଶ୍ୟରେ ଏକ ବହୁ - ଆନୁଷ୍ଠାନିକ , ବହୁ - ଭାଷୀୟ ବୈଜ୍ଞାନିକ ଯୋଗାଯୋଗ କାର୍ଯ୍ୟକ୍ରମ ‘ କୋଭିଡଜ୍ଞାନ ’ ସୃଷ୍ଟି କରାଯାଇଛି ।


    ଏହି ପଦକ୍ଷେପ ହେଉଛି ଟାଟା ଇନଷ୍ଟିଚ୍ୟୁଟ ଅଫ୍ ଫଣ୍ଡାମେଂଟାଲ ରିସର୍ଚ୍ଚ ( ଟିଆଇଏଫ୍ଆର୍ ) , ଇଣ୍ଡିଆନ ଇନଷ୍ଟିଚ୍ୟୁଟ୍ ଅଫ୍ ସାଇନ୍ସ ( ଆଇଆଇଏସସି ) ଏବଂ ଟାଟା ମେମୋରିଆଲ ସେଣ୍ଟର ( ଟିଏମସିs ) ର ବ୍ରେନ୍ ଚାଇଲ୍ଡ ବା ମାନସ ସନ୍ତାନ । ଏହି ଉତ୍ତମ ପଦକ୍ଷେପ ପାଇଁ ଅନ୍ୟ କେତେକ ପ୍ରମୁଖ ଅଂଶୀଦାର ଯଥା ବିଜ୍ଞାନ ପ୍ରସାର , ଇଣ୍ଡିଆ ବାୟୋସାଇନ୍ସ ଏବଂ ଇନଷ୍ଟିଚ୍ୟୁଟ ଫର୍ ଷ୍ଟେମ ସେଲ ସାଇନ୍ସ ଆଣ୍ଡ ରିଜେନେରେଟିଭ ମେଡିସିନ , ସେଂଟର ଫର୍ ସେଲୁଲାର ଆଣ୍ଡ ମଲିକୁଲାର ପ୍ଲାଟଫର୍ମ ( ସି - କ୍ୟାମ୍ପ ) ଓ ନ୍ୟାସନାଲ ସେଣ୍ଟର ଫର୍ ବାୟୋଲଜିକାଲ ସାଇନ୍ସେସ୍ ( ଏନସିବିଏସ୍ ) କୁ ନେଇ ଗଠିତ ଦି ବାଙ୍ଗଲୋର ଲାଇଫ୍ ସାଇନ୍ସ କ୍ଲଷ୍ଟର ( ବିଏଲ୍ଆଇଏସସି ) ଯୋଗ ଦେଇଛନ୍ତି ।


    ଏହି ପଦକ୍ଷେପର ଫଳ ସ୍ୱରୂପ ଏକ ୱେବସାଇଟକୁ ଶୁଭାରମ୍ଭ କରାଯାଇଛି , ଯାହାକି 2020 ଏପ୍ରିଲ 3ରୁ ଲାଇଭ ଯାଇଛି । କୋଭିଡଜ୍ଞାନ ନାମକ ଏହି ୱେବସାଇଟ କୋଭିଡ୍ - 19 ସଂକ୍ରମଣର ମୁକାବିଲା ଉଦ୍ଦେଶ୍ୟରେ ସମ୍ବଳକୁ ଏକତ୍ରିତ କରିବା ଦିଗରେ ଏକ ହବ୍ ଭାବେ କାର୍ଯ୍ୟ କରିବ । ଏହି ସମ୍ବଳକୁ ଭାରତର ପବ୍ଲିକ ସମର୍ଥିତ ଗବେଷଣା ପ୍ରତିଷ୍ଠାନ ଓ ସହଯୋଗୀ କାର୍ଯ୍ୟକ୍ରମ ଦ୍ୱାରା ସୃଷ୍ଟି କରାଯାଇଛି । ଏଠାରେ ଉପସ୍ଥାପିତ ବିଷୟବସ୍ତୁ ରୋଗ ତଥା ଏହାର ସଂକ୍ରମଣର ସର୍ବୋତମ ବୈଜ୍ଞାନିକ ବିଶ୍ଳେଷଣ ଉପରେ ଆଧାରିତ ।


    ଏକ ପ୍ରାମାଣୀକୃତ ଉତ୍ସରୁ ସୂଚନା ପ୍ରଦାନ ସହ ଏକ ଉତ୍ତମ ଉପାୟରେ ରୋଗକୁ ବୁଝିବା ସହ ଏହାର ମୁକାବିଲା ପାଇଁ କାମ କରିବା ଓ ଜନସଚେତନତା ସୃଷ୍ଟି କରିବା ଏହି ୱେବସାଇଟର ପ୍ରମୁଖ ଲକ୍ଷ୍ୟ । ପୁନଶ୍ଚ ଏହା କୋଭିଡ୍ - 19 ନେଇ ଏକ ସୂଚନା ରିପୋଜିଟୋରି ଭାବେ କାର୍ଯ୍ୟ କରିବ । ଲୋକମାନଙ୍କୁ ଠିକ୍ ସୂଚନା ପ୍ରଦାନ ପାଇଁ ଏହାକୁ ବହୁମୁଖୀ ଅର୍ଥାତ୍ ବିଶିଷ୍ଟ ବୈଜ୍ଞାନିକଙ୍କ କଥାକୁ ଅଡିଓ / ପଡକାଷ୍ଟ ଫର୍ମାଟ , ଇନଫୋଗ୍ରାଫିକ୍ସ , ପୋଷ୍ଟର , ଭିଡିଓ , ଏଫ୍ଏକ୍ୟୁ ଓ ମାଇଥବୁଷ୍ଟର ଏବଂ ଏପରିକି ବୈଜ୍ଞାନିକ ପେପରକୁ ଲିଙ୍କ ପ୍ରଦାନ ଭଳି ଦିଗରେ ଡିଜାଇନ କରାଯାଇଛି ।


    ଏହି ସୂଚନା ପ୍ରଦାନକାରୀ ୱେବସାଇଟ କେବଳ ଉପଭୋକ୍ତା ଅନୁକୂଳ ତାହା ନୁହେଁ ବରଂ ଏକ ପ୍ରମାଣୀକୃତ , ବିଶ୍ୱସନୀୟ ଓ ଭରସାଯୋଗ୍ୟ ଉତ୍ସ । ଏହାର ଶୁଭାରମ୍ଭ ହେବାପର ଠାରୁ ଫେସବୁକ ଓ ଟ୍ୱିଟର ଭଳି ସୋସିଆଲ ମିଡିଆ ପ୍ଲାଟଫର୍ମରେ ବୈଜ୍ଞାନିକ ସମୁଦାୟ ଦ୍ୱାରା ଏହାର ବହୁଳ ପ୍ରସାର କରାଯାଇଛି । ଏପରିକି ଏହି ସୂଚନାକୁ ବିଭିନ୍ନ ଭାରତୀୟ ଭାଷାରେ ମଧ୍ୟ ଉପଲବ୍ଧ କରାଇବା ଦିଗରେ କାର୍ଯ୍ୟ ଚାଲୁ ରହିଛି ।


    ଅପରପକ୍ଷରେ ଅନ୍ୟ ଏକ ଉତ୍ତମ ପଦକ୍ଷେପ ସ୍ୱରୂପ ବାଙ୍ଗାଲୋର ଭିତିକ 2ଟି ପ୍ରମୁଖ ବୈଜ୍ଞାନିକ ପ୍ରତିଷ୍ଠାନ - ଇନଷ୍ଟିଚ୍ୟୁଟ ଫର୍ ଷ୍ଟେମ ସେଲ ସାଇନ୍ସ ଆଣ୍ଡ ରିଜେନେରେଟିଭ୍ ମେଡିସିନ୍ ଏବଂ ନ୍ୟାସନାଲ ସେଣ୍ଟର ଫର ବାୟୋଲୋଜିକାଲ ସାଇନ୍ସେସ ( ଏନସିବିଏସ୍ ) ର ଛାତ୍ର ସ୍ୱେଚ୍ଛାସେବୀମାନେ ଅନେକଗୁଡ଼ିକ ଆନ୍ତଃ ଯୋଗାଯୋଗ ଚ୍ୟାନେଲ ସ୍ଥାପନ କରିଛନ୍ତି ଏବଂ ସେମାନଙ୍କ କ୍ୟାମ୍ପସରେ କୋଭିଡ୍ - 19 ମହାମାରୀକୁ ନେଇ ରହିଥିବା ଭୟ ଦୂର ପାଇଁ ସହାୟତା କରୁଛନ୍ତି ।


    ଏହି ବ୍ୟବସ୍ଥାରେ ଏକ କ୍ୟାମ୍ପସ ଇମେଲ ହେଲ୍ପଡେସ୍କ , ଏକ କ୍ୟାମ୍ପସ ମେସେଜିଂ ସର୍ଭିସ , ଏକ ଫୋନ ହେଲ୍ପଲାଇନ , ଏକ ପିୟର ସପୋର୍ଟ ଲାଇନ ରହିଛି , ଯାହାକି କ୍ୟାମ୍ପସରେ ଆଗାମୀ ବର୍ଷଗୁଡ଼ିକ ପାଇଁ ରହିବ । ଏହି ଯୁବ ଗବେଷକ ଗୋଷ୍ଠୀ ମଧ୍ୟ ଲକଡାଉନ୍ ସମୟରେ ଛାତ୍ରଛାତ୍ରୀଙ୍କ ଆବଶ୍ୟକତା ପୂରଣ ପାଇଁ ବିଭିନ୍ନ ସ୍ୱେଚ୍ଛାସେବୀ ଗ୍ରୁପ୍ ଗଠନ କରିଛନ୍ତି ଏବଂ ସ୍ୱଳ୍ପମିଆଦୀ ଓ ଦୀର୍ଘମିଆଦୀ ସୂତ୍ରରେ ଆହ୍ୱାନର ସମ୍ମୁଖୀନ ହେବା ପାଇଁ ନିର୍ଦ୍ଦିଷ୍ଟ ଗବେଷଣା / ପ୍ରୋଗ୍ରାମିଂ / ଡିଜାଇନ ଦକ୍ଷତା ସହ କାର୍ଯ୍ୟ କରୁଛନ୍ତି ।


    ( ଯୋଗାଯୋଗ - କମ୍ୟୁନିକେସନ୍ସ ଅଫିସ , ବାଙ୍ଗାଲୋର ଲାଇଫ୍ ସାଇନ୍ସ କ୍ଲଷ୍ଟର )


    ଅମ୍ରିତା ତ୍ରିପାଠୀ : tripathya@instem.res.in


    ମହିନ ଅଲ୍ଲୀ ଖାନ୍ : mahinnak@ccamp.res.in )


    ***************

    
    
    (Release ID: 1614296) Visitor Counter : 18
    
    
      Read this release in: English , Urdu , Marathi , Hindi , Assamese , Gujarati , Tamil , Telugu , Kannada