      ବିଜ୍ଞାନ ଓ ପ୍ରଯୁକ୍ତି ମନ୍ତ୍ରଣାଳୟ

      କୋଭିଡ-19 ମୁକାବିଲା ପାଇଁ ଆଇଆଇଟି ବମ୍ବେ ଏସଆଇଏନଇଠାରେ ରାପିଡ ରେସ୍ପନ୍ସ ସେଣ୍ଟର ସ୍ଥାପନ କରିବ ବିଜ୍ଞାନ ଓ ପ୍ରଯୁକ୍ତି ବିଭାଗ
      Posted On: 03 APR 2020 5:35PM by PIB Bhubaneshwar


    କୋଭିଡ - 19 ବିଶ୍ୱ ମହାମାରୀର ଲଢ଼େଇ ଉଦ୍ଦେଶ୍ୟରେ ତ୍ୱରିତ ପଦକ୍ଷେପ ସ୍ୱରୂପ ଏକ ସେଣ୍ଟର ଫର ଅଗମେଣ୍ଟିଙ୍ଗ ୱାର ୱିଥ କୋଭିଡ - 19 ହେଲ୍ଥ କ୍ରାଇସିସ ( ସିଏଡବ୍ଲୁଏସିଏଚ ) ସ୍ଥାପନ କରିବାକୁ ଭାରତ ସରକାରଙ୍କ ବିଜ୍ଞାନ ଓ ପ୍ରଯୁକ୍ତି ବିଭାଗ ମଞ୍ଜୁରି ଦେଇଛି । 56 କୋଟି ଟଙ୍କା ବ୍ୟୟରେ ସ୍ଥାପନ ହେବାକୁ ଥିବା ଏହି ସେଣ୍ଟର କୋଭିଡ - 19 ଆହ୍ୱାନର ସମାଧାନ ଦିଗରେ କାର୍ଯ୍ୟ କରୁଥିବା ନବୋନ୍ମେଷ ଓ ଷ୍ଟାର୍ଟଅପକୁ ମୂଲ୍ୟାଙ୍କନ ଏବଂ ସହାୟତା କରିବ । ବିଜ୍ଞାନ ଓ ପ୍ରଯୁକ୍ତି ବିଭାଗ ( ଡିଏସଟି ) ସହଯୋଗରେ ଆଇଆଇଟି ବମ୍ବେରେ ଥିବା ଟେକ୍ନୋଲୋଜି ବିଜନେସ ଇନକ୍ୟୁବେଟର , ସୋସାଇଟି ଫର ଇନୋଭେସନ ଆଣ୍ଡ ଏଣ୍ଟରପ୍ରିନରସିପ ( ଏସଆଇଏନଇ ) କୁ ସିଏଡବ୍ଲୁଏସିଏଚର କାର୍ଯ୍ୟକାରୀ ଏଜେନ୍ସି ଭାବେ ଚୟନ କରାଯାଇଛି ।


    ସାରା ବିଶ୍ୱର ରାଷ୍ଟ୍ରଗୁଡ଼ିକୁ ଦୋହଲାଇ ଦେଇଥିବା କୋଭିଡ - 19କୁ ତତ୍କାଳ ମୁକାବିଲା କରିବା ସହ ଏହି ଭୂତାଣୁର ଚିହ୍ନଟ , ଚିକିତ୍ସା ଓ ସଂକ୍ରମଣକୁ ରୋକି ଲୋକଙ୍କ ଜୀବନ ବଞ୍ଚାଇବା ଉଦ୍ଦେଶ୍ୟରେ ଭାରତର ଏହି ଲଢ଼େଇରେ ଡିଏସଟି ଏକ ଗୁରୁତ୍ୱପୂର୍ଣ୍ଣ ଭୂମିକା ତୁଲାଉଛି ।


    ସାରା ଦେଶ ସ୍ୱାସ୍ଥ୍ୟ ଜରୁରୀକାଳୀନ ସ୍ଥିତି ଦେଇ ଗତି କରୁଥିବା ବେଳେ ଏହି ମହାମାରୀ ସମସ୍ୟାର ସମାଧାନ ଉଦ୍ଦେଶ୍ୟରେ ବିଭିନ୍ନ ଗବେଷଣା ପ୍ରତିଷ୍ଠାନ ଓ ଲାବୋରେଟୋରି କାମ କରୁଛନ୍ତି । କୋଭିଡ - 19ର ମହାମାରୀକୁ ରୋକିବା ଲକ୍ଷ୍ୟରେ ଉଭୟ କେନ୍ଦ୍ର ଓ ରାଜ୍ୟ ସରକାରଙ୍କ ସ୍ତରରେ ପଦକ୍ଷେପ ନିଆଯାଉଛି ଏବଂ ସମ୍ବଳକୁ ବିନିଯୋଗ କରାଯାଉଛି ।


    ବର୍ତ୍ତମାନର ଜରୁରି ସ୍ଥିତିରେ କୋଭିଡ - 19କୁ ନିୟନ୍ତ୍ରଣ କରିବା ପାଇଁ ଆରଏଣ୍ଡଡି ପଦକ୍ଷେପକୁ ସହାୟତା କରିବା ଉଦ୍ଦେଶ୍ୟରେ ଭେଣ୍ଟିଲେଟର , ଡାଏଗ୍ନୋଷ୍ଟିକ , ଥେରାପଟିକ୍ସ , ଇନଫରମେଟିକ୍ସ ଭଳି ସୃଜନଶୀଳ ସଲ୍ୟୁସନ ଯୋଗାଇବାକୁ ଡିଏସଟି ଏହି ପଦକ୍ଷେପ ନେଇଛି ।


    ଷ୍ଟାର୍ଟଅପଗୁଡ଼ିକୁ ସେମାନଙ୍କ ଯାତ୍ରା ତଥା ବାଣିଜ୍ୟିକରଣ ପ୍ରକ୍ରିୟା ପାଇଁ ବିଭିନ୍ନ ପର୍ଯ୍ୟାୟରେ ଏବଂ ବିଭିନ୍ନ ଦେଶରେ କାରବାର ନିମନ୍ତେ ସହାୟତା ଯୋଗାଇ ଦିଆଯିବ , ଯାହାକି ଦୀର୍ଘମିଆଦି ସୂତ୍ରରେ ବ୍ୟାପକ ପ୍ରଭାବ ପକାଇବ ।


    ସିଏଡବ୍ଲୁଏସିଏଚ ସମ୍ଭାବ୍ୟ ଷ୍ଟାର୍ଟଅପଗୁଡ଼ିକୁ ଉଚିତ ସମମୟରେ ଆର୍ଥିକ ସହାୟତା ଓ ପାଣ୍ଠି ଯୋଗାଣର ପଥ ଦେଖାଇବ , ଫଳରେ ସେମାନେ 6 ମାସ ମଧ୍ୟରେ ବଜାରକୁ ନିଜର ସୃଜନଶୀଳତାକୁ ଛାଡ଼ିପାରିବେ ।


    ନୂଆ , ଶସ୍ତା , ନିରାପଦ ତଥା ଦକ୍ଷ ଭେଣ୍ଟିଲେଟର , ରେସ୍ପିରେଟୋରି ସହାୟତା ଉପକରଣ , ସୁରକ୍ଷାକାରୀ ଗିୟର ସମେତ ସାନିଟାଇଜର , ବିଶୋଧକ, ନିଦାନ, ଇନଫରମେଟିକ୍ସ ପାଇଁ ନୂଆ ସମାଧାନ ଓ କୋଭିଡ - 19 ରୋକିବାକୁ ଦକ୍ଷ ପଦକ୍ଷେପ ଭଳି କ୍ଷେତ୍ରରେ କାର୍ଯ୍ୟ କରୁଥିବା 50 ନବୋନ୍ମେଷ ବା ଷ୍ଟାର୍ଟଅପକୁ ସିଏଡବ୍ଲୁଏସିଏଚ ଚିହ୍ନଟ କରିବ ।


    କୋଭିଡ - 19 ମୁକାବିଲା ପାଇଁ ଏହା ଉତ୍ପାଦ ଓ ସମାଧାନଗୁଡ଼ିକୁ ସର୍ବଭାରତୀୟ ନେଟଓ୍ବର୍କରେ ଟେଷ୍ଟିଂ , ଟ୍ରାଏଲ ଓ ବଜାର ସୁଯୋଗ ଯୋଗାଇବ । ଏହା କୋଭିଡ - 19 ପ୍ରଭାବରୁ ଦେଶ ସମ୍ମୁଖୀନ ହେଉଥିବା ବିଭିନ୍ନ ଆହ୍ୱାନର ସମାଧାନ କରିବାରେ ସହାୟକ ହେବ ।


    ବିଜ୍ଞାନ ଓ ପ୍ରଯୁକ୍ତି ବିଭାଗ ସଚିବ ପ୍ରଫେସର ଆଶୁତୋଷ ଶର୍ମା , କହିଛନ୍ତି , ଆମର ଟେକ୍ନୋଲୋଜି ଇନକ୍ୟୁବେଟର ଓ ଷ୍ଟାର୍ଟଅପଗୁଡ଼ିକର ଯୁବସୁଲଭ ଶକ୍ତି , ବୁଦ୍ଧିମତା ଓ ଅସାଧାରଣ ସୃଜନଶୀଳ ସମ୍ଭାବନାର ବ୍ୟବହାରକୁ ଗୁରୁତ୍ୱ ଦେଇ ଡିଏସଟିର ସିଏଡବ୍ଲୁଏସିଏଚ କାର୍ଯ୍ୟକ୍ରମ ପ୍ରସ୍ତୁତ କରାଯାଇଛି । କୋଭିଡ - 19 କାରଣରୁ ରେସ୍ପିରେଟୋରି ସହାୟକ ଉପକରଣ , ଡିସଇନଫେକ୍ସନ ସିଷ୍ଟମ , ସୁରକ୍ଷାକାରୀ ଗିୟର ଓ କୋଟିଂ , ସୂଚନା ଓ ପରିଚାଳନା ସହାୟକ ଉପକରଣ , ଡାଏଗ୍ନୋଷ୍ଟିକ୍ସ ଓ ଅନ୍ୟ ସମ୍ପୃକ୍ତ ଉପକରଣ , ଡିଭାଇସ ଓ ସମାଧାନ ଭଳି ଆହ୍ୱାନର ତୁରନ୍ତ ସମାଧାନ କରାଇବା ଦିଗରେ ଏହା ସେମାନଙ୍କୁ ସଶକ୍ତ କରାଇବ ।


    ଏବେକାର ଜାତୀୟ ଜରୁରୀ ତଥା ସ୍ୱାସ୍ଥ୍ୟ ସଙ୍କଟ ସମୟରେ ଡିଏସଟି ଏହାର ବ୍ୟାପକ ସମ୍ବଳ ନେଟଓ୍ବର୍କ ପ୍ରତିଷ୍ଠାନ , ଗବେଷକ , ବିଶେଷଜ୍ଞ , ଇନକ୍ୟୁବେଟର , ସୃଜନଶୀଳ ବ୍ୟକ୍ତିତ୍ୱ ଓ ଷ୍ଟାର୍ଟଅପଗୁଡ଼ିକ ନିକଟରୁ ପଦକ୍ଷେପ ଆଶା ରଖାଯାଇଛି ।


    {For further details, please contact :


    TBI Contact: MsPoyniBhatt , Chief Executive Officer,


    Society for Innovation & Entrepreneurship (SINE),


    Indian Institute of Technology Bombay (IIT Bombay)

                               
Phone: +91 22 25767072         
                               
                               
email: poyni.bhatt@sineiitb.org
                               
                               

    www.sineiitb.org


    DST’s contact; Dr Anita Gupta, Scientist-G


    Department of Science & Technology


    Mob: +91-9811828996


    Email; anigupta@nic.in }


    **********


    

    
    (Release ID: 1611097) Visitor Counter : 15
    
    
      Read this release in: Assamese , English , Marathi , Hindi , Bengali , Punjabi , Gujarati , Tamil , Telugu , Kannada