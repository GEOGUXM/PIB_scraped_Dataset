      କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ

      ଲକଡାଉନ୍‌ ଆରମ୍ଭ ହେବା ଦିନଠାରୁ ପଚନଯୋଗ୍ୟ ସାମଗ୍ରୀ ଯଥା ଫଳ, ପନିପରିବା, କ୍ଷୀର ଓ ଅନ୍ୟାନ୍ୟ ଦୁଗ୍ଧଜାତ ପଦାର୍ଥର ପ୍ରେରଣ ସକାଶେ ରେଳବାଇ ପକ୍ଷରୁ 67ଟି ସ୍ୱତନ୍ତ୍ର ଟ୍ରେନ ରୁଟ୍‌ ଚିହ୍ନଟ
      Posted On: 11 APR 2020 4:27PM by PIB Bhubaneshwar


    ଏଭଳି ସ୍ୱତନ୍ତ୍ର ଟ୍ରେନ ସୁବିଧାର ସର୍ବାଧିକ ଫାଇଦା ନେଇ ମାଲ ପରିବହନ ସକାଶେ ଉଦ୍ୟାନ କୃଷି ଓ ରାଜ୍ୟ / କେନ୍ଦ୍ରଶାସିତ କ୍ଷେତ୍ରର ସଂପୃକ୍ତ ବିଭାଗ ସଚିବଙ୍କୁ କୃଷି , ସମବାୟ ଓ କୃଷକ କଲ୍ୟାଣ ବିଭାଗର ପରାମର୍ଶ


    ଦେଶରେ କରୋନା ଭୂତାଣୁ ସଂକ୍ରମଣ ଆଶଙ୍କାରେ ଲକଡାଉନ୍ ‌ ଘୋଷଣା ହେବା ଦିନଠାରୁ ଭାରତୀୟ ରେଳବାଇ ଫଳ , ପନିପରିବା , କ୍ଷୀର ଓ ଅନ୍ୟାନ୍ୟ ଦୁଗ୍ଧଜାତ ପଦାର୍ଥ ଭଳି ପଚନଯୋଗ୍ୟ ସାମଗ୍ରୀର ତୁରନ୍ତ ପ୍ରେରଣ ସକାଶେ 67ଟି ରୁଟକୁ ( 134ଟି ଟ୍ରେନ୍ ‌) ସ୍ୱତନ୍ତ୍ର ଟ୍ରେନ୍ ‌ ଚଳାଚଳ ପାଇଁ ଚିହ୍ନଟ କରିଛି । 10 ଅପ୍ରେଲ 2020 ତାରିଖ ପର୍ଯ୍ୟନ୍ତ 62ଟି ରୁଟ୍ ‌ ପାଇଁ ଏସଂକ୍ରାନ୍ତ ବିଜ୍ଞପ୍ତି ଜାରି ହୋଇଛି ଏବଂ 171ଟି ସମୟ ନିର୍ଘଣ୍ଟରେ ଥିବା ଟ୍ରେନ୍ ‌ ଏହି ରୁଟ୍ ‌ ଦେଇ ଚଳାଚଳ କରୁଛି ।


    ଦେଶର ସମସ୍ତ ପ୍ରମୁଖ ନଗରୀ ସହ ଏଭଳି ପାର୍ସଲ ସ୍ୱତନ୍ତ୍ର ଟ୍ରେନ ଦ୍ୱାରା ଯୋଡ଼ିବା ସକାଶେ ପ୍ରୟାସ କରାଯାଇଛି । ସେହିସବୁ ନଗରୀଗୁଡ଼ିକ ହେଲା : ଦିଲ୍ଲୀ , ମୁମ୍ବାଇ , କୋଲକାତା , ଚେନ୍ନାଇ , ହାଇଦ୍ରାବାଦ , ଏବଂ ବେଙ୍ଗାଲୁରୁ । ଏହାତିରିକ୍ତ , ଗୌହାଟୀ ସହ ଉପଯୁକ୍ତ ସଂଯୋଗ ସ୍ଥାପନ ନିମନ୍ତେ ବିଶେଷ ପ୍ରୟାସ କରାଯାଇଛି ଯଦ୍ୱାରା ଉତ୍ତର ପୂର୍ବାଞ୍ଚଳ କ୍ଷେତ୍ରକୁ ଅତ୍ୟାବଶ୍ୟକ ସାମଗ୍ରୀ ପ୍ରେରଣ ଅବ୍ୟାହତ ରହିବ । ଦେଶର ଅନ୍ୟାନ୍ୟ ଯେଉଁ ନଗରୀଗୁଡ଼ିକ ସହ ଏଭଳି ସଂଯୋଗ ରେଳବାଇ ଜରିଆରେ ହୋଇଛି ସେଗୁଡ଼ିକ ହେଲା - ଭୋପାଳ , ଆହ୍ଲାବାଦ , ଡ଼େରାଡ଼ୁନ , ବାରାଣାସୀ , ଅହମ୍ମଦାବାଦ , ଭଦୋଦରା , ରାଂଚି , ଗୋରଖପୁର , ଥିରୁଭନନ୍ତପୁରମ୍ ‌ , ସାଲେମ୍ ‌ , ୱାରାଙ୍ଗଲ , ବିଜୟଓ୍ ‌ ବାଡ଼ା , ବିଶାଖାପଟ୍ଟନମ୍ ‌ , ରାଉରକେଲା , ବିଳାଶପୁର , ଭୁସାୱାଲ , ଟାଟାନଗର , ଜୟପୁର , ଝାନସୀ , ଆଗ୍ରା , ନାସିକ , ନାଗପୁର , ଅକୋଲା , ଜଲଗାଓଁ , ସୁରଟ , ପୁନେ , ରାୟପୁର , ପାଟନା , ଆସାନସୋଲ , କାନପୁର , ଜୟପୁର , ବିକାନିର , ଆଜମେର , ଗ୍ୱାଲିଅର , ମଥୁରା , ନେଲ୍ଲୋର , ଜବଲପୁର ଇତ୍ୟାଦି ।


    ଯେଉଁସବୁ ସ୍ଥାନରେ ଚାହିଦା କମ୍ ‌ ସେହିସବୁ ରୁଟରେ ଟ୍ରେନଗୁଡ଼ିକ ଚଳାଚଳ କରୁଛି ଯଦ୍ୱାରା ଦେଶରେ କୌଣସି ଭାଗ ଯେଭଳି ରେଳବାଇ ଦ୍ୱାରା ଅପହଞ୍ଚ ନରହେ । ଟେନଗୁଡ଼ିକ ବାଟରେ ସମସ୍ତ ସମ୍ଭାବ୍ୟ ସ୍ଥାନରେ ଅଟକିବାର ସୁଯୋଗ ମଧ୍ୟ ଦିଆଯାଇଛି ଯଦ୍ୱାରା ସର୍ବାଧିକ ପାର୍ସଲ ପଠାଯାଇପାରିବ ।


    ସମସ୍ତ ରାଜ୍ୟ / କେନ୍ଦ୍ରଶାସିତ କ୍ଷେତ୍ରର ସଚିବ , ଉଦ୍ୟାନ କୃଷି ବିଭାଗର ମିଶନ୍ ‌ ନିର୍ଦ୍ଦେଶକମାନଙ୍କ ସହ ଭିଡ଼ିଓ କନଫରେନ୍ସିଂର ଆୟୋଜନ କରାଯାଇଛି ଏବଂ ସେମାନଙ୍କୁ ସମସ୍ତ ଉପଲବ୍ଧ ସ୍ୱତନ୍ତ୍ର ଟ୍ରେନ୍ ‌ ଯାହାକି ପଚନଯୋଗ୍ୟ ସାମଗ୍ରୀ ଯଥା ଫଳ , ପନିପରିବା , କ୍ଷୀର ଓ ଦୁଗ୍ଧଜାତ ଉତ୍ପାଦ ଓ କୃଷି ପାଇଁ ଆବଶ୍ୟକ ବିହନ ପରିବହନ ପାଇଁ ଯାତାୟାତ କରୁଛି ସେ ସଂପର୍କରେ ସେମାନଙ୍କୁ ସୂଚୀତ କରାଯାଇଛି । ଏହି ଭିଡ଼ିଓ କନଫରେନ୍ସିଂରେ ଦେଶର 76ଜଣ ଅଧିକାରୀ ଅଂଶଗ୍ରହଣ କରିଥିଲେ ଏବଂ DAC&FW ର ଅତିରିକ୍ତ ସଚିବ , ରେଳବାଇ ବୋର୍ଡ଼ର ଅତିରିକ୍ତ ସଦସ୍ୟ ( କମର୍ସିଆଲ୍ ‌) , ରେଳବାଇ ବୋର୍ଡ଼ର ଇଡ଼ିଗଣ ଏବଂ CONCOR, SFAC, NHB ତଥା ବିଭାଗର ଅନ୍ୟାନ୍ୟ ବହୁ ବରିଷ୍ଠ ଅଧିକାରୀ ସାମିଲ ହୋଇଥିଲେ ।


    ସମସ୍ତ ରାଜ୍ୟର ମିଶନ ନିର୍ଦ୍ଦେଶକ ଓ ରାଜ୍ୟ / କେନ୍ଦ୍ରଶାସିତ କ୍ଷେତ୍ରର ସଂପୃକ୍ତ ବିଭାଗର ସଚିବମାନଙ୍କୁ ସେମାନଙ୍କର ସାମଗ୍ରୀ ପରିବହନ ନିମନ୍ତେ ରେଳବାଇ ପକ୍ଷରୁ ପ୍ରଚଳିତ ଏପରି ସ୍ୱତନ୍ତ୍ର ଟ୍ରେନ୍ ‌ ବ୍ୟବସ୍ଥାରୁ ଫାଇଦା ନେବାଲାଗି ପରାମର୍ଶ ଦିଆଯାଇଛି ।


    ରେଳବାଇ ବୋଡ଼ର ଅତିରିକ୍ତ ସଚିବ ( କମର୍ସିଆଲ୍ ‌) ପ୍ରସ୍ତାବ ଦେଇଛନ୍ତି ଯେ ଯଦି ସେମାନେ ରାଜ୍ୟମାନଙ୍କଠାରୁ କୌଣସି ନୂତନ ରୁଟ୍ ‌ କିମ୍ବା ଷ୍ଟପେଜ୍ ‌ ସଂପର୍କରେ ଦାବି ପାଆନ୍ତି , ତୁରନ୍ତ ସେମାନେ ଏହା ଉପରେ ଆବଶ୍ୟକ କାର୍ଯ୍ୟନୁଷ୍ଠାନ ଗ୍ରହଣ କରିବେ ।


    ବିଭିନ୍ନ ଜୋନର ସମସ୍ତ ପିଆର ସିସିଏମ / ଚିଫ୍ ‌ କମର୍ସିଆଲ୍ ‌ ମ୍ୟାନେଜର , ବୁକିଂ କରିବାର ବିଧି , ସ୍ୱତନ୍ତ୍ର ଟ୍ରେନର ସମୟ ନିର୍ଘଣ୍ଟ ଏବଂ ମାଲ କାଲକୁଲେଟର ସମସ୍ତ ଅଧିକାରୀମାନଙ୍କୁ ଅବଗତ କରାଯାଇଛି ଏବଂ ଏହାକୁ ବ୍ୟାପକ ଭାବେ ପ୍ରସାରିତ କରିବା ଲାଗି ପରାମର୍ଶ ଦିଆଯାଇଛି ।


    ପାର୍ସଲ ସ୍ୱତନ୍ତ୍ର ଟ୍ରେନ ସଂପର୍କୀତ ବିସ୍ତୃତ ବିବରଣୀର ଲିଙ୍କ୍ ‌ ଭାରତୀୟ ରେଳବାଇର ୱେବ୍ ‌ ସାଇଟ୍ ‌ indianrailways.gov.in ରେ ଉପଲବ୍ଧ ।


    ପାର୍ସଲ ସ୍ୱତନ୍ତ୍ର ଟ୍ରେନ ସଂପର୍କୀତ ପ୍ରତ୍ୟକ୍ଷ ଲିଙ୍କ୍ ‌ ର ବିସ୍ତୃତ ବିବରଣୀ ନିମ୍ନ ୱେବସାଇଟରେ ଉପଲବ୍ଧ :


    https://enquiry.indianrail.gov.in/mntes/q?opt=TrainRunning&subOpt=splTrnDtl


    *************

    
    
    (Release ID: 1613608) Visitor Counter : 5
    
    
      Read this release in: English