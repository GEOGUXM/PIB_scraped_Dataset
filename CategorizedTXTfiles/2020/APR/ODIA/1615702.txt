      ବିଜ୍ଞାନ ଓ ପ୍ରଯୁକ୍ତି ମନ୍ତ୍ରଣାଳୟ

      ସିଏସଆଇଆର-ଏନଏଏଲ ଦ୍ୱାରା ବ୍ୟକ୍ତିଗତ ସୁରକ୍ଷା କଭରାଲ ସୁଟ୍ ବିକଶିତ
      • କୋଭିଡ ମୁକାବିଲାରେ ସହାୟକ ହେବ ଏହି ସୁଟ୍

      Posted On: 18 APR 2020 12:21PM by PIB Bhubaneshwar

    ବେଙ୍ଗାଲୁରୁସ୍ଥିତ ସିଏସଆଇଆରର ସହଯୋଗୀ ଲାବରୋଟାରୀ ଜାତୀୟ ଏରୋସ୍ପେସ୍ ଲାବରୋଟାରୀ ଏବଂ ଏମଏଏଫ କ୍ଲଦିଙ୍ଗ ପ୍ରାଇଭେଟ ଲିମିଟେଡ ମିଳିତ ସହଯୋଗରେ ବ୍ୟକ୍ତିଗତ ସୁରକ୍ଷା କଭରାଲ ସୁଟର ମଡେଲ ( ପ୍ରୋଟୋଟାଇପ ) ବିକଶିତ ହୋଇଛି । ଏହି ସୁରକ୍ଷା ପୋଷାକରେ ସାଧାରଣ ମେସିନ ବୁଣା କପଡା ପରିବର୍ତ୍ତେ ପଲିପ୍ରପଲିନ ସ୍ପନରେ ଏକାଧିକ ବିଶିଷ୍ଟ କୃତ୍ରିମ ବସ୍ତ୍ର ବ୍ୟବହାର କରାଯାଇଛି । କରୋନା ସଂକ୍ରମିତ ରୋଗୀଙ୍କ ଚିକିତ୍ସା କରୁଥିବା ଡାକ୍ତର , ନର୍ସ , ସ୍ୱାସ୍ଥ୍ୟକର୍ମୀ ଓ ଅନ୍ୟାନ୍ୟ କର୍ମଚାରୀ ଏହାକୁ ପରିଧାନ କଲେ ସଂକ୍ରମଣରୁ ସମ୍ପୂର୍ଣ୍ଣ ସୁରକ୍ଷିତ ରହିପାରିବେ ।


    ସିଏସଆଇଆର - ଏନଏଏଲର ଡକ୍ଟର ହରିଶ ସି ବରଶିଳିଆ , ଡ . ହେମନ୍ତ କୁମାର ଶୁକ୍ଳା ଏବଂ ଏମଏଏଫ ଏମ ଜେ ବିଜୁଙ୍କ ନେତୃତ୍ୱରେ ଗଠିତ ଏକ ଟିମ ସ୍ଵଦେଶୀ ଜ୍ଞାନକୌଶଳ ଉପଯୋଗ କରି ଏଭଳି ଏକ ସୁରକ୍ଷା ପୋଷାକ ତିଆରି କରିବାକୁ ଉଦ୍ୟମ ଆରମ୍ଭ କରିଥିଲେ । ଖୁବ କମ ଦିନରେ ସେମାନଙ୍କୁ ଏହି ସଫଳତା ମିଳିଛି । ଏହି ସୁଟକୁ କୋଏମ୍ବାଟୁରସ୍ଥିତ ‘ ସିଟ୍ରା ’ ପରୀକ୍ଷାଗାରରେ ତନ୍ନତନ୍ନ କରି ପରୀକ୍ଷା କରାଯିବା ପରେ ଏହା ବ୍ୟବହାର ପାଇଁ ନିରାପଦ ବୋଲି ସୁପାରିଶ କରାଯାଇଛି । ଚାରି ସପ୍ତାହ ମଧ୍ୟରେ ଏଭଳି 30 ହଜାର ସୁରକ୍ଷା ସୁଟ ଉତ୍ପାଦନ କରିବାକୁ ସିଏସଆଇଆର - ଏନଏଏଲ ଏବଂ ଏମଏଏଫ ପକ୍ଷରୁ ଚୂଡାନ୍ତ ହୋଇଛି ।


    ସିଏସଆଇଆର - ଏନଏଏଲର ନିର୍ଦ୍ଦେଶକ ଜେ ଜାଦବ କହିଛନ୍ତି ଯେ , ଏହି ସୁରକ୍ଷା ସୁଟର ଉତ୍ପାଦନ ଖର୍ଚ୍ଚ କମ । ମାନ ଓ ଗୁଣ ଦୃଷ୍ଟିରୁ ଏହା ମଧ୍ୟ ବିଦେଶରୁ ଆସୁଥିବା ସୁଟଠାରୁ ଅଧିକ ନିରାପଦ ଓ ବିଶ୍ୱସନୀୟ । ଏହାକୁ ବ୍ୟବହାର କରିବା ପାଇଁ ସରକାରୀ ଅନୁମୋଦନ ମିଳିଥିବାରୁ ଏହା କରୋନା ସଂକ୍ରମିତଙ୍କ ଚିକିତ୍ସାରେ ଲାଗିଥିବା ଡାକ୍ତର ଓ ସ୍ୱାସ୍ଥ୍ୟକର୍ମୀଙ୍କ ପାଇଁ ବିଶେଷ ସହାୟକ ହେବ ।


    ************

    
    
    (Release ID: 1615702) Visitor Counter : 12
    
    
      Read this release in: Gujarati , English , Urdu , Marathi , Hindi , Assamese , Bengali , Punjabi , Tamil , Telugu