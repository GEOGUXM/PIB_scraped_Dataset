      ବେସାମରିକ ବିମାନ ଚଳାଚଳ ମନ୍ତ୍ରଣାଳୟ

      ଲାଇଫଲାଇନ ଉଡ଼ାନ ବିମାନ ପରିବହନ ମାଧ୍ୟମରେ ଏପ୍ରିଲ 7 ସୁଦ୍ଧା ଦେଶର ବିଭିନ୍ନ ଭାଗକୁ 39 ଟନ ମେଡ଼ିକାଲ ସାମଗ୍ରୀ ପ୍ରେରଣ
      • ଲାଇଫଲାଇନ ଉଡ଼ାନ ପୋର୍ଟାଲ ହିତାଧିକାରୀଙ୍କୁ ଅତ୍ୟାବଶ୍ୟକ ଘରୋଇ ମେଡ଼ିକାଲ ସାମଗ୍ରୀ ପ୍ରେରଣର ଯୋଜନା ଓ ଟ୍ରାକିଂରେ ହେଉଛି ସହାୟକ

      Posted On: 08 APR 2020 5:37PM by PIB Bhubaneshwar

    ଲାଇଫଲାଇନ ଉଡ଼ାନ ବିମାନ ପରିବହନ ଜରିଆରେ ଗତକାଲି ଅର୍ଥାତ , ଏପ୍ରିଲ 07 , 2020 ସୁଦ୍ଧା ଦେଶର ବିଭିନ୍ନ ଭାଗରେ 39.3 ଟନ ମେଡ଼ିକାଲ ସାମଗ୍ରୀ ପହଞ୍ଚାଯାଇଛି । କୋଭିଡ଼-19 ସଂକ୍ରମଣ ପରବର୍ତ୍ତୀ ଲକଡାଉନ ପରଠାରୁ ଏଭଳି ବିମାନ ପରିବହନ ମାଧ୍ୟମରେ ମୋଟ 240 ଟନ ଚିକିତ୍ସା ଉପକରଣ ଓ ଅତ୍ୟାବଶ୍ୟକ ଔଷଧ ଆଦି ଦେଶର ଅନେକ ସ୍ଥାନକୁ ପ୍ରେରଣ କରାଯାଇସାରିଛି । ଏପର୍ଯ୍ୟନ୍ତ ଲାଇଫଲାଇନ ଉଡ଼ାନ 161ଟି ଉଡ଼ାଣ ଦ୍ୱାରା ମୋଟ 1 , 41 , 080 କିଲୋମିଟର ଆକାଶପଥ ଯାତ୍ରା କରିଛି । ସେଥିମଧ୍ୟରୁ ଏୟାର ଇଣ୍ଡିଆ ଏବଂ ଆଲିଆନ୍ସ ଏୟାର ଦ୍ୱାରା 99 ଥର ଉଡ଼ାଣ ଭରାଯାଇଥିବା ବେଳେ ଆଇଏଏଫ ଦ୍ୱାରା 54 ଥର କାର୍ଗୋ ସାମଗ୍ରୀ ବହନକାରୀ ବିମାନ ବିଭିନ୍ନ ସ୍ଥାନକୁ ଯାତ୍ରା କରିଛି । ସେହିଭଳି ଅନ୍ତରାଷ୍ଟ୍ରୀୟ ଆକାଶପଥରେ ଏପ୍ରିଲ 07 , 2020 ସୁଦ୍ଧା ଏୟାର ଇଣ୍ଡିଆ ହଂକଂରୁ 6.14 ଟନ ମେଡ଼ିକାଲ ସାମଗ୍ରୀ ଭାରତକୁ ପରିବହନ କରି ଆଣିଛି । ଅଧିକନ୍ତୁ ଏୟାର ଇଣ୍ଡିଆ କଲମ୍ବୋକୁ 8.85 ଟନର ସାମଗ୍ରୀ ପରିବହନ କରିନେଇଛି ।


    ଉତ୍ସର୍ଗୀକୃତ ମେଡ଼ିକାଲ ଏୟାର କାର୍ଗୋ ସଂପର୍କୀତ ୱେବସାଇଟ ଲାଇଫଲାଇନ ଉଡ଼ାନରେ ଲାଇଫଲାଇନ ଉଡାଣ ସଂପର୍କୀତ ବିସ୍ତୃତ ଯାତ୍ରା ବିବରଣୀ ଏବଂ ସଦ୍ୟତମ ଫଟୋଚିତ୍ରମାନ ରହିଛି । ଏହି ଲିଙ୍କ https://esahaj.gov.in/lifeline_udan . ଉପଲବ୍ଧ । ସେଥିରେ ବିଭିନ୍ନ ଉଡ଼ାଣର ବିବରଣୀ ତଥା ସେଥିରେ ପରିବହନ କରାଯାଇଥିବା ସାମଗ୍ରୀ ସଂପର୍କୀତ ତଥ୍ୟ ବିଭିନ୍ନ ଏଜେନ୍ସି ଓ ସରକାରୀ ସଂସ୍ଥାମାନଙ୍କ ଦ୍ୱାରା ଅପ୍‌ଲୋଡ଼ କରାଯାଇଛି , ଯଦ୍ୱାରା ଏଭଳି କାର୍ଯ୍ୟରେ ସଫଳତାର ସହ ସମନ୍ୱୟ ରକ୍ଷା ତଥା ବିଭିନ୍ନ ପୋର୍ଟାଲରୁ ବିସ୍ତୃତ ବିବରଣୀ ସଂଗ୍ରହ କରିବା ସହଜସାଧ୍ୟ ହୋଇପାରିଛି । ଏଥିସହ ବ୍ୟବହାରକାରୀମାନେ ସମ୍ମୁଖୀନ ହେଉଥିବା ବିଭିନ୍ନ ଚାଲେଞ୍ଜ ସଂପର୍କରେ ପୋର୍ଟାଲକୁ ଅପ୍‌ଡ଼େଟ୍‌ ଓ ପରିବର୍ତ୍ତନ କରାଯାଉଛି ଯାହାକି ହିତଧାରକଙ୍କ ଆବଶ୍ୟକତା ପୂରଣ କରିବା ସହ ସେମାନଙ୍କ ପାଇଁ ସେବାରେ ଆସିପାରୁଛି ।

                                                                    
Date       Air India  Alliance  IAF  Indigo  SpiceJet  Total flights
                                                                    
                                                                    
                                                                    
07.4.2020  04         02        03   --      --        09           
                                                                    
                                                                    

    ଏୟାର ଇଣ୍ଡିଆ ଏବଂ ଭାରତୀୟ ବାୟୁ ସେନା (ଆଇଏଏଫ) ମୁଖ୍ୟତଃ ଜମ୍ମୁ ଓ କଶ୍ମୀର , ଲଦାଖ , ଉତ୍ତର ପୂର୍ବାଞ୍ଚଳ କ୍ଷେତ୍ର ଓ ଅନ୍ୟାନ୍ୟ ଦ୍ୱୀପପୁଞ୍ଜ କ୍ଷେତ୍ର ପାଇଁ ସହଯୋଗ ଯୋଗାଇ ଦେଇଛି ।


    ଘରୋଇ କାର୍ଗୋ ଅପରେଟରଗଣ: ବ୍ଲୁ ଡାର୍ଟ , ସ୍ପାଇସ୍‌ ଜେଟ୍‌ ଏବଂ ଇଣ୍ଡିଗୋ ପକ୍ଷରୁ ମାଲ ପରିବହନ ବ୍ୟବସାୟିକ ଭିତ୍ତିରେ ସମ୍ପାଦନ କରାଯାଉଛି । ସ୍ପାଇସ୍‌ ଜେଟ୍‌ ମାର୍ଚ୍ଚ 24 ଠାରୁ ଏପ୍ରିଲ 7 , 2020 ମଧ୍ୟରେ 203 ଥର ଉଡ଼ାଣ ଜରିଆରେ 2 , 77 , 080 କିଲୋମିଟର ଆକାଶପଥ ଯାତ୍ରା କରି 1 , 647.59 ଟନ୍‌ କାର୍ଗୋ ସାମଗ୍ରୀ ଦେଶର ବିଭିନ୍ନ ସ୍ଥାନକୁ ପରିବହନ କରିନେଇଛି । ସେଥି ମଧ୍ୟରୁ 55ଟି ଆନ୍ତର୍ଜାତିକ କାର୍ଗୋ ବିମାନଯାତ୍ରା । ବ୍ଲୁ ଡାର୍ଟ 64ଟି ଉଡ଼ାଣ ମାଧ୍ୟମରେ 62 , 245 କିଲୋମିଟର ଆକାଶ ପଥ ଅତିକ୍ରମ କରିଛି ଏବଂ ମୋଟ 951.73 ଟନ୍‌ ସାମଗ୍ରୀ ପରିବହନ କରିଛି ଯାହାକି ମାର୍ଚ୍ଚ 25 ଠାରୁ ଏପ୍ରିଲ 7 , 2020 ମଧ୍ୟରେ ସଂପାଦନ କରାଯାଇଛି । ସେହିପରି ଇଣ୍ଡିଗୋ 3-4 ଏପ୍ରିଲ , 2020 ମଧ୍ୟରେ 8ଟି କାର୍ଗୋ ବିମାନ ପରିବହନ ମାଧ୍ୟମରେ 6103 କିଲୋମିଟର ଆକାଶପଥ ଯାତ୍ରା କରି 3.14 ଟନ୍‌ କାର୍ଗୋ ବିଭିନ୍ନ ସ୍ଥାନରେ ପହଞ୍ଚାଇଛି ।


    Domestic cargo by Spicejet (As on 07.4.2020)

                                               
Date        No. of Flights  Tonnage  Kilometres
                                               
                                               
                                               
07-04-2020  12              96.89    13,634    
                                               
                                               

    International cargo by Spicejet (As on 07.4.2020)

                                               
Date        No. of Flights  Tonnage  Kilometres
                                               
                                               
                                               
07-04-2020  2               20.57    5,236     
                                               
                                               

    Blue Dart cargo uplift (As on 07.4.2020)

                                               
Date        No. of Flights  Tonnage  Kilometres
                                               
                                               
                                               
07-04-2020  6               89.600   7131.30   
                                               
                                               

    **********

    
    
    (Release ID: 1612371) Visitor Counter : 9
    
    
      Read this release in: Marathi , Bengali , Hindi , Telugu , English , Urdu , Assamese , Manipuri , Punjabi , Gujarati , Tamil , Kannada