      ବେସାମରିକ ବିମାନ ଚଳାଚଳ ମନ୍ତ୍ରଣାଳୟ

      ଜୀବନରେଖା ଉଡାଣ ବିମାନ ଦେଶର ବିଭିନ୍ନ ସ୍ଥାନରେ ପହଞ୍ଚାଇଲା 541 ଟନରୁ ଊର୍ଦ୍ଧ୍ଵ ଔଷଧ
      Posted On: 21 APR 2020 2:15PM by PIB Bhubaneshwar


    କୋଭିଡ-19 ବିରୁଦ୍ଧରେ ସଂଗ୍ରାମ ପାଇଁ ବେସାମରିକ ବିମାନ ଚଳାଚଳ ମନ୍ତ୍ରଣାଳୟ ଦ୍ଵାରା କରାଯାଇଥିବା ଜୀବନରେଖା ଉଡାନ କାର୍ଯ୍ୟରେ ଦେଶର ଦୂରଦୂରାନ୍ତ ଅଞ୍ଚଳରେ ଔଷଧପତ୍ର ପହଞ୍ଚାଯାଉଛି । ଏହି କାର୍ଯ୍ୟକ୍ରମ ଅନଧିନରେ ଏୟାର ଇଣ୍ଡିଆ, ଆଲିଆନ୍ସ ଏୟାର, ଭାରତୀୟ ବାୟୁସେନା ଓ ଅନ୍ୟାନ୍ୟ ଘରୋଇ ବିମାନ ସଂସ୍ଥା 316ଟି ଉଡାଣ କରିଛନ୍ତି । କେବଳ ଏୟାର ଇଣ୍ଡିଆ ଓ ଆଲିଆନ୍ସ ଏୟାର ଦ୍ଵାରା 196ଟି ଉଡାଣ କରାଯାଇଛି । ଏପର୍ଯ୍ୟନ୍ତ 541.33 ଟନ ଔଷଧପତ୍ର ପହଞ୍ଚାଯାଇଥିବାବେଳେ 3,14,965 କିଲୋମିଟର ଦୂର ରାସ୍ତା ଯାତ୍ରା କରାଯାଇଛି ।


    ଜମ୍ମୁ-କଶ୍ମୀର, ଲଦାଖ, କେତେକ ଦୀପାଞ୍ଚଳ ଓ ଉତ୍ତରପୂର୍ବାଞ୍ଚଳରେ ରୋଗୀ ଓ ଔଷଧପତ୍ର ନେବା ପାଇଁ ପବନ ହଂସ ହେଲିକପ୍ଟରର ମଧ୍ୟ ସହାୟତା ନିଆଯାଇଛି । 20 ତାରିଖ ପର୍ଯ୍ୟନ୍ତ ପବନ ହଂସ 1.90 ଟନ ମାଲ ପରିବହନ କରିଥିବା ବେଳେ 6,537 କିଲୋମିଟର ଯାତ୍ରା ଅତିକ୍ରମ କରିଛି ।


    https://esahaj.gov.in/lifeline_udan/public_info ୱେବସାଇଟରେ ଜୀବନରେଖା ଉଡାଣ ସମ୍ପର୍କରେ ସଂପୂର୍ଣ୍ଣ ତଥ୍ୟ ଉପଲବ୍ଧ । ରାଜ୍ୟସରକାର, ଡିଜିସିଏ, ଏଏଆଇ, ଏଏଆଇସିଏଲଏଏସ, ଏଆଇଏଏସଏଲ, ପିପିପି ଏୟାରପୋର୍ଟ, ପ୍ରାଇଭେଟ କେରିଅର ଓ ଗ୍ରାଉଣ୍ଡ ହେଣ୍ଡଲିଙ୍ଗ ସଂସ୍ଥା ପକ୍ଷରୁ ସମ୍ପୁର୍ଣ୍ଣ ସହଯୋଗ ମିଳିଛି ।


    **********


    

    
    (Release ID: 1616783) Visitor Counter : 8
    
    
      Read this release in: Punjabi , Kannada , English , Urdu , Hindi , Marathi , Bengali , Manipuri , Gujarati , Tamil , Telugu