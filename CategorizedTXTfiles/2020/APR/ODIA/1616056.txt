      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      କୋଭିଡ-19 ମହାମାରୀ ଯୋଗୁ ବିଭିନ୍ନ ରାଜ୍ୟରେ ଫସି ରହିଥିବା ଦାଦନ ଶ୍ରମିକଙ୍କ ଯାତାୟାତ ନିମନ୍ତେ ନିୟମାବଳୀ
      • ଶ୍ରମିକମାନେ ଯେଉଁ ରାଜ୍ୟରେ ରହିଛନ୍ତି ବର୍ତ୍ତମାନ ପାଇଁ ସେହିଠାରେ ହିଁ ରହିବେ
      • ରାଜ୍ୟ ମଧ୍ୟରେ ନିଜ କର୍ମସ୍ଥଳୀକୁ ଯିବାକୁ ଅନୁମତି ମିଳିବ
      Posted On: 19 APR 2020 3:37PM by PIB Bhubaneshwar


    କୋଭିଡ - 19 ମହାମାରୀ ସଂକ୍ରମଣ ଯୋଗୁ କୃଷି , କଳକାରଖାନା , ନିର୍ମାଣ ଓ ଅନ୍ୟାନ୍ୟ କ୍ଷେତ୍ରରେ କାର୍ଯ୍ୟ କରୁଥିବା ଶ୍ରମିକମାନେ ନିଜ କର୍ମସ୍ଥଳୀରୁ ଯାଇ ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳ ସରକାରମାନଙ୍କ ଦ୍ୱାରା ସ୍ଥାପିତ ରିଲିଫ ଶିବିର ଓ ଆଶ୍ରୟସ୍ଥଳୀ ଗୁଡିକରେ ରହୁଛନ୍ତି । କେତେ ଗୁଡିଏ ଆବଦ୍ଧ ଅଞ୍ଚଳକୁ ଛାଡ଼ି ବାକି ସ୍ଥାନରେ ଆସନ୍ତା 20 ତାରିଖଠାରୁ ସଂଶୋଧିତ ନିୟମାବଳୀ ଅନୁସାରେ କାର୍ଯ୍ୟ ଆରମ୍ଭ ହେଉଥିବାରୁ ଏହି ଶ୍ରମିକମାନେ କଳକାରଖାନା , ନିର୍ମାଣ ଶିଳ୍ପ , କୃଷି ଓ ମନରେଗା ଆଦି କାର୍ଯ୍ୟରେ ନିୟୋଜିତ ହୋଇପାରିବେ ।


    ସ୍ୱରାଷ୍ଟ୍ର ମନ୍ତ୍ରଣାଳୟର ପୂର୍ବ ନିର୍ଦ୍ଦେଶ 29 ମାର୍ଚ୍ଚ , 15 ଏବଂ 16 ଏପ୍ରିଲ 2020 ଅନୁସାରେ ଫସି ରହିଥିବା ଶ୍ରମିକମାନଙ୍କ ପାଇଁ ଏକ ଏସଓପି ଜାରି କରାଯାଇଛି । ଏହି ଏସଓପି ରାଜ୍ୟ ଓ କେନ୍ଦ୍ର ସରକାରଙ୍କ ନିକଟକୁ ପଠାଯାଇ କଡାକଡି ଅନୁପାଳନ ପାଇଁ ନିର୍ଦ୍ଦେଶ ଦିଆଯାଇଛି । ସଂପୃକ୍ତ ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳ ମଧ୍ୟରେ ସେମାନଙ୍କ ଯାତାୟାତ ସୁବିଧା ପାଇଁ ନିମ୍ନରେ ଦିଆଯାଇଥିବା ମାର୍ଗଦର୍ଶିକାକୁ ଅନୁସରଣ କରାଯିବ ।

      * ଯେଉଁ ରାଜ୍ୟ ବା କେନ୍ଦ୍ରଶାସିତ ଅଞ୍ଚଳରେ ଦାଦନ ଶ୍ରମିକ ରହୁଛନ୍ତି ସେ ସ୍ଥାନୀୟ କର୍ତ୍ତୃପକ୍ଷଙ୍କ ନିକଟରେ ନିଜର ନାମ ପଞ୍ଜୀକୃତ କରିବା ସହ ନିଜର ପେଶା ସମ୍ପର୍କରେ ଉଲ୍ଲେଖ କରିବେ । ଏହା ସେମାନଙ୍କୁ ସେମାନଙ୍କ ପେଶା ସହ ସଂଶ୍ଳିଷ୍ଟ କାର୍ଯ୍ୟ ଯୋଗାଇବାରେ ସାହାଯ୍ୟ କରିବ ।
      * ଯେଉଁ ଶ୍ରମିକ ଗୋଷ୍ଠୀ ସେହି ରାଜ୍ୟ ମଧ୍ୟରେ ଥିବା ନିଜର କର୍ମକ୍ଷେତ୍ରକୁ ଫେରିବାକୁ ଚାହୁଁଥିବେ ସେମାନଙ୍କ ସ୍ୱାସ୍ଥ୍ୟଗତ ପରୀକ୍ଷା କରାଯାଇ ନିଜ ନିଜ କର୍ମସ୍ଥଳୀକୁ ଯିବାକୁ ଅନୁମତି ମିଳିବ ।
      * ଏଠାରେ ଉଲ୍ଲେଖଯୋଗ୍ୟ ଯେ , ବର୍ତ୍ତମାନ ଶ୍ରମିକମାନେ ଯେଉଁ ରାଜ୍ୟ ବା କେନ୍ଦ୍ରଶାସିତ ଅଞ୍ଚଳରେ ଅଛନ୍ତି ବର୍ତ୍ତମାନ ପରିସ୍ଥିତିରେ ସେମାନେ ଅନ୍ୟ ରାଜ୍ୟକୁ ଯାଇପାରିବେ ନାହିଁ ।
      * ସେମାନେ ଯେଉଁ ବସରେ ଯାତ୍ରା କରିବେ ସେଥିରେ ସାମାଜିକ ଦୂରତ୍ୱ କଡାକଡି ଭାବେ ପାଳନ କରାଯିବ ଓ ପରିବହନ ପାଇଁ ଉଦ୍ଦିଷ୍ଟ ବସକୁ ସ୍ୱାସ୍ଥ୍ୟବିଭାଗ କର୍ତ୍ତୃପକ୍ଷଙ୍କ ନିର୍ଦ୍ଦେଶ ମୁତାବକ ବିଶୋଧନ କରାଯିବ ।
      * କୋଭିଡ - 19 ପରିସ୍ଥିତିର ପରିଚାଳନା ପାଇଁ ଏପ୍ରିଲ 15 ତାରିଖରେ ଜାରି ହୋଇଥିବା ଜାତୀୟ ମାର୍ଗଦର୍ଶିକାକୁ କଡାକଡି ପାଳନ କରିବାକୁ ପଡିବ ।
      * ସେମାନେ ଗୋଟିଏ ସ୍ଥାନରୁ ଅନ୍ୟ ସ୍ଥାନକୁ ଯିବା ସମୟରେ ସ୍ଥାନୀୟ କର୍ତ୍ତୃପକ୍ଷ ସେମାନଙ୍କୁ ଖାଦ୍ୟ ଓ ପାନୀୟ ଜଳ ଯୋଗାଇ ଦେବେ ।

    *******************

    
    
    (Release ID: 1616056) Visitor Counter : 16
    
    
      Read this release in: Punjabi , English , Urdu , Marathi , Hindi , Assamese , Bengali , Gujarati , Tamil , Telugu , Kannada , Malayalam
    
    
    

*