      ଅର୍ଥ ମନ୍ତ୍ରଣାଳୟ

      କୋଭିଡ-19 ଲକଡାଉନ ସମୟରେ ପିଏଫଏମଏସ ଜରିଆରେ 36,659 କୋଟି ଟଙ୍କାର ସହାୟତା
      • ପ୍ରତ୍ୟକ୍ଷ ଲାଭ ହସ୍ତାନ୍ତର(ଡିବିଟି) ମାଧ୍ୟମରେ ବ୍ୟାଙ୍କ ଆକାଉଣ୍ଟରେ ଟଙ୍କା ପାଇଲେ 16.01 କୋଟି ହିତାଧିକାରୀ
      • ପ୍ରଧାନମନ୍ତ୍ରୀ ଗରିବ କଲ୍ୟାଣ ପ୍ୟାକେଜରେ ଘୋଷିତ ନଗଦ ଲାଭ ମଧ୍ୟ ଡିବିଟି ଡିଜିଟାଲ ପେମେଣ୍ଟ ବ୍ୟବସ୍ଥାରେ ହସ୍ତାନ୍ତରିତ
      • ଡିବିଟି ଅର୍ଥ ପଇଠ ଲାଗି ପିଏଫଏମଏସର ଉପଯୋଗ ଗତ ତିନି ବର୍ଷ ତୁଳନାରେ ସର୍ବାଧିକ ସ୍ତରକୁ ବୃଦ୍ଧି
      • ମୋଟ ଡିବିଟି କାରବାର 2018-19 ଆର୍ଥିକ ବର୍ଷରେ 22%ରୁ ବୃଦ୍ଧି ପାଇ 2019-20 ଆର୍ଥିକ ବର୍ଷରେ 45%କୁ ବୃଦ୍ଧି
      • ଡିବିଟି ହିତାଧିକାରୀଙ୍କ ଆକାଉଣ୍ଟକୁ ସିଧାସଳଖ ଅର୍ଥ ହସ୍ତାନ୍ତର ସୁନିଶ୍ଚିତ କଲା, ବାଟମାରଣା ଦୂର ହେବା ସହ ସ୍ୱଚ୍ଛତାରେ ସୁଧାର
      Posted On: 19 APR 2020 3:06PM by PIB Bhubaneshwar


    ସମ୍ପ୍ରତି କୋଭିଡ-19 ମହାମାରୀ ସଂକ୍ରମଣ କାରଣରୁ ସାରା ଦେଶରେ ଲକଡାଉନ ଜାରି ହୋଇଛି । ଏହି ସମୟରେ ବିଭିନ୍ନ ସରକାରୀ ଯୋଜନାରେ ହିତାଧିକାରୀଙ୍କ ବ୍ୟାଙ୍କ ଆକାଉଣ୍ଟକୁ ପବ୍ଲିକ ଫାଇନାନ୍ସ ମ୍ୟାନେଜମେଣ୍ଟ ସିଷ୍ଟମ (ପିଏଫଏମଏସ) ଜରିଆରେ ପ୍ରତ୍ୟକ୍ଷ ଲାଭ ହସ୍ତାନ୍ତର (ଡିବିଟି) ବ୍ୟବସ୍ଥାର ଉପଯୋଗ କରି ମୋଟ 36 , 659 କୋଟି ଟଙ୍କା ପ୍ରେରଣ କରାଯାଇଛି । ଏହାଦ୍ୱାରା ଦେଶର ମୋଟ 16.01 କୋଟି ହିତାଧିକାରୀ ଉପକୃତ ହୋଇଛନ୍ତି । ଅର୍ଥ ମନ୍ତ୍ରଣାଳୟର ଅର୍ଥ ବିଭାଗ ଅଧୀନ ମହାଲେଖା ନିୟନ୍ତ୍ରକ (ସିଜିଏ)ଙ୍କ ଆକାଉଣ୍ଟରୁ ଏହି ଅର୍ଥ ସ୍ଥାନାନ୍ତର କରାଯାଇଛି ।


    ପ୍ରତ୍ୟକ୍ଷ ଲାଭ ହସ୍ତାନ୍ତର ମାଧ୍ୟମରେ ସିଧାସଳଖ ହିତାଧିକାରୀଙ୍କ ଆକାଉଣ୍ଟକୁ ଲାଭ ହସ୍ତାନ୍ତରିତ ହୋଇଛି , ଫଳରେ ବାଟମାରଣା ଦୂର ହେବା ସହ ସ୍ୱଚ୍ଛତାରେ ସୁଧାର ଆସିପାରିଛି ।


    କେନ୍ଦ୍ରୀୟ ଯୋଜନା , କେନ୍ଦ୍ର ପ୍ରାୟୋଜିତ ଯୋଜନା ଏବଂ ରାଜ୍ୟଗୁଡ଼ିକୁ କେନ୍ଦ୍ରର ସହାୟତା ଯୋଜନା ଅଧୀନରେ ଡିବିଟି ଯୋଗେ ଅର୍ଥ ପଇଠ ଲାଗି ଅତ୍ୟାଧୁନିକ ଡିଜିଟାଲ ପେମେଣ୍ଟ ପ୍ରଯୁକ୍ତି ପିଏଫଏମଏସ ପଦ୍ଧତିର ଉପଯୋଗ କରାଯାଇଛି ।


    ମୁଖ୍ୟ ବୈଶିଷ୍ଟ୍ୟ :


    1. କୋଭିଡ-19 ଲକଡାଉନ ସମୟରେ (24 ମାର୍ଚ୍ଚରୁ 17 ଏପ୍ରିଲ 2020 ମଧ୍ୟରେ) 16.01 କୋଟି ହିତାଧିକାରୀ (11.42 କୋଟି (କେନ୍ଦ୍ରୀୟ ଯୋଜନା/କେନ୍ଦ୍ର ପ୍ରାୟୋଜିତ ଯୋଜନା) + 4.59 କୋଟି (ରାଜ୍ୟଗୁଡ଼ିକୁ କେନ୍ଦ୍ର ସହାୟତା ଯୋଜନା)) ପିଏଫଏମଏସ ଜରିଆରେ ମୋଟ 36 , 659 କୋଟି ଟଙ୍କାରୁ ଊଦ୍ଧ୍ୱର୍ ପରିମାଣର ସହାୟତା ଡିବିଟି ମାଧ୍ୟମରେ ନିଜ ବ୍ୟାଙ୍କ ଆକାଉଣ୍ଟରେ ପାଇଛନ୍ତି । ଏଥିମଧ୍ୟରୁ କେନ୍ଦ୍ର ପ୍ରାୟୋଜିତ ଯୋଜନା ଓ କେନ୍ଦ୍ରୀୟ ଯୋଜନାରେ 27 , 442 କୋଟି ଟଙ୍କା ହସ୍ତାନ୍ତର କରାଯାଇଥିବା ବେଳେ ରାଜ୍ୟଗୁଡ଼ିକୁ କେନ୍ଦ୍ରୀୟ ସହାୟତା ଯୋଜନାରେ 9717 କୋଟି ଟଙ୍କା ଜାରି କରାଯାଇଛି ।


    2. ପ୍ରଧାନମନ୍ତ୍ରୀ ଗରିବ କଲ୍ୟାଣ ଯୋଜନା ପ୍ୟାକେଜରେ ଘୋଷଣା କରାଯାଇଥିବା ନଗଦ ଲାଭ ମଧ୍ୟ ଡିବିଟି ଡିଜିଟାଲ ବ୍ୟବସ୍ଥା ମାଧ୍ୟମରେ ହସ୍ତାନ୍ତର କରାଯାଇଛି । ମହିଳା ଜନଧନ ଆକାଉଣ୍ଟଧାରୀଙ୍କୁ 500 ଟଙ୍କା ଲେଖାଏଁ ସହାୟତା ଯୋଗାଇ ଦିଆଯାଇଛି । 13 ଏପ୍ରିଲ 2020 ସୁଦ୍ଧା ମୋଟ ମୋଟ 19.86 କୋଟି ମହିଳା ହିତାଧିକାରୀ ଏହାଦ୍ୱାରା ଉପକୃତ ହୋଇଛନ୍ତି । ଅର୍ଥ ସେବା ବିଭାଗର ତଥ୍ୟ ଅନୁଯାୟୀ ବର୍ତ୍ତମାନସୁଦ୍ଧା ମୋଟ 9930 କୋଟି ଟଙ୍କା ହସ୍ତାନ୍ତର କରାଯାଇସାରିଛି ।


    3. ଡିବିଟି ପଇଠ ଲାଗି ପିଏଫଏମଏସର ଉପଯୋଗ ଗତ ତିନୋଟି ଆର୍ଥିକ ବର୍ଷରେ ସର୍ବାଧିକ ସ୍ତରରେ ପହଁଚିଛି । ସେହିପରି ମୋଟ ଡିବିଟି ଅର୍ଥ ପଇଠ ପରିମାଣ 2018-19 ଆର୍ଥିକ ବର୍ଷରେ 22% ଥିବା ସମୟରେ 2019-20 ଆର୍ଥିକ ବର୍ଷରେ 45%କୁ ବୃଦ୍ଧି ପାଇଛି ।


    କୋଭିଡ-19 ଲକଡାଉନ ସମୟ (24 ମାର୍ଚ୍ଚରୁ 17 ଏପ୍ରିଲ 2020) ମଧ୍ୟରେ ପିଏଫଏମଏସର ଉପଯୋଗ କରି ଡିବିଟି ଜରିଆରେ ହସ୍ତାନ୍ତରିତ ହୋଇଥିବା ନଗଦ ଲାଭର ବିବରଣୀ ନିମ୍ନରେ ଦିଆଗଲା ।


    1. କୋଭିଡ-19 ଲକଡାଉନ ସମୟ ଅର୍ଥାତ , 24 ମାର୍ଚ୍ଚରୁ 17 ଏପ୍ରିଲ 2020ମଧ୍ୟରେ ସମସ୍ତ କେନ୍ଦ୍ରୀୟ କ୍ଷେତ୍ର ଯୋଜନା/କେନ୍ଦ୍ର ପ୍ରାୟୋଜିତ ଯୋଜନା ଅଧୀନରେ ପିଏଫଏମଏସ ଜରିଆରେ ଡିବିଟି ପଇଠ ପରିମାଣ 27 , 442.08 କୋଟି ଟଙ୍କା ରହିଛି । ପ୍ରଧାନମନ୍ତ୍ରୀ କିସାନ , ମହାତ୍ମା ଗାନ୍ଧୀ ଜାତୀୟ ଗ୍ରାମୀଣ କର୍ମନିଯୁକ୍ତି ଗ୍ୟାରେଂଟି ଯୋଜନା (ଏମଏନଆରଇଜିଏସ) , ଜାତୀୟ ସାମାଜିକ ସହାୟତା କାର୍ଯ୍ୟକ୍ରମ (ଏନଏସଏପି) , ପ୍ରଧାନମନ୍ତ୍ରୀ ମାତୃ ବନ୍ଦନା ଯୋଜନା (ପିଏମଏମଭିୱାଇ) , ଜାତୀୟ ଗ୍ରାମୀଣ ଜୀବିକା ମିଶନ (ଏନଆରଏଲଏମ) , ଜାତୀୟ ସ୍ୱାସ୍ଥ୍ୟ ମିଶନ (ଏନଏଚଏମ) , ଜାତୀୟ ବୃତି ପୋର୍ଟାଲ (ଏନଏସପି) ଜରିଆରେ ବିଭିନ୍ନ ମନ୍ତ୍ରଣାଳୟର ବୃତ୍ତି ଯୋଜନାରେ ଅନ୍ତର୍ଭୂକ୍ତ 11 , 42 , 02 , 592 ଜଣ ହିତାଧିକାରୀଙ୍କ ବ୍ୟାଙ୍କ ଆକାଉଣ୍ଟକୁ ଉପରୋକ୍ତ ପରିମାଣର ଅର୍ଥ ହସ୍ତାନ୍ତର କରାଯାଇଛି ।


    2. ଉପରୋକ୍ତ ଯୋଜନା ଗୁଡ଼ିକ ବ୍ୟତୀତ ପ୍ରଧାନମନ୍ତ୍ରୀ ଗରିବ କଲ୍ୟାଣ ଯୋଜନାରେ ମହିଳା ଜନ ଧନ ଯୋଜନା ହିତାଧିକାରୀମାନଙ୍କ ଆକାଉଣ୍ଟକୁ 500 ଟଙ୍କା ଲେଖାଏଁ ସହାୟତା ହସ୍ତାନ୍ତର କରାଯାଇଛି । 13 ଏପ୍ରିଲ 2020 ସୁଦ୍ଧା ଏହି ଯୋଜନାର 19.86 କୋଟି ହିତାଧିକାରୀଙ୍କୁ ମୋଟ 9 , 930 କୋଟି ଟଙ୍କାର ସହାୟତା ଯୋଗାଇ ଦିଆଯାଇଛି । (ଅର୍ଥ ସେବା ବିଭାଗର ତଥ୍ୟ)


    3. କୋଭିଡ-19 ସମୟରେ ଉତର ପ୍ରଦେଶ , ବିହାର , ମଧ୍ୟପ୍ରଦେଶ , ତ୍ରିପୁରା , ମହାରାଷ୍ଟ୍ର , ଜମ୍ମୁ ଓ କଶ୍ମୀର , ଆନ୍ଧ୍ରପ୍ରଦେଶ ଭଳି କେତେକ ରାଜ୍ୟ ଡିବିଟିର ଉପଯୋଗ କରି ସେମାନଙ୍କ ହିତାଧିକାରୀମାନଙ୍କ ବ୍ୟାଙ୍କ ଆକାଉଣ୍ଟକୁ ଅର୍ଥ ହସ୍ତାନ୍ତର କରିଛନ୍ତି । ପିଏଫଏମଏସ ସୁବିଧାର ଉପଯୋଗ କରି ରାଜ୍ୟ ସରକାରଗୁଡ଼ିକ 180ଟି କଲ୍ୟାଣ ଯୋଜନାରେ 24 ମାର୍ଚ୍ଚରୁ 17 ଏପ୍ରିଲ 2020 ମଧ୍ୟରେ 4 , 59 , 03 , 908 ହିତାଧିକାରୀଙ୍କ ଆକାଉଣ୍ଟକୁ 9 , 217.22 କୋଟି ଟଙ୍କାର ଆର୍ଥିକ ସହାୟତା ବଂଟନ କରିଛନ୍ତି ।


    ଦଶଟି ଶୀର୍ଷ କେନ୍ଦ୍ର ପ୍ରାୟୋଜିତ ଯୋଜନା/କେନ୍ଦ୍ରୀୟ କ୍ଷେତ୍ର ଯୋଜନା ମଧ୍ୟରୁ ପିଏମ କିସାନ ଯୋଜନାରେ 8 , 43 , 79 , 326 ଜଣ ହିତାଧିକାରୀଙ୍କୁ 17 , 733.53 କୋଟି ଟଙ୍କା ସହାୟତା ଯୋଗାଇ ଦିଆଯାଇଛି । ସେହିପରି ଏମଜିଏନଆରଇଜିଏ ଯୋଜନାରେ 1 , 55 , 68 , 886 ଜଣ ହିତାଧିକାରୀଙ୍କୁ 5 , 406.09 କୋଟି ଟଙ୍କା , ଇନ୍ଦିରା ଗାନ୍ଧୀ ଜାତୀୟ ବୃଦ୍ଧାବସ୍ଥା ପେନସନ ଯୋଜନାରେ 93 , 16 , 712 ଜଣ ହିତାଧିକାରୀଙ୍କୁ 999.49 କୋଟି ଟଙ୍କା , ଇନ୍ଦିରା ଗାନ୍ଧୀ ଜାତୀୟ ବିଧବା ପେନସନ ଯୋଜନାରେ 12 , 37 , 925 ଜଣ ହିତାଧିକାରୀଙ୍କୁ 158.59 କୋଟି ଟଙ୍କା , ଜାତୀୟ ଗ୍ରାମୀଣ ସ୍ୱାସ୍ଥ୍ୟ ମିଶନ ଜରିଆରେ 10 , 98 , 128 ଜଣ ହିତାଧିକାରୀଙ୍କୁ 280.80 କୋଟି ଟଙ୍କା , ପ୍ରଧାନମନ୍ତ୍ରୀ ମାତୃ ବନ୍ଦନା ଯୋଜନାରେ 7 , 58 , 153 ଜଣ ହିତାଧିକାରୀଙ୍କୁ 209.47 କୋଟି ଟଙ୍କା , ସଂଖ୍ୟାଲଘୁଙ୍କ ପାଇଁ ପ୍ରାକ ମାଟ୍ରିକ ବୃତ୍ତି ଯୋଜନାରେ 5 , 72 , 902 ଜଣ ହିତାଧିକାରୀଙ୍କୁ 159.86 କୋଟି ଟଙ୍କା , ଏନଏଫଏସଏ ଅଧୀନରେ ବିକେନ୍ଦ୍ରିକୃତ ଖାଦ୍ୟଶସ୍ୟ ସଂଗ୍ରହ ପାଇଁ ଖାଦ୍ୟ ସବସିଡି ଯୋଜନା ଅଧୀନରେ 2 , 91 , 250 ଜଣ ହିତାଧିକାରୀଙ୍କୁ 19.18 କୋଟି ଟଙ୍କା , ଇନ୍ଦିରା ଗାନ୍ଧୀ ଜାତୀୟ ଦିବ୍ୟାଙ୍ଗ ପେନସନ ଯୋଜନାରେ 2 , 39 , 707 ଜଣ ହିତାଧିକାରୀଙ୍କୁ 26.95 କୋଟି ଟଙ୍କା ଏବଂ ଜାତୀୟ ସାମାଜିକ ସହାୟତା କାର୍ଯ୍ୟକ୍ରମ ଅନ୍ତର୍ଗତ 2 , 23 , 987 ଜଣ ହିତାଧିକାରୀଙ୍କୁ 30.55 କୋଟି ଟଙ୍କା ପାଇଛନ୍ତି ।


    ଗତ ତିନି ବର୍ଷ ମଧ୍ୟରେ ପିଏଫଏମଏସକୁ ଉପଯୋଗ କରି ଡିବିଟି କାରବାର ସର୍ବାଧିକ ସ୍ତରକୁ ବୃଦ୍ଧି ପାଇଛି । 2017-18 ଆର୍ଥିକ ବର୍ଷ ତୁଳନାରେ 2018-19 ଆର୍ଥିକ ବର୍ଷରେ ଏହା 11% ବୃଦ୍ଧି ପାଇଥିବା ବେଳେ 2019-20 ଆର୍ଥିକ ବର୍ଷରେ ଏହା 48% ବୃଦ୍ଧି ପାଇଛି । ସେହିପରି ମୋଟ ଡିବିଟ ଅର୍ଥ ଆବଂଟନ ପରିମାଣ 2018-19 ଆର୍ଥିକ ବର୍ଷରେ 22% ଥିବା ସମୟରେ 2019-20ରେ ଏହା 45%କୁ ବୃଦ୍ଧି ପାଇଛି ।


    **********

    
    
    (Release ID: 1616150) Visitor Counter : 16
    
    
      Read this release in: Hindi , English , Urdu , Marathi , Assamese , Bengali , Manipuri , Punjabi , Gujarati , Tamil , Telugu , Kannada , Malayalam