      ਬਿਜਲੀ ਮੰਤਰਾਲਾ

      ਲਾਈਟ ਆਊਟ ਦੌਰਾਨ ਪਾਵਰ ਗ੍ਰਿੱਡ ਅਪ੍ਰੇਸ਼ਨਾਂ ਬਾਰੇ ਅਕਸਰ ਪੁੱਛੇ ਜਾਂਦੇ ਪ੍ਰਸ਼ਨ ਗ੍ਰਿੱਡ ਅਸਥਿਰਤਾ ਬਾਰੇ ਸਾਰੇ ਸ਼ੰਕੇ ਦੂਰ ਕੀਤੇ
      Posted On: 05 APR 2020 5:21PM by PIB Chandigarh


    ਪ੍ਰਸ਼ਨ 1. - ਕੀ ਸਿਰਫ ਘਰਾਂ ਦੀਆਂ ਲਾਈਟਾਂ ਹੀ ਬੰਦ ਹੋਣੀਆਂ ਹਨ ਜਾਂ ਸਾਰੀਆਂ ਸਟ੍ਰੀਟ ਲਾਈਟਾਂ, ਸਾਂਝੇ ਇਲਾਕੇ ਦੀਆਂ ਲਾਈਟਾਂ, ਜ਼ਰੂਰੀ ਸੇਵਾਵਾਂ ਆਦਿ ਦੀਆਂ ਲਾਈਟਾਂ ਨੂੰ ਰਾਤ 9 ਵਜੇ ਤੋਂ 9 ਮਿੰਟ ਤੱਕ ਬੰਦ ਰੱਖਣਾ ਹੈ?


    ਉੱਤਰ - ਸਿਰਫ ਘਰਾਂ ਦੀਆਂ ਘਰੇਲੂ ਲਾਈਟਾਂ ਨੂੰ ਮਾਣਯੋਗ ਪ੍ਰਧਾਨ ਮੰਤਰੀ ਦੀ ਅਪੀਲ ਅਨੁਸਾਰ ਬੰਦ ਕਰਨਾ ਹੈ । ਇੱਥੇ ਇਹ ਦੁਹਰਾਇਆ ਜਾਂਦਾ ਹੈ ਕਿ ਕੋਈ ਸਟ੍ਰੀਟ ਲਾਈਟ , ਸਾਂਝੇ ਖੇਤਰਾਂ ਦੀਆਂ, ਹਸਪਤਾਲਾਂ ਦੀਆਂ ਜਾਂ ਹੋਰ ਜ਼ਰੂਰੀ ਸੇਵਾਵਾਂ ਦੀਆਂ ਲਾਈਟਾਂ ਨੂੰ ਬੰਦ ਨਹੀਂ ਕਰਨਾ ।


    ਪ੍ਰਸ਼ਨ 2. - ਕੀ ਘਰਾਂ ਦੀਆਂ ਲਾਈਟਾਂ ਨੂੰ ਬੰਦ ਕਰਨ ਨਾਲ ਮੇਰੇ ਘਰੇਲੂ ਉਪਕਰਣ ਸੁਰੱਖਿਅਤ ਰਹਿਣਗੇ ?


    ਉੱਤਰ - ਤੁਹਾਡੇ ਸਾਰੇ ਘਰੇਲੂ ਉਪਕਰਣ ਸੁਰੱਖਿਅਤ ਰਹਿਣਗੇ । ਪੱਖਿਆਂ , ਏਸੀਜ਼, ਫਰਿਜਾਂ ਆਦਿ ਨੂੰ ਬੰਦ ਕਰਨ ਦੀ ਕੋਈ ਜ਼ਰੂਰਤ ਨਹੀਂ ਹੈ । ਭਾਰਤੀ ਬਿਜਲੀ ਗ੍ਰਿੱਡ ਇਸ ਹਿਸਾਬ ਨਾਲ ਡਿਜ਼ਾਈਨ ਕੀਤੇ ਗਏ ਹਨ ਕਿ ਉਹ ਲੋਡ ਦੇ ਵਧਣ-ਘਟਣ ਨੂੰ ਸੰਭਾਲ਼ ਸਕਦੇ ਹਨ ਅਤੇ ਇਨ੍ਹਾਂ ਵਿੱਚ ਕੰਟਰੋਲ ਲਈ ਕਈ ਇਨਬਿਲਟ ਲੈਵਲ ਅਤੇ ਸੁਰੱਖਿਆ ਪ੍ਰਬੰਧ ਕੀਤੇ ਗਏ ਹੁੰਦੇ ਹਨ ਜੋ ਕਿ ਲੋਡ ਦੇ ਅਜਿਹੇ ਵਧਣ-ਘਟਣ ਕਾਰਨ ਫ੍ਰੀਕੁਐਂਸੀ ਵਿੱਚ ਆਉਣ ਵਾਲੀਆਂ ਤਬਦੀਲੀਆਂ ਨੂੰ ਸੰਭਾਲ਼ ਸਕਦੇ ਹਨ । ਇਸ ਤਰ੍ਹਾਂ ਸਾਰੇ ਘਰੇਲੂ ਉਪਕਰਣ ਪੂਰੀ ਤਰ੍ਹਾਂ ਸੁਰੱਖਿਅਤ ਰਹਿਣਗੇ ਅਤੇ ਉਨ੍ਹਾਂ ਨੂੰ ਜ਼ਰੂਰਤ ਅਨੁਸਾਰ ਆਮ ਕੰਮਕਾਜ ਵਾਲੇ ਮੋਡ ਉੱਤੇ ਰੱਖਿਆ ਜਾਣਾ ਚਾਹੀਦਾ ਹੈ ।


    ਪ੍ਰਸ਼ਨ 3. - ਕੀ 5 ਅਪ੍ਰੈਲ, 2020 ਨੂੰ ਰਾਤ 9 ਵਜੇ ਤੋਂ 9 ਮਿੰਟ ਦੇ ਲਾਈਟ ਆਊਟ ਦੌਰਾਨ ਗ੍ਰਿੱਡ ਦੀ ਸਥਿਰਤਾ ਨੂੰ ਕਾਇਮ ਰੱਖਣ ਲਈ ਢੁਕਵੇਂ ਪ੍ਰਬੰਧਾਂ ਅਤੇ ਪ੍ਰੋਟੋਕੋਲਾਂ ਦੀ ਪਾਲਣਾ ਕੀਤੀ ਗਈ ਹੈ ?


    ਉੱਤਰ - ਹਾਂ , ਗ੍ਰਿੱਡ ਦੀ ਸਥਿਰਤਾ ਕਾਇਮ ਰੱਖਣ ਲਈ ਸਾਰੇ ਢੁਕਵੇਂ ਪ੍ਰਬੰਧ ਅਤੇ ਪ੍ਰੋਟੋਕੋਲਾਂ ਦੀ ਪਾਲਣਾ ਕੀਤੀ ਗਈ ਹੈ ।


    ਪ੍ਰਸ਼ਨ 4. - ਕੀ ਲਾਈਟਾਂ ਨੂੰ ਬੰਦ ਕਰਨਾ ਜ਼ਰੂਰੀ ਹੈ ਜਾਂ ਸਵੈ-ਇਛੁੱਕ ?


    ਉੱਤਰ - ਸਵੈ-ਇਛੁੱਕ । ਜਿਵੇਂ ਕਿ ਪਹਿਲਾਂ ਹੀ ਕਿਹਾ ਗਿਆ ਹੈ ਕਿ ਸਿਰਫ ਘਰਾਂ ਦੀਆਂ ਲਾਈਟਾਂ ਨੂੰ ਹੀ ਬੰਦ ਕੀਤਾ ਜਾਣਾ ਹੈ ।


    ਪ੍ਰਸ਼ਨ 5. - ਕੁਝ ਸ਼ੰਕੇ ਪ੍ਰਗਟਾਏ ਗਏ ਹਨ ਕਿ ਇਸ ਨਾਲ ਗ੍ਰਿੱਡ ਵਿੱਚ ਅਸਥਿਰਤਾ ਅਤੇ ਵੋਲਟੇਜ ਵਿੱਚ ਵਾਧ-ਘਾਟ ਪੈਦਾ ਹੋ ਸਕਦੀ ਹੈ ਜੋ ਕਿ ਬਿਜਲੀ ਦੇ ਉਪਕਰਣਾਂ ਨੂੰ ਨੁਕਸਾਨ ਪਹੁੰਚਾ ਸਕਦੀ ਹੈ ?


    ਉੱਤਰ - ਇਹ ਸ਼ੰਕੇ ਪੂਰੀ ਤਰ੍ਹਾਂ ਬੇਬੁਨਿਆਦ ਹਨ । ਇਹ ਸਾਧਾਰਨ ਕਾਰਵਾਈ ਹੈ ਅਤੇ ਭਾਰਤੀ ਬਿਜਲੀ ਗ੍ਰਿੱਡ ਨੂੰ ਇਸ ਹਿਸਾਬ ਨਾਲ ਡਿਜ਼ਾਈਨ ਕੀਤਾ ਗਿਆ ਹੈ ਕਿ ਲੋਡ ਦੇ ਅਜਿਹੇ ਵਾਧੇ-ਘਾਟੇ ਜਾਂ ਫ੍ਰੀਕੁਐਂਸੀ ਤਬਦੀਲੀਆਂ ਨੂੰ ਸਟੈਂਡਰਡ ਅਪ੍ਰੇਟਿੰਗ ਪ੍ਰੋਟੋਕੋਲਜ਼ ਬਰਦਾਸ਼ਤ ਕਰ ਸਕਦਾ ਹੈ ।


    ਪ੍ਰਸ਼ਨ 6. - ਕੀ ਸਾਡਾ ਗ੍ਰਿੱਡ ਪ੍ਰਬੰਧਨ ਅਤੇ ਟੈਕਨੋਲੋਜੀ ਲਾਈਟ ਆਊਟ ਦੌਰਾਨ ਆਉਣ ਵਾਲੀ ਫਲਕਚੁਏਸ਼ਨ ਨੂੰ ਬਰਦਾਸ਼ਤ ਕਰਨ ਦੇ ਯੋਗ ਹੈ?


    ਉੱਤਰ - ਭਾਰਤੀ ਬਿਜਲੀ ਗ੍ਰਿੱਡ ਮਜ਼ਬੂਤ ਅਤੇ ਸਥਿਰ ਹੈ ਅਤੇ ਇਸ ਵਿੱਚ ਅਤਿ ਆਧੁਨਿਕ ਟੈਕਨੋਲੋਜੀ ਨੂੰ ਅਪਣਾਇਆ ਗਿਆ ਹੈ । ਇਸ ਵਿੱਚ ਲੋੜੀਂਦੇ ਕੰਟਰੋਲ ਅਤੇ ਸੁਰੱਖਿਆ ਪ੍ਰਬੰਧਨ ਹਨ ਜੋ ਕਿ ਮੌਕੇ ਉੱਤੇ ਇਸ ਤਰ੍ਹਾਂ ਦੇ ਵਾਧੇ-ਘਾਟੇ ਨੂੰ ਸੰਭਾਲ਼ਣ ਦੇ ਯੋਗ ਹਨ ।


    ਪ੍ਰਸ਼ਨ 7. - ਕੀ ਪੱਖੇ, ਰੈਫਰੀਜਰੇਟਰ, ਏਸੀ ਆਦਿ ਵਰਗੇ ਸਾਰੇ ਉਪਕਰਣ ਬੰਦ ਕਰ ਦੇਣੇ ਚਾਹੀਦੇ ਹਨ ਜਾਂ ਚਲਦੇ ਮੋਡ ਵਿੱਚ ਰੱਖਣੇ ਚਾਹੀਦੇ ਹਨ ?


    ਉੱਤਰ - ਤੁਹਾਡੇ ਸਾਰੇ ਉਪਕਰਣ ਸੁਰੱਖਿਅਤ ਰਹਿਣਗੇ । ਇਨ੍ਹਾਂ ਉਪਕਰਣਾਂ ਨੂੰ ਖਪਤਕਾਰ ਦੁਆਰਾ ਆਪਣੀ ਜ਼ਰੂਰਤ ਅਨੁਸਾਰ ਨਾਰਮਲ ਢੰਗ ਨਾਲ ਚਲਾਇਆ ਜਾਣਾ ਚਾਹੀਦਾ ਹੈ । ਇਨ੍ਹਾਂ ਨੂੰ ਰਾਤ 9 ਵਜੇ ਵਿਸ਼ੇਸ਼ ਤੌਰ ਤੇ ਬੰਦ ਕਰਨ ਦੀ ਕੋਈ ਜ਼ਰੂਰਤ ਨਹੀਂ ।


    ਪ੍ਰਸ਼ਨ 8 . - ਕੀ ਸਟ੍ਰੀਟ ਲਾਈਟਾਂ ਬੰਦ ਹੋ ਜਾਣਗੀਆਂ?


    ਉੱਤਰ - ਨਹੀਂ । ਅਸਲ ਵਿੱਚ ਸਾਰੇ ਰਾਜਾਂ /ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ /ਸਥਾਨਕ ਸੰਸਥਾਵਾਂ ਨੂੰ ਸਲਾਹ ਦਿੱਤੀ ਗਈ ਹੈ ਕਿ ਜਨਤਕ ਸੁਰੱਖਿਆ ਲਈ ਸਟ੍ਰੀਟ ਲਾਈਟਾਂ ਨੂੰ ਚਲਦੀਆਂ ਰੱਖਣ ।


    ਸਵਾਲ 9. - ਕੀ ਹਸਪਤਾਲਾਂ ਜਾਂ ਦੂਜੀਆਂ ਐਮਰਜੈਂਸੀ ਸੇਵਾਵਾਂ ਵਿੱਚ ਵੀ ਲਾਈਟ ਆਊਟ ਕਰਨੀ ਪਵੇਗੀ ?


    ਉੱਤਰ - ਨਹੀਂ । ਹਸਪਤਾਲ ਅਤੇ ਹੋਰ ਸਾਰੀਆਂ ਜ਼ਰੂਰੀ ਸੇਵਾਵਾਂ , ਜਿਵੇਂ ਕਿ ਪਬਲਿਕ ਯੂਟਿਲਿਟੀ, ਮਿਊਂਸਪਲ ਸੇਵਾਵਾਂ, ਦਫ਼ਤਰਾਂ, ਪੁਲਿਸ ਸਟੇਸ਼ਨਾਂ, ਨਿਰਮਾਣ ਸੁਵਿਧਾਵਾਂ ਆਦਿ ਵਿੱਚ ਲਾਈਟਾਂ ਜਗਦੀਆਂ ਰਹਿਣਗੀਆਂ । ਮਾਣਯੋਗ ਪ੍ਰਧਾਨ ਮੰਤਰੀ ਦੁਆਰਾ ਜੋ ਸੱਦਾ ਦਿੱਤਾ ਗਿਆ ਹੈ ਉਹ ਸਿਰਫ ਘਰਾਂ ਦੀਆਂ ਲਾਈਟਾਂ ਬੰਦ ਕਰਨ ਦਾ ਹੈ ।


    ਪ੍ਰਸ਼ਨ 10. - ਸਿਰਫ ਘਰਾਂ ਦੀਆਂ ਲਾਈਟਾਂ ਦਾ ਲੋਡ ਕੁੱਲ ਲੋਡ ਦਾ ਤਕਰੀਬਨ 20% ਹੈ । ਕੀ ਅਚਾਨਕ 20% ਲੋਡ ਬੰਦ ਹੋਣ ਨਾਲ ਗ੍ਰਿੱਡ ਅਸਥਿਰ ਨਹੀਂ ਹੋ ਜਾਵੇਗਾ ਮੰਤਰਾਲੇ ਦੁਆਰਾ ਇਸ ਲਈ ਕੀ ਕਦਮ ਚੁੱਕੇ ਜਾਣਗੇ ?


    ਉੱਤਰ - ਘਰੇਲੂ ਬਿਜਲੀ ਦਾ ਲੋਡ 20% ਤੋਂ ਬਹੁਤ ਘੱਟ ਹੈ । ਮੰਗ ਵਿੱਚ ਇਸ ਤਰ੍ਹਾਂ ਦੀ ਕਮੀ ਦਾ ਅਸਾਨੀ ਨਾਲ ਪ੍ਰਬੰਧਨ ਹੋ ਸਕਦਾ ਹੈ ਜਿਸ ਲਈ ਸਟੈਂਡਰਡ ਟੈਕਨੀਕਲ ਅਪ੍ਰੇਟਿੰਗ ਪ੍ਰੋਟੋਕੋਲਜ਼ ਕੰਮ ਕਰ ਰਹੇ ਹਨ ।


    ਪ੍ਰਸ਼ਨ 11. - ਕੀ ਉਸ ਵੇਲੇ ਲੋਡ ਸ਼ੈਡਿੰਗ ( shedding ) ਹੋਵੇਗੀ ? ਜੇ ਹਾਂ, ਤਾਂ ਉਸ ਦਾ ਕੀ ਪ੍ਰਭਾਵ ਪਵੇਗਾ?


    ਉੱਤਰ - ਨਹੀਂ , ਲੋਡ ਸ਼ੈਡਿੰਗ ਦੀ ਕੋਈ ਯੋਜਨਾ ਨਹੀਂ ਹੈ ।


    *****


    ਆਰਸੀਜੇ ਐੱਮ

    
    
    (Release ID: 1611442) Visitor Counter : 15
    
    
      Read this release in: English , Marathi , Hindi , Bengali , Assamese , Manipuri , Gujarati , Odia , Tamil , Telugu , Kannada