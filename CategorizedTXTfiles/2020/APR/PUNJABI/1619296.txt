      ਵਿਗਿਆਨ ਤੇ ਤਕਨਾਲੋਜੀ ਮੰਤਰਾਲਾ

      ਐੱਚਸੀਏਆਰਡੀ (HCARD) ਨਾਮੀ ਰੋਬੋਟ ਕੋਵਿਡ-19 ਫਰੰਟ ਲਾਈਨ ਹੈਲਥਕੇਅਰ ਵਾਰੀਅਰਸ ਦੀ ਮਦਦ ਕਰੇਗਾ
      Posted On: 29 APR 2020 12:27PM by PIB Chandigarh


    ਹਸਪਤਾਲਾਂ ਵਿੱਚ ਹੈਲਥਕੇਅਰ ਵਰਕਰਾਂ ਨੂੰ ਕੋਵਿਡ- 19 ਇਨਫੈਕਸ਼ਨ ਦੇ ਸ਼ਿਕਾਰ ਮਰੀਜ਼ਾਂ ਦਾ ਇਲਾਜ ਕਰਨ ਦੌਰਾਨ ਇਸ ਦਾ ਖਤਰਾ 24 ਘੰਟੇ ਬਣਿਆ ਰਹਿੰਦਾ ਹੈ । ਭਾਵੇਂ ਕਿ ਇੱਕ ਨਵੇਂ ਮਿੱਤਰ - ਐੱਚਸੀਏਆਰਡੀ ( HCARD) ਦੀ ਮਦਦ ਮਿਲਣ ਨਾਲ ਇਹ ਖਤਰਾ ਘੱਟ ਹੋ ਸਕਦਾ ਹੈ । ਰੋਬੋਟਿਕ ਯੰਤਰ - ਐੱਚਸੀਏਆਰਡੀ ( HCARD) ਹਸਪਤਾਲ ਵਿੱਚ ਸਹਾਇਤਾ ਸੰਭਾਲ਼ ਯੰਤਰ ਹੈ ਅਤੇ ਇਹ ਫਰੰਟਲਾਈਨ ਹੈਲਥਕੇਅਰ ਵਰਕਰਾਂ ਦੀ ਮਦਦ ਕੋਰੋਨਾਵਾਇਰਸ ਤੋਂ ਪ੍ਰਭਾਵਿਤ ਮਰੀਜ਼ਾਂ ਤੋਂ ਦੂਰੀ ਬਣਾਈ ਰੱਖਣ ਵਿੱਚ ਕਰਦਾ ਹੈ ।


    ਐੱਚਸੀਏਆਰਡੀ ( HCARD) ਦੁਰਗਾਪੁਰ-ਸਥਿਤ ਸੀਐੱਸਆਈਆਰ ਲੈਬ, ਸੈਂਟਰਲ ਮਕੈਨੀਕਲ ਰਿਸਰਚ ਇੰਸਟੀਟਿਊਟ ਦੁਆਰਾ ਵਿਕਸਿਤ ਕੀਤਾ ਗਿਆ ਹੈ । ਇਹ ਯੰਤਰ ਵਿੱਚ ਵੱਖ-ਵੱਖ ਅਧੁਨਿਕ ਟੈਕਨੋਲੋਜੀਆਂ ਨਾਲ ਲੈਸ ਹੈ ਅਤੇ ਆਟੋਮੈਟਿਕ ਢੰਗ ਅਤੇ ਮੈਨੂਅਲ ਮੋਡ ਦੋਹਾਂ ਨਾਲ ਚਲ ਸਕਦਾ ਹੈ ।


    ਇਸ ਰੋਬੋਟ ਨੂੰ ਇੱਕ ਨਰਸਿੰਗ ਬੂਥ ਵਿੱਚ ਬਣੇ ਕੰਟਰੋਲ ਸਟੇਸ਼ਨ ਤੋਂ ਕੰਟਰੋਲ ਅਤੇ ਮਾਨੀਟਰ ਕੀਤਾ ਜਾ ਸਕਦਾ ਹੈ । ਇਸ ਕੰਟਰੋਲ ਸਟੇਸ਼ਨ ਵਿੱਚ ਨੈਵੀਗੇਸ਼ਨ , ਦਰਾਜ ਤੋਂ ਸਰਗਰਮ ਹੋਣ ਜਿਹੀਆਂ ਵਿਸ਼ੇਸ਼ਤਾਵਾਂ ਹਨ ਜਿਨ੍ਹਾਂ ਰਾਹੀਂ ਮਰੀਜ਼ਾਂ ਨੂੰ ਦਵਾਈਆਂ ਅਤੇ ਖਾਣਾ ਪ੍ਰਦਾਨ ਕੀਤਾ ਜਾ ਸਕਦਾ ਹੈ, ਉਨ੍ਹਾਂ ਦੇ ਸੈਂਪਲ ਲਏ ਜਾ ਸਕਦੇ ਹਨ ਅਤੇ ਉਨ੍ਹਾਂ ਨਾਲ ਆਡੀਓ-ਵਿਜ਼ੁਅਲ ਸੰਚਾਰ ਹੋ ਸਕਦਾ ਹੈ ।


    ਪ੍ਰੋ. (ਡਾ.) ਹਰੀਸ਼ ਹਿਰਾਨੀ , ਡਾਇਰੈਕਟਰ ਸੀਐੱਸਆਈਆਰ-ਸੀਐੱਮਈਆਰਆਈ ਦਾ ਕਹਿਣਾ ਹੈ, "ਇਹ ਹਸਪਤਾਲ ਵਿੱਚ ਸੰਭਾਲ਼ ਕਰਨ ਵਾਲਾ ਸਹਾਇਤਾ ਰੋਬੋਟਿਕ ਯੰਤਰ ਕੋਵਿਡ-19 ਮਰੀਜ਼ਾਂ ਨੂੰ ਸੇਵਾਵਾਂ ਪ੍ਰਦਾਨ ਕਰਨ ਲਈ ਫਰੰਟਲਾਈਨ ਹੈਲਥ ਵਰਕਰਾਂ ਲਈ ਸਹਾਈ ਹੋ ਸਕਦਾ ਹੈ । ਇਹ ਲਾਜ਼ਮੀ ਸਰੀਰਕ ਦੂਰੀ ਕਾਇਮ ਰੱਖ ਕੇ ਮਰੀਜ਼ਾਂ ਨੂੰ ਸੇਵਾ ਪ੍ਰਦਾਨ ਕਰ ਸਕਦਾ ਹੈ । " ਪ੍ਰੋ. ਹਿਰਾਨੀ ਨੇ ਕਿਹਾ ਕਿ ਇਸ ਯੰਤਰ ਦੀ ਕੀਮਤ 5 ਲੱਖ ਰੁਪਏ ਤੋਂ ਘੱਟ ਹੈ ਅਤੇ ਇਸ ਦਾ ਭਾਰ 80 ਕਿਲੋਗ੍ਰਾਮ ਹੈ ।


    ਸੀਐੱਸਆਈਆਰ-ਸੀਐੱਮਈਆਰਆਈ ਸੰਸਥਾਨ ਇਸ ਵੇਲੇ ਕੋਵਿਡ- 19 ਦਾ ਪ੍ਰਭਾਵ ਘੱਟ ਕਰਨ ਲਈ ਟੈਕਨੋਲੋਜੀਕਲ ਦਖਲਅੰਦਾਜ਼ੀ ਰਾਹੀਂ ਜੰਗੀ ਪੱਧਰ ਉੱਤੇ ਕੰਮ ਕਰ ਰਿਹਾ ਹੈ । ਜਿਵੇਂ ਕਿ ਵਿਸ਼ਵ ਸਿਹਤ ਸੰਗਠਨ ਨੇ ਸਪਸ਼ਟ ਕੀਤਾ ਹੈ ਪਰਸਨਲ ਪ੍ਰੋਟੈਕਟਿਵ ਇਕਵਿਪਮੈਂਟ (ਪੀਪੀਈ) ਸਮਾਜ ਵਿੱਚ ਕੋਰੋਨਾ ਵਾਇਰਸ ਨੂੰ ਫੈਲਣ ਤੋਂ ਰੋਕਣ ਲਈ ਕਾਫੀ ਪ੍ਰਭਾਵੀ ਹੁੰਦੇ ਹਨ । ਇਸ ਲਈ ਇੰਸਟੀਟਿਊਟ ਆਪਣੇ ਪੂਰੇ ਸੋਮੇ ਵਰਤ ਕੇ ਪੀਪੀਈ ਅਤੇ ਭਾਈਚਾਰਕ ਪੱਧਰ ਦੇ ਸੁਰੱਖਿਆ ਯੰਤਰ ਜਨਤਾ ਅਤੇ ਹੈਲਥਕੇਅਰ ਸੰਸਥਾਵਾਂ ਦੀ ਮਦਦ ਕਰਨ ਲਈ ਵਿਕਸਿਤ ਕਰ ਰਿਹਾ ਹੈ ।


    ਸੀਐੱਮਈਆਰਆਈ ਦੇ ਵਿਗਿਆਨੀਆਂ ਨੇ ਕਈ ਹੋਰ ਅਨਕੂਲਤ ਟੈਕਨੋਲੋਜੀਆਂ ਵਿਕਸਿਤ ਕੀਤੀਆਂ ਹਨ ਜਿਨ੍ਹਾਂ ਵਿੱਚ ਡਿਸਇਨਫੈਕਸ਼ਨ ਵਾਕਵੇ , ਰੋਡ ਸੈਨੇਟਾਈਜ਼ਰ ਯੂਨਿਟ, ਫੇਸ ਮਾਸਕ, ਮਕੈਨੀਕਲ ਵੈਂਟੀਲੇਟਰ ਅਤੇ ਹਸਪਤਾਲ ਲਈ ਕਚਰਾ ਪ੍ਰਬੰਧਨ ਸੁਵਿਧਾਵਾਂ ਦਾ ਪ੍ਰਬੰਧਨ ਸ਼ਾਮਲ ਹਨ ।


    *****


    ਕੇਜੀਐੱਸ (ਡੀਐੱਸਟੀ)

    
    
    (Release ID: 1619296) Visitor Counter : 11
    
    
      Read this release in: English , Urdu , Marathi , Hindi , Assamese , Manipuri , Bengali , Gujarati , Odia , Telugu , Malayalam