      ਗ੍ਰਹਿ ਮੰਤਰਾਲਾ

      ਗ੍ਰਹਿ ਮੰਤਰਾਲੇ ਨੇ ਜ਼ੂਮ (ZOOM) ਮੀਟਿੰਗ ਪਲੈਟਫਾਰਮ ਦੀ ਸੁਰੱਖਿਅਤ ਵਰਤੋਂ ਬਾਰੇ ਅਡਵਾਈਜ਼ਰੀ (ਸਲਾਹ) ਜਾਰੀ ਕੀਤੀ
      Posted On: 16 APR 2020 4:30PM by PIB Chandigarh


    ਕੇਂਦਰੀ ਗ੍ਰਹਿ ਮੰਤਰਾਲੇ ਦੇ ਤਹਿਤ ਸਾਈਬਰ ਕੋਆਰਡੀਨੇਸ਼ਨ ਸੈਂਟਰ ( CyCord -ਸਾਈਕੋਰਡ) ਨੇ ਪ੍ਰਾਈਵੇਟ ਵਿਅਕਤੀਆਂ ਦੁਆਰਾ ਜ਼ੂਮ ਮੀਟਿੰਗ ਪਲੈਟਫਾਰਮ ਦੇ ਸੁਰੱਖਿਅਤ ਇਸਤੇਮਾਲ ਬਾਰੇ ਇੱਕ ਅਡਵਾਈਜ਼ਰੀ (ਸਲਾਹ) ਜਾਰੀ ਕੀਤੀ ਹੈ। ਇਹ ਅਡਵਾਈਜ਼ਰੀ ਰਸਮੀ ਤੌਰ ' ਤੇ ਦੱਸਦੀ ਹੈ ਕਿ ਇਹ ਪਲੈਟਫਾਰਮ ਸਰਕਾਰੀ ਅਧਿਕਾਰੀਆਂ / ਕਰਮਚਾਰੀਆਂ ਦੁਆਰਾ ਵਰਤੇ ਜਾਣ ਲਈ ਨਹੀਂ ਹੈ।


    ਇਹ ਦਸਤਾਵੇਜ਼ , ਇੰਡੀਅਨ ਕੰਪਿਊਟਰ ਐਮਰਜੈਂਸੀ ਰਿਸਪੌਂਸ ਟੀਮ ( Cert-In) ਦੀਆਂ ਪਹਿਲੀਆਂ ਅਡਵਾਈਜ਼ਰੀਆਂ ਦਾ ਹਵਾਲਾ ਦਿੰਦਾ ਹੈ ਅਤੇ ਦੱਸਦਾ ਹੈ ਕਿ ਜ਼ੂਮ ਸੁਰੱਖਿਅਤ ਪਲੈਟਫਾਰਮ ਨਹੀਂ ਹੈ। ਇਹ ਦਿਸ਼ਾ-ਨਿਰਦੇਸ਼ ਉਨ੍ਹਾਂ ਪ੍ਰਾਈਵੇਟ ਵਿਅਕਤੀਆਂ ਦੀ ਹਿਫਾਜ਼ਤ ਲਈ ਜਾਰੀ ਕੀਤੇ ਗਏ ਹਨ ਜੋ ਹਾਲੇ ਵੀ ਪ੍ਰਾਈਵੇਟ ਉਦੇਸ਼ਾਂ ਲਈ ਪਲੈਟਫਾਰਮ ਦੀ ਵਰਤੋਂ ਕਰਨੀ ਚਾਹੁੰਦੇ ਹਨ ।


    ਇਸ ਅਡਵਾਈਜ਼ਰੀ ਦਾ ਮੁੱਖ ਉਦੇਸ਼ ਜ਼ੂਮ ਕਾਨਫਰੰਸ ਰੂਮ ਵਿੱਚ ਕਿਸੇ ਵੀ ਅਣਅਧਿਕਾਰਿਤ ਪ੍ਰਵੇਸ਼ ਨੂੰ ਰੋਕਣਾ ਹੈ ਅਤੇ ਕਾਨਫਰੰਸ ਵਿੱਚ ਹੋਰ ਯੂਜ਼ਰਾਂ ਦੇ ਟਰਮੀਨਲਾਂ ' ਤੇ ਅਣਅਧਿਕਾਰਿਤ ਭਾਗੀਦਾਰ ਨੂੰ ਦੁਰਭਾਗਪੂਰਨ ਹਮਲੇ ਕਰਨ ਤੋਂ ਰੋਕਣਾ ਹੈ।


    ਪ੍ਰਾਈਵੇਟ ਯੂਜ਼ਰਾਂ ਦੁਆਰਾ ਕੀਤੇ ਜਾਣ ਵਾਲੇ ਸੁਰੱਖਿਆ ਉਪਾਵਾਂ ਦੇ ਵੇਰਵੇ ਇਸ ਲਿੰਕ ( link ) ' ਤੇ ਜੁੜੇ ਦਸਤਾਵੇਜ਼ ਵਿੱਚ ਪਹੁੰਚ ਕੇ ਪ੍ਰਾਪਤ ਕੀਤੇ ਜਾ ਸਕਦੇ ਹਨ।


    *****


    ਵੀਜੀ/ਐੱਸਐੱਨਸੀ/ਵੀੱਐਮ

    
    
    (Release ID: 1615104) Visitor Counter : 7
    
    
      Read this release in: Telugu , Assamese , English , Urdu , Hindi , Marathi , Bengali , Gujarati , Odia , Tamil , Kannada , Malayalam