      ਰੇਲ ਮੰਤਰਾਲਾ

      ਘਰਾਂ ’ਚ ਰਸੋਈ ਘਰ ਚੱਲਦੇ ਰੱਖਣ ਤੇ ਕਿਸਾਨਾਂ ਨੂੰ ਮਦਦ ਨਿਰੰਤਰ ਜਾਰੀ ਰੱਖਣ ਰੇਲਵੇ ਕਰ ਰਿਹਾ ਹੈ ਵੱਡਾ ਯਤਨ
      1 ਅਪ੍ਰੈਲ ਤੋਂ 12 ਅਪ੍ਰੈਲ 2020 ਤੱਕ ਰੇਲਵੇ ਨੇ 36724 ਵੈਗਨ ਅਨਾਜ, 861 ਵੈਗਨ ਖੰਡ, 1753 ਵੈਗਨ ਨਮਕ , 606 ਵੈਗਨ/ਟੈਂਕ ਖੁਰਾਕੀ ਤੇਲ ਤੇ 14317 ਵੈਗਨ ਖਾਦਾਂ ਦੀ ਕੀਤੀ ਢੋਆ–ਢੁਆਈ
      
      ਫਲ, ਸਬਜ਼ੀਆਂ, ਦੁੱਧ ਤੇ ਡੇਅਰੀ ਉਤਪਾਦਾਂ ਅਤੇ ਖੇਤੀ ਮੰਤਵਾਂ ਲਈ ਬੀਜਾਂ ਸਮੇਤ ਛੇਤੀ ਨਸ਼ਟ ਹੋਣ ਯੋਗ ਵਸਤਾਂ ਲਈ 63 ਰੂਟ ਨੋਟੀਫ਼ਾਈ ਕੀਤੇ ਗਏ ਹਨ ਤੇ ਇਨ੍ਹਾਂ ਰੂਟਾਂ ’ਤੇ 171 ਟਾਈਮ–ਟੇਬਲ ਯੁਕਤ ਰੇਲਾਂ ਚਲਾਈਆਂ ਜਾ ਰਹੀਆਂ ਹਨ
      
      
      ਭਾਰਤੀ ਰੇਲਵੇ ਇਹ ਯਕੀਨੀ ਬਣਾਉਣ ਲਈ ਹਰ ਯਤਨ ਕਰ ਰਿਹਾ ਹੈ ਕਿ ਅਨਾਜ, ਖੰਡ, ਨਮਕ ਅਤੇ ਖੁਰਾਕੀ–ਤੇਲ ਜਿਹੇ ਖੇਤੀ ਉਤਪਾਦ ਸਮੇਂ ਸਿਰ ਚੁੱਕ ਲਏ ਜਾਣ ਤੇ ਕਿਸਾਨਾਂ ਨੂੰ ਖਾਦਾਂ ਦੀ ਉਚਿਤ ਮਾਤਰਾ ਵਿੱਚ ਸਪਲਾਈ ਯਕੀਨੀ ਹੁੰਦੀ ਰਹੇ
      Posted On: 13 APR 2020 6:50PM by PIB Chandigarh


    ਭਾਰਤ ਦੇ ਸਾਰੇ ਘਰਾਂ ਦੇ ਰਸੋਈਘਰ ਲਗਾਤਾਰ ਆਮ ਵਾਂਗ ਚੱਲਦੇ ਰੱਖਣ ਅਤੇ ਖੇਤੀਬਾੜੀ ਲਈ ਲੋੜੀਂਦੀਆਂ ਸਾਰੀਆਂ ਜ਼ਰੂਰੀ ਵਸਤਾਂ ਦੀ ਖੇਤੀ ਖੇਤਰ ’ ਚ ਕਿਸਾਨਾਂ ਨੂੰ ਸਪਲਾਈ ਯਕੀਨੀ ਬਣਾਉਣ ਲਈ ਪਿਛਲੇ 12 ਦਿਨਾਂ ਦੌਰਾਨ 1 ਅਪ੍ਰੈਲ ਤੋਂ 12 ਅਪ੍ਰੈਲ 2020 ਤੱਕ ਰੇਲਵੇ ਨੇ 36724 ਵੈਗਨਾਂ ਅਨਾਜ , 861 ਵੈਗਨਾਂ ਖੰਡ , 1753 ਵੈਗਨਾਂ ਨਮਕ , 606 ਵੈਗਨਾਂ / ਟੈਂਕ ਖੁਰਾਕੀ – ਤੇਲ ਅਤੇ 14317 ਵੈਗਨਾਂ ( ਇੱਕ ਵੈਗਨ ’ ਚ 58–60 ਟਨ ਖੇਪ ਹੁੰਦੀ ਹੈ ) ਖਾਦ ਦੀ ਢੋਆ – ਢੁਆਈ ਕੀਤੀ ਹੈ।


    ਇਹ ਯਤਨ ਕੋਵਿਡ –19 ਕਾਰਨ ਰਾਸ਼ਟਰ – ਪੱਧਰੀ ਲੌਕਡਾਊਨ ਦੌਰਾਨ ਅਨਾਜ , ਖੰਡ , ਨਮਕ ਤੇ ਖੁਰਾਕੀ – ਤੇਲ ਜਿਹੇ ਸਮੇਂ ਸਿਰ ਚੁੱਕਣੇ ਯਕੀਨੀ ਬਣ ਸਕਣ ਅਤੇ ਕਿਸਾਨਾਂ ਨੂੰ ਖਾਦਾਂ ਦੀ ਉਚਿਤ ਮਾਤਰਾ ਦੀ ਸਮੇਂ – ਸਿਰ ਸਪਲਾਈ ਯਕੀਨੀ ਹੋ ਸਕੇ । ਇਨ੍ਹਾਂ ਜ਼ਰੂਰੀ ਵਸਤਾਂ ਦੀ ਲਦਾਈ , ਆਵਾਜਾਈ ਤੇ ਲੁਹਾਈ ਅਪ੍ਰੈਲ 2020 ਦੇ ਪਹਿਲੇ 12 ਦਿਨਾਂ ਦੌਰਾਨ ਪੂਰੇ ਜ਼ੋਰਾਂ ’ ਤੇ ਰਹੀ ਹੈ।


    ਆਉਂਦੇ ਖ਼ਰੀਫ਼ ( ਸਾਉਣੀ ) ਦੇ ਮੌਸਮ ਲਈ ਖਾਦਾਂ ਦੀ ਆਵਾਜਾਈ ਤੇ ਉਪਲਬਧਤਾ ਲਈ ਰਸਾਇਣ ਤੇ ਖਾਦ ਮੰਤਰਾਲੇ ਨਾਲ ਨੇੜਿਓਂ ਤਾਲਮੇਲ ਰੱਖਿਆ ਜਾ ਰਿਹਾ ਹੈ। ਅਨਾਜ ਦੀ ਲਦਾਈ ਲਈ ਖੇਤੀ ਮੰਤਰਾਲੇ ਨਾਲ ਵੀ ਨੇੜਿਓਂ ਸੰਪਰਕ ਰੱਖਿਆ ਜਾ ਰਿਹਾ ਹੈ।


    ਵੇਰਵੇ ਨਿਮਨਲਿਖਤ ਅਨੁਸਾਰ ਹਨ :

                                                                                                                                                                       
ਸੀਰੀਅਲ ਨੰਬਰ  ਮਿਤੀ        ਅਨਾਜਾਂ ਦੀਆਂ ਵੈਗਨਾਂ ਦੀ ਗਿਣਤੀ  ਖੰਡ ਦੀਆਂ ਵੈਗਨਾਂ ਦੀ ਗਿਣਤੀ  ਨਮਕ ਦੀਆਂ ਵੈਗਨਾਂ ਦੀ ਗਿਣਤੀ  ਖੁਰਾਕੀ ਤੇਲਾਂ ਦੀਆਂ ਵੈਗਨਾਂ ਦੀ ਗਿਣਤੀ  ਖਾਦਾਂ ਦੀਆਂ ਵੈਗਨਾਂ ਦੀ ਗਿਣਤੀ
                                                                                                                                                                       
                                                                                                                                                                       
                                                                                                                                                                       
1.           01.04.2020  2343                         210                       -                         -                                  761                       
                                                                                                                                                                       
                                                                                                                                                                       
                                                                                                                                                                       
2.           02.04.2020  2582                         -                         133                       64                                 1047                      
                                                                                                                                                                       
                                                                                                                                                                       
                                                                                                                                                                       
3.           03.04.2020  3285                         41                        103                       122                                1123                      
                                                                                                                                                                       
                                                                                                                                                                       
                                                                                                                                                                       
4.           04.04.2020  3151                         42                        84                        50                                 996                       
                                                                                                                                                                       
                                                                                                                                                                       
                                                                                                                                                                       
5.           05.04.2020  2810                         42                        165                       42                                 996                       
                                                                                                                                                                       
                                                                                                                                                                       
                                                                                                                                                                       
6.           06.04.2020  2730                         42                        170                       14                                 960                       
                                                                                                                                                                       
                                                                                                                                                                       
                                                                                                                                                                       
7.           07.04.2020  3211                         105                       168                       -                                  1504                      
                                                                                                                                                                       
                                                                                                                                                                       
                                                                                                                                                                       
8.           08.04.2020  3478                         84                        236                       50                                 1225                      
                                                                                                                                                                       
                                                                                                                                                                       
                                                                                                                                                                       
9.           09.04.2020  4061                         64                        41                        50                                 1434                      
                                                                                                                                                                       
                                                                                                                                                                       
                                                                                                                                                                       
10.          10.04.2020  3192                         63                        275                       69                                 1518                      
                                                                                                                                                                       
                                                                                                                                                                       
                                                                                                                                                                       
11.          11.04.2020  2973                         42                        168                       70                                 1324                      
                                                                                                                                                                       
                                                                                                                                                                       
                                                                                                                                                                       
12.          12.04.2020  2908                         126                       210                       75                                 1429                      
                                                                                                                                                                       
                                                                                                                                                                       
                                                                                                                                                                       
             ਕੁੱਲ ਜੋੜ    36724                        861                       1753                      606                                14317                     
                                                                                                                                                                       
                                                                                                                                                                       

    ਭਾਰਤੀ ਰੇਲਵੇ ਨੇ ਲੌਕਡਾਊਨ ਦੇ ਸ਼ੁਰੂ ਤੋਂ ਹੀ ਫਲਾਂ, ਸਬਜ਼ੀਆਂ, ਦੁੱਧ ਤੇ ਡੇਅਰੀ ਉਤਪਾਦਾਂ ਸਮੇਤ ਛੇਤੀ ਨਸ਼ਟ ਹੋਣ ਯੋਗ ਵਸਤਾਂ ਅਤੇ ਖੇਤੀ ਮੰਤਵਾਂ ਲਈ ਬੀਜਾਂ ਦੀ ਸਪਲਾਈ ਲਈ ਪਾਰਸਲ ਸਪੈਸ਼ਲ ਟ੍ਰੇਨਾਂ ਲਈ 63 ਰੂਟਾਂ ਦੀ ਸ਼ਨਾਖ਼ਤ ਕੀਤੀ ਹੈ। 13 ਅਪ੍ਰੈਲ ਤੱਕ 63 ਰੂਟ ਨੋਟੀਫ਼ਾਈ ਕੀਤੇ ਗਏ ਹਨ ਅਤੇ ਇਨ੍ਹਾਂ ਰੂਟਾਂ ’ਤੇ ਟਾਈਮ–ਟੇਬਲ ਯੁਕਤ ਟ੍ਰੇਨਾਂ ਚਲਾਈਆਂ ਜਾ ਰਹੀਆਂ ਹਨ।


    ਪਾਰਸਲ ਸਪੈਸ਼ਲ ਟ੍ਰੇਨਾਂ ਦੀ ਯੋਜਨਾ ਦੇਸ਼ ਦੇ ਸਾਰੇ ਵੱਡੇ ਸ਼ਹਿਰਾਂ – ਦਿੱਲੀ, ਮੁੰਬਈ, ਕੋਲਕਾਤਾ, ਚੇਨਈ, ਹੈਦਰਾਬਾਦ ਤੇ ਬੈਂਗਲੁਰੂ ਨੂੰ ਜੋੜਨ ਲਈ ਬਣਾਈ ਗਈ ਸੀ। ਇਸ ਤੋਂ ਇਲਾਵਾ ਦੇਸ਼ ਦੇ ਉੱਤਰ–ਪੂਰਬੀ ਖੇਤਰ ਤੱਕ ਸਪਲਾਈਜ਼ ਯਕੀਨੀ ਬਣਾਉਣ ਲਈ ਗੁਵਾਹਾਟੀ ਨੂੰ ਵੀ ਕਨੈਕਟੀਵਿਟੀ ਯਕੀਨੀ ਬਣਾਈ ਗਈ ਹੈ। ਇਨ੍ਹਾਂ ਰੇਲਾਂ ਰਾਹੀਂ ਜਿਹੜੇ ਹੋਰ ਅਹਿਮ ਸ਼ਹਿਰ ਜੁੜੇ ਹਨ, ਉਹ ਹਨ: ਭੋਪਾਲ, ਅਲਾਹਾਬਾਦ, ਦੇਹਰਾਦੂਨ, ਵਾਰਾਨਸੀ, ਅਹਿਮਦਾਬਾਦ, ਵਡੋਦਰਾ, ਰਾਂਚੀ, ਗੋਰਖਪੁਰ, ਤਿਰੂਵਨੰਤਪੁਰਮ , ਸਲੇਮ, ਵਾਰੰਗਲ, ਵਿਜੈਵਾੜਾ , ਵਿਸ਼ਾਖਾਪਟਨਮ, ਰਾਉਰਕੇਲਾ, ਬਿਲਾਸਪੁਰ, ਭੁਸਾਵਾਲ, ਟਾਟਾਨਗਰ, ਜੈਪੁਰ, ਝਾਂਸੀ, ਆਗਰਾ, ਨਾਸਿਕ, ਨਾਗਪੁਰ, ਅਕੋਲਾ, ਜਲਗਾਓਂ, ਸੂਰਤ, ਪੁਣੇ, ਰਾਏਪੁਰ, ਪਟਨਾ, ਆਸਨਸੋਲ, ਕਾਨਪੁਰ, ਜੈਪੁਰ, ਬੀਕਾਨੇਰ, ਅਜਮੇਰ, ਗਵਾਲੀਅਰ, ਮਥੁਰਾ, ਨੈਲੋਰ, ਜਬਲਪੁਰ ਆਦਿ।


    ਟ੍ਰੇਨਾਂ ਉਨ੍ਹਾਂ ਰੂਟਾਂ ’ਤੇ ਵੀ ਚਲਾਈਆਂ ਜਾ ਰਹੀਆਂ ਹਨ, ਜਿੱਥੇ ਮੰਗ ਘੱਟ ਹੈ, ਤਾਂ ਜੋ ਦੇਸ਼ ਦਾ ਕੋਈ ਵੀ ਹਿੱਸਾ ਬਿਨਾ ਜੁੜਿਆ ਨਾ ਰਹੇ। ਰੇਲਾਂ ਦੇ ਰਾਹ ਵਿੱਚ ਸਾਰੇ ਵਿਵਹਾਰਕ ਸਥਾਨਾਂ ਉੱਤੇ ਠਹਿਰਾਅ ਦਿੱਤੇ ਗਏ ਹਨ, ਤਾਂ ਜੋ ਪਾਰਸਲਾਂ ਦੀ ਵੱਧ ਤੋਂ ਵੱਧ ਸੰਭਵ ਕਲੀਅਰੈਂਸ ਕੀਤੀ ਜਾ ਸਕੇ।


    ਸਾਰੇ ਰਾਜ ਮਿਸ਼ਨ ਡਾਇਰੈਕਟਰਾਂ ਤੇ ਰਾਜਾਂ/ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਦੇ ਸਕੱਤਰਾਂ ਨੂੰ ਰੇਲਵੇ ਵੱਲੋਂ ਚਲਾਈਆਂ ਜਾਣ ਵਾਲੀਆਂ ਇਨ੍ਹਾਂ ਰੇਲਾਂ ਦਾ ਲਾਭ ਲੈਣ ਲਈ ਆਪਣੇ ਸਾਰੇ ਵਸੀਲੇ ਲਾਮਬੰਦ ਕਰਨ ਦੀ ਬੇਨਤੀ ਕੀਤੀ ਗਈ ਹੈ। ਵਧੀਕ ਮੈਂਬਰ (ਕਮਰਸ਼ੀਅਲ) ਰੇਲਵੇ ਬੋਰਡ ਨੇ ਪੇਸ਼ਕਸ਼ ਕੀਤੀ ਹੈ ਕਿ ਜੇ ਉਨ੍ਹਾਂ ਨੂੰ ਰਾਜਾਂ ਤੋਂ ਨਵੇਂ ਰੂਟਾਂ ਜਾਂ ਠਹਿਰਾਅ ਬਾਰੇ ਕੋਈ ਮੰਗ ਪ੍ਰਾਪਤ ਹੁੰਦੀ ਹੈ, ਤਾਂ ਉਹ ਤੁਰੰਤ ਲੋੜੀਂਦੀ ਕਾਰਵਾਈ ਕਰਨਗੇ।


    ਵਿਭਿੰਨ ਜ਼ੋਨਾਂ ਦੇ ਸਾਰੇ ਪ੍ਰਿੰਸੀਪਲ ਸੀਸੀਐੱਮਜ਼ / ਮੁੱਖ ਕਮਰਸ਼ੀਅਲ ਮੈਨੇਜਰਾਂ ਦੀ ਸੂਚੀ, ਬੁਕਿੰਗ ਦੀ ਕਾਰਜ–ਵਿਧੀ, ਇਨ੍ਹਾਂ ਸਪੈਸ਼ਲ ਰੇਲਾਂ ਦਾ ਟਾਈਮ–ਟੇਬਲ ਅਤੇ ਮਾਲ–ਭਾੜੇ ਦਾ ਕੈਲਕੂਲੇਟਰ ਵੀ ਸ਼ੇਅਰਿੰਗ ਤੇ ਵਿਆਪਕ ਪ੍ਰਚਾਰ ਲਈ ਸਾਰੇ ਅਫ਼ਸਰਾਂ ਨਾਲ ਸ਼ੇਅਰ ਕੀਤਾ ਗਿਆ ਹੈ। ਪਾਰਸਲ ਸਪੈਸ਼ਲ ਟ੍ਰੇਨਾਂ ਨਾਲ ਸਬੰਧਿਤ ਵੇਰਵਿਆਂ ਲਈ ਲਿੰਕ ਭਾਰਤੀ ਰੇਲਵੇ ਦੀ ਵੈੱਬਸਾਈਟ indianrailways.gov.in ਉੱਤੇ ਉਪਲਬਧ ਹੈ।


    ਪਾਰਸਲ ਸਪੈਸ਼ਲ ਟ੍ਰੇਨਾਂ ਦੇ ਵੇਰਵਿਆਂ ਲਈ ਸਿੱਧਾ ਲਿੰਕ ਨਿਮਨਲਿਖਤ ਅਨੁਸਾਰ ਹੈ:


    https://enquiry.indianrail.gov.in/mntes/q?opt=TrainRunning&subOpt=splTrnDtl


    ****


    ਐੱਸਜੀ/ਐੱਮਕੇਵੀ


    
    
    

    
    (Release ID: 1614195) Visitor Counter : 7
    
    
      Read this release in: English , Urdu , Marathi , Hindi , Assamese , Gujarati , Tamil , Telugu , Kannada