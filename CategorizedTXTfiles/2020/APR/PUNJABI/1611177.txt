      ਰੱਖਿਆ ਮੰਤਰਾਲਾ

      ਡੀਆਰਡੀਓ ਨੇ ਮੁੱਖ ਤੌਰ ‘ਤੇ ਹੈਲਥ ਕੇਅਰ ਪ੍ਰੋਫੈਸ਼ਨਲਾਂ ਨੂੰ ਕੋਵਿਡ-19 ਤੋਂ ਬਚਾਉਣ ਲਈ ਸੈਨੇਟਾਈਜ਼ੇਸ਼ਨ ਐਨਕਲੋਜ਼ਰ ਅਤੇ ਫੇਸ ਸ਼ੀਲਡਾਂ ਵਿਕਸਿਤ ਕੀਤੀਆਂ
      Posted On: 04 APR 2020 6:29PM by PIB Chandigarh


    ਕੋਵਿਡ- 19 ਮਹਾਮਾਰੀ ਖ਼ਿਲਾਫ਼ ਚਲ ਰਹੀਆਂ ਕੋਸ਼ਿਸ਼ਾਂ ਤਹਿਤ, ਰੱਖਿਆ ਖੋਜ ਅਤੇ ਵਿਕਾਸ ਸੰਗਠਨ (ਡੀਆਰਡੀਓ) ਉਤਪਾਦ ਤੇਜ਼ੀ ਨਾਲ ਵਿਕਸਿਤ ਕਰਨ ਲਈ ਵਿਗਿਆਨਕ ਯਤਨ ਕਰ ਰਿਹਾ ਹੈ । ਡੀਆਰਡੀਓ ਲੈਬਾਰਟਰੀਆਂ ਉਦਯੋਗਿਕ ਭਾਈਵਾਲਾਂ ਨਾਲ ਮਿਲ ਕੇ ਵੱਡੀ ਗਿਣਤੀ ਵਿੱਚ ਉਤਪਾਦ ਤਿਆਰ ਕਰਨ ਦੀਆਂ ਕੋਸ਼ਿਸ਼ਾਂ ਕਰ ਰਹੀਆਂ ਹਨ ।


    ਪਰਸੋਨਲ ਸੈਨੇਟਾਈਜ਼ੇਸ਼ਨ ਐਨਕਲੋਜ਼ਰ (ਪੀਐੱਸਈ)


    ਵਹੀਕਲ ਰਿਸਰਚ ਡਿਵੈਲਪਮੈਂਟ ਇਸਟੈਬਲਿਸ਼ਮੈਂਟ (ਵੀਆਰਡੀਈ) , ਅਹਿਮਦਨਗਰ, ਜੋ ਕਿ ਡੀਆਰਡੀਓ ਦੀ ਇੱਕ ਲੈਬਾਰਟਰੀ ਹੈ, ਨੇ ਪੂਰੇ ਸਰੀਰ ਲਈ ਇੱਕ ਡਿਸਇਨਫੈਕਸ਼ਨ ਚੈਂਬਰ ਤਿਆਰ ਕੀਤਾ ਹੈ ਜਿਸ ਨੂੰ ਪੀਐੱਸਈ ਕਿਹਾ ਜਾਂਦਾ ਹੈ । ਇਹ ਐਨਕਲੋਜ਼ਰ ਵਿਅਕਤੀਆਂ ਨੂੰ ਕੀਟਾਣੂਰਹਿਤ ਕਰਨ ਲਈ ਕੰਮ ਆਉਂਦਾ ਹੈ ਅਤੇ ਇੱਕ ਸਮੇਂ ਤੇ ਇੱਕ ਵਿਅਕਤੀ ਦੇ ਕੰਮ ਆ ਸਕਦਾ ਹੈ । ਇਹ ਇੱਕ ਪੋਰਟੇਬਲ ਸਿਸਟਮ ਹੈ ਜੋ ਕਿ ਸੈਨੇਟਾਈਜ਼ਰ ਅਤੇ ਸੋਪ ਡਿਸਪੈਂਸਰ ਨਾਲ ਲੈਸ ਹੁੰਦਾ ਹੈ । ਕੀਟਾਣੂ ਰਹਿਤ ਕਰਨ ਦਾ ਕੰਮ ਦਾਖਲੇ ਸਮੇਂ ਫੁੱਟ ਪੈਡਲ ਦੀ ਵਰਤੋਂ ਕਰਕੇ ਕੀਤਾ ਜਾਂਦਾ ਹੈ । ਫੁੱਟ ਚੈਂਬਰ ਵਿੱਚ ਦਾਖਲ ਹੋਣ ਵੇਲੇ ਇੱਕ ਬਿਜਲੀ ਨਾਲ ਚਲਣ ਵਾਲਾ ਪੰਪ ਹਾਈਪੋ-ਸੋਡੀਅਮ-ਕਲੋਰਾਈਡ ਦਾ ਕੀਟਾਣੂ ਰਹਿਤ ਕਰਨ ਵਾਲਾ ਧੂੰਆਂ ਛੱਡਦਾ ਹੈ । ਇਹ ਧੂੰਏਂ ਵਾਲਾ ਸਪਰੇਅ 25 ਸੈਕੰਡ ਲਈ ਕੰਮ ਕਰਦਾ ਹੈ ਅਤੇ ਕੰਮ ਮੁਕੰਮਲ ਹੋਣ ਉੱਤੇ ਆਪਣੇ ਆਪ ਬੰਦ ਹੋ ਜਾਂਦਾ ਹੈ । ਮਿੱਥੇ ਢੰਗ ਅਨੁਸਾਰ ਕੀਟਾਣੂ ਰਹਿਤ ਹੋਣ ਵਾਲੇ ਵਿਅਕਤੀ ਨੂੰ ਚੈਂਬਰ ਦੇ ਅੰਦਰ ਆਪਣੀਆਂ ਅੱਖਾਂ ਬੰਦ ਰੱਖਣੀਆਂ ਪੈਂਦੀਆਂ ਹਨ ।


    ਇਸ ਸਿਸਟਮ ਵਿੱਚ ਛੱਤ ਉੱਪਰ ਅਤੇ ਹੇਠਾਂ ਟੈਂਕ ਹੁੰਦੇ ਹਨ ਜਿਨ੍ਹਾਂ ਦੀ ਸਮਰੱਥਾ 700 ਲਿਟਰ ਹੁੰਦੀ ਹੈ । ਤਕਰੀਬਨ 650 ਵਿਅਕਤੀ ਇੱਕ ਵਾਰ ਵਿੱਚ ਇਸ ਚੈਂਬਰ ਦੇ ਅੰਦਰੋਂ ਕੀਟਾਣੂ ਰਹਿਤ ਹੋ ਸਕਦੇ ਹਨ ਅਤੇ ਫਿਰ ਉਸ ਨੂੰ ਰੀਫਿਲ ਕਰਨ ਦੀ ਜ਼ਰੂਰਤ ਹੁੰਦੀ ਹੈ ।


    ਇਸ ਸਿਸਟਮ ਦੇ ਆਲ਼ੇ-ਦੁਆਲ਼ੇ ਗਲਾਸ ਪੈਨਲ ਲੱਗੇ ਹੁੰਦੇ ਹਨ ਜਿੱਥੋਂ ਨਿਗਰਾਨੀ ਰੱਖੀ ਜਾਂਦੀ ਹੈ ਅਤੇ ਇਸ ਦੇ ਅੰਦਰ ਰਾਤ ਵੇਲੇ ਅਪ੍ਰੇਸ਼ਨ ਲਈ ਲਾਈਟਾਂ ਵੀ ਲੱਗੀਆਂ ਹੋਈਆਂ ਹਨ । ਸਮੁੱਚੇ ਅਪ੍ਰੇਸ਼ਨ ਦੀ ਨਿਗਰਾਨੀ ਰੱਖਣ ਲਈ ਇੱਕ ਵੱਖਰਾ ਅਪ੍ਰੇਟਰ ਕੈਬਿਨ ਮੁਹੱਈਆ ਕਰਵਾਇਆ ਜਾਂਦਾ ਹੈ ।


    ਇਸ ਸਿਸਟਮ ਦਾ ਨਿਰਮਾਣ ਮੈਸਰਜ਼ ਡੀ ਐੱਚ ਲਿਮਟਿਡ , ਗ਼ਾਜ਼ੀਆਬਾਦ ਦੀ ਮਦਦ ਨਾਲ 4 ਸਾਲਾਂ ਦੇ ਸਮੇਂ ਵਿੱਚ ਕੀਤਾ ਗਿਆ । ਇਹ ਸਿਸਟਮ ਕੰਟਰੋਲਡ ਇਨਗ੍ਰੈੱਸ ਅਤੇ ਈ-ਗ੍ਰੈੱਸ ਵਾਲੇ ਖੇਤਰਾਂ ਵਿੱਚ ਵਿਅਕਤੀਆਂ ਨੂੰ ਕੀਟਾਣੂ ਰਹਿਤ ਕਰਨ ਲਈ ਵਰਤਿਆ ਜਾਂਦਾ ਹੈ ਅਤੇ ਇਸ ਨੂੰ ਹਸਪਤਾਲਾਂ , ਮਾਲਜ਼ (Malls), ਸਰਕਾਰੀ ਇਮਾਰਤਾਂ ਅਤੇ ਹੋਰ ਨਾਜ਼ੁਕ ਟਿਕਾਣਿਆਂ ਉੱਤੇ ਲਗਾਇਆ ਜਾਂਦਾ ਹੈ ।


    ਫੁੱਲ ਫੇਸ ਮਾਸਕ (ਐੱਫਐੱਫਐੱਮ)


    ਰਿਸਰਚ ਸੈਂਟਰ ਇਮਾਰਤ (ਆਰਸੀਆਈ) ( Research Centre Imarat (RCI) ), ਹੈਦਰਾਬਾਦ ਅਤੇ ਟਰਮੀਨਲ ਬੈਲਿਸਟਿਕਸ ਰਿਸਰਚ ਲੈਬਾਰਟਰੀ (ਟੀਬੀਆਰਐੱਲ), ਚੰਡੀਗੜ੍ਹ ਨੇ ਕੋਵਿਡ-19 ਮਰੀਜ਼ਾਂ ਦੀ ਦੇਖਭਾਲ਼ ਕਰ ਰਹੇ ਹੈਲਥ ਕੇਅਰ ਪ੍ਰੋਫੈਸ਼ਨਲਾਂ ਲਈ ਫੁੱਲ ਫੇਸ ਮਾਸਕ ਵਿਕਸਿਤ ਕੀਤੇ ਹਨ । ਇਹ ਬਹੁਤ ਹਲਕੇ ਹਨ ਅਤੇ ਇਸ ਕਾਰਨ ਇਹ ਲੰਬੀ ਮਿਆਦ ਤੱਕ ਵਰਤੋਂ ਵਿੱਚ ਆ ਸਕਦੇ ਹਨ । ਇਹ ਡਿਜ਼ਾਈਨ ਆਮ ਤੌਰ ‘ਤੇ ਏ-4 ਸਾਈਜ਼ ਵਿੱਚ ਓਵਰ-ਹੈੱਡ ਪ੍ਰੋਜੈਕਸ਼ਨ (ਓਐੱਚਪੀ) ਫਿਲਮ ਵਿੱਚ ਚਿਹਰੇ ਦੀ ਸੁਰੱਖਿਆ ਲਈ ਮੁਹੱਈਆ ਹੁੰਦਾ ਹੈ ।


    ਇਸ ਦਾ ਫਰੇਮ ਫਿਊਜ਼ਡ ਡਿਪੋਜ਼ੀਸ਼ਨ ਮੌਡਲਿੰਗ ( 3ਡੀ ਪ੍ਰਿੰਟਿੰਗ) ਦੀ ਵਰਤੋਂ ਨਾਲ ਬਣਿਆ ਹੁੰਦਾ ਹੈ । ਪੋਲੀਲੈਕਟਿਕ ਐਸਿਡ ਫਿਲਾਮੈਂਟ ਦੀ ਵਰਤੋਂ ਫਰੇਮ ਦੀ 3ਡੀ ਪ੍ਰਿੰਟਿੰਗ ਲਈ ਕੀਤੀ ਜਾਂਦੀ ਹੈ । ਇਹ ਥਰਮੋਪਲਾਸਟਿਕ ਅਖੁੱਟ ਸੰਸਾਧਨ , ਜਿਵੇਂ ਕਿ ਮੱਕੀ ਦੀ ਸਟਾਰਚ ਜਾਂ ਗੰਨੇ ਤੋਂ ਹਾਸਲ ਕੀਤਾ ਜਾਂਦਾ ਹੈ ਅਤੇ ਬਾਇਓਡਿਗ੍ਰੇਡੇਬਲ ਹੁੰਦਾ ਹੈ । ਇਸ ਫੇਸ ਮਾਸਕ ਦਾ ਸਮੂਹਿਕ ਉਤਪਾਦਨ ਇੰਜੈਕਸ਼ਨ ਮੋਲਡਿੰਗ ਤਕਨੀਕ ਦੀ ਮਦਦ ਨਾਲ ਕੀਤਾ ਜਾਂਦਾ ਹੈ ।


    ਇੱਕ ਹਜ਼ਾਰ ਫੇਸ ਸ਼ੀਲਡਾਂ ਟੀਬੀਆਰਐੱਲ ਵਿੱਚ ਰੋਜ਼ਾਨਾ ਤਿਆਰ ਕੀਤੀਆਂ ਜਾਂਦੀਆਂ ਹਨ ਅਤੇ ਇਹ ਪੋਸਟ ਗ੍ਰੈਜੂਏਟ ਇੰਸਟੀਟਿਊਟ ਆਵ੍ ਮੈਡੀਕਲ ਐਜੂਕੇਸ਼ਨ ਐਂਡ ਰਿਸਰਚ (ਪੀਜੀਆਈਐੱਮਈਆਰ) , ਚੰਡੀਗੜ੍ਹ ਨੂੰ ਮੁਹੱਈਆ ਕਰਵਾਈਆਂ ਜਾਂਦੀਆਂ ਹਨ । ਇਸੇ ਤਰ੍ਹਾਂ 100 ਸ਼ੀਲਡਾਂ ਆਰਸੀਆਈ ਵਿਖੇ ਤਿਆਰ ਕੀਤੀਆਂ ਜਾਂਦੀਆਂ ਹਨ ਅਤੇ ਇਹ ਕਰਮਚਾਰੀ ਰਾਜ ਬੀਮਾ ਨਿਗਮ (ਈਐੱਸਆਈ), ਹੈਦਰਾਬਾਦ ਨੂੰ ਮੁਹੱਈਆ ਕਰਵਾਈਆਂ ਜਾਂਦੀਆਂ ਹਨ । ਪੀਜੀਆਈਐੱਮਈਆਰ ਅਤੇ ਈਐੱਸਆਈਸੀ ਹਸਪਤਾਲਾਂ ਨੇ ਇਨ੍ਹਾਂ ਦੇ ਤਜਰਬੇ ਸਫਲ ਰਹਿਣ ਤੋਂ ਬਾਅਦ 10,000 ਸ਼ੀਲਡਾਂ ਦੀ ਮੰਗ ਰੱਖੀ ਹੈ ।


    ****


    ਏਬੀਬੀ /ਐੱਸਐੱਸ /ਨੈਂਪੀ /ਕੇਏ /ਡੀਕੇ /ਸਾਵੀ /ਏਡੀਏ

    
    
    (Release ID: 1611177) Visitor Counter : 12
    
    
      Read this release in: English , Marathi , Hindi , Assamese , Manipuri , Tamil , Telugu , Kannada