      ਉਪ ਰਾਸ਼ਟਰਪਤੀ ਸਕੱਤਰੇਤ

      ਉਪ ਰਾਸ਼ਟਰਪਤੀ ਨੇ ਵੈਸਾਖੀ, ਵਿਸ਼ੂ, ਪੁਥਾਂਡੂ, ਮਸਾਦੀ, ਵੈਸ਼ਖੜੀ ਅਤੇ ਬਹਾਗ ਬਿਹੂ ਦੇ ਅਵਸਰ ’ਤੇ ਰਾਸ਼ਟਰ ਨੂੰ ਸ਼ੁਭਕਾਮਨਾਵਾਂ ਦਿੱਤੀਆਂ
      Posted On: 13 APR 2020 10:16AM by PIB Chandigarh


    ਭਾਰਤ ਦੇ ਉਪ ਰਾਸ਼ਟਰਪਤੀ , ਸ਼੍ਰੀ ਐੱਮ ਵੈਂਕਈਆ ਨਾਇਡੂ ਨੇ ਵੈਸਾਖੀ , ਵਿਸ਼ੂ , ਪੁਥਾਂਡੂ , ਮਸਾਦੀ , ਵੈਸ਼ਖੜੀ ਅਤੇ ਬਹਾਗ ਬਿਹੂ ਦੇ ਅਵਸਰ ’ ਤੇ ਲੋਕਾਂ ਨੂੰ ਸ਼ੁਭਕਾਮਨਾਵਾਂ ਦਿੱਤੀਆਂ ਹਨ। ਇਹ ਤਿਉਹਾਰ ਦੇਸ਼ ਦੇ ਵਿਭਿੰਨ ਹਿੱਸਿਆਂ ਵਿੱਚ 13 ਅਤੇ 14 ਅਪ੍ਰੈਲ , 2020 ਨੂੰ ਮਨਾਏ ਜਾ ਰਹੇ ਹਨ। ਇੱਕ ਸੰਦੇਸ਼ ਵਿੱਚ , ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਅੱਜ ਜਦੋਂ ਰਾਸ਼ਟਰ ਪਰਖ ਦੇ ਸਮੇਂ ਵਿੱਚੋਂ ਗੁਜਰ ਰਿਹਾ , ਇਹੋ ਜਿਹੇ ਤਿਉਹਾਰ ਸਾਡਾ ਮਨੋਬਲ ਵਧਾਉਂਦੇ ਹਨ ਅਤੇ ਸਾਡਾ ਮਾਰਗ ਦਰਸ਼ਨ ਕਰਦੇ ਅਤੇ ਸਾਨੂੰ ਦਿਸ਼ਾ ਦਿਖਾਉਂਦੇ ਹਨ।


    ਪੂਰੇ ਸੰਦੇਸ਼ ਦਾ ਮੂਲ-ਪਾਠ ਨਿਮਨਲਿਖਿਤ ਹੈ-


    “ ਵੈਸਾਖੀ , ਵਿਸ਼ੂ , ਪੁਥਾਂਡੂ , ਮਸਾਦੀ , ਵੈਸ਼ਖੜੀ ਅਤੇ ਬਹਾਗ ਬਿਹੂ ਦੇ ਖ਼ੁਸ਼ੀਆਂ ਭਰੇ ਅਵਸਰ ’ ਤੇ ਮੈਂ ਦੇਸ਼ਵਾਸੀਆਂ ਨੂੰ ਹਾਰਦਿਕ ਸ਼ੁਭਕਾਮਨਾਵਾਂ ਦਿੰਦਾ ਹਾਂ।


    ਇਹ ਤਿਉਹਾਰ ਨਵੇਂ ਸਾਲ ਦਾ ਸੁਆਗਤ ਕਰਦੇ ਹਨ , ਨਵੀਆਂ ਸ਼ੁਰੂਆਤਾਂ ਅਤੇ ਨਵੀਆਂ ਉਮੀਦਾਂ ਦੇ ਸੰਦੇਸ਼-ਵਾਹਕ ਹਨ। ਵਾਢੀ ਨਾਲ ਸਬੰਧਿਤ , ਇਹ ਤਿਉਹਾਰ ਕੁਦਰਤ ਦੀ ਖੁਸ਼ਹਾਲ ਸੰਪੰਨਤਾ ਅਤੇ ਸੁੰਦਰਤਾ ਦਾ ਉਤਸਵ ਮਨਾਉਂਦੇ ਹਨ।


    ਅੱਜ ਜਦੋਂ ਅਸੀਂ ਨੋਵੇਲ ਕੋਰੋਨਾ ਦੇ ਸੰਤਾਪ ਨਾਲ ਸੰਘਰਸ਼ ਕਰਦੇ ਹੋਏ ਪਰਖ ਦੇ ਸਮੇਂ ਵਿੱਚੋਂ ਗੁਜਰ ਰਹੇ ਹਾਂ , ਇਹੋ ਜਿਹੇ ਤਿਉਹਾਰ ਸਾਡਾ ਮਨੋਬਲ ਵਧਾਉਂਦੇ ਹਨ ਅਤੇ ਸਾਡਾ ਮਾਰਗ ਦਰਸ਼ਨ ਕਰਦੇ ਅਤੇ ਸਾਨੂੰ ਦਿਸ਼ਾ ਦਿਖਾਉਂਦੇ ਹਨ।


    ਮੈਂ ਪ੍ਰਾਰਥਨਾ ਕਰਦਾ ਹਾਂ ਕਿ ਆਉਣ ਵਾਲਾ ਵਰ੍ਹਾ ਸਾਡੇ ਲਈ ਖੁਸ਼ਹਾਲੀ ਲਿਆਵੇ , ਨਾ ਕੇਵਲ ਅਸੀਂ ਇਸ ਖੁਸ਼ਹਾਲੀ ਨੂੰ ਸਾਂਝਾ ਕਰੀਏ ਬਲਕਿ ਪ੍ਰਾਣੀ ਮਾਤਰ ਅਤੇ ਕੁਦਰਤ ਦੀ ਵੀ ਸੇਵਾ ਅਤੇ ਸੁਰੱਖਿਆ ਕਰੀਏ। ਨਵਾਂ ਵਰ੍ਹਾ ਸਾਨੂੰ ਨਿਰਸੁਆਰਥ ਪਰਉਪਕਾਰ , ਦਇਆ ਅਤੇ ਸਮਾਨ-ਅਨੁਭੂਤੀ ਜਿਹੇ ਸਦਗੁਣਾਂ ਲਈ ਪ੍ਰੇਰਿਤ ਕਰੇ ਅਤੇ ਸਾਡੇ ਜੀਵਨ ਵਿੱਚ ਸ਼ਾਂਤੀ , ਸਦਭਾਵ , ਖ਼ੁਸ਼ਹਾਲੀ ਅਤੇ ਖੁਸ਼ੀਆਂ ਲਿਆਵੇ।


    ਆਓ , ਅਸੀਂ ਨਵਾਂ ਵਰ੍ਹਾ ਆਪਣੇ ਘਰ ਹੀ ਆਪਣੇ ਰਿਸ਼ਤੇਦਾਰਾਂ ਨਾਲ ਮਨਾਈਏ ਅਤੇ ਸਮੂਹਿਕ ਇਕੱਠਾਂ ਤੇ ਵੱਡੇ ਜਸ਼ਨਾਂ ਤੋਂ ਦੂਰ ਰਹੀਏ।


    ਘਰ ਰਹੋ , ਸੁਰੱਖਿਅਤ ਰਹੋ। ”


    *****


    ਵੀਆਰਆਰਕੇ/ਐੱਮਐੱਸ/ਐੱਮਐੱਸਵਾਈ/ਆਰਕੇ

    
    
    (Release ID: 1613959) Visitor Counter : 1
    
    
      Read this release in: English , Urdu , Hindi , Marathi , Manipuri , Bengali , Gujarati , Tamil , Telugu