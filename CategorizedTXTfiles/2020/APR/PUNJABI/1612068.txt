      ਸਿਹਤ ਤੇ ਪਰਿਵਾਰ ਭਲਾਈ ਮੰਤਰਾਲਾ

      ਕੋਵਿਡ–19 ਬਾਰੇ ਅੱਪਡੇਟ
      Posted On: 07 APR 2020 6:21PM by PIB Chandigarh


    ਦੇਸ਼ ’ ਚ ਕੋਵਿਡ – 19 ਦੀ ਰੋਕਥਾਮ , ਉਸ ਦਾ ਫੈਲਾਅ ਰੋਕਣ ਤੇ ਇਸ ਸਬੰਧੀ ਹੋਰ ਪ੍ਰਬੰਧ ਕਰਨ ਲਈ ਭਾਰਤ ਸਰਕਾਰ ਨੇ ਰਾਜਾਂ/ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਨਾਲ ਮਿਲ ਕੇ ਇਸ ਮਹਾਮਾਰੀ ਦੀ ਰੋਕਥਾਮ ਲਈ ਕਈ ਸਰਗਰਮ ਮਿਆਰੀ ਕਦਮ ਚੁੱਕੇ ਹਨ। ਇਨ੍ਹਾਂ ਦੀ ਉੱਚ – ਪੱਧਰ ’ ਤੇ ਨਿਯਮਿਤ ਰੂਪ ਵਿੱਚ ਸਮੀਖਿਆ ਤੇ ਨਿਗਰਾਨੀ ਕੀਤੀ ਜਾਂਦੀ ਹੈ।


    ਸਿਹਤ ਤੇ ਪਰਿਵਾਰ ਭਲਾਈ ਮੰਤਰਾਲੇ ਨੇ ਕਲਸਟਰ ਕੰਟੇਨਮੈਂਟ ਅਤੇ ਆਊਟਬ੍ਰੇਕ ਕੰਟੇਨਮੈਂਟ ਲਈ ਦਿਸ਼ਾ – ਨਿਰਦੇਸ਼ ਜਾਰੀ ਕੀਤੇ ਹਨ। ਘਰਾਂ ’ ਚ ਕੁਆਰੰਟੀਨ ਤਹਿਤ ਰੱਖੇ ਗਏ ਸ਼ੱਕੀ ਮਰੀਜ਼ਾਂ ਤੇ ਉਨ੍ਹਾਂ ਦੇ ਸੰਪਰਕ ’ ਚ ਆਉਣ ਵਾਲੇ ਵਿਅਕਤੀਆਂ ਦੀ ਸਿਹਤ ’ ਤੇ ਨਜ਼ਰ ਰੱਖਣ , ਨਾਗਰਿਕਾਂ ਨੂੰ ਤਾਜ਼ਾ ਜਾਣਕਾਰੀ ਮੁਹੱਈਆ ਕਰਵਾਉਣ , ਹੀਟ ਮੈਪਸ ਦੀ ਵਰਤੋਂ ਕਰਕੇ ਅਨੁਮਾਨ ਦੇ ਆਧਾਰ ’ ਤੇ ਵਿਸ਼ਲੇਸ਼ਣ ਕਰਨ , ਐਂਬੂਲੈਂਸਾਂ ਦੀ ਮੌਕੇ ’ ਤੇ ਟ੍ਰੈਕਿੰਗ ਤੇ ਕੀਟਾਣੂ – ਮੁਕਤ ਕਰਨ ਦੀਆਂ ਸੇਵਾਵਾਂ , ਡਾਕਟਰਾਂ ਤੇ ਹੈਲਥਕੇਅਰ ਪ੍ਰੋਫ਼ੈਸ਼ਨਲਾਂ ਨੂੰ ਹਕੀਕੀ ਸਿਖਲਾਈ (ਵਰਚੁਅਲ ਟ੍ਰੇਨਿੰਗ) ਤੇ ਟੈਲੀ – ਕਾਊਂਸਲਿੰਗ ਲਈ ਟੈਕਨੋਲੋਜੀ ਦੀ ਮਦਦ ਨਾਲ ਚੌਕਸੀ , ਨਿਗਰਾਨੀ , ਕੁਆਰੰਟੀਨ ਸੁਵਿਧਾਵਾਂ ਵਾਸਤੇ ਵਿਭਿੰਨ ਜ਼ਿਲ੍ਹਿਆਂ ’ ਚ ਪਹਿਲਕਦਮੀਆਂ ਕੀਤੀਆਂ ਜਾ ਰਹੀਆਂ ਹਨ।


    ਮੰਤਰਾਲੇ ਨੇ ਕੋਵਿਡ – 19 ਦਾ ਪ੍ਰਬੰਧ ਦੇਖਣ ਲਈ ਅਪਡੇਟਡ ਟ੍ਰੇਨਿੰਗ ਸੰਸਾਧਨ ਸਮੱਗਰੀ ਤੇ ਵੀਡੀਓ ਸਮੱਗਰੀ ਪ੍ਰਕਾਸ਼ਿਤ ਕੀਤੀ ਹੈ। ਇਹ https://www.mohfw.gov.in/ ਉੱਤੇ ਉਪਲੱਬਧ ਹੈ।


    ਕੋਵਿਡ – 19 ਦੇ ਸ਼ੱਕੀ/ਪੁਸ਼ਟੀ ਹੋਏ ਮਾਮਲਿਆਂ ਦੇ ਵਾਜਬ ਪ੍ਰਬੰਧ ਲਈ ਇੱਕ ਦਿਸ਼ਾ – ਨਿਰਦੇਸ਼ ਦਸਤਾਵੇਜ਼ ਵੀ ਜਾਰੀ ਕੀਤਾ ਗਿਆ ਹੈ , ਜਿਸ ਤੱਕ ਇੱਥੇ ਪਹੁੰਚ ਕੀਤੀ ਜਾ ਸਕਦੀ ਹੈ:


    https://www.mohfw.gov.in/pdf/FinalGuidanceonMangaementofCovidcasesversion2.pdf


    ਕੋਵਿਡ – 19 ਮਰੀਜ਼ਾਂ ਨੂੰ ਦੇਖਭਾਲ਼ ਮੁਹੱਈਆ ਕਰਵਾਉਣ ਲਈ ਵਾਜਬ ਕੋਵਿਡ – 19 ਸਮਰਪਿਤ ਸੁਵਿਧਾ ਦੀ ਸ਼ਨਾਖ਼ਤ ਲਈ ਸਿਖਲਾਈ ਤੇ ਫ਼ੈਸਲਾ ਲੈਣ ਦੇ ਪ੍ਰਬੰਧ ਵਜੋਂ ਕੋਵਿਡ – 19 ਕੇਸਾਂ ਦੇ ਵਿਭਿੰਨ ਵਰਗਾਂ ਲਈ ਤਿੰਨ ਕਿਸਮ ਦੀਆਂ ਸੁਵਿਧਾਵਾਂ ਸਥਾਪਿਤ ਕੀਤੀਆਂ ਜਾਣਗੀਆਂ:


    1. ਕੋਵਿਡ ਕੇਅਰ ਸੈਂਟਰ (ਸੀਸੀਸੀ) :


    ਕ . ਮਾਮੂਲੀ ਜਾਂ ਬਹੁਤ ਮਾਮੂਲੀ ਕੇਸ ਜਾਂ ਕੋਵਿਡ ਦੇ ਸ਼ੱਕੀ ਕੇਸ।


    ਖ . ਆਰਜ਼ੀ ਸੁਵਿਧਾਵਾਂ। ਇਹ ਹੋਸਟਲਾਂ , ਹੋਟਲਾਂ , ਸਕੂਲਾਂ , ਸਟੇਡੀਅਮਾਂ , ਲੌਜਸ – ਸਰਕਾਰੀ ਤੇ ਨਿਜੀ ਦੋਵੇਂ – ਆਦਿ ’ ਚ ਸਥਾਪਿਤ ਕੀਤੀਆਂ ਜਾ ਸਕਦੀਆਂ ਹਨ।


    ਗ . ਲੋੜ ਪੈਣ ’ ਤੇ , ਮੌਜੂਦਾ ਕੁਆਰੰਟੀਨ ਸੁਵਿਧਾਵਾਂ ਕੋਵਿਡ ਕੇਅਰ ਸੈਂਟਰਾਂ ’ ਚ ਵੀ ਤਬਦੀਲ ਕੀਤੀਆਂ ਜਾ ਸਕਦੀਆਂ ਹਨ।


    ਘ . ਰੈਫ਼ਰਲ ਲਈ ਜ਼ਰੂਰ ਹੀ ਇੱਕ ਜਾਂ ਹੋਰ ਸਮਰਪਿਤ ਕੋਵਿਡ ਸਿਹਤ ਕੇਂਦਰ ਤੇ ਘੱਟੋ – ਘੱਟ ਇੱਕ ਸਮਰਪਿਤ ਕੋਵਿਡ ਹਸਪਤਾਲ ਮੈਪ ਕੀਤੇ ਜਾ ਸਕਦੇ ਹਨ।


    2. ਸਮਰਪਿਤ ਕੋਵਿਡ ਸਿਹਤ ਕੇਂਦਰ (ਡੀਸੀਐੱਚਸੀ):


    ਕ . ਉਨ੍ਹਾਂ ਸਾਰੇ ਕੇਸਾਂ ਦੀ ਦੇਖਭਾਲ਼ ਕਰਨਗੇ , ਜਿਨ੍ਹਾਂ ਨੂੰ ਕਲੀਨਿਕਲ ਤੌਰ ’ ਤੇ ਦਰਮਿਆਨੇ ਕਰਾਰ ਦਿੱਤਾ ਗਿਆ ਹੈ।


    ਖ . ਇਹ ਜਾਂ ਤਾਂ ਮੁਕੰਮਲ ਹਸਪਤਾਲ ਜਾਂ ਇੱਕ ਹਸਪਤਾਲ ’ ਚ ਇੱਕ ਵੱਖਰਾ ਬਲਾਕ , ਜਿਸ ਵਿੱਚ ਵੱਖਰਾ ਪ੍ਰਵੇਸ਼/ਨਿਕਾਸੀ ਦੁਆਰ/ਜ਼ੋਨਿੰਗ ਹੋਣੇ ਚਾਹੀਦੇ ਹਨ।


    ਗ . ਇਨ੍ਹਾਂ ਹਸਪਤਾਲਾਂ ’ ਚ ਬਿਸਤਰੇ ਹੋਣਗੇ ਤੇ ਆਕਸੀਜਨ ਦੀ ਮਦਦ ਯਕੀਨੀ ਤੌਰ ’ ਤੇ ਹੋਵੇਗੀ।


    3. ਸਮਰਪਿਤ ਕੋਵਿਡ ਹਸਪਤਾਲ (ਡੀਸੀਐੱਚ):


    ਕ . ਜਿਹੜੇ ਮਾਮਲੇ ਕਲੀਨਿਕਲ ਤੌਰ ’ ਤੇ ਗੰਭੀਰ ਕਿਸਮ ਦੇ ਕਰਾਰ ਦਿੱਤੇ ਗਏ ਹਨ , ਉਹ ਮੁੱਖ ਤੌਰ ’ ਤੇ ਵਿਆਪਕ ਦੇਖਭਾਲ਼ ਮੁਹੱਈਆ ਕਰਵਾਉਣਗੇ।


    ਖ . ਇਹ ਜਾਂ ਤਾਂ ਇੱਕ ਮੁਕੰਮਲ ਹਸਪਤਾਲ ਹੋਣਾ ਚਾਹੀਦਾ ਹੈ ਜਾਂ ਕਿਸੇ ਹਸਪਤਾਲ ’ ਚ ਵੱਖਰਾ ਬਲਾਕ ਹੋਣਾ ਚਾਹੀਦਾ ਹੈ , ਜਿਸ ਦਾ ਤਰਜੀਹੀ ਤੌਰ ’ ਤੇ ਵੱਖਰਾ ਪ੍ਰਵੇਸ਼/ਨਿਕਾਸੀ ਦੁਆਰ ਹੋਵੇ।


    ਗ . ਪੂਰੀ ਤਰ੍ਹਾਂ ਆਈਸੀਯੂ , ਵੈਂਟੀਲੇਟਰਾਂ ਤੇ ਬਿਸਤਰਿਆਂ ਨਾਲ ਲੈਸ , ਜਿੱਥੇ ਆਕਸੀਜਨ ਦੀ ਮਦਦ ਯਕੀਨੀ ਤੌਰ ’ ਤੇ ਹੋਵੇ।


    ਹੁਣ ਤੱਕ 4421 ਕੇਸਾਂ ਦੀ ਪੁਸ਼ਟੀ ਹੋ ਚੁੱਕੀ ਹੈ ਅਤੇ 117 ਮੌਤਾਂ ਰਿਪੋਰਟ ਹੋ ਚੁੱਕੀਆਂ ਹਨ। 326 ਵਿਅਕਤੀਆਂ ਦਾ ਇਲਾਜ ਹੋ ਚੁੱਕਿਆ ਹੈ/ਇਲਾਜ ਤੋਂ ਬਾਅਦ ਹਸਪਤਾਲਾਂ ਤੋਂ ਛੁੱਟੀ ਮਿਲ ਚੁੱਕੀ ਹੈ।


    ਕੋਵਿਡ – 19 ਨਾਲ ਸਬੰਧਿਤ ਤਕਨੀਕੀ ਮਾਮਲਿਆਂ ’ ਤੇ ਹਰ ਤਰ੍ਹਾਂ ਦੀ ਸਹੀ ਤੇ ਅਪਡੇਟਡ (ਤਾਜ਼ਾ) ਜਾਣਕਾਰੀ ਅਤੇ ਅਡਵਾਈਜ਼ਰੀ ਲਈ ਕਿਰਪਾ ਕਰਕੇ ਨਿਯਮਿਤ ਰੂਪ ’ ਚ ਇੱਥੇ ਜਾਓ: https://www.mohfw.gov.in/


    ਕੋਵਿਡ – 19 ਨਾਲ ਸਬੰਧਿਤ ਤਕਨੀਕੀ ਸੁਆਲ technicalquery.covid19@gov.in ਉੱਤੇ ਅਤੇ ਹੋਰ ਸੁਆਲ ncov2019@gov.in ਉੱਤੇ ਈਮੇਲ ਰਾਹੀਂ ਭੇਜੇ ਜਾ ਸਕਦੇ ਹਨ।


    ਕੋਵਿਡ – 19 ਬਾਰੇ ਕਿਸੇ ਵੀ ਤਰ੍ਹਾਂ ਦੇ ਸੁਆਲ ਹੋਣ , ਤਾਂ ਕਿਰਪਾ ਕਰਕੇ ਸਿਹਤ ਤੇ ਪਰਿਵਾਰ ਭਲਾਈ ਮੰਤਰਾਲੇ ਦੇ ਹੈਲਪਲਾਈਨ ਨੰਬਰ: + 91-11-23978046 ਜਾਂ 1075 ( ਟੋਲ – ਫ਼੍ਰੀ) ਜਾਂ 1075 ( ਟੋਲ – ਫ਼੍ਰੀ) ਉੱਤੇ ਕਾੱਲ ਕਰੋ। ਕੋਵਿਡ – 19 ਬਾਰੇ ਰਾਜਾਂ/ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਦੇ ਹੈਲਪਲਾਈਨ ਨੰਬਰਾਂ ਦੀ ਸੂਚੀ ਵੀ ਇੱਥੇ ਉਪਲੱਬਧ ਹੈ https://www.mohfw.gov.in/pdf/coronvavirushelplinenumber.pdf


    *****


    ਐੱਮਵੀ

    
    
    (Release ID: 1612068) Visitor Counter : 4
    
    
      Read this release in: English , Urdu , Hindi , Marathi , Assamese , Manipuri , Bengali , Gujarati , Odia , Tamil , Telugu , Kannada , Malayalam