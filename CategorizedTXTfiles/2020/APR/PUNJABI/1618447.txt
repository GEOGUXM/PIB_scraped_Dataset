      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਨੇ ਆਪਣੇ ‘ਮਨ ਕੀ ਬਾਤ’ ਸੰਬੋਧਨ ਵਿੱਚ ਸਰਕਾਰ ਦੀ ਗ਼ਰੀਬਾਂ ਲਈ ਪ੍ਰਤੀਬੱਧਤਾ ਦੁਹਰਾਈ
      Posted On: 26 APR 2020 5:04PM by PIB Chandigarh


    ਚੰਡੀਗੜ੍ਹ, 26 ਅਪ੍ਰੈਲ,2020
    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਨੇ ਅੱਜ ਆਪਣੇ ‘ਮਨ ਕੀ ਬਾਤ’ ਸੰਬੋਧਨ ’ਚ ਗ਼ਰੀਬਾਂ ਲਈ ਸਰਕਾਰ ਦੀ ਪ੍ਰਤੀਬੱਧਤਾ ਨੂੰ ਦੁਹਰਾਉਂਦਿਆਂ ਕਿਹਾ ਕਿ ‘ਪ੍ਰਧਾਨ ਮੰਤਰੀ ਗ਼ਰੀਬ ਕਲਿਆਣ ਪੈਕੇਜ’ ਤਹਿਤ ਧਨ ਸਿੱਧਾ ਗ਼ਰੀਬਾਂ ਦੇ ਖਾਤਿਆਂ ਵਿੱਚ ਟ੍ਰਾਂਸਫ਼ਰ ਕੀਤਾ ਜਾ ਰਿਹਾ ਹੈ। ਉਨ੍ਹਾਂ ਕਿਹਾ ਕਿ ਬੁਢਾਪਾ ਪੈਨਸ਼ਨ ਸ਼ੁਰੂ ਕਰ ਦਿੱਤੀ ਗਈ ਹੈ ਅਤੇ ਗ਼ਰੀਬਾਂ ਨੂੰ ਮੁਫ਼ਤ ਗੈਸ ਸਿਲੰਡਰਾਂ ਅਤੇ ਤਿੰਨ ਮਹੀਨਿਆਂ ਵਾਸਤੇ ਰਾਸ਼ਨ ਜਿਹੀਆਂ ਸੁਵਿਧਾਵਾਂ ਮੁਹੱਈਆ ਕਰਵਾਈਆਂ ਜਾ ਰਹੀਆਂ ਹਨ। ਸਥਾਨਕ ਪ੍ਰਸ਼ਾਸਨ ਅਤੇ ਰਾਜ ਸਰਕਾਰਾਂ ਦੀ ਸਖ਼ਤ ਮਿਹਨਤ ਦੀ ਸ਼ਲਾਘਾ ਕਰਦਿਆਂ ਉਨ੍ਹਾਂ ਕਿਹਾ ਕਿ ਕੋਰੋਨਾ ਦੀ ਵਿਸ਼ਵ–ਪੱਧਰੀ ਮਹਾਮਾਰੀ ਨਾਲ ਜੰਗ ’ਚ ਉਨ੍ਹਾਂ ਵੱਲੋਂ ਨਿਭਾਈਆਂ ਜਾ ਰਹੀਆਂ ਇਹ ਜ਼ਿੰਮੇਵਾਰੀਆਂ ਅਹਿਮ ਹਨ।
    ਪ੍ਰਧਾਨ ਮੰਤਰੀ ਨੇ ਅੱਗੇ ਕਿਹਾ ਕਿ ਵਿਭਿੰਨ ਸਰਕਾਰੀ ਵਿਭਾਗਾਂ ਤੇ ਬੈਂਕਿੰਗ ਖੇਤਰ ਦੇ ਕਰਮਚਾਰੀਆਂ ਨੂੰ ਹਰ ਸਮੇਂ ਇੱਕ ਟੀਮ ਵਜੋਂ ਇਕਜੁੱਟਤਾ ਨਾਲ ਕੰਮ ਕਰਦਿਆਂ ਜ਼ਰੂਰੀ ਸੇਵਾਵਾਂ ਮੁਹੱਈਆ ਕਰਨ ਦੇ ਕੰਮ ’ਚ ਲਾਇਆ ਗਿਆ ਹੈ। ਉਨ੍ਹਾਂ ਇਹ ਵੀ ਕਿਹਾ ਕਿ ਭਾਰਤੀ ਰੇਲਵੇਜ਼ ਲਗਭਗ 60 ਰੂਟਾਂ ’ਤੇ 100 ਤੋਂ ਵੱਧ ਪਾਰਸਲ ਰੇਲ–ਗੱਡੀਆਂ ਚਲਾ ਰਿਹਾ ਹੈ ਅਤੇ ‘ਲਾਈਫ਼ਲਾਈਨ ਉਡਾਨ’ ਨਾਮ ਦੀ ਵਿਸ਼ੇਸ਼ ਮੁਹਿੰਮ ਦੇਸ਼ ਦੇ ਹਰੇਕ ਕੋਣੇ ਤੱਕ ਦਵਾਈਆਂ ਦੀ ਸਪਲਾਈ ਯਕੀਨੀ ਬਣਾਉਂਦੀ ਹੈ।
    ਇਹ ਪਹਿਲਕਦਮੀਆਂ ‘ਪ੍ਰਧਾਨ ਮੰਤਰੀ ਗ਼ਰੀਬ ਕਲਿਆਣ ਯੋਜਨਾ’ ਤਹਿਤ 1.7 ਲੱਖ ਕਰੋੜ ਰੁਪਏ ਦੇ ਰਾਹਤ ਪੈਕੇਜ ਤੋਂ ਇਲਾਵਾ ਹਨ, ਜਿਨ੍ਹਾਂ ਦਾ ਐਲਾਨ ਭਾਰਤ ਸਰਕਾਰ ਵੱਲੋਂ 26 ਮਾਰਚ, 2020 ਨੂੰ ਲੌਕਡਾਊਨ ਦੇ ਅਸਰਾਂ ਨਾਲ ਜੂਝਣ ਵਿੱਚ ਉਨ੍ਹਾਂ ਦੀ ਮਦਦ ਲਈ ਕੀਤਾ ਗਿਆ ਸੀ।
    ਪੰਜਾਬ, ਹਰਿਆਣਾ ਅਤੇ ਹਿਮਾਚਲ ਪ੍ਰਦੇਸ਼ ਰਾਜਾਂ ਵਿੱਚ ਲਾਭਾਰਥੀਆਂ ਨੇ ਪੈਕੇਜ ਤਹਿਤ ਮਿਲੀ ਰਾਹਤ ਲਈ ਸਰਕਾਰ ਦਾ ਧੰਨਵਾਦ ਕਰਦਿਆਂ ਰਾਹਤ ਤੇ ਤਸੱਲੀ ਪ੍ਰਗਟਾਈ ਹੈ। ਹਿਮਾਚਲ ਪ੍ਰਦੇਸ਼ ਦੇ ਸੋਲਨ ਤੋਂ ਰੁਕਮਣੀ ਨੇ ਕਿਹਾ ਕਿ ਉਨ੍ਹਾਂ ਨੂੰ ਬੁਢਾਪਾ ਪੈਨਸ਼ਨ ਮਿਲ ਗਈ ਹੈ ਤੇ ਉਨ੍ਹਾਂ ਇਸ ਲਈ ਭਾਰਤ ਸਰਕਾਰ ਦਾ ਸ਼ੁਕਰੀਆ ਅਦਾ ਕੀਤਾ। ਸਾਰੀਆਂ ਸਰਕਾਰੀ ਯੋਜਨਾਵਾਂ ਦੀ ਸ਼ਲਾਘਾ ਕਰਦਿਆਂ ਹਰਿਆਣਾ ਦੇ ਰੇਵਾੜੀ ਜ਼ਿਲ੍ਹੇ ਦੇ ਇੱਕ ਕਿਸਾਨ ਸੁਮੀਤ ਚੌਧਰੀ ਨੇ ਕਿਹਾ ਕਿ ਪੀਐੱਮ–ਕਿਸਾਨ ਤਹਿਤ ਉਨ੍ਹਾਂ ਨੂੰ ਧਨ ਮਿਲ ਗਿਆ ਹੈ। ਪੀਐੱਮ–ਕਿਸਾਨ ਦੇ ਲਾਭਾਰਥੀ ਤੇ ਪੰਚਕੂਲਾ ਦੇ ਪਿੰਡ ਬਰਵਾਲਾ ਨਿਵਾਸੀ ਬਲਵਿੰਦਰ ਸਿੰਘ ਨੇ ਮਹਿਸੂਸ ਕੀਤਾ ਕਿ ਇਹ ਸਰਕਾਰ ਦੀ ਇੱਕ ਵੱਡੀ ਮਦਦ ਹੈ ਅਤੇ ਉਹ ਇਸ ਰਕਮ ਦੀ ਵਰਤੋਂ ਖੇਤੀ ਗਤੀਵਿਧੀਆਂ ਲਈ ਕਰ ਰਹੇ ਹਨ। ਲਾਭਾਰਥੀਆਂ ਵੱਲੋਂ ਪੂਰੀ ਜਾਗਰੂਕਤਾ ਵਿਖਾਈ ਜਾ ਰਹੀ ਹੈ ਤੇ ਉਹ ਹਰ ਤਰ੍ਹਾਂ ਦੀ ਸਾਵਧਾਨੀ ਵਰਤ ਰਹੇ ਹਨ; ਜਿਵੇਂ ਔਰਤਾਂ ਜਲੰਧਰ ’ਚ ਜ਼ਿਲ੍ਹਾ ਪ੍ਰਸ਼ਾਸਨ ਵੱਲੋਂ ‘ਪ੍ਰਧਾਨ ਮੰਤਰੀ ਗ਼ਰੀਬ ਕਲਿਆਣ’ ਰਾਹਤ ਪੈਕੇਜ ਤਹਿਤ ਵੰਡੀ ਜਾਣ ਵਾਲੀ ਮੁਫ਼ਤ ਕਣਕ ਅਤੇ ਦਾਲਾਂ ਲੈਂਦੇ ਸਮੇਂ ਕਤਾਰ ਵਿੱਚ ਆਪਣੇ ਚਿਹਰੇ ਢਕ ਰਹੀਆਂ ਹਨ ਤੇ ਸਮਾਜਿਕ–ਦੂਰੀ ਦਾ ਵੀ ਪੁਰਾ ਧਿਆਨ ਰੱਖਿਆ ਜਾ ਰਿਹਾ ਹੈ।
    https://twitter.com/PIBChandigarh/status/1250342341992263682 (ਹਿਮਾਚਲ ਪ੍ਰਦੇਸ਼ ਦੇ ਰੁਕਮਣੀ)
    https://twitter.com/PIBChandigarh/status/1252519707774607360?s=09 (ਸੁਮਿਤ ਚੌਧਰੀ, ਹਰਿਆਣਾ)
    https://twitter.com/PIBChandigarh/status/1253245480479285248?s=09 (ਬਲਵਿੰਦਰ ਸਿੰਘ, ਹਰਿਆਣਾ)
    https://twitter.com/ROBChandigarh/status/1254314974677045248 (ਜਲੰਧਰ, ਰਾਸ਼ਨ ਲਈ ਕਤਾਰ ’ਚ ਔਰਤਾਂ)
    ਰਾਹਤ ਕਦਮਾਂ ਦੀ ਲੜੀ ਵਿੱਚ ਭਾਰਤ ਸਰਕਾਰ ਨੇ 15 ਅਪ੍ਰੈਲ, 2020 ਨੂੰ ਸੰਚਿਤ ਸੰਸ਼ੋਧਿਤ ਦਿਸ਼ਾ–ਨਿਰਦੇਸ਼ ਜਾਰੀ ਕਰਦਿਆਂ ਕੁਝ ਚੋਣਵੀਂਆਂ ਗਤੀਵਿਧੀਆਂ ਦੀ ਇਜਾਜ਼ਤ ਦੇ ਦਿੱਤੀ ਸੀ ਪਰ ਇਹ ਪ੍ਰਵਾਨਗੀ ਹੌਟ–ਸਪੌਟ ਦੇ ਕੰਟੇਨਮੈਂਟ ਜ਼ੋਨਜ਼ ’ਚ ਨਹੀਂ ਦਿੱਤੀ ਗਈ ਹੈ। ਇਸ ਤੋਂ ਬਾਅਦ ਇਸ ਖੇਤਰ ਵਿੱਚ ਨਿਰਮਾਣ ਤੇ ਉਦਯੋਗਿਕ ਗਤੀਵਿਧੀਆਂ ਮੁੜ ਸ਼ੁਰੂ ਹੋ ਗਈਆਂ ਹਨ। ਹਰਿਆਣਾ ’ਚ ਕੰਮ–ਕਾਜ ਵਾਲੀਆਂ ਥਾਵਾਂ ’ਤੇ ਪ੍ਰਬੰਧਨ ਵੱਲੋਂ ਥਰਮਲ ਸਕੈਨਿੰਗ, ਸੈਨੀਟਾਈਜ਼ਰਜ਼ ਆਦਿ ਦੇ ਇੰਤਜ਼ਾਮ ਕਰਨ ਜਿਹੇ ਦਿਸ਼ਾ–ਨਿਰਦੇਸ਼ਾਂ ਦੀ ਬਾਕਾਇਦਾ ਪਾਲਣਾ ਕੀਤੀ ਜਾ ਰਹੀ ਹੈ। ਕਰਮਚਾਰੀ ਵੀ ਕੰਮ ਕਰਦੇ ਸਮੇਂ ਮਾਸਕ ਪਹਿਨ ਰਹੇ ਹਨ ਤੇ ਇੱਕ–ਦੂਜੇ ਤੋਂ ਸਮਾਜਿਕ–ਦੂਰੀ ਕਾਇਮ ਰੱਖ ਰਹੇ ਹਨ।
    https://twitter.com/ROBChandigarh/status/1254319576105447424?s=09 (ਝੱਜਰ ’ਚ ਆਟਾ ਚੱਕੀ)
    https://twitter.com/ROBChandigarh/status/1254319891127001089?s=09 (ਪਲਵਲ ’ਚ ਨਿਰਮਾਣ)
    https://twitter.com/ROBChandigarh/status/1254318714712776706?s=09 (ਕੁਰੂਕਸ਼ੇਤਰ ’ਚ ਕਰਮਚਾਰੀ)
    *****
    ਡੀਪੀ/ਐੱਚਆਰ


    

    
    (Release ID: 1618447) Visitor Counter : 1
    
    
      Read this release in: English