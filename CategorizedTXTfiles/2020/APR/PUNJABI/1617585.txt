      ਰੱਖਿਆ ਮੰਤਰਾਲਾ

      ਰੱਖਿਆ ਮੰਤਰੀ ਸ਼੍ਰੀ ਰਾਜਨਾਥ ਸਿੰਘ ਨੇ ਕੋਵਿਡ - 19 ਨਮੂਨਿਆਂ ਦੀ ਜਾਂਚ ਕਰਨ ਲਈ ਡੀਆਰਡੀਓ ਦੁਆਰਾ ਵਿਕਸਿਤ ਮੋਬਾਈਲ ਪ੍ਰਯੋਗਸ਼ਾਲਾ ਦਾ ਉਦਘਾਟਨ ਕੀਤਾ
      Posted On: 23 APR 2020 4:14PM by PIB Chandigarh


    ਰੱਖਿਆ ਮੰਤਰੀ ਸ਼੍ਰੀ ਰਾਜਨਾਥ ਸਿੰਘ ਨੇ ਅੱਜ ਈਐੱਸਆਈਪੀ ਹਸਪਤਾਲ , ਹੈਦਰਾਬਾਦ ਅਤੇ ਪ੍ਰਾਈਵੇਟ ਉਦਯੋਗ ਦੇ ਸਹਿਯੋਗ ਨਾਲ ਡੀਆਰਡੀਓ ਦੁਆਰਾ ਵਿਕਸਿਤ ਇੱਕ ਮੋਬਾਈਲ ਵਾਇਰੋਲੋਜੀ ਰਿਸਰਚ ਐਂਡ ਡਾਇਗਨੌਸਟਿਕਸ ਲੈਬਾਰਟਰੀ (ਐੱਮਵੀਆਰਡੀਐੱਲ) ਦਾ ਵੀਡੀਓ ਕਾਨਫ਼ਰੰਸ ਰਾਹੀਂ ਉਦਘਾਟਨ ਕੀਤਾ ।


    ਇਸ ਮੌਕੇ ’ ਤੇ ਬੋਲਦਿਆਂ , ਰੱਖਿਆ ਮੰਤਰੀ ਨੇ ਕਿਹਾ ਕਿ ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਅਗਵਾਈ ਵਾਲੀ ਸਰਕਾਰ ਨੇ ਕਈ ਸਮੇਂ ਸਿਰ ਫੈਸਲੇ ਲਏ ਹਨ , ਜਿਸ ਕਾਰਨ ਦੇਸ਼ ਵਿੱਚ ਕੋਵਿਡ - 19 ਦਾ ਫੈਲਾਅ ਹੋਰਨਾਂ ਦੇਸ਼ਾਂ ਦੇ ਮੁਕਾਬਲੇ ਕਿਤੇ ਘੱਟ ਹੈ ।


    ਸ਼੍ਰੀ ਰਾਜਨਾਥ ਸਿੰਘ ਨੇ 15 ਦਿਨਾਂ ਦੇ ਰਿਕਾਰਡ ਸਮੇਂ ਵਿੱਚ ਇਸ ਬਾਇਓ-ਸੇਫ਼ਟੀ ਲੈਵਲ 2 ਅਤੇ ਲੈਵਲ 3 ਲੈਬ ਦੀ ਸਥਾਪਨਾ ਦੀ ਸ਼ਲਾਘਾ ਕੀਤੀ ਜਿਸਨੂੰ ਆਮ ਤੌਰ ’ ਤੇ ਬਣਾਉਣ ਲਈ ਲਗਭਗ ਛੇ ਮਹੀਨਿਆਂ ਦਾ ਸਮਾਂ ਲਗਦਾ ਹੈ । ਉਨ੍ਹਾਂ ਕਿਹਾ ਕਿ ਇਹ ਟੈਸਟਿੰਗ ਸੁਵਿਧਾ ਜੋ ਇੱਕ ਦਿਨ ਵਿੱਚ 1000 ਤੋਂ ਵੱਧ ਨਮੂਨਿਆਂ ਦੇ ਟੈਸਟ ਕਰ ਸਕਦੀ ਹੈ , ਇਹ ਦੇਸ਼ ਦੀਆਂ ਕੋਵਿਡ - 19 ਨਾਲ ਲੜਨ ਵਿੱਚ ਯੋਗਤਾਵਾਂ ਨੂੰ ਵਧਾਏਗੀ ।


    ਉਨ੍ਹਾਂ ਕਿਹਾ ਕਿ ਸਾਡੀਆਂ ਹਥਿਆਰਬੰਦ ਸੈਨਾਵਾਂ ਕੋਵਿਡ - 19 ਦਾ ਮੁਕਾਬਲਾ ਕਰਨ ਲਈ ਕਈ ਤਰੀਕਿਆਂ ਨਾਲ ਯੋਗਦਾਨ ਪਾ ਰਹੀਆਂ ਹਨ - ਜਿਵੇਂ ਕਿ ਕੁਆਰੰਟੀਨ ਕੇਂਦਰ ਸਥਾਪਿਤ ਕਰਨਾ , ਸਿਹਤ ਸੁਵਿਧਾਵਾਂ ਮੁਹੱਈਆ ਕਰਵਾਉਣਾ , ਭਾਰਤੀ ਨਾਗਰਿਕਾਂ ਨੂੰ ਦੂਜੇ ਦੇਸ਼ਾਂ ਤੋਂ ਬਾਹਰ ਕੱਢਣਾ ਆਦਿ , ਅਤੇ ਇਹ ਕੋਸ਼ਿਸ਼ਾਂ ਜਾਰੀ ਰਹਿਣਗੀਆਂ ।


    ਇਸ ਸਮਾਰੋਹ ਵਿੱਚ ਸ਼੍ਰੀ ਜੀ ਕਿਸ਼ਨ ਰੈੱਡੀ ਮਾਣਯੋਗ ਕੇਂਦਰੀ ਗ੍ਰਹਿ ਰਾਜ ਮੰਤਰੀ , ਸ਼੍ਰੀ ਸੰਤੋਸ਼ ਕੁਮਾਰ ਗੰਗਵਾਰ ਮਾਣਯੋਗ ਕੇਂਦਰੀ ਕਿਰਤ ਅਤੇ ਰੋਜ਼ਗਾਰ ਰਾਜ ਮੰਤਰੀ , ਤੇਲੰਗਾਨਾ ਸਰਕਾਰ ਦੇ ਸ਼੍ਰੀ ਕੇ ਟੀ ਰਾਮਾ ਰਾਓ ਮਾਣਯੋਗ ਆਈ ਟੀ ਉਦਯੋਗ , ਮਿਉਂਸੀਪਲ ਪ੍ਰਸ਼ਾਸਨ ਅਤੇ ਸ਼ਹਿਰੀ ਵਿਕਾਸ ਮੰਤਰੀ , ਤੇਲੰਗਾਨਾ ਸਰਕਾਰ ਦੇ ਸ਼੍ਰੀ ਚੌਧਰੀ ਮੱਲਾ ਰੈੱਡੀ ਮਾਣਯੋਗ ਲੇਬਰ ਮੰਤਰੀ ਅਤੇ ਡਾ. ਜੀ ਸਤੀਸ਼ ਰੈੱਡੀ ਸੱਕਤਰ ਡੀਡੀਆਰ ਅਤੇ ਡੀ ਅਤੇ ਚੇਅਰਮੈਨ ਡੀਆਰਡੀਓ ਵੀ ਮੌਜੂਦ ਸਨ ।


    ਇਹ ਅਜਿਹੀ ਪਹਿਲੀ ਮੋਬਾਈਲ ਵਾਇਰਲ ਰਿਸਰਚ ਲੈਬ (ਐੱਮਵੀਆਰਐੱਲ) ਹੈ ਜੋ ਕੋਵਿਡ - 19 ਸਕ੍ਰੀਨਿੰਗ ਅਤੇ ਇਸ ਨਾਲ ਸਬੰਧਿਤ ਆਰ ਐਂਡ ਡੀ ਗਤੀਵਿਧੀਆਂ ਨੂੰ ਤੇਜ਼ ਕਰੇਗੀ । ਇਸ ਨੂੰ ਡੀਆਰਡੀਓ ਦੀ ਹੈਦਰਾਬਾਦ ਅਧਾਰਿਤ ਪ੍ਰਯੋਗਸ਼ਾਲਾ , ਖੋਜ ਕੇਂਦਰ ਇਮਾਰਾਤ (ਆਰਸੀਆਈ) , ਦੁਆਰਾ ਈਐੱਸਆਈਸੀ ਹਸਪਤਾਲ , ਹੈਦਰਾਬਾਦ ਦੇ ਸਲਾਹ ਮਸ਼ਵਰੇ ਨਾਲ ਵਿਕਸਿਤ ਕੀਤਾ ਗਿਆ ਸੀ ।


    ਮੋਬਾਈਲ ਵਾਇਰਲ ਰਿਸਰਚ ਲੈਬ ਗਤੀਵਿਧੀਆਂ ਨੂੰ ਪੂਰਾ ਕਰਨ ਲਈ , ਬੀਐੱਸਐੱਲ 3 ਲੈਬ ਅਤੇ ਬੀਐੱਸਐੱਲ 2 ਲੈਬ ਦੇ ਜ਼ਰੂਰੀ ਤੱਤਾਂ ਦਾ ਸੰਯੋਗ ਹੈ । ਲੈਬਾਂ ਨੂੰ ਅੰਤਰਰਾਸ਼ਟਰੀ ਦਿਸ਼ਾ ਨਿਰਦੇਸ਼ਾਂ ਨੂੰ ਪੂਰਾ ਕਰਨ ਲਈ ਡਬਲਿਊਐੱਚਓ ਅਤੇ ਆਈਸੀਐੱਮਆਰ ਬਾਇਓ-ਸੇਫਟੀ ਮਿਆਰਾਂ ਅਨੁਸਾਰ ਬਣਾਇਆ ਗਿਆ ਹੈ । ਸਿਸਟਮ ਨੂੰ ਬਿਜਲੀ ਦੇ ਨਿਯੰਤਰਣ , ਐੱਲਏਐੱਨ (ਲੈਨ) , ਟੈਲੀਫ਼ੋਨ ਕੇਬਲਿੰਗ ਅਤੇ ਸੀਸੀਟੀਵੀ ਨਾਲ ਬਣਾਇਆ ਗਿਆ ਹੈ ।


    ਮੋਬਾਇਲ ਲੈਬ ਕੋਵਿਡ - 19 ਦੀ ਪਛਾਣ ਕਰਨ ਵਿੱਚ ਮਦਦ ਕਰੇਗੀ । ਇਹ ਡਰੱਗ ਸਕ੍ਰੀਨਿੰਗ ਲਈ ਵਾਇਰਸ ਕਲਚਰਿੰਗ , ਕਨਵਾਲੇਸੈਂਟ ਪਲਾਜ਼ਮਾ ਉਤਪੰਨ ਥੈਰੇਪੀ ਵੀ ਕਰੇਗੀ । ਇਸ ਤੋਂ ਇਲਾਵਾ ਇਹ ਕੋਵਿਡ - 19 ਮਰੀਜ਼ਾਂ ਦੀ ਢੁਕਵੀਂ ਇਮਿਊਨ ਪ੍ਰੋਫਾਈਲਿੰਗ ਕਰੇਗੀ ਤਾਂ ਜੋ ਟੀਕੇ ਦੇ ਵਿਕਾਸ ਲਈ ਖ਼ਾਸ ਤੌਰ ’ ਤੇ ਭਾਰਤੀ ਆਬਾਦੀ ਉੱਪਰ ਸ਼ੁਰੂਆਤੀ ਕਲੀਨਿਕਲ ਟ੍ਰਾਇਲ ਕਰਨ ਵਿੱਚ ਵੀ ਸਹਾਇਤਾ ਕਰੇਗੀ । ਇਹ ਲੈਬ ਪ੍ਰਤੀ ਦਿਨ 1000 ਤੋਂ 2000 ਨਮੂਨਿਆਂ ਦੀ ਜਾਂਚ ਕਰਦੀ ਹੈ । ਇਸ ਲੈਬ ਨੂੰ ਲੋੜ ਅਨੁਸਾਰ ਦੇਸ਼ ਵਿੱਚ ਕਿਤੇ ਵੀ ਲਿਜਾਇਆ ਜਾ ਸਕਦਾ ਹੈ ।


    ਡੀਆਰਡੀਓ ਨੇ ਕੰਟੇਨਰਾਂ ਦੀ ਵਿਵਸਥਾ ਕਰਨ ਲਈ ਐੱਮ/ਐੱਸ ਆਈਸੀਓਐੱਮਐੱਮ ਦੇ , ਬੀਐੱਸਐੱਲ 2 ਅਤੇ ਬੀਐੱਸਐੱਲ 3 ਲੈਬਾਂ ਦਾ ਨਿਰਧਾਰਿਤ ਸਮੇਂ ਵਿੱਚ ਡਿਜ਼ਾਇਨ ਅਤੇ ਨਿਰਮਾਣ ਕਰਨ ਲਈ ਐੱਮ/ਐੱਸ ਆਈ ਕਲੀਨ ਦੇ , ਅਤੇ ਅਧਾਰ ਢਾਂਚੇ ਲਈ ਐੱਮ/ਐੱਸ ਹਾਈ ਟੈੱਕ ਹਾਈਡ੍ਰੌਲਿਕਸ ਦੇ ਕ੍ਰਮਵਾਰ ਯੋਗਦਾਨ ਨੂੰ ਸਵੀਕਾਰਿਆ ।


    ***


    ਏਬੀਬੀ/ ਐੱਸਐੱਸ/ ਨੈਂਪੀ/ ਕੇਏ/ ਡੀਕੇ/ ਸਾਵੀ/ ਏਡੀਏ

    
    
    (Release ID: 1617585) Visitor Counter : 11
    
    
      Read this release in: English , Urdu , Hindi , Marathi , Assamese , Manipuri , Gujarati , Odia , Tamil , Telugu , Kannada