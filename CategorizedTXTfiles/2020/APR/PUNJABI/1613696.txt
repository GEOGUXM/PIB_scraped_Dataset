      ਰਸਾਇਣ ਤੇ ਖਾਦ ਮੰਤਰਾਲਾ

      ਪ੍ਰਧਾਨ ਮੰਤਰੀ ਜਨਔਸ਼ਧੀ ਕੇਂਦਰ ਦੇ ਲੋਕ ਕੋਰੋਨਾ ਜੋਧਿਆਂ ਵਜੋਂ ਕੰਮ ਕਰ ਰਹੇ ਹਨ – ਮਾਂਡਵੀਯਾ
      Posted On: 12 APR 2020 5:21PM by PIB Chandigarh


    ਰਸਾਇਣ ਤੇ ਖਾਦ ਰਾਜ ਮੰਤਰੀ ਸ਼੍ਰੀ ਮਨਸੁਖ ਮਾਂਡਵੀਯਾ ਨੇ ਕਿਹਾ ਹੈ ਕਿ ਇਨ੍ਹਾਂ ਮੌਜੂਦਾ ਔਖੇ ਹਾਲਾਤ ’ ਚ ਵੀ ਪ੍ਰਧਾਨ ਮੰਤਰੀ ਜਨਔਸ਼ਧੀ ਕੇਂਦਰ (ਪੀਐੱਮਜੇਕੇ) ਦੇ ਲੋਕ ਕੋਰੋਨਾ – ਜੋਧਿਆਂ ਵਜੋਂ ਕੰਮ ਕਰ ਰਹੇ ਹਨ ਤੇ ਦੇਸ਼ ਦੀ ਸੇਵਾ ਕਰ ਰਹੇ ਹਨ।


    ਮੰਤਰੀ ਨੇ ਇੱਕ ਟਵੀਟ ’ ਚ ਕਿਹਾ , ਦੇਸ਼ ਭਰ ਦੇ 6300 ਜਨ ਔਸ਼ਧੀ ਕੇਂਦਰਾਂ ’ ਚ ਸਸਤੀਆਂ ਦਵਾਈਆਂ ਉਪਲਬਧ ਹਨ।


    ਸ਼੍ਰੀ ਮਾਂਡਵੀਯਾ ਨੇ ਅੱਗੇ ਕਿਹਾ ਕਿ ਮੌਜੂਦਾ ਸਥਿਤੀ ਨਾਲ ਨਜਿੱਠਣ ਲਈ ਇਸ ਦੇ ਗੋਦਾਮ ਜੰਗੀ – ਪੱਧਰ ’ ਤੇ ਦਿਨ – ਰਾਤ ਕੰਮ ਕਰ ਰਹੇ ਹਨ।


    ਕੋਵਿਡ –19 ਮਹਾਮਾਰੀ ਫੈਲਣ ਕਾਰਨ ਸਮੁੱਚੇ ਦੇਸ਼ ’ ਚ ਲੌਕਡਾਊਨ ਲਾਗੂ ਹੈ , ਅਜਿਹੇ ਹਾਲਾਤ ’ ਚ ਪ੍ਰਧਾਨ ਮੰਤਰੀ ਭਾਰਤੀਯ ਜਨਔਸ਼ਧੀ ਕੇਂਦਰ ਦੇ ਫ਼ਾਰਮਾਸਿਸਟ ਦੇਸ਼ ਦੇ ਆਮ ਨਾਗਰਿਕਾਂ ਤੱਕ ਸਸਤੀਆਂ ਕੀਮਤਾਂ ’ ਤੇ ਮਿਆਰੀ ਜੈਨੇਰਿਕ ਦਵਾਈਆਂ ਪਹੁੰਚਾ ਰਹੇ ਹਨ।


    ਇਸ ਵੇਲੇ ਪੂਰੇ ਦੇਸ਼ ਦੇ 726 ਜ਼ਿਲ੍ਹਿਆਂ ’ ਚ 6300 ਪ੍ਰਧਾਨ ਮੰਤਰੀ ਜਨ – ਔਸ਼ਧੀ ਕੇਂਦਰ ਕੰਮ ਕਰ ਰਹੇ ਹਨ।


    ਪ੍ਰਧਾਨ ਮੰਤਰੀ ਭਾਰਤੀਯ ਜਨ – ਔਸ਼ਧੀ ਪਰਿਯੋਜਨਾ (ਪੀਐੱਮਬੀਜੇਪੀ) ਸਕੀਮ ਭਾਰਤ ਸਰਕਾਰ ਦੇ ਰਸਾਇਣ ਤੇ ਖਾਦ ਮੰਤਰਾਲੇ ਦੇ ਫ਼ਾਰਮਾਸਿਉਟੀਕਲਸ ਵਿਭਾਗ ਵੱਲੋਂ ਚਲਾਈ ਜਾ ਰਹੀ ਹੈ , ਜਿਸ ਦਾ ਉਦੇਸ਼ ਹਰੇਕ ਲੋੜਵੰਦ ਨੂੰ ਮਿਆਰੀ ਤੇ ਸਸਤੀ ਸਿਹਤ – ਸੰਭਾਲ਼ ਸੁਵਿਧਾ ਮੁਹੱਈਆ ਕਰਵਾਉਣਾ ਹੈ।


    ਸਸਤੀਆਂ ਦਵਾਈਆਂ ਦੀ ਉਪਲਬਧਤਾ ਯਕੀਨੀ ਬਣਾਉਣ ਲਈ ਗੁਰੂਗ੍ਰਾਮ ’ ਚ ਇੱਕ ਕੇਂਦਰੀ ਗੋਦਾਮ , ਗੁਵਾਹਾਟੀ ਤੇ ਚੇਨਈ ’ ਚ ਦੋ ਖੇਤਰੀ ਗੋਦਾਮ ਅਤੇ 50 ਡਿਸਟ੍ਰੀਬਿਊਟਰ ਆਪਣੀ ਪੂਰੀ ਸਮਰੱਥਾ ਨਾਲ ਕੰਮ ਕਰ ਰਹੇ ਹਨ। ਦਵਾਈਆਂ ਦੀ ਸਪਲਾਈ ਕੰਟਰੋਲ ਕਰਨ ਲਈ ਇੱਕ ਮਜ਼ਬੂਤ ਐੱਸਏਪੀ ( SAP ) ਅਧਾਰਿਤ ‘ ਐਂਡ ਟੂ ਐਂਡ ਪੁਆਇੰਟ ਆਵ੍ ਸੇਲਜ਼ ’ ਸੌਫ਼ਟਵੇਅਰ ਸਥਾਪਿਤ ਕੀਤਾ ਗਿਆ ਹੈ। ਲਾਗਲੇ ਜਨ – ਔਸ਼ਧੀ ਕੇਂਦਰ ਨੂੰ ਲੱਭਣ ਤੇ ਦਵਾਈਆਂ ਦੀ ਉਪਲਬਧਤਾ ਤੇ ਉਨ੍ਹਾਂ ਦੀ ਕੀਮਤ ਦਾ ਪਤਾ ਲਗਾਉਣ ਲਈ ਮੋਬਾਈਲ ਐਪਲੀਕੇਸ਼ਨ ‘ ਜਨ ਔਸ਼ਧੀ ਸੁਗਮ ’ ਵੀ ਆਮ ਜਨਤਾ ਲਈ ਉਪਲਬਧ ਹੈ। ਇਹ ਐਪਲੀਕੇਸ਼ਨ ਗੂਗਲ ਪਲੇਅ ਸਟੋਰ ਅਤੇ ਆਈ – ਫ਼ੋਨ ਸਟੋਰ ਤੋਂ ਡਾਊਨਲੋਡ ਕੀਤੀ ਜਾ ਸਕਦੀ ਹੈ।


    ਲੌਕਡਾਊਨ ਦੇ ਸਮੇਂ ਦੌਰਾਨ ਪ੍ਰਧਾਨ ਮੰਤਰੀ ਭਾਰਤੀਯ ਜਨ – ਔਸ਼ਧੀ ਪਰਿਯੋਜਨਾ (ਪੀਐੱਮਬੀਜੇਪੀ) ਵੀ ਆਮ ਜਨਤਾ ਨੂੰ ਕੋਰੋਨਾ ਵਾਇਰਸ ਤੋਂ ਸੁਰੱਖਿਅਤ ਰਹਿਣ ਵਿੱਚ ਮਦਦ ਲਈ ਆਪਣੇ ਸੋਸ਼ਲ ਮੀਡੀਆ ਪਲੈਟਫ਼ਾਰਮਾਂ ਉੱਤੇ ਜਾਣਕਾਰੀ – ਭਰਪੂਰ ਪੋਸਟਾਂ ਰਾਹੀਂ ਜਾਗਰੂਕਤਾ ਪੈਦਾ ਕਰ ਰਹੀ ਹੈ। ਤੁਸੀਂ ਫ਼ੇਸਬੁੱਕ , ਟਵਿੱਟਰ , ਇੰਸਟਾਗ੍ਰਾਮ ਆਦਿ ਉੱਤੇ ਸਾਨੂੰ @pmbjpbppi ਦੁਆਰਾ ਫ਼ਾਲੋ ਕਰ ਕੇ ਅੱਪਡੇਟ ਵੀ ਲੈ ਸਕਦੇ ਹੋ।


    ****


    ਆਰਸੀਜੇ / ਆਰਕੇਐੱਮ

    
    
    (Release ID: 1613696) Visitor Counter : 9
    
    
      Read this release in: Bengali , Assamese , English , Urdu , Marathi , Hindi , Manipuri , Gujarati , Tamil , Telugu , Kannada , Malayalam