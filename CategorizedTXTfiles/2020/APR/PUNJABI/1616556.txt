      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      ਭਾਰਤ ਸਰਕਾਰ ਨੇ ਪੀਐੱਫਐੱਮਐੱਸ ਰਾਹੀਂ 16 ਕਰੋੜ ਬੈਂਕ ਖਾਤਿਆਂ ’ਚ ‘ਡਾਇਰੈਕਟ ਬੈਨੇਫ਼ਿਟ ਟ੍ਰਾਂਸਫ਼ਰ’ (ਡੀਬੀਟੀ) ਜ਼ਰੀਏ ਕੀਤੇ 36,659 ਕਰੋੜ ਰੁਪਏ ਤੋਂ ਵੱਧ ਟ੍ਰਾਂਸਫ਼ਰ
      Posted On: 20 APR 2020 6:14PM by PIB Chandigarh


    ਭਾਰਤ ਸਰਕਾਰ ਨੇ ਕੋਵਿਡ – 2019 ਲੌਕਡਾਊਨ ਦੌਰਾਨ 16.01 ਕਰੋੜ ਲਾਭਾਰਥੀਆਂ ਦੇ ਬੈਂਕ ਖਾਤਿਆਂ ’ ਚ ‘ ਪਬਲਿਕ ਫ਼ਾਈਨੈਂਸ਼ੀਅਲ ਮੈਨੇਜਮੈਂਟ ਸਿਸਟਮ ’ ( ਪੀਐੱਫ਼ਐੱਮਐੱਸ ) ਰਾਹੀਂ ‘ ਡਾਇਰੈਕਟ ਬੈਨੇਫ਼ਿਟ ਟ੍ਰਾਂਸਫ਼ਰ ’ ( ਡੀਬੀਟੀ ) ਦੀ ਵਰਤੋਂ ਕਰਦਿਆਂ 36,659 ਕਰੋੜ ਤੋਂ ਵੱਧ ਰੁਪਏ ਟ੍ਰਾਂਸਫ਼ਰ ਕੀਤੇ ਹਨ। ਪ੍ਰਧਾਨ ਮੰਤਰੀ ਗ਼ਰੀਬ ਕਲਿਆਣ ਯੋਜਨਾ ਪੈਕੇਜ ਤਹਿਤ ਐਲਾਨੇ ਨਕਦ – ਲਾਭ ਡੀਬੀਟੀ ਡਿਜੀਟਲ ਭੁਗਤਾਨ ਬੁਨਿਆਦੀ ਢਾਂਚੇ ਦੀ ਵਰਤੋਂ ਕਰਦਿਆਂ ਟ੍ਰਾਂਸਫ਼ਰ ਕੀਤੇ ਜਾ ਰਹੇ ਹਨ। ਇਸ ਪੈਕੇਜ ਦੀ ਪਹੁੰਚ ਬਹੁਤ ਵਿਆਪਕ ਹੈ ਤੇ ਇਹ ਪੀਐੱਮ – ਕਿਸਾਨ ਅਤੇ ਮਹਿਲਾ ‘ ਜਨ – ਧਨ ’ ਖਾਤਾ – ਧਾਰਕਾਂ ਦੇ ਲਾਭਾਰਥੀਆਂ ਨੂੰ ਕਵਰ ਕਰਦਾ ਹੈ। ਦੇਸ਼ਵਿਆਪੀ ਲੌਕਡਾਊਨ ਸ਼ੁਰੂ ਦੇ ਬਾਅਦ ਤੋਂ 17 ਅਪ੍ਰੈਲ ਤੱਕ 8 ਕਰੋੜ ਤੋਂ ਵੱਧ ਲਾਭਾਰਥੀਆਂ ਨੂੰ ਪੀਐੱਮ – ਕਿਸਾਨ ਅਤੇ 19 ਕਰੋੜ ਮਹਿਲਾ ਜਨ – ਧਨ ਖਾਤਾ – ਧਾਰਕਾਂ ਨੂੰ ਵਿੱਤੀ ਸਹਾਇਤਾ ਮੁਹੱਈਆ ਕਰਵਾਈ ਜਾ ਚੁੱਕੀ ਹੈ।


    ਹਰਿਆਣਾ ਦੇ ਕੁਰੂਕਸ਼ੇਤਰ ਜ਼ਿਲ੍ਹੇ ਦੀ ਨੀਰਜ ਦੇਵੀ ਨੇ ਕਿਹਾ ਕਿ ਉਨ੍ਹਾਂ ਦਾ ਸਟੇਟ ਬੈਂਕ ਆਵ੍ ਇੰਡੀਆ (ਐੱਸਬੀਆਈ ) ’ ਚ ਜਨ – ਧਨ ਖਾਤਾ ਹੈ ਤੇ ਉਨ੍ਹਾਂ ਨੂੰ ਇਸ ਪੈਕੇਜ ਤਹਿਤ ਧਨ ਹਾਸਲ ਹੋਇਆ ਹੈ। ਉਨ੍ਹਾਂ ਨੇ ਕੋਵਿਡ – 19 ਨਾਲ ਸਬੰਧਿਤ ਲੌਕਡਾਉਨ ਬਾਰੇ ਜਾਗਰੂਕਤਾ ਵੀ ਵਿਖਾਈ। ਭਾਰਤ ਸਰਕਾਰ ਦਾ ਧੰਨਵਾਦ ਕਰਦਿਆਂ ਉਨ੍ਹਾਂ ਕਿਹਾ ਕਿ ਕੋਰੋਨਾ – ਵਾਇਰਸ ਤੋਂ ਬਚਾਅ ਲਈ ਸਮਾਜਿਕ – ਦੂਰੀ ਰੱਖਣਾ ਤੇ ਹੱਥਾਂ ਨੂੰ ਲਗਾਤਾਰ ਧੋਣਾ ਅਹਿਮ ਹਨ। ਹਰਿਆਣਾ ਦੇ ਲਕਸ਼ਮੀ ਦੇਵੀ ਨੇ ਕਿਹਾ ਕਿ ਉਨ੍ਹਾਂ ਨੇ ਆਪਣੇ ਜਨ – ਧਨ ਖਾਤੇ ਵਿੱਚ 500 ਰੁਪਏ ਹਾਸਲ ਕੀਤੇ ਹਨ ਤੇ ਉਨ੍ਹਾਂ ਉਸ ਰਕਮ ਨਾਲ ਰਾਸ਼ਨ ਖ਼ਰੀਦਿਆ ਹੈ।


    https://twitter.com/PIBChandigarh/status/1250677405095624706?s=09 ( ਨੀਰਜ ਦੇਵੀ )


    https://twitter.com/PIBChandigarh/status/1250680156592599045?s=09 ( ਲਕਸ਼ਮੀ ਦੇਵੀ )


    ਜ਼ਿਲ੍ਹਾ ਸ਼ਿਮਲਾ ਦੇ ਪਿੰਡ ਹਲੌਗ ਦੀ ਸਾਵਿਤ੍ਰੀ ਦੇਵੀ ਨੇ ਪੀਐੱਮ – ਕਿਸਾਨ ਤਹਿਤ 2,000 ਰੁਪਏ ਹਾਸਲ ਕਰਨ ’ ਤੇ ਭਾਰਤ ਸਰਕਾਰ ਦਾ ਧੰਨਵਾਦ ਕੀਤਾ। ਮੰਡੀ ਜ਼ਿਲ੍ਹੇ ਦੇ ਪਿੰਡ ਬਨਿਯਾਲ ਦੇ ਉਪ – ਪ੍ਰਧਾਨ ਰਮੇਸ਼ ਚੰਦ ਨੇ ਕਿਹਾ ਕਿ ਉਨ੍ਹਾਂ ਦੀ ਪੰਚਾਇਤ ਦੇ 60–70% ਲੋਕ ਪੀਐੱਮ – ਕਿਸਾਨ ਨਾਲ ਜੁੜੇ ਹੋਏ ਹਨ ਅਤੇ ਉਨ੍ਹਾਂ ਨੇ ਆਪਣੇ ਖਾਤਿਆਂ ਵਿੱਚ ਇਸ ਮਹੀਨੇ 2,000 ਰੁਪਏ ਹਾਸਲ ਕੀਤੇ ਹਨ। ਇਹ ਧਨ ਲਾਭਾਰਥੀਆਂ ਵੱਲੋਂ ਆਪਣੀ ਜ਼ਰੂਰਤ ਅਨੁਸਾਰ ਬੈਂਕਾਂ ’ ਚੋਂ ਸਮਾਜਿਕ – ਦੂਰੀ ਦਾ ਪੂਰਾ ਖ਼ਿਆਲ ਰੱਖਦਿਆਂ ਕਢਵਾਇਆ ਜਾ ਰਿਹਾ ਹੈ।


    https://twitter.com/PIBChandigarh/status/1252117296530653184 ( ਸਾਵਿਤ੍ਰੀ ਦੇਵੀ )


    https://twitter.com/ROBChandigarh/status/1251733968535224320?s=09 ( ਰਮੇਸ਼ ਚੰਦ )


    ਇਸ ਵੇਲੇ ਜਦੋਂ ਹਰ ਪਾਸੇ ਅਨਿਸ਼ਚਿਤਤਾ ਪੱਸਰੀ ਹੋਈ ਹੈ , ਪਰ ਸਿਰਫ਼ ਖੇਤੀਬਾੜੀ ਦੀ ਇੱਕੋ ਗਤੀਵਿਧੀ ’ ਚੋਂ ਆਸ ਜਾਗ ਰਹੀ ਹੈ , ਜਿਸ ਰਾਹੀਂ ਅਨਾਜ ਸੁਰੱਖਿਆ ਦਾ ਭਰੋਸਾ ਵੀ ਮਿਲ ਰਿਹਾ ਹੈ। ਇਸ ਵਾਰ ਪੂਰੇ ਦੇਸ਼ ’ ਚ 310 ਲੱਖ ਹੈਕਟੇਅਰ ਰਕਬੇ ’ ਚ ਕਣਕ ਦੀ ਕਾਸ਼ਤ ਕੀਤੀ ਗਈ ਸੀ , ਜਿਸ ਵਿੱਚੋਂ 63.67% ਰਬੀ ਦੀ ਫ਼ਸਲ ਦੀ ਵਾਢੀ ਪਹਿਲਾਂ ਹੀ ਕੀਤੀ ਜਾ ਚੁੱਕੀ ਹੈ। ਹਰਿਆਣਾ ’ ਚ ਵਾਢੀ 30–35% ਅਤੇ ਪੰਜਾਬ ’ ਚ 10–15% ਹੋ ਚੁੱਕੀ ਹੈ। ਗ੍ਰਹਿ ਮੰਤਰਾਲੇ ਨੇ ਕੋਵਿਡ – 19 ਦੀ ਮਹਾਮਾਰੀ ਨੂੰ ਰੋਕਣ ਲਈ ਕਈ ਸੰਗਠਿਤ ਦਿਸ਼ਾ – ਨਿਰਦੇਸ਼ ਜਾਰੀ ਕੀਤੇ ਹਨ , ਜੋ ਖੇਤੀ ਗਤੀਵਿਧੀਆਂ ਨੂੰ ਸੁਖਾਵੇਂ ਢੰਗ ਨਾਲ ਨੇਪਰੇ ਚਾੜ੍ਹਨਾ ਯਕੀਨੀ ਬਣਾਉਂਦੇ ਹਨ।


    ਅੰਮ੍ਰਿਤਸਰ ਦੇ ਇੱਕ ਕਿਸਾਨ ਨੇ ਕਿਹਾ ਕਿ ਉਨ੍ਹਾਂ ਆਪਣੀਆਂ ਖੇਤੀ – ਗਤੀਵਿਧੀਆਂ ਦੀ ਰਫ਼ਤਾਰ ਵਧਾ ਦਿੱਤੀ ਹੈ ਅਤੇ ਉਹ ਸਮਾਜਿਕ – ਦੂਰੀ , ਸਾਫ਼ – ਸਫ਼ਾਈ ਆਦਿ ਰੱਖਣ ਜਿਹੀਆਂ ਸਾਰੀਆਂ ਜ਼ਰੂਰੀ ਸਾਵਧਾਨੀਆਂ ਦੀ ਬਾਕਾਇਦਾ ਪਾਲਣਾ ਕਰ ਰਹੇ ਹਨ।


    https://twitter.com/ROBChandigarh/status/1252153170526179329?s=09 ( ਅੰਮ੍ਰਿਤਸਰ ਦੇ ਕਿਸਾਨਾਂ ਦੀ ਆਵਾਜ਼ )


    https://twitter.com/PIBChandigarh/status/1252127408355831809 ( ਪੰਜਾਬ ’ਚ ਐੱਸਏਐੱਸ ਨਗਰ ( ਮੋਹਾਲੀ ) ਜ਼ਿਲ੍ਹੇ ਦੇ ਪਿੰਡ ਕਰੌਰ ’ਚ ਹੋ ਰਹੀ ਫ਼ਸਲਾਂ ਦੀ ਵਾਢੀ )


    ਲੌਕਡਾਊਨ ਦੇ ਇਸ ਵੇਲੇ ਚਲ ਰਹੇ ਦੂਜੇ ਗੇੜ ’ ਚ ਸਰਕਾਰ ਦੇ ਯਤਨਾਂ ਤੇ ਗ਼ਰੀਬਾਂ ਨੂੰ ਲੋੜੀਂਦੀ ਰਾਹਤ – ਸਹਾਇਤਾ ਮੁਹੱਈਆ ਕਰਵਾਏ ਜਾਣ ਤੋਂ ਆਮ ਲੋਕ ਸੰਤੁਸ਼ਟ ਹਨ।


    *****

    
    
    (Release ID: 1616556) Visitor Counter : 14
    
    
      Read this release in: English