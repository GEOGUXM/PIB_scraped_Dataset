      ਰੱਖਿਆ ਮੰਤਰਾਲਾ

      ਘਾਟਕੋਪਰ ਮੁੰਬਈ ਵਿਖੇ ਨੇਵਲ ਕੁਆਰੰਟੀਨ ਕੈਂਪ ਤੋਂ 44 ਵਿਸਥਾਪਿਤ ਲੋਕ ਵਾਪਸ ਘਰ ਪਰਤੇ
      Posted On: 13 APR 2020 11:52AM by PIB Chandigarh


    ਮੈਟੀਰੀਅਲ ਆਰਗੇਨਾਈਜ਼ੇਸ਼ਨ , ਘਾਟਕੋਪਰ , ਮੁੰਬਈ ਵਿਖੇ ਇੰਡੀਅਨ ਨੇਵੀ ਕੁਆਰੰਟੀਨ ਸੁਵਿਧਾ ਨੇ ਇਰਾਨ ਤੋਂ ਵਿਸਥਾਪਿਤ ਕੀਤੇ ਗਏ 44 ਲੋਕਾਂ ( 24 ਔਰਤਾਂ ਸਮੇਤ) ਦਾ ਸ਼ਾਂਤੀ ਨਾਲ ਅਤੇ ਸਫ਼ਲਤਾਪੂਰਵਕ ਕੰਮ ਪੂਰਾ ਕੀਤਾ ਹੈ । ਕੁੱਲ ਮਿਲਾ ਕੇ , 44 ਵਿਅਕਤੀਆਂ ਨੇ 13 ਮਾਰਚ, 20 20 ਤੋਂ ਸੁਵਿਧਾ ਵਿੱਚ 30 ਦਿਨ ਬਿਤਾਏ , ਅਤੇ ਅੰਤ ਨੂੰ 28 ਮਾਰਚ ਨੂੰ ਕੋਵਿਡ - 19 ਲਈ ਕੀਤੇ ਟੈਸਟਾਂ ਵਿੱਚ ਹਰੇਕ ਦਾ ਟੈਸਟ ਨੈਗੇਟਿਵ ਆਇਆ ਹੈ ।


    ਨੇਵੀ ਦੇ ਮੈਡੀਕਲ ਸਟਾਫ਼ ਦੀ ਸਮਰਪਿਤ ਟੀਮ ਨੇ ਵਿਸਥਾਪਿਤ ਲੋਕਾਂ ਦੀ ਸਿਹਤ ਦੀ ਨਿਗਰਾਨੀ ਲਈ ਅਣਥੱਕ ਮਿਹਨਤ ਕੀਤੀ । ਉਨ੍ਹਾਂ ਦੀ ਪ੍ਰਤਿਪਾਲਨ ਕਰਮੀਆਂ ਅਤੇ ਹੋਰ ਸਟਾਫ਼ ਦੀ ਮਦਦ ਨਾਲ ਸੁਵਿਧਾ , ਉਨ੍ਹਾਂ ਦੇ ਅਰਾਮ ਅਤੇ ਤੰਦਰੁਸਤੀ ਦੀ ਦੇਖਭਾਲ਼ ਲਈ ਸਹਾਇਤਾ ਕੀਤੀ ਗਈ । ਮੁਹੱਈਆ ਕੀਤਾ ਭੋਜਨ ਸਖ਼ਤ ਨਿਗਰਾਨੀ ਹੇਠ ਤਿਆਰ ਕੀਤਾ ਗਿਆ ਸੀ ਅਤੇ ਕਿਸੇ ਵੀ ਖ਼ਾਸ ਜ਼ਰੂਰਤ ਨੂੰ ਪੂਰਾ ਕਰਨ ਦੇ ਅਨੁਕੂਲ ਬਣਾਇਆ ਗਿਆ ਸੀ ।


    ਕੁਆਰੰਟੀਨ ਦੀ ਸੁਵਿਧਾ ਵਿੱਚ ਵਿਸਥਾਪਿਤ ਲੋਕਾਂ ਨੂੰ ਰੁਝਾਈ ਰੱਖਣ ਅਤੇ ਅਰਾਮਦਾਇਕ ਸੁਵਿਧਾ ਦੇਣ ਲਈ ਕਾਫ਼ੀ ਸਹੂਲਤਾਂ ਵੀ ਪ੍ਰਦਾਨ ਕੀਤੀਆਂ ਗਈਆਂ ਸਨ। ਇਨ੍ਹਾਂ ਵਿੱਚ ਇੱਕ ਲਾਇਬ੍ਰੇਰੀ , ਟੀਵੀ ਰੂਮ, ਇਨਡੋਰ ਗੇਮਸ, ਇੱਕ ਛੋਟਾ ਜਿਮਨੇਜ਼ੀਅਮ ਅਤੇ ਸੀਮਿਤ ਕ੍ਰਿਕਟ ਗਿਅਰ ਸ਼ਾਮਲ ਸਨ ।


    ਦੇਸ਼ਵਿਆਪੀ ਲੌਕਡਾਊਨ ਕਰਕੇ ਸਟੋਰਾਂ ਦੀ ਸੀਮਿਤ ਉਪਲਬਧਤਾ ਨੇ ਵਾਧੂ ਚੁਣੌਤੀਆਂ ਖੜ੍ਹੀਆਂ ਕੀਤੀਆਂ ਜੋ ਇਨੋਵੇਸ਼ਨ ਅਤੇ ਸੰਕਲਪ ਦੁਆਰਾ ਦੂਰ ਕੀਤੀਆਂ ਗਈਆਂ । ਇਸ ਤੋਂ ਇਲਾਵਾ , ਵਿਸਥਾਪਿਤ ਵਿਅਕਤੀਆਂ ਦੇ ਰਹਿਣ ਦਾ ਸਮਾਂ ਵਧਾ ਦਿੱਤਾ ਗਿਆ ਕਿਉਂਕਿ ਉਨ੍ਹਾਂ ਕੋਲ ਸ੍ਰੀ ਨਗਰ ਅਤੇ ਲੱਦਾਖ ਵਿੱਚ ਆਪਣੇ ਘਰਾਂ ਤੱਕ ਜਾਣ ਦਾ ਕੋਈ ਸਾਧਨ ਨਹੀਂ ਸੀ । ਸਿੱਟੇ ਵਜੋਂ ਭਾਰਤੀ ਵਾਯੂ ਸੈਨਾ ਦੇ ਹਵਾਈ ਜਹਾਜ਼ ਦੀ ਵਰਤੋਂ ਕਰਕੇ ਉਨ੍ਹਾਂ ਦੇ ਉਡਾਨ ਭਰਨ ਦੇ ਪ੍ਰਬੰਧ ਕੀਤੇ ਗਏ ਸਨ ਅਤੇ 12 ਅਪ੍ਰੈਲ, 2020 ਨੂੰ, ਸੀ - 130 ਜਹਾਜ਼ ਨੇ ਇਨ੍ਹਾਂ ਵਿਅਕਤੀਆਂ ਨੂੰ ਵਾਪਸ ਸ੍ਰੀ ਨਗਰ ਛੱਡਿਆ । ਵਾਪਸੀ ਦੀ ਯਾਤਰਾ ਲਈ , ਹਰੇਕ ਵਿਸਥਾਪਿਤ ਵਿਅਕਤੀ ਨੂੰ ਭੋਜਨ ਪੈਕਟ, ਰਿਫ਼ਰੈਸ਼ਮੈਂਟ ਅਤੇ ਦੋ ਹੱਥੀਂ ਸਿਲੇ ਮਾਸਕ ਨਿਮਰਤਾਪੂਰਵਕ ਨੇਵੀ ਵਾਈਵਜ਼ ਵੈਲਫੇਅਰ ਐਸੋਸੀਏਸ਼ਨ , ਘਾਟਕੋਪਰ ਦੁਆਰਾ ਦਿੱਤੇ ਗਏ ।


    ਭਾਰਤੀ ਜਲ ਸੈਨਾ ਕੋਵਿਡ- 19 ਖ਼ਿਲਾਫ਼ ਲੜਾਈ ਵਿੱਚ ਰਾਸ਼ਟਰੀ ਯਤਨਾਂ ਵਿੱਚ ਸਹਾਇਤਾ ਲਈ ਪ੍ਰਤੀਬੱਧ ਅਤੇ ਭਾਰਤ ਦੇ ਨਾਗਰਿਕਾਂ ਅਤੇ ਸਿਵਲ ਪ੍ਰਸ਼ਾਸਨ ਦੀ ਹਰ ਸੰਭਵ ਸਹਾਇਤਾ ਲਈ ਤਿਆਰ ਹੈ ।


    *****


    ਵੀਐੱਮ /ਐੱਮਐੱਸ

    
    
    (Release ID: 1613975) Visitor Counter : 8
    
    
      Read this release in: Marathi , English , Urdu , Hindi , Manipuri , Assamese , Bengali , Gujarati , Tamil , Telugu , Kannada