      ਸਿਹਤ ਤੇ ਪਰਿਵਾਰ ਭਲਾਈ ਮੰਤਰਾਲਾ

      ਡਾ. ਹਰਸ਼ ਵਰਧਨ ਨੇ ਕੋਵਿਡ–19 ’ਤੇ ਕਾਬੂ ਪਾਉਣ ਦੀਆਂ ਤਿਆਰੀਆਂ ਦਾ ਜਾਇਜ਼ਾ ਲੈਣ ਲਈ ਏਮਸ, ਝੱਜਰ ਦਾ ਦੌਰਾ ਕੀਤਾ
      ‘ਲੌਕਡਾਊਨ ਤੇ ਸਮਾਜਿਕ ਦੂਰੀ: ਕੋਵਿਡ–19 ਵਿਰੁੱਧ ਇੱਕ ਪ੍ਰਭਾਵਸ਼ਾਲੀ ਸਮਾਜਿਕ ਵੈਕਸੀਨ’
      ਕੋਵਿਡ–19 ਲਈ ਸਮਰਪਿਤ ਹਸਪਤਾਲ ਵਜੋਂ ਕੰਮ ਕਰੇਗਾ ਏਮਸ, ਝੱਜਰ
      Posted On: 05 APR 2020 6:07PM by PIB Chandigarh


    ਕੇਂਦਰੀ ਸਿਹਤ ਤੇ ਪਰਿਵਾਰ ਭਲਾਈ ਮੰਤਰੀ ਡਾ. ਹਰਸ਼ ਵਰਧਨ ਨੇ ਅੱਜ ਆਲ ਇੰਡੀਆ ਇੰਸਟੀਟਿਊਟ ਆਵ੍ ਮੈਡੀਕਲ ਸਾਇੰਸਜ਼ (ਏਮਸ) , ਝੱਜਰ ਦਾ ਦੌਰਾ ਕੀਤਾ ਅਤੇ ਕੋਵਿਡ – 19 ਉੱਤੇ ਕਾਬੂ ਪਾਉਣ ਦੀਆਂ ਤਿਆਰੀਆਂ ਦਾ ਜਾਇਜ਼ਾ ਲਿਆ।


    ਡਾ. ਹਰਸ਼ ਵਰਧਨ ਨੇ ਕਿਹਾ ਕਿ ਏਮਸ , ਝੱਜਰ 300 ਬਿਸਤਰਿਆਂ ਵਾਲੇ ਆਈਸੋਲੇਸ਼ਨ ਵਾਰਡਾਂ ਨਾਲ ਲੈਸ ਹੈ ਤੇ ਇਹ ਕੋਵਿਡ – 19 ਦੇ ਸਮਰਪਿਤ ਹਸਪਤਾਲ ਵਜੋਂ ਕੰਮ ਕਰੇਗਾ , ਜਿੱਥੇ ਅਗਾਂਹਵਧੂ ਮੈਡੀਕਲ ਸਹਾਇਤਾ ਦੀ ਜ਼ਰੂਰਤ ਵਾਲੇ ਮਰੀਜ਼ਾਂ ਲਈ ਤੁਰੰਤ ਦੇਖਭਾਲ਼ ਯਕੀਨੀ ਬਣਾਈ ਜਾਵੇਗੀ। ਆਪਣੀ ਸਮੀਖਿਆ ਯਾਤਰਾ ਦੌਰਾਨ , ਉਨ੍ਹਾਂ ਨਵੀਆਂ ਤਕਨੀਕਾਂ ਵਾਲੀ ਇਮਾਰਤ ’ ਚ ਕੋਵਿਡ – 19 ਰੋਗੀਆਂ ਲਈ ਆਈਸੋਲੇਸ਼ਨ ਦੀ ਸੁਵਿਧਾ ਵਾਲੀਆਂ ਸੁਵਿਧਾਵਾਂ ਦਾ ਦੌਰਾ ਕੀਤਾ , ਇਸ ਦੇ ਨਾਲ ਹੀ ਡਾਕਟਰਾਂ ਤੇ ਹੋਰ ਸਿਹਤ ਕਾਮਿਆਂ ਦੇ ਰਿਹਾਇਸ਼ੀ ਕੁਆਰਟਰ , ਵਿਸ਼ਰਾਮ ਸਦਨ ਦਾ ਵੀ ਦੌਰਾ ਕੀਤਾ। ਆਪਣੀ ਯਾਤਰਾ ਦੌਰਾਨ ਉਨ੍ਹਾਂ ਕੋਵਿਡ – 19 ਤੋਂ ਪ੍ਰਭਾਵਿਤ ਕੁਝ ਮਰੀਜ਼ਾਂ ਨਾਲ ਫ਼ੋਨ ’ ਤੇ ਵੀਡੀਓ ਕਾਲ ਰਾਹੀਂ ਗੱਲਬਾਤ ਕੀਤੀ ਅਤੇ ਉਨ੍ਹਾਂ ਦਾ ਹਾਲ – ਚਾਲ ਪੁੱਛਿਆ। ਮੰਤਰੀ ਨੇ ਉਨ੍ਹਾਂ ਤੋਂ ਏਮਸ , ਝੱਜਰ ’ ਚ ਉਪਲੱਬਧ ਸੁਵਿਧਾਵਾਂ ਬਾਰੇ ਪ੍ਰਤੀਕਰਮ ਵੀ ਮੰਗੇ ਕਿ ਤਾਂ ਜੋ ਉਸ ਵਿੱਚ ਲੋੜੀਂਦੇ ਸੁਧਾਰ ਕੀਤੇ ਜਾ ਸਕਣ।


    ਡਾ. ਹਰਸ਼ ਵਰਧਨ ਨੇ ਡਿਜੀਟਲ ਪਲੇਟਫ਼ਾਰਮ ਤੇ ਵੀਡੀਓ/ਵਾਇਸ ਕਾਲ ਤਕਨੀਕਾਂ ਦੀ ਵਰਤੋਂ ਕਰ ਕੇ ਕੋਵਿਡ – 19 ਦੇ ਪੁਸ਼ਟੀ ਹੋਏ ਤੇ ਸ਼ੱਕੀ ਮਾਮਲਿਆਂ ਦੀ 24 X 7 ਨਿਗਰਾਨੀ ਨੂੰ ਯਕੀਨੀ ਬਣਾਉਣ ਲਈ ਏਮਸ , ਝੱਜਰ ਦੀ ਸ਼ਲਾਘਾ ਕੀਤੀ। ਉਨ੍ਹਾਂ ਕਿਹਾ: ‘ ਪਿਛਲੇ ਕੁਝ ਦਿਨਾਂ ’ ਚ , ਕੋਵਿਡ – 19 ਦੀਆਂ ਤਿਆਰੀਆਂ ਦੀ ਸਮੀਖਿਆ ਕਰਨ ਲਈ ਮੈਂ ਵੱਖੋ – ਵੱਖਰੇ ਹਸਪਤਾਲਾਂ ਏਮਸ (ਦਿੱਲੀ) , ਐੱਲਐੱਨਜੇਪੀ , ਆਰਐੱਮਐੱਲ , ਸਫ਼ਦਰਜੰਗ ਤੇ ਹੁਣ ਏਮਸ , ਝੱਜਰ ਦਾ ਦੌਰਾ ਕਰ ਰਿਹਾ ਹਾਂ। ਇਸ ਪ੍ਰੀਖਿਆ ਦੀ ਘੜੀ ’ ਚ , ਸਾਡੇ ਸਿਹਤ ਜੋਧਿਆਂ ਦਾ ਉੱਚ ਮਨੋਬਲ ਵੇਖ ਕੇ ਦਿਲੋਂ ਖੁਸ਼ੀ ਮਿਲਦੀ ਹੈ। ’ ਇਹ ਦੱਸਦਿਆਂ ਕਿ ਮਹਾਮਾਰੀ ਨਾਲ ਪ੍ਰਭਾਵਸ਼ਾਲੀ ਤਰੀਕੇ ਨਿਪਟਣ ਲਈ ਇਨ੍ਹਾਂ ਹਸਪਤਾਲਾਂ ਦੁਆਰਾ ਕੀਤੀਆਂ ਗਈਆਂ ਵਿਵਸਥਾਵਾਂ ਤੋਂ ਉਹ ਪੂਰੀ ਤਰ੍ਹਾਂ ਸੰਤੁਸ਼ਟ ਹਨ , ਉਨ੍ਹਾਂ ਕੋਵਿਡ – 19 ਨਾਲ ਨਿਪਟਣ ’ ਚ ਮੋਹਰੀ ਹੋ ਕੇ ਦੇਖਭਾਲ਼ ਕਰਨ ਵਾਲਿਆਂ ; ਜਿਵੇਂ ਨਰਸਾਂ , ਡਾਕਟਰਾਂ ਤੇ ਹੋਰ ਸਿਹਤ ਕਾਮਿਆਂ ਦੀ , ਉਨ੍ਹਾਂ ਦੀ ਲਚਕਤਾ , ਸਖ਼ਤ ਮਿਹਨਤ , ਸਮਰਪਣ ਤੇ ਪ੍ਰਤੀਬੱਧਤਾ ਲਈ ਸ਼ਲਾਘਾ ਕੀਤੀ।


    ਮਰੀਜ਼ਾਂ ਤੇ ਉਨ੍ਹਾਂ ਦੇ ਰਿਸ਼ਤੇਦਾਰਾਂ ਦੁਆਰਾ ਡਾਕਟਰਾਂ ਤੇ ਸਿਹਤ ਕਾਮਿਆਂ ਨਾਲ ਅਪਣਾਏ ਜਾਣ ਵਾਲੇ ਬਾਈਕਾਟ ਜਿਹੇ ਮੁੱਦੇ ’ ਤੇ ਉਨ੍ਹਾਂ ਕਿਹਾ ਕਿ ਗ੍ਰਹਿ ਮੰਤਰਾਲੇ ਨੇ ਅਜਿਹੀਆਂ ਘਟਨਾਵਾਂ ਦਾ ਨੋਟਿਸ ਲਿਆ ਹੈ ਤੇ ਅਧਿਕਾਰੀਆਂ ਨੂੰ ਰਾਸ਼ਟਰੀ ਸੁਰੱਖਿਆ ਕਾਨੂੰਨ ਤਹਿਤ ਸਖ਼ਤ ਕਾਰਵਾਈ ਕਰਨ ਦੀ ਸਲਾਹ ਦਿੱਤੀ ਹੈ। ਉਨ੍ਹਾਂ ਕਿਹਾ , ‘ ਹੁਣ ਸਾਡੇ ਡਾਕਟਰਾਂ ਤੇ ਸਿਹਤ ਜੋਧਿਆਂ ਨੂੰ ਬਿਨਾ ਕਿਸੇ ਡਰ ਦੇ ਕੰਮ ਕਰਨਾ ਚਾਹੀਦਾ ਹੈ ਕਿਉਂਕਿ ਉਨ੍ਹਾਂ ਨਾਲ ਸਰਕਾਰ ਪੂਰੀ ਤਾਕਤ ਨਾਲ ਖੜ੍ਹੀ ਹੈ। ’ ਉਨ੍ਹਾਂ ਕਿਹਾ ਕਿ ਡਾਕਟਰ , ਨਰਸ ਤੇ ਸਿਹਤ ਕਾਮੇ ਇਹ ਜੰਗ ਜਾਰੀ ਰੱਖਣ ਲਈ ਸਾਡੇ ਸਨਮਾਨ , ਸਮਰਥਨ ਤੇ ਸਹਿਯੋਗ ਦੇ ਹੱਕਦਾਰ ਹਨ।


    ਇਸ ਦੇ ਨਾਲ ਹੀ , ਮੰਤਰੀ ਨੇ ਕਿਹਾ ਕਿ ਦੇਸ਼ ’ ਚ ਕੋਵਿਡ – 19 ਦੀ ਰੋਕਥਾਮ , ਕੰਟਰੋਲ ਤੇ ਪ੍ਰਬੰਧ ਦੀ ਸਿਖ਼ਰਲੇ ਪੱਧਰ ਉੱਤੇ ਨਿਗਰਾਨੀ ਕੀਤੀ ਜਾ ਰਹੀ ਹੈ ਅਤੇ ਰਾਜਾਂ ਦੇ ਸਹਿਯੋਗ ਨਾਲ ਵੱਖੋ – ਵੱਖਰੀਆਂ ਕਾਰਵਾਈਆਂ ਦੀ ਸ਼ੁਰੂਆਤ ਕੀਤੀ ਗਈ ਹੈ। ਉਨ੍ਹਾਂ ਦੱਸਿਆ ਕਿ ਮਾਣਯੋਗ ਪ੍ਰਧਾਨ ਮੰਤਰੀ ਦੁਆਰਾ ਸਬੰਧਿਤ ਮੰਤਰਾਲਿਆਂ/ਵਿਭਾਗਾਂ ਤੇ ਰਾਜਾਂ/ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਨਾਲ ਹਾਲਾਤ ਦੀ ਨਿਯਮਿਤ ਤੌਰ ’ ਤੇ ਨਿਗਰਾਨੀ ਤੇ ਸਮੀਖਿਆ ਕੀਤੀ ਜਾ ਰਹੀ ਹੈ।


    ਡਾ. ਹਰਸ਼ ਵਰਧਨ ਨੇ ਭਾਰਤ ਦੇ ਨਾਗਰਿਕਾਂ ਨੂੰ ਅਪੀਲ ਕੀਤੀ ਕਿ ਉਹ ਲੌਕਡਾਊਨ ਦੀ ਇੰਨ੍ਹ – ਬਿੰਨ੍ਹ ਪਾਲਣਾ ਕਰਨ ਤੇ ਉਸ ਨੂੰ ਕੋਵਿਡ – 19 ਦੇ ਪਾਸਾਰ ’ ਚ ਕਮੀ ਲਿਆਉਣ ਲਈ ਇੱਕ ਪ੍ਰਭਾਵੀ ਦਖ਼ਲ ਵਜੋਂ ਦੇਖਣ। ਉਨ੍ਹਾਂ ਕਿਹਾ ,‘ ਪੂਰੀ ਦੁਨੀਆ ’ ਚ ਲੋਕ ਦਿਨ – ਰਾਤ ਕੰਮ ’ ਚ ਲੱਗੇ ਹੋਏ ਹਨ ਕਿ ਤਾਂ ਜੋ ਇਸ ਘਾਤਕ ਵਾਇਰਸ ਵਿਰੁੱਧ ਇੱਕ ਵੈਕਸੀਨ ਤਿਆਰ ਕੀਤੀ ਜਾ ਸਕੇ ਅਤੇ ਜਦੋਂ ਤੱਕ ਇਹ ਤਿਆਰ ਨਹੀਂ ਹੋ ਜਾਂਦੀ , ਸਾਨੂੰ ਲੌਕਡਾਉਨ ਅਤੇ ਸਮਾਜਿਕ ਦੂਰੀ ਦੇ ਸੁਮੇਲ ਨੂੰ ਹੀ ਕੋਵਿਡ – 19 ਵਿਰੁੱਧ ਇੱਕ ਪ੍ਰਭਾਵਸ਼ਾਲੀ ਸਮਾਜਿਕ ਵੈਕਸੀਨ ਮੰਨ ਲੈਣਾ ਚਾਹੀਦਾ ਹੈ। ’


    ਪੀਪੀਈ , ਐੱਨ95 ਅਤੇ ਵੈਂਟੀਲੇਟਰਾਂ ਦੀ ਉਪਲੱਬਧਤਾ ਬਾਰੇ ਸਿਹਤ ਮੰਤਰੀ ਨੇ ਕਿਹਾ ,‘ ਇਸ ਦੀ ਵਾਜਬ ਮਾਤਰਾ ਲਈ ਅਸੀਂ ਪਹਿਲਾਂ ਹੀ ਹੁਕਮ ਦੇ ਚੁੱਕੇ ਹਾਂ , ਜਿਸ ਨਾਲ ਕਿ ਭਵਿੱਖ ’ ਚ ਇਸ ਦੇਸ਼ ਵਿੱਚ ਜ਼ਰੂਰਤ ਪੈਣ ’ ਤੇ ਇਨ੍ਹਾਂ ਦੀਆਂ ਵਧਦੀਆਂ ਜ਼ਰੂਰਤਾਂ ਨੂੰ ਪੂਰਾ ਕੀਤਾ ਜਾ ਸਕੇ। ’


    ਉਨ੍ਹਾਂ ਮਾਣਯੋਗ ਪ੍ਰਧਾਨ ਮੰਤਰੀ ਦੁਆਰਾ ਦੇਸ਼ ਨਾਲ ਇਕਜੁੱਟਤਾ ਦਿਖਾਉਣ ਤੇ ਦੇਸ਼ ਨੂੰ ਹਨੇਰੇ ਤੋਂ ਪ੍ਰਕਾਸ਼ ਵੱਲ ਲਿਜਾਣ ਲਈ ਦਿੱਤੇ ਸੱਦੇ ਬਾਰੇ ਲੋਕਾਂ ਨੂੰ ਅਪੀਲ ਕੀਤੀ ਕਿ ਉਹ ਰਾਤ ਦੇ 9 ਵਜੇ ਅੱਗੇ ਆਉਣ ਤੇ ਇੱਕ ਦੀਵਾ ਬਾਲਣ।


    *****


    ਐੱਮਵੀ/ਐੱਮਆਰ

    
    
    (Release ID: 1611515) Visitor Counter : 13
    
    
      Read this release in: Tamil , English , Urdu , Marathi , Hindi , Assamese , Gujarati , Telugu , Kannada