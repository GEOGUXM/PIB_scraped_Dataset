      ਰੱਖਿਆ ਮੰਤਰਾਲਾ

      ਸੀਮਾ ਸੜਕ ਸੰਗਠਨ(ਬੀਆਰਓ) ਨੇ ਚਾਰ ਮਹੀਨਿਆਂ ਬਾਅਦ ਰਣਨੀਤਕ ਸ੍ਰੀਨਗਰ-ਲੇਹ ਹਾਈਵੇ ਨੂੰ ਖੋਲਿ੍ਹਆ
      Posted On: 12 APR 2020 11:01AM by PIB Chandigarh


    ਸੀਮਾ ਸੜਕ ਸੰਗਠਨ (ਬੀਆਰਓ) ਨੇ ਸ਼ਨੀਵਾਰ ਨੂੰ ਲੱਦਾਖ ਨੂੰ ਬਾਕੀ ਦੁਨੀਆ ਨਾਲ ਜੋੜਨ ਵਾਲੇ ਰਣਨੀਤਕ ਸ੍ਰੀਨਗਰ-ਲੇਹ ਹਾਈਵੇ ਨੂੰ ਖੋਲ੍ਹ ਦਿੱਤਾ ਹੈ। ਸ਼ੁਰੂਆਤ ਵਿੱਚ ਲਗਭਗ 18 ਤੇਲ ਟੈਂਕਰਾਂ ਅਤੇ ਹੋਰ ਜ਼ਰੂਰੀ ਵਸਤਾਂ ਨੂੰ ਜ਼ੋਜਿਲਾ ਦੱਰੇ ਤੋਂ ਲੇਹ/ਲੱਦਾਖ ਵੱਲ ਜਾਣ ਦੀ ਪ੍ਰਵਾਨਗੀ ਦਿੱਤੀ ਗਈ। ਜ਼ੋਜਿਲਾ ਦੱਰੇ ਵਿੱਚ ਤਾਜ਼ਾ ਬਰਫ਼ਬਾਰੀ ਦੇ ਬਾਵਜੂਦ ਇਸਦਾ ਪ੍ਰਬੰਧ ਕੀਤਾ ਗਿਆ।


    ਪਿਛਲੇ ਸਾਲ ਦਸੰਬਰ ਤੋਂ ਜ਼ੋਜਿਲਾ ਦੱਰੇ ’ ਤੇ ਭਾਰੀ ਬਰਫ਼ਬਾਰੀ ਕਾਰਨ ਇਸ 425 ਕਿਲੋਮੀਟਰ ਲੰਬੀ ਸੜਕ ਨੂੰ ਬੰਦ ਕਰ ਦਿੱਤਾ ਗਿਆ ਸੀ। ਲੱਦਾਖ ਦੇ ਡਿਵੀਜ਼ਨਲ ਕਮਿਸ਼ਨਰ ਦੇ ਦਿਸ਼ਾ-ਨਿਰਦੇਸ਼ਾਂ ਅਨੁਸਾਰ ਕੇਂਦਰ ਸ਼ਾਸਿਤ ਪ੍ਰਦੇਸ਼ ਲੱਦਾਖ ਵਿੱਚ ਲਾਜ਼ਮੀ ਵਸਤਾਂਨੂੰ ਭੰਡਾਰ ਕਰਨ ਦੀ ਐਮਰਜੈਂਸੀ ਹਾਲਤ ਵਿੱਚ ਲੋੜ ਸੀ। ਇਸਨੂੰ ਧਿਆਨ ਵਿੱਚ ਰੱਖਦੇ ਹੋਏ, ਪ੍ਰੋਜੈਕਟ ਬੀਕਨ ਅਤੇ ਪ੍ਰੋਜੈਕਟ ਵਿਜਯਕ ( Project Beacon and Project Vijayak ) ਦੀ ਟੀਮ ਨੇ 11,500 ਫੁੱਟ ਦੀ ਉਚਾਈ ’ ਤੇ ਜ਼ੋਜਿਲਾ ਦੇ ਆਸ-ਪਾਸ ਪਈ ਹੋਈ ਤਾਜ਼ਾ ਬਰਫ਼ ਨੂੰ ਸਾਫ਼ ਕੀਤਾ ਅਤੇ ਸੜਕ ਨੂੰ ਚਲਣ ਯੋਗ ਬਣਾਇਆ।


    ਇਸ ਸਾਲ ਬਰਫ਼ਬਾਰੀ ਨੇ ਪਿਛਲੇ ਛੇ ਦਹਾਕਿਆਂ ਦੇ ਰਿਕਾਰਡ ਨੂੰ ਤੋੜ ਦਿੱਤਾ ਸੀ । ਸੀਮਾ ਸੜਕ ਸੰਗਠਨ (ਬੀਆਰਓ) ਦੇ ਪ੍ਰੋਜੈਕਟ ਬੀਕਨ ( Project Beacon ) ਨੇ ਗਗਨਗੀਰ ਤੋਂ ਜ਼ੀਰੋ ਪੁਆਇੰਟ ਤੱਕ ਅਤੇ ਦੂਜੇ ਪਾਸੇ, ਪ੍ਰੋਜੈਕਟ ਵਿਜਯਕ( Project Vijayak )ਨੇ ਦਰਾਸ ਤੋਂ ਜ਼ੀਰੋ ਪੁਆਇੰਟ ਤੱਕ ਬਰਫ਼ ਹਟਾਉਣ ਦਾ ਕੰਮ ਕੀਤਾ ।


    *****


    ਏਬੀਬੀ/ਐੱਸਐੱਸ/ਨੈਂਪੀ/ਕੇਏ/ਡੀਕੇ/ਸਾਵੀ/ਏਡੀਏ

    
    
    (Release ID: 1613594) Visitor Counter : 4
    
    
      Read this release in: English , Urdu , Hindi , Marathi , Assamese , Bengali , Gujarati , Tamil , Telugu , Kannada