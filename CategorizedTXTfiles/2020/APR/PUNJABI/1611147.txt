      ਰੇਲ ਮੰਤਰਾਲਾ

      ਕੋਵਿਡ–19 ਲੌਕਡਾਊਨ ਦੌਰਾਨ ਭਾਰਤੀ ਰੇਲਵੇ ਬਿਜਲੀ, ਟ੍ਰਾਂਸਪੋਰਟ ਤੇ ਪ੍ਰਮੁੱਖ ਬੁਨਿਆਦੀ ਢਾਂਚਾ ਖੇਤਰਾਂ ਲਈ ਸਪਲਾਈ ਚੇਨ ਪੂਰੀ ਤਰ੍ਹਾਂ ਚਾਲੂ ਰੱਖਣਾ ਸੁਨਿਸ਼ਚਿਤ ਕਰ ਰਿਹਾ ਹੈ
      23 ਮਾਰਚ ਤੋਂ 30 ਅਪ੍ਰੈਲ 2020 ਤੱਕ ਰੇਲਵੇ ਨੇ ਕੋਲੇ ਦੀਆਂ 2.5 ਲੱਖ ਤੋਂ ਵੱਧ ਵੈਗਨਾਂ ਅਤੇ ਪੈਟਰੋਲੀਅਮ ਪਦਾਰਥਾਂ ਦੀਆਂ 17742 ਵੈਗਨਾਂ ਦੀ ਟ੍ਰਾਂਸਪੋਰਟੇਸ਼ਨ ਕੀਤੀ
      ਰੇਲਵੇ ਦੀ ਬੇਰੋਕ ਟ੍ਰਾਂਸਪੋਰਟੇਸ਼ਨ ਕਾਰਨ ਕੋਵਿਡ–19 ਲੌਕਡਾਊਨ ਦੇ ਬਾਵਜੂਦ ਸਾਰੇ ਬਿਜਲੀ ਪਲਾਂਟਾਂ ਤੇ ਪੈਟਰੋਲੀਅਮ ਡੀਪੂਆਂ ਕੋਲ ਸੁਵਿਧਾਯੋਗ ਸਟਾਕ
      ਲੌਕਡਾਊਨ ਨਾਲ ਸਬੰਧਿਤ ਚੁਣੌਤੀਆਂ ਦੇ ਬਾਵਜੂਦ, ਰੇਲਵੇ ਸਟਾਫ਼ ਸਾਰੀਆਂ ਔਕੜਾਂ ਨੂੰ ਪਛਾੜਦਾ ਹੋਇਆ ਬਿਹਤਰ ਕਾਰਗੁਜ਼ਾਰੀ ਦਿਖਾ ਰਿਹਾ ਹੈ
      Posted On: 04 APR 2020 4:47PM by PIB Chandigarh


    ਕੋਵਿਡ –19 ਕਾਰਨ ਰਾਸ਼ਟਰ – ਪੱਧਰੀ ਲੌਕਡਾਊਨ ਦੌਰਾਨ ਬਿਜਲੀ , ਟ੍ਰਾਂਸਪੋਰਟ ਤੇ ਪ੍ਰਮੁੱਖ ਬੁਨਿਆਦੀ ਢਾਂਚਾ ਖੇਤਰਾਂ ਦੀਆਂ ਜ਼ਰੂਰਤਾਂ ਦੀ ਪੂਰਤੀ ਲਈ ਆਪਣੀਆਂ ਮਾਲ – ਗੱਡੀਆਂ ਦੀਆਂ ਸੇਵਾਵਾਂ ਰਾਹੀਂ ਭਾਰਤੀ ਰੇਲਵੇ ਅਹਿਮ ਕੱਚੇ ਮਾਲ ਤੇ ਈਂਧਣ ਦੀ ਉਪਲੱਬਧਤਾ ਸੁਨਿਸ਼ਚਿਤ ਕਰਨ ਦੀ ਆਪਣੀ ਪ੍ਰਤੀਬੱਧਤਾ ਪੂਰੀ ਕਰ ਰਿਹਾ ਹੈ।


    ਲੌਕਡਾਊਨ ਦੀ ਹਾਲਤ ਦੌਰਾਨ , ਭਾਰਤੀ ਰੇਲਵੇ ਦਾ ਸਟਾਫ਼ ਵੱਖੋ – ਵੱਖਰੇ ਵਸਤਾਂ ਦੇ ਸ਼ੈੱਡਾਂ , ਸਟੇਸ਼ਨਾਂ ਤੇ ਕੰਟਰੋਲ ਦਫ਼ਤਰਾਂ ’ ਤੇ ਤੈਨਾਤ ਕੀਤਾ ਗਿਆ ਹੈ , ਜੋ ਇਹ ਯਕੀਨੀ ਬਣਾਉਣ ਲਈ ਪੂਰੀ ਤਨਦੇਹੀ ਨਾਲ ਲਗਾਤਾਰ ਕੰਮ ਕਰ ਰਿਹਾ ਹੈ ਕਿ ਇਨ੍ਹਾਂ ਅਹਿਮ ਖੇਤਰਾਂ ਲਈ ਜ਼ਰੂਰੀ ਵਸਤਾਂ ਦੀ ਦੀ ਸਪਲਾਈ ਕਿਤੇ ਪ੍ਰਭਾਵਿਤ ਨਾ ਹੋ ਜਾਵੇ।


    ਰੇਲਵੇ ਦੇ ਬੇਰੋਕ ਸੰਚਾਲਨ ਕਾਰਨ ਸਾਰੇ ਬਿਜਲੀ ਪਲਾਂਟਾਂ ਤੇ ਪੈਟਰੋਲੀਅਮ ਡੀਪੂਆਂ ’ ਚ ਕੋਵਿਡ –19 ਲੌਕਡਾਊਨ ਦੇ ਬਾਵਜੂਦ ਸੁਵਿਧਾਯੋਗ ਸਟਾਕ ਮੌਜੂਦ ਹੈ।


    23 ਮਾਰਚ ਤੋਂ 3 ਅਪ੍ਰੈਲ 2020 ਤੱਕ ਪਿਛਲੇ 12 ਦਿਨਾਂ ਦੌਰਾਨ ਰੇਲਵੇ ਨੇ ਕੋਲੇ ਦੀਆਂ 250020 ਵੈਗਨਾਂ ਅਤੇ ਪੈਟਰੋਲੀਅਮ ਪਦਾਰਥਾਂ ਦੀਆਂ 17742 ਵੈਗਨਾਂ (ਇੱਕ ਵੈਗਨ ’ ਚ 58–60 ਟਨ ਦੀ ਖੇਪ ਮੌਜੂਦ ਹੁੰਦੀ ਹੈ) ਦੀ ਟ੍ਰਾਂਸਪੋਰਟੇਸ਼ਨ ਕੀਤੀ ਹੈ। ਵੇਰਵੇ ਨਿਮਨਲਿਖਤ ਅਨੁਸਾਰ ਹਨ:

                                                                                          
ਸੀਰੀਅਲ ਨੰਬਰ  ਮਿਤੀ        ਕੋਲੇ ਦੀਆਂ ਵੈਗਨਾਂ ਦੀ ਗਿਣਤੀ  ਪੈਟਰੋਲੀਅਮ ਉਤਪਾਦਾਂ ਦੀਆਂ ਵੈਗਨਾਂ ਦੀ ਗਿਣਤੀ
                                                                                          
                                                                                          
                                                                                          
1.           23.03.2020  22473                      2322                                  
                                                                                          
                                                                                          
                                                                                          
2.           24.03.2020  24207                      1774                                  
                                                                                          
                                                                                          
                                                                                          
3.           25.03.2020  20418                      1704                                  
                                                                                          
                                                                                          
                                                                                          
4.           26.03.2020  20784                      1724                                  
                                                                                          
                                                                                          
                                                                                          
5.           27.03.2020  20488                      1492                                  
                                                                                          
                                                                                          
                                                                                          
6.           28.03.2020  20519                      1270                                  
                                                                                          
                                                                                          
                                                                                          
7.           29.03.2020  20904                      1277                                  
                                                                                          
                                                                                          
                                                                                          
8.           30.03.2020  21628                      1414                                  
                                                                                          
                                                                                          
                                                                                          
9.           31.03.2020  28861                      1292                                  
                                                                                          
                                                                                          
                                                                                          
10.          01.04.2020  14078                      1132                                  
                                                                                          
                                                                                          
                                                                                          
11.          02.04.2020  18186                      1178                                  
                                                                                          
                                                                                          
                                                                                          
12.          03.04.2020  17474                      1163                                  
                                                                                          
                                                                                          
                                                                                          
             ਕੁੱਲ ਜੋੜ    250020                     17742                                 
                                                                                          
                                                                                          

    ਬਿਜਲੀ , ਟ੍ਰਾਂਸਪੋਰਟ ਤੇ ਬੁਨਿਆਦੀ ਢਾਂਚਾ ਖੇਤਰਾਂ ਲਈ ਸਮੱਗਰੀਆਂ ਅਤੇ ਹੋਰ ਜ਼ਰੂਰੀ ਵਸਤਾਂ ਦੀ ਭਾਰਤੀ ਰੇਲਵੇ ਰਾਹੀਂ ਬੇਰੋਕ ਟ੍ਰਾਂਸਪੋਰਟੇਸ਼ਨ ਉੱਤੇ ਨਿਗਰਾਨੀ ਵਾਸਤੇ ਰੇਲਵੇ ਮੰਤਰਾਲੇ ’ ਚ ਇੱਕ ਐਮਰਜੈਂਸੀ ਫ਼੍ਰੇਟ ਕੰਟਰੋਲ ਸੈਂਟਰ ਕੰਮ ਕਰ ਰਿਹਾ ਹੈ। ਮਾਲ ਦੀ ਟ੍ਰਾਂਸਪੋਰਟੇਸ਼ਨ ਉੱਤੇ ਬਹੁਤ ਹੀ ਸੀਨੀਅਰ ਪੱਧਰ ਦੇ ਅਧਿਕਾਰੀਆਂ ਵੱਲੋਂ ਬਹੁਤ ਬਾਰੀਕੀ ਨਾਲ ਨਿਗਰਾਨੀ ਰੱਖੀ ਜਾ ਰਹੀ ਹੈ। ਬਹੁਤ ਸਾਰੇ ਟਰਮੀਨਲ ਪੁਆਇੰਟਾਂ ’ ਤੇ ਮਾਲ ਦੀ ਲਦਾਈ ਤੇ ਲੁਹਾਈ ਦੇ ਕੰਮਾਂ ਵੇਲੇ ਰੇਲਵੇ ਵੱਲੋਂ ਪਹਿਲਾਂ ਜਿਹੜੀਆਂ ਸਮੱਸਿਆਵਾਂ ਦਾ ਸਾਹਮਣਾ ਕੀਤਾ ਜਾ ਰਿਹਾ ਸੀ , ਉਨ੍ਹਾਂ ਦਾ ਪ੍ਰਭਾਵਸ਼ਾਲੀ ਢੰਗ ਨਾਲ ਹੱਲ ਕੀਤਾ ਜਾ ਰਿਹਾ ਹੈ। ਸੰਚਾਲਨ ’ ਚ ਜੇ ਕਿਸੇ ਤਰ੍ਹਾਂ ਦੀ ਕੋਈ ਸਮੱਸਿਆ ਆਉਂਦੀ ਹੈ , ਤਾਂ ਉਸ ਦੇ ਹੱਲ ਲਈ ਭਾਰਤੀ ਰੇਲਵੇ ਅਤੇ ਗ੍ਰਹਿ ਮੰਤਰਾਲਾ ਦੋਵੇਂ ਮਿਲ ਕੇ ਰਾਜ ਸਰਕਾਰਾਂ ਨਾਲ ਸੰਪਰਕ ਬਣਾ ਕੇ ਰੱਖ ਰਹੇ ਹਨ।


    ****


    ਐੱਸਜੀ / ਐੱਮਕੇਵੀ
    

    
    (Release ID: 1611147) Visitor Counter : 9
    
    
      Read this release in: English , Marathi , Hindi , Assamese , Bengali , Gujarati , Odia , Telugu , Kannada