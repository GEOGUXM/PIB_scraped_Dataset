      ਸੰਚਾਰ ਤੇ ਸੂਚਨਾ ਤਕਨਾਲੋਜੀ ਮੰਤਰਾਲਾ

      ਸਾਰੇ ਡਾਕ ਕਰਮਚਾਰੀਆਂ ਨੂੰ 10 ਲੱਖ ਰੁਪਏ ਦਾ ਮੁਆਵਜ਼ਾ
      Posted On: 18 APR 2020 12:56PM by PIB Chandigarh


    ਡਾਕ ਵਿਭਾਗ ਜ਼ਰੂਰੀ ਸੇਵਾਵਾਂ ਅਧੀਨ ਆਉਂਦਾ ਹੈ ਜਿਸ ਨੂੰ ਮਿਤੀ 15.04.2020 ਨੂੰ ਐੱਮਐੱਚਏ ਓ.ਐੱਮ ਨੰਬਰ 40-3 / 2020- ਡੀ.ਐੱਮ.-ਆਈ (ਏ) ਦੇ ਪੈਰਾ - 11 (iii) ' ਤੇ ਦਰਸਾਇਆ ਗਿਆ ਹੈ। ਗ੍ਰਾਮੀਣ ਡਾਕ ਸੇਵਕਾਂ ਸਮੇਤ ਡਾਕ ਕਰਮਚਾਰੀ ਗਾਹਕਾਂ ਨੂੰ ਡਾਕ ਸਪੁਰਦਗੀ , ਪੋਸਟ ਆਫਿਸ ਸੇਵਿੰਗ ਬੈਂਕ , ਡਾਕ ਲਾਈਫ ਇੰਸ਼ੋਰੈਂਸ , ਏਈਪੀਐੱਸ ਸਹੂਲਤ ਅਧੀਨ ਕਿਸੇ ਵੀ ਬੈਂਕ ਅਤੇ ਏਈਪੀਐੱਸ ਸੁਵਿਧਾ ਅਧੀਨ ਕਿਸੇ ਵੀ ਸ਼ਾਖਾ ਤੋਂ ਪੈਸੇ ਕਢਵਾਉਣ ਦੀ ਸਹੂਲਤ ਪ੍ਰਦਾਨ ਕਰਨ ਲਈ ਵੱਖ-ਵੱਖ ਡਿਊਟੀਆਂ ਨਿਭਾ ਰਹੇ ਹਨ। ਇਸ ਤੋਂ ਇਲਾਵਾ , ਡਾਕ ਘਰ ਰਾਜ ਪ੍ਰਸ਼ਾਸਨ ਅਤੇ ਪੁਲਿਸ ਅਧਿਕਾਰੀਆਂ ਨਾਲ ਰਾਬਤਾ ਬਣਾ ਕੇ ਦੇਸ਼ ਭਰ ਵਿੱਚ ਕੋਵਿਡ - 19 ਕਿੱਟਾਂ , ਭੋਜਨ ਪੈਕਟ , ਰਾਸ਼ਨ ਅਤੇ ਜ਼ਰੂਰੀ ਦਵਾਈਆਂ ਆਦਿ ਪ੍ਰਦਾਨ ਕਰ ਰਿਹਾ ਹੈ। ਇਸ ਤਰ੍ਹਾਂ , ਪੋਸਟ ਆਫਿਸ ਵਿਭਾਗੀ ਡਿਊਟੀਆਂ ਨਿਭਾਅ ਰਿਹਾ ਹੈ ਅਤੇ ਨਾਲ ਹੀ ਕੋਵਿਡ- 19 ਸੰਕਟ ਸਮੇਂ ਸਮਾਜਿਕ ਉਦੇਸ਼ ਦੀ ਪੂਰਤੀ ਲਈ ਸੇਵਾਵਾਂ ਵੀ ਪ੍ਰਦਾਨ ਕਰ ਰਿਹਾ ਹੈ।


    ਕੋਵਿਡ - 19 ਹਾਲਾਤ ਦੇ ਸੰਦਰਭ ਵਿੱਚ ਇਹ ਫੈਸਲਾ ਕੀਤਾ ਗਿਆ ਹੈ ਕਿ ਜੇਕਰ ਡਿਊਟੀ ‘ ਤੇ ਹਾਜ਼ਰ ਗ੍ਰਾਮੀਣ ਡਾਕ ਸੇਵਕਾਂ (ਜੀਡੀਐੱਸ) ਸਮੇਤ ਸਾਰੇ ਡਾਕ ਕਰਮਚਾਰੀਆਂ ਦੀ ਇਸ ਬਿਮਾਰੀ ਕਾਰਨ ਮੌਤ ਹੋ ਜਾਵੇ ਤਾਂ ਉਨ੍ਹਾਂ ਨੂੰ 10 ਲੱਖ ਰੁਪਏ ਦਾ ਮੁਆਵਜ਼ਾ ਦਿੱਤਾ ਜਾਵੇਗਾ। ਉਕਤ ਦਿਸ਼ਾ- ਨਿਰਦੇਸ਼ ਤੁਰੰਤ ਪ੍ਰਭਾਵ ਵਿੱਚ ਆਉਣਗੇ ਅਤੇ ਕੋਵਿਡ - 19 ਸੰਕਟ ਸਮਾਪਤ ਹੋਣ ਤੱਕ ਪੂਰਨ ਤੌਰ ‘ ਤੇ ਲਾਗੂ ਰਹਿਣਗੇ।


    ********


    ਆਰਜੇ / ਆਰਪੀ

    
    
    (Release ID: 1615735) Visitor Counter : 10
    
    
      Read this release in: Marathi , English , Urdu , Hindi , Bengali , Manipuri , Assamese , Gujarati , Odia , Tamil , Telugu , Kannada , Malayalam