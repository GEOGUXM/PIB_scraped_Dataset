      ਪਰਸੋਨਲ,ਲੋਕ ਸ਼ਿਕਾਇਤਾਂ ਤੇ ਪੈਨਸ਼ਨ ਮੰਤਰਾਲਾ

      ਡਾ. ਜਿਤੇਂਦਰ ਸਿੰਘ ਨੇ ਸਿਵਲ ਸੇਵਾਵਾਂ ਦਿਵਸ ’ਤੇ ਕੋਵਿਡ–19 ਖ਼ਿਲਾਫ਼ ਭਾਰਤ ਦੀ ਜੰਗ ’ਚ ਸਿਵਲ ਸੇਵਕਾਂ ਦੁਆਰਾ ਦਿੱਤੀਆਂ ਸ਼ਾਨਦਾਰ ਸੇਵਾਵਾਂ ਦੀ ਸ਼ਲਾਘਾ ਕੀਤੀ
      Posted On: 21 APR 2020 4:09PM by PIB Chandigarh


    ਕੇਂਦਰੀ ਪਰਸੋਨਲ , ਜਨ ਸ਼ਿਕਾਇਤਾਂ ਤੇ ਪੈਨਸ਼ਨਾਂ ਰਾਜ ਮੰਤਰੀ ਡਾ. ਜਿਤੇਂਦਰ ਸਿੰਘ ਨੇ ਕੋਵਿਡ –19 ਖ਼ਿਲਾਫ਼ ਭਾਰਤ ਦੀ ਜੰਗ ’ ਚ ‘ ਸਿਵਲ ਸੇਵਾਵਾਂ ਦਿਵਸ 2020’ ਮੌਕੇ ਅੱਜ ਇੱਥੇ 25 ਰਾਜਾਂ ਤੇ 5 ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਨਾਲ ਵੀਡੀਓ ਕਾਨਫ਼ਰੰਸਿੰਗ ਰਾਹੀਂ ਰਾਸ਼ਟਰੀ ਪੱਧਰ ਦੀ ਆਪਸੀ ਗੱਲਬਾਤ ’ ਚ ਕੋਵਿਡ –19 ਖ਼ਿਲਾਫ਼ ਜੰਗ ’ ਚ ਭਾਰਤ ਦੇ ਸਿਵਲ ਸੇਵਕਾਂ (ਸਿਵਲ ਸਰਵੈਂਟਸ) ਦੁਆਰਾ ਦਿੱਤੀਆਂ ਸ਼ਾਨਦਾਰ ਸੇਵਾਵਾਂ ਦੀ ਸ਼ਲਾਘਾ ਕੀਤੀ।


    ਉਨ੍ਹਾਂ ਇਸ ਮੌਕੇ ਕਰੁਣਾ ( CARUNA ) ਪਲੈਟਫ਼ਾਰਮ ਜਿਹੀ ਸਫ਼ਲ ਉਦਾਹਰਣ ਦਾ ਜ਼ਿਕਰ ਕੀਤਾ , ਜਿਸ ਨਾਲ ਕੁਦਰਤੀ ਆਪਦਾ ਦੀ ਹਾਲਤ ’ ਚ ਮਦਦ ਕਰਨ ਦੇ ਯਤਨ ਵਿੱਚ 29 ਸੇਵਾ ਸੰਗਠਨਾਂ ਨੂੰ ਨਾਲ ਲਿਆਉਣਾ ਸੰਭਵ ਹੋਇਆ। ਡਾ. ਜਿਤੇਂਦਰ ਸਿੰਘ ਨੇ ਵਿਆਪਕ ਨਿਸ਼ਕਾਮ ਇੰਟਰ – ਸਰਵਿਸ ਮੇਲਮਿਲਾਪ ਦਾ ਸੱਦਾ ਦਿੰਦਿਆਂ ਪ੍ਰਧਾਨ ਮੰਤਰੀ ਕੇਅਰਸ ਫ਼ੰਡ ’ ਚ ਇੱਕ ਦਿਨ ਦੀ ਤਨਖ਼ਾਹ ਦੀ ਪੇਸ਼ਕਸ਼ ਦੁਆਰਾ ਸਰਕਾਰ ਦੇ ਕੋਵਿਡ –19 ਰਾਹਤ ਕਾਰਜਾਂ ’ ਚ ; ਸਮਰਥਨ ਦੇਣ ਲਈ ਸਿਵਲ – ਸੇਵਕਾਂ ਦੀ ਸ਼ਲਾਘਾ ਕੀਤੀ। ਉਨ੍ਹਾਂ ਕਿਹਾ ਕਿ ਕੋਵਿਡ –19 ਮਹਾਮਾਰੀ ਖ਼ਿਲਾਫ਼ ਜੰਗ ਵਿੱਚ ਜ਼ਿਲ੍ਹਾ ਅਧਿਕਾਰੀਆਂ ਦੁਆਰਾ ਅਗਵਾਈ ਕੀਤੀ ਜਾ ਰਹੀ ਹੈ ਤੇ ਮਹਾਮਾਰੀ ਤੋਂ ਰੋਕਥਾਮ ’ ਚ ਭਾਰਤ ਦੀਆਂ ਸੰਭਾਵਨਾਵਾਂ ਜਨ – ਸੇਵਕਾਂ ਦੇ ਮਜ਼ਬੂਤ ਮੋਢਿਆਂ ’ ਤੇ ਟਿਕੀਆਂ ਹੋਈਆਂ ਹਨ।


    ਡਾ. ਜਿਤੇਂਦਰ ਸਿੰਘ ਨੇ ਕਿਹਾ ਕਿ ‘ ਘੱਟ ਤੋਂ ਘੱਟ ਸਰਕਾਰ , ਵੱਧ ਤੋਂ ਵੱਧ ਪ੍ਰਸ਼ਾਸਨ ’ ਮੋਦੀ ਸਰਕਾਰ ਦਾ ਆਦਰਸ਼ – ਵਾਕ ਰਿਹਾ ਹੈ। ਪਿਛਲੇ 6 ਸਾਲਾਂ ’ ਚ ਇਹ ਰਾਸ਼ਟਰੀ ਸਰਕਾਰੀ ਸੰਸਥਾਨਾਂ ਦੇ ਪੁਨਰਗਠਨ ਤੇ ਉਨ੍ਹਾਂ ਨੂੰ ਉਚਿਤ ਆਕਾਰ ਦੇਣ ਵਿੱਚ ਅਹਿਮ ਸਿਵਲ ਸੇਵਾ ਸੁਧਾਰਾਂ , ਸੰਯੁਕਤ ਸਕੱਤਰ ਪੱਧਰ ਉੱਤੇ ਦੇਰ ਨਾਲ ਦਾਖ਼ਲਾ (ਲੇਟਰਲ ਐਂਟਰੀ) ਜਿਹੇ ਨਿਯੁਕਤੀ ਸੁਧਾਰਾਂ , ਈ – ਸੇਵਾਵਾਂ ਦੀ ਉਪਲਬਧਤਾ ’ ਤੇ ਜ਼ੋਰ ਦੇਣ ਦੇ ਨਾਲ ਜਨਤਕ ਸੇਵਾਵਾਂ ਦੀ ਬਿਹਤਰ ਡਿਲਿਵਰੀ ਦੇ ਨਾਲ ਹੀ ਨਾਗਰਿਕਾਂ ਨੂੰ ਕੇਂਦਰ ’ ਚ ਰੱਖਦਿਆਂ ਕੀਤੀਆਂ ਗਈਆਂ ਪਹਿਲਾਂ ਦਾ ਵੀ ਗਵਾਹ ਬਣਿਆ ਹੈ।


    2019 ’ ਚ ਸੁਸ਼ਾਸਨ ਸੂਚਕ – ਅੰਕ ਅਤੇ ਰਾਸ਼ਟਰੀ ਈ – ਸੇਵਾ ਡਿਲਿਵਰੀ ਮੁੱਲਾਂਕਣ ਦੇ ਪ੍ਰਕਾਸ਼ਨ ਨਾਲ ਭਾਰਤ ਦੇ ਆਪਣੀਆਂ ਸਿਵਲ ਸੇਵਾਵਾਂ ਨੂੰ ਵਿਸ਼ਵ ਪੱਧਰ ’ ਤੇ ਸਰਬ – ਸ੍ਰੇਸ਼ਟ ਪ੍ਰਕਿਰਿਆਵਾਂ ਮੁਤਾਬਕ ਬਣਾਉਣ ਦੀ ਦਿਸ਼ਾ ’ ਚ ਕੀਤੇ ਜਾ ਰਹੇ ਯਤਨਾਂ ਦਾ ਪਤਾ ਚਲਦਾ ਹੈ। ਭਾਰਤ ਦੇ ਪ੍ਰਸ਼ਾਸਨਿਕ ਮਾਡਲ ਨੂੰ ਪ੍ਰਤਿਭਾ ਤੇ ਸੰਵਿਧਾਨਕ ਕਦਰਾਂ – ਕੀਮਤਾਂ ਨੂੰ ਉਤਸ਼ਾਹਿਤ ਕੀਤੇ ਜਾਣ ਦੇ ਰੂਪ ਵਿੱਚ ਵਿਆਪਕ ਪੱਧਰ ’ ਤੇ ਮਾਨਤਾ ਮਿਲੀ ਹੈ।


    ਡਾ. ਜਿਤੇਂਦਰ ਸਿੰਘ ਨੇ ਕਿਹਾ ਕਿ ਸਤੰਬਰ 2019 ਤੋਂ ਜਨ – ਸ਼ਿਕਾਇਤ ਨਿਵਾਰਣ ਪ੍ਰਣਾਲੀ ’ ਚ ਵਿਆਪਕ ਸੁਧਾਰ ਕੀਤਾ ਜਾ ਰਿਹਾ ਹੈ ਅਤੇ ਇਸ ਨਾਲ ਸ਼ਿਕਾਇਤਾਂ ਦੇ ਨਿਵਾਰਣ ’ ਚ ਸੁਧਾਰ ਹੋਇਆ ਹੈ ਤੇ ਸ਼ਿਕਾਇਤ – ਨਿਵਾਰਣ ਦੀ ਸਮਾਂ – ਸੀਮਾ ਵਿੱਚ ਕਮੀ ਆਈ ਹੈ। ਇਸ ਸਬੰਧੀ ਉਨ੍ਹਾਂ ਖੁਸ਼ੀ ਪ੍ਰਗਟਾਉਂਦਿਆਂ ਕਿਹਾ ਕਿ 1 ਅਪ੍ਰੈਲ ਤੋਂ ਹੁਣ ਤੱਕ ਪਿਛਲੇ 20 ਦਿਨਾਂ ’ ਚ ਨੈਸ਼ਨਲ ਮੌਨੀਟਰ ਫ਼ਾਰ ਕੋਵਿਡ – 19 ਪਬਲਿਕ ਗ੍ਰੀਵੈਂਸਜ਼ ( https://www.darpg.gov.in) ਬਾਰੇ ਮਿਲੀਆਂ ਕੋਵਿਡ – 19 ਨਾਲ ਸਬੰਧਿਤ 25,000 ਸ਼ਿਕਾਇਤਾਂ ਦਾ ਹੱਲ ਕੀਤਾ ਗਿਆ ਹੈ , ਜਿਨ੍ਹਾਂ ਦਾ ਔਸਤ ਨਿਵਾਰਣ ਸਮਾਂ 1.57 ਦਿਨ/ਸ਼ਿਕਾਇਤ ਰਿਹਾ ਹੈ।


    ਸਿਵਲ ਸੇਵਾ ਦਿਵਸ 21 ਅਪ੍ਰੈਲ , 2020 ਨੂੰ ਮਨਾਇਆ ਜਾਣਾ ਸੀ ਪਰ ਕੋਵਿਡ – 19 ਦੀ ਮਹਾਮਾਰੀ ਦੇ ਚਲਦਿਆਂ ਜਾਰੀ ਦੇਸ਼ਵਿਆਪੀ ਲੌਕਡਾਊਨ ਕਾਰਨ ਇਸ ਨੂੰ ਟਾਲ ਦਿੱਤਾ ਗਿਆ ਹੈ। ਲੋਕ ਪ੍ਰਸ਼ਾਸਨ 2019 ਅਤੇ 2020 ’ ਚ ਚੰਗੇ ਕੰਮਾਂ ਲਈ ਪ੍ਰਧਾਨ ਮੰਤਰੀ ਪੁਰਸਕਾਰ ਹੁਣ 31 ਅਕਤੂਬਰ , 2020 ਨੂੰ ਸਰਦਾਰ ਵੱਲਭਭਾਈ ਪਟੇਲ ਦੀ ਜਯੰਤੀ ਮੌਕੇ ਪ੍ਰਦਾਨ ਕੀਤੇ ਜਾਣਗੇ।


    ਡਾ. ਜਿਤੇਂਦਰ ਸਿੰਘ ਨੇ ਇਸ ਗੱਲ ’ ਤੇ ਵੀ ਸੰਤੁਸ਼ਟੀ ਜ਼ਾਹਿਰ ਕੀਤੀ ਕਿ ਹਾਲੇ ਤੱਕ ਕੋਵਿਡ ਖ਼ਿਲਾਫ਼ ਜੰਗ ’ ਚ ਡੀਓਪੀਟੀ ਦੇ ਈ – ਲਰਨਿੰਗ ਪਲੈਟਫ਼ਾਰਮ ( https://igot.gov.in) ਉੱਤੇ 1,44,736 ਤੋਂ ਵੱਧ ਲੋਕ ਆਪਣੀ ਰਜਿਸਟ੍ਰੇਸ਼ਨ ਕਰਵਾ ਚੁੱਕੇ ਹਨ , ਜਿਸ ਦੀ ਸ਼ੁਰੂਆਤ ਇਸੇ ਮਹੀਨੇ ਦੀ 8 ਤਰੀਕ ਨੂੰ ਕੀਤੀ ਗਈ ਸੀ ਅਤੇ ਲਗਭਗ 96,268 ਵਿਅਕਤੀ ਕੋਰਸ ਮੁਕੰਮਲ ਕਰ ਚੁੱਕੇ ਹਨ।


    ਇਸ ਗੱਲ ਦਾ ਜ਼ਿਕਰ ਕਰਨਾ ਜ਼ਰੂਰੀ ਹੈ ਕਿ ਸਰਕਾਰ ਦੇ ਕੋਵਿਡ – 19 ਰਾਹਤ ਕਾਰਜਾਂ ’ ਚ ਕੇਂਦਰ ਸਰਕਾਰ ਦੇ ਵਿਭਿੰਨ ਮੰਤਰਾਲਿਆਂ ਦੇ ਸਿਵਲ – ਸੇਵਕਾਂ ਨੇ ਇੱਕ ਦਿਨ ਦੀ ਤਨਖ਼ਾਹ ਤੇ ਸੀਐੱਸਆਰ ਅੰਸ਼ਦਾਨ ਵਜੋਂ ਪੀਐੱਮ ਕੇਅਰਸ ਫ਼ੰਡ ਵਿੱਚ ਹਾਲੇ ਤੱਕ 4,227 ਕਰੋੜ ਰੁਪਏ ਦਾ ਯੋਗਦਾਨ ਪਾਇਆ ਹੈ।


    ******


    ਵੀਜੀ / ਐੱਸਐੱਨਸੀ

    

    
    (Release ID: 1616819) Visitor Counter : 13
    
    
      Read this release in: English , Hindi , Assamese , Bengali , Manipuri , Gujarati , Tamil , Telugu , Kannada