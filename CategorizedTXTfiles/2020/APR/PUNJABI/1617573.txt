      ਸੈਰ ਸਪਾਟਾ ਮੰਤਰਾਲਾ

      ਟੂਰਿਜ਼ਮ ਮੰਤਰਾਲੇ ਵੱਲੋਂ ‘ਦੇਖੋ ਅਪਨਾ ਦੇਸ਼’ ਵੈਬੀਨਾਰ ਲੜੀ ਦਾ 7ਵਾਂ ਵੈਬੀਨਾਰ – ‘ਫ਼ੋਟੋਵਾਕਿੰਗ® ਵਾਰਾਣਸੀ: ਏ ਵਿਜ਼ੁਅਲ ਟ੍ਰੀਟ, ਵਿਰਾਸਤ, ਸੰਸਕ੍ਰਿਤੀ ਅਤੇ ਵਯੰਜਨ (विरासत, संस्कृति और व्यंजन’)
      Posted On: 23 APR 2020 4:40PM by PIB Chandigarh


    ਇਹ ਦੁਨੀਆ ਇਸ ਵੇਲੇ ਕੁਝ ਅਣਕਿਆਸੇ ਸਮਿਆਂ ’ ਚੋਂ ਲੰਘ ਰਹੀ ਹੈ ਅਤੇ ਹੁਣ ਇਹ ਜ਼ਰੂਰੀ ਹੋ ਗਿਆ ਹੈ ਕਿ ਯਾਤਰਾ ਉਦਯੋਗ ਦੇ ਨਾਲ – ਨਾਲ ਵਿਅਕਤੀਆਂ ਦੇ ਮਨਾਂ ਨੂੰ ਪੁਨਰ – ਸੁਰਜੀਤੀ ਵੱਲ ਲਾਇਆ ਜਾਵੇ। ਭਾਰਤ ’ ਚ ਸੈਰ – ਸਪਾਟੇ ਦੇ ਅਤੇ ਵਿਭਿੰਨ ਸੱਭਿਆਚਾਰਕ ਭੂ – ਦ੍ਰਿਸ਼ਾਂ ਦੇ ਜਸ਼ਨ ਮਨਾਉਣ ਦੀ ਪਹਿਲਕਦਮੀ ਵਜੋਂ ਭਾਰਤ ਸਰਕਾਰ ਦਾ ਟੂਰਿਜ਼ਮ ਮੰਤਰਾਲਾ ਪਹਿਲੀ ਵਾਰ ‘ ਦੇਖੋ ਅਪਨਾ ਦੇਸ਼ ’ ਦੇ ਸਮੁੱਚੇ ਥੀਮ ਤਹਿਤ ਵੈਬੀਨਾਰਾਂ ਦੀ ਇੱਕ ਲੜੀ ਦਾ ਆਯੋਜਨ ਕਰ ਰਿਹਾ ਹੈ। ਇਹ ਮੰਚ ਸੈਰ – ਸਪਾਟੇ ਦੇ ਵੱਡੀ ਗਿਣਤੀ ’ ਚ ਉਤਸ਼ਾਹੀ ਲੋਕਾਂ ਨੂੰ ਆਪਸ ’ ਚ ਜੋੜਦਾ ਹੈ ਤੇ ਉਨ੍ਹਾਂ ਨੂੰ ਮਾਹਿਰਾਂ ਦੇ ਆਪੋ – ਆਪਣੇ ਖੇਤਰਾਂ , ਸ਼ਹਿਰ , ਰਵਾਇਤਾਂ , ਸੱਭਿਆਚਾਰ , ਵਿਰਾਸਤ ਤੇ ਇਤਿਹਾਸ ਬਾਰੇ ਵਿਚਾਰ ਸੁਣਨ ਤੇ ਵੇਖਣ ਦਾ ਮੌਕਾ ਮਿਲਦਾ ਹੈ। ਇਸ ਲੜੀ ’ ਚ , ਟੂਰਿਜ਼ਮ ਮੰਤਰਾਲੇ ਨੇ 23 ਅਪ੍ਰੈਲ , 2020 ਨੂੰ ‘ ਫ਼ੋਟੋਵਾਕਿੰਗ ® ਵਾਰਾਣਸੀ: ਏ ਵਿਜ਼ੁਅਲ ਟ੍ਰੀਟ , विरासत , संस्कृति और व्यंजन ’ ਵਿਸ਼ੇ ’ ਤੇ 7 ਵਾਂ ਵੈਬੀਨਾਰ ਪੇਸ਼ ਕੀਤਾ।


    ਇਸ ਵੈਬੀਨਾਰ ਨੂੰ ‘ ਸਿਟੀ ਐਕਸਪਲੋਰਰਜ਼ ਪ੍ਰਾਈਵੇਟ ਲਿਮਿਟਿਡ ’ ਦੀ ਟੀਮ ਨੇ ਪੇਸ਼ ਕੀਤਾ ਸੀ ; ਇਹ ਉਹ ਪ੍ਰਮੁੱਖ ਸੰਗਠਨ ਹੈ , ਜਿਸ ਤਹਿਤ ਵਿਸ਼ੇਸ਼ ਨਗਰ ਬ੍ਰਾਂਡ ‘ ਵਾਰਾਣਸੀ ਹੈਰਿਟੇਜ ਵਾਕਸ ’ ( ਵਾਰਾਣਸੀ ਵਿਰਾਸਤ ਯਾਤਰਾਵਾਂ) ਨੇ ਵਾਰਾਣਸੀ ਦੀ ਵਿਭਿੰਨਤਾ , ਰਹੱਸਵਾਦ , ਅਧਿਆਤਮਵਾਦ , ਸੱਭਿਆਚਾਰਕ ਸਾਖਰਤਾ , ਜੀਵਨ – ਅਨੁਭਵ ਤੇ ਨਿਜੀ ਯਾਦਾਂ ਦੀ ਸ਼ੁਰੂਆਤ ਕੀਤੀ ਸੀ। ਇਸ ਸੈਸ਼ਨ ਦੇ ਪੈਨਲ ’ ਤੇ ਡਾ. ਸਚਿਨ ਬੰਸਲ – ਮੁੱਖ ਖੋਜੀ (ਬਾਨੀ , ਸਿਟੀ ਐਕਸਲੋਰਰਜ਼ ਪ੍ਰਾਈਵੇਟ ਲਿਮਿਟਿਡ) , ਸ਼੍ਰੀ ਸ਼੍ਰਵਣ ਚਿੰਚਵਾਡਕਰ (ਕਲਚਰ ਇਨਸਾਈਡਰ , ਵਾਰਾਣਸੀ) ਅਤੇ ਸ਼੍ਰੀ ਸ਼ਸ਼ਾਂਕ ਸ਼ਰਮਾ (ਗਾਈਡ) ਸਨ।


    ਇਸ ਵੈਬੀਨਾਰ ਵਿੱਚ ਵਾਰਾਣਸੀ ਨੂੰ ਵਿਸ਼ਵ ਦੇ ਸਭ ਤੋਂ ਪੁਰਾਣੇ ਤੇ ਲਗਾਤਾਰ ਵੱਸੇ ਹੋਏ ਸ਼ਹਿਰਾਂ ਵਿੱਚੋਂ ਇੱਕ ਦੱਸਿਆ ਗਿਆ ਹੈ , ਜਿਸ ਦੀਆਂ ਕਈ ਤਰ੍ਹਾਂ ਦੀਆਂ ਸੱਭਿਆਚਾਰਕ ਦੰਦ – ਕਥਾਵਾਂ , ਸੁਆਦੀ ਖਾਣੇ ਤੇ ਹਰੇਕ ਕੋਣੇ ’ ਤੇ ਸਜੀਵ ਰਵਾਇਤਾਂ ਮੌਜੂਦ ਹਨ ਅਤੇ ਇਹ ਭਾਰਤ ’ ਚ ਦਰਿਆਵਾਂ ਕੰਢੇ ਵੱਸੇ ਹੋਏ ਸਭ ਤੋਂ ਸੁੰਦਰ ਸਥਾਨਾਂ ਵਿੱਚੋਂ ਵੀ ਇੱਕ ਹੈ। ਮੀਲਾਂ ਲੰਮੇ ਘਾਟਾਂ , ਅਣਗਿਣਤ ਧਾਰਮਿਕ ਸਥਾਨਾਂ , ਕਰੋੜਾਂ ਦੇਵੀ – ਦੇਵਤਿਆਂ ਨਾਲ ਇਹ ਸ਼ਹਿਰ ਹਰੇਕ ਵਿਅਕਤੀ ਦੀਆਂ ਪ੍ਰਾਰਥਨਾਵਾਂ ਦਾ ਉੱਤਰ ਦਿੰਦਾ ਹੈ। ਇਸ ਵੈਬੀਨਾਰ ਵਿੱਚ ਵਾਰਾਣਸੀ ਦੇ ਪ੍ਰਾਚੀਨ ਇਤਿਹਾਸ , ਸੱਭਿਆਚਾਰਕ ਵਿਰਾਸਤ , ਇਸ ਦੇ ਅਧਿਆਤਮਕ ਨਾਤੇ , ਹਰੇਕ ਸਥਾਨ ’ ਤੇ ਸੁਆਦੀ ਵਿਅੰਜਨਾਂ ਦੇ ਬਦਲਦੇ ਰੰਗ ਵੇਖਣ ਨੂੰ ਮਿਲੇ।


    ਇਸ ਵੈਬੀਨਾਰ ਦੀ ਸ਼ੁਰੂਆਤ ਇੱਕ ਜਾਣਕਾਰੀ – ਭਰਪੂਰ ਪਰਿਪੇਖ ਨਾਲ ਹੋਈ ਕਿ ਵਾਰਾਣਸੀ ਦਾ ਕਿਹੋ ਜਿਹਾ ਜੀਵਨ ਯਾਤਰੂਆਂ ਨੂੰ ਖਿੱਚ ਕੇ ਲਿਆਉਂਦਾ ਹੈ। ਵਾਰਾਣਸੀ ਨੂੰ ਪੂਰੀ ਤਰ੍ਹਾਂ ਗੜੁੱਚ ਹੋ ਕੇ ਵੇਖਣ ਦਾ ਅਨੁਭਵ ਖਾਸ ਤੌਰ ’ ਤੇ ਤਿਆਰ ਕੀਤੇ ਗਏ ਥੀਮੈਟਿਕ ਵਾਕਸ ; ਜਿਵੇਂ – ‘ ਦਿ ਵੇਕਿੰਗ ਆਵ੍ ਵਾਰਾਣਸੀ ’, ‘ ਦਿ ਡਿਵਾਈਨ ਐਂਡ ਡਿਵਿਨਿਟੀ ’ ਅਤੇ ‘ ਫ਼ੂਡ ਆਵ੍ ਦਿ ਐਨਸ਼ੀਐਂਟ ਸਿਟੀ ’ ਰਾਹੀਂ ਕਵਰ ਕੀਤਾ ਗਿਆ ਸੀ। ਤੜਕੇ ਪਹੁ – ਫੁਟਾਲੇ ਵੇਲੇ ਦੀ ਮਿਸ਼ਰਤ ਵਿਰਾਸਤ ਤੇ ਸੱਭਿਆਚਾਰ ਦੇ ਅਨੁਭਵਾਂ ਤੋਂ ਸ਼ੁਰੂਆਤ ਕਰਦਿਆਂ ‘ ਵੇਕਿੰਗ ਆਵ੍ ਵਾਰਾਣਸੀ ’ ਨੇ ਸ਼ਹਿਰ ਦੀ ਸ਼ਾਂਤੀ ਨੂੰ ਉਘਾੜਿਆ। ‘ ਦਿ ਡਿਵਾਈਨ ਐਂਡ ਡਿਵਿਨਿਟੀ ’ ਵਾਕ ਨੇ ਫੁੱਲ ਬਾਜ਼ਾਰ ਤੇ ਵਿਸ਼ਵਨਾਥ ਦਰਸ਼ਨ ਜਿਹੇ ਪਵਿੱਤਰ ਪਥ ਤੋਂ ਲੈ ਕੇ ਦਸ਼ਅਸ਼ਵਮੇਧ ਘਾਟ ’ ਤੇ ਸ਼ਾਮ ਦੀ ਪ੍ਰਸਿੱਧ ਆਰਤੀ ਤੱਕ ਨੂੰ ਕਵਰ ਕੀਤਾ। ਉਸ ਤੋਂ ਬਾਅਦ ਦੋ ਵਾਕਸ ਹੋਰ ਪੇਸ਼ ਹੋਏ ਅਤੇ ਫਿਰ ‘ ਫ਼ੂਡ ਆਵ੍ ਐਨਸ਼ੀਐਂਟ ਸਿਟੀ ’ ਰਾਹੀਂ ਦਰ਼ਸਕਾਂ ਨੂੰ ਇੱਥੋਂ ਦੇ ਵਿਭਿੰਨ ਵਿਅੰਜਨਾਂ ਦੀ ਜਾਣਕਾਰੀ ਦਿੱਤੀ ਗਈ। ਪਲੇਟ ’ ਤੇ ਗੁੰਜਾਇਮਾਨ ਰੰਗ ਅਤੇ ਕਚੌਰੀ ਸਬਜ਼ੀ , ਮਲਾਈਓ , ਲੱਸੀ , ਜਲੇਬੀ – ਦਹੀਂ , ਟਮਾਟਰ ਚਾਟ , ਪਾਲਕ ਪੱਤਾ ਚਾਟ ਤੇ ਬਨਾਰਸੀ ਪਾਨ ਦੇ ਸੁਆਦਲੇ ਬਡਜ਼ ਦੇ ਵਿਸਫ਼ੋਟ ਵੇਖਦਿਆਂ ਹੀ ਬਣਦੇ ਸਨ। ਭੋਜਨ ਦਾ ਇਹ ਰੂਟ ਇੱਕ ਤੋਂ ਦੂਜੇ ਠਹਿਰਾਅ – ਰਾਮ ਭੰਡਾਰ , ਬਲੂ ਲੱਸੀ , ਦੀਪਕ ਤਾਂਬੁਲ ਭੰਡਾਰ ਤੋਂ ਰਾਜੇਸ਼ ਚੌਰਸੀਆ ਪਾਨ ਵਾਲਾ (ਚੌਕ ਖੇਤਰ) , ਬਾਬਾ ਠੰਢਾਈ , ਭਾਰਤੇਂਦੂ ਭਵਨ , ਦੀਨਾ ਚਾਟ ਭੰਡਾਰ ਤੇ ਕਾਸ਼ੀ ਚਾਟ ਭੰਡਾਰ ਤੱਕ ਟੇਢੀਆਂ – ਮੇਢੀਆਂ ਤੰਗ ਗਲੀਆਂ ਵਿੱਚੋਂ ਦੀ ਗਿਆ ; ਇਹ ਸਾਰੀਆਂ ਥਾਵਾਂ ਆਪਣੇ ਰਵਾਇਤੀ ਕਿਸਮ ਦੇ ਖਾਸ ਖਾਣਿਆਂ ਲਈ ਪ੍ਰਸਿੱਧ ਹਨ! ਅੰਤ ’ ਚ , ਇਸ ਵਾਕ ਦਾ ਹੈਰਾਨਕੁੰਨ ਭਾਗ ਵਾਰਾਣਸੀ ਦੇ ਅਮੀਰ ਤਿਉਹਾਰਾਂ ਦੀ ਪੇਸ਼ਕਾਰੀ ਸੀ ; ਜਿਨ੍ਹਾਂ ’ ਚੋਂ ਹਰੇਕ – ਨਾਕਕਟੱਈਆ , ਨਾਗ ਨਥੱਈਆ , ਭਸਮ ਹੋਲੀ ਅਤੇ ਦੇਵ ਦੀਪਾਵਲੀ ਨਾਲ ਦੰਦ – ਕਥਾਵਾਂ ਜੁੜੀਆਂ ਹੋਈਆਂ ਹਨ। ਇਸ ਵੈਬੀਨਾਰ ਦੀ ਸਮਾਪਤੀ ਕਰਦਿਆਂ ਡਾ. ਸਚਿਨ ਬੰਸਲ ਨੇ ਇਸ ਸ਼ਹਿਰ ਦੀ ਬੁਣਕਰਾਂ ਦੀ ਰਵਾਇਤ ਤੇ ਸੰਗੀਤਕ ਘਰਾਣਿਆਂ ਦੇ ਛਿਪੇ ਹੋਏ ਹੀਰੇ ਲਿਆਂਦੇ ; ਜਿਨ੍ਹਾਂ ਨਾਲ ਸਥਾਨਕ ਪ੍ਰਤੀਨਿਧਾਂ ਨੇ ਗੱਲਬਾਤ ਕੀਤੀ।


    ਇਸ ਵੈਬੀਨਾਰ ਬਾਰੇ ਭਾਗੀਦਾਰਾਂ/ਦਰਸ਼ਕਾਂ ਦੇ ਬਹੁਤ ਵਧੀਆ ਵਿਚਾਰ ਦੇਖਣ ਤੇ ਸੁਣਨ ਨੂੰ ਮਿਲੇ। ਇੱਥੇ ਵਿਦੇਸ਼ ਤੋਂ ਵੀ ਲੋਕ ਪੁੱਜੇ ਹੋਏ ਸਨ।


    *****


    ਐੱਨਬੀ / ਏਕੇਜੇ / ਓਏ

    
    
    (Release ID: 1617573) Visitor Counter : 12
    
    
      Read this release in: Telugu , Tamil , English , Urdu , Hindi , Bengali , Gujarati