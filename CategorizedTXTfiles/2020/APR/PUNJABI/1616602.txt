      ਮਾਨਵ ਸੰਸਾਧਨ ਵਿਕਾਸ ਮੰਤਰਾਲਾ

      ਕੇਂਦਰੀ ਮਾਨਵ ਸੰਸਾਧਨ ਵਿਕਾਸ ਮੰਤਰੀ ਨੇ ਨਵੀਂ ਦਿੱਲੀ ’ਚ ‘ਸਵਯੰ’ ਅਤੇ ‘ਸਵਯੰ ਪ੍ਰਭਾ’ ਬਾਰੇ ਸਮੀਖਿਆ ਬੈਠਕ ਦੀ ਪ੍ਰਧਾਨਗੀ ਕੀਤੀ
      Posted On: 20 APR 2020 7:23PM by PIB Chandigarh


    ਕੇਂਦਰੀ ਮਾਨਵ ਸੰਸਾਧਨ ਵਿਕਾਸ ਮੰਤਰੀ, ਸ਼੍ਰੀ ਰਮੇਸ਼ ਪੋਖਰਿਯਾਲ ‘ ਨਿਸ਼ੰਕ ’ ਨੇ ਅੱਜ ਨਵੀਂ ਦਿੱਲੀ ’ ਚ ਰਾਸ਼ਟਰੀ ਔਨਲਾਈਨ ਸਿੱਖਿਆ ਮੰਚ ‘ ਸਵਯੰ ’ ਅਤੇ 32 ਡੀਟੀਐੱਚ ( DTH) ਟੈਲੀਵਿਜ਼ਨ ਵਿੱਦਿਅਕ ਚੈਨਲਾਂ ‘ ਸਵਯੰ ਪ੍ਰਭਾ ’ ਦੀ ਇੱਕ ਵਿਸਤ੍ਰਿਤ ਸਮੀਖਿਆ ਕੀਤੀ। ਮਾਨਵ ਸੰਸਾਧਨ ਵਿਕਾਸ ਮੰਤਰਾਲੇ ਦੇ ਸਕੱਤਰ ਸ਼੍ਰੀ ਅਮਿਤ ਖਰੇ , ਯੂਜੀਸੀ ( UGC) ਦੇ ਚੇਅਰਮੈਨ ਸ਼੍ਰੀ ਡੀ.ਪੀ. ਸਿੰਘ , ਏਆਈਸੀਟੀਈ ( AICTE) ਦੇ ਚੇਅਰਮੈਨ ਸ਼੍ਰੀ ਅਨਿਲ ਸਹਿਸਰਬੁੱਧੀ , ਐੱਨਸੀਈਆਰਟੀ ( NCERT) ਦੇ ਚੇਅਰਮੈਨ ਸੀ ਹਰਿਸ਼ੀਕੇਸ਼ ਸੇਨਪਤੀ , ਐੱਨਆਈਓਐੱਸ ( NIOS) ਦੇ ਚੇਅਰਮੈਨ , ਮੰਤਰਾਲੇ ਦੇ ਸੀਨੀਅਰਅਧਿਕਾਰੀ , ਰਾਸ਼ਟਰੀ ਕੋਆਰਡੀਨੇਟਰਜ਼ ਅਤੇ ਆਈਆਈਟੀ ( IIT) ਮਦਰਾਸ , ਆਈਆਈਟੀ ( IIT) ਦਿੱਲੀ , ਆਈਆਈਐੱਮ ( IIM) ਬੰਗਲੌਰ ਅਤੇ ਆਈਆਈਆਈਟੀ ( IIIT) ਹੈਦਰਾਬਾਦ ਦੇ ਪ੍ਰੋਫ਼ੈਸਰਾਂ ਨੇ ਇਸ ਬੈਠਕ ਵਿੱਚ ਭਾਗ ਲਿਆ।


    ਇਨ੍ਹਾਂ ਯੋਜਨਾਵਾਂ ਦੀ ਪ੍ਰਗਤੀ ਦੀ ਸੰਖੇਪ ਪੇਸ਼ਕਾਰੀ ਕੀਤੀ ਗਈ ਸੀ। ਲੌਕਡਾਊਨ ਦੀ ਹਾਲਤ ’ ਚ ‘ ਸਵਯੰ ’ ਕੋਰਸਾਂ ਅਤੇ ‘ ਸਵਯੰ ਪ੍ਰਭਾ ’ ਦੀਆਂ ਵੀਡੀਓਜ਼ ਦੀ ਮੰਗ ਤੇ ਵਰਤੋਂ ’ ਚ ਅਥਾਹ ਵਾਧਾ ਹੋਇਆ ਹੈ।


    ਸਵਯੰ


    ‘ ਸਵਯੰ ’ ’ ਚ ਇਸ ਵੇਲੇ 1902 ਕੋਰਸ ਉਪਲਬਧ ਹਨ , ਜੋ ਇਸ ਦੇ ਸ਼ੁਰੂ ਹੋਣ ਤੋਂ ਲੈ ਕੇ ਹੁਣ ਤੱਕ 1.56 ਕਰੋੜ ਵਿਦਿਆਰਥੀ ਇਹ ਕੋਰਸ ਕਰ ਚੁੱਕੇ ਹਨ। ਇਸ ਵੇਲੇ 26 ਲੱਖ ਤੋਂ ਵੱਧ ਵਿਦਿਆਰਥੀ ਪੇਸ਼ਕਸ਼ ’ ਤੇ 574 ਕੋਰਸ ਕਰ ਰਹੇ ਹਨ। ਕੁੱਲ ਸਵੈ – ਸਿੱਖਣ ਲਈ 1509 ਕੋਰਸ ਉਪਲਬਧ ਹਨ। ਸਵਯੰ 2.0 ਵੀ ਔਨਲਾਈਨ ਡਿਗਰੀ ਪ੍ਰੋਗਰਾਮਾਂ ਦੀ ਲਾਂਚ ਦਾ ਸਮਰਥਨ ਕਰਦੀ ਹੈ। ‘ ਸਵਯੰ ’ ਕੋਰਸਾਂ ਦੀ ਮੈਪਿੰਗ ਏਆਈਸੀਟੀਈ ( AICTE) ਦੇ ਮਾਡਲ ਪਾਠਕ੍ਰਮ ਲਈ ਕੀਤੀ ਗਈ ਹੈ , ਪਾੜਿਆਂ ਦੀ ਸ਼ਨਾਖ਼ਤ ਕੀਤੀ ਗਈ ਹੈ। ਯੂਜੀਸੀ ( UGC) ਦੀ ਕਮੇਟੀ ਦੁਆਰਾ ਗ਼ੈਰ – ਤਕਨੀਕੀ ਕੋਰਸਾਂ ਲਈ ਅਜਿਹਾ ਇੱਕ ਅਭਿਆਸ ਚਲ ਰਿਹਾ ਹੈ।


    ਇਹ ਫ਼ੈਸਲਾ ਕੀਤਾ ਗਿਆ ਸੀ ਕਿ ਸਾਰੇ 1900 ‘ ਸਵਯੰ ’ ਕੋਰਸ ਅਤੇ 6000 ‘ ਸਵਯੰ ਪ੍ਰਭਾ ’ ਵੀਡੀਓਜ਼ 10 ਖੇਤਰੀ ਭਾਸ਼ਾਵਾਂ ’ ਚ ਅਨੁਵਾਦ ਕਰ ਕੇ ਵਿਦਿਆਰਥੀਆਂ ਨੂੰ ਉਪਲਬਧ ਕਰਵਾਏ ਜਾਣਗੇ / ਕਰਵਾਈਆਂ ਜਾਣਗੀਆਂ , ਤਾਂ ਜੋ ਇਨ੍ਹਾਂ ਦਾ ਵੱਧ ਤੋਂ ਵੱਧ ਲਾਭ ਲਿਆ ਜਾ ਸਕੇ। ਉਂਝ ਵਧੇਰੇ ਹਰਮਨ – ਪਿਆਰੇ ਵਿਸ਼ਾ – ਵਸਤੂ ਅਤੇ ਪਹਿਲੇ ਸਾਲ ਪੜ੍ਹਾਏ ਜਾਣ ਵਾਲੇ ਇੰਜੀਨੀਅਰਿੰਗ ਕੋਰਸੇਜ਼ ਦੇ ਅਨੁਵਾਦ ਨੂੰ ਤਰਜੀਹ ਦਿੱਤੀ ਜਾਵੇਗੀ। ਅਨੁਵਾਦ ਦੇ ਕੰਮ ਦਾ ਵਿਕੇਂਦਰੀਕਰਣ ਰਾਸ਼ਟਰੀ ਕੋਆਰਡੀਨੇਟਰਜ਼ ਨੂੰ ਦੇਣ ਦਾ ਫ਼ੈਸਲਾ ਕੀਤਾ ਗਿਆ ਹੈ , ਜੋ ਵਿਸ਼ੇ – ਵਸਤੂ ਦੇ ਅਨੁਵਾਦ ਲਈ ਵਿਦਿਆਰਥੀਆਂ , ਸਰਕਾਰ ਤੇ ਨਿਜੀ ਏਜੰਸੀਆਂ , ਉਪਲਬਧ ਟੈਕਨੋਲੋਜੀ ਜਿਹੀਆਂ ਸਾਰੀਆਂ ਸੰਭਾਵੀ ਸੇਵਾਵਾਂ ਦੀ ਵਰਤੋਂ ਕਰ ਸਕਣਗੇ।


    ਸਮੁੱਚਾ ਪ੍ਰੋਜੈਕਟ ਤੁਰੰਤ ਸ਼ੁਰੂ ਹੋ ਜਾਵੇਗਾ ਅਤੇ ਸਮਾਂ – ਬੱਧ ਤਰੀਕੇ ਨਾਲ ਮੁਕੰਮਲ ਹੋਵੇਗਾ। ਹਰਮਨਪਿਆਰੇ ਕੋਰਸ ਤੇ ਵੀਡੀਓਜ਼ ਨੂੰ ਪਹਿਲਾਂ ਮੁਕੰਮਲ ਕੀਤਾ ਜਾਵੇਗਾ। ਘੱਟ – ਤੋਂ ਘੱਟ ਸੰਭਵ ਸਮੇਂ ’ ਚ ਇਸ ਅਭਿਆਸ ਨੂੰ ਮੁਕੰਮਲ ਕਰਨ ਦੇਸ਼ ਭਰ ਦੇ ਅਨੇਕ ਵਿੱਦਿਅਕ ਸੰਸਥਾਨਾਂ ਨੂੰ ਯੋਗਦਾਨ ਪਾਉਣ ਲਈ ਆਖਿਆ ਜਾਵੇਗਾ। ਹਰੇਕ ਐੱਨਸੀ ( NC) ਦੁਆਰਾ ਮਾਨਵ ਸੰਸਾਧਨ ਵਿਕਾਸ ਮੰਤਰਾਲੇ (ਈ – ਮੇਲ: NMEICT@nmeict.ac.in) ਨੂੰ 23 ਅਪ੍ਰੈਲ ਤੱਕ ਇੱਕ ਕਾਰਜ – ਯੋਜਨਾ ਜਮ੍ਹਾ ਕਰਵਾਏਗਾ।


    ਵਿਸ਼ਾ – ਵਸਤੂ ਦੇ ਅਨੁਵਾਦ ਦੇ ਕੰਮ , ਪਾੜੇ ਵਾਲੇ ਖੇਤਰਾਂ ’ ਚ ਨਵੇਂ ਵਿਸ਼ੇ ਦੀ ਸਿਰਜਣਾ ਅਤੇ ਕ੍ਰੈਡਿਟ ਟ੍ਰਾਂਸਫ਼ਰ ਦੀ ਪ੍ਰਵਾਨਗੀ ਵਿੱਚ ਐੱਨਸੀਜ਼ ਨੂੰ ਹਰ ਤਰ੍ਹਾਂ ਦੀ ਮਦਦ ਮੁਹੱਈਆ ਕਰਵਾਉਣ ਲਈ ਆਈਆਈਟੀਜ਼ ( IITs) ਦੇ ਸਾਰੇ ਡਾਇਰੈਕਟਰਾਂ ਨੂੰ ਇੱਕ ਅਡਵਾਈਜ਼ਰੀ ਜਾਰੀ ਕੀਤੀ ਜਾਵੇਗੀ।


    ਇਹ ਵੀ ਫ਼ੈਸਲਾ ਕੀਤਾ ਗਿਆ ਸੀ ਕਿ ‘ ਸਵਯੰ ’ ਕ੍ਰੈਡਿਟਸ ਪ੍ਰਵਾਨ ਕਰਨ ਲਈ ਯੂਜੀਸੀ ( UGC) ਅਤੇ ਏਆਈਸੀਟੀਈ ( AICTE) ਯੂਨੀਵਰਸਿਟੀਆਂ ਤੇ ਸੰਸਥਾਨਾਂ ਨਾਲ ਮਿਲ ਕੇ ਪੈਰਵੀ ਕਰੇਗਾ। ਇੰਝ ਵਿਦਿਆਰਥੀ ਆਪਣੇ ਕੋਰਸ ਦਾ ਇੱਕ ਹਿੱਸਾ MOOC ਰਾਹੀਂ ਤੇ ਦੂਜਾ ਹਿੱਸਾ ਵਿਭਿੰਨ ਕਾਲਜਾਂ ’ ਚ ਕਰ ਸਕਣਗੇ।


    ‘ ਸਵਯੰ ’ ਤਹਿਤ ਹੋਰ ਕੋਰਸ ਮੁਹੱਈਆ ਕਰਵਾਉਣ ਲਈ ਫ਼ੈਕਲਟੀ (ਅਧਿਆਪਕ – ਵਰਗ) ਨੂੰ ਵੀ ਉਤਸ਼ਾਹਿਤ ਕੀਤਾ ਜਾ ਰਿਹਾ ਹੈ , ਉਨ੍ਹਾਂ ਦੇ ਕਰੀਅਰ ਲਈ ਵਾਜਬ ਪ੍ਰੋਤਸਾਹਨ ਵੀ ਮੁਹੱਈਆ ਕਰਵਾਏ ਜਾਣਗੇ।


    ਇਸ ਦੇ ਨਾਲ ਹੀ ਯੂਜੀਸੀ ( UGC) ਨੂੰ ‘ ਗ੍ਰੌਸ ਐਨਰੋਲਮੇਂਟ ਰੇਸ਼ੋ ’ ਵਧਾਉਣ ਲਈ ਔਨਲਾਈਨ ਲਈ ਦਿਸ਼ਾ – ਨਿਰਦੇਸ਼ ਤੇ ਡਿਸਟੈਂਸ ਲਰਨਿੰਗ (ਦੂਰਵਰਤੀ ਸਿੱਖਣ) ਦੇ ਦਿਸ਼ਾ – ਨਿਰਦੇਸ਼ ਤਿਆਰ ਕਰਨ ਲਈ ਕਿਹਾ ਗਿਆ ਹੈ।


    ਸਵਯੰ ਪ੍ਰਭਾ


    ‘ ਸਵਯੰ ਪ੍ਰਭਾ ’ 32 ਡੀਟੀਐੱਚ ( DTH) ਚੈਨਲਾਂ ਦਾ ਇੱਕ ਸਮੂਹ ਹੈ , ਜੋ ਜੀਸੈਟ –15 (GSAT-15) ਦੀ ਵਰਤੋਂ ਰਾਹੀਂ 24x7 ਉੱਚ – ਮਿਆਰੀ ਵਿੱਦਿਅਕ ਪ੍ਰੋਗਰਾਮਾਂ ਦੇ ਪ੍ਰਸਾਰਣ ਲਈ ਸਮਰਪਿਤ ਹੈ। ਹਰ ਰੋਜ਼ , ਘੱਟੋ – ਘੱਟ () ਘੰਟਿਆਂ ਲਈ ਨਵਾਂ ਵਿਸ਼ਾ – ਵਸਤੂ ਹੋਵੇਗਾ , ਜੋ ਇੱਕ ਦਿਨ ’ ਚ 5 ਹੋਰ ਵਾਰ ਦੁਹਰਾਇਆ ਜਾਵੇਗਾ , ਤਾਂ ਜੋ ਵਿਦਿਆਰਥੀ ਆਪਣੀ ਸੁਵਿਧਾ ਅਨੁਸਾਰ ਸਮਾਂ ਚੁਣ ਸਕਣ।


    ਹੇਠ ਲਿਖੇ ਫ਼ੈਸਲੇ ਲਏ ਗਏ ਸਨ:


    ਉਪਲਬਧ ਵਿਸ਼ੇ – ਵਸਤੂ ਨੂੰ ਮੇਲਣ ਲਈ ਚੈਨਲਾਂ ਦੀ ਮੁੜ – ਵੰਡ ਦੀ ਸੰਭਾਵਨਾ ਅਤੇ ਦਰਸ਼ਕਾਂ ਦੀ ਗਿਣਤੀ ਬਾਰੇ ਪਤਾ ਲਾਇਆ ਜਾਵੇਗਾ।


    ਇਹ ਵੀ ਫ਼ੈਸਲਾ ਕੀਤਾ ਗਿਆ ਕਿ ‘ ਸਵਯੰ ਪ੍ਰਭਾ ’ ’ ਚ ਵਿਸ਼ੇ – ਵਸਤੂ ਨੂੰ ਹੋਰ ਵਧੀਆ ਬਣਾਇਆ ਜਾਵੇਗਾ ; ਇਸ ਲਈ ਜੋ ਕੋਈ ਵੀ ਚਾਹੇਗਾ ‘ ਵਿਦਿਆ ਦਾਨ ਪ੍ਰੋਗਰਾਮ ’ ਤਹਿਤ ਵਿਸ਼ਾ – ਵਸਤੂ ਇਕੱਠਾ ਕਰ ਕੇ ਆਪਣਾ ਯੋਗਦਾਨ ਪਾ ਸਕੇਗਾ। ‘ ਸਵਯੰ ਪ੍ਰਭਾ ’ ’ ਤੇ ਅਪਲੋਡ ਕਰਨ ਤੋਂ ਪਹਿਲਾਂ ਪ੍ਰਾਪਤ ਵਿਸ਼ੇ – ਵਸਤੂ ਦੀ ਪ੍ਰਵਾਨਗੀ ਲਈ ਵਿਸ਼ਾ – ਮਾਹਿਰ ਕਮੇਟੀਆਂ ਹਰੇਕ ਐੱਨਸੀ ਦੁਆਰਾ ਬਣਾਈਆਂ ਜਾਣਗੀਆਂ।


    ਡੀਟੀਐੱਚ ( DTH) ’ ਤੇ ਪ੍ਰਸਾਰਣ ਨੂੰ ਰੇਡੀਓ , ਸੋਸ਼ਲ ਮੀਡੀਆ ਸਮੇਤ ਸਾਰੇ ਉਪਲਬਧ ਚੈਨਲਾਂ ਰਾਹੀਂ ਹਰਮਨਪਿਆਰਾ ਬਣਾਇਆ ਜਾਵੇਗਾ।


    ‘ ਸਵਯੰ ਪ੍ਰਭਾ ’ ਦੇ ਵਿਡੀਓ ਵਿਸ਼ਾ – ਵਸਤੂ ਨੂੰ ਪਾਠਕ੍ਰਮ ਤੇ ਅਕੈਡਮਿਕ ਕੈਲੰਡਰ ’ ਚ ਮੈਪ ਕੀਤਾ ਜਾਵੇਗਾ।


    ਚਾਰ ਆਈਆਈਟੀ – ਪੀਏਐੱਲ ( IIT-PAL) ਚੈਨਲਾਂ ਦੇ ਵਿਸ਼ੇ – ਵਸਤੂ ਦੇ ਅਨੁਵਾਦ ਲਈ ਸੀਬੀਐੱਸਈ ( CBSE), ਐੱਨਆਈਓਐੱਸ ( NIOS) ਦੁਆਰਾ ਆਈਆਈਟੀ – ਦਿੱਲੀ ( IIT-Delhi) ਨੂੰ ਹਰ ਤਰ੍ਹਾਂ ਦੀ ਸਹਾਇਤਾ ਮੁਹੱਈਆ ਕਰਵਾਈ ਜਾਵੇਗੀ। ਇਸ ਮਾਮਲੇ ਦੀ ਪੈਰਵੀ ਮਾਨਵ ਸੰਸਾਧਨ ਵਿਕਾਸ ਮੰਤਰਾਲੇ ’ ਚ JS(IEC) ਦੁਆਰਾ ਕੀਤੀ ਜਾਵੇਗੀ।


    ਇਸ ਬੈਠਕ ਦੇ ਫੈਸਲਿਆਂ ਦੇ ਲਾਗੂਕਰਨ ਲਈ ਮੰਤਰਾਲੇ ਦੁਆਰਾ ਸਮੀਖਿਆ ਕੀਤੀ ਜਾਵੇਗੀ।


    *****


    ਐੱਨਬੀ / ਏਕੇਜੇ / ਏਕੇ

    
    
    (Release ID: 1616602) Visitor Counter : 11
    
    
      Read this release in: English , Urdu , Hindi , Manipuri , Assamese , Gujarati , Tamil , Telugu , Kannada