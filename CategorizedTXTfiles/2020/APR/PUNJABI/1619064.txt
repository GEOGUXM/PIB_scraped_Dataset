      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      ਲੋਕ ਕੋਵਿਡ–19 ਪ੍ਰਤੀ ਦਿਖਾ ਰਹੇ ਜਾਗਰੂਕਤਾ ਤੇ ਸਵੈ–ਜ਼ਿੰਮੇਵਾਰੀ ਤੇ ਨਾਲ ਹੀ ਆਰਥਿਕ ਗਤੀਵਿਧੀਆਂ ਹੋ ਰਹੀਆਂ ਮੁੜ–ਸ਼ੁਰੂ
      Posted On: 28 APR 2020 5:08PM by PIB Chandigarh


    
    ਚੰਡੀਗੜ੍ਹ, 28 ਅਪ੍ਰੈਲ, 2020
    ਕੋਵਿਡ–19 ਪ੍ਰਤੀ ਲੋਕ ਪੂਰੀ ਜਾਗਰੂਕਤਾ ਤੇ ਸਵੈ–ਜ਼ਿੰਮੇਵਾਰੀ ਵਿਖਾ ਰਹੇ ਹਨ ਤੇ ਇਸ ਦੇ ਨਾਲ ਹੀ ਇਸ ਖੇਤਰ ’ਚ ਆਰਥਿਕ ਗਤੀਵਿਧਾਆਂ ਮੁੜ ਸ਼ੁਰੂ ਹੋ ਰਹੀਆਂ ਹਨ। ਇਸ ਨੂੰ ਪ੍ਰਧਾਨ ਮੰਤਰੀ ਵੱਲੋਂ ਸੋਮਵਾਰ ਨੂੰ ਰਾਜਾਂ ਦੇ ਮੁੱਖ ਮੰਤਰੀਆਂ ਨਾਲ ਕੀਤੀ ਗੱਲਬਾਤ ਦੀ ਰੋਸ਼ਨੀ ਵਿੱਚ ਵੀ ਵੇਖਿਆ ਜਾ ਸਕਦਾ ਹੈ ਕਿ ਸਾਨੂੰ ਜਿੱਥੇ ਅਰਥ–ਵਿਵਸਥਾ ਨੂੰ ਮਹੱਤਵ ਦੇਣਾ ਚਾਹੀਦਾ ਹੈ, ਉੱਥੇ ਹੀ ਸਾਨੂੰ ਕੋਵਿਡ–19 ਨਾਲ ਜੰਗ ਵੀ ਜਾਰੀ ਰੱਖਣੀ ਚਾਹੀਦੀ ਹੈ। ਸਰਕਾਰ ਨੇ ਗ਼ੈਰ–ਕੰਟੇਨਮੈਂਟ ਜ਼ੋਨਾਂ ਵਿੱਚ ਚੋਣਵੀਂਆਂ ਗਤੀਵਿਧੀਆਂ ਲਈ 20 ਅਪ੍ਰੈਲ, 2020 ਤੋਂ ਕਈ ਢਿੱਲਾਂ / ਛੋਟਾਂ ਦਿੱਤੀਆਂ ਹਨ।
    ਲੌਕਡਾਊਨ ਦੇ ਸਕਾਰਾਤਮਕ ਨਤੀਜੇ ਸਾਹਮਣੇ ਆ ਰਹੇ ਹਨ ਕਿਉਂਕਿ ਦੇਸ਼ ਪਿਛਲੇ ਡੇਢ ਮਹੀਨੇ ਦੌਰਾਨ ਹਜ਼ਾਰਾਂ ਮਨੁੱਖੀ ਜਾਨਾਂ ਬਚਾਉਣ ਵਿੱਚ ਸਫ਼ਲ ਰਿਹਾ ਹੈ। ਮਾਰਚ ਮਹੀਨੇ ਦੇ ਸ਼ੁਰੂ ’ਚ ਭਾਰਤ ਸਮੇਤ ਬਹੁਤ ਸਾਰੇ ਦੇਸ਼ਾਂ ਵਿੱਚ ਹਾਲਤ ਲਗਭਗ ਇੱਕੋ ਜਿਹੇ ਸਨ। ਪਰ ਸਮੇਂ–ਸਿਰ ਕੀਤੀਆਂ ਗਈਆਂ ਕਾਰਵਾਈਆਂ ਸਦਕਾ ਭਾਰਤ ਬਹੁਤ ਸਾਰੇ ਲੋਕਾਂ ਨੂੰ ਸੁਰੱਖਿਅਤ ਰੱਖਣ ਦੇ ਯੋਗ ਹੋਇਆ ਹੈ। ਲੋਕਾਂ ’ਚ ਲੌਕਡਾਊਨ ਦੀ ਸਥਿਤੀ ਦੌਰਾਨ ਜ਼ਿੰਮੇਵਾਰੀ ਦੀ ਭਾਵਨਾ ਨਿਮਨਲਿਖਤ ਤੋਂ ਸਪਸ਼ਟ ਦੇਖੀ ਜਾ ਸਕਦੀ ਹੈ।
    ਪੰਚਕੂਲਾ ਦੇ ਮੁਹੰਮਦ ਇਰਫ਼ਾਨ ਦੱਸਦੇ ਹਨ ਕਿ ਅਸੀਂ ਆਪਣੇ ਘਰਾਂ ’ਚ ਹੀ ਨਮਾਜ਼ ਪੜ੍ਹ ਰਹੇ ਹਾਂ ਕਿਉਂਕਿ ਇਕੱਠ ਕਰਨ ਦੀ ਇਜਾਜ਼ਤ ਨਹੀਂ ਹੈ। ਲੌਕਡਾਊਨ ਸਬੰਧੀ ਉਪਾਵਾਂ ਦੀ ਹਮਾਇਤ ਕਰਦਿਆਂ ਉਨ੍ਹਾਂ ਇਹ ਵੀ ਕਿਹਾ ਕਿ ਕੋਵਿਡ–19 ਕਾਰਨ ਪੈਦਾ ਹੋਈ ਹਾਲਤ ਵਿੱਚ ਸਰਕਾਰ ਦੇ ਦਿਸ਼ਾ–ਨਿਰਦੇਸ਼ਾਂ ਦੀ ਪਾਲਣਾ ਕਰਨਾ ਹੀ ਸਭ ਦੀ ਸਿਹਤ ਲਈ ਅਹਿਮ ਹੈ। ਹਰਿਆਣਾ ਦੇ ਪਲਵਲ ਜ਼ਿਲ੍ਹੇ ਦੇ ਆਂਗਨਵਾੜੀ ਵਰਕਰ ਸ਼ਸ਼ੀਬਾਲਾ ਆਪਣੇ ਤਰੀਕੇ ਨਾਲ ਕੋਰੋਨਾ–ਜੋਧਾ ਵੀ ਹਨ। ਉਨ੍ਹਾਂ ਦੱਸਿਆ ਕਿ ਉਹ ਆਪਣੇ ਰੋਜ਼ਮੱਰਾ ਦੇ ਕੰਮਾਂ ਤੋਂ ਬਾਅਦ ਉਹ ਤੇ ਆਂਗਨਵਾੜੀ ਵਰਕਰਾਂ ਦਾ ਇੱਕ ਸਮੂਹ ਮਾਸਕ ਬਣਾਉਂਦਾ ਹੈ ਤੇ ਉਹ ਲੋਕਾਂ ਨੂੰ ਮੁਫ਼ਤ ਵੰਡੇ ਜਾਂਦੇ ਹਨ। ਹਿਮਾਚਲ ਪ੍ਰਦੇਸ਼ ਦੇ ਲਾਹੌਲ ਤੇ ਸਪਿਤੀ ਜ਼ਿਲ੍ਹੇ ਦੇ ਪੁਲਿਸ ਕਰਮਚਾਰੀ ਉਨ੍ਹਾਂ ਲੋਕਾਂ ਵਿੱਚੋਂ ਨਹੀਂ ਹਨ, ਜਿਹੜੇ ਸਭ ਕੁਝ ਕਿਸਮਤ ਦੇ ਸਹਾਰੇ ਛੱਡ ਦਿੰਦੇ ਹਨ, ਇਸੇ ਲਈ ਉਨ੍ਹਾਂ ਨੂੰ ਗ੍ਰਾਮੀਣ ਔਰਤਾਂ ਨੂੰ ਕੋਵਿਡ–19 ਦੀਆਂ ਸਾਵਧਾਨੀਆਂ ਸਬੰਧੀ ਜਾਗਰੂਕ ਕਰਦਿਆਂ ਵੇਖਿਆ ਜਾ ਸਕਦਾ ਹੈ। ਸਰਕਾਰੀ ਏਜੰਸੀਆਂ ਵੀ ਕਿਤੇ ਕੋਈ ਢਿੱਲ–ਮੱਠ ਨਹੀਂ ਵਰਤ ਰਹੀਆਂ, ਉਹ ਸੇਵਾਵਾਂ ਮੁਹੱਈਆ ਕਰਵਾਉਂਦੇ ਸਮੇਂ ਇਹ ਜ਼ਰੂਰ ਯਕੀਨੀ ਬਣਾਉਂਦੀਆਂ ਹਨ ਕਿ ਭੀੜ ਨਾ ਇਕੱਠੀ ਹੋਵੇ।


    https://twitter.com/PIBChandigarh/status/1255086762428416000?s=09 (ਸ਼ਸ਼ੀਬਾਲਾ)
    https://twitter.com/PIBChandigarh/status/1255041586108305409?s=09 (ਮੁਹੰਮਦ ਇਰਫ਼ਾਨ)
    https://twitter.com/PIBChandigarh/status/1255035075512528896?s=09
    (ਰਾਸ਼ਨ ਦੀ ਵੰਡ)
    https://twitter.com/ROBChandigarh/status/1254752140334993409?s=09
    (ਲਾਹੌਲ ਤੇ ਸਪਿਤੀ ’ਚ ਪੁਲਿਸ ਕਰਮਚਾਰੀ)
    ਇਸ ਖੇਤਰ ਵਿੱਚ ਲੌਕਡਾਊਨ ’ਚ ਕੁਝ ਛੋਟਾਂ ਕਿਸਾਨਾਂ ਲਈ ਰਾਹਤ ਵਜੋਂ ਆਈਆਂ ਹਨ ਕਿਉਂਕਿ ਰਾਜਾਂ ਵੱਲੋਂ ਦਿੱਤੀਆਂ ਰਿਪੋਰਟਾਂ ਅਨੁਸਾਰ ਇਸ ਵੇਲੇ ਹਰਿਆਣਾ ’ਚ ਕਣਕ ਦੀ ਫ਼ਸਲ ਦੀ ਵਾਢੀ 55 ਤੋਂ 60% ਅਤੇ ਪੰਜਾਬ ਵਿੱਚ 60 ਤੋਂ 65% ਹੋ ਚੁੱਕੀ ਹੈ। ਖੇਤੀਬਾੜੀ ਖੇਤਰ ਨਾਲ ਜੁੜੇ ਉਦਯੋਗਾਂ, ਜਿਵੇਂ ਕੰਬਾਈਨ ਤੇ ਥਰੈਸ਼ਰ ਨਿਰਮਾਣ ਇਕਾਈਆਂ ਦੀਆਂ ਆਰਥਿਕ ਗਤੀਵਿਧੀਆਂ ਵੀ ਯਕੀਨੀ ਹੋ ਗਈਆਂ ਹਨ।
    https://twitter.com/PIBChandigarh/status/1255036407464300544?s=09
    (ਥਰੈਸ਼ਰ ਨਿਰਮਾਣ ਇਕਾਈ)
    ਕੋਵਿਡ–19 ਖ਼ਿਲਾਫ਼ ਲੋਕਾਂ ਨੂੰ ਇੱਕਜੁਟ ਕਰਨ ਤੇ ਦ੍ਰਿੜ੍ਹਤਾਪੂਰਬਕ ਜੰਗ ਲੜਨ ਲਈ ਭਾਰਤ ਸਰਕਾਰ ਨੇ ‘ਆਰੋਗਯ–ਸੇਤੂ’ ਐਪ ਵੀ ਲਾਂਚ ਕੀਤੀ ਸੀ, ਜਿਸ ਵਿੱਚ ਆਧੁਨਿਕ ਬਲੂਟੁੱਥ ਟੈਕਨੋਲੋਜੀ, ਐਲਗੋਰਿਦਮਜ਼ ਤੇ ਆਰਟੀਫਿਸ਼ਲ ਇੰਟੈਲੀਜੈਂਸ ਦੀ ਵਰਤੋਂ ਕੀਤੀ ਜਾਂਦੀ ਹੈ; ਜੋ ਲੋਕਾਂ ਨੂੰ ਕੋਰੋਨਾ ਵਾਇਰਸ ਦੀ ਛੂਤ ਲੱਗਣ ਦੇ ਖ਼ਤਰੇ ਤੋਂ ਬਚਣ ਹਿਤ ਖੁਦ ਦਾ ਮੁੱਲਾਂਕਣ ਕਰਨ ਦੇ ਯੋਗ ਬਣਾਉਂਦੀ ਹੈ।
    *****
    ਡੀਪੀ/ਐੱਚਆਰ

    
    
    (Release ID: 1619064) Visitor Counter : 1
    
    
      Read this release in: English