      ਸਿਹਤ ਤੇ ਪਰਿਵਾਰ ਭਲਾਈ ਮੰਤਰਾਲਾ

      ਕੋਵਿਡ-19 ਬਾਰੇ ਅੱਪਡੇਟ
      Posted On: 12 APR 2020 6:38PM by PIB Chandigarh


    ਭਾਰਤ ਸਰਕਾਰ ਦੇਸ਼ ’ ਚ ਕੋਵਿਡ –19 ਦੀ ਰੋਕਥਾਮ , ਉਸ ਦਾ ਫੈਲਣਾ ਰੋਕਣ ਤੇ ਉਸ ਦੇ ਪ੍ਰਬੰਧ ਲਈ ਰਾਜਾਂ/ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਨਾਲ ਮਿਲ ਕੇ ਕਈ ਕਦਮ ਚੁੱਕ ਰਹੀ ਹੈ। ਇਨ੍ਹਾਂ ਦੀ ਨਿਯਮਿਤ ਤੌਰ ’ ਤੇ ਉੱਚ – ਪੱਧਰੀ ਸਮੀਖਿਆ ਤੇ ਨਿਗਰਾਨੀ ਕੀਤੀ ਜਾ ਰਹੀ ਹੈ।


    ਦੇਸ਼ ਦੇ ਸਾਰੇ ਸਰਕਾਰੀ ਤੇ ਪ੍ਰਾਈਵੇਟ ਮੈਡੀਕਲ ਕਾਲਜਾਂ ’ ਚ ਅਤਿ – ਜ਼ਰੂਰੀ ਅਧਾਰ ਉੱਤੇ ਕੋਵਿਡ –19 ਦੀ ਟੈਸਟਿੰਗ ਲਈ ਸਮਰੱਥਾ ਵਧਾਉਣ ਲਈ ਪੂਰੇ ਦੇਸ਼ ਦੇ ਵੱਖੋ – ਵੱਖਰੇ ਸ਼ਾਨਦਾਰ ਸੰਸਥਾਨਾਂ ਨੂੰ ਇਹ ਜ਼ਿੰਮੇਵਾਰੀ ਇੱਕ – ਸਮਾਨ ਤਰੀਕੇ ਨਾਲ ਦੇਣ ਦੀ ਹਿਦਾਇਤ ਜਾਰੀ ਕੀਤੀ ਗਈ ਹੈ। ਇਨ੍ਹਾਂ ਸੰਸਥਾਨਾਂ ਤੋਂ ਆਪੋ – ਆਪਣੇ ਵੰਡੇ ਖੇਤਰ ਵਿੱਚ ਮੈਡੀਕਲ ਕਾਲਜਾਂ ਦੇ ਰਾਹ – ਦਿਸੇਰਿਆਂ ਵਜੋਂ ਸੇਵਾ ਨਿਭਾਉਣ ਅਤੇ ਸਬੰਧਿਤ ਰਾਜਾਂ ਵਿੱਚ ਕੋਵਿਡ –19 ਦੀਆਂ ਟੈਸਟਿੰਗ ਸੁਵਿਧਾਵਾਂ ਮੁਹੱਈਆ ਕਰਵਾਉਣ ਦੀ ਆਸ ਕੀਤੀ ਜਾਂਦੀ ਹੈ। ਇਨ੍ਹਾਂ ਸਾਰੇ ਸੰਸਥਾਨਾਂ ਨੂੰ ਆਪੋ – ਆਪਣੇ ਰਾਜਾਂ ਦੀਆਂ ਸਰਕਾਰਾਂ ਦੇ ਤਾਲਮੇਲ ਨਾਲ ਕੰਮ ਕਰਨ ਦੀ ਹਿਦਾਇਤ ਜਾਰੀ ਕੀਤੀ ਗਈ ਹੈ।


    ਕੱਲ੍ਹ ਤੋਂ ਲੈ ਕੇ ਹੁਣ ਤੱਕ ਦੇਸ਼ ਵਿੱਚ ਕੋਵਿਡ –19 ਦੇ 909 ਨਵੇਂ ਕੇਸਾਂ ਦੀ ਪੁਸ਼ਟੀ ਹੋਈ ਹੈ। ਹੁਣ ਤੱਕ 716 ਵਿਅਕਤੀ ਠੀਕ ਹੋ ਚੁੱਕੇ ਹਨ/ਠੀਕ ਹੋਣ ਤੋਂ ਬਾਅਦ ਡਿਸਚਾਰਜ ਹੋ ਚੁੱਕੇ ਹਨ ਤੇ ਅੱਜ ਤੱਕ 273 ਮੌਤਾਂ ਹੋ ਚੁੱਕੀਆਂ ਹਨ।


    ਸਰਕਾਰ ਸਮਰਪਿਤ ਹਸਪਤਾਲਾਂ , ਆਈਸੋਲੇਸ਼ਨ ਬਿਸਤਰਿਆਂ , ਆਈਸੀਯੂ ਬਿਸਤਰਿਆਂ ਤੇ ਕੁਆਰੰਟੀਨ ਸੁਵਿਧਾਵਾਂ ਵਾਲੇ ਮੁਢਲੇ ਮੈਡੀਕਲ ਬੁਨਿਆਦੀ ਢਾਂਚੇ ਦੀ ਸਮਰੱਥਾ ਵਿੱਚ ਵਾਧਾ ਕਰਨ ਉੱਤੇ ਵੀ ਧਿਆਨ ਕੇਂਦ੍ਰਿਤ ਕਰ ਰਹੀ ਹੈ। 12 ਅਪ੍ਰੈਲ , 2020 ਨੂੰ 8356 ਮਾਮਲਿਆਂ ਵਿੱਚੋਂ 1671 ( ਪੁਸ਼ਟੀ ਹੋਏ ਮਾਮਲਿਆਂ ਦਾ 20%, ਜਿਨ੍ਹਾਂ ਦੇ ਦਰਮਿਆਨੇ ਤੇ ਗੰਭੀਰ/ਨਾਜ਼ੁਕ ਕਲੀਨਿਕ ਲੱਛਣ ਹਨ) ਲਈ ਬਿਸਤਰਿਆਂ ਦੀ ਜ਼ਰੂਰਤ ਹੈ , ਇਸ ਵੇਲੇ ਦੇਸ਼ ਭਰ ਦੇ 601 ਸਮਰਪਿਤ ਕੋਵਿਡ –19 ਹਸਪਤਾਲਾਂ ਵਿੱਚ ਬਿਸਤਰਿਆਂ ਦੀ ਉਪਲਬਧਤਾ 1,05,980 ਹੈ। ਦੇਸ਼ ਭਰ ਦੇ ਸਮਰਪਿਤ ਹਸਪਤਾਲਾਂ ’ ਚ ਆਈਸੋਲੇਸ਼ਨ ਬਿਸਤਰਿਆਂ ਦੀ ਗਿਣਤੀ ਵਿੱਚ ਹੋਰ ਵਾਧਾ ਕੀਤਾ ਜਾ ਰਿਹਾ ਹੈ।


    ਕੋਵਿਡ –19 ਮਰੀਜ਼ਾਂ ਦੇ ਇਲਾਜ ਲਈ ਸਮਰਪਿਤ ਹਸਪਤਾਲ ਪੂਰੇ ਦੇਸ਼ ਵਿੱਚ ਤੇਜ਼ੀ ਨਾਲ ਸਥਾਪਿਤ ਕੀਤੇ ਜਾ ਰਹੇ ਹਨ। ਸਰਕਾਰੀ ਹਸਪਤਾਲਾਂ ਦੇ ਨਾਲ ਵੱਖੋ – ਵੱਖਰੇ ਨਿਜੀ ਖੇਤਰ ਦੇ ਹਸਪਤਾਲਾਂ , ਜਨਤਕ ਖੇਤਰ ਦੀਆਂ ਇਕਾਈਆਂ , ਫ਼ੌਜੀ ਹਸਪਤਾਲਾਂ , ਭਾਰਤੀ ਰੇਲਵੇਜ਼ ਵੱਲੋਂ ਇਨ੍ਹਾਂ ਜਤਨਾਂ ’ ਚ ਯੋਗਦਾਨ ਪਾਇਆ ਜਾ ਰਿਹਾ ਹੈ। ਆਰਡਨੈਂਸ ਫ਼ੈਕਟਰੀ ਬੋਰਡ ਨੇ ਦੂਰ – ਦੁਰਾਡੇ ਦੇ ਖੇਤਰਾਂ ਵਿੱਚ ਮੈਡੀਕਲ ਬੁਨਿਆਦੀ ਢਾਂਚੇ ਵਿੱਚ ਵਾਧਾ ਕਰਨ ਲਈ ਵਿਸ਼ੇਸ਼ ਟੈਂਟਾਂ ਦਾ ਨਿਰਮਾਣ ਕੀਤਾ ਹੈ।


    ਤਿਆਰੀਆਂ ਲਈ ਜਤਨਾਂ ਦੇ ਹਿੱਸੇ ਵਜੋਂ ਹੈਲਥ ਸਟਾਫ਼ ਦੀ ਸਿਖਲਾਈ ਵੀ ਇੱਕ ਅਜਿਹਾ ਖੇਤਰ ਹੈ , ਜਿਨ੍ਹਾਂ ਉੱਤੇ ਰਾਸ਼ਟਰੀ ਮਹੱਤਵ ਵਾਲੇ ਸੰਸਥਾਨਾਂ ਜਿਵੇਂ ਏਮਸ ( AIIMS), ਨਿਮਹਾਂਸ ( NIMHANS) ਰਾਹੀਂ ਧਿਆਨ ਕੇਂਦ੍ਰਿਤ ਕੀਤਾ ਜਾ ਰਿਹਾ ਹੈ। ਵੈਂਟੀਲੇਟਰ ਪ੍ਰਬੰਧ , ਕਲੀਨਿਕਲ ਪ੍ਰਬੰਧ , ਛੂਤ ਰੋਕਥਾਮ ਨਿਯੰਤ੍ਰਣ , ਬਾਇਓ – ਮੈਡੀਕਲ ਵੇਸਟ ਪ੍ਰਬੰਧ ਤੇ ਐਪੀਡੀਮੀਓਲੋਜੀ ਲਈ ਆੱਨਲਾਈਨ ਟ੍ਰੇਨਿੰਗ ਮਾਡਿਊਲ ਤੇ ਵੈਬੀਨਾਰ ਆਯੋਜਿਤ ਕੀਤੇ ਗਏ ਹਨ। ਮੋਹਰੀ ਮੈਡੀਕਲ ਕਾਮੇ ਤਿਆਰ ਕਰਨ ਲਈ , ਮੌਕ ਡ੍ਰਿੱਲਾਂ ਵੀ ਕੀਤੇ ਗਏ ਹਨ।


    ਕੋਵਿਡ –19 ਨਾਲ ਸਬੰਧਿਤ ਤਕਨੀਕੀ ਮਾਮਲਿਆਂ ’ ਤੇ ਹਰ ਤਰ੍ਹਾਂ ਦੀ ਸਹੀ ਤੇ ਅੱਪਡੇਟਡ (ਤਾਜ਼ਾ) ਜਾਣਕਾਰੀ ਅਤੇ ਅਡਵਾਈਜ਼ਰੀ ਲਈ ਕਿਰਪਾ ਕਰਕੇ ਨਿਯਮਿਤ ਰੂਪ ’ ਚ ਇੱਥੇ ਜਾਓ: https://www.mohfw.gov.in/


    ਕੋਵਿਡ –19 ਨਾਲ ਸਬੰਧਿਤ ਤਕਨੀਕੀ ਸੁਆਲ technicalquery.covid19@gov.in ਉੱਤੇ ਅਤੇ ਹੋਰ ਸੁਆਲ ncov2019@gov.in ਉੱਤੇ ਈਮੇਲ ਰਾਹੀਂ ਭੇਜੇ ਜਾ ਸਕਦੇ ਹਨ।


    ਕੋਵਿਡ –19 ਬਾਰੇ ਕਿਸੇ ਵੀ ਤਰ੍ਹਾਂ ਦੇ ਸੁਆਲ ਹੋਣ , ਤਾਂ ਕਿਰਪਾ ਕਰਕੇ ਸਿਹਤ ਤੇ ਪਰਿਵਾਰ ਭਲਾਈ ਮੰਤਰਾਲੇ ਦੇ ਹੈਲਪਲਾਈਨ ਨੰਬਰ: + 91-11-23978046 ਜਾਂ 1075 ( ਟੋਲ – ਫ਼੍ਰੀ) ਜਾਂ 1075 ( ਟੋਲ – ਫ਼੍ਰੀ) ਉੱਤੇ ਕਾਲ ਕਰੋ। ਕੋਵਿਡ –19 ਬਾਰੇ ਰਾਜਾਂ/ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਦੇ ਹੈਲਪਲਾਈਨ ਨੰਬਰਾਂ ਦੀ ਸੂਚੀ ਵੀ ਇੱਥੇ ਉਪਲਬਧ ਹੈ https://www.mohfw.gov.in/pdf/coronvavirushelplinenumber.pdf


    *****


    ਐੱਮਵੀ

    
    
    (Release ID: 1613715) Visitor Counter : 8
    
    
      Read this release in: English , Urdu , Hindi , Marathi , Assamese , Manipuri , Bengali , Gujarati , Odia , Tamil , Telugu , Kannada , Malayalam