      ਗ੍ਰਹਿ ਮੰਤਰਾਲਾ

      ਵਿਦੇਸ਼ੀਆਂ ਅਤੇ ਭਾਰਤ ਵਿੱਚ ਇਮੀਗ੍ਰੇਸ਼ਨ ਚੈੱਕ ਪੋਸਟਾਂ ਜ਼ਰੀਏ ਆਉਣ ਵਾਲੀ ਸਾਰੀ ਯਾਤਰੀ ਟ੍ਰੈਫਿਕ ਨੂੰ ਮਿਲੇ ਹੋਏ ਸਾਰੇ ਮੌਜੂਦਾ ਵੀਜ਼ੇ, ਕੁਝ ਵਰਗਾਂ ਨੂੰ ਛੱਡ ਕੇ, 3 ਮਈ, 2020 ਤੱਕ ਮੁਲਤਵੀ ਰਹਿਣਗੇ
      Posted On: 17 APR 2020 9:03PM by PIB Chandigarh


    ਦੇਸ਼ ਵਿੱਚ ਫੈਲੀ ਕੋਵਿਡ-19 ਮਹਾਮਾਰੀ ਨੂੰ ਦੇਖਦੇ ਹੋਏ , ਕੇਂਦਰੀ ਗ੍ਰਹਿ ਮੰਤਰਾਲਾ ਨੇ ਫੈਸਲਾ ਕੀਤਾ ਹੈ ਕਿ ਵਿਦੇਸ਼ੀਆਂ ਨੂੰ ਜਾਰੀ ਮੌਜੂਦਾ ਵੀਜ਼ਿਆਂ ਦੀ ਮੁਅਤਲੀ ਦੀ ਮਿਆਦ ਵਿੱਚ 3 ਮਈ, 2020 ਤੱਕ ਵਾਧਾ ਕੀਤਾ ਜਾਵੇ, ਸਿਰਫ ਉਨ੍ਹਾਂ ਕੇਸਾਂ ਨੂੰ ਛੱਡ ਕੇ ਜੋ ਕਿ ਡਿਪਲੋਮੈਟਿਕ, ਸਰਕਾਰੀ, ਯੂਐੱਨ/ ਅੰਤਰਰਾਸ਼ਟਰੀ ਸੰਗਠਨਾਂ, ਰੋਜ਼ਗਾਰ ਅਤੇ ਪ੍ਰੋਜੈਕਟ ਵਰਗਾਂ ਨਾਲ ਸਬੰਧਿਤ ਹਨ ।


    ਗ੍ਰਹਿ ਮੰਤਰਾਲਾ ਨੇ ਇਹ ਵੀ ਹਿਦਾਇਤ ਕੀਤੀ ਹੈ ਕਿ ਭਾਰਤ ਵਿੱਚ 107 ਇਮੀਗ੍ਰੇਸ਼ਨ ਚੈੱਕ ਪੋਸਟਾਂ ਵਿੱਚੋਂ ਕਿਸੇ ਇਕ ਜ਼ਰੀਏ ਆਉਣ ਵਾਲੀ ਸਾਰੀ ਯਾਤਰੀ ਟ੍ਰੈਫਿਕ , 3 ਮਈ, 2020 ਤੱਕ ਮੁਅਤਲ ਰਹੇਗੀ ਪਰ ਉਨ੍ਹਾਂ ਗੱਡੀਆਂ, ਹਵਾਈ ਜਹਾਜ਼ਾਂ, ਸਮੁੰਦਰੀ ਜਹਾਜ਼ਾਂ, ਵਾਹਨਾਂ, ਰੇਲ ਗੱਡੀਆਂ ਆਦਿ ਤੇ ਕੋਈ ਰੋਕ ਨਹੀਂ ਹੋਵੇਗੀ ਜੋ ਕਿ ਵਸਤਾਂ ਅਤੇ ਸਪਲਾਈ, ਭਾਵੇਂ ਜ਼ਰੂਰੀ ਹੋਵੇ ਜਾਂ ਗ਼ੈਰ-ਜ਼ਰੂਰੀ, ਲਿਆਉਂਦੀਆਂ ਹਨ । ਉਨ੍ਹਾਂ ਦੇ ਅਮਲੇ , ਨਾਵਿਕ, ਡਰਾਈਵਰ, ਹੈਲਪਰ, ਕਲੀਨਰ ਆਦਿ ਦੀ ਕੋਵਿਡ-19 ਕਾਰਨ ਵਿਸਤ੍ਰਿਤ ਮੈਡੀਕਲ ਸਕ੍ਰੀਨਿੰਗ ਹੋਵੇਗੀ ।


    ਸਰਕਾਰੀ ਪੱਤਰ ਦੇਖਣ ਲਈ ਇੱਥੇ ਕਲਿੱਕ ਕਰੋ :


    Click here to see Official Communication


    *****


    ਵੀਜੀ /ਐੱਸਐੱਨਸੀ/ਵੀਐੱਮ

    
    
    (Release ID: 1615594) Visitor Counter : 7
    
    
      Read this release in: English , Urdu , Marathi , Hindi , Assamese , Gujarati , Tamil , Telugu , Kannada , Malayalam