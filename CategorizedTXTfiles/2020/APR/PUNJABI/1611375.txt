      ਮਾਈਕਰੋ , ਸਮਾਲ ਅਤੇ ਮੀਡੀਅਮ ਉੱਦਮ ਮੰਤਰਾਲਾ

      ਕੋਵਿਡ-19 ਖ਼ਿਲਾਫ਼ ਜੰਗ ਵਿੱਚ ਸੂਖਮ, ਲਘੂ ਅਤੇ ਦਰਮਿਆਨੇ ਉੱਦਮ (ਐੱਮਐੱਸਐੱਮਈ) ਟੈਕਨੋਲੋਜੀ ਸੈਂਟਰ ਵੱਡੀ ਭੂਮਿਕਾ ਨਿਭਾ ਰਹੇ ਹਨ
      Posted On: 05 APR 2020 2:15PM by PIB Chandigarh


    ਦੇਸ਼ ਇਸ ਵੇਲੇ ਕਈ ਪੱਧਰਾਂ ਉੱਤੇ ਨੋਵੇਲ ਕੋਰੋਨਾ ਵਾਇਰਸ ਖ਼ਿਲਾਫ਼ ਜੰਗ ਲੜ ਰਿਹਾ ਹੈ । ਸੂਖਮ , ਲਘੂ ਅਤੇ ਦਰਮਿਆਨੇ ਉੱਦਮ ਮੰਤਰਾਲੇ ਤਹਿਤ 18 ਅਪ੍ਰੇਸ਼ਨਲ ਟੈਕਨੋਲੋਜੀ ਸੈਂਟਰ, ਕਈ ਖੁਦਮੁਖਤਿਆਰ ਸੰਸਥਾਵਾਂ ਵੀ ਕੋਵਿਡ-19 ਖ਼ਿਲਾਫ਼ ਜੰਗ ਵਿੱਚ ਆਪਣੀ ਭੂਮਿਕਾ ਨਿਭਾ ਰਹੀਆਂ ਹਨ ।


    ਸੈਂਟਰਲ ਫੁੱਟਵੀਅਰ ਟ੍ਰੇਨਿੰਗ ਇੰਸਟੀਟਿਊਟ (ਸੀਐੱਫਟੀਆਈ) ਚੇਨਈ ਨੇ ਮਾਸਕਾਂ ਅਤੇ ਮੈਡੀਕਲ ਗਾਊਨਾਂ ਨੂੰ ਸੀਲ ਕਰਨ ਲਈ ਹਾਟ ਸੀਲਿੰਗ ਮਸ਼ੀਨਾਂ ਹਾਸਲ ਕਰਕੇ ਸਥਾਪਿਤ ਕਰ ਲਈਆਂ ਹਨ । ਇਸ ਮਸ਼ੀਨ ਉੱਤੇ ਕੰਮ ਕਰਨ ਤੋਂ ਬਾਅਦ ਸ਼੍ਰੀ ਹੈਲਥ ਕੇਅਰ ਚੇਨਈ ਸਿਹਤ ਮੰਤਰਾਲੇ ਦਾ ਪ੍ਰਵਾਨਿਤ ਸਪਲਾਇਰ ਬਣ ਗਿਆ ਹੈ । ਸੀਐੱਫਟੀਆਈ ਚੇਨਈ ਦੋ ਹੋਰ ਨਵੀਆਂ ਮਸ਼ੀਨਾਂ ਲਿਆ ਰਿਹਾ ਹੈ ਤਾਕਿ 4 ਅਪ੍ਰੈਲ , 2020 ਤੋਂ ਸ਼ੁਰੂ ਹੋਏ ਉਤਪਾਦਨ ਵਿੱਚ ਹੋਰ ਵਾਧਾ ਕੀਤਾ ਜਾ ਸਕੇ ।


    ਐੱਮਐੱਸਐੱਮਈ ਟੈਕਨੋਲੋਜੀ ਸੈਂਟਰ , ਹੈਦਰਾਬਾਦ ਵੈਂਟੀਲੇਟਰ ਦਾ ਇੱਕ ਪ੍ਰੋਟੋਟਾਈਪ ਵਿਕਸਿਤ ਕਰ ਰਿਹਾ ਹੈ । ਇਹ ਇਲੈਕਟ੍ਰੋਮਕੈਨੀਕਲ ਵੈਂਟੀਲੇਟਰ ਹੈ ਜੋ ਕਿ ਸੈਂਸਰਜ਼ ਉੱਤੇ ਅਧਾਰਿਤ ਹੈ । ਇਸ ਦਾ ਪਹਿਲਾ ਪ੍ਰੋਟੋਟਾਈਪ ਜਲਦੀ ਹੀ ਤਿਆਰ ਹੋ ਜਾਵੇਗਾ । ਐੱਸਐੱਮਈ ਟੀਸੀ , ਔਰੰਗਾਬਾਦ ਨੇ ਚਿਹਰੇ ਦੇ ਮਾਸਕ ਦੇ 3ਡੀ ਪ੍ਰੋਟੋਟਾਈਪ ਵਿਕਸਿਤ ਕੀਤੇ ਹਨ । ਉਹ ਇਨ੍ਹਾਂ ਨੂੰ ਵਰਤੋਂ ਵਿੱਚ ਲਿਆਉਣ ਲਈ ਸਥਾਨਕ ਹਸਪਤਾਲਾਂ ਦੇ ਸੰਪਰਕ ਵਿੱਚ ਹੈ ।


    ਸੈਂਟਰਲ ਟੂਲ ਰੂਮ ਐਂਡ ਟ੍ਰੇਨਿੰਗ ਸੈਂਟਰ , (ਸੀਟੀਟੀਸੀ) ਕੋਲਕਾਤਾ ਇੱਕ ਸਧਾਰਨ ਅਤੇ ਸਸਤੀ ਲਾਗਤ ਵਾਲਾ ਵੈਂਟੀਲੇਟਰ ਸਿਸਟਮ ਸਾਗਰ ਦੱਤਾ ਸੁਪਰ ਸਪੈਸ਼ਿਲਟੀ ਹਸਪਤਾਲ ਦੀ ਸਲਾਹ ਨਾਲ ਵਿਕਸਿਤ ਕਰ ਰਿਹਾ ਹੈ । ਉਸ ਹਸਪਤਾਲ ਨੇ ਇਸ ਦੀ ਟੈਸਟਿੰਗ ਲਈ ਸਹਿਮਤੀ ਪ੍ਰਗਟਾਈ ਹੈ । ਇਸ ਲਈ ਕੁਝ ਨਿਊਮੈਟਿਕ ਪੁਰਜ਼ਿਆਂ ਦਾ ਔਨਲਾਈਨ ਆਰਡਰ ਦਿੱਤਾ ਗਿਆ ਹੈ , ਉਨ੍ਹਾਂ ਦੇ ਮਿਲ ਜਾਣ ‘ਤੇ ਇਸ ਪ੍ਰੋਟੋਟਾਈਪ ਨੂੰ ਅੰਤਿਮ ਰੂਪ ਦਿੱਤਾ ਜਾਵੇਗਾ । 15 ਤੋਂ 20 ਰੁਪਏ ਪ੍ਰਤੀ ਪੀਸ ਦੇ ਹਿਸਾਬ ਨਾਲ ਇਸ ਦਾ ਉਤਪਾਦਨ (20,000 ਪ੍ਰਤੀ ਮਹੀਨਾ) ਸ਼ੁਰੂ ਹੋ ਜਾਵੇਗਾ ।


    ਐੱਮਐੱਸਐੱਮਈ ਟੈਕਨੋਲੋਜੀ ਸੈਂਟਰ ਕਨੌਜ ਨੇ ਅਲਕੋਹਲ ਅਧਾਰਿਤ ਸੈਨੇਟਾਈਜ਼ਰਾਂ ਦਾ ਨਿਰਮਾਣ ਸ਼ੁਰੂ ਕੀਤਾ ਹੈ ਅਤੇ ਉਨ੍ਹਾਂ ਨੂੰ ਡੀਐੱਮ ਫਾਰੂਖ਼ਾਬਾਦ ਨੂੰ ਸਪਲਾਈ ਕੀਤਾ ਜਾ ਰਿਹਾ ਹੈ । ਇਹ ਰੇਲਵੇ ਅਤੇ ਹੋਰ ਸੰਗਠਨਾਂ ਨੂੰ ਵੀ ਸਪਲਾਈ ਕੀਤੇ ਜਾਣਗੇ ।


    ਇੰਸਟੀਟਿਊਟ ਫਾਰ ਡਿਜ਼ਾਈਨ ਆਵ੍ ਇਲੈਕਟ੍ਰੀਕਲ ਮਈਅਰਿੰਗ ਇੰਸਟਰੂਮੈਂਟਸ (ਇਡਮੀ) ਦੁਆਰਾ ਆਇਨ ਅਧਾਰਿਤ ਸੈਨੇਟਾਈਜ਼ਰ ਵਿਕਸਿਤ ਕੀਤਾ ਜਾ ਰਿਹਾ ਹੈ । ਇਹ ਬਾਰਕ ( BARC) ਦੇ ਰਿਸਰਚ ਪੇਪਰ ਉੱਤੇ ਵੀ ਮੌਜੂਦ ਹੈ । ਜੇ ਇਹ ਸਫਲ ਰਿਹਾ ਤਾਂ ਇਹ ਬਹੁ-ਪੱਖੀ ਕੰਮ ਕਰ ਸਕੇਗਾ ।


    ਐੱਮਐੱਸਐੱਮਈ ਟੈਕਨੋਲੋਜੀ ਸੈਂਟਰ ਹੈਦਰਾਬਾਦ , ਭੁਵਨੇਸ਼ਵਰ ਅਤੇ ਜਮਸ਼ੇਦਪੁਰ 650 ਕੋਰੋਨਾ ਟੈਸਟਿੰਗ ਕਿੱਟਾਂ ਤਿਆਰ ਕਰਨਗੇ । ਹਰ ਕਿੱਟ ਵਿੱਚ 20 ਹਾਰਡਵੇਅਰ ਕੰਪੋਨੈਂਟਸ ਲੱਗੇ ਹੋਣਗੇ । ਪੁਰਜ਼ਿਆਂ ਦਾ ਪਹਿਲਾ ਸੈੱਟ ਭੁਵਨੇਸ਼ਵਰ ਵਿਖੇ ਜਲਦੀ ਹੀ ਤਿਆਰ ਹੋ ਜਾਵੇਗਾ । ਇੱਕ ਵਾਰੀ ਪ੍ਰਵਾਨਗੀ ਮਿਲਣ ਤੋਂ ਬਾਅਦ ਵੱਖ-ਵੱਖ ਟੈਕਨੋਲੋਜੀ ਸੈਂਟਰਾਂ ਵਿੱਚ ਉਤਪਾਦਨ ਸ਼ੁਰੂ ਹੋ ਜਾਵੇਗਾ ।


    ਏਐੱਮਟੀਜ਼ੈੱਡ ਨੂੰ ਵੈਂਟੀਲੇਟਰਾਂ ਲਈ 10,000 ਕਲਪੁਰਜ਼ਿਆਂ ਦੀ ਜ਼ਰੂਰਤ ਹੈ । ਪ੍ਰੈੱਸ ਟੂਲਜ਼ ਦੀ ਤਿਆਰੀ ਲਈ ਡ੍ਰਾਇੰਗਜ਼ ਸਰਕੂਲੇਟ ਕਰ ਦਿੱਤੀਆਂ ਗਈਆਂ ਹਨ । ਜੀਐੱਮ , ਟੀਸੀ ਭੁਵਨੇਸ਼ਵਰ ਨੇ ਟੂਲਜ਼ ਅਤੇ ਕਲਪੁਰਜ਼ੇ ਬਣਾਉਣ ਲਈ ਵੱਖ-ਵੱਖ ਟੈਕਨੋਲੋਜੀ ਸੈਂਟਰਾਂ, ਜਿਵੇਂ ਕਿ ਸੀਟੀਆਰ ਲੁਧਿਆਣਾ, ਇਡਮੀ, ਇੰਡੋ-ਜਰਮਨ ਟੂਲ ਰੂਮ (ਆਈਜੀਟੀਆਰ) ਔਰੰਗਾਬਾਦ, ਕੋਲਕਾਤਾ ਅਤੇ ਆਈਡੀਟੀਆਰ ਜਮਸ਼ੇਦਪੁਰ ਨੂੰ ਕੰਮ ਅਲਾਟ ਕਰ ਦਿੱਤਾ ਗਿਆ ਹੈ । ਟੈਕਨੋਲੋਜੀ ਸੈਂਟਰਾਂ ਨੂੰ ਕੰਮ ਤੇਜ਼ੀ ਨਾਲ ਕਰਨ ਲਈ ਕਿਹਾ ਗਿਆ ਹੈ ।


    ਈਐੱਸਟੀਸੀ ਰਾਮਨਗਰ ਨੇ ਆਈ ਵੀ ਸਟੈਂਡ ਦਾ ਡਿਜ਼ਾਈਨ ਤਿਆਰ ਕੀਤਾ ਹੈ । 70 ਨਿਰਮਾਤਾਵਾਂ ਨੂੰ ਕੋਵਿਡ-19 ਉਤਪਾਦਾਂ ਲਈ ਜੀਈਐੱਮ ਕੋਲ ਰਜਿਸਟਰਡ ਹੋਣ ਲਈ ਪ੍ਰੇਰਿਤ ਕੀਤਾ ਹੈ । ਈਐਸਟੀਸੀ ਹੋਸਟਲ ਨੂੰ 80 ਪ੍ਰਵਾਸੀ ਮਜ਼ਦੂਰਾਂ ਲਈ ਇੱਕ ਆਸਰਾ ਕੇਂਦਰ ਵਿੱਚ ਤਬਦੀਲ ਕਰ ਦਿੱਤਾ ਗਿਆ ਹੈ । ਐੱਮਐੱਸਐੱਮਈ ਟੈਕਨੋਲੋਜੀ ਸੈਂਟਰ ਭਿਵਾਡੀ ਅਤੇ ਟੀਸੀ ਜਮਸ਼ੇਦਪੁਰ ਨੇ ਆਈਸੋਲੇਸ਼ਨ ਸੈਂਟਰ ਬਣਾਉਣ ਲਈ ਆਪਣੇ ਖਾਲੀ ਕਮਰਿਆਂ ਦੀ ਪੇਸ਼ਕਸ਼ ਕੀਤੀ ਹੈ ।


    ਪ੍ਰੌਸੈੱਸ ਐਂਡ ਪ੍ਰੋਡਕਟ ਡਿਵੈਲਪਮੈਂਟ ਸੈਂਟਰ (ਪੀਪੀਡੀਸੀ) ਆਗਰਾ ਅਤੇ ਆਈਜੀਟੀਆਰ ਇੰਦੌਰ ਨੇ ਸਾਂਝੇ ਤੌਰ ‘ਤੇ ਹਸਪਤਾਲਾਂ ਦਾ ਫਰਨੀਚਰ ਬਣਾਉਣ ਦੀ ਯੋਜਨਾ ਬਣਾਈ ਹੈ । ਡਿਜ਼ਾਈਨਾਂ ਦੇ ਵੇਰਵੇ ਦੀ ਤਿਆਰੀ ਉੱਤੇ ਕੰਮ ਚਲ ਰਿਹਾ ਹੈ । ਪੀਪੀਡੀਸੀ ਮੇਰਠ ਨੇ ਫੇਸ ਮਾਸਕ ਤਿਆਰ ਕਰਕੇ ਮੁਫਤ ਵਿੱਚ ਵੰਡੇ ਹਨ । ਸੀਐੱਫਟੀਆਈ ਆਗਰਾ ਨੇ ਮੈਸਰਜ਼ ਰਾਮਸਨਜ਼ ਆਗਰਾ ਲਈ ਮੈਡੀਕਲ ਗਾਊਨ ਤਿਆਰ ਕੀਤੇ ਹਨ । ਉਹ ਤਿੰਨ ਲੇਅਰਾਂ ਦੇ ਫੇਸ ਮਾਸਕ ਵੀ ਤਿਆਰ ਕਰੇਗਾ ।


    *****


    ਆਰਸੀਜੇ/ਐੱਸਕੇਪੀ/ਆਈਏ

    
    
    (Release ID: 1611375) Visitor Counter : 11
    
    
      Read this release in: English , Hindi , Marathi , Assamese , Bengali , Gujarati , Odia , Tamil , Telugu , Kannada , Malayalam