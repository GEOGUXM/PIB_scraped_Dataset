      ਵਿੱਤ ਮੰਤਰਾਲਾ

      ਕੇਂਦਰੀ ਪ੍ਰਤੱਖ ਟੈਕਸ ਬੋਰਡ (ਸੀਬੀਡੀਟੀ)ਕਰਦਾਤਿਆਂ ਨੂੰ ਕੋਵਿਡ –19 ਕਾਰਨਟਾਈਮਲਾਈਨ ਵਿਸਤਾਰ ਦੇ ਲਾਭ ਲੈਣ ਲਈ ਰਿਟਰਨ ਫ਼ਾਰਮ ਵਿੱਚ ਸੋਧ ਕਰ ਰਿਹਾ ਹੈ
      Posted On: 19 APR 2020 3:41PM by PIB Chandigarh


    ਕੋਵਿਡ - 19 ਮਹਾਮਾਰੀ ਦੀਆਂ ਹਾਲਤਾਂ ਕਾਰਨ ਭਾਰਤ ਸਰਕਾਰ ਦੁਆਰਾ ਵਧਾਈਆਂ ਗਈਆਂ ਵੱਖ-ਵੱਖ ਟਾਈਮਲਾਈਨਾਂ ਦਾ ਪੂਰਾ ਲਾਭ ਲੈਣ ਲਈ ਕਰਦਾਤਿਆਂ ਨੂੰ ਸਮਰੱਥ ਕਰਨ ਲਈ , ਕੇਂਦਰੀ ਪ੍ਰਤੱਖ ਟੈਕਸ ਬੋਰਡ (ਸੀਬੀਡੀਟੀ) ਵਿੱਤ ਵਰ੍ਹੇ 2019-20 ( ਮੁੱਲਾਂਕਣ ਸਾਲ 2020-21) ਦੇ ਰਿਟਰਨ ਫਾਰਮਾਂ ਨੂੰ ਸੋਧ ਰਹੀ ਹੈ , ਜਿਸਨੂੰ ਇਸ ਮਹੀਨੇ ਦੇ ਅੰਤ ਤੱਕ ਸੂਚਿਤ ਕੀਤਾ ਜਾਵੇਗਾ ।


    ਕੇਂਦਰੀ ਪ੍ਰਤੱਖ ਟੈਕਸ ਬੋਰਡ (ਸੀਬੀਡੀਟੀ)ਨੇ ਅੱਜ ਕਿਹਾ ਕਿ ਸਰਕਾਰ ਦੁਆਰਾ 30 ਜੂਨ 2020 ਤੱਕ ਵਧਾਈਆਂ ਗਈਆਂ ਵੱਖ-ਵੱਖ ਟਾਈਮਲਾਈਨਾਂ ਦਾ ਪੂਰਾ ਲਾਭ ਲੈਣ ਲਈ ਕਰਦਾਤਿਆਂ ਦੀ ਸੁਵਿਧਾ ਲਈ , ਇਸ ਨੇ ਰਿਟਰਨ ਫ਼ਾਰਮ ਵਿੱਚ ਲੋੜੀਂਦੀਆਂ ਤਬਦੀਲੀਆਂ ਕਰਨ ਦੀ ਪਹਿਲ ਕੀਤੀ ਹੈ ਤਾਂ ਜੋ ਕਰਦਾਤੇ ਇਸ ਮਿਆਦ ਦੇ ਦੌਰਾਨ ਵਿੱਤ ਵਰ੍ਹੇ 2019 - 20 ਦੇ ਰਿਟਰਨ ਫ਼ਾਰਮ ਵਿੱਚ 1 ਅਪ੍ਰੈਲ 2020 ਤੋਂ 30 ਜੂਨ 2020 ਤੱਕ ਆਪਣੇ ਕੀਤੇ ਲੈਣ-ਦੇਣ ਦਾ ਲਾਭ ਲੈ ਸਕਣ ।


    ਸੀਬੀਡੀਟੀ ਨੇ ਦੱਸਿਆ ਕਿ ਕਰਦਾਤਿਆਂਨੂੰ ਅਪ੍ਰੈਲ ਤੋਂ ਜੂਨ 2020 ਦੇ ਸਮੇਂ ਦੌਰਾਨ ਕੀਤੇ ਗਏ ਨਿਵੇਸ਼ਾਂ / ਲੈਣ-ਦੇਣ ਦਾ ਲਾਭ ਦੇਣ ਲਈ ਰਿਟਰਨ ਫ਼ਾਰਮ ਵਿੱਚ ਲੋੜੀਂਦੀਆਂ ਤਬਦੀਲੀਆਂ ਕੀਤੀਆਂ ਜਾ ਰਹੀਆਂ ਹਨ । ਇੱਕ ਵਾਰ ਜਦੋਂ ਸੋਧੇ ਹੋਏ ਫਾਰਮਾਂ ਦਾ ਐਲਾਨ ਕਰ ਦਿੱਤਾ ਜਾਂਦਾ ਹੈ , ਇਸਦੇ ਫਲਸਰੂਪ ਇਹ ਸੌਫ਼ਟਵੇਅਰ ਅਤੇ ਰਿਟਰਨ ਭਰਨ ਦੀਸੁਵਿਧਾ ਵਿੱਚ ਲੋੜੀਂਦੀਆਂ ਤਬਦੀਲੀਆਂ ਕਰੇਗਾ । ਹਾਲਾਂਕਿ , ਜ਼ਰੂਰੀ ਤਬਦੀਲੀਆਂ ਸ਼ਾਮਲ ਕਰਨ ਤੋਂ ਬਾਅਦ ਰਿਟਰਨ ਭਰਨ ਦੀ ਸੁਵਿਧਾਵਿੱਤ ਵਰ੍ਹੇ 2019- 20 ਲਈ ਲਾਭ ਲੈਣ ਲਈ 31 ਮਈ , 2020 ਤੱਕ ਉਪਲਬਧ ਕਰਵਾਈ ਜਾਵੇਗੀ ।


    ਸੀਬੀਡੀਟੀ ਨੇ ਕਿਹਾ ਕਿ ਕੋਵਿਡ - 19 ਦੇ ਫੈਲਣ ਤੋਂ ਬਾਅਦ , ਸਰਕਾਰ ਨੇ ਇਨਕਮ - ਟੈਕਸ ਐਕਟ , 1961 ਦੇ ਹਵਾਲੇ ਨਾਲ ਟੈਕਸ ਅਤੇ ਹੋਰ ਕਾਨੂੰਨਾਂ (ਕੁਝ ਵਿਵਸਥਾਵਾਂ ਵਿੱਚ ਰਿਆਇਤਾਂ) ਆਰਡੀਨੈਂਸ , 2020 ਦੇ ਤਹਿਤ ਵੱਖ-ਵੱਖ ਟਾਈਮਲਾਈਨਾਂ ਵਧਾ ਦਿੱਤੀਆਂ ਹਨ । ਇਸ ਹਿਸਾਬ ਨਾਲ , ਕਟੌਤੀ ਦਾ ਦਾਅਵਾ ਕਰਨ ਲਈ ਨਿਵੇਸ਼ / ਭੁਗਤਾਨ ਕਰਨ ਦਾ ਸਮਾਂ ਆਈਟੀ ਐਕਟ ਦੇ ਚੈਪਟਰ - VI ਏ - ਬੀ ਦੇ ਤਹਿਤ ਜਿਸ ਵਿੱਚ ਧਾਰਾ 80 ਸੀ (ਐੱਲਆਈਸੀ , ਪੀਪੀਐੱਫ਼ , ਐੱਨਐੱਸਸੀ ਆਦਿ) , 80 ਡੀ (ਮੈਡੀਕਲੇਮ) , 80 ਜੀ (ਦਾਨ) ਆਦਿ ਸ਼ਾਮਲ ਹਨ , ਨੂੰ ਵੀ ਵਿੱਤ ਵਰ੍ਹੇ 2019-20 ਲਈ ਵਧਾ ਕੇ 30 ਜੂਨ 2020 ਤੱਕ ਕੀਤਾ ਗਿਆ ਹੈ । ਧਾਰਾ 54 ਤੋਂ ਧਾਰਾ 54 ਜੀਬੀ ਦੇ ਤਹਿਤ ਪੂੰਜੀ ਲਾਭ ਦੇ ਸਬੰਧ ਵਿੱਚ ਦਾਅਵੇ ਦੀ ਰੋਲ ਰਕਮ ਲਈ ਨਿਵੇਸ਼ / ਨਿਰਮਾਣ / ਖਰੀਦ ਕਰਨ ਦੀਆਂ ਮਿਤੀਆਂ ਨੂੰ ਵੀ ਵਧਾ ਕੇ 30 ਜੂਨ 2020 ਤੱਕ ਕਰ ਦਿੱਤਾ ਗਿਆ ਹੈ । ਇਸ ਲਈ ਰਿਟਰਨ ਫ਼ਾਰਮ ਨੂੰ ਸੋਧਿਆ ਜਾ ਰਿਹਾ ਹੈ ਤਾਂ ਜੋ ਰਾਹਤ ਦੀ ਮਿਆਦ ਦੇ ਲੈਣ-ਦੇਣ ਦੀ ਜਾਣਕਾਰੀ ਦੀ ਸੁਵਿਧਾ ਹੋਵੇ ।


    ਇਹ ਨੋਟ ਕੀਤਾ ਜਾਣਾ ਚਾਹੀਦਾ ਹੈ ਕਿ ਆਮ ਤੌਰ ’ ਤੇ ਇਨਕਮ- ਟੈਕਸ ਰਿਟਰਨ ਫ਼ਾਰਮ ਅਪ੍ਰੈਲ ਦੇ ਪਹਿਲੇ ਹਫ਼ਤੇ ਵਿੱਚ ਐਲਾਨੇ ਜਾਂਦੇ ਹਨ । ਇਸ ਸਾਲ ਵੀ ਮੁੱਲਾਂਕਣ ਸਾਲ 2020 - 21 ਲਈ ਰਿਟਰਨ ਭਰਨ ਲਈ ਈ-ਫਾਈਲਿੰਗ ਦੀ ਸੁਵਿਧਾ 1 ਅਪ੍ਰੈਲ , 2020 ਨੂੰ ਉਪਲਬਧ ਸੀ , ਅਤੇ ਇਨਕਮ-ਟੈਕਸ ਰਿਟਰਨ (ਆਈਟੀਆਰ) ਫ਼ਾਰਮ ਆਈਟੀਆਰ - 1 ( ਸਹਿਜ) ਅਤੇ ਆਈਟੀਆਰ - 4 ( ਸੁਗਮ) ਵਿੱਤੀ ਸਾਲ 2019 - 20 ( ਮੁੱਲਾਂਕਣ ਸਾਲ 2020 - 21) ਲਈ , 3 ਜਨਵਰੀ , 2020 ਦੀ ਨੋਟੀਫਿਕੇਸ਼ਨ ਦੁਆਰਾ ਪਹਿਲਾਂ ਹੀ ਐਲਾਨਿਆ ਗਿਆ ਸੀ । ਹਾਲਾਂਕਿ , ਇਹ ਸੁਨਿਸ਼ਚਿਤ ਕਰਨ ਲਈ ਕਿ ਕਰਦਾਤੇ ਕੋਵਿਡ- 19 ਮਹਾਮਾਰੀ ਦੇ ਕਾਰਨ ਹੋਈ ਸਮੇਂ ਦੀ ਮਿਆਦ ਦੇ ਵਾਧੇ ਦੇ ਸਾਰੇ ਲਾਭ ਲੈਣ ਦੇ ਯੋਗ ਹੋਣ , ਇਸ ਕਰਕੇ ਹੀ ਰਿਟਰਨ ਫ਼ਾਰਮ ਵਿੱਚ ਸੋਧ ਕੀਤੀ ਜਾ ਰਹੀ ਹੈ ।


    *****


    ਆਰਐੱਮ/ਕੇਐੱਮਐੱਨ

    
    
    (Release ID: 1616149) Visitor Counter : 7
    
    
      Read this release in: English , Urdu , Hindi , Marathi , Assamese , Bengali , Gujarati , Odia , Tamil , Telugu , Kannada , Malayalam