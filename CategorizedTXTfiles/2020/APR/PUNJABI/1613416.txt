      ਖੇਤੀਬਾੜੀ ਮੰਤਰਾਲਾ

      ਲੌਕਡਾਊਨ ਦੀਆਂ ਪਾਬੰਦੀਆਂ ਦੇ ਬਾਵਜੂਦ ਗਰਮੀਆਂ ਦੀਆਂ ਫ਼ਸਲਾਂ ਦੀ ਹੋ ਰਹੀ ਬੇਰੋਕ ਬਿਜਾਈ
      ਗਰਮੀਆਂ ਦੀਆਂ ਫ਼ਸਲਾਂ ਦੇ ਬਿਜਾਈ ਅਧੀਨ ਖੇਤਰ ’ਚ 11.64% ਦਾ ਵੱਡਾ ਵਾਧਾ, ਝੋਨੇ ਦੀ ਲਵਾਈ ਹੇਠ ਆਇਆ 8.77% ਵੱਧ ਰਕਬਾ

      Posted On: 11 APR 2020 5:37PM by PIB Chandigarh

    ਕੋਰੋਨਾ – ਵਾਇਰਸ ਦੀ ਮਹਾਮਾਰੀ ਫੈਲੇ ਹੋਣ ਕਾਰਨ ਕਈ ਤਰ੍ਹਾਂ ਦੀਆਂ ਔਕੜਾਂ ਦੇ ਬਾਵਜੂਦ ਗਰਮੀਆਂ ਦੀਆਂ ਫ਼ਸਲਾਂ ਦੀ ਬਿਜਾਈ ਤਸੱਲੀਬਖ਼ਸ਼ ਢੰਗ ਨਾਲ ਹੋ ਰਹੀ ਹੈ , ਜਦ ਕਿ ਇਸ ਵੇਲੇ ਕੋਵਿਡ –19 ਬਿਮਾਰੀ ਨਾਲ ਜੰਗ ਲਈ 24 ਮਾਰਚ ਦੀ ਅੱਧੀ ਰਾਤ ਤੋਂ 21 ਦਿਨਾਂ ਦਾ ਲੌਕਡਾਊਨ ਚਾਲੂ ਹੈ। ਖੇਤੀਬਾੜੀ , ਸਹਿਕਾਰਤਾ ਤੇ ਕਿਸਾਨ ਭਲਾਈ ਵਿਭਾਗ ਵੱਲੋਂ 10 ਅਪ੍ਰੈਲ , 2020 ਨੂੰ ਇਕੱਠੇ ਕੀਤੇ ਅੰਕੜਿਆਂ ਤੋਂ ਪਤਾ ਲੱਗਦਾ ਹੈ ਕਿ ਗਰਮੀਆਂ ਦੀਆਂ ਫ਼ਸਲਾਂ (ਚਾਵਲ , ਦਾਲ਼ਾਂ , ਮੋਟੇ ਅਨਾਜ ਤੇ ਤੇਲ ਬੀਜਾਂ) ਦੀ ਕਾਸ਼ਤ ਅਧੀਨ ਆਉਣ ਵਾਲਾ ਕੁੱਲ ਰਕਬਾ ਕਾਫ਼ੀ ਜ਼ਿਆਦਾ ਵਧ ਗਿਆ ਹੈ , ਜੋ ਕਿ ਪਿਛਲੇ ਵਰ੍ਹੇ ਨਾਲੋਂ 11.64% ਵੱਧ ਹੈ ; ਜਦ ਕਿ ਪਿਛਲੇ ਮਹੀਨੇ ਲੌਕਡਾਊਨ ਲਾਗੂ ਹੋਣ ਦੇ ਬਾਅਦ ਤੋਂ ਕਈ ਤਰ੍ਹਾਂ ਦੀਆਂ ਪਾਬੰਦੀਆਂ ਲਾਗੂ ਹਨ ਤੇ ਸਮਾਜਿਕ – ਦੂਰੀ ਦੇ ਨੇਮ ਦੀ ਪਾਲਣਾ ਵੀ ਕੀਤੀ ਜਾ ਰਹੀ ਹੈ। ਸਾਲ 2018–19 ’ ਚ ਕੁੱਲ ਕਾਸ਼ਤਯੋਗ ਰਕਬਾ 37.12 ਲੱਖ ਹੈਕਟੇਅਰ ਸੀ , ਜਦ ਕਿ ਇਸ ਵਰ੍ਹੇ 2019–20 ’ ਚ 48.76 ਲੱਖ ਹੈਕਟੇਅਰ ਰਕਬੇ ’ ਚ ਗਰਮੀਆਂ ਦੀਆਂ ਫ਼ਸਲਾਂ ਬੀਜੀਆਂ ਜਾ ਚੁੱਕੀਆਂ ਹਨ। ਪਿਛਲੇ ਸਾਲ 10 ਅਪ੍ਰੈਲ ਨੂੰ ਇਸੇ ਹਫ਼ਤੇ ਇਹ ਰਕਬਾ 41.81 ਲੱਖ ਹੈਕਟੇਅਰ ਸੀ।


    ਗਰਮੀਆਂ ਦੀਆਂ ਫ਼ਸਲਾਂ ’ ਚ , ਇਹ ਵਾਧਾ ਮੁੱਖ ਤੌਰ ’ ਤੇ ਝੋਨੇ ਦੀ ਕਾਸ਼ਤ ਹੇਠਲੇ ਰਕਬੇ ’ ਚ ਵੇਖਿਆ ਜਾ ਰਿਹਾ ਹੈ ਕਿਉਂਕਿ ਝੋਨੇ ਦੀ ਕਾਸ਼ਤ ਹੇਠਲੇ ਰਕਬੇ ’ ਚ 8.77% ਦਾ ਵੱਡਾ ਵਾਧਾ ਹੋਇਆ ਹੈ। ਹੋਰ ਸਾਰੀਆਂ ਫ਼ਸਲਾਂ ਦੇ ਕਾਸ਼ਤ ਹੇਠਲੇ ਰਕਬੇ ਵਿੱਚ 1% ਤੋਂ ਘੱਟ ਦਾ ਵਾਧਾ ਦਰਜ ਕੀਤਾ ਗਿਆ ਹੈ ਪਰ ਮੋਟੇ ਅਨਾਜ ਰਾਗੀ ਦੀ ਫ਼ਸਲ ਦੀ ਕਾਸ਼ਤ ਅਧੀਨ ਰਕਬੇ ’ ਚ ਪਿਛਲੇ ਵਰ੍ਹੇ ਦੇ ਮੁਕਾਬਲੇ 0.06% ਦੀ ਕਮੀ ਦਰਜ ਹੋਈ ਹੈ। ਗਰਮੀਆਂ ਦੀ ਫ਼ਸਲ ਝੋਨੇ ਦੀ ਕਾਸ਼ਤ ਹੇਠਲਾ ਰਕਬਾ 32.58 ਲੱਖ ਹੈਕਟੇਅਰ ਦਰਜ ਹੋਇਆ ਹੈ , ਜਦ ਕਿ ਪਿਛਲੇ ਵਰ੍ਹੇ ਇਹ ਰਕਬਾ 23.81 ਲੱਖ ਹੈਕਟੇਅਰ ਸੀ। ਇਹ ਰਕਬਾ ਮੁੱਖ ਤੌਰ ’ ਤੇ ਪੱਛਮੀ ਬੰਗਾਲ ( 11.25 ਲੱਖ ਹੈਕਟੇਅਰ) , ਤੇਲੰਗਾਨਾ ( 7.45 ਲੱਖ ਹੈਕਟੇਅਰ) , ਓਡੀਸ਼ਾ ( 3.13 ਲੱਖ ਹੈਕਟੇਅਰ) , ਅਸਾਮ ( 2.73 ਲੱਖ ਹੈਕਟੇਅਰ) , ਕਰਨਾਟਕ ( 1.64 ਲੱਖ ਹੈਕਟੇਅਰ) , ਛੱਤੀਸਗੜ੍ਹ ( 1.50 ਲੱਖ ਹੈਕਟੇਅਰ) , ਤਮਿਲ ਨਾਡੂ ( 1.30 ਲੱਖ ਹੈਕਟੇਅਰ) , ਬਿਹਾਰ ( 1.22 ਲੱਖ ਹੈਕਟੇਅਰ) , ਮਹਾਰਾਸ਼ਟਰ ( 0.65 ਲੱਖ ਹੈਕਟੇਅਰ) , ਮੱਧ ਪ੍ਰਦੇਸ਼ ( 0.59 ਲੱਖ ਹੈਕਟੇਅਰ) , ਗੁਜਰਾਤ ( 0.54 ਲੱਖ ਹੈਕਟੇਅਰ) ਤੇ ਕੇਰਲ ( 0.46 ਲੱਖ ਹੈਕਟੇਅਰ) ਰਾਜਾਂ ਵਿੱਚ ਦਰਜ ਕੀਤਾ ਗਿਆ ਹੈ।


    ਦਾਲ਼ਾਂ ਦੀ ਕਾਸ਼ਤ ਹੇਠ ਰਕਬਾ 3.97 ਲੱਖ ਹੈਕਟੇਅਰ ਦਰਜ ਕੀਤਾ ਗਿਆ ਹੈ , ਜਦ ਕਿ ਪਿਛਲੇ ਵਰ੍ਹੇ ਇਸੇ ਸਮੇਂ ਇਹ 3.01 ਲੱਖ ਹੈਕਟੇਅਰ ਸੀ। ਇਹ ਰਕਬਾ ਮੁੱਖ ਤੌਰ ’ ਤੇ ਤਮਿਲ ਨਾਡੂ ( 1.46 ਲੱਖ ਹੈਕਟੇਅਰ) , ਉੱਤਰ ਪ੍ਰਦੇਸ਼ ( 0.73 ਲੱਖ ਹੈਕਟੇਅਰ) , ਪੱਛਮੀ ਬੰਗਾਲ ( 0.59 ਲੱਖ ਹੈਕਟੇਅਰ) , (0.51 ਲੱਖ ਹੈਕਟੇਅਰ) , ਛੱਤੀਸਗੜ੍ਹ ( 0.24 ਲੱਖ ਹੈਕਟੇਅਰ) , ਬਿਹਾਰ ( 0.18 ਲੱਖ ਹੈਕਟੇਅਰ) , ਕਰਨਾਟਕ ( 0.08 ਲੱਖ ਹੈਕਟੇਅਰ) , ਪੰਜਾਬ ( 0.05 ਲੱਖ ਹੈਕਟੇਅਰ) , ਮਹਾਰਾਸ਼ਟਰ ( 0.04 ਲੱਖ ਹੈਕਟੇਅਰ) , ਮੱਧ ਪ੍ਰਦੇਸ਼ ( 0.03 ਲੱਖ ਹੈਕਟੇਅਰ) , ਝਾਰਖੰਡ ( 0.03), ਤੇਲੰਗਾਨਾ ( 0.02 ਲੱਖ ਹੈਕਟੇਅਰ) ਅਤੇ ਉੱਤਰਾਖੰਡ ( 0.01 ਲੱਖ ਹੈਕਟੇਅਰ) ਰਾਜਾਂ ’ ਚ ਦਰਜ ਕੀਤਾ ਗਿਆ ਹੈ।


    ਮੋਟੇ ਅਨਾਜਾਂ ਦੀ ਕਾਸ਼ਤ ਹੇਠ ਰਕਬਾ 5.54 ਲੱਖ ਹੈਕਟੇਅਰ ਦਰਜ ਹੋਇਆ ਹੈ , ਜਦ ਕਿ ਪਿਛਲੇ ਵਰ੍ਹੇ ਇਸੇ ਸਮੇਂ ਦੌਰਾਨ ਇਹ ਰਕਬਾ 4.33 ਲੱਖ ਹੈਕਟੇਅਰ ਸੀ। ਇਹ ਰਕਬਾ ਮੁੱਖ ਤੌਰ ’ ਤੇ ਗੁਜਰਾਤ ( 2.27 ਲੱਖ ਹੈਕਟੇਅਰ) , ਪੱਛਮੀ ਬੰਗਾਲ ( 1.21 ਲੱਖ ਹੈਕਟੇਅਰ) , ਮਹਾਰਾਸ਼ਟਰ ( 0.63 ਲੱਖ ਹੈਕਟੇਅਰ) , ਬਿਹਾਰ ( 0.41 ਲੱਖ ਹੈਕਟੇਅਰ) , ਕਰਨਾਟਕ ( 0.39 ਲੱਖ ਹੈਕਟੇਅਰ) , ਛੱਤੀਸਗੜ੍ਹ ( 0.29 ਲੱਖ ਹੈਕਟੇਅਰ) , ਤਮਿਲ ਨਾਡੂ ( 0.26 ਲੱਖ ਹੈਕਟੇਅਰ) , ਮੱਧ ਪ੍ਰਦੇਸ਼ ( 0.08 ਲੱਖ ਹੈਕਟੇਅਰ) ਅਤੇ ਝਾਰਖੰਡ ( 0.01 ਲੱਖ ਹੈਕਟੇਅਰ) ਰਾਜਾਂ ਵਿੱਚ ਦਰਜ ਹੋਇਆ ਹੈ।


    ਤੇਲ – ਬੀਜਾਂ ਦੀ ਕਾਸ਼ਤ ਹੇਠਲਾ ਰਕਬਾ 6.66 ਲੱਖ ਹੈਕਟੇਅਰ ਦਰਜ ਹੋਇਆ ਹੈ , ਜਦ ਕਿ ਪਿਛਲੇ ਸਾਲ ਇਸੇ ਸਮੇਂ ਦੌਰਾਨ ਇਹ 5.97 ਲੱਖ ਹੈਕਟੇਅਰ ਸੀ। ਇਹ ਰਕਬਾ ਮੁੱਖ ਤੌਰ ਉੱਤੇ ਪੱਛਮੀ ਬੰਗਾਲ ( 1.33 ਲੱਖ ਹੈਕਟੇਅਰ) , ਕਰਨਾਟਕ ( 1.30 ਲੱਖ ਹੈਕਟੇਅਰ) , ਗੁਜਰਾਤ ( 1.09 ਲੱਖ ਹੈਕਟੇਅਰ) , ਓੜੀਸ਼ਾ ( 0.62 ਲੱਖ ਹੈਕਟੇਅਰ) , ਮਹਾਰਾਸ਼ਟਰ ( 0.58 ਲੱਖ ਹੈਕਟੇਅਰ) , ਤਮਿਲ ਨਾਡੂ ( 0.53 ਲੱਖ ਹੈਕਟੇਅਰ) , ਆਂਧਰਾ ਪ੍ਰਦੇਸ਼ ( 0.41 ਲੱਖ ਹੈਕਟੇਅਰ) , ਉੱਤਰ ਪ੍ਰਦੇਸ਼ ( 0.28 ਲੱਖ ਹੈਕਟੇਅਰ) , ਤੇਲੰਗਾਨਾ ( 0.21 ਲੱਖ ਹੈਕਟੇਅਰ) , ਛੱਤੀਸਗੜ੍ਹ ( 0.18 ਲੱਖ ਹੈਕਟੇਅਰ) , ਹਰਿਆਣਾ ( 0.06 ਲੱਖ ਹੈਕਟੇਅਰ) ਅਤੇ ਮੱਧ ਪ੍ਰਦੇਸ਼ ( 0.02 ਲੱਖ ਹੈਕਟੇਅਰ) ਰਾਜਾਂ ਵਿੱਚ ਦਰਜ ਹੋਇਆ ਹੈ।


    ‘ ਗਰਮੀਆਂ ਦੀਆਂ ਫ਼ਸਲਾਂ ਦੀ ਕਾਸ਼ਤ ਹੇਠਲੇ ਰਕਬੇ ਦੀ ਪ੍ਰਗਤੀ ’ ਬਾਰੇ ਟੇਬਲ ਲਈ ਇੱਥੇ ਕਲਿੱਕ ਕਰੋ


    *****


    ਏਪੀਐੱਸ/ਪੀਕੇ/ਐੱਮਐੱਸ/ਬੀਏ

    
    
    (Release ID: 1613416) Visitor Counter : 12
    
    
      Read this release in: English , Hindi , Marathi , Bengali , Gujarati , Tamil , Telugu , Kannada