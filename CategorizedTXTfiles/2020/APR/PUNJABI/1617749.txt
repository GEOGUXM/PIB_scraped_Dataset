      ਖੇਤੀਬਾੜੀ ਮੰਤਰਾਲਾ

      ਲੌਕਡਾਊਨ ਦੀ ਸ਼ੁਰੂਆਤ ਦੇ ਬਾਅਦ ਤੋਂ ਕਾਰਜਸ਼ੀਲ ਖੇਤੀਬਾੜੀ ਬਜ਼ਾਰ ਲਗਭਗ ਦੁੱਗਣੇ ਹੋਏ
      ਮੰਡੀਆਂ ਵਿੱਚ ਆਉਣ ਵਾਲੀ ਮੁੱਖ ਉਪਜ ਦੀਆਂ ਸਬਜ਼ੀਆਂ ਵਿੱਚ ਪਿਛਲੇ ਮਹੀਨੇ ਦੀ ਤੁਲਨਾ ਵਿੱਚ ਵੱਡੀ ਛਾਲ;
      
      16 ਮਾਰਚ ਨੂੰ ਪਿਆਜ਼ ਦੀ ਆਮਦ ਵਿੱਚ ਛੇ ਗੁਣਾ, ਆਲੂ ਅਤੇ ਟਮਾਟਰ ਦੀ ਆਮਦ ਦੁੱਗਣਾ ਵਾਧਾ ਹੋਇਆ
      
      ਦਾਲ਼ਾਂ ਅਤੇ ਆਲੂ ਦੀ ਕਟਾਈ ਲਗਭਗ ਪੂਰੀ; ਗੰਨਾ, ਕਣਕ ਅਤੇ ਰਬੀ ਪਿਆਜ਼ ਦੀ ਕਟਾਈ ਪਟੜੀ 'ਤੇ ਜਾਂ ਪੂਰਾ ਹੋਣ ਦੇ ਕਰੀਬ
      Posted On: 23 APR 2020 7:58PM by PIB Chandigarh


    ਭਾਰਤ ਸਰਕਾਰ ਦਾ ਖੇਤੀਬਾੜੀ , ਸਹਿਕਾਰਤਾ ਅਤੇ ਕਿਸਾਨ ਭਲਾਈ ਵਿਭਾਗ ਲੌਕਡਾਊਨ ਸਮੇਂ ਦੇ ਦੌਰਾਨ ਕਿਸਾਨਾਂ ਅਤੇ ਖੇਤੀ ਕਾਰਜਾਂ ਵਿੱਚ ਸੁਵਿਧਾ ਲਈ ਕਈ ਉਪਾਅ ਕਰ ਰਿਹਾ ਹੈ । ਕਾਰਜਾਂ ਦੀ ਅੱਪਡੇਟਡ ਜਾਣਕਾਰੀ ਹੇਠਾਂ ਦਿੱਤੀ ਗਈ ਹੈ:


    1. ਦੇਸ਼ ਦੇ 2587 ਪ੍ਰਮੁੱਖ/ ਮੁੱਖ ਖੇਤੀਬਾੜੀ ਬਜ਼ਾਰਾਂ ਵਿੱਚੋਂ , 1091 ਬਜ਼ਾਰ ਲੌਕਡਾਊਨ ਅਰਸੇ ਦੀ ਸ਼ੁਰੂਆਤ 26.03.2020 ਨੂੰ ਕਾਰਜ ਕਰ ਰਹੇ ਸਨ , ਜੋ 21.04.2020 ਨੂੰ ਵਧ ਕੇ 2069 ਬਜ਼ਾਰ ਹੋ ਗਏ ।


    2. ਮੰਡੀਆਂ ਵਿੱਚ ਪਿਆਜ਼ , ਆਲੂ ਅਤੇ ਟਮਾਟਰ ਜਿਹੀਆਂ ਸਬਜ਼ੀਆਂ ਦੀ ਆਮਦ 16.03.2020 ਦੀ ਤੁਲਨਾ ਵਿੱਚ 21.04.2020 ਨੂੰ ਕ੍ਰਮਵਾਰ 622% , 187% ਅਤੇ 210% ਵਧ ਗਈ ।


    3. ਰਬੀ ਮੌਸਮ 2020 ਦੇ ਦੌਰਾਨ , ਨਿਊਨਤਮ ਸਮਰਥਨ ਮੁੱਲ ` ਤੇ ਦਾਲ਼ਾਂ ਅਤੇ ਤੇਲ-ਬੀਜਾਂ ਦੀ ਖਰੀਦ ਵਰਤਮਾਨ ਵਿੱਚ ਵੀਹ (20) ਰਾਜਾਂ ਵਿੱਚ ਚਲ ਰਹੀ ਹੈ । ਨੈਫੇਡ ਅਤੇ ਐੱਫਸੀਆਈ ਨੇ 1,73,064.76 ਮੀਟ੍ਰਿਕ ਟਨ ਦਾਲ਼ਾਂ ਅਤੇ 1,35,993.31 ਮੀਟ੍ਰਿਕ ਟਨ ਤੇਲ- ਬੀਜਾਂ ਦੀ ਖਰੀਦ ਕੀਤੀ , ਜਿਸ ਦੀ ਕੀਮਤ 1447.55 ਕਰੋੜ ਹੈ । ਇਸ ਦੇ ਨਾਲ 1,83,989 ਕਿਸਾਨਾਂ ਨੂੰ ਲਾਭ ਹੋਇਆ ਹੈ ।


    4. ਰਾਜਾਂ ਨੇ ਆਉਂਦੇ ਮੌਨਸੂਨ ਦਾ ਲਾਭ ਉਠਾਉਣ ਲਈ ਰਾਸ਼ਟਰੀ ਬਾਂਸ ਮਿਸ਼ਨ ਦੇ ਤਹਿਤ ਕੰਮ ਕਰਨਾ ਸ਼ੁਰੂ ਕਰ ਦਿੱਤਾ ਹੈ । ਉੱਤਰਾਖੰਡ ਦੇ ਪਿਥੌਰਾਗੜ੍ਹ ਜ਼ਿਲ੍ਹੇ ਵਿੱਚ ਮਜ਼ਦੂਰਾਂ ਨੂੰ ਮਾਸਕ , ਭੋਜਨ ਆਦਿ ਦੇਣ ਦੇ ਨਾਲ- ਨਾਲ ਬਾਂਸਾਂ ਦੀ ਨਰਸਰੀ ਦੀ ਤਿਆਰੀ ਸ਼ੁਰੂ ਹੋ ਗਈ ਹੈ । ਗੁਜਰਾਤ ਦੇ ਸਾਬਰਕਾਂਠਾ ਅਤੇ ਵਾਂਸਦਾ ਸ਼ਹਿਰਾਂ ਵਿੱਚ ਨਰਸਰੀਆਂ ਬਣਾਈਆਂ ਗਈਆਂ ਹਨ । ਅਸਾਮ ਵਿੱਚ ਕਾਮਰੂਪ ਜ਼ਿਲ੍ਹੇ ਦੇ ਦਿਮੋਰੀਆ ਬਲਾਕ ਵਿੱਚ 520 ਕਿਸਾਨਾਂ ਨੂੰ ਸ਼ਾਮਲ ਕਰਕੇ 585 ਹੈਕਟੇਅਰ ਨਿਰਧਾਰਿਤ ਖੇਤਰ ਵਿੱਚ ਕਿਸਾਨ ਉਤਪਾਦਕ ਸੰਗਠਨਾਂ ਨੇ ਬੂਟੇ ਲਗਾਉਣ ਦਾ ਕੰਮ ਸ਼ੁਰੂ ਕਰ ਦਿੱਤਾ ਹੈ ।


    5. ਲੌਕਡਾਊਨ ਅਰਸੇ ਦੇ ਦੌਰਾਨ 24.03.2020 ਤੋਂ ਹੁਣ ਤੱਕ ਪ੍ਰਧਾਨ ਮੰਤਰੀ ਕਿਸਾਨ ਸਨਮਾਨ ਨਿਧੀ (ਪੀਐੱਮ-ਕਿਸਾਨ) ਯੋਜਨਾ ਤਹਿਤ ਲਗਭਗ 8.938 ਕਰੋੜ ਕਿਸਾਨ ਪਰਿਵਾਰਾਂ ਨੂੰ ਲਾਭ ਹੋਇਆ ਹੈ ਅਤੇ ਹੁਣ ਤੱਕ 17,876.7 ਕਰੋੜ ਰੁਪਏ ਜਾਰੀ ਕੀਤੇ ਜਾ ਚੁੱਕੇ ਹਨ ।


    22.04.2020 ਨੂੰ ਕਟਾਈ ਦੀ ਸਥਿਤੀ -


    ਕਣਕ: ਕਣਕ ਦੀ ਪੈਦਾਵਾਰ ਕਰਨ ਵਾਲੇ ਪ੍ਰਮੁੱਖ ਰਾਜਾਂ ਵਿੱਚ , ਕਟਾਈ ਦੀ ਸਥਿਤੀ ਉਤਸ਼ਾਹਵਰਧਕ ਹੈ । ਜਿਵੇਂ ਕਿ ਰਾਜਾਂ ਦੁਆਰਾ ਜਾਣਕਾਰੀ ਦਿੱਤੀ ਗਈ ਹੈ , ਮੱਧ ਪ੍ਰਦੇਸ਼ ਵਿੱਚ ਲਗਭਗ 98-99% ਕਣਕ ਦੀ ਫਸਲ ਕਟੀ ਜਾ ਚੁੱਕੀ ਹੈ , ਰਾਜਸਥਾਨ ਵਿੱਚ 88-90% , ਉੱਤਰ ਪ੍ਰਦੇਸ਼ ਵਿੱਚ 75-78% , ਹਰਿਆਣਾ ਵਿੱਚ 40-45% , ਪੰਜਾਬ ਵਿੱਚ 35 -40% ਅਤੇ ਹੋਰ ਰਾਜਾਂ ਵਿੱਚ 82 -84% ਕਣਕ ਦੀ ਫਸਲ ਦੀ ਕਟਾਈ ਹੋ ਚੁੱਕੀ ਹੈ ।


    ਦਾਲ਼ਾਂ: ਰਾਜਾਂ ਤੋਂ ਪ੍ਰਾਪਤ ਜਾਣਕਾਰੀ ਦੇ ਅਨੁਸਾਰ ਲਗਭਗ ਸਾਰੇ ਰਾਜਾਂ ਵਿੱਚ ਦਾਲ਼ਾਂ ਦੀ ਕਟਾਈ ਪੂਰੀ ਹੋ ਚੁੱਕੀ ਹੈ ।


    ਗੰਨਾ: ਰਾਜਾਂ ਤੋਂ ਪ੍ਰਾਪਤ ਜਾਣਕਾਰੀ ਅਨੁਸਾਰ , ਮਹਾਰਾਸ਼ਟਰ , ਕਰਨਾਟਕ , ਗੁਜਰਾਤ , ਆਂਧਰ ਪ੍ਰਦੇਸ਼ , ਤੇਲੰਗਾਨਾ ਅਤੇ ਪੰਜਾਬ ਵਿੱਚ 100% ਕਟਾਈ ਪੂਰੀ ਹੋ ਚੁੱਕੀ ਹੈ । ਤਮਿਲ ਨਾਡੂ , ਬਿਹਾਰ , ਹਰਿਆਣਾ ਅਤੇ ਉੱਤਰਾਖੰਡ ਵਿੱਚ ਲਗਭਗ 92-98% ਕਟਾਈ ਪੂਰੀ ਹੋ ਚੁੱਕੀ ਹੈ ਜਦੋਂ ਕਿ ਉੱਤਰ ਪ੍ਰਦੇਸ਼ ਵਿੱਚ 80-85% ਕਟਾਈ ਪੂਰੀ ਹੋ ਚੁੱਕੀ ਹੈ ।


    ਆਲੂ: ਆਲੂ ਦੀ ਕਟਾਈ ਪੂਰੀ ਤਰ੍ਹਾਂ ਹੋ ਗਈ ਹੈ ਅਤੇ ਭੰਡਾਰਨ ਦੀ ਪ੍ਰਕਿਰਿਆ ਚਲ ਰਹੀ ਹੈ ।


    ਪਿਆਜ਼: ਛੋਟੀਆਂ ਕਿਸਾਨ ਇਕਾਈਆਂ ਦੇ ਖੇਤਾਂ ਵਿੱਚ ਰਬੀ ਪਿਆਜ਼ ਦੀ ਕਟਾਈ ਲਗਭਗ ਪੂਰੀ ਹੋ ਚੁੱਕੀ ਹੈ । ਵੱਡੇ ਕਿਸਾਨ ਦੇ ਭੂਖੰਡਾਂ ਵਿੱਚ ਕਟਾਈ ਜਾਰੀ ਹੈ ਅਤੇ ਮਈ ਦੇ ਦੂਜੇ ਹਫਤੇ ਤੱਕ ਚਲ ਸਕਦੀ ਹੈ ।


    ****


    ਏਐੱਮ/ਕੇਪੀ/ਡੀਏ

    
    
    (Release ID: 1617749) Visitor Counter : 13
    
    
      Read this release in: English , Urdu , Hindi , Marathi , Assamese , Bengali , Gujarati , Odia , Tamil , Telugu , Kannada