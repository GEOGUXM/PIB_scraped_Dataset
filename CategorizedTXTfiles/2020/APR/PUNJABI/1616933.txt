      ਗ੍ਰਹਿ ਮੰਤਰਾਲਾ

      ਸ਼ਹਿਰੀ ਇਲਾਕਿਆਂ ’ਚ ਬਜ਼ੁਰਗਾਂ ਦੀ ਘਰ ’ਚ ਦੇਖਭਾਲ਼ ਕਰਨ ਵਾਲਿਆਂ, ਪ੍ਰੀਪੇਡ ਮੋਬਾਈਲ ਰੀਚਾਰਜ ਉਪਯੋਗਤਾਵਾਂ, ਫ਼ੂਡ ਪ੍ਰੋਸੈੱਸਿੰਗ ਇਕਾਈਆਂ ਨੂੰ ਕੋਵਿਡ–19 ਖ਼ਿਲਾਫ਼ ਲੌਕਡਾਊਨ ਪਾਬੰਦੀਆਂ ਤੋਂ ਛੂਟ
      Posted On: 21 APR 2020 9:10PM by PIB Chandigarh


    ਗ੍ਰਹਿ ਮੰਤਰਾਲੇ ਨੇ ਕੋਵਿਡ –19 ਖ਼ਿਲਾਫ਼ ਰਾਸ਼ਟਰ – ਪੱਧਰੀ ਲੌਕਡਾਊਨ ਨਾਲ ਸਬੰਧਿਤ ਸੰਚਿਤ ਸੰਸ਼ੋਧਿਤ ਦਿਸ਼ਾ – ਨਿਰਦੇਸ਼ਾਂ ( https://www.mha.gov.in/sites/default/files/MHA%20order%20dt%2015.04.2020%2C%20with%20Revised%20Consolidated%20Guidelines_compressed%20%283%29.pdf ) ਤਹਿਤ ਕੁਝ ਖਾਸ ਗਤੀਵਿਧੀਆਂ ਨੂੰ ਛੂਟ ਦੇਣ ਲਈ ਇੱਕ ਆਦੇਸ਼ ਜਾਰੀ ਕੀਤਾ ਹੈ।


    ਪਹਿਲਾਂ ਦਿੱਤੇ ਆਦੇਸ਼ਾਂ ਅਘੀਨ ਜਾਰੀ ਦਿਸ਼ਾ – ਨਿਰਦੇਸ਼ਾਂ ਵਿੱਚ ਪਹਿਲਾਂ ਤੋਂ ਪ੍ਰਵਾਨਿਤ ਵਰਗਾਂ ਅੰਦਰ ਵਿਸ਼ੇਸ਼ ਸੇਵਾਵਾਂ / ਗਤੀਵਿਧੀਆਂ ਦੀ ਛੂਟ ਨਾਲ ਸਬੰਧਿਤ ਕੁਝ ਪ੍ਰਸ਼ਨ ਮਿਲੇ ਹਨ: –


    • ਧਾਰਾ 8(i) ਤਹਿਤ ਸਮਾਜਕ ਖੇਤਰ ’ ਚ ਘਰਾਂ ਅੰਦਰ ਰਹਿ ਰਹੇ ਬਜ਼ੁਰਗਾਂ ਦੀ ਦੇਖਭਾਲ਼ ਕਰਨ ਵਾਲੇ ਅਤੇ ਬੈੱਡ ਸਾਈਡ ਅਟੈਂਡੈਂਟਸ ਸ਼ਾਮਲ ਹਨ।


    • ਧਾਰਾ 11(v) ਤਹਿਤ ਜਨਤਕ ਉਪਯੋਗਤਾਵਾਂ ’ ਚ ਪ੍ਰੀਪੇਡ ਮੋਬਾਈਲ ਕੁਨੈਕਸ਼ਨ ਲਈ ਰੀਚਾਰਜ ਸੁਵਿਧਾਵਾਂ ਸ਼ਾਮਲ ਹਨ।


    • ਧਾਰਾ 13(i) ਤਹਿਤ ਜ਼ਰੂਰੀ ਵਸਤਾਂ ਦੀ ਸਪਲਾਈ ਵਿੱਚ ਸ਼ਹਿਰੀ ਇਲਾਕਿਆਂ ’ ਚ ਸਥਿਤ ਫ਼ੂਡ ਪ੍ਰੋਸੈੱਸਿੰਗ ਇਕਾਈਆਂ ਜਿਵੇਂ ਕਿ ਬ੍ਰੈੱਡ ਫ਼ੈਕਟਰੀਆਂ , ਦੁੱਧ ਦੀ ਪ੍ਰੋਸੈੱਸਿੰਗ ਕਰਨ ਵਾਲੇ ਪਲਾਂਟ , ਆਟਾ ਮਿੱਲਾਂ , ਦਾਲ ਮਿੱਲਾਂ ਆਦਿ ਸ਼ਾਮਲ ਹਨ।


    ਉਂਝ , ਲੌਕਡਾਊਨ ਉਪਾਵਾਂ ’ ਚ ਜਿਵੇਂ ਵਰਣਿਤ ਕੀਤਾ ਗਿਆ ਹੈ ; ਰਾਸ਼ਟਰੀ ਕੋਵਿਡ –19 ਦਿਸ਼ਾ – ਨਿਰਦੇਸ਼ਾਂ ਅਤੇ ਦਫ਼ਤਰਾਂ , ਵਰਕਸ਼ਾਪਸ , ਫ਼ੈਕਟਰੀਆਂ ਤੇ ਸੰਸਥਾਨਾਂ ਲਈ ਸਮਾਜਕ – ਦੂਰੀ ਹਿਤ ਮਿਆਰੀ ਆਪਰੇਟਿੰਗ ਕਾਰਜ – ਵਿਧੀ ਦੀ ਪਾਲਣਾ ਨੂੰ ਜ਼ਰੂਰ ਹੀ ਯਕੀਨੀ ਬਣਾਉਣਾ ਹੋਵੇਗਾ।


    ਸਾਰੇ ਰਾਜਾਂ ਨੂੰ ਚਿੱਠੀ ਭੇਜੀ ਗਈ ਹੈ ਕਿ ਸਾਰੀਆਂ ਜ਼ਿਲ੍ਹਾ ਅਥਾਰਟੀਜ਼ ਅਤੇ ਫ਼ੀਲਡ ਏਜੰਸੀਆਂ ਨੂੰ ਉਪਰੋਕਤ ਅਨੁਸਾਰ ਸੂਚਿਤ ਕੀਤਾ ਜਾਵੇ , ਤਾਂ ਜੋ ਬੁਨਿਆਦੀ ਪੱਧਰ ਉੱਤੇ ਕਿਸੇ ਵੀ ਤਰ੍ਹਾਂ ਦੀ ਅਸਪਸ਼ਟਤਾ ਤੋਂ ਬਚਾਅ ਹੋ ਸਕੇ।


    ਰਾਜਾਂ ਨੂੰ ਭੇਜੀ ਅਧਿਕਾਰਿਤ ਚਿੱਠੀ ਦੇ ਖਣ ਲਈ ਇੱਥੇ ਕਲਿੱਕ ਕਰੋ


    *****


    ਵੀਜੀ / ਐੱਸਐੱਨਸੀ / ਵੀਐੱਮ

    
    
    (Release ID: 1616933) Visitor Counter : 5
    
    
      Read this release in: Urdu , English , Hindi , Marathi , Manipuri , Bengali , Assamese , Gujarati , Tamil , Telugu , Kannada