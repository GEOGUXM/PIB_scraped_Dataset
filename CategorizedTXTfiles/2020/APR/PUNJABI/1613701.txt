      ਵਿਗਿਆਨ ਤੇ ਤਕਨਾਲੋਜੀ ਮੰਤਰਾਲਾ

      ਸੀਐੱਸਆਈਆਰ - ਸੈਂਟਰ ਫ਼ਾਰ ਸੈਲੂਲਰ ਐਂਡ ਮੋਲਿਕਿਊਲਰ ਬਾਇਓਲੋਜੀ (ਸੀਸੀਐੱਮਬੀ), ਹੈਦਰਾਬਾਦ ਕੋਵਿਡ – 19 ਖ਼ਿਲਾਫ਼ ਕਈ ਮੋਰਚਿਆਂ ’ਤੇ ਲੜ ਰਿਹਾ ਹੈ
      Posted On: 12 APR 2020 11:45AM by PIB Chandigarh


    ਸੀਐੱਸਆਈਆਰ ਦੀ ਸੰਘਟਕ ਅਤੇ ਮੋਹਰੀ ਜੀਵ-ਵਿਗਿਆਨ ਪ੍ਰਯੋਗਸ਼ਾਲਾ ਸੀਸੀਐੱਮਬੀ ਕੋਵਿਡ - 19 ਦੇ ਖ਼ਿਲਾਫ਼ ਦੇਸ਼ ਦੀ ਲੜਾਈ ਵਿੱਚ ਵੱਖ-ਵੱਖ ਉਪਕਰਣਾਂ ਅਤੇ ਦ੍ਰਿਸ਼ਟੀਕੋਣਾਂ ਦੀ ਵਰਤੋਂ ਕਰ ਰਹੀ ਹੈ । ਇਹ ਪ੍ਰਯੋਗਸ਼ਾਲਾ ਹੈਦਰਾਬਾਦ ਵਿੱਚ ਸਥਿੱਤ ਹੈ ।


    ਹਾਲ ਹੀ ਦੇ ਇਸ ਦੇ ਕੁਝ ਖ਼ਾਸ ਕੰਮ ਹਨ:


    ਮਰੀਜ਼ਾਂ ਦੇ ਨਮੂਨਿਆਂ ਦੀ ਜਾਂਚ


    ਸੀਸੀਐੱਮਬੀ ਕੋਵਿਡ - 19 ਦੀ ਜਾਂਚ ਦੇ ਲਈ ਅਧਿਕਾਰਿਤ ਟੈਸਟਿੰਗ ਕੇਂਦਰ ਹੈ । ਇਸ ਕੇਂਦਰ ਵਿੱਚ ਤੇਲੰਗਾਨਾ ਦੇ 33 ਜ਼ਿਲ੍ਹਿਆਂ ਦੇ ਸਰਕਾਰੀ ਹਸਪਤਾਲਾਂ ਤੋਂ ਮਰੀਜ਼ਾਂ ਦੇ ਨਮੂਨੇ ਸਾਰਸ - ਸੀ.ਓ.ਵੀ. - 2 ਵਾਇਰਸ ਦੀ ਜਾਂਚ ਦੇ ਲਈ ਜਾਂਦੇ ਹਨ । ਵਰਤਮਾਨ ਵਿੱਚ ਕੇਂਦਰ ਦੀ ਟੈਸਟਿੰਗ ਸਮਰੱਥਾ ਲਗਭਗ 350 ਨਮੂਨੇ ਰੋਜ਼ਾਨਾ ਹੈ ।


    ਕੋਵਿਡ – 19 ਜਾਂਚ ਦੇ ਲਈ ਟੈਸਟਿੰਗ


    ਇਸ ਨੇ ਪੰਜ ਸਰਕਾਰੀ ਹਸਪਤਾਲਾਂ - ਹੈਦਰਾਬਾਦ ਸਥਿਤ ਐੱਨਆਈਐੱਮਐੱਸ , ਆਈਪੀਐੱਮ , ਗਵਰਨਮੈਂਟ ਫੀਵਰ ਹਸਪਤਾਲ ਅਤੇ ਵਾਰੰਗਲ ਸਥਿਤ ਕਾਕਾਤੀਆ ਮੈਡੀਕਲ ਕਾਲਜ ਦੇ 25 ਡਾਕਟਰਾਂ , ਤਕਨੀਕੀ ਕਰਮਚਾਰੀਆਂ ਅਤੇ ਵਿਦਿਆਰਥੀਆਂ ਨੂੰ ਸਿਖਲਾਈ ਦਿੱਤੀ ਹੈ । ਇਹ ਸਿਖਲਾਈ ਪ੍ਰਾਪਤ ਮੈਡੀਕਲ ਵਿਅਕਤੀ ਆਪਣੇ-ਆਪਣੇ ਹਸਪਤਾਲਾਂ ਵਿੱਚ ਟੈਸਟਿੰਗ ਗਤੀਵਿਧੀਆਂ ਲਈ ਤੈਨਾਤ ਕੀਤੇ ਗਏ ਹਨ । ਇਸ ਤੋਂ ਇਲਾਵਾ , ਸੀਐੱਸਆਈਆਰ – ਸੀਸੀਐੱਮਬੀ ਨੇ ਸਿਖਲਾਈ ਦੇਣ ਲਈ ਵੀਡੀਓ ਵੀ ਤਿਆਰ ਕੀਤਾ ਹੈ ਜਿਸ ਦੇ ਰਾਹੀਂ ਮਰੀਜ਼ਾਂ ਦੇ ਨਮੂਨਿਆਂ ਨੂੰ ਸੰਭਾਲਣ ਦਾ ਕੰਮ ਕਰਨ ਅਤੇ ਆਰਟੀ – ਪੀਸੀਆਰ ਦੀਆਂ ਬਿਹਤਰ ਪਿਰਤਾਂ ਦੀ ਸਿਖਲਾਈ ਪ੍ਰਾਪਤ ਕੀਤੀ ਜਾ ਸਕਦੀ ਹੈ । ਇਹ ਵੀਡੀਓ ਅਧਿਕਾਰਿਤ ਕੇਂਦਰਾਂ ਉੱਤੇ ਉਪਲਬਧ ਹਨ । ਵੀਡੀਓ director@ccmb.res.in ਨਾਲ ਸੰਪਰਕ ਕਰਕੇ ਪ੍ਰਾਪਤ ਕੀਤੀ ਜਾ ਸਕਦੀ ਹੈ ।


    ਸਾਰਸ – ਸੀਓਵੀ - 2 ਜੀਨੋਮ ਦੀ ਸੀਕੁਐਂਸਿੰਗ


    ਸੀਐੱਸਆਈਆਰ ਪ੍ਰਯੋਗਸ਼ਾਲਾਵਾਂ ਕੋਰੋਨਾ ਵਾਇਰਸ ਦੇ ਜੀਨੋਮ ਸੀਕੁਐਂਸਿੰਗ ਕੰਮ ਦੀ ਅਗਵਾਈ ਕਰ ਰਹੀਆਂ ਹਨ । ਸੀਸੀਐੱਮਬੀਸਾਰਸ – ਸੀਓਵੀ - 2 ਵਾਇਰਸ ਦੀ ਅਗਲੀ ਪੀੜ੍ਹੀ ਦੀ ਸੀਕੁਐਂਸਿੰਗ ਅਤੇ ਵਿਸ਼ਲੇਸ਼ਣ ਕਰ ਰਿਹਾ ਹੈ ਤਾਕਿ ਵਾਇਰਸ ਦੇ ਸੰਪੂਰਨ ਜੀਨੋਮ ਸੀਕੁਐਂਸ ਦਾ ਪਤਾ ਲਗਾਇਆ ਜਾ ਸਕੇ । ਜਿਨ੍ਹਾਂ ਨਮੂਨਿਆਂ ਵਿੱਚ ਵਾਇਰਸ ਦੀ ਜ਼ਿਆਦਾ ਮੌਜੂਦਗੀ ਹੈ ਉਨ੍ਹਾਂ ਨੂੰ ਸੀਕੁਐਂਸਿੰਗ ਦੇ ਲਈ ਚੁਣਿਆ ਜਾਂਦਾ ਹੈ । ਸੀਸੀਐੱਮਬੀ ਨੇ ਕੁਝ ਮਰੀਜ਼ਾਂ ਦੇ ਵਾਇਰਸ ਆਈਸੋਲੇਟਸ ਦੀ ਸੀਕੁਐਂਸਿੰਗ ਕੀਤੀ ਹੈ ਅਤੇ ਅਗਲੇ 3-4 ਹਫ਼ਤਿਆਂ ਵਿੱਚ ਕਈ ਸੌ ਵਾਇਰਸ ਆਈਸੋਲੇਟਸ ਦੀ ਸੀਕੁਐਂਸਿੰਗ ਕਰਨ ਦਾ ਟੀਚਾ ਨਿਰਧਾਰਿਤ ਕੀਤਾ ਗਿਆ ਹੈ ।


    ਜਾਂਚ ਦੇ ਨਵੇਂ ਲੱਛਣਾਂ ਅਤੇ ਨਵੀਆਂ ਦਵਾਈਆਂ ਦੇ ਲਈ ਸਾਰਸ - ਸੀਓਵੀ - 2 ਵਾਇਰਸ ਦਾ ਕਲਚਰ


    ਖੋਜ ਤੇ ਵਿਕਾਸ (ਆਰਐਂਡਡੀ) ਕਮਿਊਨਿਟੀ ਦੇ ਕੋਲ ਵਾਇਰਸ ਕਲਚਰ ਰਿਪੋਰਟ ਦੀ ਘਾਟ ਹੈ । ਵਾਇਰਸ ਕਲਚਰ ਜਾਂਚ ਦੇ ਨਵੇਂ ਲੱਛਣਾਂ ਜਾਂ ਨਵੀਆਂ ਦਵਾਈਆਂ ਦੀ ਖੋਜ ਜਾਂ ਵੱਖ-ਵੱਖ ਮੋਲਿਕਿਊਲਰ ਮਾਡਲਿੰਗਾਂ ਦੁਆਰਾ ਬਣਾਏ ਗਏ ਅਣੂਆਂ ਦੇ ਲਈ ਬਹੁਤ ਮਹੱਤਵਪੂਰਨ ਉਪਕਰਣ/ਜਾਣਕਾਰੀ ਹੁੰਦਾ ਹੈ । ਸੀਐੱਸਆਈ – ਸੀਸੀਐੱਮਬੀ ਇਹ ਕੰਮ ਕਰ ਰਿਹਾ ਹੈ ਅਤੇ ਸਾਰਸ – ਸੀਓਵੀ - 2 ਵਾਇਰਸ ਦਾ ਕਲਚਰ ਕਰਨ ਦੇ ਲਈ ਵੀਰੋ ਸੈੱਲ ਲਾਈਨ ( Vero cell line ) ਵਿੱਚ ਇੱਕ ਪ੍ਰਣਾਲੀ ਦੀ ਸਥਾਪਨਾ ਕਰ ਰਿਹਾ ਹੈ ਜਿੱਥੇ ਵਾਇਰਸ ਦੇ ਵਿਕਾਸ ਦੀ ਆਗਿਆ ਹੈ । ਉਮੀਦ ਹੈ ਕਿ ਇਹ ਜਲਦ ਹੀ ਤਿਆਰ ਹੋ ਜਾਵੇਗਾ ।


    ਅੰਤ ਵਿੱਚ , ਸੀਸੀਐੱਮਬੀਨੇ ਨਵੇਂ ਤਰੀਕਿਆਂ ਨੂੰ ਅਪਣਾ ਕੇ ਖੇਤਰੀ ਭਾਸ਼ਾਵਾਂ ਵਿੱਚ ਸੋਸ਼ਲ ਮੀਡੀਆ ਪਲੈਟਫਾਰਮ ਦੀ ਵਰਤੋਂ ਕਰਕੇ ਕੋਰੋਨਾ ਮਹਾਮਾਰੀ ਤੋਂ ਬਚਾਅ ਲਈ ਸਾਵਧਾਨੀਆਂ ਵਰਤਣ ਅਤੇ ਸਬੰਧਿਤ ਸਲਾਹਾਂ ਜਨਤਾ ਤੱਕ ਪਹੁੰਚਾਈਆਂ ਹਨ ।


    ਕੋਰੋਨਾ ਨਮੂਨਿਆਂ ਦੀ ਜਾਂਚ


    ਆਰਟੀ–ਪੀਸੀਆਰ ’ਤੇ ਮੈਡੀਕਲ ਸਟਾਫ਼ ਦੀ ਟ੍ਰੇਨਿੰਗ


    *****


    ਕੇਜੀਐੱਸ /(ਡੀਐੱਸਟੀ/ਸੀਐੱਸਆਈਆਰ)

    
    
    (Release ID: 1613701) Visitor Counter : 5
    
    
      Read this release in: English , Urdu , Marathi , Hindi , Assamese , Bengali , Gujarati , Tamil , Telugu , Kannada