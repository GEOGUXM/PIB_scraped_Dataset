      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      ਹਰਿਆਣਾ, ਹਿਮਾਚਲ ਪ੍ਰਦੇਸ਼ ਤੇ ਪੰਜਾਬ ਵਿੱਚ ਆਰਥਿਕ ਗਤੀਵਿਧੀਆਂ ਮੁੜ ਸ਼ੁਰੂ
      Posted On: 29 APR 2020 10:09PM by PIB Chandigarh


    ਚੰਡੀਗੜ੍ਹ, ਅਪ੍ਰੈਲ 29, 2020
    ਸੰਸ਼ੋਧਿਤ ਸੰਚਿਤ ਦਿਸ਼ਾ–ਨਿਰਦੇਸ਼ਾਂ ਤਹਿਤ ਮਿਲੀਆਂ ਛੂਟਾਂ ਕਾਰਨ ਇਸ ਖੇਤਰ ਵਿੱਚ ਆਰਥਿਕ ਗਤੀਵਿਧੀਆਂ ਮੁੜ ਸ਼ੁਰੂ ਹੋ ਗਈਆਂ ਹਨ। ਲੌਕਡਾਊਨ ਦੌਰਾਨ ਇੱਕ ਰਾਹਤ ਉਪਾਅ ਵਜੋਂ ਵਸਤਾਂ ਦੀ ਅੰਤਰ ਰਾਜੀ (ਇੰਟਰ ਸਟੇਟ) ਅਤੇ ਰਾਜ ਦੇ ਅੰਦਰ (ਇੰਟਰਾ ਸਟੇਟ) ਆਵਾਜਾਈ, ਖੇਤੀਬਾੜੀ ਤੇ ਬਾਗ਼ਬਾਨੀ ਗਤੀਵਿਧੀਆਂ, ਕੋਲਡ ਸਟੋਰੇਜ ਅਤੇ ਗੋਦਾਮਾਂ ਨਾਲ ਸਬੰਧਿਤ ਗਤੀਵਿਧੀਆਂ ਆਦਿ ਸਮੁੱਚੇ ਦੇਸ਼ ਵਿੱਚ ਆਰਥਿਕ ਗਤੀਵਿਧੀਆਂ ਦੀ ਨਿਰੰਤਰਤਾ ਨੂੰ ਯਕੀਨੀ ਬਣਾ ਰਹੀਆਂ ਹਨ। ਇਹ ਸਭ ਸਰਕਾਰ ਵੱਲੋਂ ਅਰਥਵਿਵਸਥਾ ਨੂੰ ਦਿੱਤੇ ਜਾਂਦੇ ਮਹੱਤਵ ਅਤੇ ਕੋਵਿਡ–19 ਵਿਰੁੱਧ ਉਸ ਦੀ ਨਿਰੰਤਰ ਜੰਗ ਨੂੰ ਦਰਸਾਉਂਦਾ ਹੈ। ਖੇਤੀਬਾੜੀ ਦੇ ਕੰਮਾਂ ਵਿੱਚ ਰੁੱਝੇ ਕਿਸਾਨਾਂ ਲਈ ਇਹ ਬਹੁਤ ਵੱਡੀ ਮਦਦ ਸਿੱਧ ਹੋਈ ਹੈ ਤੇ ਉਸ ਤੋਂ ਬਾਅਦ ਸਬੰਧਿਤ ਰਾਜਾਂ / ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਦੇ ਦੁਕਾਨਾਂ ਤੇ ਸਥਾਪਨਾਵਾਂ ਬਾਰੇ ਕਾਨੂੰਨ ਤਹਿਤ ਕਿਤਾਬਾਂ ਦੀਆਂ ਦੁਕਾਨਾਂ, ਬਿਜਲੀ ਦੇ ਸਮਾਨ ਦੀਆਂ ਦੁਕਾਨਾਂ ਖੋਲ੍ਹਣ ਨਾਲ ਇਨ੍ਹਾਂ ਕੰਮਾਂ ਉੱਤੇ ਨਿਰਭਰ ਰਹਿਣ ਵਾਲੇ ਪਰਿਵਾਰਾਂ ਦੀ ਡਾਢੀ ਮਦਦ ਹੋਈ ਹੈ। ਹੌਟ–ਸਪੌਟ ਜ਼ਿਲ੍ਹਿਆਂ ਦੇ ਕੰਟੇਨਮੈਂਟ ਜ਼ੋਨਾਂ ਨੂੰ ਛੱਡ ਕੇ ਇਹ ਸਾਰੀਆਂ ਛੂਟਾਂ ਪੂਰੇ ਦੇਸ਼ ’ਚ ਲਾਗੂ ਹਨ।
    ਕੇਂਦਰ ਸਰਕਾਰ ਵੱਲੋਂ ਗ੍ਰੀਨ ਜ਼ੋਨਾਂ ਵਿੱਚ ਹੋਰ ਵਰਗਾਂ, ਜਿਵੇਂ ਬਿਜਲੀ ਦੇ ਸਮਾਨ ਤੇ ਸਟੇਸ਼ਨਰੀ ਦੀਆਂ ਦੁਕਾਨਾਂ ਖੋਲ੍ਹਣ ਦੀ ਪ੍ਰਵਾਨਗੀ ਦੇਣ ਨਾਲ ਹਰਿਆਣਾ ਦੇ ਜੀਂਦ ਜ਼ਿਲ੍ਹੇ ’ਚ ਗਾਹਕਾਂ ਨੂੰ ਰਾਹਤ ਮਿਲੀ ਹੈ। ਇੱਕ ਗਾਹਕ ਨੇ ਕਿਹਾ ਕਿ ਗਰਮੀਆਂ ਦੇ ਮੌਸਮ ਵਿੱਚ ਬਿਜਲੀ ਦੇ ਸਮਾਨ ਦੀਆਂ ਦੁਕਾਨਾਂ ਮੁੜ ਖੁੱਲ੍ਹਣ ਨਾਲ ਬਹੁਤ ਮਦਦ ਮਿਲੇਗੀ। ਬਾਹਰਲੇ ਇਲਾਕਿਆਂ ’ਚ ਗ਼ੈਰ–ਜ਼ਰੂਰੀ ਵਸਤਾਂ ਲਈ ਦੁਕਾਨਾਂ ਮੁੜ ਖੋਲ੍ਹੇ ਜਾਣ ਦੀ ਹਮਾਇਤ ਕਰਦਿਆਂ ਇੱਕ ਹੋਰ ਗਾਹਕ ਨੇ ਕਿਹਾ ਕਿ ਲੋਕਾਂ ਨੂੰ ਸਿਰਫ਼ ਕਿਸੇ ਬਹੁਤ ਜ਼ਰੂਰੀ ਕੰਮ ਲਈ ਹੀ ਘਰਾਂ ਤੋਂ ਬਾਹਰ ਆਉਣਾ ਚਾਹੀਦਾ ਹੈ। ਹਰਿਆਣਾ ਦੇ ਇੱਕ ਦੁਕਾਨਦਾਰ ਨੇ ਭਾਰਤ ਸਰਕਾਰ ਦਾ ਧੰਨਵਾਦ ਕਰਦਿਆਂ ਕਿਹਾ ਕਿ ਇਸ ਨਾਲ ਉਨ੍ਹਾਂ ਨੂੰ ਆਪਣਾ ਸਮਾਂ ਉਤਪਾਦਕ ਤਰੀਕੇ ਬਿਤਾਉਣ ’ਚ ਮਦਦ ਮਿਲੇਗੀ।
    https://twitter.com/PIBShimla/status/1255093845122940928?s=09 (ਹਰਿਆਣਾ ’ਚ ਸਟੇਸ਼ਨਰੀ ਦੀ ਦੁਕਾਨ)
    https://twitter.com/PIBChandigarh/status/1255370726749753344 (ਜੀਂਦ ’ਚ ਗਾਹਕ)
    https://twitter.com/PIBChandigarh/status/1255371653711892482 (ਹਰਿਆਣਾ ’ਚ ਗਾਹਕ)
    ਸੀਮਾ ਸੜਕ ਸੰਗਠਨ (ਬੀਆਰਓ) ਵੱਲੋਂ ਵੀ ਇਸ ਸੰਕਟ ਦੀ ਘੜੀ ’ਚ ਪਹਾੜੀ ਅਤੇ ਦੂਰ–ਦੁਰਾਡੇ ਦੇ ਇਲਾਕਿਆਂ ਵਿੱਚ ਜ਼ਰੂਰੀ ਵਸਤਾਂ ਪਹੁੰਚਾਉਣਾ ਯਕੀਨੀ ਬਣਾਇਆ ਜਾ ਰਿਹਾ ਹੈ। ਲਾਹੌਲ–ਸਪਿਤੀ ਵਾਦੀ ਦੇ ਨਿਵਾਸੀਆਂ ਨੂੰ ਰਾਹਤ ਵਜੋਂ ਹਿਮਾਚਲ ਪ੍ਰਦੇਸ਼ ’ਚ ਮਨਾਲੀ–ਲੇਹ ਸੜਕ ਉੱਤੇ ਨੀਤੀਗਤ ਰੋਹਤਾਂਗ ਦੱਰਾ ਆਮ ਸਮੇਂ ਨਾਲੋਂ ਤਿੰਨ ਹਫ਼ਤੇ ਪਹਿਲਾਂ ਹੀ ਖੋਲ੍ਹ ਦਿੱਤਾ ਗਿਆ ਹੈ। ਨਿਰਮਾਣ ਗਤੀਵਿਧੀਆਂ ਮੁੜ ਸ਼ੁਰੂ ਹੋਣ ਨਾਲ ਮਜ਼ਦੂਰਾਂ ਨੂੰ ਵੀ ਬਹੁਤ ਮਦਦ ਮਿਲੀ ਹੈ।
    https://twitter.com/PIBChandigarh/status/1255396647225430016?s=09 (ਰੋਹਤਾਂਗ ਦੱਰਾ)
    https://twitter.com/PIBShimla/status/1255362551711502338?s=09 (ਜਲੰਧਰ ’ਚ ਕਾਮੇ)
    https://twitter.com/PIBChandigarh/status/1255449075950006272?s=09 (ਹਿਮਾਚਲ ਪ੍ਰਦੇਸ਼ ’ਚ ਦਿਹਾੜੀਦਾਰ ਮਜ਼ਦੂਰ)


    ਇੱਕ ਪਾਸੇ ਜਿੱਥੇ ਆਰਥਿਕ ਗਤੀਵਿਧੀਆਂ ਦੁਬਾਰਾ ਸ਼ੁਰੂ ਹੋ ਰਹੀਆਂ ਹਨ ਤੇ ਖੇਤੀਬਾੜੀ ਨਾਲ ਸਬੰਧਿਤ ਗਤੀਵਿਧੀਆਂ ਵੀ ਆਪਣੇ ਜੋਬਨ ’ਤੇ ਹਨ; ਉੱਧਰ ਗ਼ਰੀਬਾਂ ਨੂੰ ‘ਪ੍ਰਧਾਨ ਮੰਤਰੀ ਗ਼ਰੀਬ ਕਲਿਆਣ ਯੋਜਨਾ’ ਤਹਿਤ ਮਿਲੇ ਰਾਹਤ ਪੈਕੇਜ ਤੋਂ ਬਹੁਤ ਮਦਦ ਮਿਲੀ ਹੈ। ਇਸ ਪੈਕੇਜ ਦਾ ਐਲਾਨ ਪਿਛਲੇ ਮਹੀਨੇ ਲੌਕਡਾਊਨ ਦੇ ਅਸਰਾਂ ਦਾ ਟਾਕਰਾ ਕਰਨ ਵਿੱਚ ਗ਼ਰੀਬਾਂ ਦੀ ਮਦਦ ਲਈ ਕੀਤਾ ਗਿਆ ਸੀ। ਭਾਰਤ ਸਰਕਾਰ ਨੇ ‘ਆਰੋਗਯ–ਸੇਤੂ’ ਨਾਮ ਦੀ ਇੱਕ ਐਪ ਵੀ ਲਾਂਚ ਕੀਤੀ ਹੈ, ਜੋ ਕੋਰੋਨਾ ਵਾਇਰਸ ਦੀ ਛੂਤ ਫੜਨ ਦੇ ਖ਼ਤਰੇ ਦੌਰਾਨ ਲੋਕਾਂ ਨੂੰ ਆਪਣਾ ਖੁਦ ਦਾ ਮੁੱਲਾਂਕਣ ਕਰਨ ਦੇ ਯੋਗ ਬਣਾਉਂਦੀ ਹੈ।


    ****
    ਡੀਪੀ/ਐੱਚਆਰ

    
    
    (Release ID: 1619432) Visitor Counter : 6
    
    
      Read this release in: English