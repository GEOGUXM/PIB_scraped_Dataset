      ਰੱਖਿਆ ਮੰਤਰਾਲਾ

      ਸਪੈਸ਼ਲ ਟ੍ਰੇਨ ਫ਼ੌਜੀ ਜਵਾਨਾਂ ਨੂੰ ਫ਼ਰੰਟ ਲਈ ਲੈ ਕੇ ਰਵਾਨਾ ਹੋਈ
      Posted On: 17 APR 2020 6:35PM by PIB Chandigarh


    ਥਲ – ਸੈਨਾ (ਆਰਮੀ) ਦੇ ਲਗਭਗ 950 ਜਵਾਨਾਂ , ਜਿਨ੍ਹਾਂ ਨੇ ਬੰਗਲੌਰ , ਬੇਲਗਾਮ ਤੇ ਸਿਕੰਦਰਾਬਾਦ ’ ਚ ਸਥਿਤ ਫ਼ੌਜੀ ਸਿਖਲਾਈ ਸੰਸਥਾਨਾਂ ’ ਚ ਪ੍ਰੋਫ਼ੈਸ਼ਨਲ ਕੋਰਸ ਮੁਕੰਮਲ ਕਰ ਲਏ ਹਨ ਅਤੇ ਜਿਨ੍ਹਾਂ ਨੇ ਉੱਤਰੀ ਭਾਰਤ ਦੇ ਆਪਰੇਸ਼ਨ ਇਲਾਕਿਆਂ ’ ਚ ਤੈਨਾਤ ਆਪਣੀਆਂ ਇਕਾਈਆਂ ’ ਚ ਮੁੜ ਜਾ ਜੁੜਨਾ ਹੈ , ਨੂੰ ਲੈ ਕੇ ਇੱਕ ਸਪੈਸ਼ਲ ਟ੍ਰੇਨ ਅੱਜ ( 17 ਅਪ੍ਰੈਲ) ਨੂੰ ਬੰਗਲੌਰ ਤੋਂ ਰਵਾਨਾ ਹੋ ਗਈ ਹੈ। ਸਾਰੇ ਫ਼ੌਜੀ ਜਵਾਨਾਂ ਨੇ ਕਾਨੂੰਨੀ ਤੌਰ ’ ਤੇ ਲਾਜ਼ਮੀ ਕੁਆਰੰਟੀਨ ਦੀ ਮਿਆਦ ਮੁਕੰਮਲ ਕੀਤੀ ਹੈ ਅਤੇ ਉਹ ਸਾਰੇ ਮੈਡੀਕਲ ਤੌਰ ’ ਤੇ ਫ਼ਿਟ ਹਨ। ਇਹ ਟ੍ਰੇਨ 20 ਅਪ੍ਰੈਲ 2020 ਨੂੰ ਆਪਣੇ ਟਿਕਾਣੇ ’ ਤੇ ਪੁੱਜਣੀ ਤੈਅ ਹੈ।


    ਕੋਵਿਡ –19 ਪ੍ਰਬੰਧ ਦੇ ਹਿੱਸੇ ਵਜੋਂ ਸਾਰੀਆਂ ਸੰਭਵ ਸਾਵਧਾਨੀਆਂ ਰੱਖੀਆਂ ਗਈਆਂ ਸਨ ; ਜਿਵੇਂ ਸੈਨੇਟਾਇਜ਼ੇਸ਼ਨ ਸੁਰੰਗ ਦੀ ਸਥਾਪਨਾ ਦੇ ਨਾਲ – ਨਾਲ ਪਲੇਟਫ਼ਾਰਮ , ਰੇਲ ਦੇ ਡੱਬਿਆਂ ਤੇ ਸਾਮਾਨ ਦਾ ਸ਼ੁੱਧੀਕਰਣ ਕੀਤਾ ਗਿਆ ਸੀ। ਗੱਲਬਾਤ ਕਰਨ ਤੇ ਸਕ੍ਰੀਨਿੰਗ ਸਮੇਂ ਸਮਾਜਿਕ – ਦੂਰੀ ਨੂੰ ਯਕੀਨੀ ਬਣਾਇਆ ਗਿਆ ਸੀ।


    ਦੇਸ਼ ਦੇ ਉੱਤਰ – ਪੂਰਬੀ ਹਿੱਸੇ ’ ਚ ਤੈਨਾਤ ਇਕਾਈਆਂ ਤੱਕ ਫ਼ੌਜੀ ਜਵਾਨਾਂ ਨੂੰ ਲਿਜਾਣ ਲਈ ਦੂਜੀ ਟ੍ਰੇਨ ਬਾਅਦ ’ ਚ ਜਾਣੀ ਤੈਅ ਹੈ।


    ***


    ਕਰਨਲ ਅਮਨ ਆਨੰਦ


    ਪੀਆਰਓ(ਆਰਮੀ)
    

    
    (Release ID: 1615530) Visitor Counter : 5
    
    
      Read this release in: Gujarati , English , Urdu , Marathi , Hindi , Manipuri , Assamese , Bengali , Tamil , Telugu , Kannada