      বিজ্ঞান আৰু প্ৰযুক্তি মন্ত্ৰালয়

      ফৰিদাবাদ অঞ্চলৰ বাবে ডিবিটি প্ৰতিষ্ঠানক ক’ভিড-১৯ পৰীক্ষা কেন্দ্ৰ হিচাপে স্বীকৃতি আইচিএমআৰৰ
      
      ডিবিটি হ’ল ফৰিদাবাদ অঞ্চলৰ প্ৰথম আৰু একমাত্ৰ ক’ভিড-১৯ পৰীক্ষা কেন্দ্ৰ

      Posted On: 12 APR 2020 11:52AM by PIB Guwahati

    ফৰিদাবাদৰ ট্ৰেনশ্লেচনেল হেল্থ ছায়েন্স এণ্ড টেকন’লজী প্ৰতিষ্ঠান(টিএইচএছটিআই)ৰ বায়’নেকন’লজী বিভাগৰ জৈৱ চিনাক্তকৰণ পৰীক্ষাগাৰক এতিয়াৰে পৰা ক’ভিড-১৯ৰ পৰীক্ষা কেন্দ্ৰ হিচাপে ব্যৱহাৰ কৰা হ’ব৷ ফৰিদাবাদ ইএছআইচি মেডিকেল কলেজ আৰু হস্পিতালৰ ডাইগন’ষ্টিক সুবিধাৰ সম্প্ৰসাৰণ হিচাপে এই কেন্দ্ৰত ক’ভিড-১৯ৰ পৰীক্ষা সম্পন্ন হ’ব৷


    দুয়োখন প্ৰতিষ্ঠানৰ মাজত এক বুজাবুজিৰ চুক্তি(এমঅ’ই)স্বাক্ষৰিত হৈছে৷ এই অনুসৰি, জৈৱ চিনাক্তকৰণ পৰীক্ষাগাৰত মানৱসম্পদক প্ৰশিক্ষণ আগবঢ়োৱা হ’ব আৰু ক’ভিড-১৯ৰ পৰীক্ষাৰ বাবে ইএছআই হস্পিতালত সা-সুবিধা বৃদ্ধি কৰা হ’ব৷


    উল্লেখ্য যে, ফৰিদাবাদৰ ট্ৰেনশ্লেচনেল হেল্থ ছায়েন্স এণ্ড টেকন’লজী প্ৰতিষ্ঠান(টিএইচএছটিআই)হ’ল কেন্দ্ৰীয় বিজ্ঞান আৰু প্ৰযুক্তি মন্ত্ৰালয়ৰ অধীনষ্ঠ বায়’টেকন’লজী বিভাগৰদ্বাৰা বিত্তপোষিত৷ একেদৰে, ইএছআইচি মেডিকেল কলেজ আৰু হস্পিতাল, ফৰিদাবাদ হ’ল কেন্দ্ৰীয় শ্ৰম আৰু নিয়োগ মন্ত্ৰালয়ৰ এক আগশাৰীৰ চিকিৎসা প্ৰতিষ্ঠান৷


    ভাৰতীয় চিকিৎসা গৱেষণা পৰিষদ(আিচিএমআৰ)-এ ক’ভিড-১৯ৰ প্ৰাদূৰ্ভাৱৰ প্ৰতি লক্ষ্য ৰাখি ইয়াৰ অন্তৰ্ভুক্ত নোহোৱা চৰকাৰী লেব’ৰেটৰীসমূহকো পৰীক্ষাৰ সুবিধাৰ বাবে ব্যৱহাৰ কৰিবলৈ শেহতীয়াকৈ সিদ্ধান্ত গ্ৰহণ কৰিছে৷ এই সিদ্ধান্ত অনুসৰি, প্ৰতিষ্ঠান দুখনৰ মাজত বুজাবুজিৰ চুক্তি স্বাক্ষৰিত হয়৷


    [ যোগাযোগ কৰিব পৰা ব্যক্তি : ড০ ছিউলী মিত্ৰ ( smitra@thsti.res.in )]


    *****


    KGS/(DST/ Vigyan Samachar )/MS

    
    
    (Release ID: 1613709) Visitor Counter : 9
    
    
      Read this release in: English , Urdu , Hindi , Marathi , Bengali , Punjabi , Gujarati , Tamil , Telugu , Kannada