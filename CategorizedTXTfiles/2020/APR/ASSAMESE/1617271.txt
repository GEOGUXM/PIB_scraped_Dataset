      গৃহ মন্ত্ৰালয়

      চিকিৎসক আৰু আইএমএৰ জ্যেষ্ঠ প্ৰতিনিধিসকলৰ সৈতে বাৰ্তালাপ কেন্দ্ৰীয় গৃহমন্ত্ৰীৰ; ক’ভিড-১৯ বিৰোধী যুঁজত তেওঁলোকক নিৰাপত্তা দিয়াৰ আশ্বাস
      
      স্বাস্থ্যকৰ্মীক কৰা আক্ৰমণ গৰিহণাযোগ্য; তেওঁলোকৰ কল্যান আৰু সুৰক্ষা সুনিশ্চিত কৰাৰ ক্ষেত্ৰত কোনো ত্ৰুটী ৰখা নাই মোদী চৰকাৰেঃ অমিত শ্বাহ

      Posted On: 22 APR 2020 12:12PM by PIB Guwahati

    কেন্দ্ৰীয় গৃহ পৰিক্ৰমা মন্ত্ৰী অমিত শ্বাহ আৰু কেন্দ্ৰীয় স্বাস্থ্য আৰু পৰিয়াল কল্যান মন্ত্ৰী ড০ হৰ্ষ বৰ্ধনে নতুন দিল্লীত আজি ভিডিঅ’ কনফাৰেন্সযোগে একাংশ চিকিসক আৰু ভাৰতীয় চিকি ৎ সক সংস্থাৰ জ্যেষ্ঠ প্ৰতিনিধিৰ সৈতে বাৰ্তালাপ কৰে৷


    কেন্দ্রীয় গৃহ মন্ত্রীয়ে বৈঠকত সাধাৰণ তথা কৰোনা ভাইৰাছ বিৰোধী যুদ্ধত চিকি ৎ সকসকলৰ ভূমিকাৰ প্ৰশংসা কৰে৷ এই যুদ্ধত নিঃস্বার্থভাৱে কাম কৰা বুলি উল্লেখ কৰি ক’ভিড-১৯ মাৰাত্মক ব্যাধিৰ পৰা জনসাধাৰণক নিৰাপদে ৰখাৰ প্ৰয়াসত চিকি ৎ সকসকলৰ অৱদানক গৃহমন্ত্রীয়ে শ্ৰদ্ধা জনায়৷


    গৃহমন্ত্ৰী শ্বাহে কয় যে মোদী চৰকাৰে চিকি ৎ সকসকলৰ কল্যাণ আৰু সকলো ধৰণৰ নিৰাপত্তা সুনিশ্চিত কৰাৰ আশ্বাস দিয়ে৷


    শেহতীয়াভাৱে স্বাস্থ্যকর্মীসকলৰ ওপৰত হোৱা আক্ৰমণৰ ঘটনাক কঠোৰ ভাষাৰে গৰিহণা দি তেওঁ কয় যে প্ৰধানমন্ত্রীয়ে চিকি ৎ সকসকলৰ স্বার্থত সংশ্লিষ্ট সকলো দিশত দৃষ্টি ৰাখিছে৷ ভৱিষ্যতে যাতে এনে ধৰণৰ ঘটনা সংঘটিত নহয় সেই লক্ষ্যৰে সকলো ব্যৱস্থা গ্ৰহণ কৰা হৈছে। চিকি ৎ সকলে প্ৰ তীকী প্ৰতিবাদৰ যি সিদ্ধান্ত লৈছে, সেয়া ৰাষ্ট্ৰীয় আৰু আন্তঃৰাষ্ট্ৰীয় স্বার্থৰ পৰিপন্থী বুলি সদৰি কৰি মন্ত্ৰী শ্বাহে সকলোকে ইয়াৰ পৰা বিৰত থাকিবলৈ তেওঁলোকৰ প্ৰতি আহ্বান জনায়৷


    উচ্চপর্যায়ৰ কেন্দ্রীয় নেতৃত্ব, বিশেষকৈ গৃহ মন্ত্রী আৰু স্বাস্থ্য আৰু পৰিয়াল কল্যাণ মন্ত্রীৰ পৰা পোৱা আশ্বাসৰ পাছতে ভাৰতীয় চিকি ৎ সক সংস্থাই প্ৰস্তাৱিত প্ৰতিবাদ প্ৰত্যাহাৰ কৰা সিদ্ধান্ত লয়৷ সংস্থাটোৱে নিৰৱচ্ছিন্নভাৱে ক’ভিড-১৯ৰ বিৰুদ্ধে তেওঁলোকৰ যুদ্ধ অব্যাহত ৰাখিব বুলিও সদৰি কৰে৷


    বৈঠকত কেন্দ্রীয় গৃহ সচিব, স্বাস্থ্য সচিব, জ্যেষ্ঠ চিকি ৎ সক আৰু নীতি আয়োগৰ প্ৰতিনিধি উপস্থিত থাকে৷


    *****


    VG/SNC/VM /DB

    
    
    (Release ID: 1617271) Visitor Counter : 13
    
    
      Read this release in: English , Urdu , Hindi , Marathi , Manipuri , Bengali , Punjabi , Gujarati , Odia , Tamil , Telugu , Kannada , Malayalam