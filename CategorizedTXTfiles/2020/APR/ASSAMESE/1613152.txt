      গৃহ মন্ত্ৰালয়

      সীমান্ত সুৰক্ষা বাহিনীৰ সৈতে ভাৰত-পাকিস্তান আৰু ভাৰত-বাংলাদেশৰ সীমান্ত সুৰক্ষা ব্যৱস্থাৰ পৰ্যালোচনা কেন্দ্ৰীয় গৃহ মন্ত্ৰালয়ৰ
      
      বাহিনীয়ে ক’ভিড-১৯ৰ সন্দৰ্ভত লোকসকলক শিক্ষিত কৰাৰ লগতে সীমান্তইদি কোনো লোকৰ অহা-যোৱা বন্ধ কৰাটো সুনিশ্চিত কৰকঃ গৃহমন্ত্ৰী

      Posted On: 10 APR 2020 5:54PM by PIB Guwahati

    কেন্দ্ৰীয় গৃহমন্ত্ৰী অমিত শ্বাহে সীমান্ত সুৰক্ষা বাহিনী ( বিএছএফ ) ৰ কামাণ্ডাৰ আৰু শাখা মুখ্য কাৰ্যালয়ৰ সৈতে ভাৰত - পাকিস্তান আৰু ভাৰত - বাংলাদেশ সীমান্তৰ সুৰক্ষা ব্যৱস্থাৰ সন্দৰ্ভত কালি ভিডিঅ ’ কনফাৰেন্সিংযোগে পৰ্যালোচনা কৰে৷


    শ্বাহে বিশেষকৈ উন্মুক্ত সীমান্ত এলেকাত তালাচী তীব্ৰতৰ কৰাৰ নিৰ্দেশ দিয়ে , যাতে কোনো লোক সেই স্থানসমূহেৰে অহা - যোৱা কৰিব নোৱাৰে৷


    গৃহমন্ত্ৰীয়ে সীমান্তৱৰ্তী এলেকাৰ কৃষকসকলক ক ’ ভিড - ১৯ৰ বিষয়ে শিক্ষিত কৰাৰ লগতে এই স্থানসমূহত ৰোগ সংক্ৰমণ ৰোধৰ উপায় অৱলম্বন কৰিবলৈ নিৰ্দেশ দিয়ে৷ তদুপৰি , জিলা প্ৰশাসনৰ সৈতে সমন্বয় স্থাপন কৰি বিএছএফে এই সুনিশ্চিত কৰিব লাগিব যাতে ভুলতো কোনো লোক সীমান্তইদি পাৰাপাৰ নহয়৷


    ক ’ ভিড - ১৯ৰ প্ৰাদুৰ্ভাৱৰ মাজতে বিএছএফে কৰা ভাল কামৰ প্ৰশংসা কৰে গৃহমন্ত্ৰীয়ে৷ লকডাউনৰ সময়ত বিএছএফে সম্পাদন কৰা কামবোৰৰ ভিতৰত - স্বাস্থ্য মন্ত্ৰালয়ৰ নিৰ্দেশমতে সজাগতা অভিযান , সম্ভৱপৰ গাঁওসমূহত বীজানুমুক্তকৰণ প্ৰচেষ্টা হাতত লোৱা , মাস্ক আৰু হাত ধোঁৱাৰ বাবে চাবোন যোগান ধৰা, সীমান্ত এলেকাৰ দুৰ্গম গাঁও , প্ৰব্ৰজিত শ্ৰমিক , দৈনিক মজদুৰ আৰু আৱদ্ধ ট্ৰাক চালকক সাহায্য , পানী আৰু চিকি ৎ সা সামগ্ৰী যোগান ধৰা ইত্যাদি উল্লেখযোগ্য৷


    পৰ্যালোচনা বৈঠকত গৃহ ৰাজ্য মন্ত্ৰী জি কিষাণ ৰেড্ডি , নিত্যানন্দ ৰায়কে ধৰি কেন্দ্ৰীয় গৃহ সচিব , সচিব ( সীমান্ত ব্যৱস্থা বিভাগ ) ৰ আৰু বিএছএফৰ সঞ্চালক প্ৰধানো উপস্থিত থাকে৷


    *****


    VG/SNC/VM/DB

    
    
    (Release ID: 1613152) Visitor Counter : 15
    
    
      Read this release in: Punjabi , English , Urdu , Marathi , Hindi , Bengali , Gujarati , Odia , Tamil , Telugu , Kannada , Malayalam