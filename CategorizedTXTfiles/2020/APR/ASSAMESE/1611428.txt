      অসামৰিক বিমান পৰিবহণ মন্ত্ৰালয়

      লাইফলাইন উড়ান বিমানে সমগ্ৰ দেশতে ১৬১ টন সামগ্ৰী পৰিবাহিত কৰিছে
      
      লাইফলাইন উড়ান ৱেবছাইটত নিতৌ আপলোড কৰা হৈছে লাইফলাইন উড়ান বিমান সম্বন্ধীয় ৰাজহুৱা তথ্য

      Posted On: 05 APR 2020 4:51PM by PIB Guwahati

    লাইফলাইন উড়ানৰ অধীনত ১১৬খন বিমান এয়াৰ ইণ্ডিয়া, এলায়েন্স এয়াৰ, আইএএফ, পৱনহংস আৰু ব্যক্তিগত বিমান সংস্থাসমূহৰ দ্বাৰা পৰিচালিত হয়৷ ইয়াৰে ৭৯খন বিমান এয়াৰ ইণ্ডিয়া আৰু এলায়েন্স এয়াৰে পৰিচালনা কৰে৷ এই পৰ্যন্ত ১৬১ টন কাৰ্গ’ পৰিবাহিত কৰা হৈছে৷ লাইফলাইন উড়ানৰ বিমানে এই পৰ্যন্ত ১১২,১৭৮ কিলোমিটাৰ দূৰত্ব অতিক্ৰম কৰিছে৷ তাৰোপৰি অসামৰিক বিমান পৰিবহণ মন্ত্ৰালয় আৰু এয়াৰ ইণ্ডিয়াই চীনৰ সৈতে যোগাযোগ স্থাপন কৰি জৰুৰীকালীন চিকিৎসা সামগ্ৰী পৰিবহণৰ দিশতো অগ্ৰসৰ হৈছে৷ ৪ এপ্ৰিল ২০২০ তাৰিখে প্ৰথমখন কাৰ্গ’ বিমানে ২১ টন জৰুৰীকালীন চিকিৎসা সামগ্ৰী চীনৰ পৰা ভাৰতলৈ কঢ়িয়াই আনে৷


    এই পৰ্যন্ত লাইফলাইন উড়ান বিমানে তাৰিখ অনুযায়ী কৰা যাত্ৰাঃ

                                                                             
ক্ৰমিক নং  তাৰিখ      এয়াৰ ইণ্ডিয়া  এলায়েন্স  আইএএফ  ইণ্ডিগ’  স্পাইচ জেট  মুঠ
                                                                             
                                                                             
                                                                             
1          26.3.2020  2             -         -      -        2           4  
                                                                             
                                                                             
                                                                             
2          27.3.2020  4             9         -      -        -           13 
                                                                             
                                                                             
                                                                             
3          28.3.2020  4             8         -      6        -           18 
                                                                             
                                                                             
                                                                             
4          29.3.2020  4             10        6      -        -           20 
                                                                             
                                                                             
                                                                             
5          30.3.2020  4             -         3      -        -           7  
                                                                             
                                                                             
                                                                             
6          31.3.2020  9             2         1      -        -           12 
                                                                             
                                                                             
                                                                             
7          01.4.2020  3             3         4      -        -           10 
                                                                             
                                                                             
                                                                             
8          02.4.2020  4             5         3      -        -           12 
                                                                             
                                                                             
                                                                             
9          03.4.2020  8             -         2      -        -           10 
                                                                             
                                                                             
                                                                             
10         04.4.2020  4             3         2      -        -           9  
                                                                             
                                                                             
                                                                        
মুঠ        46         40            22        6      2        116       
                                                                        
                                                                        

    এই ক্ষেত্ৰত উত্তৰ পূৰ্বাঞ্চল, দ্বীপ ৰাজ্য আৰু পাহাৰীয়া এলেকাসমূহত বিশেষ গুৰুত্ব প্ৰদান কৰা হৈছে৷ অসামৰিক বিমান পৰিবহণ মন্ত্ৰালয়, এয়াৰ ইণ্ডিয়া আৰু আইএএফে লাডাখ, ডিমাপুৰ, ইম্ফল, গুৱাহাটী আৰু প’ৰ্ট ব্লেয়াৰলৈ সামগ্ৰীসমূহৰ পৰিবহণৰ দায়িত্ব সূচাৰুৰূপে পালন কৰি আছে৷


    যাত্ৰীবাহী বিমানৰ আসন, অভাৰহেড কেবিন আদিতো সাৱধানপূৰ্বকভাৱে সামগ্ৰীৰ পৰিবহণ কৰা হৈছে৷ লাইফলাইন উড়ানৰ ৱেবছাইটত লাইফলাইন উড়ান সম্বন্ধীয় ৰাজহুৱা তথ্যসমূহ নিতৌ আপলোড কৰি থকা হৈছে৷ লাইফলাইন উড়ানৰ প’ৰ্টেলৰ লিংক www.civilaviation.gov.in ত উপলব্ধ হ’ব৷


    ঘৰুৱা কাৰ্গ’ অপাৰেটৰসমূহ যেনে স্পাইচ জেট, ব্লুডাৰ্ট আৰু ইণ্ডিগ’য়ে বাণিজ্যিক ভিত্তিত পৰিবহণ কৰি আছে৷ স্পাইচ জেটে ১৬৬খন বিমানেৰে ২৪ মাৰ্চৰ পৰা ৪ এপ্ৰিললৈ ১,৩২৭ টন কাৰ্গ’ কঢ়িয়াইছে৷ ইয়াৰে ৪৬খন আছিল আন্তৰ্জাতিক কাৰ্গ’ বিমান৷ ব্লুডাৰ্টে ৫২খন বিমানেৰে ২৫ মাৰ্চৰ পৰা ৪ এপ্ৰিললৈ ৭৬১ টন কাৰ্গ’ কঢ়িয়াইছে৷ ইণ্ডিগ’ই ৮খন বিমানেৰে ৩-৪ এপ্ৰিলত ৩ টন কাৰ্গ’ কঢ়িয়াইছে৷


    ****


    RJ/NG/MANN

    
    
    (Release ID: 1611428) Visitor Counter : 11
    
    
      Read this release in: Marathi , Tamil , English , Urdu , Hindi , Manipuri , Bengali , Punjabi , Gujarati , Odia , Telugu , Kannada