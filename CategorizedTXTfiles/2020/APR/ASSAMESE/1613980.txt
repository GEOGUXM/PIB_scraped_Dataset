      বিত্ত মন্ত্ৰালয়

      ব্যাপক ডিজিটেল পে’মেণ্ট আন্তঃগাঁথনিৰ জৰিয়তে প্ৰধানমন্ত্রী গৰীৱ কল্যাণ পেকেজৰ হিতাধিকাৰীক দ্ৰুত ধন হস্তান্তৰ
      Posted On: 12 APR 2020 7:05PM by PIB Guwahati


    ডিজিটেল আন্তঃগাঁথনি ৰ জৰিয়তে জনধন একাউণ্টধাৰীসকল ৰ ম’বাইল ফোন নম্বৰ আৰু আধাৰ সংযোগী ব্যৱস্থাৰ ফলত সামাজিক সুৰক্ষা আৰু বিভিন্ন পেন্সন আঁচনিৰ হিতাধিকাৰীসকলক পোনপটীয়া লাভ হস্তান্তৰ প্ৰক্ৰিয়াৰে দ্ৰুততাৰে ধন প্ৰদান কৰা হৈছে৷ প্ৰধানমন্ত্রী জনধন যোজনা (পিএমজেডিৱাই) ২০১৪ চনৰ আগষ্ট মাহত আৰম্ভ কৰা হৈছিল। দেশৰ যিসকল নাগৰিকৰ বেংক একাউণ্ট নাছিল, তেওঁলোকে সহজে বেংকত একাউণ্ট খুলিব পৰাকৈ এই যোজনাৰ শুভাৰম্ভ কৰা হৈছিল৷ ২০২০ৰ ২০ মাৰ্চলৈকে খোলা ১২৬ কোটি চিএএছএ একাউণ্টৰ ৩৮কোটিতকৈ অধিক পিএমজেডিৱাইৰ অধীনতে খোলা৷


    
    এই বেংক একাউণ্টসমূহত গ্রাহকসকলে নগদ অথবা ডিজিটেল প্ৰক্রিয়াৰে লেনদেন কৰিব পাৰে৷ বায়’মেট্রিক পৰিচয়পত্ৰ ব্যৱহাৰ কৰি এইপিএছ , ভীম আধাৰ পে’, ৰুপে ডেবিট কাৰ্ড, ইউপিআই, বিবিপিএছৰ জৰিয়তে ধনৰ লেনদেন কৰা হয়৷


    
    এই ডিজিটেল আন্তঃগাঁথনিৰ জৰিয়তে প্ৰধানমন্ত্রী গৰীৱ কল্যাণ পেকেজৰ অধীনত ৩০ কোটিতকৈও অধিক দৰিদ্ৰ লোকক ২৮,২৫৬ কোটি টকা আর্থিক সাহায্য লাভ কৰিছে৷ ক’ভিড-১৯ মোকাবিলা কৰাৰ বাবে দেশজোৰা লকডাউনৰ সময়ত যাতে দৰিদ্ৰ লোকসকল যাতে কোনো সমস্যাত নপৰে, তাৰ প্ৰতি লক্ষ্য ৰাখি কেন্দ্রীয় বিত্তমন্ত্রী নির্মলা সীতাৰমনে ২৬ মার্চত এই পেকেজ ঘোষণা কৰিছিল৷


    প্ৰধানমন্ত্রী গৰীৱ কল্যাণ পেকেজৰ অধীনত ১০ এপ্ৰিল পৰ্যন্ত হিতাধিকাৰীসকলৰ মুকলি কৰি দিয়া ধনৰ পৰিমাণ হৈছে-

                                                                                                            
আঁচনি                                                             হিতাধিকাৰীৰ সংখ্যা       আনুমানিক ধন      
                                                                                                            
                                                                                                            
                                                                                                            
পিএমজেডিৱাই একাউণ্টধাৰী মহিলালৈ সাহায্য                           ১৯ . ৮৬ কোটি ( ৯৭ %)     ৯৯৩০ কোটি টকা    
                                                                                                            
                                                                                                            
                                                                                                            
পিএম-কিষাণ অধীনত কৃষকলৈ প্ৰথম কিস্তিৰ ধন                          ৬ . ৯৩ কোটি ( ৮ কোটিৰ )  ১৩ , ৮৫৫ কোটি টকা
                                                                                                            
                                                                                                            
                                                                                                            
এনএছএপি হিতাধিকাৰী(বিধৱা, জ্যেষ্ঠ নাগৰিক আৰু দিব্যাংগ)লৈ সাহায্য  ২ . ৮২ কোটি              ১৪০৫ কোটি টকা    
                                                                                                            
                                                                                                            
                                                                                                            
ভৱন আৰু অন্যান্য নিৰ্মাণ শ্ৰমিকলৈ সাহায্য                         ২ . ১৬ কোটি              ৩০৬৬ কোটি টকা    
                                                                                                            
                                                                                                            
                                                                                                            
মুঠ                                                               ৩১ . ৭৭ কোটি             ২৮ , ২৫৬ কোটি টকা
                                                                                                            
                                                                                                            

    ****


    RM/KMN/DB

    
    
    (Release ID: 1613980) Visitor Counter : 17
    
    
      Read this release in: English , Urdu , Marathi , Hindi , Bengali , Punjabi , Gujarati , Odia , Tamil , Telugu , Kannada , Malayalam