      প্ৰতিৰক্ষা মন্ত্ৰালয়

      ক’ভিড-১৯ মহামাৰীৰ সময়ত এনচিচি যোগদান কাৰ্যসূচীৰ অধীনত জনসাধাৰণক সেৱা আগবঢ়োৱাৰ কাম আৰম্ভ কৰিলে এন চি চি কেডেটসকলে
      Posted On: 06 APR 2020 3:58PM by PIB Guwahati


    ক ’ ভিড - ১৯ মহামাৰীৰ বিৰোধী যুঁজত আৰক্ষী আৰু অসামৰিক প্ৰশাসনে ৰাষ্ট্ৰীয় কেডেট কৰ্পছৰ ( এন চি চি ) ৰ ছিনিয়ৰ ডিভিজনৰ সদস্যসকলক কাম লোৱা আৰম্ভ কৰিছে৷ এওঁলোকৰ ভিতৰত কোনো কোনোৱে আজিৰে পৰাই কাম আৰম্ভ কৰিছে৷ “ এন চি চি যোগদান কাৰ্যসুচী ” ৰ অধীনত প্ৰতিৰক্ষা মন্ত্ৰালয়ে যোৱা সপ্তাহত এন চি চি কেডেটসকলক সাময়িকভাৱে কাম কৰাৰ সুযোগ দিছে। এই কেডেটসকলে ৰাজ্য আৰু পৌৰসভাসমূহত সাহায্য সামগ্ৰী বিতৰণত সহায় কৰিব৷


    কেন্দ্ৰীয় শাসিত অঞ্চল লাডাখ প্ৰশাসনে ৮ জন কেডেট বিচাৰিছিল৷ এওলোকে যোগান ব্যৱস্থাপনাৰ কামত প্ৰশাসনক সহায় কৰিব৷ নিমুচ আৰক্ষী পৰিদৰ্শকে মধ্যপ্ৰদেশ আৰু ছত্তীশগড় সঞ্চালকালয়ক যোগান আৰু যান - বাহন চলাচল ব্যৱস্থাপনাৰ কামৰ বাবে ২৪৫ জন কেডেট পঠোৱাৰ অনুৰোধ জনাইছে৷ ৭গৰাকী মহিলাসহ ৬৪জন ছিনিয়ৰ ডিভিজনৰ কেডেটে ইতিমধ্যে কাম আৰম্ভ কৰিছে৷ বিলাসপুৰৰ উপাযুক্তই ক ’ ভিড - ১৯ মোকাবিলাৰ কামৰ বাবে এন চি চি স্বেচ্ছাসেৱক কেডেট দিয়াৰ আহ্বান জনাইছে।


    হিমাচল প্ৰদেশৰ কাংৰা জিলাপ্ৰশাসন , চহৰাঞ্চলত সামাজিক দুৰত্ব বজাই ৰখাৰ বাবে পাঞ্জাৱ , হৰিয়ানা , হিমাচলপ্ৰদেশ আৰু চণ্ডীগড় সঞ্চালকালয়ক ৮৬গৰাকী কেডেট পঠোৱাৰ অনুৰোধ জনাইছে। এই সকল কেডেটক ১৪ এপ্রিললৈকে কামত লগোৱা হ ’ ব৷


    তামিলনাডুৰ কাঞ্চিপুৰম জিলা আৰক্ষীয়ে সমন্বয়ৰক্ষী বিষয়ালৈ এন চি চি কেডেট বিচাৰি আবেদন জনাইছে। ২গৰাকী মহিলাসহ ৫৭গৰাকী কেডেটে ইতিমধ্যে কাম আৰম্ভ কৰিছে৷ তামিলনাডু , পুডুচেৰী আৰু আন্দামান আৰু নিকোবৰ সঞ্চালকালয়ে তামিলনাডুত ৭৫গৰাকী আৰু পুডুচেৰীত ৫৭গৰাকী কেডেট নিয়োগ কৰিছে৷


    উত্তৰ প্ৰদেশৰ গোৰখপুৰৰ এন চি চি গ্রুপ মুখ্য কাৰ্যালয়লৈ বলৰামপুৰ জিলাপ্ৰশাসনে যথেষ্টসংখ্যক স্বেচ্ছাসেৱক বিচাৰি আবেদন কৰিছে৷ ইয়াৰে কেইজনমানে ইতিমধ্যে কামো আৰম্ভ কৰিছে৷


    মেঘালয়ৰ ইষ্ট খাচী হিলছ জিলাত ৮০গৰাকী কেডেটে ৰেচন বিতৰণ আৰু অনাময়ৰ কামত আৰক্ষীক সহযোগিতা আগবঢ়াইছে৷ তেওঁলোকে আজিৰে পৰা বুধবাৰলৈকে এই কাম কৰিব৷


    এই কেডেটসকলে সাহায্য বিতৰণ , যান - বাহন চলাচল ব্যৱস্থাপনা , চিচিটিভি নিয়ন্ত্ৰণকক্ষত নিৰীক্ষণ কৰাৰ দৰে কাম কৰিব৷ ৰাজ্য চৰকাৰ আৰু জিলা প্ৰশাসনে স্বেচ্ছাসেৱী কেডেটসকলৰ কামত লগাব বিচাৰিলে ৰাজ্যিক পৰ্যায়ৰ এনচিচি সঞ্চালকালয়ৰ ওচৰত আবেদন কৰিব লাগিব৷ কেডেটসকলক কামত লগোৱাৰ বাবে প্ৰয়োজনীয় নির্দেশনা মানি চলিব লাগিব৷


    ***


    ABB/SS/Nampi/KA/DK/Savvy/ADA /DB

    
    
    (Release ID: 1611924) Visitor Counter : 9
    
    
      Read this release in: Punjabi , English , Hindi , Marathi , Manipuri , Bengali , Gujarati , Tamil , Telugu , Kannada