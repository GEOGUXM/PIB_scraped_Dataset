      গ্ৰামোন্নয়ণ মন্ত্ৰালয়

      কৃষি আৰু গ্ৰামোন্নয়ণ মন্ত্ৰীৰ ভিডিঅ’ কনফাৰেন্স
      
      ‘এমজিএনআৰইজিএছ’, ‘পিএমএওৱাই-জি’, ‘পিএমজিএছওৱাই’ আৰু ‘এনআৰএলএম’-ৰ কাম-কাজৰ তত্পৰতা বৃদ্ধিৰ প্ৰসংগৰে আলোচনা
      
      ক’ভিড-১৯ৰ প্ৰত্যাহ্বানক সুযোগ বুলি গ্ৰহণ কৰি গ্ৰাম্য-আন্তঃগাঁথনিৰ শক্তিশালীকৰণ, নিয়োগ-সম্ভাৱনা সৃষ্টি আৰু গ্ৰামাঞ্চলৰ জীৱিকা নিৰ্বাহ পদ্ধতিলৈ ভিন্নতা অনাৰ প্ৰয়াস কৰাত গুৰুত্ব মন্ত্ৰীৰ
      Posted On: 24 APR 2020 8:15PM by PIB Guwahati


    কেন্দ্ৰীয় ‘ গ্ৰামোন্নয়ণ, পঞ্চায়তীৰাজ, কৃষি আৰু কৃষক কল্যাণ ’ দপ্তৰৰ মন্ত্ৰী শ্ৰী নৰেন্দ্ৰ সিং তোমৰে আজি ভিডিঅ ’ কনফাৰেন্সিং ব্যৱস্থাৰে দেশৰ বিভিন্ন ৰাজ্য আৰু কেন্দ্ৰীয় শাসিত অঞ্চলৰ গ্ৰামোন্নয়ণ বিভাগৰ মন্ত্ৰীসকলৰ লগতে সংশ্লিষ্ট বিভাগৰ জ্যেষ্ঠ বিষয়া-বৰ্গৰ সৈতে আলোচনাত মিলিত হয়। আলোচনাত মন্ত্ৰীগৰাকীয়ে গৃহ মন্ত্ৰালয়ে ক ’ ভিড-১৯ৰ বিশেষ প্ৰাচুৰ্য নথকা অঞ্চলসমূহত ‘ লকডাউন ’ কিছু পৰিমাণে শিথিল কৰাৰ বাবে যোৱা ২০ এপ্ৰিল, ২০২০ত প্ৰদান নিৰ্দেশনাৰ আধাৰত ‘ মহাত্মা গান্ধী গ্ৰাম্য নিয়োগ নিশ্চিত আঁচনি ’ (এমজিএনআৰইজিএছ), ‘ প্ৰধানমন্ত্ৰী আবাস যোজনা গ্ৰামীণ ’ (পিএমএওৱাই-জি), ‘ প্ৰধানমন্ত্ৰী গ্ৰাম - চড়ক যোজনা ; (পিএমজিএছওৱাই) আৰু ‘ ৰাষ্ট্ৰীয় গ্ৰাম্য আজীৱিকা অভিযান(এনআৰএলএম) আদি অঁচনিৰ কাম-কাজৰ তত্পৰতা বৃদ্ধিত গুৰুত্ব আৰোপ কৰে।


    ক ’ ভিড-১৯ মহামাৰীয়ে দেশৰ লগতে সমগ্ৰ পৃথিৱীৰ বাবেই ভয়াবহভাবে প্ৰত্যাহ্বানৰ সৃষ্টি কৰিছে যদিও এই প্ৰত্যাহ্বানক এক সুযোগ বুলি গ্ৰহণ কৰি দেশৰ গ্ৰাম্য-আন্তঃগাঁথনিৰ শক্তিশালীকৰণ, নিয়োগ-সম্ভাৱনা সৃষ্টি আৰু গ্ৰামাঞ্চলৰ জীৱিকা নিৰ্বাহ পদ্ধতিলৈ ভিন্নতা অনাৰ প্ৰয়াস কৰাত গুৰুত্ব আৰোপ কৰে মন্ত্ৰী তোমৰে।


    প্ৰসংগক্ৰমে তেওঁ , চলিত বিত্তীয় বৰ্ষৰ বাবে ৰাজ্য আৰু কেন্দ্ৰীয় শাসিত অঞ্চলসমূহৰ বাবে কেন্দ্ৰীয় গ্ৰামোন্নয়ণ মন্ত্ৰালয়ে ইতিমধ্যে ৩৬,০০০ কোটি টকাৰ পুঁজি মোকলাই দিছে বুলি তথ্য সদৰী কৰে । ইফালে , মন্ত্ৰালয়টোৱে ৩৩,৩০০কোটি টকাৰ পুঁজি আৱণ্টিত কৰিছে এমজিএনআৰইজিএছ-ৰ বাবে। ইয়াৰে ২০,২২৫ কোটি টকা মজুৰী আৰু সা-সামগ্ৰীৰ বাবদ বিগত বৰ্ষৰ আদায় দিবলগীয়া দেনাৰ বাবে মোকলাই দিয়া হৈছে। আৱণ্টিত ধনৰাশি ২০২০ৰ জুন মাহ পৰ্যন্ত ব্যয় পূৰণৰ বাবে পৰ্যাপ্ত হ ’ ব বুলিও জানিবলৈ দিব । ইফালে, গ্ৰামোন্নয়ণ শিতানত ৰাজ্য আৰু কেন্দ্ৰীয় শাসিত অঞ্চলৰ বাবে পৰ্যাপ্ত পুঁজিৰ যোগান ধৰা হ ’ ব বুলিও প্ৰতিশ্ৰুতি প্ৰদান কৰে মন্ত্ৰীগৰাকীয়ে ।


    *********


    APS/SG/PK/KB

    
    
    (Release ID: 1618177) Visitor Counter : 13
    
    
      Read this release in: Urdu , Punjabi , English , Hindi , Marathi , Bengali , Gujarati , Telugu , Kannada