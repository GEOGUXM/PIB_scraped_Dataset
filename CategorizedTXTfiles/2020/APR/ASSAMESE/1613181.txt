      আয়ুষ

      ক’ভিড-১৯ৰ সংকটৰ সময়ছোৱাত স্ব-পৰিচৰ্যাৰ বাবে ৰোগ প্ৰতিৰোধাত্মক ক্ষমতা বৃদ্ধিৰ উপায় আয়ুসৰ
      Posted On: 10 APR 2020 9:38PM by PIB Guwahati


    আয়ুস মন্ত্ৰালয়ে আয়ুৰ্বেদৰ জৰিয়তে ৰোগ প্ৰতিৰোধক ক্ষমতা বৃদ্ধিৰ বাবে কেতবোৰ পৰামৰ্শ জাৰি কৰিছে৷ এই পৰামৰ্শৱলী ৩১ মাৰ্চ ২০০২ তাৰিখে পাঁচটা ব্যাপক বিষয়ৰ ওপৰত ভিত্তি কৰি জাৰি কৰা হৈছিল৷


    ১. পৰামৰ্শ জাৰি কৰা পটভূমিঃ


    আয়ুৰ্বেদিক জীৱন বিজ্ঞান হোৱা হেতুকে সুন্দৰ জীৱন শৈলীৰ বাবে ই প্ৰকৃতিৰ উপহাৰসমূহৰ ওপৰত গুৰুত্ব প্ৰদান কৰে৷ আয়ুস মন্ত্ৰালয়ে কিছুমান স্ব-পৰিচৰ্যাৰ পৰামৰ্শৱলী আগবঢ়াইছে৷ উদ্ধৃত পৰামৰ্শৱলীসমূহ আয়ুৰ্বেদিক সাহিত্য আৰু বিজ্ঞানমূলক প্ৰকাশনৰ ওপৰত ভিত্তি কৰি প্ৰস্তুত কৰা হৈছে৷


    ২. ৰোগ প্ৰতিৰোধক ক্ষমতা বৃদ্ধি কৰাৰ বাবে সাধাৰণ প্ৰক্ৰিয়াসমূহ


    ক. গোটেই দিনটো গৰম পানী পান কৰক৷


    খ. আয়ুস মন্ত্ৰালয়ৰ পৰামৰ্শ অনুসৰি প্ৰতিদনে অতিকমেও ৩০ মিনিট যোগাসন, প্ৰাণায়াম আৰু ধ্যানৰ অভ্যাস কৰক৷


    গ. খাদ্য প্ৰস্তুতিত হালধি, জিৰা, ধনিয়া আৰু নহৰুৰ দৰে মছলাসমূহৰ ব্যৱহাৰৰ পৰামৰ্শ দিয়া হৈছে৷


    ৩. ৰোগ প্ৰতিৰোধক ক্ষমতা বৃদ্ধি কৰাৰ বাবে আয়ুৰ্বেদিক উপায়


    ক. প্ৰতিদিনে ৰাতিপুৱা ১ চামুচ অৰ্থাৎ ১০ গ্ৰাম চ্যৱনপ্ৰাশ খাওক৷ মধুমেহৰ ৰোগীয়ে ছুগাৰফ্ৰী চ্যৱনপ্ৰাশ খাব লাগে৷


    খ. তুলসী, দালচেনী, কলা জালুক, শুকান আদাৰে বনোৱা হাৰ্বেল টী এবাৰ বা দুবাৰ গ্ৰহণ কৰক৷ যদি আৱশ্যক হয় তেন্তে নিজৰ সোৱাদ অনুসৰি গুড় অথবা সতেজ নেমুৰ ৰসো মিহলাব পাৰে৷


    গ. সোণালী গাখীৰ- ১৫০ মিলিলিটাৰ গৰম গাখীৰত আধা চামুচ হালধী পাউডাৰ দিনত এবাৰ বা দুবাৰ খাওক৷


    ৪. সৰল আয়ুৰ্বেদিক প্ৰক্ৰিয়াসমূহ


    ক. নাকৰ অনুপ্ৰয়োগ- পুৱা আৰু সন্ধিয়া নাকৰ ফুটাত তিলৰ তেল/নাৰিকলৰ তেল অথবা ঘিউ লগাওক৷


    খ. অইল পুলিং থেৰাপী- ১ চামুচ তিল অথবা নাৰিকলৰ তেল মুখত লওক৷ সেয়া ডিঙিৰ ভিতৰলৈ যাবলৈ নিদিয়াকৈ ২ৰ পৰা ৩ মিনিটলৈ মুখতে কুলিকুলি কৰক আৰু পেলাই দিয়ক৷ ইয়াৰ পিছত গৰম পানীৰে কুলিকুলি কৰক৷ এনেকুৱা দিনত এবাৰ বা দুবাৰ কৰিব পাৰে৷


    ৫. শুকান কাহ/ডিঙিত ব্যাথা হোৱাৰ সময়ত


    ক. সতেজ পদিনাৰ পাত অথবা আজৱাইনৰ সৈতে দিন এবাৰ বাষ্প গ্ৰহণ কৰিব পাৰি৷


    খ. কাহ অথবা ডিঙি জ্বলা-পোৰা কৰিলে লং পাউডাৰ গুড়/মৌৰ সৈতে মিলাই দিনত ২ বা ৩ বাৰ খাব পাৰি৷


    গ. এই উপায় সাধাৰণতে সামান্য শুকান কাহ আৰু ডিঙিত হোৱা সুৰসুৰণিৰ বাবেহে৷ কিন্তু এই লক্ষণ দীঘলীয়া হ’লে চিকিৎসকৰ পৰামৰ্শ গ্ৰহণ কৰা উচিত৷


    উল্লিখিত পৰামৰ্শৱলীৰ বাহিৰেও আয়ুস মন্ত্ৰালয়ে সমগ্ৰ দেশৰ জিলাসমূহত জিলাভিত্তিক আকস্মিক পৰিকল্পনাসমূহত আয়ুস সমাধান অন্তৰ্ভুক্ত কৰাৰ বাবে প্ৰস্তাৱনা দাখিল কৰিছে৷


    ***


    RJ/SK/MANN

    
    
    (Release ID: 1613181) Visitor Counter : 45
    
    
      Read this release in: Telugu , English , Urdu , Hindi , Bengali , Punjabi , Gujarati , Tamil , Kannada