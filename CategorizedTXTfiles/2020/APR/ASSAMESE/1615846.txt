      পৰ্যটন মন্ত্ৰালয়

      ‘দেখো অপনা দেশ’ ৱে’বিনাৰৰ জৰিয়তে ‘বিশ্ব ঐতিহ্য দিৱস’ উদযাপন কৰিলে পৰ্যটন মন্ত্ৰালয়ে
      
      ‘মানৱীয়তাৰ প্ৰমূল্য আৰু উষ্ম আতিথ্যৰ নিদৰ্শন হ’ল আমাৰ ঐতিহ্য, আমাৰ দেশৰ পৰিচিতি’ : শ্ৰী প্ৰহ্লাদ সিং পেটেল

      Posted On: 18 APR 2020 5:34PM by PIB Guwahati

    কেন্দ্ৰীয় পৰ্যটন মন্ত্ৰালয়ে এক ৱে ’ বিনাৰৰ জৰিয়তে আজি ‘ বিশ্ব ঐতিহ্য দিৱস ’ উদযাপন কৰে। আজি ‘ পৰ্যটন আৰু সাংস্কৃতিক দপ্তৰ ’ ৰ (তত্বাৱধায়ক)মন্ত্ৰী শ্ৰী প্ৰহ্লাদ সিং পেটেলে ৱে ’ বিনাৰখনৰ জৰিয়তে দেশৰ অন্যতম পৌৰাণিক মন্দিৰ-নগৰী মামালাপুৰমৰ পৰা দেশক সম্বোধন কৰি এই কাৰ্যক্ৰম উদযাপনৰ আনুষ্ঠানিকতা সম্পূৰ্ণ কৰে।


    মন্দিৰ-নগৰীখনৰ সম্পৰ্কত যুগুতোৱা প্ৰথম ৱেটবিনাৰখনত আমন্ত্ৰিত বক্তাসকলে নগৰীখনৰ স্থাপত্য-কলা আৰু ধৰ্মীয় গুৰুত্ব সম্পৰ্কে বাখ্যা দাঙি ধৰে। ইফালে, দ্বিতীয় ৱেটবিনাৰখনৰ শীৰ্ষক আছিল ‘ বিশ্ব ঐতিহ্য আৰু হুমায়ুন মকৱাৰাৰ বহনক্ষম পৰ্যটন সম্ভাৱনীয়তা ’ । স্বাভাৱিকতেই ৱে ’ বিনাৰখনত সংশ্লিষ্ট পৰ্যটন ক্ষেত্ৰৰ বাখ্যা-বিৱৰণ দাঙি ধৰাৰ দিহা কৰা হৈছে।


    অনুষ্ঠানত ভাষণ দি মন্ত্ৰী শ্ৰী পেটেলে ‘ আমাৰ দেশৰ পৰম্পৰা আৰু সংস্কৃতি কেৱল পৌৰাণিকেই নহয় বৰঞ্চ এয়া তুলনাবিহীনো ’ বুলি মন্তব্য কৰে। তেওঁ কয়, ‘ শেহতীয়াভাবে ক ’ ভিড-১৯য়ে সৃষ্টি কৰা সংকটৰ পৰা পৰিত্ৰাণ পোৱাৰ বাবে পৃথিৱীৰ লগতে আমাৰ দেশেও অবিৰাম অভিযান চলাই থকাৰ মুহূৰ্তত মানৱীয়তাৰ প্ৰমূল্য আৰু উষ্ম আতিথ্যই হ ’ল আমাৰ ঐতিহ্য, আমাৰ দেশৰ পৰিচিতি’। প্ৰসংগক্ৰমে তেওঁ মহা উপনিষদৰ উদ্ধৃতি দি শ্লোক আওঁৰাই ‘বসুধৈৱ কুটুম্বকম’ অৰ্থাত সমগ্ৰ ‘পৃথিৱীখনেই আমাৰ পৰিয়াল’-ৰ অন্তৰ্নিহিত তাত্পৰ্যৰ বাখ্যা দাঙি ধৰে।


    *******


    NB/AKJ/OA/KB

    
    
    (Release ID: 1615846) Visitor Counter : 14
    
    
      Read this release in: Tamil , English , Urdu , Hindi , Manipuri , Bengali , Punjabi , Gujarati , Telugu