      গৃহ মন্ত্ৰালয়

      ২১দিনীয়া ‘লক ডাউন’ৰ সময়চোৱাত ‘সামাজিক ব্যৱধান বিধি’ মানি চলি খেতি-পথাৰৰ কাম-কাজ সুকলমে চলোৱাৰ বাবে ৰাজ্যসমূহলৈ গৃহ মন্ত্ৰালয়ৰ পৰামৰ্শ
      Posted On: 03 APR 2020 7:12PM by PIB Guwahati


    দেশত ক ’ ভিড-১৯ প্ৰতিৰোধী অভিযানৰ অংশ হিচাপে ‘ লক ডাউন ’ অব্যাহত থকাৰ মাজতো খেতিৰ সময় সমাগত হোৱাৰ পৰিপ্ৰেক্ষিতত কৃষি কৰ্ম কৰিব পৰাকৈ খেতিয়কসকলক অনুমতি প্ৰদানৰ ব্যতিক্ৰমী পদক্ষেপ গ্ৰহণৰ বাবে ৰাজ্য চৰকাৰসমূহলৈ কেন্দ্ৰীয় গৃহ পৰিক্ৰমা মন্ত্ৰালয়ে এক বিধি নিৰ্দেশনা প্ৰেৰণ কৰিছে। ( https://pib.gov.in/PressReleseDetail.aspx?PRID=1608644 ).


    এই নিৰ্দেশনাৰ জৰিয়তে ‘ লক ডাউন ’ ৰ সময়ত জাৰি কৰা বধা-নিষেধৰ পৰা খেতিয়কসকলক খেতি-বাতিৰ বাবে প্ৰস্তুতি আৰম্ভ কৰিব পৰাকৈ ৰেহাই দিয়াৰ পৰামৰ্শ দান কৰা হৈছে। সেই অনুযায়ী খেতিয়ক তথা কৃষি-কৰ্মীসকলে খেতি পথাৰৰ শস্য সংগ্ৰহ কৰা, বজাৰলৈ নিয়া, শস্য সিঁচা বা কটাৰ বাবে পথাৰলৈ অহা-যোৱা কৰাৰ দৰে কাম-কাজ কৰাৰ অনুমতি প্ৰদান কৰা হ ’ ব।


    এই সন্দৰ্ভত কেন্দ্ৰীয় গৃহ সচিব শ্ৰী অজয় কুমাৰ ভাল্লাই ৰাজ্যচৰকাৰসমূহৰ মুখ্য সচিবসকললৈ প্ৰেৰণ কৰা পত্ৰত ২১ দিনীয়া ‘ লক ডাউন ’ ৰ সময়চোৱাতো যাতে খেতি-পথাৰৰ কাম-কাজসমূহ নিয়াৰিকৈ কৰিব পাৰে তাৰ ব্যৱস্থা কৰাৰ বাবে ক্ষেত্ৰ বিষয়াসকললৈ যাৱতীয়া নিৰ্দেশনা প্ৰেৰণৰ দিহা কৰিবলৈ নিৰ্দেশ দিয়ে। অৱশ্যে এই সময়চোৱাতো সংশ্লিষ্ট সকলোৱে ‘ সামাজিক ব্যৱধানবিধি ’ কঠোৰভাবে পালন কৰিবই লাগিব বুলি বিধি-নিৰ্দেশনাটোত বিশেষভাবে উল্লেখ কৰা হৈছে।


    *****


    VG/SNC/VM /KB

    
    
    (Release ID: 1610857) Visitor Counter : 15
    
    
      Read this release in: Punjabi , English , Marathi , Hindi , Bengali , Gujarati , Odia , Tamil , Telugu , Kannada