      প্ৰধানমন্ত্ৰীৰ কাৰ্যালয়

      ভগৱান বসৱেশ্বৰ জয়ন্তীত প্ৰধানমন্ত্ৰীৰ বাৰ্তা
      Posted On: 26 APR 2020 9:06PM by PIB Guwahati


    নমস্কাৰ !!


    আপোনালোক সকলোকে ভগৱান ভগৱান বসৱেশ্বৰৰ জন্ম জয়ন্তীৰ বহুত বহুত শুভকামনা জ্ঞাপন কৰিলো৷


    ক ’ ৰোনা মহামাৰীয়ে আজি সমগ্ৰ বিশ্বলৈ যি সংকট কঢ়িয়াই আনিছে , সেয়া প্ৰত্যক্ষ কৰি মই এয়ে কামনা কৰো যে আমাৰ সকলোৰে ওপৰত ভগৱান বসৱেশ্বৰৰ কৃপা দৃষ্টি অটুট থাকক আমি ভাৰতবাসীয়ে ঐক্যবদ্ধ হৈ এই মহামাৰীক পৰাস্ত কৰিব পাৰো৷ আৰু অকল ভাৰতৰে নহয় , সমগ্ৰ মানৱ জাতিৰ কল্যাণৰ বাবে কিবা নহয় কিবা যেন অৱদান আগবঢ়াব পাৰো৷


    সতীৰ্থসকল ,


    মই ভগৱান বসৱেশ্বৰৰ ধৰ্মগ্ৰন্থ আৰু তেওঁৰ বাৰ্তাৰ পৰা অবিৰতভাৱে শিকাৰ সৌভাগ্য অৰ্জন কৰিছো৷ তেওঁৰ গ্ৰন্থ দেশৰ ২৩টা ভাষালৈ অনুবাদ হোৱাৰ সময়ত আৰু লণ্ডনত তেওঁৰ প্ৰতিমূৰ্তি উন্মোচনৰ সময়ত মই উপস্থিত আছিলো৷ প্ৰতিবাৰে মই এক নতুন উৎসাহ আৰু শক্তি লাভ কৰিছিলো৷


    সতীৰ্থসকল ,


    মোক জনোৱা হৈছে যে ২০১৭ত মই বসৱেশ্বৰৰ ধৰ্মগ্ৰন্থসমূহৰ ডিজিটাইজেচনৰ যি প্ৰস্তাৱ ৰাখিছিলো , তাৰ ওপৰত আপোনালোকে ব্যাপকভৱে কাম কৰিছে৷ আনকি , এইবাৰৰ এই সমাৰোহো ডিজিটেলী সমগ্ৰ বিশ্বত আয়োজিন কৰা হৈছে৷


    লকডাউনৰ নিয়ম পালন কৰি এই ধৰণৰ অনলাইন সমাগম অত্যন্ত ইতবাচক উদাহৰণ৷


    আপোনালোকৰ এই প্ৰয়াসৰ ফলত ভগৱান বসৱেশ্বৰে কৈ যোৱা পথ আৰু তেওঁৰ আদৰ্শৰ সৈতে বিশ্বৰ অধিক লোক অৱগত হ ’ ব৷


    সতীৰ্থসকল ,


    সংসাৰত বিভিন্ন প্ৰকাৰৰ লোক থাকে৷ আমি দেখিছো যে কিছুমান লোকে ভাল ভাল কথা কয় , কিন্তু নিজে সেয়া নকৰে৷ আন কিছুমানে আকৌ সত্য কি জানে , কিন্তু সত্যক সত্য বুলি ক ’ বলৈ ভয় কৰে৷ কিন্তু ভগৱান বসৱেশ্বৰে কেৱল উপদেশৰ পথ বাচি লোৱা নাছিল৷ ব্যক্তি তথা সমাজত তেওঁ যি সংস্কাৰ সাধন হোৱাটো বিচাৰিছিল , সেয়া তেওঁ নিজৰ মাজত প্ৰথমে আৰম্ভ কৰিছিল৷ যেতিয়া আমি পৰিৱৰ্তন অথবা সংস্কাৰক নিজে ধাৰণ কৰো , নিজে উদাহৰণ দাঙি ধৰো , তেতিয়াহে সমাজত ইয়াৰ প্ৰভাৱ দেখিবলৈ পাও৷ ভগৱান বসৱেশ্বৰৰ পৰা আমি দেৱত্ব গুণো শিকিব পাৰো আৰু এগৰাকী সুপ্ৰশাসক হোৱাৰ গুণো আয়ত্ব কৰিব পাৰো৷


    এগৰাকী ভাল সংস্কাৰকৰ ৰূপতো তেওঁৰ পৰা প্ৰেৰণা লাভ কৰিব পাৰো৷ তেওঁৰ বাণী , ধৰ্মগ্ৰন্থ , উপদেশ জ্ঞানৰ এনেকুৱা শ্ৰোত যিয়ে আধ্যাত্মিকতাৰ লগতে এক বাস্তৱিক দিশৰ মাৰ্গ প্ৰদৰ্শন কৰে৷ তেওঁৰ উপদেশে আমাক এগৰাকী ভাল মানুহ হোৱাৰ শিক্ষা দিয়ে আৰু আমাৰ সমাজকো অধিক উদাৰ , দয়ালু তথা মানৱীয় গুণসম্পন্ন কৰি তোলে৷


    সতীৰ্থসকল , ভগৱান বসৱেশ্বৰে আজিৰ পৰা শতিকা পূৰ্বেই সামাজিক আৰু লিংগ সমতাৰ দৰে বিষয় সন্দৰ্ভত সমাজৰ মাৰ্গদৰ্শন কৰিছিল৷ যেতিয়ালৈকে সমাজৰ দূৰ্বল শ্ৰেণীয়ে সমান অধিকাৰ আৰু সন্মান নাপাব , তেতিয়ালৈকে আমাৰ উন্নতি আধৰুৱা হৈ ৰ ’ ব৷


    এই কথা তেওঁ তেতিয়াৰ সময়তে সমাজক শিকাইছিল৷


    তেওঁৰ বিশ্ব দৰ্শন কৰুণা আৰু প্ৰেমেৰে ভৰা৷ তেওঁ সদায় অহিংসা আৰু প্ৰেমক ভাৰতীয় সংস্কৃতিৰ কেন্দ্ৰ হিচাপে গণ্য কৰিছিল৷ সেইবাবে , আজি যেতিয়া আমাৰ দেশে অনেক প্ৰত্যাহ্বান নেওচি আগবাঢ়ি আছে , তেতিয়া ভগৱান বসৱেশ্বৰৰ বিচাৰ - ধাৰা প্ৰাসংগিক হৈ উঠে৷


    ভগৱান বসৱেশ্বৰে সদায় নিজকে সমাজ নিৰ্মাণৰ অবিচ্ছেদ্য অংগ বুলি গণ্য কৰিছিল৷ সমাজ আৰু প্ৰকৃতিৰ সমভাৱ , প্ৰাকৃতিক আৰু সামাজিক সম্পদসমূহৰ উপযুক্ত ব্যৱহাৰ আদিৰ দৰে তেওৰ ভাৱনাসমূহ শ শ বছৰ পূ্ৰ্বে যিদৰে গুৰুত্বপূৰ্ণ আছিল , এতিয়াও সেয়া অটুট আছে৷


    সতীৰ্থসকল ,


    আজি ভাৰতবাসীয়ে অনুভৱ কৰে যে পৰিৱৰ্তন প্ৰকৃতাৰ্থত তেওঁলোকৰ পৰাই আৰম্ভ হয়৷ এই ধৰণৰ আশা আৰু বিশ্বাসে দেশক কঠিন পৰিস্থিতিৰ পৰা উদ্ধাৰ কৰাত যথেষ্ট সহায় কৰে৷


    সতীৰ্থসকল , এই আশা আৰু বিশ্বাসৰ বাৰ্তাক আমি আগুৱাই নিব লাগিব আৰু শক্তিশালী কৰিব লাগিব৷ ইয়ে আমাক পৰিশ্ৰম আৰু পৰোপকাৰৰ বাবে উৎসাহিত কৰিব৷ ইয়ে এই দশত আমাৰ ৰাষ্ট্ৰক নতুন উচ্চতালৈ লৈ যাব৷


    আপোনালোক সকলোৱে ভগৱান বসৱেশ্বৰৰ ধৰ্মগ্ৰন্থ , তেওঁৰ আদৰ্শসমূহক সমগ্ৰ বিশ্বত প্ৰচাৰিত কৰি থাকক৷ পৃথিৱীখনক আৰু সুন্দৰ কৰি ৰাখক৷ এই আশাৰে মই মোৰ ভাষণৰ সামৰণি মাৰিব বিচাৰিছো৷


    ইয়াৰ লগতে আপোনালোকে নিজৰ স্বাস্থ্যৰ ওপৰত ধ্যান দিব আৰু সামাজিক দূৰত্বৰ নিয়ম মানি চলক৷ পুনৰ এবাৰ আপোনালোকক ভগৱান বসৱেশ্বৰৰ জন্ম জয়ন্তীৰ অনেক শুভকামনা জ্ঞাপন কৰিলো৷


    ধন্যবাদ !!!


    ***


    VRRK/SH/MS

    
    
    (Release ID: 1618657) Visitor Counter : 5
    
    
      Read this release in: English , Urdu , Hindi , Marathi , Manipuri , Bengali , Punjabi , Gujarati , Odia