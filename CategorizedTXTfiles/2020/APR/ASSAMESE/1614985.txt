      ব্যক্তি, ৰাজহুৱা অভিযোগ আৰু পেঞ্চন মন্ত্ৰালয়

      SSC য়ে পৰীক্ষাৰ সূচী লকডাউনৰ পিছত ঘোষণা কৰিব
      এছএছচিৰ সকলো বিষয়া-কৰ্মচাৰীয়ে পিএম কেয়াৰ্ছৰ পুঁজিলৈ আগবঢ়াব এদিনৰ দৰমহা

      Posted On: 16 APR 2020 12:47PM by PIB Guwahati

    ক ’ ৰোনা ভাইৰাছৰ ফলত সৃষ্টি হোৱা পৰিস্থিতিৰ পৰ্যালোচনা কৰাৰ বাবে কৰ্মচাৰী বাছনি আয়োগে এখন বিশেষ বৈঠক অনুষ্ঠিত কৰে৷


    এই উপলক্ষে সামাজিক দুৰত্ব বজাই ৰখাকে ধৰি লকডাউনৰ নিষেধাজ্ঞাৰ প্ৰতি লক্ষ্য ৰাখি এই সিদ্ধান্ত লোৱা হয় যে পৰীক্ষাৰ বাবে যিহেতু শিক্ষাৰ্থীসকল দেশৰ বিভিন্ন প্ৰান্তলৈ যাবলগীয়া হ ’ ব , সেয়েহে পৰীক্ষাৰ তাৰিখৰ সন্দৰ্ভত সময়ে সময়ে পৰ্যালোচনা কৰা হ ’ ব৷ সেইহিচাপে পৰৱৰ্তী সময়ত অনুষ্ঠিত হ ’ বলগীয়া সংযুক্ত উচ্চতৰ মাধ্যমিক ( ১০ + ২ ) পৰ্যায়ৰ পৰীক্ষা ( টিয়েৰ - ১ ), ২০১৯ , কনিষ্ঠ অভিযন্তা ( প্ৰশ্নকাকত - ১ ) পৰীক্ষা , ২০১৯ , ষ্টেন ’ গ্ৰাফাৰ গ্ৰেড ‘ চি ’ আৰু ‘ ডি ’ পৰীক্ষা , ২০১৯ আৰু সংযুক্ত উচ্চতৰ মাধ্যমিক পৰ্যায়ৰ পৰীক্ষা , ২০১৮ৰ দক্ষতা পৰীক্ষাৰ সুচী ৩মে ’ লৈকে জাৰি কৰা দ্বিতীয় পৰ্যায়ৰ লকডাউনৰ পাছতহে ঘোষণা কৰা হ ’ ব৷


    এই পৰীক্ষাসমূহৰ সংশোধিত সুচী আয়োগ তথা আঞ্চলিক আৰু উপ - শাখা কাৰ্যালয়ৰ ৱেবছাইটত জাননী আকাৰে প্ৰকাশ কৰা হ ’ ব৷ আয়োগে ঘোষণা কৰা পৰীক্ষাৰ বাৰ্ষিক দিনপঞ্জীৰো পৰ্যালোচনা কৰা হ ’ ব৷


    উল্লেখ্য যে কৰ্মচাৰী বাছনি আয়োগৰ সকলো বিষয়া - কৰ্মচাৰীয়ে প্ৰধানমন্ত্ৰীৰ নাগৰিক সহায়ক আৰু জৰুৰীকালীন পুঁজি ( পিএম - কেয়াৰ্ছ পুঁজি ) লৈ এদিনৰ দৰমহা আগবঢ়োৱাৰ সিদ্ধান্ত গ্ৰহণ কৰিছে৷


    ********


    VG/SNC /DB

    
    
    (Release ID: 1614985) Visitor Counter : 16
    
    
      Read this release in: English , Gujarati , Urdu , Hindi , Marathi , Bengali , Punjabi , Odia , Tamil , Telugu , Kannada , Malayalam