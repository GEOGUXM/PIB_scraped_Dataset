      জনজাতি পৰিক্ৰমা মন্ত্ৰালয়

      ক’ভিড-১৯ৰ প্ৰভাৱৰ পৰা ‘এনটিএফপি’-ৰ বাণিজ্য আৰু জনজাতিসকলৰ স্বাৰ্থ ৰক্ষাৰ বাবে ৰাজ্য-কেন্দ্ৰীয় শাসিত অঞ্চললৈ ‘ট্ৰাইফেড’-ৰ পত্ৰ
      Posted On: 03 APR 2020 1:14PM by PIB Guwahati


    ক ’ ভিড-১৯ৰ প্ৰভাৱৰ পৰা ‘ অনা-কাঠ বনজ উত্পাদন ’ (এনটিএফপি)-ৰ বাণিজ্য আৰু জনজাতিসকলৰ স্বাৰ্থ ৰক্ষাৰ বাবে ৰাজ্য-কেন্দ্ৰীয় শাসিত অঞ্চললৈ পত্ৰ প্ৰেৰণ কৰিছে ‘ জনজাতি পৰিক্ৰমা মন্ত্ৰালয় ’ ৰ অধীনস্থ সংস্থা ‘ ট্ৰাইফেড ’ -য়ে। ৰাজ্য-কেন্দ্ৰীয় শাসিত অঞ্চলৰ মুখ্য সচিবসকললৈ ‘ ট্ৰাইফেড ’ -ৰ পৰিচালন সঞ্চালক শ্ৰী প্ৰবীৰ কৃষ্ণই প্ৰেৰণ কৰা পত্ৰখনত কোৱা হৈছে যে সাম্প্ৰতিক সময়ত ক ’ ভিড-১৯ৰ প্ৰভাৱত পৰা পৃথিৱীয়ে অভুতপূৰ্ব সংকটৰ সন্মুখীন হ ’ বলগীয়া হৈছে। দেশৰ প্ৰায় প্ৰতিখন ৰাজ্য আৰু কেন্দ্ৰীয় শাসিত অঞ্চলেই কম-বেছি পৰিমাণে প্ৰভাৱিত হ ’ বলগীয়া হৈছে ক ’ ভিড-১৯ মহামাৰিৰে । কেৱল সেয়াই নহয় , ইয়াৰ ফলত বেহা-বেপাৰ, উদ্যোগৰ লগতে সমাজৰ সকলো ক্ষেত্ৰই নেতিবাচক ভাবে প্ৰভাৱিত হৈছে। স্বাভাৱিকতেই এই পৰিস্থিতিৰ দ্বাৰা জনজাতিসকল আৰু বিশেষভাবে ‘ অনা-কাঠ বনজ উত্পাদন ’ (এনটিএফপি)-ৰ বাবে অতিকে উত্কৃষ্ট বছৰৰ এই সময়চোৱাত এনে দ্ৰব্যৰ বাণিজ্য কৰা দেশৰ বহু অঞ্চল বাৰুকৈয়ে ক্ষতিগ্ৰস্ত হোৱাটো প্ৰায় নিশ্চিত হৈ উঠিছে ।


    এনে প্ৰেক্ষাপটতে এই ক্ষেত্ৰক সুৰক্ষা দিবৰ বাবে কেতবোৰ পদক্ষেপ আগতীয়াকৈ গ্ৰহণ কৰাটো নিতান্তই প্ৰয়োজনীয় হৈ উঠিছে। ইয়াৰ বাবে বিভিন্ন ৰাজ্যৰ বিশেষে অথবা ‘ এনটিএফপি ’ বিশেষে ভিন্ন পদক্ষেপ গ্ৰহণ কৰিবলগীয়া হ ’ ব পাৰে। আৰু প্ৰতিখন ৰাজ্যৰ ন ’ ডেল বিষয়াসকলে এই পদক্ষেপসমূহৰ বিষয়ে যাৱতীয় তথ্য সংশ্লিষ্টসকলৈ যিমান পাৰি সোনকালে প্ৰেৰণৰ ব্যৱস্থা কৰিব লাগে বুলি ‘ ট্ৰাইফেড ’ -ৰ পত্ৰখনত উল্লেখ কৰা হৈছে।


    ক ’ ভিড-১৯ৰ সময়চোৱাত ‘ এনটিএফপি ’ -ৰ সুৰক্ষাৰ বাবে কৰণীয় বিষয়সূচী


    ০ লাভ - খোৰ ব্যৱসায়ীয়ে দুৰ্যোগৰ সুবিধা লৈ ‘ এনটিএফপি ’ -ৰ সংগ্ৰহ আধামূলীয়াকৈ বিক্ৰীৰ বাবে জনজাতীসকলক উচতাব পাৰে। সেয়ে ‘ এমএফপি ’ আঁচনিসমূহ খৰটকীয়াকৈ আৰু বলীষ্ঠভাৱে ৰূপায়ণৰ ব্যৱস্থা কৰিব লাগে। স্পৰ্শকাতৰ অঞ্চলসমূহত এই পদক্ষেপ গ্ৰহণত বিশেষ গুৰুত্ব প্ৰদান কৰিব লাগে।


    ০ ‘ এনটিএফপি ’ -ৰ সংগ্ৰাহকসকলক এনে সম্পদ আহৰণ কৰিবলৈ যাওতে স্বাস্থ্য-বিধি মানি চলাৰ বাবে বিশেষভাবে সতৰ্ক কৰি দিয়াৰ ব্যৱস্থা কৰিব লাগে। এনে সামগ্ৰী সংগ্ৰহ কৰাৰ আগতে আৰু সংগ্ৰহৰ পিছত বিজাণুনাশকৰে হাত ধোৱাতো বাধ্যতামূলক কৰিব লাগে।


    ০ ‘ বন ধন বিকাশ কেন্দ্ৰ ’ কে আদি কৰি ‘ এনটিএফপি ’ -ৰ সকলোবোৰ ‘ প্ৰাথমিক সংসাধন কেন্দ্ৰ ’ ৰ প্ৰৱেশদ্বাৰত হাত ধুৱ পৰাকৈ বিজাণুনাশক ৰখাতো বাধ্যতামূলক কৰিব লাগে। যদি এনে কেন্দ্ৰত ‘ সামাজিক ব্যৱধানবিধিট মানি কাম-কাজ সম্পন্ন কৰাৰ বাবে পৰ্যাপ্ত স্থানৰ নাটনি হয়, তেন্তে তেনে পৰিস্থিতিত কৰ্মীসকলক খেপ হিচাপে কাম কৰাৰ অথবা ঘৰৰ পৰিচ্ছন্ন পৰিৱেশৰ পৰা কাম কৰাৰ সুবিধা প্ৰদান কৰিব লাগে।


    ০ কাঁহ-পানীলগাৰ দৰে অসুখত ভুগী থকা কৰ্মচাৰীসকলক কেন্দ্ৰসমূহলৈ অহাৰ অনুমতি দিব নালাগে আৰু সকলো সংগ্ৰাহক আৰু সংসাধকেই সামাজিক ব্যৱধানবিধি মানিহে কাম-কাজ চলাব লাগে।


    ০ কাৰোবাৰ ঘৰৰ কোনো সদস্যৰ যদি ক ’ ভিড-১৯ৰে আক্ৰান্ত হোৱাৰ লক্ষণ দেখা যায়, তেন্তে তেনে পৰিস্থিতিত তেওঁলোকৰ ঘৰৰ সকলো সদস্যকে ৰোগ সংক্ৰমণ সংক্ৰান্তীয় পৰীক্ষণ কৰোৱাব লাগে আৰু প্ৰয়োজন সাপেক্ষে ‘ আচুতীয়া কৰণ ’ অথবা ‘ আৱদ্ধকৰণ ’ ৰ ব্যৱস্থা গ্ৰহণ কৰিব লাগে।


    ০ ‘ এনটিএফপি ’ সমূহ ভৰাই বা বান্ধি পঠোৱাৰ বাবে ব্যৱহাৰ কৰা সা-সামগ্ৰীসমূহ পৰিষ্কাৰ-পৰিচ্ছন্ন হোৱাৰ লগতে ‘ এনটিএফপিসমূহ ’ কোনো পৰিস্থিতিতে বান্ধোতাসকলৰ হাতৰ স্পৰ্শলৈ আহিবলগীয়া নহয় সেয়া নিশ্চিত কৰিবলৈকে ভৰাই বা বান্ধি পঠোৱা সামগ্ৰীসমূহত যাতে ফটা-ফুটা নাথাকে তাৰ বাবে সতৰ্ক হ ’ ব লাগে।


    ০ যথা সম্ভৱ নগদ ধনৰ লেন-দেন কমোৱাত গুৰুত্ব দিয়াৰ লগতে সংগ্ৰাহক-সংসাধকৰ পাৰিশ্ৰমিক আদি বেংক একাউণ্টৰ জৰিয়তে প্ৰদানৰ দিহা কৰিব লাগে। ‘ ৰূ-পে ’ -ৰ দৰে চৰকাৰী অন লাইন মঞ্চৰ জৰিয়তে ধনৰ লেন-দেন কৰাৰ বাবে সংশ্লিষ্টসকলক উত্সাহিত কৰাৰ উদ্যোগ গ্ৰহণ কৰিব লাগে।


    *****


    NB/SK/MoTA/03.04.2020/KB

    
    
    (Release ID: 1610668) Visitor Counter : 15
    
    
      Read this release in: English , Urdu , Hindi , Marathi , Bengali , Punjabi , Gujarati , Odia , Tamil , Telugu , Kannada