      বিজ্ঞান আৰু প্ৰযুক্তি মন্ত্ৰালয়

      ‘চিএছআইআৰ’-ৰ আন এটি গৱেষণা-প্ৰতিষ্ঠানেও আৰম্ভ কৰিব ন’ভেল ক’ৰোনাভাইৰাছৰ বংশানুক্ৰমিক অনুসন্ধান
      Posted On: 17 APR 2020 4:42PM by PIB Guwahati


    ‘ চেণ্টাৰ ফৰ চে ’ লুলাৰ এণ্ড ম ’ লিকুলাৰ বায় ’ লজী ’ (চিচিএমবি) আৰু ‘ ইন্সিষ্টিটিউট অব জিন ’ মিক এণ্ড ইণ্টিগ্ৰেটেড বায় ’ লজী ’ (আইজিআইবি)ৰ পিছত ‘ কাউন্সিল ফৰ ছায়েণ্টিফিক এণ্ড ইণ্ডাষ্ট্ৰিয়েল ৰিছাৰ্চ ’ (চিএছআইআৰ)ৰ আন এটি পৰীক্ষাগাৰেও ন ’ ভেল ক ’ ৰোনাভাইৰাছৰ সামগ্ৰীক বংশানুক্ৰমিক অনুসন্ধান আৰম্ভ কৰিছে। পৰিষদৰ চণ্ডীগড়স্থিত গৱেষণা প্ৰতিষ্ঠান ‘ ইন্সিষ্টিটিউট অব মাইক্ৰ ’ বিয়েল টেকন ’ লজী ’ (আইএমটেক)য়ে ভাইৰাছবিধৰ বৃহত পৰিসৰৰ বংশানুক্ৰমিক অনুসন্ধানৰ কাৰ্যভাৰ গ্ৰহণ কৰিছে।


    অন্য ‘ মাইক্ৰব ’ সমূহৰ তুলনাত ভাইৰাছবোৰৰ ৰূপান্তৰ সংঘটনৰ হাৰ অতিকে বেছি আৰু ইহঁতৰ বংশত্বাতিক অনুষংগসমূহে অবিৰত ভাবে দ্ৰুত পৰিৱৰ্তন ঘটাই থকাৰ লগতে দ্ৰুতগতিৰে ইহঁতে অনুৰূপ ভাইৰাছৰ ৰূপ ধাৰণ কৰি থাকে। ‘ এইসমূহ বংশানুক্ৰমিক নমুনা আন্তঃৰাষ্ট্ৰীয় স্বীকৃতিপ্ৰাপ্ত সংৰক্ষণাগাৰত জমা দিয়া হ ’ ব ’ । – ‘ ইণ্ডিয়া ছায়েন্স ওৱায়াৰ ’ -ৰে হোৱা এক কথোপকথনত এই তথ্য সদৰী কৰে ‘ আইএমটেক ’ -ৰ সঞ্চালক ড০ সঞ্জীৱ খোচলাই। এই সন্দৰ্ভত মন্তব্য কৰি তেওঁ কয় যে ‘ এইধৰণৰ বংশানুক্ৰমিক অনুসন্ধানৰ সম্পূৰ্ণ তথ্যই গৱেষকসকলক ভাইৰাছবিধৰ মূল-উতস সম্পৰ্কে জ্ঞান অৰ্জনৰ সুযোগ প্ৰদান কৰাৰ লগতে ভাৰতত সংক্ৰমিত ভাইৰাছবিধৰ ভিন্ন ৰূপান্তৰণ আৰু ইনো কেনেকৈ দেশৰ ইমূৰ-সিমূৰ সামৰি সংক্ৰমিত হ ’ ব পাৰিছে তাৰ সবিশেষ তথ্য লাভৰ সুযোগ প্ৰদান কৰিব ’ । এই গৱেষণাৰ পৰা লাভ কৰা বংশানুক্ৰমিক তথ্যই ৰোগ বিশ্লেষণৰ নতুন পদ্ধতি চিনাক্তকৰণ আৰু ক ’ ভিড-১৯ৰ বাবে উপযোগী ঔষধৰ অনুসন্ধান কৰাৰ বাবে সমল যোগাব বুলিও মন্তব্য কৰে ড০ খোচলাই।


    উল্লেখ্য যে, ২০০৮ চনত ‘ বিশ্ব স্বাস্থ্য সংস্থা ’ ই আৰম্ভ কৰা ‘ গ্লোবেল ইনিচিয়েটিভ অন শ্বেয়াৰিং অল ইনফ্লুৱেঞ্জা ডাটা ’ (জিআইএছএআইডি) শীৰ্ষক ৰাজহুৱা প্লেটফৰ্মটোত এই পৰ্যন্ত ৯০০০টা নমুনা আন্তঃৰাষ্ট্ৰীয় ভাবে শৃংখলিত কৰিছে। এনেদৰে শৃংখলিত কৰা বংশানুক্ৰমিক তথ্যয়ো ৰোগ বিশ্লেষণৰ নতুন পদ্ধতি চিনাক্তকৰণ আৰু ক ’ ভিড-১৯ৰ বাবে উপযোগী ঔষধৰ অনুসন্ধান কৰাত সমল যোগাব।


    ****


    KGS/(DST- (India Science Wire) ) /KB

    
    
    (Release ID: 1615459) Visitor Counter : 11
    
    
      Read this release in: English , Urdu , Marathi , Manipuri , Bengali , Punjabi , Gujarati , Tamil , Telugu , Kannada