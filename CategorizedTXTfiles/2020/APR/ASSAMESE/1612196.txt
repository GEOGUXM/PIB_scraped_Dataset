      কৰ্প’ৰেট পৰিক্ৰমা মন্ত্ৰালয়

      ‘এবিবি লিমিটেড’ৰ শক্তি-গ্ৰীড ব্যৱসায়ৰ ৮০.১% অধিগ্ৰহণ কৰাৰ বাবে ‘হিটাচী’য়ে আগবঢ়োৱা প্ৰস্তাৱলৈ ‘চিচিআই’-ৰ অনুমোদন
      Posted On: 07 APR 2020 8:15PM by PIB Guwahati


    ‘ এবিবি লিমিটেড ’ ৰ শক্তি-গ্ৰীড ব্যৱসায়ৰ ৮০.১ অংশ অধিগ্ৰহণ কৰাৰ বাবে ‘ হিটাচী ’ প্ৰতিষ্ঠানে আগবঢ়োৱা প্ৰস্তাৱলৈ অনুমোদন জনাইছে ‘ কম্পিটিশ্যন কমিছন অব ইণ্ডিয়া ’ (চিচিআই)-ই। ‘ ভিডিঅ ’ কনফাৰেন্সিং ’ ব্যৱস্থাৰে আজি অনুষ্ঠিত এখন সভাত ‘ চিচিআই ’ -য়ে এই সিদ্ধান্ত গ্ৰহণ কৰে।


    প্ৰস্তাৱটোৰ মৰ্মে ‘ হিটাচী ’ -ৰ ‘ এবিবি মেনেজমেণ্ট হল্ডিং এজি ’ (এবিবি মেনেজমেণ্ট)-য়ে ‘ এবিবি লিমিটেড ’ ৰ মূলধনী অংশীদাৰিত্বৰ ৮০.১ % অধিগ্ৰহণ কৰিব। ‘ এবিবি মেনেজমেণ্ট ’ -য়ে শক্তিখণ্ডত থকা ‘ এবিবি ’ -ৰ ‘ লক্ষ্য ব্যৱসায় ’ -ৰ সমুদায় ব্যৱসায়িক দায়িত্ব গ্ৰহণ কৰিব।


    উল্লেখ্য যে, শক্তি-গ্ৰীড খণ্ডৰ বিকাশ, আভিযান্ত্ৰিক, উত্পাদনী আৰু উত্পাদিত সামগ্ৰীসমূহৰ বিপণন, পদ্ধতি আৰু প্ৰকল্প সম্পৰ্কীয় সকলো কাৰ্যক্ৰম ‘ লক্ষ্য ব্যৱসায় ’ -ৰ অন্তৰ্ভুক্ত হৈ থাকে।


    জাপানত মুখ্য কাৰ্যালয় থকা ‘ হিটাচী প্ৰতিষ্ঠান ’ হ ’ ল ‘ হিটাচী গ্ৰুপ অব কোম্পানীজ ’ -ৰ জন্মদাতা প্ৰতিষ্ঠান। এই প্ৰতিষ্ঠানৰ অন্তৰ্ভুক্ত প্ৰতিষ্ঠানসমূহ তথ্য-প্ৰযুক্তি, শক্তি, উদ্যোগ, প্ৰচালন তথা সপ্ৰতিভ জীৱনশৈলীৰে জড়িত বিভিন্ন উপকৰণৰ নিৰ্মাণ আৰু ইয়াৰ প্ৰযুক্তিগত সমাধানৰ দৰে ক্ষেত্ৰসমূহৰে জড়িত হৈ আছে।


    ****


    RM/KMN/KB

    
    
    (Release ID: 1612196) Visitor Counter : 2
    
    
      Read this release in: English , Hindi , Manipuri , Punjabi , Telugu