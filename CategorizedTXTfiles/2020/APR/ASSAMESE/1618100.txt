      প্ৰতিৰক্ষা মন্ত্ৰালয়

      প্ৰতিৰক্ষা মন্ত্ৰী শ্ৰী ৰাজনাথ সিঙে সশস্ত্ৰ বাহিনীৰ সষ্টমতা আৰু ক’ভিড-১৯ক লৈ তৎপৰতা সন্দৰ্ভত পৰ্যালোচনা কৰে
      Posted On: 24 APR 2020 3:55PM by PIB Guwahati


    প্ৰতিৰক্ষা মন্ত্ৰী শ্ৰী ৰাজনাথ সিঙে আজি এক ভিডিঅ ’ কনফাৰেন্সৰ মাধ্যমেৰে দেশৰ আটাইকেইগৰাকী ক ’ মাণ্ডাৰৰ সৈতে সশস্ত্ৰ বাহিনীৰ বৰ্তমানৰ সষ্টমতা আৰু ক ’ ভিড - ১৯ক লৈ তৎপৰতা সন্দৰ্ভত পৰ্যালোচনা কৰে৷


    প্ৰতিৰক্ষা মন্ত্ৰীৰ সৈতে বৈঠকত উপস্থিত থাকে চীফ অৱ ডিফেন্স ষ্টাফ আৰু সামৰিক পৰিক্ৰমা বিভাগৰ সচিব জেনেৰেস বিপিন ৰাৱট , স্থলসেনাৰ মূৰব্বী জেনেৰেল এম . এম নাৰাভানে , নৌ সেনাৰ মূৰব্বী কৰমবীৰ সিং , বায়ু সেনাৰ মূৰব্বী আৰ . কে . এছ ভাদুৰিয়া , প্ৰতিৰক্ষা সচিব ড০ অজয় কুমাৰ আৰু সচিব ( প্ৰতিৰক্ষা বিত্ত ) শ্ৰীমতী গাৰ্গি কৌল৷


    শ্ৰী ৰাজনাথ সিঙে আশা কৰে যে সশস্ত্ৰ বাহিনীসমূহে ক ’ ভিড - ১৯ৰ বিৰুদ্ধে যুঁজৰ সময়তো যেন আকস্মিক পৰিস্থিতিৰ মোকাবিলা কৰিব পৰাকৈ নিজৰ নিজৰ কাৰ্যক্ষমতা সষ্টম কৰি ৰাখে , যাতে শত্ৰুৱে সাম্প্ৰতিক পৰিস্থিতিৰ সুযোগ গ্ৰহণ কৰিব নোৱাৰে৷


    তেওঁ লগতে ক ’ ভিড - ১৯ৰ প্ৰাদূৰ্ভাৱৰ ফলত সৃষ্টি হোৱা অৰ্থনৈতিক বোজাৰ প্ৰতি লক্ষ্য ৰাখি সশস্ত্ৰ বাহিনীসূহক বিত্তীয় সম্পদসমূহৰ সঠিক ব্যৱহাৰ আৰু অপব্যয় ৰোধ কৰাৰ ক্ষেত্ৰত পদক্ষেপ গ্ৰহণৰ নিৰ্দেশ দিয়ে৷


    সশস্ত্ৰ বাহিনীসমূহৰ সমন্বয়ৰ প্ৰয়োজনীয়তাৰ ওপৰত জোৰ দি প্ৰতিৰক্ষা মন্ত্ৰীয়ে ক ’ মাণ্ডাৰ ইন চীফসকলক কয় যে তেওঁলোকে লকডাউন প্ৰত্যাহাৰৰ পাছত অৰ্থনীতিৰ পুনৰ উদ্ধাৰত সহায় হোৱা ক্ষেত্ৰসমূহ চিনাক্ত কৰা আৰু ইয়াৰ ওপৰত গুৰুত্ব আৰোপ কৰা উচিত৷


    বৈঠকত ক ’ মাণ্ডাৰ ইন চীফসকলে ক ’ ৰোনা ভাইৰাছৰ সংক্ৰমণৰ পৰা তেওঁলোকক আঁতৰাই ৰাখিবলৈ প্ৰতিৰক্ষা মন্ত্ৰীয়ে গ্ৰহণ কৰা বিভিন্ন পদক্ষেপক ভূয়সী প্ৰশংসা কৰে৷


    ক ’ মাণ্ডাৰ ইন চীফসকলে শেহতীয়াকৈ প্ৰতিৰক্ষা মন্ত্ৰালয়ৰদ্বাৰা প্ৰদান কৰা জৰুৰী বিত্তীয় পুঁজি হস্তান্তৰৰ শলাগ লয়৷ ইয়ে অত্যাৱশ্যকীয় চিকিৎসা সা - সজুলিৰ নিয়মীয়া যোগান নিশ্চিত কৰিব আৰু চিকিৎসালয়সমূহৰ স্বাস্থ্য আন্তঃগাথনি উন্নত কৰিব৷


    ক ’ মাণ্ডাৰসকলে প্ৰতিৰক্ষা মন্ত্ৰীক অৱগত কৰায় যে বাহিনীৰ লগতে স্থানীয় নাগৰিক প্ৰশাসনৰ বাবে আইছ ’ লেচন আৰু কোৱাৰিণ্টেইন সুবিধা স্থাপন কৰা হৈছে৷ নাগৰিক প্ৰশাসনে অনুৰোধ জনালে তেওঁলোকে স্থানীয়ভাৱে জৰুৰী সেৱা আগবঢ়াবলৈ সাজু আছে বুলিও ক ’ মাণ্ডাৰসকলে জানিবলৈ দিয়ে৷


    ABB/SS/Nampi/KA/DK/Savvy/ADA/MS

    
    
    (Release ID: 1618100) Visitor Counter : 13
    
    
      Read this release in: English , Urdu , Marathi , Hindi , Manipuri , Bengali , Punjabi , Gujarati , Odia , Tamil , Telugu , Kannada , Malayalam