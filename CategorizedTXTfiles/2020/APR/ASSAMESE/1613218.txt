      বিজ্ঞান আৰু প্ৰযুক্তি মন্ত্ৰালয়

      পুনেৰ চিএছআইআৰ-নেচনেল কেমিকেল লেব’ৰেটৰী(এনচিএল)য়ে ভাৰত ইলেকট্ৰ’নিকছ লিমিটেডৰ সৈতে চিকিৎসা সা-সজুলি প্ৰস্তুত কৰিবলৈ চুক্তিবদ্ধ হৈছে
      Posted On: 09 APR 2020 10:46AM by PIB Guwahati


    পুনেস্থিত চিএছআইআৰ - নেচনেল কেমিকেল লেব ’ ৰেটৰী ( এনচিএল ) য়ে ক ’ ৰোনা ভাইৰাছৰ প্ৰাদূৰ্ভাৱৰ বিৰুদ্ধে যুঁজ দিবলৈ ইয়াৰ উদ্যোগ কেন্দ্ৰৰ জৰিয়তে নতুন উদ্ভাৱন আৰু উদ্যমিতা প্ৰসাৰত নেতৃত্ব আগবঢ়াইছে। ক ’ ৰোনা ভাইৰাছৰ প্ৰাদূৰ্ভাৱৰ নিয়ন্ত্ৰণ কৰিব পৰা এনে দুটা শেহতীয়া উদ্ভাৱন হ ’ লঃ


    ১ ) ডিজিটেল আইআৰ থাৰ্মোমিটাৰঃ চিএছআইআৰ-এনচিএলৰ উদ্যোগ কেন্দ্ৰৰ ইনকিউবেটি বিএমইকেৰ মূৰব্বী শ্ৰীমান প্ৰতীক কুলকাৰ্ণীয়ে হাতেৰে ব্যৱহাৰ কৰিব পৰা এক ডিজিটেল থাৰ্মোমিটাৰ প্ৰস্তুত কৰিছে। ই হ ’ ল ক ’ ৰোনা ভাইৰাছৰ প্ৰাদূৰ্ভাৱ নিয়ন্ত্ৰণ কৰিব পৰা এক উপযোগী আহিলা। মোবাইল ফোন অথবা পাৱাৰ বেংকক এই থাৰ্মোমিটাৰৰ শক্তি উৎস হিচাপে ব্যৱহাৰ কৰিব পাৰি। আইআৰ থাৰ্মোমিটাৰৰ ডিজাইন অ ’ পেন ছ ’ ৰ্চৰ ৰূপত উপলব্ধ হৈছে। ইয়ে থাৰ্মোমিটাৰ নিৰ্মাণৰ স্থানীয় চাহিদা পূৰণত সহায় কৰিব। এতিয়া ভাৰত ইলেক্ট্ৰ ’ নিকছ লিমিটেড, পুনেৰ অংশীদাৰিত্বৰ সৈতে ইয়াৰ নিৰ্মাণ বৃদ্ধি কৰা হ ’ ব।


    ২ ) দ্বিতীয়টো উদ্ভাৱন হ ’ ল অক্সিজেন সংবৰ্ধন ইউনিট(অ ’ ইইউ) : ক ’ ভিড-১৯ ৰোগীয়ে উশাহ-নিশাহত সমস্যাৰ সন্মুখীন হোৱাত তেনে ৰোগীৰ বাবে এটা জৰুৰী প্ৰয়োজনীয় আহিলা হ ’ ল অক্সিজেন। এই প্ৰয়োজনীয়তাৰ প্ৰতি লক্ষ্য ৰাখি এনচিএলৰ পলিমাৰ ছায়েন্স এণ্ড ইঞ্জিনিয়াৰিং ডিভিজনৰ মূৰব্বী ড০ উলহাছ খাৰুলে অক্সিজেন সংবৰ্ধিত ইউনিট(অ ’ ইইউ) বিকশিত কৰিছে। এই ইউনিটে পৰিৱেশৰ বায়ুমণ্ডলত অক্সিজেনৰ মাত্ৰা ২১-২২ শতাংশৰ পৰা ৩৮-৪০শতাংশলৈ বৃদ্ধি কৰে। ইয়াৰ বৈধতা পৰীক্ষাৰ বাবে বাংগালুৰুৰ টিইউভি ৰেইনলেণ্ড ইণ্ডিয়া প্ৰাইভেট লিমিটেডলৈ প্ৰেৰণ কৰা হৈছে। প্ৰায় ১০টা অ ’ ইইউ মেছিন পুনেৰ এনচিএল বিইএলত একগোট কৰা হ ’ ব আৰু পৰীক্ষাৰ পিছত ইয়াৰ নিৰ্মাণ বৃদ্ধি কৰা হ ’ ব।


    *****


    KGS/(DST-CSIR)/MS

    
    
    (Release ID: 1613218) Visitor Counter : 8
    
    
      Read this release in: English , Urdu , Hindi , Marathi , Bengali , Manipuri , Punjabi , Gujarati , Tamil , Telugu , Kannada