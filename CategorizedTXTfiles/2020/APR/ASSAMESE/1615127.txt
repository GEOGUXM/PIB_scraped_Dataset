      গৃহ মন্ত্ৰালয়

      ‘ঝুম মীটিং প্লেটফৰ্ম’-ৰ সুৰক্ষিত ব্যৱহাৰ সন্দৰ্ভত গৃহ মন্ত্ৰালয়ৰ পৰামৰ্শাৱলী
      Posted On: 16 APR 2020 4:30PM by PIB Guwahati


    ব্যক্তিগত পৰ্যায়ত ‘ ঝুম মীটিং প্লেটফৰ্ম ’ ব্যৱহাৰ কৰোতাসকলৰ বাবে সুৰক্ষিত ৰূপত এই প্লেটফৰ্মৰ ব্যৱহাৰ নিশ্চিত কৰাৰ লক্ষ্যৰে কেন্দ্ৰীয় চৰকাৰৰ গৃহ পৰিক্ৰমা মন্ত্ৰালয়ৰ অধীনস্থ ‘ চাইবাৰ ক ’ -অৰ্ডিনেশ্যন চেণ্টাৰ ’ ( CyCord )য়ে এক পৰামৰ্শাৱলী জাৰি কৰিছে। সেই অনুসৰি কোনো পৰিস্থিতিতে এই প্লেটফৰ্ম চৰকাৰী বিষয়া-বৰ্গ, বিষয়া-কৰ্মচাৰী অথবা কোনোধৰণৰ চৰকাৰী কাম-কাজত ব্যৱহাৰ কৰিব নোৱাৰিব।


    এই পৰামৰ্শাৱলীত ‘ ইণ্ডিয়ান কম্পিউটাৰ ইমাৰ্জেন্সী ৰেছপন্স টীম ’ (Cert-In) -য়ে ইতিমধ্যে জাৰি কৰা বিধি-নিৰ্দেশনাৰ জেৰ টানি কোৱা হয় যে ‘ ঝুম ’ কেতিয়াও এক নিৰাপদ ‘ প্লেটফৰ্ম ’ নহয়। অৱশ্যে ব্যক্তিগত পৰ্যায়ত এতিয়াও যদি কোনোবাই এই প্লেটফৰ্ম ব্যৱহাৰ কৰিব খোজে তেন্তে সুৰক্ষিত ৰূপত ইয়াৰ ব্যৱহাৰ নিশ্চিত কৰাৰ বাবেই এই বিধি-নিৰ্দেশনা জাৰি কৰা হৈছে।


    ‘ ঝুম কনফাৰেন্স ৰুম ’ -ত যিকোনো ধৰণৰ অকৰ্তৃত্বশীল প্ৰৱেশ ৰোধ কৰাৰ লগতে কোনো পৰস্থিতিতে যাতে আলোচনাত অংশ লোৱা আন ব্যৱহাৰকাৰীৰ টাৰ্মিনেলসমূহত অকৰ্তৃত্বশীল অংশগ্ৰহণকাৰীয়ে কোনো ধৰণৰ উদ্দেশ্য-প্ৰণোদিত আক্ৰমণ সংঘটিত কৰিব নোৱাৰে সেয়া নিশ্চিত কৰাই এই বিধি-নিৰ্দেশনাৰ সামগ্ৰীক উদ্দেশ্য বুলি উল্লেখ কৰা হৈছে।


    এই সম্পৰ্কীয় সবিশেষ তথ্য তলৰ ‘ লিংক ’ যোগে উপলব্ধ কৰিব পৰা যাব।


    link .


    *****


    VG/SNC/VM /KB

    
    
    (Release ID: 1615127) Visitor Counter : 23
    
    
      Read this release in: Punjabi , Telugu , English , Urdu , Hindi , Marathi , Bengali , Gujarati , Odia , Tamil , Kannada , Malayalam