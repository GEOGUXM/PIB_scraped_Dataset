      স্বাস্থ্য আৰু পৰিয়াল কল্যাণ মন্ত্ৰালয়

      ভাৰতীয় মেডিকেল সংস্থাৰ সৈতে ন’ভেল ক’ৰোনা ভাইৰাছ (ক’ভিড-১৯)ৰ ক্ষেত্ৰত গ্ৰহণ কৰা পদক্ষেপ আৰু প্ৰস্তুতিৰ পৰ্যালোচনা ডা০ হৰ্ষ বৰ্ধনৰ
      
      একতা, সঠিক পদক্ষেপ, উদ্যম আৰু পেচাদাৰিত্ব হৈছে ক’ভিড-১৯ৰ বিৰু্ধে জয়ৰ আহিলাঃ ডা০ হৰ্ষ বৰ্ধন

      Posted On: 01 APR 2020 7:00PM by PIB Guwahati

    কেন্দ্ৰীয় স্বাস্থ্য আৰু পৰিয়াল কল্যান মন্ত্ৰী ডা০ হৰ্ষ বৰ্ধনে ভিডিঅ’ কনফাৰেন্সিংযোগে ভাৰতীয় মেডিকেল সংস্থা(আইএমএ) আৰু ইয়াৰ ৰাজ্যিক শাখাসমূহৰ জ্যেষ্ঠ সদস্যবৃন্দৰে ক’ভিড-১৯ৰ সন্দৰ্ভত সংশ্লিষ্ট চিকি ৎ সা কৰ্মীয়ে হাতত লোৱা প্ৰস্তুতিৰ পৰ্যালোচনা কৰে৷ এই উপলক্ষে তেওঁলোকক দেশৰ শেহতীয়া পৰিস্থিতি, বিভিন্ন নিৰ্দেশনা, চিকি ৎ সা আৰু প্ৰ’টকলৰ বিষয়ে অৱগত কৰা হয়৷ দিল্লী, কেৰালা, ঝাৰখণ্ড, মহাৰাষ্ট্ৰ, অৰুণাচল প্ৰদেশ, তামিলনাডু, পাঞাৱ, অন্ধ্ৰপ্ৰদেশ, ৰাজস্থান, মিজোৰাম, কৰ্ণাটক, মনিপুৰ, অসম, ওড়িশা, গুজৰাট, চণ্ডীগড়, তেলেংগানা আৰু উত্তৰাখণ্ডৰ চিকি ৎ সকসকলে এই কনফাৰেন্সত অংশগ্ৰহণ কৰে৷


    স্বাস্থ্য মন্ত্ৰীগৰাকীয়ে কয় যে ৰাজ্য চৰকাৰসমূহৰ সৈতে সহযোগিতাৰে ক’ভিড-১৯ প্ৰতিৰোধ কৰাৰ বাবে উচ্চ পৰ্যায় নিৰীক্ষণ ব্যৱস্থা আৰু বিভিন্ন পদক্ষেপ গ্ৰহণ কৰা হৈছে৷ তেওঁ লগতে প্ৰধানমন্ত্ৰীয়ে মন্ত্ৰালয় / বিভাগ আৰু ৰাজ্য তথা কেন্দ্ৰীয় শাসিত অঞ্চলসমূহৰ সংশ্লিষ্ট শীৰ্ষ বিষয়াসকলৰ সৈতে নিয়মীয়াকৈ পৰিস্থিতি নিৰীক্ষণৰ লগতে পৰ্যালোচনা কৰি থকা বুলিও জনায়৷


    ডা০ হৰ্ষ বৰ্ধনে ৰোগীৰ বিচনা, আছুতীয়া কক্ষ, উন্নতমানৰ পৰীক্ষাৰ বাবে গৱেষণাগাৰৰ প্ৰস্তুতি ইত্যাদি দিশবোৰ পৰ্যালোচনা কৰে৷ তেওঁ আইএমএ আৰু ইয়াৰ আঞ্চলিক সদস্যবৃন্দক ৰাজ্য, জিলা আৰু স্থানীয় পৰ্যায়ত চৰকাৰী ব্যৱস্থাক সক্ৰিয়ভাৱে সহায় কৰিবলৈ এক টাস্ক ফৰ্চ গঠন কৰিবলৈ কয়৷ তেওঁ লগতে কয় যে এগৰাকী চিকি ৎ সা বৃত্তিৰ লোক হিচাপে এখন সমাজৰ তৃণমুল পৰ্যায়ৰ লোকসকলক শুদ্ধ তথ্য তথা জ্ঞান প্ৰদানত তেওঁলোকৰ যথেষ্ট ভূমিকা আছে৷ তেওঁ কয়, “ দেশৰ বৃহত্তৰ স্বাৰ্থত লকডাউন সক্ৰিয় আৰু দায়বদ্ধভাৱে সফল কৰাৰ ক্ষেত্ৰত জনসাধাৰণৰ মাজত সজাগতা সৃষ্টিৰে আপোনালোকে চৰকাৰক সহায় কৰিব পাৰে৷ ”


    চিকি ৎ সা খণ্ডৰ সৈতে জড়িত বিভিন্ন বৃত্তিৰ লোকসকলক প্ৰশংসা কৰি ডা০ হৰ্ষ বৰ্ধনে কয় যে ক’ভিড-১৯ৰ ভয়াবহতা দূৰ কৰাৰ ক্ষেত্ৰত চৰকাৰে সৈতে সকলো ৱে একেলগে কাম কৰিব লাগিব৷ বিগত ৩ মাহত চিকি ৎ সা কৰ্মীসকলে ক’ভিড-১৯ৰ মোকাবিলা কৰাৰ ক্ষেত্ৰত দেখুওৱা ধৈৰ্যৰ বাবে তেওঁলোকক লৈ দেশবাসী গৌৰৱান্বিত বুলি কয় স্বাস্থ্যমন্ত্ৰীগৰাকীয়ে৷ ‘ চৰকাৰ আপোনালোকৰ কাষত সদায়েই আছে ’ বুলি সদৰি কৰি তেওঁ দেশত ক ’ ভিড - ১৯ৰ মোকাবিলা কৰাৰ বাবে ব্যক্তিগত চিকি ৎ সক আৰি হাস্পতালৰ দ্বাৰা চৰকাৰৰ সৈতে কৰি থকা বিভিন্ন সহযোগিতামুলক পদক্ষেপৰো প্ৰশংসা কৰে৷ তেওঁ পুনৰ দেশবাসীক জনায় যে চিকি ৎ সক তথা স্বাস্থ্যকৰ্মীসকলক বহিস্কৃত কৰা তথা লক্ষ্য হিচাপে নল ’ ব , বৰঞ্চ তেওঁলোকে জনসাধাৰণৰ বাবে কৰা কামৰ প্ৰশংসাহে কৰিব লাগে৷ তেওঁ কয় যে ক ’ ভিড - ১৯ৰ মোকাবিলা কৰাৰ বাবে চিকি ৎ সক নাৰ্ছ , স্বাস্থ্যকৰ্মীসকল সন্মান , সমৰ্থন আৰু ধন্যবাদৰ পাত্ৰ৷


    ডা০ হৰ্ষ বৰ্ধনে লগতে টেলিমেডিচিনৰ ক্ষেত্ৰত প্ৰকাশিত নিৰ্দেশনাৰ সন্দৰ্ভত কয় যে চিকি ৎ সকলে টেলিফোনতে পৰামৰ্শ আৰু ডিজিটেল প্ৰেছক্ৰিপচন দিব পাৰিব , যাৰ দ্বাৰা ৰোগীয়ে ঘৰতে দৰৱ লাভ কৰিব আৰু লকডাইনৰ সময়ত ঘৰতে সুৰক্ষিত থাকিব পাৰিব৷


    তেওঁ ক’ভিড-১৯ৰ সংক্ৰমণ ৰুধিবলৈ সকলোকে লকডাউনৰ প্ৰতি সন্মান জনাই ব্যক্তিগত পৰিস্কাৰ-পৰিচ্ছন্নতা আৰু কোৱাৰেণ্টাইনত থকাসকলক সকলো নিৰ্দেশনা সঠিকভাৱে পালন কৰিবলৈ আহ্বান জনায়৷ তেওঁ সকলোকে ঘৰৰ ভিতৰত থাকিবলৈ তথা প্ৰয়োজনমতে ঘৰৰ পৰাই যিকোনো কাম কৰিবলৈ আহ্বান জনায়৷


    ****


    MV/MR /DB

    
    
    (Release ID: 1610263) Visitor Counter : 3
    
    
      Read this release in: English , Hindi , Tamil , Telugu , Malayalam