      মানৱ সম্পদ উন্নয়ণ মন্ত্ৰালয়

      স্বয়ম আৰু স্বয়মপ্ৰভাৰ সন্দৰ্ভত নতুন দিল্লীত পৰ্যালোচনা বৈঠকত অধ্যক্ষতা কেন্দ্ৰীয় মানৱ সম্পদ উন্নয়ন মন্ত্ৰীৰ
      Posted On: 20 APR 2020 7:23PM by PIB Guwahati


    কেন্দ্ৰীয় মানৱ সম্পদ উন্নয়ন মন্ত্ৰী ৰমেশ পোখৰিয়াল ‘ নিশংকে ’ আজি নতুন দিল্লীত ৰাষ্ট্ৰীয় অলনাইন শিক্ষা মঞ্চ স্বয়ম আৰু ৩২ ডিটিএইচ দূৰদৰ্শন শিক্ষা চেনেল স্বয়মপ্ৰভাৰ সন্দৰ্ভত এক পৰ্যালোচনা বৈঠক অনুষ্ঠিত কৰে৷ মানৱ সম্পদ উন্নয়ন মন্ত্ৰালয়ৰ সচিব অমিত খাৰে , ইউজিচিৰ অধ্যক্ষ , ডি . পি . সিং , এআইচিটিইৰ অধ্যক্ষ অনিল সহস্ৰবুদ্ধে , এনচিইআৰটিৰ অধ্যক্ষ হৃষীকেশ সেনপতি , নিঅ ’ ছৰ অধ্যক্ষ , মন্ত্ৰালয়ৰ জ্যেষ্ঠ বিষয়া , ৰাষ্ট্ৰীয় সমন্বয়ক আৰু আইআইটি মাদ্ৰাজ , আইআইটি দিল্লী , আইআইএম বাংগালুৰু আৰু আইআইআইটি হায়দৰাবাদৰ একাংশ অধ্যাপকে বৈঠকত অংশগ্ৰহণ কৰে৷


    এই উপলক্ষে এই আঁচনিমূহৰ অগ্ৰগতিৰ এক চমু আভাস দিয়া হয়৷ লকডাউনৰ সময়ত স্বয়ম পাঠ্যক্ৰমৰ আৰু স্বয়মপ্ৰভা ভিডিঅ ’ সমূহৰ ব্যৱহাৰ তথা চাহিদা ব্যাপক বৃদ্ধি হোৱা পৰিলক্ষিত হৈছে৷


    স্বয়ম


    ১৯০২টা পাঠ্যক্ৰম উপলব্ধ এই আঁচনিয়ে শুভাৰম্ভণিৰে পৰা ১ . ৫৬ কোটি শিক্ষাৰ্থীক উপকৃত কৰিছে৷ বৰ্তমান ২৬লাখতকৈ অধিক শিক্ষাৰ্থীয়ে ৫৭৪টা পাঠ্যক্ৰম গ্ৰহণ কৰি আছে৷ সামগ্ৰিকভাৱে ইয়াত ১৫০৯টা স্ব - শিক্ষণ পাঠ্যক্ৰম আছে৷ স্বয়ম ২ . ০ই অনলাইন ডিগ্ৰী পাঠ্যক্ৰমত সহায় কৰে৷ এআইচিটিইৰ সৈতে মেপিং কৰি ইতিমধ্যে স্বয়ম পাঠ্যক্ৰমৰ সংযোজন ঘটোৱা হৈছে৷ একেদৰে ইউজিচি কমিটীৰ এক অ - কাৰীকৰী পাঠ্যক্ৰমো আৰম্ভ কৰাৰ যো - জা চলাই থকা হৈছে৷


    উল্লেখ্য যে ১৯০০ স্বয়ম পাঠ্যক্ৰম আৰু ৬০ , ০০০ স্বয়মপ্ৰভা ভিডিঅ ’ ১০টা আঞ্চলিক ভাষালৈ অনুবাদ কৰি শিক্ষাৰ্থীসকলক অধিক উপকৃত কৰাৰ সিদ্ধান্ত লোৱা হৈছে৷ ইঞ্জিনিয়াৰিঙৰ প্ৰথম বৰ্ষৰ পাঠ্যক্ৰমক অনুবাদৰ ক্ষেত্ৰত অগ্ৰাধিকাৰ দিয়া হৈছে৷ এই সমগ্ৰ প্ৰকল্প তা ৎ ক্ষণিকভাৱে নিৰ্দিষ্ট সময়ৰ ভিতৰত সম্পূৰ্ণ কৰা হ ’ ব৷ জনপ্ৰিয় পাঠ্যক্ৰম আৰু ভিডিঅ ’ সমূহ প্ৰথমে কৰা হ ’ ব৷ অতি কম সময়ৰ ভিতৰতে এই কাম সম্পূৰ্ণ কৰাৰ বাবে দেশৰ শিক্ষা প্ৰতিষ্ঠানসমূহক অৱদান আগবঢ়াবলৈ আহ্বান জনোৱা হ ’ ব৷ প্ৰত্যেক এনচিয়ে ২৩ এপ্ৰিলৰ ভিতৰত মানৱ সম্পদ উন্নয়ন মন্ত্ৰালয় ( ই - মেইল : NMEICT@nmeict.ac.in ) ক কাৰ্য পৰিকল্পনা দাখিল কৰিব৷


    ইতিমধ্যে সকলো আইআইটিৰ সঞ্চালকলৈ অনুবাদৰ বিষয়বস্তু , নতুন বিষয় সৃষ্টি আৰু ক্ৰেডিট ট্ৰেন্ফাৰৰ গ্ৰহণযোগ্যতাৰ সন্দৰ্ভত সহায় কৰাৰ বাবে জাননী প্ৰেৰণ কৰা হৈছে৷ স্বয়ম ক্ৰেডিট গ্ৰহণ কৰাৰ বাবে বিশ্ববিদ্যালয় আৰু শিক্ষানুষ্ঠানসমূহক তদাৰক কৰিব বিশ্ববিদ্যালয় অনুদান আয়োগ আৰু এআইচিটিইয়ে৷


    স্বয়ম প্ৰভা


    স্বয়মপ্ৰভা হৈছে ৩২ ডিটিএইচ চেনেলৰ এটা সমষ্টি , যি জিছেট - ১৫ উপগ্ৰহ ব্যৱহাৰ কৰি ২৪ ঘণ্টাই উচ্চ মানসম্পন্ন শৈক্ষিক কাৰ্যসূচী প্ৰচাৰ কৰে৷ প্ৰতিদিনেই অতি কমেও চাৰি ঘণ্টা নতুন বিষয় প্ৰচাৰ কৰা হয় আৰু শিক্ষাৰ্থীসকলৰ সময়োপযোগী হোৱাকৈ পাঁচবাৰ পুনৰ সম্প্ৰচাৰ কৰা হয়৷


    বৈঠকত স্বয়মপ্ৰভাৰ পাঠ্যক্ৰম বিদ্যা দান কাৰ্যসূচীৰ জৰিয়তে সংগ্ৰহ কৰা , ৰেডিঅ ’, ছ ’ চিয়েল মিডিয়াৰ জৰিয়তে সম্প্ৰচাৰ ডিটিএইচসমূহ জনপ্ৰিয় কৰি তোলা , স্বয়মপ্ৰভা পৰ্টেলত থকা ভিডিঅ ’ সমূহ পাঠ্যক্ৰম আৰু বাৰ্ষিক দিনপঞ্জীৰ সৈতে মেপিং কৰা , চাৰিটা আইআইটি - পল চেনেলৰ বিষয়বস্তুৰ অনুবাদৰ বাবে আইআইটি দিল্লীক চিবিএছই , নিঅ ’ ছে সম্ভাব্য সকলোধৰণৰ সহায় কৰা ইত্যাদি সিদ্ধান্ত গ্ৰহণ কৰা হয়৷


    বৈঠকৰ এই সিদ্ধান্তসমূহ কাৰ্যকৰী কৰাৰ বাবে মন্ত্ৰালয়ে পৰ্যালোচনা কৰিব৷


    *****


    NB/AKJ/AK /DB

    
    
    (Release ID: 1616623) Visitor Counter : 19
    
    
      Read this release in: English , Urdu , Hindi , Manipuri , Punjabi , Gujarati , Tamil , Telugu , Kannada