      ৰেচম মন্ত্ৰালয়

      ক’ভিড-১৯ৰ চিকিৎসাত ব্যস্ত স্বাস্থ্যকৰ্মীসকলৰ বাবে প্ৰয়োজনীয় ক’ভাৰঅলৰ উৎপাদন হৈছে দিনে ১ লাখকৈ; আজি পৰ্যন্ত ১ মিলিয়ন ক’ভাৰঅল উৎপাদন হৈছে
      
      ক’ভিড-১৯ৰ বিৰুদ্ধে ঘোষণা কৰা যুদ্ধত স্বাস্থ্যকৰ্মীসকলৰ সুৰক্ষাৰ বাবে এয়া বৃহৎ সকাহ হিচাপে বিবেচিত হৈছে
      
      পিপিই ক’ভাৰঅল উৎপাদনত শীৰ্ষত আছে বেংগালুৰু; পিপিই ক’ভাৰঅল উৎপাদনৰ কেন্দ্ৰস্থলীলৈ পৰিণত হৈছে চেন্নাই, তিৰুপুৰ, ফাগৱাৰা, লুধিয়ানা, গুৰুগ্ৰাম, নয়ডা
      
      যোগান শৃংখল শ্ৰেণীৱদ্ধ কৰাৰ বাবে চৰকাৰে বিভিন্ন ঔদ্যোগিক সংস্থাৰ সৈতে কাম কৰি আছে, আতৰোৱা হৈছে প্ৰতিবন্ধকসমূহ
      Posted On: 26 APR 2020 3:57PM by PIB Guwahati


    দেশত প্ৰতিদিনে ১ লাখকৈ ক’ভাৰঅল উৎপাদন হ’বলৈ ধৰিছে যি ক’ভিড-১৯ৰ বিৰুদ্ধে মোকাবিলা কৰা স্বাস্থ্যকৰ্মীসকলৰ বাবে অতিশয় প্ৰয়োজনীয়৷ বেংগালুৰুয়ে এইক্ষেত্ৰত ক’ভাৰঅল উৎপাদনৰ ক্ষেত্ৰত শীৰ্ষস্থান দখল কৰিছে৷ দেশৰ প্ৰায় ৫০ শতাংশ ক’ভাৰঅল বেংগালুৰুত উৎপাদন হৈছে৷ বেংগালুৰুৰ বাদেও তিৰুপুৰ, চেন্নাই, কইম্বাটুৰ, আহমেদাবাদ, বদোডৰা, ফাগৱাৰা, লুধিয়ানা, কুসুমনগৰ, ভিৱান্দি, ডুংগৰপুৰ, কলকাতা, দিল্লী, নয়ডা, গুৰুগ্ৰাম আদি অঞ্চলসমূহেও পিপিই নিৰ্মাণত অগ্ৰগতি লাভ কৰিছে৷ এই পৰ্যন্ত মুঠ এক মিলিয়ন ক’ভাৰঅল উৎপাদন কৰা হৈছে৷


    এই পৰ্যন্ত দেশত চাৰিটা গৱেষণাগাৰ আছে য’ত কৃত্ৰিম ৰক্ত প্ৰৱেশ ৰোধক পৰীক্ষণ সুবিধাৰ লগতে ক’ভিড-১৯ৰ বাবে প্ৰয়োজনীয় ক’ভাৰঅল (পিপিই) নিৰ্মাণৰ অনুমোদন আছে৷


    পিপিই কিটসমূহ ৰাজ্যসমূহলৈ স্বাস্থ্য মন্ত্ৰালয়ৰ দ্বাৰা প্ৰয়োজনুসাৰে প্ৰেৰণ কৰা হৈছে৷ স্বাস্থ্য আৰু পৰিয়াল কল্যাণ মন্ত্ৰালয়, ফাৰ্মাচিউটিকেল বিভাগ আৰু বয়ন মন্ত্ৰালয়ে বিভিন্ন উদ্যোগ, ষ্টেকহ’ল্ডাৰ আৰু নিৰ্মাতাসকলৰ সৈতে ২৪ x ৭ যোগান শৃংখল অব্যাহত ৰখাৰ বাবে তথা সুচল যোগানৰ প্ৰতিৱন্ধকসমূহ আঁতৰাবলৈ নিৰৱচ্ছিন্নভাৱে কাম কৰি আছে৷


    ***


    SG/SB/MANN

    
    
    (Release ID: 1618422) Visitor Counter : 19
    
    
      Read this release in: English , Urdu , Hindi , Marathi , Bengali , Manipuri , Punjabi , Gujarati , Odia , Tamil , Telugu , Kannada