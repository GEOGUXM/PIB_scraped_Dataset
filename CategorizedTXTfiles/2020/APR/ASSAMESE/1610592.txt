      প্ৰতিৰক্ষা মন্ত্ৰালয়

      ক’ভিড-১৯ৰ বিৰুদ্ধে নাগৰিক কৰ্তৃপক্ষৰ সৈতে সহযোগিতাৰে কাম কৰি আছে সশস্ত্ৰ বাহিনীয়ে; বাধ্যতামূলক কাৰ্যপ্ৰণালীৰ পিছত ১,৭৩৭ জন কোৱাৰেণ্টাইন ব্যক্তিৰ ভিতৰত মুকলি কৰি দিয়া হৈছে ৪০৩ জনক
      Posted On: 03 APR 2020 11:25AM by PIB Guwahati


    ক ’ ভিড - ১৯ মহামাৰীৰ বিৰুদ্ধে যুঁজিবলৈ চিকিৎসা আৰু লজিষ্টিক সামগ্ৰী যোগানৰ বাবে অহৰ্নিশে কামত নামি পৰিছে সশস্ত্ৰ বাহিনী৷ সাধাৰণ জনতাক সহায়ৰ বাবে আগবাঢ়ি আহিছে সশস্ত্ৰ বাহিনীৰ চিকিৎসা সেৱা ( এএফএমএছ ) ৷


    সশস্ত্ৰ বাহিনীয়ে মুম্বাই , জয়ছালমেৰ , যোধপুৰ , হিন্দন , মানেছাৰ আৰু চেন্নাইকে ধৰি ছয়টা স্থানত কোৱাৰেণ্টাইনৰ সুবিধা প্ৰদান কৰি আছে৷ এই কেন্দ্ৰসমূহত ১৭৩৭ গৰাকী ব্যক্তিক ৰখা হৈছে আৰু ইয়াৰে ৪০৩ গৰাকী ব্যক্তিক ইতিমধ্যেই মুকলি কৰি দিয়া হৈছে৷ হিন্দন আৰু মানেছাৰৰ পৰা তিনিটা ধনাত্মক পৰিঘটনাক ছফদৰজং চিকিৎসালয়লৈ স্থানান্তৰিত কৰা হৈছে৷ প্ৰয়োজন অনুসাৰে ব্যৱহাৰ কৰিব পৰাকৈ ১৫টা অতিৰিক্ত সুবিধা মজুত ৰখা হৈছে৷


    সমগ্ৰ দেশৰ সশস্ত্ৰ বাহিনীৰ ৫১খন চিকিৎসালয়ত হাই ডিপেনডেন্সী ইউনিট , ইণ্টেনছিভ কেয়াৰ ইউনিটকে ধৰি উৎসৰ্গীকৃত ক ’ ভিড - ১৯ৰ সুবিধা আৱণ্টিত কৰা হৈছে৷ ইয়াৰ কিছুমান সুবিধা কলকাতা , বিশাখাপট্টনম , কোচি , ডুণ্ডীগল , বেংগালুৰু , কানপুৰ , জয়ছালমেৰ , যোৰহাট আৰু গোৰখপুৰত স্থাপন কৰা হৈছে৷


    পাঁচটা ভাইৰেল পৰীক্ষণ গৱেষণাগাৰ সশস্ত্ৰ বাহিনী চিকিৎসালয়সমূহত স্থাপন কৰা হৈছে য ’ ত ক ’ ভিড - ১৯ৰ পৰীক্ষণ কৰিব পৰা হ ’ ব৷ এইসমূহ হ ’ ল আৰ্মি হাস্পতাল ( গৱেষণা আৰু পৰামৰ্শ ), দিল্লী কাণ্ট ; এয়াৰফ ’ ৰ্চ কমাণ্ড হাস্পতাল , বেংগালোৰ আৰু আৰ্মড ফ ’ ৰ্চেছ মেডিকেল কলেজ , পুণে ; কমাণ্ড হাস্পতাল ( চেণ্ট্ৰেল কমাণ্ড ), লক্ষ্ণৌ আৰু কমাণ্ড হাস্পতাল ( নৰ্দাণ কমাণ্ড ), উধামপুৰ৷ অলপতে ছয়খন অতিৰিক্ত চিকিৎসালয়ো এই সুবিধাসমূহেৰে সজ্বিত কৰা হ ’ ব৷


    ভাৰতীয় বায়ুসেনা বাহিনীৰ ছয়খন বিশেষ বিমানে জনসাধাৰণক উদ্ধাৰ আৰু চিকিৎসা সেৱা প্ৰদানৰ কামত ব্যস্ত হৈ আছে৷ আইএএফৰ বিমান অত্যাৱশ্যকীয় সামগ্ৰী , চিকিৎসা সামগ্ৰী আৰু ঔষধ পৰিবহণৰ বাবে ব্যৱহৃত হৈছে৷ এই পৰ্যন্ত প্ৰায় ৬০ টন সামগ্ৰী দেশৰ বিভিন্ন প্ৰান্তলৈ কঢ়িওৱা হৈছে৷ দেশৰ বিভিন্ন স্থানত ২৮খন ফিক্সড উইংছ আৰু ২১খন হেলিকপ্টাৰ প্ৰস্তুত কৰি ৰখা হৈছে৷


    চুবুৰীয়া দেশসমূহৰ সাহায্যৰ বাবে ছয়খন নৌবাহিনীৰ জাহাজ প্ৰস্তুত কৰি ৰখা হৈছে৷ মালদ্বীপ , শ্ৰীলংকা , বাংলাদেশ , নেপাল , ভূটান আৰু আফগানিস্তানৰ বাবে পাঁচটা চিকিৎসা দল প্ৰস্তুত কৰি ৰখা হৈছে৷


    *******


    ABB/SS/Nampi/KA/DK/Savvy/ADA/Anand/MANN

    
    
    (Release ID: 1610592) Visitor Counter : 6
    
    
      Read this release in: English , Urdu , Marathi , Hindi , Bengali , Punjabi , Gujarati , Tamil , Telugu , Kannada , Malayalam