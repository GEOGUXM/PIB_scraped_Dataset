      বিজ্ঞান আৰু প্ৰযুক্তি মন্ত্ৰালয়

      বিদ্যুৎস্থিৰতা গুণসম্পন্ন বিজাণুনাশক প্ৰযুক্তিক বাণিজ্যিকীকৰণৰ বাবে পঠিওৱা হৈছে
      Posted On: 29 APR 2020 12:44PM by PIB Guwahati


    চণ্ডীগড়ৰ চি এচ আই আৰ-কেন্দ্ৰীয় বৈজ্ঞানিক সা-সৰঞ্জাম সংস্থানে (চি এচ আই আৰ-চি এচ আই অ ’ ) ক ’ ৰোনা মহামাৰীৰ বিৰুদ্ধে যুঁজিবলৈ ফলপ্ৰসূভাৱে বিজাণুনাশক ব্যৱহাৰৰ উদ্ভাৱনী প্ৰযুক্তি প্ৰস্তুত কৰি উলিয়াইছে। চি এচ আই আৰ-চি এচ আই অ ’ ই এই প্ৰযুক্তিৰ ষন্ত্ৰ বৃহ ৎ মাত্ৰাত উ ৎ পাদন কৰি বাণিজ্যিকীকৰণৰ বাবে নাগপুৰস্থিত ৰাইট ৱাটাৰ চল্যুশ্যনচ প্ৰাইভেট লিমিটেডলৈ পঠিয়াইছে। চি এচ আই আৰ-চি এচ আই অ ’ ৰ বিজ্ঞানীসকলৰমতে এই প্ৰযুক্তি ক ’ ৰোনাৰ লগতে অন্যান্য ৰোগৰ বিজাণুনাশৰ ক্ষেত্ৰত অতিশয় সামৰ্থবান তথা ফলপ্ৰসূ।


    স্থিতিশীল বিদ্যুতৰ নীতি অনুযায়ী বিদ্যু ৎ স্থিৰতা গুণসম্পন্ন বিজাণুনাশক প্ৰযুক্তিৰ যন্ত্ৰবিধ সাজি উলিওৱা হৈছে। ই মাইক্ৰ ’ অৰ্গেনিজমচ আৰু ভাইৰাছ নাশ কৰিব পৰাকৈ বিজাণুনাশক দ্ৰৱ্যসমূহ ১০-২০ মাইক্ৰ ’ মিটাৰ পৰিসৰত একেবাৰে মিহি মিহি টোপালেৰে সমানভাৱে ছটিয়াব পাৰে। টোপালবোৰ সৰু হোৱাৰ বাবে ই অধিক ঠাই সামৰি ল ’ ব পাৰে। পৰম্পৰাগত সঁজুলিসমূহৰ তুলনাত অতি কম দ্ৰৱ্যৰে অধিক ঠাই সামৰি লোৱাৰ সামৰ্থ থকাৰ বাবে এই যন্ত্ৰ ব্যৱহাৰৰ ফলত পৰিৱেশত ৰসায়নিক দ্ৰৱ্যৰ কু-প্ৰভাৱো হ্ৰাস পায়।


    “ ৰসায়নিক বিজাণুনাশক দ্ৰৱ্যৰ টোপালবোৰ যন্ত্ৰটোৰপৰা সমানভাৱে ছটিয়াব পাৰে বাবে লুকাই থকা কোনো বিজাণু সাৰি যাব নোৱাৰে আৰু ইয়াৰ ফলত বিজাণু তথা ভাইৰাছৰ নাশ হোৱাৰ সম্ভাৱনা বহু পৰিমাণে বৃদ্ধি পায়। ” এই প্ৰযুক্তিৰ আৱিষ্কাৰক, জ্যেষ্ঠ বিজ্ঞানী ড০ মনোজ কে ’ পেটেলে কয়।


    ৰাইট ৱাটাৰ চল্যুশ্যনচ প্ৰাইভেট লিমিটেডৰ সঞ্চালক অভিজিত গান আৰু চণ্ডীগড়ৰ চি এচ আই আৰ-চি এচ আই অ ’ ৰ বাণিজ্য আৰু প্ৰকল্প আঁচনি বিভাগৰ মূৰব্বী ড০ সুৰেন্দৰ সিং চেইনীৰ মাজত প্ৰযুক্তিক বাণিজ্যিকীকৰণৰ বাবে পঠিওৱাৰ ক্ষেত্ৰত বুজাবুজিৰ চুক্তি স্বাক্ষৰ কৰা হয়। চণ্ডীগড়ৰ চি এচ আই আৰ-চি এচ আই অ ’ ৰ সঞ্চালক ড০ সঞ্জয় কুমাৰ আৰু অন্যন্য বিভাগীয় মূৰব্বীসকলৰ উপস্থিতিত এক ভিডিঅ ’ কনফাৰেন্সযোগে এই প্ৰযুক্তি পঠিওৱাৰ অনুষ্ঠান সম্পাদন কৰা হয়।


    “ আমি ৰাজহুৱা স্থান, বিশেষকৈ চিকি ৎ সালয়, হাঁহ-কুকুৰা পালন কেন্দ্ৰ, ৰে ’ লগাড়ী আৰু বাছ , বিমানবন্দৰ আৰু আকাশীযান, কাৰ্যালয়, শ্ৰেণীকোঠা, হোটেল আদিত ব্যৱহাৰৰ বাবে এই বিদ্যু ৎ স্থিৰতা গুণসম্পন্ন বিজাণুনাশক প্ৰযুক্তিৰ যন্ত্ৰবিধ সাজি উলিয়াইছো। ই এক স্বাস্থ্যসন্মত জীৱনশৈলী প্ৰদান কৰাৰ লগতে জনস্বাস্থ্যৰ ক্ষেত্ৰত বিশেষ বৰঙণি যোগাবলৈ সক্ষম হ ’ ব আৰু ভাৰত চৰকাৰৰ স্বাস্থ্যৱান ভাৰত অভিয়ানৰ লগত প্ৰত্যক্ষভাৱে ইয়াক সংযোগ কৰিব পৰা যাব। ” চণ্ডীগড়ৰ চি এচ আই আৰ-চি এচ আই অ ’ ৰ সঞ্চালকগৰাকীয়ে কয়।


    “ বিভিন্ন ঔদ্যোগিক আৰু সামাজিক ব্যৱহাৰৰ বাবে, যেনে কীটনাশক ছটিওৱা, ধূলি আঁতৰাই পৰৱেশ পৰিষ্কাৰ কৰা আদি বিদ্যু ৎ স্থিৰতা গুণসম্পন্ন দ্ৰৱ্য ছটিয়াবপৰা কেইবাটাও প্ৰযুক্তি ইতিমধ্যে উদ্যোগলৈ পঠিওৱা হৈছে। ” ড০ সুৰেন্দৰ সিং চেইনীয়ে কয়। ( ইণ্ডিয়ান চায়েন্স ৱায়াৰ )


    ( বিতং তথ্যৰ বাবে ড০ সুৰেন্দৰ সিং চেইনীৰ লগত sssaini@csio.res.in যোগে যোগাযোগ কৰিব পাৰিব )


    ****


    KGS/( DST/(India Science Wire))/PRK

    
    
    (Release ID: 1619295) Visitor Counter : 13
    
    
      Read this release in: English , Urdu , Hindi , Bengali , Manipuri , Punjabi , Gujarati , Tamil , Telugu