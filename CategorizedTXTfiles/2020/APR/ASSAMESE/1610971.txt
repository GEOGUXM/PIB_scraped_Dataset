      মানৱ সম্পদ উন্নয়ণ মন্ত্ৰালয়

      কেন্দ্ৰীয় মানৱ সম্পদ মন্ত্ৰীয়ে ভিডিঅ’ কনফাৰেন্সৰ মাধ্যমেৰে বিভিন্ন বিশ্ববিদ্যালয়, মহাবিদ্যালয় আৰু বিদ্যালয়ৰ মূৰব্বী, শিক্ষক আৰু শিক্ষাৰ্থীৰে ক’ভিড-১৯ সন্দৰ্ভত মতবিনিময় কৰে
      
      ক’ভিড-১৯ৰ বিৰুদ্ধে যুঁজত সক্ৰিয় ভূমিকা পালনৰ বাবে সকলো শিক্ষক-শিক্ষাৰ্থীক কৃতজ্ঞতা শ্ৰী নিশাংকৰ
      
      জটিল ক্ষণত কেন্দ্ৰীয় মানৱ সম্পদ উন্নয়ন মন্ত্ৰালয়ে শিক্ষাৰ্থী আৰু শিক্ষকসকলক সমৰ্থন আগবঢ়াইছেঃ শ্ৰী ৰমেশ পোখৰিয়াল নিশাংক
      Posted On: 03 APR 2020 8:40PM by PIB Guwahati


    কেন্দ্ৰীয় মানৱ সম্পদ উন্নয়ন মন্ত্ৰী শ্ৰী ৰমেশ পোখৰিয়াল নিশাংকে আজি এক ভিডিঅ ’ কনফাৰেন্সৰ মাধ্যমেৰে দেশৰ ভিন্ন প্ৰান্তৰ কেইবাখনো বিশ্ববিদ্যালয় , মহাবিদ্যালয় আৰু বিদ্যালয়ৰ মূৰব্বী , শিক্ষক আৰু ছাত্ৰ - ছাত্ৰীৰ সৈতে ক ’ ৰোনা ভাইৰাছৰ সংক্ৰমণ সন্দৰ্ভত মতবিনিময় কৰে৷


    কেন্দ্ৰীয় মন্ত্ৰীগৰাকীয়ে বৈঠকত তেওঁলোকৰ সমস্যাসমূহ মনোযোগেৰে শুনাৰ লগতে চৰকাৰে ক ’ ৰোনা ভাইৰাছ প্ৰতিৰোধ কৰিবলৈ হাতত লোৱা পদক্ষেপসমূহ ৰাইজৰ মাজললৈ লৈ যোৱাৰ ক্ষেত্ৰত শিক্ষক সমাজে আগবঢ়োৱা সক্ৰিয় সহযোগিতাৰ বাবে তেওঁলোকক ধন্যবাদ জ্ঞাপন কৰে৷ সমগ্ৰ দেশৰ ৮০০ৰো অধিক লোকে ভিডিঅ ’ কনফাৰেন্সৰ মাধ্যমেৰে এই বৈঠকত অংশ লয়৷


    শ্ৰী নিশাংকে দেশৰ প্ৰায় ১০০০বিশ্ববিদ্যালয় , ৪৫০০০ মহাবিদ্যালয় , ১ . ৫মিলিয়ন শিক্ষাৰ্থী , ১কোটিৰো অধিক শিক্ষক - শিক্ষয়িত্ৰীক শলাগ লয় , যিয়ে ক ’ ভিড - ১৯ৰ সংক্ৰমণৰ বিৰুদ্ধে চলি থকা যুঁজত উল্লেখনীয় অৱদান আগবঢ়াইছে৷ তেওঁ কয় যে এই জটিল ক্ষণত সকলোৱে ধৈৰ্য - সংযমৰ পৰিচয় দিছে আৰু জনসাধাৰণৰ মাজত সজাগতা সৃষ্টি কৰিছে৷


    কেন্দ্ৰীয় মন্ত্ৰীগৰাকীয়ে উল্লেখ কৰে যে অতি কম দিনৰ ভিতৰত দেশত অনলাইন শিক্ষা ব্যৱস্থা আৰম্ভ হোৱাটোৱে শিক্ষকসকলৰ সংকল্প আৰু দৃঢ়তাক প্ৰতিফলিত কৰে , যাৰ ফলত কোটি কোটি ছাত্ৰ - ছাত্ৰীয়ে আজি শিক্ষা লাভ কৰিছে৷ ক ’ ৰোনা ভাইৰাছৰ বিৰুদ্ধে যুঁজৰ বাবে চিকিৎসা সা - সজুলি প্ৰস্তুত কৰিবলৈ গৱেষণা চলাই থকা দেশৰ উচ্চ শিক্ষা প্ৰতিষ্ঠানসমূহক শ্ৰী পোখৰিয়ালে অভিনন্দন জনায়৷


    শিক্ষকসমাজক সকলো ধৰণৰ স্বাস্থ্য সহযোগিতা আগবঢ়াবলৈ কেন্দ্ৰীয় চৰকাৰ সাজু বুলিও মন্ত্ৰীগৰাকীয়ে আশ্বাস দিয়ে৷ স্বাস্থ্য মন্ত্ৰালয় আৰু আয়ুস মন্ত্ৰালয়ে জাৰি কৰা নিৰ্দেশাৱলী পালন কৰিবলৈ তেওঁ সকলো শিক্ষক তথা ছাত্ৰ - ছাত্ৰীক আহ্বান জনায়৷ মন্ত্ৰীগৰাকীয়ে কয় যে আজিৰ শিক্ষাৰ্থীসকল কাইলৈ দেশৰ ভৱিষ্যত৷ গতিকে তেওঁলোকে এই সংকটৰ সময়ত নিজকে সুস্থ - সৱল কৰি ৰাখিব লাগিব , তেতিয়াহে আমাৰ ভৱিষ্যত সুৰক্ষিত আৰু সৱল হ ’ ব৷


    *****


    NB/AKJ/AK/MS

    
    
    (Release ID: 1610971) Visitor Counter : 13
    
    
      Read this release in: English , Kannada , Hindi , Gujarati , Tamil , Telugu