      বিজ্ঞান আৰু প্ৰযুক্তি মন্ত্ৰালয়

      ‘জেএনচিএএছআৰ’-য়ে বিকশিত কৰা বকলাৰে ৰোগৰ সংক্ৰমণ প্ৰতিৰোধৰ সম্ভাৱনা
      Posted On: 01 APR 2020 6:10PM by PIB Guwahati


    ‘ বিজ্ঞান আৰু প্ৰযুক্তি বিভাগ ’ ৰ অধীনস্থ স্বতন্ত্ৰ প্ৰতিষ্ঠান ‘ জৱাহৰলাল নেহৰু চেণ্টাৰ ফৰ এডভান্সড ছায়েণ্টিফিক ৰিছাৰ্চ ’ (জেএচিএএছআৰ)য়ে বিকশিত কৰা এবিধ আণবিক যতনে ক ’ ভিড-১৯বিৰোধী অভিযানটোলৈ এক আশাৰ বতৰা কঢ়িয়াই আনিছে। শেহতীয়া ভাবে প্ৰতিষ্ঠানটোৱে বিকশিত কৰা এটা পৰ্যায়ত ৰোগ নিয়ন্ত্ৰণ কৰিব পৰা এবিধ ‘ এণ্টি মাইক্ৰবিয়েল কোটিং ’ বা বিজাণুনাশক বকলাই কাপোৰ, প্লাষ্টিক আদিৰ দৰে সামগ্ৰীৰ উপৰিভাগত থিতাপি লোৱা কটভিড-১৯ৰ দৰে বিভিন্ন প্ৰকাৰৰ ভাইৰাছক মাৰিব পাৰে।


    ৰোগ প্ৰতিৰোধী সামৰ্থ্য বহন কৰা এইবিধ আণৱিক বকলা সম্পৰ্কীয় গৱেষণা পত্ৰখন ইতিমধ্যে ‘ এপ্লাইড মেটেৰিয়েল এণ্ড ইণ্টাৰফেচ ’ নামৰ জাৰ্ণেলখনে গ্ৰহণ কৰিছে। তথ্য মতে এইবিধ বকলাই সামগ্ৰীসমহূৰ ওপৰত থিতাপি লোৱা ইনফ্লুৱেঞ্জা ভাইৰাছৰ উপৰি ‘ পেথ ’ জেনিক বেক্টেৰিয়া ’ আৰু ‘ মেথেলিচিয়াম-প্ৰতিৰোধী ‘ ষ্টেফীল ’ ক ’ কাছ ঔৰেয়াছ ’ আৰু ‘ ফ্লুক ’ নেজল-প্ৰতিৰোধী চি এলবিকেন্ছ এছপিপি ’ আদিকে ধৰি বিভিন্ন প্ৰকাৰৰ ভেঁকুৰক সম্পূৰ্ণৰূপে মাৰিব পাৰিব।


    শেহতীয়া ভাবে প্ৰদুৰ্ভাৱ ঘটা ‘ ছাৰছ-কোভ-২ ’ ( SARS-CoV-2 )য়ে পৃথিৱীৰ জন-স্বাস্থ্যৰ প্ৰতি অভুতপূৰ্ব সংকটৰ সৃষ্টি কৰিছে। ক ’ ৰোনা ভাইৰাছো ইনফ্লুৱেঞ্জাৰ দৰেই এক ‘ এনভেলপ্ড ভাইৰাছ ’ । সেয়ে নতুনকৈ বিকশিত বকলাবিধে ‘ ছাৰছ-কোভ-২ ’ কো নিষ্ক্ৰিয় কৰিব পৰাৰ উপৰি কোনো বস্তুৰ উপৰিভাগত এইবিধ বকলা লগোৱাৰ ব্যৱস্থা কৰিলে ই বস্তুবিধক বিজাণৱে প্ৰদূষিত কৰাত বাধা দিব বুলি ধাৰণা কৰা হৈছে।


    এই সন্দৰ্ভত মন্তব্য কৰি এগৰাকী গৱেষকে কয় যে, ‘ আমি জনাত সকলোধৰণৰ ভাইৰাছ, বেক্টেৰিয়া আৰু ভেঁকুৰ মাৰিব পৰা এনে কোনো বকলা কৌশল এই পৰ্যন্ত ক ’ তো ব্যৱহাৰ হোৱা নাই। এইবিধ বকলা অতি সহজেই বিভিন্ন ধৰণৰ বস্তুৰ ওপৰত লগাব পৰা যাব বাবে ইয়াক লগোৱাৰ বাবে বিশেষ দক্ষতা থকা ব্যক্তিৰো প্ৰয়োজন নহ ’ ব বুলি তেওঁ মন্তব্য কৰে।


    কটৰোনা ভাইৰাছে সৃষ্টি কৰা শেহতীয়া পৰিস্থিতিৰ পৰিপ্ৰেক্ষিতত যদি এই বিধ আণবিক ব্যৱস্থাৰে বিকশিত কৰা বকলাই আশানুৰূপ সক্ৰিয়তা প্ৰদৰ্শন কৰাত সাফল্য দেখুৱাই তেন্তে ব্যক্তিগত প্ৰতিষ্ঠানৰ সহযোগত ‘ চিআৰঅ ’ (কনটেক্ট ৰিছাৰ্চ অৰ্গেনাইজেশ্যন)ৰ জৰিয়তে বিশাল পৰিমানে ইয়াক প্ৰস্তুত কৰি মাস্ক, গ্লোভছ, চিকত্সক আদিয়ে ব্যৱহাৰ কৰা গ্ৰাউন আদিৰ দৰে ব্যক্তিগত প্ৰতিৰক্ষামূলক সা-সামগ্ৰীসমূহৰ ওপৰত লগোৱাৰ ব্যৱস্থা কৰিব পৰা যাব। চিকিত্সালয়ৰ পৰিৱেশত বিজাণুৰ দ্বাৰা হ ’ ব পৰা প্ৰদূষণৰ পৰা চিকিত্সা সা-সামগ্ৰী তথা উপকৰণক সুৰক্ষিত ৰখাৰ বাবেও এইবিধ বকলা ব্যৱহাৰ কৰিব পৰা যাব বুলি আশা কৰা হৈছে।।


    *****


    KGS/(DST) /KB

    
    
    (Release ID: 1610085) Visitor Counter : 19
    
    
      Read this release in: English , Gujarati , Hindi , Marathi , Tamil , Telugu