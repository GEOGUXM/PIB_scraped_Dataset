      গ্ৰাহক পৰিক্ৰমা, খাদ্য আৰু ৰাজহুৱা বিতৰণ মন্ত্ৰালয়

      লকডাউনৰ সময়ছোৱাত উত্তৰ পূৰ্বাঞ্চলত ভাৰতীয় খাদ্য নিগম (FCI)-ৰ কাৰ্য-কলাপ
      
      এফচিআইয়ে ২৫ দিনৰ লকডাউনৰ সময়ছোৱাত প্ৰায় ৪,৪২,০০০ মেট্ৰিক টন সামগ্ৰীৰ সৈতে ১৫৮খন ৰে’লত উত্তৰ পূৰ্বাঞ্চললৈ খাদ্য-সামগ্ৰী পৰিবহণ কৰিছে যি প্ৰতিমাহে পৰিবহণ কৰা গড়ে প্ৰায় ৮০খন ৰে’লৰ দুগুণ
      
      
      উত্তৰ পূৰ্বাঞ্চলৰ দুৰ্গম অঞ্চলসমূহলৈ ৰে'লপথৰ লগতে স্থলপথেৰেও বৃহৎ পৰিমাণত সামগ্ৰীৰ পৰিবহণ কৰা হৈছে

      Posted On: 19 APR 2020 8:56PM by PIB Guwahati

    ২৪ . ০৩ . ২০২০ তাৰিখৰ পৰা দেশজুৰি লকডাউন ঘোষণা হোৱাৰ পৰিপ্ৰেক্ষিতত ভাৰতীয় খাদ্য নিগম ( এফচিআয়ে ) বিশেষভাৱে গুৰুত্ব প্ৰদান কৰিছে উত্তৰ পূৰ্বাঞ্চলক৷ সীমিত সংখ্যক ৰে ’ লৰ পৰিবহণ ব্যৱস্থাৰ বাবে সামগ্ৰী পৰিবহণত প্ৰত্যাহ্বানৰ সৃষ্টি হ ’ লেও এফচিআইৰ নিৰৱচ্ছিন্ন প্ৰয়াসৰ ফলত উত্তৰ পূৰ্বাঞ্চলৰ ৰাজ্যসমূহলৈ চাউল আৰু দাইলৰ যোগানত কোনো বাধাৰ সৃষ্টি হোৱা নাই৷


    এফচিআইয়ে ২৫ দিনৰ লকডাউনৰ সময়ছোৱাত প্ৰায় ৪ , ৪২ , ০০০ মেট্ৰিকটন সামগ্ৰীৰ সৈতে ১৫৮খন ৰে ’ লত উত্তৰ পূৰ্বাঞ্চললৈ খাদ্য - সামগ্ৰী পৰিবাহিত কৰিছে যি প্ৰতিমাহে পৰিবহণ হোৱা গড়ে প্ৰায় ৮০খন ৰে ’ লৰ দুগুণ হিচাপে বিবেচিত হৈছে৷ উত্তৰ পূৰ্বাঞ্চলৰ ৭ খন ৰাজ্যৰ এফচিআইৰ ৮৬টা গুডামৰ ভিতৰত কেৱল ৩৮টাত হে ৰে ’ ল যোগাযোগৰ ব্যৱস্থা আছে৷ মেঘালয় সম্পূৰ্ণ পথ পৰিবহণৰ ওপৰত নিৰ্ভৰশীল আৰু অৰুণাচলৰ ১৩টা গুডামৰ ভিতৰত ২টাত হে ৰে ’ ল যোগাযোগৰ ব্যৱস্থা আছে৷ আনহাতে মণিপুৰলৈ নাগালেণ্ডৰ ডিমাপুৰলৈ ৰে ’ লেৰে সামগ্ৰী পৰিবহণ হোৱাৰ পিছত পথ পৰিবহণৰ ওপৰত নিৰ্ভৰ কৰিবলগীয়া হয়৷


    অসমৰ বাবে ট্ৰাকৰ পৰিবহণ সাধাৰণতে ব্যৱহাৰ কৰা হৈছে৷ ২৫ দিনীয়া লকডাউনৰ সময়ছোৱাত অসমৰ পৰা মেঘালয়লৈ ৩৩ , ০০০ মেট্ৰিকটন খাদ্য সামগ্ৰী পথেৰে পৰিবহণ কৰা হৈছে৷ ঠিক সেইদৰে অৰুণাচললৈ ১১ , ০০০ মেট্ৰিকটন , ডিমাপুৰৰ পৰা মণিপুৰলৈ ১৪ , ০০০ মেট্ৰিকটন সামগ্ৰী পৰিবহণ কৰা হৈছে৷


    অসমৰ কেইটামান গুডামৰ বাহিৰে অন্য গুডামসমূহৰ আকাৰ সৰু হোৱাৰ পৰিপ্ৰেক্ষিতত পিডিএছ কাৰ্যাৱলীৰ বাবে নিয়মীয়া যোগান অত্যাৱশ্যকীয় হৈ পৰিছে৷ আনহাতে সীমা অঞ্চলত বলৱৎ হোৱা নিষেধাজ্ঞাসমূহৰ বাবেও এফচিআয়ে কিছু প্ৰত্যাহ্বানৰ সন্মুখীন হ ’ বলগীয়া হৈছে৷


    কিন্তু ২৫ দিনীয়া লকডাউনৰ সময়ছোৱাত ৩ , ৫১ , ০০০ মেট্ৰিকটন খাদ্য সামগ্ৰী বিভিন্ন ৰাজ্যলৈ আৰু ১ , ৭৪ , ০০০ মেট্ৰিকটন খাদ্য সামগ্ৰী পিএমজিএৱাই আঁচনিৰ অধীনত নিম্নোক্ত ধৰণে যোগান ধৰা হৈছেঃ


    অসমঃ ২ , ১৬ , ০০০ মেট্ৰিকটন


    অৰুণাচল প্ৰদেশঃ ১৭ , ০০০ মেট্ৰিকটন


    মেঘালয়ঃ ৩৮ , ০০০ মেট্ৰিকটন


    মণিপুৰঃ ১৮ , ০০০ মেট্ৰিকটন


    মিজোৰামঃ ১৪ , ০০০ মেট্ৰিকটন


    নাগালেণ্ডঃ ১৪ , ০০০ মেট্ৰিকটন


    ত্ৰিপুৰাঃ ৩৩ , ০০০ মেট্ৰিকটন


    এনএফএছএ আৰু পিএমজিকেএৱাইৰ আৱণ্টনৰ উপৰিও ৰাজ্যসমূহক এফচিআইয়ে মুক্ত বজাৰ বিক্ৰী দৰত অতিৰিক্তভাৱে চাউল আৰু আটা যোগান ধৰিছে৷ ইতিমধ্যেই অসম , অৰুণাচল প্ৰদেশ , মেঘালয় আৰু মণিপুৰে এই আঁচনিৰ অধীনত সামগ্ৰী গ্ৰহণ কৰিছে৷


    *****


    APS/PK/MS/BA/MANN

    
    
    (Release ID: 1616293) Visitor Counter : 14
    
    
      Read this release in: Punjabi , English , Urdu , Hindi , Bengali , Gujarati , Tamil , Telugu , Kannada