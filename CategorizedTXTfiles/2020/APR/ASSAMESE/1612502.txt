      মানৱ সম্পদ উন্নয়ণ মন্ত্ৰালয়

      ক’ভিড-১৯ৰ প্ৰবন্ধন সম্পৰ্কে প্ৰশিক্ষণ দিব পৰাকৈ ‘ইণ্টিগ্ৰেটেড গভ’(iGOT) শীৰ্ষক এলানি পাঠ্যক্ৰম মুকলি কৰিছে ভাৰত চৰকাৰে
      
      মহামাৰি প্ৰতিৰোধ কৰাৰ ক্ষেত্ৰত আগশাৰীত থাকি সেৱা আগবঢ়োৱা স্বাস্থ্য-কৰ্মীসকলৰ সামৰ্থ্য বৰ্দ্ধন কৰাই হ’ব এই প’ৰ্টেলৰ লক্ষ্য
      Posted On: 09 APR 2020 12:24PM by PIB Guwahati


    ক ’ ভিড-১৯ৰ বিৰুদ্ধে ভাৰতে যুদ্ধ অব্যাহত ৰাখিছে। ইফালে, এই অভিযানত একেবাৰে আগত থাকি সেৱা আগবঢ়াই অনন্য কৰ্ম দক্ষতাৰ পৰিচয় দিছে স্বাস্থ্যসেৱা-কৰ্মীসকলে। পিছে, এইসকল কৰ্মীক সলাই দি তেওঁলোকে ইতিমধ্যে সম্পাদন কৰা কাম-কাজসমূহ মূৰ পাতি ল ’ বলৈকে আন এক বৃহত কৰ্ম-বাহিনীৰ অতিকে জৰুৰী হৈ উঠিছে। ইফালে দিনে দিনে ক ’ ৰোনা আক্ৰান্তৰ সংখ্যা বাঢ়ি থকাৰ পৰিপ্ৰেক্ষিততো এনে একাংশ স্বাস্থ্যসেৱা-কৰ্মীৰ খুবেই প্ৰয়োজন হৈ উঠিছে।


    এনে প্ৰেক্ষাপটতে নতুন চাম স্বাস্থ্যসেৱা-কৰ্মীক ক ’ ভিড-১৯ৰ প্ৰবন্ধন সম্পৰ্কে প্ৰশিক্ষণ দিব পৰাকৈ ‘ ইণ্টিগ্ৰেটেড গভ ’ ( iGOT ) শীৰ্ষক এলানি পাঠ্যক্ৰম মুকলি কৰিছে ভাৰত চৰকাৰে । কেন্দ্ৰীয় মানৱ সম্পদ মন্ত্ৰালয়ৰ ‘ দীক্ষা প্লেটফৰ্ম ’ ত উপলব্ধ হ ’ বলগীয়া এই প ’ ৰ্টেলৰ জৰিয়তে মহামাৰি প্ৰতিৰোধ কৰাৰ ক্ষেত্ৰত আগশাৰীত থাকি সেৱা আগবঢ়োৱা স্বাস্থ্য-কৰ্মীসকলৰ সামৰ্থ্য বৰ্দ্ধন কৰিবলৈকে লক্ষ্য নিৰ্দ্ধাৰণ কৰা হৈছে। iGOT ত চিকিত্সক, নাৰ্ছ, পেৰামেডিক্স, স্বাস্থ্যবিধিৰ তদাৰকীৰে জড়িত স্বাস্থ্য কৰ্মী, টেকনিচিয়ান, এএনএম নাৰ্ছ, ৰাজ্য চৰকাৰৰ বিষয়া-বৰ্গ, অসামৰিক প্ৰতিৰক্ষাৰ বিষয়া-বৰ্গ, বিভিন্ন আৰক্ষী বাহিনীসমূহ, এনচিচি, নেহৰু যুৱ কেন্দ্ৰ সংগঠন, এনএছএছ, ভাৰতীয় ৰে ’ ড ক্ৰছ ছ ’ চাইটী, ভাৰত স্কাউট এণ্ড গাইড আৰু অন্যান্য স্বেচ্ছাসেৱী সংগঠনসমূহৰ বাবে প্ৰশিক্ষণ পাঠ্যক্ৰম সন্নিৱিষ্ট কৰা হৈছে।


    এই প ’ ৰ্টেলত প্ৰৱেশ কৰিবলৈ https://igot.gov.in/igot/ ৰে সংলগ্ন হ ’ ব লাগিব। ইতিমধ্যে অব্যাহত থকা ক ’ ভিড-১৯ বিৰোধী অভিযানটো চলাই ৰখাত অসুবিধা নহ ’ বৰ বাবেই ‘ প্লেটফৰ্ম ’ টোত সময়ৰ ধৰা-বন্ধা নকৰি ‘ ফ্লেক্সিটাইম ’ আৰু ‘ অন ছাইট ’ ভিত্তিত প্ৰশিক্ষণ প্ৰদানৰ ব্যৱস্থা কৰা হৈছে।


    *****


    NB/AKJ /AK/KB

    
    
    (Release ID: 1612502) Visitor Counter : 16
    
    
      Read this release in: English , Urdu , Hindi , Marathi , Manipuri , Punjabi , Gujarati , Odia , Tamil , Telugu , Kannada , Malayalam