      বিজ্ঞান আৰু প্ৰযুক্তি মন্ত্ৰালয়

      ক'ভিড-১৯ৰ গাণিতিক আৰু বাহ্যিক গাথঁনি সন্দৰ্ভত গৱেষণাৰ বাবে পুঁজি আবণ্টনত এছইআৰবিৰ অনুমোদন
      Posted On: 30 APR 2020 6:08PM by PIB Guwahati


    ভাৰত চৰকাৰৰ বিজ্ঞান আৰু প্ৰযুক্তিবিদ্যা বিভাগৰ (ডিএছটি)ৰ এক বৈধ নিকায় বিজ্ঞান আৰু অভিযান্তিক গৱেষণা পৰিষদে(এছইআৰবি) ক’ভিড-১৯ মহামাৰী নিয়ন্ত্ৰণৰ ক্ষেত্ৰত মেট্ৰিকছ আঁচনিৰ অধীনত গাণিতিক মডেলিং আৰু কম্পিউটেচনেল বাহ্যিক গাঁথনিৰ গৱেষণাৰ বাবে ১১টা প্ৰকল্পত পূঁজি আৱণ্টনত অনুমোদন জনাইছে৷


    ইয়াৰ উদ্দেশ্য হৈছে এছআইআৰ মডেলৰ সংশোধনৰ ভিত্তিত ক’ভিড-১৯ সম্পৰ্কীয় বিভিন্ন কাৰকৰ গাণিতিক তথা বাহ্যিক গাঁথনিৰ বিষয়ে গৱেষণা কৰা৷ এই কাৰকবোৰৰ ভিতৰত জনসংখ্যাৰ অসমতা, লক্ষণ দেখা দিয়া লোকসকলৰ ভূমিকা, প্ৰব্ৰজন আৰু কোৱাৰেণ্টাইন, সামাজিক দুৰত্ব আৰু লকডাউনৰ প্ৰভাৱ, আৰ্থ-সামাজিক ইত্যাদি উল্লেখ্যযোগ্য৷ এই গৱেষণা বিশেষকৈ ভাৰতীয় পৰিৱেশৰ ভিত্তিত কৰা হ’ব৷ এই গৱেষণালানিয়ে ক’ৰোনা মহামাৰীৰ দৰে সংক্ৰমিত ৰোগৰ আগজাননী লাভ কৰাত সহায় কৰিব৷ তদুপৰি, অধিক লোকক ইয়াৰ সংক্ৰমণৰ পৰা কিদৰে ৰক্ষা কৰিব পাৰি সেই সম্পৰ্কেও আভাস দিব৷ ৰোগ সংক্ৰমণৰ গতিশীল আৰ্হি হিচাপে পৰিগণিত এই অধ্যয়নে ক’ভিড-১৯ৰ সংক্ৰমণ ৰোধৰ ব্যৱস্থাৱলীৰ লগতে অগ্ৰণী স্বাস্থ্যকৰ্মী আৰু নীতি নিৰ্ধাৰকসকলক ফলপ্ৰসূ পদক্ষেপ গ্ৰহণত সহায় কৰিব৷


    মেট্ৰিকছৰ অধীনত প্ৰথম পৰ্যায়ত অনুমোদন লাভ কৰা এঘাৰ প্ৰকল্পত গৱেষণা কৰিব ক্ৰমে-কানপুৰ আইআইটিৰ অধ্যাপক মহেন্দ্ৰ কুমাৰ বাৰ্মা, চেন্নাই ভিট বিশ্ববিদ্যালয়ৰ অধ্যাপক মিনি ঘোষ, আইআইটি গুৱাহাটীৰ অধ্যাপক সিদ্ধাৰ্থ প্ৰতীপ চক্ৰৱৰ্তী, থিৰুৱন্তপুৰমস্থিত ভাৰতীয় বিজ্ঞান শিক্ষা আৰু গৱেষণা প্ৰতিষ্ঠানৰ অধ্যাপক উ ৎ পল মান্না, ছীমবায়’ছিছ ইণ্টাৰনেচনেল ইউনিভাৰ্ছিটীৰ অধ্যাপক ছাৰবাৰ্ৰী ৰাহুল শুক্লা, যাদৱপুৰ বিশ্ববিদ্যালয়ৰ অধ্যাপক নন্দদুলাল বৈৰাগী, আইআইআইটি গুৱাহাটীৰ ড০ সুৰজি ৎ পাঞ্জা. আইআইটি খড়গপুৰৰ ড০ গৌতম সেন, আইআইটি কানপুৰৰ ড০ হৰ্ষবৰ্ধন এইচ. কাটকাৰ, আইআইটি ৰুৰকীৰ ড০ প্ৰতিভা আৰু আইআইট ভিল্লাইৰ ড০ আৰজাদ আলম খেৰানী৷


    (সবিশেষ জানিবলৈ এছইআৰবিৰ বৈজ্ঞানিক ড০ প্ৰেমিলা মোহনৰ সৈতে premilamohan@serb.gov.in বা 011-40000390 নম্বৰত ফোন কৰিব পাৰে) )


    ****


    KGS/( DST) /DB

    
    
    (Release ID: 1620269) Visitor Counter : 13
    
    
      Read this release in: English , Gujarati , Urdu , Punjabi , Tamil , Telugu