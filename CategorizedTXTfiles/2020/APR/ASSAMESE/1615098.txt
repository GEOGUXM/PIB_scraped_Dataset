      স্বাস্থ্য আৰু পৰিয়াল কল্যাণ মন্ত্ৰালয়

      ক’ভিড-১৯ৰ শেহতীয়া তথ্য
      Posted On: 16 APR 2020 6:18PM by PIB Guwahati


    দেশত ক’ভিড-১৯ৰ প্ৰাদুৰ্ভাৱ ৰোধ কৰিবলৈ ৰাজ্য চৰকাৰ/কেন্দ্ৰীয়শাসিত অঞ্চলৰ প্ৰশাসনৰ সৈতে ভাৰত চৰকাৰে বিভিন্ন পদক্ষেপ গ্ৰহণ কৰিছে৷ এই পদক্ষেপসমূহৰ উচ্চ পৰ্যায়ত নিয়মীয়াকৈ নিৰীক্ষণ হৈ আছে৷ চৰকাৰে ৰাজ্য/কেন্দ্ৰীয়শাসিত প্ৰদেশসমূহত লকডাউনৰ কাৰ্যকৰী নিশ্চিতিত গুৰুত্ব প্ৰদান কৰিছে৷


    কেন্দ্ৰীয় স্বাস্থ্য আৰু পৰিয়াল কল্যাণ মন্ত্ৰী ডাঃ হৰ্ষৱৰ্ধনে বিশ্ব স্বাস্থ্য সংস্থাৰ জ্যেষ্ঠ বিষয়া আৰু ক্ষেত্ৰীয় বিষয়া তথা কেন্দ্ৰ আৰু ৰাজ্য চৰকাৰৰ স্বাস্থ্য প্ৰাধিকৰণৰ সৈতে ভাৰতত ক’ভিড-১৯ক পৰাভূত কৰিবলৈ বিভিন্ন উপায়সমূহৰ বিষয়ে ভিডিঅ’ কনফাৰেন্সযোগে আলোচনা কৰে৷


    কেন্দ্ৰীয় স্বাস্থ্য আৰু পৰিয়াল কল্যাণ মন্ত্ৰী ডাঃ হৰ্ষৱৰ্ধনে ভিডিঅ’ কনফাৰেন্সিং যোগে ৫০ গৰাকীতকৈও অধিক ঔদ্যোগিক নেতৃবৰ্গৰ সৈতে বাৰ্তালাপত মিলিত হয়৷ বৈঠকখনত ঔদ্যোগিক নেতাসকলে অৰ্থনীতিৰ পুনৰুজ্জীৱিতকৰণ, পৰীক্ষণ সুবিধাৰ উপলব্ধতা, কোৱাৰেণ্টাইনৰ সুবিধা, ফাৰ্মাচিউটিকেল উদ্যোগসমূহৰ বাবে কেঁচামাল, ৰোগ নিৰীক্ষণ, টেলিমেডিচিন সুবিধাৰ ব্যৱহাৰ, প্ৰতিৰোধাত্মক স্বাস্থ্যসেৱা ইত্যাদিৰ ক্ষেত্ৰত প্ৰকাশ কৰা উদ্বেগসমূহৰ উত্তৰ প্ৰদান কৰে মন্ত্ৰীগৰাকীয়ে৷


    স্বাস্থ্য আৰু পৰিয়াল কল্যাণ মন্ত্ৰালয়ে লকডাউনৰ সময়ছোৱাত সুৰক্ষিত খোৱা পানী সন্দৰ্ভত এক ৰাজহুৱা জাননী জাৰি কৰে৷ মন্ত্ৰালয়ে প্ৰতিখন ৰাজ্য/কেন্দ্ৰীয়শাসিত প্ৰদেশৰ বাবে শেহতীয়া প্ৰাদুৰ্ভাৱৰ সময়ত অত্যাৱশ্যকীয় স্বাস্থ্য সেৱা যোগানৰ বাবে এক বিশদ নিৰ্দেশনাৱলীও মুকলি কৰে৷


    আজি পৰ্যন্ত দেশত ক’ভিড-১৯ৰ ১২,৩৮০টা নিশ্চিত পৰিঘটনা আৰু ৪১৪টা মৃত্যুৰ পৰিঘটনা প্ৰতিবেদিত হৈছে৷ ১৪৮৯ জন ব্যক্তি আৰোগ্য হৈছে৷ ভাৰতত ক’ভিড-১৯ৰ মৃত্যুৰ পৰিঘটনাৰ হাৰ (চিএফআৰ) ৩.৩%৷ আৰোগ্য হোৱা ৰোগৰ পৰিমাণ ১২.০২%৷


    এই পৰ্যন্ত ৩২৫খন জিলাই কোনো পৰিঘটনা প্ৰতিবেদিত কৰা নাই৷ যোৱা ২৮ দিনৰ পৰা মাহে, পুডুচেৰীয়ে কোনো নতুন পৰিঘটনা প্ৰতিবেদিত কৰা নাই৷ নিম্নোক্ত জিলাসমূহে বিগত ১৪ দিনত কোনো নতুন পৰিঘটনা প্ৰতিবেদিত কৰা নাইঃ

                                                                              
ৰাজ্য              জিলাৰ সংখ্যা  জিলাৰ নাম                                    
                                                                              
                                                                              
                                                                              
বিহাৰ              ১             পাটনা                                        
                                                                              
                                                                              
                                                                              
পশ্চিম বংগ         ১             নাডিয়া                                       
                                                                              
                                                                              
                                                                              
ৰাজস্থান           ১             প্ৰতাপগড়                                     
                                                                              
                                                                              
                                                                              
গুজৰাট             ২             গিৰ সোমনাথ, পোৰবন্দৰ                         
                                                                              
                                                                              
                                                                              
তেলেংগানা          ১             ভদ্ৰদাৰি কোথাগুডেম                           
                                                                              
                                                                              
                                                                              
গোৱা               ১             দক্ষিণ গোৱা                                  
                                                                              
                                                                              
                                                                              
উত্তৰাখণ্ড         ১             পৌৰি গাৰৱাল                                  
                                                                              
                                                                              
                                                                              
উত্তৰ প্ৰদেশ       ১             পিলিভিট                                      
                                                                              
                                                                              
                                                                              
জম্মু আৰু কাশ্মীৰ  ১             ৰাজৌৰি                                       
                                                                              
                                                                              
                                                                              
মণিপুৰ             ১             পশ্চিম ইম্ফল                                 
                                                                              
                                                                              
                                                                              
চট্টিশগড়           ৩             বিলাসপুৰস দুৰ্গ আৰু ৰাজনন্দগাওঁ, ৰায়পুৰ      
                                                                              
                                                                              
                                                                              
মিজোৰাম            ১             পশ্চিম আইজল                                  
                                                                              
                                                                              
                                                                              
কৰ্ণাটক            ৫             দেৱাংগিৰী, কোডাগ্গু, টুমকুৰ, উডুপি আৰু বেলাৰী
                                                                              
                                                                              
                                                                              
কেৰালা             ২             ৱায়ানাড আৰু কট্টায়াম                         
                                                                              
                                                                              
                                                                              
পাঞ্জাৱ            ২             এছবিএছ নগৰ হোছিয়াৰপুৰ                        
                                                                              
                                                                              
                                 ( ২৯ - ০৩ - ২০২০ )                           
                                                                              
                                                                              
                                                                              
হাৰিয়ানা           ২             পানিপথ                                       
                                                                              
                                                                              
                                 ৰোহটক ( ৩০ - ০৩ - ২০২০ )                     
                                                                              
                                                                              
                                                                              
মধ্য প্ৰদেশ        ১             শিৱপুৰী জিলা                                 
                                                                              
                                                                              

    ক’ভিড-১৯ সম্পৰ্কীয় সকলো প্ৰমাণীকৃত আৰু আপডেটেড তথ্য, নিৰ্দেশনা আৰু পৰামৰ্শৱলীৰ বাবে অনুগ্ৰহ নিয়মীয়াকৈ পৰিদৰ্শন কৰকঃ https://www.mohfw.gov.in/ .


    technicalquery.covid19@gov.in লৈ ক’ভিড-১৯ সম্পৰ্কীয় কাৰিকৰী জিজ্ঞাসা আৰু অন্য জিজ্ঞাসাৰ বাবে ncov2019@gov.in লৈ মেইল কৰিব পাৰে৷


    ক’ভিড-১৯ সম্পৰ্কীয় যিকোনো জিজ্ঞাসাৰ বাবে অনুগ্ৰহ কৰি +৯১-১১-২৩৯৭৮০৪৬ অথবা ১০৭৫ (টোল-ফ্ৰী) নম্বৰত স্বাস্থ্য আৰু পৰিয়াল কল্যাণ মন্ত্ৰালয়লৈ ফোন কৰিব পাৰে৷


    https://www.mohfw.gov.in/pdf/coronvavirushelplinenumber.pdf ত ক’ভিড-১৯ৰ বাবে ৰাজ্য/কেন্দ্ৰীয়শাসিত অঞ্চলৰ হেল্পলাইন নম্বৰসমূহ উল্লেখ কৰা আছে৷


    *****


    MV/MANN

    
    
    (Release ID: 1615098) Visitor Counter : 12
    
    
      Read this release in: English , Urdu , Hindi , Marathi , Manipuri , Bengali , Punjabi , Gujarati , Tamil , Telugu , Kannada , Malayalam