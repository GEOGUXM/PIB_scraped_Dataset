      তথ্য আৰু সম্প্ৰচাৰ মন্ত্ৰালয়

      ক’ভিড-১৯ৰ বিপৰীতে কোনো জনগোষ্ঠীৰ ৰোগ প্ৰতিৰোধ ক্ষমতা সংক্ৰান্তীয় অধ্যয়ন চলা নাই : আইচিএমআৰ
      
      ‘পিআইবি-গুৱাহাটী’ৰ সত্যানুসন্ধানী গোটে খণ্ডন কৰিলে ভুৱা বাতৰি

      Posted On: 22 APR 2020 5:16PM by PIB Guwahati

    ‘ ছ ’ চিয়েল মিডিয়া ’ ত আজি ব্যাপক হাৰত প্ৰচাৰিত হোৱা এক ‘ টুইট ’ ত উল্লেখ কৰা হৈছে যে এই পৰ্যন্ত সমগ্ৰ ভাৰততে কোনো থলুৱা অসমীয়া মানুহ ক ’ ভিড-১৯ৰ দ্বাৰা আক্ৰান্ত হোৱা নাই। এই সংক্ৰান্তত ‘ কাউন্সিল অব মেডিকেল ৰিছাৰ্চ ’ (আইচিএমআৰ) এ থলুৱা অসমীয়াৰ শাৰিৰীক ৰোগ প্ৰতিৰোধ ক্ষমতা সন্দৰ্ভত অধ্যয়ন চলাব পাৰে বুলিও ‘ টুইট ’ বাৰ্তাটোত উল্লেখ কৰা হৈছে।


    পিছে, এনে কো নো অধ্যয়ন ‘ আইচিএমআৰ ’ - এ চলোৱা নাই বুলি উল্লিখিত টুইট বাৰ্তাটো সন্দৰ্ভত প্ৰতিক্ৰিয়া ব্যক্ত কৰি মন্তব্য কৰিছে ‘ আইচিএমআৰ ’ -ৰ সঞ্চালক প্ৰধান , অধ্যাপক বলৰাম ভাৰ্গৱে।


    যি সময়ত প্ৰধানমন্ত্ৰী নৰেন্দ্ৰ মোডীয়ে দেশবাসীক সম্বোধি দিয়া বক্তব্যত ক ’ ভিড-১৯ এ সংক্ৰমিত হোৱাৰ সময়ত কাৰো জাতি, ধৰ্ম, বৰ্ণ, গোত্ৰ, ভাষা কিম্বা ভৌগলিক সীমাৰেখা চাই নলয় বুলি উল্লেখ কৰি ক ’ ভিড-১৯ৰ বিৰুদ্ধে সকলোকে একতা আৰু ভ্ৰাতৃত্ববোধৰে সংঘবদ্ধ হৈ যুঁজাৰ আহ্বান জনাইছে, সেই সময়ত এনেধৰণৰ ভুৱা বাতৰি প্ৰচাৰৰ পৰা আঁতৰি থাকিবলৈ সকলোকে আহ্বান জনোৱা হৈছে।


    ******

    
    
    (Release ID: 1617214) Visitor Counter : 14
    
    
      Read this release in: English