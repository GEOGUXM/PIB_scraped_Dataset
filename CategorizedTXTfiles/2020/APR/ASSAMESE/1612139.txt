      কৰ্প’ৰেট পৰিক্ৰমা মন্ত্ৰালয়

      জেএছডব্লিউ এনাৰ্জি লিমিটেডৰ দ্বাৰা জিএমআৰ কমলাঙ্গ এনাৰ্জি লিমিটেড অধিগ্ৰহণত চিচিআইৰ অনুমোদন
      Posted On: 07 APR 2020 6:52PM by PIB Guwahati


    আজি ভিডিঅ’ কনফাৰেন্সযোগে অনুষ্ঠিত এক গুৰুত্বপূৰ্ণ বৈঠকত জেএছডব্লিউ এনাৰ্জি লিমিটেড (অধিগ্ৰহণকাৰী)-এ জিএমআৰ কমলাঙ্গ এনাৰ্জি লিমিটেড (লক্ষ্য) অধিগ্ৰহণ কৰাৰ পদক্ষেপলৈ ভাৰতীয় প্ৰতিযোগিতা আয়োগ বা কম্পিটিশ্যন কমিশ্যন অৱ ইণ্ডিয়া চমুকৈ চিচিআইয়ে অনুমোদন জনাইছে। কম্পিটিশ্যন এক্ট, ২০০২ ৰ ধাৰা ৩১(১) ৰ অধীনত এই অধিগ্ৰহণ সম্পন্ন কৰা হৈছে।


    এই প্ৰস্তাৱিত একত্ৰীকৰণে অধিগ্ৰহণকাৰীৰ দ্বাৰা লক্ষ্য প্ৰতিষ্ঠান সম্পূৰ্ণৰূপে (১০০ % ) আহৰণ কৰাৰ অনুমতি প্ৰদান কৰিছে।


    অধিগ্ৰহণকাৰী (ইয়াৰ অংশীদাৰসকলৰ জৰিয়তে) বিদ্যুৎ শক্তি উৎপাদন, বিদ্যুৎ বিতৰণ, বিদ্যুৎ ক্ৰয়-বিক্ৰয়, কয়লা খনন আৰু শক্তিখণ্ডৰ সা-সঁজুলি প্ৰস্তুতৰ সৈতে জড়িত। সম্প্ৰতি, অধিগ্ৰহণকাৰী প্ৰতিষ্ঠানটোৰ আছে সৰ্বমুঠ ৪৫৪১ মেগাৱাট বিদ্যুৎ উৎপাদন কৰাৰ সামৰ্থ্য। ইয়াত সন্নিৱিষ্ট আছে ৩১৪০ মেগাৱাট থাৰ্মেল, ১৩৯১ মেগাৱাট হাইড্ৰ’ আৰু ১০ মেগাৱাট বিদ্যুৎ।


    ইফালে লক্ষ্য হিচাপে লোৱা প্ৰতিষ্ঠানটোৱে উৰিষ্যাৰ ধেংকানেলৰ কমলাঙ্গ গাওঁত থকা কয়লাভিত্তিক থাৰ্মেল বিদ্যুৎ শক্তি উৎপাদন কাৰখানাৰ যোগেদি বিদ্যুৎ শক্তি উৎপাদন কৰি আহিছে।


    চিআইআইৰ সবিশেষ নিৰ্দেশ তলত উল্লেখ কৰা হৈছে।


    ****


    RM/KMN/RD

    
    
    (Release ID: 1612139) Visitor Counter : 2
    
    
      Read this release in: English , Hindi , Bengali , Manipuri , Punjabi , Tamil , Telugu