      তথ্য আৰু সম্প্ৰচাৰ মন্ত্ৰালয়

      নাগালেণ্ডৰ প্ৰব্ৰজিত শ্ৰমিকে সমস্যাৰ সন্মুখীন হোৱা বুলি বিভ্ৰান্তিকৰ ছ’চিয়েল মিডিয়া পোষ্ট
      Posted On: 23 APR 2020 3:55PM by PIB Guwahati


    মৰুং এক্সপ্ৰেছে (@morungexpress05) এক টুইটাৰত লিখিছে , “#Nagaland ঘৰৰ পৰা দূৰত, প্ৰব্ৰজিত শ্ৰমিকে নিতৌ প্ৰত্যাহ্বানৰ সন্মুখীন হৈছে৷ ” এই টুইটত একেটা শিৰোনামেৰে এটা বাতৰিৰ লিংকো দিয়া হৈছে ।


    বাতৰিটোত ৰাজ্যখনত প্ৰব্ৰজিত শ্ৰমিকসকলক চৰকাৰে সাহায্য প্ৰদান কৰি থকাৰ কথা প্ৰকাশ কৰা হৈছে যদিও টুইট তো ৰ কেপচন আৰু বাতৰিৰ শিৰোনামৰ ভাষ্য সম্পূৰ্ণ বিপৰীত৷ নাগালেণ্ডৰ ১১ খন জিলাতেই শ্ৰমিকসকলৰ বাবে শিবিৰ স্থাপন কৰাৰ লগতে তেওঁলোকৰ খাদ্য আৰু অন্যান্য অত্যাৱশ্যকীয় সামগ্ৰী যোগান ধৰাৰ সম্পূৰ্ণ যত্ন লোৱা হৈছে৷ বাতৰিটোতে প্ৰব্ৰজিত শ্ৰমিক আৰু দৰিদ্ৰ সীমাৰেখাৰ তলৰ লোকসকল এই সুবিধাৰ প্ৰতি সজাগ আৰু তেওঁলোক ইয়াৰ পৰা উকৃত হোৱা বুলি উল্লেখ কৰিছে৷ জিলা পৰ্যায়ত ৰাজ্যিক ক’ভিড হেল্প ডেশ্ববোৰ্ডত প্ৰতিটো শ্ৰেণীৰ হিতাধিকাৰীলৈ আগবঢ়োৱা সহায়ৰ সবিশেষ উল্লেখ কৰা হৈছে৷ ৰাজ্যখনৰ সকলো জিলাৰ লগতে দুৰ্গম অঞ্চলসমূহতো চাউল আৰু অন্যান্য ৰাজহুৱা বিতৰণ ব্যৱস্থাৰ সামগ্ৰী তথা অত্যাৱশ্যকীয় সামগ্ৰী বিতৰণৰ কাম সক্ৰিয়ভাৱে কৰি থকা হৈছে৷ কেন্দ্ৰীয় চৰকাৰৰ প্ৰধানমন্ত্ৰী গৰীৱ কল্যান যোজনা অধীনত এই সহায় আগবঢ়োৱা হৈছে৷


    এই সংকটৰ সময়ত সমাজৰ সকলো শ্ৰেণীৰ লোকে ক’ভিড-১৯ মহামাৰীৰ বিৰুদ্ধে যুঁজৰ অংশ হৈছে, তেনেক্ষেত্ৰত এনে অপপ্ৰচাৰমুলক শিৰোনাম আৰু ছ’চিয়েল মিডিয়া কেপচন দিয়াৰ পৰা বিৰত থাকিবলৈ অনুৰোধ জনোৱাৰ লগতে সকলো উপকৃত হোৱাকৈ চৰকাৰে গ্ৰহণ কৰা বিভিন্ন আঁচনিৰ তথ্য প্ৰচাৰ কৰিবলৈ কোৱা হৈছে৷

    
    
    (Release ID: 1617528) Visitor Counter : 13
    
    
      Read this release in: English