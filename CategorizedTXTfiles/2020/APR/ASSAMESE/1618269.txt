      শক্তি মন্ত্ৰালয়

      ‘লকডাউন’ স্বত্বেও ‘এনটিপিচি’-য়ে নিৰবিচ্ছিন্ন ভাবে যোগান ধৰিছে বিদ্যুতৰ
      
      সকলো প্ৰকল্পতে পালন কৰা হৈছে ‘লকডাউন’ বিধি-নিৰ্দেশনা আৰু ‘সামাজিক ব্যৱধানবিধি’
      
      ১৩এপ্ৰিল, ২০২০ত ‘-বিন্ধ্যাচল’-য়ে সাব্যস্ত কৰিলে ১০০% ‘পিএলএফ’
      Posted On: 25 APR 2020 3:31PM by PIB Guwahati


    ৰাষ্ট্ৰক নিৰবিচ্ছিন্ন বিদ্যুত শক্তিৰ যোগান ধৰাৰ ক্ষেত্ৰত ভাৰতৰ সৰ্ববৃহত্ শক্তি উত্পাদক তথা শক্তি মন্ত্ৰালয়ৰ অধীনস্থ ৰাজহুৱা খণ্ডৰ প্ৰতিষ্ঠান ‘ এনটিপিচি ’ -ৰ মনোবল বিঘ্নিত কৰাত বিফল হৈছে ক ’ ৰোনা মহামাৰী। ‘ মহাৰত্ন ’ শ্ৰেণীভুক্ত দেশৰ এই প্ৰতিষ্ঠানটোৰ সকলোবোৰ শক্তিকেন্দ্ৰই এইখিনি সময়ত কেন্দ্ৰীয় শক্তি দপ্তৰৰ ৰাজ্যিক মন্ত্ৰী(তত্বাৱধায়ক) শ্ৰী আৰ কে সিঙৰ পৰামৰ্শ আৰু বিশেষ সহযোগিতাত নিজৰ সামৰ্থ্যৰ সৰ্বাধিক পৰিমাণৰ শক্তি উত্পাদন কৰিবলৈ সক্ষম হৈছে।


    ক ’ ভিড-১৯ৰ সংকটে শক্তিৰ সদ্ব্যৱহাৰৰ গুৰুত্বক পুনৰবাৰ প্ৰতীয়মান কৰাৰ লগতে অৰ্থনীতিৰ প্ৰায়বোৰ খণ্ডৰ গতিশীলতা অব্যহত ৰখাৰ বাবেও শক্তিৰ পৰ্যাপ্ততাৰ গুৰুত্বক পুনৰবাৰ প্ৰতিস্থা কৰিলে। এইখিনি সময়ত বিদ্যুতৰ উত্পাদন নিৰবিচ্ছিন্নভাবে অব্যহত ৰাখিব পৰাকৈ ‘ এনটিপিচি ’ -য়ে কয়লাৰ যোগানব্যৱস্থাটো পাৰদৰ্শিতাৰে পৰিচালনা কৰিছে।


    শক্তি উত্পাদনৰ সামৰ্থ্যৰ হিচাপত দেশৰ সৰ্বাধিক উত্পাদনক্ষম শক্তি কেন্দ্ৰ ‘ এনটিপিচি-বিন্ধ্যাচল ’ -য়ে যোৱা ১৩ এপ্ৰিল, ২০২০ত ১০০ % ‘ পিএলএফ ’ অৰ্জন কৰাৰ কৃতিত্ব অৰ্জন কৰাৰ উপৰি এইখিনি সময়তে ভাৰতৰ প্ৰথমটো ‘ আল্ট্ৰা ছুপাৰক্ৰিটিকেল ’ শক্তি কেন্দ্ৰ ‘ এনটিপিচি-খাৰগন ’ ৰ দ্বিতীয়টো ৬৬০মেগাৱাট উত্পাদনক্ষম গোটৰ বাণিজ্যিকীকৰণৰ জৰিয়তেও এনটিপিচি-য়ে লকডাউনৰ মাজতো উত্কৰ্ষতাৰ প্ৰতি থকা দায়বদ্ধতাকে প্ৰতিপন্ন কৰিলে।


    ‘ এনটিপিচি ’ -ৰ শক্তি উত্পাদনৰ সামৰ্থ্য হ ’ ল ৬২১১০মেগাৱাট। দেশৰ বিভিন্ন প্ৰান্তত ইয়াৰ ৭০টা শক্তি উত্পাদন কেন্দ্ৰ আছে। ইয়াৰে ২৪টা কয়লা ভিত্তিক, ৭টা গেছ আৰু তৰল ইন্ধন ভিত্তিক, এটা জল, ১৩টা নবীকৰণসম্ভৱ আৰু ২৫টা জেভি ভিত্তিক শক্তি উত্পাদন প্ৰকল্পৰ।


    ****


    RCJ/M /KB

    
    
    (Release ID: 1618269) Visitor Counter : 18
    
    
      Read this release in: Telugu , English , Urdu , Hindi , Marathi , Bengali , Punjabi , Gujarati , Odia , Tamil