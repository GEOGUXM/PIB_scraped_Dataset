      ইলেক্ট্ৰ’নিক্স আৰু তথ্য-প্ৰযুক্তি মন্ত্ৰালয়

      আৰোগ্য সেতুঃ এখন বহুমুখী সেতু
      Posted On: 02 APR 2020 4:21PM by PIB Guwahati


    ক ’ ভিড - ১৯ৰ বিৰুদ্ধে এক দৃঢ়বদ্ধ যুঁজৰ বাবে দেশৰ নাগৰিকক ঐক্যবদ্ধ কৰিবলৈ ভাৰত চৰকাৰে আজি চৰকাৰী আৰু ব্যক্তিগত অংশীদাৰিত্বত এটা মোবাইল এপ মুকলি কৰে৷ ‘ আৰোগ্য সেতু ’ নামৰ এপটোৱে ডিজিটেল ইণ্ডিয়া অভিযানৰ মাধ্যমেৰে প্ৰতিগৰাকী ভাৰতীয়ৰ সুস্বাস্থ্য আৰু কল্যাণৰ হেতু কাম কৰিব৷ ইয়ে ক ’ ৰোনা ভাইৰাছৰ সংক্ৰমণৰ পৰা আতৰি থকাৰ ক্ষেত্ৰত জনসাধাৰণক সহায় কৰিব৷ এপছটোৱে আন ব্যক্তিৰ সৈতে জনসাধাৰণৰ মতবিনিময়ৰ ওপৰত ভিত্তি কৰি ব্লুটুথ প্ৰযুক্তি , গাণিতিক পৰিভাষা আৰু কৃত্ৰিম বুদ্ধিমত্তাৰ ব্যৱহাৰেৰে সংক্ৰমণৰ আশংকা নিৰূপণ কৰিব৷
    এক সহজ আৰু ব্যৱহাৰ - অনুকুল প্ৰক্ৰিয়াৰে স্মাৰ্ট ফোনত এবাৰ ইয়াক ইনষ্টল কৰাৰ পিছত , এপটোৱে আৰোগ্যসেতু ইনষ্টল হৈ থকা নিকটৱৰ্তী ডিভাইচ চিনাক্ত কৰিব৷ তেতিয়া এপটোৱে এক বিশেষ পেৰামিটাৰৰ ওপৰত ভিত্তি কৰি সংক্ৰমণৰ আশংকা গণনা কৰিব , যদিহে এই ডিভাইচ ব্যৱহাৰকাৰীৰ কোনোবা পজিটিভ ৰোগী আছে৷
    সময়মতে প্ৰয়োজনীয় পদক্ষেপ গ্ৰহণৰ ক্ষেত্ৰত এপটোৱে চৰকাৰক সহায় কৰিব আৰু প্ৰয়োজনীয় আইছ ’ লেচনৰ বিষয়ে সদৰি কৰিব৷


    এপটোৰ ডিজাইনে ব্যক্তিগত গোপনীয়তা নিশ্চিত কৰিছে৷ এপটোৱে সংগ্ৰহ কৰা ব্যক্তিগত তথ্যসমূহ অত্যাধুনিক প্ৰযুক্তিৰ সহায়ত নিৰাপদ আৰু সম্পূৰ্ণ গোপনে ৰখা হ ’ ব৷


    ১১টা ভাষাত এপটো উপলব্ধ হৈছে৷ এপটো হ ’ ল দেশৰ যুৱ প্ৰতিভাসমূহ ঐকব্যদ্ধভাৱে আগুৱাই অহাৰ এক অনন্য উদাহৰণ৷ ই ৰাজহুৱা আৰু ব্যক্তিগত খণ্ড , ডিজিটেল প্ৰযুক্তি আৰু স্বাস্থ্য সেৱা খণ্ড , উদীয়মান ভাৰতৰ সম্ভাৱনীয়তাক একেখন মঞ্চত সাঙুৰি লৈছে৷


    মই সুৰক্ষিত৷ আমি সুৰক্ষিত৷ ভাৰত সুৰক্ষিত৷


    *** *****


    RJ / RP/MS

    
    
    (Release ID: 1610450) Visitor Counter : 50
    
    
      Read this release in: English , Hindi , Bengali , Punjabi , Gujarati , Odia , Tamil , Telugu , Kannada