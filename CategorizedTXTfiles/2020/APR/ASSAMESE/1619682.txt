      বাণিজ্য আৰু উদ্যোগ মন্ত্ৰালয়

      ডিপিআইআইটিৰ নিয়ন্ত্ৰণ কক্ষই লকডাউনৰ সময়ছোৱাত উদ্যোগ আৰু বাণিজ্যৰ সমস্যাসমূহ নিৰীক্ষণত গুৰুত্বপূৰ্ণ ভূমিকা পালন কৰিছে, আৰু বিভিন্নজনে সন্মুখীন হোৱা সমস্যাসমূহ সমাধান কৰিছে
      
      ৮৯% প্ৰশ্ন, অভাৱ-অভিযোগৰ সমাধান/নিষ্পত্তি কৰা হৈছে মন্ত্ৰী, সচিব আৰু জেষ্ঠ বিষয়াৰ নিয়মীয়া নিৰীক্ষণ আৰু পৰ্যবেক্ষণে দ্ৰুত সমাধানত সহায় কৰিছে
      
      টেলিফোন নম্বৰটো হ’ল ০১১২৩০৬২৪৮৭ আৰু ইমেইল হ’ল controlroom-dpiit@gov.in
      Posted On: 30 APR 2020 2:04PM by PIB Guwahati


    বাণিজ্য আৰু উদ্যোগ মন্ত্ৰালয়ৰ অধীনষ্ঠ উদ্যোগ আৰু আভ্যন্তৰীণ বাণিজ্যৰ প্ৰসাৰ বিভাগে ( ডিপিআইআইটি ) উদ্যোগ আৰু বাণিজ্য বিষয়ক সমস্যাসমূহ নিৰীক্ষণ কৰা আৰু সেয়া সংশ্লিষ্ট ৰাজ্য চৰকাৰ , জিলা আৰু আৰক্ষী প্ৰশাসনক অৱগত কৰোৱাৰ বাবে এক নিয়ন্ত্ৰণ কক্ষ স্থাপন কৰে৷ এই নিয়ন্ত্ৰণ কক্ষই নিৰীক্ষণ কৰে —


    ক . অত্যাৱশ্যকীয় সামগ্ৰীৰ আভ্যন্তৰীণ বাণিজ্য , প্ৰস্তুত , বিতৰণ আৰু পৰিবহণ৷


    খ . লকডাউনৰ সময়ছোৱাত যোগান শৃংখল বৰ্তাই ৰখাৰ ক্ষেত্ৰত বিভিন্নজনে সন্মুখীন হোৱা জটিলতাসমূহ৷


    ২৮ এপ্ৰিল , ২০২০লৈ পঞ্জীভূত হোৱা মুঠ ১৯৬২টা অভাৱ - অভিযোগৰ ভিতৰত ১৭৩৯টা নিষ্পত্তি কৰা হৈছে৷ একেদৰে , ২২৩টা অভাৱ - অভিযোগ নিষ্পত্তি হোৱাৰ পথত আছে৷ পঞ্জীভূত হোৱা ১৯৬২টা অভাৱ - অভিযোগৰ ভিতৰত প্ৰায় ১০০০টা লাভ কৰা হৈছে দিল্লী , মহাৰাষ্ট্ৰ , উত্তৰ প্ৰদেশ , হাৰিয়ানা আৰু গুজৰাটৰ দৰে পাঁচখন ৰাজ্যৰ পৰা৷


    নিৰীক্ষণ আৰু প্ৰশ্নৰ নিষ্পত্তি তদাৰক কৰিবলৈ এটা সম্পূৰ্ণ পেছাদাৰী দল নিয়োগ কৰা হৈছে আৰু তেওঁলোকে দৈনিক ভিত্তিক বিভাগৰ জেষ্ঠ বিষয়াসকলক এমআইএছ প্ৰতিবেদন দাখিল কৰে৷ দলটোৱে আক্ৰান্ত ৰোগীক ফোন কৰি তেওঁলোকৰ দৰকাৰী প্ৰশ্নসমূহ গ্ৰহণ কৰে আৰু সমস্যাসমূহ সংশ্লিষ্ট কৰ্তৃপক্ষক অৱগত কৰায়৷


    নিয়ন্ত্ৰণ কক্ষই টেলিফোনৰ লগতে ইমেইলৰ মাধ্যমেৰে প্ৰশ্নসমূহ গ্ৰহণ কৰে৷ যিকোনো নিৰ্মাতা , পৰিবহণকাৰী , বিতৰক , পাইকাৰী বিক্ৰেতা অথবা ই - কমাৰ্চ কোম্পানীয়ে সামগ্ৰী পৰিবহণ আৰু বিতৰণত বুনিয়াদী স্তৰত সমস্যাৰ সন্মুখীন হ ’ লে বিভাগৰ সৈতে নিম্নোক্ত নম্বৰ / ইমেইলত যোগাযোগ কৰিব পাৰে৷


    টেলিফোন : + ৯১১১২৩০৬২৪৮৭


    ইমেইল : controlroom-dpiit@gov.in


    টেলিফোন নম্বৰটো পুৱা ৮বজাৰ পৰা সন্ধিয়া ৬বজালৈ মুকলি থাকিব৷ নিৰ্মাতা , পৰিবহণকাৰী , বিতৰক , পাইকাৰী বিক্ৰেতা অথবা ই - কমাৰ্চ কোম্পানীৰ অভাৱ - অভিযোগসমূহ পঞ্জীয়ন কৰি ডিপিআইআইটিৰ নিয়ন্ত্ৰণ কক্ষৰ কৰ্মচাৰীয়ে ৰাজ্যিক পৰ্যায়ৰ নিয়ন্ত্ৰণ কক্ষলৈ সেয়া হস্তান্তৰ কৰে৷ তাৰ পাছত ৰাজ্যৰ মুখ্য সচিবে প্ৰয়োজনীয় পদক্ষেপ হাতত লয়৷


    ৰেলৱে , বাণিজ্য আৰু উদ্যোগ মন্ত্ৰী শ্ৰী পিয়ুষ গোৱেলে সাধাৰণ লোকৰ বাবে সকলো অত্যাৱশ্যকীয় সামগ্ৰীৰ যোগান নিশ্চিত কৰিবলৈ বিভাগীয় কৰ্তৃপক্ষক বাৰম্বাৰ আহ্বান জনাইছে৷ ডিপিআইআইটিৰ সচিব ড০ গুৰুপ্ৰসাদ মহাপাত্ৰই ভিডিঅ ’ কনফাৰেন্সৰ মাধ্যমেৰে নিয়মীয়াকৈ স্থিতি পৰ্যবেক্ষণ কৰি আছে৷


    ২৪ মাৰ্চ , ২০২০ত কেন্দ্ৰীয় চৰকাৰে ক ’ ভিড - ১৯ৰ সংক্ৰমণৰ প্ৰতিৰোধৰ লক্ষ্যৰে ৰাষ্ট্ৰজোৰা লকডাউন ঘোষণা কৰিছিল৷ অৱশ্যে লকডাউনৰ সময়ছোৱাত অত্যাৱশ্যকীয় সামগ্ৰীৰ যোগান আৰু অত্যাৱশ্যকীয় সেৱাসমূহ নাগৰিকৰ বাবে উপলব্ধ কৰিবলৈ চৰকাৰে সকলো যাৱতীয় ব্যৱস্থা হাতত লৈছে৷


    *******


    YB/MS

    
    
    (Release ID: 1619682) Visitor Counter : 18
    
    
      Read this release in: English , Urdu , Hindi , Marathi , Manipuri , Punjabi , Gujarati , Odia , Tamil , Telugu , Kannada , Malayalam