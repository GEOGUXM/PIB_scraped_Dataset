      অসামৰিক বিমান পৰিবহণ মন্ত্ৰালয়

      লাইফলাইন উড়ান বিমানে ২২ এপ্ৰিল,২০২০ত ৩৫.৭৮ টন অত্যাৱশ্যকীয় আৰু চিকিৎসা সামগ্ৰী কঢ়িয়াইছে
      Posted On: 23 APR 2020 7:20PM by PIB Guwahati


    এয়াৰ ইণ্ডিয়া , ভাৰতীয় বায়ু সেনা আৰু ভিষ্টাৰাৰদ্বাৰা সঞ্চালিত লাইফলাইন উড়ান বিমানে ২২এপ্ৰিল , ২০২০ত ৩৫ . ৭৮টন সামগ্ৰী বহন কৰিছে৷ ক ’ ভিড - ১৯ৰ বিৰুদ্ধে যুঁজত সহায়ৰ বাবে লাইফলাইন উড়ান আঁচনিৰ অধীনত এই পৰ্যন্ত এয়াৰ ইণ্ডিয়া , এলায়েন্স এয়াৰ , ভাৰতীয় বায়ু সেনা আৰু ব্যক্তিগত খণ্ডৰ মুঠ ৩৩৯খন বিমান সঞ্চালিত হৈছে৷ ইয়াৰে ২০৪খন বিমান উৰুৱাইছে এয়াৰ ইণ্ডিয়া আৰু এলায়েন্স এয়াৰে৷ তেওঁলোকে পৰিবহণ কৰা সামগ্ৰীৰ পৰিমাণ হ ’ ল ৫৮৭ . ৫৭টন৷ লাইফলাইন উড়ান বিমানে অতিক্ৰম কৰা আকাশী দূৰত্বৰ পৰিমাণ হ ’ ল ৩ , ৩৭ , ৬৩৯ কিলোমিটাৰ৷ উল্লেখ্য যে , অসামৰিক বিমান পৰিবহণ মন্ত্ৰালয়ে ক ’ ভিড - ১৯ৰ বিৰুদ্ধে যুঁজত সহায়ৰ বাবে দেশৰ দুৰ্গম অঞ্চলসমূহত অত্যাৱশ্যকীয় চিকিৎসা সামগ্ৰী যোগান ধৰিবলৈ লাইফলাইন উড়ান বিমান সঞ্চালিত কৰিছে৷


    উত্তৰ - পূৰ্বাঞ্চল , দ্বীপ অঞ্চল আৰু পাহাৰীয়া অঞ্চলসমূহলৈ সামগ্ৰী যোগান ধৰাৰ ওপৰত এই সেৱাই বিশেষভাৱে মনোনিৱেশ কৰিছে৷ এয়াৰ ইণ্ডিয়া আৰু ভাৰতীয় বায়ু সেনা বাহিনীয়ে জম্মু কাশ্মীৰ , লাডাখ , উত্তৰ - পূৰ্বাঞ্চল আৰু দ্বীপ অঞ্চলসমূহৰ বাবে সমন্বয়েৰে কাম কৰিছে৷ পৱন হংস লিমিটেডকে ধৰি হেলিকপ্টাৰ সেৱাৰে জম্মু - কাশ্মীৰ , লাডাখ আৰু উত্তৰ - পূৰ্বাঞ্চলত অত্যাৱশ্যকীয় চিকিৎসা সামগ্ৰী আৰু ৰোগীৰ যাতায়ত নিশ্চিত কৰা হৈছে৷ পৱন হংসই ২২ এপ্ৰিল পৰ্যন্ত ১ . ৯০ টন সামগ্ৰী কঢ়িয়াইছে আৰু ৬৫৩৭ কিলোমিটাৰ আকাশী দূৰত্ব অতিক্ৰম কৰিছে৷


    যোৱা ৪ এপ্ৰিলৰ পৰা আজিৰ দিনটোলৈ এয়াৰ ইণ্ডিয়াই পূব এছিয়াৰ পৰা কঢ়িওৱা মুঠ চিকিৎসা সামগ্ৰীৰ পৰিমাণ হ ’ ল ৩৪৮টন৷ উল্লেখ্য যে , ফাৰ্মাচিউটিকেল , চিকিৎসা সা - সজুলি আৰু ক ’ ভিড - ১৯ সাহায্য সজুলিৰ পৰিবহণৰ বাবে ভাৰত আৰু পূব এছিয়াৰ মাজত এক কাৰ্গো এয়াৰ ব্ৰিজ তৈয়াৰ কৰা হৈছে৷ এয়াৰ ইণ্ডিয়াই প্ৰয়োজন অনুসৰি জৰুৰী চিকিৎসা সামগ্ৰী যোগানৰ বাবে আন দেশলৈ কাৰ্গো বিমান সঞ্চালিত কৰিব৷


    ****


    RJ/NG/MS

    
    
    (Release ID: 1618224) Visitor Counter : 7
    
    
      Read this release in: Gujarati , Telugu , English , Urdu , Hindi , Manipuri , Punjabi , Tamil