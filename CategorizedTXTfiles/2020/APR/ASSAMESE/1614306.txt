      প্ৰধানমন্ত্ৰীৰ কাৰ্যালয়

      দেশবাসীক উদ্দেশ্যি প্ৰধানমন্ত্ৰীৰ ভাষণৰ অসমীয়া অনুবাদ
      Posted On: 14 APR 2020 11:15AM by PIB Guwahati


    মোৰ প্ৰিয় দেশবাসী ,


    ক ’ ৰোনা বিশ্ব মহামাৰীৰ বিৰুদ্ধে ভাৰতৰ যুঁজ অধিক শক্তিশালীভাৱে অগ্ৰসৰ হৈছে৷ আপোনালোকৰ তপস্যা , ত্যাগৰ বাবে ভাৰতে এতিয়ালৈকে ক ’ ৰোনাৰ পৰা হ ’ বলগীয়া ক্ষতি যথেষ্ট পৰিমাণে কম কৰাত সফল হৈছে৷ আপোনালোকে কষ্ট স্বীকাৰ কৰি দেশ তথা ভাৰতবৰ্ষক ৰক্ষা কৰিছে৷


    মই বুজি পাইছো আপোনালোকে কিমান সমস্যাৰ সন্মুখীন হৈছে৷ কাৰোৱাৰ খোৱা - বোৱাৰ সমস্যা , কাৰোবাৰ অহা - যোৱা কৰাত অসুবিধা , কোনোবাজন ঘৰ - পৰিয়ালৰ পৰা বহু দুৰত আছে৷ কিন্ত দেশৰ স্বাৰ্থত , এক নিয়মানুৱৰ্তী জোৱানৰ দৰে নিজৰ কৰ্তব্য পালন কৰি আছে৷ মই আপোনালোক সকলোকে আদৰেৰে প্ৰণাম জনাইছো৷ আমাৰ সংবিধানত যি ‘ আমি ভাৰতবাসী ’ বুলি শক্তিৰ কথা কোৱা হৈছে , সেয়াই এই কথাকে প্ৰতিপন্ন কৰিছে৷


    বাবা চাহেব ড০ ভীম ৰাও আম্বেদকাৰৰ জয়ন্তী উপলক্ষে মই ভাৰতবাসীৰ হৈ শক্তি , সংকল্পৰে তেওঁৰ প্ৰতি শ্ৰদ্ধাঞ্জলি জ্ঞাপন কৰিছো৷


    বাবা চাহেবৰ জীৱনে আমাক প্ৰতিটো প্ৰত্যাহ্বান নিজৰ সংকল্পশক্তি আৰু পৰিশ্ৰমেৰে নেওচি আগুৱাই যোৱাৰ প্ৰেৰণা দিয়ে৷ মই সকলো দেশবাসীৰ হৈ বাবা চাহেবক প্ৰণিপাত জনাইছো৷


    বন্ধুসকল ,


    বৰ্তমান দেশৰ বিভিন্ন প্ৰান্তত উ ৎ সৱৰ সময়৷ স্বাভাৱিকতে ভাৰতত উ ৎ সৱেৰে জীপাল হৈ থাকে৷ বৈশাখী , পহিলা বৈশাখ , পুথাণ্ডু , ব ’ হাগ বিহু , বিচুৰ সমান্তৰালভাৱে বহু ৰাজ্যত নতুন বছৰৰ আৰম্ভ হয়৷


    লকডাউনৰ এই সময়ত দেশৰ লোকসকলে যি নিয়ম পালন কৰি আছে , যিমান সংযমেৰে নিজৰ ঘৰতে থাকি উ ৎ সৱ পালন কৰিছে , সেয়া প্ৰেৰণাদায়ক তথা প্ৰশংসনীয়৷


    মই নতুন বছৰত আপোনালোক তথা আপোনালোকৰ পৰিয়ালৰ সু - স্বাস্থ্যৰ লগতে মংগল কামনা কৰিছো৷


    বন্ধুসকল , আজি সমগ্ৰ বিশ্বত ক ’ ৰোনা বিশ্ব মহামাৰীৰ যি স্থিতি সেই সম্পৰ্কে আপোনালোকে ভালদৰে জানে৷ অন্যান্য দেশৰ তুলনাত ভাৰতে সংক্ৰমণ ৰোধত কিদৰে প্ৰচেষ্টা লৈছে , আপোনালোক ইয়াৰ সহযোগী হোৱাৰ লগতে সাক্ষী হৈছে৷


    যেতিয়া আমাৰ ইয়াত এগৰাকীও ক ’ ৰোনাক্ৰান্ত নাছিল , তাৰপূৰ্বেই ভাৰতে ক ’ ৰোনা প্ৰভাৱিত দেশৰ পৰা অহা যাত্ৰীসকলৰ স্ক্ৰীনিং আৰম্ভ কৰা হৈছিল৷


    ক ’ ৰোনা ৰোগীৰ সংখ্যা ১০০ হোৱাৰ পূৰ্বেই ভাৰতে বিদেশৰ পৰা অহা প্ৰতিগৰাকী যাত্ৰীৰ ১৪দিন আছুতীয়াকৈ থকাটো বাধ্যতামুলক কৰি দিয়াৰ লগতে বহু ঠাইত মল , ক্লাব , জীম বন্ধ কৰি দিলে৷


    বন্ধুসকল ,


    যেতিয়া আমাৰ দেশত ক ’ ৰোনাক্ৰান্তৰ সংখ্যা ৫৫০ হ ’ ল , তেতিয়া ভাৰতে ২১দিনীয়া সম্পূৰ্ণ লকডাউনৰ এক বৃহ ৎ পদক্ষেপ হাতত লয়৷ ভাৰতে সমস্যা বৃদ্ধি পোৱালৈ অপেক্ষা নকৰিলে , বৰঞ্চ সমস্যা দেখাৰ পাছতে তা ৎ ক্ষণিকভাৱে সিদ্ধান্ত লৈ তেতিয়াই ইয়াৰ প্ৰতিৰোধ কৰাৰ প্ৰয়াস কৰিলে৷


    বন্ধুসকল ,


    ই এনে এক সংকট , যিটো কোনো দেশৰ লগত তুলনা কৰাটো শুদ্ধ নহয়৷ কিন্তু এইটো সঁচা কথা যে বৰ্তমান বিশ্ব বৃহ ৎ বৃহ ৎ সামৰ্থবান দেশত ক ’ ৰোনাক্ৰান্তৰ সংখ্যা চাবলৈ গ ’ লে ভাৰত যথেষ্ট নিয়ন্ত্ৰিত স্থিতিতে আছে৷


    এমাহ - ডেৰমাহৰ পূৰ্বে একাংশ দেশত ক ’ ৰোনাক্ৰান্তৰ সংখ্যা প্ৰায় ভাৰতত সমানেই আছিল৷ বৰ্তমান সেই দেশবোৰত ভাৰতৰ তুলনাত ক ’ ৰোনাক্ৰান্তৰ সংখ্যা ২৫ৰপৰা ৩০ গুন অধিক হৈছে৷ সেই দেশসমূহত হাজাৰ হাজাৰ লোকৰ কৰুণ মৃত্যু হৈছে৷


    ভাৰতৰ উ ৎ কৰ্ষমুলক তথা সংহত দৃষ্টিভংগীৰ লগতে ক্ষিপ্ৰতাৰে সিদ্ধান্ত গ্ৰহণ নকৰা হ ’ লে আজি ভাৰতৰ স্থিতি কেনে হ ’ লহেতেন সেয়া কল্পনা কৰিলেই নোম সিয়ঁৰি উঠে৷ কিন্তু বিগত দিনৰ অভিজ্ঞতাৰ পৰা এইটো স্পষ্ট হৈছে যে আমি যি পথ বাছি ল ’ লো , সেয়া শুদ্ধ৷


    সামাজিক দুৰত্ব আৰু লকডাউনৰ প্ৰচুৰ লাভ দেশে পাইছে৷ যদি কেৱল আৰ্থিক দৃষ্টিৰে চাও সেয়া যথেষ্ট লোকচান হোৱা যেন লাগে , কিন্তু ভাৰতবাসীৰ জীৱনৰ স্বাৰ্থত ইয়াৰ কোনো তুলনা নহয়৷ সীমিত সম্পদ স্বত্তেও , ভাৰতে যি পথত অগ্ৰসৰ হৈছে , সেই পথৰ সন্দৰ্ভত আজি বিশ্বজুৰি চৰ্চা হোৱাটো অতি স্বাভাৱিক৷


    দেশৰ বিভিন্ন ৰাজ্য চৰকাৰে এই ক্ষেত্ৰত অতি দায়ৱদ্ধতাৰে কাম কৰি আছে , ২৪ ঘণ্টাই প্ৰত্যেকে দায়িত্ব পালনৰ চেষ্টা কৰিছে আৰু পৰিস্থিতি চম্ভালি লৈছে৷


    কিন্তু বন্ধুসকল , এই সকলো প্ৰচেষ্টাৰ মাজতো ক ’ ৰোনা যিদৰে সংক্ৰমণ হৈছে , সেইটোৱে বিশ্বজুৰি স্বাস্থ্য বিশেষজ্ঞ আৰু চৰকাৰসমূহক আৰু অধিক সতৰ্ক কৰিছে৷


    ভাৰততো ক ’ ৰোনাৰ বিৰুদ্ধে যুঁজ অনাগত দিনত কিদৰে আগুৱাই নিয়া হ ’ ব , আমি কিদৰে বিজয়ী হ ’ ম , আমাৰ ইয়াৰ লোকচান কিদৰে কম কৰিম , জনসাধাৰণৰ সমস্যাৱলী কিদৰে লাঘৱ কৰিম ইত্যাদি দিশবোৰৰ সন্দৰ্ভত ধাৰাবাহিকভাৱে চৰ্চা হৈছে৷ এই আলোচনাত সকলোৱে এটা কথা কৈছে যে লকডাউনৰ সময়সীমা বৃদ্ধি কৰক৷ একাংশ ৰাজ্যই আগতেই লকডাউন বৃদ্ধিৰ সিদ্ধান্ত লৈছে৷


    বন্ধুসকল , সকলো পৰামৰ্শৰ প্ৰতি গুৰুত্ব আৰোপ কৰি এইটো সিদ্ধান্ত লোৱা হ ’ ল যে ভাৰতত লকডাউন এতিয়া অহা ৩ মে ’ লৈকে বৃদ্ধি কৰা হ ’ ব৷ অৰ্থা ৎ ৩ মে ’ লৈকে আমি সকলোৱেই লকডাউনতে থাকিব লাগিব৷ এই ক্ষেত্ৰত আমি পূৰ্বৰ দৰেই সকলো নিৰ্দেশনা পালন কৰিব লাগিব৷


    দেশৰ নাগৰিকৰ ওচৰত এয়া মোৰ অনুৰোধ আৰু প্ৰাৰ্থনা যে আমি কোনোপধ্যে নতুন অঞ্চললৈ ক’ৰোনা ভাইৰাছৰ সংক্ৰমণ বিয়পিব দিব নোৱাৰো৷ একোটা অঞ্চলত এগৰাকী নতুন ৰোগী আমাৰ বাবে আশংকাৰ কাৰণ হ’ব পাৰে৷ এগৰাকী ৰোগীৰ দুৰ্ভাগ্যজনক মৃতুৱেও আমাৰ উদ্বিগ্নতা বৃদ্ধি কৰিব৷ গতিকে আমি হট-স্পটক লৈ অত্যন্ত সজাগ হ’ব লাগিব৷ হট-স্পটত পৰিণত হোৱাৰ আশংকা থকা স্থানসমূহৰ ওপৰত আমি চোকা নজৰ ৰাখিব লাগিব৷ নতুন হট-স্পট সৃষ্টিয়ে আমাৰ পৰিশ্ৰম আৰু তপস্যাক অধিক কঠিন কৰি তুলিব৷ সেয়েহে, আমি সকলোৱে মিলি অনাগত সপ্তাহকেইটাত ক’ৰোনা ভাইৰাছৰ বিৰুদ্ধে যুঁজিবলৈ কঠোৰ নীতি-নিৰ্দেশনা আৰু দৃঢ়বদ্ধতা পালন কৰো আহক৷


    অহা ২০ এপ্ৰিললৈ প্ৰতিখন চহৰ, প্ৰতিখন আৰক্ষী চকী, প্ৰতিখন জিলা, প্ৰতিখন ৰাজ্যই লকডাউন কিধৰণে পালন কৰা হৈছে, সেয়া মূল্যায়ন কৰিব৷ ক’ৰোনা ভাইৰাছৰ পৰা সুৰক্ষিত হোৱা অঞ্চলসমূহ চিনাক্ত কৰা হ’ব৷ হট-স্পটত কেটেগ’ৰীত অন্তৰ্ভুক্ত নোহোৱা এনে অঞ্চলসমূহত অহা ২০ এপ্ৰিলৰ পৰা নিৰ্বাচিত অত্যাৱশ্যকীয় সেৱাসমূহ মুকলিৰ অনুমতি দিয়া হ’ব পাৰে৷ অৱশ্য, মনত ৰখা ভাল যে এই অনুমতি চৰ্ত প্ৰযোজ্য হ’ব আৰু বাহিৰলৈ ওলাই যোৱাৰ নীতি-নিৰ্দেশনাসমূহ অত্যন্ত কঠোৰ হ’ব৷ নিয়ম ভংগ হ’লে অথবা ক’ৰোনা ভাইৰাছৰ সংক্ৰমণৰ আশংকা সৃষ্টি হ’লে এই অনুমতি লগে লগে প্ৰত্যাহাৰ কৰা হ’ব৷ গতিকে, আমি নিজেই নিজক সজাগ কৰাৰ লগতে আনকো সজাগ কৰিব লাগিব৷ এই সন্দৰ্ভত চৰকাৰে কাইলৈ এক বিস্তৃত নীতি-নিৰ্দেশনা জাৰি কৰিব৷


    বন্ধুসকল, ২০ এপ্ৰিলৰ পিছত এই নিৰ্বাচিত অঞ্চলসমূহত সীমিত ৰেহাইৰ ব্যৱস্থা চিন্তা-চৰ্চা কৰা হৈছে একমাত্ৰ আমাৰ দৰিদ্ৰ ভাই-ভনীসকলৰ জীৱন-জীৱিকাৰ প্ৰতি লক্ষ্য ৰাখি৷ যিসকলে, দৈনিক উপাৰ্জন কৰি জীৱন নিৰ্বাহ কৰে, পৰিয়াল পোহপাল দি আছে, তেওঁলোকৰ জটিলতা হ্ৰাস কৰা মোৰ অন্যতম প্ৰধান্যৰ বিষয়৷ প্ৰধানমন্ত্ৰী গৰীব কল্যাণ যোজনাৰ মাধ্যমেৰে তেওঁলোকক সহায় কৰিবলৈ চৰকাৰে পাৰ্যমানে প্ৰয়াস চলাইছে৷ নতুন নিৰ্দেশনা প্ৰস্তুত কৰোতেও তেওঁলোকৰ স্বাৰ্থৰ প্ৰতি লক্ষ্য ৰখা হ’ব৷


    এইসময়ছোৱাত ৰবি শস্য চপোৱাৰ কামো চলি আছে৷ কেন্দ্ৰ আৰু ৰাজ্য চৰকাৰে কৃষকৰ সমস্যা হ্ৰাস কৰিবলৈ একেলগে কাম কৰি আছে৷


    বন্ধুসকল, দেশত ঔষধ, খাদ্য-সামগ্ৰী আৰু অন্যান্য অত্যাৱশ্যকীয় সামগ্ৰী পৰ্যাপ্ত পৰিমাণে মজুত আছে আৰু যোগান শংখল বিঘ্নিত হ’বলৈ দিয়া হোৱা নাই৷ স্বাস্থ্য আন্তঃগাথনি দ্ৰুতগতিৰে বিকশিত কৰি তোলাৰ ক্ষেত্ৰতো আমি পিছপৰি থকা নাই৷ জানুৱাৰীত আমাৰ হাতত আছিল ক’ৰোনা ভাইৰাছ পৰীক্ষাৰ বাবে মাত্ৰ ১টা টেষ্টিং লেবৰেট’ৰী৷ এতিয়া আমাৰ হাতত আছে ২২০টাৰো অধিক কাৰ্যকৰী টেষ্টিং লেব৷ গোলকীয় অভিজ্ঞতাৰ পৰা আমি প্ৰত্যক্ষ কৰিছো যে প্ৰত্যেক ১০,০০০ ৰোগীৰ বাবে প্ৰয়োজন হয় ১,৫০০-১,৬০০ বিছনা৷ ভাৰতত আজি এইপৰ্যন্ত প্ৰায় ১লাখ বিছনা সাজু কৰি তুলিছো৷ অকল এয়াই নহয়, ৬০০ৰো অধিক চিকিৎসালয় ক’ভিড-১৯ৰ চিকিৎসাৰ বাবে সাজু কৰি তোলা হৈছে৷ আমি ক’ব পাৰো যে, এই সুবিধাসমূহ অধিক দ্ৰুতগতিৰে বৃদ্ধি পাই থাকিব৷


    বন্ধুসকল, ভাৰতৰ হাতত যিহেতু আমি সীমিত সুবিধা আছে, গতিকে মই ভাৰতৰ যুৱ বিজ্ঞানীসকলক এটা অনুৰোধ জনাব বিচাৰো৷ বিশ্ব কল্যাণ আৰু মানৱ কল্যাণৰ বাবে আপোনালোকে ক’ৰোনা ভাইৰাছৰ ভেকছিন সৃষ্টি কৰাৰ ক্ষেত্ৰত আগভাগ লওক৷


    বন্ধুসকল, আমি যদি ধৈৰ্য অটুট ৰাখো আৰু নীতি-নিয়ম মানি চলো, তেন্তে ক’ৰোনাৰ দৰে মহামাৰীক পৰাভূত কৰিবলৈ সক্ষম হ’ম৷ এই বিশ্বাস আৰু আস্থাৰ সৈতে, মই শেষত ৭টা বিষয়ৰ বাবে আপোনালোকৰ সহযোগিতা কামনা কৰিছো৷


    প্ৰথম কথা –


    আপোনাৰ পৰিয়ালত থকা বয়োজেষ্ঠজনৰ যতন লওক, বিশেষকৈ সেইসকলৰ যি দূৰাৰোগ্য ৰোগত আক্ৰান্ত৷ আমি তেওঁলোকৰ অতিৰিক্ত যতন ল’ব লাগিব আৰু ক’ৰোনা ভাইৰাছৰ পৰা নিৰাপদে ৰাখিব লাগিব৷


    দ্বিতীয় কথা—


    লকডাউনৰ ‘লক্ষ্মণ ৰেখা’ আৰু সামাজিক দূৰত্ব সম্পূৰ্ণৰূপে পালন কৰক৷ লগতে, অনুগ্ৰহ কৰি ঘৰত নিৰ্মিত মুখ ঢকা মাস্ক পৰিধান কৰিবলৈ নাপাহৰিব৷


    তৃতীয় কথা—


    ৰোগ প্ৰতিৰোধ ক্ষমতা বৃদ্ধি কৰিবলৈ অনুগ্ৰহ কৰি আয়ুস মন্ত্ৰালয়ে জাৰি কৰা নিৰ্দেশাৱলীসমূহ পালন কৰক৷ নিয়মীয়াকৈ গৰম পানী সেৱন কৰক৷


    চতুৰ্থ কথা—


    ক’ৰোনা ভাইৰাছৰ সংক্ৰমণ প্ৰতিৰোধ কৰিবলৈ আৰোগ্য সেতু মোবাইল এপ ডাউনলোড কৰক৷ লগতে আনকো এইক্ষেত্ৰত উৎসাহিত কৰক৷


    পঞ্চম কথা—


    পাৰ্যমানে দৰিদ্ৰ পৰিয়ালৰ যতন লওক৷ বিশেষকৈ তেওঁলোকৰ খাদ্যৰ প্ৰয়োজনীয়তা দূৰ কৰাৰ চেষ্টা কৰক৷


    ষষ্ঠ কথা—


    আপোনাৰ ব্যৱসায় অথবা উদ্যোগত কাম কৰি থকা লোকসকলৰ প্ৰতি দয়াশীল হওক৷ তেওঁলোকক চাকৰিৰ পৰা বাদ নিদিব৷


    সপ্তম কথা –


    ক’ৰোনা ভাইৰাছৰ বিৰুদ্ধে যুঁজ দি থকা আমাৰ চিকিৎসক, নাৰ্ছ, চাফাই কৰ্মী আৰু আৰক্ষীৰ লোকসকলৰ প্ৰতি সন্মান প্ৰদৰ্শন কৰক৷


    বন্ধুসকল, মই আপোনালোকক অহা ৩মে’লৈ লকডাউনৰ নিয়মসমূহ অত্যন্ত আন্তৰিকতাৰে মানি চলিবলৈ আহ্বান জনাইছো৷ য’তেই আছে তাতেই থাকক, সুৰক্ষিত হৈ থাকক৷


    “ ভব্যম ৰাষ্ট্ৰে জাগ্ৰুতঃ ”


    আমি সকলোৱে আমাৰ দেশক চিৰশাশ্বত আৰু জাগ্ৰত কৰি ৰাখিম—এই চিন্তাৰে মই মোৰ ভাষণ সামৰিছো৷


    অশেষ ধন্যবাদ৷


    ****


    VRRK/KP/DB/MS

    
    
    (Release ID: 1614306) Visitor Counter : 40
    
    
      Read this release in: English , Urdu , Hindi , Marathi , Manipuri , Bengali , Punjabi , Gujarati , Odia , Tamil , Telugu , Kannada , Malayalam