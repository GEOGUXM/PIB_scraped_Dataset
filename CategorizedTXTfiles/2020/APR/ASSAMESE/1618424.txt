      হাউছিং আৰু নগৰ পৰিক্ৰমা মন্ত্ৰালয়

      ‘পিম্প্ৰি চিনচৱাড় ক’ভিড-১৯ ‘ৱাৰ ৰুম’-য়ে প্ৰযুক্তিৰ সদ্ব্যৱহাৰ আৰু তথ্যানুসন্ধানৰে গ্ৰহণ কৰিছে প্ৰভাৱশালী সিদ্ধান্ত
      Posted On: 24 APR 2020 6:21PM by PIB Guwahati


    ক ’ ভিড-১৯য়ে সৃষ্টি কৰা পৰিস্থিতিৰ সমীক্ষা কৰাৰ লগতে সমগ্ৰ ব্যৱস্থাৱলী নিৰীক্ষণ কৰাৰ বাবে পিম্প্ৰি-চিনচৱাড় মহানগৰীৰ ‘ পিচিএমচি ’ -ত এটা ক ’ ভিড-১৯ ‘ ৱাৰ ৰূম ’ স্থাপন কৰা হৈছে। এই ‘ ৱাৰ ৰূম ’ ত প্ৰয়োজনীয় পদক্ষেপ গ্ৰহণ কৰিব পৰাকৈ সম্যক জ্ঞান আহৰণ কৰিবলৈ বিভিন্ন তথ্যৰ সংগ্ৰহ, আনুষংগিক প্ৰবন্ধন তথা বিশ্লেষণৰ বাবে ‘ স্মাৰ্ট চিটী মিছন ’ -ৰ অধীনত উপলব্ধ প্ৰযুক্তিগত ব্যৱস্থাৱলীৰ বাৰুকৈয়ে লোৱা হৈছে। এই ‘ ৱাৰ ৰূম ’ ত তলত উল্লেখ কৰা তথ্যসূচী প্ৰবন্ধনৰ দিহা কৰা হৈছে।


    স্বাস্থ্য সুৰক্ষা আৰু ৰোগীৰ সবিশেষ সম্পৰ্কীয় তথ্যসূচী : ক ’ ভিড-১৯ সম্পৰ্কীয় ৰোগীৰ তথ্য, পৰীক্ষণ আৰু স্বস্থ্য সুৰক্ষা সন্দৰ্ভত তাত্ক্ষণিক তথ্য আগবঢ়াব পৰাকৈ এক তথ্যসূচী বিকশিত কৰিছে ‘ পিচিএমচি ’ -য়ে। মহানগৰীৰৰ প্ৰতিখন চিকিত্সালয়ে অনলাইন ব্যৱস্থাৰে এই তথ্যসূচী প্ৰত্যক্ষ কৰাৰ লগতে চিকিত্সালয়সমূহৰ শেহতীয়া তথ্যৰে তাত্ক্ষণিকভাবে এই তথ্যসূচীৰ সংস্কৰণো কৰিব পাৰে।


    ক ’ ভিড-১৯ ‘ জিআইএছ ’ তথ্যসূচী : এয়া হৈছে এলেকা-ভিত্তিক তথ্য পদ্ধতি। এই তথ্যসূচীত যিসকল লোকক ঘৰত ‘ কোৱাৰেণ্টাইন ’ কৰি ৰখা হৈছে(ওপৰৰ মানচিত্ৰত মেৰুণ ৰঙৰে নিৰ্দেশিত কৰা), ক ’ ভিড-১৯ আক্ৰান্তৰ শেহতীয়া এলেকা(ৰঙা ৰঙৰে নিৰ্দেশিত), আহ-যাহ বন্ধ কৰা এলেকা(ক ’ লা ৰঙেৰে নিৰ্দেশিত), বন্ধ ঘোষণা কৰা পথ আদি। কোনো এগৰাকী লোক ক ’ ভিড-১৯ আক্ৰান্ত বুলি নিশ্চিত হ ’ লেই তেওঁ বাস কৰা এলেকা এই তথ্যসূচীত চিহ্নিত কৰাৰ ব্যৱস্থা কৰা হৈছে।


    মহানগৰ নিৰীক্ষণ সম্পৰ্কীয় তথ্যসূচী : কৰ্ম-পন্থাৰ সবিশেষ নিৰীক্ষণ কৰাৰ বাবে ‘ পিচিএমচি ’ -ৰ আওতাত থকা এলেকাৰ ৮৫টা স্থানত মুঠ ২৯৮টা ‘ পয়ণ্ট-টিল্ট-ঝুম কেমেৰা ’ সংস্থাপিত কৰা হৈছে। এইসমূহ কেমেৰাৰ জৰিয়তে সংগ্ৰহ কৰা তথ্যসূচীৰ তদাৰকী কৰি আছে ‘ পিচিএমচি ’ আৰু পিম্প্ৰি-চিনচৱাড় আৰক্ষীয়ে।


    সাৰথী সহায়তা তথ্যসূচী : ‘পিচিএমচি’ত ‘সাৰথী’ শীৰ্ষক এটা সহায়তা মঞ্চ আছে। ‘সাৰথী’ৰ সম্পূৰ্ণ ৰূপ হ’ল-‘ছিষ্টেম অব এছিষ্টিং ৰেচিডেণ্টছ এণ্ড টুৰিষ্ট থ্ৰু হেল্পলাইন ইনফৰ্মেশ্যন ’ । অৰ্থাত ‘হেল্পলাইনৰ তথ্যৰে আবাসীসকলৰ লগতে পৰ্যটকসকললৈ সহায় আগবঢ়োৱা ব্যৱ্স্থা’। এই ব্যৱস্থাৰ জৰিয়তে নাগৰিকসকলে যিকোনো ধৰণৰ সহায় বিচাৰি টেলিফোনৰে যোগাযোগ কৰিব পাৰে। এই মঞ্চলৈ অহা সকলো ফোনকল ৰেকৰ্ড কৰা হয়। ক’ভিড-১৯ৰ সংক্ৰমণৰ পৰৱৰ্তি পৰিস্থিতিত এই সহায়তা মঞ্চইয়ো নাগৰিকসকলক বাৰুকৈয়ে সহায় আগবঢ়াইছে। দুটা সপ্তাহৰ ভিতৰতে এই মঞ্চৰ অন লাইন সুবিধা ৩০,০০০হাজাৰৰো অধিক লোকে ‘ডাউনলোড’ কৰিছে।


    *****


    
    RJ/NG /KB

    
    
    (Release ID: 1618424) Visitor Counter : 21
    
    
      Read this release in: English , Urdu , Marathi , Hindi , Gujarati , Tamil , Telugu