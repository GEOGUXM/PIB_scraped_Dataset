      সংযুক্ত লোকসেৱা আয়োগ

      ‘লকডাউন’ৰ অন্তত অনুষ্ঠিতব্য পৰীক্ষাসূচী ঘোষণা ‘ইউপিএছচি’-ৰ
      
      এপ্ৰিল, ২০২০ৰ পৰা বলবত্ হোৱাকৈ এবছৰৰ বাবে ‘বেচিক পে’-ৰ ৩০শতাংশ স্বেচ্চাই নোলোৱাকৈ থাকিব অধ্যক্ষ আৰু সদস্যবৃন্দই
      
      ‘ইউপিএছচি’-ৰ বিষয়া-কৰ্মচাৰীয়ে ‘পিএম কেয়াৰ্ছ’-লৈ আগবঢ়ালে এদিনৰ দৰমহা

      Posted On: 15 APR 2020 2:59PM by PIB Guwahati

    ক ’ ৰোনাভাইৰাছৰ মহামাৰীৰ পৰিপ্ৰেক্ষিতত সৃষ্টি হোৱা পৰিস্থিতিৰ সমীক্ষা কৰাৰ উদ্দেশ্যে আজি অৰ্থাত ১৫এপ্ৰিল তাৰিখে ‘ ইউপিএছচি ’ -ৰ এখন বিশেষ সভা অনুষ্ঠিত হয়।


    দেশত বলবত্ থকা ‘ লকডাউন ’ ৰ সময়ত পালন কৰিবলগীয়া ‘ সামাজিক ব্যৱধানবিধি ’ কে ধৰি অন্যান্য স্বাস্থ্য সম্পৰ্কীয় নীতি - নিৰ্দেশনাসমূহৰ পৰিপ্ৰেক্ষিতত আয়োগে অনুষ্ঠিত কৰিবলগীয়া আৰু যাৰ বাবে প্ৰাৰ্থী আৰু ‘ পৰীক্ষা আৰু নিয়োগ পৰিষদসমূহ ’ ৰ পৰামৰ্শদাতাসকলে দেশৰ প্ৰান্তে প্ৰান্তে ঘূৰিবলগীয়া হয়, তেনে পৰীক্ষা, সাক্ষাতকাৰ আদিৰ সূচী সন্দৰ্ভত সময়ে সময়ে পৰ্যালোচনা কৰাৰ সিদ্ধান্ত গ্ৰহণ কৰা হয়। ইফালে, ‘ অসামৰিক সেৱা, ২০১৯ ’ ৰ বাকী থকা ‘ পাৰ্ছনেলিটী টেষ্ট ’ ৰ বাবে নতুন তাৰিখ অহা ৩ মে ’ অৰ্থাত ‘ লকডাউন ’ ৰ দ্বিতীয় পৰ্যায়ৰ সামৰণি পৰাৰ পিছত ঘোষণা কৰাৰ সিদ্ধান্ত গ্ৰহণ কৰা হয়। সেইদৰে, ‘ অসামৰিক সেৱা, ২০২০ ’ ৰ(প্ৰাৰম্ভিক), আভিযান্ত্ৰিক সেৱা(মূল) আৰু ভূ-তাত্বিক সেৱা(মূল) পৰীক্ষাৰ তাৰিখ ইতিমধ্যে ঘেষণা কৰা হৈছে। বিশেষ পৰিস্থিতি উদ্ভৱ হ ’ লে যদি পৰীক্ষাসূচী সলনি কৰিবলগীয়া হয় , তেন্তে তেনে পৰিস্থিতিত আ য়ো গৰ বে ’ ৱ-ছাইটৰ জৰিয়তে এই তথ্য প্ৰচাৰৰ ব্যৱস্থা কৰা হ ’ ব। আনহাতে, চিকিত্সা সেৱাৰ একত্ৰ পৰীক্ষা, ভাৰতীয় অৰ্থনৈতিক সেৱাৰ পৰীক্ষা, আৰু ভাৰতীয় পৰিসাংখ্যিক সেৱা, ২০২০ৰ পৰীক্ষাসমূহ পিচুওৱা সম্পৰ্কীয় অধিসূচনা ইতিমধ্যে প্ৰেৰণ কৰা হৈছে। ইফালে, ‘ চিএপিএফ পৰীক্ষা ২০২০ ’ ৰ তাৰিখ ‘ ইউপিএছচি ’ -ৰ বে ’ ৱ-ছাইট যোগে অৱগত কৰা হ ’ ব। অহা ১০ জুন,২০২০ত অনুষ্ঠিত হ ’ ব লগা ‘ এনডিএ- ii পৰীক্ষা নিৰ্দ্ধাৰিত সূচী মতেই অনুষ্ঠিত কৰাৰ সিদ্ধান্ত লোৱা হৈছে। ইয়াৰ বাহিৰেও পৰীক্ষা, সাক্ষাত্কাৰ অথবা নিয়োগ পৰিষদ সম্পৰ্কীয় যিকোনো সিদ্ধান্ত সম্পৰ্কে আয়োগৰ ৱে ’ ব-ছাইট যোগে সময়ে সময়ে অৱগত কৰি থকা হ ’ ব।


    আজিৰ সভাত ক ’ৰোনাভাইৰাছৰ পৰিপ্ৰেক্ষিতত দেশৰ অৰ্থনৈতিক পৰিমণ্ডলটোত হোৱা ব্যাপক ক্ষতিৰ বিষয়েও আলোচনা কৰা হয় । এনে পৰিস্থিতিত ৰাষ্ট্ৰীয় পৰ্যায়ত বিত্তীয় সমলসমূহৰ সংৰক্ষণ অতিকে গুৰুত্বপূৰ্ণ হৈ উঠালৈ চাই এপ্ৰিল, ২০২০ৰ পৰা বলবত্ হোৱাকৈ এবছৰৰ বাবে ‘বেচিক পে’-ৰ ৩০শতাংশ স্বেচ্চাই নোলোৱাকৈ থাকিবলৈ সিদ্ধান্ত গ্ৰহণ কৰিছে আয়োগৰ অধ্যক্ষ আৰু সদস্যবৃন্দই। আনহাতে ‘ইউপিএছচি’-ৰ বিষয়া-কৰ্মচাৰীয়ে ‘পিএম কেয়াৰ্ছ’-নিধিলৈ আগবঢ়ালে এদিনৰ দৰমহা।


    <><><><><>


    VG/SNC/KB

    
    
    (Release ID: 1614762) Visitor Counter : 19
    
    
      Read this release in: English , Urdu , Hindi , Marathi , Bengali , Punjabi , Gujarati , Odia , Tamil , Telugu , Malayalam