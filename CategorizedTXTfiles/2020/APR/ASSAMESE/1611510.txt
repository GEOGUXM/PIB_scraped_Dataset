      গ্ৰাহক পৰিক্ৰমা, খাদ্য আৰু ৰাজহুৱা বিতৰণ মন্ত্ৰালয়

      এদিনতে সৰ্বাধিক খাদ্য সামগ্ৰী পৰিবহণৰ অভিলেখ ৰচিলে এফচিআয়ে
      Posted On: 05 APR 2020 7:06PM by PIB Guwahati


    দেশজোৰা লকডাউনৰ সময়ত দেশৰ সকলো প্ৰান্ততে পৰ্যাপ্ত খাদ্য সামগ্ৰীৰ মজুত নিশ্চিত কৰাৰ বাবে গ্ৰহণ কৰি অহা ধাৰাবাহিক প্ৰচেষ্টাৰ জৰিয়তে ভাৰতীয় খাদ্য নিগমে এদিনতে ৭০ ৰেক অৰ্থা ৎ ১৯৩ লাখ মেট্ৰিক টনকৈ একেৰাহে ৩ আৰু ৪ এপ্ৰিল, ২০২০ত খাদ্য সামগ্ৰীৰ পৰিবহনেৰে অভিলেখ ৰচনা কৰিছে৷ ২৪ মাৰ্চত আৰম্ভ হোৱা লকডাউনৰ পৰা বিগত ১২ দিনত ভাৰতীয় খাদ্য নিগমে দৈনিক গড়ে ১.৪১লাখ মেট্ৰিক টনকৈ খাদ্য সামগ্ৰী পৰিবহণ কৰিছে৷ পূৰ্বতে দৈনিক গড়ে কেৱল ০.৮ লাখ মেট্ৰিক টনকৈ খাদ্য সামগ্ৰী সৰবৰাহ কৰা হৈছিল৷ এই সময়ছোৱাত সৰ্বমুঠ ৬০৫ ৰেকত প্ৰায় ১৬.৯৪ লাখ মেট্ৰিকটন খাদ্য সামগ্ৰী পৰিবহণ কৰা হয়৷


    ইয়াৰে ভিতৰত পাঞ্জাৱে সৰ্বাধিক ৭.৭৩ লাখ মেট্ৰিক টন(৪৬%), হাৰিয়ানা (৩.০২ লাখ মেট্ৰিক টন) আৰু চত্তীশগড়ে(১.১৫লাখ মেট্ৰিক টন) খাদ্য সামগ্ৰী পৰিবহণ কৰে৷ বাকীবোৰ খাদ্য সামগ্ৰী ক্ৰমে ওড়িশা, অন্ধ্ৰপ্ৰদেশ, ইত্যাদিৰ পৰা সৰবৰাহ কৰা হয়৷ সৰ্বাধিক খাদ্য সামগ্ৰী প্ৰয়োজন হোৱা উপভোক্তা ৰাজ্যৰ ভিতৰত উত্তৰপ্ৰদেশ(২.০৭ লাখ মেট্ৰিক টন), বিহাৰ (১.৯৬লাখ মেট্ৰিক টন), পশ্চিমবংগ(১.৬৫লাখ মেট্ৰিক টন) আৰু কৰ্ণাটক (১.৫৭লাখ মেট্ৰিক টন) উল্লেখযোগ্য৷ উত্তৰ-পূবৰ প্ৰতি গুৰুত্ব বিশেষ আৰোপ কৰি লকডাউনৰ সময়ছোৱাত অঞ্চলটোৰ ৰাজ্যসমূহলৈ ১.১৪ লাখ মেট্ৰিক টন খাদ্য সামগ্ৰী সৰবৰাহ কৰা হৈছে৷ ৰাজ্যসমূহত যাতে কোনো খাদ্য সামগ্ৰীৰ নাটনি নহয়, সেইটো সুনিশ্চিত কৰিছে এফচিআয়ে৷ ০৪০৪.২০২০লৈকে এফচিআইৰ হাতত ৫৫.৪৭ নিযুট মেট্ৰিক টন খাদ্য সামগ্ৰী (৩১.২৩ নিযুট মেট্ৰিক টন চাউল আৰু ২৪.২৪ নিযুট মেট্ৰিক টন আটা) আছে৷


    তদুপৰি, ৰাষ্ট্ৰীয় খাদ্য সুৰক্ষা আইন(এনএফএছএ) আৰু প্ৰধানমন্ত্ৰী গৰীৱ কল্যান অন্ন যোজনা(পিএমজিকেএৱাই)ৰ অধীনত দৈনিক প্ৰয়োজনীয় খাদ্য সামগ্ৰীৰ চাহিদা পুৰণৰ বাবে এফচিআয়ে কোনো ই-নিবিদা নোহোৱাকৈ মুকলি বজাৰৰ জৰিয়তে পোনপটীয়াভাৱে চাউল আৰু আটা যোগান ধৰিছে৷ সংশ্লিষ্ট জিলা দণ্ডাধীশৰ তত্ত্বাৱধানত স্থানীয় আটা মিলসমূহত আটা প্ৰস্তুতৰ দায়িত্ব প্ৰদানেৰে আটাৰ প্ৰয়োজনীয়তা পুৰণ কৰা হৈছে৷ চাউলসমূহ প্ৰতিখন ৰাজ্য চৰকাৰক তেওঁলোকৰ নিজা ব্যৱস্থাৰে বিতৰণ কৰিবলৈ দিয়া হৈছে৷ এই আৰ্হিৰ জৰিয়তে বৰ্তমানলৈকে ১৩খন ৰাজ্যত ১.৩৮লাখ মেট্ৰিক টন আটা আৰু ৮খন ৰাজ্যত ১.৩২ লাখ মেট্ৰিক টন চাউল আৱণ্টন কৰা হৈছে৷


    *****


    APS/PK/MS/BA /DB

    
    
    (Release ID: 1611510) Visitor Counter : 9
    
    
      Read this release in: English , Gujarati , Urdu , Hindi , Marathi , Bengali , Punjabi , Tamil , Telugu , Kannada