      PIB Headquarters

      কোভিদ-১৯ গী মতাংদা পি আই বীগী নুমিৎ খুদিংগী বুল্লেতিন
      Posted On: 19 APR 2020 6:40PM by PIB Imphal


    (প্রেস রিলিজশিং অসিদা হৌখিবা পুং ২৪দা থোকখিবা কোভি-১৯গা মরী লৈনবশিং,ফিল্ড ওফিসশিংদগী ফংবা পাউশিং, সোসিয়েল মেদিয়াগী থবকশিং অমসুং পি আই বীগী ফেক চেকশিং য়াওরি)


    প্রেস ইনফোরমেসন বিউরো


    ইনফোরমেসন অমসুং ব্রোর্দকাস্তিং মিনিস্ত্রি


    ভারত সরকার


    হেল্থ অমসুং ফেমিলি ৱেলফিয়ার মিনিস্ত্রিদগী কোভিদ - ১৯গী অনৌবা পাউ


    লৈবাক অসিদা অপুনবা কোভিদ-১৯ কেস ১৫,৭১২ য়ৌরে । অপুনবা কেসকী চাদা ১৪.১৯ হায়বদি মীওই ২২৩১ অনাবা ফবদগী দিসচার্জ তৌখ্রে । কেন্দ্র অমসুং রাজ্যগী থাক্ত কোভিদ-১৯গী হোস্পিতাল ২১৪৪ মশক খঙদোক্লে । হয়েংদগী লাইচৎ লৈতবা মফমশিং অথিংবা কোমথোক্লগনি ; অদুবু লাইচৎ লৈরিবা হোতস্পোত জিলাশিংদা কোমথোকপা অমতা লৈরোই । মফম অদুগী দরকারগী মতুংইন্না রাজ্য/য়ু তিশিংনা অহেনবা থবকশিং লৌখৎপা য়াগনি । হিদাক অমসুং তিকা চাংয়েং তৌনবা সাইন্সকী লমদা থবক পায়খৎনবা অৱাংবা থাক্কী তাক্স ফোর্স অমা শেম্লে ।


    অকুপ্পা মরোলগীদমক: https://pib.gov.in/PressReleseDetail.aspx?PRID=1616084


    কোভিদ-১৯ থেংননবা অথিংবা থমলিবা অসিদা ই-কম্মর্স কম্পেনিশিংনা তঙাইফদবা নত্তবা পোৎলমশিং য়োনবা সরকারনা অথিংবা থম্লে


    অথিংবা মনুংদা ই-কম্মর্স কম্পেনিশিংনা তঙাইফদবা নত্তবা পোৎলমশিং য়োনবা অথিংবা থম্লে হায়না হোম এফেয়ার্স মিনিস্ত্রিনা হায়রি । ই-কম্মর্স কম্পেনিশিংনা তঙাইফদবা পোৎলমশিং থিনবদা শীজিন্নগদবা গারিশিং দরকার ওইবা অয়াবা লৌরবা মতুংদা চেনবা য়াগনি হায়রি ।


    অকুপ্পা মরোলগীদমক: https://pib.gov.in/PressReleseDetail.aspx?PRID=1615967


    কোভিদ-১৯ লাইচৎ লাকপদগী হৌজিক মখোয়না লৈরিবা রাজ্য/য়ুতিশিংগী মনুংদা পন্দুনা লৈরিবা মপানগী শিন্মীশিং চৎথোক-চৎশিন তৌনবা এস ও পিশিং ফোংলে


    লাইচৎ লৈতবা মফমশিংদা ২০২০গী এপ্রিল ২০দগী অথিংবা খর কোমথোকপদগী হায়রিবা শিন্মীশিং অসি ইন্দস্ত্রি, মেনুফেকচরিং, য়ুম শাবা, লৌ উবা অমসুং এম এন আর ই জি এগী থবকশিং পাংথোকপা য়ারগনি । রাজ্যশিংগী মনুংদা মখোয় চৎথোক-চৎশিন য়ানবা এম ঐচ এনা চৎন-কাংলোনশিং ফোংলে ।


    অকুপ্পা মরোলগীদমক: https://pib.gov.in/PressReleseDetail.aspx?PRID=1616034


    কোভিদ-১৯ লাকশিনবা অমসুং এপ্রিল ২০দগী চৎনগদৌরবা অথিংবা কোমথোকপগী মতাংদা রাজ্যশিংগী ৱা তাননবা য়ুনিয়ন হোম মিনিস্তরনা খঙহল্লি


    মিনিস্ত্রিগী ওফিসিয়েলশিংগা ঙরাং য়ুনিয়ন হোম মিনিস্তর অমিত সাহনা লৈবাক অসিগী কোভিদ-১৯ লাইচৎকী ফিবম অমুক হন্না য়েংশিনখি । কোভিদ-১৯ লাকশিনবা অমসুং এপ্রিল ২০দগী চৎনগদৌরবা অথিংবা কোমথোকপগী মতাংদা রাজ্যশিংগী ৱা তাননবা য়ুনিয়ন হোম মিনিস্তরনা খঙহল্লি । মিনিস্তরনা হায়খি লাইচৎ লৈতবা মফমশিংদা থবক খর কোমথোক্নবা অয়াবা পীরে ।


    অকুপ্পা মরোলগীদমক: https://pib.gov.in/PressReleseDetail.aspx?PRID=1616061


    লৈবাক মনুংগী মী পুবা ফ্লাইতশিং পাইনবা ৱারেপ লৌদ্রি


    লৈবাক মনুংগী মী পুবা ফ্লাইতশিং পাইবা অমুক হৌনবা ৱারেপ লৌদ্রি হায়না কেন্দ্র সরকারনা শেংদোক্লি ।


    অকুপ্পা মরোলগীদমক: https://pib.gov.in/PressReleasePage.aspx?PRID=1615949


    সরকারনা হায়রি পেন্সন হন্থনবা ৱাফম অমতা লৈতে


    হৌজিক থেংনরিবা কোভিদ-১৯গী লাইচৎ অমসুং শেন-থুমগী ফিবম অসিদা সরকারনা পেন্সন হন্থনবা/পীবা লেপ্নবা থৌরাং তৌরি হায়বগী তোকঙা কয়া শন্দোকপদগী পেন্সন ফংলিবশিং ৱানবা মচাক অমা ওইরে হায়বা পরসোনেল, পব্লিক গ্রিভান্সেস অমসুং পেন্সন মিনিস্ত্রিনা খঙলে । মিনিস্ত্রি অসিনা হায়রি পেন্সন হন্থনবা ৱাফম অমতা লৈতে অমসুং মসিগী মতাংদা সরকারনা থবক অমতা পায়খৎপা লৈতে । মসিগী মহুৎতা, সরকারনা পেন্সন ফংলিবশিংগী য়াইফনবা থবকশিং পায়খৎলি ।


    অকুপ্পা মরোলগীদমক: https://pib.gov.in/PressReleasePage.aspx?PRID=1615959


    অমিত সাহনা কোভিদ-১৯ লাইচৎ থেংননবা লিংখৎপা এম ঐচ এন কন্ত্রল রুম গী থবকশিং অমুক হন্না য়েংশিনখ্রে


    য়ুনিয়ন হোম মিনিস্তর অমিত সাহনা চেয়র লৌদুনা পাংথোকখিবা মীফম অমদা কোভিদ-১৯ লাইচৎ থেংননবা লিংখৎখিবা এম ঐচ এন কন্ত্রল রুমগী থবকশিং অমুক হন্না য়েংশিনখ্রে । এম ঐচ এন কন্ত্রল রুম অসি ২৪x৭ থবক তৌরি অমসুং লাইচৎ অসি লাকশিন্নবা রাজ্যশিংগা চৎমিন্নবদা নত্তনা কেন্দ্র সরকারগী তোঙান-তোঙানবা মিনিস্ত্রিশিংগসু থবক তৌমিন্নরি ।


    অকুপ্পা মরোলগীদমক: https://pib.gov.in/PressReleseDetail.aspx?PRID=1615844


    মিসন য়াওনবা অমসুং লানগীদমক ভারতকী নেভি মখা তানা থৌরাং তৌরি


    মুম্বাইগী সমুদ্র মপান্দা লৈবা আই এন এস অঙগ্রেগী হিরোই ২৬ কোভিদ-১৯ পোজিতিব ওইরবা মতুংদা তোখাইনা থমখ্রে । হৌজিক ফাওবদা ভারত নেভি জহাজ, সবমেরিন নৎত্রগা এয়র স্তেসনশিংদা লৈবা মীওই অমতা কোভিদ-১৯গী কেস অমতা থেংনদ্রি । মাইকৈ অহুমদা মিসন থানবা ঐখোয়গী নেভেলগী মচাক-মথুমশিং থৌরাং তৌদুনা লৈরি । ভারত মহাসাগর লমদমদা ঐখোয়গা য়ুম্লোন্নবা মরুপ-মপাং ওইবা লৈবাকশিংগী মতেং পাংনবা অমসুং লাইচৎ অসি থেংননবা নেভিনা মপুংফানা থৌরাং তৌদুনা লৈরি ।


    অকুপ্পা মরোলগীদমক: https://pib.gov.in/PressReleseDetail.aspx?PRID=1615814


    কোভিদ-১৯গী অথিংবা মনুংদা বেনিফিসরি ক্রোর ১৬.০১ হেনবগী বেঙ্ক একাউন্তশিংদা পি এফ এম এসকী খুৎথাদা দি বি তি শীজিন্নদুনা লুপা ক্রোর ৩৬,৬৫৯ হেন্না য়েন্থোকখ্রে


    প্রধান মন্ত্রী গরিব কলয়ান পেকেজগী মখাদা দি বি তি দিজিতেল পেমেন্তশিং শীজিন্নদুনা শেন য়েন্থোক্লি । হৌখিবা শেনবা চহি অহুমদা দি বি তি পেমেন্তশিংগীদমক পি এফ এম এস শীজিন্নবা হেনগৎলক্লে । দি বি তিনা বেনিফিসরিশিংদা হকথেংননা নারোলদা মাংহন্দনা একাউন্তদা হকথেংননা শেন চংহল্লে ।


    অকুপ্পা মরোলগীদমক: https://pib.gov.in/PressReleseDetail.aspx?PRID=1616022


    কোভিদ-১৯না মরম ওইদুনা মতম শাংদোকপগী খুদোংচাবা তেক্স থিরবশিংনা লৌনবা সি বি দি তিনা রিতর্ন ফোর্মশিং অমুক শেমদোক্লে


    কোভিদ-১৯না মরম ভারত সরকারনা পীরিবা মতম শাংদোকপগী খুদোংচাবা তেক্স থিরবশিংনা লৌনবা সি বি দি তিনা শেনবা চহি ২০১৯-২০(এসেসমেন্ত ইয়র ২০২০-২১)গী ওইনা রিতর্ন ফোর্মশিং অমুক শেমদোক্লে অমসুং থা অসিগী অরোইবদা নোতিস থোক্লগনি ।


    অকুপ্পা মরোলগীদমক: https://pib.gov.in/PressReleseDetail.aspx?PRID=1616035


    অথিংবা মনুংদা নিংথম মহৈ-মরোং লোকপা অমসুং কালেনগী মহৈ-মরোং হুনবগী থবকশিংদা অপনবা পীরোই


    হৌজিক লৈরিবা তম্বা ঙমদবা ফিবম অসিদা থাজবা অমা পীরিবা থবক অসি লৌউ-শিংউগী থবক অসিনি । ভারত শীনবা থুংনা লৌমী কয়ানা অৱাবা কয়া মায়োক্নদুনা থবক কয়া পায়খৎলি । মখোয়না তুমিন্না হোৎনরিবা থবকশিং অসি কেন্দ্র অমসুং রাজ্য সরকারশিংনা মতেং পাংদুনা নিংথম মহৈ-মরোং লোকপা অমসুং কালেনগী মহৈ-মরোং হুনবগী থবকশিংদা অপনবা পীদনবা থাজবা পীরি ।


    অকুপ্পা মরোলগীদমক: https://pib.gov.in/PressReleseDetail.aspx?PRID=1616029


    কোভিদ-১৯ থেংনবদা থৌনা হেনগৎলক্লি; লাইফলাইন উরান ফ্লাইতশিং কিলোমিতর ২,৮৭,০৬১ পাইখ্রে


    কোভিদ-১৯ থেংননবা শোক্নরিবা লাল অসিদা মতেং পাংনবা লাইফলাইন উরানগী মখাদা ফ্লাইত ২৮৮ মথৌ পাংথোক্লি । ঙসি ফাওবদা তন ৪৭৯.৫৫ গী কার্গো পুখি । ঙসি ফাওবদা লাইফলাইন উরান ফ্লাইতশিং কিলোমিতর ২,৮৭,০৬১ হেন্না পাইখ্রে । লাইফলাইন উরান ফ্লাইতশিংনা লৈবাক অসিগী মনুং হুঞ্জিনা মফমশিংদা তঙাইফদবা হিদাক-লাংথোকশিং য়ৌহনখি ।


    অকুপ্পা মরোলগীদমক: https://pib.gov.in/PressReleseDetail.aspx?PRID=1616007


    রেলৱেজনা অথিংবা মনুংদা লৈবাক শীনবা থুংনা তন ১১৫০গী মেদিকেলগী পোৎলমশিং পুখি


    কোভিদ-১৯গী অথিংবা মনুংদা ভারত রেলৱেজনা মেদিকেলগী পোৎলমশিং লৈবাক শীনবা থুংনা ফংহল্লি । লৈবাক অসিদা সরকারনা কোরোনাভাইরস থেংনরিবা অসি মতেং পাংনবা ভারত রেলৱেজনা মসিগী তাইমতেবল পরসেল সর্বিসশিংগী খুৎথাংদা হিদাক-লাংথকশিং, মাক্সশিং অমসুং মেদিকেলগী অতৈ পোৎলমশিং মখা তানা পুরি । ২০২০গী এপ্রিল ১৮ ফাওবদা রেলৱেজনা অথিংবা মনুংদা লৈবাক শীনবা থুংনা তন ১১৫০গী মেদিকেলগী পোৎলমশিং পুখি ।


    অকুপ্পা মরোলগীদমক: https://pib.gov.in/PressReleseDetail.aspx?PRID=1616028


    খোঙউপ শাবা ইন্দস্ত্রিগী মহুৎশিংদা পাংবা য়াবা মতেং পাংগনি হায়না নিতিন গাদকারিনা থাজবা পীখি


    কোভিদ-১৯ লাইচৎ শন্দোরকপা থিংনবা অথিংবা থম্লিবা অসিনা পীরিবা অৱাবা কোকহন্নবা খোঙউপ শাবা ইন্দস্ত্রিদা পাংবা য়াবা মতেং পাংগনি হায়না এম এস এম ই অমসুং রোদ ত্রান্সপোর্ত অমসুং হাইৱেজগী মিনিস্তর নিতিন গাদকারিনা থাজবা পীখি ।


    অকুপ্পা মরোলগীদমক: https://pib.gov.in/PressReleseDetail.aspx?PRID=1615779


    ২০২০গী এপ্রিল ২০দগী লাইচৎ শন্দোক্তবা মফমশিং কোমথোক্নবগী মতাংদা রাজ্যশিংগী রুরেল দিবলপমেন্ত মিনিস্তরশিংগা লোয়ননা রুরেল দিবলপমেন্ত, পঞ্জায়াতি রাজ অমসুং এগ্রিকলচর অমসুং ফারমর্স ৱেলফিয়ার মিনিস্তরগা ভিদিও কনফরেন্স পাংথোকখি


    পি এম এ ৱাই(জি), পি এম জি এস ৱাই, এন আর এল এম অমসুং এম জি এন আর ই জি এসকী থবকশিং পায়খৎপা মতমদা অশোই অঙাম থোক্তনবা চেকশিন-থৌরাংশিং পায়খৎনবা নরেন্দ্র সিংহ তোমারনা তকশিনখি । এন আর এল এমগী মখাদা নুপী এস ঐচ জিশিনা মাক্স, সেনিতাইজরশিং অমসুং সাপোনশিং মশিং য়াম্না পুথোকপগীদমক থাগৎখি ।


    অকুপ্পা মরোলগীদমক: https://pib.gov.in/PressReleseDetail.aspx?PRID=1615824


    কোরোনা লান্মীশিং ইকায়খুম্নবা উৎপা ওইনা অখন্নবা মওংদা রেদ ফোর্ত, কুতুব মিনার অমসুং হুমায়ুনগী তোম্ব মৈ থানখি


    নিউ দিল্লিদা ৱাল্ড হেরিতে দে লাকপদা অখন্নবা মওংদা রেদ ফোর্ত, কুতুব মিনার অমসুং হুমায়ুনগী তোম্ব মৈ থানদুনা আর্কিওলোজিকেল সর্ভে ওফ ইন্দিয়াগী দিল্লি সর্কলনা কোরোনা লান্মীশিং থাগৎখি । মসিগা লোয়ননা এ এস আই দিল্লি সর্কলনা ভিদিও কনফরেন্সকী খুৎথাংদা মখোয়গী মোনুমেন্তশিং অমসুং হেরিতেচশিং ঙাক্নবা অমসুং ইকায়খুম্নবা উৎনবা স্কুলগী মহৈরোয়শিং ৱাশক লৌখি।


    অকুপ্পা মরোলগীদমক: https://pib.gov.in/PressReleseDetail.aspx?PRID=1615962


    কোভিদ-১৯ লান্থেংননবা মাংজিল থাদুনা করৱারদা ভারত নেভিগী হোস্পিতাল সিপ পাতাঞ্জালি লৈরি


    অকুপ্পা মরোলগীদমক: https://pib.gov.in/PressReleseDetail.aspx?PRID=1615976


    মপানদগী মৈ অমতা পীদনা মহিকশিং চংলকপদা ইলেকত্রিক চার্জশিংনা ফাজিনবা ঙম্বা ত্রাইবো ই মাক্স সি ই এন এসনা পুথোক্লে


    অকুপ্পা মরোলগীদমক: https://pib.gov.in/PressReleseDetail.aspx?PRID=1615785


    পি আই বী ফিল্ড ওফিসশিংদগী ফংবা পাউশিং

      * অরুনাচল প্রদেস : পন্দুনা লৈরিবা শিন্মীশিংদা ফম্মুং, চানবা অমসুং মেদিকেলগী মতেং ফংহল্লি ।
      * অসাম : এপ্রিল ২১দগী ইলেকত্রিসিয়ান, প্লম্বরশিং, মোতোর মেকানিকশিং, উ শুবা, মোবাইল অমসুং কম্পুতর শেম্বা মখোয়গী কস্তমরশিংগী ময়ুমদা পাংথোকপা য়ারগনি । রাজ্য অসিদা মীয়াম তিনবা মফমদা মপান থোকপা অমসুং তিল শীৎপা লুপা ১০০০ ফাইন লৌরগনি ।
      * মনিপুর : সরকারনা য়ুমশিংদা তঙাইফদবা পোৎলমশিং থিনবা হৌরে । রাজ্য অসিগী কোভিদ-১৯ নাবা মীওই অনিমক নেগেতিব ওইরে ।
      * মিজোরম : আই এ এফনা আইজোলদা মেদিকেলগী পোৎলমশিংগী বোক্স ৯ পুরকখ্রে ।
      * নাগালেন্দ : রাজ্য অসিদা পি পি ই ১৫,৩৪০, এন ৯৫ মাক্স ২৩,১১৫, ভেন্তিলেতর ৪৯ অমসুং ফম্মুং ৪৩২ থৌরাং তৌরে ।
      * ত্রিপুরা : লম্বী মতাইদা পোৎ য়োনবা মীওই ৮৬৬৬দা লুপা ১০০০ অমমম সরকারনা পীরে ।
      * কেরলা : ঙরাং অনৌবা কেস মরি থেংনখি অমসুং মীওই অনি অনাবা ফখি । অপুনবা একতিব কেস ১৪০; দিসচার্জ তৌখিবা ২৫৭; ওবজারবেসনদা লৈরিবা ৬৭১৯০নি ।
      * তামিলনাদু : রাজ্য অসিদা হৌজিক ফাওবা কেস ১৩৭২, শিখিবা ১৫ অমসুং দিসচার্জ তৌখিবা ৩৬৫ নি।
      * করনাতাকা : ঙসি অনৌবা কেস ৪ থেংনখি।হৌজিক ফাওবদা অপুনবা কেস ৩৮৮; শিখিবা ১৪; দিসচার্জ তৌখিবা ১০৪ নি।
      * অন্ধ্র প্রদেস : হৌখিবা পুং ২৪দা অনৌবা কেস ৪৪ থেংনখি , অপুনবা কেস ৬৪৭; শিখিবা ১৭; দিসচার্জ তৌখিবা ৬৫ নি। ঙসি রাজ্য অসিদা সেম্পল ১৭,৫০০ তেস্ত তৌখি।
      * তেলাঙ্গানা : কোভি-১৯ মরক্ত রাজ্য অসি মহৈ-মরোং ফজনা লোক্লি । হৌজিক ফাওবদা অপুনবা কেস ৮০৯, শিখিবা ১৮ শুরে ।
      * চান্দিগর : মীয়াম্না অরোগ্যা সেতু মোবাইল এপ্প লৌথনবা অমসুং মীয়াম তিনবা মফমদা শোইদনা মাক্স উপ্না লৈঙাক্না হায়রি ।
      * পঞ্জাব : মাক্স উপতবা মীওশিং ফাইন লৌনবা সরকারনা হায়রি । খুঙ্গংগী নহারোলশিং হিদাক কাপথোকপদা শরুক য়ানবা গ্রাম পঞ্জায়তশিংনা হায়রি । মাক্স শাবগী থবকশিংদা এস ঐচ জিশিং শরুক য়ানবা পুক্নিং থৌগৎলি ।
      * হরিয়ানা : মহৈরোইশিং য়ুমদা লেংদনা লৈনবা চীফ মিনিস্তর মনোহর লালনা ঙসি মহৈরোইশিংদা তকশিনখি । কোভিদ-১৯গী অথিংবা মনুংদা মীয়ামদা উহৈ, লৈ, মনা-মশিং , চেঙ্গুম অমসুং হৈজাম্পেৎ ফংহন্নবা সরকারনা থবক পায়খৎখি ।
      * হিমাচল প্রদেস : মীয়াম্না পি এম-কিয়ারস ফন্দদা পুকচেল চাউনা দান তৌনবা অমসুং অরোগ্যা সেতু এপ্প লৌথনবা হিমাচল সরকারনা মীয়ামদা তকশিনখি ।
      * মহারাস্ত্রা : রাজ্য অসিদা হৌজিক ফাওবদা কেস ৩৬৪৮ লৈরে অমসুং মীওই ২১১ শিখ্রে । লৈবাক অসিদা খ্বাইদগী মশিং য়াম্না তেস্ত তৌদুনা রাজ্য অসিদা মীওই ৬৬,৮৯৬ তেস্ত তৌখ্রে ।
      * গৱা : ঙসি ফাওবদা রাজ্য অসিদা অনৌবা কেস অমতা থেংনদ্রে । মীওই ৭ পোজিতিব ওইরম্বদগী ফরক্তুনা হোস্পিতালদগী হনখ্রে । এপ্রিল ৩দগী রাজ্য অসিদা কোভিদ-১৯ কেস অমতা লাক্ত্রে ।
      * গুজরাত : অনৌবা কেস ১০৪ থেংনদু অপুনবা কেস ১৩৭৬ য়ৌরে । হৌজিক ফাওবদা রাজ্য অসিদা মীওই ৯৩ অনাবা ফরে অমসুং মীওই ৫৩ শিখ্রে ।
      * রাজাস্থান : ঙসি অনৌবা কেস ১২২ থেংনদুনা রাজ্য অসিগী অপুনবা কেস ১৩৫১ য়ৌরে । ঙসি ফাওবদা মীওই ১৮৩ অনাবা ফখি অমসুং মীওই ১১ শিখি ।
      * মৈধ্য প্রদেস : রাজ্য অসিগী অপুনবা কোভিদ-১৯ কেস ১৪০৭ য়ৌরে অমসুং কেস ৭০৭ থেংনদুনা ইন্দোর অসি মখা তানা হোতস্পোত ওইরি ।
      * ছতিসগর : গ্রিন জোনগী মনুংদা লৈবা জিলা ২৮গী মনুংদা ২৩ ছতিসগরদা লৈদুনা কোভিদ-১৯ লৈতবা মফমশিংগী মনুংদা মাংজিল থারি । গ্রিন জোন জিলাশিংদা নিংথৌকাবা নুমিৎতগী অকক্নবা থবক খর হৌরগনি ।

    Fact Check on # Covid19


    

    
    (Release ID: 1616212) Visitor Counter : 42
    
    
      Read this release in: English , Urdu , Hindi , Marathi , Assamese , Bengali , Punjabi , Gujarati , Tamil , Telugu , Kannada , Malayalam
    
    
    

*