      PIB Headquarters

      নুমিৎ খুদিংগী ফোংবা পি আই বীগী কোভিদ-১৯ বুল্লেতিন
      Posted On: 11 APR 2020 6:59PM by PIB Imphal


    হেল্থ অমসুং ফেমিলি ৱেলফিয়ার মিনিস্ত্রিদগী কোভিদ-১৯গী অনৌবা পাউ


    ঙরা ভারত্ত কোভিদ-১৯ কেস ১০৩৫ হেনগৎখি অমসুং একতিব কেস ৮৫৫ হেনগৎখি । ঙসি পুন্না মীওই ২৩৯ শিখি । হৌজিক ফাওবদা লৈবাক অসিদা কোভিদ-১৯গী কেস ৭৪৪৭ লৈরে অমসুং অনাবা ফরবা মতুংদা মীওই ৬৪২ ময়ুমদা হনখ্রে । লৈবাক অসিগী রাজ্যশিংদা পি পি ইশিং, এন ৯৫ মাক্সশিং, তেস্ত তৌনবা খুৎলায়শিং, হিদাক-লাংথকশিং অমসুং ভেন্তিলেতরশিং অৱাৎপা লৈহন্দনবা ভারত সরকারনা থবক পায়খৎলি ।


    https://pib.gov.in/PressReleseDetail.aspx?PRID=1613367


    কোভিদ-১৯ থেংননবা মাংজৌননা লাল্লোং য়াৎনবা প্রধান মন্ত্রীনা সি এমশিংগা ৱারি শানখি


    কোভিদ-১৯ থেংননবা মাংজৌননা লাল্লোং য়াৎনবা ঙসি ভিদিও কনফরেন্স তৌদুনা প্রধান মন্ত্রী নরেন্দ্র মোদীনা রাজ্যশিংগী সি এমশিংগা ৱারি শানখি । প্রধান মন্ত্রীনা হায়খি, রাজ্যশিংগা লোয়ননা কেন্দ্রনা পুন্না থবক পায়খৎপদগী কোভিদ—৯গী চৈথেং হন্থরে অদুবু ফিবম অসি হেনগৎলক্লি , লেপ্তনা য়েংশিনবা য়াম্না মরুওইরি । অথিংবা কোমথোকপগী মতাংদা প্রধান মন্ত্রীনা হায়খি অথিংবা অসি চয়োল অনি মখা তানা শাংদোকপা হায়না রাজ্যশিংগী মরক্ত অমতা ওইনা য়ানরে ।


    https://pib.gov.in/PressReleseDetail.aspx?PRID=1613317


    কোভিদ-১৯গী অথিংবা অসিদগী সমুদ্রগী ঙা ফাবা/ঙা য়োকপা অমসুং মসিগী শিন্মীশিং কোমথোক্নবা এম ঐচ এনা ৫শুবা এদদেনদম অমা ফোংলে


    কোভিদ-১৯গী অথিংবা অসিগী মতাংদা মিনিস্ত্রিশিং/দিপার্তমেন্তশিংগী অপুনবা এদদেনদম অমা হোম এফেয়ারস মিনিস্ত্রিনা পীরে । ৫শুবা এদদেনদম অসিদা অথিংবশিংদগী সমুদ্রগী ঙা ফাবা/ঙা য়োকপা, লৌ লোকপা, য়ৈবা, হানজিনবা, কোল্ড চেন, য়োনবা, হেতচরিশিং, ঙা মচা পুবা অমসুং ঙাগী পোৎথোকশিং পুবা কোমথোক্লে ।


    https://pib.gov.in/PressReleseDetail.aspx?PRID=1613150


    কোভিদ-১৯গী পায়খৎলিবা থবকশিংগী মতাংদা রাজ্যশিংগা দোক্তর হর্স ভরধন্না ভিদিও কনফরেন্স অমা পাংথোকখি


    অপুনবা ওইনা কোভিদ-১৯ থেংননবা মীয়াম লাপ্না লৈনবা অমসুং লু-নান্না লৈনবা ৱাখল তাহন্নবা অমসুং লায়না অসি শন্দোকপা থিংবদা মথংগী চয়োল অসি য়াম্না মরুওই হায়না দোক্তর হর্স ভরধন্না মীয়ামদা তকশিনখি । কোভি-১৯ লাকশিন্নবা ভারত অমতা ওইনা ৱাশক লৌনবা মোবাইল এপ্প অরোগ্যা সেতু শীজিন্নবা হেনগৎহন্নবা মহাক্না রাজ্যশিংদা তকশিনখি ।


    https://pib.gov.in/PressReleseDetail.aspx?PRID=1613065


    কোভিদ-১৯না মরম ওইদুনা শিবা য়াওরবদি এফ সি আইগী ইমপ্লোয়ি লাখ ১ হেনবদা এক্স-গ্রেসিয়া পীবা সরকারনা য়ারে


    কোরোনাভাইরস লাইচৎ মনুংদা ভারতকী মীয়ামদা চানবা চেং ফংহল্লিবা ফুদ কোরপোরেসন ওফ ইন্দিয়াগী ইমপ্লোয়ি ১,০৮,৭১৪ অমসুং শিন্মী ৮০,০০০দা এক্স-গ্রেসিয়া পীবা সরকারনা য়ারে ।


    https://pib.gov.in/PressReleseDetail.aspx?PRID=1613082


    অথিংবা মনুংদা এগ্রিকলচর, কোরপোরেসন অমসুং ফার্মরস ৱেলফিয়ার দিপার্তমেন্তনা পায়খৎলিবা থবকশিং


    অথিংবা মনুংদা লৌবুক্ত থবক শুরিবা লৌমীশিং অমসুং লৌউ-শিংউগী থবকশিং খুদোংচানবা এগ্রিকলচর, কোরপোরেসন অমসুং ফার্মরস ৱেলফিয়ার দিপার্তমেন্তনা থবক কয়া পায়খৎলে ।


    https://pib.gov.in/PressReleseDetail.aspx?PRID=1613032


    অথিংবা মরক্ত , কালেন মহৈ-মরোংশিং অপনবা লৈতনা হুনখি


    কোরোনাভাইরস লাইচৎ শন্দোরকপা অমসুং নুমিৎ ২১ অথিংবা থম্বগী খুদোংচাদবা কয়া মায়োক্নরবসু কালেন মহৈ-মরোংশিং হুনবগী থবক মাইপাক্না চৎথরি । অপুনবা কালেন মহৈ-মরোংশিং হুনবগী চাং মমাং চহিদগী চাদা ১১.৬৪ হেনগৎলে ।


    https://pib.gov.in/PressReleseDetail.aspx?PRID=1613208


    লাইচৎ অসিদা এক্সপোর্তরশিংনা ফংলিবা চৈথেং কোকহন্নবা কর্ম্মস দিপার্তমেন্তনা তঙাইফদনা পাংথোক্কবা থবকশিং অমসুং অরোইবা মতমশিং কোমথোক্লে


    কোরোনাভাইরস লাইচৎনা মরম ওইদুনা শোকহল্লবা লনাই মীওশিং অমসুং ললোন-ইতিকশিং , কর্ম্মস দিপার্তমেন্তনা তঙাইফদনা পাংথোক্কবা থবকশিং অমসুং অরোইবা মতমশিং কোমথোক্লে ।


    https://pib.gov.in/PressReleseDetail.aspx?PRID=1613365


    কোভিদ-১৯ থেংননবা এন সি সি কেদেৎ ২,০০০ থবক শীজিন্নরি অমসুং ৫০,০০০ হেনবনা মতেং পাংলি


    কোভিদ-১৯ থেংননবা ২০২০গী এপ্রিল ১দগী ‘এক্সরসাইজ এন সি সি য়োগদান’গী মখাদা এন সি সি কেদেৎশিংনা সিবিল , দিফেন্স অমসুং পুলিসগী মীওইশিং মতেং পাংলি ।


    https://pib.gov.in/PressReleseDetail.aspx?PRID=1613310


    ভারত রেলৱেজনা লায়রবা মীওইশিংদা ফোং ফোং শাবা চাক পুখম মিল্লিয়ন ১ হেন্না য়েন্থোকখ্রে


    রেলৱেজগী আই আর সি তি সি , আর পি এফ, জোনেল রেলৱেজশিং অমসুং অতোপ্পাশিংনা কৎথোকপগা লোয়ননা মীয়ামগী য়াইফনবা থবক পায়খৎলি অমসুং কোভিদ-১৯গী অথিংবা মতুংদা ভারত রেলৱেজনা লায়রবা মীওইশিংদা ফোং ফোং শাবা চাক পুখম মিল্লিয়ন ১ হেন্না য়েন্থোকখ্রে ।


    https://pib.gov.in/PressReleseDetail.aspx?PRID=1613272


    কোভিদ-১৯গী লাইচৎ মনুংদা লায়না ঙাকথোকপা ঙম্না শক্তি হেনগৎহন্নবা থৌরাংশিং অয়ুসনা অমুক হন্না খঙহল্লি


    অয়ুরবেদাগী পাম্বৈশিং শীজিন্নদুনা লায়না ঙাকথোকপা ঙম্না শক্তি হেনগৎহন্নবা থৌরাংশিংগী মতাংদা চেকশিনৱা অমা অয়ুস মিনিস্ত্রিনা ফোংলে । মতম কয়াগী মমাংদগী শীজিন্নরকপদগী খঙলবা থবকশিং অসিনা কনাগুম্বা অমগী লায়না ঙাকথোকপা ঙম্না শক্তি য়াওরি হায়না চেকশিনৱা অদুদা হায়রি ।


    https://pib.gov.in/PressReleseDetail.aspx?PRID=1613129


    অথিংবগী অহানবা চয়োল অনিদা রেলৱেজগী মীওইশিংনা হেল্পলাইনশিং (১৩৮ অমসুং ১৩৯), সোসিয়েল মেদিয়া অমসুং ইমেলদা ৱাহং ২,০৫,০০০ হেনবগী পাউখুমশিং পীখি


    রেলৱেজগী পেসেঞ্জরশিং মতেং পাংনবা অমসুং ফ্রেদ ওপেরেসনগী থবকশিংগী ৱাথোক লোইশিন্নবা, অথিংবা লাউথোকখিবা মতুংদা ভারত রেলৱেজনা মসিগী হেল্পলাইনশিংগী থবক হেনগৎহনখি ।


    https://pib.gov.in/PressReleseDetail.aspx?PRID=1613269


    পি এম গরিব কলয়ান য়োজনাগী মতুংইন্না সবস্ক্রাইবরশিংগী একাউন্তশিংদা ই পি এফ অমসুং ই পি এস চংহন্নবা ই পি এফ ওনা ওনলাইনগী থবকশিং পায়খৎলে


    কোরোনাভাইরস লাইৎ থেংনবদা লায়রবশিং মতেং পাংনবা মার্চ ২৬, ২০২০দা পি এম গরিব কলয়ান য়োজনাগী মখাদা ভারত সরকারনা লাউথোকখিবগী মতুংইন্না, সবস্ক্রাইবরশিংগী একাউন্তশিংদা ই পি এফ অমসুং ই পি এস চংহন্নবা ই পি এফ ওনা ওনলাইনগী থবকশিং পায়খৎলে ।


    https://pib.gov.in/PressReleseDetail.aspx?PRID=1613208


    উহৈশিং, মনা-মশিং, শঙ্গোম অমসুং শঙ্গোমগী পোৎথোকশিং অমসুং মরু য়াওনা পৎকনবা পোৎলমশিং ফংহন্নবা অথিংবা থমখিবদগী রেলৱেজনা মশক খঙদোক্লবা লম্বী ৬৭ (ত্রেন ১৩৪)দা পরসেল ত্রেনশিং চেল্লি


    হায়রিবা ত্রেনশিং অসিগী কান্নবা লৌনবা এগ্রিকলচর, কোরপোরেসন অমসুং ফারমর্স রেলফিয়ার দিপার্তমেন্তনা হোরতিকলচরগী মিসন দিরেক্তরশিং অমসুং রাজ্যশিংগী মরি লৈনবা সেক্রেতরিশিংদা খঙহনখ্রে ।


    https://pib.gov.in/PressReleseDetail.aspx?PRID=1613344


    কোরোনাভাইরসতগী ঙাকথোক্নবা ত্রাইফেদকী খুৎহৈবশিং, এস ঐচ জিশিং, বন ধন বেনিফিসরিশিং অমসুং এন জি ওশিংনা শাবা মাক্সশিং ত্রাইফেদনা ফংহল্লি


    হায়রিবা লুপশিং অসিনা পুথোক্লিবা মাক্সশিং অসিনা মখোয় মশা ঙাকথোকপগা লোয়ননা হিংনবা লম্বী অমা থিনবগী তমজনফম অমা ওইরে ।


    https://pib.gov.in/PressReleseDetail.aspx?PRID=1613267


    সেন্ত্রেল এদমিনিস্ত্রেতিব ত্রাইবুনেলনা প্রেসতা থোকপা ৱারোল


    https://pib.gov.in/PressReleseDetail.aspx?PRID=1613188


    হোমিওপেথিক প্রেক্তিস্নরশিংগীদমক তেলিমেদিসিন গাইদলাইনশিং অয়াবা পীরে


    মালেমগী হোমিওপেথি নুমিৎতা অয়ুস মিনিস্তর শ্রীপাদ নাইকনা ইন্তরনেসনেল ৱেবমিনার হৌদোকখি । ৱা ঙাংখিবা মীওই অয়াম্বনা কোভিদ-১৯ লাকশিনবদা হোমিওপেথিগী কান্নবশিং লৌনবা ফোংদোকখি অমসুং কোভিদ অনাবশিং লায়েংবদা হোমিওপেথি শীজিন্নবগী অচুম্বাশিং খন্নখি।


    https://pib.gov.in/PressReleseDetail.aspx?PRID=1613208


    ‘স্ত্রান্দেদ ইন ইন্দিয়া’ পোরতেলগী খুৎথাংদা এপ্রিলগী ৯ ফাওবদা লমকোয়বা লাকপা মীওই ১১৯৪ মতেং পাংখি


    তুরিজম মিনিস্ত্রিগী ‘স্ত্রান্দেদ ইন ইন্দিয়া’ পোরতেলনা মখা তানা লমকোয়বশিং মতেং পাংলি । এপ্রিলগী ৯ ফাওবদা লমকোয়বা লাকপা মীওই ১১৯৪ মতেং পাংখি । মসিগী মথক্ত মিনিস্ত্রিনা থম্লিবা তোল ফ্রি নম্বর ১৩৬৩দা মার্চ ২২দগী এপ্রিল ৯ ফাওবদা কোল ৭৭৯ লাকখি ।


    https://pib.gov.in/PressReleseDetail.aspx?PRID=1613008


    স্ক্রিন্নিং, আইসোলেসন অমসুং ক্বারেনতাইনগীদমক ফম্মুং অনি য়াওবা তেন্তশিং ও এফ বিনা পুথোক্লে


    কোভিদ-১৯ থেংনবদা ওর্দিনান্স ফেক্তরি বোর্দ(ও এফ বি)না মরুওইবা থৌদাং অমা লৌরি । মখোয়না ফম্মুং অনি থাবা তেন্তশিং, হেন্দ সেনিতাইজরশিং, মাক্স , ফুমিগেসন চেম্বর অমসুং খুৎ হাম্নবা সিস্তেম পুথোকখি ।


    https://pib.gov.in/PressReleseDetail.aspx?PRID=1613182


    কোভিদ-১৯ থেংননবা কভররোলশিং শানবা ফি চাংয়েং তৌনবা য়ু পি অমসুং তামিলনাদুদা লৈবা ও এফ বি য়ুনিতশিং এন এ বি এলনা অয়াবা পীরে


    য়ু পিগী কানপুরদা লৈবা স্মোল আর্মস ফেক্তরি অমসুং তামিল নাদুদা লৈবা হিভি ভেহিকল ফেক্তরিদা মখোয়ন শাবা তেস্ত তৌনবা খুৎলাইশিং ‘তেস্ত ফোর ব্লদ পেনেত্রেসন রেসিসতেন্স’ পাংথোক্নবা এন এ বি এলনা অয়াবা পীরে ।


    https://pib.gov.in/PressReleseDetail.aspx?PRID=1613182


    আই আই তি, বি ঐচ য়ুগী ইন্নোবেসন সেন্তরনা হকচাং পুম্বা মহিক হাৎনবা খুৎলায় শারে


    খুৎলায় অদু মফম অমদা হেক্ত পানখৎপা য়াই অমসুং মসি মশা মরোমদোম থবক পাংথোকচৈ । সেন্সর য়াওবা খুৎলায় অসি বিল্ডিং অমগী মপান্দা থম্বা য়াগনি । সেন্সর য়াওবা মেছিন অদুনা খুৎলায় অদুগী মমাংদা মীওই অমা চংলকপদা মশা মরোমদোম মশক খঙদুনা সেকেন্দ ১৫গী সেনিতাইজর এম এল ১০-১৫ চাইরক্কনি অমসুং মসিনা মীওই অমগী মশা পুম্নমক , ফিরোলশিং অমসুং খোঙউপশিং মহিক হাৎপা ঙমগনি ।


    https://pib.gov.in/PressReleseDetail.aspx?PRID=1613077


    কোভিদ-১৯গী অথিংবা মনুংদা, শ্রী শ্রী রবি সানকরগা লোয়ননা কোভিদ-১৯গী মতাংদা ইনকম তেক্স ত্রাইবুনেলনা ৱারি শানখি


    https://pib.gov.in/PressReleseDetail.aspx?PRID=1613287


    পি আই বি ফিল্ড ওফিসশিংগী ফংবা পাউ


    মৈধ্য প্রদেস : রাজ্য অসিগী অপুনবা কেস মশিং ৪৩৫ য়ৌরে । কোভিদ-১৯ থেংননবা এম এল এশিংনা লোকেল এরিয়া দিবলপমেন্ত ফন্দ শীজিন্নবা রাজ্য সরকারনা য়ারে ।


    ছতিসগর : অনৌবা কেস ৮ থেংনদুনা রাজ্য অসিদা কোভিদ-১৯ কেস ১৮ য়ৌরে । মখোয়গী মনুংদা ৯ অনাবা ফরে ।


    রাজাস্থান : মীয়াম্না লায়রবশিংদা চানবা পোৎলমশিং য়েন্থোকপদা ফোতো নম্বা থিংলে , থৌরম অদু উৎনবা হোৎনবা অমসুং লায়রবশিংগী ইকায়খুম্নবা ঙাক্নবনি ।


    মহারাস্ত্রা : রাজ্য অসিদা অথিংবা এপ্রিল ৩০ ফাওবা শাংদোক্নবা ৱারেপ লৌরে । আই আই তি বোম্বেগী কাংবু অমনা অরাপ্পদগী থম্মোয়মী মীহুল তাবা ঙম্বা দিজিতেল স্তেথোস্কোপ’ পুথোক্লে অমসুং মসিনা হকশেলগী মীওইশিং কোভিদ-১৯ লৌনবা হন্থহনবা ঙমগনি ।


    অরুনাচল প্রদেস : রাজ্য অসিদা ইস্ত সিয়াংদা লৈবা ফিরোল তুবা ইন্দস্ত্রি ইলাম্না পি পি ইশিং অমসুং মাক্সশিং শারে ।


    অসাম : রাজ্য অসিগী হকশেল মন্ত্রী হিমান্তানা হায়রি অতোপ্পা রাজ্যশিংদগী অসামদা লাকপা মীওই খুদিংমক নুমিৎ ১৪নি ক্বারেনতাইন তৌহনগনি ।


    মনিপুর : লনাই স্কুলশিংনা অথিংবা মনুংগী ফি লৌদনবা ইজুকেসন মিনিস্তরনা হায়রি । ওনলাইন ক্লাসশিং চৎথনবা থৌরাং তৌরি ।


    মিজোরম : অঙাংশিং তি ভিগী খুৎথাংদা হোম স্কুল্লিংগী থবক পায়খৎনবা রাজ্য অসিগী ইজুকেসন দিপার্তমেন্তনা থবক পায়খৎপা হৌরে ।


    মেঘলায়া : মেঘলায়াগী সি এমনা হায়রি অথিংবা মপুংফানা লৌথোক্লোই , অদুবু খরদি কোমথোক্কনি , রাজ্যগী মপান্দগী চংলকপা য়ারোই ।


    নাগালেন্দ : পন্দুনা লৈরিবা মহৈরোইশিংগী অকুপ্পা মরোলশিং পীনবা অমসুং মখোয়গী অৱাবশিং খঙহল্লক্নবা দিমাপুর জিলাগী ওফিসিয়েলশিংদা খঙহনখ্রে ।


    সিক্কিম : রাজ্য অদুগী দরকার ওইবা ঈ ফংহন্নবা অথিংবা মনুংদা ভোলুন্তরি ব্লদ দোনরস এসোসিয়েসন ওফ সিক্কিমনা ঈ পীবগী কেম্প ১২ পাংথোকখি ।


    ত্রিপুরা : সি এমশিংগা পি এমগা ভিদিও কনফরেন্স পাংথোকপগী মতাংদা ত্রিপুরা সি এমনা তুইত তৌখি, ত্রিপুরাগী কোভিদ-১৯গী ফিবমগী মতাংদা পি এম থাগৎখি


    কেরলা : মপান্দা লৈরিবা ভারতমচাশিং পুরক্নবগী মতাংদা কেরলা হায় কোর্তনা কেন্দ্র সরকারদগী রিপোর্ত অমা কৌখি । রাজ্য অসিদা ঙরাং ফাওবদা এক্তিব ওইবা কেস ২৩৮ লৈখি ।


    তামিলনাদু : রাজ্য অসিদা অথিংবা চয়োল অনি মখা শাংদোক্লগনি । ঙরাং কেস ৭৭ থেংনখি; অপুনবা কেস ৯১১; শিখিবা মশিং ২০, একতিব কেস ৮৫৮; অনাবা ফখিবা ৪৪, তেস্ত তৌখিবা সেম্পল ৮৪১০, ফল হায়দোক্ত্রিবা ৬৬১নি ।


    করনাতাকা : ঙসি অনৌবা কেস ৭ থেংনখি । অপুনবা কেস ২১৪; শিখিবা ৬; অনাবা ফখিবা ৩৪ নি । রাজ্য অসিদা অথিংবা এপ্রিলগী ৩০ ফাওবা শাংদোক্লে ।


    Fact Check on # Covid19


    

    
    (Release ID: 1613425) Visitor Counter : 28
    
    
      This link will take you to a webpage outside this websiteinteractive page. Click OK to continue.Click Cancel to stop :
      Read this release in: English , Urdu , Hindi , Marathi , Assamese , Bengali , Punjabi , Gujarati , Odia , Tamil , Telugu , Kannada , Malayalam