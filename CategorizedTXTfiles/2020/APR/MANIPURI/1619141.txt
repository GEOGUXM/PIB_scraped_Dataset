      লেবর অমসুং ইম্প্লোইমেন্ত মন্ত্রালয়

      লোকদাউন মনুংদা ই.পি.এফ.ও.না পি.এম.জি.কে.ৱাই. পেকেজগী মখাদা কোবিদ-১৯গা মরী লৈনবা ক্লেম লাখ ৭.৪০ য়াওনা চাউরাক্না ক্লেম লাখ ১৩ ফংহনখ্রে
      Posted On: 28 APR 2020 3:52PM by PIB Imphal


    পাইখৎলিবা খোংথাং অদুগী খোংজেল য়াংখৎহন্দুনা লোকদাউন মনুংদা, কেন্দ্রগী লেবর অমসুং ইম্প্লোইমেন্ত মন্ত্রালয়গী মখাদা ইমপ্লোয়ীজ প্রোবিদেন্ত ফন্দ ওর্গনাইজেশন (ই.পি.এফ.ও.)না প্রধান মন্ত্রী গরীব কল্যান য়োজনা (পি.এম.জি.কে.ৱাই.) পেকেজ মখাদা কোবিদ-১৯গা মরি লৈনবা ক্লেম লাখ ৭.৪০ য়াওনা অপুনবা ক্লেম লাখ ১২.৯১ ই.পি.এফ. থাদোকখ্রে।


    কোবিদ-১৯গী লাইচৎ অসিগী থৌদোক মরকসিদা পি.এফ. ত্রস্তশিং কোমথোকখ্রে হায়বসি খঙবদা হরাওনীংঙাইনি। ২৭.০৪.২০২০দগী স্কিম অসিগী মখাদা কোমথোকখ্রবা পি.এফ. ত্রস্তশিংনা কোবিদ-১৯গীদমক্তা এদভান্স ওইনা পি.এফ. মেম্বর ৭৯,৭৪৩দা লুপা কোতি ৮৭৫.৫২ থাদোকখ্রে, মসিগা লোইননা প্রাইবেৎ সেক্তর ইস্তাব্লিসমেন্ত ২২২না বেনিফিসরী ৫৪৬৪১দা লুপা কোতি৩৩৮.২৩ থাদোকখ্রে, পব্লিক সেক্তর ইস্তাব্লিসমেন্ত ৭৬না বেনিফিসরী ২৪১৭৮তা লুপা কোতি ৫২৪.৭৫, অমসুং কোরপোরাতিব সেক্তর ইস্তাব্লিসমেন্ত ২৩না ক্লেম তৌরিবা মীওই ৯২৪দা লুপা কোতি ১২.৫৪ থাদোকখ্রে।


    এম./এস. তাতা কন্সলতেন্সী সর্বিসেস মুম্বাই, এম./এস. ঐচ.সি.এল. তেক্নোলোজীস লিমিতেদ. গুরুগ্রামন্দ, এম./এস. ঐচ.দি,এফ,সি. বেঙ্ক পোৱাই, মুম্বাই অসিনা “ক্লেমশিং ফংহনখিবগী মশিং অমসুং থাদোকখিবা শেনফম” অনিমক্কী মতাংদা, খ্বাইদগী কোমথোকখিবা প্রাইবেৎ সেক্তরদা লৈবা মকোক থংবা ইস্তাব্লিসমেন্ত অহুম অদুনি। পব্লিক সেক্তরদা এম./এস. ও.এন.জি.সি. দেহরাদুন, এম./এস. নেয়ভেলী লিগনাইৎ কোরপোরেশন নেয়ভেলী অমসুং এম./এস. ভেল ত্রীচি অসিনা কোবিদ-১৯ এদভান্স ক্লেমশিংগী খ্বাইদগী মশিং য়াম্না পীথোকখিবা মকোক থোংবা ইস্তাব্লিসমেন্ত ৩ অদুনি। অদুবু এম./এস. নেয়ভেলী লিগনাইৎ কোরপোরেশন নেয়ভেলী, এম./এস. ও.এন.জি.সি. দেহরাদুন অমসুং এম./এস. বিশাখাপতনম স্তীল প্লান্ত বিশাখাপতনম অসিনা ই.পি.এফ. মেম্বরশিংদা শেনফম খ্বাইদগী হেন্না থাদোকখিবা মকোক থোংবা ইস্তাব্লিসমেন্ত অহুমনি।


    কোবিদ-১৯গা লান্থেংননবা ই.পি.এফ.স্কিমদগী অখন্ননা শেল-থুম লৌথোক্নবগীদমক্তা পীরিবা প্রোবিজন অসি সরকারনা লাওথোকখিবা পি.এম.জি.কে.ৱাই. স্কিমগী শরুক অমনি অমসুং মার্চ ২৮, ২০২০দা ই.পি.এফ. স্কিমগী পেরা ৬৮ L (3) হৌদোক্নবা মসিগী মতাংদা অথুবা নোতিফিকেশন অমা থোকখি। প্রোভিজন অসিগী মখাদা নন-রিফন্দেবল ৱিদ্রোৱেল অমা থা অহুমগীদমক্তা অচম্বা খুৎশুমল অমসুং দ্যরনেস এলাৱেন্স নত্ত্রগা ই.পি.এফ. একাউন্ততা মেম্বরশিংগী ক্রেদিৎতা লৈরিবা শেনফম অদুগী ৭৫% ফাওবা, অনিসিগী মরক্তা অতাবা অমা হেক্তা পীথোকই।


    লোকদাউননা মরম ওইরগা স্তাফ শরুক অহুম থোকপগী অমা খক্তমক থবক তৌবা ঙম্লবসু, ই.দি.এফ.ও.না য়াম্না লুরবা ফিভমগী মনুং অসিদা মখোয়গী মেম্বরশিংগী থবক নীংথিনা তৌনবা কন্না হোৎনরি অমসুং ই.দি.এফ.ও.গী ওফিসশিংনা অসিগুম্বা চাংয়েংগী মতম মনুং অসিদা মখোয়বু মতেং পাংনবা মথৌ লেপ্তনা তৌরি।


    ****

    
    
    (Release ID: 1619141) Visitor Counter : 5
    
    
      Read this release in: English , Gujarati , Urdu , Hindi , Marathi , Assamese , Punjabi , Odia , Tamil , Telugu , Kannada , Malayalam