      স্কিল দিবেলপমেন্ত অমসুং ইন্ত্রপ্রিনরশিপ মন্ত্রালয়

      স্কিল দিবেলপমেন্ত অমসুং ইন্ত্রপ্রিনরশিপ মন্ত্রালয়না লৈবাক মীয়াম্না কোবিদ-১৯গা লান্থেংনবদা মতেং পাংনবা খোংথাং কয়ামরুম লৌখৎখ্রে
      রাজ্যশিংদা এম.এস.দি.ই. স্কিল ইকোসিস্তেমগী মখাদা নীংথিনা তম্লবা ১,৭৫,০০০ হেল্থ সেক্তর প্রোফেশ্নেলশিং ফংহনখ্রে;
      
      ক্বরেন্তাইন সেন্তর/আইসোলেশন ৱার্দশিং ওইনবগীদমক্তা ফীলদ ইনস্তিত্যুত ৩৩গী ফেসিলিতীশিং অদু শিজিন্ননবগী অয়াবা রাজ্যশিংদা পীরকখ্রে;
      
      শিক্ষন সনস্থাননা চাউরাক্না মাস্ক লাখ ৫মুক শেমখ্রে
      
      ইস্তাব্লিসমেন্ত পুম্নমক্তা লোকদাউন মনুংদা মখোয়দা ত্রেনিং তৌরিবশিং অদুগী স্তাইপেন মপুং ফানা পীননবা খঙহনখ্রে
      Posted On: 14 APR 2020 11:33AM by PIB Imphal


    লৈবাক মীয়ামদা কোবিদ-১৯গা লান্থেংনবদা মতেং খরদা ওইরবসু পাংনবা অমসুং স্তেকহোলদর কয়ামরুম অমনা মায়োক্নরিবা অৱাবা অদু কোক্ননবা, স্কিল দিবেলপমেন্ত অমসুং ইন্ত্রপ্রিনরশিপ মন্ত্রালয় (এম.এস.দি.ই.)না খোংথাং কয়া অমা লৌখৎখ্রে।


    ক. এম.এস.দি.ই.না তোঙান তোঙানবা রাজ্যশিংদা লৈবা হেল্থ সেক্তর প্রোফেশ্নেল ১,৭৫.০০০গী কন্তেক দেতেলস (মোবাইল নম্বর অমসুং ইমেল এদদ্রেসশিং) চীফ সেক্রেতরী পুম্নমক্তা থাখ্রে। এম.এস.দি.ই. স্কিল ইকোসিস্তেমগী মখাদা নীংথিনা তম্লবা, হায়রিবা প্রোফেশ্নেলশিং অসি হেল্থ ৱার্করশিং, ইমরজেন্সী মেদিকেল তেক্নিসিয়নশিং, জেনরেল দ্যুতী এসিস্তেন্তশিং, ফ্লিবোতোমী তেক্নিসিয়ানশিং, হোম হেল্থ এইদ তেক্নিসিয়ানশিংনচিংবনি। কোবিদ-১৯গী মখাদা আইসোলেশন অমসুং ক্বারানতাইন দ্যুতীশিংগীদমক্তা মখোয়বু রাজ্যশিংনা শিজিন্নবা য়াগনি।এন.এস.দি.সি.না রাজ্য কুদিংমক্কী নোদল ওফিসর অমা খল্লি। মখোয়না মথৌ তারকপগী মতুং ইন্না পার্সোনেলশিং থাদোক্নবগীদমক্তা রাজ্যগী এদমিনিসত্রেশনগা পাউ ফাওনৈ।


    খ. এম.এস.দি.ই.গী মখাদা লৈবা, দাইরেক্তর জেনরেল (ত্রেনিং)না মার্চকী তাং ৩১, ২০২০দা ফাওনখিবা পাউগী মতুং ইন্না ক্বারানতাইন সেন্তর/আইসোলেশন ৱার্দশিং অমসুং তেমপরারী মেদিকেল কেমপশিংনচিংবাওইনবগীদমক্তা নেস্নেল স্কিল ত্রেনিং ইনস্তিত্যুত (এন.এস.তি.আই.শিং)গুম্বা ফীলদ ইনস্তিত্যুত ৩৩গী ফেসিলিতীশিং অদু শিজিন্ননবা চীফ সেক্রেতরী পুম্নমক্তা খঙহনখ্রে। অসিদা নত্তনা, রাজ্যশিংদসু মখোয়গী রাজ্যগী মনুংদা লৈরিবা আই.তি.আই.শিং অদুগী ফেসিলিতীশিং অদুশু মরম অসিগীদমক্তা শিজিন্নবা তাক্লকখ্রে। পুন্না আই.তি.আই. ১৫,৬৯৭ লৈ, সরকারগী সেক্তরদা ৩,০৫৫ আমসুং লনাইগী সেক্তরদা ১২,৬৪২ লৈ। রাজ্যশিংনা মখাদা পীরিবা রিসোর্সশিং অসি শিজিন্নবদি হৌখ্রে:


    ১. এন.এস.তি.আই. (দবল্যু) পানিপত অসি অইসোলেশন ৱার্দশিংগীদমক্তা খনগৎখ্রে (কা ৪১ অমসুং তোইলেত ১৬)


    ২. এন.এস.তি.আই. (দবল্যু), তিরুবনাথপুরমনাকা ১৯গা লোইননা তোইলেত ১২ অমসুং বাথরুম ৬ লৈবা মফম অমা জিলাগী এদমিনিস্ত্রেশনদা খুৎশিন্ননবগীদমক্তা থৌরাং লোইরে।


    ৩. এন.এস.তি.আই.,কেলিকতনা কা ৪৬গা লোইননা তোইলেত ১৬ অমসুং বাথরুম ১৪ লৈবা মফম অমা জিলাগী এদমিনিস্ত্রেশনদা খুৎশিন্ননবগীদমক্তা থৌরাং লোইরে।


    ৪. জিলাগী এদমিনিস্ত্রেশন্না এন.এস.তি.আই., লুধিয়ানাবু অতোপ্পা মফমদগী লাকপা শিন্মীশিংগীদমক্তা মীওই ২০০গী লৈফম ওইনবা খনগৎখ্রে।


    ৫. এন.এস.তি.আই., দেহরাদুনগী হোস্তেল অসি আইসোলেশন ৱার্দ ওইনা জিলাগী এদমিনিস্ত্রেশন্না খনগৎখ্রে।


    ৬. এন.এস.তি.আই., চেন্নৈগী হোস্তেল অসি আইসোলেশন ৱার্দ ওইনা জিলাগী এদমিনিস্ত্রেশন্না খনগৎখ্রে।


    ৭. আই.তি.আই.শিং অমসুং এন.এস.তি.আই.শিং নত্তনা, ওরিশাদা লৈবা পোলীতেক্নিক অমসুং কোলেজ ৩৮দি আইসোলেশন ৱার্দ ওইনা শিজিন্নরি।


    ৮. অতোপ্পা এন.এস.তি.আই.শিং অমসুং আই.তি.আই.শিংশু থৌরাং লোইরে অমসুংজিলাগী ওথোরিতীশিংনা শিজিন্নবা পাম্বা মতমদা লৌশিনবা য়াগনি।


    গ. কোবিদ-১৯ শন্দোরকপা অসিদগী ঙাকথোক্ননবা, জিলাগী কলেক্তর অমসুং জিলাগী হেল্থ ওথোরিতীশিংগী লমজিং মখাদা এম.এস.দি.ই.না জন শিক্শন সনস্থান (জে.এস.এস.)দা মাস্কশিং শেম্নবগীদমক্তা ইনস্ত্রক্সনশিং থাদোকখি। হৌজিক ফাওবদা ফংলিবা পাউগী মতুং ইন্না, রাজ্য ১৭কী জিলা ৯৯দা চাইথোক্তুনা লৈরিবা জে.এস.এস.শিংনা লোকদাউন মতমগী মনুংসিদা মখোয়না মশাগী জিলাগী এদমিনিস্ত্রেশনশিংগীদমক্তা চাউরাক্না মাস্ক লাখ ৫ পুথোকখ্রে।


    ঘ. এন.এস.তি.আই.শিংনা পাংথোকখিবা অতোপ্পা তেংবাংবগী থবকশিং অদু মখাদা পীরি:


    ১. এন.এস.তি.আই., লুধিয়ানানা ঐরো ব্লাস্তর মেছিন শেমদুনা অমসুং সহর অদুবু সেনিতাইজ তৌনবগীদমক্তা জিলাগী এদমিনিস্ত্রেশনদা খুৎশিন্নখ্রে।


    ২. দা. অম্বেদকর মেমোরিয়েল আই.তি.আই. (পুনে কেন্তোনমেন্ত বোর্দনা চলাইবা, পুনে, মহারাস্ত্র)না “কোরোনা দিসইনফেক্সন চেম্বর” মশিং ৬ শেমখি।


    ৩. অরুন প্রতিমা পাথক মেমোরিয়েল প্রাইভেত আই.তি.আই., জেহানাবাদ, বিহারনা দিস্ত্রিক গোভর্নমেন্ত হোসপিতাল, জেহানাবাদ, বিহারদা পাল্লিবা “পব্লিক তন্নেল সেনিতাইজর মেছিন” অসি শাখি।


    ৪. ফেস মাস্ক, সেনিতাইজর য়েন্থোকপা, খুঙ্গংশিং সেনিতাইজ তৌবা, এৱ্যরনেস প্রোগ্রামশিং পাংথোকপা।


    ৫. আই.তি.আই. কন্নুর, কেরলানা জিলাগী এদমিনিস্ত্রেশনশিংদা ইনস্তিত্যুতকী গারি খুৎশিন্নবা।


    ঙ. এম.এস.দি.ই.না পি.এম. কেয়রস ফন্দদা, ওফিসর/স্তাফশিং লোইনমক্না নোংমগী তোলোপ ফাওবদি খাইগৎলকখি। নেস্নেল স্কিল দিবেলপমেন্ত কাউন্সিল, সেক্তর স্কিল কাউন্সিলশিং,অমসুং ত্রেনিং প্রোভাইদরশিংদা সি.এস.আর. ফন্দগী খুথাংদা খাইরক্নবা হায়খ্রে। তোলোপ অমসুং সি.এস.আর.দগী খাইগৎলকখিবা অদুগী অপুনবা অদুদি লুপা কোতি ৩.২৩নি। মসিগী মথক্তা, আই.তি.আই. ২০২২না পি.এম. কেয়রস ফন্দদা হৌজিক ফাওবদা লুপা কোতি ১.৪৭ খাইরকখ্রে।


    চ. দেজিক্নেতেদ অমসুং ওপশনেল ত্রেদকী মখাদা লৈবা ইস্তাব্লিসমেন্তপুম্নমক্তা লোকদাউন মনুংদা মখোয়দা ত্রেনিং তৌরম্বশিং অদুগী স্তাইপেন মপুং ফানা পীননবা খঙহনখ্রে। অদুগা লোইননা, মন্ত্রালয়না ইস্তাব্লিসমেন্তশিংদা স্তাইপেন পীখিবশিং অদুগীদমক্তা চৎনবা য়াবা মমলগী মতুং ইন্না স্তাইপেন পীখিবগী শেল অদু অমুক হঞ্জিনগনি।


    ছ. পি.এম.কে.ভি.ৱাই. ২০১৬-২০ স্কিমগিদমক্তা এন.ই. রাজ্য নিপালগী ওইনা ত্রেনিং প্রোভাইদরশিংদা মে ৩১,২০২০ ফাওবা কেন্দিদেতশিং লৌবগী এনরোলমেন্ত দেতশু মন্ত্রালয়না শাংদোকখ্রে। মখা তানা, ২০১৯-২০গীদমক্তা পীখিবশিং অদুগী ওইনদিত্রেনিং তৌবগীদমক্তা পীরিবা মতম অদু মে ৩১, ২০২০দগী ওগস্ত ৩১তা শাংদোকখ্রে।


    জ. আই.তি.আই.শিংনা থিংলিঙৈ মরকসিদা, লাইরিক তম্বগী থৌওং মখা চৎথনবগীদমক্তা মখাদা পীরিবা পাম্বৈশিং অসি লৌখৎখি:


    (i) ভারতস্কিলস পোর্তেল, ক্বেস্ত এপ, এন.আই.এম.আই. ভর্চুৱল ক্লাসরুম অসিনচিংবা ওনলাইন রিসোর্সশিং অসিগী খুথাংদা মখা তানা তমথগনি।


    (ii) ত্রেনীশিংদা ইনস্ত্রক্তরশিংনা পীখিবা এসাইনমেন্তশিং অদু লৈবাকপুম্বা লোকদাউন তৌরিঙৈ মনুংদা পাংথোক্কদবনি।


    (iii) ইনস্ত্রক্তরশিংনা ৱাতসএপ গ্রুপকী খুথাংদা ত্রেনীশিংগা তোইনা পাউ ফাওনৈ অমসুং মখোয়গী এসাইনমেন্তগীদমক্তা তাকপী।

    
    
    (Release ID: 1614446) Visitor Counter : 8
    
    
      Read this release in: English , Urdu , Hindi , Marathi , Assamese , Bengali , Punjabi , Gujarati , Odia , Tamil , Telugu , Kannada