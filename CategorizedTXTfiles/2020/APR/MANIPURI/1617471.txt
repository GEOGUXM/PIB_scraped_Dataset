      ইনফোর্মেসন অমসুং ব্রোদকাস্তিং মন্ত্রালয়

      নাগালেন্দদা অতোপ্পা লমগী শিন্মীশিংগী খুদোংচাদবশিংগী মতাংদা থাগৎপা অরানবা সোসিয়েল মেদিয়া পোস্ত
      নাগালেন্দগী ফেক্ত চেক্ত রিপোর্ত

      Posted On: 23 APR 2020 4:35PM by PIB Imphal

    মোরুং এক্সপ্রেস ত্বীৎর হেন্দল ( @morungexpress05 ) না ঙসি “#নাগালেন্দ য়ুমদগী লাপ্না, অতোপ্পা লমগী শিন্মীশিং নুমিৎ খুদিংগী অৱাবা মাইয়োক্নরি।” ত্বীৎ অসিনা ৱারী অদুগী লিঙ্ক অদুসু চপ মান্নবা হেদলাইনগা লোয়ননা পীরি।


    পাউ অদুগী মপুং ওইবা ৱারীদা য়াওরিবা রাজ্য অসিদা লৈরিবা অতোপ্পা লমগী শিন্মীশিংনা সরকারদগী ফংলিবা মতেংশিংগী মতাংদনি। অদুম ওইনমক, ত্বীৎ অদুগী কেপ্সন অমসুং ৱারীগী হেদলাইন অদুনা তাইয়োন্নবা ওইনা উৎলে।


    রাজ্য অসিগী জিল্লা ১১মক্তা অতোপ্পা লমগী শিন্মীশিংগী লৈফম অমসুং মখোয়গী চানবা অমসুং তঙাইফদবা পোৎলম খুদিংমক মতিক চানা পীরি। ৱারী অদুমক্তদসু অতোপ্পা লমগী শিন্মীশিং অমসুং বি.পি.এল. পায়বা ইমুংশিংনা হায়রিবা খুদোংচাবশিং অসিগী মতাংদা খঙলে অমসুং মসিদগী কান্নবা ফংলে হায়না ইরি। জিল্লা-জিল্লাগী ওইবা রাজ্যগী কোবিদ হেল্প দেশবোর্দনা তোঙান-তোঙানবা কাংলুপকী কান্নবা ফংগদবশিংদা পীরিবা মতেংশিংগী অকুপ্পা মরোলশিং থাগৎলি। চেঙ অমসুং অতোপ্পা পি.দি.এস.কী পোৎলমশিং অমসুং তঙাইফদবা পোৎলমশিং য়েনবগী থবক জিল্লা খুদিংমক্তা অমসুং রাজ্য অসিগী মনুং হঞ্জিনবা মফমশিংদা নীংথিনা চত্থরি।


    হৌজিক ওইরিবা খুদোং চাদবা মতম অসিদা, সমাজ অসিগী কাংলুপ খুদিংমক্না মখোয়-মখোয়গী ঙমজবা থাক্তা কোবিদ-১৯ লাইচৎ অসিবু লান্থেংননবা হোৎনরিবা মতম অসিদা, অসিগুম্বা লান্না লমজিংবা য়াবা হেদলাইন অমসুং সোসিয়েল মেদিয়া কেপ্সনশিং অসি শন্দোকপীদনবা অমসুং হৌজিক পায়খৎলিবা স্কিমশিংগী মতাংদা প্রজা মীয়ামদা য়ৌহনবীনবা অমসুং খুদোংচাবশিং অসিবু করম্না মখোয়দা ফংহনগদগে হায়বগী মতাংদা পাউ পীবীনবা হায়জরি।

    
    
    (Release ID: 1617471) Visitor Counter : 19
    
    
      Read this release in: English