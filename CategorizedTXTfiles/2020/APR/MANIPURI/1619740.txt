      প্রধানমন্ত্রীগী লোইশঙ

      প্রধান মন্ত্রীনা ভারত্তা ইনভেস্তমেন্ত হেঙ্গৎহনবগী লালোংদা খন্ন-নৈননবা মরুওইবা মীফম অমা পাংথোকখ্রে
      Posted On: 30 APR 2020 4:59PM by PIB Imphal


    প্রধান মন্ত্রী শ্রী নরেন্দ্র মোদীনা ঙসি ভারত্তা অহেনবা ফোরেন ইনভেস্তমেন্তশিং পুক্নিং চিংশিনবগা লোয়ননা কোবিদ-১৯ লাইচৎকী বেকদ্রোপকী মায়োক্তা ইকনোমীদা ইনোৎ অমা পীনবা লোকেল ইনভেস্তমেন্ত প্রমোৎ তৌবদা লালোংদা খন্ন-নৈনবা মরুওইবা মীফম অমা পাংথোকখ্রে।


    লৈবাক অসিদা হৌজিক লৈরিবা ইন্দস্ত্রীগী লমশিং/প্লোৎশিং/ইস্তেতশিংদা অহেনবা প্লগ অমসুং প্লে ইনফ্রাস্ত্রকচর প্রমোৎ তৌনবা স্কিম দিবেলপ তৌবা অমসুং দরকার ওইবা ফাইনান্সিং সপোর্ত ফংহন্নবা খন্ন-নৈনখি। মীফম মনুংদা প্রধান মন্ত্রীনা ইনভেস্তরশিংবু লমজিং-লমতাক্নবা, মখোয়গী খুদোংচাদবশিং য়েংশিন্নবা অমদি মতম চানা দরকার ওইবা সেন্ত্রেল অমসুং স্তেৎ ক্লিয়ারেন্স পুম্নমক ফংবদা মখোয়বু তেঙবাংনবা থবক লৌখৎনবা পাউতাক পীখি।


    ভারত্তা ফাস্ত-ত্রেক মোদতা ইনভেস্তমেন্ত পুরক্নবা অমদি ইন্দিয়ন দোমেস্তিক সেক্তরশিং প্রমোৎ তৌনবগীদমক তোঙান-তোঙানবা লালোংশিংদা খন্ন-নৈনখি। মখোয়-মখোয়গী লালোংশিং ফোংদোক্নবা অমসুং ইনভেস্তমেন্তশিং পুক্নিং চিংশিনবদা হেন্না প্রোএক্তিব ওইনবা রাজ্যশিংবু লমজিংনবা মচা খায়না খন্ন-নৈনখি।


    তোঙান-তোঙানবা মন্ত্রালয়শিংনা পায়খৎলিবা রিফোর্ম ইনিসিয়েতিবশিং লেপ্পা লৈতনা মখা চত্থনবা অমদি ইনভেস্তমেন্ত অমসুং ইন্দস্ত্রীয়েল গ্রোথ প্রমোৎ তৌবগী লম্বীদা অপনবশিং লৌথোক্নবা মতম চানা থবক পায়খৎনবসু খন্ন-নৈনখি।


    মীফম অদুদা শেল-থুম মন্ত্রী, য়ুমলৈ-কৈরৈ মন্ত্রী, কম্মর্স অমসুং ইন্দস্ত্রীগী মন্ত্রী, রাজ্য মন্ত্রী (শেল-থুম)গা লোয়ননা ভারত সরকারগী মকোকথোংবা ওফিসিয়েলশিংনা শরুক য়াখি।


    ****

    
    
    (Release ID: 1619740) Visitor Counter : 13
    
    
      Read this release in: Punjabi , English , Urdu , Marathi , Hindi , Bengali , Assamese , Gujarati , Odia , Tamil , Telugu , Kannada , Malayalam