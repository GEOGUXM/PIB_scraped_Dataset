      প্রধানমন্ত্রীগী লোইশঙ

      প্রধান মন্ত্রী মোদীনা দিফেন্স অমসুং এরোস্পেস সেক্তরদা ইনোৎ পীনবা লম্বীশিং খন্ন-নৈননবা মীফম অমা পাংথোকখ্রে
      Posted On: 30 APR 2020 10:26PM by PIB Imphal


    প্রধান মন্ত্রী নরেন্দ্র মোদীনা কোবিদ-১৯গী বেকদ্রোপতা ইকোনোমীদা অনৌবা ইনোৎ অমা পীনবা ইনিসিয়েতিবশিং অমসুং আর্ম ফোর্সেসকী মতম কুইনা দরকার ওইবশিং মপুং ফাহন্নবা ভারত্তা অচেৎপা অমসুং সেল্ফ-রিলিয়েন্ত দিফেন্স ইন্দস্ত্রী লৈহন্নবা পেতেন্সিয়েল রিফোর্মশিংদা খন্ন-নৈননবা মীফম অমা পাংথোকখ্রে। খন্ন-নৈনবা অদুদা ওর্দিনান্স ফেক্তরীশিংগী ফঙ্কসনিং রিফোর্ম তৌবা, স্ত্রিমলাইনিং প্রোক্যুরমেন্ত প্রেসেদ্যুরশিং, পোকস রিসোর্স এলোকেসন, আর অমসুং দি/ইনোবেসন পুক্নিং থৌগৎপা, ক্রিতিকেল দিফেন্স তেক্নোলোজীদা ইনবেস্তমেন্তকী পুক্নিং চিংশিনবা অমসুং এক্সপোর্ত প্রমোৎ তৌবা য়াওরি।


    প্রধান নন্ত্রীনা দিফেন্স অমসুং এরোস্পেস সেক্তরশিংদা মালেমগী মকোকথোংবা লৈবাকশিংগী মনুংদা ভারতপু য়াওহন্নবা সেল্ফ-রিলিয়েন্স অমসুং এক্সপোর্তকী ওবজেক্তিব অনি মপুং ফাহন্নবগীদমক দিজাইন্দগী হৌরগা প্রদক্সন ফাওবদা পব্লিক অমসুং প্রেভেৎ সেক্তরগী ইচং থৌনা শরুক য়াবদা অকনবা ৱাফম থমখি। মহাক্না দিফেন্স সেক্তরদা দোমেস্তিক অমসুং ফেরেন ইনবেস্তমেন্তকী পুক্নিং চিংশিন্নবগীদমক হায়জরক্লিবা রিফোর্মশিং য়েংশিনখি।


    দিফেন্সকী চাদিং ইকোনোমাইজ তৌনবা অমদি স্ত্রেতেজিক দিফেন্স কেপিতেল এক্যুইজিসনগীদমক সেবিংশিং চেনেলাইজ তৌনবসু খন্ন-নৈনখি। দিফেন্স প্রোক্যুরমেন্ত প্রোসেসশিং, ওফসেৎ পোলিসীশিং, স্পেয়ারশিংগী ইন্দিজিনাইজেসন, তেক্নোলোজীগী ত্রান্সফর, ভারত্তা মেনুফেকচরিং ফেসিলিতীশিং লিংখৎনবা গ্লোবেল ও.ই.এম.শিং পুক্নিং চিংশিনবা, ঐখোয়গী হৌজিক লৈরিবা ইন্তর্নেস্নেল সপ্লাই চেনশিং হেন্না পাকথোক-চাউথোকহনবগা মরী লৈনবা হিরমশিংসু খন্ন-নৈনখি।


    প্রধান মন্ত্রীনা ভারতকী ইমপোর্ত দিপেন্দেন্স হন্থহন্নবা অমসুং দিফেন্স ইক্বুইপমেন্তকী দিজাইন, দিবেলপিং অমসুং মেনুফেকচরিংগীদমক মসিগী দোমেস্তিক কেপেবিলিতীশিং শেমগৎনবা মেক ইন ইন্দিয়াবু মাংদা পুখৎনবসু পাউতাক পীখি।


    মীফম অদুদা দিফেন্স মিনিস্তর, হোম মিনিস্তর, ফাইনান্স মিনিস্তর অমসুং ফাইনান্সকী রাজ্য মন্ত্রীগা লোয়ননা ভারত সরকারগী মকোকথোংবা ওফিসিয়েলশিংনা শরুক য়াখি।


    ****

    
    
    (Release ID: 1620067) Visitor Counter : 8
    
    
      Read this release in: Punjabi , English , Urdu , Hindi , Marathi , Bengali , Assamese , Gujarati , Tamil , Telugu , Kannada , Malayalam