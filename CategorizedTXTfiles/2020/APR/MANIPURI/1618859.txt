      হকশেল অমসুং য়াইফ-য়ুম্বাল মন্ত্রালয়

      রেপিদ এন্তিবোদী তেস্তশিংগী মমলগা মরী লৈনবা চয়েৎনবশিংগী অশেং ৱাফমশিং
      Posted On: 27 APR 2020 4:00PM by PIB Imphal


    অহানবা ওইনা, প্রোক্যোর্মেন্তকা মরী লৈনবা ৱারেপশিং আই.সি.এম.আর.না লৌই হায়বগী বেকগ্রাউন্দ খঙবা হায়বসি য়াম্না মরু ওই। তেস্ত তৌবা হায়বসি কোবিদ-১৯গা লান্থেংনবদা খ্বাইদগী মরু ওইবা খুৎলাই অমনি অমসুং আই.সি.এম.আর.না তেস্ত তৌবা হেনগৎহন্নবা মখোয়না অঙম্বা মখৈ তৌরিবনি। মসিগীদমক্তা কিৎশিং প্রোক্যোর তৌবা অমসুং রাজ্যশিংদা অমুক সপ্লাই তৌবা মথৌ তাই। তেস্ত তৌনবা কিৎশিং অসিগীদমক্তা মালেম পুম্বদা অচৌবা দিমান্দ কয়া অমা লৈরিঙৈ মরক অসিদা প্রোক্যোরমেন্ত তৌনবগীদমক্তা থবকশিং অসি লৌখৎলিবনি অমসুং লৈবাক কয়া অমনা মখোয়গী অরৈবা পাঙ্গল শক্তি, শেলথুম অমসুং দিপ্লোমেতিক ওইবা থবক থৌরাং কয়া অমা মসিবু ফংনবগীদমক্তা শিজিন্নরিবনি।


    আই.সি.এম.আর.না মসিগী কিৎশিং অসি লৌননবা অহানবা ওইনা হোৎনবদা সপ্লায়রশিং মাইকৈদগী করিগুম্বা পাউখুম অমত্তা পীরকপগী মওং লৈখিদে। মসিগী অনিসুবা ওইনা হোৎনবদা মতিকচাবা পাউখুমশিং পীরকখি। পাউখুম পিরক্লিবশিং অদুদগী সেন্সিতিবিতী অমসুং স্পেসিফিলিতীগী মতাংদা খন্থরগা, কমপেনী ২গী কিৎশিং (বাইওমেদিমিক্স অমসুং ৱোন্দফো) অসি প্রোক্যোরমেন্ত তৌনবগীদমক্তা খনগৎখি। অনিমক্না মথৌ তাবা ইন্তর্নেস্নেল সর্তিফিকেশন লৈ।


    ৱোন্দফোগীদমক্তা ইভাল্যুৱেশন কমিতীনা বিদ ৪ ফংখি অমসুং হায়রিবা অসিগীদমক্তা ফংখিবা কোৎশিং অদুদি লুপা ১,২০৪, লুপা ১,২০০, লুপা ৮৪৪ অমসুং লুপা ৬০০নি। মসিগী মতুং ইন্না লুপা ৬০০কী বিদ ওফরনা L-1 ওইনা খন্নখ্রে। মরক অসিদা আই.সি.এম.আর.না সি.জি.আই.গী খুথাংদা চাইনাদা লৈবা ৱোন্দফো কমপেনী মশামক্তগী কিৎশিং অসি প্রোক্যোর লৌননবা হোৎনখি। তৌইগুম্বসুং দাইরক্ত প্রোক্যোরমেন্ত তৌবদগী ফংখিবা কোতেশনশিং অদুদা মখাগী ইশুশিং অসি লৈরম্মি:

          + কোতেশন অদু লোজিসতিক্স ইসুশিংদা কমিৎমেন্ত য়াওদবা এফ.ও.বি. (ফ্রী ওন বোর্দ)নি।
          + কোতেশন অদু গেরেন্তী অমত্তা য়াওদনা দাইরেক্ত অহানবা শেন্থং ১০০% পীবগী মওংদনি।
          + তাইমলাইনশিংদা কমিৎমেন্ত অমত্তা লৈতে।
          + রেৎশিং অদু মমলগী অহোংবা লাকপশিং অদু য়েংশিন্নবগীদমক্তা ওইবা ক্লোজ অমত্তা য়াওদবিদা য়ু.এস. দোলরদা ওইনা লেপ্নখি।

    মরম অদুনা অহানবা শেন্থংগীদমক্তা ওইবা ক্লোজ অমত্তা য়াওদনা এফ.ও.বি. (লোজিসতিক্স)কীদমক্তা ওইবা লোইনমক য়াওরবা অপুনবা মমল কোৎ তৌরক্লিবা কিৎ অসিগীদমক্তা ওইবা ভারতকীদমক্তা ৱোন্দফো খক্তগী ওইবা দিস্ত্রিব্যুতরদগী লৌনবা লেপখিবনি।


    মসি নীংশিংবদা মথৌ তাই মদুদি অসিগুম্বা কিৎশিং অসি লৌনবা হোৎনবদা ভারতকী এজেন্সী অমা হেক্তনা ওইরবসু মসিনা অহানবনিঅমসুং বিদ্দরশিংনা কোৎ তৌরকপা মমল অদু খক্তনা রিফরেন্স পোইন্ত ওইরিবনি।


    সপ্লাই খরা ফংলবা মতুংদা, আই.সি.এম.আর.না অমুক ফীল্দ কন্দিশনশিংদা কিৎশিং অসিদা ক্বালিতী চেকশিং পাংথোকই। মখোয়গী পর্ফোর্মেন্স অদুগী সাইন্তিফিক এসেসমেন্তকী মতুং ইন্না হায়রিবা ওর্দর (ৱোন্দফো) অসিগা লোইননা অতোপ্পনা শেম্বা ওর্দর অমগী মতাংদা করিগুম্বা পর্ফোর্মেন্স ফজদবা থেংনরবদি মদু কেন্সেল তৌথোকখি।


    ৱাফমশিং অসিমদি খরা হেন্না খন্থবগী মথৌ তাই মদুদি সপ্লাইশিং অসিগী মতাংদা মওং অমা হেক্তদা ওইরবসু আই.সি.এম.আর.না পেমেন্ত তৌখিবা লৈএি। অসিগী মতুং ইন্না থোরকপা থৌওং অদুনা মরম ওইরগা (অহানবা শেন্থং ১০০%গা লোইননা প্রোক্যোরমেন্ত তৌবগীদমক্তা চৎতে), ভারত সরকারনা মসিদা লুপা অমা ফাওবা মাংনীংঙাই লৈতে।


    

    
    (Release ID: 1618859) Visitor Counter : 8
    
    
      Read this release in: Punjabi , English , Urdu , Marathi , Hindi , Bengali , Gujarati , Odia , Tamil , Telugu , Kannada , Malayalam
    
    
    

+