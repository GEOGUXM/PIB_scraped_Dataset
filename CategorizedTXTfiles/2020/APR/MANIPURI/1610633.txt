      প্রধানমন্ত্রীগী লোইশঙ

      প্রধান মন্ত্রী অমসুং ৱেল্সকী প্রিন্সকী মরক্তা তেলেফোন্দা ৱারী শানখ্রে
      Posted On: 02 APR 2020 8:36PM by PIB Imphal


    প্রধান মন্ত্রী শ্রী নরেন্দ্র মোদীনা ঙসি ৱেল্সকী প্রিন্সকা তেলেফোন্দা ৱারী শানখ্রে ।


    লুচিংবা অনিমক্না হৌজিক চত্থরিবা কোবিদ - ১৯ লাইচৎকী মতাংদা খন্ন - নৈনখি । প্রধান মন্ত্রীনা হৌখিবা নুমিৎ খরা অসিদা য়ু . কে . দা মীওইশিং লৈখিদবদা অৱাবা ফোংদোকখি । মহাক্না হিজ রোয়েল হাইনেসকী ফিভম ফগৎলকপদা অপেনবা ফোংদোকখি অমদি মফমদা মতম শাংনা হকচাং ফনা লৈনবা য়াইফ - পাউজেল পীখি ।


    প্রিন্সনা লাইচৎ থেংনবদা মরুওইবা থৌদাং লৌরিবা নেস্নেল হেল্থ সর্বিসকী মীহুৎ কয়া য়াওনা য়ু . কে . দা লৈরিবা ইন্দিয়ন দাইস্পোরাগী মীহুৎশিংবু থাগৎপা ফোংদোকখি । মহাক্না য়ু . কে . দা ইন্দিয়ন কম্ম্যুনিতীগী রিলিজিয়স অমসুং সোসিয়েল ওর্গনাইজেসনশিংনা মশাগী ওইজবা থিদনা থবক তৌরিবশিং অদুসু পনখি ।


    প্রিন্সনা হৌজিক ওইরিবা ক্রাইসিস অসিগী মনুংদা ভারত্তা পন্দুনা লৈরিবা য়ু . কে . গী নাগরিকশিংদা পীরিবা তেংবাংগীদমক প্রধান মন্ত্রীবু থাগৎপা ফোংদোকখি ।


    প্রধান মন্ত্রীনা প্রিন্সপু মতম পুম্নমক্তা অয়ুর্বেদতা পুক্নিং চংবগীদমক থাগৎপা ফোংদোকখি । মহাক্না অতেনবা এনিমেসন ভিদিওগী থোংদা বেসিক যোগ এক্সরসাইজ তম্বীনবগী পান্দমদা হন্দক্তা লৌখৎখিবা ভারতকী অনৌবা খোংথাং অদু শন্দোক্না পনখি অমদি ইম্ম্যুনিতী হেঙ্গৎহন্নবা অরাইবা হোম - মেদ ত্রেদিস্নেল রেমেদীশিং পাউদমখি । প্রিন্সনা অখন্ননা হৌজিক ওইরিবা ফিভম অসিদা হকশেল অমসুং য়াইফবা হেঙ্গৎহন্নবগীদমক অনৌবা খোংথাংশিং অসিগী পোতেন্সিয়েলদা অপেনবা ফোংদোকখি ।

    
    
    (Release ID: 1610633) Visitor Counter : 2
    
    
      Read this release in: Marathi , English , Urdu , Hindi , Bengali , Assamese , Punjabi , Gujarati , Odia , Tamil , Telugu , Kannada , Malayalam