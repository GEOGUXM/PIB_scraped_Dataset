      হাউশিং অমসুং অর্বান পোবর্তী এল্লিবেসন মন্ত্রালয়

      চন্দীগর শহরদা অমোৎপা খোম্বগী দ্রাইবরশিংনা কোভিদ-১৯গী লান্থেং অসিদা ভেহিকল ত্রেক্কিং এপ্লিকেসন অমসুং জি.পি.এস. হাপ্পবা স্মার্ত ৱাৎচ শিজিন্নখ্রে
      Posted On: 20 APR 2020 4:51PM by PIB Imphal


    চন্দীগরদা অহানবা কোভিদ-১৯ পোজিতিব কেসকী রিপোর্ত ফংবগা, শহর অসিদা পোজিতিব কেস ওইরবা মীওইশিংগা হেক শম্নরুবা মী খুদিংমক ক্বরেন্তাইন তৌবা হৌখি। ক্বরেন্তাইন তৌরবা মীওইশিং অদু সি.ভি.দি. ত্রেক্কর শিজিন্নদুনা ত্রেক তৌরি। ক্বরেন্তাইন তৌরবা ইমুংশিংদা চঙদবা য়াদ্রবা পোৎলমশিং পীনবা তোপ-তোপ্পা প্রোবিজনশিংসু শেমখি।


    অমোৎপা খোমজিনবাঃ ক্বরেন্তাইন তৌরবা য়ুমশিংদগী অমোৎপা খোম্নবা অমসুং পুথোক-পুশিন তৌনবগীদমক পি.পি.ই. কিৎ শেৎ চারবা দ্রাইবর অমসুং মতেং পাংনবা মীওইশিংগী খোংবু অমনা গারী ১৫গা লোয়ননা শিজিন্নখি। ক্বরেন্তাইন তৌরিবা য়ুমশিং অদু সুপরভাইজর অমনা য়েংশিন্নবা জোন মরি থোক্না খাইদোকখি।


    খোমজিন্নবগী গারী থৌরিবা দ্রাইবর খুদিংমক ই-হ্যুমেন রিসোর্স ত্রেক্কিং প্রোজেক্তকী মখাদা জি.পি.এস. হাপ্পবা স্মার্ত ৱাৎচ শিখি। দ্রাইবর খুদিংমক্না চৎথোক-চৎশিন তৌবা খুদিংমক স্মার্ত ৱাৎচ অসিগী মতেংনা দেশবোর্দ অমদগী ত্রেক তৌখি। মসিগী ত্রেক্কিং অসিগী মরুওইবা পান্দমদি ক্বরেন্তাইন তৌরবা য়ুম অমত্তা চিত্থদনবা হোৎনবনি।


    সেনিতাইজেসনঃ মীয়াম তিনবা মফম খুদিংমক চাং নাইনা সেনিতাইজ তৌরি। মী কুংবা মফমশিং, স্লমশিং অমসুং মন্দী খুদিংমক দ্রোন শিজিন্নদুনা সেনিতাইজ তৌরি।


    শহরগী লাইরবশিংদা পীবা সর্বিসঃ অতোপ্পা লমদগী লাকপা শিন্মী খুদিংমক্কী লৈফম অয়া মালোয়া খুঙ্গংদা শেমগৎখ্রে অমসুং মখোয়দা অথোংবা চানবা পোৎলমশিং পীরি। শহরগী লাইরবশিংগীনা, সরকারনা এন.য়ু.এল.এম. অমসুং ভেন্দর সেল নেতৱর্কী মখাদা চানবা পোৎলম, সাপোন, সেনিতরী নেপকিনশিং অমসুং রাসন পীনবা সিবিল সোসাইতী, প্রাইবেৎ সেক্তর, রেস্তোরেন্ত অমসুং তোঙান-তোঙানবা দোনরশিংগা পুন্না হোৎনরি।


    শহরগী লাইরবা ইমুংশিংগী য়ুম-য়ুমদা য়েনবাঃ


      * এসোসিয়েসন ওফ প্রোফেস্নেল সোসিয়েল ৱার্করস এন্দ দিবেলপমেন্ত প্রেক্তিসনর্স (এ.পি.এস.দব্লিউ.দি.পি.)না পার্সনেল হাইজিন কিৎশিং (মাস্ক, সেনিতাইজর, সেনিতরী নেপকিন, বেবী দাইপর, সাপোন, দেত্তোল অমসুং সেব্লোন অসিনচিংবশিং দিসইনফেক্তেন্তশিং)

      * এ.পি.এস.দব্লিউ.দি.পি.না মোবিলাইস তৌরবা মেরীকো লিমিতেদ, এফ.আই.সি.সি.আই.না হাংদোকপগা চাবা য়ারবা ওত মিল কিলো ৫০০
      * লোকদাউন হেক তৌখিবদগী ইন্দিয়ন ফেদরেসন ওফ য়ুনাইতেদ নেসন এসোসিয়েসন চন্দীগর চেপ্তরনা হান্ননা থোংলবা চাননবা
      * স্বর্মনী য়ুথ এসোসিয়েসন্না কোওর্দিনেৎ তৌবা সিতিজেন্স দোনেসন্না শেন্থোক নেম্বা অমসুং কন্সত্রক্সন সাইৎশিংদা নুমিৎ ১৪নি অকংবা রাসন (আতা কিলো ১০, হৱাই চেংৱাই, চিনি কিলো ১, হঙ্গাম থাউ লিতর ১, দিতরজেন্ত কিলো তংখাই অমসুং আচার গ্রাম ২০০)
      * এম.সি.সি.না সেনিতরী নেপকিন ৩০০০০ হেন্না য়েন্থোকখি

    সপ্লাই চেন য়েংশিনবাঃ ম্যুনিসিপাল কোরপোরেসন ওফ চন্দীগর (এম.সি.সি.)না দুকান্দারশিংগী দরকারশিং খঙদোক্নবা অমসুং দিস্ত্রিব্যুতরশিংদা ফংহন্দুনা সপ্লাই চেন য়েংশিন্নবা গুগল ফোর্ম অমা শেমখি। শহর অসিনা দুকানশিং মশক খঙদোকখি অমসুং তোঙান-তোঙানবা কাঙলুপ খাইদোক্তুনা রেজিস্তর তৌখি অমসুং সোসিএল মেদিয়াবু হৈশিংনা শিজিন্নদুনা দুকানশিংগী কাঙলুপকী লিস্ত (শঙ্গোম, থাউ-থুম, উহৈ-ৱাহৈ অমসুং মনা-মশিং, হিদাক-লাংথক অসিনচিংবা) অমসুং দুকানশিং অসিগী মোবাইল নম্বরশিংবু হোম দেলিবরীগীদমক চাইথোকখি।


    চন্দীগর এদমিনিস্ত্রেসন্না তোঙান-তোঙানবা হোম দেলিবরী এপ্তা য়ুম্ফম ওইবা ভেন্দরশিং অমসুং য়ুমদা থিনবীবা অচৌবা দুকানশিংগা পুন্না থবক তৌমিন্নখি অমসুং মখোয়গী নম্বরশিং মীয়ামগীদমক চাইথোকখি।


    ম্যুনিসিপাল কোওপরেসন্না চন্দীগর ত্রান্সপোর্ত অন্দর্তেকিং গা খুৎশম্নদুনা চাং নাইনা য়ুমথংনরিবশিংগী থাক্তা উহৈ অমসুং মনা-মশিং য়ৌহনবা হৌখ্রে। হায়রিবা সার্বিস অসি মীওই লাখ ১২দা ফংহনখ্রে অমসুং শহর শিনবা থুংনা হায়রিবা সার্বিসশিং অসি য়ুম লাখ অমগা তংখাইরোম্না শিজিন্নখ্রে।


    মীয়ামদা ফংহনখ্রবা বসতা য়াওরিবা এফ.এন্দ.ভি মীয়ামদা ফংহনখ্রবা বসতা য়াওরিবা এফ.এন্দ.ভি.


    দেলিবরীগী গারীশিং এপকী মতেংনা ত্রেক তৌবা


    চন্দীগরগী ম্যুনিসিপাল কোওপরেসন্না রিসোর্সশিংবু মওং চুম্না শিজিন্ননবা অমসুং য়েংশিনবা নুংঙাইনবা সেক্তর/খুঙ্গংশিংদা পুরিবা চঙদবা য়াদ্রবা পোৎলমশিং পুবা গারীশিংবু ত্রেক তৌনবা মোবাইল এপ শিজিন্নরি।


    ভেন্দর ত্রেক তৌনবা এপ্লিকেসনঃ চন্দীগর ম্যুনিসিপাল কোরপোরেসনগী তোঙান-তোঙানবা লৈকাইশিংদা চঙদবা য়াদ্রবা পোৎলমশিং য়ৌহন্নবা দ্রাইবরশিংগা লোইননা দেলিবরীগী গারীশিং লৈ। তেক্নোলোজীদা য়ুম্ফম ওইদুনা শিজিন্নবা কেস খরগী মনুংদা য়াওরিবশিংদিঃ


      * শহর শিনবা থুংনা চেল্লিবা গারীশিংবু রিএল তাইম ত্রেক তৌবা

      * এসেৎশিং নীংথিনা শিজিন্নবা- গারীশিং নীংথিনা শিজিন্ননবা এপ অসিদা নুংতিগী ত্রিপ শেম্বা
      * অথু-অকাইগী মতাংদা নত্ত্রগা মনাক নকপদা লৈবা মীয়াম্না হায়জরকপদা দ্রাইবরশিংনা সেবা তৌবা য়ানবা রিএল তাইম ওইনা ই-পাউ ফাওনবা
      * গারীগী কাংলুপকী মতুং ইন্না ৱেব পোর্তেলগী খুথাংদা গারীগী মুবমেন্তশিং ত্রেক তৌবা

    চঙদবা য়াদ্রবা পোৎলমশিং পুরিবা গারীশিং মীয়াম্না খ্বাইদগী নৌবা পাউ য়েংবা য়ানবা চন্দীগর ম্যুনিসিপাল কোরপোরেসনগা খুৎশম্নবা।

    
    
    (Release ID: 1616586) Visitor Counter : 16
    
    
      Read this release in: English , Urdu , Hindi , Punjabi , Gujarati , Tamil , Telugu
    
    
    

*