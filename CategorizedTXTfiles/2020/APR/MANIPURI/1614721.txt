      লৌউ-শিংউ মন্ত্রালয়

      কোভিদ-১৯গী মতুংদা লৌউ-শিংউগী পোৎথোকশিং মপান্দা থাদোকপা অমুক হৌনবা সরকারনা ৱারি শানবা হৌরে
      Posted On: 14 APR 2020 2:11PM by PIB Imphal


    কোভিদ-১৯গী অথিংবা মতুংদা সেক্তর অসিদা শোকহল্লিবা অসি ফগৎহন্নবা লৌউ-শিংউ অমসুং মসিগা মরি লৈনবা পোৎথোকশিং মপানদা থাদোক্লিবা মীওইশিংগা সরকারগা ৱারি শানবা হৌরে । য়ুনিয়ন এগ্রিকলচর মিনিস্তর নরেন্দ্র সিংহ তোমারনা হায়রকপদগী কোভিদ-১৯না মরম ওইদুনা লৌউ-শিংউ অমসুং মসিগা মরি লৈনবা পোৎথোকশিং মপানদা থাদোক্লিবা মীওইশিংনা মায়োক্নরিবা অৱাবশিং খন্ননবা ঙরাং দিপার্তমেন্ত অসিগী সেক্রেতরি সঞ্জয় অগরৱালনা ভিদিও কনফরেন্স অমা পাংথোকখি । মীফম অদুদা উহৈশিং, মনা-মশিং, চেং, বাসমতি চেং, লৈ, পাম্বীশিং, ওর্গনিক পোৎথোকশিং, লৌউ-শিংউগী খুৎলায়শিং মপান্দা থাদোকপা এসোসিয়েসনশিংগী মীহুৎশিং শরুক য়াখি ।


    শিন্মীশিং চৎথোক - চৎশিন তৌবা অমসুং নেকপা , রাজ্যশিংগী মরক্ত চৎথোক - চৎশিন তৌবা , রো মেতরিয়েল ফংদবা , ফাইতো - সেনিতরি সরতিফিকেসন , কোরিয়র থবকশিং লেপখিবা , ফ্রেদগী থবকশিং লেপখিবা , হিথাংফমশিং য়ৌবা , পোৎলমশিং য়োন্নবা অয়াবা পীবগী মতাংদা থেংনরিবা ৱাফমশিং মীফম অদুদা খন্নখি


    ফুদ প্রোসেসিং, স্পাইস, কাজু অমসুং মেছিন অমসুং খুৎলায় ইন্দস্ত্রিগী মীহুৎশিংনা য়ামদ্রবা চাদা ২৫-৩০ ফাওবা থবক তৌবা য়াহন্নবা হায়জখি অমসুং মখোয়না থবক তৌবা মতমদা মখোয়গী ইন্দস্ত্রিশিংনা মতিক চাবা হকশেলগী চেকশিন-থৌরাং লৌখৎকনি হায়খি ।


    লৈবাক মনুংগী চৎথোক-চৎশিনগী ৱাফমশিং হোম এফেয়ার্স মিনিস্ত্রিনা য়ানবা পুরক্কনি অমসুং দরকার ওইবা য়াথংশিং পীখ্রে । ফাইতো-সেনিতরি সরতিফিকেতশিং অমসুং চাংনাইনা পীনবা অমসুং ওনলাইন সরতিফিকেতশিং অয়াবা পীনবা খঙহনখ্রে ।


    সঞ্জয় অগরৱালনা হায়খি দরকার ওইবা ৱারেপ লৌনবা হিথাংফম, ওসিন ফ্রেদ সর্বিস, কোরিয়র সর্বিসগী মরুওইবা ৱাফমশিং খন্নরগনি । ইন্দস্ত্রি অসি হাংদোক্নবা অমসুং সেক্তর অসিগী অকক্নবা ৱাফমশিং খন্ননবা মিনিস্তর নরেন্দ্র সিংহ তোমারদা পুখৎলগনি অমসুং চুনবা ৱারেপ লৌরগনি ।


    ভারতনা ২০১৮-১৯ দা লুপা ক্রোর লাখ ২.৭৩গী লৌউ-শিংউ অমসুং মসিগা মরি লৈনবা পোৎথোকশিং মপান লৈবাকশিংদা থাদোকখি । মপানদা থাদোকপা অসিনা লৈবাক অসিগী ফোরেন একচেঞ্জ তানবা খক নত্তনা লৌউ-শিংউ অমসুং মসিগা মরি লৈনবা পোৎথোকশিং মপান্দা থাদোক্তুনা মালেমগী কৈথেলদা লৌমীশিং অমসুং এক্সপোর্ততরশিংগী শেন্থোক হেনগৎহনবদা মতেং পাংলি । লৌউ-শিংউগী লম পাকচাউবা হেনগৎলকপা অমসুং পোৎথোক পুথোকপা হেনগৎলকপনা পোৎথোকশিং মপান্দা থাদোকপা হেনগৎহল্লি।

    
    
    (Release ID: 1614721) Visitor Counter : 4
    
    
      Read this release in: English , Urdu , Hindi , Marathi , Assamese , Punjabi , Gujarati , Odia , Tamil , Telugu , Kannada