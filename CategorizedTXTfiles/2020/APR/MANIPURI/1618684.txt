      য়ুমলৈ-কৈরৈ মন্ত্রালয়

      এম.ঐচ.এ.না রাজ্য/য়ুনিয়ন তেরিতোরীশিংদা সুপ্রিম কোর্তনা রিলীফ শেল্তরশিং/কেম্পশিংদা লৈরিবা মফম অতোপ্পদগী লাকপা শিন্মীশিংগী য়াইফনবগীদমক্তা পীরকখিবা য়াথংশিং অদুবু হিক্তোকপা লৈতনা পাংথোক্নবগীদমক্তা ইখ্রে
      Posted On: 12 APR 2020 5:35PM by PIB Imphal


    লৈবাক্কী তোঙান-তোঙানবা মফম কয়াদা রিলীফ শেল্তর/কেম্পশিংদা লৈরিবা মফম অতোপ্পদগী লাকপা শিন্মীশিংগী য়াইফনবগী মতাংদা , সুপ্রীম কোর্তনা তাক্লকপগী মতুং ইন্না, কেন্দ্রগী য়ুমলৈ-কৈরৈ মন্ত্রালয় (এম.ঐচ.এ.)না তোঙান তোঙানবা রাজ্য/য়ুনিয়ন তেরিতোরীশিংদা মপুং ফানা কোবিত-১৯গা লানথেংননবগী পাম্বৈ ওইনা লোকদউন তৌদুনা সুপ্রিম কোর্তনা তাক্লকপা য়াথংগী মতুং ইন্না চৎতুনা মথৌ তাবা থৌরাংশিং পাইখৎনবগী চেরোল থাদুনা খঙহনখ্রে ।


    কোর্তনা লৈবাক অসিগী মফম কয়াদা রিলীফ শেল্তর/কেম্পশিংদা লৈরিবা শিন্মীশিংগীদমক্তা চানবা , থক্নবা ঈশিং অশেংবা অমসুং লু-নান্ন লৈনবগী অহেনবা খুদোংচাবা পীবদা নত্তনা চপচানা লাযেংবগী খুদোংচাবসু পীনবা খঙহনখ্রে । মখা তানা , নীংথিনা হৈরবা কাউন্সিলর অমসুং/নত্ত্রগা ধর্ম পুম্নমক্কা মরি লৈবা জাতিগী লুচিংবশিংনা রিলীফ শেল্তর/কেম্পশিংদা চৎপীগদবনি অমসুং মাইগ্রেন্তশিং অসিনা থৱাই ৱারিবা পাখৎলিবা অদু ফাথবীনবা হোৎনবীগনি ।


    কোর্তনা শিন্মীশিংগী থুক্কৎপা অমসুং অকিবা ফাওরিবা অদু পুলিস অমসুং অতৈ অতোপ্পা ওথিরিতীশিংনা খঙবীগদবনি , অমসুং মখোয়না মাইগ্রেন্তশিংবু মীনুংশি লৈনা লোইনবীগবনি হায়নসু খঙহল্লক্লি । মখা তানা , রাজ্য সরকার/যুনিয়ন তেরিতোরীশিংনা মাইগ্রেন্তশিংগী য়াইফনবগীদমক্তা পাংথোক্লিবা থবক থৌরমশিং অদুবু পুলিসকা লোইননা য়েংশিনমিন্নবদা ভোলুনতীয়রশিংসু য়াওহনগদবনি হায়রি ।


    এম.ঐচ.এ.গী কম্যুনিকেসন্নসু হকশেল অমসুং য়াইফ-য়ুম্বাল মন্ত্রালয়না রাজ্য/যুনিয়ন তেরিতোরীশিংদা ইখিবা চিথিদা পীরিবা য়াথংশিং অদুগা চপ মান্ননা হায়রক্লি । হকশেল মন্ত্রালয়না রাজ্য/য়ুনিয়ন তেরিতোরীশিংদা মাইগ্রেন্তশিংগী ৱাখল্লোন্দা ফাওরিবশিং অদুগী মতাংদা য়েংশিন্নবগীদমক্তা https://www.mohfw.gov.in/pdf/RevisedPsychosocialissuesofmigrantsCOVID19.pdf অসিদা গাইদলাইনশিং মচা খাইনা পীরি ।


    ****

    
    
    (Release ID: 1618684) Visitor Counter : 7
    
    
      Read this release in: English