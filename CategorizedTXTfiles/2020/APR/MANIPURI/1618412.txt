      সিবিল এবিয়েসন মন্ত্রালয়

      শ্রী হরদীপ সিংহ পুরীনা কোবিদ-১৯ ক্রাইসিস মনুংদা থাগৎনীংঙাই ওইবা মওংদা হোৎনরিবশিং অদুগীদমক এবিয়েসন প্রোফেস্নেলশিং অমসুং স্তেকহোল্দরশিংবু থাগৎখ্রে
      লাইফলাইন উরান ফ্লাইৎশিংনা কিলোমীতর ৩,৪৩,৬৩৫গী অরাপ্পা পাইদুনা কোবিদ-১৯ লোকদাউন মনুংদা কার্গো তন ৫৯১ হেন্না ত্রান্সপোর্ত তৌখি

      Posted On: 24 APR 2020 5:27PM by PIB Imphal

    সিবিল এবিয়েসনগী রাজ্য মন্ত্রী ইন্দিপেন্দেন্ত চার্জ শ্রী হরদীপ সিংহ পুরীনা কোবিদ-১৯ ক্রাইসিস মনুংদা লাইফলাইন উরানগী মখাদা লৈবাক পুম্বগী নাগরিকশিংদা লাইফ সেভিং মেদিকেল অমসুং মরুওইবা সপ্লাইশিং ফংহন্নবা থাগৎনীংঙাই ওইবা মওংদা হোৎনরিবশিং অদুগীদমক এবিয়েসন প্রোফেস্নেলশিং অমসুং স্তেকহোল্দরশিংবু থাগৎখ্রে। ঙসি ত্বীৎ অমদা, শ্রী পুরীনা হায়খি মদুদি ঙসি ফাওবদা লাইফলাইন উরান ফ্লাইৎশিংনা কিলোমীতর ৩,৪৩,৬৩৫গী অরাপ্পা পাইদুনা চৎখ্রে। লাইফলাইন উরানগী মখাদা এয়র ইন্দিয়া, এলাইন্স এয়র, আই.এ.এফ. অমসুং প্রাইবেৎ কেরীয়রশিংনা ফাইৎ ৩৪৭ ওপরেৎ তৌরি। ফ্লাইৎশিং অসিগী মনুংদা ২০৬তি এয়র ইন্দিয়া অমসুং এলাইন্স এয়রনা ওপরেৎ তৌরি। ঙসি ফাওবদা কার্গো তন ৫৯১.৬৬ ত্রান্সপোর্ত তৌখ্রে।


    ভিসতারানা ২০২০গী এপ্রিল ১৯-২৩ ফাওবগী মনুংদা কার্গো ফ্লাইৎ ৭ ওপরেৎ তৌবগা লোয়ননা কার্গো তন ২০ পুদুনা কিলোমীতর ৮,৯৮৯গী অরাপ্পা কভর তৌখি। স্পাইসজেৎনা ২০২০গী মার্চ ২৪দগী এপ্রিল ২৩ ফাওবদা কার্গো ফ্লাইৎ ৫২২ ওপরেৎ তৌবগা লোয়ননা কার্গো তন ৩৯৯৩ পুদুনা কিলোমীতর ৭,৯৪,৮৪৬কী অরাপ্পা কভর তৌখি। মসিগী মনুংদা ১৭৮দি ইন্তর্নেস্নেল কার্গো ফ্লাইৎশিংনি। ব্লু দার্তনা দোমেস্তিক কার্গো ফ্লাইৎ ১৮৪ ওপরেৎ তৌবগা লোয়ননা ২০২০গী মার্চ ২৫দগী এপ্রিল ২৩ ফাওবগী মনুংদা কার্গো তন ২৯৫৭ পুদুনা কিলোমীতর ১,৮৭,১৫৫গী অরাপ্পা কভর তৌখি। মসিগী মনুংদা ৬তি ইন্তর্নেস্নেল কার্গো ফ্লাইৎশিংনি। ইন্দিগোনা এপ্রিল ৩-২৩গী মনুংদা কার্গো ফ্লাইৎ ৩৭ ওপরেৎ তৌদুনা কার্গো তন ১০১ পুদুনা কিলোমীতর ৪৮,৩৪৪গী অরাপ্পা কভর তৌখি। মসিদা সরকারগীদমক মমল লৌদনা মেদিকেল সপ্লাই পুবসু য়াওরি। দোমেস্তিক কার্গো ওপরেতরশিংনা কম্মর্সিয়েল বেসিসতা কার্গো ফ্লাইৎশিং ওপরেৎ তৌরি।


    ইন্তর্নেস্নেল সেক্তরদা, ২০২০গী এপ্রিল ২৩দা এয়র ইন্দিয়ানা হোংকোং অমসুং গুৱাংঝৌদগী পুরকখিবা মেদিকেল কার্গোগী চাং অসি তন ৬১নি। ব্লু দার্তনা ২০২০গী এপ্রিল ১৪দগী এপ্রিল ২৩ ফাওবদা গুৱাংঝৌদগী মেদিকেল সপ্লাই চাউরাক্না তন ৮৬ পুরকখ্রে।

    
    
    (Release ID: 1618412) Visitor Counter : 7
    
    
      Read this release in: English , Urdu , Marathi , Hindi , Assamese , Bengali , Punjabi , Gujarati , Tamil , Telugu , Kannada