      হ্যুমেন রিসোর্স চাউখৎ-থৌরাংগী মন্ত্রালয়

      হৌজিক চত্থরীবা কোবিদ-১৯গী লান অসিদা কেন্দ্রীয় বিদ্যালয় সঙ্গথন্নসু মতেং পাংনবা খোংথাং কয়া অমা লৌখৎখ্রে
      ঙসিগী নুমিৎ অসি ফাওবদা কেন্দ্রীয় বিদ্যালয় ৮০না মসিগী তোঙান তোঙানবা মরী লৈনবশিংদা ক্বরেন্তাইন সেন্তর ওইনা শিজিন্ননবা শেমহনখ্রে
      
      ওনলাইন প্লেৎফোর্ম কয়া শিজিন্নদুনা ওজা ৩২,২৪৭না মখোইগী মহৈরোই ৭,০৭,৩১২গীদমক্তা ওনলাইন ক্লাস লৌবা হৌখ্রে
      Posted On: 20 APR 2020 1:18PM by PIB Imphal


    কোবিদ-১৯গী অকিবা মতম অসিদা হ্যুমেন রিসোর্স দিবেলপমেন্ত মন্ত্রালয়না চেকশিন্নীংঙাই ওইবা মতমসিগী লৌখৎফম থোকপা থৌরাং কয়া থৱাই য়াওনা লৌখৎপদা নত্তনা লৈবাক শিনবা থুংনা লৈরীবা মহৈ তম্ফমশঙশিংদা পুন্না কোবিদ-১৯গা লান্থেংননবা হায়দুনা লাইচৎ অসিদগী ঙাকথোকপগী অমসুং চেকশিন্নবগী থৌরাং কয়া অমা পায়খৎপা হৌখ্রে। মসিগা মরী লৈননা কে.ভি.এস.নসু হৌজিক চত্থরীবা কোবিদ-১৯গী লান অসিদা মতেং পাংনবা খোংথাং কয়া অমা লৌখৎখ্রে ।


    কে . ভি . শিংদা ক্বরেন্তাইন সেন্তর ওই হ নবা


    লৈবাক অসিদা কোবিদ-১৯না ওইহল্লিবা পাখৎনীংঙাই ওইরবা ফিভম অসি য়েংলবা মতুংদা ৱারেপ অমা লৌখ্রে মদুদি করিগুম্বা ঙাক-শেলগী মীওইশিং নত্ত্রগা জিলাগী লৈঙাক্কী মীওইশিংনা চৎনবী মতুং ইন্না হায়জরক্লবদি কে.ভি.গী মহৈ তম্ফম শঙশিং অসিগী ক্লাসরুমশিং অসি কোবিদ-১৯নারে হায়না চিংনবা মীওইশিং মতম খরগী থম্নবগীদমক শিজিন্নবা য়াগনি। ঙসিগী নুমিৎ অসি ফাওবদা কেন্দ্রীয় বিদ্যালয় ৮০না মসিগী তোঙান তোঙানবা মরী লৈনবশিংদা ক্বরেন্তাইন সেন্তর ওইনা শিজিন্ননবা শেমহনখ্রে।


    পি . এম . কেয়র ফন্দদা তেংবাংবা


    কোবিদ-১৯না মরম ওইদুনা লৈবাক অসিদা ওইরক্লিবা লুরবা ফিভম অসিদা মতেং পাংবা ওইনা কে.ভি.এস.কী তিচিং অমসুং নন তিচিং স্তাফকী মীওইশিংনা চুংশিন্নদুনা লুপা ১০,৪০,৬০,৫৩৬/-কী শেনফম অসি মতেং পাংখ্রে। মীওই অমনা খাইগৎলকপা শেনফম অসি নোংমগী তলবকী শেনফমদগীনা লুপা লাখ ১ ফাওবগী শেনফম য়ৌই।


    কে.ভি.এস.কী ওজাশিংগী খোংথাংশিং


    কে.ভি.এস.কী মশিং য়াম্লবা ওজাশিংনা মথৌ মশক খঙবা ওজা অমা ওইবগী মতুং ইন্না মালেমগী কোবিদ-১৯গী লাইচৎ অসি থেংনবদা শরুক য়ানবা চোংথোরক্লি অমসুং মহৈরোইশিংগা দিজিতেল প্লেৎফোর্মগী খুত্থাংদা মখোইনা মাংখ্রিবা মতম অদু হঞ্জিহন্নবা হায়দুনা পাউ ফাওনদুনা মতেং পাংলি।


    কে.ভি.এস.না মখোইগী প্রিন্সিপালশিংদা মখোই মখোইগী ওজাশিংদা দিজিতেল মোদকী খুত্থাংদা মহৈরোইশিংদা লাইরিক তাকপীবগী পাক শনবা থৌওং খরা চত্থনবা হায়খ্রে। ওজাশিংনা ওনলাইন ক্লাস চত্থবদা চৎনগদবা কাংলোন খরা অমসু শেমখ্রে।


    এন . আই . ও . এস . কী প্লেৎফোর্ম শিজিন্নবা


    কে.ভি.এস.না মখোইগী স্বয়ম প্রভা পোর্তেলদা য়াওবা এপ্রিল ৭, ২০২০দগী হৌগদবা এন.আই.ও.এস.কী সেকেন্দরী অমসুং সেনিয়র সেকেন্দরী ক্লাসশিংগী হান্না নমদুনা লৈরবা অমসুং লাইব প্রোগ্রামগী মথং মনাও নাইবা পরিং অমা পীখ্রে।


    ৱারোলশিং অসি ওজাশিং, মহৈরোইশিং অমসুং মমা মপাশিংদা পাক শন্না খঙহন্নবা হায়দুনা বিদ্যালয় খুদিংমক্তা হায়খ্রে। থৌরাং অসিদগী মহৈরোই অয়াম্বদা কান্নবা ফংহন্নবা হাইদুনা ওজাশিংদা মখল কয়াগী মেদিয়াগী খুত্থাংশিং হায়বদি ৱাৎসএপ, এস.এম.এস.নচিংবা শিজিন্নদুনা মহৈরোইশিংদা পাউ ফাওনবা খঙহনখ্রে।


    লাইব ইন্তরেএক্সন তৌনবা খনগৎলবা ওজাশিং


    কে.ভি.এস.না স্কাইপ অমসুং লাইব ৱেব চেৎকী খুত্থাংদা এন এন.আই.ও.এস.না স্বয়ম প্রভা পোর্তেলদা মহৈ তম্লিবা মীওইশিংগী ওইনা খঙদবশিং খঙহন্নবা পাংথোকপা লাইব সেসনগী থৌওংদা য়াওগদবা ওজা খরা খনগৎখ্রে। খনগৎলবা ওজাশিং অসিগী অকুপ্পা মরোলশিং অদু আর.ও. খুদিংদা খঙহনখ্রে।


    মসিগী খনগৎলবা ওজাশিং অসিনা নুমিত্তুমক্কী অয়ুক্তা শন্দোক্কদবা ব্রোদকাস্ত অদুগী মতাংদা অহেনবা মেতরিএল/নোৎশিং শেম শাবা অমসুং মদু শিজিন্নদুনা মহৈ তম্লিবা মীওইশিং অদুগী খঙদবশিং অদু লাইব সেসন চত্থরিঙৈ মনুংদা খঙহন্নবা হোৎনগদবনি অমসুং করিগুম্বা লাইব সেসন মনুংদা খঙদবশিং হংলক্তবা থোক্লগদি ওজাশিং অদুনা মরু ওইবা হীরমশিং অদু পি.পি.তি./চান্নবা মহৈ মশিং তম্বীনবা পাম্বৈ শিজিন্নদুনা শেম শাদুনা থমগদবনি।


    লোকদাউন মনুংদা কে.ভি.এস.না ওনলাইন্দা তাক্কদবা নুমিৎশিং


    লোকদাউন মনুংদা কে.ভি.এস.না তাক্কদবা ওপন/ওনলাইন রিসোর্সকী দেতাঃ

                                                                                                                                                                                                                                                                                                                                                                                                                                                      
মফমগী মমিং      ওনলাইন রিসোর্স শিজিন্নদুনা তাকপীবা হৌখ্রবা ওজাশিংগী মশিং  শিজিন্নরিবা প্লেৎফোর্ম                                                                                                                                                                                                                                                                    ওনলাইন্দা তাক্লিবা অসিগী ক্লাস অমসুং সবজেক্ত  শরুক য়ারিবা মহৈরোইগী মশিং (চাউরাকপা)
                                                                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                                                                      
মফম খুদিংমক্তা  ৩২২৪৭                                                     ৱাৎসএপ, গুগল ক্লাসরুম, খান একাদমী, মফম অদুগী ই-ব্লোগ অমসুং অতৈ অতোপ্পশিং, ই-পাথশালা, জুম, দিক্ষা, ৱর্কশীৎ, মশানা শাজবা ভিদিও, ব্লোগ (আর.অ./কে.ভি.) ত্যুতোরিএল লিঙ্ক, স্বয়ম প্রভা চেনেল, মাইক্রোসোফ তীম, য়ুত্যুব, এন.আই.ও.এস. ওনলাইন ক্লাসশিং, এন.সি.ই.আর.তি. এপ, এন.সি.ই.আর.তি. ই-লর্নিং  ক্লাস ২দগী ক্লাস ১২ (সবজেক্ত লোইনমক)          ৭০৭৩১২                              
                                                                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                                                                      

    মহৈরোইশিং ৱাখল নুংঙাইনা লৈহনবা


    কোবিদ-১৯গী মালেমগী লাইচৎ অসিনা মরম ওইদুনা বিদ্যালয় কয়া অমা খঙথিং থিংজিনখিবা অসিদগী প্রিন্সিপালশিং অমসুং ওজাশিংনা ওনলাইন রিসোর্সশিং অমসুং মরী লৈনবা লাইরিক লাইসুগী পোর্তেলগী চান্নবা খুত্থাং কয়া শিজিন্নদুনা মহৈ তম্বীবদা লেপ্তনবা শীনবতা নত্তনা মহৈরোইশিংদসু পাউ ফাওনদুনা মখোইগী ৱাখল নুংঙাইনা লৈনবা থবক থৌরম কয়া অমসু চত্থরি। মসিনা মরম ওইদুনা কেন্দ্রীয় বিদ্যালয় সঙ্গথন্না বিদ্যালয় খুদিংমক্তা মসিগা মরী লৈনবা খোংথাং কয়া অমসু চত্থনবা হায়দুনা খঙহনখ্রে।


    মখাদা পল্লিবা ৱারেপশিং অসিগী থবক থৌরমশিং অসি নীংথিনা পাংথোক্লি হায়বা খঙননবা চয়োলগী ওইবা ই–পাউ কয়া কেন্দ্রীয় বিদ্যালয়শিংদগী লৌদুনা হোৎনরি। খ্বাইদগী অনৌবা ৱাফমশিংগী মতুং ইন্নাঃ


    ক. লৈবাক শিনবা থুংনা লৈরিবা বিদ্যালয়শিংগী তাকপী তম্বীনবা ওইনা অখন্নবা ই-মেল অমা শেমখ্রে।


    খ. মহৈরোইশিংগী খুদোংচাদবশিং য়েংশিন্নবা হায়দুনা ওজা ময়াম অমা খন্দোক্তুনা থমখ্রে।


    গ. ত্রেন তৌরবা কাউন্সেল্লর ৩৩১ পার্ত তাইম কন্ত্রেক্ত বেসিস্তা থমখ্রে। ত্রেন তৌরবা কাউন্সেল্লর লৈতবা বিদ্যালয়শিংগী ওইনদি ত্রেন তৌরবা কাউন্সেল্লর লৈবা মনাক নকপা বিদ্যালয়দগী মতেং লৌগনি।


    ঘ. এন.সি.ই.আর.তি.দগী গাইদেন্স অমসুং কাউন্সেল্লিংদা ত্রেন তৌরবা কেন্দ্রীয় বিদ্যালয়গী ওজা ২৬৮সু খোংথাং অসিদা য়াওরি।


    ঙ. মমাংগী ইরাই নুমিৎ ফাওবদা মহৈরোই ২৩৯৩ অমসুং মমা মপা ১৬৪৮তগী লাকখিবা ৱাহংশিং অদুগী পাউখুমসু মতিক চানা পীখ্রে।

    
    
    (Release ID: 1616581) Visitor Counter : 13
    
    
      Read this release in: English , Urdu , Hindi , Marathi , Assamese , Bengali , Punjabi , Gujarati , Odia , Tamil , Telugu , Kannada