      প্রধানমন্ত্রীগী লোইশঙ

      প্রধান মন্ত্রী অমসুং ইজিপ্তকী রাস্ত্রপতিগী মরক্তা তেলিফোন্দা ৱারী শানখ্রে
      Posted On: 17 APR 2020 8:37PM by PIB Imphal


    প্রধান মন্ত্রী শ্রী নরেন্দ্র মোদীনা ইজিপ্তকী রাস্ত্রপতি হিজ এক্সিলেন্সী শ্রী অবদেল ফাত্তাহ এল-সিসীগা লোইননা ঙসি তেলিফোন্দা ৱারী শানখ্রে।


    লুচিংবশিংনা কোবিদ-১৯ লাইচৎকী মালেমগী ওইরিবা ফিভমদা খন্ন-নৈনখি অমদি মখোয়গী প্রজাশিংবু ঙাক্তুনা থম্নবা মখোয়-মখোয়গী মরী লৈনবা সরকারশিংনা লৌখৎলিবা খোঙথাংশিংগী মতাংদা ইনফোর্মেশন একচেঞ্জ তৌনখি। মখোয়না অমনা অমদগী তম্নবা এক্সপরিয়েন্স অমসুং বেস্ত-প্রেক্তিসশিং মখা তানা একচেঞ্জ তৌবদা য়ানখি।


    প্রধান মন্ত্রীনা ইজিপ্তকী রাস্ত্রপতিদা থাজবা পীখি মদুদি মসিগী অৱাবা মতম অসিদা ফার্মাতিকেল সপ্লাইশিং ফংহন্নবগীদমক ভারতনা পাংবা য়াবা তেঙবাং পুম্নমক পাংগনি। মহাক্না রাস্ত্রপতি এল-সিসীবু ইজিপ্ততা লৈরিবা ভারত মচাশিংদা তেঙবাং ফংহনবগীদমক থাগৎপা ফোংদোকখি।


    লুচিংবা অনিনা মখোয়গী তিমশিংনা নক্নবা কোওর্দিনেসন অমসুং এক্সপরিয়েন্স শেয়ারিংগীদমক মখা তানা থবক তৌমিন্নবদা য়ানখি।

    
    
    (Release ID: 1615604) Visitor Counter : 6
    
    
      Read this release in: English , Urdu , Marathi , Hindi , Assamese , Bengali , Punjabi , Gujarati , Odia , Tamil , Telugu , Kannada , Malayalam