      PIB Headquarters

      নুমিৎ খুদিংগী ফোংবা পি আই বীগী কোভিদ-১৯ বুল্লেতিন
      Posted On: 10 APR 2020 2:50PM by PIB Imphal


    হেল্থ অমসুং ফেমিলি ৱেলফিয়ার মিনিস্ত্রিদগী কোভিদ-১৯গী অনৌবা পাউ


    হৌজিক ফাওবদা লৈবাক অসিদা কোভিদ-১৯গী কেস ৬৪১২ লৈরে অমসুং মীওই ১৯৯ শিরে । অনাবা ফরবা মতুংদা মীওই ৫০৩ ময়ুমদা হনখ্রে । কলেক্সন সেন্তর ১৬০০০ হেনবগা লোয়ননা সরকারগী লেব ১৪৬ অমসুং লনাই লেব ৬৭গী খুৎথাংদা তেস্ত তৌবগী থবক কনখৎহল্লে । রেপিদ দাইগনোস্তিক কিতশিং সেঙ্কসন তৌরে অমসুং শীজিন্নবা কাংলোন পীরে ।


    https://pib.gov.in/PressReleseDetail.aspx?PRID=


    কোভিদ-১৯ থিংনবা পায়খৎলিবা অথিংবা মনুংদা লৈবাক্কী/লাইনিংগী থৌরম অমতা পাংথোকহন্দনবা এম ঐচ এনা রাজ্যশিং/য়ু তিশিংদা খঙহনখ্রে


    ২০২০গী এপ্রিল থা মনুংদা থোকলিবা কুম্মৈশিং অসি য়েংলগা কোভিদ-১৯ থিংনবা পায়খৎলিবা অথিংবা মনুংদা লৈবাক্কী/লাইনিংগী থৌরম অমতা পাংথোকহন্দনবা এম ঐচ এনা রাজ্যশিং/য়ু তিশিংদা খঙহনখ্রে ।


    https://pib.gov.in/PressReleseDetail.aspx?PRID=1612928


    প্রধান মন্ত্রী অমসুং নেপালগী প্রধান মন্ত্রী তেলিফোনদা ৱারি শানখি


    পি এম নরেন্দ্র মোদীনা ঙসি নেপালগী প্রধান মন্ত্রী কে পি শর্ম্ম ওলিগা ৱারি শানখি । লুচিংবা অনিনা মালেমগী কোভিদ-১৯ লাইচৎ অমসুং মসিনা মালেমগী হকশেল অমসুং শেন-থুমদা শিংনবশিংগী মতাংদা খন্নখি । মখোয়না লাইচৎ অসি লাকশিন্নবা মখোয়গী লৈবাকশিংদা পায়খৎলিবা থবকশিংগী মতাংদা পাউ পীনখি।


    https://pib.gov.in/PressReleseDetail.aspx?PRID=1612911


    প্রধান মন্ত্রী অমসুং জপানগী প্রধান মন্ত্রী তেলিফোনদা ৱারি শানখি


    ঙসি প্রধান মন্ত্রী নরেন্দ্র মোদীনা জপানগী প্রধান মন্ত্রী সিনজো অবেগা তেলিফোনদা ৱারি শানখি । লুচিংবা অনিনা মালেমগী কোভিদ-১৯ লাইচৎ অমসুং মসিনা মালেমগী হকশেল অমসুং শেন-থুমদা শিংনবশিংগী মতাংদা খন্নখি । মখোয়না লাইচৎ অসি লাকশিন্নবা মখোয়গী লৈবাকশিংদা পায়খৎলিবা থবকশিংগী মতাংদা পাউ পীনখি।


    https://pib.gov.in/PressReleseDetail.aspx?PRID=1612911


    প্রধান মন্ত্রী, শ্রী নরেন্দ্র মোদীনা হায়খ্রে মদুদি ভারত ব্রাজিলগী মরী অসি শিংনবগী মতম অসিদা হেন্না চেৎশিল্লক্লি


    প্রধান মন্ত্রী নরেন্দ্র মোদীনা হায়রি মদুদি ভারত ব্রাজিলগী মরী অসি শিংনবগী মতম অসিদা হেন্না চেৎশিল্লক্লি । ব্রাজিলদা হায়দ্রোজিক্লোরিকুইন পীনবা লৌখিবা ভারতকী ৱারেপ অদু মহাক্না থাগৎলদুনা ব্রাজিলগী প্রসিদেন্ত বোলসোনারোগী তুইত অমা নরেন্দ্র মোদীনা পাউখুম পীখি ।


    https://pib.gov.in/PressReleseDetail.aspx?PRID=1612900


    ভারত-পাকিস্থান অমসুং ভারত-বঙ্গলাদেস ঙমখৈশিংদা বি এস এফনা পায়খৎলিবা ঙমখৈ ঙাকপগী থবকশিং য়ুনিয়ন হোম মিনিস্তরনা অমুক হন্না য়েংশিনখ্রে


    ঙরাং ভিদিও কনফরেন্সকী খুৎথাংদা বি এস এফ কম্মান্দ অমসুং সেক্তর হেদক্বাতরশিংগা লোয়ন্না হোম এফেয়ারস মিনিস্তর অমিত সাহনা ভারত-পাকিস্থান অমসুং ভারত-বঙ্গলাদেস ঙমখৈশিংদা বি এস এফনা পায়খৎলিবা ঙমখৈ ঙাকপগী থবকশিং অমুক হন্না য়েংশিনখ্রে । ঙমখৈ ময়াদা লৈরিবা লৌমীশিং কোভিদ-১৯গী মতাংদা খঙহন্নবা মহাক্না পাউতাক পীখি । মীয়াম্না ঙমখৈগী শম্বাল ৱাংমা লান্না চৎতনবা থবক পায়খৎনবা জিলা থাক্কী লৈঙাক অমসুং বি এস এফ থবক পায়খৎনবা খঙহনখি ।


    https://pib.gov.in/PressReleseDetail.aspx?PRID=1613003


    অথিংবা মনুংদা ভারত রেলৱেজনা মখা তানা লৈবাক্কী মফম পুম্নমক্ত তঙাইফদবা পোৎলমশিং য়ৌহল্লি


    ২০২০গী মার্চ ২৩গী রেলৱেজনা চানবা পোৎলমশিং য়াওবা ৱাগোন লাখ ৪.৫০ য়াওনা পোৎ-চৈগী ৱাগোন লাখ ৬.৭৫ পুখি । ২০২০গী এপ্রিল ২দগী এপ্রিল ৮ ফাওবগী মনুংদা রেলৱেজনা পুন্না ৱাগোন ২৫৮৫০৩ পুখি অমসুং মসিগী মনুংদা তঙাইফদবা পোৎলমশিংগী ৱাগোন ১৫৫৫১২ য়াওখি ।


    https://pib.gov.in/PressReleseDetail.aspx?PRID=1612975


    তঙাইফদবা হিদাকশিং ফংহন্নবা লাইফলাইন উরান ফ্লাইত ১৮০ হেনবনা কিলোমিতর ১,৬৬,০০০ পাইখি


    কোভিদ-১৯গী অথিংবা মনুংদা , লাইফলাইন উরানগী মখাদা, এয়র ইন্দিয়া অমসুং এল্লাইন্স এয়রনা ফ্লাইত ১১৪ থবক তৌখি । ফ্লাইত ৫৮ আই এ এফনা মথৌ তৌখি । লনাই এয়রলাইনশিংনা তন ২,৬৭৫গী মেদিকেল কার্গো পুখি ।


    https://pib.gov.in/PressReleseDetail.aspx?PRID=1612996


    ভারত্ত ওনলাইন ইজুকেসন ফিবম ফগৎহন্নবা মীয়ামদগী ৱাখল্লোনশিং লৌনবা চয়োল অমগী ‘ভারত পরে ওনলাইন’ কেম্পেন ঐচ আর দি মিনিস্তরনা হৌদোক্লে


    হৌজিক লৈরবা দিজিতেল ইজুকেসনগী থবকশিং ফগৎহন্দুনা ওনলাইন ইজুকেসনগী অৱাৎপশিং মেনখৎনবা ভারতকী খ্বাইদগী ফবা ৱাখল্লোনশিং ঐচ আর দি মিনিস্ত্রিদা পীরক্নবা কম্পেন অসিনা পান্দম থম্লি । অনৌবা ৱাখল্লোনশিং অদু #BharatPadheOnlineশীজিন্নদুনা তুইতরদা পীরকপা য়াগনি অমসুং ২০২০গী এপ্রিল ১৬ ফাওবগী মনুংদা @HRDMinistry অমসুং @DrRPNishank অমসুং bharatpadheonline.mhrd@gmail.comদা পীরকপা য়াগনি ।


    https://pib.gov.in/PressReleseDetail.aspx?PRID=1612894


    পি এমনা হায়রি লাইচৎ থেংননবা ঐখোয়গী মরুপশিংদা অঙম্বা মতেং পাংনবা ভারতনা থৌরাং তৌরি


    পি এম নরেন্দ্র মোদীনা হায়রি লাইচৎ থেংননবা ঐখোয়গী মরুপশিংদা অঙম্বা মতেং পাংনবা ভারতনা থৌরাং তৌরি । ইজরেলদা ভারতনা ক্লোরোকুইন পীনবা ৱারেপ লৌখিবদা মহাক্না থাগৎপা ফোংদোক্তুনা ইজরেলগী পি এমগী তুইত অমা পি এম নরেন্দ্র মোদীনা পাউখুম পীখি ।


    https://pib.gov.in/PressReleseDetail.aspx?PRID=1612840


    কোভিদ-১৯ থেংননবা ইমপ্বার গ্রুপ ১১না পায়খৎলিবা থবকশিং পি এম ওনা অমুক হন্না য়েংশিল্লি


    প্রধান মন্ত্রীগী প্রিন্সিপাল সেক্রেতরিনা চেয়র লৌদুনা ঙসি কোভিদ-১৯না ওইহল্লিবা শিংনবগীশিং থেংননবা ইমপ্বার গ্রুপশিংগী ওফিসারশিংগী মীফম অমা পাংথোকখ্রে । মীফম অদুদা লাইচৎ অসি থেংননবা হৌজিক পায়খৎলিবা থবকশিং অসি প্রধান মন্ত্রীগী ওফিসনা চাংনাইনা য়েংশিনবগী শরুক অমা পাংথোকপনি ।


    https://pib.gov.in/PressReleseDetail.aspx?PRID=1612890


    মপান লৈবাকশিংদগী ভেন্তিলেতরশিং, পি পি ই, কোভিদ তেস্ত কিতশিং অমসুং মাক্সশিং পুশিল্লকপদা কস্তম দিউতি অমসুং হেল্থ সেস লৌবা সরকারনা কোমথোক্লে


    কোভিদ-১৯গী হৌজিক ওইরিবা ফিবম অসিদা খুদক্তগী দরকার ওইরিবা অসি খন্নদুনা মপান লৈবাকশিংদগী ভেন্তিলেতরশিং, পি পি ই, কোভিদ তেস্ত কিতশিং অমসুং মাক্সশিং পুশিল্লকপদা কস্তম দিউতি অমসুং হেল্থ সেস লৌবা সরকারনা কোমথোক্লে ।


    https://pib.gov.in/PressReleseDetail.aspx?PRID=1612748


    কোভিদ-১৯গা মরি লৈনবা মেদিকেলগী পোৎলমশিং পুথোক্লিবা এম এস এম ইশিং হান্না খুদোংচাবা পীগদবনি –নিতিন গাদকারি


    মিনিস্তরনা হায়খি লৈবাক অসিনা কোভিদ অমসুং শেন-থুমগী লাল অনি মায়োক্নবা দরকার ওইরি । কোভিদ-১৯না মরম ওইদুনা হৌখিবা থা অসিদগী ভেন্তিলেতরশিং, পি পি ই, মাক্স অমসুং সেনিতাইজরশিং দরকার ওইবা হেনগৎলক্লি অমসুং হায়রিবা অৱাৎপশিং অসি মেনখৎপদা এম এস এম ইনা মরুওইবা থৌদাং লৌরি । হায়রিবা থবকশিং অসি পায়খৎলিবা এম এস এম ইশিং হান্না খুদোংচাবা পীগদবনি ।


    https://pib.gov.in/PressReleseDetail.aspx?PRID=1612721


    রাজ্য সরকারশিংনা পীবা রেসন কার্দশিং পায়বা নফসাগী বেনিফিসরি নত্তবশিংদা চেং পীগদবনি


    রাজ্য সরকারশিংনা পীবা রেসন কার্দশিং পায়বা নফসাগী বেনিফিসরি নত্তবশিংদা লৈবাক শীনবা থুংনা থা অহুম কিলো অমদা লুপা ২১গী চাংদা মীওই অমদা গেহু কিলো ৫ অমসুং কিলো অমদা লুপা ২২গী চাংদা চেং কিলো ৫ ফংহন্নবা ভারত সরকারনা এফ সি আইদা খঙহনখ্রে । ২০২০গী জুন ৩০দগী রাজ্যশিংনা অমুক্তদা নৎত্রগা থা থাগী ওইনা হায়রিবা চেং অমসুং গেহুশিং চিংথোকপা য়াগনি হায়রি।


    https://pib.gov.in/PressReleseDetail.aspx?PRID=1612712


    মীরোন্দ্রিঙৈ মমাং নৎত্রগা মতুংদা সেক্স খন্দোকপা অথিংবা থম্লিবা পি সি এন্দ পি এন দি তি এক্ত মিনিস্ত্রিনা সস্পেন্দ তৌবা লৈত্রি


    মীরোন্দ্রিঙৈ মমাং নৎত্রগা মতুংদা সেক্স খন্দোকপা অথিংবা থম্লিবা পি সি এন্দ পি এন দি তি এক্স হেল্থ অমসুং ফেমিলি ৱেলফিয়ার মিনিস্ত্রিনা সস্পেন্দ তৌবা লৈত্রি । আইনগী মতুংইন্না উলত্রা সাউন্ত ক্লিনিকশিং, জেনিতিক কাউন্সেল্লিং সেন্তর, জেনিতিক লেবোরেতোরি, ইমেজিং সেন্তরশিংনা নুমিৎ খুদিংগী তঙাইফদবা রেকোর্দশিং থমগদবনি। মরি লৈনবা ওথোরিতিদা রেকোর্দশিং পীশিনবগী অরোইবা মতম ২০২০গী জুন ৩০ ফাওবা শাংদোক্লে । পি সি এন্দ পি এন দি তি এক্ত অসিগী মখাদা দাইগনোস্তিক সেন্তরশিংদা কোমথোকপা অমতা লৈতে ।


    https://pib.gov.in/PressReleseDetail.aspx?PRID=1612635


    রাজ্যগী এগ্রিকলচর মিনিস্তরশিংগা য়ুনিয়ন এগ্রিকলচর মিনিস্তরগা ভিদিও কনফরেন্স পাংথোকখিবা অদুগী মখা তাবা করি থবক পায়খৎলবগে হায়না রাজ্যশিং/য়ুতিশিংদা সরকারনা খঙহল্লি


    পি এস এসকী মখাদা হৱায়শিং অমসুং থাউ থোকপা মরুশিং লেনবা তারিক রাজ্যশিংনা লেপ্না সরকারনা ৱারেপ লৌরে । পোৎ লৈনবা লাউথোকখিবা মতমদগী নুমিৎ ৯০গী পোৎ লৈগদবনি । পৎকনবা মনা-মশিং অমসুং উহৈ-ৱাহৈশিংদা মতেং পীনবা স্কিমগী অকুপ্পা মরোল কেন্দ্রনা রাজ্যশিংদা য়ৌহনখ্রে । হায়রিবা স্কিম অসিগী অচংবা শেনফম ভারত সরকারনা চাদা ৫০ পুথোক্কনি অমসুং অৱাং-নোংপোক রাজ্যশিংগী ওইনা চাদা ৭৫ পুথোক্কনি ।


    https://pib.gov.in/PressReleseDetail.aspx?PRID=1612669


    রেলৱেজ মিনিস্ত্রিদগী মেদিয়াদা চেকশিনৱা পীরি


    হৌখিবা নুমিৎ নিনি অসিদা ত্রেনদা চৎলিবশিংগী কাংলোনশিংগী মতাংদা মেদিয়াদা পাউ খর থেংনরে । অপীবা মতম অমদগী ত্রেন খর চেনবা হৌগনি হায়না মখোয়না পনবা য়াওরি । হায়রিবা পাউশিং অদুগী মতাংদা হৌজিক ফাওবা ৱারেপ লৌবা লৈত্রি হায়না মেদিয়াদা খঙহল্লি অমসুং অসিগুম্বা মপুংফাদবা পাউশিং অসিনা হৌজিক ওইরিবা অরুবা তানফম অসিদা মীয়ামগী ৱাখলদা লাংতক্নবা পোকহল্লে হায়রি।


    https://pib.gov.in/PressReleseDetail.aspx?PRID=1612669


    কোভিদ-১৯ থেংননবা নুমিৎ ১০গী মনুংদা এই পি এফ ওনা ই পি এফ লৌথোকপগী থবক লাখ ১.৩৭ পাংথোকখি


    সবস্ক্রাইভরশিংনা কোভিদ-১৯ থেংনবদা মতেং পাংনবা লেবর অমসুং ইমপ্লোইমেন্ত মিনিস্ত্রিগী মখাদা লৈবা ইমপ্লোয়িজ প্রোবিদেন্ত ফন্দ ওর্গনাইজেসননা লৈবাক শীনবা থুংনা ক্লেম লাখ ১.৩৭গী লুপা ক্রোর ২৭৯.৬৫গী শেনফম য়েন্থোকখি ।


    https://pib.gov.in/PressReleseDetail.aspx?PRID=1612849


    কোভিদ-১৯ লাইচৎ থেংননবা পি এম-কিয়ারস ফন্দদা আই সি এ আই, আই সি এস আই অমসুং আই সি এ আইনা লুপা ক্রোর ২৮.৮০ মতেং পাংখি


    কোরপোরেত এফেয়ারস মিনিস্ত্রিগী মখাদা লৈবা ইন্সতিতুৎ ওফ চারতর একাউন্তেন্তস ওফ ইন্দিয়া, ইন্সতিতুৎ ওফ কম্পেনি সেক্রেতরিস ওফ ইন্দিয়া অমসুং ইন্সতিতুৎ ওফ কোস্ত একাউন্তেন্তস ওফ ইন্দিয়াগী মীওইশিংনা কোভিদ-১৯ লাইচৎ থেংননবা পি এম-কিয়ারস ফন্দদা লুপা ক্রোর ২৮.৮০ মতেং পাংখি


    https://pib.gov.in/PressReleseDetail.aspx?PRID=1612783


    কোভি-১৯ থেংননবা সি এস আই আর-সি এম ই আর আই,দুরগাপুরনা দিস ইনফেক্সন ৱাল্কৱে অমসুং রোদ সেনিতাইজর পুথোক্লে


    মালেম শীনবা থুংনা কোরোনাভাইরস শন্দোরক্লিবা অসি লাকশিন্নবা কাউন্সিল ওফ সাইন্তিফিক এন্দ ইন্দস্ত্রিয়েল রিছর্সনা অনৌবা থৌরাংশিং পায়খৎলি । সি এস আই আরগী মাংজিল থারিবা ইঞ্জিনিয়ারিং রিছর্স ইন্সতিতুৎ অমা ওইরবা সেন্ত্রেল মেকানিকেল ইঞ্জিনিয়ারিং রিছর্স ইন্সতিতুৎনা তেক্নোলোজিশিং অমসুং পোৎলম কয়া ভাইরস অসি থেংননবা পুথোকলে ।


    https://pib.gov.in/PressReleseDetail.aspx?PRID=1612811


    কোভিদ-১৯গী মতেং পাংবগী থবকশিংদা শীজিন্ননবা রাজ্য সরকারশিংদা সিপেত ইন্সতিতুৎনা লুপা লাখ ৮৬.৫ মতেং পাংখি


    লোকেল বোদিশিং , মিউনিসিপাল কোরপোরেসনশিং অমসুং রাজ্য সরকারশিংনা কোভিদ-১৯ থেংননবা পায়খৎলিবা থবকশিংদা মতেং ওইনবা কেমিকেলস অমসুং ফরতিলাইজর মিনিস্ত্রিগী মখাদা লৈবা সেন্ত্রেল ইন্সতিতুৎ ওফ প্লাস্তিক ইঞ্জিনিয়ারিং এন্দ তেক্নোলোজিনা লুপা লাখ ৮৫.৫০ মতেং পাংখি ।


    https://pib.gov.in/PressReleseDetail.aspx?PRID=1612874


    ২০২০গী জুন ১৫ ফাওবা মীয়াম জাল্লিয়ানৱালা বাগ য়েংবা মখা তানা থিংখিগনি


    কোভি-১৯ লাইচৎ অসিনা মরম ওইদুনা মেমোরিয়েল সাইত অসি অমুক হন্না শেমজিন শাজিনবগী থবক্ত অকায়বা পীরে ।


    https://pib.gov.in/PressReleseDetail.aspx?PRID=1612896


    পি আই বি ফিল্ড ওফিসশিংগী ফংবা পাউ

      * কেরলা : ঙসি বৃতিসমচা ৪ অনাবা ফরে; হৌজিক মপান লৈবাক্কী মীওই অমতা লায়েংদ্রে । ঙসি কাসারগোদেদা মীওই ১৫ দিসচার্জ তৌখি । ঙরাং অনৌবা কেস ১২ অমসুং অনাবা ফবা ১৩ লৈখি । হৌজিক মীওই ২৫৮ লায়েংলি ।
      * তামিল নাদু : তি এন সরকারদা মেদিকেলগী তিম অমনা অথিংবা অসি চয়োল অনি শাংদোক্নবা পাউতাক পীখি । পুদুচেরিদা অনৌবা কেস ২ থেংনখি, হৌজিক য়ু তি অসিদা কেস ৭ শুরে ।
      * করনাতাকা : ঙসি মাইসুরদা ৫, বেঙ্গালোর সহরদা ২, বেঙ্গালোর খুঙ্গংদা ২ অমসুং কালবুরগীদা ১ য়াওনা পুন্না অনৌবা কেস ১০ থেংনখি । অপুনবা কেস ২০৭ য়ৌরে । হৌজিক ফাওবদা মীওই ৬ শিরে অমসুং ৩০ দিসচার্জ তৌখ্রে ।
      * অন্ধ্র প্রদেস : রাজ্য অদুনা কোভিদ-১৯ থেংনবদা মতেং পাংগনি হায়না সি এমদা তাতা ত্রস্তকী চেয়রমেন রতন তাতানা চিথি ইখি । ঙসি অনন্তপুরদা কেস ২ থেংনখি । হৌজিক ফাওবদা অপুনবা কেস ৩৬৫ য়ৌরে, মীওই ১০ অনাবা ফারে ।
      * তেলাঙ্গানা : ভেমুলাভাদাদা কেস অমা থেংনখি; হৌজিক ফাওবদা কেস ৪৭২ য়ৌরে । মীয়াম্না ময়ুমদগী মপান থোকপা মতমদা মাক্স শোইদনা উপ্না সরকারনা হায়রি ।
      * গুজরাত : হৌখিবা পুং ১২দা রাজ্য অসিদা অনৌবা কেস ৪৬ থেংনদুনা হৌজিক অপুনবা কেস ৩০৮ য়ৌরে ।
      * রাজাস্থান : রাজ্য অসিদা অনৌবা কেস ২৬ থেংনবগী হৌজিক অপুনবা কেস ৪৮৯ য়ৌরে । অনৌবা পোজিতিব কেস ২৫ না লৌনবনি অমসুং অমনা চপচাবা খঙদ্রি হায়না রাজাস্থান হেল্থ দিপার্তমেন্তনা হায়রি ।
      * মৈধ্য প্রদেস : মৈধ্য প্রদেস সরকারনা জিলা ১৫দা কোরোনা শন্দোকপা মফম ৪৬ লাউথোক্লে । হায়রিবা জিলাশিং অসিদা অপুনবা পোজিতিব ওইবা অনাবা ৭৫ লৈরে ।
      * মহারাস্ত্রা : অথিংবা থুগাইবগীদমক মাহাবালেশ্বর পুলিস স্তেসন্দা দি ঐচ এফ এল গ্রুপকী কপিল ৱাধাৱান অমসুং ইমুংগী মীওই ২২ অমসুং মীনাইশিংগী মথক্ত এফ আর আই রেজিস্তার তৌরে । নেসনেল ইন্সতিতুৎ ওফ ভাইরোলোজি পুনেদা হৌজিক ফাওবদা এন্তি-বোদি রেপিদ তেস্ত ১৬ পাংথোকখ্রে ।
      * অরুনাচল প্রদেস : ২০২০গী এপ্রিল ১দগী চহি অমগী ওইনা লোমেকরশিংগী তোলোব চাদা ৩০ ককথবা অরুনাচল মন্ত্রীমন্দলনা য়ারে । ফন্দ অদু কোভিদ-১৯ থেংনবদা শীজিন্নগনি ।
      * অসাম : কোভিদ-১৯ লাইচৎকী য়েংলগা রোঙ্গালি বিহু মনুংদা ফিরাল চিংখৎনবা মীওই ৫ খক পুন্নবা অসামগী দি জি পিনা বিহু কম্মিতিদা তকশিনখি ।
      * মনিপুর : ম্যন্মার ফাওরগা চাইনাদগী মনিপুর য়ৌরকখিবা চুরচান্দপুরগী নুপীমচা অদু আইন্না য়াদনা অথিংবা মরক্ত চংলকপগীদমক ফারে ।
      * মিজোরম : কোভি-১৯গীদমক সি এম রিলিফ ফন্দগী জিলা ১১দা মিজোরম সি এমনা লুপা ক্রোর ২.৩৩ কাইথোক্লে , আইজোলনা লুপা লাখ ৬২ হেন্না ফংখি ।
      * মেঘালায়া : মেঘালায়াদা অয়াবা য়াওদনা লেবোরেতোরি অমতনা কোভি-১৯গী তেস্ত সেম্পল লৌদনবা হকশেল বিভাগনা হায়রি ।
      * নাগালেন্দ : ফ্লাইত পাইবা হৌরকপা মতমদা রাজ্য অসিদা লাক্নবা থৌরাং তৌরিবা মীওইশিং মতম খর য়ৈথোক্নবা মীয়ামদা নাগালেন্দ সরকারনা হায়রি , লাকপা মীওইশিং ক্বারেনতাইন তৌগনি হায়রি ।
      * সিক্কিম : সরকারদা রেজিস্তার তৌরবা শিন্মীশিংদা সিক্কমি লেবর দিপার্তমেন্তনা লুপা ২০০০ মখোয়গী একাউন্ততা হাপখ্রে ।
      * ত্রিপুরা : ত্রিপুরাদা মহৈরোইশিং য়ুমদা ফম্লগা ক্লাস শরুক য়ারি ।

    Fact Check on # Covid19


    

    
    (Release ID: 1613123) Visitor Counter : 28
    
    
      Read this release in: Punjabi , Assamese , Telugu , English , Urdu , Hindi , Marathi , Bengali , Gujarati , Odia , Tamil , Kannada , Malayalam
    
    
    

*