      PIB Headquarters

      कोविड-19 पर पीआईबी का दैनिक बुलेटिन
      Posted On: 11 APR 2020 6:59PM by PIB Delhi


    ( पिछले 24 घंटे में कोविड-19 से जुड़ी प्रेस विज्ञप्‍तियां और पीआईबी द्वारा जांचे गए तथ्‍य)

  * कोविड-19 के पुष्‍ट मामलों की संख्‍या कल से बढ़कर 1035 हो गई है ; अब तक इससे 239 लोगों की मौत हो चुकी है।                 
  * सरकार यह सुनिश्चित कर रही है कि राज्‍यों में आवश्‍यक वस्‍तुओं की आपूर्ति की कमी न हो।                                    
  * प्रधानमंत्री ने कोविड-19 से निपटने के लिए आगे की रणनीति तैयार करने के लिए मुख्‍यमंत्रियों के साथ बातचीत की।              
  * गृह मंत्रालय ने लॉकडाउन के प्रतिबंधों से समुद्र में मछली पकड़ने/मत्‍स्‍य पालन उद्योग और उसके कर्मचारियों को छूट दे दी है।
  * कठिनाइयों के बावजूद गर्मियों की फसलों की बुवाई का काम संतोषजनक तरीके से चल रहा है।                                       
  * एफसीआई के कर्मचारियों और खाद्यान्‍नों की आपूर्ति में लगे उसके श्रमिकों के लिए अनुग्रह राशि                               
                                                                                                                             

    कोविड-19 पर स्वास्थ्य एवं परिवार कल्याण मंत्रालय से जारी अपडेट


    भारत में कोविड-19 के पुष्ट मामलों की संख्‍या कल से बढ़कर 1035 हो गई है और सक्रिय मामलों में 855 की वृद्धि दर्ज की गई है। अब तक कुल 239 लोगों की इससे मृत्यु हुई है। उपचार के बाद 642 व्यक्ति स्वस्थ/अस्‍पताल से छुट्टी मिल चुकी है। अभी तक कुल 7447 पुष्ट मामले दर्ज किए गए हैं। भारत सरकार एक श्रेणीबद्ध प्रतिक्रिया दृष्टिकोण अपनाते हुए अपने निरंतर प्रयासों के जरिये यह सुनिश्चित कर रही है कि देश भर के प्रत्येक राज्य को आवश्‍यक वस्तुओं जिनमें पीपीई, एन95 मास्क, टेस्टिंग किट, दवाएं और वेंटिलेटर शामिल हैं, की आपूर्ति में कोई कमी न हो।


    विवरण के लिए देखें :


    प्रधानमंत्री ने ‘कोविड-19’ से निपटने हेतु आगे की रणनीति तैयार करने के लिए मुख्यमंत्रियों के साथ विचार-विमर्श किया


    प्रधानमंत्री श्री नरेन्द्र मोदी ने आज कोविड-19 से निपटने हेतु आगे की रणनीति तैयार करने के लिए वीडियो कॉन्फ्रेंसिंग के माध्यम से सभी राज्यों के मुख्यमंत्रियों के साथ विचार-विमर्श किया। प्रधानमंत्री ने कहा कि केन्‍द्र और राज्यों के संयुक्त प्रयासों से कोविड-19 के प्रभाव को कम करने में निश्चित रूप से मदद मिली है, लेकिन चूंकि स्थिति तेजी से विकसित हो रही है, इसलिए निरंतर सतर्कता को सर्वोपरि रखना होगा। लॉकडाउन खत्‍म करने की योजना के बारे में बात करते हुए प्रधानमंत्री ने कहा कि लॉकडाउन दो सप्ताह और बढ़ाने पर राज्यों के बीच आम सहमति बनती दिख रही है।


    
    विवरण के लिए देखें:


    गृह मंत्रालय ने कोविड-19 से मुकाबले के लिए लागू लॉकडाउन के प्रतिबंधों से समुद्र में मछली पकड़ने/ मछली पालन उद्योग और इसके संचालन तथा इससे जुड़े कामगारों को छूट देने के लिए 5वां परिशिष्ट जारी किया


    गृह मंत्रालय (एमएचए) ने कोविड-19 के खिलाफ लड़ाई के मद्देनजर लागू राष्ट्रव्यापी लॉकडाउन के संबंध में सभी मंत्रालयों/ विभागों को समेकित दिशा-निर्देशों का एक परिशिष्ट जारी किया है। 5वें परिशिष्ट में मछली पालन और उनका रखरखाव, मछली के बाजार तक पहुंचने योग्‍य आकार, प्रसंस्‍करण, पैकेजिंग, कोल्ड चेन, बिक्री और विपणन; मछली पालने के जहाज, मछलियों के खाने योग्‍य वनस्‍पति, वाणिज्यिक मछलीशालाएं, मछली/ झींगा और मछली उत्पादों, फिश सीड/ उनके भोजन सहित समुद्र में मछली पकड़ने के कार्य/मत्‍स्‍य पालन उद्योग और इन गतिविधियों से जुड़े कामगारों को लॉकडाउन के प्रतिबंधों से छूट दे दी है।


    विवरण के लिए देखें:


    डॉ. हर्षवर्धन ने कोविड-19 के संबंध में उठाए गए कदमों के बारे में राज्यों के साथ वीडियो कॉन्‍फ्रेंस की


    बीमारी के संचरण (ट्रांसमिशन) की श्रृंखला को तोड़ने के लिए अगले कुछ हफ्तों के महत्व की ओर इशारा करते हुए, डॉ. हर्षवर्धन ने एक दूसरे से दूरी बनाकर रखने (सोशल डिस्‍टेंसिंग) और व्यक्तिगत स्वच्छता के बारे में जागरूकता फैलाने का आग्रह किया, जो कोविड-19 से दृढ़ता के साथ मिलकर मुकाबला करने में मदद करेगा। उन्होंने सभी से आग्रह किया कि वे आरोग्यसेतु ऐप को डाउनलोड करें और इसका उपयोग करें क्‍योंकि इससे लोगों को कोरोना वायरस के संक्रमण को पकड़ने के जोखिम का आकलन करने में मदद मिलेगी।


    विवरण के लिए देखें :


    सरकार ने कोविड-19 के कारण मौत होने पर एफसीआई के एक लाख से ज्यादा कर्मचारियों के लिए अनुग्रह राशि मंजूर की


    कोरोना महामारी के प्रकोप के बीच देशभर में 24 घंटे खाद्यान्न की आपूर्ति सुनिश्चित करने के काम में जुटे भारतीय खाद्य निगम के 80 हजार श्रमिकों सहित कुल 1,08,714 कर्मचारियों और अधिकारियों के लिए सरकार ने कोविड-19 से मौत होने पर अनुग्रह राशि के तौर पर मुआवजा देने के प्रस्ताव को मंजूरी दे दी है।


    विवरण के लिए देखें:


    लॉकडाउन के दौरान भारत सरकार के कृषि, सहकारिता एवं किसान कल्याण विभाग द्वारा उठाए गए कदम


    लॉकडाउन की अवधि के दौरान भारत सरकार के कृषि, सहकारिता एवं किसान कल्याण विभाग ने किसानों और खेती के कार्यों में लगे लोगों की सुविधा के लिए जमीनी स्‍तर पर अनेक उपाय किए हैं।


    विवरण के लिए देखें:


    लॉकडाउन प्रतिबंधों पर विजय हासिल करते हुए , ग्रीष्मकालीन फसलों की बुवाई निर्बाध रूप से जारी


    कोरोना वायरस महामारी के प्रकोप और 21 दिनों के लॉकडाउन के कारण उत्‍पन्‍न कठिनाइयों के बावजूद ग्रीष्मकालीन फसलों की बुवाई संतोषजनक तरीके से चल रही है। ग्रीष्‍मकालीन फसलों (चावल, दालें, मोटे अनाज और तिलहन सहित) के अंतर्गत कुल क्षेत्रफल में काफी वृद्धि हुई है, जिसमें पिछले वर्ष की तुलना में 11.64% की वृद्धि दर्ज की गई है।


    विवरण के लिए देखें:


    वाणिज्य विभाग ने कोरोना महामारी से जुड़ी निर्यातकों की कठिनाइयों को दूर करने के लिए अनेक छूटें / विभिन्‍न निर्धारित अंतिम तिथि के लिए अतिरिक्‍त समय प्रदान किया है।


    नोवल कोरोना वायरस महामारी के कारण उत्‍पन्‍न परेशानी के बीच व्यवसायों और प्रभावित व्यक्तियों को राहत देने के लिए वाणिज्य और उद्योग मंत्रालय के वाणिज्य विभाग ने अपनी योजनाओं और कार्यकलापों के अंतर्गत गतिविधियों के तहत अनिवार्य अनुपालनों के संबंध में अनेक छूटें दी हैं और अंतिम समय सीमा में विस्तार किया है।


    विवरण के लिए देखें-


    कोविड-19 के खिलाफ लड़ाई में एनसीसी के लगभग 2,000 कार्यरत कैडेट और 50,000 अन्य स्वेच्छा से काम करने के लिए तैयार


    कोरोनावायरस (कोविड-19) महामारी के खिलाफ संघर्ष में राष्ट्रीय कैडेट कोर (एनसीसी) के कैडेट 'एक्सरसाइज एनसीसी योगदान' के अंतर्गत 01 अप्रैल, 2020 से नागरिक, रक्षा और पुलिस के जवानों के साथ कंधे से कंधा मिलाकर काम कर रहे हैं।


    विवरण के लिए देखें-


    भारतीय रेलवे ने 10 लाख से अधिक जरूरतमंदों के बीच गर्म पका हुआ भोजन निःशुल्क वितरित किया


    कोविड-19 के कारण हुए लॉकडाउन के बाद भारतीय रेलवे के विभिन्न संगठनों जैसे आईआरसीटीसी, आरपीएफ, जोनल रेलवे और अन्य संगठनों के कर्मचारियों ने जरूरतमंद लोगों को निस्वार्थ और स्वैच्छिक भावना के साथ, गर्म पका हुआ भोजन उपलब्ध कराने की रेलवे की समाज सेवा की प्रतिबद्धता को जीवित रखने का अथक प्रयास किया है।


    विवरण के लिए देखें-


    
    कोविड 19 संकट के दौरान अपनी देखभाल के लिए आयुष मंत्रालय ने रोग प्रतिरोधक शक्ति बढ़ाने के उपायों को दोहराया


    आयुष मंत्रालय ने रोग प्रतिरोधक क्षमता बढ़ाने के आयुर्वेद के परखे गए अनेक उपायों पर एक परामर्श जारी किया था। इस मुश्किल घड़ी में उस परामर्श को फिर से दोहराया गया है, जिससे अपनी रोग प्रतिरोधक शक्ति (प्रतिरक्षा) बढ़ाने के एक उपाय के रूप में सभी के प्रयासों में मदद की जा सके।


    विवरण के लिए देखें-


    लॉकडाउन के पहले दो हफ्तों में रेलवे कर्मियों ने हेल्‍पलाइनों (138 और 139) , सोशल मीडिया तथा ई-मेल पर 2,05,000 से ज्‍यादा प्रश्‍नों के उत्‍तर दिए


    भारतीय रेलवे ने रेल यात्रियों, अन्य नागरिकों की सहायता करने और माल परिचालनों संबंधी मुद्दों को सुलझाने में मदद करने के लिए लॉकडाउन की घोषणा के बाद हेल्पलाइन सुविधाओं में वृद्धि की है।


    विवरण के लिए देखें-


    ईपीएफओ ने पीएम गरीब कल्याण योजना के अनुरूप भुगतानकर्ताओं के ईपीएफ एवं ईपीएस खातों में धन जमा करने के लिए ऑनलाइन व्‍यवस्‍था लागू की


    कर्मचारी भविष्य निधि संगठन (ईपीएफओ) ने कोरोना महामारी से लड़ने में गरीबों की सहायता करने के लिए 26.03.2020 को पीएम गरीब कल्याण योजना के तहत केंद्र सरकार द्वारा घोषित पैकेज के अनुरूप भुगतानकर्ताओं के ईपीएफ एवं ईपीएस खातों में धन जमा करने के लिए एक इलेक्ट्रोनिक व्‍यवस्‍था लागू की है।


    विवरण के लिए देखें-


    रेलवे ने फल, सब्जियों, दूध और डेयरी उत्पाद और बीज सहित खराब होने वाली वस्‍तुओं की आपूर्ति के लिए पार्सल स्पेशल ट्रेनों को चलाने के लिए 67 मार्गों की पहचान की


    कृषि, सहकारिता और किसान कल्याण विभाग ने राज्यों /संघ शासित प्रदेशों के बागवानी मिशन निदेशकों और सम्‍बद्ध सचिवों से कहा है कि वे इन विशेष गाड़ियों का लाभ उठाने के लिए अपने सभी संसाधनों को जुटाएं।


    विवरण के लिए देखें-


    ट्राइफेड ने कोरोना वायरस से प्राथमिक सुरक्षा के लिए ट्राइफेड कारीगरों/स्व सहायता समूहों, वन धन लाभार्थियों और एनजीओ द्वारा तैयार किये गए मास्क की आपूर्ति की पेशकश की।


    इन आपूर्तिकर्ताओं द्वारा निर्मित मास्क की आपूर्ति से उनके लिए सुरक्षा के साथ आजीविका का मॉडल स्थापित करने में मदद मिलेगी।


    विवरण के लिए देखें-


    केन्द्रीय प्रशासनिक न्यायाधिकरण का प्रेस वक्तव्य


    विवरण के लिए देखें-


    होम्योपैथिक चिकित्सकों के लिए टेलीमेडिसिन दिशा-निर्देशों को स्वीकृति


    आयुष राज्य मंत्री (स्वतंत्र प्रभार) श्री श्रीपद येसो नाइक ने विश्व होम्योपैथिक दिवस पर अंतरराष्ट्रीय वेबिनार का उद्घाटन किया। अधिकांश वक्ताओं ने होम्योपैथी की संभावनाओं के बारे में बात की, जिनका कोविड-19 की रोकथाम में भी उपयोग किया जा सकता है। उन्होंने कोविड के मरीजों के लिए उचित देखभाल के साथ होम्योपैथी के उपयोग से जुड़े तथ्यों को भी प्रस्तुत किया।


    विवरण के लिए देखें-


    'स्ट्रैंडेड इन इंडिया' पोर्टल के माध्यम से 9 अप्रैल तक 1194 पर्यटकों को मदद पहुंचायी गयी


    पर्यटन मंत्रालय का ' स्ट्रैंडेड इन इंडिया' पोर्टल’ पर्यटकों को निरंतर सहायता पहुंचाना जारी रखे हुए है। 9 अप्रैल तक कुल 1194 पर्यटकों को मदद दी गयी। साथ ही, पर्यटन मंत्रालय की नियमित टोल फ्री हेल्‍पलाइन 1363 में 22 मार्च से 9 अप्रैल तक 779 कॉल आई।


    विवरण के लिए देखें-


    ओएफबी का स्क्रीनिंग , आइसोलेशन और क्‍वारंटाइन के लिए दो-बिस्‍तरों वाले टेंट के साथ प्रवेश


    आयुध फैक्‍टरी बोर्ड (ओएफबी) कोरोनावायरस (कोविड-19) के खिलाफ लड़ाई में महत्वपूर्ण भूमिका निभा रहा है। उसने दो बिस्‍तरों वाले टेंट, हैंड सैनिटाइजर और फेस मास्क, फ्यूमीगेशन चैंबर और हैंडवाशिंग सिस्टम के साथ प्रवेश किया है।


    विवरण के लिए देखें-


    उत्तर प्रदेश और तमिलनाडु में ओएफबी इकाइयों को कोविड-19 से मुकाबला करने के लिए कवरॉल के निर्माण के लिए कपड़े के परीक्षण के लिए एनएबीएल की अनुमति मिली


    एक महत्वपूर्ण घटनाक्रम में, आयुध कारखाना बोर्ड (ओएफबी) की दो इकाइयों यानी उत्तर प्रदेश के कानपुर जिले में लघु शस्त्र कारखाना (एसएएफ) और तमिलनाडु के अवाडी में हैवी व्हीकल फैक्‍टरी (एचवीएफ) को नेशनल एक्रीडिटेशन बोर्ड फॉर टेस्टिंग एंड कैलिब्रेशन लेबोरेटरीज (एनएबीएल) ने ‘टेस्‍ट फॉर ब्‍लड पैनीट्रेशन रेसिस्‍टेंस’ के लिए मान्यता दे दी है क्योंकि उनके द्वारा निर्मित टेस्ट उपकरण एएसटीएम एफ 1670: 2003 और आईएसओ 16603: 2004 मानकों को पूरा करते हैं।


    विवरण के लिए देखें-


    आईआईटी , बीएचयू के नवोन्‍मेष केन्‍द्र ने फुल बॉडी सैनिटाइजेशन उपकरण बनाया


    उपकरण को कहीं भी रखा जा सकता है और यह स्वचालित तरीके से काम करता है। उपकरण सेंसर आधारित है जिसे किसी भी परिसर के बाहर लगाया जा सकता है। सेंसर आधारित स्थापित मशीन स्वत: उपकरण के सामने आने वाले व्यक्ति का पता लगा लेगी और 15 सेकेंड के लिए 10-15 मिलीलीटर सैनिटाइजर का छिड़काव करेगी और इससे व्यक्ति का पूरा शरीर, कपड़े, जूते इत्यादि साफ हो जाएंगे।


    विवरण के लिए देखें-


    कोविड-19 लॉकडाउन के बीच, आयकर अपीलीय न्यायाधिकरण ने आध्‍यात्मिक गुरू श्री श्री रवि शंकर के साथ बातचीत का सत्र आयोजित किया


    विवरण के लिए देखें-:


    क्षेत्र अधिकारियों से प्राप्‍त जानकारी


    मध्य प्रदेश: मध्य प्रदेश में इस बीमारी के पॉजीटिव मामलों की संख्या 435 हो गई है। इस बीच, राज्य सरकार ने विधायकों को कोविड से लड़ने के लिए स्थानीय क्षेत्र विकास निधि का उपयोग करने की अनुमति दे दी है।


    छत्तीसगढ़: छत्तीसगढ़ में कोविड-19 के 8 नए मामले सामने आए हैं, जिसके बाद कुल पॉजीटिव मामलों की संख्‍या 18 हो गई है। इनमें से नौ का इलाज हो चुका है।


    राजस्थान: राजस्थान ने भोजन और राशन के स्वेच्छा से वितरण के दौरान फोटोग्राफी पर प्रतिबंध लगा दिया है। ऐसा परेशान लोगों की गरिमा को बनाए रखने और इसके प्रचार को रोकने के लिए किया गया है।


    महाराष्ट्र: ओडिशा और पंजाब के बाद, महाराष्ट्र ने भी 30 अप्रैल तक राज्य में लॉकडाउन जारी रखने का फैसला किया है। मुख्यमंत्री ने संकेत दिया है कि कम प्रभावित क्षेत्रों में कुछ ढील दी जाएगी जबकि मुंबई और पुणे जैसे संवेदनशील शहरों में अधिक कड़े कदम उठाए जाएंगे। इंडियन इंस्टीट्यूट ऑफ टेक्नोलॉजी ऑफ बॉम्बे (आईआईटी-बी) की एक टीम ने एक "डिजिटल स्टेथोस्कोप" विकसित किया है, जो दूर से दिल की धड़कन को सुन सकता है और उन्हें रिकॉर्ड कर सकता है, इससे स्वास्थ्य कर्मियों के लिए कोविड-19 संक्रमण से पीडि़त लोगों के सम्‍पर्क में आने का जोखिम कम हो जाएगा।


    अरुणाचल प्रदेश: अरुणाचल प्रदेश, पासीघाट में, पूर्व सियांग स्थित वस्‍त्र और परिधान उद्योग एलम अब पीपीई और मास्क का उत्पादन कर रहा है।


    असम: असम के स्वास्थ्य मंत्री, हिमंत बिस्वा सरमा ने कहा है कि अन्य राज्यों या देशों से असम आने वाले किसी भी व्यक्ति को 14 दिनों के लिए क्‍वारंटाइन में रखा जाएगा।


    मणिपुर: मणिपुर के शिक्षा मंत्री ने निजी स्कूलों से आग्रह किया है कि वे लॉकाडाउन के दौरान की फीस नहीं लें। उच्च शिक्षा के लिए ऑनलाइन कक्षाओं की व्यवस्था की जा रही है।


    मिजोरम: मिजोरम स्कूल शिक्षा विभाग ने बच्चों के लिए टेलीविजन के माध्यम से होम स्कूलिंग संचालित करने की एक नई व्यवस्था की है।


    मेघालय: मेघालय के मुख्‍यमंत्री ने कहा है कि लॉकडाउन को पूरी तरह से हटाया नहीं जा सकता, लेकिन इसमें ढील दी जाएगी; राज्य के बाहर से किसी को आने की अनुमति नहीं होगी।


    नागालैंड: नागालैंड में, दीमापुर के जिला प्रशासन ने विशुद्ध रूप से फंसे हुए छात्रों से हेल्पलाइन नंबरों पर अपना विवरण और समस्याएं बताने को कहा है।


    सिक्किम: लॉकडाउन के दौरान, सिक्किम के स्वैच्छिक रक्तदाता एसोसिएशनों (वीबीडीएएस) ने सिक्किम के सभी ब्लड बैंकों में रक्त की आवश्यकताओं को पूरा करने का आश्वासन देते हुए 12 मिनी रक्तदान शिविर आयोजित किए हैं।


    त्रिपुरा: त्रिपुरा के मुख्‍यमंत्री ने प्रधानमंत्री और अन्‍य मुख्‍यमंत्रियों के साथ वीडियो कॉन्फ्रेंस में हिस्सा लेने के बारे में ट्वीट किया, उन्‍होंने प्रधानमंत्री को त्रिपुरा में कोविड-19 की स्थिति से भी अवगत कराया।


    केरल: एक याचिका के आधार पर, केरल उच्‍च न्‍यायालय ने आज केन्‍द्र सरकार से विदेश में फंसे भारतीयों को वापस लाने की संभावनाओं के बारे में रिपोर्ट मांगी। कन्‍नूर में सरकारी एमसी, परियारम में 71 वर्षीय एक व्‍यक्ति की मौत हो गई। वह संघ शासित पुदुचेरी में माहे का रहने वाला था। बीमारी का स्रोत पता नहीं लगा है। कासरगौड़ के संवेदनशील पांच इलाकों को ट्रिपल लॉकडाउन में रखा गया है। कल तक सक्रिय मामले 238 थे।


    तमिलनाडु: राज्य में लॉकडाउन 2 और हफ्तों के लिए बढ़ाया जा सकता है। 8 कम्‍पनियों ने तमिलनाडु को पीपीई किट बनाने और आपूर्ति करने की पेशकश की है; कल 77 नए मामले सामने आए; कुल मामले 911; 20 की मौत; सक्रिय मामले 858; 44 का इलाज हुआ; जांच किए गए नमूनों की संख्‍या 8410; परिणाम लंबित 661.


    कर्नाटक: आज दोपहर तक 7 नए मामले सामने गए; मैसूर 5, बैंगलोर 1 और बीदर 1. कुल पुष्‍ट मामले 214; मौतें 6; 34 का इलाज हुआ। प्रधानमंत्री के साथ वीडियो कॉन्फ्रेंस के बाद, मुख्‍यमंत्री ने 30 अप्रैल तक लॉकडाउन बढ़ाने की घोषणा की।


    आंध्र प्रदेश: राज्य सरकार ने पदस्‍थ एसईसी को हटाकर एक अध्यादेश के माध्यम से नए एसईसी की नियुक्ति की। टीडीपी प्रमुख ने इस फैसले पर आपत्ति की। आज दोपहर तक तक 21 नए मामले दर्ज किए गए, जिसके बाद कुल मामले बढ़कर 402 हो गए हैं। कुरनूल (82) गुंटूर (72) नेल्लोर (48) ऐसे प्रमुख जिले हैं जहां कोरोना के पॉजीटिव मामले पाए गए हैं। पिछले 24 घंटों में, 909 नमूनों की जांच की गई; 37 पॉजीटिव पाए गए। सक्रिय मामले 385; इलाज हो गया 11; मौतें 6;


    तेलंगाना: दोपहर तक 6 और पॉजीटिव मामले दर्ज किए गए; जिसके बाद इस बीमारी पीडि़त लोगों की संख्‍या 493 हो गई है। कोविड -19 रोगियों के इलाज के लिए पांच सरकारी अस्पतालों को अधिसूचित किया गया है। तेलंगाना में पहला रेलवे कोरोना अस्पताल जल्‍दी ही काम करने लगेगा। राज्य में लोग लॉकडाउन के दौरान डॉक्टरों और विशेषज्ञों से परामर्श करने के लिए जिलों में शुरू की गई टेलीमेडिसिन सुविधा का उपयोग कर रहे हैं।


    त‍थ्‍यों की जांच # कोविड 19 के बारे में


    ***


    एएम/केपी

    
    
    (Release ID: 1613505) Visitor Counter : 390
    
    
      Read this release in: English , Urdu , Marathi , Assamese , Bengali , Manipuri , Punjabi , Gujarati , Odia , Tamil , Telugu , Kannada , Malayalam
    
    
    

*