      PIB Headquarters

      कोविड-19 पर पीआईबी का दैनिक बुलेटिन
      Posted On: 13 APR 2020 7:06PM by PIB Delhi


    ( पीआईबी द्वारा पिछले 24 घंटे में कोविड-19 से संबंधित जारी की गई प्रेस विज्ञप्तियां और उसके द्वारा की गई तथ्‍यों की जांच)

      * प्रधानमंत्री कल सुबह 10 बजे राष्‍ट्र के नाम संदेश देंगे।
      * कल से अब तक कोविड-19 के पुष्‍ट मामलों में 796 की बढ़ोतरी ; बीमारी से होने वाली मौतों की संख्‍या 308.
      * कार्य योजना के कार्यान्‍वयन की शुरुआत के उन 15 राज्‍यों के 25 जिलों से संतोषजनक परिणाम मिलने लगे हैं जिन्‍होंने शुरुआत में मामलों की जानकारी दी , लेकिन पिछले 14 दिन से वहां से किसी के भी कोविड पॉजिटिव होने की खबर नहीं है।
      * गृह मंत्रालय ने राज्‍यों को निर्देश दिया है कि वे अंतर राज्‍यीय और एक ही राज्‍य में माल , ट्रक , मजदूरों की सुगम आवाजाही और भंडारगृहों/शीत भंडारण गृहों का सुचारू कामकाज सुनिश्चित करें।
      * मजबूत डिजिटल भुगतान व्‍यवस्‍था के कारण नगद भुगतान हस्‍तांतरण तेजी से संभव ; प्रधानमंत्री गरीब कल्‍याण पैकेज के अंतर्गत 32 करोड़ से अधिक लोगों को 29 , 352 करोड़ रुपये की वित्‍तीय सहायता प्राप्‍त हुई।

    स्‍वास्‍थ्‍य और परिवार कल्‍याण मंत्रालय से कोविड-19 पर प्राप्‍त अपडेट


    देश में कल से अब तक, कोविड-19 के पुष्‍ट मामलों में 796 की बढ़ोतरी हुई है, जिसके बाद देश में कोविड-19 के मामलों की संख्‍या 9152 हो गई है। पता चलने के बाद 857 व्यक्तियों का इलाज किया जा चुका है/अस्‍पताल से छुट्टी दे दी गई और अब तक कुल 308 मौतों की जानकारी मिली है। स्‍वास्‍थ्‍य और परिवार कल्‍याण मंत्रालय कोविड-19 की जिला प्रशासन स्‍तर पर समय से प्रतिक्रिया प्राप्‍त करने के लिए प्रत्‍येक स्‍तर पर विकास की उच्‍च अवस्‍था वाली टेक्‍नोलॉजी का इस्‍तेमाल कर रहा है। कार्य योजना के कार्यान्‍वयन की शुरुआत होने पर उन 15 राज्‍यों के 25 जिलों से संतोषजनक परिणाम मिलने लगे हैं जिन्‍होंने शुरुआत में मामलों की जानकारी दी थी। इन जिलों में पिछले 14 दिन से कोविड पॉजिटिव का कोई मामला सामने नहीं आया है और यह सुनिश्चित करने के लिए लगातार निगरानी की जा रही है कि भविष्‍य में कोई नया मामला सामने न आए।


    अधिक जानकारी के लिए पढ़ें :


    प्रधानमंत्री कल 14 अप्रैल 2020 को सुबह 10 बजे राष्‍ट्र के नाम संदेश देंगे


    अधिक जानकारी के लिए पढ़ें :


    गृह मंत्रालय ने राज्‍यों को निर्देश दिया है कि लॉकडाउन दिशा-निर्देशों का अक्षरश: पालन करें ताकि अंतर राज्‍यीय और एक ही राज्‍य में माल , ट्रकों , मजदूरों की सुगम आवाजाही और भंडारगृहों/शीत भंडारण गृहों का सुचारू कामकाज सुनिश्चित हो सके।


    गृह मंत्रालय ने राज्‍यों को निर्देश दिया है कि लॉकडाउन दिशा-निर्देशों का अक्षरश: पालन करें ताकि अंतर राज्‍यीय और एक ही राज्‍य में माल , ट्रकों , मजदूरों की सुगम आवाजाही और भंडारगृहों/शीत भंडारण गृहों का सुचारू कामकाज सुनिश्चित हो सके , क्‍योंकि मंत्रालय के ध्‍यान में यह बात आई है कि देश के कुछ भागों में , उपरोक्‍त दिशा-निर्देशों और स्‍पष्‍टीकरणों को अक्षरश: लागू नहीं किया जा रहा है।


    अधिक जानकारी के लिए पढ़ें :


    प्रधानमंत्री श्री नरेन्द्र मोदी और समाजवादी गणराज्य वियतनाम के प्रधानमंत्री के बीच टेलीफोन पर बातचीत


    प्रधानमंत्री श्री नरेन्द्र मोदी ने आज समाजवादी गणराज्य वियतनाम के प्रधानमंत्री महामहिम श्री नगुयेन जुआन फुक के साथ टेलीफोन पर बातचीत की। दोनों नेताओं ने ‘कोविड-19’ महामारी से उत्पन्न स्थिति और इस चुनौती से निपटने के लिए उठाए जा रहे विभिन्‍न कदमों पर चर्चा की।


    अधिक जानकारी के लिए पढ़ें :


    मजबूत डिजिटल भुगतान व्‍यवस्‍था के कारण प्रधानमंत्री गरीब कल्‍याण पैकेज के अंतर्गत नगद भुगतान हस्‍तांतरण


    जन-धन खातों के साथ-साथ अन्य खातों को भी खाताधारकों के मोबाइल नंबर और आधार नंबर [जन धन-आधार-मोबाइल (जैम)] के साथ जोड़कर एक डिजिटल प्रक्रिया शुरू की गई। यह मूलभूत सुविधा की प्रक्रिया डीबीटी (प्रत्‍यक्ष लाभ हस्‍तांतरण) के प्रवाह, सामाजिक सुरक्षा/पेंशन योजनाओं को अपनाने, इत्‍यादि के लिए आवश्यक रीढ़ अथवा मजबूत आधार प्रदान कर रही है। प्रधानमंत्री जन धन योजना (पीएमजेडीवाई) की शुरुआत अगस्त 2014 में की गई थी, जिसका उद्देश्य बैंकिंग सुविधाओं से वंचित व्यक्तियों को बैंक खाते की सुविधा प्रदान करना है। 20 मार्च, 2020 तक लगभग 126 करोड़ ‘कासा (चालू खाता और बचत खाता)’ चालू खातों में से 38 करोड़ से अधिक खाते ‘प्रधानमंत्री जन धन योजना’ के तहत खोले गए हैं।


    अधिक जानकारी के लिए पढ़ें :


    प्रधानमंत्री गरीब कल्याण पैकेज: अब तक की प्रगति


    प्रधानमंत्री गरीब कल्याण पैकेज के तहत 32 करोड़ से अधिक गरीबों को 29,352 करोड़ रुपये की वित्तीय सहायता मिली। प्रधानमंत्री गरीब कल्याण अन्‍न योजना के तहत 5.29 करोड़ लाभार्थियों को खाद्यान्न का मुफ्त राशन वितरित किया गया। 97.8 लाख मुफ्त उज्ज्वला सिलेंडर दिए गए। ईपीएफओ के 2.1 लाख सदस्यों ने ईपीएफओ खाते से 510 करोड़ रुपये की कुल राशि के गैर-वापसी योग्य अग्रिम धन की ऑनलाइन निकासी का लाभ लिया। पीएम-किसान की पहली किस्त: 14,946 करोड़ रुपये कुल 7.47 करोड़ किसानों को हस्तांतरित की गई। 9930 करोड़ रुपये जन धन खाता धारक कुल 19.86 करोड़ महिलाओं को दिए गए। 1400 करोड़ रुपये लगभग 2.82 करोड़ वृद्धों, विधवाओं और दिव्‍यांगजनों को दिए गए। 2.17 करोड़ भवन और निर्माण श्रमिकों को 3071 करोड़ रुपये की वित्तीय सहायता प्राप्‍त हुई।


    अधिक जानकारी के लिए पढ़ें :


    कोविड-19 के प्रकोप के संदर्भ में यात्रा पर लगे प्रतिबंधों के कारण वर्तमान में भारत में रह रहे विदेशी नागरिकों को 30 अप्रैल 2020 तक दूतावास की सेवाएं


    दुनिया के अनेक हिस्‍सों में कोविड-19 फैल जाने और उसके परिणामस्‍वरूप भारत सरकार द्वारा लगाए गए यात्रा संबंधी प्रतिबंधों की वजह से भारत में फंसे विदेशी नागरिकों के नियमित वीज़ा , ई-वीज़ा या ठहरने के करार तथा ऐसे विदेशी नागरिक जिसके वीजा की अवधि समाप्‍त हो चुकी है या 01.02.2020 (मध्यरात्रि) से 30.04.2020 (मध्यरात्रि) के दौरान समाप्त हो रही है , उसे विदेशी नागरिक द्वारा ऑनलाइन आवेदन करने के बाद , निःशुल्‍क आधार पर 30 अप्रैल 2020 (मध्यरात्रि) तक बढ़ा दिया जाएगा।


    अधिक जानकारी के लिए पढ़ें :


    घाटकोपर , मुंबई स्थित नौसेना क्वारंटाइन शिविर से घर वापस लौटे 44 विस्थापित


    मैटेरियल ऑर्गनाइजेशन, घाटकोपर, मुंबई स्थित भारतीय नौसेना की क्वारंटाइन सुविधा ने ईरान के 44 विस्थापितों (24 महिलाओं सहित) के क्वारंटाइन (एकांत) का काम शांतिपूर्वक और सफलता से पूरा कर लिया है।


    अधिक जानकारी के लिए पढ़ें :


    ऑपरेशन लाइफलाइन उड़ान के तहत मेडिकल मालवाहक विमानों ने एक दिन में राष्ट्र के लिए 108 टन आवश्‍यक वस्‍तुओं की आपूर्ति की


    कोविड-19 के खिलाफ भारत की लड़ाई में सहयोग के लिए दूर दराज के इलाकों में आवश्‍यक मेडिकल सामान पहुंचाने के लिए नागरिक उड्डयन मंत्रालय ने 214 से अधिक लाइफलाइन उड़ान विमान चलाए।


    अधिक जानकारी के लिए पढ़ें :


    उपराष्ट्रपति ने विश्वविद्यालयों से लॉकडाउन के दौरान शिक्षा सत्र को सुचारू रूप से जारी रखने को कहा


    उपराष्ट्रपति श्री एम वेंकैया नायडू ने आज विश्वविद्यालयों और अन्य शिक्षण संस्थाओं का आह्वाहन किया कि वे लॉकडाउन के दौरान शिक्षा सत्र को सुचारू रूप से जारी रखने के लिए तकनीक का भरपूर उपयोग करें। उपराष्ट्रपति ने भारतीय लोक प्रशासन संस्थान के निदेशक तथा विभिन्न विश्वविद्यालयों के कुलपतियों से वीडियो कॉन्फ्रेंस के जरिए बातचीत की और कहा कि सामान्य स्थिति बहाल होने में समय लग सकता है। उन्‍होंने कोविड-19 महामारी के कारण उत्‍पन्‍न परेशानी से निपटने के लिए उनकी योजनाओं के बारे में जानकारी ली।


    अधिक जानकारी के लिए पढ़ें :


    भारतीय रेलवे कोविड-19 लॉकडाउन के दौरान मूलभूत सुविधाओं वाले क्षेत्रों का पोषण कर रही है और आपूर्ति श्रृंखला को गति प्रदान कर रही है


    1 अप्रैल से 11 अप्रैल 2020 तक, 11 दिन के दौरान रेलवे ने कोयले के 1,92,165 वैगनों और पेट्रोलियम उत्पादों के 13276 वैगनों (एक खेप वैगन में 58-60 टन शामिल) की लदाई और ढुलाई की है।


    अधिक जानकारी के लिए पढ़ें :


    मुख्य निर्वाचन आयुक्त और निर्वाचन आयुक्त एक वर्ष के लिए निर्वाचन आयोग से मिलने वाले अपने मूल वेतन का तीस प्रतिशत , स्वैच्छिक कटौती के रूप में कोविड कोष में देंगे


    अधिक जानकारी के लिए पढ़ें :


    सूरत ने एसबीएम-शहरी के तहत त्‍वरित संकट प्रबंधन योजना विकसित की


    महामारी विज्ञान के त्रिमूर्ति (एजेंट-पोषक-परिवेश कारक), कोविड-19 के संदिग्ध मामलों का शीघ्र पता लगाने और पुष्ट मामलों को अधिकतम देखभाल प्रदान करने पर ध्‍यान केन्द्रित करते हुए संचरण (ट्रांसमिशन) की श्रृंखला को तोड़कर एक मनुष्‍य से दूसरे के बीच इसके संचरण को कम करने के स्पष्ट उद्देश्यों के साथ स्वचालित विवरण उत्‍पन्‍न करने के लिए, सूरत नगर पालिका ने त्रि-आयामी दृष्टिकोण अपनाया है, जिसे वे "3-टी रणनीति" - ट्रैक (खोज निकालो), टेस्ट (जांच करो) और ट्रीट (इलाज करो) कहते हैं।


    अधिक जानकारी के लिए पढ़ें :


    कोविड-19 लॉकडाउन के बीच बैंकों के लिए बिजनेस कॉरेस्पॉन्डेंट्स (बीसी बैंक सखियों) के रूप में कार्यरत स्वयं सहायता समूह की महिलाएं , महिलाओं के प्रधानमंत्री जनधन खातों में 500 रुपए की अनुग्रह राशि की पहली किस्त के वितरण में महत्वपूर्ण भूमिका निभा रही हैं


    लगभग 8800 बीसी सखी और 21600 बैंक सखियों में से, दोनों कैडर की लगभग 50 प्रतिशत ने स्वेच्छा से देश के कई राज्यों में लॉकडाउन के दौरान काम करना शुरू कर दिया। बैंक सखियाँ बैंक शाखा प्रबंधकों को डीबीटी भुगतान के दौरान शाखाओं में भीड़ का प्रबंधन करने और ग्रामीण समुदाय के बीच जागरूकता पैदा करके ग्राहकों की सामाजिक दूरी सुनिश्चित करने में सहायता कर रही हैं।


    अधिक जानकारी के लिए पढ़ें :


    कोविड-19 लॉकडाउन के दौरान ग्रामीण क्षेत्रों के गरीबों , असहाय और बेसहारा लोगों को भोजन पहुंचाने के लिए स्व सहायता समूहों की महिलाओं द्वारा सामुदायिक रसोइघरों का संचालन


    देश भर में स्व सहायता समूहों ने आवश्यक सेवाओं तक निरंतर पहुंच सुनिश्चित करने के लिए विभिन्न पहल की हैं; महिला समूह बच्चों, किशोरों, मातृत्‍व स्वास्थ्य और पोषण से संबंधित जरूरतों को पूरा करने के लिए अग्रिम पंक्ति में तैनात स्वास्थ्य कर्मियों की मदद कर रहे हैं।


    अधिक जानकारी के लिए पढ़ें :


    असम की ग्रामीण महिलाओं ने कोविड-19 से मुकाबले के लिए हैंड सैनिटाइज़र , घर में बने मास्क जैसे उत्पाद तैयार किए


    सीएसआईआर-पूर्वोत्‍तर विज्ञान तथा प्रौद्योगिकी संस्थान, जोरहाट के अंतर्गत ग्रामीण महिला प्रौद्योगिकी पार्क (आरडब्ल्यूटीपी) ने ग्रामीण महिलाओं को विभिन्न उत्पादों जैसे हैंड सैनिटाइज़र, मास्क और तरल कीटाणुनाशक तैयार करने के काम में लगाया है। यह संस्थान, जोरहाट के विज्ञान और प्रौद्योगिकी विभाग (डीएसटी) के सीड डिवीजन से सहायता प्राप्‍त है। नजदीकी गांवों में कोविड-19 से मुकाबला करने के लिए परिवार के सदस्यों और गरीब लोगों के बीच इन उत्‍पादों का निःशुल्क वितरण किया जायेगा।


    अधिक जानकारी के लिए पढ़ें :


    अल्‍पसंख्‍यक कार्य मंत्री मुख्तार अब्बास नकवी ने भारतीय मुसलमानों से अपील की कि वे कोरोना महामारी की चुनौतियों के मद्देनजर रमजान के पवित्र महीने के दौरान लॉकडाउन और एक दूसरे से दूरी बनाकर रखने (सोशल डिस्टेंसिंग) के दिशा-निर्देशों का सख्ती से पालन करें


    केन्‍द्रीय अल्पसंख्यक कार्य मंत्री श्री मुख्तार अब्बास नकवी ने आज अपील की कि कोरोना महामारी को ध्यान में रखते हुए संभवतः 24 अप्रैल से शुरू हो रहे रमजान के पवित्र महीने के दौरान भारतीय मुसलमान, लॉकडाउन के दिशा-निर्देशों एवं सोशल डिस्टेंसिंग का पूरी ईमानदारी से पालन करते हुए अपने-अपने घरों पर ही इबादत, तराबी आदि करें।
    अधिक जानकारी के लिए पढ़ें :


    भारत पढ़े ऑनलाइन ’ अभियान के लिए केवल 3 दिनों में ही 3700 से ज्यादा सुझाव प्राप्त हुए


    केन्‍ द्रीय मानव संसाधन विकास मंत्री श्री रमेश पोखरियाल ‘ निशंक’ ने 10 अप्रैल, 2020 को नई दिल्ली में एक सप्ताह तक चलने वाले ‘भारत पढ़े ऑनलाइन’ अभियान की शुरुआत की। अभियान के तहत भारत की ऑनलाइन शिक्षा व्‍यवस्‍था को बेहतर बनाने के लिए लोगों से सुझाव आमंत्रित किये गए। यह अभियान सोशल मीडिया उपयोगकर्ताओं के बीच लोकप्रियता हासिल कर रहा है और मानव संसाधन विकास मंत्रालय को केवल 3 दिनों में ट्विटर और ई-मेल पर 'भारत पढ़े ऑनलाइन' अभियान के लिए 3700 से अधिक सुझाव प्राप्त हुए हैं।


    अधिक जानकारी के लिए पढ़ें :


    डॉ. जितेंद्र सिंह ने कोविड-19 के मद्देनजर डी ओपीटी , डीएआरपीजी एवं डीओपीपीडब्ल्यू द्वारा किए गए कार्यों की समीक्षा की


    इस महामारी से लड़ने के लिए विभागों की तैयारी की समीक्षा करने के अतिरिक्त, मंत्री ने अधिकारियों एवं कर्मचारियों से कहा कि इस अवधि के दौरान काम बिल्कुल प्रभावित नहीं होना चाहिए। 12 अप्रैल, 2020 तक सरकार ने 1.57 दिन के औसत निपटान समय के साथ कोविड-19 से संबंधित 7000 से अधिक लोक शिकायतों का समाधान किया था।


    अधिक जानकारी के लिए पढ़ें :


    पीआईबी के क्षेत्र अधिकारियों से प्राप्‍त जानकारियां

      * अरुणाचल प्रदेश: अरुणाचल प्रदेश के ईटानगर में सीआरपीएफ की 138 बटालियन, कोविड-19 के बारे में घर-घर जाकर जागरूकता अभियान का आयोजन कर रहा है।
      * असम: अन्य राज्यों में फंसे असमिया लोगों की मदद करने के लिए, असम सरकार ने असम कोविड हेल्पलाइन नंबर 96-1547-1547 शुरू किया है, असम के स्वास्थ्य मंत्री हिमंत बिस्वा सरमा ने ट्वीट पर यह बात कही।
      * मणिपुर: स्वास्थ्य सेवा निदेशालय, मणिपुर ने लोगों से डॉक्टर के पर्चे के बिना काउंटर पर हाइड्रोक्सीक्लोरोक्वीन नहीं खरीदने के लिए कहा है।
      * मेघालय: मेघालय के दक्षिण पश्चिम खासी पहाड़ी में सभी सार्वजनिक स्थानों पर फेस मास्क पहनना अनिवार्य कर दिया गया।
      * मिजोरम: मिजोरम के मुख्‍यमंत्री ने कोविड-19 महामारी के लिए आज की जाने वाली कार्रवाई के बारे में चर्चों, गैर सरकारी संगठनों, राजनीतिक दलों के प्रतिनिधियों और महत्वपूर्ण अधिकारियों से बातचीत की।
      * नागालैंड: राज्य सरकार का कहना है कि राज्‍य में कोविड​​-19 के पहले मरीज ने एयर इंडिया की उड़ान 709 (सीट संख्‍या 5 बी) में कोलकाता से दीमापुर की यात्रा की। सभी सह-यात्रियों से संपर्क का पता लगाना शुरू कर दिया गया है।
      * सिक्किम: महानिदेशक, स्वास्थ्य अब तक 70 नेगेटिव मामलों के साथ आशान्वित हैं, सिक्किम खुद को सुरक्षित रूप से ग्रीन ज़ोन में मान सकता है।
      * त्रिपुरा: राज्य सरकार ने फैसला किया है कि लॉकडाउन अवधि के दौरान आवश्यक वस्तुओं की विनिर्माण इकाइयां काम करती रहेंगी।
      * केरल: राज्य ने केन्‍द्र सरकार के निर्णय को जानने के बाद ही लॉकडाउन प्रतिबंध को कम करने का निर्णय किया है। केरल की 4 नर्सों में मुंबई और पुणे में कोविड पॉजिटिव की पुष्टि हुई है। कल विशु त्योहार होने के कारण, लॉकडाउन लागू करने में पुलिस को सड़कों पर कठिनाई का सामना करना पड़ सकता है। 36 मरीज इलाज के बाद ठीक हो गए जबकि 2 नए मामलों की पुष्टि कल हुई। अब तक कुल मामले 375 हैं; मृत्यु दर 0.53% है जो विश्व औसत से बेहतर है।
      * तमिलनाडु: विशेषज्ञों के पैनल ने बड़े पैमाने पर परीक्षण और मास्क के उपयोग को अनिवार्य करने की सिफारिश की है; कोविड के मरीजों का इलाज करने वाले कोयम्बटूर ईएसआई अस्पताल के 2 पीजी डॉक्टरों को बीमारी के लक्षण दिखने के बाद एकांतवास में रखा गया है। प्राइवेट लैब में कोविड के परीक्षण का खर्च राज्‍य वहन करेगा। कल 106 नए पॉजिटिव मामले दर्ज किए गए। अब तक कुल पॉजिटिव मामलों की संख्‍या 1075 हो गई है; 50 को अस्‍पताल से छुट्टी दे दी गई; 11 लोगों की मौत हो चुकी है। कोविड के चेन्नई में (181) और कोयम्बटूर में (97) मामले हैं।
      * कर्नाटक: राज्‍य में आज तक 15 नए मामले सामने आए। बेलगावी में 3, बीदर में 2, मांड्या में 3, धारवाड़ में 4, तथा बगलकोट, बेंगलुरू ग्रामीण और बेंगलुरु शहरी में एक-एक मामले की जानकारी मिली है। कुल पुष्‍ट मामले 247 हो गए हैं। अब तक 6 लोगों की मौत हो चुकी है और 59 को इलाज के बाद अस्‍पताल से छुट्टी दे दी गई।
      * आंध्र प्रदेश: राज्य ने जांच और नमूना संग्रह के लिए श्रीकाकुलम में मोबाइल वॉक-इन सैंपल कियोस्क (डब्‍ल्‍यूआईएसके) की स्थापना की। सरकार ने कोविड सहायता के लिए टोल फ्री नम्‍बर 14410 के साथ डॉ.वाईएसआर टेलीमेडिसिन पीजीएम की शुरुआत की। राज्‍य पीसीआर तकनीक का उपयोग करके नमूनों की जांच का काम तेज करेगा। आज 12 नए मामले सामने आए जिसके बाद कुल पॉजीटिव मामलों की संख्या 432 हो गई; पता लगने और इलाज के बाद 12 लोगों को अस्‍पताल से छुट्टी दे दी गई; अब तक 7 लोगों की मौत हुई है। गुंटूर में (90) और कुरनूल में (84) कोविड पॉजिटिव मामले हैं।
      * तेलंगाना: राज्य ने एक और पॉजिटिव मामले की जानकारी दी है; जिसके बाद अब तक कोविड के कुल 532 पॉजिटिव मामले हो गए हैं। हैदराबाद पुलिस ने स्थानीय कार्यालय में विदेशियों को शरण देने के बाद स्थानीय तबलीगी जमात के नेता के खिलाफ मामला दर्ज किया है। लॉकडाउन 30 अप्रैल तक बढ़ाए जाने के मद्देनजर, सरकार ने सभी सामान्‍य प्रवेश परीक्षाओं (कॉमन एंटरेंस टेस्‍टों) को स्थगित कर दिया है।
      * महाराष्ट्र: मुंबई में, हांलाकि नगरपालिका अधिकारी धारावी में कोविड-19 पर नियंत्रण करने के लिए जूझ रहे हैं, शहर के अन्‍य मलिन बस्‍ती वाले इलाकों वर्ली कोलीवाड़ा और गोवंडी नए संवेदनशील क्षेत्रों के रूप में उभरे हैं। घनी आबादी वाले इन समूहों में एक दूसरे से दूरी बनाकर रखना कठिन है और स्वास्थ्य विशेषज्ञों का मानना ​​है कि मुंबई की सबसे बड़ी चुनौती इन झुग्गियों में वायरस फैलने से रोकना है।
      * गुजरात: गुजरात में आज कोविड-19 के 22 नए मामले दर्ज किए गए, जिसके बाद राज्य में कुल पॉजिटिव मामलों की संख्या 538 हो गई है। नए मामलों में 13 की अहमदाबाद से, पांच की सूरत से, दो की बनासकांठा से, और एक-एक की आनंद और वडोदरा से जानकारी मिली है।
      * राजस्थान: राजस्थान में सोमवार को कोरोनोवायरस के 11 और मामले सामने आए, राज्य में कुल पॉजिटिव मरीजों की संख्‍या 815 हो गई है। 11 में से 10 पॉजिटिव मामले भरतपुर के हैं। इस बीच, राज्य सरकार ने विश्वविद्यालय की सभी परीक्षाओं को अनिश्चितकाल के लिए स्थगित कर दिया है और 16 अप्रैल से 30 मई तक ग्रीष्मकालीन अवकाश भी घोषित किया है।

    जांचे गए तथ्‍य #कोविड 19


    ***


    एएम/केपी

    
    
    (Release ID: 1614179) Visitor Counter : 198
    
    
      Read this release in: Malayalam , English , Urdu , Marathi , Assamese , Bengali , Manipuri , Punjabi , Gujarati , Tamil , Telugu , Kannada
    
    
    

* 
  
*