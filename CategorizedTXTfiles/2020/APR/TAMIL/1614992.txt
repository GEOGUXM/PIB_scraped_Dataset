      பணியாளர் நலன், பொதுமக்கள் குறை தீர்ப்பு மற்றும் ஓய்வூதியங்கள் அமைச்சகம்

      பணியாளர் தேர்வு ஆணையத்தின் தேர்வு அட்டவணை அறிவிப்பு
      பணியாளர் தேர்வு ஆணையத்தின் அனைத்து அதிகாரிகளும் ஊழியர்களும் தங்கள் ஒரு நாள் ஊதியத்தை பிரதமர் பாதுகாப்பு நிதியத்துக்கு வழங்குகின்றனர்

      Posted On: 16 APR 2020 12:47PM by PIB Chennai

    கொரோனா வைரஸ் பெரும் தொற்றால் ஏற்பட்டுள்ள நிலைமையை ஆய்வு செய்ய , பணியாளர் தேர்வு ஆணையத்தின் சிறப்புக் கூட்டம் நடைபெற்றது .


    சமுக இடைவெளி விதிமுறைகள் உட்பட தற்போதுள்ள பொது முடக்கக் கட்டுப்பாடுகளைக் கருத்தில் கொண்டு , நாட்டின் பல்வேறு பகுதிகளில் இருந்து தேர்வ ‌ ர்கள் பயணம் மேற்கொள்ள வேண்டிய அவசியம் உள்ள தேர்வுகளின் தேதிகளை அவ்வப்போது ஆய்வு செய்ய முடிவெடுக்கப்பட்டது . ஒருங்கிணைந்த மேல்நிலை (10 + 2) அளவிலான தேர்வு ( அடுக்கு ‍ 1) 2019, இளநிலை பொறியாளர் ( முதல் தாள் ) தேர்வு , 2019, சுருக்கெழுத்தாளர் நிலை ' சி ' மற்றும் ' டி ' தேர்வு , 2019 மற்றும் ஒருங்கிணைந்த மேல்நிலை அளவிலான தேர்வு , 2018 ஆகியவற்றுக்கான மீதமுள்ள தேர்வு நாட்களுக்கான புதிய ‌ தேதிகள் , பொது முடக்கத்தின் இரண்டாம் கட்டம் மே 3 தேதி அன்று முடிவுக்கு வந்தவுடன் முடிவு செய்யப்படும் .


    இந்த தேர்வுகளுக்கான மாற்றியமைக்கப்பட்ட தேதிகள் , ஆணையம் மற்றும் ஆணையத்தின் பிராந்திய / துணை பிராந்திய அலுவலகங்களின் வலைதளங்களில் அறிவிக்கப்படும் . ஆணையத்தால் வெளியிடப்பட்ட ‌ வருடாந்திர தேர்வு நாள்காட்டியும் , இதர தேர்வுகளின் அட்டவணைகளைக் கருத்தில் கொண்டு ஆய்வு செய்யப்படும் .


    மேலும் , பணியாளர் தேர்வு ஆணையத்தின் அனைத்து அதிகாரிகளும் ஊழியர்களும் தங்கள் ஒரு நாள் ஊதியத்தை பிரதமரின் குடிமக்கள் உதவி மற்றும் அவசரகால நிலை பிரதமர் பாதுகாப்பு நிதியத்துக்கு வழங்க முடிவெடுக்கப்பட்டது .


    ***

    
    
    (Release ID: 1614992) Visitor Counter : 34
    
    
      Read this release in: English , Assamese , Gujarati , Urdu , Hindi , Marathi , Bengali , Punjabi , Odia , Telugu , Kannada , Malayalam