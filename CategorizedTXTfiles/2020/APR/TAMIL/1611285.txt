      நித்தி ஆயோக்

      நிதி ஆயோக் தலைமைச் செயல் அதிகாரி தலைமையில் அதிகாரம் பொருந்தியக் குழுவை அமைத்தது இந்திய அரசு
      Posted On: 05 APR 2020 10:06AM by PIB Chennai


    பிரச்சினைகளையும் பயனுள்ள தீர்வுகளையும் கண்டறிவதற்கும், திட்டங்களை உருவாக்கவும் அதிகாரம் பொருந்திய குழு எண் . 6 உருவாக்கப்பட்டுள்ளது .


    தொழில் துறை சங்கங்கள் , தொழில் அமைப்புகள் மற்றும் சமூக சமுதாய அமைப்புகளோடு 30 மார்ச் முதல் 3 ஏப்ரல் வரையான அவர்களின் பங்களிப்பு , வரும் வாரங்களுக்கான திட்டங்கள் , அவர்கள் சந்திக்கும் சிக்கல்கள் மற்றும் அரசிடம் இருந்து அவர்களின் எதிர்ப்பார்ப்புகள் குறித்து இதுவரை ஆறு கூட்டங்கள் நடத்தப்பட்டன .


    சர்வதேச அமைப்புகள் - ஐநாவின் இந்தியாவுக்கான உள்ளுறை ஒருங்கிணப்பாளர் மற்றும் உலக சுகாதார மையம் , ஐக்கிய நாடுகளின் சிறுவர் நிதியம் , ஐக்கிய நாடுகளின் மக்கள்தொகை நிதியம் , ஐக்கிய நாடுகள் வளர்ச்சித் திட்டம் , சர்வதேச தொழிலாளர்கள் அமைப்பு , ஐநா மகளிர் , ஐநா வாழ்விடம் உணவு மற்றும் விவசாய அமைப்பு , உலக வங்கி மற்றும் ஆசிய வளர்ச்சி வங்கி ஆகியவற்றின் இந்தியத் தலைவர்களோடு அதிகாரம் பொருந்தியக் குழு எண் . 6 விரிவான கூட்டங்களை நடத்தியது .


    சமூக சமுதாய அமைப்புகள் மற்றும் வளர்ச்சிப் பங்குதாரர்கள் - 40 க்கும் மேற்பட்ட முக்கிய சமூக சமுதாய அமைப்புகள் மற்றும் அரசு சாரா தொண்டு நிறுவனங்களோடு விரிவான கலந்துரையாடல்களை அதிகாரம் பொருந்தியக் குழு எண் . 6 நடத்தியது . நிதி ஆயோக்கின் தர்பன் இணையதளத்தில் பதிவு செய்து கொண்டுள்ள 92000 சமூக சமுதாய அமைப்புகள் / அரசு சாரா தொண்டு நிறுவனங்களை , முக்கிய இடங்களைக் கண்டுபிடித்து , அங்குள்ள வயதானோர் , ஊனமுற்றோர் , குழந்தைகள் , மூன்றாம் பாலினத்தவர் மற்றும் இதர பாதிக்கக்கூடிய குழுக்களுக்கு உதவிகளை அளிக்க தன்னார்வலர்கள் மற்றும் பராமரிப்பாளர்களை நியமித்து அரசுக்கு உதவும் படி கேட்டுக்கொண்டு , நிதி ஆயோக்கின் தலைமைச் செயல் அதிகாரி எழுதியுள்ளார் .


    தொழில் துறை சங்கங்கள் - தனியார் துறை மற்றும் புது நிறுவனங்களுக்குள் ( ஸ்டார்ட் அப் ) கூட்டுச்சேர்க்கையை உருவாக்கி சுகாதாரக் கருவிகள் மற்றும் தனிநபர் பாதுகாப்பு சாதனங்களைத் தயாரிக்க வைக்க துறைகளுக்கிடையேயான பேச்சுவார்த்தையை இந்தக் குழு தொடங்கி வைத்துள்ளது .

    
    
    (Release ID: 1611285) Visitor Counter : 34
    
    
      Read this release in: English , Marathi , Hindi , Assamese , Bengali , Punjabi , Gujarati , Odia , Telugu , Kannada , Malayalam