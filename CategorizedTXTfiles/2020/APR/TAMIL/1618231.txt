      அறிவியல் மற்றும் தொழில்நுட்பத்துறை

      ஆராய்ச்சி மேம்பாட்டின் அடிப்படையில் தொழில்நுட்பத் தீர்வுகள் மற்றும் பொருட்களை அளிப்பதுடன், கோவிட்-19 பாதிப்பின் தாக்கத்தைக் குறைக்க கை கிருமிநாசினிகள், சோப்புகள் மற்றும் கிருமி நீக்கப் பொருள்களை அளிப்பதன் மூலம் அறிவியல் தொழிலக ஆராய்ச்சிக் குழுமம் உடனடி நிவாரணங்களை அளித்துள்ளது
      Posted On: 25 APR 2020 4:11PM by PIB Chennai


    சார்ஸ்-சி.ஓ.வி.-2 வைரஸ் தாக்குதலுக்கு எதிராக முக்கிய தற்காப்புக் கவசமாக கழிவுகள் அகற்றம் மற்றும் உடல் ஆரோக்கியம் இருக்கும் என்பதைக் கருத்தில் கொண்டு , பாதுகாப்பான, ரசாயனம் அல்லாத, ஆல்கஹால் அடிப்படையிலான சிறந்த செயலாற்றல் மிக்க கை கிருமிநாசினிகள் மற்றும் கிருமி நீக்கப் பொருள்களை உலக சுகாதார நிறுவனத்தின் (WHO) வழிகாட்டுதல்களுக்கு ஏற்ப உடனடியாகத் தயாரிப்பதில் அறிவியல் தொழிலக ஆராய்ச்சிக் குழுமம் ( Council of Scientific & Industrial Research - CSIR ), முனைப்பு காட்டியுள்ளது.


    நாட்டின் பல பகுதிகளில் உள்ள அறிவியல் தொழிலக ஆராய்ச்சிக் குழும ஆய்வகங்கள் இதற்கு நல்ல தீர்வைக் கொடுக்க முன்வந்துள்ளன.

      * சி.எஸ்.ஐ.ஆர். ஆய்வகங்களில் இதுவரை சுமார் 50 ஆயிரம் லிட்டர்கள் அளவுக்கு கை கிருமிநாசினிகள் மற்றும் கிருமிநீக்கப் பொருள்கள் உற்பத்தி செய்து பல்வேறு தரப்புகளைச் சேர்ந்த ஒரு லட்சத்துக்கும் மேற்பட்ட மக்களுக்கு வழங்கப்பட்டுள்ளது.
      * காவல் துறை , மாநகராட்சிகள், மின்சாரத் துறையினர், மருத்துவக் கல்லூரிகள், மருத்துவமனைகள், பஞ்சாயத்துகள், வங்கிகள் மற்றும் பிற துறையினருக்கு கிருமிநாசினிகள் மற்றும் கிருமிநீக்கப் பொருள்களை வழங்குவதற்கு உள்ளூர்ப்பகுதி நிர்வாகத்தினருடன் இந்த ஆய்வகங்கள் தொடர்பை ஏற்படுத்திக் கொண்டுள்ளன.
      * நாட்டின் தென்பகுதியில் அறிவியல் தொழிலக ஆராய்ச்சிக் குழுமம் – இந்திய வேதியியல் தொழில்நுட்ப நிறுவனம், ஹைதராபாத் ( Indian Institute of Chemical Technology - IICT ) மூலம் ஆல்கஹால் அடிப்படையிலான கை கிருமிநாசினி ஜெல் தயாரிப்புக்கு தரநிலை உருவாக்கப்பட்டு , 800 லிட்டர் ஜெல் தயாரித்து தெலங்கானா காவல் துறை மற்றும் பெருநகர ஹைதராபாத் மாநகராட்சித் தொழிலாளர்களுக்கு வழங்கப்பட்டுள்ளது. மேலும் சென்னையில் உள்ள அறிவியல் தொழிலக ஆராய்ச்சிக் குழுமம் – மத்திய தோல் ஆராய்ச்சி நிறுவனம் ( Central Leather Research Institute - CLRI) , காரைக்குடியில் உள்ள அறிவியல் தொழிலக ஆராய்ச்சிக் குழுமம் – மத்திய மின் வேதியியல் ஆராய்ச்சி நிறுவனம்( Central Electrochemical Research Institute). ஆகியவை மாவட்ட நிர்வாகம் , மாநகராட்சி, மருத்துவக் கல்லூரிகள், காவல் நிலையங்கள் மற்றும் பஞ்சாயத்துகளுக்கு நூற்றுக்கணக்கான லிட்டர் அளவுக்கு கிருமிநாசினிகளை வழங்கியுள்ளன.
    
    
    (Release ID: 1618231) Visitor Counter : 15
    
    
      Read this release in: Punjabi , Gujarati , English , Urdu , Hindi , Assamese , Telugu , Kannada
    
    
    

*