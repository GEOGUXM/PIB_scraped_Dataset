      PIB Headquarters

      மகாத்மா காந்தி தேசிய ஊரக வேலை உறுதியளிப்புச் சட்டம்: உயர்த்தப்பட்ட கூலியுடன் நெருக்கடி நேரத்தில் கிராமப்புற ஏழைகளை கைதூக்கி விடும் ஒரு கருவி.
      Posted On: 26 APR 2020 5:23PM by PIB Chennai


    பொது முடக்கத்தால் எந்தவிதமான வருமானமும் இல்லாமல் பாதிக்கப்பட்ட கிராமப்புறத் தொழிலாளர்கள் , மகாத்மா காந்தி தேசிய ஊரக வேலை உறுதியளிப்புச் சட்டத்தின் கீழ் வேலைகளைத் தொடரும் அரசின் முடிவை பெரிதும் வரவேற்றுள்ளனர் . நீர்ப்பாசனம் மற்றும் நீர்ப் பாதுகாப்பு தொடர்புடைய மகாத்மா காந்தி தேசிய ஊரக வேலை வாய்ப்புகளை மறுபடியும் தொடங்குவதற்கு தமிழ்நாடு அரசு ஒரு உத்தரவை வெளியிட்டுள்ளது . 33 சதவீத தொழிலாளர்கள் மட்டுமே பணியில் அமர்த்தப்பட வேண்டும் என்றும் தொழிலாளர்கள் அனைவரும் முகக்கவசங்கள் அணிய வேண்டும் என்றும் அந்த உத்தரவு கூறுகிறது . கொவிட் -19 பரவலைத் தடுக்க தனி நபர் இடைவெளி வழிகாட்டுதல்கள் பின்பற்றப்பட வேண்டும் . நீர்ப்பாசனம் , குளங்கள் மற்றும் நீர் நிலைகளை தூர் வாருதல் , மருத்துவ கல்லூரிகள் , மருத்துவமனைகள் , சாலைகள் , பாலங்கள் ஆகியவற்றின் கட்டுமானம் மற்றும் பராமரிப்பு , தண்ணீர் விநியோகம் மற்றும் மின் தொடரமைப்பு தொடர்பான வேலைகளைச் செய்வதற்கு மத்திய உள்துறை அமைச்சகத்தின் வழிகாட்டுதல்களின் படி , மாநில அரசு ஒப்புதல் அளித்துள்ளது . கிராமப்புறங்களில் உள்ள பதிவு செய்துள்ள குடும்பம் ஒவ்வொன்றுக்கும் , 100 நாட்கள் உத்திரவாதமான வேலையை ஒவ்வொரு நிதி ஆண்டிலும் இது உறுதி செய்கிறது .


    ஊரக மக்களின் வாழ்வாதாரத்தை முன்னேற்றும் வகையில் மகாத்மா காந்தி தேசிய ஊரக வேலை உறுதியளிப்புச் சட்டத்தின் படி வழங்கப்படும் வேலைகள் தமிழ்நாட்டில் சிறப்பாக செய்யப்படுகின்றன . மத்திய ஊரக வளர்ச்சி அமைச்சகத்தின் கோப்புகளின் படி , 82.67 லட்சம் செயல்மிகு தொழிலாளர்கள் மாநிலத்தில் உள்ளனர் . 2006 இல் தொடங்கப்பட்ட மத்திய அரசின் திட்டமான மகாத்மா காந்தி தேசிய ஊரக வேலைவாய்ப்பில் , தமிழகத்தின் ஆறு மாவட்டங்கள் முதல் கட்டமாக இணைக்கப்பட்டன . நான்கு மாவட்டங்கள் இரண்டாவது கட்டத்தில் இணைக்கப்பட்ட நிலையில் , திருச்சிராப்பள்ளி , பெரம்பலூர் , அரியலூர் உட்பட 21 மாவட்டங்கள் மூன்றாம் கட்டத்தில் இணைக்கப்பட்டன . கொவிட் -19 காரணமாக அமல்படுத்தப்பட்டுள்ள தேசிய பொது முடக்கத்தால் வாழ்வாதாரம் பாதிக்கப்பட்டுள்ளதைக் கருத்தில் கொண்டு , மகாத்மா காந்தி தேசிய ஊரக வேலைவாய்ப்புத்திட்ட வேலைகள் ஏப்ரல் 20 முதல் கடுமையான வழிகாட்டுதல்களுடன் தொடருவதை மத்திய உள்துறை அமைச்சகம் அனுமதித்ததன் அடிப்படையில் , அந்தப் பணிகளை மறுபடியும் தொடங்குவதற்கு தமிழக அரசு உத்தரவிட்டது . இந்த மாவட்டங்களில் வாழும் கிராமப்புற மக்கள் இதை வரவேற்றுள்ளனர் .


    மகாத்மா காந்தி தேசிய ஊரக வேலை உறுதியளிப்புச் சட்டத்தின் படியான வேலைகளை மீண்டும் ஆரம்பித்ததற்காக , திருச்சிராப்பள்ளி , திருவெறும்பூரில் உள்ள , தேவராயனேரி கிராமத்தைச் சேர்ந்த கண்ணகி அரசுக்கு நன்றி தெரிவிக்கிறார் . மகாத்மா காந்தி தேசிய ஊரக வேலை வாய்ப்புகள் தொடர்ந்தால் பொது முடக்கத்தின் போது குடும்பத்துக்கு அது உதவிகரமாக இருக்கும் என்கிறார் அவர் .


    திருச்சி களத் தொடர்பு அலுவலகத்திடம் (Field Outreach Bureau) பேசிய திருச்சி மணிகண்டம் மத்தூர் கிராமத்தை சேர்ந்த விஜயலட்சுமி , நெருக்கடி நேரத்தில் மகாத்மா காந்தி தேசிய ஊரக வேலை உறுதியளிப்புச் சட்டத்தின் கீழ் வேலையை அளித்த மத்திய அரசுக்கு தான் நன்றியுடன் இருப்பதாக தெரிவித்தார் . குடும்பத்தின் வாழ்வாதாரத்துக்காக மகாத்மா காந்தி தேசிய ஊரக வேலை உறுதியளிப்புச் சட்டத்தின் படி ஆண்டு முழுவதும் தொடர்ந்து வேலை வழங்குமாறு அரசை அவர் கேட்டுக்கொண்டார் .


    கரூர் கருக்கலப்பள்ளி கிராமத்தைச் சேர்ந்த சாந்தி , பொதுமுடக்கத்தின் போது வருமானம் இல்லாமல் அவரது குடும்பம் பெரிதும் பாதிக்கப்பட்டதால் , மகாத்மா காந்தி தேசிய ஊரக வேலை உறுதியளிப்புச் சட்டத்தின் கீழ் வேலைகளை மீண்டும் தொடங்கியதற்காக அரசுக்கு நன்றி தெரிவித்தார் .


    மகாத்மா காந்தி தேசிய ஊரக வேலை உறுதியளிப்புச் சட்டத்தின் கீழ் மேற்கொள்ளப்படும் வேலைகளின் மூலம் கிடைக்கும் கூலியைச் சார்ந்திருக்கும் , கிராமப்புறங்களில் உள்ள அனைத்து மக்களும் , அந்த வேலைகளை மறுபடி ஆரம்பிக்க அரசு எடுத்திருக்கும் முடிவை வரவேற்கின்றனர் .


    மகாத்மா காந்தி தேசிய ஊரக வேலை உறுதியளிப்புச் சட்டத்தால் கிடைக்கும் வருமானம் அவர்களின் வாழ்வாதாரத்துக்கு மிகவும் அவசியம் என்பதால் , பணிகளை மீண்டும் தொடங்க கிராமப்புற மக்கள் ஆவலாய் காத்திருக்கின்றனர் .


    * புகைப்பட விளக்கங்கள் *


    கண்ணகி , திருச்சிராப்பள்ளியை சேர்ந்த மகாத்மா காந்தி தேசிய ஊரக வேலை வாய்ப்பினால் பயன் பெறப்போகும் தொழிலாளி


    விஜயலட்சுமி , திருச்சிராப்பள்ளியைச் சேர்ந்த மகாத்மா காந்தி தேசிய ஊரக வேலை உறுதியளிப்புச் சட்டத்தின் படி பயன் பெறப்போகும் தொழிலாளி .


    கரூரில் இருந்து சாந்தி


    ***

    

    
    (Release ID: 1618418) Visitor Counter : 23