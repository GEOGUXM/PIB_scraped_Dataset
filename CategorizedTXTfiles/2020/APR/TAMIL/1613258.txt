      பெட்ரோலியம் மற்றம் இயற்கை எரிவாயு அமைச்சகம்

      ஜி20 எரிசக்தி அமைச்சர்களின் கூடுதல் அமர்வு
      Posted On: 10 APR 2020 8:02PM by PIB Chennai


    ஜி 20 எரிசக்தி அமைச்சர்களின் கூடுதல் காணொளிக் கூட்டத்தில் பெட்ரோலியம் , இயற்கை எரிவாயு மற்றும் எஃகு அமைச்சர் திரு . தர்மேந்திர பிரதான் 10 ஏப்ரல் 2020 அன்று பங்கேற்றார் . ஜி 20 க்கு தலைமை ஏற்றிருக்கும் சவுதி அரேபியாவால் கூட்டப்பட்ட இந்தக் கூட்டத்திற்கு , சவுதி அரேபிய எரிசக்தி அமைச்சர் , இளவரசர் அப்துல் அஜீஸ் தலைமை தாங்கினார் . ஜி 20 நாடுகள் மற்றும் விருந்தினர் நாடுகளின் எரிசக்தி அமைச்சர்கள் , பெட்ரோலியப் பொருள்கள் ஏற்றுமதி நாடுகளின் கூட்டமைப்பு ( Organization of the Petroleum Exporting Countries – OPEC), சர்வதேச எரிசக்தி முகமை ( International Energy Agency – IEA) மற்றும் சர்வதேச எரிசக்தி மன்றம் International Energy Forum - IEF போன்ற சர்வதேச அமைப்புக்களின் தலைவர்கள் இந்தக் கூட்டத்தில் பங்கேற்றனர் .


    கொவிட் -19 பெரும் தொற்றால் ஏற்பட்டிருக்கும் தேவை குறைவால் சந்தைகள் பாதிக்கப்பட்டிருப்பதால் , அவற்றின் நிலையான தன்மையை உறுதி செய்தலுக்கான வழிகள் மற்றும் தற்போதைய கூடுதல் தயாரிப்பு சார்ந்த விஷயங்கள் குறித்து ஜி 20 எரிசக்தி அமைச்சர்கள் கவனம் செலுத்தினர் .


    கூட்டத்தில் பேசிய திரு . பிரதான் , ' சவாலான சிக்கல்களை , குறிப்பாக பாதிக்கப்படக் கூடியவர்களுக்கான பிரச்சினைகளை வெற்றிகொள்ள மனிதம் சார்ந்த அணுகுமுறையை ஜி 20 நாடுகள் கடைபிடிக்க வேண்டும் ' என்னும் பிரதமர் திரு . நரேந்திர மோடியின் அறைகூவலை மீண்டும் வலியுறுத்தினார் .


    இந்த வகையில் , மாண்புமிகு பிரதமரின் முடிவான , 23 பில்லியன் டாலர்கள் நிவாரணத் தொகுப்பின் ஒரு பகுதியாக 80.3 மில்லியன் ஏழைக் குடும்பங்களுக்கு இலவச சமையல் எரிவாயு உருளைகளை வழங்கும் உஜ்வாலா திட்டத்தை சுட்டிக்காட்டினார் . இந்தியா என்றும் உலக எரிசக்தித் தேவை மையமாக விளங்கும் என்று அவர் வலியுறுத்தினார் . நமது மூலோபாய பெட்ரோலிய இருப்புக்களை நிரப்புவதற்கான இந்திய அரசின் முயற்சிகளையும் அவர் சுட்டிக்காட்டினார் .

    ***

    
    
    (Release ID: 1613258) Visitor Counter : 15
    
    
      Read this release in: English , Gujarati , Urdu , Marathi , Hindi , Bengali , Punjabi , Telugu , Kannada