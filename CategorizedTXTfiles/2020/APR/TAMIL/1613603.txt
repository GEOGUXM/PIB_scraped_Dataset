      அறிவியல் மற்றும் தொழில்நுட்பத்துறை

      உயிரி தொழில்நுட்பவியல் துறை/ கொவிட் எதிர்ப்பு கூட்டமைப்பு- கொவிட்-19க்கு எதிரான சிகிச்சைக்கான பிறபொருளெதிரிகள் தயாரிக்க முயற்சிகள் தீவிரம்
      Posted On: 12 APR 2020 11:43AM by PIB Chennai


    நாவல் சார்ஸ் கொரோனா வைரஸ் -2 ( சார்ஸ் - கொவி -2) மூலம் ஏற்படும் கொவிட் -19 தொற்றால் பல்வேறு இறப்புகள் நிகழ்கின்றன . அதே சமயம் , பாதிக்கப்படும் மக்களில் பலர் எந்தவிதமான ‌ குறிப்பிட்ட சிகிச்சையும் இல்லாமலேயே குணமடைகின்றனர் . வைரஸ் படையெடுப்புக்கு பதிலடி கொடுக்கும் விதமாக உடலுக்குள் உருவாகும் பிறபொருளெதிரிகளே (Antibodies) இதற்கு காரணமாகும் .


    தொண்டை அழற்சி நோய் , டெட்டனஸ் எனப்படும் தசைகளைக் கடினமாக இறுகச் செய்யும் நோய் , வெறிநாய்க்கடி நோய் மற்றும் எபோலா ஆகியவற்றுக்கு சிகிச்சையளிக்க தொற்றால் குணமடைந்த நோயாளிகளின் குருதி அணுக்களை ஏந்திச் செல்லும் திரவத்தில் ( பிளாஸ்மா ) இருந்து எடுக்கப்படும் பிறபொருளெதிரிகள் பல ஆண்டுகளாக ப் பயன்படுத்தப்படுகின்றன . மரபணு சார்ந்த மறுசீரமைப்பு தொழில்நுட்பங்களின் மூலம் அத்தகைய சிகிச்சைக்கான பிறபொருளெதிரிகளை ஆய்வகத்திலேயே தற்போது உருவாக்க முடியும் . சார்ஸ் - கொவி -2 க்கு எதிரான பிறபொருளெதிரிகளை உருவாக்க உலகெங்கும் முழுவீச்சில் முயற்சிகள் நடக்கின்றன .


    இந்திய அரசின் அறிவியல் மற்றும் தொழில்நுட்ப அமைச்சகத்தின் உயிரி தொழில்நுட்பவியல் துறையின் ஆதரவோடு , தில்லி பல்கலைக்கழகத்தின் தெற்கு வளாகத்தில் உள்ள தொற்று நோய் ஆராய்ச்சி , கல்வி மற்றும் பயிற்சிக்கான புதுமை மையத்தின் பேராசிரியர் விஜய் சவுத்ரியின் தலைமையில் இந்தியாவில் அப்படி ஒரு முயற்சி மேற்கொள்ளப்படுகிறது .


    பேராசிரியர் சவுத்ரியின் தலைமையிலான கொவிட் எதிர்ப்பு கூட்டமைப்பின் ஒரு அங்கமாக ‌ நடைபெறும் இந்த முயற்சியில் , தேசிய நோய் எதிர்ப்பு நிறுவனத்தின் டாக்டர் அமுல்யா பாண்டா மற்றும் ஜென்னோவா பயோபார்மாசூட்டிக்கல் லிமிடெட் , புனேவை சேர்ந்த டாக்டர் சஞ்சய் சிங் ஆகியோரும் ஈடுபட்டுள்ளனர் .


    ***
    

    
    (Release ID: 1613603) Visitor Counter : 19
    
    
      Read this release in: English , Gujarati , Urdu , Marathi , Hindi , Assamese , Bengali , Punjabi , Telugu , Kannada