      நுகர்வோர் நலன், உணவு மற்றும் பொது விநியோகம் அமைச்சகம்

      உணவு தானியங்களை நாடு முழுவதும் அனுப்புவதில் இந்திய உணவுக் கழகம் புதிய சாதனை
      Posted On: 23 APR 2020 6:39PM by PIB Chennai


    இந்திய உணவுக் கழகம் , கடந்த ஏப்ரல் 22 ம் தேதி அன்று 2.8 லட்சம் மெட்ரிக் டன் உணவு தானியங்களை 102 சரக்கு ரயில்களில் அனுப்பி புதிய சாதனையை படைத்தது . பஞ்சாபில் இருந்து அதிகபட்சமாக 46 சரக்கு ரயில்கள் சென்ற நிலையில் , தெலங்கானாவில் இருந்து 18 சரக்கு ரயில்கள் சென்றன . பஞ்சாபில் இருந்தும் ஹரியானாவில் இருந்தும் நாட்டின் பல்வேறு பகுதிகளுக்கு கோதுமையும் பச்சரசியும் எடுத்து செல்லப்பட்டன . தெலங்கானாவில் இருந்து கேரளா , தமிழ்நாடு மற்றும் மேற்கு வங்கம் ஆகிய இடங்களுக்கு வேகவைத்த அரிசி எடுத்து செல்லப்பட்டது . இதோடு சேர்த்து , பொது முடக்க காலத்தில் இந்திய உணவுக் கழகத்தால் எடுத்து செல்லப்பட்ட உணவு தானிய சரக்குகளின் அளவு 5 மில்லியன் மெட்ரிக் டன்னைக் கடந்துள்ளது . இது நாளொன்றுக்கு சராசரியாக 1.65 லட்சம் மெட்ரிக் டன் ஆகும் .


    இதே காலத்தில் 4.6 மில்லியன் மெட்ரிக் டன் சரக்குகளை இறக்கிய இந்திய உணவுக் கழகம் , அவற்றை பிரதமர் ஏழைகள் மறுவாழ்வு உணவு திட்டம் உட்பட பல்வேறு திட்டங்களின் கீழ் மாநில அரசுகளுக்கு அனுப்பியது . பிரதமர் ஏழைகள் மறுவாழ்வு உணவு திட்டத்தின் கீழ் , ஒரு நபருக்கு 5 கிலோ வீதம் 80 லட்சம் பயனாளிகளுக்கு இலவசமாக அளிப்பதற்காக , 4.23 மில்லியன் மெட்ரிக் டன் உணவு தானியங்களை இந்திய உணவுக் கழகம் ஏற்கனவே மாநில அரசுகளுக்கு வழங்கியுள்ளது .


    ஏப்ரல் 15 க்குப் பிறகு கோதுமை கொள்முதலும் சூடு பிடித்துள்ளது . ஏப்ரல் 22 ம் தேதி வரை , 3.38 மில்லியன் மெட்ரிக் டன்கள் கோதுமை மத்திய தொகுப்புக்காக கொள்முதல் செய்யப்பட்டுள்ளது .


    ***

    
    
    (Release ID: 1617806) Visitor Counter : 14
    
    
      Read this release in: English , Gujarati , Urdu , Hindi , Marathi , Punjabi , Telugu , Kannada