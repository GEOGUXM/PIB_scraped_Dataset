      நிதி அமைச்சகம்

      கொவிட்-19 காரணமாக நீட்டிக்கப்பட்டுள்ள காலக்கெடுவின் பலன்களை வரி செலுத்துவோர் அனுபவிக்க திரும்பச் செலுத்துதல் படிவங்களைத் திருத்துகிறது மத்திய நேரடி வரிகள் வாரியம்.
      Posted On: 19 APR 2020 3:41PM by PIB Chennai


    கொவிட் -19 பெருந்தொற்று காரணமாக இந்திய அரசால் அனுமதிக்கப்பட்டுள்ள பல்வேறு காலக்கெடு நீட்டிப்புகளின் முழுப் பலன்களை வரி செலுத்துவோர் அனுபவிக்க ஏதுவாக , நிதி ஆண்டு 2019-20 க்கான ( மதிப்பீடு வருடம் 2020-21) திரும்பச் செலுத்துதல் படிவங்களை மத்திய நேரடி வரிகள் வாரியம் திருத்துகிறது . இவை இந்த மாதத்தின் கடைசி வாரத்தில் தெரியப்படுத்தப்படும் .


    30 ஜூன் 2020 வரை அரசால் அனுமதிக்கப்பட்டுள்ள பல்வேறு காலக்கெடு நீட்டிப்புகளின் முழுப் பலன்களை வரி செலுத்துவோர் அனுபவிக்க ஏதுவாக , 1 ஏப்ரல் 2020 முதல் 30 ஜூன் 2020 வரை தாங்கள் செய்த பரிவர்த்தனைகளுக்கான நிதி ஆண்டு 2019-20 க்கான திரும்பச் செலுத்துதல் படிவங்களில் , வரி செலுத்துவோர் பலன்களை அடையும் விதத்தில் தேவையான மாற்றங்களை தான் செய்துகொண்டிருப்பதாக , மத்திய நேரடி வரிகள் வாரியம் இன்று கூறியது .


    2020 ஏப்ரல் முதல் ஜூன் வரையிலான காலகட்டத்தில் தாங்கள் செய்த பரிவர்த்தனைகள் / மூலதனங்களுக்கான பலன்களை வரி செலுத்துவோர் அடைய , திரும்ப செலுத்துதல் படிவங்களில் தேவையான மாற்றங்கள் செய்யப்பட்டு வருவதாக மத்திய நேரடி வரிகள் வாரியம் விளக்கமளித்தது . மாற்றப்பட்ட படிவங்கள் வெளியிடப்பட்டவுடன் , தொடர்புடைய மாற்றங்களை மென்பொருளிலும் , திரும்பச் செலுத்துதலை தாக்கல் செய்யும் பயன்பாட்டு தளத்திலும் மத்திய நேரடி வரிகள் வாரியம் பதிவேற்றம் செய்யும் . எனவே , நிதி ஆண்டு 2019-20 க்கான பலன்களைப் பெறுவதற்கு , தேவையான மாற்றங்கள் செய்யப்பட்ட பின் திரும்பச் செலுத்துதலை தாக்கல் செய்யும் பயன்பாட்டுத் தளம் 31 மே , 2020 இல் கிடைக்க செய்யப்படும் .


    கொவிட் -19 பெரும் பரவலைத் தொடர்ந்து , வருமான வரி சட்டம் , 1961, பார்வை , வரி விதிப்பு மற்றும் இதர சட்டங்கள் ( சில விதிகளின் கீழ் தளர்வுகள் ) அவசரச் சட்டம் 2000 இன் கீழ் பல்வேறு காலக்கெடுகளை அரசு நீட்டித்து இருப்பதாக மத்திய நேரடி வரிகள் வாரியம் கூறியுள்ளது . அதன்படி , நிதி ஆண்டு 2019-20 இல் பிரிவு 80 சி ( இந்திய ஆயுள் காப்பீட்டுக் கழகம் , பொது வருங்கால வைப்பு நிதி , தேசிய சேமிப்பு சான்றிதழ் இன்னும் பல ), 80 டி ( மருத்துவ காப்பீடு ), 80 ஜி ( நன்கொடை ) ஆகியவற்றை உள்ளடக்கிய வருமான வரி சட்டத்தின் அத்தியாயம் -VIA-B இன் கீழ் கழிக்கப்படவேண்டிய முதலீடு / கட்டணத்துக்கான தேதியும் 30 ஜூன் 2020 வரை நீட்டிக்கப்பட்டுள்ளது . மேலும் , பிரிவுகள் 54 இல் இருந்து 54GB வரை மூலதன ஆதாயம் தொடர்பான நீட்டித்தல் சலுகையை பெற முதலீடு / கட்டுமானம் / வாங்குதல் ஆகியவற்றை செய்வதற்கான தேதியும் 30 ஜூன் 2020 வரை நீட்டிக்கப்பட்டுள்ளது . எனவே , நிவாரண காலத்துக்கான தகவல்களை அளிப்பதற்காக திரும்பச் செலுத்துதல் படிவங்கள் திருத்தப்படுகின்றன .


    சாதாரணமாக , வருமான வரி திரும்பச் செலுத்துதல் படிவங்கள் ஏப்ரல் முதல் வாரம் வெளியிடப்படும் என்பதை நினைவில் கொள்ளலாம் . இந்த வருடம் கூட , மதிப்பீடு வருடம் 2020-21 க்கான திரும்பச் செலுத்துதலை சமர்ப்பிப்பதற்கான மின்னணு தாக்கல் தளம் ஏப்ரல் 1, 2020 அன்றே பயன்பாட்டுக்கு கிடைக்கச் செய்யப்பட்டது . மேலும் , 2019-20 ஆண்டுக்கான வருமான வரி திரும்ப செலுத்துதல் (ITR) படிவங்களான ITR-1 ( சஹஜ் ) மற்றும் ITR-4 ( சுகம் ) ஆகியவையும் 3 ஜனவரி , 2020 தேதியிட்ட அறிவிக்கை வாயிலாக ஏற்கனவே வெளியிடப்பட்டுவிட்டன . ஆனலும் , கொவிட் -19 பெருந்தொற்று காரணமாக அனுமதிக்கப்பட்டுள்ள காலக்கெடு நீட்டிப்புகளின் முழுப் பலன்களை வரி செலுத்துவோர் பெற ஏதுவாக , திரும்ப செலுத்துதல் படிவங்களில் மாற்றங்கள் செய்யப்பட்டு வருகின்றன .


    ***

    
    
    (Release ID: 1616091) Visitor Counter : 28
    
    
      Read this release in: English , Urdu , Hindi , Marathi , Assamese , Bengali , Punjabi , Gujarati , Odia , Telugu , Kannada , Malayalam