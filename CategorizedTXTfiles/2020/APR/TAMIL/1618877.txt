      மனித வள மேம்பாட்டு அமைச்சகம்

      கொவிட்-19 விளைவாக உருவாகியுள்ள சூழ்நிலைகள் குறித்து நாடு முழுவதிலும் இருக்கும் பெற்றோர்களிடம், மத்திய மனித வள மேம்பாடு அமைச்சர், இணையக் கருத்தரங்கு மூலம் உரையாடினார்
      Posted On: 27 APR 2020 6:46PM by PIB Chennai


    கொவிட் -19 விளைவாக உருவாகியுள்ள சூழ்நிலைகளைக் கருத்தில் கொண்டு நாடு முழுவதிலும் இருக்கும் பெற்றோர்களிடம் , மத்திய மனித வள மேம்பாடு அமைச்சர் , திரு . ரமேஷ் பொக்ரியால் ' நிஷாங்க் ', இணையக் கருத்தரங்கு மூலம் உரையாடினார் . ஆன்லைன் கல்வியைப் பற்றி அமைச்சகத்தால் நடத்தப்படும் பல்வேறு பிரச்சாரங்களைப் பற்றியும் , திட்டங்கள் குறித்தும் இணையக் கருத்தரங்கின் போது , அனைத்து பெற்றோர்களுக்கும் அமைச்சர் தெரிவித்தார் . மாணவர்களின் கல்விச் செயல்பாடுகளைப் பற்றி அமைச்சகம் அக்கறையோடு இருப்பதாகவும் , அதன் காரணமாகவே , தற்போது அமலில் உள்ள பல திட்டங்களை போர்கால அடிப்படையில் நாங்கள் செயல்படுத்தினோம் என்றும் , இதனால் நாட்டில் உள்ள 33 கோடி மாணவர்கள் பயனடைவார்கள் என்றும் அமைச்சர் தெரிவித்தார் .


    நாட்டிலுள்ள பெற்றோர்களுக்கு நன்றி தெரிவித்த மத்திய அமைச்சர் , தற்போது முன்னெப்போதும் கண்டிராத நெருக்கடியை நாடு சந்தித்து வருவதாகத் தெரிவித்தார் . தங்கள் குழந்தைகளின் படிப்பைப் பற்றியும் , எதிர்காலம் குறித்தும் கவலைப்படுவதால் , பெற்றோர்களுக்கு இது இன்னும் கஷ்டத்தை அளிக்கிறது . மாணவர்களின் ஒளிமயமான எதிர்காலத்துக்காக அவர்களுக்குத் தரமான கல்வியை அளிக்க மனித வள மேம்பாடு அமைச்சகம் உறுதி பூண்டுள்ளதாக திரு . பொக்ரியால் பெற்றோர்களுக்கு உறுதியளித்தார் . இந்த திசையில் , இ - பாட்ஷாலா , தேசிய திறந்தவெளிக் கல்வி வளங்களின் களஞ்சியம் (NROER), ஸ்வயம் , வீட்டுக்கு நேரடியாக வரும் (DTH) ஸ்வயம் பிரபா அலைவரிசை ஆகியவற்றின் மூலமாக அனைத்து மாணவர்களுக்கும் கல்வியைத் தொடர்ந்து வழங்க அமைச்சகம் முயல்வதாக மத்திய அமைச்சர் கூறினார் .


    ஆன்லைன் கல்விக் கொள்கையை வலுப்படுத்துவதற்காக நாங்கள் பாரத் பதே ஆன்லைன் பிரச்சாரத்தைத் தொடங்கியுள்ளோம் , இதன் மூலம் நாடெங்கிலும் உள்ள பெற்றோர்கள் மற்றும் ஆசிரியர்களிடம் இருந்து ஆலோசனைகளை வரவேற்றுள்ளோம் என்று திரு . பொக்ரியால் தெரிவித்தார் . பத்தாயிரத்துக்கும் அதிகமான ஆலோசனைகள் வந்துள்ளன . அமைச்சகம் இவற்றைப் பரிசீலித்து வழிகாட்டுதல்களை விரைவில் வெளியிடும் .


    ***

    
    
    (Release ID: 1618877) Visitor Counter : 13
    
    
      Read this release in: English , Urdu , Marathi , Hindi , Assamese , Bengali , Punjabi , Gujarati , Odia , Telugu , Kannada , Malayalam