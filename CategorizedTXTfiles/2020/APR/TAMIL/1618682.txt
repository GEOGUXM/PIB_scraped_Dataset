      ரெயில்வே அமைச்சகம்

      ஒவ்வொரு நாளும் 13,000 கேள்விகள், வேண்டுகோள்கள் மற்றும் ஆலோசனைகளுக்கு பதிலளிக்கிறது கொவிட்19-க்கான ரயில்வே அவசர ப்பிரிவு.
      Posted On: 27 APR 2020 2:30PM by PIB Chennai


    கொவிட் 19- க்கான ரயில்வே அவசரப் பிரிவு , ரயில்வே வாரியம் முதல் பல்வேறு அலகுகள் வரையிலான சுமார் 400 அதிகாரிகள் மற்றும் பணியாளர்களைக் கொண்ட நாடு தழுவிய விரிவான ஒரு பிரிவு ஆகும் . இந்தப் பிரிவு , பொது முடக்கத்தின் போது , உதவி எண்கள் 139 மற்றும் 138, சமூக ஊடகம் ( குறிப்பாக டிவிட்டர் ), மின்னஞ்சல் (railmadad@rb.railnet.gov.in) மற்றும் CPGRAMS- போன்ற ஐந்து தொலைத்தொடர்பு மற்றும் பின்னூட்டத் தளங்களின் மூலமாக - ஒவ்வொரு நாளும் 13,000 கேள்விகள் , வேண்டுகோள்கள் மற்றும் ஆலோசனைகளுக்கு பதிலளிக்கிறது . 90 சதவீதத்துக்கும் அதிகமான கேள்விகளுக்கு நேரடியாக , பெரும்பாலும் அழைப்பாளரின் உள்ளூர் மொழிலேயே , தொலைபேசியில் பதிலளிக்கப்பட்டது . இந்திய ரயில்வேயின் இந்த அவசரப் பிரிவு இருபத்து நான்கு மணி நேரமும் தனது காதுகளைத் தீட்டி வைத்திருந்த காரணத்தால் , ரயில்வேயின் வாடிக்கையாளர்கள் மற்றும் பொது மக்களின் குறைகளுக்கு உடனடியாக பதிலளிக்க முடிந்தது . தனது இந்த துரித நடவடிக்கைக்காக நாடு முழுவதிலும் இருந்து பாராட்டுதல்களை ரயில்வே பெறுகிறது .


    தானியங்கி குரல் பதில் வசதி (IVRS) மூலம் பதிலளிக்கப்பட்ட கேள்விகளைச் சேர்க்காமல் , 2,30,000 க்கும் அதிகமான பிற கேள்விகளுக்கு பொது முடக்கத்தின் முதல் நான்கு வாரங்களில் ரயில்மடாட் உதவி எண் 139 நேரடியாக பதிலளித்தது . 138 மற்றும் 139 இல் பெரும்பாலும் ரயில் சேவைகளை மீண்டும் தொடங்குவது குறித்தும் ( பொதுமக்களிடம் இருந்து கிடைக்கப்பெற்ற பின்னூட்டத்தின் அடிப்படையில் ) பணம் திரும்ப செலுத்துதலுக்கான தளர்த்தப்பட்ட விதிகளைப் பற்றியும் கேள்விகள் வந்த நிலையில் , இந்தக் கடினமான நேரங்களில் ரயில்வேயின் முயற்சிகளைப் பாராட்டியும் , ஆலோசனைகள் தெரிவித்தும் வந்த பதிவுகள் சமூக ஊடகத்தை நிரப்பின .


    இதே சமயத்தில் , அழைப்பாளரின் இடத்தைப் பொறுத்து புவியியல் அரண்கள் (geo-fence) மூலம் அருகில் உள்ள ( உள்ளூர் மொழியையும் , பிரச்சினைகளையும் நன்கு அறிந்த ரயில்வே பணியாளர்களால் 24 மணி நேரமும் இயக்கப்படும் ) பிராந்திய ரயில்வே கட்டுப்பாட்டு அலுவலகத்துக்கு அழைப்புகள் செல்லும் . உதவி எண் 138 இல் 1,10,000 க்கும் அதிகமான அழைப்புகள் பெறப்பட்டன . அழைப்பாளர்கள் தாங்கள் வசதியாக உரையாடும் மொழியில் தகவல்களையும் வழிகாட்டுதல்களையும் பெறுவதை இது உறுதி செய்தது . தேவையான தகவல்கள் தொடர்புடைய பிராந்தியத்திடம் தயாராக இருப்பதால் , இந்தப் புதிய வசதி ரயில்வே வாடிக்கையாளர்களையும் , மற்றவர்களையும் தகவல்கள் விரைவில் சென்றடைய உதவி செய்கிறது .

    
    
    (Release ID: 1618682) Visitor Counter : 12
    
    
      Read this release in: Malayalam , English , Urdu , Marathi , Hindi , Bengali , Assamese , Punjabi , Gujarati , Odia , Telugu , Kannada