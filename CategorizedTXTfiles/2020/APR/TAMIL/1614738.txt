      புவி அறிவியல் அமைச்சகம்

      பருவமழை இந்த ஆண்டு இயல்பான அளவில் இருக்கும் என்று எதிர்பார்ப்பதாக இந்திய வானிலை ஆய்வுத் துறை தகவல்
      கேரளாவில் உள்ள திருவனந்தபுரத்தில் ஜூன் 1 அன்று பருவமழை தொடங்கும் என்று எதிர்பார்க்கப்படுகிறது.

      Posted On: 15 APR 2020 3:25PM by PIB Chennai

    பருவமழை இந்த ஆண்டு இயல்பான அளவில் இருக்கும் என்று எதிர்பார்ப்பதாக இந்திய வானிலை ஆய்வுத் துறை இன்று அறிவித்தது . " நாட்டில் தென்மேற்குப் பருவமழை ( ஜூனில் இருந்து செப்டம்பர் வரை ) மொத்தத்தில் இயல்பாக (96-104%) இருக்கும் என எதிர்பார்க்கப்படுகிறது ," என்று தன்னுடைய முதல்கட்ட நீண்டகால முன்னறிவிப்பில் இந்திய வானிலை ஆய்வுத் துறை தெரிவித்துள்ளது .


    காணொளி சுட்டி மூலம் ஊடக சந்திப்பில் பேசிய புவி அறிவியல் அமைச்சகத்தின் செயலாளர் டாக்டர் எம் ராஜீவன் , 2020 தென்மேற்கு பருவமழைக்கான இந்திய வானிலை ஆய்வுத் துறையின் நீண்டகால முன்னறிவிப்பை வெளியிட்டார் .


    இந்தியாவில் தென்மேற்குப் பருவமழையின் தொடக்கம் / வளர்ச்சி மற்றும் திரும்பப் பெறுதலுக்கான இயல்பு தேதிகளையும் இந்திய வானிலை ஆய்வுத் துறை வெளியிட்டது .


    நீண்ட கால சராசரி அளவுகளின் படி , பருவ மழை ( ஜூனில் இருந்து செப்டம்பர் வரை ) 100 சதவீதம் இருக்கும் ( மாதிரி பிழை 5 சதவீதம் ) என்று எதிர்பார்க்கப்படுவதாக டாக்டர் ராஜீவன் தெரிவித்தார் . 1961 முதல் 2010 வரையிலான காலகட்டத்துக்கான , நாட்டின் ஒட்டுமொத்தப் பருவ மழையின் நீண்ட கால சராசரி 88 சென்டிமீட்டர் ஆகும் .


    நாட்டில் விவசாயத்தை நம்பி இருக்கும் பொருளாதாரத்தை நிரப்பும் தென்மேற்கு பருவமழை காலம் , தெற்கு முனையான கேரளாவை ஜீன் முதல் வாரத்தில் பொதுவாக முதலில் தொட்டு , செப்டம்பரில் ராஜஸ்தானில் பின்வாங்கத் தொடங்கும் .


    கேரளாவில் உள்ள திருவனந்தபுரத்தில் ஜூன் 1 அன்று பருவமழை தொடங்கும் என்று எதிர்பார்க்கப்படுகிறது

    
    
    (Release ID: 1614738) Visitor Counter : 17
    
    
      Read this release in: English , Urdu , Marathi , Hindi , Manipuri , Bengali