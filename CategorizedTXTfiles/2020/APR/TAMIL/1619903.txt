      வீட்டு வசதி மற்றும் நகர்ப்புற வறுமை ஒழிப்பு அமைச்சகம்

      வீடு வாங்குவோர் நில வணிகத் தொழில்துறையினரின் நலனைப் பாதுகாக்கும் சிறப்பு நடவடிக்கைகள் குறித்து மத்திய வீட்டுவசதி மற்றும் நகர்ப்புற விவகாரத்துறை அமைச்சகம் விரைவில் ஆலோசனை வழங்கும் ; ஹர்தீப் சிங் பூரி
      Posted On: 29 APR 2020 8:07PM by PIB Chennai


    2016- ம் ஆண்டின் நில வணிகச் ( ஒழுங்குமுறை மற்றும் மேம்பாடு ) சட்டத்தின் ( ரெரா ) கீழ் அமைக்கப்பட்ட மத்திய ஆலோசனைக் குழுவின் அவசரக் கூட்டம் , மத்திய வீட்டு வசதி மற்றும் நகர்ப்புற விவகாரத்துறை ( தனிப்பொறுப்பு ) இணை அமைச்சர் திரு . ஹர்தீப் சிங் பூரி தலைமையில் இணைய வழியில் இன்று நடைபெற்றது . கோ விட் -19 ( கொரோனாவைரஸ் ) தொற்று பரவலால் நாடு முழுவதும் அமல்படுத்தப்பட்டுள்ள பொது முடக்கத்தால் , நில வணிகத் தொழிலில் ஏற்பட்டுள்ள பாதிப்பை ரெரா கீழ் தடுக்க முடியாத கட்டாய நிலையாகக் கருதுவது குறித்து விவாதிக்கப்பட்டது .


    இந்த நெருக்கடியான நிலையில் , கட்டுமானத் துறை சங்கத்தினர் உள்பட நிலவணிகத் தொழில் துறையினர் தங்களது பணியாளர்களுக்கு உணவு , உறைவிடம் , மருத்துவ வசதிகளுடன் ஊதியமும் வழங்க தேவையான நடவடிக்கைகளை எடுத்துள்ளதற்காக திரு . பூரி தமது பாராட்டுகளைப் பகிர்ந்து கொண்டார் . நில வணிகத் தொழில் துறையினருக்கு ஒழுங்குமுறை ஆணைய அதிகாரிகள் அளித்து வரும் முழு ஆதரவையும் அவர் சுட்டிக்காட்டினார் .


    கோவிட் -19 தொற்று பரவலால் நாடு முழுவதும் அமல்படுத்தப்பட்டுள்ள பொது முடக்கத்தால் , நில வணிகத் தொழில் துறையில் ஏற்பட்டுள்ள தாக்கம் குறித்து கூட்டத்தில் கவலை வெளியிடப்பட்டது . தற்போதைய நெருக்கடியால் ஏற்பட்டுள்ள மோசமான தாக்கத்திலிருந்து விடுபடுவதற்கு , நிலவணிகத் துறைக்கு சிறப்பு நிவாரணச் சலுகை அவசியம் என்ற கோரிக்கை விடுக்கப்பட்டது .


    விரிவான விவாதம் மற்றும் ஆலோசனைக்குப் பின்னர் , நில வணிகத் தொழில் சார்ந்த அனைவரின் நலனையும் கருத்தில் கொண்டு , பரிசீலிக்கப்படும் என்று கூட்டத்தில் கலந்து கொண்டவர்களுக்கு வீட்டு வசதித்துறை அமைச்சர் உறுதியளித்தார் . வீடு வாங்குவோர் மற்றும் அனைத்து நில வணிகத் தொழில் துறையினரின் நலனைப் பாதுகாக்கும் சிறப்பு நடவடிக்கைகள் குறித்து மத்திய வீட்டுவசதி மற்றும் நகர்ப்புற விவகாரத்துறை அமைச்சகம் விரைவில் மாநிலங்களுக்கு ஆலோசனை வழங்கும் என அவர் மேலும் தெரிவித்தார் .

    
    
    (Release ID: 1619903) Visitor Counter : 8
    
    
      Read this release in: Telugu , English , Urdu , Hindi , Assamese , Bengali , Punjabi , Gujarati