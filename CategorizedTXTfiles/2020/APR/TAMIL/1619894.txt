      ஊரக வளர்ச்சி அமைச்சகம்

      கோவிட்-19 தொற்று முன்னெச்சரிக்கை நடவடிக்கைகளை எடுக்கும் அதே சமயத்தில், வேலைவாய்ப்புகளை உருவாக்குவது, ஊரக வீட்டு வசதி, உள்கட்டமைப்பு வளர்ச்சி, கிராமப்புற வாழ்வாதாரங்களை வலுப்படுத்துதல் ஆகியவற்றை விரைந்து செயல்படுத்துமாறு அமைச்சர் நரேந்திர சிங் தோமர் மாநிலங்களைக் கேட்டுக்கொண்டார்
      Posted On: 29 APR 2020 8:36PM by PIB Chennai


    நாட்டில் கட்டுப்பாடுகள் இல்லாத பகுதிகளில் ஏப்ரல் , 20 ம் தேதி முதல் அனுமதிக்கப்பட்டுள்ள தளர்வுகளையும் , மகாத்மா காந்தி தேசிய ஊரக வேலை உறுதியளிப்புச் சட்டம் , பிரதமர் கிராமப்புற ஏழைகள் மறுவாழ்வு திட்டம் , பிரதமர் சாலைகள் திட்டம் , தேசிய ஊரக வாழ்வாதார திட்டம் ஆகியவை தொடர்பான பணிகள் இந்த பகுதிகளில் தொடங்கப்பட்டுள்ளதையும் கருத்தில் கொண்டு , மத்திய ஊரக வளர்ச்சி , பஞ்சாயத்து ராஜ் மற்றும் வேளாண்மை , விவசாயிகள் நல அமைச்சர் , திரு நரேந்திர சிங் தோமர் மற்றும் ஊரக வளர்ச்சி இணை அமைச்சர் , சாத்வி நிரஞ்சன் ஜோதி ஆகியோர் , மாநிலங்கள் மற்றும் யூனியன் பிரதேசங்களின் ஊரக வளர்ச்சி அமைச்சர்கள் மற்றும் சம்பந்தப்பட்ட அதிகாரிகளுடன் இரண்டு மணி நேர காணொலி காட்சி மூலம் இன்று பேசினனார் .


    நடப்பு நிதியாண்டில் ரூ . 36,400 கோடியை ஊரக வளர்ச்சி அமைச்சகம் ஏற்கனவே அவர்களுக்கு வழங்கியுள்ளதாக மாநிலங்கள் / யூனியன் பிரதேசங்களிடம் அவர் தெரிவித்தார் . மகாத்மா காந்தி தேசிய ஊரக வேலை உறுதியளிப்புச் சட்டத்தின் கீழ் ரூ . 33,300 கோடிக்கு அமைச்சகம் ஒப்புதல் அளித்திருந்த நிலையில் , கூலிகள் மற்றும் பொருள்கள் தொடர்பான முந்தைய ஆண்டுகளின் அனைத்து நிலுவைத் தொகைகளையும் செலுத்த அதிலிருந்து ரூ . 20,624 கோடி வழங்கப்பட்டுள்ளது . மகாத்மா காந்தி தேசிய ஊரக வேலை உறுதியளிப்புச் திட்டத்தின் கீழ் அனைத்து செல்வுகளையும் சந்திக்க ஜூன் 2020 வரை இந்த தொகை போதுமானதாகும் . பல்வேறு ஊரக வளர்ச்சி திட்டங்களுக்கு போதுமான நிதி ஆதாரங்கள் இருப்பதாக மாநிலங்கள் / யூனியன் பிரதேசங்களிடம் அமைச்சர் உறுதி அளித்தார் .


    நீர் வள அமைச்சகம் மற்றும் நில வளத் துறையின் திட்டங்களோடு தொடர்புடைய தண்ணீர் சேமிப்பு , நிலத்தடி நீர் மீள்நிரப்பு மற்றும் நீர்ப்பாசன பணிகள் மீது மகாத்மா காந்தி தேசிய ஊரக வேலை உறுதியளிப்புச் திட்டத்தின் கீழ் கவனம் செலுத்த வேண்டும் என்று அவர் வலியுறுத்தினார் .


    பிரதமர் ஏழைகள் மறுவாழ்வு திட்டத்தின் ( கிராமங்கள் ) கீழ் 2.21 கோடி வீடுகளுக்கு ஏற்கனவே ஒப்புதல் அளிக்கப்பட்டுள்ளதாக தகவல் தெரிவித்த அமைச்சர் , அதில் 1 கோடியே 86 ஆயிரம் வீடுகளுக்கான பணிகள் முடிவடைந்துள்ளதாக கூறினார் . 48 லட்சம் வீடுகளுக்கான மூன்றாம் மற்றும் நான்காம் தவணைகள் பயனாளிகளுக்கு ஏற்கனவே வழங்கப்பட்டுள்ளதாகவும் , அந்த வீடுகளை விரைவில் முடிக்க முன்னுரிமை அளிக்கப்பட வேண்டும் எனவும் அவர் வலியுறுத்தினார் .


    ***

    
    
    (Release ID: 1619894) Visitor Counter : 12
    
    
      Read this release in: English , Urdu , Hindi , Punjabi , Gujarati , Telugu