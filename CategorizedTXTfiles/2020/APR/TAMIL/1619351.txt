      உள்துறை அமைச்சகம்

      கொவிட்-19 பெருந்தொற்றின் காரணமாக நாட்டில் சிக்கித்தவிக்கும் இடம்பெயர்ந்த தொழிலாளர்கள் உட்பட, மாநிலங்களுக்கிடையேயான மக்களின் பயணத்துக்கு மத்திய அரசு ஆதரவளிக்கிறது
      Posted On: 29 APR 2020 6:25PM by PIB Chennai


    கொவிட் -19 ஐ எதிர்த்துப் போரிட அமலில் உள்ள பொது முடக்கக் கட்டுப்பாடுகளின் காரணமாக , இடம்பெயர்ந்த தொழிலாளர்கள் , சுற்றுலாப் பயணிகள் , மாணவர்கள் மற்றும் இதர மக்கள் நாட்டின் பல்வேறு பகுதிகளில் சிக்கித் தவித்து வருகிறார்கள் . தற்போது , இந்த சிக்கித் தவிக்கும் நபர்களின் சாலை வழிப் பயணத்தை மத்திய அரசு அனுமதித்துள்ளது . தொடர்புடைய மாநிலங்கள் ஒருவருக்கொருவர் தொடர்பு கொண்டு ஒத்துக்கொண்ட பின்னர் , இவர்கள் ஒரு மாநிலம் / யூனியன் பிரதேசத்தில் இருந்து இன்னொரு மாநிலம் / யூனியன் பிரதேசத்துக்கு பயணிக்க அனுமதிக்கப்படுவர் .


    அவர்கள் தங்களது இலக்குகளை அடைந்தவுடன் , உள்ளூர் அதிகாரிகள் இவர்களை மதிப்பீடு செய்து , மருத்துவமனையில் தனிமைப்படுத்துதல் தேவைப்படாத பட்சத்தில் , வீட்டு தனிமைப்படுத்தலில் இருக்குமாறு அறிவுறுத்தப்படுவார்கள் எனவும் முடிவெடுக்கப்பட்டுள்ளது . குறிப்பிட்ட கால இடைவெளியில் இவர்களுக்கு சுகாதாரப் பரிசோதனைகள் செய்யப்பட்டு வீட்டுக் கண்காணிப்பில் வைக்கப்படுவார்கள் .


    இந்தக் காரணத்துக்காக , ஆரோக்ய சேது செயலியைப் பயன்படுத்த இந்த நபர்களை ஊக்கப்படுத்த மாநிலங்கள் / யூனியன் பிரதேசங்கள் கேட்டுக் கொள்ளப்பட்டுள்ளன . இதன் மூலம் இவர்களின் சுகாதார நிலைமையைக் கண்காணித்துப் பின்தொடரலாம் .


    மாநிலங்கள் / யூனியன் பிரதேசங்களுக்கு அனுப்பப்பட்டுள்ள அதிகாரப்பூர்வ கடிதத்தை காண இங்கே சொடுக்கவும் : http://164.100.117.97/WriteReadData/userfiles/MHA%20Order%20on%2029.4.2020%20on%20Movement%20of%20Stranded%20persons.pdf

    
    
    (Release ID: 1619351) Visitor Counter : 34
    
    
      Read this release in: English , Urdu , Hindi , Marathi , Assamese , Bengali , Manipuri , Punjabi , Gujarati , Odia , Telugu , Kannada , Malayalam