      அறிவியல் மற்றும் தொழில்நுட்பத்துறை

      அறிவியல், தொழில்நுட்ப இடையீடுகளின் துணையுடன், அறிவியல் மற்றும் தொழில்நுட்பத் துறை ஆதரவு பெற்ற அரசு சார்பற்ற அமைப்புகளின் கட்டமைப்பு, கொவிட்-19ஐ சமூக அளவில் சமாளிக்கிறது.
      Posted On: 22 APR 2020 5:37PM by PIB Chennai


    அறிவியல் மற்றும் தொழில்நுட்பத் துறையின் பிரிவான சமமான அதிகாரம் மற்றும் வளர்ச்சிக்கான அறிவியலின் ( Science For Equity Empowerment and Development - SEED ) ஆதரவு பெற்ற , இந்தியாவின் 22 மாநிலங்களில் உள்ள அறிவியல் மற்றும் தொழில்நுட்ப வலுப்பெற்ற அரசு சார்பற்ற அமைப்புகளின் கட்டமைப்புகள் , பல்வேறு அறிவியல் மற்றும் தொழில்நுட்ப இடையீடுகள் மூலம் கொவிட் -19 ஐ கட்டுப்படுத்தவும் , பல்வேறு மாநிலங்களிலும் அதற்கும் கீழுள்ள நிலைகளிலும் அரசின் முயற்சிகளுக்கு உதவி செய்திடவும் தங்கள் திறன்களை வெளிப்படுத்தியுள்ளன .


    முதன்மை அறிவியல் ஆலோசகர் அலுவலகத்தின் வழிகாட்டுதல்களுக்கு இணங்கி , தோராயமாக 1,20,000 முகக்கவசங்கள் இந்திய அரசுக்காகத் தயாரிக்கப்பட்டு , அவை கொவிட் -19 பாதிப்பு அதிகமுள்ள ஆந்திரப்பிரதேசம் , தில்லி , குஜராத் , ஹிமாச்சல் பிரதேசம் , கர்நாடகா , கேரளா , மத்தியப்பிரதேசம் , மாகாராஷ்டிரா , மணிப்பூர் , ராஜஸ்தான் , உத்தரகாண்ட் , உத்திரப்பிரதேசம் , தமிழ்நாடு , தெலங்கானா , திரிபுரா , மேற்கு வங்கம் ஆகிய மாநிலங்களுக்கும் இதர இடங்களுக்கும் , 30 அரசு சார்பற்ற அமைப்புகள் மற்றும் சமுதாயம் சார்ந்த அமைப்புகளைக் கொண்ட கட்டமைப்பின் மூலம் விநியோகிப்பட்டன . அரசு சார்பற்ற அமைப்புகளின் வலைப்பின்னலைச் சேர்ந்த இதர உறுப்பினர்களும் இதைத் தொடருமாறு பணிக்கப்பட்டுள்ளனர் .


    புதுமையான திறமூல வடிவமைப்பின் மூலம் தயாரிக்கப்பட்ட முப்பரிமாண அச்சிடப்பட்ட முகக்கவசங்கள் மகாராஷ்டிராவில் உள்ள 2500 காவல் துறையினருக்கும் , முன்னிலை சுகாதாரப் பணியாளர்களுக்கும் வழங்கப்பட்டன .


    வரும் இரு வாரங்களில் 3,00,000 முகமூடிகள் , 3,000 முகக்கவசங்கள் , 15,000 லிட்டர்கள் கிருமி நாசினி மற்றும் 5,000 லிட்டர்கள் கை கழுவும் திரவம் ஆகியவற்றைத் தயாரிப்பதற்கான வேலைகள் துரிதப்படுத்தப்பட்டுள்ளன . மாநில ஊரக வாழ்வாதாரத் திட்டத்தையும் ஈடுபடுத்தி , பெண்கள் சுய உதவிக்குழுக்கள் , விவசாய மன்றங்கள் மற்றும் இளைஞர்களை ஒன்று திரட்டுவதன் மூலம் இந்தப் பொருள்கள் விநியோகிக்கப்படுகின்றன . அரசு சார்பற்ற அமைப்புகளின் கட்டமைப்புகள் மூலம் பெருந்தொற்றைக் கட்டுப்படுத்துவதற்கு அவசியமான இந்த இடையீடுகள் குறித்து விழிப்புணர்வும் , சமுகங்களின் திறனும் கட்டமைக்கப்படுகின்றன


    ***

    
    
    (Release ID: 1617451) Visitor Counter : 10
    
    
      Read this release in: English , Gujarati , Urdu , Hindi , Punjabi , Telugu , Kannada