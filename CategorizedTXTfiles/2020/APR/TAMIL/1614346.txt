      சுகாதாரம் மற்றும் குடும்ப நலத்துறை அமைச்சகம்

      கோவிட் – 19 தொற்று பற்றிய கூடுதல் விவரங்கள்
      Posted On: 13 APR 2020 6:37PM by PIB Chennai


    நாட்டில் கொரானா வைரஸை எதிர்த்துப் போராடுவதற்காக , மத்திய அரசு , மாநிலங்கள் மற்றும் யூனியன் பிரதேசங்களுடன் இணைந்து கொரானா வைரஸ் பரவலைத் தடுக்கவும் , கட்டுக்குள் கொண்டுவரவும் பல்வேறு நடவடிக்கைகளை எடுத்து வருகிறது . இந்த நடவடிக்கைகள் தொடர்ந்து உயர்மட்ட அதிகாரிகளின் வாயிலாக கண்காணிக்கப்படுகின்றது .


    சுகாதார குடும்ப நலன் மற்றும் அறிவியல் தொழில்நுட்ப அமைச்சர் டாக்டர் ஹர்ஷ் வர்தன் , அறிவியல் மற்றும் தொழில் துறை ஆராய்ச்சி குழுமத்தின் தலைமை இயக்குநர் மற்றும் 38 ஆய்வக இயக்குநர்கள் முன்னிலையில் கொரானா வைரஸ் ஆராய்ச்சி முயற்சிகளை ஆய்வு செய்தார்.


    அறிவியல் மற்றும் தொழில் துறை ஆராய்ச்சி கவுன்சில் முக்கிய தனியார் தொழில் துறை , பொதுத்துறை நிறுவனங்கள் , துறைகள் மற்றும் மைக்ரோ , சிறு மற்றும் நடுத்தர நிறுவனங்களின் அமைச்சகங்களுடன் இணைந்து செயல்பட்டதில் ஐந்து விஷயங்களை அடையாளம் கண்டுள்ளனர்:

      * டிஜிட்டல் முறையில் மூலக்கூறுகளை கண்காணித்தல்

      * விரைவாகவும் குறைந்த செலவிலும் கண்டறிதல்


      * புதிய மருந்துகள் , மருந்துகளின் மறுபயன்பாடு அதனுடன் தொடர்புடைய உற்பத்தி செயல் முறைகள்


      * மருத்துவமனை உபகரணங்கள் , தனிப்பட்டோரின் பாதுகாப்பு உபகரணங்கள்


      * அனைத்து விநியோக தொடர்புகள் மற்றும் அதன் நிர்வாக அமைப்புகள்


    கொரானா வைரஸ் தொற்றுக்கு மாவட்ட நிர்வாக அளவில் சரியான நேரத்தில் தீர்வுகாண , சுகாதார மற்றும் குடும்ப நல அமைச்சகம் அதிநவீன தொழில்நுட்பத்தைப் பயன்படுத்துகிறது .


    ஓன்று பட்ட கட்டளை மற்றும் கட்டுப்பாட்டு மையங்கள் , விரைவு நடவடிக்கைக் குழுவுடன் ஒருங்கிணைந்து பணியாற்றி வருகின்றன .


    நோயாளிகள் கண்டறியப்பட்ட 15 மாநிலங்களில் உள்ள 25 மாவட்டங்களிலும் இந்த திட்டத்தை செயல்படுத்தியது அபரிதமான முடிவுகளைத் தரத் தொடங்கியது. இந்த மாவட்டங்களில் கடந்த 14 நாட்களில் புதிதாக எந்தவொரு நபருக்கும் நோய்தொற்று பதிவாகவில்லை , மேலும் எதிர்காலத்தில் எவருக்கும் நோய் தொற்று எதுவும் ஏற்படக்கூடாது என்பதற்காக தீவிர கண்காணிப்பில் இயங்கி வருகின்றன.


    ஏப்ரல் 10 ஆம் தேதி நிலவரப்படி , பிரதான் மந்திரி கரிப் கல்யாண் திட்டத்தின் கீழ் 30 கோடிக்கும் மேற்பட்ட ஏழை மக்கள் கோவிட்- 19 தொற்றினால் ஏற்பட்ட ஊரடங்கு தாக்கத்திலிருந்து தங்களைப் பாதுகாக்க ரூ 28,256 கோடி நிதி உதவி பெற்றுள்ளனர்.அதன் விவரங்கள் பின்வருமாறு:

      * பிரதான் மந்திரி ஜன் தன் யோஜனாவில் கணக்கு வைத்திருக்கும் 19.86 கோடி பெண்கள் ரூ 9930 கோடி பெற்றுள்ளனர் .

      * பிரதான் மந்திரி கிசான் சம்மன் நிதி யி ன் கீழ் , 6.93 கோடி விவசாயிகள் ரூ 13,855 கோடி பெற்றுள்ளனர் .


      * 2.82 கோடி விதவைகள் , மூத்த குடிமக்கள் மற்றும் திறனாளிகள் ரூ 1405 கோடி பெற்றுள்ளனர் .


      * 2.16 கோடி கட்டட மற்றும் உள்கட்டமைப்பு தொழிலாளர்களுக்கு ரூ 3066 கோடி வழங்கப்பட்டுள்ளது .


    கொரோனா வைரஸ் தொற்றிக் கொள்ளும் அபாயத்தை அறிந்து கொள்வதற்காக , குடிமக்களுக்கு “ ஆரோக்ய சேது ” என்ற கை பேசி செயலி 11 மொழிகளில் வடிவமைக்கப்பட்டு , 3.5 கோடி பயனாளர்களை சென்றடைந்துள்ளது.


    27 மாநிலங்களில் உள்ள மாநில கிராமப்புற வாழ்வாதார பணிகளின் கீழ் , 78,373 சுய உதவிக்குழு உறுப்பினர்களால் 1.96 கோடி முகக்கவசங்கள் தயாரிக்கப்பட்டுள்ளன. தேசிய மாணவர் படையின் தன்னார்வளர்கள் , சிவில் நிர்வாகத்திற்கு உதவுகிறார்கள். கோவிட் -19 தொற்றுக்கு எதிரான போராட்டத்தில் பங்களிக்க 50,000 க்கும் மேற்பட்டோர் முன்வந்துள்ளனர்.


    நேற்று மேலும் 796 நபர்களுக்கு புதிதாக நோய் தொற்று கண்டறியப் பட்டதுடன் , நாட்டில் மொத்தம் 9152 பேர் கோவிட்- 19 தொற்றினால் பாதிக்கப்பட்டுள்ளதாக உறுதி செய்யப்பட்டுள்ளது. இன்றைய நிலவரப்படி , 857 நபர்கள் குணமடைந்து வீடுதிரும்பியுள்ள நிலையில் 308 இறப்புகள் பதிவாகியுள்ளன.


    கோவிட் -19 தொடர்பான தொழில்நுட்ப பிரச்சினைகள் , வழிகாட்டுதல்கள் மற்றும் ஆலோசனைகள் குறித்த அனைத்து உண்மையான தகவல்களை உடனுக்குடன் தெரிந்துகொள்ள https://www.mohfw.gov.in/ என்ற வலைதளத்தை பார்வையிடவும்


    ***********************

    
    
    (Release ID: 1614346) Visitor Counter : 27
    
    
      Read this release in: Assamese , English , Urdu , Hindi , Marathi , Manipuri , Bengali , Punjabi , Gujarati , Odia , Telugu , Kannada , Malayalam
    
    
    

*