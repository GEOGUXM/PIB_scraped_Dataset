      தொழிலாளர் மற்றும் வேலைவாய்ப்பு அமைச்சகம்

      மார்ச், 2020 சம்பள மாதத்துக்கான மின்னணு செலுத்து சீட்டு மற்றும் திரும்பி செலுத்துதலுக்கான (ECR) கடைசி தேதி 15.04.2020ல் இருந்து 15.05.2020 வரை நீட்டிப்பு.
      Posted On: 15 APR 2020 5:48PM by PIB Chennai


    கொவிட் -19 உருவாக்கி இருக்கும் வரலாறு காணாத நிலைமையையும் , கொவிட் -19 இன் பரவலையும் கருத்தில் கொண்டு 24.03.2020 நள்ளிரவு முதல் மத்திய அரசு அறிவித்துள்ள பொது முடக்கத்தின் காரணமாக , தங்களுடைய ஊழியர்களுக்கு 2020 மார்ச் மாதத்திற்கான ஊதியத்தை வழங்கியிருக்கும் வேலையளிப்போருக்கு (employers) மார்ச் , 2020 சம்பள மாதத்துக்கான மின்னணு செலுத்து சீட்டு மற்றும் திரும்பிச் செலுத்துதலுக்கான (ECR) கடைசி தேதி 15.04.2020 இல் இருந்து 15.05.2020 வரை நீட்டிக்கப்பட்டுள்ளது .


    மார்ச் , 2020 இல் இதற்கான கடைசி தேதி சாதாரணமாக 15.04.2020 ஆகும் , எனவே ஊழியர் வருங்கால வைப்பு நிதி , இதர விதிகள் சட்டத்தின் , 1952 (EPF & MP Act, 1952) கீழ் வரும் நிறுவனங்களுக்கு மார்ச் , 2020 க்கான பங்களிப்பு செலுத்துதல் மற்றும் நிர்வாக செலவுகளில் இருந்து 30 நாள் சலுகைக் காலம் வழங்கப்படுகிறது .


    தங்களுடைய ஊழியர்களுக்கு மார்ச் , 2020 க்கான ஊதியத்தை வழங்கி விட்ட நிறுவனங்களின் முதலாளிகளுக்கு ஆதரவும் , நிவாரணமும் அளிக்கவும் , கொவிட் -19 பெருந்தொற்று சமயத்தில் தங்கள் ஊழியர்களுக்கு சம்பளம் வழங்கிய வேலையளிப்போருக்கு (employers) ஊக்கமளிக்கவுமாக தொழிலாளர் மற்றும் வேலைவாய்ப்பு அமைச்சகத்தின் மேற்கண்ட இந்த முடிவு எடுக்கப்பட்டுள்ளது . பிரதமரின் ஏழைகள் மறுவாழ்வுத் திட்டத்தின் நோக்கத்தைக் கருத்தில் கொண்டு , வேலைவாய்ப்பில் ஏற்படும் இடர்ப்பாடுகளைத் தடுக்கவும் , பெருந்தொற்றுக்கு எதிராகப் போராடுவதற்கு தொழிலாளிகளுக்கு உதவி செய்யவும் , அவர்களின் வருமானத்தை உறுதி செய்யும் நோக்கிலும் இந்த நடவடிக்கை எடுக்கப்பட்டது .


    மின்னணு செலுத்து சீட்டு மற்றும் திரும்பிச் செலுத்துதலிலிருந்து வழுவாமல் 5 கோடி ஊழியர்களுக்கு ஊதியம் வழங்குவதற்கு , 6 லட்சம் நிறுவனங்களுக்கு இந்த நிவாரணம் பலன் அளிக்கும் .

    
    
    (Release ID: 1614795) Visitor Counter : 15
    
    
      Read this release in: Assamese , Punjabi , Marathi , English , Urdu , Hindi , Bengali , Gujarati , Odia , Telugu , Kannada