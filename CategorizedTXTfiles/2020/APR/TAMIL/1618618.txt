      பணியாளர் நலன், பொதுமக்கள் குறை தீர்ப்பு மற்றும் ஓய்வூதியங்கள் அமைச்சகம்

      அரசு ஊழியர்களின் ஓய்வு பெறும் வயதைக் குறைக்கும் எண்ணம் இல்லை, அப்படி எந்த ஒரு திட்டமும் அரசின் எந்த மட்டத்திலும் விவாதிக்கப்படவோ அல்லது சிந்திக்கப்படவோ இல்லை: டாக்டர். ஜிதேந்திர சிங்
      Posted On: 26 APR 2020 7:02PM by PIB Chennai


    அரசு ஊழியர்களின் ஓய்வு பெறும் வயதை 50 ஆக குறைக்க அரசு திட்டமிட்டு வருவதாக ஊடகங்களின் ஒரு பிரிவில் வந்த செய்திகளை திட்டவட்டமாக மறுத்த மத்திய வட கிழக்கு மாகாண வளர்ச்சி அமைச்சக இணை அமைச்சர் ( தனிப்பொறுப்பு ), பிரதமர் அலுவலகம் , பணியாளர்கள் , பொதுமக்கள் குறைகள் , ஓய்வூதியம் , அணு சக்தி மற்றும் விண்வெளித்துறை இணை அமைச்சர் , டாக்டர் . ஜிதேந்திர சிங் , ஓய்வு பெறும் வயதைக் குறைக்கும் எந்த எண்ணமும் இல்லை என்றும் , அப்படி எந்த ஒரு திட்டமும் அரசின் எந்த மட்டத்திலும் விவாதிக்கப்படவோ அல்லது சிந்திக்கப்படவோ இல்லை என்றும் தெரிவித்தார் .


    அரசு வட்டாரங்களை அல்லது பணியாளர் மற்றும் பயிற்சித் துறையை மேற்கோள் காட்டி , இப்படி ஒரு தவறான தகவலை சில தூண்டப்பட்ட சக்திகள் , ஊடகத்தின் ஒரு பிரிவில் கடந்த சில நாட்களாக மீண்டும் மீண்டும் பரப்பி வருவதாக டாக்டர் . ஜிதேந்திர சிங் கூறினார் . தொடர்புடையவர்களின் மனதில் உள்ள குழப்பத்தைக் களைய ஒவ்வொரு தடவையும் சரியான மறுப்பு தெரிவிக்கப்படுவதாக அவர் தெரிவித்தார் . நாடு கொரோனா நெருக்கடியை சந்தித்து வரும் போது அந்தப் பெருந்தொற்றை சிறப்பாக கையாள்வதற்காக ஒட்டு மொத்த உலகமும் பிரதமர் திரு . நரேந்திர மோடியைப் புகழ்ந்து வரும் வேளையில் , இவ்வாறான ஊடகச் செய்திகளை விதைத்து அரசு செய்து வரும் அனைத்து நல்ல செயல்களையும் இருட்டடிப்பு செய்ய சில சக்திகள் தீய எண்ணங்களோடு செயல்படுவது துரதிர்ஷ்டவசமானது என்று அவர் தெரிவித்தார் .


    ***
    

    
    (Release ID: 1618618) Visitor Counter : 14
    
    
      Read this release in: English , Urdu , Marathi , Hindi , Assamese , Manipuri , Bengali , Punjabi , Gujarati , Odia , Telugu