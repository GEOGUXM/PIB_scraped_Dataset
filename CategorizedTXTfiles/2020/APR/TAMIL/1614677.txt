      பணியாளர் நலன், பொதுமக்கள் குறை தீர்ப்பு மற்றும் ஓய்வூதியங்கள் அமைச்சகம்

      ஜம்மு-காஷ்மீரில் தினசரி 350 மாதிரிகளுக்கும் மேலாக கோவிட்-19 தொற்று பரிசோதனை செய்யும் திறன் அதிகரிப்பு: டாக்டர் ஜிதேந்திர சிங்
      Posted On: 14 APR 2020 8:19PM by PIB Chennai


    ஜம்மு -காஷ்மீரில் கோவிட்-19 தொற்று பரிசோதனை மேற்கொள்ளும் திறன், தினசரி 350-க்கும் மேலான மாதிரிகள் என்ற அளவுக்கு உயர்ந்திருப்பதாக மத்திய அமைச்சர் டாக்டர் ஜிதேந்திர சிங் கூறினார். இது மிகப்பெரும் சாதனை. ஏனெனில், இரண்டு-மூன்று வாரங்களுக்கு முன்பு, தினசரி 50 மாதிரிகளை பரிசோதனை செய்யும் அளவே திறன் இருந்தது.


    ஜம்மு -காஷ்மீரில் உள்ள கோவிட் சுகாதார வசதிகள் குறித்து ஆடியோ மூலம் விரிவான ஆலோசனை நடத்திய டாக்டர் ஜிதேந்திர சிங், சுகாதாரத் துறையினர் மற்றும் யூனியன் பிரதேச மருத்துவத் துறையில் ஆர்வமுடன் பணியாற்றிவரும் குழுவினருக்கு பாராட்டு தெரிவித்தார்.


    மேலும் , ஏற்கனவே இருந்ததைவிட, தற்போது அதிக அளவிலானோருக்கு நோய்த் தொற்று குறித்து முடிவு செய்யப்படுவதற்கான காரணத்தை டாக்டர் ஜிதேந்திர சிங் எடுத்துரைத்தார். முன்னதாக, தினசரி 50 மாதிரிகளை சோதனைக்கு அனுப்புவதற்கே சிரமம் இருந்த நிலையில், தற்போது குறைந்த நாட்களுக்குள் 7 முதல் 8 மடங்கு அதிகரித்திருப்பதாக அவர் கூறினார்.


    பல்வேறு மாநிலங்கள் மற்றும் யூனியன் பிரதேசங்களுடன் பார்க்கும்போது , கோவிட்-19 தொற்று வடிவில் திடீரென உருவாகியுள்ள சவால்களை எதிர்கொள்வதில், தனது சுகாதார வசதிகளை ஜம்மு-காஷ்மீர் வேகமாக மேம்படுத்தியுள்ளதாக டாக்டர் ஜிதேந்திர சிங் கூறினார். உதாரணமாக, தனிமைப்படுத்துவதற்கான படுக்கைகளின் எண்ணிக்கையை 1,533-லிருந்து 2,372-ஆக அதிகரித்துள்ளதாக அவர் கூறினார். கூடுதலாக 1,689 படுக்கைகளை அமைப்பதற்கான பணிகள் நடைபெற்று வருவதாகவும் ஜிதேந்திர சிங் கூறினார்.

    
    
    (Release ID: 1614677) Visitor Counter : 8
    
    
      Read this release in: Punjabi , English , Urdu , Hindi , Gujarati , Telugu , Kannada