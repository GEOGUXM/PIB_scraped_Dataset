      நிதி அமைச்சகம்

      உலக வங்கி – சர்வதேச நிதி நிறுவனத்தின் வளர்ச்சிக் குழு கூட்டத்தில் கலந்து கொண்டார் நிதி அமைச்சர் நிர்மலா சீதாராமன்
      Posted On: 17 APR 2020 7:44PM by PIB Chennai


    உலக வங்கி – சர்வதேச நிதி நிறுவனத்தின் வளர்ச்சிக் குழுவின் 101 வது கூட்டத்தில் மத்திய நிதி அமைச்சர் திருமதி . நிர்மலா சீதாராமன் காணொளி காட்சி மூலம் இன்று கலந்து கொண்டார் . கோவிட் -19 தொற்றால் ஏற்பட்டுள்ள நெருக்கடிக்கு உலக வங்கியின் நடவடிக்கைகள் , கோவிட் -19 கடன் முயற்சி , சர்வதேச வளர்ச்சி முகமை நாடுகளுக்கு ஆதரவான நடவடிக்கைகளுக்கு சர்வதேச அழைப்பு ஆகியவை இந்த நிகழ்ச்சியின் முக்கிய அம்சங்களாகும் .


    வளர்ச்சிக் கூட்டத்தில் பேசிய திருமதி . நிர்மலா சீதாரமன் , மக்கள் தொகையை வைத்துப் பார்க்கும் போது , இந்தியா ஒரு மிகப்பெரிய கோவிட் அபாயப் பகுதியாக மாறி இருக்கும் என தெரிவித்தார் .


    சுகாதார பணியாளர்களுக்கு காப்பீடு , பண பரிமாற்றங்கள் , இலவச உணவு மற்றும் சமையல் எரிவாயு விநியோகம் ; மற்றும் பாதிக்கப்பட்ட தொழிலாளர்களுக்கு சமூக பாதுகாப்பு நடவடிக்கைகள் உள்ளிட்ட 23 பில்லியன் அமெரிக்க டாலர்கள் மதிப்பில் ஆதரவு நடவடிக்கைகளை அரசு அறிவித்துள்ளதாக நிதி அமைச்சர் தெரிவித்தார் .


    உலக சமூகத்தின் பொறுப்புள்ள குடிமக்களாக , தேவையுள்ள நாடுகளுக்கு முக்கிய மருந்துகளை நாங்கள் வழங்கிக் கொண்டிருக்கிறோம் , தேவைப்பட்டால் இன்னும் தொடர்ந்து வழங்குவோம் என்று திருமதி . சீதாராமன் கூறினார் . விரைவுப் பாதை கோவிட் 19 தொற்றுக்கு எதிரான நடவடிக்கையை எடுத்ததற்காக உலக வங்கி குழுமத்தின் துரித நடவடிக்கையையும் , திறனையும் அவர் பாராட்டினார் .


    ***

    
    
    (Release ID: 1615679) Visitor Counter : 13
    
    
      Read this release in: English , Urdu , Marathi , Hindi , Bengali , Assamese , Punjabi , Gujarati , Telugu , Kannada