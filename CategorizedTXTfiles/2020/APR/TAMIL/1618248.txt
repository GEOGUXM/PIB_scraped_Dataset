      ரெயில்வே அமைச்சகம்

      இந்திய ரயில்வேயில் ரயில்பெட்டி தயாரிப்பு மீண்டும் சூடு பிடிக்கிறது
      Posted On: 25 APR 2020 4:23PM by PIB Chennai


    தேசிய பொது முடக்கம் அமல்படுத்தப்பட்டு 28 நாட்களுக்கு பிறகு , கபுர்தாலாவில் உள்ள இந்திய ரயில்வேயின் தயாரிப்பு பிரிவான ரயில் பெட்டி தொழிற்சாலை ஏப்ரல் 23 ம் தேதி அன்று தனது தயாரிப்பு பணியை மீண்டும் தொடங்கியது . கோவிட் -19 தொற்றுக்கு எதிரான இடைவிடாத போரில் , உள்துறை அமைச்சகம் மற்றும் உள்ளூர் நிர்வாகம் வெளியிட்ட அனைத்து பாதுகாப்பு முன்னெச்சரிக்கைகள் , வழிமுறைகள் மற்றும் உத்தரவுகளை பின்பற்றி தொழிற்சாலை திறக்கப்பட்டது . ரயில் பெட்டி தொழிற்சாலை வளாகத்தில் உள்ள நகர் பகுதியில் வசிக்கும் 3744 பணியாளர்கள் பணியில் சேர அனுமதிக்கப்பட்டனர் . உள்துறை அமைச்சகத்தின் வழிகாட்டுதல்கள் மற்றும் மாநில அரசுகளின் அறிவுரைகளின் படி , இந்திய ரயில்வேயின் இதர தயாரிப்பு பிரிவுகள் அறிவுறுத்தப்படும் நேரத்தில் உற்பத்தியை தொடங்கும் .


    உற்பத்திக்கான ஆதாரங்கள் அளவாக இருந்த போதும் , கபுர்தாலாவில் உள்ள ரயில் பெட்டி தொழிற்சாலை இரு வேலை நாட்களில் இரண்டு பெட்டிகளை தயாரித்தது . அதிக திறன் கொண்ட சரக்கு பெட்டி ஒன்றும் , சரக்கு மற்றும் மின் ஆக்கி வாகனம் ஒன்றும் ஏப்ரல் 23 ம் தேதி அன்றும் 24 ம் தேதி அன்றும் தயாரிக்கப்பட்டன .


    ***

    
    
    (Release ID: 1618248) Visitor Counter : 26
    
    
      Read this release in: English , Urdu , Hindi , Marathi , Manipuri , Bengali , Punjabi , Gujarati , Telugu , Kannada