      அறிவியல் மற்றும் தொழில்நுட்பத்துறை

      நோய்க்கிருமிகளைத் திறம்படக் கண்டு பிடிப்பதற்கான மலிவு விலைக்கருவியைக் அகர்கர் ஆராய்ச்சி நிறுவன ஆராய்ச்சியாளர்கள் உருவாக்கியுள்ளனர்.
      Posted On: 19 APR 2020 2:13PM by PIB Chennai


    பாக்டீரியாவை விரைவாகக் கண்டுபிடிக்கும் அதிவுணர்வு மலிவு விலைக் கருவியை புனேயில் உள்ள , மத்திய அரசின் அறிவியல் தொழில்நுட்பத் துறையின் அகர்கர்
    ஆராய்ச்சி நிறுவனம் உருவாகியுள்ளது . கையில் எடுத்துச் செல்லக்கூடிய
    அளவில் உள்ள இந்தக் கருவி ஒரு மில்லி லிட்டர் அளவிலான மாதிரியில் இருந்து பத்து பாக்டீரியா செல்களே இருந்தாலும் கூட அவற்றை 30 நொடிகளில் கண்டுபிடிக்கக்
    கூடியது . தற்போது ஆராய்ச்சியாளர்கள் எஸ்கரிஷியா கோலை , சால்மோனெல்லா , டைபிமூரியம் ஆகிய நுண்ணுயிரிகளைக் ஒரே சமயத்தில் கண்டுபிடிக்கும் முறையைக் காண நடவடிக்கை எடுத்து வருகிறார்கள் .
    
    சாதாரண நோய்களை ஏற்படுத்தும் எஸ்கரிஷியா கோலை , சால்மோனெல்லா , டைபிமூரியம் ஆகியவற்றை தனித்தனியாகவும் ஒரே சமயத்திலும் இந்த நிறுவனத்திலேயே தயாரிக்கப்பட்ட செயற்கை பெப்டைடு மூலம் கண்டுபிடிக்க இயலும் . இந்த பெப்டைடுகள் கண்டறியும் தனிமமாகச் செயல்பட்டு குறிப்பிட்ட தன்மை
    கண்டுபிடிப்பிற்கு வழிவகுக்கிறது . மேலும் இந்த பெப்டைடுகள் குறிப்பிட்ட
    பாக்டீரியாவை மட்டுமே கண்டுபிடிக்கக் கூடியவை என்பதால் தவறான முடிவுகள் வெளிவர வாய்ப்பு மிக மிகக் குறைவே .
    
    நுண்கிருமியை மோப்பம் பிடித்துக் காணும் இந்தக் கருவி மிகவும் மலிவானது .
    இக்கருவியைத் தயாரிப்பதற்கான மூலப்பொருள்கள் எளிதில் கிடைக்கின்றன .
    தற்போது எஸ்கரிஷியா கோலை , சால்மோனெல்லா , டைபிமூரியம் ஆகிய
    நுண்ணுயிரிகளைக் ஒரே சமயத்தில் கண்டுபிடிக்கும் முறையில் ஈடுபட்டுள்ள
    விஞ்ஞானிகள் , லேம்ப் ( அதாவது வளையம் வழியிலான ஒரே வெப்பநிலை பெருக்கம் )
    எனப்படும் ஒரு சோதனைக் குழாய் நுட்பத்தின் மூலம் டி என் ஏ - க்களை
    உருப்பெருக்கிக் காண்கிறார்கள் . சில நோய்தொற்றுக்களைக் கண்டுபிடிக்க இது
    மலிவான மாற்றுமுறை ஆகும் . இந்த ஆய்வுப்பணிக்கு இந்திய மருத்துவ
    ஆராய்ச்சி சபை – (ICMR) , நிதி வழங்குகிறது .
    
    இதுகுறித்த மேல் விவரங்களுக்கு புனே , அகர்கர் ஆராய்ச்சி நிறுவனத்தின் நானோ உயிரி அறிவியல் குழுவின் விஞ்ஞானி டாக்டர் . தனஞ்ஜெய் போடாஸ் ( dsbodas@aripune.org ) 020-25325127) , அல்லது அதன் தற்காலிக இயக்குநர் டாக்டர் . தாக்கேபல்கர் ( director@aripune.org , pkdhakephalkar@aripune.org , 020-25325002)
    ஆகியோரை அணுகலாம் .

    
    
    (Release ID: 1616359) Visitor Counter : 7
    
    
      Read this release in: English , Urdu , Hindi , Marathi , Bengali