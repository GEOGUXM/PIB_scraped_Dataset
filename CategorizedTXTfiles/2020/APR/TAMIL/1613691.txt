      குறு சிறு மற்றும் நடுத்தர தொழில் துறை அமைச்சகம்

      இரட்டை அடுக்கு கதர் முகக்கவசங்களை உருவாக்கியுள்ள காதி மற்றும் கிராமப்புறத் தொழிற்சாலைகள் ஆணையம், அதிக அளவிலான தருவிப்பு ஆணைகளைப் பெற்றுள்ளது
      Posted On: 12 APR 2020 5:31PM by PIB Chennai


    இரட்டை அடுக்கு கதர் முகக்கவசம் ஒன்றை வெற்றிகரமாக உருவாக்கியுள்ள காதி மற்றும் கிராமப்புறத் தொழிற்சாலைகள் ஆணையம் , அதை அதிக அளவில் விநியோகிப்பதற்கான தருவிப்பு ஆணைகளைப் பெற்றுள்ளது . அதன் வெற்றிக்கு மேலும் வலு சேர்க்கும் விதமாக , ஜம்மு , காஷ்மீர் அரசுக்கு மட்டுமே 7.5 லட்சம் கவசங்களை வழங்க ஒரு ஆர்டரை அது பெற்றுள்ளது . இதில் , 5 லட்சம் முகக்கவசங்கள் ஜம்மு மாவட்டத்துக்கும் , ஒரு லட்சத்து நாற்பதாயிரம் புல்வாமா மாவட்டத்துக்கும் , ஒரு லட்சம் உதம்பூர் மாவட்டதுக்கும் மற்றும் 10,000 குப்வாரா மாவட்டத்துக்கும் விநியோகிக்கப்படும் . இந்த மாவட்டங்களின் வளர்ச்சி ஆணையர்களின் உதவிக்காக ஏப்ரல் 20 க்குள் இந்த முகக்கவசங்கள் வழங்கப்படும் . மூன்று மடிப்புகள் , முடிச்சு போடுவதற்காக முனைகளில் நான்கு வசதிகள் ஆகியவற்றோடு 7 அங்குல நீளமும் 9 அங்குல அகலத்திலுமாக மறுபடியும் உபயோகிக்கக் கூடிய இந்தக் கவசம் உள்ளது .


    ஜம்முவுக்கு அருகில் உள்ள நக்ரொட்டாவில் உள்ள காதி தையல் நிலையம் தற்போது முகக்கவசம் தைக்கும் நிலையமாக மாற்றப்பட்டு , ஒரு நாளைக்கு 10,000 முகக்கவசங்கள் அங்கு தயாராகின்றன . பல்வேறு சுய உதவிக் குழுக்களுக்கும் , ஸ்ரீநகரிலும் அதனை சுற்றியுள்ள காதி நிறுவனங்களுக்கும் மிச்சமுள்ள ஆர்டர்கள் பகிர்ந்தளிக்கப்பட்டுள்ளன .


    ***

    
    
    (Release ID: 1613691) Visitor Counter : 20
    
    
      Read this release in: English , Urdu , Marathi , Hindi , Bengali , Assamese , Punjabi , Gujarati , Telugu , Kannada , Malayalam