      நிதி அமைச்சகம்

      நிதி நிலைதன்மையை பாதுகாக்கவும் தேவைப்படுவோர் மற்றும் பின்தங்கியோர் கைகளில் பணம் இருக்க உதவவும் இரண்டாம் கட்ட நடவடிக்கைகளை அறிவித்தது இந்திய ரிசர்வ் வங்கி
      கோவிட்-19 தொற்று சமாளிக்க மேலும் கடன் வாங்க மாநிலங்கள் / யூனியன் பிரதேசங்களுக்கு அனுமதி
      
      ரிவர்ஸ் ரெபோ விகிதம் 4.0 சதவீதத்தில் இருந்து 3.75% சதவீதமாக குறைப்பு
      வங்கி சாரா நிதி நிறுவனங்களுக்கும் ரியல் எஸ்டேட் துறைக்கும் நிவாரணம்
      
      நாம் குணப்படுத்துவோம் மற்றும் தாங்குவோம், இந்தியா வளர்ச்சிப் பாதைக்கு மாறி 2021–22 நிதி ஆண்டில் 7.4% ஆக வளர்ச்சி விகிதம் இருக்கும் என எதிர்பார்க்கப்படுகிறது: ரிசர்வ் வங்கி ஆளுநர்
      Posted On: 17 APR 2020 3:33PM by PIB Chennai


    " இறப்புக்கு நடுவில் வாழ்க்கை தொடர்கிறது , பொய்க்கு நடுவில் உண்மை தொடர்கிறது , இருளுக்கு நடுவில் வெளிச்சம் தொடர்கிறது ." – அக்டோபர் 1931 ல் தன்னுடைய புகழ்பெற்ற லண்டன் கிங்ஸ்லே ஹால் உரையில் மகாத்மா காந்தி .


    போராடிக்கொண்டிருக்கும் இந்திய பொருளாதாரத்தை புத்தாக்கம் பெறச் செய்ய ஒன்பது நடவடிக்கைகள் கொண்ட அறிவிப்பை வெளியிட்ட இந்திய ரிசர்வ் வங்கியின் ஆளுநர் சக்திகாந்த தாஸ் , மகாத்மா காந்தியின் இந்த வரிகளோடு தன் உரையை தொடங்கினார் . இது , மார்ச் 27 தேதி அன்று ரிசர்வ் வங்கி அறிவித்த நடவடிக்கைகளின் தொடர்ச்சி ஆகும் . ஆன்லைன் உரை மூலம் அறிவிப்புகளை வெளியிட்ட ஆளுநர் , " உலகை தன் கொலைகார அணைப்பின் பிடியில் வைத்துள்ள " கோவிட் –19 பெரும் தொற்றை வெற்றி கொள்ளலாம் என்னும் உறுதியால் , மனித நம்பிக்கை ஒளியூட்டப்பட்டுள்ளது என தெரிவித்தார் .


    கீழ்கண்டவற்றை எதிர்நோக்கி இந்த கூடுதல் நடவடிக்கைகள் அமைந்திருப்பதாக இந்திய ‌ ரிசர்வ் வங்கியின் ஆளுநர் தெரிவித்தார் :


    * கோவிட் 19 தொடர்பான சீர்குலைவின் போது , அமைப்பிலும் அதன் அங்கங்களிலூம் பணப்புழக்கத்தை பராமரிக்க ‌


    * வங்கி கடன் ஓட்டத்தை எளிதாக்கவும் ஊக்குவிக்கவும்


    * நிதி அழுத்தத்தை எளிதாக்க ,


    * சந்தைகளை இயல்பாக செயல்பட வைக்க ‌


    பெரும் தொற்று விடுத்துள்ள கடினமான சவால்களை சமாளிக்க , தனது அனைத்து கருவிகளையும் மத்திய வங்கி பயன்படுத்தும் என்று ஆளுநர் தெரிவித்தார் . அனைத்து பங்குதாரர்களையும் , குறிப்பாக பின் தங்கியுள்ளோரையும் பாதிக்கப்படக்கூடியவர்களையும் , நிதி ஓட்டம் அடைய செய்ய வைப்பதே தலையாய நோக்கம் என அவர் குறிப்பிட்டார் . தேசம் ஒன்றுபட்டு இந்த நிலைமையைத் தாங்கி , குணப்படுத்தும் என அவர் நம்பிக்கை தெரிவித்தார் .


    அவர் இன்று வெளியிட்ட ஒன்பது அறிவிப்புகளின் கண்ணோட்டம் இதோ . ஆளுநரின் முழு அறிக்கையை இங்கே < சுட்டி > படிக்கலாம் .


    பணப்புழக்க மேலாண்மை


    1) இலக்கிடப்பட்ட நீண்ட கால செயல்பாடுகள் ( டி எல் டி ஆர் ஓ ) 2.0


    ஆரம்ப மதிப்பீட்டு தொகையான ரூ 50,000 கோடி அளவில் இரண்டாம் கட்ட இலக்கிடப்பட்ட நீண்ட கால செயல்பாடுகள் ( டி எல் டி ஆர் ஓ 2.0) நடத்தப்படும் . கோவிட் -19 ஏற்படுத்தியுள்ள இடர்பாடுகளால் பெரிதும் பாதிப்படைந்துள்ள ‌ வங்கி சாரா நிதி நிறுவனங்கள் மற்றும் சிறு பொருளுதவி நிறுவனங்கள் ( மைக்ரோ ஃபைனான்ஸ் ) உட்பட சிறு மற்றும் மத்திய தர பெருநிறுவனங்களுக்கு நிதி ஓட்டத்தை உறுதி செய்ய இது செய்யப்படுகிறது . வங்கிகளால் டி எல் டி ஆர் ஓ 2.0 வின் கீழ் பெறப்படும் நிதி , வங்கி சாரா நிதி நிறுவனங்களின் பத்திரங்கள் , வணிக பத்திரங்கள் , மாற்ற முடியாத கடனீட்டுப் பத்திரங்களில் முதலீடு செய்யப்பட வேண்டும் . பெறப்பட்ட ‌ மொத்த பணத்தில் குறைந்தது 50 சதவீதாமாவது நடுத்தர ‌ வங்கி சாரா நிதி நிறுவனங்கள் மற்றும் சிறு பொருளுதவி நிறுவனங்களுக்கு செல்ல வேண்டும் .


    2) அனைத்திந்திய நிதி நிறுவனங்களுக்கு மறுநிதியுதவி வசதிகள்


    தங்கள் துறைகள் சார்ந்த நிதித் தேவைகளை பூர்த்தி செய்ய தேசிய வேளாண் மற்றும் ஊரக வளர்ச்சி வங்கி ( நபார்டு ), இந்திய சிறு தொழில் வளர்ச்சி வங்கி ( சிட்பி ) மற்றும் தேசிய வீட்டு வசதி வங்கி ( என் எச் பி ) ஆகியவற்றுக்கு சிறப்பு மறுநிதியுதவி வசதிகளாக ரூ .50,000 கோடி வழங்கப்படும் . இது , மண்டல ‌ கிராமப்புற வங்கிகள் ( ஆர் ஆர் பி ), கூட்டுறவு வங்கிகள் மற்றும் சிறு பொருளுதவி நிறுவனங்களுக்கு மறுநிதியுதவி அளிப்பதற்காக நபார்டுக்கு ரூ .25,000 கோடி ; கடன் / மறுநிதியுதவிக்காக சிட்பிக்கு ரூ .15,000 கோடி ; மற்றும் வீட்டு வசதி நிதியுதவி நிறுவனங்களுக்கு ஆதரவளிக்க தேசிய வீட்டு வசதி வங்கிக்கு ரூ 10,000 கோடியை உள்ளடக்கியதாகும் .


    கோவிட் -19 தொற்று காரணமாக ஏற்பட்டுள்ள கடின நிதி நிலைமையினால் சந்தைகளில் இருந்து நிதிகளைப் பெற இந்த நிறுவனங்கள் எதிர்கொள்ளும் சிரமங்களை கருத்தில் கொண்டு இந்த வசதிகள் அளிக்கப்படுகின்றன . இவர்களிடம் இருந்து கடன் பெறுபவர்கள் , குறைந்த ‌ வட்டியில் கடன் பெற வழி செய்யும் விதமாக , இந்த வசதியின் கீழ் முன்பணத்துக்கு , வாங்கும் போதுள்ள ‌ இந்திய ரிசர்வ் வங்கியின் ரெப்போ விகிதங்கள் படி கட்டணம் வசூலிக்கப்படும் என ஆளுநர் கூறினார் .


    3) பணப்புழக்க சீர்படுத்துதல் வசதியின் கீழ் ரிவர்ஸ் ரெப்போ வட்டி விகிதம் குறைப்பு


    உபரி பணத்தை , முதலீடுகளிலும் , பொருளாதாரத்தின் ஆக்கப்பூர்வ துறைகளிலும் செலுத்த வங்கிகளை ஊக்கப்படுத்த , ரிவர்ஸ் ரெப்போ வட்டி விகிதம் 4.0 சதவீதத்திலிருந்து 3.75 சதவீதமாக 25 அடிப்படை புள்ளிகள் குறைக்கப்பட்டுள்ள ‌ து .


    அரசின் நீடித்த ‌ செலவுகளாலும் , இந்திய ரிசர்வ் வங்கி எடுத்த பல்வேறு பணப்புழக்க அதிகரிப்பு நடவடிக்கைகளாலும் கணிசமாக உயர்ந்துள்ள ‌ வங்கிகள் அமைப்பின் உபரி பணப்புழக்கமே இந்த முடிவின் பின்னணி என்று ஆளுநர் விளக்கமளித்தார் .


    4) மாநிலங்கள் மற்றும் யூனியன் பிரதேசங்களின் வழிகள் மற்றும் முறைகள் முன்பண அளவை அதிகரித்தல்


    கோவிட் -19 தொற்று தடுப்பு மற்றும் தணிப்பு நடவடிக்கைகளை எடுக்க மாநிலங்களுக்கு பெரிய வசதியை அளிக்கவும் , அவற்றின் சந்தையில் கடன் வாங்கும் செயல்களை நன்றாக திட்டமிட்டுக்கொள்ள உதவி செய்யவும் , மாநிலங்கள் மற்றும் யூனியன் பிரதேசங்களின் வழிகள் மற்றும் முறைகள் முன்பண அளவு 60 சதவீதத்துக்கும் அதிகமாக மார்ச் 31 ம் தேதியின்படி அதிகரிக்கப்பட்டுள்ளது .


    வழிகள் மற்றும் முறைகள் முன்பணம் எனப்படுவது வரவு மற்றும் செலவுகளில் ஏற்படும் தற்காலிக குறைபாடுகளை எதிர்கொள்ள அரசுகளுக்கு இந்திய ரிசர்வ் வங்கி அளிக்கும் குறுகிய கால கடன் வசதிகள் ஆகும் . உயர்த்தப்பட்ட வரம்பு செப்டம்பர் 30 ம் தேதி வரை அமலில் இருக்கும் .


    ஒழுங்குமுறை நடவடிக்கைகள்


    இந்திய ரிசர்வ் வங்கியால் மார்ச் 27 ம் தேதி அன்று அறிவிக்கப்பட்ட நடவடிக்கைகளின் தொடர்ச்சியாக , கடனாளிகளின் சுமையை குறைக்க கூடுதல் ஒழுங்குமுறை நடவடிக்கைகளை பெரும் தொற்றை கருத்தில் கொண்டு வங்கி அறிவித்தது .


    5) சொத்து வகைப்பாடு


    செயல்படாத சொத்துக்களை பொறுத்தவரை , செயல்படாத சொத்துக்களாக வகைப்படுத்தும் போது , இந்திய ரிசர்வ் வங்கியின் மார்ச் 27 ம் தேதியிட்ட அறிவிப்பின் படி கடன் வழங்கும் நிறுவனங்களுக்கு அனுமதிக்கப்பட்டுள்ள தடைக்காலம் கருத்தில் கொள்ளப்பட மாட்டாதெனெ மத்திய வங்கி முடிவெடுத்துள்ளது . அதாவது , மார்ச் 1 ம் தேதியின் படி , வங்கிகளால் தடை அல்லது தாமதம் அனுமதிக்கப்பட்டுள்ள கணக்குகளுக்கு 90 நாள் செயல்படாத சொத்துக்களாக வகைப்படுத்தும் விதியிலிருந்து விலக்களிக்கப்படும் . அத்தகைய ‌ கணக்குகளுக்கு மார்ச் 1 ல் இருந்து மே 31 வரை சொத்து வகைப்படுத்துதல் நிறுத்தி வைக்கப்படும் என்பது இதன் பொருளாகும் . பரிந்துரைக்கப்பட்ட கணக்கிடுதல் தரநிலைகளின் படி வங்கி சாரா நிதி நிறுவனங்கள் இந்த நிவாரணத்தை கடனாளிகளுக்கு அளிக்கலாம் .


    அதே சமயம் , வங்கிகளுக்கு போதுமான வசதிகளை அளிப்பதற்காக , மேற்கண்டவாறு நிறுத்தி வைப்பில் உள்ள கணக்குகளுக்கு 10 சதவீதம் அதிகமாகப் பராமரிக்குமாறு வங்கிகள் கேட்டுக்கொள்ளப் பட்டிருக்கின்றன .


    6) தீர்மான காலம் நீட்டிப்பு


    செயல்படாத சொத்துகளாகும் சாத்தியம் உள்ள அழுத்தம் மிக்க சொத்துகள் அல்லது கணக்குகளை வகைப்படுத்தும் போது ஏற்படும் சவால்களை கருத்தில் கொண்டு , தீர்மான திட்டத்தை நடைமுறைப் படுத்தும் காலம் 90 நாட்கள் வரை நீட்டிக்கப்பட்டுள்ளது . தற்சமயம் , தவறிய தேதியில் இருந்து 210 நாட்களுக்குள் தீர்மான திட்டம் செயல்படுத்தபடவில்லை என்றால் , வணிக வங்கிகளும் இதர நிதி நிறுவனங்களும் 20 சதவீதம் கூடுதல் ஏற்பாட்டை வைத்துக்கொள்ள வேண்டும் .


    7) ஈவுத்தொகை விநியோகம்


    நிதி ஆண்டு 2019-20 தொடர்பான லாபத்தில் இருந்து மேற்கொண்டு எந்த ஈவுத்தொகை செலுத்துதலையும் பட்டியலிடப்பட்ட வங்கிகள் மற்றும் கூட்டுறவு வங்கிகள் செய்ய ‌ க்கூடாது என முடிவெடுக்கப்பட்டுள்ளது ; 2019-20 நிதி ஆண்டின் இரண்டாம் காலாண்டின் இறுதியில் வங்கிகளின் நிதி நிலைமையைக் கருத்தில் கொண்டு இந்த முடிவு ஆய்வு செய்யப்படும் . வங்கிகளின் முதலீட்டை பாதுகாப்பதன் மூலம் அவற்றின் பொருளாதாரத்தை ஆதரிக்கும் திறனை தக்கவைத்துக் கொள்ளவும் , உயர்ந்த நிலையில்லாத்தன்மை உள்ள சூழ்நிலையில் நஷ்டங்களை உள்வாங்கிக் கொள்ளவும் இந்த நடவடிக்கை எடுக்கப்பட்டுள்ளது .


    8) பணப்புழக்க பாதுகாப்பு விகிதத் தேவையைக் குறைத்தல்


    தனிப்பட்ட நிறுவனங்களின் பணப்புழக்க நிலையை மேம்படுத்த , பட்டியலிடப்பட்ட வணிக வங்கிகளின் பணப்புழக்க பாதுகாப்பு விகிதத் தேவை 100 சதவீததில் இருந்து 80 சதவீதமாக உடனடியாக குறைக்கப்பட்டுள்ள ‌ து . இது இரண்டு கட்டங்களில் படிப்படியாக பழைய நிலைக்குக் கொண்டு வரப்படும் ( அக்டோபர் 1 முதல் 90 சதவீதம் மற்றும் ஏப்ரல் 1 முதல் 2021 ல் 100 சதவீதம் ).


    9) வணிக கட்டுமானத் திட்டங்களுக்கு வங்கி சாரா நிதி நிறுவனங்களின் கடன்கள்


    வங்கி சாரா நிதி நிறுவனங்கள் மற்றும் ரியல் எஸ்டேட் துறைக்கு நிவாரணம் அளிக்கும் விதமாக , வணிக கட்டுமான திட்டங்களுக்கு கடனளிக்கும் வணிக செயல்பாடுகள் ஆரம்பிக்கும் தேதி தொடர்பான வழிமுறை , வங்கி சாரா நிதி நிறுவனங்களுக்கு நீட்டிக்கப்பட்டுள்ளது . தற்போதைய விதிமுறைகளின் படி , வணிக கட்டுமான திட்டங்களின் கடன்கள் தொடர்பான வணிக செயல்பாடுகள் ஆரம்பிக்கும் தேதி , அவற்றை செயல்படுத்துவோரின் கட்டுப்பாட்டை தாண்டிய காரனங்களுக்காக கூடுதலாக ‌ ஒரு வருடம் நீட்டிக்கப்படலாம் . இது , மறுசீரமைப்பாக கணக்கில் கொள்ளாமல் , சாதாரணமாக வழங்கப்படும் ஒரு வருட ‌ நீட்டிப்பை விட அதிகமாகும் .


    நடப்பு பொருளாதார நிலைமையைக் கருத்தில் கொண்டு , குறிப்பான சில துறைகளில் பெரும் பொருளாதாரம் மற்றும் நிதி நிலப்பரப்பு பாதிப்படைந்திருந்தாலும் , வேறு சிலவற்றில் வெளிச்சம் தைரியமாக மின்னுவதாக , ஆளுநர் தெரிவித்தார் .


    சர்வதேச நாணய நிதியத்தின் உலக ‌ வளர்ச்சி எதிர்ப்பார்ப்புகளின் படி , உலக நிதி நெருக்கடியை விட மோசமான , பெரும் நெருக்கடிக்கு பிறகான மோசமான நெருக்கடியில் உலக பொருளாதாரம் சிக்கும் என எதிர்ப்பார்க்கப்படுகிறது . இத்தகைய சூழ்நிலையில் , நேர்மறை வளர்ச்சி எதிர்பார்க்கப்படும் ஒரு சில நாடுகளில் இந்தியாவும் ஒன்றாகும் (1.9 சதவீதத்தில் ), ஜி 20 பொருளாதாரங்களில் இது தான் அதிகமான வளர்ச்சி என அவர் தெரிவித்தார் .


    இந்திய ரிசர்வ் வங்கியின் அறிவிப்புகள் பற்றி பேசும் போது , இந்த நடவடிக்கைகள் பணப்புழக்கத்தை அதிகரித்து , கடனுதவி வழங்குவதையும் அதிகரிக்கும் என்று பிரதமர் திரு நரேந்திர மோடி பாராட்டியுள்ளார் . இந்த நடவடிக்கைகள் , சிறுவணிகர்கள் , சிறு குறு தொழில் செய்பவர்கள் , விவசாயிகள் மற்றும் ஏழைகளுக்கு பயனளிக்கும் . மாநில அரசுகளுக்கு உதவும் , என்றும் தெரிவித்துள்ளார் .


    ***

    
    
    (Release ID: 1615484) Visitor Counter : 29
    
    
      Read this release in: English , Urdu , Marathi , Hindi , Bengali , Punjabi , Gujarati , Odia , Telugu , Kannada , Malayalam