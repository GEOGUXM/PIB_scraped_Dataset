      மின்னணு மற்றும் தகவல் தொழில்நுட்பம்

      கோவிட் 19 தொற்றை வெற்றி கொள்ள செயல்மிகு தீர்வுகளைக் கண்டுபிடிப்பதற்கு 'ஹேக் தி கிரைஸிஸ் இந்தியா' என்னும் ஆன்லைன் ஊடுருவல் போட்டியை தொடங்கி வைத்தார் திரு. சஞ்சய் தோத்ரே
      Posted On: 03 APR 2020 7:46PM by PIB Chennai


    கோவிட் -19 தொற்று பரவல் நோயை வெற்றி கொள்வதற்கான ‌ செயல்மிகு தீர்வுகளைக் கண்டுபிடிக்க , ' ஹேக் தி கிரைஸிஸ் - இந்தியா ' என்னும் ஆன்லைன் ஊடுருவல் ( ஹேக்கத்தான் ) போட்டியை மின்னணு தகவல் தொழில்நுட்பம் , தொலைத்தொடர்பு மற்றும் மனிதவள மேம்பாட்டுத் துறை இணை அமைச்சர் திரு . சஞ்சய் தோத்ரே தொடங்கி வைத்தார் . உலகளாவிய இந்த ஹேக்கத்தான் , ' ஹேக் எ காஸ் - இந்தியா ' மற்றும் ' ஃபிக்கி பெண்கள் அமைப்பு , புனே ' ஆகியோரால் இந்திய அரசின் மின்னணு தகவல் தொழில்நுட்ப அமைச்சகத்தின் ஆதரவுடன் நடத்தப்படுகிறது .


    கோவிட் -19 தொற்றுக்கு எதிரான போரை வலுப்படுத்துவதே இந்த ஊடுருவல் போட்டியின் நோக்கமாகும் . இதில் வெல்லும் அணிகளின் யோசனைகள் , அமல்படுத்தக்கூடிய தீர்வுகளாக இந்திய மற்றும் உலக மக்களுக்கு உதவும் என்று எதிர்பார்க்கப்படுகிறது .


    " உலகத்துக்கும் தொழில்களுக்கும் எதிர்பாராத சவால்களை கோவிட் -19 இன்று விடுத்துள்ளது . தொழில் தடைகள் மற்றும் எங்கிருந்தோ வேலை செய்யும் நிலைமைகளுக்கு இடையே நாம் அனைவரும் ஒரே தேசமாக இந்த சவால்களை எதிர்த்து போராடிக் கொண்டிருக்கும் வேளையில் , மனிதகுலம் வலிமையாக எழுவதற்கு , அரசாங்கம் , தொழில் துறை மற்றும் தனிப்பட்ட ஒவ்வொருவரும் தங்கள் மொத்த வலிமையோடும் பங்களித்து இதில் இருந்து வெளியே வருவது அவசியம் ," என்று திரு . சஞ்சய் தோத்ரே தனது உரையில் கூறினார் .


    " இந்தியா , எஸ்டோனியா மற்றும் ஃபின்லாந்த் ஆகியவற்றின் நிபுணத்துவ கண்காணிப்போடு நடைபெறும் இந்த 48 மணி நேர ஹேக்கத்தானில் 2000 க்கும் மேற்பட்ட அணிகளில் உள்ள 15000 க்கும் அதிகமான போட்டியாளர்கள் தங்கள் செயல் மாதிரிகளை மேம்படுத்துவார்கள் . இந்தியாவின் சிறந்த அணிகள் வரும் வாரங்களில் நடக்கும் ' ஹேக் தி கிரைஸிஸ் வேர்ல்டு ' போட்டியில் பங்கேற்பார்கள் ," என்று திரு . சஞ்சய் தோத்ரே மேலும் கூறினார் .


    ***

    
    
    (Release ID: 1611104) Visitor Counter : 15
    
    
      Read this release in: English , Hindi , Hindi , Assamese , Gujarati , Telugu , Kannada , Malayalam