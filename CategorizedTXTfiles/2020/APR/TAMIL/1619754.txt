      சுகாதாரம் மற்றும் குடும்ப நலத்துறை அமைச்சகம்

      கொவிட்-19 குறித்த அண்மைச் செய்திகள்
      Posted On: 30 APR 2020 5:37PM by PIB Chennai


    அனைத்து மாநிலங்கள் / யூனியன் பிரதேசங்களில் கொவிட் சாராத சுகாதார நடவடிக்கைகள் நடைபெறுவதை உறுதி செய்வதற்காக , போதிய ரத்தக் கையிருப்பை உறுதி செய்யுமாறு அனைத்து மாநிலங்கள் / யூனியன் பிரதேசங்களின் சுகாதார அமைச்சர்களுக்கு மத்திய சுகாதாரம் மற்றும் குடும்ப நல அமைச்சர் டாக்டர் ஹர்ஷ் வர்தன் கடிதம் எழுதியுள்ளார் . குறிப்பாக , தலசீமியா , அரிவாள் செல் சோகை மற்றும் ஹீமோபிலியா என்னும் குருதி உறையாமல் போகும் தன்மை ஆகிய ரத்தக் குறைபாடுகளால் தொடர் ரத்த மாற்றம் தேவைப்படுவோருக்காக அவர் இவ்வாறு கூறியுள்ளார் . அவசர சிகிச்சைகள் தேவைப்படும் நோயாளிகளுக்கு அவை கிடைப்பதற்காக , அனைத்து சுகாதார வசதிகளும் , குறிப்பாக தனியார் துறையில் , செயல்பாட்டில் இருப்பதை உறுதி செய்யுமாறு மாநிலங்கள் கேட்டுக் கொள்ளப்பட்டுள்ளன . கூழ்மப்பிரிப்பு , ரத்த மாற்றம் , கீமோதெரபி மற்றும் வழக்கமான நோயாளிகளுக்கு சேவைகளை வழங்க பல தனியார் மருத்துவமனைகள் மறுத்து வருவதாகத் தெரிய வந்துள்ளதாகவும் , இது ஏற்றுக்கொள்ள முடியாததென்றும் மாநிலங்களுக்கு தெரியப்படுத்தப்பட்டுள்ளது . உள்துறை அமைச்சகம் 15 ஏப்ரல் , 2020 அன்று வெளியிட்டிருந்த வழிமுறைகளின் படி , பொது முடக்கத்தின் போது அனைத்து சுகாதாரச் சேவைகளும் செயல்பாட்டில் இருக்க வேண்டும் என்று மாநிலங்கள் / யூனியன் பிரேதசங்கள் அறிவுறுத்தப்பட்டுள்ளன . குறிப்பாக தனியார் துறையில் சேவை வழங்குபவர்களுக்கு போக்குவரத்து வசதிகள் செய்து தரப்படலாம் . கூழ்மப்பிரிப்புக்கு 7, ஏப்ரல் 2020 அன்றும் , ரத்த தானம் மற்றும் மாற்றத்துக்கு 9 ஏப்ரல் , 2020 அன்றும் சுகாதார மற்றும் குடும்ப நல அமைச்சகமும் ஒரு விரிவான வழிமுறையை நிலையான செயல்பாட்டு முறையுடன் வெளியிட்டிருந்தது . அவற்றை https://www.mohfw.gov.in/ என்னும் முகவரியில் காணலாம் .


    கொவிட் -19 பரவலில் போது அத்தியாவசிய சுகாதாரச் சேவைகள் வழங்கப்படுவதை உறுதி செய்ய , சுகாதார மற்றும் குடும்ப நல அமைச்சகம் 20 ஏப்ரல் , 2020 அன்று ஒரு வழிகாட்டுதலை வெளியிட்டது . குழந்தை பிறப்பு மற்றும் குழந்தை நலம் , நோய்த் தடுப்பு , காச நோய் , தொழு நோய் , ஏந்திகள் வழியாகப் பரவும் நோய்கள் , மற்றும் புற்றுநோய் , கூழ்மப்பிரிப்பு போன்ற தொற்றாத நோய்கள் ஆகியவற்றுக்கு அத்தியாவசிய சேவைகளை அளிப்பதை குறித்ததாகும் இது .


    இந்திய மருத்துவ ஆராய்ச்சி நிறுவனம் 17 ஏப்ரல் , 2020 அன்று வெளியிட்ட கொவிட் -19 க்கான பரிசோதனை வழிமுறைகளையும் பின்பற்றுமாறு மாநிலங்கள் / யூனியன் பிரதேசங்க்கள் அறிவுறுத்தப்பட்டுள்ளன .


    சுகாதாரச் சேவை வழங்குபவர்கள் மத்தியில் இந்த நெறிமுறை பரப்பப்பட வேண்டும் , மற்றும் கொவிட் -19 பரிசோதனை நெறிமுறைப்படி தான் நடத்தப்பட வேண்டும் .


    முக்கியமான சேவைகள் , குறிப்பாக பரிசோதனை வலியுறுத்தப்படும் சேவைகளை மறுத்தால் , அது குறித்த குறைகள் வேகமாக களையப்படுதல் உறுதிசெய்யப்பட வேண்டும் என மாநிலங்கள் / யூனியன் பிரதேசங்கள் அறிவுறுத்தப்பட்டுள்ளன . சுகாதாரச் சேவைகள் துறையினருடன் கலந்தாலோசித்து அவர்களின் நிச்சயமில்லாத்தன்மையை குறைத்து , மருத்துவ மையங்கள் மற்றும் மருத்துவமனைகள் செயல்பாட்டில் தொடர்ந்து இருப்பதை உறுதிசெய்ய வேண்டும்


    8,324 நபர்கள் இது வரை குணமடைந்துள்ளனர் . இது நமது மொத்த குணமடையும் விகிதத்தை 25.19 சதவீதத்திற்கு எடுத்துச் செல்கிறது . தற்போது வரை உறுதிப்படுத்தப்பட்டுள்ள பாதிப்புகள் 33,050. இந்தியாவில் உள்ள கொவிட் -19 உறுதிபடுத்தப்பட்டுள்ள பாதிப்புகள் , நேற்றிலிருந்து 1718 என்னும் அளவில் அதிகரித்துள்ளதாக கண்டறியப்பட்டுள்ளது .


    இது வரை நடந்துள்ள மரணங்களை ஆய்வு செய்யும் போது , பாதிப்புகளின் இறப்பு விகிதம் 3.2 சதவீதம் ஆகவும் , இதில் ஆண்கள் 65 சதவீதம் மற்றும் பெண்கள் 35 சதவீதம் ஆகவும் இருக்கின்றனர் . வயது விகிதத்தை பார்க்கும் போது , 14 சதவீதம் பேர் 45 வயதுக்கு குறைவானவர்களாகவும் , 34.8 சதவீதம் பேர் 45-60 வயதுக்குட்டபட்டவர்களாகவும் , 51.2 சதவீதம் பேர் 60 வயதுக்கு மேற்பட்டவர்களாகவும் இருக்கின்றனர் . அதில் 42 சதவீதம் பேர் 60 முதல் 75 வயதினராகவும் , 9.2 சதவீதம் பேர் 75 வயதுக்கு மேற்பட்டவர்களாகவும் மற்றும் 78 சதவீதம் பேர் உயிருக்கு ஆபத்து ஏற்படுத்தும் இதர நோய்களைக் கொண்டவர்களாகவும் இருக்கின்றனர் .


    இரட்டிப்பு ஆகும் விகிதத்தை நாடு முழுவதும் ஆய்வு செய்த போது , பொது முடக்கத்துக்கு முன்னர் இருந்த 3.4 நாட்களில் இரட்டிப்பாகும் நிலையிலிருந்து மாறி , தற்போது இது 11 நாட்களாக இருப்பது தெரிய வந்துள்ளது .


    நாட்டின் சராசரியை விட குறைவான இரட்டிப்பு விகிதம் இருக்கும் மாநிலங்கள் / யூனியன் பிரதேசங்கள் பின்வருமாறு :


    தில்லி , உத்திர பிரதேசம் , ஜம்மு - காஷ்மீர் , ஒடிஷா , ராஜஸ்தான் , தமிழ்நாடு மற்றும் பஞ்சாப் உள்ளிட்ட மாநிலங்கள் / யூனியன் பிரதேசங்களில் இரட்டிப்பு விகிதம் 11 முதல் 20 நாட்கள் வரை இருக்கிறது . கர்நாடகா , லடாக் , ஹரியானா , உத்திரகாண்ட் மற்றும் கேரளா ஆகியவற்றின் இரட்டிப்பு விகிதம் 20 முதல் 40 நாட்கள் ஆகும் . அஸ்ஸாம் , தெலங்கானா , சத்தீஸ்கர் மற்றும் ஹிமாச்சல் பிரதேசம் ஆகிய மாநிலங்கள் / யூனியன் பிரதேசங்களில் இரட்டிப்பு விகிதம் 40 நாட்களுக்கும் அதிகம் ஆகும் .

    
    
    (Release ID: 1619754) Visitor Counter : 24
    
    
      Read this release in: English , Urdu , Hindi , Marathi , Assamese , Bengali , Punjabi , Gujarati , Odia , Telugu , Kannada , Malayalam