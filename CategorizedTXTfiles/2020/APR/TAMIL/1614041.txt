      நிதி அமைச்சகம்

      பிரதமரின் ஏழைகள் மறுவாழ்வுத் தொகுப்பு: இது வரையிலான முன்னேற்றம்
      Posted On: 13 APR 2020 4:11PM by PIB Chennai


    32 கோடிக்கும் அதிகமான ஏழை மக்கள் , ரூ . 29,352 கோடி நிதி உதவியை பிரதமரின் ஏழைகள் மறுவாழ்வுத் தொகுப்பின் கீழ் பெற்றனர் .


    * பிரதமரின் ஏழைகள் மறுவாழ்வு உணவுத் திட்டத்தின் கீழ் 5.29 கோடி பயனாளிகளுக்கு பொது விநியோக முறையில் இலவசமாக உணவு தானியங்கள் வழங்கப்பட்டுள்ளன .


    * 9.78 லட்சம் இலவச உஜ்வாலா சமையல் எரிவாயு உருளைகள் விநியோகிக்கப்பட்டுள்ளன .


    * ரூ . 510 கோடி பணத்தை ஊழியர் வருங்கால வைப்பு நிதிக் கணக்குகளில் இருந்து திருப்பிச் செலுத்த வேண்டிய அவசியமில்லாத முன்பணமாக ஆன்லைன் மூலம் எடுத்து 2.1 லட்சம் உறுப்பினர்கள் பயனடைந்துள்ளனர் .


    * பிஎம் கிசான் முதல் தவணை : 7.47 கோடி விவசாயிகளுக்கு ரூ . 14,946 கோடி வழங்கப்பட்டுள்ளது .


    * ஜன்தன் கணக்கு வைத்திருக்கும் 19.86 கோடி மகளிருக்கு , ரூ . 9930 கோடி வழங்கப்பட்டுள்ளது .


    * முதியோர் , விதவைகள் மற்றும் மாற்றுத் திறனாளிகள் 2.82 கோடி பேருக்கு ,


    ரூ . 1400 கோடி வழங்கப்பட்டுள்ளது .


    * ரூ . 3071 கோடி நிதியுதவியை கட்டிடம் , கட்டுமானத் தொழிலாளர்கள் பெற்றுள்ளனர் .


    கொவிட் -19 பரவல் காரணமாக அமல்படுத்தப்பட்டிருக்கின்ற பொது முடக்கத்தின் போது சமூகத்தின் பலவீனமான பிரிவுகளைச் சேர்ந்தவர்கள் தொடர்ந்து அடிப்படை வசதிகளைப் பெறுவதற்கும் அவர்கள் பாதிக்கப்படாமல் இருப்பதை உறுதி செய்வதற்கும் , மத்திய நிதி அமைச்சர் திருமதி . நிர்மலா சீதாராமனால் 26 மார்ச் 2020 அன்று ரூ 1.70 லட்சம் கோடி மதிப்பிலான பிரதமரின் ஏழைகள் மறுவாழ்வுத் தொகுப்பு அறிவிக்கப்பட்டது . இந்த மக்களை பொது முடக்கத்தின் பாதிப்பில் இருந்து பாதுகாப்பதற்காக அறிவிக்கப்பட்டதாகும் இது .


    பிரதமரின் ஏழைகள் மறுவாழ்வுத் தொகுப்பின் ஒரு பகுதியாக , இலவச உணவு தானியங்கள் , பெண்கள் , வயதான மூத்த குடிமக்கள் மற்றும் விவசாயிகள் ஆகியோருக்கு பண உதவி ஆகியவை அரசால் அறிவிக்கப்பட்டன .


    இந்தத் தொகுப்பின் கீழ் , 32.32 கோடி பயனாளிகளுக்கு , நேரடி நிதி ஆதரவாக ரூ 29,352 கோடி , நேரடிப் பண பரிமாற்ற முறையில் 13 ஏப்ரல் 2020 வரை வழங்கப்பட்டது .


    ஏப்ரல் மாதத்திற்கான 40 லட்சம் மெட்ரிக் டன் ஒதுக்கீட்டில் 20.11 லட்சம் மெட்ரிக் டன் உணவு தானியங்கள் 31 மாநிலங்கள் / யூனியன் பிரதேசங்களால் இது வரை எடுத்துக் கொள்ளப்பட்டுள்ளன . 1.19 கோடி குடும்ப அட்டைகள் மூலம் 5.29 கோடி பயனாளிகளுக்கு 2.65 லட்சம் மெட்ரிக் டன்கள் 16 மாநிலங்கள் / யூனியன் பிரதேசங்களால் ஏப்ரல் 2020 இல் இவை விநியோகிக்கப்பட்டுள்ளன . பல்வேறு மாநிலங்கள் / யூனியன் பிரதேசங்களுக்கு 3985 மெட்ரிக் டன்கள் பருப்புகளும் அனுப்பப்பட்டுள்ளன .


    பிரதமரின் உஜ்வாலா திட்டத்தின் கீழ் மொத்தமாக 1.39 கோடி சமையல் எரிவாயு உருளைகள் இது வரை பதிவு செய்யப்பட்டு , 97.8 லட்சம் பிரதமரின் உஜ்வாலா திட்ட இலவச சமையல் எரிவாயு உருளைகள் பயனாளிகளுக்கு ஏற்கனவே விநியோகிக்கப்பட்டு விட்டன .


    ஊழியர் வருங்கால வைப்பு நிதியின் 2.1 லட்சம் உறுப்பினர்கள் ரூ . 510 கோடி பணத்தை ஆன்லைன் மூலம் எடுத்துள்ளனர் .


    வருங்கால வைப்பு நிதியின் 3 மாத பங்களிப்பு - 100 ஊழியர்கள் வரை வேலை செய்யும் நிறுவனங்களில் உள்ள மாதம் ரூ 15,000 க்கும் கீழ் ஊதியம் பெறும் வருங்கால வைப்பு நிதி உறுப்பினர்களுக்கு அவர்களின் ஊதியத்தில் 24 சதவீதம் வழங்கப்படும் .


    இந்தத் திட்டத்துக்காக 2020 ஏப்ரல் மாதத்துக்கென ரூ . 1000 கோடி வருங்கால வைப்பு நிதிக்கு ஏற்கனவே விடுவிக்கப்பட்டுள்ளது . 78.74 லட்சம் பயனாளிகள் மற்றும் தொடர்புடைய நிறுவனங்களுக்கு தகவல் அளிக்கப்பட்டுள்ளது .


    மகாத்மா காந்தி தேசிய ஊரக வேலை உறுதியளிப்புச் சட்டம்


    உயர்த்தப்பட்ட ஊதியம் 01.04.2020 முதல் அமல்படுத்தப்பட்டுள்ளது . நடப்பு நிதி ஆண்டில் , 19.56 லட்சம் நபர்களின் மனித சக்தி நாட்களுக்கான வேலை செய்யப்பட்டுள்ளது . மேலும் , ஊதியம் மற்றும் பொருள்களுக்கான நிலுவைத் தொகைகளைச் செலுத்த ரூ . 7100 கோடி மாநிலங்களுக்கு வழங்கப்பட்டுள்ளது .


    அரசு மருத்துவமனைகள் மற்றும் சுகாதார மையங்களில் உள்ள சுகாதாரப் பணியாளர்களுக்கான காப்பீட்டுத் திட்டம் :


    22.12 லட்சம் சுகாதாரப் பணியாளர்களைக் காக்கும் விதமாக நியூ இந்தியா அஷ்யூரன்ஸால் இந்த திட்டம் செயல்படுத்தப்படுகிறது .


    விவசாயிகளுக்கு ஆதரவு :


    மொத்தத் தொகையில் , பிஎம் கிஸானின் முதல் தவணையை செலுத்துவதற்காக ரூ . 14,946 கோடி வழங்கப்பட்டுள்ளது . இந்தத் திட்டத்தின் கீழ் , அடையாளம் காணப்பட்ட 8 கோடி பயனாளிகளில் , 7.47 கோடி பேர் தங்கள் கணக்குகளில் நேரடியாக ரூ . 2,000 பெற்றுள்ளனர் .


    பிரதமர் ஜன் தன் திட்ட மகளிர் கணக்கு வைத்திருப்போருக்கு ஆதரவு :


    இந்தியாவில் பெரும்பான்மையான வீடுகள் பெரும்பாலும் பெண்களால் நிர்வகிக்கப்படுவதால் , 19.86 கோடி மகளிர் ஜன்தன் கணக்கு வைத்திருப்போர் , இந்தத் திட்டத்தின் கீழ் , தங்கள் கணக்குகளில் ரூ . 500 பெற்றனர் . 13 ஏப்ரல் 2020 வரை , இந்தத் தலைப்பின் கீழான மொத்த பண விநியோகம் ரூ . 9,930 கோடி ஆகும்


    வயது முதிர்ந்தோர் , விதவைகள் மற்றும் மாற்றுத் திறனாளிகளுக்கான ஆதரவு :


    சுமார் 2.83 கோடி வயது முதிர்ந்தோர் , விதவைகள் மற்றும் மாற்றுத் திறனாளிகளுக்கு ரூ . 1,400 கோடியை தேசிய சமூக உதவித் திட்டம் அளித்துள்ளது . இந்தத் திட்டத்தின் கீழ் முதல் தவணையாக ஒவ்வொரு பயனாளியும் ரூ . 500 கருணைத் தொகையாகப் பெற்றனர் . அடுத்த தவணையான ரூ 500 அடுத்த மாதத்தில் வழங்கப்படும் .


    கட்டிட , இதர கட்டுமானத் தொழிலாளர்களுக்கு ஆதரவு :


    மாநில அரசுகளால் நிர்வகிக்கப்படும் கட்டிட மற்றும் இதர கட்டுமானத் தொழிலாளர்கள் நிதியில் இருந்து 2.17 கோடி கட்டிட , கட்டுமானத் தொழிலாளர்கள் நிதி உதவி பெற்றுள்ளனர் . பயனாளிகளுக்கு இதன் கீழ் ரூ . 3,071 கோடி வழங்கப்பட்டுள்ளது .


    ***

    

    
    (Release ID: 1614041) Visitor Counter : 30
    
    
      Read this release in: English , Urdu , Marathi , Hindi , Bengali , Assamese , Punjabi , Gujarati , Odia , Telugu , Kannada , Malayalam