      கலாசாரத்துறை அமைச்சகம்

      கொரோனா வீரர்களுக்கு மரியாதை செய்யும் விதமாக செங்கோட்டை, குதுப் மினார் மற்றும் ஹுமாயுனின் கல்லறை ஆகிய பகுதிகள் சிறப்பான முறையில் ஒளியூட்டப்பட்டன.
      Posted On: 18 APR 2020 9:30PM by PIB Chennai


    உலகப் பாரம்பரிய தினத்தை முன்னிட்டு , புது தில்லியில் உள்ள செங்கோட்டை , குதுப்மினார் மற்றும் ஹுமாயுனின் கல்லறை ஆகிய வரலாற்று சிறப்புமிக்க இடங்களை சிறப்பான முறையில் ஒளியூட்டி , இந்தியத் தொல்லியல் ஆய்வகத்தின் தில்லி வட்டம் கொரோனா வீரர்களுக்கு நன்றி செலுத்தியது . அதோடு , வரலாற்றுச் சின்னங்களையும் அவற்றின் பாரம்பரியத்தையும் பாதுகாக்க , காணொளிக் காட்சி மூலம் மாணவர்களை உறுதி மொழியையும் எடுக்க செய்தது இந்தியத் தொல்லியல் ஆய்வகத்தின் தில்லி வட்டம் .


    சிஎஸ்எச்பி பொதுப் பள்ளி , பிரதாப் விஹார் , காசியாபாத் மற்றும் ASPAM ஸ்காட்டிஷ் பள்ளி , நோய்டா ஆகிய பள்ளிகளைச் சேர்ந்த குழந்தைகள் , தங்களின் ஆசிரியர்களோடு சேர்ந்து காணொளிக் காட்சி மூலம் உறுதிமொழி எடுத்துக்கொண்டனர் . மொத்தம் 60 ஆசிரியர்களுன் , 247 மாணவர்களும் உறுதிமொழி எடுத்தனர் . சிஎஸ்எச்பி பொதுப் பள்ளி , பிரதாப் விஹார் , காசியாபாத்தின் 9, 10 மற்றும் 11 ஆம் வகுப்பைச் சேர்ந்த மாணவர்களும் , ASPAM ஸ்காட்டிஷ் பள்ளி , நோய்டாவை சேர்ந்த 1 ஏ மற்றும் 1 பி வகுப்புகளின் மாணவர்களும் ஆன்லைன் உறுதிமொழியை எடுத்தனர் .


    மனித குலத்துக்கு தங்கள் சுயநலமற்ற சேவைகளை வழங்கும் கொரோனா வீரர்களுக்கு நன்றியை செலுத்தும் விதத்தில் , அனைத்து மூன்று வரலாற்றுச் சின்னங்களையும் மாலையில் சிறப்பான முறையில் இந்தியத் தொல்லியல் ஆய்வகத்தின் தில்லி வட்டம் விளக்குகளால் அலங்கரித்தது . செங்கோட்டையில் , மெழுகுவர்த்திகள் ( தீபங்கள் ) இந்திய வரைபடத்தின் வடிவில் அமைக்கப்பட்டு , ' ஹம் ஜிதேங்கே ' ( நாம் வெற்றி பெறுவோம் ) என்னும் வாசகத்தோடு ஒளிர்ந்தன .


    குதுப் மினாரில் , மெழுகுவர்த்திகள் ( தீபங்கள் ) வீட்டின் வடிவில் அமைக்கப்பட்டு , 'Stay Home, Stay Safe' ( வீட்டில் இரு , விழிப்புடன் இரு ) என்னும் வாசகத்தோடு ஒளிர்ந்தன .


    ஹுமாயுனின் கல்லறையில் , பொதுவான ஒளி அலங்காரத்தோடு 41 மெழுகுவர்த்திகள் ஏற்றப்பட்டன . இது கொரோனாவுக்கு எதிரான நமது போரில் 41 நாட்கள் பொது முடக்கம் கடைப்பிடிக்கப்படுவதை அடையாளப்படுத்தியது .


    *******

    
    
    (Release ID: 1616082) Visitor Counter : 15
    
    
      Read this release in: Telugu , English , Punjabi , Gujarati , Kannada