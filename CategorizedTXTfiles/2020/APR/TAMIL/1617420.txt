      விவசாயத்துறை அமைச்சகம்

      குறைந்தபட்ச ஆதரவு விலையில் பருப்புகள், எண்ணெய் வித்துக்களை ரபி பருவம் 2020இன் போது கொள்முதல் செய்வது, தற்போது 20 மாநிலங்களில் நடைபெறுகிறது.
      Posted On: 22 APR 2020 8:32PM by PIB Chennai


    பொது முடக்கக் காலத்தில் விவசாயிகளையும் , வேளாண் நடவடிக்கைகளையும் கள அளவில் ஊக்கப்படுத்துவதற்காக , இந்திய அரசின் வேளாண் , கூட்டுறவு மற்றும் விவசாயிகள் நலத்துறை பல்வேறு நடவடிக்கைகளை எடுத்து வருகிறது . அதை பற்றிய தற்போதைய தகவல்கள் வருமாறு :


    1. குறைந்தபட்ச ஆதரவு விலையில் பருப்புகள் , எண்ணெய் வித்துக்களை ரபி பருவம் 2020 இன் போது கொள்முதல் செய்வது 20 மாநிலங்களில் தற்போது நடைபெறுகிறது . 1,67,570.95 மெட்ரிக் டன் பருப்புகளும் , 1,11,638.52 மெட்ரிக் டன் எண்ணெய் வித்துக்களும் ரூ .1313 கோடிக்கு தேசிய வேளாண் கூட்டுறவு சந்தைப்படுத்துதல் கூட்டமைப்பு (NAFED) மற்றும் இந்திய உணவுக் கழகத்தால் கொள்முதல் செய்யப்பட்டுள்ளது . இதன் மூலம் 1,74,284 விவசாயிகள் பயனடைந்துள்ளனர் .


    2. அத்தியாவசியப் பொருள்கள் மற்றும் பழங்கள் , காய்கறிகளின் விநியோகத்தையும் , அவற்றின் விலைகளையும் , மாநிலங்களுக்கிடையேயான அவற்றின் போக்குவரத்தையும் வட கிழக்குப் பிராந்தியத்துக்காக கண்காணித்திட ஒரு தனிப் பிரிவு உருவாக்கப்பட்டிருக்கிறது .


    3. மகாராஷ்டிராவில் விளையும் இடங்களில் இருந்து இதர மாநிலங்களுக்கு வெங்காய விநியோகம் செய்வதற்காக மகாராஷ்டிர மண்டி மன்றத்துடன் வேளாண் மற்றும் விவசாயிகள் நல அமைச்சகம் தொடர்பில் உள்ளது . தற்சமயம் , தில்லி , ஹரியானா , பீகார் , தமிழ்நாடு , பஞ்சாப் , கொல்கத்தா , ஜம்மு - காஷ்மீர் , கர்நாடகா , ஒடிசா , குஜராத் , உத்திரப்பிரதேசம் , அஸ்ஸாம் , ராஜஸ்தான் , மத்தியப் பிரதேசம் மற்றும் இதர மாநிலங்களுக்கு நாள்தோறும் சுமார் 300 சரக்கு வாகனங்களை நாசிக் மாவட்டத்தில் உள்ள வேளாண் பொருள்கள் சந்தைப்படுத்துதல் குழுக்கள் தொடர்ந்து அனுப்புகின்றன .


    4. மொத்த சந்தைகளை நெரிசல் இல்லாமல் ஆக்கவும் விநியோக சங்கிலிகளை ஊக்கப்படுத்தவும் , அமைச்சகம் பல்வேறு நடவடிக்கைகளை எடுத்தள்ளது . தேசிய வேளாண் சந்தையின் (e-NAM) இணையதளம் மேம்படுத்தப்பட்டு இரு புதிய அம்சங்கள் , ( அ ) கிடங்கு சார்ந்த வியாபார பகுதி மற்றும் ( ஆ ) விவசாயி தயாரிப்பாளர் அமைப்புகள் (FPOs) பகுதி , சேர்க்கப்பட்டன . கிடங்குகள் வளர்ச்சி மற்றும் ஒழுங்குமுறை ஆணையத்தில் (WDRA) பதிவு செய்யப்பட்டு நிகர்நிலை சந்தைகளாக அறிவிக்கப்பட்டுள்ள கிடங்குகளில் இருந்து விவசாயிகள் தங்கள் பொருள்களை விற்பனை செய்ய , கிடங்கு சார்ந்த வியாபார பகுதி வழிவகை செய்கிறது . மண்டிகளுக்கு நேரில் வராமல் , ஆன்லைன் ஏலம் மூலம் விற்பதற்காக , தங்கள் பொருள்களின் புகைப்படம் / தரம் பற்றிய தகவல்களை விவசாயி தயாரிப்பாளர் அமைப்புகள் சேகரிப்பு மையங்களில் இருந்து பதிவேற்றம் செய்ய , விவசாயி தயாரிப்பாளர் அமைப்புகள் பகுதி வழிவகை செய்கிறது . இது வரை 12 மாநிலங்களில் ( பஞ்சாப் , ஒடிஷா , குஜராத் , ராஜஸ்தான் , மேற்கு வங்கம் , மகாராஷ்டிரா , ஹரியானா , ஆந்திர பிரேதசம் , தமிழ்நாடு , உத்தரகாண்ட் , உத்திர பிரதேசம் & ஜார்கண்ட் ) உள்ள விவசாயி தயாரிப்பாளர் அமைப்புகள் வியாபாரத்தில் பங்குபெற்றுள்ளன .


    5. ஜார்கண்ட் போன்ற மாநிலங்கள் விவசாய வாயில் வணிகத்தை தேசிய வேளாண் சந்தையின் (e-NAM) இணையதளம் மூலம் தொடங்கி உள்ளன . இதன் மூலம் , வேளாண் பொருள்கள் சந்தைப்படுத்துதல் குழுக்களுக்கு செல்லாமலேயே , தங்கள் பொருள்களின் விவரங்களை படங்களுடன் ஆன்லைன் ஏலத்துக்காக விவசாயிகள் பதிவிடுகின்றனர் . e-NAM மூலம் வணிகம் செய்வதற்காக , விவசாயி தயாரிப்பாளர் அமைப்புகளும் தங்கள் பொருள்களை பற்றிய விவரங்களை சேகரிப்பு மையங்களிலிருந்து பதிவிடுகின்றனர் .


    6. சரக்கு போக்குவரத்து வசதி அளிப்போரை நவீனப்படுத்துதல் திட்டம் e-NAM தளத்தில் சமீபத்தில் தொடங்கப்பட்டது . தங்கள் பகுதியில் உள்ள போக்குவரத்து வசதிகளை கண்டறிந்து வேளாண் பொருள்களை மண்டியில் இருந்து பல்வேறு இடங்களுக்கு விரைவில் எடுத்து செல்ல வணிகர்களுக்கு இது உதவுகிறது . 11.37 லட்சத்துக்கும் அதிகமான சரக்கு வாகனங்களும் , 2.3 லட்சம் போக்குவரத்து நிறுவனங்களும் இந்த திட்டத்தில் இணைக்கப்பட்டுள்ளன


    *****

    
    
    (Release ID: 1617420) Visitor Counter : 12
    
    
      Read this release in: Kannada , English , Urdu , Hindi , Marathi , Manipuri , Gujarati , Telugu