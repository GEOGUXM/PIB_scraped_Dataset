      விவசாயத்துறை அமைச்சகம்

      பொது முடக்கத்தின் போது இந்திய வேளாண் ஆராய்ச்சி நிறுவனத்தின் நடவடிக்கைகளை வேளாண் அமைச்சர் திரு. நரேந்திர சிங் ஆய்வு செய்தார்
      Posted On: 14 APR 2020 5:46PM by PIB Chennai


    கொவிட் -19 பெரும் தொற்று நோயாலும் , அதன் பரவலைத் தடுக்க அமல்படுத்தப்பட்டுள்ள பொது முடக்கத்தினாலும் ஏற்படும் சிக்கல்களில் இருந்து விவசாயிகள் மீண்டு வர உதவி செய்யும் இந்திய வேளாண் ஆராய்ச்சி நிறுவனத்தின் நடவடிக்கைகளை , மத்திய வேளாண் மற்றும் விவசாயிகள் நலம் அமைச்சர் திரு . நரேந்திர சிங் தோமர் ஆய்வு செய்தார் .


    இந்திய வேளாண் ஆராய்ச்சி நிறுவனத்தின் மூன்று அமைப்புகள் மனிதர்கள் மீது கொவிட் -19 ஆய்வை மேற்கொண்டுள்ள நிலையில் , பொது முடக்கத்தின் போது விவசாயிகளுக்கு உதவ பல்வேறு முயற்சிகளை எடுத்துள்ள இந்திய வேளாண் ஆராய்ச்சி நிறுவனம் , நாடெங்கிலும் உள்ள விவசாயிகளுக்கு அறிவுறுத்தல்களை வழங்கியுள்ளது . ஆன்லைன் வகுப்புகளை நடத்துமாறு அனைத்து வேளான் பல்கலைக்கழங்களையும் திரு . தோமர் வலியுறுத்தினார் .


    15 பிராந்திய மொழிகளில் மொழிபெயர்க்கப்பட்ட தேசிய மற்றும் மாநிலங்களுக்கெனெ பிரத்யேக ஆலோசனைகளை இந்திய வேளாண் ஆராய்ச்சி நிறுவனம் வெளியிட்டுள்ளதாக இந்திய வேளாண் ஆராய்ச்சி நிறுவனத்தின் தலைமை இயக்குநர் டாக்டர் திரிலோச்சன் மொகபத்ரா ஆய்வு கூட்டத்தின் போது தெரிவித்தார் .


    வேளாண் அமைச்சர் திரு . நரேந்திர சிங் தோமரின் அறிவுறுத்தல்களின் படி , எம்கிசான் (mKisan) வளைதளம் மூலமாக 5.48 கோடிக்கும் அதிகமான விவசாயிகளை 1,126 ஆலோசனை கையேடுகள் மூலம் வேளாண் அறிவியல் மையங்கள் ( Krishi Vigyan Kendra - KVK) ) சென்றடைந்துள்ளன . ஆலோசனை கையேடுகள் வாட்ஸ்அப் குழுக்கள் (5.75 லட்சம் விவசாயிகளைக் கொண்ட 4893 வேளாண் அறிவியல் நிலையம் (Krishi Vigyan Kendra - KVK) வாட்ஸ்அப் குழுக்கள் ) மூலமாகவும் , இதர டிஜிட்டல் தளங்கள் மூலமாகவும் (8.06 லட்சம் விவசாயிகளை சென்றடைந்துள்ளது ) அனுப்பப்படுகின்றன . KVK க்களின் அறிவுரை தொடர்பாக 936 செய்திகள் , செய்தித்தாள்களில் வெளியாகியுள்ளன , 931 வானொலி பேச்சுகளின் மூலமாகவும் 57 தொலைக்காட்சி நிகழ்ச்சிகள் மூலமாகவும் தகவல்கள் பரப்பப்படுகின்றன .


    ***

    
    
    (Release ID: 1614652) Visitor Counter : 16
    
    
      Read this release in: Assamese , English , Urdu , Manipuri , Punjabi , Gujarati , Telugu , Kannada