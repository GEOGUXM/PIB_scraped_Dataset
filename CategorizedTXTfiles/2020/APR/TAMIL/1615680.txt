      புதிய மற்றும் புதுப்பிக்கத்தக்க எரிசக்தி அமைச்சகம்

      2000 மெகாவாட் மின்சார வினியோக அமைப்புடன் இணைந்த சூரிய ஒளி மின்னழுத்த திட்டத்துக்கு தலைகீழ் மின் ஏலம்
      Posted On: 17 APR 2020 6:53PM by PIB Chennai


    மத்திய மின்சக்தி அமைச்சகத்தின் கீழ் இயங்கும் மத்திய பொதுத்துறை நிறுவனமான தேசிய நீர்மின் உற்பத்திக் கழகம் ( என்எச்பிசி ), நாட்டின் எந்த இடத்தில் வேண்டுமானாலும் அமைக்கப்பட ‌ க்கூடிய 2000 மெகாவாட் மின்சார வினியோக அமைப்புடன் இணைந்த சூரிய ஒளி மின்னழுத்த திட்டத்துக்கு 16 ம் தேதி அன்று மின்னணு முறையில் ஏலத்தை நடத்தியது . தேசிய நீர்மின் உற்பத்திக் கழகத்தின் தலைவர் மற்றும் நிர்வாக இயக்குனர் திரு . ஏ . கே . சிங் மற்றும் இயக்குனர் ( தொழில்நுட்பம் ) திரு . ஒய் . கே . சௌபே ஆகியோரின் முன்னிலையில் இந்த ஏலம் நடைபெற்றது .


    " ஒரு யூனிட்டுக்கு ரூ . 2.55/2.56 என்ற போட்டிக்குரிய விலையில் , 2000 மெகாவாட் சூரிய ஒளி மின்சார திறனுடைய திட்டத்தை செயல்படுத்தும் ஏலத்தை மத்திய மின்சக்தி அமைச்சகத்தின் கீழ் இயங்கும் மத்திய பொதுத்துறை நிறுவனமான தேசிய நீர்மின் உற்பத்திக் கழகம் இறுதி செய்துள்ளது . பொது முடக்கத்தின்போது எங்கள் பங்குதாரர்களுடன் மெய் நிகர் தளங்கள் மூலம் தொடர்பு கொண்டு புதிய ஏலங்களை கொண்டு வந்தோம் ," என்று மத்திய மின்சாரம் மற்றும் புதிய மற்றும் புதுப்பிக்கத்தக்க எரிசக்தி அமைச்சர் , திரு . ஆர் . கே . சிங் , தனது சுட்டுரையில் தெரிவித்தார் .


    3140 மெகாவாட் மதிப்பீட்டு திறனுடைய 7 ஏலதாரர்களுக்கு இடையே மின்னணு முறை ஏலம் நடந்தது . முதலில் மேற்கோள் காட்டப்பட்ட ஒர் யூனிட்டுக்கு ரூ .2.71 முதல் ரூ .2.78 வரை என்ற விலையில் இருந்து , குறைவான தலைகீழ் மின் ஏலத் தொகையான ஒர் யூனிட்டுக்கு ரூ .2.55 முதல் ரூ .2.56 வரை என்ற விலை , மொத்த ஒதுக்கீட்டு திறனான 2000 மெகாவாட்டுக்கு அடையப்பட்டது . கோவிட் -19 தொற்று காரணமாக இந்தியாவில் அமல்படுத்தப்பட்டுள்ள ஒட்டுமொத்த பொது முடக்கத்தின் போதும் , இந்த தலைகீழ் மின்னணு முறை ஏலத்தை தேசிய நீர்மின் உற்பத்திக் கழகம் வெற்றிகரமாக நடத்தி முடித்தது .


    ***

    
    
    (Release ID: 1615680) Visitor Counter : 10
    
    
      Read this release in: Telugu , Assamese , English , Urdu , Hindi , Punjabi