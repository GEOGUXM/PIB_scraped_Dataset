      மின்னணு மற்றும் தகவல் தொழில்நுட்பம்

      பொதுச் சேவை மையங்கள் மூலம் ஆதார் புதுப்பித்தல் வசதியை அனுமதிக்கிறது இந்திய தனித்துவ அடையாள ஆணையம்.
      20,000 பொது சேவை மையங்கள் இந்தச் சேவையை மக்களுக்கு அளிக்கும்.

      Posted On: 28 APR 2020 3:19PM by PIB Chennai

    கிராமப்புறங்களில் வாழ்பவர்களுக்கு பெரியதொரு உதவியை அளிக்கும் விதமாக , தகவல் தொழில்நுட்பம் மற்றும் மின்னணு அமைச்சகத்தின் கீழ் இயங்கும் சிறப்பு நோக்க முகமையான பொதுச் சேவை மையங்களில் , வங்கியியல் தொடர்பாளர்களாகச் (BCs) செயல்படும் 20,000 பொதுச் சேவை மையங்களில் ஆதார் புதுப்பிப்பு வசதியைத் தொடங்குவதற்கு இந்திய தனித்துவ அடையாள ஆணையம் (UIDAI) அனுமதித்துள்ளது . இதை சுட்டுரை ஒன்றில் தொலைத்தொடர்பு , மின்னணு மற்றும் தகவல் தொழில்நுட்பம் , சட்டம் மற்றும் நீதித்துறை அமைச்சர் , திரு . ரவி ஷங்கர் பிரசாத் தெரிவித்தார் .


    20,000 பொதுச் சேவை மையங்களால் இந்தச் சேவையை தற்போது மக்களுக்கு அளிக்க முடியுமென்று மத்திய அமைச்சர் சுட்டுரையில் தெரிவித்தார் . ஆதார் வேலையை பொறுப்புணர்ச்சியோடும் இந்திய தனித்துவ அடையாள ஆணையம் இது தொடர்பாக வெளியிட்டுள்ள விதிமுறைகள் படியும் தொடங்குமாறு பொதுச் சேவை மைய கிராம நிலை தொழில்முனைவோரை (CSC VLEs) அவர் கேட்டுக்கொண்டார் . தாங்கள் வசிக்கும் இடத்துக்கு அருகிலேயே ஆதார் சேவைகளைப் பெற அதிக அளவிலான ஊரக மக்களுக்கு இந்த வசதி உதவும் என அவர் மேலும் தெரிவித்தார் .


    பொதுச் சேவை மையங்களின் மூலம் ஆதார் புதுப்பித்தல் சேவைகளை வழங்குவது , கொவிட் 19 பரவலைத் தடுக்க அமல்படுத்தப்பட்டுள்ள பொது முடக்கக் கட்டுப்பாடுகளின் போது , ஒரு பெரிய உதவியாக அமைந்துள்ளது . ஆதாரைப் புதுப்பிப்பதற்கு கூடுதலாக இந்த 20,000 மையங்கள் கிடைத்திருப்பதன் மூலம் மக்கள் குறிப்பாக கிராமப்பகுதிகளில் வசிப்போர் , இந்த வேலைக்காக வங்கிக் கிளைகளிலோ அல்லது தபால் அலுவலகங்களிலோ உள்ள ஆதார் மையங்களுக்குச் செல்ல வேண்டியதில்லை .


    ***

    
    
    (Release ID: 1618978) Visitor Counter : 21
    
    
      Read this release in: Assamese , English , Gujarati , Urdu , Marathi , Hindi , Bengali , Manipuri , Punjabi , Odia , Telugu , Kannada , Malayalam