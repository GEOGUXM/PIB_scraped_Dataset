      சுகாதாரம் மற்றும் குடும்ப நலத்துறை அமைச்சகம்

      கோவிட்-19 தொற்று கட்டுப்படுத்தும் நடவடிக்கைகள் குறித்து சவுதி அரேபியாவில் ஜி20 சுகாதார அமைச்சர்கள் கூட்டம்
      Posted On: 19 APR 2020 9:46PM by PIB Chennai


    கோவிட் -19 தொற்றை கையாள பரஸ்பரம் மற்றும் பயனுள்ள ஒத்துழைப்பை உருவாக்க வேண்டும் என்று , 19 நாடுகள் மற்றும் ஐரோப்பிய யூனியனின் சர்வதேச அமைப்பான ஜி 20 நாடுகளின் சுகாதார அமைச்சர்களின் காணொளி காட்சி கூட்டத்தில் டாக்டர் ஹர்ஷ் வர்தன் இன்று வலியுறுத்தினார் . அர்ஜென்டினா , ஆஸ்திரேலியா , பிரேசில் , கனடா , ஜி 20- இல் சீனா , ஜெர்மனி , பிரான்ஸ் , இந்தோனேசியா , இத்தாலி , ஜப்பான் , மெக்ஸிகோ , ரஷ்ய கூட்டமைப்பு , சவுதி அரேபியா , தென் ஆப்பிரிக்கா , தென் கொரியா , துருக்கி , இங்கிலாந்து , அமெரிக்கா , இந்தியா ஆகியவை 19 உறுப்பு நாடுகளாகும் .


    " கோவிட் -19 தொற்றுக்கு எதிரான நமது போரில் , அவரவர்களும் தங்களது நாடுகளில் நிலைமையை சமாளித்து கட்டுக்குள் வைத்திருப்பதற்காக , உங்கள் அனைவரையும் நான் பாராட்டுகிறேன் ," என்று அந்த ‌ கூட்டத்தில் டாக்டர் ஹர்ஷ் வர்தன் தெரிவித்தார் . " உலகம் இன்று சந்தித்து வரும் சுகாதார சிக்கல் , நம் அனைவரையும் இணைக்கும் தன்மைக்குள் ஆழ்ந்து கவனம் செலுத்த வாய்ப்பை உருவாக்கியுள்ள அதே வேளையில் , வெற்றி பெறுவதற்காக ‌ நமக்கு ஒன்றுபட்ட வலிமையையும் அறிவையும் வழங்கி உள்ளது ," என்று கூறினார் . கடந்த காலங்களில் உலகின் வெற்றிகரமான ஒன்றுபட்ட முயற்சிகளை பற்றிப் பேசிய அவர் , " ஒன்றுபட்ட நோக்கம் , ஆதரவு மற்றும் ஒருவருக்கொருவர் ஒத்துழைத்த ‌ தன் மூலம் , மக்களின் ஆரோக்கியத்துக்கு கடந்த காலங்களில் ஏற்பட்ட மிரட்டல்களை நாம் உலக சமூகமாக எதிர்கொண்டு வெற்றிகரமாக கையாண்டோம் . கொரோனா வைரஸ் நோயை ( கோவிட் -19) கையாள ‌ அதேபோன்ற ஒத்துழைப்பையும் , பரஸ்பரம் மரியாதை மிகுந்த ‌ மற்றும் பயனுள்ள வகையில் இணைந்து செயலாற்றுதலை நான் எதிர்பார்க்கிறேன் . ஜப்பான் , சிங்கப்பூர் மற்றும் தென் கொரியா போன்ற சில நாடுகள் சிறப்பாக செயல்பட்டிருந்தாலும் , மீதமுள்ள சில நாடுகள் கோவிட் -19 உடன் போராடிக் கொண்டிருக்கின்றனர் . வரலாறு காணாத பாதிப்பு ஏற்பட்டுள்ளதால் , இயல்பு நிலைக்கு திரும்ப நாடுகளுக்கிடையே ஒத்துழைப்பு தேவைப்படுகிறது ," என்றார் .


    நாட்டில் தற்போதைய கோவிட் நிலைமை குறித்து பேசிய அவர் , " ஏப்ரல் 19 ம் தேதியான இன்று வரை , 25 நாட்கள் பொது முடக்கத்தை நாங்கள் நிறைவு செய்துள்ளோம் . இது மே 3 ம் தேதி வரை நீடிக்கும் . இதன் பலனாக நாங்கள் உணர்ந்தது என்னவென்றால் ‍, மார்ச் 17 ம் தேதி வரை 3.4 நாட்களாக இருந்த எங்களது பாதிப்பு இரட்டிப்பாகும் வீதம் , மார்ச் 25 ம் தேதி அன்று 4.4 நாட்களாக குறைந்து , தற்போது 7.2 நாட்களாக ‌ உள்ளது ," என்றார் .


    கொவிட் -19 ஐ எதிர்த்து போராடுவதில் இந்தியாவின் அணுகுமுறைக்கு முக்கியத்துவம் அளித்து பேசிய அவர் , " இந்த தடவை எங்கள் அணுகுமுறையின் தனிச்சிறப்பு ஐந்து முனைகளாகும் : (1) நிலைமை குறித்த தொடர் விழிப்புணர்வை பராமரித்தல் , (2) தடுப்பு மற்றும் செயல்மிகு அணுகுமுறை , (3) மாறும் நிலைமைக்கு ஏற்ப படிப்படியான எதிர் நடவடிக்கை , (4) துறைகளுக்குள் அனைத்து மட்டங்களிலும் ஒத்துழைப்பு , மற்றும் இறுதியானதும் மிக முக்கியமானதுமான (5) நோயை எதிர்த்து போரிட மக்கள் இயக்கத்தை தோற்றுவித்தல் ," என்றார் .


    ***

    
    
    (Release ID: 1616313) Visitor Counter : 23
    
    
      Read this release in: English , Urdu , Marathi , Hindi , Assamese , Bengali , Punjabi , Gujarati , Telugu , Kannada