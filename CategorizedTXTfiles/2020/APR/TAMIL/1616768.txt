      மனித வள மேம்பாட்டு அமைச்சகம்

      ஸ்வயம் மற்றும் ஸ்வயம் பிரபா பற்றிய ஆய்வுக் கூட்டத்திற்கு மத்திய மனித வள மேம்பாடு அமைச்சர் தில்லியில் தலைமை தாங்கினார்
      Posted On: 20 APR 2020 7:23PM by PIB Chennai


    தேசிய ஆன்லைன் கல்வித் தளமான ஸ்வயம் மற்றும் வீடுகளுக்கு நேரடியாக வரும் (DTH) 32 கல்வி தொலைக்காட்சி அலைவரிசைகளான ஸ்வயம் பிரபா ஆகியவை குறித்த விரிவான ஆய்வினை மத்திய மனித வள மேம்பாடு அமைச்சர் , திரு . ரமேஷ் பொக்ரியால் ' நிஷாங்க் ' இன்று தில்லியில் மேற்கொண்டார் .


    இந்தத் திட்டங்களின் வளர்ச்சி குறித்த ஒரு சிறு விளக்கம் அப்போது அளிக்கப்பட்டது . ஸ்வயம் படிப்புகளுக்கும் ஸ்வயம் பிரபா காணொளிகளுக்குமான தேவை பொது முடக்க சமயத்தில் அதிகமாக உயர்ந்துள்ளது .


    ஸ்வயம்


    1902 படிப்புகள் தற்போது ஸ்வயத்தில் கிடைக்கின்றன . தொடக்கத்தில் இருந்து இவை 1.56 கோடி மாணவர்களுக்கு வழங்கப்படுகின்றன . தற்சமயம் , அதில் உள்ள 574 படிப்புகளை 26 லட்சத்துக்கும் அதிகமான மாணவர்கள் பயில்கின்றனர் . மொத்தத்தில் , 1509 படிப்புகள் ஸ்வயத்தில் சுய கற்றலுக்காகக் கிடைக்கின்றன .


    இதில் இருந்து இன்னும் பலன்களை அடைவதற்காக , 1900 ஸ்வயம் படிப்புகள் மற்றும் 60000 ஸ்வயம் பிரபா காணொளிகளை , 10 மாநில மொழிகளில் மொழி பெயர்த்து மாணவர்களுக்குக் கிடைக்கச் செய்ய முடிவெடுக்கப்பட்டுள்ளது .


    மேலும் , மொத்த சேர்க்கை விகிதத்தை அதிகரிப்பதற்காக , ஆன்லைன் மற்றும் தொலைதூரக் கல்வி குறித்த விதிமுறைகளைத் தயார் செய்யுமாறு பல்கலைக்கழக மானியக் குழு கேட்டுக்கொள்ளப்பட்டுள்ளது .


    ஸ்வயம் பிரபா


    ஜிசாட் -15 செயற்கைக்கோளைப் பயன்படுத்தி உயர் தர கல்வி நிகழ்ச்சிகளை 24x7 ஒளிபரப்புவதற்காக வீடுகளுக்கு நேரடியாக வரும் (DTH) அர்ப்பணிக்கப்பட்ட 32 கல்வி தொலைக்காட்சி அலைவரிசைகளின் குழுமமே ஸ்வயம் பிரபா ஆகும் . நாள் தோறும் , குறைந்தபட்சம் 4 மணி நேரத்துக்காவது புதிய நிகழ்ச்சிகள் இருக்கும் . மாணவர்கள் தங்களுக்கு உகந்த நேரத்தைத் தேர்வு செய்து கொள்ள அனுமதிப்பதற்காக , இவை ஒரு நாளைக்கு 5 முறைகள் மறு ஒளிபரப்பு செய்யப்படும் .

    
    
    (Release ID: 1616768) Visitor Counter : 14
    
    
      Read this release in: English , Urdu , Hindi , Manipuri , Assamese , Punjabi , Gujarati , Telugu , Kannada