      தகவல் மற்றும் ஒலிபரப்பு அமைச்சகம்

      கொவிட்-19 உண்மை சரிபார்த்தல் பிரிவை அமைத்தது பத்திரிகை தகவல் அலுவலகம்
      இரவு 8 மணிக்கு தினசரி கொவிட் செய்தித் தொகுப்பை பத்திரிகை தகவல் அலுவலகம் அளிக்கும்

      Posted On: 01 APR 2020 10:12PM by PIB Chennai

    தகவல்களை மின்னஞ்சல் மூலம் பெற்றுக் கொண்டு அவற்றுக்கான பதில்களை விரைந்து அளிக்கும் கொவிட் -19 உண்மை சரிபார்த்தல் பிரிவு என்னும் இணையதளத்தை பத்திரிகை தகவல் அலுவலகம் ( PIB ) அமைத்துள்ளது . கொவிட் -19 குறித்த அரசின் முடிவுகளையும் , முன்னேற்றங்களையும் , வளர்ச்சியையும் குறித்த தகவல்களைத் தெரியப்படுத்த தினமும் இரவு 8 மணிக்கு ஒரு செய்தித் தொகுப்பை பத்திரிகை தகவல் அலுவலகம் வெளியிடும் . இன்று மாலை 6.30 க்கு முதல் தொகுப்பு வெளியிடப்பட்டது .


    மேலும் , கொவிட் -19 பற்றிய தொழில்நுட்ப அம்சங்கள் குறித்து பொது மக்களின் மனங்களில் ஏதாவது சந்தேகங்கள் எழுந்தால் , அவற்றை தெளிவுப்படுத்துவதற்காக அனைத்திந்திய மருத்துவ அறிவியல் கழகம் ( எய்ம்ஸ் ) போன்ற நிறுவனங்களின் நிபுணர்களைக் கொண்ட ஒரு தொழில்நுட்பக் குழுவை சுகாதார, குடும்ப நல அமைச்சகம் அமைத்துள்ளது . இடம்பெயர்ந்தோர் மத்தியில் உள்ள உளவியல் சிக்கல்களைக் கையாள விரிவான வழிகாட்டுதல்களையும் அமைச்சகம் வெளியிட்டுள்ளது .


    கொவிட் -19 மேலாண்மையில் உள்ள பல்வேறு அம்சங்கள் குறித்து முடிவெடுக்கக் கூடிய தெளிவான ஆணையுரிமையுடன் , பேரழிவு மேலாண்மை சட்டத்தின் கீழ் அமைக்கப்பட்டுள்ள அதிகாரம் பொருந்திய 11 குழுக்கள் குறித்து மாநில அரசுகளுக்குத் தெரியப்படுத்தி அமைச்சரவை செயலாளர் கடிதம் ஒன்றை இன்று எழுதியுள்ளார் . மாநில அளவிலும் இதே போன்றதொரு கட்டமைப்பை உருவாக்க கோரிக்கை வைக்கப்பட்டுள்ளது . புலம் பெயர்ந்தோர் நல நடவடிக்கைகளைக் கண்காணிக்க தன்னார்வலர்களை பயன்படுத்திக்கொள்ளுமாறும் மாநில அரசுகள் கேட்டுக்கொள்ளப்பட்டிருக்கின்றன .

    
    
    (Release ID: 1610185) Visitor Counter : 14
    
    
      Read this release in: English , Gujarati , Hindi , Manipuri , Bengali , Assamese , Punjabi , Telugu , Kannada