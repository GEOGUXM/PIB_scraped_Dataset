      விவசாயத்துறை அமைச்சகம்

      பூசா தூய்மையாக்கல், கிருமி நீக்க சுரங்க நடைபாதையை வேளாண் இணை அமைச்சர் திரு கைலாஷ் சௌத்ரி திறந்து வைத்தார்.
      Posted On: 16 APR 2020 4:14PM by PIB Chennai


    புதுதில்லியில் உள்ள இந்திய வேளாண் ஆராய்ச்சி நிறுவனமும் ( ICAR) – பீகார் மாநிலம் பூசாவில் உள்ள வேளாண் பல்கலைக்கழகத்தில் வேளாண் பொறியியல் துறையும் இணைந்து தூய்மையாக்கல் , கிருமி நீக்கச் சுரங்க நடைபாதையை உருவாக்கியுள்ளன . இன்று இந்த சுரங்க நடைபாதையை மத்திய வேளாண்மை மற்றும் விவசாயிகள் நலவாழ்வு இணை அமைச்சர் திரு . கைலாஷ் சௌத்ரி திறந்து வைத்தார் . இந்த நிகழ்ச்சியில் வேளாண்மை , ஆராய்ச்சி மற்றும் கல்வித்துறையின் செயலாளரும் இந்திய வேளாண் ஆராய்ச்சி நிறுவனத்தின் தலைமை இயக்குநருமான டாக்டர் . திரிலோசன் மகோபத்ரா , மற்றும் புதுதில்லியில் உள்ள இந்திய வேளாண் ஆராய்ச்சி நிறுவனஇயக்குநர் டாக்டர் ஏ . கே . சிங் ஆகியோர் கலந்து கொண்டனர் .


    காலால் அழுத்தி சோப் மற்றும் தண்ணீரை வெளிவரச்செய்து கைகழுவுதல் , சுரங்க நடைபாதையில் 20 விநாடிகளுக்கு கிருமிநாசினியை புகையாக வெளியிடுதல் ஆகியன இந்தக் கிருமி நீக்கல் செயல் தொகுப்பில் உள்ளடங்கும். இந்த சுரங்க நடைபாதையில் சுகாதாரத்துறை பரிந்துரைத்துள்ளபடி சிறந்த கிருமிநாசியான குவார்ட்டனரி அமோனியம் கூட்டுப்பொருள்கள் (quaternary ammonium compounds - QAC) 0.045 சதவீத அடர்த்தியில் பயன்படுத்தப்படுகின்றன .


    

    
    (Release ID: 1615035) Visitor Counter : 20
    
    
      Read this release in: Punjabi , English , Urdu , Hindi , Manipuri , Assamese , Gujarati , Telugu , Kannada