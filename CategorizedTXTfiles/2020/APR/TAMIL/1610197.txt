      அறிவியல் மற்றும் தொழில்நுட்பத்துறை

      தொற்று பரவாமல் தடுக்க இயலும் பூச்சு கண்டுபிடிப்பு: ஜே என் சி ஏ எஸ் ஆர்
      Posted On: 01 APR 2020 6:10PM by PIB Chennai


    கோவிட் 19 உட்பட பல்வேறு வகையான வைரஸ் கிருமிகளைக் கொன்று , இவற்றினால் பரவும் நோய்களை , ஒரே முறையிலேயே குணப்படுத்தக்கூடிய , நுண்ணுயிர்களுக்கு எதிரான பூச்சு ஒன்றை , அறிவியல் மற்றும் தொழில்நுட்பத் துறையின் கீழ் செயல்படும் , தன்னாட்சி நிறுவனமான , ஜவஹர்லால் நேரு உயர் அறிவியல் ஆராய்ச்சி மையம் கண்டறிந்துள்ளது. துணிகள் , நெகிழி போன்ற தளங்களில் , நுண்ணுயிரிகளுக்கு எதிரான இந்தப் பூச்சைப் பூசினால் , கிருமிகள் கொல்லப்படுவதாகத் தெரியவந்துள்ளது.


    இந்த சக பிணைப்புப் பூச்சு பற்றிய ஆராய்ச்சிக் கட்டுரை , மெட்டீரியல் அண்ட் இன்டர்பேஸ் ( Material and Interface) என்ற ஆராய்ச்சி இதழால் , ஏற்கனவே ஏற்றுக் கொள்ளப்பட்டுள்ளது.


    இப்பூச்சு , இன்புளுவென்சா வைரஸ் ; தற்போதைய மருந்துகளுக்குக் கட்டுப்படாத , தொற்று விளைவிக்கும் பாக்டீரியா மற்றும் காளான் ; மெதிசிலினுக்குக் கட்டுப்படாத நுண்ணுயிரி ( methicillin-resistant Staphylococcus aureus ); ஃப்ளூகனாஸோலுக்குக் கட்டுப்படாத C. albicans spp எனும் கிருமி ( fluconazole-resistant C. albicans spp) ஆகியவற்றை , முழுமையாகக் கொன்றுவிடும் என்று கண்டறியப்பட்டுள்ளது.


    “ எங்கள் அறிவுக்கு எட்டிய வரை , இது நாள் வரை , அனைத்து வகையான வைரஸ்கள் , பாக்டீரியாக்கள் , காளான்கள் ஆகியவற்றைக் கொல்லக்கூடிய சக பிணைப்புப் பூச்சு உத்திகள் எதுவும் இல்லை” என்று ஆராய்ச்சியாளர்கள் கூறினார்கள்.


    தற்போது உருவாக்கப்பட்டுள்ள மூலக்கூறுகள் , பல்வேறு தளங்களில் , புற ஊதாக்கதிர்களின் தாக்கத்துடன் (அல்ட்ரா வயலட் இராடியேஷன்) இரசாயன ரீதியாக , குறுக்கிணைவு செய்யும் திறன் கொண்டவை.


    தற்போது பரவிவரும் கொரோனா வைரஸ் நோயைக் கருத்தில் கொண்டு பார்க்கும் போது , இந்தப் பூச்சு பயனளிப்பதாக இருந்தால் , இந்த மூலக்கூறுகளை ஒப்பந்த ஆராய்ச்சி அமைப்பு ( Contract Research Organisation) ஒன்றின் மூலமாக , பெரிய அளவில் தயாரிக்க இயலும். முகக்கவசம் , கையுறை , மருத்துவ கவுன்கள் உடைகள் போன்ற பல்வேறு பாதுகாப்பு உபகரணங்கள் மீது , இந்தப் பூச்சைப் பூசலாம். மருத்துவமனைகளிலிருந்து ஏற்படக்கூடிய தொற்றுக்களையும் தவிர்க்கும் வகையில் , இதர மருத்துவ இயந்திரங்கள் மற்றும் கருவிகள் மீதும் இந்தப் பூச்சைப் பயன்படுத்தலாம்.


    

    
    (Release ID: 1610197) Visitor Counter : 41
    
    
      Read this release in: Assamese , English , Gujarati , Hindi , Marathi , Telugu