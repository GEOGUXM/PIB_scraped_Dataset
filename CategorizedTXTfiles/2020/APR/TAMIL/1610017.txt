      அறிவியல் மற்றும் தொழில்நுட்பத்துறை

      நாவல் கொரோனா வைரஸ் பற்றி நமக்கு என்ன தெரியும்?
      நாம் என்ன தெரிந்து கொள்ள வேண்டும்?

      Posted On: 01 APR 2020 1:30PM by PIB Chennai

    சமூக ஊடகம் , வாட்ஸ்அப் மற்றும் இணையத்தின் மூலமாக நாவல் கொரோனாவைரஸைப் பற்றி பல்வேறு விஷயங்கள் வேகமாகப் பரவுகின்றன . இதில் சில உண்மையாக இருந்தாலும் , பல்வேறு தகவல்கள் அடிப்படையற்றதாகவே இருக்கின்றன . கொரோனா வைரஸ் தொற்று நோய் உலகெங்கிலும் பரவி வரும் வேளையில் , இந்த ஆட்கொல்லி வைரஸ் குறித்த சில உண்மைகளைத் தெரிந்து கொள்வது அவசியமாகிறது . பல்வேறு ஆராய்ச்சி முடிவுகளுக்கு பிறகு , விக்யான் பிரசார் மூத்த விஞ்ஞானி டாக்டர் டி . வி . வெங்கடேஸ்வரன் , இது குறித்த பலவற்றை நமக்கு கூறுகிறார் .


    தொற்று : தொண்டை மற்றும் நுரையீரலில் இருக்கும் மெல்லிய செல்களைக் கொண்ட புறப்படலத்தை இந்த வைரஸ் தாக்குகிறது . பெரும்பாலும் தொண்டையிலும் , நுரையீரலிலும் காணப்படும் ஏஸ் 2 ( ACE2) ஏற்பிகளுடன் சார்ஸ் - கோவி -2 (SARS-CoV-2) ஒன்றாக இணைந்து கொள்கிறது . உங்கள் தோலில் ஏஸ் 2 வெளிப்பாடு இல்லாமல் இருப்பதால் , அங்கு ஒட்டிகொண்டிருக்கும் இருக்கும் வைரஸ் தீங்கு விளைவிக்காது . மூச்சுக் குழாய் , கண்கள் மற்றும் வாயின் வழியே இந்த வைரஸ் நுழைகிறது . வைரஸை நமது வாய் , மூக்கு , கண்களுக்கு எடுத்து செல்வதில் நமது கைகள் முக்கிய பங்கு வகிக்கின்றன . அடிக்கடி கைகளை 20 நொடிகள் சோப்பு போட்டு கழுவுவது இந்த தொற்றைத் தடுக்க உதவும் .


    தொற்று அளவு : ஒரு காட்டுக் குரங்கை பாதிப்படையச் செய்ய 700000 (PFU) தேவைப்பட்டது . பெருக்கம் உருவாக்கும் அலகு ( Plaque forming unit - PFU) என்பது பாதிப்பு மாதிரியை அளக்கும் அலகாகும் . அந்த விலங்கு எந்த மருத்துவ அறிகுறிகளையும் வெளிப்படுத்தவில்லை என்ற போதிலும் , அதன் மூக்கில் இருந்து வந்த நீர்த்துளிகளிலும் , எச்சிலிலும் வைரல் சுமை இருந்தது . 700000 பிஎஃப்யூவுக்கும் அதிகமான அளவில் இருந்தால் தான் மனிதர்களுக்குத் தொற்று ஏற்படும் . மரபணு மாற்றப்பட்ட ஏஸ் 2 ஏற்பிகள் கொண்ட எலியின் மீது நடத்திய விலங்கு ஆய்வில் , அதற்கு சார்ஸ் பாதிப்பு வர 240 பிஎஃப்யூ அளவே போதும் எனத் தெரியவந்தது . அதோடு ஒப்பிடும் போது , மனிதர்களுக்கு பாதிப்பு வருவதற்கு 700000 பிஎஃப்யூ நாவல் கொரோனாவைரஸ் தேவைப்படுகிறது .


    தொற்றுக் காலம் : ஒருவர் மற்றவருக்கு தொற்றை கடத்தும் கால அளவு துல்லியமாகத் தெரியாவிட்டாலும் , 10 முதல் 14 நாட்கள் ஆகலாம் எனத் தெரிகிறது . தொற்றுக் காலத்தை செயற்கையாகக் குறைத்தலே தொற்றை ஒட்டுமொத்தமாகத் தடுக்க முக்கியமான வழியாகும் . மருத்துவமனையில் வைத்தல் , தனிமைப்படுத்துதல் , பொது முடக்கம் மற்றும் நடமாடுதலைத் தடுத்தல் ஆகிய அனைத்தும் பயனுள்ள நடவடிக்கைகள் .


    யாரெல்லாம் பாதிக்கப்படலாம் : வைரஸால் பாதிக்கப்பட்ட யாரும் அறிகுறிகள் தோன்றும் முன்னரே அடுத்தவரை பாதிக்கலாம் . தொற்றைக் கடத்தும் பெரும்பாலானோர் எந்த அறிகுறியையும் காட்டமாட்டார்கள் . இருமும் போதும் , தும்மும் போதும் நம் வாயையும் மூக்கையும் மூடிக் கொள்வது தொற்றைக் குறைக்க உதவும் . ஒட்டு மொத்த பாதிப்புக் காலம் வரை , பாதிக்கப்பட்ட நபரின் சளி , கோழை , மலம் ஆகியவற்றில் இந்த வைரஸ் இருக்கும் .


    நாம் எப்படி பாதிக்கப்படுகிறோம் : நீர்த்துளிகள் வழியே தான் பெரும்பாலும் வைரஸ் கடத்தப்படுகிறது . இதற்கு ஆறு அடி தூரத்திற்கும் குறைவான நெருங்கியத் தொடர்பு தேவைப்படுகிறது . இதனால் தான் , காய்கறிச் சந்தை அல்லது பல்பொருள் அங்காடி போன்ற பொது இடங்களில் , நாம் ஒருவருக்கொருவர் 1.5 மீட்டர்கள் தள்ளி நிற்குமாறு பரிந்துரைக்கப்படுகிறது . சமூக இடைவெளியின் மூலம் நோய் பரவலை 44% வரை குறைக்கலாம் என்று ஹாங்க்காங்கில் நடத்தப்பட்ட ஒரு ஆய்வு கூறுகிறது . தொலைபேசிகள் , கதவுக் குமிழ்கள் , மேற்பரப்புகள் ஆகியவை தொற்றைப் பரப்புவதற்கான உயிரற்ற , அதே சமயம் , சாத்தியக்கூறுகள் அதிகமுள்ள மூலக் கடத்துநர்கள் ஆகும் . ஆனால் , இதைப் பற்றி நமக்கு அதிகம் தெரிவதில்லை . கதவுக் குமிழ்கள் , மின் தூக்கி அழைப்புப் பொத்தான்கள் மற்றும் பொது இடங்களில் உள்ள கொடுக்கல் வாங்கல் இடங்களைத் தொட்ட பின்னர் நமது கைகளை சுத்தப்படுத்திக்கொள்வது பாதுகாப்பானதாகும் .


    எத்தனை பேரை நாம் பாதிக்கலாம் : பாதிக்கப்பட்ட ஒரு நபரால் சராசரியாக எத்தனை புதிய பாதிப்புகளை உருவாக்க முடியும் என்பதைக் கூறும் மனித கடத்துதல் அளவு 2.2 லிருந்து 3.1 ஆகும் . எளிதான வார்த்தைகளில் கூற வேண்டும் என்றால் , பாதிக்கப்பட்ட ஒருவர் சராசரியாக 2.2 லிருந்து 3.1 நபர்கள் வரை பாதிப்படையச் செய்கிறார் . உடல் இடைவெளியைக் கடைப்பிடிப்பதன் மூலம் , உண்மையான தொற்றுதல் அளவை செயற்கையாகக் குறைத்து , பரவுதல் விகிதத்தைக் குறைக்கலாம் .


    இந்த வைரஸ் எங்கிருந்து வந்தது : வௌவால் சூப் குடித்ததன் மூலம் இது வரவில்லை . கொதிக்க வைத்தால் இந்த வைரஸ் அழிந்து விடும் . சார்ஸ் - கொவி -2 வைரஸ் வௌவாலில் இருந்து மனிதர்களுக்கு வந்ததாக ஆரம்பத்தில் கூறப்பட்டது . ஆனால் , மனிதர்களுக்கு வருவதற்கு முன்பு , வௌவாலில் இருந்து இடைப்பட்ட இன்னொரு உயிரினத்துக்கு இது சென்றதாக சமீபத்தில் நடந்த மரபணு ஆய்வுகள் தெரிவிக்கின்றன . சார்ஸ் - கொவி -2 வைரஸின் ஒரு பரம்பரை மனிதர்களுக்குள்ளேயே சுற்றிக் கொண்டிருந்ததாக இன்னொரு ஆய்வு கூறுகிறது .


    எப்படி அது வளர்ந்தது : சார்ஸ் - கொவி -2 வைரஸ் என்பது , விலங்கிலிருந்து மனிதர்களுக்குப் பரவுவதற்கு முன்னர் மனிதனில்லாத ஏதாவது விலங்கினுக்குள் இயற்கையான விஷக்கறையாக வளர்ந்திருக்க வேண்டும் . அல்லது , விலங்கிலிருந்து மனிதர்களுக்குப் பரவியதற்கு பின் மனிதர்களுக்குள்ளேயே இயற்கையான விஷக்கறையாக வளர்ந்திருக்க வேண்டும் . இந்த இரண்டில் எது சரி என்பதை ஆய்வுகள் தான் கூற வேண்டும் . மனித பாதிப்புக்கும் தொற்றுக்கும் சார்ஸ் - கொவி -2 வில் உள்ள எந்தப் பிறழ்வுகள் காரணமென்று இன்னும் எங்களுக்கு சரியாகத் தெரியவில்லை .


    சார்ஸ் - கொவி -2 எப்போது வெளியில் வந்தது : டிசம்பர் 2019 க்கு முன் பதிவான சார்ஸ் - கொவி -2 பாதிப்புகள் எதுவும் இல்லை . ஆனால் , சார்ஸ் - கொவி -2 வின் முதல் மனித பாதிப்புகள் அக்டோபர் மத்தியில் இருந்து டிசம்பர் மத்தி வரை தோன்றி இருக்கலாம் என்று முதல்கட்ட மரபணு ஆய்வுகள் தெரிவிக்கின்றன . விலங்கிலிருந்து மனிதனுக்கு வந்த ஆரம்ப பாதிப்பில் இருந்து பெரும்பரவல் வரை ஒரு இடைவெளி இருப்பதாக இதற்கு அர்த்தம் .


    விலங்குகளை இது பாதிக்குமா : மனிதர்களைத் தவிர , வௌவால் , காட்டுப்பூனை மற்றும் பன்றியின் செல்களை சார்ஸ் - கொவி -2 பாதிக்கும் என மூலக்கூறு மாதிரிகள் தெரிவிக்கின்றன . இது வீட்டு விலங்குகளையும் , கால்நடைகளையும் பாதிக்காது . முட்டை மற்றும் கோழிகளை சாப்பிடுவதாலோ சார்ஸ் - கொவி -2 பாதிப்பு வராது .


    ஒருவருக்கே இரண்டு முறை வருமா : ஒரு முறை தட்டம்மை வந்தால் , நம்மில் பெரும்பாலானோர் வாழ்நாள் முழுவதற்குமான நோய் எதிர்ப்பு சக்தியைப் பெறுகிறொம் . பெரும்பாலும் நமக்கு அதற்குப் பிறகு தட்டம்மை வருவதில்லை . பரிசோதனை மூலம் பாதிப்புக்கு உள்ளாக்கப்பட்ட குரங்குகளுக்கு மீண்டும் பாதிப்பு வரவில்லை . அதே போல் , குணமானதற்கு பின்னர் சார்ஸ் - கொவி -2 மீண்டும் மனிதர்களுக்கு வந்ததற்கான ஆதாரம் இல்லை . ஆனால் , இந்த நோய் எதிர்ப்பு சக்தி எத்தனை காலம் வரை உடலில் இருக்கும் என்பது தெரியவில்லை .


    இந்த நோய் எவ்வளவு கடுமையானது : கொவிட் -19 என்பது மரண தண்டனையல்ல . பெரும்பாலான கொவிட் -19 பாதிப்புகள் லேசானவையே (81%). 15% பேருக்கு மருத்துவமனை சிகிச்சை தேவைப்படுகிறது மற்றும் 5% பேருக்கு தீவிர கண்காணிப்பு தேவைப்படுகிறது . அதாவது , பாதிக்கப்பட்டோரில் பெரும்பாலானோருக்கு மருத்துவமனை அனுமதி கூட தேவையில்லை .


    யாரெல்லாம் மிகவும் பாதிக்கப்படக்கூடியவர்கள் : சுகாதாரப் பணியாளர்கள் எளிதில் பாதிப்படைவார்கள் . லொம்பார்டி , இத்தாலியில் நோயாளிகளுக்கு மருத்துவ சிகிச்சை அளித்துக் கொண்டிருக்கும் போது , 20% சுகாதார ஊழியர்கள் பாதிக்கப்பட்டனர் . பொது மக்களைப் பொருத்தவரை , வயதானோர் , அதுவும் குறிப்பாக 60 வயதுக்கு மேற்பட்டோர் , இதற்கு முன் இதய நோய்கள் உள்ளோர் , ரத்த அழுத்தம் உள்ளோர் , நீரிழிவு நோயால் பாதிக்கப்பட்டோர் மற்றும் மூச்சு சம்பந்தப்பட்ட பாதிப்புகள் உள்ளோருக்கு ஆபத்து அதிகம் .


    மரணத்துக்கான காரணம் என்ன : மூச்சு விட முடியாமை அல்லது இதய செயல்பாட்டின்மையோடு இணைந்த மூச்சு விட முடியாமை தான் பெரும்பாலான மரணங்களுக்கு காரணம் . நுரையீரலுக்குள் திரவம் கசிந்து மூச்சு விடுதல் பாதிக்கப்பட்டு மரணத்தை நோக்கித் தள்ளுதலே அடிப்படை மருத்துவக் காரணமாகும் . கருவியின் துணையுடன் நுரையீரலுக்குள் உயிர்க்காற்றை அனுப்புதளுடன் ( ventilation) ( தேவைப்பட்டால் ) இணைந்த ஆதரவுப் பராமரிப்பே தற்போதைக்கு கொவிட் -19 க்கான சிகிச்சையாகும் . பல்வேறு மருத்துவ சோதனைகள் நடத்தப்பட்டுக் கொண்டிருக்கின்றன , அவற்றின் முடிவுகளுக்காகக் காத்துக்கொண்டிருக்கிறோம் .


    பால் பாக்கெட்டுகள் அல்லது செய்தித் தாள்கள் மூலம் வைரஸ் பரவுமா : நெகிழி மற்றும் எஃகு பரப்புகளின் மீது சார்ஸ் - கொவி -2 மூன்று தினங்கள் வரை இருக்கும் . வைரல் சுமை 10000 பிஎஃப்யூ என இருக்கும் போது கூட செய்தித் தாள் மற்றும் பருத்தி துணி மீது அது 5 நிமிடங்களே இருந்தது . பால் பாக்கெட்டுகளை கழுவுவதே வைரஸை அழிக்க போதுமானது .


    காற்றின் மூலம் பரவுமா : காற்றில் 2.7 மணி நேரத்துக்கு மட்டுமே வைரஸ் வாழும் . அதனால் , பால்கனி , மொட்டை மாடி போன்ற திறந்த வெளிகளில் இருப்பது பாதிப்பளிக்காது .


    விஷத் தன்மை குறைவாக உள்ளதா : பல தன்மைகள் கண்டுபிடிக்கப்பட்டாலும் , பரவல் தொடர்பான மாற்றங்கள் குறித்தோ , நோயின் தீவிரம் குறித்தோ பிறழ்வுகள் எதையும் ஆய்வுகள் இது வரை தெரிவிக்கவில்லை .


    கோடைக்காலத்தின் ஆரம்பமோ அல்லது மழைக் காலமோ ஏதாவது ஆறுதலை தருமா : வெப்ப நிலையின் பருவகால ஏற்றத்தினாலோ , ஈரப்பதத்தினாலோ பரவுதல் குறையும் என்பதற்கான எந்த வலுவான ஆதாரமும் இது வரை இல்லை .


    ****

    
    
    (Release ID: 1610017) Visitor Counter : 487
    
    
      Read this release in: English , Hindi , Marathi , Assamese , Punjabi , Gujarati , Telugu , Kannada , Malayalam