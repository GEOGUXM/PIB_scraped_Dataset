      அறிவியல் மற்றும் தொழில்நுட்பத்துறை

      கொவிட்-19 தொற்று குறித்த விழிப்புணர்வைப் பரப்ப டாடா அடிப்படை ஆராய்ச்சி நிறுவனம் (TIFR) நடவடிக்கை
      Posted On: 01 APR 2020 11:36AM by PIB Chennai


    கோவிட் 19 தொற்று குறித்த கற்பனைக் கதைகளை விடுத்து , அதன் பின்னணியில் உள்ள ‌ பொது சுகதார நடவடிக்கை குறித்த அடிப்படை அறிவியல் புரிதலை ஏற்படுத்த , விறுவிறுப்பான , ஒளிறும் தொடர்பு பொருள்கள் கொண்ட ஒரு தொகுப்பை டாடா அடிப்படை ஆராய்ச்சி நிறுவனம் வெளியிட்டுள்ளது . கோவிட் 19 பரவலைத் தடுக்க சமூக இடைவெளி ஏன் உதவிகரமாக இருக்கிறதென்பதை விளக்கும் பன்மொழி சாதனங்களை ( யூ டியூப் காணொளிகள் ) ஆராய்ச்சியாளர்கள் உருவாக்கி உள்ளார்கள் . ஹாரி ஸ்டீவென்ஸ் , வாஷிங்டன் போஸ்ட் பத்திரிகையில் வெளியிட்ட அசல் கட்டுரைகளை அடிப்படையாகக் கொண்டு இந்த காணொலிகள் உருவாக்கப்பட்டுள்ளன .


    " கல்வியாளர்கள் , குடும்பங்கள் மற்றும் மாணவர்கள் ஆகியோரின் தன்னார்வ முயற்சிகளின் மூலம் ஆங்கிலம் , இந்தி , வங்காளம் , கொங்கனி , மராத்தி , மலையாளம் , ஒடியா , தமிழ் , தெலுங்கு ஆகிய ஒன்பது மொழிகளில் நாங்கள் இதை வெளியிட்டுள்ளோம் ," என்கிறார் டாடா அடிப்படை ஆராய்ச்சி நிறுவன விஞ்ஞானி , பேராசிரியர் அர்னாப் பட்டாச்சார்யா . மேலும் குஜராத்தி , பஞ்சாபி , ஹரியான்வி அஸாமி மொழிகளிலும் இந்த காணொலி விரைவில் வெளியிடப்படும் .


    கோவிட் 19 தொற்று குறித்து வலம் வரும் பல்வேறு கற்பனைக் கதைகளைக் களைந்து சரியான தகவலைத் தெரியப்படுத்துவதுதான் இதன் நோக்கமாகும் . அதிக பார்வையாளர்களை சென்ற ‌ டைவதற்காக , எளிதாக புரியும் வகையிலும் , பிராந்திய மொழியிலும் இந்தத் தகவல்கள் வழங்கப்பட்டுள்ளன . " இந்த நோய் வெளிநாட்டில் உருவாகி இருந்தாலும் , உள்ளூர் தேவைகளுக்கு ஏற்ற படி நம் மக்களுக்கு இதை விளக்க வேண்டும் . அதற்கு பிராந்திய மொழி உள்ளடக்கம் முக்கியம் . இந்த தொகுப்பை உபயோகப்படுத்தவதன் மூலம் மக்கள் மத்தியில் சிறப்பான முறையில் விழிப்புணர்வை ஏற்படுத்தலாம் என நாங்கள் நம்புகிறோம் ," என்கிறார் பட்டாச்சார்யா .


    அடுத்த கட்டமாக , வீடுகளில் கிடைக்கும் பொருள்களைக் கொண்டு முகக்கவசங்களை தயார் செய்ய இந்தக் குழு முயற்சி செய்கிறது . இதற்கான சுவரொட்டிகளும் காணொலிகளும் விரைவில் வெளியிடப்படும் . தவறான தகவல்களைக் களைந்து , இந்த வைரஸின் பின்னே உள்ள அறிவியலை விளக்க , விஞ்ஞானிகள் பொதுமக்களுடன் சமூக ஊடகம் மூலம் கலந்துரையாடும் ' சாய் அன்டு ஒய் ' ('Chai and Why') நிகழ்ச்சி , டாடா அடிப்படை ஆராய்ச்சி நிறுவனத்தின் பொது மக்களை சென்றடையும் நடவடிக்கையாகும் .


    *****

    
    
    (Release ID: 1609868) Visitor Counter : 33
    
    
      Read this release in: English , Marathi , Hindi , Assamese , Punjabi , Gujarati , Telugu , Telugu , Kannada