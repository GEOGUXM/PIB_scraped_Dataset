      சுகாதாரம் மற்றும் குடும்ப நலத்துறை அமைச்சகம்

      கொவிட் 19 குறித்த அண்மைச் செய்திகள்
      Posted On: 26 APR 2020 5:13PM by PIB Chennai


    படிப்படியான செயல்மிகு தடுப்பு அணுகுமுறையின் மூலம் , கோவிட் -19 கட்டுப்படுத்துதலுக்காகவும் மேலாண்மைக்காகவும் மாநிலங்கள் / யூனியன் பிரதேசங்களுடன் இணைந்து பல்வேறு நடவடிக்கைகளை மத்திய அரசு எடுத்து வருகிறது . இவை உயர்மட்ட அளவில் தொடர்ந்து ஆய்வு செய்யப்பட்டும் கண்காணிக்கப்பட்டும் வருகின்றன .


    கோவிட் -19 தொற்றை கடந்து வருவதற்கான தயார் நிலையை ஆய்வு செய்வதற்காக , அனைத்திந்திய மருத்துவ அறிவியல் கழகத்த்தின் ( எய்ம்ஸ் ) அவசர சிகிச்சைப் பிரிவுக்கு , மத்திய சுகாதார மற்றும் குடும்ப நல அமைச்சர் , டாக்டர் . ஹர்ஷ் வர்தன் சென்றார் . கோவிட் -19 நோயாளிகளுக்கான தனிமைப்படுத்துதல் பிரிவு இருக்கும் அனைத்து வசதிகளையுடைய கட்டிடத்தின் பல்வேறு பகுதிகளை அவர் பார்வையிட்டார் . அப்போது , கோவிட் -19 தொற்றால் பாதிக்கப்பட்ட சில நோயாளிகளிடம் மனித இயந்திரம் ( ரோபோ ) மூலம் இயங்கும் தொலைபேசியில் , காணொலி அழைப்பின் மூலம் பேசிய அமைச்சர் , அவர்களின் நலனைக் கேட்டறிந்தார் . தேவைப்படும் மேம்படுத்துதலை செய்வதற்காக , எய்ம்ஸில் உள்ள வசதிகளைப் பற்றி கேட்டறிந்தார் .


    விரிவான ஆய்வுக்குப் பின்னர் , பல்வேறு பிரிவுகளின் செயல்பாட்டை பற்றி டாக்டர் . ஹர்ஷ் வர்தன் திருப்தி தெரிவித்தார் . டிஜிட்டல் தளங்கள் மற்றும் காணொலி / குரல் அழைப்பு தொழில்நுட்பங்களை பயன்படுத்தி கோவிட் -19 தொற்று உறுதிபடுத்தப்பட்ட அல்லது சந்தேகிக்கப்படுகிற நபர்களின் நலன் 24x7 கண்காணிக்கப்படுவதை உறுதி செய்வதற்காக அவர் எய்ம்ஸ் மருத்துவமனைக்கு பாராட்டு தெரிவித்தார் . பொது முடக்கம் 2.0 ஐ சொல்லிலும் செயலிலும் முழுமையாக கடைபிடித்து அதை கோவிட் -19 பரவலைத் தடுப்பதற்கான சிறப்பான இடையீடாகக் கருதும் படி அவர் மக்களைக் கேட்டுக் கொண்டார் . ஆபத்து அதிகமுள்ள மாவட்டங்கள் ஆபத்து குறைந்த மாவட்டங்களாக மாறிக்கொண்டு வருவதால் இந்தியாவில் நிலைமை மேம்பட்டு வருவ ‌ தாக அவர் தெரிவித்தார் .


    கோவிட் -19 பதிலடிக்கான தயார்நிலையை ஆய்வு செய்வதற்காக , அனைத்து மாநிலங்கள் / யூனியன் பிரதேசங்களின் தலைமை செயலாளர்கள் மற்றும் காவல் துறை தலைமை இயக்குநர்களுடன் அமைச்சரவை செயலாளர் இன்று விரிவான காணொலி ஆலோசனையை மேற்கொண்டார் . பாதிக்கப்பட்ட நபர்கள் அதிகமுள்ள மாநிலங்கள் பொது முடக்க நடவடிக்கைகளின் சிறப்பான அமல்படுத்துதலிலும் தடுப்பு திட்டங்களிலும் கவனம் செலுத்த வேண்டும் என்று அவர் வலியுறுத்தினார் . தனிமைப்படுத்தப்பட்ட படுக்கைகள் , அவசர சிகிச்சை பிரிவு படுக்கைகள் மற்றும் வென்டிலேட்டர்கள் ஆகியவற்றின் போதிய கையிருப்பு போன்ற ‌ மருத்துவ கட்டமைப்பின் மீதும் மாநிலங்கள் கவனம் செலுத்த வேண்டும் .


    21.90 சதவீதம் குணமாகும் விகிதத்தில் 5804 நபர்கள் இது வரை குணமடைந்துள்ளனர் . 26,496 பேர்களுக்கு கொவிட் -19 தொற்று உறுதி செய்யப்பட்டுள்ள நிலையில் , 824 இறப்புகள் இது வரை இந்தியாவில் மொத்தமாக பதிவு செய்யப்பட்டுள்ளன .


    ***

    
    
    (Release ID: 1618483) Visitor Counter : 17
    
    
      Read this release in: English , Urdu , Hindi , Marathi , Assamese , Manipuri , Bengali , Punjabi , Gujarati , Odia , Telugu , Kannada , Malayalam