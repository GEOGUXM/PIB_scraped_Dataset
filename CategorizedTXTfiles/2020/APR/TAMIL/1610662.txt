      தகவல் மற்றும் ஒலிபரப்பு அமைச்சகம்

      இந்தியா டிடியை பார்க்கிறது, இந்தியா கொரோனாவை எதிர்த்து போரிடுகிறது
      Posted On: 02 APR 2020 7:20PM by PIB Chennai


    பொது முடக்கத்தின் போது , புகழ்பெற்ற , பழம்பெரும் தொடர்களை டிடி நேஷ்னல் மற்றும் டிடி பாரதியில் மறு ஒளிபரப்பு செய்வதன் மூலம் , இந்தியர்களின் உள்ளங்களில் தேசிய ஒளிபரப்பாளர் என்னும் தனது இடத்தை தூர்தர்ஷன் மீண்டும் உறுதி செய்துள்ளது . இந்திய தொலைக்காட்சி நேயர்கள் ஆராய்ச்சி நிறுவனத்தின் சமீபத்திய அறிக்கையின் படி , பழைய பொக்கிஷங்களை ஒளிபரப்புவதன் மூலம் , மக்களை வீடுகளிலேய இருக்க செய்யும் தனது குறிக்கோளை தூர்தர்ஷன் அடைந்துள்ளது . தொலைக்காட்சி பார்வையாளர்களை ஆய்வு செய்ய ஆரம்பித்த 2015 முதல் இன்று வரை ராமாயண் தொடரின் மறு ஒளிபரப்பு தான் இந்தி பொது பொழுதுபோக்கு தொலைகாட்சிகளில் அதிக புள்ளிகளை பெற்றுள்ளது என ஆய்வு தெரிவித்துள்ளது .


    கோவிட் -19 பெரும்பரவலை எதிர்கொள்ள அறிவிக்கப்பட்ட 21 நாள் பொது முடக்கத்தை கருத்தில் கொண்டு , 1980 களின் புராணத் தொடர்களான ' ராமாயணம் ' மற்றும் ' மகாபாரதம் ' ஆகியவற்றை மறு ஒளிபரப்பு செய்ய ‌ பொது சேவை ஒளிபரப்பாளர் ( தூர்தர்ஷன் ) முடிவு செய்தது . இந்த காவியங்களை மறு ஒளிபரப்பு செய்ய பொது மக்களிடம் இருந்து கோரிக்கை வந்த நிலையில் , வீட்டில் உள்ள பார்வையாளர்களுக்கு ஈடுபாட்டுடன் கூடிய பொழுதுபோக்கை அளிக்க இந்த முடிவு எடுக்கப்பட்டது . அதே போன்று , மக்கள் கோரிக்கையின் அடிப்படையில் , தன்னுடைய இதர புகழ்பெற்ற தொடர்களான சக்திமான் , ஸ்ரீமான் ஸ்ரீமதி , சாணக்யா , தேக் பாய் தேக் , புனியாட் , சர்க்கஸ் மற்றும் பியோம்கேஷ் பக்ஷி ஆகியவற்றையும் டிடி நேஷ்னலில் அறிமுகப்படுத்தி உள்ளது . மகாபாரத்துடன் , அலிஃப் லைலா , உபநிஷத் கங்கா ஆகியவற்றையும் டிடி பாரதியில் அறிமுகப்படுத்தி உள்ள ‌ து .


    ***

    
    
    (Release ID: 1610662) Visitor Counter : 24
    
    
      Read this release in: English , Hindi , Bengali , Assamese , Gujarati , Telugu , Kannada