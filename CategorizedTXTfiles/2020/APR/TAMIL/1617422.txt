      பஞ்சாயத்து ராஜ் அமைச்சகம்

      நாடு முழுவதும் உள்ள கிராம பஞ்சாயத்துகளுடன் ஏப்ரல் 24 ம் தேதி ஆலோசனை நடத்துகிறார் பிரதமர் நரேந்திர மோடி
      Posted On: 22 APR 2020 7:52PM by PIB Chennai


    நாடு முழுவதும் உள்ள பல்வேறு கிராம பஞ்சாயத்துகளுக்கு பிரதமர் திரு .நரேந்திர மோடி, ஏப்ரல் 24ம் தேதி உரையாற்றுகிறார். தேசிய பஞ்சாயத்து ராஜ் தினம் கொண்டாடப்படும் நாளில் பிரதமர் உரையாற்ற உள்ளார்.


    பொது முடக்கம் காரணமாக , சமூக இடைவெளியை நாடு கடைபிடித்துவரும் நிலையில், நிகழ்ச்சியில் கலந்துகொள்வோருடன் காணொலி காட்சி மூலம் பிரதமர் கலந்துரையாட உள்ளார்.


    இந்த நிகழ்ச்சியின்போது , ஒருங்கிணைந்த- கிராம சுவராஜ் இணையதளம் மற்றும் மொபைல் செயலியை திரு.நரேந்திர மோடி தொடங்கி வைக்கிறார்.


    பஞ்சாயத்து ராஜ் அமைச்சகத்தின் புதிய முயற்சியாக ஒருங்கிணைந்த வலைதளம் அமைந்துள்ளது . இது, கிராம பஞ்சாயத்துகள், தங்களது கிராம பஞ்சாயத்து மேம்பாட்டு திட்டத்தைத் தயார் செய்து அமல்படுத்த தனி வழிமுறையாக இருக்கும்.


    இந்த நிகழ்ச்சியின்போது , ஸ்வமித்வா திட்டத்தை பிரதமர் தொடங்கிவைக்க உள்ளார். இந்தத் திட்டம், கிராமப்புற இந்தியாவுக்கு ஒருங்கிணைந்து சொத்து சரிபார்த்தல் முறையை வழங்குகிறது; கிராமப்பகுதிகளில் மக்கள் வசிக்கும் பகுதிகள் அதிநவீன மதிப்பீட்டு முறைகள் மூலம் வரையறுக்கப்படும் – ஆளில்லா வான்வழி கண்காணிப்பு கருவிகள் (ட்ரோன்) தொழில்நுட்பத்துடன் பஞ்சாயத்து ராஜ் அமைச்சகம், மாநில பஞ்சாயத்து ராஜ் துறை, மாநில வருவாய்த் துறை மற்றும் இந்திய கணக்கீட்டு அமைப்பு ஆகியவை இணைந்து செயல்படும்.


    ஒவ்வொரு ஆண்டும் இந்த நிகழ்ச்சியின்போது , பொதுமக்களுக்கான சரக்குகள் மற்றும் சேவைகள் வழங்குவதை மேம்படுத்துவதில் சிறப்பாக பணியாற்றும் பஞ்சாயத்துகளை ஊக்குவிக்கும் திட்டத்தின்கீழ், நாடு முழுவதும் சிறப்பாக செயல்படும் பஞ்சாயத்துகள் / மாநிலங்கள் / யூனியன் பிரதேசங்களுக்கு பஞ்சாயத்து ராஜ் அமைச்சகம் விருது வழங்கி கவுரவிக்கும். இந்த ஆண்டில், நானாஜி தேஷ்முக் ராஷ்ட்ரிய கவுரவ் கிராம சபைக்கான விருது, குழந்தைகளுக்கு ஆதரவான கிராம பஞ்சாயத்துக்கான விருது, கிராம பஞ்சாயத்து மேம்பாட்டுத் திட்ட விருது ஆகிய 3 விருதுகள் இறுதி செய்யப்பட்டுள்ளன. இவை தொடர்புடைய மாநிலங்கள்/யூனியன் பிரதேசங்களுடன் பகிர்ந்துகொள்ளப்படும்.

    
    
    (Release ID: 1617422) Visitor Counter : 13
    
    
      Read this release in: Malayalam , Assamese , English , Urdu , Marathi , Hindi , Bengali , Punjabi , Gujarati , Odia , Telugu , Kannada