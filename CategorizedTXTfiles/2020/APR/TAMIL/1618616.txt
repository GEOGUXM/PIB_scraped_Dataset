      புவி அறிவியல் அமைச்சகம்

      தெற்கு அந்தமான் கடல், அதன் அருகமைப் பகுதிகளில் 30 ஏப்ரல் 2020 வாக்கில் காற்றழுத்தத் தாழ்வுநிலை உருவாக வாய்ப்பு
      Posted On: 26 APR 2020 6:26PM by PIB Chennai


    தெற்கு அந்தமான் கடல், அதன் அருகமைப் பகுதிகளில் 30 ஏப்ரல் 2020 வாக்கில் காற்றழுத்தத் தாழ்வுநிலை உருவாக வாய்ப்பு உள்ளதாக பல்வேறு வானிலை ஆய்வு நிலையங்களின் வழிகாட்டுதல்கள் மற்றும் சுற்றுச்சூழல் , வெப்பச் சலன சூழ்நிலைகள் தெரிவிக்கின்றன.


    அதற்கடுத்த 48 மணி நேரத்தில் அது வலுப்பெற்று , வடக்கு - வடமேற்கு திசையில் ஆரம்பத்தில் நகர்ந்து, பிறகு வடக்கு - வட கிழக்கு திசையில் அந்தமான் நிகோபர் தீவுகளை ஒட்டியும், தள்ளியும் நகரும் என எதிர்பார்க்கப்படுகிறது. ஏப்ரல் 30 முதல் மே 3 ஆம் தேதி வரையில் இவை நிகழ வாய்ப்பு உள்ளது.


    வானிலை நிலவரம் தொடர்ந்து கண்காணிக்கப்பட்டு வருவதாகவும் , சம்பந்தப்பட்ட மாநிலங்களுக்கு இதுபற்றிய தகவல்கள் தெரிவிக்கப்பட்டு வருவதாகவும் இந்திய வானிலை ஆய்வு மையத்தின் புயல் எச்சரிக்கைப் பிரிவு தெரிவித்துள்ளது.


    இந்த காற்றழுத்தத் தாழ்வுநிலையின் காரணமாக , அந்தமான் நிகோபர் தீவுகள் பகுதியிலும், அருகில் உள்ள கடல் பகுதிகளிலும் வானிலையில் மோசமான தாக்கம் இருக்கலாம் என்று எதிர்பார்க்கப் படுகிறது.

    
    
    (Release ID: 1618616) Visitor Counter : 9
    
    
      Read this release in: Punjabi , Gujarati , English , Urdu , Hindi , Manipuri , Bengali