      வடகிழக்குப் பகுதி வளர்ச்சி அமைச்சகம்

      எட்டு வடகிழக்கு மாநிலங்களில் ஐந்து கொரோனாவில் இருந்து விடுதலை பெற்றுள்ளன. மிச்சமுள்ள 3 மாநிலங்களில் கடந்த சில நாட்களில் எந்த புதிய கொரோனா பாதிப்பும் இல்லை: டாக்டர் ஜிதேந்திர சிங்
      Posted On: 27 APR 2020 6:12PM by PIB Chennai


    எட்டு வடகிழக்கு மாநிலங்களில் ஐந்து மாநிலங்கள் கொரோனாவில் இருந்து விடுதலை பெற்றுள்ள நிலையில் , மிச்சமுள்ள 3 மாநிலங்களில் கடந்த சில நாட்களில் எந்த புதிய கொரோனா பாதிப்பும் இல்லை . வட கிழக்கு சபை , ஷில்லாங்கின் மூத்த அதிகாரிகள் , மற்றும் வட கிழக்குப் பிராந்திய வேளாண் சந்தைப்படுத்துதல் கழகம் , வடகிழக்கு கைவினைப் பொருள்கள் , கைத்தறி வளர்ச்சிக் கழகம் , வட கிழக்கு வளர்ச்சி நிதி நிறுவனம் , பிரம்பு மற்றும் மூங்கில் தொழில்நுட்ப மையம் உள்ளிட்ட பல்வேறு அரசு அமைப்புகளின் பிரதிநிதிகள் , அவர்கள் இருக்கும் இடத்தில் இருந்தே கலந்து கொண்ட காணொளி ஆய்வுக் கூட்டத்துக்குப் பிறகு , வட கிழக்கு , மத்திய வட கிழக்கு மாகாண வளர்ச்சி அமைச்சக மத்திய இணை அமைச்சர் ( தனிப்பொறுப்பு ), பிரதமர் அலுவலகம் , பணியாளர்கள் , பொதுமக்கள் குறைகள் , ஓய்வூதியம் , அணு சக்தி மற்றும் விண்வெளித்துறை இணை அமைச்சர் , டாக்டர் . ஜிதேந்திர சிங் இதைத் தெரிவித்தார் .


    செய்தியாளர்களிடம் பேசிய டாக்டர் . ஜிதேந்திர சிங் , பிரதமர் திரு . நரேந்திர மோடி தலைமையிலான கடந்த ஆறு ஆண்டுகளில் வட கிழக்குப் பிராந்தியம் வளர்ச்சிக்கான மாற்றத்தின் எடுத்துக்காட்டாக மாறியுள்ளதாக திருப்தி தெரிவித்தார் . அதுவும் , தற்போதைய கொவிட் நெருக்கடியில் , அது ஒரு சிறப்பான , மகத்தான மற்றும் ஒழுக்கமான சுகாதார மேலாண்மையின் எடுத்துக்காட்டாக உருவெடுத்துள்ளதாக அவர் தெரிவித்தார் .


    மேலும் பேசிய டாக்டர் . ஜிதேந்திர சிங் , சிக்கிம் , நாகாலாந்து , அருணாச்சலப் பிரதேசம் , மணிப்பூர் மற்றும் திரிபுரா உள்ளிட ஐந்து வட கிழக்கு மாநிலங்கள் கொரோனாவில் இருந்து முற்றிலும் விடுதலை பெற்றிருக்கும் நிலையில் , மிச்சமுள்ள மூன்று மாநிலங்களான அஸ்ஸாம் , மேகாலயா மற்றும் மிசோராம் ஆகியவை முறையே 8, 11 மற்றும் 1 கொரோனா பாதிப்புகளுடன் , நேற்றிரவிலிருந்து எந்த புதிய பாதிப்பும் இல்லாமல் , கொரோனா தொற்றிலிருந்து விடுபடக் காத்திருப்பதாக தெரிவித்தார் . வட கிழக்கு மாநிலங்களின் அரசுகள் , அவற்றின் முதல் அமைச்சர்கள் , வட கிழக்கு மாகாண வளர்ச்சி அமைச்சகம் மற்றும் வட கிழக்கு சபையின் அதிகாரிகளுக்கு , இதை சாத்தியமாக்கியுள்ள சரியான ஒருங்கிணைப்புக்காக அவர் பாராட்டு தெரிவித்தார் .


    கொரோனா பராமரிப்பு , தீவிர சிகிச்சை மற்றும் மேம்படுத்தப்பட்ட சுகாதாரம் ஆகியவற்றின் மேலாண்மைக்காக அர்ப்பணிக்கப்பட்டுள்ள புதிய சுகாதாரத் திட்டங்கள் குறித்த முன்மொழிதல்கள் பல்வேறு வட கிழக்கு மாநிலங்களான மிசோராம் , மேகாலயா , அருணாச்சலப் பிரதேசம் மற்றும் மணிப்பூரில் இருந்து கிடைக்கப் பெற்றுள்ளதாகவும் , அவை பரிசீலனையில் உள்ளதாகவும் டாக்டர் . ஜிதேந்திர சிங் தெரிவித்தார் . இந்தத் திட்டங்கள் முன்னுரிமை அளித்து கையாளப்படும் என அவர் கூறினார் . மேலும் , வட கிழக்கு மாநிலங்களின் தேவைகளுக்காக , தொடக்கத்திலேயே , பொது முடக்கத்துக்கு மிகவும் முன்னரே , ரூ . 25 கோடியை கொரோனா தொடர்பான நடவடிக்கைகளுக்காக இடைவெளி நிதியாக வட கிழக்கு மாகாண வளர்ச்சி அமைச்சகம் அளித்ததாக அவர் தெரிவித்தார் .


    உள்துறை அமைச்சகத்தின் வழிகாட்டுதல்களின் படி , விலக்களிக்கப்பட்டுள்ள பகுதிகளில் முக்கியமாக மூங்கில் தொடர்பான வேலைகள் உட்பட பல்வேறு பொருளாதார நடவடிக்கைகள் கடந்த சில நாட்களாக நடைபெறுவது குறித்த தகவலையும் கூட்டத்தின் போது டாக்டர் . ஜிதேந்திர சிங் பெற்றார் .


    ***

    
    
    (Release ID: 1618742) Visitor Counter : 20
    
    
      Read this release in: English , Urdu , Hindi , Manipuri , Bengali , Assamese , Manipuri , Punjabi , Gujarati , Odia , Telugu , Kannada