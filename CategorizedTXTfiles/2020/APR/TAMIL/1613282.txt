      ஆயுஷ்

      ஹோமியோபதி மருத்துவர்கள் தொலைமருத்துவ சேவை புரிய வழிகாட்டுதல்கள்: இணையவழி கருத்தரங்கில் ஆயுஷ் அமைச்சர் தகவல்
      Posted On: 11 APR 2020 11:52AM by PIB Chennai


    “ ஹோமியோபதி சிகிச்சை அளிக்கும் மருத்துவர்களுக்கான வழிகாட்டுநெறிகளை மத்திய அரசு அங்கீகரித்துள்ளது ” என்று மத்திய ஆயுஷ் துறை இணையமைச்சர் திரு . ஸ்ரீபாத் யெஸ்ஸோ நாயக் தெரிவித்தார் .


    “ தற்போது பரவி வரும் கோவிட் 19 தொற்று பாதிப்பை ஒழிக்கும் பணியில் ஈடுபட்டுள்ள பணிக்குழுவினரோடு ஆயுஷ் மருத்துவத் துறைப் பணியாளர்கள் இணைந்து செயல்பட வேண்டும் ” என்றும் அமைச்சர் வலியுறுத்தினார் .


    உலக ஹோமியோபதி தினத்தையொட்டி , இணைய வழி சர்வதேச கருத்தரங்கு (Webinar) வெள்ளிக்கிழமை (10.4.2020) நடைபெற்றது . இந்த இணைய வழிக் கருத்தரங்குக்கு (Webinar) ஹோமியோபதி மருத்துவ ஆய்வு மத்திய குழுமம் (Central Council for Research in Homoeopathy) ஏற்பாடு செய்திருந்தது . ஹோமியோபதி மருத்துவத்தை உருவாக்கிய டாக்டர் சாமுவேல் ஹானிமென்னின் 265 வது பிறந்த நாளையொட்டி உலக ஹோமியோபதி தினம் கடைப்பிடிக்கப்படுகிறது .


    இந்த இணையவழிக் கருத்தரங்கில் உலகின் பல்வேறு பகுதிகளிலிருந்தும் ஆயிரக் கணக்கானோர் பங்கேற்றனர் . நிகழ்ச்சியில் ஆயுஷ் அமைச்சகத் துறைச் செயலாளர் வைத்யா ராஜேஷ் கொதெச்சா வாழ்த்துரை வழங்கினார் .


    சர்வதேச ஹோமியோபதி அகாதெமி ( கிரீஸ் ) இயக்குநர் பேராசிரியர் டாக்டர் ஜார்ஜ் விதோல்கஸ் , ஹோமியோபதி மருத்துவ ஆய்வு மத்திய கவுன்சில் இயக்குநர் ( பொறுப்பு ) டாக்டர் அனில் குரானா , தில்லி அரசு ஆயுஷ் துறை ஹோமியோபதி இயக்குநர் டாக்டர் ஆர் . கே . மன்சன்டா , தேசிய ஹோமியோபதி நிறுவனத்தின் ( கோல்கத்தா ) இயக்குநர் டாக்டர் சுபாஷ் சிங் , ஆயுஷ் அமைச்சகத்தின் இயக்குநர் டாக்டர் எஸ்ஆர்கே வித்யார்த்தி , டாக்டர் வி . கே . குப்தா ( இந்தியா ), டாக்டர் ராபர்ட் வான் ஹஸேலன் ( பிரிட்டன் ), பேராசிரியர் ஆரோன் டோ ( ஹாங்காங் ) ஆகியோர் கருத்தரங்கில் பேசினர் .


    கருத்தரங்கில் பங்கேற்ற வல்லுநர்கள் கோவிட் 19 தொற்று பாதிப்பைக் கட்டுப்படுத்துவதில் ஹோமியோபதி மருத்துவத்தைப் பயன்படுத்திக் கொள்ள வேண்டியதன் அவசியத்தை வலியுறுத்தினர் . கோவிட் 19 தொற்று பாதிப்பு சிகிச்சைக்கு ஹோமியோபதி எந்த அளவுக்குத் துணை புரிகிறது என்ற தரவுகளையும் அவர்கள் எடுத்துரைத்தனர் .

    
    
    (Release ID: 1613282) Visitor Counter : 34
    
    
      Read this release in: English , Urdu , Hindi , Marathi , Assamese , Bengali , Punjabi , Gujarati , Telugu , Kannada , Malayalam