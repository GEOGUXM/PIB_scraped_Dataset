      சுகாதாரம் மற்றும் குடும்ப நலத்துறை அமைச்சகம்

      கொவிட்-19 நிலவரம்
      Posted On: 14 APR 2020 5:02PM by PIB Chennai


    நாட்டில் கொரானா கொவிட்-19ஐ எதிர்த்துப் போராடுவதற்காக , மத்திய அரசு , மாநிலங்கள் மற்றும் யூனியன் பிரதேசங்களுடன் இணைந்து கொரானா வைரஸ் பரவலைத் தடுக்கவும் , கட்டுக்குள் கொண்டுவரவும் பல்வேறு நடவடிக்கைகளை எடுத்து வருகிறது . இந்த நடவடிக்கைகள் தொடர்ந்து உயர்மட்ட அதிகாரிகளின் வாயிலாக கண்காணிக்கப்படுகின்றது .


    இன்று காலையில் நாட்டு மக்களுக்கு ஆற்றிய உரையில் பிரதமர் திரு. நரேந்திர மோடி, பின்வரும் 7 அம்சங்களை பின்பற்றுமாறு வேண்டுகோள் விடுத்தார் :


    1. உங்கள் வீடுகளில் உள்ள முதியவர்கள் , குறிப்பாக கடுமையான நோய்களால் பாதிக்கப்பட்டவர்கள் மீது தனிப்பட்டகவனம் செலுத்துங்கள். அவர்களைக் கொரோனோவைரஸ் நோயிலிருந்து காப்பாற்றி பாதுகாப்பாக வைத்திருக்க, நாம் கூடுதல் கவனம் செலுத்த வேண்டும்.


    2. ஊரடங்கின் லட்சுமணக் கோட்டையும் , தனி நபர் விலகலையும் முற்றிலுமாகப் பின்பற்றுங்கள். தவறாமல், வீடுகளில் செய்யப்பட்ட முகக்கவசங்களை தயவு செய்து பயன்படுத்துங்கள்.


    3. உங்கள் நோய் எதிர்ப்பு சக்தியை அதிகரிக்க ஆயுஷ் அமைச்சகம் பிறப்பித்துள்ள அறிவுறுத்தல்களைப் பின்பற்றுங்கள். அவ்வப்போது , வெந்நீரை உட்கொள்ளுவதுடன், கொப்பளிக்கவும் செய்யவும்.


    4. கொரோனோ தொற்று பரவாமல் தடுக்க , ஆரோக்கிய சேது கைபேசி செயலியை பதிவிறக்கம் செய்யவும். இதேபோல, இந்தச் செயலியை பதிவிறக்கம் செய்யுமாறு மற்றவர்களை ஊக்குவிப்பு செய்யுங்கள்.


    5. உங்களால் இயன்றவரையில் , ஏழைக் குடும்பங்களுக்கு உதவுங்கள். குறிப்பாக, அவர்களது உணவுத் தேவையைப் பூர்த்தி செய்யுங்கள்.


    6. உங்களது தொழில் நிறுவனங்கள் அல்லது வணிக நிறுவனங்களில் பணியாற்றுவோர் மீது கருணை காட்டுங்கள். அவர்களது வாழ்வாதாரம் பாதிக்கப்படும்படி விட்டு விடாதீர்கள்.


    7. நமது மருத்துவர்கள் , செவிலியர்கள், சுகாதாரப் பணியாளர்கள், காவல் துறையினர் ஆகிய நாட்டின் கொரோனோ வீரர்கள் மீது அதிக மரியாதை செலுத்துங்கள்.


    கொவிட்-19 தொற்றைப் பொருத்தவரை, நேற்று மேலும் 1211 நபர்களுக்கு புதிதாக நோய் தொற்று கண்டறியப்பட்டதுடன் , 31 இறப்புகள் பதிவாகியுள்ளன . இன்றைய நிலவரப்படி , 1036 நபர்கள் குணமடைந்து வீடு திரும்பியுள்ள னர்.


    கொவிட்-19 தொடர்பான தொழில்நுட்ப பிரச்சினைகள் , வழிகாட்டுதல்கள் மற்றும் ஆலோசனைகள் குறித்த அனைத்து உண்மையான தகவல்களை உடனுக்குடன் தெரிந்துகொள்ள https://www.mohfw.gov.in/ என்ற வலைதளத்தை ப் பார்வையிடவும் .


    *****

    
    
    (Release ID: 1614399) Visitor Counter : 26
    
    
      Read this release in: English , Urdu , Marathi , Hindi , Assamese , Manipuri , Bengali , Punjabi , Gujarati , Odia , Telugu , Kannada , Malayalam