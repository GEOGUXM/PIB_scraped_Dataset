      அறிவியல் மற்றும் தொழில்நுட்பத்துறை

      கோவிட் 19 நோய் உள்ளதா என்பதை இரண்டு மணி நேரத்திலேயே உறுதிப்படுத்தக் கூடிய பரிசோதனை கருவி - சித்ரா ஜீன் லாம்ப் என்
      Posted On: 16 APR 2020 6:51PM by PIB Chennai


      கோவிட் 19 தொற்று உள்ளதா என்பதை இரண்டு மணி நேரத்திலேயே உறுதிப்படுத்தக் கூடிய , குறைந்த செலவிலான , கோவிட் 19 தொற்று கண்டறியும் பரிசோதனை கருவி ஒன்றை , மத்திய அறிவியல் மற்றும் தொழில்நுட்பத் துறையின் , தேசிய முக்கியத்துவம் வாய்ந்த அமைப்பான , திருவனந்தபுரத்திலுள்ள ஸ்ரீ சித்திரத் திருநாள் மருத்துவ அறிவியல் மற்றும் தொழில்நுட்பக் கழகம் தயாரித்துள்ளது .


      கோவிட் 19 தொற்று உறுதிப்படுத்துவதற்கான , இந்தப் பரிசோதனை , வைரல் நியூக்ளிக் அமிலத்தில் , ரிவர்ஸ் டிரன்ஸ்கிரிப்டேஸ் மீடியா ஆம்பிளிஃபிகேஷன் எனப்படும் , முறையைப் பயன்படுத்தி சர் – கோவ் 2 வில் என் மரபணுவைக் கண்டறியும் . இது உலகில் முதன் முறையான பரிசோதனை முறை என்றில்லாவிட்டாலும் , முதல் சில பரிசோதனை முறைகளுள் ஒன்றாக இருக்கும் .


      மத்திய அறிவியல் மற்றும் தொழில்நுட்பத் துறை நிதி உதவியுடன் தயாரிக்கப்பட்ட , சித்ரா ஜீன் லாம்ப் என் என்று பெயரிடப்பட்டுள்ள இந்த பரிசோதனை கருவி , சார்ஸ் கோவ் 2 என் மரபணுவை மிகக் குறிப்பாக கண்டறிய வல்லது . அதுமட்டுமல்லாமல் , மரபணுவின் இரண்டு பகுதிகளைக் கண்டறியவல்லது . வைரஸ் மரபணு , அதன் அப்போதைய வேகத்தில் , ஒரு பகுதியில் வளர்சிதை மாற்றத்திற்கு உட்பட்டிருந்தாலும் , மற்றொரு பகுதியில் அதைக் கண்டறிந்து விட முடியும் என்பதால் , இந்தப் பரிசோதனை தோல்வியடையாது என்பதை இதனால் உறுதிப்படுத்த முடியும் .


      [ மேலும் விவரங்களுக்கு தொடர்பு கொள்ள : திருமிகு ஸ்வப்னா வாமதேவன் , மக்கள் தொடர்பு அலுவலர் அலைபேசி 9656815943, மின்னஞ்சல் Email: pro@sctimst.ac.in]


    ****

    
    
    (Release ID: 1615340) Visitor Counter : 19
    
    
      Read this release in: English , Urdu , Hindi , Bengali , Assamese , Gujarati , Telugu , Kannada , Malayalam