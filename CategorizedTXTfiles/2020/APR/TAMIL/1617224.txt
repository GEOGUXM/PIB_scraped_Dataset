      சுகாதாரம் மற்றும் குடும்ப நலத்துறை அமைச்சகம்

      "இந்தியாவில் கோவிட்-19 அவசரகால நடவடிக்கை மற்றும் சுகாதார முறை தயார்நிலை தொகுப்பு"க்கு ரூ.15,000 கோடியை ஒதுக்க மத்திய அமைச்சரவை ஒப்புதல்
      Posted On: 22 APR 2020 3:45PM by PIB Chennai


    " இந்தியாவில் கோவிட் -19 அவசரகால நடவடிக்கை மற்றும் சுகாதார அமைப்பு தயார்நிலை தொகுப்பு " க்கு ரூ .15,000 கோடி மதிப்பிலான கணிசமான முதலீடுகளை ஒதுக்க பிரதமர் திரு . நரேந்திர மோடி தலைமையிலான மத்திய அமைச்சரவை ஒப்புதல் அளித்தது . ஒப்புதல் அளிக்கப்பட்ட நிதி மூன்று கட்டங்களாக உபயோகப்படுத்தப்படும் . உடனடி கோவிட் -19 அவசரகால நடவடிக்கைக்காக ரூ .7,774 கோடி ஒதுக்கப்பட்டுள்ள நிலையில் , மீதமுள்ள தொகை நடுத்தரக் ‍ கால ஆதரவுக்கு (1-4 ஆண்டுகள் ) பணி பயன்முறை அணுகு முறையின் கீழ் வழங்கப்படும் .


    நோய் கண்டறிதல் மற்றும் பிரத்யேக கோவிட் சிகிச்சை வசதிகள் மூலம் கோவிட் -19 பரவலை மெதுவாக்கி கட்டுப்படுத்த அதிகரிக்கப்பட்ட அவசரகால நடவடிக்கை , பாதிக்கப்பட்ட நோயாளிகளின் சிகிச்சைக்கு தேவைப்படும் அத்தியாவசிய மருத்துவ உபகரணங்கள் மற்றும் மருந்துகளை மையப்படுத்தப்பட்ட முறையில் வாங்குதல் , எதிர்கால நோய் பரவல்கள் தடுப்பு மற்றும் தயார்நிலைக்கு உதவ ‌ நெகிழ்வுத்தன்மை உடைய தேசிய மற்றும் மாநில சுகாதார அமைப்புகளை நிறுவதல் , ஆய்வகங்களை அமைத்தல் மற்றும் கண்காணிப்பு நடவடிக்கைகளை பலப்படுத்துதல் , உயிரி ‍ பாதுகாப்பு தயார்நிலை , பெரும்தொற்று ஆராய்ச்சி மற்றும் சமூகங்களை திறம்பட பங்கேற்க செய்து ஆபத்து தொடர்பு நடவடிக்கைகளில் ஈடுபடுதல் ஆகியவை இந்த தொகுப்பின் முக்கிய நோக்கங்களாகும் . இந்த இடையீடுகளும் முயற்சிகளும் சுகாதார மற்றும் குடும்ப நலத்துறையின் கீழ் மட்டுமே செயல்படுத்தப்படும் .


    முதல் கட்டத்தில் , தொடர்புடைய அனைத்து அமைச்சகங்களின் ஆதரவோடு இது போன்ற பல்வேறு நடவடிக்கைகளை சுகாதார மற்றும் குடும்ப நலத்துறை ஏற்கனவே மேற்கொண்டுள்ளது :


    i) ஏற்கனவே உள்ள சுகாதார வசதிகளை , பிரத்யேக கோவிட் மருத்துவமனைகள் , பிரத்யேக கோவிட் சுகாதார ‌ மையங்கள் மற்றும் பிரத்யேக கோவிட் சிகிச்சை மையங்களாக மாற்ற ரூ .3,000 கோடி கூடுதல் நிதி , மாநிலங்கள் யூனியன் பிரதேசங்களுக்கு தொகுப்பின் கீழ் ஒதுக்கப்பட்டுள்ளது . தடுப்புக்காப்பு , தனிமைப்படுத்துதல் , பரிசோதனை , சிகிச்சை , நோய் தடுப்பு , தூய்மைப்படுத்தல் , சமூக இடைவெளி மற்றும் கண்காணிப்பு குறித்த வழிகாட்டுதல்கள் , நெறிமுறைகள் மற்றும் அறிவுரைகள் வழங்கப்பட்டுள்ளன . நோய் பரவல் அதிகமாக உள்ள இடங்கள் கண்டறியப்பட்டு தடுப்பு திட்டங்கள் செயல்படுத்தப்படுகின்றன .


    ii) நோய் கண்டறியும் ஆய்வகங்களின் வலைப்பின்னல் விரிவுப்படுத்தப்பட்டு , நமது பரிசோதனை திறன் நாள்தோறும் அதிகரித்து வருகிறது . தேசிய காச நோய் ஒழிப்பு திட்டத்தின் கீழ் ஏற்கனவே இருக்கும் பல - நோய் பரிசோதனை தளங்களை பயன்படுத்தி , கோவிட் -19 பரிசோதனைக்காக 13 லட்சம் பரிசோதனைக் கருவிகளை வாங்குவதற்கான உத்தரவுகள் அளிக்கப்பட்டுள்ளன .


    iii) ' பிரதமரின் ஏழைகள் மறுவாழ்வு திட்டம் : கோவிட் -19 தொற்று எதிர்த்து போராடும் சுகாதார பணியாளர்களுக்கான காப்பீட்டு திட்டத்தில் ' சமுக சுகாதார பணியாளர்கள் ( ஆஷா ) உட்பட அனைத்து சுகாதார பணியாளர்களும் இணைக்கப்பட்டுள்ளனர் . தனிநபர் பாதுகாப்பு உபகரணம் , எண் 95 முகக்கவசங்கள் மற்றும் வென்டிலேட்டர்கள் , பரிசோதனை கருவிகள் மற்றும் சிகிச்சைக்கான மருந்துகள் மையப்படுத்தப்பட்ட முறையில் வாங்கப்படுகின்றன .


    வலுவான அவசரகால நவடிக்கையை அதிகப்படுத்துதல் , தேசிய மற்றும் மாநில சுகாதார அமைப்புகளின் பல ‌ ப்படுத்துதலை தொடர்ந்து பெரும்தொற்று ஆய்வு மற்றும் ஒரே சுகாதாரத்துக்காக ‌ பல்துறை தேசிய நிறுவனங்கள் மற்றும் தளங்களை வலுப்படுத்துதல் , சமூக செயல்பாடு , ஆபத்து பற்றிய தொடர்புகள் மற்றும் நடைமுறைப்படுத்துதல் , மேலாண்மை , திறன் கட்டமைத்தல் , கண்காணிப்பு மற்றும் மதிப்பீட்டு கூறு ஆகியவற்றுக்காக இந்த செலவுத் தொகையின் பெரும் பங்கு பயன்படுத்தப்படும் . அவ்வப்போது எழும் அவசர நிலைமைக்கேற்ப , பல்வேறு நடைமுறைப்படுத்தும் முகமைகளுக்கிடையே ( தேசிய சுகாதார ஆணையம் , மத்திய கொள்முதல் , ரயில்வே , சுகாதார ஆராய்ச்சி துறை / இந்திய மருத்துவ ஆராய்ச்சி சபை , தேசிய நோய் தடுப்பு மையம் ) இந்த தொகுப்பின் கூறுகளை ஆராய்ந்து நிதியை உரிய வகையில் மறுஒதுக்கீடு செய்ய ‌ சுகாதாரம் குடும்ப நல அமைச்சகத்துக்கு அதிகாரம் வழங்கப்பட்டுள்ளது .


    ***

    
    
    (Release ID: 1617224) Visitor Counter : 18
    
    
      Read this release in: Telugu , Bengali , English , Urdu , Hindi , Punjabi , Gujarati , Odia , Kannada