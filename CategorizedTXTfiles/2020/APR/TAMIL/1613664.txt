      ஊரக வளர்ச்சி அமைச்சகம்

      நாட்டில் கொவிட்-19 பரவலைக் கட்டுப்படுத்துவதில் தேசிய ஊரக வாழ்வாதார திட்டத்தின் சுய உதவிக் குழு பெண்கள் சமூக வீரர்களாக உருவெடுத்துள்ளனர்
      Posted On: 12 APR 2020 3:40PM by PIB Chennai


    நாடெங்கிலும் உள்ள சுமார் 63 லட்சம் சுய உதவிக் குழுக்களின் , தோராயமான 690 லட்சம் பெண் உறுப்பினர்களே , தீன் தயாள் அந்தோதயா யோஜனா எனப்படும் தேசிய ஊரக வாழ்வாதாரத் திட்டத்தின் பலம் ஆவார்கள் . கொவிட் -19 பரவலைக் கட்டுப்படுத்துவதில் தங்களால் முடிந்த அனைத்து விதங்களிலும் பங்களித்து , சுய உதவிக் குழு உறுப்பினர்கள் சமூக வீரர்களாக உருவெடுத்துள்ளார்கள் . கொவிட் -19 க்கு எதிரான பாதுகாப்பில் முகக் கவசங்கள் முன்னணியில் உள்ள நிலையில் , அவற்றைத் தயாரிக்கும் பணியில் சுய உதவிக்குழுக்கள் உடனே ஈடுபட்டன . சுகாதாரம் மற்றும் குடும்ப நலத்துறை அமைச்சகம் , மற்றும் நுகர்வோர் விவகாரங்கள் துறை அமைச்சகத்தின் அறிவுறுத்தல்களின் படியும் , மாநிலங்களிலுள்ள சுகாதாரத் துறைகளின் வழிமுறைகளின் படியும் , 2-3 மடிப்புகளுடன் கூடிய நெய்த மற்றும் நெய்யாத அறுவைசிகிச்சை முகக் கவசங்களை , சுய உதவிக்குழுக்கள் தயாரிக்கின்றன . இந்த முகக்கவசங்கள் , சுகாதாரத்துறை , உள்ளாட்சி அமைப்புகள் , உள்ளாட்சி நிர்வாகம் , களத்தில் முன் நிற்கும் பணியாளர்கள் மற்றும் காவல்துறையினருக்கு வழங்கப்படுவதோடு , வெளிச்சந்தையிலும் விற்கப்படுகின்றன . பல்வேறு மாநிலங்களில் உள்ள கிராமப்புற வீடுகளுக்கும் இவை இலவசமாக வழங்கப்படுகின்றன . மேலாடை , அங்கிகள் மற்றும் முக பாதுகாப்புக் கவசம் உட்பட தனிநபர் பாதுகாப்பு உபகரணங்களையும் சுய உதவி குழுக்கள் தயாரிக்கத் தொடங்கியுள்ளன .


    27 மாநிலங்களின் ஊரக வாழ்வாதாரத் திட்டங்கள் அளித்த தகவல்களின் படி , சுய உதவிக்குழு உறுப்பினர்களால் சுமார் 1.96 லட்சம் முகக்கவசங்கள் தயாரிக்கப்பட்டுள்ளன (8 ஏப்ரல் 2020 வரை ). முகக்கவசங்கள் தயாரிப்பில் தற்போது சுமார் 78,373 சுய உதவிக்குழு உறுப்பினர்கள் ஈடுபட்டுள்ளனர் . இதில் முதலில் ஈடுபட்ட ஜார்கண்ட் சுய உதவிக்குழுக்கள் , 78,000 முகக்கவசங்களை மார்ச் 22, 2020 முதல் தயாரித்துள்ளனர் . பல்வேறு மாவட்ட ஆட்சியர் அலுவலகங்களிலும் , மானியத்துடன் செயல்படும் மருந்து கடைகளிலும் , வாங்கக்கூடிய விலையிலான ரூபாய் 10 க்கு இந்த முகக்கவசங்கள் விற்கப்படுகின்றன .


    மேலாடைகள் , அங்கிகள் மற்றும் முக பாதுகாப்புக்கவசம் உட்பட தனிநபர் பாதுகாப்பு உபகரணங்களையும் சுய உதவிக்குழுக்கள் தயாரிக்கின்றன . பல்வேறு மாநிலங்களில் உள்ள சுய உதவிக்குழுக்களால் இதுவரை சுமார் 5,000 தனிநபர் பாதுகாப்பு உபகரணப் பெட்டிகள் தயாரிக்கப்பட்டுள்ளன .


    கிருமி நாசினிகள் மற்றும் கைகழுவும் பொருள்கள் கிராமப்பகுதிகளில் கிடைப்பதை உறுதி செய்ய , தீன் தயாள் அந்தோதயா யோஜனா – தேசிய ஊரக வாழ்வாதாரத் திட்டத்தின் ஆதரவு பெறும் குறுநிறுவனங்கள் ஆகியவை அவற்றைத் தயாரிக்கும் பணியை மேற்கொண்டுள்ளன . 9 மாநிலங்களில் உள்ள 900 சுய உதவிக்குழு நிறுவனங்கள் , 1.15 லட்சம் லிட்டர் கிருமிநாசினியைத் தயாரித்துள்ளன . இதில் தமிழ்நாடு , மத்திய பிரதேசம் மற்றும் ஆந்திரப்பிரதேசம் ஆகிய 3 மாநிலங்களில் மட்டும் தலா 25 ஆயிரம் லிட்டருக்கு மேல் தயாரிக்கப்பட்டுள்ளது . ஆந்திரபிரதேசம் , இமாச்சல பிரதேசம் , ஜார்கண்ட் , கேரளா , மணிப்பூர் , மத்திய பிரதேசம் , நாகாலாந்து , தமிழ்நாடு , உத்தரப்பிரதேசம் மற்றும் மிசோரம் ஆகிய மாநிலங்களில் உள்ள 900 சுய உதவிக்குழு நிறுவனங்கள் , அதிகரித்துள்ள தேவையை ஈடு செய்வதற்காக கிருமிநாசினிகளைத் தயாரித்து வருகின்றன .


    ***

    
    
    (Release ID: 1613664) Visitor Counter : 20
    
    
      Read this release in: English , Gujarati , Urdu , Hindi , Marathi , Bengali , Assamese , Punjabi , Odia , Telugu , Kannada