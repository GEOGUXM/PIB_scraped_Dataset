      பிரதமர் அலுவலகம்

      கொரிய குடியரசு அதிபருடன் பிரதமர் தொலைபேசி உரையாடல்
      Posted On: 09 APR 2020 3:54PM by PIB Chennai


    பிரதமர் திரு . நரேந்திர மோடி , கொரிய குடியரசின் அதிபர் மேன்மைமிகு மூன் ஜே - இன் உடன் இன்று தொலைபேசியில் உரையாடினார் .


    கொரிய குடியரசுக்கு தான் சென்ற வருடம் மேற்கொண்ட பயணத்தை அன்புடன் நினைவுகூர்ந்த பிரதமர் , இரு நாடுகளுக்கு இடையே அதிகரித்துவரும் நட்புறவை குறித்து தனது திருப்தியை த் தெரிவித்தார் .


    கோவிட் -19 தொற்று குறித்தும் , அது உலக சுகாதார கட்டமைப்புக்கும் பொருளாதார நிலைமைக்கும் ஏற்படுத்தியுள்ள சவால்கள் குறித்தும் இரு தலைவர்களும் விவாதித்தனர் . பெரும் தொற்றை கட்டுப்படுத்த தங்களது நாடுகளில் எடுத்துள்ள நடவடிக்கைகள் குறித்த தகவல்களை இருவரும் பகிர்ந்து கொண்டனர் .


    இந்த சிக்கலை எதிர்கொள்வதற்கு தொழில்நுட்பம் சார்ந்த பதில் நடவடிக்கையை எடுத்ததற்தாக கொரிய குடியரசுக்கு பிரதமர் பாராட்டு தெரிவித்தார் . இந்தியாவின் பெரும் மக்கள்தொகையை ஒற்றுமை உணர்வோடு இந்த பெரும் தொற்றை எதிர்த்து போராடுவதற்காக ஊக்கப்படுத்தியதற்காக இந்திய அதிகாரிகளை அதிபர் மூன் ஜே - இன் பாராட்டினார் .


    இந்தியாவிலுள்ள கொரிய மக்களுக்கு இந்திய அதிகாரிகள் அளித்து வரும் ஆதரவுக்காக பிரதமருக்கு அதிபர் நன்றி தெரிவித்தார் .


    இந்திய நிறுவனங்களால் வாங்கப்பட்டு வரும் மருத்துவ உபகரணங்கள் மற்றும் விநியோகங்களை ஆதரிப்பதற்காக கொரிய குடியரசுக்கு பிரதமர் பாராட்டு தெரிவித்தார் .


    தங்கள் நாடுகளின் வல்லுநர்கள் , கோவிட் -19 க்கான தீர்வுகளை ஆய்வு செய்யும் போது , ஒருவருக்கு ஒருவர் தொடர்ந்து தொடர்புகொண்டு அனுபவங்களை பகிர்ந்து கொள்வார்கள் என இரு தலைவர்களும் ஒத்துக்கொண்டனர் .


    கொரிய குடியரசு தேசிய சபைக்கு நடக்கவிருக்கும் தேர்தலுக்காக அதிபர் மூனுக்கு பிரதமர் வாழ்த்து தெரிவித்தார் .


    ***

    

    
    (Release ID: 1612620) Visitor Counter : 14
    
    
      Read this release in: Punjabi , English , Urdu , Marathi , Hindi , Assamese , Bengali , Manipuri , Gujarati , Odia , Telugu , Kannada , Malayalam