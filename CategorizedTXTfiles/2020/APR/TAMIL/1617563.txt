      சுகாதாரம் மற்றும் குடும்ப நலத்துறை அமைச்சகம்

      கொவிட்-19 குறித்த அண்மைச் செய்திகள்
      Posted On: 23 APR 2020 5:46PM by PIB Chennai


    கொவிட் -19 பெரும் தொற்று நிலைமையைக் கருத்தில் கொண்டு , தொற்று நோய்கள் சட்டம் , 1897- ஐ திருத்தும் அவசர சட்டம் பிரகடனப்படுத்தப்பட்டது . தொற்று நோய்கள் சட்டம் ( அவரச சட்டம் ) 2020 என்னும் இந்த அவரசச் சட்டம் , " எந்த நபரும் சுகாதாரச் சேவைப் பணியாளர்களுக்கு எதிராக எந்த வன்முறை செயலிலும் ஈடுபடக் கூடாது அல்லது தொற்று நோயின் போது எந்த சொத்துக்கும் எந்தவிதமான சேதமோ பாதிப்போ ஏற்படுத்தக்கூடாது ", என்று சொல்கிறது . வன்முறை செயல்களை நடவடிக்கை எடுக்கத்தக்க மற்றும் பிணையில் வெளிவர முடியாத குற்றங்களாக இந்த அவசர சட்டம் ஆக்குகிறது . இத்தகைய வன்முறை செயல்களில் ஈடுபட்டாலோ அல்லது அவற்றை தூண்டிவிட்டாலோ , ரூ . 50,000 முதல் ரூ . 2,00,000 வரையிலான அபராதத்தோடு , மூன்று மாதங்கள் முதல் ஐந்து வருடங்கள் வரை சிறை தண்டனை கிடைக்கும் . பலத்த காயத்தை ஏற்படுத்தும் பட்சத்தில் , சிறை தண்டனை ஆறு மாத காலத்திலிருந்து ஏழு வருடங்கள் வரையும் , அபராதம் ரூ . 1,00,000 முதல் ரூ . 5,00,000 வரை இருக்கும் . கூடுதலாக , பாதிக்கப்பட்ட நபருக்கு குற்றவாளி இழப்பீடும் , சொத்துக்கு ஏற்பட்ட சேதத்தின் அல்லது நஷ்டத்தின் நியாயமான சந்தை விலையை விட இரு மடங்கும் ( நீதிமன்றத்தால் முடிவு செய்யப்படலாம் ) செலுத்த வேண்டும் .


    இன்று வரை , கடந்த 28 நாட்களாக அல்லது அதற்கும் மேலாக , புதிதாக ஒரு கொரோனா பாதிப்பு கூட 12 மாவட்டங்களில் இல்லை . எட்டு புதிய மாவட்டங்கள் 21 ஏப்ரல் , 2020 முதல் இதில் இணைந்துள்ளன . அவை : சித்ரதுர்கா ( கர்நாடகா ), பிலாஸ்பூர் ( சத்தீஸ்கார் ), இம்பால் மேற்கு ( மணிப்பூர் ), ஐஸ்வால் மேற்கு ( மிஜோராம் ), பத்ராதரி கொத்தகூடம் ( தெலங்கானா ), பிலிபிட் ( உத்திர பிரதேசம் ), எஸ் பி எஸ் நகர் ( பஞ்சாப் ) மற்றும் தெற்கு கோவா ( கோவா ).


    மேலும் , 23 மாநிலங்கள் / யூனியன் பிரதேசங்களில் உள்ள 78 மாவட்டங்கள் கடந்த 14 நாட்களில் எந்த புதிய பாதிப்பு குறித்த தகவலையும் தெரிவிக்கவில்லை .


    இது வரை , 19.89 சதவீத குணமாகும் விகிதத்தோடு , 4,257 பேர் குணமடைந்துள்ளனர் . நேற்று முதல் , 1409 புதிய பாதிப்புகள் பதியப்பட்டுள்ளன . மேலும் , கொவிட் -19 பாதிப்பு அடைந்துள்ளவர்களாக இந்தியாவில் இது வரை 21,393 பேர் உறுதிப்படுத்தப்பட்டுள்ளனர் .


    ***
    

    
    (Release ID: 1617563) Visitor Counter : 17
    
    
      Read this release in: English , Urdu , Hindi , Marathi , Assamese , Manipuri , Bengali , Punjabi , Gujarati , Odia , Telugu , Kannada , Malayalam