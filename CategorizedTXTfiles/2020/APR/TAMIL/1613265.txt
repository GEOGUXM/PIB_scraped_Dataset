      சுகாதாரம் மற்றும் குடும்ப நலத்துறை அமைச்சகம்

      கோவிட்-19 தொற்று தொடர்பாக எடுக்கப்பட்ட நடவடிக்கைகள் பற்றி மாநிலங்களுடன் டாக்டர் ஹர்ஷவர்தன் காணொலி மூலம் கலந்துரையாடல்
      Posted On: 10 APR 2020 7:18PM by PIB Chennai


    கோவிட் -19 தொற்று பரவுவதைக் குறைப்பது தொடர்பான முன்னேற்பாடுகள் மற்றும் அதற்கு எதிராக எடுக்கப்பட்ட நடவடிக்கைகள் பற்றி மத்திய சுகாதாரம் மற்றும் குடும்பநலத்துறை அமைச்சர் டாக்டர் ஹர்ஷவர்தன் இன்று காணொலி காட்சி மூலம் அனைத்து மாநிலங்கள் மற்றும் யூனியன் பிரதேசங்களின் சுகாதாரத்துறை அமைச்சர்கள் , தலைமைச் செயலர்கள் , சுகாதாரத்துறை செயலர்களுடன் , மத்திய சுகாதாரம் மற்றும் குடும்பநலத்துறை இணையமைச்சர் திரு . அஷ்வினி குமார் சவுபே முன்னிலையில் கலந்துரையாடினார் . ‘’ நீங்கள் அனைவரும் உங்களது மாநிலங்கள் மற்றும் யூனியன் பிரதேசங்களில் , கோவிட் -19 க்கு எதிராக நடவடிக்கைகள் மேற்கொண்டு , அதனைக் கட்டுப்பாட்டுக்குள் வைத்திருப்பதற்காக நான் வாழ்த்துகிறேன் ’’ என்று டாக்டர் ஹர்ஷவர்தன் கூறினார் .


    ‘’ கோவிட் -19 பெருந்தொற்றுக்கு எதிரான போராட்டம் மூன்று மாதங்களுக்கு மேலாக நடந்து வருகிறது . நாட்டில் தொற்றுக்கு எதிரான தடுப்பு , கட்டுப்படுத்துதல் , பராமரிப்பு நடவடிக்கைகள் உயர்மட்ட அளவில் மாநிலங்களின் ஒத்துழைப்புடன் கண்காணிக்கப்பட்டு வருகிறது ’’ என்று டாக்டர் ஹர்ஷவர்தன் கூறினார் . ‘’ பிரதமர் திரு . நரேந்திர மோடியின் தலைமையின் கீழ் , நாடு பல்வேறு முன்னெச்சரிக்கைகள் மற்றும் தீவிர நடவடிக்கைகளை எடுத்து வருகிறது . உரிய நேரத்தில் எடுக்கப்பட்ட இந்த நடவடிக்கைகள் , நிலைமையைக் கட்டுப்பாட்டுக்குள் வைத்திருக்க உதவியதுடன் , எந்த நிலையையும் சமாளிக்கும் தயார் நிலையையும் ஏற்படுத்தியுள்ளது ‘’ என்று அவர் தெரிவித்தார் .


    நோய் வேகமாகப் பரவுவதைத் தடுப்பதில் அடுத்த சில வாரங்கள் மிகவும் முக்கியமானவை என்று குறிப்பிட்ட டாக்டர் ஹர்ஷவர்தன் , கொவிட் -19 க்கு எதிரான போராட்டத்தை ஒன்றுபட்டு முன்னெடுக்கப் பயன்படும் , சமூக இடைவெளியைப் பராமரிக்கவும் , தனிநபர் சுகாதாரம் குறித்த விழிப்புணர்வை ஏற்படுத்தவும் அனைவரும் உறுதி எடுத்துக்கொள்ள வேண்டும் என வலியுறுத்தினார் .


    நாட்டில் கோவிட் -19 சிகிச்சைக்கென பிரத்யேகமாகச் செயல்படும் மருத்துவமனைகளின் நிலைமை குறித்து டாக்டர் ஹர்ஷவர்தன் ஆய்வு மேற்கொண்டார் . ‘’ நாட்டின் ஒவ்வொரு மாவட்டத்திலும் கோவிட் -19 க்கு என பிரத்யேக மருத்துவமனைகளை உருவாக்க வேண்டியது அவசியமாகும் . இதுதொடர்பாக விரைவில் அறிவிக்கை வெளியிடுவதன் மூலம் , மக்களுக்கு இது குறித்து தெரியப்படுத்தலாம் ‘’ என்று அவர் கூறினார் .


    அனைவரும் ஆரோக்கிய சேது செயலியை பதிவிறக்கம் செய்து பயன்படுத்த வேண்டும் என்று அவர் வலியுறுத்தினார் . கொரோனோவைரஸ் தொற்றால் பாதிக்கப்படும் அபாயம் பற்றி மக்கள் இதன்மூலம் தெரிந்து கொள்ள வாய்ப்பு ஏற்படும் என்று அவர் கூறினார் . ‘’ இந்தச் செயலியை கைபேசியில் பதிவிறக்கியதும் , அதி நவீன அளவுருக்களின் அடிப்படையில் , தொற்றின் அபாய அளவை செயலியால் மதிப்பிட முடியும் ’’ என்று அவர் தெரிவித்தார் .

    
    
    (Release ID: 1613265) Visitor Counter : 12
    
    
      Read this release in: English , Urdu , Marathi , Hindi , Assamese , Bengali , Manipuri , Punjabi , Gujarati , Odia , Telugu , Kannada , Malayalam