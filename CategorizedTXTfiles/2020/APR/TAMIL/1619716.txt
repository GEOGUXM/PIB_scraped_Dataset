      கனரக தொழிற்சாலை மற்றும் பொதுத்துறை நிறுவனங்கள் அமைச்சகம்

      கொவிட்-19ஐ கையாளுவதில் பிரதமரின் தலைமையைப் பாராட்டும் ஆட்டோமொபைல் துறையின் தலைசிறந்த தொழிலதிபர்கள்
      
      இந்தத் துறைக்கு புத்துயிர் அளிக்கும் வழிகள், வாழ்வாதாரம் மற்றும் வளங்களை அணிதிரட்டுதல் பற்றி விரிவாக விவாதிக்கப்பட்டது: திரு. பிரகாஷ் ஜவடேகர்

      Posted On: 30 APR 2020 4:32PM by PIB Chennai

    இந்திய ஆட்டோமொபைல் துறை மீது கொவிட் -19 ஏற்படுத்தியிருக்கும் சாத்தியமுள்ள பாதிப்பு குறித்து புரிந்து கொள்வதற்கும் , தாக்கத்தை குறைக்கத் தேவைப்படும் கொள்கை இடையீடுகள் பற்றி துறையின் ஆலோசனைகளைக் கேட்பதற்கும் , இந்திய ஆட்டோமொபைல் துறையின் தேர்ந்தெடுக்கப்பட்ட தலைமை செயல் அலுவலர்களின் குழுவுடன் , மத்திய கனரகத் தொழில்கள் மற்றும் பொது நிறுவனங்கள் அமைச்சர் , திரு . பிரகாஷ் ஜவடேகர் , இன்று ஒரு கூட்டத்தை நடத்தினார் .


    காணொளிக் காட்சி மூலம் நடைபெற்ற இந்தக் கூட்டத்தில் , துறைக்குப் புத்துயிர் அளிப்பது பற்றியும் , வாழ்வாதாரம் மற்றும் வளங்களை அணிதிரட்டுதல் குறித்தும் ஆலோசனைகள் அளிக்கப்பட்டன . கோரிக்கைகள் மட்டுமே வைக்கப்படாமல் , வலுவான ஆலோசனைகளும் விவாதத்தின் போது வந்ததாக மத்திய அமைச்சர் தெரிவித்தார் .


    தொழிலாளர்கள் மீண்டும் பணியில் இணைவதற்கு முன் அவர்களை அணிகளாகப் பரிசோதித்தல் , ஆன்லைன் பதிவுகள் , விற்பனை மையங்களில் கிருமி ஒழிப்புப் பணிகளை மேற்கொள்ளுதல் , இரு பணியாளர்களுக்கு இடையே தடுப்பான்கள் அமைத்தல் போன்ற நல்ல ஆலோசனைகள் கூட்டத்தின் போது வழங்கப்பட்டதாக திரு . ஜவடேகர் தெரிவித்தார் .


    ஒட்டுமொத்த ஆட்டோமொபைல் துறையின் தொழில் சங்கிலியை மறுபடியும் திறப்பது ; விற்பனையாளர் மையங்களுக்கு ஆதரவு ; வேலைவாய்ப்பு ஆதரவு இடையீடுகள் ; தேவையை அதிகரிக்க செய்வது மற்றும் நிதி ஆதரவுக்கான தேவை தொடர்பான ஆலோசனைகளுடன் முக்கிய விஷயங்களை தொழில்துறை எடுத்துரைத்தது .


    போக்குவரத்து அமைச்சகம் , வர்த்தக அமைச்சகம் , நிதி அமைச்சகம் மற்றும் இதர தொடர்புடைய அமைச்சகங்களுடன் அனைத்து ஆலோசனைகளும் கோரிக்கைகளையும் நாங்கள் விவாதிப்போம் என்று தொழில்துறை தலைவர்களுக்கு மத்திய அமைச்சர் உறுதியளித்தார் .


    கொவிட் -19 ஐ கையாளுவதில் பிரதமரின் தலைமையை தலைசிறந்த தொழிலதிபர்கள் பாராட்டினார்கள் . " கொவிட் - ஐ இந்தியா மிகவும் சிறப்பாகக் கையாண்டதால் , விலைமதிப்பில்லா உயிர்களை நாம் காப்பாற்றி உள்ளோம் . வாழ்வாதரத்தின் மீது கவனம் நாம் தற்போதுசெலுத்த வேண்டும் ," என்று கனரகத் தொழில்கள் அமைச்சர் தெரிவித்தார் .

    
    
    (Release ID: 1619716) Visitor Counter : 11
    
    
      Read this release in: English , Urdu , Hindi , Assamese , Bengali , Punjabi , Gujarati , Odia , Telugu , Kannada , Malayalam , Malayalam