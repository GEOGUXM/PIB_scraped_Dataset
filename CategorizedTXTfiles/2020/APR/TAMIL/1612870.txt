      அறிவியல் மற்றும் தொழில்நுட்பத்துறை

      கோவிட்19 : கிருமிநாசினி தெளிக்கும் தொற்று அழிப்பான் நடைபாதை மற்றும் சாலை சுத்திகரிப்பான் அமைப்புகளை துர்காபூரில் உள்ள சி எஸ் ஐ ஆர் - சிஎம்ஈஆர்ஐ வழங்கியுள்ளது
      Posted On: 10 APR 2020 11:52AM by PIB Chennai


      உலகம் முழுவதையும் உருக்குலைத்து வருகின்ற நாவல் கொரோனா வைரஸ் கோவிட் 19 சூழ்நிலையில் அறிவியல் மற்றும் தொழில்நுட்ப ஆராய்ச்சி கழகம் ( சி எஸ் ஐ ஆர் ) அறிவியல் தொழில்நுட்பத் தீர்வுகளை அளிப்பதற்கான முயற்சிகளை அதிகரித்து வருகிறது . சி எஸ் ஐ ஆர் அமைப்பின் முதன்மை பொறியியல் ஆய்வுக் கூடமான துர்காபூரில் உள்ள சி எஸ் ஐ ஆர் மத்திய மெக்கானிக்கல் இன்ஜினியரிங் ஆராய்ச்சி அமைப்பு ( சிஎம்ஈஆர் ) இந்த வைரஸ் கிருமியை அழிப்பதற்கான எதிர்ப்பு நடவடிக்கைகளில் உதவக்கூடிய தொழில்நுட்பங்களையும் , பொருட்களையும்உருவாக்கியுள்ளது .


      தற்போதைய சூழ்நிலைக்கு தேவையான வகையில் உருவாக்கப்பட்டுள்ள , சில தொழில்நுட்பங்கள் கீழே கொடுக்கப்பட்டுள்ளன .


      கிருமிநாசினி தெளிக்கும் தொற்று அழிப்பான் நடைபாதை கள் :


      நோய்த்தொற்று ஏற்படாமல் தடுக்கக் கூடிய முழுமையான அமைப்பாக கிருமிநாசினி தெளிக்கும் தொற்று அழிப்பான் நடைபாதை கள் கருதப்படுகின்றன . இந்த நடைபாதையில் உள்ள ஒருவர் மீது தெளிக்கப்படும் இந்தக் கிருமிநாசினி அவரது முழு உடல் மீதும் தெளிக்கப்படுவதை உறுதி செய்யும் வகையில் வடிவமைக்கப்பட்டுள்ளது . இந்த நடைபாதைகளை , தனிமைப்படுத்தும் வசதிகள் உள்ள இடங்கள் , மக்கள் சென்றுவரும் நுழைவிடங்கள் , மருத்துவ மையங்கள் , பலர் கூடக் கூடிய இடம் என்று கருதப்படும் தலங்கள் ஆகிய இடங்களில் பயன்படுத்தலாம் .


      கிருமிநாசினி தெளிக்கும் தொற்று அழிப்பான் நடைபாதை


      டிஎம்சி பிரதிநிதிகள் நடைபாதையைப் பார்வையிடுகிறார்கள்


      கிருமிநாசினி தெளிப்பதற்கான சாலை சுத்திகரிப்பான்கள்


      CSIR CMER சாலை சுத்திகரிப்பான் சானிடைசிங் யூனிட் , சாலைகளில் கிருமிநாசினிகள் தெளிப்பதற்கான டிராக்டர் மீது வைத்துக்கொண்டு சாலைகளில் பயன்படுத்தக்கூடிய சாலை சுத்திகரிப்பான்களாகும் . இவற்றை தேசிய நெடுஞ்சாலைகளிலும் , சுங்கச்சாவடிகளுக்கு அருகிலும் பயன்படுத்தலாம் . வீட்டு வளாகங்கள் , அலுவலக வளாகங்கள் , விளையாட்டு மைதானங்கள் , அடுக்கு மாடி கட்டடக் குடியிருப்புகள் , ஆகியவற்றிலும் இவற்றைப் பயன்படுத்தலாம் . இந்த சாலை கிருமிநாசினி யூனிட்டுகள் 16 அடி கொண்டவை . இந்த கிருமி நாசினி தெளிப்பது பயனுள்ளதாக இருக்க வேண்டும் என்பதற்காக 15 முதல் 35 பார் அழுத்தம் கொண்டவை .


      அதிகபட்ச இடங்களில் தெளிக்கக்கூடிய வகையில் ,12 நாசில்கள் ( துவாரங்கள் ) கொண்டவை . டேங்க்கின் கொள்ளளவு 2,000 முதல் 5,000 லிட்டர் . 22 எல்எல்பி . இதன் மூலம் 75 கிலோ மீட்டர் நீளத்துக்கு சாலையில் கிருமிநாசினியைத் தெளிக்க முடியும் .


      டிராக்டர் மூலம் கிருமிநாசினி தெளிப்பான்களை சாலையில் பீய்ச்சும் முறை காண்பிக்கப்பட்டுள்ளது .


      **********

    
    
    (Release ID: 1612870) Visitor Counter : 33
    
    
      Read this release in: English , Urdu , Hindi , Marathi , Assamese , Bengali , Punjabi , Gujarati , Telugu , Kannada