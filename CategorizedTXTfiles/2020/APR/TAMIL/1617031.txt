      சுகாதாரம் மற்றும் குடும்ப நலத்துறை அமைச்சகம்

      ரத்தம் தானம் செய்யும் தன்னார்வலர்களை அணிதிரட்டுவது, நடமாடும் ரத்த சேகரிப்பு வாகனங்கள், வசதிகள், ரத்தம் செலுத்துவதற்குப் போதுமான ரத்தம் கையிருப்பை வைத்திருக்கவும்: ஹர்ஷ் வர்தன் கோரிக்கை
      Posted On: 21 APR 2020 9:14PM by PIB Chennai


    நாடெங்கிலும் இருந்து கலந்து கொண்ட செஞ்சிலுவை சங்க வீரர்களை புதுதில்லி நிர்மான் பவனில் இன்று நடைபெற்ற காணொலிக் கூட்டத்தில் மத்திய அமைச்சர் டாக்டர் . ஹர்ஷ் வர்தன் வாழ்த்தி வரவேற்றார் . அவர்களிடையே பேசிய அமைச்சர் , கோவிட் 19 தொற்றைக் கையாள அரசால் எடுக்கப்பட்டு வரும் முயற்சிகள் குறித்த தகவல்களை தெரிவித்தார் . ஒடிஷா , தமிழ்நாடு , ஹரியானா , ஆந்திர பிரதேசம் , அஸ்ஸாம் , தெலங்கானா , தில்லி மற்றும் கர்நாடகா ஆகிய மாநிலங்களின் இந்திய செஞ்சிலுவை சங்க பிரதிநிதிகள் , தங்கள் கிளைகள் எடுத்து வரும் நடவடிக்கைகள் குறித்து அமைச்சருக்கு விளக்கினர் . இந்திய செஞ்சிலுவை சங்கத்தின் பொதுச் செயலாளர் திரு . ஆர் . கே . ஜெயின் , காணொலி காட்சியில் நேரடியாக பங்கேற்றார் .


    இந்த நிகழ்வில் பேசிய அமைச்சர் , " நேரத்தை சிறிதும் வீணடிக்காமல் , கோவிட் 19 தொற்று சிக்கலுக்கு உலகத்திலேயே முதலில் பதிலடி கொடுத்த நாடு இந்தியாதான் என்பதை நான் உங்களுக்கு கூற விரும்புகிறேன் . முதல் முறையாக ‌ சீனா கொரோனா வைரஸ் குறித்து உலகத்துக்கு தெரிவித்த போது , இந்தியா தான் செயல்திறனோடு அதற்கு எதிர்வினை ஆற்றியது . நிலைமையை கண்காணிக்கும் நடவடிக்கைகளை அதற்கு அடுத்த நாளே எடுத்த இந்தியா , முதல் கூட்டு கண்காணிப்பு குழு கூட்டத்தையும் நடத்தியது . நிலைமைக்கு ஏற்றவாறு முக்கிய முடிவுகளை எடுக்க , எனது தலைமையின் கீழ் ஒரு அமைச்சர்கள் குழுவையும் மாண்புமிகு பிரதமர் திரு . நரேந்திர மோடி அமைத்தார் . ஆட்கொல்லி வைரசுக்கு எதிராக அதிக வீரியமுள்ள ஒரு போருக்கு நாடு முழுவதும் அடித்தளம் அமைக்க இது போதுமானதாக இருந்தது ," என்றார் .


    தன்னார்வ ரத்த தானத்தை ஊக்குவித்தும் ரத்த கொடையாளிகளுக்கு அழைத்து செல்லும் மற்றும் திரும்ப ‌ கொண்டுவிடும் வசதிகளை அளித்தும் ரத்த மாற்றத்துக்காக போதுமான ‌ ரத்த கையிருப்பை வைத்திருக்குமாறு அவர்களை அவர் வலியுறுத்தினார் . இந்த மாதிரியான ‌ சமயங்களில் ரத்த தானம் செய்வதற்கு ரத்த கொடையாளிகளை ஊக்குவிக்க அவர்களின் இடங்களுக்கே நடமாடும் ரத்த சேகரிப்பு வாகனங்களை அனுப்புமாறும் இந்திய செஞ்சிலுவை சங்கத்தை மத்திய அமைச்சர் கேட்டுக்கொண்டார் . தன்னார்வ ரத்த தானத்தை ஊக்குவிக்குமாறு மாநில சுகாதார அமைச்சர்களுக்கு கடிதம் எழுதி இருப்பாதாக மத்திய அமைச்சர் கூறினார் .


    ***

    
    
    (Release ID: 1617031) Visitor Counter : 10
    
    
      Read this release in: Punjabi , Gujarati , English , Urdu , Hindi , Marathi , Bengali , Telugu , Kannada