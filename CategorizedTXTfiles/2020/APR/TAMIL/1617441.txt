      பாதுகாப்பு அமைச்சகம்

      பஞ்சாபில் உள்ள, சுற்றிலும் அந்நிய எல்லையைக் கொண்டுள்ள கசோவால் பகுதியை நாட்டின் இதர பகுதிகளுடன் இணைக்கும் 484 மீட்டர் நிரந்தர பாலத்தை எல்லையோர சாலைகள் நிறுவனம் கட்டியுள்ளது
      Posted On: 22 APR 2020 7:53PM by PIB Chennai


    பஞ்சாபில் உள்ள சுற்றிலும் அந்நிய எல்லையைக் கொண்டுள்ள கசோவால் பகுதியை நாட்டின் இதர பகுதிகளுடன் இணைக்க , ரவி ஆற்றின் மீது நிரந்தர பாலத்தை , திட்டமிட்ட காலத்துக்கு முன்னதாகவே கட்டி எல்லையோர சாலைகள் நிறுவனம் திறந்துள்ளது . 35 சதுர கிலோமீட்டர்கள் பரப்பளவு உள்ள இந்தப் பகுதி , குறிப்பிட்ட அளவு சுமையைத் தாங்கும் மிதக்கும் பாலம் மூலமாக இது வரை இணைக்கப்பட்டிருந்தது .


    ஒவ்வொரு வருடமும் மழைக்காலத்துக்கு முன் இந்த மிதக்கும் பாலம் பிரித்தெடுக்கப்பட வேண்டும் . இல்லையேல் , ஆற்றின் வெள்ளப்பெருக்கில் இது அடித்துச் செல்லப்பட்டு விடும் . சேத்தக் திட்டத்தின் 49 எல்லையோர பணிக்குழுவின் (BRTF) 141 வடிகால் பராமரிப்பு குழுவால் இந்த 484 மீட்டர் பாலம் கட்டப்பட்டது . அணுகும் வழிகளைத் தவிர்த்து ரூ .17.89 செலவில் கட்டப்பட்ட இந்த பாலம் , ஒவ்வொன்றும் 30.25 மீட்டர் நீளமுள்ள 16 பகுதிகளைக் கொண்டது .


    கையிருப்பில் உள்ள அனைத்து வளங்களும் திருப்பி விடப்பட்டு , தொலைதூரக் கரைக்கான அணுகு சாலை வேலை குறுகிய காலத்தில் முடிக்கப்பட்டது . வைசாகிக்கு பிறகான முதல் திங்கட்கிழமை அன்று , இந்தப் பாலம் விவசாயிகளுக்காகத் திறந்து விடப்பட்டு , அவர்கள் தங்கள் விளை பொருள்களை டிராக்டர்களில் சந்தைகளுக்கு எடுத்து சென்றனர் .


    ***

    
    
    (Release ID: 1617441) Visitor Counter : 11
    
    
      Read this release in: Punjabi , Telugu , English , Urdu , Hindi , Bengali , Manipuri