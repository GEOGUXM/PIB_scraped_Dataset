      இந்திய அரசின் முதன்மை அறிவியல் ஆலோசகரின் அலுவலகம்

      ஆளில்லாத சிறப்பு குட்டி விமானங்கள் (Drones) மூலம் வாரணாசியில் கொவிட்- கிருமி ஒழிப்புப் பணிகள்
      Posted On: 23 APR 2020 6:41PM by PIB Chennai


    வாரணாசியில் கொவிட் - 19 கிருமி ஒழிப்புப் பணிகளுக்கு ஆதரவாக , பிரத்யேகமாக வடிவமைக்கப்பட்ட ஆளில்லாத குட்டி விமானங்களைப் (Drones) பயன்படுத்தும் வசதியை அளிப்பதற்காக , இந்தியாவின் தேசிய முதலீட்டு ஊக்குவிப்பு முகமையான இன்வெஸ்ட் இந்தியா , அக்னி திட்டத்தோடும் இன்வெஸ்ட் இந்தியாவின் தொழில் பாதுகாப்புத் தளத்தோடும் (BIP) நெருக்கமாக இணைந்து செயல்பட உள்ளது .


    மக்கள் நெரிசல் மிகுதியான மற்றும் பாதிப்புக்குள்ளாகும் வாய்ப்புகள் உள்ள பரந்த பகுதிகளில் , ஆளில்லாத குட்டி விமானங்கள் மூலம் கிருமி நாசினியைத் தெளித்து , கொவிட் -19 கிருமியிடமிருந்து மாநகர மக்களை அதிகாரிகள் பாதுகாக்கலாம் . அதே சமயம் , மனிதர்களின் நேரடித் தொடர்பைக் குறைத்து , முன்னணியில் இருக்கும் தொழிலாளர்களின் பாதுகாப்பையும் அவர்கள் உறுதி செய்யலாம் .


    சென்னையை சேர்ந்த ஆளில்லாத குட்டி விமானங்களை தயார் செய்யும் புது நிறுவனமான ( ஸ்டார்ட் அப் ) கருடா ஏரோஸ்பேசுக்கு வாரணாசியின் கிருமி ஒழிப்பு முயற்சிகளுக்கு துணை நிற்க முடிவெடுத்தது . இதன் தொழில்நுட்பங்களும் , பணியாளர்களும் வாரணாசியை அடைவதற்கு இந்தியாவின் தேசிய முதலீட்டு ஊக்குவிப்பு முகமையான இன்வெஸ்ட் இந்தியா , அக்னி திட்டம் , இன்வெஸ்ட் இந்தியாவின் தொழில் பாதுகாப்புத் தளம் ஆகியவை அடங்கிய குழு மத்திய , மாநில மற்றும் உள்ளாட்சி அதிகாரிகளுடன் சேர்ந்து பணியாற்றியது . கொவிட் - 19 ஐ எதிர்த்து அரசும் , கண்டுபிடிப்பாளரும் இணைந்து போரிட உதவும் விதமாக , இந்தச் செயல்பாட்டின் ஒவ்வொரு கட்டத்தையும் குழு கண்காணித்து ஆதரவளித்தது .


    வாரணாசியில் ஆளில்லாத குட்டி விமானப் பணிகள் தற்போது தான் ஆரம்பித்துள்ளன . இதே போன்ற திறன்களை இந்தியாவில் உள்ள இன்னும் பல நகரங்களுக்கு இந்தக் குழு விரிவடைய செய்யும் .


    ***

    
    
    (Release ID: 1617761) Visitor Counter : 16
    
    
      Read this release in: English , Urdu , Marathi , Hindi , Assamese , Punjabi , Gujarati , Telugu , Kannada