      பாதுகாப்பு அமைச்சகம்

      கோவிட்-19 தொற்று கட்டுப்படுத்துவதற்காக தனிநபர் பாதுகாப்பு உபகரணங்கள் இதர பொருள்களைத் தயாரிக்க இணைய கருத்தரங்கு
      Posted On: 17 APR 2020 7:13PM by PIB Chennai


    அரசு மற்றும் அரசு சாரா துறைகளில் கோவிட் -19 தொற்றை எதிர்த்து போரிடும் பொருள்களுக்கு அதிகரித்துள்ள தேவையினை பூர்த்தி செய்ய உள்நாட்டு தொழில்கள் தங்கள் தயாரிப்பு திறனை மேம்படுத்திக்கொள்ள வேண்டும் . இது குறித்த ஒரு இணைய கருத்தரங்கு , ராணுவ ஆராய்ச்சி துறை செயலாளர் மற்றும் ராணுவ ஆராய்ச்சி மற்றும் மேம்பாட்டு நிறுவனத்தின் தலைவர் டாக்டர் ஜி . சதீஷ் ரெட்டி மற்ற்ம் இதர பங்குதாரர்கள் தலைமையில் , இந்திய ராணுவ தயாரிப்பாளர்கள் சங்கத்தால் ராணுவ ஆராய்ச்சி மற்றும் மேம்பாட்டு நிறுவனத்தோடு இணைந்து இன்று நடைபெற்றது .


    இந்த கருத்தரங்கின் அமர்வில் பேசிய டாக்டர் ரெட்டி , பெரும் தொற்றை எதிர்கொள்ளும் தேசிய நிகழ்வை ஆதரிக்க கோவிட் -19 தொடர்பான மருத்துவ உபகரணங்களை தயாரிக்க முன் வந்துள்ள தொழில்துறையின் முயற்சிகளைப் பாராட்டினார் . தனிநபர் பாதுகாப்பு உபகரணங்களுக்கான ராணுவ ஆராய்ச்சி மற்றும் மேம்பாட்டு நிறுவனத்தின் புதிய வடிவமைப்பு குறித்து பேசிய அவர் , அது தேவைபடும் தொழில் நிறுவனங்களுக்கு முழு தகவல்களும் வழங்கப்படும் என்று தெரிவித்தார் .


    ராணுவ ஆராய்ச்சி மற்றும் மேம்பாட்டு நிறுவனம் , சுமார் 15-20 பொருள்களைத் தற்போது தயாரித்து வருவதாக ராணுவ ஆராய்ச்சி துறை செயலாளர் தெரிவித்தார் . புற ஊதா கிருமி நாசினி பெட்டி , கையடக்க புற ஊதா கருவி , கோவிட் மாதிரி சேகரிப்பு பெட்டி , காலால் இயக்க ‌ க்கூடிய மருந்து தெளிக்கும் கருவி , தொடும் தேவை இல்லாத கிருமி நாசினி மற்றும் முகக் கவசம் ஆகிய கோவிட் -19 தடுப்புக்காக ‌ புதிதாக உருவாக்கப்பட்டுள்ள பொருள்கள் குறித்து தெரிவித்தார் .


    ***

    
    
    (Release ID: 1615687) Visitor Counter : 12
    
    
      Read this release in: English , Urdu , Marathi , Hindi , Assamese , Manipuri , Bengali , Punjabi , Gujarati , Telugu , Kannada