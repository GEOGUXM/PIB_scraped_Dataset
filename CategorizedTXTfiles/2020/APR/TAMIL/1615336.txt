      உள்துறை அமைச்சகம்

      இடம் பெயர்ந்த தொழிலாளர்களின் பாதுகாப்பு, உறைவிடம், உணவு கிடைப்பதை உறுதி செய்யுமாறு அனைத்து மாநிலங்கள் / யூனியன் பிரதேசங்களுக்கு அமைச்சரவை செயலாளர் கடிதம்
      Posted On: 16 APR 2020 7:18PM by PIB Chennai


    நாட்டில் கொவிட் -19 தொற்று பரவலைத் தடுப்பதற்காக அமல்படுத்தப்பட்டுள்ள பொது முடக்க நடவடிக்கைகளின் போது , இடம் பெயர்ந்த தொழிலாளர்கள் மற்றும் சிக்கித் தவிப்பவர்களின் நலனுக்கு அதிக முக்கியத்துவத்தை மத்திய அரசு அளித்து வருகிறது .


    இடம் பெயர்ந்த தொழிலாளர்களின் பாதுகாப்பு , உறைவிடம் மற்றும் உணவு கிடைப்பதை உறுதி செய்ய , உள்துறை அமைச்சகம் வெளியிட்ட விரிவான ‌ வழிகாட்டுதல்கள் சிறப்பாக அமல்படுத்தப்படுவதை உறுதி செய்யுமாறு அனைத்து மாநிலங்கள் / யூனியன் பிரதேசங்களுக்கு அமைச்சரவை செயலாளர் கடிதம் எழுதி உள்ளார் .


    நிலைமையை உடனே ஆய்வு செய்யுமாறு அனைத்து மாவட்ட ஆட்சி தலைவர்களையும் அறிவுறுத்தும்படி இந்த கடிதம் மாநிலங்களை வலியுறுத்துகிறது . இடம் பெயர்ந்த தொழிலாளர்கள் தொடர்பான விஷயங்களை ஒருங்கிணைக்கவும் கண்காணிக்கவும் தொடர்பு அலுவலர்களை , இது வரை நியமிக்கப்படாமல் இருந்தால் , மாவட்ட ஆட்சி தலைவர்கள் நியமிக்கலாம் . மாநகரங்களில் நலத் திட்டங்களை அமல்படுத்தும் பொறுப்பை மாநகராட்சி ஆணையர்களிடம் வழங்கலாம் .


    இடம் பெயர்ந்த தொழிலாளர்கள் மற்றும் சிக்கித் தவிக்கும் நபர்களின் விரிவான கணக்கெடுப்பை அனைத்து மாவட்டங்களும் எடுத்து , அவர்களுக்கு உணவும் உறைவிடமும் அளிக்கத் தேவையான அனைத்து நடவடிக்கைகளையும் எடுக்கலாம் என்று தெரிவிக்கப்பட்டுள்ளது .


    ஒவ்வொரு நிவாரண முகாமும் ஒரு மூத்த அலுவல ‌ ரின் பொறுப்பில் இருக்க வேண்டும் என்றும் அந்த கடிதம் வலியுறுத்துகிறது . பொது முடக்கத்தின் போது இடம் பெயர்ந்த தொழிலாளர்கள் மற்றும் சிக்கித் தவிக்கும் நபர்களுக்கு உணவை வழங்க சமூக சமுதாய அமைப்புகள் மற்றும் மதிய உணவு வசதிகளின் வலைப்பின்னலின் ஆதரவை அவர்கள் பட்டியலிடலாம் . சுகாதார மற்றும் குடும்ப நல அமைச்சகம் வெளியிட்டுள்ள வழிகாட்டுதல்களின் படி மனநிலை சமூக ஆலோசனையை அவர்களுக்கு வழங்கலாம் என்று அந்த கடிதத்தில் தெரிவிக்கப்பட்டுள்ளது .


    ***

    
    
    (Release ID: 1615336) Visitor Counter : 8
    
    
      Read this release in: English , Urdu , Hindi , Marathi , Bengali , Punjabi , Gujarati , Odia , Telugu , Kannada , Malayalam