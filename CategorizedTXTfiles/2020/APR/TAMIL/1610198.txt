      ரெயில்வே அமைச்சகம்

      கொவிட்-19 பொது முடக்கத்தின் போது, தேவைப்படும் மக்களுக்கு தொடர்ந்து உணவு வழங்குகிறது இந்திய ரயில்வே; 28 மார்ச்சில் இருந்து 1.4 லட்சம் சமைக்கப்பட்ட உணவுகள் விநியோகம்
      Posted On: 01 APR 2020 6:00PM by PIB Chennai


    ரயில்வே பாதுகாப்பு படை , அரசு ரயில்வே காவல் , மண்டலங்களில் உள்ள வணிக அலுவலகங்கள் , மாநில அரசுகள் மற்றும் அரசு சாரா தொண்டு நிறுவனங்களின் உதவியோடு , இந்திய தொடர்வண்டி உணவு வழங்கல் மற்றும் சுற்றுலாக் கழகத்தின் (IRCTC) சமையலறைகள் மூலம் மொத்தமாக சமைத்த உணவை மதிய உணவுக்கு காகிதத் தட்டுகளுடனும் , இரவு உணவுக்கு பொட்டலங்களாகவும் இந்திய ரயில்வே தொடர்ந்து வழங்கி வருகிறது .


    ரயில்வே பாதுகாப்புப் படை , இதர அரசுத் துறைகள் மற்றும் அரசு சாரா தொண்டு நிறுவனங்களின் உதவியோடு , பல்வேறு இடங்களில் உள்ள தன்னுடைய சமையலறைகளில் இருந்து 102,937 சாப்பாடுகளை, ஏழைகளுக்கும் , உணவு தேவைப்படுவோருக்கும் 28 மார்ச் 2020 ல் இருந்து இது வரை இந்தியத் தொடர்வண்டி உணவு வழங்கல் மற்றும் சுற்றுலாக் கழகம் வழங்கியுள்ளது .


    தேவைப்படுவோருக்கு உணவு வழங்குதல் விநியோகப் பணியில் இந்திய ரயில்வேயின் ரயில்வே பாதுகாப்புப் படை பெரிய அளவில் ஈடுபட்டுள்ளது . 28 மார்ச் 2020 ல் இருந்து இது வரை 95,773 தேவைப்படும் நபர்களுக்கு , ரயில்வே பாதுகாப்பு படை உணவு வழங்கியுள்ளது .


    தங்களால் எவ்வளவு முடியுமோ அந்த அளவுக்கு மனிதர்கள் மூலமும், வளங்களின் மூலம் தேவைப்படும் மக்களுக்கு உணவையும் இதர உதவிகளையும் அளிக்குமாறு இந்திய ரயில்வே அதிகாரிகளை மத்திய தொடர்வண்டி , வணிகம் மற்றும் தொழில் அமைச்சர் திரு . பியுஷ் கோயல் அறிவுறுத்தி இருந்தார்.

    
    
    (Release ID: 1610198) Visitor Counter : 10
    
    
      Read this release in: Telugu , Telugu , English , Marathi , Hindi , Bengali , Assamese , Gujarati , Kannada