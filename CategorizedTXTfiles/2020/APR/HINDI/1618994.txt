      आवास एवं शहरी कार्य मंत्रालय

      अगरतला स्मार्ट सिटी ने कोविड-19 नमूना संग्रह के लिए मोबाइल कियोस्क का उपयोग किया
      Posted On: 28 APR 2020 5:18PM by PIB Delhi


    अगरतला स्मार्ट सिटी ने एक कोविड- 19 नमूना संग्रह कियोस्क की रूपरेखा तैयार की है और उसे नगर के मुख्य चिकित्सा अधिकारी (सीएमओ) को सुपुर्द कर दिया है। यह कियोस्क नमूना संग्रह चिकित्सक की सुरक्षा सुनिश्चित करता है और पर्सनल प्रोटेक्शन इक्विपमेंट (पीपीई) की बर्बादी रोकता है। यह पहल अगरतला द्वारा कोविड- 19 के खिलाफ लड़ाई में एक प्रमुख कदम है।


    तीन पहिया वाहन पर स्थापित कियोस्क इसे तंग गलियों से गुजरने में सक्षम बनाता है और खुद समुदाय से ही नमूनों के संग्रहण में मदद करता है। मरीजों के लिए नमूना देने के लिए अस्पताल जाने की कोई आवश्यकता नहीं है। कियोस्क अल्प समय सीमा में बड़ी संख्या में लोगों की सामूहिक जांच को भी सक्षम बनाता है। यह पहल अगरतला नगर निगम के निगमायुक्त द्वारा की गई जो अगरतला स्मार्ट सिटी लिमिटेड के मुख्य कार्यकारी अधिकारी (सीईओ) भी हैं।


    एएम/एसकेजे

    
    
    (Release ID: 1618994) Visitor Counter : 131
    
    
      Read this release in: English , Urdu , Bengali , Assamese , Manipuri , Punjabi , Gujarati , Tamil , Telugu