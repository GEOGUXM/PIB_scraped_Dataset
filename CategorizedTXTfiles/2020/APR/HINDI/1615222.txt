      प्रधानमंत्री कार्यालय

      प्रधानमंत्री और जॉर्डन के शाह के बीच टेलीफोन पर बातचीत
      Posted On: 16 APR 2020 7:52PM by PIB Delhi


    प्रधानमंत्री श्री नरेन्‍द्र मोदी ने आज जॉर्डन के शाह अब्दुल्ला द्वितीय के साथ टेलीफोन पर बातचीत की।


    प्रधानमंत्री ने रमजान के आगामी पवित्र महीने के लिए जॉर्डन के शाह और वहां के लोगों को शुभकामनाएं दी।


    दोनों नेताओं ने कोविड - 19 महामारी से विश्‍व के समक्ष मौजूद चुनौतियों , और बीमारी के प्रभाव को सीमित करने के लिए अपने-अपने देशों में उठाए जा रहे कदमों के बारे में चर्चा की। दोनों नेता सूचना का आदान-प्रदान और सर्वश्रेष्‍ठ कार्य प्रणाली अपनाकर तथा आवश्‍यक सामानों की आपूर्ति कर , जहां तक संभव हो , एक दूसरे के प्रयासों को समर्थन देने पर सहमत हो गए।


    प्रधानमंत्री ने जॉर्डन में मौजूद भारतीय नागरिकों को प्रदान किए गए समर्थन के लिए जॉर्डन के शाह को धन्यवाद दिया।


    दोनों नेताओं ने सहमति व्यक्त की कि उनकी टीमें कोविड - 19 के साथ-साथ अन्य क्षेत्रीय और वैश्विक मुद्दों पर भी संपर्क में रहेंगी।


    ***


    एएम/केपी / डीए

    
    
    (Release ID: 1615222) Visitor Counter : 76
    
    
      Read this release in: English , Urdu , Marathi , Assamese , Manipuri , Bengali , Punjabi , Gujarati , Odia , Tamil , Telugu , Kannada , Malayalam