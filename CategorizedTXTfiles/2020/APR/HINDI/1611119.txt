      रेल मंत्रालय

      भारतीय रेलवे द्वारा कोविड-19 लॉकडाउन के दौरान बिजली, परिवहन और प्रमुख आधारभूत संरचना के क्षेत्रों में आपूर्ति श्रृंखला की पूर्ण क्रियाशीलता को सुनिश्चित किया जा रहा है
      
      23 मार्च से लेकर 3 अप्रैल 2020 तक, रेलवे ने कोयले के 2.5 लाख से ज्यादा वैगनों और पेट्रोलियम उत्पादों के 17,742 वैगनों का परिवहन किया है
      
      रेलवे के लगातार परिचालन के कारण, कोविड- 19 लॉकडाउन होने के बावजूद सभी विद्युत संयंत्रों और पेट्रोलियम डिपो के पास पर्याप्त स्टॉक रखा गया है
      
      लॉकडाउन से संबंधित चुनौतियां होने के बावजूद, रेलवे कर्मचारी सभी बाधाओं के विरुद्ध परिणाम दे रहे हैं

      Posted On: 04 APR 2020 4:47PM by PIB Delhi

    भारतीय रेलवे द्वारा, कोविड - 19 के कारण राष्ट्रव्यापी लॉकडाउन के दौरान बिजली, परिवहन और मुख्य आधारभूत संरचना के क्षेत्रों की आवश्यकताओं को पूरा करने के लिए अपनी माल सेवाओं के माध्यम से महत्वपूर्ण कच्चे माल और ईंधन की उपलब्धता को सुनिश्चित करने की अपनी प्रतिबद्धता को पूरा किया जा रहा है। इस लॉकडाउन के दौरान , भारतीय रेलवे के कर्मचारी विभिन्न माल शेडों , स्टेशनों और नियंत्रण कार्यालयों में तैनात हैं और पूरी निष्ठा के साथ अपना काम कर रहे हैं, जिससे यह सुनिश्चित किया जा सके कि इन महत्वपूर्ण क्षेत्रों के लिए आवश्यक वस्तुओं की आपूर्ति प्रभावित न हो।


    रेलवे द्वारा लगातार परिचालन को ध्यान में रखते हुए, कोविड-19 लॉकडाउन होने के बावजूद सभी विद्युत संयंत्रों और पेट्रोलियम डिपो में पहले से ही पर्याप्त स्टॉक रख दिया गया है।


    पिछले 12 दिनों में, 23 मार्च से लेकर 3 अप्रैल 2020 तक , रेलवे द्वारा कोयले के 2,50,020 वैगनों और पेट्रोलियम उत्पादों के 17,742 वैगनों (एक वैगन में 58-60 टन माल) की लदाई और ढुलाई की गई है । विवरण निम्नानुसार हैं:

                                                          
क्रम सं .  दिनांक      वैगनों की संख्या  वैगनों की संख्या 
                                                          
                                                          
                       कोयला             पेट्रोलियम उत्पाद
                                                          
                                                          
                                                          
1.         23.03.2020  22473             2322             
                                                          
                                                          
                                                          
2.         24.03.2020  24207             1774             
                                                          
                                                          
                                                          
3.         25.03.2020  20418             1704             
                                                          
                                                          
                                                          
4.         26.03.2020  20784             1724             
                                                          
                                                          
                                                          
5.         27.03.2020  20488             1492             
                                                          
                                                          
                                                          
6.         28.03.2020  20519             1270             
                                                          
                                                          
                                                          
7.         29.03.2020  20904             1277             
                                                          
                                                          
                                                          
8.         30.03.2020  21628             1414             
                                                          
                                                          
                                                          
9.         31.03.2020  28861             1292             
                                                          
                                                          
                                                          
10.        01.04.2020  14078             1132             
                                                          
                                                          
                                                          
11.        02.04.2020  18186             1178             
                                                          
                                                          
                                                          
12.        03.04.2020  17474             1163             
                                                          
                                                          
                                                          
           कुल         250020            17742            
                                                          
                                                          

    भारतीय रेलवे में बिजली , परिवहन और आधारभूत संरचना वाले क्षेत्रों और अन्य आवश्यक वस्तुओं को ईंधन देने वाली सामग्रियों के निर्बाध आवागमन की निगरानी करने के लिए , रेल मंत्रालय में एक आपातकालीन माल नियंत्रण केंद्र काम कर रहा है। माल ढुलाई पर उच्च स्तर के वरिष्ठ अधिकारियों द्वारा कड़ी निगरानी रखी जा रही है। रेलवे द्वारा लोडिंग और अनलोडिंग को दौरान कई टर्मिनल बिंदुओं पर पहले जिन समस्याओं का सामना करना पड़ रहा था , उनका प्रभावी तरीके से समाधान किया जा रहा है। भारतीय रेलवे, गृह मंत्रालय के साथ राज्य सरकारों के संपर्क में है जिससे अगर परिचालन-संबंधी कोई समस्या उत्पन्न होता है तो उसका समाधान किया जा सके।


    एम / एके -

    
    
    (Release ID: 1611119) Visitor Counter : 140
    
    
      Read this release in: English , Marathi , Assamese , Bengali , Punjabi , Gujarati , Odia , Telugu , Kannada