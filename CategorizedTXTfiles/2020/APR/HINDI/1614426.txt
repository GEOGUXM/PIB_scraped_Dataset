      स्‍वास्‍थ्‍य एवं परिवार कल्‍याण मंत्रालय

      कोविड-19 पर अपडेट
      Posted On: 14 APR 2020 5:02PM by PIB Delhi


    भारत सरकार कोविड-19 की रोकथाम, नियंत्रण और प्रबंधन के लिए राज्यों/ संघ शासित प्रदेशों के साथ सामूहिक प्रयास के जरिए अनेक कदम उठा रही है। इन कार्यों की उच्चतम स्तर पर नियमित निगरानी की जा रही है।


    माननीय प्रधानमंत्री श्री नरेन्‍द्र मोदी ने आज राष्‍ट्र के नाम अपने सम्‍बोधन में निम्‍नलिखित सात बिंदुओं पर नागरिकों से सहयोग देने की अपील की है :

     1. अपने घर के बुजुर्गों का विशेष ध्यान रखें, विशेषकर ऐसे व्यक्ति जिन्हें पुरानी बीमारी हो।
     2. लॉकडाउन और सामाजिक दूरी की लक्ष्मण रेखा का पूरी तरह पालन करें, घर में बने फेसकवर या मास्क का अनिवार्य रूप से उपयोग करें।
     3. अपनी इम्यूनिटी बढ़ाने के लिए आयुष मंत्रालय द्वारा दिए गए निर्देशों का पालन करें। गर्म पानी, काढ़ा, इनका निरंतर सेवन करें।
     4. कोरोना संक्रमण का फैलाव रोकने में मदद करने के लिए आरोग्य सेतु मोबाइल एप जरूर डाउनलोड करें।
     5. जितना हो सके उतने गरीब परिवार की देखरेख करें, उनके भोजन की आवश्यकता पूरी करें।
     6. आप अपने व्यवसाय, अपने उद्योग में अपने साथ काम कर रहे लोगों के प्रति संवेदना रखें, किसी को नौकरी से न निकालें।
     7. देश के कोरोना योद्धाओं, हमारे डॉक्टर- नर्सेस, सफाई कर्मी-पुलिसकर्मी का पूरा सम्मान करें।

    स्‍वास्‍थ्‍य एवं परिवार कल्‍याण मंत्रालय, देश में बुनियादी स्‍वास्‍थ्‍य सुविधाओं को सशक्‍त बनाने के लिए राज्यों/ संघ शासित प्रदेशों के साथ मिलकर निरंतर और प्रबल रूप से कार्य कर रहा है। अब तक, कुल 602 समर्पित कोविड-19 अस्पतालों में 1,06,719 आइसोलेशन बिस्‍तरों और 12,024 आईसीयू बिस्‍तरों का प्रबंध किया गया है।


    भारत सरकार के प्रधान वैज्ञानिक सलाहकार के कार्यालय ने घनी आबादी वाले इलाकों में कोविड-19 को फैलने से रोकने के लिए दिशानिर्देश जारी किए हैं। इस मैनुअल में साझा शौचालय, धुलाई या स्नान सुविधाओं पर ध्यान केंद्रित करते हुए सावधानी पूर्वक साफ-सफाई और स्वच्छता के समाधान और उपाय करने पर बल दिया गया है।


    कल से कोविड -19 के 1211 नए मामलों के साथ संक्रमितों की संख्‍या में वृद्धि हुई है और 31 मौतें हुई हैं। 1036 व्यक्तियों का उपचार किया जा चुका है/अस्‍पताल से छुट्टी दी जा चुकी है।


    कोविड-19 से संबंधित तकनीकी मामलों के बारे में सभी प्रकार की विश्‍वसनीय और अद्यतन जानकारी, दिशानिर्देशों एवं परामर्शों के लिए कृपया नियमित रूप से https://www.mohfw.gov.in/ देखें।


    कोविड-19 से संबंधित तकनीकी प्रश्‍नों को technicalquery.covid19@gov.in और अन्‍य प्रश्‍नों को ncov2019@gov.in पर ई-मेल के माध्‍यम से भेजा जा सकता है।


    कोविड-19 के बारे में किसी भी प्रश्‍न के बारे में कृपया स्‍वास्‍थ्‍य एवं परिवार कल्‍याण मंत्रालय को हेल्‍पलाइन नम्‍बर : +91-11-23978046 या 1075 (टोल फ्री) पर सम्‍पर्क करें। कोविड-19 के बारे में राज्‍यों/संघशासित प्रदेशों के हैल्‍पलाइन नम्‍बरों की सूची https://www.mohfw.gov.in/pdf/coronvavirushelplinenumber.pdf पर भी उपलब्‍ध है।


    *****


    एएम/आरके

    
    
    (Release ID: 1614426) Visitor Counter : 168
    
    
      Read this release in: English , Urdu , Marathi , Assamese , Manipuri , Bengali , Punjabi , Gujarati , Odia , Tamil , Telugu , Kannada , Malayalam
    
    
    

7.