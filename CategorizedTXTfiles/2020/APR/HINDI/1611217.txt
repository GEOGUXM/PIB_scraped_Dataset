      रक्षा मंत्रालय

      नौसेना की दक्षिणी कमान ने गैर चिकित्‍साकर्मियों के लिए प्रशिक्षण कैप्‍सूल तैयार किया
      Posted On: 04 APR 2020 7:37PM by PIB Delhi


    नौसेना की दक्षिणी कमान के कोविड कोर वर्किंग समूह ने गैर -चिकित्‍साकर्मियों को प्रशिक्षण प्रदान करने के लिए बैटल फील्‍ड नर्सिंग असिस्‍टेंट (बीएफएनए) हेतु प्रशिक्षण कैप्‍सूल तैयार किया है, जो आपात समय में फोर्स मल्‍टीप्‍लायर का कार्य करेंगे।


    इस कोर टीम जिसमें कमान चिकित्‍सा अधिकारी , आईएनएस वेंदुरुथी और आईएनएचएस संजीवनी के कमांडिंग अधिकारी और कमान प्रशिक्षण अधिकारी शामिल हैं, ने बीएफएनए अवधारणा का उपयोग किया है और एक छोटा कैप्‍सूल तैयार किया है।


    इसमें गैर -चिकित्‍साकर्मियों के लिए हाथों की स्‍वच्‍छता, पीपीई पहनने और उतारने, बायोमेडिकल अपशिष्‍ट प्रबंधन की अवधारणा और आपात स्थिति के दौरान ले जाने की व्‍यवस्‍था जैसी मूलभूत अवधारणाओं को सरल रूप में शामिल किया गया है। संक्रमण की रोकथाम के लिए सरल रणनीतियों को भी इस पाठ्यक्रम में शामिल किया गया है।


    गैर -चिकित्‍साकर्मियों को प्रशिक्षित करने हेतु नौसेना की दक्षिणी कमान की सभी यूनिट्स में सक्रिय रूप से प्रशिक्षण कार्य किया जा रहा है। ये गैर -चिकित्‍साकर्मी आपात समय में फोर्स मल्‍टीप्‍लायर का कार्य करेंगे। नौसेना की दक्षिणी कमान में आज तक 333 कर्मियों को प्रशिक्षण प्रदान किया गया है।


    एएम/आरके
    

    
    (Release ID: 1611217) Visitor Counter : 97
    
    
      Read this release in: English , Marathi , Assamese , Bengali , Punjabi , Gujarati , Tamil , Tamil , Telugu , Kannada