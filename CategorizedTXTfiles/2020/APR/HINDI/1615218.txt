      पर्यटन मंत्रालय

      पर्यटन मंत्रालय ने "देखोअपनादेश" वेबिनार श्रृंखला के अंतर्गत आज अपने दूसरे वेबिनार का आयोजन किया
      
      इस वेबिनार का शीर्षक था कोलकाता- संस्कृति का संगम

      Posted On: 16 APR 2020 4:43PM by PIB Delhi

    पर्यटन मंत्रालय , भारत सरकार वर्तमान समय में “ देखोअपनादेश ” के समग्र विषय-वस्तु के रूप में एक वेबिनार श्रृंखला का आयोजन कर रही है , जिसका उद्देश्य भारतीयों द्वारा अपने देश के बारे में जानकारी प्राप्ति को बढ़ावा देने और पर्यटन उद्योग , छात्रों , आम जनता आदि में पर्यटन क्षेत्र के विभिन्न पहलुओं पर हितधारकों के ज्ञान को बढ़ावा देना है।


    इस श्रृंखला के दूसरे वेबिनार , ‘ कलकत्ता- संस्कृति का संगम ' का आज आयोजन किया गया और इसे कोलकाता वॉक के श्री इफ्तेखार अहसन , श्री रित्विक घोष और श्री अनिर्बान दत्ता द्वारा प्रस्तुत किया गया। कोलकाता पर आयोजित इस वेबिनार ने, कोलकाता के विकास में विभिन्न समुदायों के योगदान के बारे में एक दिलचस्प जानकारी प्रदान की।


    इस वेबिनार को बहुत अच्छी प्रतिक्रिया मिली, जिसको 2,700 से ज्यादा पंजीकरण और अंतिम रूप से 1,800 से ज्यादा भागीदारी प्राप्त हुई।


    18 अप्रैल 2020 को विश्व धरोहर दिवस के अवसर पर दो वेबिनारों के आयोजन को अंतिम रूप दिया गया है। पहले सत्र का आयोजन स्टोरीट्रेल्स द्वारा 1100-1200 बजे तक किया जाएगा, जिसका विषय ‘ द मोनुमेंट्स ऑफ मामल्लपुरम - स्टोरीज एच्टड इन स्टोन ' होगा, वहीं दूसरे सत्र का आयोजन श्री रतीश नंदा , सीईओ , आगा खान ट्रस्ट फॉर कल्चर द्वारा 1200-1300 बजे तक किया जाएगा, जिसका विषय ‘ वर्ल्ड हेरिटेज एंड सस्टेनेबल टूरिज्म एट हुमायूं टॉम्ब ’ होगा।


    यह वेबिनार श्रृंखला हमारे अतुल्य भारत की संस्कृति और विरासत की बहुत गहराई और विस्तार के साथ जानकारी प्रदान करती है। पहले वेबिनार का आयोजन 14 अप्रैल 2020 को किया गया था , इस वेबिनार का शीर्षक था "सिटी ऑफ सिटीज- दिल्लीज पर्सनल डायरी ' । सत्र का मूल पर्यटन जागरूकता और सामाजिक इतिहास पर आधारित है। पर्यटन मंत्रालय, भारत सरकार के अतुल्य भारत के सोशल मीडिया पेजों पर "देखोअपनादेश " श्रंखला की जानकारी नियमित रूप से पोस्ट की जाती है।


    ******


    एएम / एके / डीए-

    
    
    (Release ID: 1615218) Visitor Counter : 70
    
    
      Read this release in: Tamil , Assamese , English , Urdu , Bengali , Punjabi , Gujarati , Telugu , Kannada