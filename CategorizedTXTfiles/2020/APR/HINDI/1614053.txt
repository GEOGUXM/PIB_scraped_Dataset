      कार्मिक, लोक शिकायत एवं पेंशन मंत्रालय

      डॉ. जितेंद्र सिंह ने कोविड-19 के बाद डीओपीटी,डीएआरपीजी एवं डीओपीपीडब्ल्यू द्वारा किए गए कार्यों की समीक्षा की
      
      12 दिनों में कोविड-19 से संबंधित 7000 से अधिक लोक शिकायतों का समाधान किया: डॉ. सिंह
      
      डीओपीटी के ई-लर्निंग प्लेटाफार्म आईजीओटी पर अभी तक 71,000 से अधिक व्यक्ति नामांकित

      Posted On: 13 APR 2020 4:43PM by PIB Delhi

    केंद्रीय पूर्वांत्तर क्षेत्र विकास (डोनर) राज्य मंत्री (स्वतंत्र प्रभार) , प्रधानमंत्री कार्यालय , कार्मिक , लोक शिकायत , पेंशन , परमाणु ऊर्जा एवं अंतरिक्ष राज्य मंत्री डॉ. जितेंद्र सिंह ने आज कोविड- 19 के बाद तीन विभागों द्वारा किए गए कार्यों के संबंध में परस्पर संवादमूलक वीडियो कॉन्फ्रेंसिंग के जरिये डीओपीटी , डीएआरपीजी एवं डीओपीपीडब्ल्यू की समीक्षा बैठक की। इस महामारी से लड़ने के लिए विभागों की तैयारी की समीक्षा करने के अतिरिक्त , मंत्री ने अधिकारियों एवं कर्मचारियों से कहा कि इस अवधि के दौरान काम बिल्कुल प्रभावित नहीं होना चाहिए।


    उल्लेखनीय है कि डॉ. जितेंद्र सिंह ने 1 अप्रैल , 2020 को पोर्टल https://darpg.gov.in . पर कोविड- 19 की शिकायतों पर नेशनल मोनिटरिंग डैशबोर्ड लॉन्च किया था। कोविड- 19 पर सीपीजीआरएएम में प्राप्त लोक शिकायतों के निपटान के संबंध में सभी केंद्रीय मंत्रालयों/विभागों को परिपत्र जारी किए गए थे। कोविड- 19 लोक शिकायत मामलों पर 1 अप्रैल , 2020 से दैनिक रिपोर्ट अधिकारसंपन्न समूह- 10, प्रधानमंत्री कार्यालय , मंत्रियों के अधिकारसंपन्न समूह और कार्मिक , लोक शिकायत एवं पेंशन राज्य मंत्री को प्रस्तुत किए गए।


    12 अप्रैल , 2020 तक सरकार ने 1.57 दिन के औसत निपटान समय के साथ कोविड- 19 से संबंधित 7000 से अधिक लोक शिकायतों का समाधान किया था। कोविड- 19 से संबंधित शिकायतों के अधिकतम समाधान वाले मंत्रालय/विभाग हैं विदेश मामले मंत्रालय ( 1625 शिकायतें) , वित्त मंत्रालय ( 1043 शिकायतें) एवं श्रम मंत्रालय ( 751 शिकायतें)। 1315 शिकायतें/प्रति दिन का शीर्ष निपटान 8 अप्रैल , 2020 एवं 9 अप्रैल , 2020 को अर्जित किया गया।


    डॉ. जितेंद्र सिंह ने यह भी संतोष जताया कि कोविड- 19 से लड़ने के लिए डीओपीटी के ई-लर्निंग प्लेटाफार्म ( https://igot.gov.in ) पर अभी तक 71,000 से अधिक व्यक्ति नामांकित हो चुके हैं जिसे पिछले सप्ताह लॉन्च किया गया था तथा लगभग 27,000 उम्मीदवारों ने पाठ्यक्रम पूरा कर लिया है। लक्षित समूह में चिकित्सक , नर्स , पैरामेडिक्स , हाईजीन कार्यकर्ता , टेक्निशियन , ऑक्जीलरी नर्सिंग मिडवाइव्स (एएनएम) , केंद्र एवं राज्य सरकार के अधिकारी , सिविल डिफेंस अधिकारी , विभिन्न पुलिस संगठन , नेशनल कैडेट कोर्स (एनसीसी) , नेहरू युवा केंद्र संगठन (एनवाईकेएस) , नेशनल सर्विस स्कीम (एनएसएस) इंडियन रेड क्रास सोसाइटी (आईआरसीएस) , भारत स्काउंट्स एंड गाइड्स (बीसीजी) और अन्य स्वयंसेवक शामिल हैं।

                                                                                                                                                                                                                                                                     
पाठ्यक्रम का नाम                                                # पाठ्यक्रम में नामांकित (जारी/आंशिक रूप से पूर्ण)उम्मीदवारों का  # वैसे उम्मीदवारों का जिन्होंने पाठ्यक्रम पूरा कर लिया है  # वैसे उम्मीदवारों काजिन्होंने टेस्ट दिया है  अभी तक नामांकित कुल संख्या
                                                                                                                                                                                                                                                                     
                                                                                                                                                                                                                                                                     
                                                                                                                                                                                                                                                                     
कोविड- 19 के बेसिक्स                                            9200                                                              1863                                                       3853                                          11063                     
                                                                                                                                                                                                                                                                     
                                                                                                                                                                                                                                                                     
                                                                                                                                                                                                                                                                     
नैदानिक प्रबंधन कोविड- 19                                       1533                                                              31                                                         182                                           1564                      
                                                                                                                                                                                                                                                                     
                                                                                                                                                                                                                                                                     
                                                                                                                                                                                                                                                                     
एनसीसी कैडेटों के लिए कोविड- 19 प्रशिक्षण                       17596                                                             12174                                                      15665                                         29770                     
                                                                                                                                                                                                                                                                     
                                                                                                                                                                                                                                                                     
                                                                                                                                                                                                                                                                     
आईसीयू केयर एवं वेंटिलेशन प्रबंधन                               1156                                                              185                                                        1                                             1341                      
                                                                                                                                                                                                                                                                     
                                                                                                                                                                                                                                                                     
                                                                                                                                                                                                                                                                     
संक्रमण नियंत्रण एवं बचाव                                       1099                                                              146                                                        0                                             1245                      
                                                                                                                                                                                                                                                                     
                                                                                                                                                                                                                                                                     
                                                                                                                                                                                                                                                                     
पीपीई के जरिये संक्रमण रोकथाम                                   1697                                                              515                                                        1                                             2212                      
                                                                                                                                                                                                                                                                     
                                                                                                                                                                                                                                                                     
                                                                                                                                                                                                                                                                     
प्रयोगशाला नमूना संग्रहण एवं परीक्षण                            666                                                               113                                                        161                                           779                       
                                                                                                                                                                                                                                                                     
                                                                                                                                                                                                                                                                     
                                                                                                                                                                                                                                                                     
कोविड- 19 मामलों का प्रबंधन (एसएआरआई , एआरडीएस एवं सेप्टिक शाक  782                                                               147                                                        1                                             929                       
                                                                                                                                                                                                                                                                     
                                                                                                                                                                                                                                                                     
                                                                                                                                                                                                                                                                     
कोविड- 19 रोगियों की मनोवैज्ञानिक देखभाल                        2144                                                              987                                                        0                                             3131                      
                                                                                                                                                                                                                                                                     
                                                                                                                                                                                                                                                                     
                                                                                                                                                                                                                                                                     
क्वारांटाइन एवं आइसोलेशन                                        3783                                                              852                                                        1602                                          4635                      
                                                                                                                                                                                                                                                                     
                                                                                                                                                                                                                                                                     
                                                                                                                                                                                                                                                                     
ट्रेनिंग आनबोर्डिंग एमओवाईए                                     1807                                                              3458                                                       0                                             5264                      
                                                                                                                                                                                                                                                                     
                                                                                                                                                                                                                                                                     
                                                                                                                                                                                                                                                                     
ट्रेनिंग आनबोर्डिंग एमओएचएफडब्ल्यू                              452                                                               838                                                        0                                             1290                      
                                                                                                                                                                                                                                                                     
                                                                                                                                                                                                                                                                     
                                                                                                                                                                                                                                                                     
ट्रेनिंग आनबोर्डिंग एमओडी                                       2742                                                              5548                                                       0                                             8290                      
                                                                                                                                                                                                                                                                     
                                                                                                                                                                                                                                                                     
                                                                                                                                                                                                                                                                     
कुल                                                             44657                                                             26857                                                      21466                                         71514                     
                                                                                                                                                                                                                                                                     
                                                                                                                                                                                                                                                                     
                                                                                                                                                                                                                                                                     
                                                                                                                                                                                                                                                                     
                                                                                                                                                                                                                                                                     
                                                                                                                                                                                                                                                                     
कुल करेंट यूनिक पंजीकृत यूजर्स                                                                                                                                                                                                             32371                     
                                                                                                                                                                                                                                                                     
                                                                                                                                                                                                                                                                     

    यह प्लेटफार्म प्रत्येक लर्नर को उसके कार्यस्थल या घर पर और उसकी पसंद के किसी भी डिवाइस को क्यूरेटेड , भूमिका विशिष्ट कंटेंट की प्रदायगी करता है। आईजीओटी प्लेटफार्म की डिजाइन जनसंख्या के परिमाण के अनुरूप बनाई गई है और यह आने वाले सप्ताहों में लगभग 1.50 करोड़ श्रमिकों एवं स्वयंसेवकों को प्रशिक्षण प्रदान करेगा। कोविड के बेसिक्स , आईसीयू केयर एवं वेंटिलेशन प्रबंधन , क्लिनिकल प्रबंधन , पीपीई के जरिये संक्रमण रोकथाम , संक्रमण नियंत्रण एवं बचाव , क्वारांटाइन एवं आइसोलेशन , प्रयोगशाला नमूना संग्रहण एवं परीक्षण , कोविड- 19 मामलों का प्रबंधन , कोविड- 19 प्रशिक्षण जैसे विषयों पर नौ ( 9) पाठ्यक्रमों के साथ आईजीओटी पर इसे आरंभ किया गया है।


    एएम/एसकेजे

    
    
    (Release ID: 1614053) Visitor Counter : 64
    
    
      Read this release in: English , Urdu , Marathi , Assamese , Bengali , Punjabi , Tamil , Telugu , Kannada