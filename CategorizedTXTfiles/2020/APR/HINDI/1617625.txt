      पोत परिवहन मंत्रालय

      गृह मंत्रालय के साइन-इन/साइन-ऑफ के एसओपी का अनुसरण करते हुए भारतीय चालक दल के 145 सदस्‍य जर्मन क्रूज शिप से मुम्‍बई बंदरगाह पर उतरे
      Posted On: 23 APR 2020 7:34PM by PIB Delhi


    केंद्रीय गृह मंत्रालय द्वारा भारतीय नाविकों के साइन-इन/साइन-ऑफ के एसओपी जारी किए जाने के बाद पहली बार जर्मन क्रूज शिप से भारतीय चालक दल के 145 सदस्‍य आज मुम्‍बई बंदरगाह पर उतरने में समर्थ हो सके।


    मुम्‍बई पोर्ट ट्रस्‍ट (एमबीपीटी) ने तीन चरणों में कड़ी स्‍वास्‍थ्‍य जांच के बाद भारतीय चालक दल के सदस्‍यों के पोत से उतरने को सुगम बनाया। व्‍यापक स्‍वास्‍थ्‍य जांच सुविधाओं की व्‍यवस्‍था बर्थ पर की गई। एमबीपीटी के डॉक्‍टरों और नर्सों की सहायता से बंदरगाह के स्‍वास्‍थ्‍य अधिकारियों की ओर से प्रथम चरण की व्‍यवस्‍था की गई। दूसरे चरण में एमसीजीएम स्‍वासथ्‍य अधिकारियों ने चालक दल के सदस्‍यों की जांच की और 14 दिन के लिए घर पर क्‍वारंटीन रहने की मुहर लगाई गई। तीसरे और अत्‍यंत महत्‍वपूर्ण चरण में पोत से उतरने वाले चालक दल के सभी सदस्‍यों के परीक्षण के लिए स्‍वैब लिए गए।


    इसके बाद पीपीई और सामाजिक दूरी के समस्‍त नियमों का पालन करते हुए सीमा शुल्‍क, आव्रजन, सुरक्षा और बंदरगाह स्‍वीकृति की सामान्‍य प्रक्रियाएं पूर्ण की गईं। परीक्षण की रिपोर्ट निगेटिव आने तक चालक दल के सदस्‍य मुम्‍बई में क्‍वारंटीन रहेंगे।


    ***


    एएम/आरके /डीए

    
    
    (Release ID: 1617625) Visitor Counter : 53
    
    
      Read this release in: English , Urdu , Marathi , Bengali , Assamese , Punjabi , Gujarati , Telugu