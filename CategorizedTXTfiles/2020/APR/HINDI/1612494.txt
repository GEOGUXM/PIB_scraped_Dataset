      शिक्षा मंत्रालय

      कोविड-19 के प्रबंधन के लिए भारत सरकार ने मानव संसाधन विकास मंत्रालय के दीक्षा प्लेटफॉर्म पर-इंटीग्रेटेड गवर्नमेंट आनलाइन (iGOT) के नाम से प्रशिक्षण पोर्टल शुरु किया
      
      पोर्टल का उद्देश्य कोविड महामारी से प्रभावी ढ़ग से निबटने के लिए अग्रिम पंक्ति में तैनात लोगों की क्षमताओं को बढ़ाना है

      Posted On: 09 APR 2020 12:24PM by PIB Delhi

      ***


      भारत सरकार कोविड -19 महामारी के खिलाफ बड़ी लड़ाई लड़ रही है और उसके ​ अग्रिम पंक्ति में तैनात लोग पहले से ही कोविड -19 से जुड़े राहत कार्यों में लगे हुए हैं , तथा सराहनीय काम कर रहे हैं। हालांकि , महामारी के अगले चरणों में बढ़ने वाले पोजिटिव मामलों से निबटने के लिए मौजूदा अग्रिम पंक्ति में तैनात लोगों की जगह लेने के लिए एक बड़े मानव संसाधन की आवश्यकता होगी।


      इसे ध्यान में रखते हुए सरकार ने अग्रिम पंक्ति में तैनात कर्मियों की प्रशिक्षण आवश्यकताओं को पूरा करने के लिए ऐसे लोगों के वास्ते मानव संसाधन विकास मंत्रालय के दीक्षा प्लेटफार्म पर ऑनलाइन प्रशिक्षण '(iGOT) पोर्टल की शुरुआत की है। यह प्रशिक्षण कार्यक्रम विशेष रूप से चिकित्सकों , नर्सों , अर्धचिकित्सा कर्मियों , तकनीशियनों , सहायक नर्सिंग मिडवाइव्स ( एएनएम ) , राज्य सरकार के अधिकारियों , नागरिक सुरक्षा अधिकारियों , विभिन्न पुलिस संगठनों , राष्ट्रीय कैडेट कोर ( एनसीसी ) , नेहरू युवा केंद्र संगठन , राष्ट्रीय सेवा योजना , भारतीय रेड क्रॉस सोसाइटी , भारत स्काउट और गाइड तथा स्वेच्छा से काम करने के इच्छुक अन्य लोगों के लिए शुरु किया गया है।


      यह पोर्टल निम्नलिखित यूआरएल लिंक ( https://igot.gov.in) के साथ लांच किया गया है। यह प्लेटफार्म किसी भी जगह , किसी भी समय प्रशिक्षण की सुविधा प्रदान करता है ताकि कोविड से प्रभावी तरीके से निबटने के लिए आवश्यक कार्यबल को और सशक्त बनाया जा सके।


      *****


      एएम / एमएस

    
    
    (Release ID: 1612494) Visitor Counter : 234
    
    
      Read this release in: English , Urdu , Marathi , Assamese , Manipuri , Punjabi , Gujarati , Odia , Tamil , Telugu , Kannada , Malayalam