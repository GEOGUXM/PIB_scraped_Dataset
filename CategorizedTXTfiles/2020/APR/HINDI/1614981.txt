      कार्मिक, लोक शिकायत एवं पेंशन मंत्रालय

      एसएससी ने परीक्षा कार्यक्रम को लेकर घोषणाएं की
      
      एसएससी के सभी अधिकारी और स्टाफ सदस्य पीएम केयर्स फंड में एक दिन के वेतन का योगदान देंगे

      Posted On: 16 APR 2020 12:47PM by PIB Delhi

      कोरोना वायरस महामारी से उत्पन्न स्थिति की समीक्षा के लिए कर्मचारी चयन आयोग की एक विशेष बैठक आयोजित की गई।


      सोशल डिस्टैंसिंग सहित विद्यमान लाकडाउन को देखते हुए , फैसला किया गया कि सभी परीक्षाओं , जिसके लिए उम्मीदवारों को देश के सभी भागों की यात्रा करने की आवश्यकता पड़ती थी , की तिथि की समय समय पर समीक्षा की जाएगी। कंबाइंड हायर सेकेंडरी ( 10 प्लस 2) लेवल परीक्षा (टियर- 1) 2019, जूनियर इंजीनियर (पेपर- 1) परीक्षा 2019, स्टेनोग्राफर ग्रेड ‘ सी ‘ एवं ‘ डी ‘ परीक्षा , 2019 एवं कंबाइंड हायर सेकेंडरी लेवल परीक्षा 2018 के लिए कौशल परीक्षा लाकडाउन के दूसरे चरण की पूर्णता का अनुसरण करते हुए 3 मई , 2020 के बाद ली जाएंगी।


      इन परीक्षाओं की पुनर्निर्धारित तिथियां आयोग एवं इसके क्षेत्रीय/उप-क्षेत्रीय कार्यालयों की वेबसाइट पर अधिसूचित की जाएंगी। आयोग द्वारा अधिसूचित परीक्षाओं के वार्षिक कैलेंडर की समीक्षा भी अन्य परीक्षाओं के कार्यक्रमों के संबंध में की जाएंगी।


      इसके अतिरिक्त , यह फैसला भी किया गया कि एसएससी के सभी अधिकारी और स्टाफ सदस्य प्रधानमंत्री के आपातकालीन स्थिति में नागरिक सहायता एवं राहत फंड (पीएम केयर्स फंड) में एक दिन के वेतन का योगदान देंगे।


      ***


      एएम/एसकेजे


    

    
    (Release ID: 1614981) Visitor Counter : 360
    
    
      Read this release in: English , Assamese , Gujarati , Urdu , Marathi , Bengali , Punjabi , Odia , Tamil , Telugu , Kannada , Malayalam