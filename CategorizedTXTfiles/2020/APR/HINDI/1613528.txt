      रक्षा मंत्रालय

      कोरोनावायरस के खिलाफ लड़ाई में भारतीय वायुसेना का समर्थन
      Posted On: 11 APR 2020 6:26PM by PIB Delhi


      नावल कोरोनावायरस के प्रसार को रोकने में भारत सरकार के प्रयासों को समर्थन प्रदान करने के लिए भारतीय वायु सेना किसी भी काम को पूरा करने के लिए 24 X 7 तैयार है। विभिन्न राज्यों के नोडल बिंदुओं पर आवश्यक चिकित्सा सामग्रियों और राशन की समय पर आपूर्ति सुनिश्चित करने के लिए सभी प्रयास किए जा रहे हैं , जिससे राज्य सरकारों और सहायक एजेंसियों को इस संक्रामक रोग से प्रभावी तरीके से और कुशलतापूर्वक निपटने के लिए सुसज्जित किया जा सके।


      पिछले कुछ दिनों में , भारतीय वायु सेना ने महाराष्ट्र , केरल , तेलंगाना , नागालैंड राज्यों और जम्मू और कश्मीर और लद्दाख केंद्र शासित प्रदेशों सहित देश के विभिन्न राज्यों में आवश्यक चिकित्सा सामग्रीयों और वस्तुओं को नोडल बिंदुओं से एयरलिफ्ट किया है।


      भारतीय वायु सेना ने डीआरडीओ के लिए अपनी उड़ानों को समर्पित किया है और विभिन्न नोडल बिंदुओं से लगभग 9,000 किलोग्राम कच्चे माल को पीपीई के उत्पादन के लिए डीआरडीओ के उत्पादन इकाईयों तक पहुंचाया है। इसने डीआरडीओ द्वारा निर्मित N 95/99 मास्क को भी एयरलिफ्ट किया है। इसी दौरान , भारतीय वायुसेना यह भी सुनिश्चित कर रही है कि इन कार्यों का निष्पादन करते समय भारत सरकार द्वारा निर्धारित की गई सभी आवश्यक सावधानियों को लागू की जाएं जिससे संक्रमण का प्रसार न हो सके।


      भारतीय वायुसेना देश में मौजूदा महामारी के खिलाफ लड़ाई का समर्थन करने के लिए उत्पन्न होने वाली सभी आवश्यकताओं को पूरा करने के लिए हमेशा तैयार और सक्षम है।


      फोटो: डीआरडीओ के उत्पादन इकाईयों में व्यक्तिगत सुरक्षा उपकरण (पीपीई) के उत्पादन के लिए भारतीय वायुसेना के एएन-32 विमान में आवश्यक कच्चे माल को लादा जा रहा है


      **************


      एएम / एके-

    
    
    (Release ID: 1613528) Visitor Counter : 52
    
    
      Read this release in: English , Urdu , Marathi , Assamese , Bengali , Punjabi , Gujarati , Tamil , Telugu , Kannada