      प्रधानमंत्री कार्यालय

      प्रधानमंत्री श्री नरेन्द्र मोदी और मालदीव के राष्ट्रपति के बीच टेलीफोन पर हुई बातचीत
      
      प्रधानमंत्री ने कोविड-19 के स्वास्थ्य और आर्थिक प्रभावों को कम करने के लिए भारत की ओर से मालदीव को निरंतर सहयोग देने का आश्वासन दिया
      Posted On: 20 APR 2020 1:14PM by PIB Delhi


      प्रधानमंत्री श्री नरेन्‍द्र मोदी ने आज मालदीव के राष्ट्रपति महामहिम श्री इब्राहिम मोहम्मद सोलिह के साथ टेलीफोन पर बातचीत की।


      दोनों राजनेताओं ने अपने-अपने देशों में ‘ कोविड - 19 ’ के संक्रमण की मौजूदा स्थिति के बारे में एक-दूसरे को अपडेट किया।


      दोनों राजनेताओं ने इस बात पर संतोष व्यक्त किया कि सार्क देशों के बीच समन्वय के लिए जिन-जिन तौर-तरीकों पर सहमति जताई गई है उन्‍हें सक्रियतापूर्वक लागू किया जा रहा है।


      प्रधानमंत्री श्री नरेन्‍द्र मोदी को यह जानकर अत्‍यंत प्रसन्‍नता हुई कि मालदीव में पहले तैनात किए गए भारतीय चिकित्सा दल और फि‍र बाद में भारत द्वारा उपहार में दी गई आवश्यक दवाओं ने द्वीप में संक्रमण के फैलाव को नियंत्रित करने में उल्‍लेखनीय योगदान दिया था।


      पर्यटन पर निर्भर अर्थव्यवस्था जैसे कि मालदीव में महामारी से उत्‍पन्‍न विशेष चुनौतियों का उल्‍लेख करते हुए प्रधानमंत्री श्री नरेन्‍द्र मोदी ने मालदीव के राष्ट्रपति को कोविड - 19 के स्वास्थ्य और आर्थिक खतरों या प्रभावों को कम करने के लिए भारत की ओर से निरंतर सहयोग देने का आश्वासन दिया।


      दोनों राजनेताओं ने इस पर सहमति व्यक्त की कि उनके अधिकारी वर्तमान स्वास्थ्य संकट से उत्पन्न मुद्दों के साथ-साथ द्विपक्षीय सहयोग के अन्य पहलुओं को भी ध्‍यान में रखते हुए निरंतर आपसी संपर्क में रहेंगे।


      ***


      एएम/आरआरएस- 650 5

    
    
    (Release ID: 1616330) Visitor Counter : 177
    
    
      Read this release in: English , Urdu , Marathi , Manipuri , Bengali , Assamese , Punjabi , Gujarati , Odia , Tamil , Telugu , Kannada , Malayalam