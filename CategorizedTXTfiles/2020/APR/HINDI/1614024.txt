      कौशल विकास एवं उद्यमिता मंत्रालय

      आई टी आई छात्रों के लिए कौशल विकास एवं उद्यम शीलता मंत्रालय ने शुरू किया ऑनलाइन पाठ्यक्रम
      
      पत्र सूचना कार्यालय स्किल मिशन को आगे बढ़ाने के लिए श्री महेंद्र नाथ पाण्डेय ने की अधिकारियों के साथ बैठक
      
      Posted On: 13 APR 2020 6:22PM by PIB Delhi


    प्रधानमंत्री माननीय श्री नरेंद्र मोदी के दिशानिर्देशों एवं स्वस्थ राष्ट्र के संकल्प के अनुरूप देश के सभी मंत्रालय इस वैश्विक महामारी से निपटने तथा आम जनमानस को राहत पहुंचाने की दिशा में हरसंभव प्रयास कर रहे हैं। इस क्रम में कौशल विकास एवं उद्यमशीलता मंत्रालय भी, इस चुनौतीपूर्ण समय में छात्रों के हित को महत्व देते हुए स्किल मिशन को सुचारू रूप से आगे बढ़ाने के लिए प्रयासरत है।जहां कौशल विकास एवं उद्यमशीलता मंत्रालय भी महेंद्र नाथ पाण्डेय पहले ही छात्रों को लॉकडाउन की अवधि में पूर्ण छात्रवृत्ति देने का एलान कर चुके हैं, अब वहीँ उन्होंने आज अपने मंत्रालय के वरिष्ठ अधिकारियों के साथ हाल में शुरू की गई विभिन्न पहलों एवं आगे की रूपरेखा पर विस्तृत चर्चा की।


    बताया गया किइस कठिन समय में देशभर के छात्र संस्थानों में जाकर पढ़ाई करने में असमर्थ हैं। ऐसे में कौशल विकास एवं उद्यमशीलता मंत्रालय ने आईटीआई से सम्बद्ध छात्रों के अध्यापन के लिए नई व्यवस्था सुनिश्चित की है। मंत्रालय ने बताया कि हम छात्रों को ऑनलाइन एवं डिजिटल माध्यमों से पूरा सिलेबस उपलब्ध करा रहे हैं। ताकि छात्रों की पढ़ाई का नुकसान न हों।


    महेंद्र नाथ पाण्डेय , कौशल विकास एवं उद्यमशीलता मंत्री , ने बताया “ हम छात्रों के लिए इसके अतिरिक्त कई सारे कोर्स ऑनलाइन मुहैया करवा रहे हैं , ताकि देशव्यापी लॉकडाउन में छात्रों को इसके लिए बाहर न निकलना पड़े। हम चाहते हैं कि छात्र घर पर ही रहकर इस समय का सदुपयोग करते हुए अपनी स्किल को संवारने का प्रयत्न करें ” । उन्होंने आगे कहा कि यह समय चुनौतीपूर्ण अवश्य है लेकिन हमें एकजुटता , सजगता एवं सावधानी के साथ स्वस्थ्य राष्ट्र के संकल्प को पूर्ण करने में अपना योगदान होगा।


    उठाये गए महत्वपूर्ण कदम


    • आईटीआई के छात्रों एवं प्रशिक्षकों के लिए , पूरा पाठ्यक्रम वीडियो लेसंस , क्वैशचन बैंक , मॉक टेस्ट और ई-लर्निंग सामग्री के माध्यम से https://bharatskills.gov.in/ वेबसाइट पर उपलब्ध है। यह एक मोबाइल फ्रेंडली एप्लिकेशन है जो कि भारत स्किल्स के रूप में Google Play Store पर भी उपलब्ध है।


    • डीजीटी के अंतर्गत राष्ट्रीय निर्देशात्मक मीडिया संस्थान के तत्वाधान में , एमएसडीई ने कुशल प्रशिक्षकों द्वारा लाइव ऑनलाइन कक्षाओं के लिए संपूर्ण व्यवस्था की है , जिससे https://himionlineadmission.in/zoom के माध्यम से जुड़ा जा सकता है।


    • सभी छात्र एवं प्रशिक्षु http://nimionlinetesting.in/ पर मॉक टेस्ट की हमारी सुविधा का उपयोग कर सकते हैं। इसे छात्रों को ' कंप्यूटर-आधारित ऑनलाइन परीक्षा-प्रक्रिया ' के साथ-साथ स्व-मूल्यांकन में सहायता को ध्यान में रखते हुए डिजाइन किया गया है।


    • कौशल मंत्रालय ने भविष्य में रोजगार की भूमिकाओं पर पहल करते हुए , भारत कौशल , CISCO की साझेदारी में नेटवर्किंग , साइबर सुरक्षा के क्षेत्रों में अगली पीढ़ी के पाठ्यक्रम शुरू किए हैं। ये सभी पाठ्यक्रम https://bharatskills.gov.in/Home/DGTCisco पर उपलब्ध हैं। इसी तरह एक मोबाइल एप्लिकेशन क्वेस्ट ऐप है , जो 250 घंटों की इंटरैक्टिव डिजिटल सामग्री के साथ Google Play Store पर उपलब्ध है। यह ऑनलाइन कंटेंट 21 वीं सदी के कौशल के मुताबिक 6 विषयों पर है जोकि http://eskills.bharatskills.org.in/ पर उपलब्ध है।


    • DGT-IBM के स्किल बिल्ड प्लेटफॉर्म में डेटा साइंस , क्लाउड कंप्यूटिंग , आर्टिफिशियल इंटेलिजेंस आदि के उन्नत विषय के साथ ही प्रोफेशनल स्किल से जुड़ी चीजें जैसे कि कम्युनिकेशन स्किल भी शामिल हैं। जिन्हें http://skills.yourlearning.ibm.com/ और https://www.ibm.com/skills/ पर देख सकते हैं।


    • इसी तरह , एनएसडीसी ने अपना स्किल पोर्टल भी शुरू किया है , जहाँ अंग्रेजी , हिंदी और 9 क्षेत्रीय भाषाओं में 400 से अधिक पाठ्यक्रम उपलब्ध हैं। ई-पाठ्यक्रमों का यह समूह बुनियादी रोजगार तथा स्किल से संबधित पाठ्यक्रमों जैसे कि जैसे रिटेल , एग्रीकल्चर , अपैरल , हेल्थकेयर , ऑटोमोटिव , टूरिज्म , आर्टिफिशियल इंटेलिजेंस इत्यादि जैसे विभिन्न क्षेत्रों के लिए इंप्रेशन मैनेजमेंट , कस्टमर सर्विसेज , डिजिटल एंड फाइनेंशियल लिटरेसी टू ट्रेड-ओरिएंटेड कोर्स के रूप में उपलब्ध है। यह पोर्टल प्रमुख डिजिटल ज्ञान प्रदाताओं जैसे सेल्सफोर्स , एसएएस , आईबीएम , टीसीएस , बेटरयू , सिंपलीरिअन , अमृता विश्वविद्यालय से ऑनलाइन साम्रग्री एकत्र करता है , जिन्हें https://eskillindia.org/ पर आसानी से प्राप्त किया जा सकता है।


    ****


    योगेश


    

    
    (Release ID: 1614024) Visitor Counter : 194