      प्रधानमंत्री कार्यालय

      प्रधानमंत्री श्री नरेन्द्र मोदी और स्वीडन के प्रधानमंत्री के बीच टेलीफोन पर हुई बातचीत
      Posted On: 07 APR 2020 4:59PM by PIB Delhi


    प्रधानमंत्री श्री नरेन्‍द्र मोदी और स्वीडन के प्रधानमंत्री माननीय स्टीफन लॉफवेन के बीच आज टेलीफोन पर बातचीत हुई।


    दोनों राजनेताओं ने कोविड - 19 महामारी के बढ़ते प्रकोप के साथ-साथ अपने यहां इसके स्वास्थ्य और आर्थिक प्रभावों को नियंत्रण में रखने के लिए उठाए जा रहे विभिन्‍न कदमों पर भी चर्चा की।


    दोनों राजनेताओं ने भारत एवं स्वीडन के शोधकर्ताओं और वैज्ञानिकों के बीच सहयोग बढ़ाने तथा डेटा साझा करने की क्षमता पर सहमति व्यक्त की , जिससे ‘ कोविड - 19 ’ के खिलाफ वैश्विक प्रयासों में भी आवश्‍यक योगदान करना संभव हो पाएगा।


    दोनों राजनेताओं ने एक-दूसरे के ऐसे नागरिकों को आवश्यक सुविधाएं और सहायता प्रदान करने का वादा किया , जो यात्रा संबंधी मौजूदा पाबंदियों के कारण फि‍लहाल विभिन्‍न स्‍थानों पर फंसे हो सकते हैं।


    दोनों राजनेताओं ने इस बात पर भी सहमति व्यक्त की कि उनके अधिकारी ‘ कोविड - 19 ’ से लड़ने के लिए आवश्‍यक चिकित्सीय सामग्री की आपूर्ति की इष्‍टतम उपलब्धता सुनिश्चित करने के लिए आपस में निरंतर संपर्क में रहेंगे।


    *****


    एएम/आरआरएस- 6464

    
    
    (Release ID: 1612044) Visitor Counter : 160
    
    
      Read this release in: English , Urdu , Marathi , Assamese , Manipuri , Bengali , Punjabi , Gujarati , Odia , Tamil , Telugu , Kannada , Malayalam