      कॉरपोरेट कार्य मंत्रालय

      सीसीआई ने कैनारी इन्वेस्टमेंट्स लिमिटेड और लिंक इन्वेस्टमेंट ट्रस्ट II द्वारा इंटस फार्मास्युटिकल्स लिमिटेड में 5 प्रतिशत से कम हिस्सेदारी के अधिग्रहण को दी स्वीकृति
      Posted On: 30 APR 2020 8:06PM by PIB Delhi


    भारतीय प्रतिस्पर्ध आयोग (सीसीआई) ने प्रतिस्पर्धा अधिनियम, 2002 की धारा 31(1) के अंतर्गत कैनारी इन्वेस्टमेंट लिमिटेड और लिंक इन्वेस्टमेंट ट्रस्ट II द्वारा इंटस फार्मास्युटिकल्स लिमिटेड में 5 प्रतिशत से कम हिस्सेदारी के अधिग्रहण को स्वीकृति दे दी है।


    प्रस्तावित संयोजन कैनारी इन्वेस्टमेंट लिमिटेड (कैनारी) और लिंक इन्वेस्टमेंट ट्रस्ट II (लिंक II) द्वारा इंटस फार्मास्युटिकल्स लिमिटेड (इंटस) में 5 प्रतिशत से कम हिस्सेदारी के अधिग्रहण से संबंधित है।


    कैनारी मॉरिशस में पंजीकृत एक निवेश कंपनी है। लिंक II भारत के कानूनों के तहत गठित और पंजीकृत एक निजी ट्रस्ट है। इंटस भारतीय कानूनों के तहत निर्मित और पंजीकृत एक पब्लिक लिमिटेड कंपनी है। इंटस एक एकीकृत वैश्विक फार्मास्युटिकल फॉर्मूलेशन विकास, विनिर्माण और विपणन कंपनी है।


    आयोग ने कैनारी और लिंक II के द्वारा प्रस्तावित संशोधनों को पूरा किए जाने को स्वीकृति दी है। सीसीआई द्वारा इससे संबंधित विस्तृत आदेश जारी किया जाएगा।


    ****


    एएम/एमपी

    
    
    (Release ID: 1619800) Visitor Counter : 41
    
    
      Read this release in: Punjabi , English , Urdu , Tamil , Telugu