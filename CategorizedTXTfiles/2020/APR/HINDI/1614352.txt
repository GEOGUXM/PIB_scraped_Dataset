      रेल मंत्रालय

      कोविड-19की वजह से किए गए लॉकडाउन के चलते 3 मई 2020 तक सभी यात्री रेल सेवाएं रद्द
      
      यूटीएस और पीआरएस सहित सभी टिकट बुकिंग काउंटरों की सेवाएं अगले आदेश तक निलंबित
      
      ई टिकट सहित सभी तरह की टिकटों का अग्रिम आरक्षण अगले आदेश तक बंद , हालांकि आरक्षण रद्द करने की ऑनलाइन सुविधा जारी
      
      रद्द की गई रेलगाड़ियों के लिए पहले से आरक्षित टिकटों का पूरा रिफंड देने की व्यवस्था
      
      अभी तक रद्द नहीं की गई रेलगाड़ियों के ​लिए पहले से आरक्षित टिकटों को रद्द कराने पर भी मिलेगा पूरा रिफंड

      Posted On: 14 APR 2020 1:58PM by PIB Delhi

    कोविड -19 की वजह से किए गए लॉकडाउन के मद्देनजर जारी उपायों के क्रम में भारतीय रेल की सभी यात्री रेल सेवाओं जिनमें प्रीमियम रेलगाड़ियां , मेल / एक्सप्रेस रेलगाड़ियां , यात्री रेलगाड़ियां , उपनगरीय रेल सेवाएं , कोलकाता मेट्रो रेल , कोंकण रेलवे आदि शामिल हैं को 3 मई 2020 तक रद्द रखने का निर्णय लिया गया है , हालांकि देश के विभिन्न हिस्सों में आवश्यक सामानों की आपूर्ति सुनिश्चित करने के लिए माल और पार्सल गाड़ियों का परिचालन जारी रहेगा।


    अगले आदेश तक किसी प्रकार के टिकटों की कोई बुकिंग नहीं की जाएगी। हालांकि , पहले बु​क की जा चुकी टिकटों को रद्द करने की ऑनलाइन सुविधा जारी रहेगी।


    यूटीएस और पीआरएस सहित सभी टिकट बुकिंग काउंटरों की सेवाएं अगले आदेश तक निलंबित रहेंगी।


    रद्द की गई रेलगाड़ियों के लिए पहले से आरक्षित टिकटों का पूरा रिफंड मिलेगा।


    अभी तक रद्द नहीं की गई रेलगाड़ियों के लिए पहले से आरक्षित टिकटों को रद्द कराने पर भी पूरा रिफंडदिया जाएगा।


    जहां तक ​​3 मई 2020 तक रद्द की गई ट्रेनों का सवाल है , रेलवे द्वारा रिफंड अपने आप ग्राहकों को ऑनलाइन भेज दिए जाएंगे , जबकि जिन लोगों ने काउंटरों से बुकिंग की है वे अपना रिफंड 31 जुलाई , 2020 तक ले सकते हैं।


    ***


    एएम / एमएस

    
    
    (Release ID: 1614352) Visitor Counter : 260
    
    
      Read this release in: Assamese , English , Urdu , Marathi , Manipuri , Bengali , Punjabi , Gujarati , Odia , Tamil , Telugu , Malayalam