      कृषि एवं किसान कल्‍याण मंत्रालय

      कृषि, सहकारिता एवं किसान कल्याण विभाग, भारत सरकार द्वारा की गई गतिविधियाँ
      
      पीएमजीकेवाई के तहत लगभग 5,516 मीट्रिक टन दालें राज्यों/केंद्रशासित प्रदेशों में वितरण के लिए भेजी गई
      
      Posted On: 14 APR 2020 7:22PM by PIB Delhi


    कृषि , सहकारिता एवं किसान कल्याण विभाग , भारत सरकार लाकडाउन अवधि के दौरान क्षेत्र स्तर पर किसानों और कृषि गतिविधियों को सुविधाजनक बनाने के लिए कई उपाय कर रही है। गतिविधियों की अद्यतन स्थिति निम्नलिखित हैः

     1. रबी सीजन 2020 के दौरान , नेफेड ने एमएसपी पर 596 करोड़ रुपये की राशि पर 1,21,883 मीट्रिक टन दलहन और तिलहन की खरीद की है , जिससे 89,145 किसान लाभान्वित हुए हैं।

     1. प्रधानमंत्री गरीब कल्याण योजना (पीएम-जीकेवाई) के तहत लगभग 5,516 मीट्रिक टन दालें राज्यों/केंद्रशासित प्रदेशों में वितरण के लिए भेज दी गई हैं।


     1. 24.3.2020 से लॉकडाउन अवधि के दौरान प्रधानमंत्री किसान सम्मान निधि (पीएम-किसान) योजना के तहत , लगभग 8.31 करोड़ किसान परिवारों को लाभान्वित किया गया है और अब तक 16,621 करोड़ रुपये की राशि जारी की गई है।


     1. वर्तमान कोविड- 19 संकट से कृषि और संबद्ध वस्तुओं के निर्यातकों को हो रही समस्याओं का आकलन करने और उनकी समस्याओं के हल के लिए आवश्यक कदम उठाने के लिए सचिव , कृषि , सहकारिता एवं किसान कल्याण विभाग की अध्यक्षता में वीडियो कॉन्फ्रेंसिंग के माध्यम से दिनाँक 13.4.2020 को बैठक आयोजित की गई थी। बैठक में फल , सब्जी , बासमती और गैर-बासमती चावल , बीज , फूल , पौधे , जैविक उत्पाद , कृषि उपकरण और मशीनरी जैसे कृषि वस्तुओं के उत्पादकों/निर्यातकों के संघों के प्रतिनिधियों ने भाग लिया।


     1. उपलब्धता से संबंधित निर्यातकों के मुद्दे और श्रमिक की आवाजाही , अंतर-राज्यीय परिवहन में बाधाएं , कच्चे माल की कमी , फाइटो-सैनिटरी प्रमाणन , कूरियर सेवाओं को बंद करना , माल ढुलाई सेवाओं की उपलब्धता , बंदरगाहों/यार्डों तक पहुंच और आयात/निर्यात के लिए माल की निकासी जैसे विषयों पर चर्चा की गई और कृषि और संबद्ध वस्तुओं के सुचारू आयात और निर्यात को सुविधाजनक बनाने के लिए इन मुद्दों को उचित रूप से हल करने का निर्णय लिया गया।


    *****


    अ . प . श . / प्र . क . / म.सिं / भाव्य

    
    
    (Release ID: 1614485) Visitor Counter : 198
    
    
      Read this release in: Punjabi , Assamese , English , Urdu , Manipuri , Bengali , Gujarati , Tamil , Telugu
    
    
    

1.