      गृह मंत्रालय

      दुकानें खोलने की अनुमति देने वाले गृह मंत्रालय के आदेश पर स्पष्टीकरण
      
      ग्रामीण क्षेत्रों में , शॉपिंग मॉल की दुकानों को छोड़, सभी दुकानों को खोलने की अनुमति है
      
      शहरी क्षेत्रों में सभी एकल दुकानों, आस-पड़ोस की दुकानों और आवासीय परिसरों में स्थित दुकानों को खोलने की अनुमति है
      
      शहरी क्षेत्रों में बाजारों/बाजार परिसरों और शॉपिंग मॉल की दुकानों को खोलने की अनुमति नहीं है
      Posted On: 25 APR 2020 11:34AM by PIB Delhi


      गृह मंत्रालय ने दुकानों को खोलने की अनुमति देने के लिए लॉकडाउन उपायों पर जारी समेकित संशोधित दिशा-निर्देशों में संशोधनों पर कल एक आदेश जारी किया था।


      ( https://pib.gov.in/PressReleaseIframePage.aspx?PRID=1618049 )


      इस आदेश का तात्पर्य यह है कि:

        * ग्रामीण क्षेत्रों में , सभी दुकानों को खोलने की अनुमति है। हालांकि , शॉपिंग मॉल में स्थित दुकानें इनमें शामिल नहीं हैं।
        * शहरी क्षेत्रों में , सभी एकल दुकानों , आस- पड़ोस की दुकानों और आवासीय परिसरों में स्थित दुकानों को खोलने की अनुमति है। हालांकि , बाजारों/बाजार परिसरों और शॉपिंग मॉल में स्थित दुकानों को खोलने की अनुमति नहीं है।

      यह स्पष्ट किया जाता है कि ई-कॉमर्स कंपनियों को केवल आवश्यक वस्तुओं की ही बिक्री करने की अनुमति है।


      यह भी स्पष्ट किया जाता है कि शराब की बिक्री के साथ-साथ उन अन्य वस्तुओं की भी बिक्री प्रतिबंधित है , जिनके बारे में कोविड -19 के प्रबंधन संबंधी राष्ट्रीय निर्देशों में निर्दिष्ट किया गया है।


      जैसा कि समेकित संशोधित दिशा-निर्देशों में निर्दिष्ट किया गया है , उपर्युक्‍त दुकानों को उन सभी क्षेत्रों , चाहे वे ग्रामीण हों या शहरी , में खोलने की अनुमति नहीं है , जिन्हें संबंधित राज्यों/केंद्र शासित प्रदेशों द्वारा नियंत्रण क्षेत्र (कंटेनमेंट जोन) घोषित किया गया है।


      ***


      एएम/आरआरएस- 6521


    

    
    (Release ID: 1618086) Visitor Counter : 971
    
    
      Read this release in: English , Urdu , Marathi , Assamese , Manipuri , Bengali , Punjabi , Gujarati , Odia , Tamil , Telugu , Kannada , Malayalam
    
    
    

*