      PIB Headquarters

      कोविड-19 पर पीआईबी का दैनिक बुलेटिन
      Posted On: 23 APR 2020 7:04PM by PIB Delhi


      ( पिछले 24 घंटे में कोविड -19 से सम् ‍ बद्ध प्रेस रिलीज , फील्ड कार्यालयों से इनपुट और पीआईबी द्वारा पड़ताल किए गए तथ् ‍ य शामिल )


      · देश में अब तक कोविड -19 के 21,393 मामलों की पुष्टि , कल से 1409 नए केस आए , 4257 लोग ठीक हुए।


      · पिछले 14 दिनों में 78 जिलों से कोई नया मामला सामने नहीं आया।


      · कोविड -19 के दौरान हिंसा से स्वास्थ्य सेवा कर्मियों और संपत्ति की सुरक्षा के लिए अध्यादेश की घोषणा।


      · पीएमजीके पैकेज के तहत 31,235 करोड़ रुपये की वित्तीय मदद 33 करोड़ से ज्यादा गरीबों को प्राप्त हुई।


      · प्रधानमंत्री कल ग्राम पंचायतों के साथ संवाद करेंगे।


      · रक्षा मंत्री ने कोविड -19 सैंपल्स की जांच के लिए मोबाइल लैब का उद्घाटन किया।


      स्वास्थ्य एवं परिवार कल्याण मंत्रालय की ओर से कोविड -19 पर अपडेट्स


      अब तक , कुल 4,257 लोग इस बीमारी से ठीक हुए हैं और रोगमुक्त होने की दर 19.89 प्रतिशत रही है। कल से अब तक , कुल 1409 नए मामलों की बढ़ोतरी हुई है। साथ ही , भारत में अब तक कुल 21,393 लोगों में कोविड -19 के संक्रमण की पुष्टि हुई है। 23 राज्यों / केंद्रशासित प्रदेशों के 78 जिलों में पिछले 14 दिनों के दौरान कोई भी नया मामला दर्ज नहीं किया गया है।


      विस्तार से यहां पढ़ें - https://pib.gov.in/PressReleseDetail.aspx?PRID=1617613


      कोविड -19 महामारी के हालात के मद्देनजर महामारी रोग अधिनियम , 1897 में संशोधन के लिए अध्यादेश की घोषणा


      केंद्रीय कैबिनेट ने 22 अप्रैल 2020 को हुई अपनी बैठक में महामारी के दौरान हिंसा के खिलाफ स्वास्थ्य सेवा कर्मियों और संपत्ति की सुरक्षा , जिसमें उनका रहना / काम करने का परिसर भी शामिल है , के लिए महामारी रोग अधिनियम 1897 में संशोधन के लिए एक अध्यादेश पारित करने को मंजूरी दी। राष्ट्रपति ने भी अध्यादेश पर अपनी सहमति दे दी है। अध्यादेश में ऐसी हिंसा की घटनाओं को संज्ञेय और गैर - जमानती अपराध घोषित करने के साथ ही स्वास्थ्य सेवा कर्मियों को चोट लगने या नुकसान या संपत्ति को नुकसान , जिसमें महामारी के संबंध में स्वास्थ्य सेवा कर्मियों का सीधा हित जुड़ा हो सकता है , के लिए जुर्माने का प्रावधान किया गया है।


      विस्तार से यहां पढ़ें - https://pib.gov.in/PressReleseDetail.aspx?PRID=1617409


      प्रधानमंत्री गरीब कल्याण पैकेज : अब तक की प्रगति


      प्रधानमंत्री गरीब कल्याण पैकेज ( पीएमजीकेपी ) के तहत 33 करोड़ से भी अधिक गरीबों को 31,235 करोड़ रुपये की वित्तीय सहायता प्राप्त हुई है ; 20.05 करोड़ महिला जन धन खाताधारकों को 10,025 करोड़ रुपये दिए गए ; 1405 करोड़ रुपये करीब 2.82 करोड़ वृद्धों , विधवाओं और दिव् ‍ यांगजनों को दिए गए ; पीएम - किसान की पहली किस्त : 16,146 करोड़ रुपये कुल 8 करोड़ किसानों को हस्तांतरित किए गए ; ईपीएफ में अंशदान के रूप में 162 करोड़ रुपये 68,775 प्रतिष्ठानों में हस्तांतरित किए गए और इससे 10.6 लाख कर्मचारी लाभान्वित हुए ; 2.17 करोड़ भवन और निर्माण श्रमिकों को 3497 करोड़ रुपये की वित्तीय सहायता मिली ; प्रधानमंत्री गरीब कल्याण अन् ‍ न योजना के तहत 39.27 करोड़ लाभार्थियों को खाद्यान्न का मुफ्त राशन वितरित किया गया ; 1,09,227 मीट्रिक टन दलहन विभिन्न राज्यों / केंद्र शासित प्रदेशों में भेजी गई ; प्रधानमंत्री उज्ज्वला योजना : 2.66 करोड़ मुफ्त उज्ज्वला सिलेंडर वितरित किए गए।


      विस्तार से यहां पढ़ें - https://pib.gov.in/PressReleasePage.aspx?PRID=1617455


      प्रधानमंत्री 24 अप्रैल को देशभर की ग्राम पंचायतों के साथ वार्तालाप करेंगे


      प्रधानमंत्री श्री नरेंद्र मोदी शुक्रवार , 24 अप्रैल , 2020 को देशभर की विभिन्न ग्राम पंचायतों को संबोधित करेंगे। प्रतिवर्ष इस दिन को राष्ट्रीय पंचायती राज दिवस के रूप में मनाया जाता है। देश में लॉकडाउन के कारण सामाजिक दूरी के पालन को ध्यान में रखते हुए , प्रधानमंत्री विभिन्न प्रतिभागियों के साथ वीडियो कॉन्फ्रेंसिंग के माध्यम से वार्तालाप करेंगे।


      विस्तार से यहां पढ़ें - https://pib.gov.in/PressReleseDetail.aspx?PRID=1617382


      प्रधानमंत्री ने आयरलैंड के प्रधानमंत्री से टेलीफोन पर बात की


      प्रधानमंत्री श्री नरेंद्र मोदी ने आज आयरलैंड के महामहिम प्रधानमंत्री डॉ . लियो वाराडकर के साथ टेलीफोन पर बातचीत के दौरान कोविड -19 महामारी की स्थिति और इसके स्वास्थ्य एवं आर्थिक प्रभाव को नियंत्रित करने में दोनों देशों द्वारा उठाए गए कदमों पर विचार - विमर्श किया। प्रधानमंत्री वाराडकर ने आयरलैंड में संक्रमण से लड़ाई में भारतीय मूल के चिकित्सकों और नर्सों द्वारा निभाई गई भूमिका की सराहना की।


      विस्तार से यहां पढ़ें - https://pib.gov.in/PressReleseDetail.aspx?PRID=1617306


      रबी सीजन 2020 के दौरान 20 राज्यों में दलहन , तिलहन की एमएसपी पर खरीद इस समय प्रगति पर


      नेफेड और एफसीआई द्वारा 1,67,570.95 मीट्रिक टन दलहन और 1,11,638.52 मीट्रिक टन तिलहन की खरीद की गई है , जिसका मूल्य 1313 करोड़ रुपये है और इस माध्यम से 1,74,284 किसान लाभान्वित हुए हैं। पूर्वोत्तर क्षेत्र में अंतरराज्यीय आवाजाही के साथ - साथ आवश्यक वस्तुओं , फलों और सब्जियों की आपूर्ति और कीमतों की निगरानी के लिए एक अलग सेल का गठन भी किया गया है।


      विस्तार से यहां पढ़ें - https://pib.gov.in/PressReleseDetail.aspx?PRID=1617295


      रक्षा मंत्री ने कोविड -19 के नमूनों का परीक्षण करने के लिए डीआरडीओ द्वारा विकसित मोबाइल प्रयोगशाला का उद्घाटन किया


      मोबाइल लैब कोविड -19 की डायग्नोसिस और दवा स्क्रीनिंग के लिए वायरस कल्चरिंग , स्वास्थ्य लाभ से संबंधित प्लाज्मा व्युत्पन्न चिकित्सा , टीका के विकास के लिए कोविड -19 रोगियों की व्यापक प्रतिरक्षा प्रोफाइलिंग और भारतीय जनसंख्या के लिए प्रारंभिक नैदानिक ​​ परीक्षण में मददगार साबित होगी। प्रयोगशाला में प्रतिदिन 1000 -2000 नमूनों की जांच की जाती है। इस प्रयोगशाला को आवश्यकता के अनुसार देश में कहीं भी तैनात किया जा सकता है।


      विस्तार से यहां पढ़ें - https://pib.gov.in/PressReleseDetail.aspx?PRID=1617586


      विद्युत मंत्रालय ने राज्यों / केंद्र शासित प्रदेशों को देशव्यापी लॉकडाउन के दौरान नगरपालिका की सीमाओं के बाहर विद्युत परियोजनाओं में निर्माण गतिविधियों की अनुमति देने का सुझाव दिया


      केंद्रीय विद्युत मंत्रालय ने राज्यों / केंद्र शासित प्रदेश के प्रशासनों को सुझाव दिया है कि केंद्रीय गृह मंत्रालय द्वारा 15.04.2020 को जारी दिशानिर्देशों के अनुसार कोविड -19 प्रकोप के लिए राष्ट्रव्यापी लॉकडाउन के दौरान वे नगरपालिका की सीमाओं के बाहर विद्युत परियोजनाओं में निर्माण गतिविधियों की अनुमति दें। कोविड -19 को रोकने के लिए आवश्यक स्वास्थ्य प्रोटोकॉल की समीक्षा करने के बाद इन गतिविधियों की अनुमति दी जा सकती है।


      विस्तार से यहां पढ़ें - https://pib.gov.in/PressReleseDetail.aspx?PRID=1617501


      मानव संसाधन विकास मंत्री ने उच्च प्राथमिक स्तर के लिए वैकल्पिक अकादमिक कैलेंडर जारी किया


      कोविड -19 के कारण घर पर ही रहने के दौरान अपने माता - पिता और शिक्षकों की मदद से विद्यार्थि ‍ यों को अपनी पढ़ाई में सार्थक रूप से व् ‍ यस् ‍ त रखने के लिए मानव संसाधन विकास मंत्रालय के मार्गदर्शन में एनसीईआरटी द्वारा प्राथमिक और उच्च प्राथमिक शिक्षा स् ‍ तर ( कक्षा 6 से 8 तक ) के विद्यार्थि ‍ यों के लिए वैकल्पिक अकादमिक कैलेंडर तैयार किए गए हैं।


      विस्तार से यहां पढ़ें - https://pib.gov.in/PressReleseDetail.aspx?PRID=1617561


      फार्मा सचिव ने देश में दवाओं के उत्पादन में वृद्धि के लिए राज्य के औषधि नियंत्रकों से दवा कंपनियों की मदद के लिए कहा


      कोविड -19 के उपचार प्रबंधन में आवश्यक दवाओं और चिकित्सा उपकरणों की उपलब्धता सुनिश्चित करने के लिए राज्य औषधि नियंत्रकों ( एसडीसी ) से अनुरोध किया गया। उनसे यह भी निवेदन किया गया कि वे दवाओं और चिकित्सा उपकरण बनाने वाली इकाइयों की पूरी क्षमता का उपयोग सुनिश्चित करें ताकि बिना किसी बाधा के पर्याप्त स्टॉक सभी स्तरों पर उपलब्ध कराया जा सके।


      विस्तार से यहां पढ़ें - https://pib.gov.in/PressReleseDetail.aspx?PRID=1617310


      भारतीय रेलवे ने 22 अप्रैल , 2020 को 112 रेकों , 3.13 लाख टन के बराबर खाद्यान्न की लोडिंग का रिकॉर्ड बनाया


      भारतीय रेलवे अपनी माल ढुलाई सेवाओं के माध्यम से खाद्यान्न जैसी आवश्यक वस्तुओं की उपलब्धता सुनिश्चित करने की दिशा में लगातार सभी प्रयास कर रहा है। भारतीय रेलवे ने 01.04.2020 से लेकर 22.04.2020 तक कुल 4.58 मिलियन टन खाद्यान्न की लदाई और ढुलाई की , जबकि पिछले वर्ष इसी अवधि के दौरान 1.82 मिलियन टन की लदाई व ढुलाई की गई थी।


      विस्तार से यहां पढ़ें - https://pib.gov.in/PressReleseDetail.aspx?PRID=1617518


      लाइफलाइन उड़ान के कोरोना योद्धाओं का कोविड -19 के खिलाफ भारत की लड़ाई के समर्थन में असीम ऊर्जा के साथ काम जारी


      एयर इंडिया , अलायंस एयर , आईएएफ और निजी विमान वाहकों द्वारा लाइफलाइन उड़ान के तहत 330 उड़ानों का संचालन किया गया है। इनमें से 200 उड़ानें एयर इंडिया और अलायंस एयर द्वारा संचालित की गई हैं। अब तक ढोया गया कार्गो लगभग 551.79 टन रहा है। लाइफलाइन उड़ान द्वारा अब तक तय की गई हवाई दूरी 3,27,623 किमी है।


      विस्तार से यहां पढ़ें - https://pib.gov.in/PressReleseDetail.aspx?PRID=1617390


      पर्यटन मंत्रालय ने ' सभी के लिए भारत को एक समावेशी यात्रा गंतव्य बनाना ' पर देखो अपना देश श्रृंखला के छठे वेबिनार का आयोजन किया


      इन वेबिनारों का उद्वेश्य अल्प ज्ञात गंतव्यों एवं लोकप्रिय गंतव्यों के कम ज्ञात पहलुओं सहित भारत के विभिन्न पर्यटन गंतव्यों के बारे में जागरूकता फैलाना और उन्हें बढ़ावा देना है। इसके अतिरिक्त , थीम आधारित वेबिनारों का आयोजन सुगम्य पर्यटन जैसे विषयों पर भी किया जा रहा है। श्रृंखला का छठा वेबिनार ‘ सभी के लिए भारत को एक समावेशी यात्रा गंतव्य बनाना ' विषय पर 22 अप्रैल , 2020 को आयोजित किया गया।


      विस्तार से यहां पढ़ें - https://pib.gov.in/PressReleseDetail.aspx?PRID=1617434


      पर्यटन मंत्रालय ने देखो अपना देश वेबिनार श्रृंखला का 7 वां वेबिनार आयोजित किया - ‘ फोटोवॉकिंग ® वाराणसी : एक नयनाभिराम दृश्य , विरासत , संस्कृति और व्यंजन ’


      विस्तार से यहां पढ़ें : https://pib.gov.in/PressReleseDetail.aspx?PRID=1617601


      दूरसंचार विभाग द्वारा मुफ्त इंटरनेट का कोई प्रावधान नहीं


      प्रेस सूचना ब्यूरो की फैक्ट चेक यूनिट ने एक ट्वीट में स्पष्ट किया कि दूरसंचार विभाग 3 मई 2020 तक सभी यूजर्स को फ्री इंटरनेट नहीं दे रहा है। फैलाई जा रही फर्जी सूचना में दावा किया गया है कि सभी को घर से काम करने के लिए विभाग द्वारा फ्री में इंटरनेट दिया जा रहा है और दिए गए लिंक पर क्लिक करके इसका लाभ उठाया जा सकता है।


      विस्तार से यहां पढ़ें - https://pib.gov.in/PressReleseDetail.aspx?PRID=1617401


      आईआईएफपीटी कोविड -19 के मरीजों के लिए पोषण से भरपूर खाद्य पदार्थों को तैयार करने और आपूर्ति के द्वारा कोविड -19 के खिलाफ लड़ाई में दे रहा सहयोग


      भारतीय खाद्य प्रसंस्करण प्रौद्योगिकी संस्थान तंजावुर मेडिकल कॉलेज , तमिलनाडु में चिकित्सा परीक्षण से गुजर रहे कोविड -19 मरीजों और हाल में उपचार से ठीक होने वाले मरीजों के लिए पोषण से भरपूर खाद्य पदार्थ तैयार कर रहा है।


      विस्तार से यहां पढ़ें - https://pib.gov.in/PressReleseDetail.aspx?PRID=1617530


      तमिलनाडु में ककून किसानों के बचाव में आगे आया केवीआईसी


      देश घातक कोरोना वायरस से जूझ रहा है, ऐसे समय में सूक्ष् ‍ म लघु और मध् ‍ यम उद्यम मंत्रालय के तहत स्वायत्त निकाय खादी एवं ग्रामोद्योग आयोग ( केवीआईसी ) ने तमिलनाडु में अपनी खादी संस्थाओं ( केआई ) के सहयोग से ककून किसानों से ककून खरीद कर एक बार फिर अपनी जिम्मेदारी का निर्वहन किया है।


      विस्तार से यहां पढ़ें - https://pib.gov.in/PressReleseDetail.aspx?PRID=1617619


      कोविड -19 से लड़ाई में फरीदाबाद जिला प्रशासन ने कई कदम उठाए ; निगरानी और जागरूकता फैलाने में तकनीक का उपयोग


      विस्तार से यहां पढ़ें : https://pib.gov.in/PressReleseDetail.aspx?PRID=1617282


      वैज्ञानिक लहसुन के तेल का इस्तेमाल कर कोविड रोधी दवा बनाने में जुटे


      मोहाली में बायोटेक्नोलॉजी सेंटर ऑफ इनोवेटिव एंड एप्लाइड बायोप्रोसेसिंग ( डीबीटी - सीआईएबी ) विभाग ने ऐसी अनेक अनुसंधान परियोजनाएं बनाई हैं जिनका उद्देश्य ऐसे उत् ‍ पाद तैयार करना है जिनका इस् ‍ तेमाल घातक कोविड -19 संक्रमण की रोकथाम , निदान या इलाज के लिए किया जा सकता है जो वर्तमान में पूरी दुनिया में बड़े पैमाने पर फैला हुआ है।


      विस्तार से यहां पढ़ें - https://pib.gov.in/PressReleseDetail.aspx?PRID=1617512


      सीएसआईआर ने कोविड -19 को फैलने से रोकने और कोविड -19 के मरीजों के स्वस्थ ‍ होने की रफ्तार में तेजी लाने के लिए शरीर की स्वाभाविक प्रतिरक्षा बढ़ाने हेतु एक स्वीकृत इम्यूनोमॉड्युलेटर , सेप्सी वेक ® विकसित करने / अलग उद्देश्य के लिए उपयोग करने का फैसला किया


      विस्तार से यहां पढ़ें - https://pib.gov.in/PressReleseDetail.aspx?PRID=1617525


      पीआईबी फील्ड कार्यालयों से मिली जानकारी


      ------------------------


      · केरल : अमेरिका , यूके और गल्फ में कोविड 19 से केरल के तीन लोगों की मौत हुई है। विदेश में अबतक केरल से ताल्लुक रखने वाले 40 लोगों की जान जा चुकी है। कोल्लम के कुलथुपुझा गांव में कम्युनिटी ट्रांसमिशन का कोई खतरा नहीं है क्योंकि संपर्क में आने वाले सभी 36 लोगों को सख्ती से क्वारंटीन किया गया है। कल 11 नए केस सामने आए। कुल मामले : 437 , सक्रिय मामले : 127 ।


      · तमिलनाडु : पुदुचेरी में पिछले 10 दिनों में कोविड 19 का कोई नया मामला सामने नहीं आया। धर्मपुरी में पहला पॉजिटिव केस आया। चेन्नई से 30 विशेष उड़ानों से सैकड़ों विदेशी नागरिक अपने घर वापस गए। चेन्नई कॉरपोरेशन की टेली - काउंसलिंग सेवा में रोजाना करीब 300 कॉलें आ रही हैं। कल 33 नए केस आए। कुल मामले : 1629 , मौतें : 18 , छुट्टी : 662 ।


      · कर्नाटक : कोविड -19 के मद्देनजर राज्य ने डॉक्टरों का वेतन बढ़ाने का फैसला किया। स्वास्थ्य कर्मियों की सुरक्षा के लिए राज्य की ओर से अध्यादेश लाया गया। लॉकडाउन प्रतिबंधों में ढील दी गई : आवश्यक कर्मचारियों के साथ क्लीनिक , आईटी कंपनियां काम करेंगी। आज 16 नए मामलों की पुष्टि। बेंगलुरु -9 , मांड्या -2 , विजयपुरा -2 , कुल मामले - 443 , ठीक हुए -141 , मौतें - 17 ।


      · आंध्र प्रदेश : राज्यपाल ने मुसलमानों से रमजान के पवित्र महीने में घर में रहने और घर पर ही नमाज अदा करने की अपील की। बढ़े परीक्षण के साथ पिछले 24 घंटों में 80 नए केस सामने आए हैं। कुल पॉजिटिव मामले - 893 , सक्रिय केस - 725 , ठीक हुए - 141 , मौतें - 27 । पॉजिटिव केस बढ़ने वाले जिले - कुरनूल (234) , गुंटूर (195) , कृष्णा (88) , चित्तूर (73) , नेल्लोर (67) , कडप्पा (51) , प्रकाशम (50) ।


      · तेलंगाना : सभी जिलों में नए मामलों की संख्या में भारी कमी आई है , केवल हैदराबाद की ओल्ड सिटी में रुझान बढ़ता दिख रहा है। 5 लाख से अधिक सफेद राशन कार्ड धारकों को अभी 1500 रुपये की वित्तीय मदद मिलना बाकी है। 5.26 लाख कार्ड धारकों के बैंक खातों के साथ कुछ समस्या है , राज्य सरकार डाक विभाग के माध्यम से उनतक पहुंचने की कोशिश में है। कुल मामले - 943 , सक्रिय मामले - 725 ।


      · अरुणाचल प्रदेश : राज्य सरकार ने घोषणा की है कि अनुमति मिलने के बाद राज्य में लौटने वाले लोगों के लिए क्वारंटीन सुविधाएं तैयार की जा रही हैं।


      · असम : उच्चतर माध्यमिक शिक्षा परिषद ने घोषणा की है कि एचएस प्रथम वर्ष 2019-2020 शैक्षणिक वर्ष के छात्रों को एचएस द्वितीय वर्ष 2020-2021 के शैक्षणिक सत्र में प्रमोट कर दिया जाएगा।


      · मणिपुर : कोविड -19 के मद्देनजर मणिपुर में भारत - म्यांमार सीमा पर बाड़ का काम तेज है और सतर्कता बढ़ा दी गई है।


      · मिजोरम : पुलिस वाइव्स एसोसिएशन ने कोविड -19 के लिए मुख्यमंत्री राहत कोष के लिए 5 करोड़ रुपये और आइजोल में ड्यूटी पर तैनात कर्मियों के लिए 600 मास्क भी दान किए।


      · नगालैंड : राज्य के गृह आयुक्त ने कहा है कि राज्य के सभी जिलों में खाद्यान्न , ईंधन और दवाइयों की पर्याप्त उपलब्धता है।


      · नगालैंड : कोहिमा में बायो सेफ्टी लैब 3 ( बीएसएल -3) की स्थापना की जा रही है।


      · सिक्किम : राज्य सरकार राज्य में रहने वाले प्रत्येक नागरिक और आने वाले सभी लोगों के लिए भी आवश्यक रूप से आरोग्यसेतु मोबाइल ऐप डाउनलोड कराने के लिए एक अभियान चला रही है।


      · त्रिपुरा : सीएम बिप्लब कुमार देब ने ओले से प्रभावित लोगों के लिए बने राहत शिविरों का दौरा किया और उन्हें जल्द से जल्द हरसंभव मदद के लिए आश्वस्त किया।


      · चंडीगढ़ : मेडिकल कॉलेजों के इंटर्नों को मिलने वाला स्टाइपेंड (मानदेय) 300 रुपये से बढ़ाकर 600 रुपये प्रतिदिन करने का फैसला किया गया। इस प्रकार से कोविड -19 के खिलाफ लड़ाई में प्रमुख भूमिका निभाने वाले इन छात्रों को 1 अप्रैल 2020 से 18 हजार रुपये प्रति महीने मिलेंगे। पीएमजीकेएवाई के तहत 24 हजार परिवारों में गेहूं और दालों का वितरण पहले ही किया जा चुका है। शहर के विभिन्न हिस्सों में निराश्रित और जरूरतमंद लोगों के बीच 1,43,694 पके हुए भोजन के पैकेट बांटे गए हैं। यूटी में 1.77 लाख आरोग्यसेतु एप्लीकेशन डाउनलोड किए गए हैं।


      · पंजाब : पंजाब ने 50 विशेष ट्रेनों के माध्यम से 1.25 लाख मीट्रिक टन चावल और गेहूं दूसरे राज्यों में भेजा। सरकारी एजेंसियों और निजी व्यापारियों ने खरीद के सातवें दिन पंजाब में 4,36,406 मीट्रिक टन गेहूं की खरीद की है। 1,797 मीट्रिक टन खरीद निजी व्यापारियों ( आढ़तिया ) द्वारा की गई है। पंजाब द्वारा शुरू किए कड़े लॉकडाउन फैसलों को रेखांकित करते हुए इंडियन मेडिकल एसोसिएशन ( आईएमए ) ने राज्य के स्वास्थ्य विभाग की त्वरित पहचान , परीक्षण और नियंत्रण रणनीति के साथ कोविड -19 के खतरे से निपटने के लिए सराहना की है।


      · हरियाणा : हरियाणा में कृषि उपकरणों से संबंधित कार्यशालाएं खुली हैं क्योंकि सुचारू रूप से फसल की कटाई के लिए सरकार ने लॉकडाउन के नियमों में राहत दी है। हरियाणा के मुख्यमंत्री श्री मनोहर लाल खट्टर ने सामाजिक दूरी के नियमों को बनाए रखते हुए और सेवाओं का लाभ उठाने के लिए बैंक के ग्राहकों के लिए एक वेबसाइट लॉन्च की है।


      · हिमाचल प्रदेश : सीएम ने उपायुक्तों से आग्रह किया है कि वे फसल की कटाई के दौरान सामाजिक दूरी बनाए रखने को लेकर किसानों में जागरूकता पैदा करें। उन्होंने अधिकारियों को कोरोना महामारी से निपटने को प्राथमिकता देने और जनता की सुविधा को सुनिश्चित करने के निर्देश दिए हैं।


      · महाराष्ट्र : महाराष्ट्र में कोरोनावायरस के 431 पॉजिटिव मामलों के साथ , राज्य में कोविड -19 के कुल पुष्ट मामलों की संख्या बढ़कर आज 5,652 हो गई। आज तक संक्रमित कुल लोगों में 789 ठीक हो चुके हैं और 269 लोगों की मौत हो चुकी है। महाराष्ट्र के स्वास्थ्य मंत्री राजेश टोपे ने कहा है कि महाराष्ट्र में कोरोना वायरस के हॉटस्पॉट 14 से घटकर 5 रह गए हैं और राज्य में मामलों के दोगुने होने की दर इस महीने की शुरुआत में 3.1 दिन से सुधर कर 7.01 दिन हो गई है।


      · गुजरात : कोरोनावायरस के 135 नए केस के साथ ही गुजरात में सामने आए कुल मामलों की संख्या 2,407 हो गई है। देश में कोविड -19 रोगियों के ठीक होने की दर 19 प्रतिशत की तुलना में गुजरात में सबसे कम रिकवरी दर 6.3 प्रतिशत है। महाराष्ट्र के साथ - साथ गुजरात में भी मृत्यु दर अधिक है।


      · राजस्थान : राजस्थान में आज 47 नए मामलों के सामने आने के बाद कोविड -19 के कुल मामलों की संख्या 1,935 पहुंच गई है। सभी नए मामलों में से जोधपुर से 20 केस , जयपुर से 12 और नागौर से 10 केस शामिल हैं।


      एएम / एएस

    
    
    (Release ID: 1617715) Visitor Counter : 110
    
    
      Read this release in: English , Urdu , Marathi , Assamese , Bengali , Manipuri , Punjabi , Gujarati , Tamil , Telugu , Kannada , Malayalam