      मंत्रिमण्‍डल सचिवालय

      कैबिनेट सचिव की वीडियो कॉन्फ्रेंसिंग के माध्यम से सभी राज्यों के मुख्य सचिवों/डीजीपी के साथ बैठक
      Posted On: 01 APR 2020 3:14PM by PIB Delhi


    कैबिनेट सचिव ने आज वीडियो कॉन्फ्रेंसिंग के माध्यम से सभी राज्यों के मुख्य सचिवों और पुलिस महानिदेशकों के साथ बैठक की।

      * बैठक में राज्यों को तब्लीग जमात में शामिल हुए लोगों के गहन संपर्क का पता लगाने के बारे में सजग किया गया , क्योंकि जमात के लोगों के देश के अन्य हिस्सों में लोगों के साथ संपर्क में आने की आशंका से कोविड -19 के संक्रमण को रोकने के प्रयास खतरे में पड़ गए हैं। राज्यों से कहा गया है कि वह जमात के लोगों के संपर्क का पता लगाने का काम युद्धस्तर पर करें।
      * यह पता चला है कि तब्लीग जमात में भाग लेने वाले विदेशियों ने वीजा शर्तों का उल्लंघन किया था। राज्यों से ऐसे विदेशियों के साथ ही जमात के आयोजकों के खिलाफ भी वीजा की शर्तों के उल्लंघन के लिए कार्रवाई शुरू करने को कहा गया है।
      * राज्यों से अगले सप्ताह के भीतर प्रधानमंत्री गरीब कल्याण योजना लागू करने के लिए कहा गया। इसमें लाभार्थियों के लिए बड़े पैमाने पर नकदी हस्तांतरण का काम किया जाएगा। कोविड संक्रमण के मौजूदा हालात में आपसी दूरी बनाए रखना सुनिश्चित करने के लिए इसे अलग- अलग समय में लागू करने की हिदायत दी गई है।
      * बैठक में इस बात का संज्ञान लिया गया कि लॉकडाउन को पूरे देश में प्रभावी ढंग से लागू किया जा रहा है। राज्यों से कहा ​गया कि वे लोगों को सामुदायिक स्तर पर दूरी बनाए रखने के लिए तैयार करने के साथ ही बिना किसी बाधा के वस्तुओं की अंतर-राज्य आवाजाही सुनिश्चित करें।
      * राज्य सरकारों से आवश्यक वस्तुओं का विनिर्माण और उनकी आपूर्ति श्रृंखला सुनिश्चित करने को भी कहा गया है।

    ***


    एएम / एमएस

    
    
    (Release ID: 1609920) Visitor Counter : 152
    
    
      Read this release in: English , Marathi , Bengali , Assamese , Manipuri , Punjabi , Gujarati , Odia , Tamil , Telugu , Kannada , Malayalam
    
    
    

*