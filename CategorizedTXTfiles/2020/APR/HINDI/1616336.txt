      पंचायती राज मंत्रालय

      देश भर में जिला प्रशासन और ग्राम पंचायतें विभिन्न गतिविधियों के माध्यम से कोविड-19 महामारी की रोकथाम के लिए काम कर रही हैं
      
      इन गतिविधियों में सलाहकार समितियों का गठन ; दीवारों पर चित्रकारी के माध्यम से बीमारी के बारे में जागरूकता पैदा करना; स्थानीय स्तर पर मास्क की सिलाई और वितरण; जरूरतमंदों को पके हुए भोजन और राशन का निशुल्क वितरण तथा सार्वजनिक स्थलों को संक्रमण मुक्त करने जैसे काम शामिल है

      Posted On: 20 APR 2020 12:57PM by PIB Delhi

      देश भर में जिला प्रशासन और ग्राम पंचायतें विभिन्न गतिविधियों के माध्यम से कोविड -19 महामारी की रोकथाम के लिए काम कर रही हैं इनकी ओर से कुछ ऐसी नई पहल की गई है जिनका सर्वोत्तम प्रथाओं के रूप में अनुसरण किया जा सकता है –


      मध्य प्रदेश : आजीविका मिशन , के तहत राजगढ़ जिला प्रशासन ग्राम पंचायतों में मास्क बांटने के लिए इसकी सिलाई के काम से जुड़ा है। भोपाल जिले के हुजूर तहसील में स्थित अचारपुरा ग्राम पंचायत के सरपंच ने ग्रामीणों को मुफ्त मास्क वितरित किए हैं। नरसिंहपुर जिले के चिचोली ब्लॉक के खमरिया पंचायत में लोगों को कोरोना के प्रति जागरु बनाने के लिए दीवारों पर चित्रकारी की गई है।


      तमिलनाडु : पंचायत अधिकारियों की देखरेख में , तिरुपुर जिले के मंगलपुर पंचायत को संक्रमणमुक्त करने का काम किया जा रहा है।


      नागालैंड :


      राज्य सरकार के मुख्य सचिव और भारतीय प्रशासनिक सेवा के अधिकारी श्री टेम्जेन टॉय ने 17 मार्च 2020 को कोविड पर एक विशेष सलाहकार समूह का गठन किया है , जो सरकार को राज्य में कोविड महामारी से निपटने की तैयारियों के बारे में सुझाव देगी ।


      राज्य में दीमापुर में कुहुबोटो ब्लॉक के तहत आने वाले शोज़ुखु गांव के बेघर लोगों को पका हुआ भोजन तथा चौमूकेदिमा ब्लॉक के सिग्नल अंगामी गाँव में दैनिक मजदूरी करने वाले परिवारों को 10 किलोग्राम चावल स्वसहायता समूहों द्वारा निशुल्क दिया जा रहा है।


      ****


      एएम / एमएस


    

    
    (Release ID: 1616336) Visitor Counter : 133
    
    
      Read this release in: English , Urdu , Marathi , Bengali , Assamese , Manipuri , Punjabi , Gujarati , Tamil , Telugu , Kannada