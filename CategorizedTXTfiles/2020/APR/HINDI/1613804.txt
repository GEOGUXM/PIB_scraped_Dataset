      नागरिक उड्डयन मंत्रालय

      लाइफलाइन ऑपरेशन उड़ान के तहत मेडिकल मालवाहन उड़ानों के जरिये राष्ट्र के लिए एक दिन में 108 टन जरूरी सामानों की आपूर्ति
      Posted On: 12 APR 2020 7:10PM by PIB Delhi


      कोविड-19 के खिलाफ भारत की लड़ाई में सहयोग के लिए नागरिक उड्डयन मंत्रालय द्वारा देश के दूर दराज के इलाकों में 214 ज्यादा लाइफलाइन उड़ानों के जरिये मेडिकल मालवाहक विमानों से जरूरी सामानों की आपूर्ति की गई है। इनमें 128 उड़ानें एयर इंडिया और एलाइंस एयर की थीं। आज की तारीख तक मालवाहक विमानों द्वारा करीब 373.23 टन जरूरी सामानों की आपूर्ति की जा चुकी है। नागरिक उड्डयन मंत्रालय की संयुक्त सचिव श्रीमती उषा पाधी ने बताया कि अब तक लाइफलाइन उड़ानों के जरिये 1 , 99 , 784 किमी से अधिक की हवाई दूरी तय की गई है। 11 अप्रैल 2020 को 108 टन सामान की मालवाहक विमानों से ढुलाई की गई। नागरिक उड्डयन मंत्रालय और उड्डयन उद्योग ने भारत और विदेशों में मेडिकल एयर-कार्गो को सबसे कुशल और किफायती तरीके से कोविड-19 खिलाफ भारत के युद्ध में अपने सहयोग को सुनिश्चित किया है।


      इस दौरान उत्तर पूर्व क्षेत्र , द्वीप क्षेत्रों और पहाड़ी राज्यों पर विशेष ध्यान केंद्रित किया गया है। एयर इंडिया और भारतीय वायु सेना ने मुख्य रूप से जम्मू एवं कश्मीर , लद्दाख , पूर्वोत्तर और अन्य द्वीप क्षेत्रों के लिए सहयोग किया। हल्के वजन वाले सामान मसलन मास्क , दस्ताने और अन्य उपभोग्य सामग्री विमान पर अपेक्षाकृत अधिक जगह घेरते हैं। यात्रियों के बैठने की जगह और ओवरहेड केबिनों में उचित सावधानी बरतने के लिए कार्गो को स्टोर करने की विशेष अनुमति ली गई है।


      लाइफलाइन उड़ानों से संबंधित सार्वजनिक सूचना रोजाना पार्टल https://esahaj.gov.inlifeline_udan/public_info पर अपडेट की जाती है। विभिन्न हितधारकों के बीच सहज समन्वय स्थापित करने के लिए राष्ट्रीय सूचना केंद्र (एनआईसी) और नागरिक उड्डयन मंत्रालय द्वारा तीन दिनों के रिकॉर्ड समय में इस पोर्टल को विकसित किया गया था।


      घरेलू कार्गो ऑपरेटर स्पाइस जेट , ब्लू डार्ट और इंडिगो वाणिज्यिक आधार पर मालवाहक उड़ानें संचालित कर रहे हैं। स्पाइसजेट ने 286 मालवाहक विमानों की उड़ान भरी है जिसने 4,01,290 की दूरी तय करके 2334.51 टन सामानों की ढुलाई की है। इनमें से 87 अंतरराष्ट्रीय कार्गो उड़ानें थीं। ब्लू डार्ट ने 94 घरेलू कार्गो उड़ानों का संचालन किया , जिसने 92 , 075 किलोमीटर की दूरी तय करके 1479 टन माल की ढुलाई की है। इंडिगो ने 25 कार्गो उड़ानों के जरिये 21 , 906 किमी की दूरी तय करते हुए लगभग 21.77 टन सामान की ढुलाई की है। इसमें सरकार के लिए मुफ्त में दी जाने वाली चिकित्सा आपूर्ति भी शामिल है।


      स्पाइसजेट के मालवाहक विमान

                                              
तारीख       उड़ानों की संख्या  टन     किलोमीटर
                                              
                                              
                                              
11-04-2020  9                  40.36  7271    
                                              
                                              

      स्पाइसजेट के अंतरराष्ट्रीय मालवाहक उड़ानें

                                               
तारीख       उड़ानों की संख्या  टन      किलोमीटर
                                               
                                               
                                               
11-04-2020  11                 103.35  21,100  
                                               
                                               

      ब्लू डार्ट मालवाहक विमान

                                                
तारीख       उड़ानों की संख्या  टन       किलोमीटर
                                                
                                                
                                                
11-04-2020  8                  145.000  7856.00 
                                                
                                                

      इंडिगो मालवाहक विमान

                                              
तारीख       उड़ानों की संख्या  टन     किलोमीटर
                                              
                                              
                                              
11-04-2020  6                  15.66  4829    
                                              
                                              

      ( नोट- इंडिगो की उड़ानों में सरकार के लिए माल ढुलाई भी शामिल है जिसमें मेडिकल आपूर्ति निशुल्क की गई। )


      अंतरराष्ट्रीय क्षेत्र


      फार्मास्यूटिकल्स , चिकित्सा उपकरण और कोविड- 19 राहत सामग्री के परिवहन के लिए 4 अप्रैल 2020 से एक एयर-ब्रिज की स्थापना की गई थी। मेडिकल मालवाहक विमानों की उड़ानों की तारीखवार विवरण निम्नलिखित है।

                                                 
क्रम संख्या  तारीख      कहां से   मात्रा (टन में)
                                                 
                                                 
                                                 
1 .          04.4.2020  शंघाई     21             
                                                 
                                                 
                                                 
2 .          07.4.2020  हांगकांग  6              
                                                 
                                                 
                                                 
3 .          09.4.2020  शंघाई     22             
                                                 
                                                 
                                                 
4 .          10.4.2020  शंघाई     18             
                                                 
                                                 
                                                 
5 .          11.4.2020  शंघाई     18             
                                                 
                                                 
                                                 
                        कुल       85.            
                                                 
                                                 

      
      दक्षिण एशिया में एयर इंडिया ने 7 अप्रैल 2020 को लगभग 9 टन और 8 अप्रैल 2020 को 4 टन की आपूर्ति कोलंबो के लिए की थी। एयर इंडिया आवश्यकता के अनुसार महत्वपूर्ण चिकित्सा आपूर्ति के हस्तांतरण के लिए अन्य देशों को समर्पित अनुसूचित मालवाहक विमानों के उड़ानों का संचालन करेगी।


      कई विनियामक पहलों की घोषणा की गई है , जिनमें अन्य बातों के अलावा ( i) सुरक्षा आवश्यकताओं के लिए सामान की ढुलाई के लिए विमान के यात्री केबिन का उपयोग करने की अनुमति शामिल है ; (ii) हवाई अड्डों पर आयात सामानों पर 50% तक की क्षतिपूर्ति की छूट ; और ( iii) खतरनाक वस्तुओं के प्रमाण पत्र की वैधता का विस्तार (जैसे दवाओं के लिए उपयोग किए जाने वाले रसायन) शामिल है।


      ****


      एएम / वीएस


    

    
    (Release ID: 1613804) Visitor Counter : 66
    
    
      Read this release in: English , Urdu , Marathi , Bengali , Manipuri , Assamese , Punjabi , Gujarati , Tamil , Telugu , Kannada