      शिक्षा मंत्रालय

      केंद्रीय मानव संसाधन विकास मंत्री श्री रमेश पोखरियाल ‘निशंक’ ने विश्व पुस्तक दिवस पर सोशल मीडिया पर #MyBookMyFriend अभियान की शुरुआत की
      
      श्री रमेश पोखरियाल ने कई केंद्रीय मंत्रियों को सोशल मीडिया पर टैग कर #MyBookMyFriend से जुड़ने की अपील की

      Posted On: 23 APR 2020 7:20PM by PIB Delhi

    केंद्रीय मानव संसाधन विकास मंत्री श्री रमेश पोखरियाल ‘निशंक’ ने आज विश्व पुस्तक दिवस के मौक़े पर सभी को हार्दिक शुभकामनाएं दीं और इस अवसर पर सोशल मीडिया पर #MyBookMyFriend अभियान की शुरुआत की । श्री पोखरियाल ने इस अवसर पर एक विडियो संदेश जारी कर कहा कि जब आप एक पुस्तक खोलते हैं तो आप एक नई दुनिया खोलते हैं। उन्होंने कहा कि किताबें व्यक्ति की सबसे अच्छी दोस्त होती हैं। पुस्तकें सभी को प्रेरित करती हैं और सोचने का नया नज़रिया प्रदान करती हैं। श्री निशंक ने कहा कि पुस्तकें ज़िंदगी के मुश्किल वक़्त में मार्गदर्शन करने का काम करती हैं।


    साथियों, विश्व पुस्तक दिवस की आपको हार्दिक शुभकामनाएं।
    कहा गया है कि "जब आप एक पुस्तक खोलते हैं तो आप एक नई दुनिया खोलते हैं।
    मेरा आग्रह है कि आप सभी एक पुस्तक पढ़कर उसके बारे में #MyBookMyFriend के साथ मुझे बताएं की आप इस समय कौन सी पुस्तक पढ़ रहें हैं |#WorldBookDay pic.twitter.com/ex3uhDH9kl

    — Dr Ramesh Pokhriyal Nishank (@DrRPNishank) April 23, 2020

    केंद्रीय मंत्री ने कहा कि इस बार विश्व पुस्तक दिवस लॉक डाउन के साथ मनाया जा रहा है उन्होंने सभी विद्यार्थियों से अपील की कि लॉक डाउन के समय में वो कोर्स की किताबों के अलावा अपनी रुचि की कोई ना कोई किताब ज़रूर पढ़ें, इससे उनको काफ़ी कुछ नया सीखने और जानने का मौक़ा मिलेगा। उन्होंने सभी विद्यार्थियों से आग्रह किया कि आप सभी एक पुस्तक पढ़कर सोशल मीडिया के माध्यम से #MyBookMyFriend के जरिये मुझे उसके बारे में बताएं कि इस समय वो कौन सी पुस्तक पढ़ रहें हैं |


    श्री निशंक ने #MyBookMyFriend मुहिम से विद्यार्थियों के साथ ही सभी लोगों से जुड़ने की अपील की है।इसके साथ ही श्री पोखरियल ने सोशल मीडिया पर विभिन्न केंद्रीय मंत्रियों को टैग करके उनसे #MyBookMyFriend अभियान से जुड़ने की अपील की है ।


    इसके साथ ही केंद्रीय मंत्री ने भारत के विविध क्षेत्रों की प्रमुख हस्तियों को भी इस मुहिम से जुड़ने की अपील की है ताकि इससे सभी देशवासियों को प्रेरणा मिल सके। श्री निशंक ने बताया कि #MyBookMyFriend अभियान अगले 7 दिनों तक चलेगा उन्होंने इस दौरान इस अभियान में सभी लोगों से अधिक से अधिक जुड़ने की अपील की ।


    *****


    नाभ/अकुजै/आक/ओम

    
    
    (Release ID: 1617570) Visitor Counter : 189
    
    
      Read this release in: Punjabi , English , Urdu , Manipuri , Bengali , Gujarati , Telugu