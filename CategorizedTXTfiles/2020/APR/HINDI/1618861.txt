      सूचना और प्रसारण मंत्रालय

      केंद्र सरकार के कर्मचारियों के भत्‍तों में कोई कटौती नहीं,पीआईबी फैक्ट चेक ने फेक न्‍यूज का पर्दाफाश किया
      Posted On: 27 APR 2020 9:22PM by PIB Delhi


      पत्र सूचना कार्यालय की फैक्ट चेक यूनिट ने आज एक ट्वीट में स्पष्ट किया कि केंद्र सरकार अपने कर्मचारियों के भत्‍तों में किसी भी तरह की कटौती नहीं करने जा रही है। यह ट्वीट एक मीडिया रिपोर्ट का फैक्‍ट चैक था , जिसमें ऐसी अटकल लगाई गई थी कि कोरोना वायरस संकट के कारण सरकार ऐसा कदम उठाने की योजना बना रही है।


      दावा : हिन्दुस्तान अखबार ने रिपोर्ट किया है कि #Covid_19 के मद्देनज़र केंद्र सरकार के कर्मचारियों को एलटीसी/लीव एनकैशमेंट/ ओटीए/ मेडिकल जैसी सुविधाओं में कटौती का सामना करना पड़ेगा#PIBFactCheck:सरकार द्वारा ऐसा कोई प्रस्ताव नहीं है। मीडिया रिपोर्ट गलत और निराधार है। (1/2) pic.twitter.com/cEhM59Javq

      — PIB Fact Check (@PIBFactCheck) April 27, 2020

      एक अन्य पोस्‍ट में पीआईबी फैक्ट चेक ने फेसबुक पर फैलाई गई एक अफवाह का पर्दाफाश किया जिसमें किफायती विकल्‍प मौजूद होने के बावजूद आईसीएमआर पर कथित तौर पर अधिक कीमत वाली कोविड-19 टेस्टिंग किट्स खरीदने आरोप लगाया गया था। इसलिए आईसीएमआर ने स्‍पष्‍ट किया है कि किट्स के लिए उसके पास फिक्‍स्‍ड रेट ब्रेकिट्स हैं और यदि कोई कम्‍पनी उनसे कम दाम पर किट्स उपलब्‍ध करा सकती है , तो वह उसके लिए तैयार है। g


      दावा: फेसबुक पोस्ट का दावा है #Coronavirus परीक्षण किट आईसीएमआर द्वारा बढ़े हुए मूल्य पर खरीदे गए#PIBFactcheck: परीक्षण किट के लिए (RT-PCR) 740-1150 रू और रैपिड टेस्ट किट (528-795 रू) का मूल्य निर्धारित किया है।

      आईसीएमआर ने इससे सस्ती किट वाली किसी भी कंपनी को आमंत्रित किया है। pic.twitter.com/RyPnly1bM0

      — PIB Fact Check (@PIBFactCheck) April 27, 2020

      पृष्ठभूमि


      सोशल मीडिया पर झूठी / फेक खबरों के प्रसार और सुप्रीम कोर्ट के आदेश का पालन करने के लिए , पीआईबी ने सोशल मीडिया पर वायरल हो रही अफवाहों का पर्दाफाश करने के लिए एक समर्पित इकाई की स्थापना की है। ‘PIBFactCheck’ ट्विटर पर एक सत्यापित हैंडल है जो सोशल मीडिया प्लेटफार्मों पर ट्रेंडिंग हो रहे संदेशों की निरंतर निगरानी करता है और फेक समाचार का पर्दाफाश करने के लिए सामग्री / संदेशों की व्यापक समीक्षा करता है। इसके अलावा , ट्विटर पर PIBIndia हैंडल और विभिन्न पीआईबी क्षेत्रीय यूनिट हैंडल , ट्विटर समुदाय के लाभ के लिए हैशटैग #PIBFactCheck का उपयोग करके ट्विटर पर किसी भी खबर/पोस्ट का आधिकारिक और प्रामाणिक संस्करण अपलोड कर रहे हैं।


      कोई भी व्यक्ति पाठ (टेक्स्ट) , ऑडियो और वीडियो सहित किसी भी सोशल मीडिया संदेश को , प्रामाणिकता के सत्यापन के लिए PIBFactCheck पर प्रस्तुत कर सकता है। इन्हें पोर्टल https://factcheck.pib.gov.in/


      पर या व्हाट्सएप नंबर + 918799711259 पर या ईमेल: pibfactcheck@gmail.com पर ऑनलाइन जमा किया जा सकता है। विवरण पीआईबी की वेबसाइट: https://pib.gov.in . पर भी उपलब्ध हैं।


      ***


      एएम/आरके /डीए
    

    
    (Release ID: 1618861) Visitor Counter : 151
    
    
      Read this release in: English , Urdu , Marathi , Bengali , Assamese , Punjabi , Gujarati , Odia , Tamil , Telugu