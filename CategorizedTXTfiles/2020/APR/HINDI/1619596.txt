      प्रधानमंत्री कार्यालय

      प्रधानमंत्री श्री नरेन्‍द्र मोदी और म्यांमार की स्‍टेट काउंसलर दाव आंग सान सू की के बीच टेलीफोन पर हुई बातचीत
      
      प्रधानमंत्री ने भारत में मौजूद म्यांमार के नागरिकों को भारत सरकार द्वारा हरसंभव सहायता देने का आश्वासन दिया
      
      Posted On: 30 APR 2020 3:50PM by PIB Delhi


    प्रधानमंत्री श्री नरेन्‍द्र मोदी ने 30 अप्रैल , 2020 को म्यांमार गणराज्य की स्‍टेट काउंसलर दाव आंग सान सू की के साथ टेलीफोन पर बातचीत की।


    दोनों राजनेताओं ने घरेलू एवं क्षेत्रीय संदर्भों में उभरते कोविड-19 परिदृश्य पर चर्चा की और इस महामारी के फैलाव को नियंत्रित करने के लिए उठाए जा रहे कदमों पर एक-दूसरे को अपडेट किया।


    भारत की ‘ पड़ोसी पहले ’ नीति के एक महत्वपूर्ण स्तंभ के रूप में म्यांमार के महत्व को रेखांकित करते हुए प्रधानमंत्री श्री मोदी ने कोविड-19 के स्वास्थ्य और आर्थिक प्रभाव को कम करने हेतु म्यांमार को हरसंभव सहायता प्रदान करने के लिए भारत की तत्परता से अवगत कराया।


    प्रधानमंत्री श्री मोदी ने भारत में मौजूद म्यांमार के नागरिकों को भारत सरकार द्वारा हरसंभव सहायता देने का आश्वासन दिया , और इसके साथ ही उन्‍होंने म्यांमार के अधिकारियों द्वारा म्यांमार में भारतीय नागरिकों को दिए जा रहे सहयोग के लिए स्टेट काउंसलर का धन्यवाद किया।


    दोनों राजनेताओं ने कोविड-19 से उत्‍पन्‍न वर्तमान एवं भविष्य की चुनौतियों से निपटने के लिए पारस्‍परिक संपर्क बनाए रखने और साथ मिलकर काम करने पर सहमति व्यक्त की।


    ***


    एएम/आरआरएस- 653 4


    

    
    (Release ID: 1619596) Visitor Counter : 115
    
    
      Read this release in: English , Urdu , Marathi , Manipuri , Bengali , Assamese , Punjabi , Gujarati , Odia , Tamil , Telugu , Kannada , Malayalam