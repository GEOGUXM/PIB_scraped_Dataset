      रेल मंत्रालय

      रेलवे भारत को कोविड-19 से सुरक्षित करने में सबसे आगे
      
      महामारी को कम करने के लिए भारतीय रेल ने लगभग 6 लाख रियूजेबल फेसमास्क एवं 40000 लीटर से अधिक हैंड सैनिटाइजरों का उत्पादन किया है
      
      रेलवे के सभी जोन, उत्पादन इकाइयां और पीएसयू इसमें शामिल, डब्ल्यूआर, एनसीआर, एनडब्ल्यूआर, सीआर, ईसीआर और डब्ल्यूसीआर जैसे कुछ जोन इस संबंध में आगे रहे
      
      फेसमास्क और हैंड सैनिटाइजरों को ड्यूटी पर आने वाले सभी कर्मचारियों को उपलब्ध कराया जा रहा है, उन्हें संविदा श्रमिक भी उपलब्ध कराए जा रहे हैं

      Posted On: 09 APR 2020 1:33PM by PIB Delhi

    कोविड- 19 के प्रसार को रोकने के लिए किये जा रहे उपायों की निरंतरता में , भारतीय रेल भारत सरकार की स्वास्थ्य पहलों को सहायता देने के सभी प्रयास कर रही है। इस दिशा में भारतीय रेल अपने सभी जोनल रेलवे , उत्पादन इकाइयों और पीएसयू में ही रियूजेबल फेसमास्क एवं हैंड सैनिटाइजरों का उत्पादन कर रही है।


    भारतीय रेल ने 7 अप्रैल 2020 से अपने सभी जोनल रेलवे , उत्पादन इकाइयों और पीएसयू में ही कुल 582317 रियूजेबल फेसमास्क एवं 41882 हैंड सैनिटाइजरों का उत्पादन किया है। भारतीय रेल के कुछ जोन इसमें इसमें आगे रहे हैं जैसे 81008 रियूजेबल फेसकवरों एवं 2569 हैंड सैनिटाइजरों के साथ पश्चिमी रेलवे ( डब्ल्यूआर) , 77995 रियूजेबल फेसकवरों एवं 3622 लीटर हैंड सैनिटाइजरों के साथ उत्तर मध्य रेलवे (एनसीआर) , 51961 रियूजेबल फेसकवरों एवं 3027 लीटर हैंड सैनिटाइजरों के साथ उत्तर पश्चिम रेलवे (एनडब्ल्यूआर) , 38904 रियूजेबल फेस कवरों एवं 3015 लीटर हैंड सैनिटाइजरों के साथ मध्य रेलवे (सीआर) , 33473 रियूजेबल फेसकवरों एवं 4100 लीटर हैंड सैनिटाइजरों के साथ पूर्व मध्य रेलवे (ईसीआर) और 36342 रियूजेबल फेसकवरों एवं 3756 लीटर हैंड सैनिटाइजरों के साथ पश्चिम मध्य रेलवे (डब्ल्यूसीआर)।


    चूंकि अनिवार्य वस्तुओं एवं वस्तुओं की आपूर्ति बनाये रखने के लिए माल लदान परिचालन 24 घंटे चल रहा है , परिचालन और रखरखाव कर्मचारी 24 घंटे काम कर रहे हैं। इन कर्मचारियों की सुरक्षा सुनिश्चित करने और उनके मनोबल को बनाये रखने के लिए सभी कार्यस्थलों पर निम्नलिखित का अनुपालन सुनिश्चित किया जा रहा है:


    (i) रिमूवेबल फेसकवर तथा हैंड सैनिटाइजर ड्यूटी पर आने वाले सभी कर्मचारियों को उपलब्ध कराया जा रहा है। उन्हें संविदा श्रमिक भी उपलब्ध कराए जा रहे हैं। रेलवे कार्यशालाएं , कोचिंग डिपो एवं अस्पताल इस अवसर पर आगे बढ़कर स्थानीय रूप से सैनिटाइजरों और मास्कों का उत्पादन कर रहे हैं जिससे कि आपूर्ति में सहायता दी जा सके।


    (ii) सभी कार्मिकों को बेहतर स्वच्छता बनाये रखने के लिए रियूजेबल फेस कवर का उपयोग करने के लिए प्रोत्साहित किया जा रहा है। रियूजेबल फेस कवर के दो सेट कर्मचारियों के पास उपलब्ध रहना है। सभी कार्मिकों को प्रति दिन साबुन से फेस कवर को साफ करने का परामर्श दिया जा रहा है। स्वास्थ्य एवं परिवार कल्याण मंत्रालय ने इस संबंध में विस्तृत परामर्शदात्री जारी की है जिसे सभी को संचारित कर दिया है।


    (iii) साबुन , पानी और धोने की सुविधाएं सभी कार्यस्थलों पर उपलब्ध कराई जा रही है। स्थानीय नवोन्मेषणों के साथ हैंड फ्री धोने की सुविधाएं उपलब्ध कराई गई हैं।


    (iv) सोशल डिस्टैंसिंग सुनिश्चित किया जा रहा है। इस संबंध में ट्रैकमेन एवं लोकोमोटिव पायलटों जैसे सभी कर्मचारियों के बीच नियमित रूप से जागरुकता फैलाई जा रही है।


    एएम/एसकेजे

    
    
    (Release ID: 1612523) Visitor Counter : 279
    
    
      Read this release in: Manipuri , English , Urdu , Marathi , Assamese , Punjabi , Gujarati , Odia , Tamil , Telugu , Kannada