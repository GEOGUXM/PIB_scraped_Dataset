      प्रधानमंत्री कार्यालय

      प्रधानमंत्री एवं नेपाल के प्रधानमंत्री के बीच टेलीफोन पर बातचीत
      Posted On: 10 APR 2020 3:24PM by PIB Delhi


    प्रधानमंत्री श्री नरेन्द्र मोदी एवं नेपाल के प्रधानमंत्री श्री के पी शर्मा ओली के बीच आज टेलीफोन पर बातचीत हुई।


    दोनों नेताओं ने जारी कोविड- 19 संकट और इससे दोनों देशों के नागरिकों एवं क्षेत्र के स्वास्थ्य एवं सुरक्षा पर आने वाली चुनौतियों पर अपने विचारों को साझा किया। उन्होंने इस महामारी से निपटने के लिए संबंधित देशों में उठाये गए कदमों पर चर्चा की।


    प्रधानमंत्री श्री मोदी ने प्रधानमंत्री श्री ओली के नेतृत्व में नेपाल सरकार द्वारा संकट की प्रतिक्रिया एवं प्रबंधन तथा इस चुनौती से लड़ने में नेपाल के लोगों के मजबूत संकल्प की सराहना की।


    प्रधानमंत्री श्री ओली ने सार्क देशों के बीच महामारी की प्रतिक्रिया को समन्वित करने में प्रधानमंत्री की पहल की अपनी सराहना दुहराई। उन्होंने भारत द्वारा नेपाल को दी गई द्विपक्षीय सहायता के लिए भी धन्यवाद व्यक्त किया।


    प्रधानमंत्री श्री मोदी ने इस वैश्विक महामारी से लड़ने के नेपाल के प्रयासों के लिए सभी संभव समर्थन एवं सहायता सुनिश्चित करने की भारत की प्रतिबद्धता दुहराई।


    दोनों नेताओं ने सहमति जताई कि उनके विशेषज्ञ एवं अधिकारी अनिवार्य वस्तुओं की सीमा पार आपूर्तियों को सुगम बनाने सहित कोविड- 19 की स्थिति से उत्पन्न अन्य सभी मुद्वों पर घनिष्ठतापूर्वक परस्पर परामर्श एवं समन्वय करते रहेंगे।


    प्रधानमंत्री ने प्रधानमंत्री श्री ओली एवं नेपाल के लोगों के अच्छे स्वास्थ्य एवं कल्याण के लिए शुभकामनाएं दीं।


    ***


    एएम/एसकेजे

    
    
    (Release ID: 1612943) Visitor Counter : 192
    
    
      Read this release in: English , Urdu , Marathi , Manipuri , Assamese , Bengali , Punjabi , Gujarati , Odia , Tamil , Telugu , Kannada , Malayalam