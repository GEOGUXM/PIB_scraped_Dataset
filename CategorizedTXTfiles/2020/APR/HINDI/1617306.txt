      प्रधानमंत्री कार्यालय

      प्रधानमंत्री ने आयरलैंड के प्रधानमंत्री से टेलीफोन पर बात की
      Posted On: 22 APR 2020 7:05PM by PIB Delhi


    प्रधानमंत्री श्री नरेंद्र मोदी ने आज आयरलैंड के महामहिम प्रधानमंत्री डॉ . लियो वाराडकर के साथ टेलीफोन पर बातचीत के दौरान कोविड -19 महामारी की स्थिति और इसके स्वास्थ्य एवं आर्थिक प्रभाव को नियंत्रित करने में दोनों देशों द्वारा उठाए गए कदमों पर विचार - विमर्श किया।


    प्रधानमंत्री वाराडकर ने आयरलैंड में संक्रमण से लड़ाई में भारतीय मूल के चिकित्सकों और नर्सों द्वारा निभाई गई भूमिका की सराहना की। प्रधानमंत्री ने आयरलैंड में उपस्थित भारतीय नागरिकों की देखभाल और सहयोग दिए जाने पर प्रधानमंत्री वाराडकर का आभार प्रकट किया और भारत में मौजूद आयरलैंड के नागरिकों को इसी तरह की सुविधाएं देने का भरोसा दिलाया है।


    दोनों नेताओं ने इस बात पर सहमति जाहिर की कि भारत और आयरलैंड दवा और चिकित्सा के क्षेत्रों में अपनी क्षमताओं को भुना सकते हैं , साथ ही महामारी के खिलाफ चल रही वैश्विक लड़ाई में अंशदान दे सकते हैं। उन्होंने कोविड के बाद के परिदृश्य में आयरलैंड के साथ - साथ ईयू से भारत के सहयोग को मजबूत बनाने पर भी विचार - विमर्श किया।


    नेताओं ने संकट के दौरान बदलते परिदृश्य के मद्देनजर एक - दूसरे के साथ संपर्क में रहने और परामर्श जारी रखने पर सहमति दी है।


    ***


    एएम / एमपी/डीए


    
    
    

    
    (Release ID: 1617306) Visitor Counter : 235
    
    
      Read this release in: English , Urdu , Marathi , Bengali , Manipuri , Assamese , Punjabi , Gujarati , Odia , Tamil , Telugu , Kannada , Malayalam