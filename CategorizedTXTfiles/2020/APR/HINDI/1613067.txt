      गृह मंत्रालय

      केन्‍द्रीय गृह मंत्री ने सीमा सुरक्षा बल के साथ, भारत-पाकिस्तान और भारत-बांग्लादेश सीमाओं पर रखवाली व्यवस्था की समीक्षा की
      
      बल कोविड​​-19 के बारे में लोगों को शिक्षित करे और सीमा पार से आवाजाही की अनुमति नहीं दे: गृह मंत्री
      
      Posted On: 10 APR 2020 5:54PM by PIB Delhi


    केन्‍द्रीय गृह मंत्री , श्री अमित शाह ने बीएसएफ कमान और सेक्टर मुख्यालय के साथ , भारत-पाकिस्तान और भारत-बांग्लादेश सीमाओं पर रखवाली व्यवस्था की कल वीडियो कॉन्फ्रेंसिंग के जरिये समीक्षा की।


    श्री शाह ने विशेषकर ऐसे क्षेत्रों में सीमा पर चौकसी तेज करने का निर्देश दियाजहां बाड़ नहीं लगी हुई है ताकि सीमा पार से किसी प्रकार की आवाजाही न हो सके।


    गृह मंत्री ने निर्देश दिया कि सीमावर्ती क्षेत्रों के किसानों को कोविड - 19 के बारे में शिक्षित किया जाना चाहिए और इन क्षेत्रों में इसे फैलने से रोकने के लिए निवारक उपाय किए जाने चाहिए। इसके अलावा , जिला प्रशासन के साथ समन्वय स्‍थापित कर , बीएसएफ को यह सुनिश्चित करना चाहिए कि लोग गलती से भी सीमा पर लगी बाड़ के उस पार न जाएं।


    कोविड​​-19 के प्रकोप के बीच गृह मंत्री ने बीएसएफ द्वारा किए गए अच्छे कार्यों की प्रशंसा की। लॉकडाउन के दौरान , बीएसएफ ने अपनी ताकत जिन क्षेत्रों की तरफ लगाई है वे हैं

      * स्वास्थ्य मंत्रालय के दिशानिर्देशों के अनुसार जागरूकता अभियान
      * गांवों में जहां भी संभव हो , स्वच्छता के प्रयास
      * फेस मास्क औरहाथ धोने के लिए साबुन प्रदान कराना
      * दूरदराज के गांवों सहित , प्रवासी मजदूरों , दिहाड़ी मजदूरों और सीमावर्ती क्षेत्रों में फंसे ट्रक ड्राइवरों सहित जरूरतमंदों को राशन , पेयजल और चिकित्सा सुविधाएं उपलब्ध कराना।

    समीक्षा बैठक में गृह राज्‍य मंत्री श्री जी. किशन रेड्डी और श्री नित्‍यानंद राय के अलावा केन्‍द्रीय गृह सचिव , सचिव (सीमा प्रबंधन) और सीमा सुरक्षा बल के महानिदेशकभी उपस्थित थे।


    *****


    एएम/केपी

    
    
    (Release ID: 1613067) Visitor Counter : 89
    
    
      Read this release in: Punjabi , English , Urdu , Marathi , Bengali , Assamese , Gujarati , Odia , Tamil , Telugu , Kannada , Malayalam
    
    
    

*