      विज्ञान एवं प्रौद्योगिकी मंत्रालय

      डीएसटी ने कोविड-19 से मुकाबले के लिए उद्योग जगत तथा स्टार्टअप्स द्वारा बड़े पैमाने पर एंटीवायरल नैनो-कोटिंग और नैनो आधारित सामग्री विकसित करने के लिए अल्पकालिक प्रस्ताव आमंत्रित किये
      Posted On: 06 APR 2020 3:23PM by PIB Delhi


    विज्ञान और प्रौद्योगिकी विभाग (डीएसटी) ने नैनो-कोटिंग और नैनो आधारित नई सामग्री को विकसित करने के लिए अल्पकालिक प्रस्तावों के रूप में विचार आमंत्रित किये हैं। ये प्रस्ताव विज्ञान और इंजीनियरिंग बोर्ड (एसईआरबी) के पोर्टल पर आमंत्रित किये गए हैं। नैनो कोटिंग और नैनो आधारित सामग्री का उपयोग व्यक्तिगत सुरक्षा उपकरण (पीपीई) में किया जाता है। प्रस्ताव को सहयोगी उद्यम या स्टार्टअप्स को बड़े पैमाने पर उत्पादन के हस्तांतरित किया जा सकता है। वैश्विक महामारी कोविड-19 के खिलाफ लड़ाई में इस प्रकार के नैनो कोटिंग स्वास्थ्य देखभाल की जरूरतों में महत्वपूर्ण योगदान दे सकते हैं। यह आमंत्रण शिक्षा जगत और संबंधित उद्योग जगत को साथ लाने और डीएसटी के नैनो मिशन के तहत प्रस्ताव जमा करने के लिए है। एक वर्ष के अंदर उत्पादन बढ़ाने के लिए यह बहु-आयामी प्रयासों और औद्योगिक भागीदारी को प्रोत्साहन करता है।


    प्रस्ताव एंटी वायरल नैनो-कोटिंग को विकसित करने के लिए है। इसका उपयोग एंटी कोविड-19 तीन स्तर वाले मेडिकल मास्क, एन-95 मास्क या बेहतर मास्क तथा पीपीई के उत्पादन के लिए किया जाएगा। पीपीई स्वास्थ्यकर्मियों को कोविड-19 के खिलाफ सुरक्षा प्रदान करता है।


    उद्योग के योगदान में शामिल हैः- श्रमशक्ति सहयोग तथा ईयू या अमेरिका के मानकों के अनुरूप नैनो-कोटिंग की आंशिक जांच के लिए सहयोग।


    उपयुक्तता और संभावना को ध्यान में रखते हुए प्रस्तावों का मूल्यांकन किया जाएगा और इसके बाद विशेषज्ञ-समीक्षा की जाएगी। इसके लिए “प्रथम प्राप्त प्रस्ताव का प्रथम मूल्यांकन” को आधार बनाया जाएगा। विकसित की गई और उद्योग को हस्तांतरित की गई सामग्री अन्तर्राष्ट्रीय मानकों के अनुरूप होनी चाहिए। नैनो-कोटिंग आधारित उत्पाद ऐसे होने चाहिए जो भारतीय मानकों के विकास में भी सहायता प्रदान कर सकें। प्रस्ताव जमा कराने की अंतिम तिथि 30 अप्रैल, 2020 है।


    प्रस्ताव आमंत्रण का विवरण www.serbonline.in पर उपलब्ध है।


    समन्वय वैज्ञानिकों का संपर्क विवरणः-


    डॉ. टी. थंगरादजोउ, वैज्ञानिक ई, एसईआरबी, ई-मेल ttradjou@serb.gov.in


    डॉ. नागबूपति मोहन, वैज्ञानिक सी, डीएसटी ई-मेल boopathy.m@gov.in


    श्री राजीव खन्ना, वैज्ञानिकसी, डीएसटी ई-मेल Khanna.rk@nic.in


    अधिक जानकारी के लिए कृपया यहां संपर्क करें-


    डॉ. मिलिंद कुलकर्णी, वैज्ञानिक जी तथा प्रमुख, नैनो मिशन, डीएसटी


    ई-मेल milind@nic.in , Mob.: +91-9650152599, 9868899962 }


    एएम / जेके / सीएल


    

    
    (Release ID: 1611742) Visitor Counter : 97
    
    
      Read this release in: Punjabi , English , Gujarati , Marathi , Assamese , Tamil , Telugu , Kannada