      विद्युत मंत्रालय

      5 अप्रैल को 9 बजे बत्तियां बुझाए जाने के दौरान ग्रिड की स्थिरता बनाए रखने के लिए पुख्‍ता प्रबंध और प्रोटोकॉल मौजूद
      Posted On: 04 APR 2020 3:56PM by PIB Delhi


    प्रधानमंत्री ने देशवासियों से 5 अप्रैल को रात 9:00 बजे से लेकर 9:09 बजे तक स्वेच्छापूर्वक बत्तियां बुझाने की अपील की है। ऐसी आशंकाएं व्‍यक्‍त की जा रही हैं कि इसके कारण ग्रिड में अस्थिरता तथा वॉल्‍टेज में उतार-चढ़ाव की स्थिति उत्‍पन्‍न हो सकती है, जिससे इलैक्ट्रिक उपकरणों को नुकसान पहुंच सकता है। ये आशंकाएं अनुपयुक्‍त हैं।


    भारतीय बिजली ग्रिड सुदृढ़ एवं स्थिर है तथा मांग में होने वाली भिन्‍नताओं से निपटने के लिए इसमें पुख्‍ता प्रबंध और प्रोटोकॉल मौजूद हैं। निम्‍नलिखित बातों पर ध्‍यान दिया जाना चाहिए :


    प्रधानमंत्री की अपील है कि 5 अप्रैल को रात 9:00 बजे से लेकर 9:09 बजे तक अपने घरों की बत्तियां बुझाई जाएं। स्‍ट्रीट लाइट्स को बुझाने अ‍थवा घरों में कम्‍प्‍यूटर, टीवी, पंखे, रेफ्रिजरेटर और ए सी को बंद करने का आह्वान नहीं किया गया है। केवल बत्तियां बुझानी हैं। अस्‍पतालों और सार्वजनिक सुविधाओं, नगर निगम सेवाओं, कार्यालयों, पुलिस स्‍टेशनों, विनिर्माण कारखानों आदि जैसी अन्‍य आवश्‍यक सेवाओं की बत्तियां जलती रहेंगी। प्रधानमंत्री ने केवल घरों की बत्तियां बुझाने का आह्वान किया है।


    समस्‍त स्‍थानीय निकायों को सार्वजनिक सुरक्षा हेतु स्‍ट्रीट लाइट्स जलते रहने देने का परामर्श दिया गया है।


    एएम/आरके
    

    
    (Release ID: 1611050) Visitor Counter : 336
    
    
      Read this release in: Assamese , Marathi , Punjabi , Gujarati , Telugu , Bengali , English , Urdu , Odia , Tamil , Kannada , Malayalam