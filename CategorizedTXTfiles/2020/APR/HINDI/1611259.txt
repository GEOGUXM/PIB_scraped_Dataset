      प्रधानमंत्री कार्यालय

      प्रधानमंत्री और अमेरिका के राष्ट्रपति के बीच टेलीफोन पर हुई बातचीत
      Posted On: 04 APR 2020 9:58PM by PIB Delhi


      प्रधानमंत्री श्री नरे न् द्र मोदी ने आज अमेरिका के राष्ट्रपति डोनाल्ड ट्रम्प से टेलीफोन पर बातचीत की। दोनों नेताओं ने दुनिया में जारी कोविड-19 महामारी और वैश्विक स्वास्थ्य व अर्थव्यवस्था पर इसके असर पर विचारों का आदान-प्रदान किया।


      प्रधानमंत्री ने अमेरिका में हुई जन हानि पर गहरी संवेदना प्रकट की और इस बीमारी से जूझ रहे लोगों के जल्द से जल्द सुधार की कामना की।


      दोनों देशों के बीच विशेष संबंधों पर जोर देते हुए प्रधानमंत्री ने इस वैश्विक संकट से मिलकर पार पाने में अमेरिका के साथ भारत की एकजुटता जाहिर की है। दोनों नेताओं ने कोविड-19 के खिलाफ पूरी क्षमताओं के साथ और प्रभावी लड़ाई में भारत व अमेरिका के मिलकर काम करने पर सहमति जाहिर की है।


      प्रधानमंत्री और अमेरिकी राष्ट्रपति ने एक-दूसरे को महामारी के स्वास्थ्य और आर्थिक असर को कम करने के लिए अपने-अपने देश में उठाए गए जरूरी कदमों के बारे में बताया।


      दोनों नेताओं ने इस मुश्किल दौर में शारीरिक और मानसिक स्वास्थ्य सुनिश्चित करने के लिए योग और आयुर्वेद (पारंपरिक भारतीय जड़ी बूटियों से होने वाला उपचार) जैसे उपचार के महत्व पर भी बात की।


      उन्होंने सहमति जाहिर की कि उनके अधिकारी वैश्विक कोविड-19 संकट को लेकर एक-दूसरे के संपर्क में रहेंगे।


      ***


      एएम / एमपी

    
    
    (Release ID: 1611259) Visitor Counter : 86
    
    
      Read this release in: English , Urdu , Marathi , Manipuri , Bengali , Assamese , Punjabi , Gujarati , Odia , Tamil , Telugu , Kannada , Malayalam