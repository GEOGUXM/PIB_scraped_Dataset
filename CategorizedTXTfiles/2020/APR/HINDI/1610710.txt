      शिक्षा मंत्रालय

      मानव संसाधन विकास मंत्रालय ने कोविड-19 खतरे के बीच कैसे सुरक्षित रहें की जानकारी देते हुए यूजीसी, एआईसीटीई, एनसीटीई, एनआईओएस, एनसीईआरटी और केवीएस को पत्र लिखा
      Posted On: 03 APR 2020 3:27PM by PIB Delhi


    कोविड-19 के खतरे को देखते हुए मानव संसाधन विकास मंत्रालय ने यूजीसी , एआईसीटीई , एनसीटीई , एनआईओएस , एनसीईआरटी और केवीएस को इस कठिन समय में कैसे सुरक्षित रहें की जानकारी देते हुए पत्र लिखा है।


    एचआरडी मंत्रालय के इन संगठनों को लिखे पत्र में मानव संसाधन विकास मंत्रालय के सचिव श्री अमित खरे ने जानकारी दी है कि कोविड-19 के खिलाफ लड़ाई में भारत सरकार ने सार्वजनिक-निजी भागीदारी के तहत आरोग्य सेतु एप विकसित किया है। इस एप के माध्यम से लोग कोरोना संक्रमण से पीड़ित होने के जोखिम का मूल्यांकन करने में सक्षम होंगे। किसी व्यक्ति के अन्य लोगों के साथ संपर्क के आधार पर यह आकलन किया जाएगा और इसके लिए ब्लूटूथ तकनीक, एल्गोरिद्म और कृत्रिम बुद्धिमता (एआई) का उपयोग किया जाएगा। यह एप छात्रों, शिक्षकों और उनके परिजनों के लिए सहायक होगा।


    एप को निम्न लिंक के माध्यम से डाउनलोड किया जा सकता है


    iOS : itms-apps://itunes.apple.com/app/id505825357


    Android : https://play.google.com/store/apps/details?id=nic.goi.arogyasetu


    इसके अलावा, यह भी बताया गया है कि आयुष मंत्रालय ने स्व-देखभाल को ध्यान में रखते हुए रोग-प्रतिरक्षा को बढ़ाने के उपायों के लिए एक प्रोटोकॉल विकसित किया है जो हमारे छात्रों, संकाय सदस्यों, शिक्षकों और उनके परिवार के सदस्यों के लिए उपयोगी सिद्ध होगा।


    स्व-देखभाल के लिए आयुर्वेद रोग-प्रतिरक्षा क्षमता को बढ़ाने के उपायों के लिए कृपया यहाँ क्लिक करें :


    Kindly click here for Ayurveda immunity boosting measures for self-care


    पत्र में यह भी सुझाव दिया गया है कि 3 अप्रैल, 2020 को प्रधानमंत्री के अनुरोध के अनुसार छात्र 5 अप्रैल को 9 : 00 बजे रात्रि में 9 मिनट के लिए एक मोमबत्ती, दीया या मशाल जलाएं। इसका उद्देश्य प्रकाश की शक्ति का अनुभव करना और उस उद्देश्य को रेखांकित करना है जिसके खिलाफ हम सब साथ मिलकर लड़ रहे हैं। हालांकि इस दौरान किसी को भी कॉलोनियों में, सड़क पर या अपने घरों से बाहर कहीं भी इकट्ठा नहीं होना चाहिए।


    ***


    एएम/जेके/डीए

    
    
    (Release ID: 1610710) Visitor Counter : 252
    
    
      Read this release in: Punjabi , English , Marathi , Assamese , Gujarati , Tamil , Telugu , Kannada