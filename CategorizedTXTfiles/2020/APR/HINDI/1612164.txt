      कॉरपोरेट कार्य मंत्रालय

      सीसीआई ने एबीबी लिमिटेड के पावरग्रिड कारोबार में हिताची द्वारा 80.1 प्रतिशत हिस्‍सेदारी के प्रस्तावित अधिग्रहण को मंजूरी दी
      Posted On: 07 APR 2020 8:15PM by PIB Delhi


      भारतीय प्रतिस्पर्धा आयोग ( सीसीआई ) ने एबीबी लिमिटेड के पावरग्रिड कारोबार में हिताची द्वारा 80.1 प्रतिशत हिस्सेदारी के प्रस्तावित अधिग्रहण को मंजूरी दे दी है । आयोग की वीडियो कॉन्‍फ्रेंसिंग के माध्‍यम से आज हुई बैठक में यह मंजूरी दी गई।


      प्रस्तावित योजना के तहत हिताची लिमिटेड (हिताची) द्वारा एबीबी लिमिटेड (एबीबी) से एबीबी मैनेजमेंट होल्डिंग एजी (एबीबी मैनेजमेंट) की 80.1 प्रतिशत शेयर पूंजी के अधिग्रहण की परिकल्पना की गई है। एबीबी मैनेजमेंट का एबीबी (टारगेट बिजनेस) के संपूर्ण पावरग्रिड कारोबार पर नियंत्रण रहेगा।


      हिताची जापान की कंपनी हिताची ग्रुप ऑफ कंपनीज की इकाई है। यह आईटी समाधान , ऊर्जा समाधान , उद्योग समाधान , मोबिलिटी समाधान और स्मार्ट लाइफ समाधान सहित विभिन्‍न क्षेत्रों में कारोबार करती है।


      टारगेट बिजनेस में पावरग्रिड क्षेत्र के उत्पादों , प्रणालियों और परियोजनाओं का विकास , इंजीनियरिंग , विनिर्माण एवं बिक्री शामिल हैं।


      सीसीआई के विस्तृत आदेश का जल्द जारी किया जाएगा।


      ****


      एएम/एसकेसी

    
    
    (Release ID: 1612164) Visitor Counter : 51
    
    
      Read this release in: Assamese , English , Manipuri , Punjabi , Telugu