      नागरिक उड्डयन मंत्रालय

      ‘लाइफलाइन उड़ानों’ के जरिए 7 अप्रैल, 2020 को पूरे देश में 39 टन से भी अधिक चिकित्सीय सामग्री की आपूर्ति की गई
      
      ‘लाइफलाइन उड़ान’ पोर्टल से हितधारकों को हवाई मार्ग से आवश्यक वस्‍तुओं की घरेलू आवाजाही की योजना बनाने और उस पर पैनी नजर रखने में काफी मदद मिलती है
      Posted On: 08 APR 2020 5:37PM by PIB Delhi


    ‘लाइफलाइन उड़ानों’ ने 7 अप्रैल, 2020 को पूरे देश में 39.3 टन चिकित्सीय सामग्री की ढुलाई या आपूर्ति की। ‘कोविड-19 लॉकडाउन’ के दौरान इन उड़ानों के जरिए कुल मिलाकर लगभग 240 टन माल या कार्गो की ढुलाई की गई है। ‘लाइफलाइन उड़ान’ के तहत अब तक कुल मिलाकर 161 उड़ानें संचालित की जा चुकी हैं और इस दौरान 1,41,080 किलोमीटर की कुल दूरी तय की गई है। इनमें से कुल 99 उड़ानें एयर इंडिया और एलायंस एयर द्वारा संचालित की गईं, जबकि 54 उड़ानें भारतीय वायुसेना द्वारा संचालित की गईं। जहां तक अंतर्राष्ट्रीय मार्गों पर उड़ानें संचालित करने का सवाल है, 7 अप्रैल 2020 को एयर इंडिया ने हांगकांग से यहां 6.14 टन चिकित्सा उपकरणों की ढुलाई की और इसके बाद एयर इंडिया ने कोलंबो में 8.85 टन सामग्री की ढुलाई की।


    ‘लाइफलाइन उड़ान पहल’ से जुड़ी उड़ानों पर दैनिक अपडेट नवीनतम तस्वीरों के साथ मेडिकल एयर कार्गो से संबंधित विशेष वेबसाइट ‘ लाइफलाइन उड़ान ’ पर उपलब्ध हैं। लिंक https://esahaj.gov.in/lifeline_udan पर उपलब्ध है। विभिन्न एजेंसियों और सरकारी संस्थाओं द्वारा उड़ानों एवं खेपों का विवरण निरंतर अपलोड किया जाता है। यही नहीं, इस पोर्टल पर उपलब्‍ध विभिन्न विवरणों को समन्वि‍त और संयोजित करके प्रभावकारी ढंग से महत्‍वपूर्ण योजनाएं बनाने में मदद मिलती है। उपयोगकर्ताओं (यूजर) द्वारा सामना की जा रही किसी भी चुनौती को ध्‍यान में रखते हुए पोर्टल को अपडेट किया जा रहा है और इसके साथ ही आवश्यकताओं के अनुसार इसे संशोधित भी किया जा रहा है, ताकि संबंधित उद्देश्य की पूर्ति की जा सके।

                                                                     
तिथि       एयर इंडिया  एलायंस  आईएएफ  इंडिगो  स्‍पाइसजेट  कुल उड़ानें
                                                                     
                                                                     
                                                                     
07.4.2020  04          02      03     --      --          09         
                                                                     
                                                                     

    एयर इंडिया और आईएएफ ने मुख्य रूप से जम्मू-कश्मीर , लद्दाख , पूर्वोत्तर एवं अन्य द्वीप क्षेत्रों के लिए आपस में सहयोग किया।


    घरेलू कार्गो ऑपरेटर: ब्लू डार्ट , स्पाइसजेट और इंडिगो वाणिज्यिक दृष्टि से कार्गो उड़ानें संचालित कर रही हैं। स्पाइसजेट ने 24 मार्च से लेकर 7 अप्रैल 2020 तक 203 कार्गो उड़ानों का संचालन किया , जिस दौरान 2 , 77 , 080 किलोमीटर की दूरी तय की गई और 1647.59 टन कार्गो की ढुलाई की गई। इनमें से 55 उड़ानें दरअसल अंतरराष्ट्रीय कार्गो उड़ानें थीं। ब्लू डार्ट ने 25 मार्च से लेकर 7 अप्रैल 2020 तक 64 घरेलू कार्गो उड़ानों का संचालन किया गया जिस दौरान 62,245 किलोमीटर की दूरी को कवर करते हुए 951.73 टन कार्गो की ढुलाई की गई। इसी तरह इंडिगो ने 3-4 अप्रैल 2020 को 8 कार्गो उड़ानें संचालित कीं जिस दौरान 6103 किलोमीटर की दूरी को कवर करते हुए 3.14 टन कार्गो की ढुलाई की गई।


    स्पाइसजेट द्वारा घरेलू कार्गो की ढुलाई (07.4.2020 को )

                                                
तिथि        उड़ानों की संख्‍या  टन भार  किलोमीटर
                                                
                                                
                                                
07-04-2020  12                  96.89   13,634  
                                                
                                                

  * स्पाइसजेट द्वारा अंतरराष्‍ट्रीय कार्गो की ढुलाई (07.4.2020 को )

                                                
तिथि        उड़ानों की संख्‍या  टन भार  किलोमीटर
                                                
                                                
                                                
07-04-2020  2                   20.57   5,236   
                                                
                                                

    ब्लू डार्ट के कार्गो की हवाई मार्ग से ढुलाई (07.4.2020 को )

                                                
तिथि        उड़ानों की संख्‍या  टन भार  किलोमीटर
                                                
                                                
                                                
07-04-2020  6                   89.600  7131.30 
                                                
                                                

    *****


    एएम/आरआरएस- 6466

    
    
    (Release ID: 1612322) Visitor Counter : 133
    
    
      Read this release in: Marathi , Bengali , Telugu , English , Urdu , Assamese , Manipuri , Punjabi , Gujarati , Odia , Tamil , Kannada
    
    
    

            
            
            
            
            
            
            
            
            
            
            
            
            
            
            
            
*