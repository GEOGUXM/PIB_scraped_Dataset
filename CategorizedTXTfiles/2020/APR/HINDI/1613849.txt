      राष्ट्रपति सचिवालय

      राष्ट्रपति जी ने बैसाखी, विशू, रगोंली विहू, नब वर्ष, वैश्खड़ी, पुथांडू तथा पिरापु के अवसर पर देशवासियों को शुभकामनाएं दी
      Posted On: 13 APR 2020 11:50AM by PIB Delhi


      राष्टपति श्री रामनाथ कोविंद ने बैसाखी , विशू , रगोंली विहू , नब वर्ष , वैश्खड़ी , पुथांडू तथा पिरापु के अवसर पर देशवासियों को शुभकामनाएं दी हैं। त्यौहार देश के विभिन्न भागों में 13 व 14 अप्रैल , 2020 को मनाये जा रहे हैं। अपने संदेश में राष्ट्रपति ने कहा -

      " वैशाखी , विशु , रोंगली बिहू , नब बर्ष , वैशाखड़ी और पुतान्दु पिरापु के शुभ अवसर पर , मैं भारत और अन्‍य देशों में रह रहे सभी भारतीयों को हार्दिक बधाई और शुभकामनाएं देता हूं।


      ये त्योहार , भारत की सांस्‍कृतिक विविधता में निहित एकता के प्रतीक हैं और अन्‍नदाता किसानों के प्रति हमारे सम्मान का अवसर भी। किसान , सदैव हमारी कृतज्ञता के केन्‍द्र में होने चाहिए क्‍योंकि वे हमारे लिए केवल अनाज ही नहीं उगाते अपितु अपने अथक परिश्रम से हमें खाद्य सुरक्षा और समृद्धि भी प्रदान करते हैं।


        इस समय , हम सब COVID-19 के रूप में आए अभूतपूर्व संकट का दृढ़ता से सामना कर रहे हैं। आइए , इस वर्ष इन त्‍योहारों के अवसर पर हम सब यह ठान लें कि हम ‘ सोशल डिस्टेंसिंग ' और उचित सावधानी का पालन करेंगें तथा अपनी एकजुटता तथा सामूहिक संकल्प के बल पर कोरोनोवायरस को पराजित करेंगे। "


      *********


      
      एएम / केजे

    
    
    (Release ID: 1613849) Visitor Counter : 130
    
    
      Read this release in: English , Urdu , Marathi , Manipuri , Punjabi , Gujarati , Tamil , Telugu