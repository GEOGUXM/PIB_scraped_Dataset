      PIB Headquarters

      कोविड-19 पर पीआईबी का दैनिक बुलेटिन
      Posted On: 25 APR 2020 6:48PM by PIB Delhi


      ( बीते 24 घंटों में कोविड -19 से संबंधित प्रेस विज्ञप्तियां , फील्ड कार्यालयों से इनपुट और पीआईबी द्वारा की गई तथ्यों की पड़ताल शामिल )


      · देश में अब तक कोविड -19 के पॉजिटिव मामलों की कुल संख्या 24,506 पहुंच गई है , जिसमें से 5062 लोग ठीक हो गए हैं। कल से 1429 नए केस सामने आए हैं।


      · एमएचए ने चुनिंदा श्रेणियों की दुकानों , मॉल्स में मौजूद दुकानों को छोड़कर , को खोलने की अनुमति दे दी है।


      · स्वास्थ्य मंत्री ने राज्यों से निगरानी , घर - घर सक्रिय मामलों का पता लगाने , केस की जल्द पहचान और उचित चिकित्सकीय प्रबंधन पर ध्यान देने का आग्रह किया है।


      · आईआईटी दिल्ली ने कोविड -19 का पता लगाने के लिए सस्ती जांच पद्धति विकसित की है।


      · 7.5 करोड़ लोगों ने अपने मोबाइल में आरोग्यसेतु ऐप डाउनलोड कर लिया है।


      · डाक विभाग लंबी दूरी तक जरूरी सामान पहुंचाने के लिए अपनी गाड़ियों के काफिले का इस्तेमाल करेगा।


      मंत्रियों के समूह ने कोविड -19 के मौजूदा हालात और उससे निपटने के लिए किए गए कार्यों की समीक्षा की


      कोविड -19 पर मंत्रियों के समूह ने बचाव , नियंत्रण एवं प्रबंधन के लिए केंद्र एवं विभिन्न राज्यों / केंद्र शासित प्रदेशों द्वारा आज की तिथि तक किए गए उपायों पर विस्तार से चर्चा की। जीओएम को सूचित किया गया कि सभी जिलों को कोविड -19 से लड़ने के लिए उनकी आकस्मिक योजनाओं का अनुसरण करने और उन्हें और सुदृढ़ बनाने को कहा गया है। जीओएम को राज्यवार समर्पित कोविड -19 अस्पतालों के विवरण के साथ - साथ आइसोलेशन बेडों / वार्ड , पीपीई , एन 95 मास्क , दवाओं , वेंटिलेटरों , ऑक्सीजन सिलेंडरों आदि की उपलब्धता के बारे में जानकारी दी गई। जीओएम को यह भी सूचित किया गया कि अभी तक 20.66 प्रतिशत की रिकवरी दर से 5,062 लोग स्वस्थ हो चुके हैं। कल से , 1429 नए मामलों में बढ़ोतरी दर्ज की गई है। साथ ही , कुल 24,506 लोगों की कोविड -19 के लिए पॉजिटिव होने की पुष्टि हो चुकी है।


      विस्तार से यहां पढ़ें - https://pib.gov.in/PressReleseDetail.aspx?PRID= 1618263


      गृह मंत्रालय ने राज्यों / केंद्रशासित प्रदेशों को एकल और बहु - ब्रांड मॉलों की दुकानों को छोड़कर कुछ श्रेणियों की दुकानें खोलने का आदेश जारी किया


      वाणिज्यिक और निजी प्रतिष्ठानों की श्रेणी में छूट देते हुए , गृह मंत्रालय ने सभी राज्यों / केंद्र शासित प्रदेशों को एक आदेश जारी करते हुए संबंधित राज्यों / केंद्र शासित प्रदेशों के दुकान और स्थापना अधिनियम के तहत पंजीकृत आवासीय परिसरों , पड़ोस और एकांत में चलने वाली सभी दुकानों को खोलने की अनुमति दे दी है। नगर निगमों और नगर पालिकाओं की सीमाओं को छोड़कर , बाजार परिसरों की दुकानों को खोलने की अनुमति होगी। एकल और बहु - ब्रांड मॉल की दुकानों को कहीं भी खोलने की अनुमति नहीं होगी।


      विस्तार से यहां पढ़ें - https://pib.gov.in/PressReleseDetail.aspx?PRID= 1618063


      दुकानें खोलने की अनुमति देने वाले गृह मंत्रालय के आदेश पर स्पष्टीकरण


      इस आदेश का तात्पर्य यह है कि ग्रामीण क्षेत्रों में , सभी दुकानों को खोलने की अनुमति है। हालांकि , शॉपिंग मॉल में स्थित दुकानें इनमें शामिल नहीं हैं। शहरी क्षेत्रों में , सभी एकल दुकानों , आस - पड़ोस की दुकानों और आवासीय परिसरों में स्थित दुकानों को खोलने की अनुमति है। हालांकि , बाजारों / बाजार परिसरों और शॉपिंग मॉल में स्थित दुकानों को खोलने की अनुमति नहीं है। यह स्पष्ट किया जाता है कि ई - कॉमर्स कंपनियों को केवल आवश्यक वस्तुओं की ही बिक्री करने की अनुमति है।


      विस्तार से यहां पढ़ें - https://pib.gov.in/PressReleseDetail.aspx?PRID= 1618086


      डॉ . हर्षवर्धन ने कोविड -19 के संबंध में उठाए गए कदमों के बारे में चर्चा के लिए राज्यों / केंद्रशासित प्रदेशों के स् ‍ वास् ‍ थ् ‍ य मंत्रियों के साथ वीडियो कॉन्फ्रेंस की अध्यक्षता की


      केंद्रीय स् ‍ वास् ‍ थ् ‍ य एवं परिवार कल् ‍ याण मंत्री डॉ . हर्षवर्धन ने वीडियो कॉन् ‍ फ्रेंस के जरिए राज् ‍ यों / केंद्रशासित प्रदेशों के स्वास्थ्य मंत्री और स्वास्थ्य सचिवों के साथ देश में कोविड -19 से निपटने की तैयारियों और कदमों की समीक्षा की। उन्होंने कोविड -19 के खिलाफ जंग में राज्यों को अब तक किए प्रयासों के लिए धन्यवाद दिया और उनसे उन जिलों पर फोकस करने के लिए कहा , जहां से ज्यादा संख्या में केस सामने आए या है या मामलों के दोगुना होने की रफ्तार तेज है और जिन जिलों में उच्च मृत्यु दर पाया गया है। उन्होंने राज्यों से निगरानी , घर - घर जाकर सक्रिय मामलों का पता लगाने , केस की जल्द पहचान और उचित चिकित्सकीय प्रबंधन पर ध्यान देने का अनुरोध किया जिससे मरीजों का समय पर इलाज सुनिश्चित किया जा सके और मृत्यु दर घट सके।


      विस्तार से यहां पढ़ें - https://pib.gov.in/PressReleseDetail.aspx?PRID= 1618032


      अभूतपूर्व उपलब्धि के तहत आईआईटी दिल् ‍ ली ने कोविड -19 का पता लगाने वाला किफायती जांच मुक् ‍ त असे विकसित किया


      केंद्रीय मानव संसाधन विकास मंत्री ने कोविड -19 जांच - मुक् ‍ त असे के विकास में शामिल आईआईटी दिल्ली के वैज्ञानिकों की टीम को बधाई दी। यह टेस्टिंग किट स्वास्थ्य सेवाओं को सशक्त बनाएगा और कोविड -19 से मुकाबले में सरकार के प्रयासों में भी सहयोग करेगा। कोविड -19 के लिए यह पहला जांच - मुक्त एक असे है , जिसे आईसीएमआर ने मंजूरी दे दी है और यह विशिष्ट और किफायती उच्च थ्रूपुट ( प्रवाह क्षमता ) जांच के लिए उपयोगी होगा। इस असे को आसानी से बढ़ाया जा सकता है क्योंकि इसमें फ्लोरोसेंट जांच की आवश्यकता नहीं होती है। टीम जल्द से जल्द उपयुक्त औद्योगिक भागीदारों के साथ किफायती दरों पर किट का बड़े पैमाने पर उपयोग करने की तैयारी कर रही है।


      विस्तार से यहां पढ़ें - https://pib.gov.in/PressReleseDetail.aspx?PRID= 1617959


      एमएसएमई को भुगतान में विलंब के मुद्दे के समाधान के लिए सरकार एक अलग योजना पर काम कर रही है : श्री नितिन गडकरी


      एमएसएमई को भुगतान में विलंब के मुद्दे पर टिप्पणी करते हुए श्री गडकरी ने कहा कि तत्काल भुगतान सुनिश्चित करने के लिए सभी प्रयास किए जाने चाहिए और सभी सरकारी विभागों को ऐसे दिशानिर्देश दे दिए गए हैं।


      विस्तार से यहां पढ़ें - https://pib.gov.in/PressReleseDetail.aspx?PRID= 1618015


      ग्रामीण विकास मंत्री श्री नरेंद्र सिंह तोमर ने राज्यों के ग्रामीण विकास मंत्रियों के साथ वीडियो कॉन्फ्रेंस की


      महात् ‍ मा गांधी ग्रामीण रोजगार गांरटी योजना ( मनरेगा ) , प्रधानमंत्री आवास योजना ग्रामीण ( पीएमएवाई - जी ) , प्रधानमंत्री ग्राम सड़क योजना ( पीएमजीएसवाई ) और राष् ‍ ट्रीय ग्रामीण आजीविका मिशन ( एनआरएलएम ) के तहत कार्य बढ़ाने पर विचार - विमर्श किया गया। मंत्री ने इस बात पर जोर दिया कि कोविड -19 की चुनौती का इस्तेमाल ग्रामीण बुनियादी ढांचे को सशक् ‍ त बनाने , ग्रामीण क्षेत्रों में रोजगार के अवसरों का सृजन करने और ग्रामीण आजीविका में विविधता लाने को सुगम बनाने के एक अवसर के तौर पर किया जाना चाहिए।


      विस्तार से यहां पढ़ें - https://pib.gov.in/PressReleseDetail.aspx?PRID= 1618029


      ' किसान रथ ' मोबाइल ऐप शुरू होने के एक हफ्ते के भीतर ही बेहद सफल


      कृषि और किसान कल्याण मंत्रालय ने 17.04.2020 को ' किसान रथ ' नाम का एक ऐप लॉन्च किया था , जो किसानों और व्यापारियों की कृषि उत् ‍ पादों , खाद्यान् ‍ न ( अनाज , मोटा अनाज , दलहन आदि ) से लेकर फल और सब्जियां , तिलहनों , मसाले , रेशे वाली फसलें , फूल , बांस , लठ्ठे और छोटे वनोत् ‍ पाद , नारियल आदि को पहुंचाने के लिए परिवहन की सही प्रणाली का पता लगाने में मदद करेगा। आज की तारीख तक , कुल 80,474 किसान और 70,581 व् ‍ यापारी इस ऐप पर पंजीकृत हैं।


      विस्तार से यहां पढ़ें - https://pib.gov.in/PressReleseDetail.aspx?PRID= 1618034


      वित्त आयोग ने अपनी सलाहकार परिषद के साथ बैठक की


      सलाहकार परिषद के सदस्यों का मानना है कि भारतीय अर्थव्यवस्था पर कोविड महामारी और देशव् ‍ यापी लॉकडाउन का प्रभाव घरेलू आर्थिक गतिविधियों में सुस् ‍ ती के रूप में सामने आ सकता है। वे सभी इस बात पर एकमत थे कि मार्च 2020 से पहले किए गए वास्तविक जीडीपी वृद्धि दर के अनुमानों पर नए सिरे से गौर करने और इसमें काफी कमी करने की जरूरत है। एकबार अर्थव्यवस्था का लॉकडाउन खुलने के बाद आर्थिक विकास के धीरे - धीरे ही पटरी पर आने की संभावना है , जो कार्यबल या श्रमबल के जल्द ही काम पर वापस आने की क्षमता , मध्यवर्ती उत् ‍ पादों एवं नकदी प्रवाह की आपूर्ति की बहाली होने और , बेशक , तैयार उत् ‍ पादों की मांग पर निर्भर करेगा।


      विस्तार से यहां पढ़ें - https://pib.gov.in/PressReleseDetail.aspx?PRID= 1617981


      डाक विभाग 500 किमी से ज्यादा दूरी के 22 मार्गों के साथ राष्ट्रीय सड़क परिवहन नेटवर्क के माध्यम से आवश्यक वस्तुएं पहुंचाएगा


      विभागीय वाहनों के मौजूदा बेड़े के साथ , जो मुख्य रूप से शहर के अंदर डिलिवरी के लिए इस्तेमाल किए जाते हैं , एक सड़क नेटवर्क की शुरुआत करने की कल्पना की गई। राष्ट्रीय सड़क परिवहन नेटवर्क को 500 किमी से ज्यादा दूरी के 22 लंबे मार्गों के साथ डिजाइन किया गया , जिसका फैलाव 34 अंतरराज्यीय / राज्य के भीतर तक है , जो देशभर के 75 से ज्यादा शहरों को छूता है।


      विस्तार से यहां पढ़ें - https://pib.gov.in/PressReleseDetail.aspx?PRID= 1618030


      श्री संजय धोत्रे ने देश में आईटी सेवाओं की स्थिति का जायजा लिया


      मंत्री को बताया गया कि देश में 7.5 करोड़ लोग पहले ही अपने मोबाइल फोन में आरोग्य सेतु ऐप डाउनलोड कर चुके हैं। उन्होंने इस ऐप को कोविड -19 से लड़ाई में सबसे अहम हथियारों और इस वैश्विक महामारी के दौरान आम आदमी की जीवन रेखाओं में से एक करार दिया। उन्होंने अधिकारियों से इस ऐप को लोकप्रिय बनाने के लिए हरसंभव उपाय करने को कहा।


      विस्तार से यहां पढ़ें - https://pib.gov.in/PressReleseDetail.aspx?PRID= 1617967


      दालों के वितरण का सबसे बड़ा अभियान जारी


      देश में लगभग 20 करोड़ परिवारों को तीन महीने के लिए एक किलो दाल का वितरण करने के लिए , दालों को पहुंचाने और उन् ‍ हें साफ करने का एक व्यापक अभियान चल रहा है। नैफेड पीएमजीकेएवाई के तहत तीन महीनों के लिए राशन की दुकानों के माध्यम से करीब 20 करोड़ एनएफएसए परिवारों में 5.88 लाख मीट्रिक टन दालें वितरित करेगा। इस अभियान में 4 सप्ताह से ज्यादा लादने / उतारने और ट्रकों के करीब 2 लाख ट्रिप शामिल हैं।


      विस्तार से यहां पढ़ें - https://pib.gov.in/PressReleseDetail.aspx?PRID= 1618330


      श्री मनसुख मांडविया ने भारतीय समुद्री क्षेत्र के प्रतिनिधियों के साथ वार्तालाप किया और कोविड -19 के बाद व्यापार निरंतरता योजना और रिकवरी के रास्ते पर चर्चा की


      श्री मनसुख मांडविया ने समुद्री क्षेत्र के उद्योग हितधारकों को आश्वासन दिया कि भारतीय बंदरगाह सामान्य रूप से परिचालन प्रारंभ करने के लिए पूरी तरह से तैयार हैं , लेकिन कोविड -19 के कारण कुछ चुनौतियां हैं , जिन्हें नीतिगत निर्णयों और उनके प्रभावी कार्यान्वयन से हल कर लिया जाएगा।


      विस्तार से यहां पढ़ें - https://pib.gov.in/PressReleseDetail.aspx?PRID= 1618062


      भारतीय रेलवे में वापस पटरी पर आ रहा है रेल कोच का निर्माण कार्य


      भारतीय रेलवे की उत्पादन इकाई रेल कोच फैक्ट्री ( आरसीएफ ) , कपूरथला ने 28 दिनों के देशव् ‍ यापी लॉकडाउन के बाद 23 अप्रैल , 2020 को अपनी उत्पादन प्रक्रिया फिर से शुरू कर दी है। कोविड -19 के खिलाफ अथक लड़ाई के बीच गृह मंत्रालय और स्थानीय प्रशासन द्वारा जारी सभी सुरक्षा सावधानियों एवं दिशा - निर्देशों का पालन करते हुए इस कारखाने को फिर से खोला गया है।


      विस्तार से यहां पढ़ें - https://pib.gov.in/PressReleseDetail.aspx?PRID= 1618204


      अनुसंधान एवं विकास आधारित तकनीकी समाधानों और उत्पादों के अलावा , सीएसआईआर कोविड -19 की गंभीरता को कम करने के लिए हैंड सैनिटाइजर , साबुन और कीटाणुनाशक प्रदान करके तत्काल राहत प्रदान कर रहा है


      विस्तार से यहां पढ़ें - https://pib.gov.in/PressReleseDetail.aspx?PRID= 1618329


      सड़क परिवहन एवं राजमार्ग मंत्रालय ने देशभर में आवश्यक वस् ‍ तुओं की ढुलाई कर रहे ट्रक / लॉरी ड्राइवरों के लिए क् ‍ या करें और क् ‍ या न करें को लेकर एक एनीमेशन वीडियो जारी किया है


      विस्तार से यहां पढ़ें - https://pib.gov.in/PressReleseDetail.aspx?PRID= 1618229


      रोटरी क्लब ऑफ दिल्ली हेरिटेज ने पीआईबी के साथ मिलकर दोबारा इस् ‍ तेमाल में आने वाले 50,000 फेस मास्कों की आपूर्ति की ; लॉकडाउन अवधि के दौरान घर से काम करने वाली महिला दर्जियों ने तैयार किए फेस मास्क ; पीआईबी के प्रधान महानिदेशक ने मास् ‍ क वितरित किए


      विस्तार से यहां पढ़ें - https://pib.gov.in/PressReleseDetail.aspx?PRID= 1618227


      लॉकडाउन के बावजूद एनटीपीसी ने निर्बाध बिजली आपूर्ति की


      विस्तार से यहां पढ़ें - https://pib.gov.in/PressReleseDetail.aspx?PRID= 1618234


      पर्यटन मंत्रालय ने " पूर्वोत्तर भारत – विशिष्ट गांवों का अनुभव " विषय पर " देखो अपना देश " श्रृंखला का 8 वां वेबिनार आयोजित किया ; वेबिनार ने लोगों में रुचि पैदा की और कई देशों के लोगों ने वेबिनार में भाग लिया


      विस्तार से यहां पढ़ें - https://pib.gov.in/PressReleseDetail.aspx?PRID= 1618277


      आयकर न्यायाधिकरण , आईटीएटी ने पहली बार वीडियो कान्फ्रेंसिंग के जरिए सुनवाई की


      विस्तार से यहां पढ़ें - https://pib.gov.in/PressReleseDetail.aspx?PRID= 1617977


      पिंपरी चिंचवड कोविड -19 वार रूम में तकनीक का हो रहा व्यापक इस्तेमाल ; प्रभावी फैसले लेने के लिए अहम है डाटा की निगरानी


      विस्तार से यहां पढ़ें - https://pib.gov.in/PressReleseDetail.aspx?PRID= 1618031


      पीआईबी के फील्ड कार्यालयों से मिली जानकारियां


      · चंडीगढ़ - वैसे राष्ट्रीय स्तर पर कोरोना का रिकवरी रेट (मरीजों के ठीक होने की दर) 20 प्रतिशत है , चंडीगढ़ के लिए यह आंकड़ा 56 प्रतिशत है। चंडीगढ़ उच्चतम रिकवरी वाले राज्यों/केंद्रशासित प्रदेशों में तीसरे स्थान पर है। चंडीगढ़ में कोरोना के मामलों की दोगुना होने की दर 30.26 दिन है जबकि राष्ट्रीय औसत 8.6 दिनों का है। जेल में कैदियों की जांच के लिए एक विशेष अभियान चलाया जा रहा है जिससे जेल परिसरों में कोविड-19 का प्रकोप न हो।


      · पंजाब - मुख्यमंत्री ने डीसी के अधीन कार्य करने वाले उद्योग विभाग और जिला उद्योग केंद्रों को जरूरी कर्फ्यू पास के साथ फिर से खोलने के योग्य सभी औद्योगिक इकाइयों को आवेदन करने के 12 घंटे के भीतर मंजूरी प्रदान करने का निर्देश दिया है। प्रधानमंत्री श्री नरेंद्र मोदी ने राष्ट्रीय पंचायती राज दिवस के अवसर पर वीडियो कॉन्फ्रेंस के माध्यम से पंजाब की सबसे कम उम्र की महिला सरपंच पल्लवी ठाकुर के साथ बातचीत की। प्रधानमंत्री ने कहा कि देश खासतौर से पंजाब के किसानों ने निस्वार्थ भाव से देश के खाद्यान्न को भरने के लिए कड़ी मेहनत की है।


      · हरियाणा - संकट की इस घड़ी में हरियाणा सरकार का कोविड-19 कंट्रोल रूम राज्य के लोगों के लिए बहुत मददगार साबित हो रहा है क्योंकि वे हेल्पलाइन पर फोन कर अपनी समस्याओं का समाधान पा रहे हैं। कोविड-19 के मौजूदा हालात के मद्देनजर , हरियाणा सरकार ने अभी के लिए यह निर्देश दिया है कि प्राइवेट स्कूलों को छात्रों से हर महीने के आधार पर केवल ट्यूशन फीस लेनी चाहिए।


      · हिमाचल प्रदेश - कोरोना महामारी के मद्देनजर राज्य में लगाए गए कर्फ्यू के कारण विद्यार्थियों की पढ़ाई प्रभावित न हो , इसके लिए राज्य सरकार ने घर-आधारित शिक्षण सुविधा प्रदान करने के लिए ' हर घर पाठशाला ' कार्यक्रम शुरू किया है। इसके तहत , छात्रों तक अधिकतम पहुंच सुनिश्चित करने के लिए कई कार्यक्रमों का इस्तेमाल किया जा रहा है। दूरदर्शन शिमला पर रोजाना तीन घंटे का स्लॉट 10वीं और 12वीं की कक्षाओं पर केंद्रित है। इसके अलावा , शिक्षकों द्वारा व्हाट्सएप और केंद्रीकृत वेबसाइट के माध्यम से ऑनलाइन कक्षाएं भी संचालित की जा रही हैं।


      · अरुणाचल प्रदेश - सरकार ने खाद्य प्रसंस्करण और कुटीर उद्योगों के कामकाज पर प्रतिबंधों को हटाया।


      · मणिपुर - रमजान के दौरान सामाजिक दूरी सुनिश्चित करने के लिए प्रशासन सभी सावधानियां बरत रहा है।


      · मिजोरम - कोविड19 के प्रसार को रोकने के लिए असम-मिजोरम बॉर्डर चेक गेट पर वैरेंगते में जरूरी सामान लेकर आने वाले ट्रकों को विसंक्रमित करने का अभियान चल रहा है।


      · नगालैंड - मुस्लिम परिषद दीमापुर ने समुदाय के लोगों से अपील की है कि वे रमजान के दौरान सामाजिक दूरी के महत्व को समझें और इसलिए छतों , पार्कों और अपार्टमेंटों आदि में नमाज-ए-तरावीह का आयोजन न करें। कोविड-19 महामारी के कारण कक्षाओं के नुकसान को देखते हुए नगालैंड राज्य प्राधिकरण शनिवार को भी स्कूलों के लिए कार्य दिवस बनाएगा।


      · सिक्किम - स्वास्थ्य मंत्री डॉ. एम. के शर्मा ने कोविड19 का मुकाबला करने के लिए रंगपो में आरटी-पीसीआर के लिए मोबाइल टेस्टिंग बूथ का उद्घाटन किया।


      · केरल - राज्य में रेड जोन को छोड़कर ग्रामीण क्षेत्रों में दुकानें आज से खोलने की अनुमति दी गई है। राज्य में 7 नए स्थानों को हॉटस्पॉट के तौर पर घोषित किया गया है। कोविड प्रकोप के बीच विदेश में फंसे भारतीयों को वापस लाने की दिशा में केंद्र के आगे बढ़ने के कदम का राज्य ने स्वागत किया है। विदेश से लाए जाने वाले लोगों के लिए क्वारंटीन सुविधाओं के हिस्से के रूप में अकेले एर्नाकुलम में 6000 घर और फ्लैट्स तैयार हो रहे हैं। कल तक कुल मामले- 450 , ठीक हुए- 331 और सक्रिय मामले 116 हैं।


      · तमिलनाडु - चेन्नई समेत 5 शहरों में रविवार से शुरू हो रहे पूर्ण लॉकडाउन से पहले चेन्नई के लोग खरीदारी के लिए उमड़े। पुदुचेरी में कोविड मरीज के 18 वर्षीय बेटे का टेस्ट पॉजिटिव आया है ; इसके साथ ही केंद्रशासित प्रदेश में कुल पॉजिटिव मामलों की संख्या बढ़कर 9 हो गई है और 4 मामले सक्रिय हैं। सीएम ने दिल्ली के मुख्यमंत्री को लिखकर तमिलनाडु के 559 मुस्लिमों की देखभाल करने का आग्रह किया है जो मरकज कार्यक्रम में शामिल होने के बाद से दिल्ली में क्वारंटीन में हैं। कल तक कुल मामले - 1755 , मौतें- 22 , ठीक हुए- 866 और चेन्नई से सबसे ज्यादा 452 केस हैं।


      · कर्नाटक - आज 15 नए मामलों की पुष्टि हुई। बैंगलोर में 6 , बेलगावी में 6 , चिक्काबल्लापुर में 1 , मांड्या में 1 और दक्षिणकन्नड में 1 मामले सामने आए। संक्रमित लोगों में बेंगलुरु शहर का एक पत्रकार भी शामिल है। कुल मामले- 489 , अबतक 18 मौतें और 153 लोगों को अस्पताल से मिली छुट्टी।


      · आंध्र प्रदेश - बीते 24 घंटों में 61 नए मामले सामने आए ; कुर्नूल और कृष्णा से 2 मौतें। श्रीकाकुलम में अब तक कोई मामला नहीं था , यहां 3 पॉजिटिव केस मिले हैं। अब तक कुल पॉजिटिव मामले- 1016 , सक्रिय मामले- 814 , ठीक हुए-171 , मौतें- 31 और कुल 61,266 नमूनों की जांच की गई। राज्य ने कुर्नूल (275) , गुंटूर (209) , कृष्णा (127) और चित्तूर (73) जिलों को हाई अलर्ट पर रखा है , जहां से 66 प्रतिशत मामले आए हैं।


      · तेलंगाना - कोविड-19 के हालात का आकलन करने और महामारी से निपटने के लिए राज्य अधिकारियों को आवश्यक दिशानिर्देश देने के लिए एक अंतर-मंत्रालयी केंद्रीय टीम हैदराबाद पहुंची है। अस्पताल से डिस्चार्ज किए गए कम से कम 15 मरीज जरूरत पड़ने पर अपना प्लाज्मा दान करने पर सहमत हुए हैं। तेलंगाना के करीब 30 प्रतिशत जिलों को सरकार द्वारा कोविड-मुक्त घोषित किया गया है। तेलंगाना में अबतक कोई नया केस सामने नहीं आया है। कुल पॉजिटिव मामले 983 और सक्रिय मामले 663 हैं।


      · जम्मू एवं कश्मीर- पिछले 24 घंटों में 1071 नमूनों का टेस्ट किया गया। आज 40 नए पॉजिटिव केस सामने आए- सभी कश्मीर से हैं। कुल पॉजिटिव केस अब 494 हुए। जम्मू से 57 , कश्मीर से 437 और कुल मौतें अब 6 हो गई हैं।


      एएम/एएस


    

    
    (Release ID: 1618353) Visitor Counter : 98
    
    
      Read this release in: English , Marathi , Assamese , Bengali , Punjabi , Gujarati , Tamil , Telugu , Kannada