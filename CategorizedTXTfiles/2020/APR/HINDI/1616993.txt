      पेट्रोलियम एवं प्राकृतिक गैस मंत्रालय

      श्री धर्मेंद्र प्रधान ने वीडियो कॉन्फ्रेंस के माध्यम से 1000 से अधिक एलपीजी वितरकों से बात की; उनसे कहा कि गरीबों के लाभ के लिए मुफ्त उज्जवला रीफिल को अधिकतम करने का प्रयास करें
      Posted On: 22 APR 2020 10:17AM by PIB Delhi


      पेट्रोलियम एवं प्राकृतिक गैस और इस्पात मंत्री श्री धर्मेंद्र प्रधान ने मंगलवार शाम वीडियो कॉन्फ्रेंसिंग के माध्यम से देश भर के 1000 से अधिक एलपीजी वितरकों के साथ बातचीत की।


      लॉकडाउन के दौरान एलपीजी सिलेंडरों की डोरस्टेप डिलीवरी सुनिश्चित करने में उनके अच्छे काम की सराहना करते हुए उन्होंने उनसे आग्रह किया कि कोविड- 19 महामारी के खिलाफ लड़ाई लड़ने में गरीबों की मदद करने के लिए घोषित की गई प्रधानमंत्री गरीब कल्याण योजना के अंतर्गत सक्रिय रूप से पीएमयूवाई लाभार्थियों तक पहुंचे और तीन मुफ्त एलपीजी सिलिंडरों के वितरण को अधिकतम करने का काम करें।


      मंत्री श्री प्रधान ने नॉवेल कोरोनावायरस के प्रसार को रोकने और डिलीवरी बॉय और उपभोक्ताओं की सुरक्षा सुनिश्चित करने के लिए एलपीजी सिलिंडरों के कीटाणुशोधन सहित सभी आवश्यक सावधानियां बरतने के लिए भी उन्हें बधाई दी। उन्होंने वितरकों से कहा कि वे डिलीवरी कर्मियों को और उनके जरिए उपभोक्ताओं को फेस मास्क , आरोग्य सेतु ऐप के इस्तेमाल , हाथों की सफाई और महामारी को हराने में सोशल डिस्टेंसिंग के महत्व बारे में जागरूक करते रहें। उन्होंने आगे कहा कि पहली पंक्ति के योद्धा यानी डिलीवरी कर्मी , उपभोक्ताओं के बीच इस उपयोगी जानकारी के प्रसार के कार्य में प्रभावी साबित हुए हैं। उन्होंने वितरकों से आग्रह किया कि वे कार्यस्थल पर संक्रमण का खतरा कम करने के लिए सोशल डिस्टेंसिंग , कीटाणुशोधन और स्वच्छता की मानक संचालन प्रक्रियाओं का पालन करने का अच्छा काम जारी रखें। इसके साथ ही उनसे ये भी आग्रह किया कि वे अग्रिम पंक्ति के एलपीजी योद्धाओं के प्रति सहानुभूति रखें और उनकी हर संभव देखभाल करें।


      ****


      एएम/जीबी

    
    
    (Release ID: 1616993) Visitor Counter : 107
    
    
      Read this release in: English , Urdu , Marathi , Manipuri , Assamese , Punjabi , Gujarati , Tamil , Telugu , Kannada , Malayalam