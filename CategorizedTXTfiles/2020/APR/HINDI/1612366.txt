      कार्मिक, लोक शिकायत एवं पेंशन मंत्रालय

      डीओपीटी अपनी तरह के पहले आईजीओटी-ई लर्निंग प्लेटफार्म के साथ कोविड-19 अग्रिम पंक्ति योद्धाओं को सशक्त बनाएगा
      
      भारत सरकार के तहत कार्मिक एवं प्रशिक्षण विभाग ने सभी स्वास्थ्य कर्मियों और कोविड-19 के अग्रिम पंक्ति के योद्धाओं को प्रशिक्षित करने के लिए डिजिटल प्लेटफार्म लांच किया
      
      Posted On: 08 APR 2020 7:06PM by PIB Delhi


    कार्मिक एवं प्रशिक्षण विभाग ने अग्रिम पंक्ति के सभी कार्यकर्ताओं के लिए कोविड- 19 से लड़ने के लिए एक लर्निंग प्लेटफार्म ( https://igot.gov.in ) लांच करने की घोषणा की है जिससे कि इस महामारी से निपटने में प्रशिक्षण एवं अपडेटों के साथ उन्हें सुसज्जित किया जा सके। उपयुक्त प्रशिक्षण उन्हें महामारी के बाद के चरणों के लिए भी तैयार करेगा। अन्य संभावित द्वितीय पंक्ति श्रमबल को कोविड- 19 प्रशिक्षण देने के जरिये भारत उभरती स्थितियो ं के लिए बेहतर तरीके से तैयार रहेगा।


    लक्षित समूह में चिकित्सक , नर्स , पैरामेडिक्स , हाईजीन कार्यकर्ता , टेक्निशियन , आक्जीलरी नर्सिंग मिडवाइव्स (एएनएम) , केंद्रीय एवं राज्य सरकार के अधिकारी , सिविल डिफेंस अधिकारी , विभिन्न पुलिस संगठन , नेशनल कैडेट काप्र्स (एनसीसी) , नेहरू युवा केंद्र संगठन (एनवाईकेएस) , नेशनल सर्विस स्कीम (एनएसएस) , इंडियन रेड क्रास सोसाइटी (आईआरसीएस) , भारत स्काउंट्स एंड गाइड्स (बीसीजी) और अन्य स्वयंसेवक शामिल हैं।


    यह प्लेटफार्म प्रत्येक लर्नर को उसके कार्यस्थल या घर पर और उसकी पसंद के किसी भी डिवाइस को क्यूरेटेड , भूमिका विशिष्ट कंटेंट की प्रदायगी करता है। आईजीओटी प्लेटफार्म की डिजाइन जनसंख्या के परिमाण के अनुरूप बनाई गई है और यह आने वाले सप्ताहों में लगभग 1.50 करोड़ श्रमिकों एवं स्वयंसेवकों को प्रशिक्षण प्रदान करेगा। कोविड के बेसिक्स , आईसीयू केयर एवं वेंटिलेशन प्रबंधन , क्लिनिकल प्रबंधन , पीपीई के जरिये संक्रमण रोकथाम , संक्रमण नियंत्रण एवं बचाव , क्वारांटाइन एवं आइसोलेशन , प्रयोगशाला नमूना संग्रहण एवं परीक्षण , कोविड- 19 मामलों का प्रबंधन , कोविड- 19 प्रशिक्षण जैसे विषयों पर नौ ( 9) पाठ्यक्रमों के साथ आईजीओटी पर इसे आरंभ किया गया है।


    अपने विशिष्ट रूप से निर्मित दृष्टिकोण के साथ , कोविड के योद्धा वास्तविक समय में अपडेट रहने के द्वारा इस वन-स्टेप सोर्स से गहन क्षेत्रों के बारे में सीख सकते हैं और विद्यमान तथा उभरती स्थितियों को रिस्पांड कर सकते हैं। यह प्लेटफार्म किसी भी जगह , किसी भी समय लर्निंग के असीमित आग्रहों की मांग को पूरा करने में सुसज्जित है। इस प्लेटफार्म को डेस्कटाप एवं मोआइल वर्जनों के लिए एक आसान यूज मैनुअल का अनुसरण करने के द्वारा एक्सेस किया जा सकता है जिससे कि यह सभी के लिए सुविधाजनक बन जाता है।


    यह प्लेटफार्म माननीय प्रधानमंत्री श्री नरेन्द्र मोदी के ‘ उन सभी का फिक्र करने , जो देश की सेवा करते हैं ’ के विजन को परिलक्षित करता है और उनके हौसले को बढ़ाता है। कोविड- 19 के सभी अग्रिम पंक्ति स्वास्थ्य योद्धाओं के शस्त्रागार के एक महत्वपूर्ण हथियार के रूप में , उनका अद्यतन ज्ञान और क्षमता , उनकी सहायता करेगी एवं हमारा राष्ट्र कोविड- 19 महामारी के खिलाफ लड़ाई जीतने में सफल होगा।


    इन सभी आवश्यकताओं के अनुकूल आईजीओटी का एक वर्जन निम्नलिखित यूआरएल लिंक ( https://igot.gov.in ) के साथ लांच किया गया है। प्लेटफार्म का पहला वर्जन उपयोग के लिए गूगल क्रोम एवं मोजिला फायरफाक्स के साथ उपलब्ध है और बाद के वर्जन अन्य ब्राउजर्स को सपोर्ट करेंगे।


    एएम/एसकेजे

    
    
    (Release ID: 1612366) Visitor Counter : 155
    
    
      Read this release in: English , Kannada , Urdu , Marathi , Bengali , Manipuri , Punjabi , Gujarati , Tamil , Telugu