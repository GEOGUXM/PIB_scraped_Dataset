      नागरिक उड्डयन मंत्रालय

      लाइफलाइन उड़ान सेवाओं से 1 लाख किमी से अधिक की हवाई दूरी तय की गई
      Posted On: 03 APR 2020 8:45PM by PIB Delhi


      लाइफलाइन उड़ान सेवा के अंतर्गत 97 उड़ानों का संचालन एयर इंडिया , अलायंस एयर , आईएएफ , पवन हंस और निजी विमान कंपनियों द्वारा किया गया है। इनमें से 71 उड़ान एयर इंडिया और अलायंस एयर द्वारा संचालित की गई हैं। इनके द्वारा अब तक ले जाया गया कार्गो लगभग 119 टन है। लाइफलाइन उड़ान द्वारा अब तक 1 लाख किलोमीटर से ज्यादा की हवाई दूरी तय की जा चुकी है।


      इस कार्गो में कोविड- 19 संबंधित अभिकर्मक , एंजाइम , चिकित्सा उपकरण , परीक्षण किट , व्यक्तिगत सुरक्षा उपकरण (पीपीई) , मास्क , दस्ताने , एचएलएल और आईसीएमआर की अन्य सामग्री शामिल है, ऐसा कार्गो और डाक पैकेट जो राज्य / केंद्र शासित प्रदेशों की सरकारों द्वारा मांगा गया।


      लाइफलाइन उड़ान हवाई सेवा का तिथि-वार ब्यौरा निम्नानुसार है:

                                                                                   
क्र.सं.  तारीख      एयर इंडिया  अलायंस  आईएएफ  इंडिगो  स्पाइसजेट  कुल संचालित उड़ान
                                                                                   
                                                                                   
                                                                                   
1.       26.3.2020  02          --      --     --      02         04               
                                                                                   
                                                                                   
                                                                                   
2.       27.3.2020  04          09      01     --      --         14               
                                                                                   
                                                                                   
                                                                                   
3.       28.3.2020  04          08      --     06      --         18               
                                                                                   
                                                                                   
                                                                                   
4.       29.3.2020  04          10      06     --      --         20               
                                                                                   
                                                                                   
                                                                                   
5.       30.3.2020  04          --      03     --      --         07               
                                                                                   
                                                                                   
                                                                                   
6.       31.3.2020  09          02      01     --      --         12               
                                                                                   
                                                                                   
                                                                                   
7.       01.4.2020  03          03      04     --      --         10               
                                                                                   
                                                                                   
                                                                                   
8.       02.4.2020  04          05      03     --      --         12               
                                                                                   
                                                                                   
                                                                                   
         कुल उड़ान  34          37      18     06      02         97               
                                                                                   
                                                                                   

      लाइफलाइन उडान की हवाई सेवा दरअसल हब और स्पोक मॉडल में काम करती हैं। इसके कार्गो केंद्र दिल्ली , मुंबई , चेन्नई , कोलकाता , हैदराबाद और बैंगलोर में स्थापित किए गए हैं। लाइफलाइन उड़ान हवाई सेवाएं इन केंद्रों को गुवाहाटी , डिब्रूगढ़ , अगरतला , ऐजवाल , दीमापुर , इम्फाल , कोयंबटूर , त्रिवेंद्रम , भुवनेश्वर , रायपुर , रांची , पोर्ट ब्लेयर और गोवा जैसे स्थानों से जोड़ती हैं। इसमें उत्तर पूर्व क्षेत्र (एनईआर) , द्वीप क्षेत्रों और पहाड़ी राज्यों पर विशेष ध्यान केंद्रित किया गया है। नागरिक उड्डयन मंत्रालय , एयर इंडिया और आईएएफ ने आखिरी मील तक आपूर्ति करने के लिए लद्दाख , दीमापुर , इम्फाल , गुवाहाटी और पोर्ट ब्लेयर के साथ नजदीकी सहयोग किया है।


      इन कार्गो में बड़ी मात्रा में मास्क , दस्तानों और अन्य उपभोग्य सामग्रियों के कम वजन और बड़े आकार वाले पैकेज होते हैं जिनकी प्रति टन सामग्री के लिए अधिक कार्गो स्थान की आवश्यकता होती है। यात्री के बैठने की जगह में और ओवरहेड कैबिनों में उचित देखभाल और सावधानियों के साथ कार्गो को भंडारित करने के लिए विशेष अनुमति ली गई है।


      स्पाइसजेट ने 24-31 मार्च 2020 के दौरान 103 कार्गो उड़ानों का संचालन किया जिसमें 142,000 किमी से अधिक की हवाई दूरी को तय किया गया और 800 टन से अधिक कार्गो को ले जाया गया। इन 103 उड़ानों में से 32 अंतर्राष्ट्रीय गंतव्यों के लिए थीं। ब्लू डार्ट ने 25-31 मार्च 2020 के दौरान 30,800 किलोमीटर की दूरी को कवर करते हुए 32 घरेलू मालवाहक उड़ानों का संचालन किया और 464 टन से अधिक कार्गो को ढोया। घरेलू कार्गो ऑपरेटर स्पाइसजेट और ब्लू डार्ट वाणिज्यिक आधार पर कार्गो उड़ानें संचालित कर रहे हैं।


      अंतर्राष्ट्रीय मोर्चे पर नागरिक उड्डयन मंत्रालय और एयर इंडिया महत्वपूर्ण चिकित्सा आपूर्ति के लिए भारत और चीन के बीच कार्गो हवाई-ब्रिज की स्थापना के लिए चीनी अधिकारियों के साथ काम कर रहे हैं। नागरिक उड्डयन मंत्रालय और उड्डयन उद्योग भारत के दूरदराज के कोनों को सबसे कुशल और लागत प्रभावी तरीके से मेडिकल एयर-कार्गो परिवहन करके कोविड- 19 के खिलाफ भारत की लड़ाई का समर्थन करने के लिए प्रतिबद्ध है।


      *****


      एएम/जीबी

    
    
    (Release ID: 1610969) Visitor Counter : 54
    
    
      Read this release in: English , Assamese , Manipuri , Tamil , Telugu , Kannada