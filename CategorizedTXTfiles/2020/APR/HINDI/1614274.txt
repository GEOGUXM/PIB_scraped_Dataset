      कृषि एवं किसान कल्‍याण मंत्रालय

      लॉकडाउन अवधि के दौरान क्षेत्रीय स्तर पर किसानों और कृषि गतिविधियों को सुविधाजनक बनाने के लिए कई कदम उठाए गए
      
      पीएम-किसान योजना के तहत 8.31 करोड़ किसान परिवारों को 16,621 करोड़ रुपये जारी किए गए
      
      पीएम-जीकेवाई के अंतर्गत राज्यों/केंद्रशासित प्रदेशों को 3,985 मीट्रिक टन दालें वितरण के लिए भेजी गयी

      Posted On: 13 APR 2020 7:24PM by PIB Delhi
      भारत सरकार का कृषि , सहकारिता और किसान कल्याण विभाग लॉकडाउन अवधि के दौरान किसानों और कृषि गतिविधियों को सुविधाजनक बनाने के लिए बहुत से उपाय कर रहा है। अद्यतन स्थिति इस प्रकार से है:
      1. राष्ट्रीय खाद्य सुरक्षा मिशन के तहत राज्यों को बीज की आपूर्ति सुनिश्चित करने के लिए , इस योजना के तहत बीजों से संबंधित सब्सिडी 10 वर्ष से कम की किस्मों के लिए होगी। एनएफएसएम के तहत सभी फसलों के लिए पूर्वोत्तर , पहाड़ी क्षेत्रों और केवल जम्मू और कश्मीर केंद्र शासित प्रदेशों के लिए सब्सिडी वाले अंश हेतु ट्रुथफुल लेबल वाले बीजों की अनुमति देने का भी निर्णय लिया गया है।


      2. 24 मार्च 2020 से लॉकडाउन अवधि के दौरान, प्रधानमंत्री किसान सम्मान निधि (पीएम- किसान ) योजना के तहत लगभग 8.31 करोड़ किसान परिवारों को लाभान्वित किया गया है और 16,621 करोड़ रूपए की धनराशि अब तक जारी की गई है।


      3. प्रधानमंत्री गरीब कल्याण योजना (पीएम-जीकेवाई) के तहत राज्यों/ संघ शासित प्रदेशों को सुपर्दगी के लिए लगभग 3,985 मीट्रिक टन दालों को भेजा गया है।


      4. पंजाब में , परम्परागत कृषि विकास योजना (पीकेवीवाई ) के तहत विशेष रूप से तैयार की गई इलेक्ट्रिक वैन में घर तक ही जैविक उत्पादों का वितरण किया जा रहा है।


      5. महाराष्ट्र में , ऑनलाइन/प्रत्यक्ष बिक्री प्रणाली के माध्यम से 34 जिलों में 27,797 एफपीओ द्वारा 21,11,171 क्विंटल फल और सब्जियां बेची गई हैं।


      *****


      एएम/एसएस


    

    
    (Release ID: 1614274) Visitor Counter : 40
    
    
      Read this release in: English , Urdu , Marathi , Bengali , Assamese , Punjabi , Gujarati , Tamil , Telugu , Kannada