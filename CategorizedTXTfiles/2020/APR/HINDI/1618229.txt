      सड़क परिवहन एवं राजमार्ग मंत्रालय

      केंद्रीय सड़क परिवहन एवं राजमार्ग मंत्रालय ने देश भर में आवश्यक वस्‍तुओं की ढुलाई कर रहे ट्रक / लॉरी ड्राइवरों के लिए क्‍या करें और क्‍या न करें के बारे में एक एनीमेशन वीडियो चित्रण उपलब्‍ध कराया है
      
      लॉकडाउन के दौरान आवश्यक वस्‍तुओं और दवाइयों को एक स्‍थान से दूसरे ले जा रहे ट्रक / लॉरी ड्राइवरों का सम्मान करने का आह्वान

      Posted On: 25 APR 2020 5:35PM by PIB Delhi

    केंद्रीय सड़क परिवहन एवं राजमार्ग मंत्रालय ने देश भर में आवश्यक वस्‍तुओं की ढुलाई कर रहे ट्रक / लॉरी ड्राइवरों के लिए क्‍या करें और क्‍या न करें की मोटे तौर पर जानकारी देने से संबंधित एक एनीमेशन वीडियो चित्रण जारी किया है। इस एनीमेशन में लोगों से ट्रक / लॉरी ड्राइवरों का सम्मान करने का आह्वान किया गया है, जो ऐसे परिदृश्‍य में आवश्यक वस्‍तुओं और दवाइयों को एक स्‍थान से दूसरे पर पहुंचाकर हमारे जीवन को आसान बनाने में जुटे हैं, जब सरकार को कोविड-19 पर काबू पाने और जीवन की रक्षा करने के लिए लॉकडाउन की अवधि बढ़ानी पड़ी है।


    आकर्षक ग्राफिक एनीमेशन में जारी किए गए क्‍या करें और क्‍या न करें में उल्‍लेख किया गया है :


    :नोवल कोरोनावायरस रोग (कोविड-19) से सुरक्षा


    :ट्रक/लॉरी ड्राइवरों का सम्मान एवं सहयोग करें, जो लॉकडाउन के दौरान आवश्यक वस्तुओं और दवाइयों की आपूर्ति श्रृंखला को बरकरार रखें हैं


    :ख़ुद को एवं दूसरों को सुरक्षित रखें और बचाव के नियमों का पालन करें


    क्या करें:


    ● ख़ुद को स्वच्छ रखें


    ●जब भी मौका मिले तब किसी भी साबुन और पानी से कम-से-कम 20 सेकंड तक अपने हाथों को धोएं


    ● वाहन चलाते समय/वाहन से बाहर निकलने पर मास्क ज़रूर पहनें


    ● मास्क के प्रयोग के बाद उसे साबुन और पानी से धोएं और सुखा लें


    ● अपने वाहन में हमेशा सैनिटाइज़र रखें


    ● वाहन चलाते समय/वाहन से बाहर निकलने से पहले 70% अल्कोहल-आधारित हैंड सैनिटाइज़र का प्रयोग करें


    ● निर्धारित नियमों के अनुसार वाहन में अपने साथ सहायक और ड्राइवर के अलावा किसी अन्‍य के साथ यात्रा न करें


    ● एक-दूसरे से उचित दूरी बनाएं रखें


    ● चेक पोस्ट/लोडिंग-अनलोडिंग प्वाइंट/रेस्तरां आदि जगहों पर लोगों के निकट संपर्क में आने से बचें


    ● अपने वाहन को रोजाना सैनिटाइज करें


    क्या ना करें:


    ●फटे/पुराने और किसी दूसरे के मास्क का इस्तेमाल बिल्कुल ना करें


    ● अपने वाहन में एक से अधिक सहायक को बैठने की अनुमति ना दें


    ● लोगों से मिलना-जुलना ना करें


    ● अपनी स्वच्छता को नज़रअंदाज़ ना करें


    आइए, हम सब एक-दूसरे का ख्याल रखें और कोविड-19 को बढ़ने से रोकें


    वीडियो देखने के लिए यहां क्लिक करें


    एएम/आरके/डीसी


    

    
    (Release ID: 1618229) Visitor Counter : 104
    
    
      Read this release in: English , Urdu , Marathi , Bengali , Assamese , Manipuri , Punjabi , Gujarati , Odia , Tamil , Telugu , Kannada , Malayalam