      रक्षा मंत्रालय

      भारतीय वायु सेना का कोरोना वायरस से लड़ने की दिशा में सहयोग
      Posted On: 03 APR 2020 8:20PM by PIB Delhi


    भारतीय वायु सेना ने नोवेल कोरोनावायरस के प्रसार को रोकने के लिए अपना समर्थन जारी रखा है। प्रभावी रूप से और कुशलता से इस बीमारी से निपटने के लिए भारतीय वायु सेना द्वारा राज्य सरकारों और सहायक एजेंसियों को चिकित्सा आपूर्ति की जा रही है।


    पिछले दो दिनों के दौरान , भारतीय वायु सेना ने उत्तर पूर्वी क्षेत्र में गुवाहाटी , डिब्रूगढ़ और मोहनबाड़ी ; मध्य क्षेत्र में प्रयागराज , गोरखपुर , बरेली , आगरा ; और केंद्र शासित प्रदेशों जम्मू कश्मीर और लद्दाख के लिए आवश्यक चिकित्सा सामग्री एवं उपकरणों की आपूर्ति की ।


    ०२ अप्रैल २० को भारतीय वायु सेना ने ' ऑपरेशन संजीवनी ' के तहत माले , मालदीव , के लिए चिकित्सा उपकरणों की आपूर्ति की । COVID-19 लॉकडाउन के चलते मालदीव को आवश्यक चिकित्सा उपकरणों की कमी का सामना करना पड़ रहा है। इस मिशन की सफलता के लिए MEA, HQ IDS, MoH & FW और विभिन्न अन्य सरकारी एजेंसियों का सक्रिय समर्थन अमूल्य था।


    देश भर में भारतीय वायुसेना के ठिकानों पर बनाई गई संगरोध सुविधाएं तत्परता की स्थिति में जारी हैं। भारतीय वायु सेना हमेशा की तरह इस महामारी से लड़ने के लिए राष्ट्र के समर्थन में सभी उभरती जरूरतों को पूरा करने के लिए तत्पर है।


    ****


    IN/BSK

    
    
    (Release ID: 1610811) Visitor Counter : 118
    
    
      Read this release in: Assamese , English , Gujarati , Tamil , Telugu , Kannada