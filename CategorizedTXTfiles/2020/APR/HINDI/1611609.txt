      प्रधानमंत्री कार्यालय

      प्रधानमंत्री और ऑस्ट्रेलिया राष्ट्रमंडल के प्रधानमंत्री के बीच फोन पर बातचीत
      Posted On: 06 APR 2020 1:48PM by PIB Delhi


    प्रधानमंत्री श्री नरेन्द्र मोदी ने आज ऑस्ट्रेलिया राष्ट्रमंडल के प्रधानमंत्री महामहिम श्री स्कॉट मॉरिसन के साथ टेलिफोन पर बात की।


    दोनों राजनेताओं ने वैश्विक महामारी कोविड-19 तथा इससे लड़ने के लिए दोनों देशों द्वारा किये जा रहे कार्यों और अपनाई गई रणनीतियों पर विचार-विमर्श किया। दोनों राजनेताओं ने इस स्वास्थ्य संकट के संदर्भ में आपसी सहयोग पर आधारित अनुसंधान के प्रयासों समेत द्विपक्षीय अनुभवों को साझा करने के महत्व पर सहमति व्यक्त की।


    प्रधानमंत्री ने कहा कि भारत सरकार यात्रा प्रतिबंधों के कारण देश में फंसे ऑस्ट्रेलियाई नागरिकों को आवश्यक सुविधाएं व समर्थन प्रदान करने के लिए तैयार है। इसी प्रकार प्रधानमंत्री श्री मॉरिसन ने आश्वासन देते हुए कहा कि ऑस्ट्रेलिया में भारतीय छात्रों समेत भारतीय समुदाय को ऑस्ट्रेलियाई समाज के जीवंत हिस्से के रूप में महत्व देना जारी रखा जाएगा।


    दोनों राजनेताओं ने भारत-प्रशांत क्षेत्र समेत भारत-ऑस्ट्रेलिया साझेदारी के व्यापक महत्व के प्रति सतर्क रहने पर सहमति जताई हालांकि दोनों राजनेताओं का ध्यान अभी स्वास्थ्य संकट को हल करने पर केन्द्रित हैं।


    एएम / जेके / सीएल

    
    
    (Release ID: 1611609) Visitor Counter : 149
    
    
      Read this release in: English , Urdu , Marathi , Assamese , Manipuri , Bengali , Punjabi , Gujarati , Odia , Tamil , Telugu , Kannada , Malayalam