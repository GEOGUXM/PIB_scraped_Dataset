      नागरिक उड्डयन मंत्रालय

      मालवाहक विमानों की घरेलू उड़ानों ने ‘कोविड-19’ के खिलाफ भारत की लड़ाई को मजबूती प्रदान की
      
      26 मार्च, 2020 से ही देश भर में टेस्टिंग किट, मास्क एवं दस्ताने जैसे चिकित्‍सीय सामान लगातार पहुंचाए जा रहे हैं
      
      नीतिगत एवं जमीनी स्तर पर चौबीसों घंटे प्रबंधन करना और निर्णय लेना निरंतर जारी

      Posted On: 04 APR 2020 1:58PM by PIB Delhi

    नागरिक उड्डयन मंत्रालय ‘कोविड-19’ के खिलाफ देश की लड़ाई में अपनी ओर से पर्याप्त योगदान देने के लिए नीतिगत स्तर और जमीनी स्तर पर निरंतर प्रयास कर रहा है। देश के विभिन्न हिस्सों में वितरित किए गए कार्गो में कोविड-19 से संबंधित अभिकर्मक, एंजाइम, चिकित्सा उपकरण, टेस्टिंग (परीक्षण) किट एवं पीपीई, दस्ताने एवं मास्क के साथ-साथ एचएलएल के अन्‍य सहायक सामान और राज्यों/केन्द्र शासित प्रदेशों की सरकारों द्वारा मांगे गए सामान तथा डाक पैकेट शामिल हैं।


    देश भर के विभिन्न राज्यों और आईसीएमआर केंद्रों में आवश्यक चिकित्सीय सामान की आपूर्ति सुनिश्चित होने से निम्नलिखित हासिल होते हैं:

      * अभिकर्मक/चिकित्सा किट मिलने से समय पर रोगियों का परीक्षण करना संभव हो पाता है और फि‍र उसी के अनुसार आगे के आवश्‍यक कदम उठाए जाते हैं।
      * इन उड़ानों के माध्यम से प्राप्‍त होने वाले मास्क और दस्ताने के उपयोग से डॉक्टरों के साथ-साथ अन्य लोग भी अपनी और दूसरों की सुरक्षा सुनिश्चित कर सकते हैं।
      * पूर्वोत्तर और दूरदराज के क्षेत्रों में चिकित्सीय सामान की आपूर्ति यह सुनिश्चित करती है कि कोविड-19 के खिलाफ इस लड़ाई में देश का कोई भी क्षेत्र पीछे न रह जाए।

    हवाई मार्ग वाली लाइफलाइन सेवाएं शुरू की गई हैं, ताकि एक साथ देश के विभिन्न एवं दूरस्‍थ हिस्सों में भी आवश्‍यक वस्‍तुओं की आपूर्ति की जा सके और संसाधनों का बेहतर उपयोग संभव हो सके।


    उड़ानों का तिथि-वार विवरण नीचे दिया गया है:

                                                                                        
क्र.सं.  तिथि         एयर इंडिया  एलायंस  आईएएफ  इंडिगो  स्‍पाइसजेट  कुल संचालित उड़ानें
                                                                                        
                                                                                        
                                                                                        
1        26.3.2020    02          --      -      -       02          04                 
                                                                                        
                                                                                        
                                                                                        
2        27.3.2020    04          09      01     -       --          14                 
                                                                                        
                                                                                        
                                                                                        
3        28.3.2020    04          08      -      06      --          18                 
                                                                                        
                                                                                        
                                                                                        
4        29.3.2020    04          10      06     --      --          20                 
                                                                                        
                                                                                        
                                                                                        
5        30.3.2020    04          -       03     --      --          07                 
                                                                                        
                                                                                        
                                                                                        
6        31.3.2020    09          02      01             --          12                 
                                                                                        
                                                                                        
                                                                                        
7        01.4.2020    03          03      04     --      -           10                 
                                                                                        
                                                                                        
                                                                                        
8        02.4.2020    04          05      03     --      --          12                 
                                                                                        
                                                                                        
                                                                                        
9        03.4.2020    08          --      02     --      --          10                 
                                                                                        
                                                                                        
                                                                                        
         कुल उड़ानें  42          37      20     06      02          107                
                                                                                        
                                                                                        

      * * एयर इंडिया और आईएएफ ने लद्दाख , दीमापुर , इम्फाल , गंगटोक , गुवाहाटी , बागडोगरा , चेन्नई एवं पोर्ट ब्लेयर के लिए आपस में सहयोग किया।

                                                                     
कुल किलोमीटर की दूरी तय की गई              1,02,115 किलोमीटर         
                                                                     
                                                                     
                                                                     
03 अप्रैल 2020 को कुल कार्गो लोड किया गया  19.39 टन                  
                                                                     
                                                                     
                                                                     
03 अप्रैल 2020 तक कुल कार्गो लोड किया गया  119.42 + 19.39 = 138.81 टन
                                                                     
                                                                     

      * मेडिकल एयर कार्गो से संबंधित विशेष वेबसाइट लाइफलाइन उड़ान ( LIFELINE UDAN ) लॉन्च की गई है और यह चालू है। लिंक नागरिक उड्डयन मंत्रालय की वेबसाइट ( www.civilaviation.gov.in ) पर उपलब्ध है ।


    अंतर्राष्ट्रीय - शंघाई और दिल्ली के बीच एक हवाई संपर्क (एयर ब्रिज) स्थापित किया गया। एयर इंडिया की पहली कार्गो उड़ान 5 अप्रैल, 2020 को निर्धारित है। एयर इंडिया महत्वपूर्ण चिकित्सा उपकरणों की ढुलाई हेतु चीन के लिए विशेष रूप से निर्धारित कार्गो उड़ानों का संचालन करेगी।


    निजी ऑपरेटर - घरेलू कार्गो ऑपरेटर ; ब्लू डार्ट , स्पाइसजेट और इंडिगो वाणिज्यिक दृष्टि से कार्गो उड़ानें संचालित कर रही हैं। स्पाइसजेट ने 24 मार्च से 3 अप्रैल 2020 तक 153 कार्गो उड़ानें संचालित कीं , जिस दौरान 207947 किलोमीटर की दूरी तय की गई और 1213.64 टन माल ढोया गया। इनमें से 44 उड़ानें दरअसल अंतर्राष्ट्रीय कार्गो उड़ानें थीं। ब्लू डार्ट ने 25 मार्च से 3 अप्रैल 2020 तक 48 घरेलू कार्गो उड़ानों का संचालन किया , जिस दौरान 45783 किलोमीटर की दूरी तय की गई और 702.43 टन माल ढोया गया। इंडिगो ने भी 3 अप्रैल 2020 को 5 कार्गो उड़ानें संचालित कीं , जिस दौरान 4871 किलोमीटर की दूरी तय की गई और 2.33 टन कार्गो ढोया गया।


    *****


    एएम/आरआरएस- 6457

    
    
    (Release ID: 1611098) Visitor Counter : 89
    
    
      Read this release in: English , Urdu , Marathi , Bengali , Assamese , Manipuri , Gujarati , Odia , Tamil , Telugu , Kannada
    
    
    

              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
              
*