      प्रधानमंत्री कार्यालय

      प्रधानमंत्री और मिस्र के राष्‍ट्रपति के बीच टेलीफोन पर बातचीत
      Posted On: 17 APR 2020 8:37PM by PIB Delhi


    प्रधानमंत्री श्री नरेन्‍द्र मोदी ने आज मिस्र के राष्ट्रपति श्री अब्‍देल फत्‍ताह अल-सीसी के साथ टेलीफोन पर बातचीत की।


    दोनों नेताओं ने कोविड-19 महामारी से उत्पन्न घरेलू, क्षेत्रीय और वैश्विक चुनौतियों के बारे में विचारों का आदान-प्रदान किया। उन्होंने अपने-अपने देशों की सरकारों द्वारा लोगों के स्वास्थ्य की रक्षा के साथ-साथ इसके आर्थिक प्रभावों को कम करने के लिए उठाए जा रहे कदमों की चर्चा की।


    दोनों नेताओं ने कोविड-19 महामारी से उत्पन्न वैश्विक स्थिति पर चर्चा की और अपनी आबादी की सुरक्षा के लिए अपनी सरकारों द्वारा उठाए जा रहे कदमों के बारे में जानकारी का आदान-प्रदान किया। दोनों नेताइस बात से सहमत थे कि एक दूसरे से सीखने के क्रम में अनुभवों और सर्वोत्तम प्रथाओं का निरंतर आदान-प्रदान किया जाना चाहिए।


    प्रधान मंत्री ने मिस्र के राष्ट्रपति को आश्वासन दिया कि भारत इन कठिन समय में दवा की आपूर्ति की उपलब्धता सुनिश्चित करने के लिए हर संभव सहायता प्रदान करेगा। उन्होंने मिस्र में मौजूद भारतीय नागरिकों को प्रदान किए जा रहे समर्थन के लिए राष्ट्रपति अल-सिसी का धन्यवाद किया।


    दोनों नेताओं ने इस बात पर सहमति व्यक्त की कि उनकी टीमें निकट सहयोग सुनिश्चित करने और अनुभवों को साझा करने के लिए संपर्क में रहेंगी।


    ***


    एएम/केपी / डीए

    
    
    (Release ID: 1615574) Visitor Counter : 76
    
    
      Read this release in: English , Urdu , Marathi , Manipuri , Assamese , Bengali , Punjabi , Gujarati , Odia , Tamil , Telugu , Kannada , Malayalam