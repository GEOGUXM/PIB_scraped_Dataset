      PIB Headquarters

      कोविड-19 पर पीआईबी का दैनिक बुलेटिन
      Posted On: 24 APR 2020 7:05PM by PIB Delhi

      ( पिछले 24 घंटों में कोविड -19 से संबंधित प्रेस रिलीज , फील्ड कार्यालयों से इनपुट और पीआईबी द्वारा तथ्यों की पड़ताल शामिल )
      · ठीक होने की दर 20.57% के साथ कोविड -19 से पीड़ित 4,748 लोग ठीक हुए।


      · कल से 1684 नए केस बढ़े , कुल पुष्ट मामलों की संख्या बढ़कर 23,077 हुई।


      · आज तक 15 जिलों में पिछले 28 दिनों से कोई नया केस सामने नहीं आया है ; 80 जिलों में पिछले 14 दिनों से कोई नया केस दर्ज नहीं हुआ है।


      · प्रधानमंत्री ने कहा कि महामारी ने हमें आत्मनिर्भर बनने का सबक सिखाया है।


      · एमएचए ने उद्योग संघों की उन आशंकाओं को दूर किया जिसमें कहा जा रहा था कि अगर कोई कर्मचारी कोविड -19 पॉजिटिव मिलता है तो उस कंपनी के सीईओ के खिलाफ कानूनी कार्रवाई की जाएगी।


      · डॉ . हर्षवर्धन ने कहा कि कोविड -19 प्रकोप से बने हालात से निपटने में भारत की प्रतिक्रिया सक्रिय , समय रहते और श्रेणीबद्ध रही है।


      · कोविड -19 से प्रभावी तरीके से निपटने और उसे फैलने से रोकने के राज्य के प्रयासों को ताकत देने और हालात का आकलन करने के लिए और अंतर - मंत्रालयी केंद्रीय दलों का गठन।


      स्वास्थ्य एवं परिवार कल्याण मंत्रालय से कोविड -19 पर अपडेट


      अभी तक 20.57 प्रतिशत की सुधार दर से 4,748 लोगों का उपचार किया जा चुका है। कल से अब तक 1,684 नए मामले दर्ज किए गए हैं। अभी तक देश में कोविड -19 के 23,077 पॉजिटिव मामले दर्ज किए जा चुके हैं , जिनमें से भारत में अभी तक 718 लोगों की मृत्यु हो चुकी है। आज तक देश के 15 ऐसे जिलों में पिछले 28 दिन से कोई मामला सामने नहीं आया है , जहां पहले मामले सामने आ चुके हैं। इसके अलावा 23 राज्यों / केंद्र शासित क्षेत्रों के कुल 80 जिलों में पिछले 14 दिन से कोई नया मामला सामने नहीं आया है। ट्विटर हैंडल @CovidIndiaSeva भी प्रशिक्षित विशेषज्ञों के द्वारा नागरिकों के सवालों के जवाबों के माध्यम से रियल टाइम पर प्रमाणित स्वास्थ्य और सार्वजनिक जानकारियां उपलब्ध कराकर सहायता कर रहा है।


      विस्तार से यहां पढ़ें - https://pib.gov.in/PressReleseDetail.aspx?PRID= 1618063


      आत्मनिर्भर और स्वावलम्बी बनना कोरोना महामारी से मिला सबसे बड़ा सबक है : प्रधानमंत्री


      प्रधानमंत्री श्री नरेन्द्र मोदी ने राष्ट्रीय पंचायती राज दिवस 2020 के अवसर पर वीडियो कॉन्फ्रेंसिंग के माध्यम से देशभर की ग्राम पंचायतों के सरपंचों के साथ संवाद किया। इस दौरान उन्होंने एक एकीकृत ‘ ई - ग्राम स्वराज पोर्टल एवं मोबाइल एप ’ और ‘ स्वामित् ‍ व योजना ’ का शुभारंभ किया। सरपंचों को संबोधित करते हुए प्रधानमंत्री ने कहा कि कोरोना महामारी ने लोगों के काम करने के तरीके को बदल दिया है और इसके साथ ही एक अच्छा सबक सिखाया है। उन्होंने कहा कि महामारी ने हमें सिखाया है कि व्यक्ति को सदैव ही आत्मनिर्भर होना चाहिए।


      विस्तार से यहां पढ़ें - https://pib.gov.in/PressReleseDetail.aspx?PRID= 1618063


      गृह मंत्रालय ने कर्मचारियों के कोविड -19 से ग्रस्त पाए जाने पर कंपनी के CEO पर कानूनी जवाबदेही से संबंधित उद्योग संघों की निराधार आशंकाओं को दूर किया


      विनिर्माण सुविधाओं वाली कुछ कंपनियों और मीडिया द्वारा दिशानिर्देशों की गलत व्याख्या के आधार पर कुछ आशंकाएं व्यक्त की गई हैं। एमएचए ने स्पष्ट किया है कि कंटेनमेंट इलाकों से बाहर के क्षेत्रों में 15 अप्रैल 2020 से पूर्व संचालन के लिए पहले से ही अनुमति ले चुके उद्योगों को अधिकारियों से अलग से / नवीन अनुमति लेने की आवश्यकता नहीं है।


      विस्तार से यहां पढ़ें - https://pib.gov.in/PressReleseDetail.aspx?PRID= 1617693


      कोरोना वायरस की गंभीर चुनौती से निपटने के लिए भारत ने पर्याप्त क्षमता और संसाधन हासिल कर लिए हैं : डॉ . हर्षवर्धन


      कोविड -19 के नियंत्रण के लिए किए जा रहे उपायों पर विश्व स्वास्थ्य संगठन ( डब्ल्यूएचओ ) के सदस्य देशों के स्वास्थ्य मंत्रियों के साथ एक वर्चुअल वार्तालाप सत्र में भाग लेते हुए केन्द्रीय स्वास्थ्य और परिवार कल्याण मंत्री डॉ . हर्षवर्धन ने कहा कि कोविड -19 संक्रमण से उत्पन्न स्थिति से निपटने में भारत की प्रतिक्रिया सक्रिय , समय से पहले और श्रेणीबद्ध रही है।


      विस्तार से यहां पढ़ें - https://pib.gov.in/PressReleseDetail.aspx?PRID= 1618032


      स्वास्थ्य मंत्रालय ने राज्यों / केंद्र शासित प्रदेशों से कहा , सुनिश्चित करें कि कोविड -19 महामारी के दौरान तपेदिक मरीजों की देखभाल में बाधा न आए


      स्वास्थ्य एवं परिवार कल्याण मंत्रालय ने सभी राज्यों / केंद्र शासित प्रदेशों को पत्र लिखकर यह सुनिश्चित करने को कहा है कि राज्यों / केंद्र शासित प्रदेशों में राष्ट्रीय तपेदिक उन्मूलन कार्यक्रम ( एनटीईपी ) के तहत सभी सुविधाएं सार्वजनिक हित में जारी रहें। यह भी सुनिश्चित करने को कहा कि कोविड -19 महामारी के हालात के बावजूद तपेदिक रोगियों की डायग्नोसिस और उपचार बिना किसी बाधा के जारी रहे।


      विस्तार से यहां पढ़ें https://pib.gov.in/PressReleseDetail.aspx?PRID= 1618032


      केंद्र सरकार ने कोविड​​ -19 से प्रभावी तरीके से निपटने और उसे फैलने से रोकने के लिए स्थिति का आकलन करने और राज्य के प्रयासों को बढ़ावा देने के लिए अंतर - मंत्रालयी केंद्रीय दलों का गठन किया


      देश के कुछ जिलों में , लॉकडाउन उपायों के उल्लंघन के अनेक मामलों की जानकारी मिली है , जिससे स् ‍ वास् ‍ थ् ‍ य के लिए गंभीर खतरा पैदा हो रहा है और कोविड -19 फैलने की आशंका पैदा हो गई है , जो जनता के सामान्य हित के खिलाफ है। इन उल्लंघनों में स् ‍ वास् ‍ थ् ‍ य देखभाल करने वाले अग्रिम पंक्ति के पेशेवरों पर हिंसा से लेकर पुलिस कर्मियों पर हमले , बाजार में एक दूसरे से दूरी बनाए रखने के नियमों का उल्लंघन और क् ‍ वारंटाइन केंद्रों की स्थापना का विरोध जैसी घटनाएं शामिल हैं। केंद्र ने अंतर - मंत्रालयी केंद्रीय टीमों का गठन किया है , जिसमें गुजरात के लिए दो और तेलंगाना , तमिलनाडु और महाराष्ट्र के लिए एक - एक टीम शामिल है। ये टीमें मौके पर स्थिति का आकलन करेंगी और निवारण के लिए राज्य प्राधिकरणों को आवश्यक दिशा - निर्देश जारी करेंगी तथा अपनी रिपोर्ट आम जनता के हित में केंद्र सरकार को सौंपेंगी।


      विस्तार से यहां पढ़ें - https://pib.gov.in/PressReleseDetail.aspx?PRID=1617913


      श्री धर्मेंद्र प्रधान ने ओएमसी अधिकारियों से पीएमयूवाई लाभार्थियों के लिए मुफ्त सिलेंडरों के वितरण में तेजी लाने का आह्वान किया


      पेट्रोलियम एवं प्राकृतिक गैस और इस्पात मंत्री श्री धर्मेंद्र प्रधान ने एलपीजी सिलेंडर आपूर्ति श्रृंखला के सभी हितधारकों से आह्वान किया है कि वे पीएमयूवाई लाभार्थियों के लिए मुफ्त सिलेंडरों के वितरण में तेजी लाने के लिए पूरी लगन के साथ और व्यवस्थित तरीके से काम करें। कोविड -19 से संबंधित परेशानियों में गरीबों की मदद के लिए प्रधानमंत्री गरीब कल्याण पैकेज के अंतर्गत अगले 3 महीनों में 8 करोड़ से ज्यादा पीएमयूवाई लाभार्थी 3 मुफ्त सिलेंडर प्राप्त करने के पात्र हैं।


      विस्तार से यहां पढ़ें - https://pib.gov.in/PressReleseDetail.aspx?PRID= 1617664


      केंद्रीय कृषि मंत्री ने डीएआरई / आईसीएआर के कार्यों की समीक्षा की


      कृषि एवं किसान कल्याण मंत्री श्री नरेंद्र सिंह तोमर ने भारतीय कृषि अनुसंधान परिषद ( आईसीएआर ) और कृषि अनुसंधान और शिक्षा विभाग ( डीएआरई ) के कार्यों की विस्तृत समीक्षा की। उन्होंने कृषि विज्ञान केंद्रों ( केवीके ) और आईसीएआर के नेटवर्क के माध्यम में ज्यादा से ज्यादा किसानों तक पहुंचने और उन तक प्रौद्योगिकियों की पहुंच बढ़ाने पर जोर दिया।


      विस्तार से यहां पढ़ें - https://pib.gov.in/PressReleseDetail.aspx?PRID= 1617648


      लॉकडाउन की शुरुआत से काम कर रहे कृषि बाजार लगभग दोगुने


      देश के 2587 प्रधान / मुख्य कृषि बाजारों में से , 1091 बाजार लॉकडाउन अवधि की शुरुआत 26.03.2020 को कार्य कर रहे थे जो 21.04.2020 को बढ़कर 2069 बाजार हो गए। मंडियों में प्याज , आलू और टमाटर जैसी सब्जियों की आवक 16.03.2020 की तुलना में 21.04.2020 को क्रमशः 622% , 187% और 210% बढ़ गई।


      विस्तार से यहां पढ़ें - https://pib.gov.in/PressReleseDetail.aspx?PRID= 1617703


      एफसीआई ने खाद्यान्न रैकों की लदाई में नया कीर्तिमान स्थापित किया


      भारतीय खाद्य निगम ने 22.04.2020 को लगभग 2.8 लाख मीट्रिक टन खाद्यान्न ले जाने वाली 102 रेल खेपों को स्थानांतरित करने के साथ ही एक नया बेंचमार्क स्थापित कर लिया है। इस स्थानांतरण के साथ ही , लॉकडाउन अवधि के दौरान भारतीय खाद्य निगम द्वारा स्थानांतरित की गई खाद्यान्न भंडार की कुल सीमा 5 एमएमटी को पार कर गई , जबकि इसका दैनिक औसत 1.65 लाख मीट्रिक टन है।


      विस्तार से यहां पढ़ें - https://pib.gov.in/PressReleseDetail.aspx?PRID= 1617535 1617630


      रक्षा मंत्री ने ऑपरेशनल और कोविड – 19 से संबंधित सशस्त्र बलों की तैयारियों की समीक्षा की


      श्री राजनाथ सिंह ने एक वीडियो कॉन्फ्रेंस के माध्यम से सभी चीफ कमांडरों के साथ किसी आकस्मिक स्थिति से निपटने की तैयारियों और कोविड – 19 के खिलाफ लड़ाई के उपायों की समीक्षा की। रक्षा मंत्री ने अपने संबोधन में स्थानीय नागरिक प्रशासन को दी गई सहायता और कोविड – 19 से लड़ने की तैयारी के उपायों के लिए सशस्त्र बलों की भूमिका की सराहना की। श्री राजनाथ सिंह ने सशस्त्र बलों से अपेक्षा की कि ऐसे समय में जब वे कोविड -19 से जूझ रहे हैं , वे किसी आकस्मिक स्थिति से निपटने की तैयारियों को सुनिश्चित करें और विरोधी को मौजूदा स्थिति का फायदा उठाने की अनुमति नहीं दी जानी चाहिए।


      विस्तार से यहां पढ़ें - https://pib.gov.in/PressReleseDetail.aspx?PRID= 1617910


      एमएचए के साइन - इन / साइन - ऑफ के एसओपी का अनुसरण करते हुए भारतीय चालक दल के 145 सदस् ‍ य जर्मन क्रूज शिप से मुंबई बंदरगाह पर उतरे


      केंद्रीय गृह मंत्रालय द्वारा भारतीय नाविकों के साइन - इन / साइन - ऑफ के एसओपी जारी किए जाने के बाद पहली बार जर्मन क्रूज शिप से भारतीय चालक दल के 145 सदस् ‍ य मुंबई बंदरगाह पर उतरने में समर्थ हो सके।


      विस्तार से यहां पढ़ें - https://pib.gov.in/PressReleseDetail.aspx?PRID= 1617583


      प्रधानमंत्री और सिंगापुर के प्रधानमंत्री माननीय ली सिएन लूंग के बीच टेलीफोन पर बातचीत


      दोनों राजनेताओं ने कोविड -19 महामारी से उत्पन्न स्वास्थ्य और आर्थिक चुनौतियों पर अपने - अपने विचारों का आदान - प्रदान किया। इसके साथ ही दोनों राजनेताओं ने अपने - अपने देशों में महामारी और इसके आर्थिक एवं सामाजिक प्रभावों से निपटने के लिए अपनाए जा रहे उपायों पर एक - दूसरे को अपडेट किया। प्रधानमंत्री नरेंद्र मोदी ने चिकित्सा उत्पादों सहित आवश्यक वस्तुओं की आपूर्ति बनाए रखने के लिए सिंगापुर को हरसंभव सहयोग देने का वादा किया।


      विस्तार से यहां पढ़ें - https://pib.gov.in/PressReleseDetail.aspx?PRID= 1617775


      श्री हरदीप सिंह पुरी ने कोविड -19 संकट के दौरान विमानन क्षेत्र के पेशवरों और हितधारकों द्वारा किए गए सराहनीय प्रयासों की प्रशंसा की


      केंद्रीय नागरिक उड्डयन राज्य मंत्री ( स्वतंत्र प्रभार ) हरदीप सिंह पुरी ने कोविड -19 संकट के दौरान लोगों को देशभर में लाइफलाइन उड़ानों के जरिए जीवन रक्षक चिकित्सा सामग्रियों तथा आवश्यक वस्तुओं की आपूर्ति करने के सराहनीय प्रयासों के लिए विमानन क्षेत्र के पेशेवरों और हितधारकों की प्रशंसा की है। एक ट्वीट में , श्री पुरी ने कहा कि लाइफलाइन उड़ानें अब​तक 3,43,635 किलोमीटर की दूरी तय कर चुकी हैं। लाइफलाइन उड़ान के तहत आज की तारीख तक 347 उड़ानें संचालित की जा चुकी हैं और 591.66 टन माल का परिवहन किया जा चुका है।


      विस्तार से यहां पढ़ें - https://pib.gov.in/PressReleseDetail.aspx?PRID= 1617908


      वाराणसी में स् ‍ पेशल ड्रोन की मदद से कोविड - विसंक्रमण


      वाराणसी में ड्रोन का संचालन अभी शुरू हुआ है। टीम अब पूरे भारत के कुछ और शहरों में इसी तरह की क्षमताओं का विस्तार करेगी। यह कोविड -19 के खिलाफ भारतीय अधिकारियों की लड़ाई को मजबूत करने के लिए , सरकार - अविष्कारकर्ताओं के सहयोग के माध्यम से नवीन प्रौद्योगिकी का उपयोग करने के व्यापक प्रयास का हिस्सा है।


      विस्तार से यहां पढ़ें - https://pib.gov.in/PressReleseDetail.aspx?PRID= 1617597


      विश् ‍ व पुस् ‍ तक एवं कॉपीराइट दिवस के अवसर पर केंद्रीय मानव संसाधन विकास मंत्री ने कोविड के बाद के प्रकाशन परिदृश् ‍ य पर वेबिनार में हिस्सा लिया


      विश् ‍ व पुस् ‍ तक एवं कॉपीराइट दिवस के अवसर पर सभी को शुभकामनाएं देते हुए केंद्रीय मानव संसाधन विकास मंत्री ने कहा कि भारत ज्ञान की महाशक्ति है। अपने प्राचीन विश्वविद्यालयों , प्राचीन ज्ञान और पुस् ‍ तकों के खजाने के साथ भारत अतीत और भविष् ‍ य के बीच कड़ी है , पीढि़यों और सभी संस् ‍ कृतियों के बीच सेतु है।


      विस्तार से यहां पढ़ें - https://pib.gov.in/PressReleseDetail.aspx?PRID= 1617705


      केंद्रीय मानव संसाधन विकास मंत्री श्री रमेश पोखरियाल ‘ निशंक ’ ने विश्व पुस्तक दिवस पर सोशल मीडिया पर #MyBookMyFriend अभियान की शुरुआत की


      विस्तार से यहां पढ़ें - https://pib.gov.in/PressReleseDetail.aspx?PRID= 1617565 1617570


      श्री गडकरी ने उद्योग का आह्वान किया कि वे सरकार द्वारा स्वीकृत क्षेत्रों में दोबारा काम शुरू करते समय स्वास्थ्य संबंधी प्रत् ‍ येक एहतियात बरतें


      केंद्रीय एमएसएमई और सड़क परिवहन और राजमार्ग मंत्री , श्री नितिन गडकरी ने ' कोविड -19 के बाद : भारत में चुनौतियां और नये अवसर ' विषय पर भारत चैंबर ऑफ कॉमर्स के प्रतिनिधियों , विभिन्न उद्यमों , मीडिया और अन्य हितधारकों के प्रतिनिधियों के साथ वीडियो कॉन्फ्रेंसिंग के माध्यम से संवाद किया। बातचीत के दौरान , प्रतिनिधियों ने कुछ सुझावों के साथ कोविड -19 महामारी के बीच एमएसएमई के सामने आने वाली विभिन्न चुनौतियों के बारे में चिंता व्यक्त की और सरकार से एमएसएमई क्षेत्र को बचाए रखने के लिए सहायता देने का अनुरोध किया।


      विस्तार से यहां पढ़ें - https://pib.gov.in/PressReleseDetail.aspx?PRID= 1617666


      डीओपीटी के ऑनलाइन कोरोना पाठ्यक्रम शुरू होने के दो सप् ‍ ताह के भीतर 2,90,000 से अधिक प्रशिक्षण पाठ्यक्रम और 1,83,000 उपयोगकर्ता : डॉ . जितेंद्र सिंह


      डॉ . जितेंद्र सिंह ने कहा कि एक अनोखे , संभवतः अपनी तरह के पहले प्रयोग में , डीओपीटी ने ज्ञान के प्लेटफॉर्म https://igot.gov.in. के माध्यम से अग्रिम पंक्ति के कोरोना योद्धाओं को सशक्त बनाने के लिए एक मॉड्यूल शुरू किया है। उन्होंने कहा कि कोविड महामारी से मुकाबला करने के लिए अग्रिम पंक्ति के कोरोना योद्धाओं को प्रशिक्षण और अपडेट देने के लिए एक ऑनलाइन माध्यम की परिकल्पना की गई , जो वास्तव में सफलता की एक अनूठी कहानी साबित हुई है जिसका आने वाले समय में संभवत : विभिन्न रूपों में अनुकरण किया जाएगा।


      विस्तार से यहां पढ़ें - https://pib.gov.in/PressReleseDetail.aspx?PRID= 1617617


      एमओएस ( पीपी ) डॉ . जितेंद्र सिंह ने कोविड -19 से मुकाबले में जम्मू एवं कश्मीर की तैयारी की समीक्षा की


      केंद्रीय पूर्वोत्तर क्षेत्र विकास राज्य मंत्री ( स्वतंत्र प्रभार ) एवं प्रधानमंत्री कार्यालय में राज्य मंत्री डॉ . जितेंद्र सिंह ने वीडियो कांफ्रेंसिंग के जरिए कोविड -19 वायरस से लड़ने में जम्मू एवं कश्मीर की तैयारी की समीक्षा की। यह समीक्षा जम्मू - कश्मीर ( केंद्र शासित प्रदेश ) के वरिष्ठ अधिकारियों , सरकारी चिकित्सा संस्थानों एवं महाविद्यालयों के प्रमुखों के साथ वीडियो कांफ्रेंसिंग के जरिए हुई।


      विस्तार से यहां पढ़ें - https://pib.gov.in/PressReleseDetail.aspx?PRID= 1617809


      भारत में पेरोल रिपोर्टिंग - एक औपचारिक रोजगार परिदृश्य


      विस्तार से यहां पढ़ें - https://pib.gov.in/PressReleseDetail.aspx?PRID= 1617779


      आयुष के ठोस उपायों और दवाओं से ‘ कोविड -19’ का इलाज ढूंढने के प्रयास


      आयुष मंत्रालय ने कोविड -19 से बचाव , रोकथाम और रोग संबंधी प्रबंधन में आयुष के ठोस उपायों / दवाओं के प्रभावों के आकलन हेतु अल्पकालिक अनुसंधान परियोजनाओं में आवश् ‍ यक सहयोग देने के लिए एक उपयुक् ‍ त व् ‍ यवस् ‍ था की घोषणा की है।


      विस्तार से यहां पढ़ें - https://pib.gov.in/PressReleseDetail.aspx?PRID= 1617737


      श्री संजय धोत्रे ने डाक विभाग से कोविड -19 संकट के दौरान लोगों की सेवा के अपने अथक प्रयास जारी रखने को कहा


      लॉकडाउन की अवधि के दौरान 20 अप्रैल , 2020 तक 2100 करोड़ रुपये के बराबर के 84 लाख आईपीपीबी लेनदेन सहित 28,000 करोड़ रुपये के मूल्य के लगभग 1.8 करोड़ डाकघर बचत बैंक लेनदेन किए जा चुके हैं। इसके अतिरिक्त , 135 करोड़ रुपये के बराबर के 4.3 लाख एटीएम लेनदेन देशभर में किए जा चुके हैं। इस अवधि के दौरान 300 करोड़ रुपये के मूल्य के 15 लाख एईपीएस लेनदेन किए गए हैं। इसके साथ ही 480 करोड़ रुपये के लगभग 52 लाख प्रत्यक्ष लाभ हस्तांतरण भुगतान किए गए हैं।


      विस्तार से यहां पढ़ें - https://pib.gov.in/PressReleseDetail.aspx?PRID= 1617777


      पीआईबी के स्थानीय कार्यालयों से मिली जानकारियां


      --------------------------


      · चंडीगढ़ - यूटी में सब्जियों / फलों , अखबारों , ब्रेड और दूध आदि के सभी विक्रेताओं की चिकित्सकीय रूप से जांच की गई और सुरक्षा के आवश्यक सामान प्रदान किए गए। गेहूं और दालों के वितरण को अब पीएमजीकेएवाई के तहत सुव्यवस्थित किया गया है और यह सुनिश्चित करने के लिए सभी व्यवस्थाएं की गई हैं कि वितरण सही तरीके से हो और सामाजिक दूरी बनाए रखी जाए। गेहूं के वितरण के समय को लेकर टोकन लाभार्थियों को पहले ही दे दिया जाएगा।


      · पंजाब - कोरोना वायरस को रोकने के प्रयासों को आगे बढ़ाते हुए पंजाब सरकार ने आज महामारी के मद्देनजर सुरक्षित खेती के तरीकों के संबंध में किसानों और ऑपरेटरों के लिए एडवाइजरी जारी की। राज्य की सभी मंडियों में गेहूं की खरीद को सुलभ और परेशानी से मुक्त सुनिश्चित करने के लिए पंजाब सरकार ने कोविड -19 के चलते कर्फ्यू / लॉकडाउन के बीच मंडी बोर्ड के व्यापक कार्य में सहयोग के लिए 3195 पूर्व सैनिक शासन के संरक्षक ( जीओजी ) को नियुक्त किया है।


      · हरियाणा - हरियाणा के सीएम ने मुस्लिम समुदाय से आग्रह किया है कि वे सामाजिक दूरी बनाए रखते हुए घर में ही रमजान मनाएं और नमाज पढ़ें। 15 अप्रैल से शुरू हुई सरसों की खरीद को लेकर हेफेड और हरियाणा वेयरहाउसिंग कॉरपोरेशन ने 5618 किसानों के बैंक खातों में 4425 रुपये प्रति क्विंटल की दर से 53.48 करोड़ रुपये की राशि जमा की है।


      · हिमाचल प्रदेश - हिमाचल प्रदेश के सीएम ने अधिकारियों को राज्य के अस्पतालों में पीपीई किट , मास्क और वेंटिलेटर की उपलब्धता सुनिश्चित करने के निर्देश दिए हैं। उन्होंने राज्य के लोगों से भी यह आग्रह किया है कि वे अपनी रोग प्रतिरोधक क्षमता को बढ़ाने के लिए आयुष मंत्रालय के दिशानिर्देशों का पालन करें और आरोग्यसेतु एप डाउनलोड करें।


      · केरल - केरल हाई कोर्ट का कहना है कि वह कोविड प्रकोप के चलते देशव्यापी लॉकडाउन के दौरान केंद्र को अनिवासी भारतीयों को वापस लाने का निर्देश नहीं दे सकता है। आज मंजेरी में कोविड 19 के इलाज के दौरान कोझिकोड एमसीएच में एक 4 महीने की बच्ची की मौत हो गई। आज सुबह दुबई में कोविड से पीड़ित केरल के एक और शख्स की मौत हो गई। 10 नए केस और 8 लोग ठीक हुए। कुल मामले - 447 , ठीक हुए - 316 , सक्रिय मामले - 128


      · तमिलनाडु - सीएम ने चेन्नई , मदुरै और कोयंबटूर में 4 दिनों के पूर्ण लॉकडाउन की घोषणा की ; सलेम और तिरुप्पुर में 3 दिन। चेन्नई में अम्मा कैंटीन 3 मई को लॉकडाउन समाप्त होने तक फ्री में भोजन मुहैया कराएगी। चेन्नई कॉरपोरेशन अपने 10 वीं कक्षा के छात्रों के लिए ऑनलाइन क्लास शुरू करेगाा। कोविड के अब तक कुल मामले - 1683 , मौतें - 20 , ठीक हुए - 752


      · कर्नाटक - आज 18 नए मामले सामने आए। बेंगलुरु में 11 , बगलकोट में 2 , बेलगावी में 2 , विजयपुरा में 2 , चिक्कबल्लापुर में 1 और तुकुर में 1 केस। बेंगलुरु में सभी मामले पडारयनपुरा क्षेत्र से आए। कुल मामले 463 , अब तक 18 लोगों की मौत और 150 को अस्पताल से छुट्टी।


      · आंध्र प्रदेश - सीएम ने राज्य में एसएचजी की करीब एक करोड़ महिलाओं के हित में शून्य ब्याज के साथ लोन योजना की शुरुआत की। पिछले 24 घंटों में 62 नए केस सामने आए , कुर्नूल से 27 और कृष्णा से 14 केस सामने आए। अब तक कुल पॉजिटिव केस - 955 , सक्रिय मामले 781 , ठीक हुए 145 , मौतें 29 । कुर्नूल -261 , गुटूंर -206 , कृष्णा -102 पॉजिटिव मामलों के साथ सबसे आगे।


      · तेलंगाना - आईसीएमआर देश में संक्रमण के खिलाफ सामान्य आबादी में कोरोना वायरस के प्रसार और संक्रमण की प्रवृत्ति का आकलन करने के लिए तेलंगाना में रैपिड एंटीबॉडी टेस्ट करेगा। हैदराबाद की एक कंपनी को कोविड -19 मरीजों के इम्युनोग्लोबुलिन इलाज के लिए दवा बनाने की केंद्र से मंजूरी मिल गई है। कोविड -19 सैंपल कलेक्शन एम्बुलेंस सेवा की तेलंगाना में शुरुआत की गई है। अब तक कुल मामले - 970 , ठीक हुए - 262


      · असम - असम में हुजई पुलिस ने कोविड -19 प्रकोप के दौरान सार्वजनिक स्थल पर मास्क न पहनने के कारण 22 लोगों को हिरासत में लिया है।


      · मिजोरम - बागवानी विभाग ने चंपई और लोंगथलाई जिलों में लॉकडाउन के बीच किसानों को मुफ्त सब्जी के बीज वितरित किए।


      · नगालैंड - चुमोकेदिमा में कोहिमा स्वास्थ्य एवं परिवार कल्याण संस्थान केंद्र को बाहर फंसे नगा छात्रों और विद्यार्थियों के लिए , जो जल्द ही वापस लौट सकते हैं , निगरानी केंद्र में तब्दील कर दिया गया है। डीसी दीमापुर ने राहत पैकेज के लाभार्थियों की पहचान के लिए एक कार्यकारी मजिस्ट्रेट की अध्यक्षता में समिति गठित की है।


      · सिक्किम - राज्य में लॉकडाउन के दौरान पश्चिम सिक्किम जिले के किसानों ने 150 मीट्रिक टन ताजी सब्जियों की आपूर्ति की है।


      · त्रिपुरा - सीएम ने राज्य को कोरोना से मुक्त बनाने के लिए कोविड -19 के सभी अंग्रिम पंक्ति के योद्धाओं और जनता को धन्यवाद दिया है। उन्होंने कोविड -19 से लड़ाई में सामाजिक दूरी का पालन करने की महत्ता पर बल दिया।


      · महाराष्ट्र - मुंबई में एक दिन में सबसे ज्यादा 522 मामले सामने आने के एक दिन बाद महाराष्ट्र के स्वास्थ्य विभाग के अधिकारियों ने कहा कि सघन कॉन्टैक्ट ट्रेसिंग , परीक्षण और उच्च - जोखिम वाले लोगों को क्वारंटाइन करने से शहर में संख्या लगातार बढ़ रही है। 23 अप्रैल को महाराष्ट्र में 96,369 टेस्ट हुए जिसमें से 55 हजार ( या 57.07 फीसदी ) अकेले मुंबई में हुए , जो भारत में किसी भी शहर में सबसे ज्यादा है।


      · गुजरात - गुजरात सरकार ने राज्य में टेस्टिंग की क्षमता को बढ़ाने का फैसला किया है। फिलहाल राज्य में 3 हजार से ज्यादा नमूनों की परीक्षण किया जा रहा है , जिसे बढ़ाया जाएगा। गांधीनगर में एक और प्रयोगशाला को आईसीएमआर द्वारा कोविड 19 के सैंपल की जांच शुरू करने की अनुमति दी गई है। इसके साथ ही गुजरात में कोविड 19 नमूनों की जांच करने वाली 15 सरकारी और 5 निजी प्रयोगशालाएं हो गई हैं। राज्य में कोविड 19 के कुल पॉजिटिव केस 2,624 हैं।


      · राजस्थान - राजस्थान में कोविड -19 से संक्रमित लोगों की संख्या बढ़कर 2 हजार हो गई है , जिसमें से राज्य में आज आए 36 नए केस शामिल हैं। जयपुर में आज 13 और लोगों का टेस्ट पॉजिटिव आया और कोविड -19 पॉजिटिव व्यक्तियों की संख्या 753 पहुंच गई। कोटा से 18 नए केस जबकि भरतपुर से एक केस सामने आया है।


      एएम / एएस

    
    
    (Release ID: 1618084) Visitor Counter : 121
    
    
      Read this release in: English , Urdu , Marathi , Assamese , Bengali , Punjabi , Gujarati , Tamil , Telugu , Kannada , Malayalam