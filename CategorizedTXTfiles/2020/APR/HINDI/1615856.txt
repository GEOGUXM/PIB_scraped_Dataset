      स्‍वास्‍थ्‍य एवं परिवार कल्‍याण मंत्रालय

      कोविड – 19 पर अपडेट
      Posted On: 18 APR 2020 6:19PM by PIB Delhi


    कोविड – 19 की रोकथाम, नियंत्रण और प्रबंधन के लिए भारत सरकार और राज्यों / केंद्रशासित प्रदेशों के द्वारा कई कदम उठाए जा रहे हैं। उच्चतम स्तर पर इनकी नियमित रूप से समीक्षा और निगरानी की जा रही है।


    कार्ययोजना के कार्यान्वयन से 23 राज्यों / केंद्र शासित प्रदेशों के 47 जिलों में अच्छे परिणाम मिल रहे हैं। कोडागु (कर्नाटक) एक नया जिला है जिसे माहे (पुदुचेरी) के साथ इस सूची में जोड़ा गया है जहाँ पिछले 28 दिनों के दौरान किसी भी नए मामले की सूचना नहीं मिली है। 12 राज्यों में 22 नए जिलों में पिछले 14 दिनों के दौरान कोई भी ताजा मामला दर्ज नहीं किया है। इनमें शामिल हैं:

      * बिहार में लखीसराय, गोपालगंज, भागलपुर
      * राजस्थान में धौलपुर और उदयपुर
      * जम्मू और कश्मीर में पुलवामा
      * मणिपुर में थौबल
      * कर्नाटक में चित्रदुर्ग
      * पंजाब में होशियारपुर
      * हरियाणा में रोहतक और चरखी दादरी
      * अरुणाचल प्रदेश में लोहित
      * ओडिशा में भद्रक और पुरी
      * असम में करीमगंज, गोलाघाट, कामरूप ग्रामीण, नलबाड़ी और दक्षिण सलमारा
      * पश्चिम बंगाल में जलपाईगुड़ी और कलिमपोंग
      * आंध्र प्रदेश में विशाखापत्तनम

    अभी तक, कोविड - 19 के लिए मृत्यु दर 3.3 प्रतिशत है। डेटा के विश्लेषण से संकेत मिलता है कि मृतकों में :

      * 14.4 प्रतिशत लोग 0-45 वर्ष आयु वर्ग के हैं
      * 10.3 प्रतिशत लोग 45 -60 वर्ष आयु वर्ग
      * 33.1 प्रतिशत लोग 60-75 वर्ष आयु वर्ग तथा
      * 42.2 प्रतिशत लोग 75 वर्ष और उससे अधिक आयु वर्ग के हैं

    डेटा से पता चलता है कि 75.3 प्रतिशत मामले 60 वर्ष से अधिक आयु वर्ग के हैं। यह भी देखा गया कि 83 प्रतिशत मामलों में सह-रुग्णता थी। यह पहले रेखांकित किए गए तथ्यों के अनुसार है कि बुजुर्ग लोग और सह-रुग्णता वाले लोग अधिक जोखिम में हैं।


    दुनिया भर में परीक्षण पद्धति की समीक्षा के बाद, आईसीएमआर के राष्ट्रीय टास्क फ़ोर्स ने सभी राज्यों को दिशानिर्देश जारी किये है। विस्तृत दिशानिर्देश यहां देखे जा सकते हैं:


    https://www.mohfw.gov.in/pdf/ProtocolRapidAntibodytest.pdf


    इसके अलावा, किसी भी रैपिड टेस्ट को शुरू करने से पहले, राज्यों को आईसीएमआर वेबसाइट (covid19cc.nic.in/ICMR) पर कोविड – 19 के परीक्षणों से संबंधित कोई भी डेटा पंजीकृत करना चाहिए।


    देश में कोविड - 19 के लिए कुल 14,378 पुष्ट मामले दर्ज किए गए हैं। कुल 1992 लोगों यानी कुल मामलों के 13.82 प्रतिशत लोगों को ठीक हो जाने / रिकवरी के बाद छुट्टी दे दी गई।


    कोविड - 19 से संबंधित तकनीकी मामलों, दिशा-निर्देशों और परामर्श (एडवाइजरी) पर सभी प्रामाणिक और अद्यतन जानकारी के लिए कृपया नियमित रूप से देखें: https://www.mohfw.gov.in/ .


    कोविड - 19 से संबंधित तकनीकी पूछताछ ईमेल - novov2019@gov.in पर की जा सकती है। अन्य पूछताछ novov2019@gov.in पर की जा सकती है।


    कोविड - 19 पर किसी भी प्रकार की जानकारी के लिए स्वास्थ्य और परिवार कल्याण मंत्रालय के हेल्पलाइन नं : + 91-11-23978046 या 1075 (टोल-फ्री) पर फ़ोन किये जा सकते हैं। कोविड - 19 के लिए राज्यों / केंद्रशासित प्रदेशों के हेल्पलाइन नंबरों की सूची निम्न पर उपलब्ध है https://www.mohfw.gov.in/pdf/coronvavirushelplinenumber.pdf


    ******


    एएम/जेके/डीए


    

    
    (Release ID: 1615856) Visitor Counter : 216
    
    
      Read this release in: Punjabi , English , Urdu , Marathi , Assamese , Manipuri , Bengali , Gujarati , Odia , Tamil , Telugu , Kannada , Malayalam
    
    
    

*