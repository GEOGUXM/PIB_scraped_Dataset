      वित्‍त मंत्रालय

      'नया सरकारी स्टॉक 2022' की बिक्री (पुनर्निर्गम) के लिए नीलामी, '6.45% सरकारी स्टॉक 2029' की बिक्री (पुनर्निर्गम) के लिए नीलामी और 'नया सरकारी स्टॉक 2060' की बिक्री (पुनर्निर्गम) के लिए नीलामी
      Posted On: 03 APR 2020 10:11PM by PIB Delhi


      भारत सरकार ने ( i) यील्‍ड आधारित नीलामी के जरिए 3,000 करोड़ रुपये (अंकित) की अधिसूचित राशि के लिए ' नया सरकारी स्टॉक 2022’ (ii) मूल्य आधारित नीलामी के जरिए 10,000 करोड़ रुपये (अंकित) की अधिसूचित राशि के लिए '6.45 प्रतिशत सरकारी स्टॉक 2029’, और (iii) यील्‍ड आधारित नीलामी के जरिए 6,000 करोड़ रुपये (अंकित) की अधिसूचित राशि के लिए ' नया सरकारी स्टॉक 2060’ की बिक्री (निर्गम/पुनर्निर्गम) करने की घोषणा की है। भारत सरकार के पास उपर्युक्‍त प्रतिभूतियों में से किसी एक या उससे अधिक प्रतिभूतियों के सापेक्ष 2000-2000 करोड़ रुपये तक के अतिरिक्त अभिदान को बनाए रखने का विकल्प होगा। इस तरह से जो धनराशियां बरकरार रखी जाएंगी वे समान नीलामी में अन्य प्रतिभूतियों के तहत समायोजित करके अधिसूचित राशि के दायरे में ही रह सकती हैं अथवा अधिसूचित राशि के अतिरिक्‍त भी हो सकती हैं। अधिसूचित राशि के अतिरिक्‍त बरकरार रखी गई कुल राशि वित्त वर्ष 2020-21 की पहली छमाही में 20 , 000 करोड़ रुपये से अधिक नहीं होगी और इसे दूसरी छमाही में समायोजित कर दिया जाएगा। बिक्री इस अधिसूचना (जिसे ‘ विशिष्ट अधिसूचना ’ कहा जाता है) में उल्लिखित नियम-शर्तों के अनुसार होगी। भारत सरकार द्वारा जारी सामान्य अधिसूचना एफ . संख्‍या 4(2) - डब्ल्यूएंडएम / 2018 , दिनांक 27 मार्च 2018 , में निर्दिष्ट नियम-शर्तों के अनुसार स्टॉक की बिक्री भारतीय रिजर्व बैंक , मुंबई कार्यालय , फोर्ट , मुंबई-400001 के माध्यम से की जाएगी। ये नीलामियां विविध मूल्य विधि का उपयोग करते हुए संचालित की जाएंगी। ये नीलामियां भारतीय रिजर्व बैंक , मुम्बई कार्यालय , फोर्ट , मुम्बई द्वारा 09 अप्रैल , 2020 ( बृहस्‍पतिवार) को संचालित की जाएंगी।


      स्टॉकों की बिक्री की अधिसूचित राशि के 5 प्रतिशत तक की राशि सरकारी प्रतिभूतियों की नीलामी में अप्रतिस्पर्धी बोली सुविधा योजना के अनुसार पात्र व्यक्तियों और संस्थाओं को आवंटित की जाएगी।


      नीलामी हेतु प्रतिस्पर्धी और अप्रतिस्पर्धी दोनों बोलियां भारतीय रिजर्व बैंक की कोर बैंकिंग सोल्यूशन ( ई-कुबेर) प्रणाली पर इलेक्ट्रॉनिक प्रपत्र में 09 अप्रैल , 2020 को प्रस्तुत की जानी चाहिए। अप्रतिस्पर्धी बोलियां पूर्वाह्न 10.30 बजे से पूर्वाह्न 11.00 बजे के बीच और प्रतिस्पर्धी बोलियां पूर्वाह्न 10.30 बजे से पूर्वाह्न 11.30 बजे के बीच प्रस्तुत की जानी चाहिए।


      नीलामियों के परिणाम की घोषणा 09 अप्रैल , 2020 ( बृहस्‍पतिवार ) को की जाएगी और सफल बोलीदाताओं द्वारा भुगतान 13 अप्रैल , 2020 ( सोमवार ) को किया जाएगा।


      ये स्टॉक भारतीय रिजर्व बैंक द्वारा समय - समय पर यथा संशोधित परिपत्र संख्‍या आरबीआई / 2018-19/25, दिनांक 24 जुलाई 2018, के तहत जारी “ केन्द्र सरकार की प्रतिभूतियों में कब निर्गमित लेन - देन ” संबंधी दिशा - निर्देशों के अनुसार “ कब निर्गमित ” कारोबार के लिए पात्र होंगे।


      *****


      एएम/आरआरएस- 6453

    
    
    (Release ID: 1610926) Visitor Counter : 45
    
    
      Read this release in: Tamil , English