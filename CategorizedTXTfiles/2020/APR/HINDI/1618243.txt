      रसायन एवं उर्वरक मंत्रालय

      गौड़ा ने रसायन एवं पेट्रोकेमिकल्स उद्योग को पहली बार सबसे ज्यादा निर्यात करने वाला क्षेत्र बनने पर बधाई दी, अप्रैल 2019 से जनवरी 2020 के बीच 2.68 लाख करोड़ रुपये का निर्यात
      Posted On: 25 APR 2020 4:44PM by PIB Delhi


    केंद्रीय रसायन एवं उर्वरक मंत्री श्री सदानंद गौड़ा ने रसायन एवं पेट्रोकेमिकल्स उद्योग को पहली बार देश का शीर्ष निर्यात क्षेत्र बनने पर बधाई दी। उन्होंने भारत को रसायनों और पेट्रोकेमिकल्स के उत्पादन का एक अग्रणी वैश्विक केंद्र बनाने और विश्व में गुणवत्ता वाले रसायनों की आपूर्ति करने की दिशा में पूर्ण समर्थन देने का आश्वासन दिया है।


    इस उपलब्धि में अपने विभाग द्वारा निभाई गई महत्वपूर्ण भूमिका का उल्लेख करते हुए, श्री गौड़ा अपने ट्वीट में कहा , “ मेरे रसायन एवं पेट्रोकेमिकल्स विभाग द्वारा किए गए निरंतर प्रयासों के कारण यह उद्योग पहली बार सबसे ज्यादा निर्यात करने वाला क्षेत्र बन गया है। ”


    उन्होंने बताया कि अप्रैल 2019 से जनवरी 2020 के दौरान, रसायनों के निर्यात में पिछले वर्ष इसी अवधि की तुलना में 7.43 प्रतिशत की वृद्धि दर्ज की गई है। इस अवधि के दौरान रसायनों का कुल निर्यात 2.68 लाख करोड़ रुपये तक पहुंच गया है। यह कुल निर्यात का 14.35% है।


    एएम / एके-

    
    
    (Release ID: 1618243) Visitor Counter : 150
    
    
      Read this release in: Tamil , English , Urdu , Manipuri , Bengali , Punjabi , Gujarati , Telugu , Kannada , Malayalam