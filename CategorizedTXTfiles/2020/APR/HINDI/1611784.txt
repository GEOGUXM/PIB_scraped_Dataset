      रक्षा मंत्रालय

      भारतीय सेना ने पाक समर्थित पांच आतंकवादियों को मार गिराया
      Posted On: 06 APR 2020 6:10PM by PIB Delhi


    भारतीय सेना ने नियंत्रण रेखा पर एक साहसी अभियान चलाया और भारी बर्फ के बीच बेहद करीबी लड़ाई में पाक समर्थित घुसपैठियों पर हमला कर घुसपैठ कर रहे पांच आंतकियों के पूरे दल को निष्प्रभावी कर दिया।


    घुसपैठियों की सूचना पाने के बाद नियंत्रण रेखा के निकट सर्वाधिक पेशेवरों में से एक पैरा एसएफ की यूनिट के एक जूनियर कमीशंड अधिकारी की कमान के तहत चार सैनिकों को विमान से उतारा गया। बेहद करीबी और सघन लड़ाई के बाद सभी पांचों आतंकियों का सफाया कर दिया गया।


    तथापि , इस युद्ध में सेना के पांच जवान शहीद हो गए जिनमें से तीन घटनास्थल पर एवं दो की मृत्यु एयरलिफ्ट करने के दौरान नजदीक के सैन्य अस्पताल में हो गई।


    भारतीय सेना की स्पेशल फोर्स स्क्वायड का नेतृत्व सूबेदार संजीव कुमार कर रहे थे एवं उसमें हवलदार देवेंद्र सिंह , पैराट्रूपर बाल कृष्ण , पैराट्रूपर अमित कुमार एवं पैराट्रूपर छत्रपाल सिंह शामिल थे।


    भारतीय सेना इस कार्रवाई में मारे गए बहादुर जवानों को सैल्यूट करती है और हर वक्त हर कीमत पर विद्वेषी ताकतों से अपनी सीमा की सुरक्षा करती रहेगी।


    एएम/एसकेजे

    
    
    (Release ID: 1611784) Visitor Counter : 128
    
    
      Read this release in: English , Marathi , Tamil , Telugu