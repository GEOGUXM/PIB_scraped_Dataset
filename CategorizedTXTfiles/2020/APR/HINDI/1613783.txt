      PIB Headquarters

      कोविड-19 पर पीआईबी का दैनिक बुलेटिन
      Posted On: 12 APR 2020 7:00PM by PIB Delhi


    (पिछले 24 घंटे में कोविड-19 से जुड़ी प्रेस विज्ञप्‍तियां और पीआईबी द्वारा जांचे गए तथ्‍य)

      * देश में कल से अब तक कोविड-19 के पुष्‍ट मामलों में 909 की बढ़ोतरी हुई है।
      * सरकार प्राथमिक चिकित्‍सा की आधारभूत सुविधाओं की क्षमता बढ़ाने पर विशेष ध्‍यान दे रही है जिसमें समर्पित अस्‍पताल, एकांतवास के साथ बिस्‍तरे, आईसीयू बिस्‍तरे, और क्‍वारंटाइन की सुविधा शामिल है।
      * राज्‍यों/संघ शासित प्रदेशों से कहा गया है कि वे सुनिश्चित करें कि राहत आश्रय स्‍थलों/शिविरों में पलायन करके आए रह रहे मजदूरों पर उच्‍चतम न्‍यायालय के निर्देशों का पालन हो।
      * गृह मंत्रालय ने राज्‍यों/संघ शासित प्रदेशों को निर्देश दिया है कि वे कोविड-19 से मुकाबला कर रहे डॉक्‍टरों और चिकित्‍सा कर्मचारियों को आवश्‍यक पुलिस सुरक्षा प्रदान करें।
      * पिछले 11 दिन में 85 लाख पीएमयूवाई लाभान्वितों को एलपीजी सिलेंडर मिले हैं; सिलेंडर पहुंचाने वाले लड़के, कठिनाई का बहादुरी से मुकाबला करते हुए, देश के प्रत्‍येक हिस्‍से में सिलेंडर पहुंचा रहे हैं।

    स्वास्थ्य और परिवार कल्याण मंत्रालय से प्राप्‍त कोविड-19 पर अपडेट


    देश में कल से अब तक, कोविड-19 के पुष्‍ट मामलों में 909 की बढ़ोतरी हुई है। पता चलने के बाद 716 व्यक्तियों का इलाज किया गया/अस्‍पताल से छुट्टी दी गई और अब तक 273 मौतों की जानकारी मिली है। सरकार प्राथमिक चिकित्‍सा की आधारभूत सुविधाओं की क्षमता बढ़ाने पर विशेष ध्‍यान दे रही है जिसमें समर्पित अस्‍पताल, एकांतवास के साथ बिस्‍तरे, आईसीयू बिस्‍तरे, और क्‍वारंटाइन की सुविधा शामिल है। कोविड-19 के मरीजों के लिए देश भर में बड़ी संख्‍या में समर्पित अस्‍पतालों का इंतजाम किया जा रहा है। सरकारी अस्‍पतालों के साथ विभिन्‍न निजी क्षेत्र के अस्‍पताल, सार्वजनिक क्षेत्र की इकाइयां, सैनिक अस्‍पताल, भारतीय रेलवे इन प्रयासों में योगदान दे रहे हैं।


    अधिक जानकारी के लिए पढ़ें :


    गृह मंत्रालय ने राहत केन्द्रों/शिविरों में रह रहे प्रवासी मजदूरों के कल्याण पर सर्वोच्च न्यायालय के निर्देशों का अनुपालन सुनिश्चित करने के लिए सभी राज्यों/संघ शासित प्रदेशों को पत्र लिखा है।


    देश के विभिन्न भागों में राहत केन्द्रों/शिविरों में रह रहे प्रवासी मजदूरों के कल्याण से संबंधित सर्वोच्च न्यायालय के निर्देशों को देखते हुए, केन्‍द्रीय गृह मंत्रालय ने सभी राज्यों/संघ शासित प्रदेशों को पत्र लिखकर कहा है कि वे कोविड-19 से प्रभावी तरीके से निपटने के लिए लॉकडाउन उपयों को कार्यान्वित करते समय न्यायालय के निर्देशों का पालन सुनिश्चित करने के लिए आवश्यक कार्रवाई करें।


    अधिक जानकारी के लिए पढ़ें :


    गृह मंत्रालय ने सभी राज्यों/संघ शासित प्रदेशों को कोविड-19 से लड़ रहे डॉक्टरों एवं मेडिकल स्टॉफ को आवश्यक पुलिस सुरक्षा प्रदान करने का निर्देश दिया


    डॉक्टरों एवं मेडिकल स्टॉफ की उत्पीड़न की घटनाओं को देखते हुए, केन्‍द्रीय गृह मंत्रालय (एमएचए) ने सभी राज्यों/संघ शासित प्रदेशों तथा संबंधित पुलिस अधिकारियों को निर्देश दिया है कि वे डॉक्टरों एवं मेडिकल स्टॉफ को अस्पतालों और ऐसे स्थानों पर आवश्‍यक पुलिस सुरक्षा प्रदान करें, जहां कोविड-19 से पीडि़त मरीजों को या क्‍वारंटाइन में संदिग्ध मामलों को रखा गया है।


    अधिक जानकारी के लिए पढ़ें :


    लगभग 85 लाख पीएमयूवाई लाभार्थियों को इस महीने एलपीजी सिलेंडर मिला


    कोविड-19 के खिलाफ राष्ट्र की लड़ाई में सिलेंडर की आपूर्ति श्रृंखला में कार्यरत कर्मचारी अथक परिश्रम कर रहे हैं


    भारत सरकार ने कोविड-19 से मुकाबला करने के लिए आर्थिक दृष्टि से उठाए गए कदमों के रूप में प्रधानमंत्री गरीब कल्याण योजना के तहत गरीबों के लिए कुछ पहलों की घोषणा की है। योजना के तहत उज्जवला लाभार्थियों को अगले तीन महीनों- अप्रैल से जून, 2020 तक एलपीजी सिलेंडर मुफ्त भरवाने की सुविधा प्रदान की जाएगी। लाभार्थियों ने अब तक इस महीने 1.26 करोड़ सिलेंडरों की बुकिंग की है। इनमें से पीएमयूवाई लाभार्थियों को 85 लाख सिलेंडरों की आपूर्ति की जा चुकी है।


    अधिक जानकारी के लिए पढ़ें :


    लॉकडाउन के दौरान कृषि और सहायक क्षेत्रों को बढ़ावा देने के लिए कृषि, सहकारिता और किसान कल्‍याण विभाग की पहलें


    कृषि, सहकारिता एवं किसान कल्याण विभाग लॉकडाउन की अवधि के दौरान जमीनी स्तर पर किसानों और कृषि गतिविधियों को सुविधाजनक बनाने के लिए अनेक उपाय कर रहा है।


    अधिक जानकारी के लिए पढ़ें :


    कोविड-19 गतिविधियों से संबंधित सीएसआर व्‍यय की पात्रता पर कॉरपोरेट कार्य मंत्रालय के अक्सर पूछे जाने वाले प्रश्न


    अधिक जानकारी के लिए पढ़ें :


    कोरोना वायरस के खिलाफ संघर्ष में भारतीय वायुसेना का समर्थन


    विभिन्न राज्यों के प्रमुख स्‍थानों पर आवश्यक चिकित्सा सामग्री और राशन की समय पर आपूर्ति सुनिश्चित करने के लिए सभी प्रयास किए जा रहे हैं, इसके कारण इस संक्रामक रोग से प्रभावी तरीके से और कुशलतापूर्वक निपटने के लिए राज्य सरकारों और सहायक एजेंसियों को समर्थ बनाया जा रहा है।


    अधिक जानकारी के लिए पढ़ें :


    भारतीय नौसेना ने पोर्ट ब्लेयर में कोविड-19 के खिलाफ लड़ने के लिए समर्थन दिया


    कोविड-19 संकट के दौरान जरूरतमंदो तक पहुंचने के लिए नौसेना एयर स्टेशन (एनएएस) उत्क्रोश और सामग्री संगठन (पोर्ट ब्लेयर) ने पोर्ट ब्लेयर में खाद्य सामग्री वितरित की।


    अधिक जानकारी के लिए पढ़ें :


    प्रधानमंत्री जनऔषधि केन्द्र के लोग कोरोना योद्धाओं की तरह काम कर रहे हैं- श्री मांडविया रसायन एवं उर्वरक राज्य मंत्री, श्री मनसुख मांडविया ने कहा है कि वर्तमान कठिन परिस्थितियों में भी प्रधानमंत्री जनऔषधि केंद्र (पीएमजेके) के लोग कोरोना योद्धाओं की तरह काम कर रहे हैं और राष्ट्र की सेवा कर रहे हैं।


    अधिक जानकारी के लिए पढ़ें :


    केन्‍द्रीय मानव संसाधन विकास मंत्री श्री रमेश पोखरियाल ‘निशंक‘ ने एक वेब पोर्टल युक्ति ( ज्ञान, प्रौद्योगिकी एवं नवोन्मेष के साथ कोविड से लड़ता युवा भारत) शुरू किया।


    इस पोर्टल का उद्देश्य कोविड-19 के मद्देनजर मानव संसाधन विकास मंत्रालय द्वारा की गई कोशिशों एवं पहलों की निगरानी करना एवं रिकॉर्ड करना है। यह पोर्टल मानव संसाधन विकास मंत्रालय एवं संस्थानों के बीच एक दोतरफा संचार चैनल स्‍थापित करेगा ताकि मंत्रालय संस्थानों को आवश्यक सहायता प्रणाली प्रदान कर सके।


    अधिक जानकारी के लिए पढ़ें :


    केन्द्रीय विद्यालय संगठन– दिल्ली क्षेत्र ने कोविड-19 की स्थिति में शिक्षा को विद्यार्थियों तक पहुंचाने के लिए अनेक कदम उठाए।


    छठी से आठवीं कक्षा के लिए सीधे ऑनलाइन कक्षाएं सोमवार से शुरू होंगी, वहीं केन्द्रीय विद्यालय संगठन-दिल्ली क्षेत्र नौवीं से बारहवीं कक्षा के लिए फेसबुक और यू ट्यूब पर सीधे ऑनलाइन कक्षाएं पहले ही शुरू कर चुका है।


    अधिक जानकारी के लिए पढ़ें :


    खादी ग्रामोद्योग आयोग ने दोहरी परत वाले खादी मास्क विकसित किए


    खादी ग्रामोद्योग आयोग (केवीआईसी) ने सफलतापूर्वक एक दोहरी परत वाला खादी मास्क विकसित किया है और उसे बड़ी मात्रा में इन मास्क की आपूर्ति के ऑर्डर प्राप्त हुए हैं। अपनी इस सफलता के साथ, केवीआईसी को हाल ही में जम्मू और कश्मीर सरकार को 7.5 लाख खादी मास्क की आपूर्ति करने का ऑर्डर मिला है।


    अधिक जानकारी के लिए पढ़ें :


    देश में कोविड-19 को फैलने से रोकने के लिए एनआरएलएम स्व सहायता समूह की महिलाएं सामाजिक योद्धाओं के रूप में सामने आईं


    27 राज्यों के ग्रामीण आजीविका मिशनों (एसआरएलएम) की 78,000 स्‍व सहायता समूह (एसएचजी) सदस्यों ने लगभग 2 करोड़ मास्क तैयार किए। विभिन्न राज्यों में एसएचजी द्वारा 5000 से ज्यादा पीपीई किट्स का निर्माण किया गया; 9 राज्यों के लगभग 900 एसएचजी उद्यमों ने 1 लाख लीटर से ज्यादा हैंड सैनिटाइजर तैयार किया। कुछ एसएचजी ने हाथों की साफ-सफाई के लिए लिक्विड सोप का भी निर्माण किया।


    अधिक जानकारी के लिए पढ़ें :


    एनआरएलएम स्‍व सहायता समूह नेटवर्क देश में कोविड-19 की स्थिति की चुनौती से निपटने के लिए खड़ा हुआ


    वर्तमान संकट के दौरान, स्‍व सहायता समूह सदस्य कोविड-19 को फैलने से रोकने के लिए हर संभव तरीके से योगदान देकर सामाजिक योद्धाओं के रूप में उभरे हैं। ग्रामीण विकास मंत्रालय के दीनदयाल अन्‍त्‍योदय योजना-राष्ट्रीय ग्रामीण आजीविका मिशन (डीएवाई-एनआरएलएम) के तहत गठित देश भर के लगभग 63 लाख स्व सहायता समूहों (एसएचजी) की करीब 690 लाख महिला सदस्य समर्पण की भावना से काम कर रही हैं।


    अधिक जानकारी के लिए पढ़ें :


    सीएसआईआर-कोशिकीय एवं आणविक जीव विज्ञान केन्द्र (सीसीएमबी) , हैदराबाद कोविड-19 के खिलाफ अनेक मोर्चों पर लड़ाई लड़ रहा है


    सीएसआईआर की घटक प्रमुख जीव विज्ञान प्रयोगशाला सीसीएमबी कोविड-19 के खिलाफ देशों की लड़ाई में विभिन्न उपकरणों और दृष्टिकोणों का उपयोग कर रही है।


    अधिक जानकारी के लिए पढ़ें :


    पीआईबी के क्षेत्र अधिकारियों से प्राप्‍त जानकारियां

      * केरल : राज्‍य के एक संवेदनशील जिले कासरगौड़ में 26 कोविड मरीजों का इलाज किया गया और अस्‍पताल से आज छुट्टी दे दी गई; 60 मरीज पहले ही ठीक हो चुके हैं और जिले में 105 सक्रिय मामले हैं। राज्‍य के वित्‍त मंत्री ने राज्‍य को पर्याप्‍त वित्‍तीय सहायता नहीं देने के लिए केन्‍द्र की आलोचना की है। गैरकानूनी तरीके से वाहनों की आवाजाही के बाद पुलिस ने तमिलनाडु की सीमा से लगे सभी मार्गों को बंद कर दिया है।
      * तमिलनाडु : राज्‍य से 12 मौतों की खबर मिली है, 45 वर्षीय एक महिला को चेन्नई स्थित सरकारी मेडिकल कॉलेज में भर्ती कराया गया। राज्‍य के 8 डॉक्‍टर कोरोना पॉजिटिव हैं। अब तक कुल पुष्‍ट मामलों की संख्‍या 969 है। दिल्‍ली के निवासी कोविड पॉजिटिव एक व्‍यक्ति के विल्‍लुपुरम से लापता होने के बाद राष्‍ट्रव्‍यापी सतर्कता जारी कर दी गई है। लॉकडाउन के कारण राज्‍य को 10,000 करोड़ रुपये के राजस्‍व की कमी का सामना करना पड़ रहा है।
      * कर्नाटक : राज्‍य में आज दोपहर तक 11 नये मामले सामने आए जिसके बाद कुल पॉजिटिव मामलों की संख्‍या 226 हो गई है। बेलगावी में चार मामलों की पुष्टि हुई है। विजयपुरा अब राज्‍य का 19वां जिला है जो कोविड से प्रभावित है; 60 वर्षीय एक महिला कोविड पॉजिटिव है। बेंगलुरु शहरी जिले में आज से घर-घर जाकर सर्वेक्षण किया जा रहा है।
      * आंध्र प्रदेश : आज 12 नये मामले दर्ज किए गए जिसके बाद कुल पॉजिटिव मामलों की संख्‍या बढ़कर 417 हो गई है। राज्‍य ने सार्वजनिक स्‍थानों पर पान, तम्‍बाकू या गैर तम्‍बाकू उत्‍पाद और बलगम थूकने को दंडनीय अपराध घोषित किया है। मुख्‍यमंत्री ने प्रत्‍येक व्‍यक्ति को 3 मास्‍क वितरित करने का आदेश दिया है। राज्‍य ने 1.47 करोड़ परिवारों में से 1.43 करोड़ परिवारों का सर्वेक्षण पूरा कर लिया है।
      * तेलंगाना : तेलंगाना में निर्मल से 2 और पॉजिटिव मामलों की जानकारी प्राप्‍त हुई है। राज्‍य में कुल पॉजिटिव मामलों की संख्‍या बढ़कर 505 हो गई है। कोविड-19 को फैलने से रोकने के लिए राज्‍य के सार्वजनिक इलाकों में कीटाणुनाशकों का छिड़काव करने के लिए ड्रोन तैनात किए गए हैं।
      * अरुणाचल प्रदेश : अरुणाचल प्रदेश में जेएन कॉलेज, पासीघाट के एनएसएस स्‍वयंसेवियों ने कोविड-19 से मुकाबला कर रहे पुलिस और स्‍वास्‍थ्‍य देखभाल कर्मियों जैसे अग्रिम पंक्ति के योद्धाओं के बीच मास्‍क वितरित किए।
      * असम : राज्‍य के स्‍वास्‍थ्‍य मंत्री हिमंत बिस्‍वा सरमा ने ट्वीट किया है कि गुवाहाटी मेडिकल कॉलेज और अस्‍पताल में कोविड-19 के किसी मरीज की मौत नहीं हुई है जैसाकि एक स्‍थानीय दैनिक समाचारपत्र ने जानकारी दी है।
      * मणिपुर : मणिुपर के मुख्‍य सचिव ने स्‍वास्‍थ्‍य विभाग को निर्देश दिए है कि वह राज्‍य में पाइप वाले अथवा बिस्‍तरे के साथ रखे जाने वाले ऑक्‍सीजन सिलेंडरों की उपलब्‍धता का पता लगाएं।
      * मिजोरम: मिजोरम में आवश्यक वस्तुओं की आपूर्ति में शामिल ड्राइवरों और अन्य श्रमिकों की सुरक्षा पर चिंता व्यक्त करते हुए, परिवहन मंत्री ने अधिकारियों को निर्देश दिए हैं कि उन्हें अधिकतम संरक्षण दिया जाए।
      * मेघालय: मेघालय में पूर्वी और पश्चिमी जयंतिया पहाड़ी जिलों के उपायुक्‍तों ने जिले के लोगों की मदद के इच्‍छुक सभी गैर सरकारी संगठनों, एजेंसियों और राज्य और जिले के बाहर के लोगों को निर्देश दिया है कि वे संबंधित अधिकारियों के पास अपना नाम दर्ज कराएं।
      * नागालैंड: राज्य सरकार का कहना है कि दीमापुर में 363 व्यक्तियों को शरण देने वाले 3 राहत शिविर दोबारा काम करने लगे हैं, इसके अलावा 2000 व्यक्तियों को जिला प्रशासन और गैर सरकारी संगठनों द्वारा अनाज और सूखा राशन दिया जा रहा है।
      * सिक्किम: मुख्‍यमंत्री ने बताया कि कोविड-19 की वजह से आने वाली चुनौतियों पर आगे निर्णय लेने के लिए 15 अप्रैल 2020 को कैबिनेट की एक बैठक बुलाई जाएगी।
      * त्रिपुरा: सरकार ने 21,899 ईंट भट्ठा प्रवासियों को 3.58 करोड़ रुपये देने का फैसला किया है। प्रत्येक प्रवासी श्रमिक को 1000 रुपये और 20 दिन का राशन दिया जाएगा।
      * महाराष्ट्र पुलिस ने लॉकडाउन के दौरान निषेधाज्ञा और क्‍वारंटाइन दिशा-निर्देशों का उल्लंघन करने वालों के खिलाफ राज्य भर में 35,000 से अधिक अपराध दर्ज किए हैं। इस बीच, 134 और लोगों के कोविड-19 पॉजिटिव होने की जानकारी मिली है जिसके बाद राज्‍य में इनकी संख्‍या 1,895 हो गई है।
      * मध्य प्रदेश: भारत में महाराष्ट्र के बाद, मध्य प्रदेश में अब तक कोविड-19 से होने वाली मौतों की संख्या सबसे अधिक है। केन्‍द्रीय स्वास्थ्य मंत्रालय द्वारा जारी नवीनतम आंकड़ों के अनुसार, महाराष्ट्र में 127 मौतों की जानकारी मिली है, जबकि मध्य प्रदेश में अब तक कोरोनो वायरस के 36 रोगियों की मौत हो गई है।
      * राजस्थान: राजस्थान में कोरोनोवायरस के 151 नए मामले सामने आए हैं, जिसके बाद कोविड-19 से प्रभावित मामलों की संख्‍या 751 हो गई है। अब तक कुल प्रभावित लोगों में से 21 का इलाज हो चुका है और 3 की मौत हुई है।
      * गुजरात: गुजरात में कोरोनो वायरस के 67 नए मामले सामने आए हैं, जिसके बाद गुजरात में कोविड-19 के कुल मामलों की संख्या 308 हो गई है। अब तक कुल संक्रमित लोगों में से 31 का इलाज हो चुका है और 19 लोगों की मौत हुई है।
      * जम्मू-कश्मीर: जम्मू-कश्मीर में आज कोविड-19 के 21 नए मामलों की जानकारी मिली है। इनमें 17 कश्मीर डिवीजन से और 4 जम्मू डिवीजन से हैं। कुल पॉजिटिव मामलों की संख्या अब 245 है।

    जांचे गए तथ्‍य # कोविड 19


    ***


    एएम/केपी

    
    
    (Release ID: 1613783) Visitor Counter : 248
    
    
      Read this release in: English , Urdu , Marathi , Assamese , Bengali , Manipuri , Punjabi , Gujarati , Odia , Tamil , Telugu , Kannada , Malayalam
    
    
    

*