      कार्मिक, लोक शिकायत एवं पेंशन मंत्रालय

      रोटरी क्लब ऑफ दिल्ली हेरिटेज ने पीआईबी के साथ मिल कर दोबारा इस्‍तेमाल में आने वाले 50,000 फेस मास्कों की आपूर्ति की
      
      लॉकडाउन अवधि के दौरान घर से काम करने वाली महिला दर्जियों ने तैयार किए फेस मास्क
      
      पीआईबी के प्रधान महानिदेशक द्वारा मास्‍क वितरित

      Posted On: 25 APR 2020 3:55PM by PIB Delhi

    प्रधानमंत्री श्री नरेन्द्र मोदी के वर्तमान कोविड ​​संकट के दौरान राहत सामग्री से देशवासियों की मदद करने के आह्वान पर रोटरी क्लब ऑफ दिल्ली हेरिटेज ने पत्र सूचना कार्यालय के साथ मिल कर बड़े पैमाने पर वितरण के लिए दोबारा इस्‍तेमाल में आने वाले 50,000 फेस मास्कों की आपूर्ति की।


    रोटरी इंटरनेशनल एक अंतरराष्ट्रीय सेवा संगठन है जिसका उद्देश्य मानव सेवा और दुनिया भर में सद्भाव और शांति को आगे बढ़ाने में कारोबारियों और व्‍यावसायिक मार्गदर्शकों को एक साथ लाना है। वितरित किए गए फेस मास्क लॉकडाउन अवधि के दौरान अपने घरों में काम करते समय महिला दर्जियों द्वारा बनाए गए हैं।


    वितरण का कार्य पीआईबी के प्रधान महानिदेशक श्री कुलदीप सिंह धतवालिया , रोटरी क्लब ऑफ दिल्‍ली हेरिटेज की ओर से वितरण पीआईबी के अपर महानिदेशक श्री राजीव जैन और रोटरी हेरिटेज के अध्यक्ष श्री राकेश जैन द्वारा मिलकर किया गया। मास्क आज दिल्‍ली पुलिस के उपायुक्‍त श्री ईश सिंघल और केन्‍द्रीय भंडार के सीएमडी श्री मुकेश कुमार को नेशनल मीडिया सेंटर में सौंपे गए। इससे पहले प्रधान महानिदेशक ने प्रेस कर्मियों को भी मास्‍क वितरित किए।


    ******


    एएम/केपी
    

    
    (Release ID: 1618227) Visitor Counter : 76
    
    
      Read this release in: Punjabi , English , Urdu , Marathi , Assamese , Gujarati , Odia , Tamil , Telugu , Kannada