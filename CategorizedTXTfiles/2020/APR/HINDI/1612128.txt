      PIB Headquarters

      कोविड-19 पर पीआईबी का दैनिक पत्रक
      Posted On: 07 APR 2020 6:39PM by PIB Delhi


    (पिछले 24 घंटों में जारी कोविड-19 से संबंधित प्रेस विज्ञप्तियां और पीआईबी द्वारा की गई तथ्यों की जांच)


      * अभी तक देश में कोविड-19 के 4421 मामलों की पुष्टि हो चुकी है और 117 लोगों की मृत्यु हो चुकी है।

      * कोविड-19 मामलों की विभिन्‍न श्रेणियों के लिए तीन प्रकार की सुविधाओं की स्‍थापना की जाएगी।
      * कोविड-19 के मद्देनजर चिड़ियाघरों, राष्‍ट्रीय उद्यानों, अभयारण्‍यों और टाइगर रिजर्व्स को एहतियात बरतने के परामर्श जारी किए गए हैं।
      * जहाजरानी मंत्रालय कोविड-19 के मद्देनजर बंदरगाहों पर सुगम परिचालन सुनिश्चित करने की दिशा में सक्रिय भूमिका निभा रहा है।
      * लाइफलाइन उड़ान फ्लाइट्स ने अनेक पूर्वोत्‍तर क्षेत्रों में चिकित्सीय सामग्री की आपूर्ति की।

    कोविड- 19 पर स्वास्थ्य एवं परिवार कल्याण मंत्रालय से जारी अपडेट


    अभी तक देश में कोविड-19 के 4421 मामलों की पुष्टि हुई और 117 लोगों की मृत्यु हो चुकी है। सुधार के बाद 326 लोगों को अस्पतालों से डिस्चार्ज कर दिया गया है। कोविड-19 के रोगियों के उपचार के लिए आपात स्थिति में इलाज की प्राथमिकता का निर्धारण करने और कोविड-19 के लिए समर्पित उचित सुविधा की पहचान करने के लिए कोविड-19 मामलों की विभिन्‍न श्रेणियों के लिए तीन प्रकार की सुविधाओं की स्‍थापना की जाएगी।


    ज्यादा जानकारी के लिए क्लिक करें...


    प्रधानमंत्री और स्‍वीडन के प्रधानमंत्री के बीच टेलीफोन पर बातचीत


    प्रधानमंत्री श्री नरेन्‍द्र मोदी ने आज स्‍वीडन के प्रधानमंत्री महामहिम स्टीफन लोफवेन के साथ टेलीफोन पर बातचीत की। दोनों नेताओं ने वर्तमान में जारी कोविड-19 महामारी और इसके स्‍वास्‍थ्‍य एवं आर्थिक प्रभावों को नियंत्रित करने के लिए अपने-अपने देशों द्वारा उठाए जा रहे कदमों के बारे में चर्चा की।


    ज्यादा जानकारी के लिए क्लिक करें...


    विश्व स्वास्थ्य दिवस पर प्रधानमंत्री का संदेश


    ज्यादा जानकारी के लिए क्लिक करें...


    प्रधानमंत्री और ओमान के सुल्‍तान के बीच टेलीफोन पर बातचीत


    प्रधानमंत्री श्री नरेन्‍द्र मोदी ने आज ओमान के सुल्‍तान महामहिम हैथम बिन तारिक के साथ टेलीफोन पर बातचीत की। दोनों नेताओं ने वर्तमान में जारी महामारी कोविड-19 के कारण उत्‍पन्‍न स्‍वास्‍थ्‍य और आर्थिक चुनौतियों और उनसे निपटने के लिए अपने-अपने देश में उठाए गए कदमों के बारे में चर्चा की।


    ज्यादा जानकारी के लिए क्लिक करें...


    प्रधानमंत्री और बहरीन के सुल्‍तान के बीच टेलीफोन पर बातचीत


    प्रधानमंत्री श्री नरेन्‍द्र मोदी ने बहरीन के सुल्‍तान महामहिम शेख हमद बिन इसा अल खलीफा के साथ टेलीफोन पर बातचीत की। दोनों नेताओं ने कोविड- 19 से संबंधित वर्तमान स्‍वास्‍थ्‍य संकट और उसके परिणामों के साथ-साथ लॉजिस्टिक्‍स की श्रृंखला और वित्‍तीय बाजारों के बारे में विचार-विमर्श किया।


    ज्यादा जानकारी के लिए क्लिक करें...


    राष्‍ट्रीय उद्यानों / अभयारण्‍यों/ टाइगर रिजर्व्स में कोविड-19 के नियंत्रण और प्रबंधन के लिए परामर्श


    देश में कोविड-19 फैलने और न्‍यूयॉर्क में एक बाघ के कोविड-19 से संक्रमित होने से संबंधित हाल के एक समाचार को देखते हुए पर्यावरण, वन एवं जलवायु परिवर्तन मंत्रालय ने राष्‍ट्रीय उद्यानों/ अभयारण्‍यों/ टाइगर रिजर्व्स में कोविड-19 के नियंत्रण और प्रबंधन के लिए एक परामर्श जारी किया है। यह कदम राष्‍ट्रीय उद्यानों/ अभयारण्‍यों/ टाइगर रिजर्व्स में वायरस फैलने तथा मानव से पशुओं में तथा पशुओं से मानव में संक्रमण फैलने की आशंका के कारण उठाया गया है।


    ज्यादा जानकारी के लिए क्लिक करें...


    केन्द्रीय चिड़ियाघर प्राधिकरण ने न्‍यूयॉर्क में एक बाघ के कोविड-19 से संक्रमित पाए जाने के मद्देनजर भारत के चिडि़याघरों को सतर्कता बरतने का परामर्श दिया है


    केन्द्रीय चिड़ियाघर प्राधिकरण ने देश के चिड़ियाघरों को अत्‍याधिक सतर्कता बरतने, 24X7 आधार पर पशुओं पर नजर रखने, किसी भी असामान्‍य व्‍यवहार/लक्षण के लिए सीसीटीवी का उपयोग करने, रखवालों/देख-रेख करने वालों को सुरक्षा उपकरणों विशेषकर पीपीई के बिना उनके नजदीक न जाने, बीमार पशुओं को अलग-थलग या क्‍वारंटीन करने का परामर्श दिया है।


    ज्यादा जानकारी के लिए क्लिक करें...


    जहाजरानी मंत्रालय कोविड- 19 एवं देश में लॉकडाउन की स्थिति में सुगम जहाज परिचालन सुनिश्चित करने की दिशा में सक्रिय भूमिका निभा रहा है


    अप्रैल से मार्च 2020 तक प्रमुख बंदरगाहों पर संचालित कुल ट्रैफिक में टनेज में 0.82 प्रतिशत की कुल वृद्धि प्रदर्शित की गई। बंदरगाहों पर 46,000 से ज्‍यादा चालक दल के सदस्‍यों/ यात्रियों का थर्मल स्कैन किया गया है। आर्थिक दंड, विलंब शुल्क, प्रभार, फीस, प्रमुख बंदरगाहों द्वारा लगाए गए रेंटल से किसी भी बंदरगाह उपयोगकर्ता को माफी दे दी गई है। प्रमुख बंदरगाह ट्रस्टों के अस्पताल कोविड-19 के लिए तैयार किए गए हैं। जहाजरानी के डीजी ने नाविक, रियायत, शिपिंग लाइंस, सैनिटाइजेशन, सुरक्षा प्रमाणपत्रों से संबंधित राहत प्रदान की है।


    ज्यादा जानकारी के लिए क्लिक करें...


    ‘लाइफलाइन उड़ान फ्लाइट्स ने जोरहाट, लेंगपुई, दीमापुर, इम्फाल और अन्य पूर्वोत्तर क्षेत्रों में चिकित्सीय सामग्री की आपूर्ति की


    अब तक 152 कार्गो उड़ानों का परिचालन किया गया है, जिन्‍होंने दूरदराज के इलाकों और पर्वतीय क्षेत्रों सहित देश भर के विविध भागों में चिकित्सीय सामग्री पहुंचाई है।


    ज्यादा जानकारी के लिए क्लिक करें...


    कोविड-19 : स्मार्ट शहरों में नगर प्रशासन चिकित्सकों के साथ सहयोग करेंगे


    स्मार्ट शहरों में जिला प्रशासन, जिला पुलिस और नगर प्रशासन के सहयोग से कोविड-19 के संदिग्ध मामलों की निगरानी के संयुक्त प्रयास सुनिश्चित किए जा रहे हैं।


    ज्यादा जानकारी के लिए क्लिक करें...


    भारतीय रेल अत्यंत तेज गति से पीपीई-पोशाक का निर्माण करेगी


    भारतीय रेल ने अपनी कार्यशालाओं में मिशन मोड में पीपीई-पोशाक के उत्पादन की शुरुआत की है। जगाधरी कार्यशाला के द्वारा तैयार पीपीई-पोशाक को हाल ही में डीआरडीओ से मंजूरी मिली है, जो इस कार्य के लिए अधिकृत संस्था है। मंजूर किए गए डिजाइन और सामग्री के आधार पर विभिन्न जोन स्थित कार्यशालाएं सुरक्षा प्रदान करने वाली इन पोशाकों का निर्माण करेंगी।


    ज्यादा जानकारी के लिए क्लिक करें... .


    कोविड-19 लॉकडाउन के बीच एफसीआई ने 24 मार्च से 14 दिनों के दौरान देशभर में 18.54 लाख मीट्रिक टन खाद्यान्न के लिए 662 रैक्स चलाए


    पीएम गरीब कल्याण अन्न योजना (पीएमजीकेएवाई) को लागू करने के लिए एफसीआई ने देश भर के राज्यों में पर्याप्त स्टॉक भेजा है, जिसमें अगले तीन महीनों के लिए प्रति व्यक्ति प्रति माह 5 किलोग्राम खाद्यान राष्ट्रीय खाद्य सुरक्षा अधिनियम (एनएफएसए) के तहत सभी लाभार्थियों को मुफ्त में वितरित किया जाना है।


    ज्यादा जानकारी के लिए क्लिक करें...


    कोविड-19 एवं भविष्य की चुनौतियों से निपटने के लिए मानव ससांधन मंत्रालय ने "समाधान" चैलेंज की शुरुआत की


    छात्र-छात्राओं में नयी खोज करने की क्षमता को परखने के लिए मानव संसाधन मंत्रालय के इनोवेशन सेल एवं अखिल भारतीय तकनीकी शिक्षा परिषद् ने फोर्ज और इनोवेशिओक्यूरिस के साथ मिलकर एक मेगा ऑनलाइन चैलेंज -- समाधान -- की शुरुआत की है।


    ज्यादा जानकारी के लिए क्लिक करें...


    कोविड-19 के विरुद्ध संघर्ष में लोगों को राहत प्रदान करने के कार्यों में पूर्व-सैनिक अपनी भूमिका निभा रहे हैं


    ऐसे समय में जब राष्‍ट्र कोरोना वायरस (कोविड-19) के खिलाफ अपनी जंग जारी रखे हुए है, सेना, नौ सेना और वायु सेना से संबंधित पूर्व-सैनिक (ईएसएम) नागरिक प्रशासन साथ दे रहे हैं और स्वेच्छा एवं निस्वार्थ भाव से अपनी सेवाएं प्रदान कर रहे हैं।


    ज्यादा जानकारी के लिए क्लिक करें...


    लॉकडाउन के बाद भी जन स्वास्थ्य को आर्थिक विकास की तुलना में प्राथमिकता दी जाएगी : उपराष्ट्रपति


    आज जब देश का नेतृत्व कोरोना वायरस के कारण किए गए तीन सप्ताह के देशव्यापी लॉकडाउन के बाद, अर्थव्यव्स्था को पुनः पटरी पर लाने के रास्तों पर विचार कर रहा है, उपराष्ट्रपति श्री एम. वेंकैया नायडू ने आग्रह किया है कि लॉकडाउन के बाद भी जन स्वास्थ्य को आर्थिक स्थिरता की तुलना में प्राथमिकता दी जाएगी।


    ज्यादा जानकारी के लिए क्लिक करें...


    पीएमबीजेपी के तहत दरवाजों तक आवश्‍यक सेवाएं और दवाएं पहुंचा रहे हैं फार्मासिस्ट


    फार्मासिस्ट, जो प्रधानमंत्री भारतीय जन औषधि केंद्र के ‘स्वास्थ्य के सिपाही‘ के नाम से लोकप्रिय हैं, मरीजों एवं बुजुर्गों के दरवाजों तक आवश्‍यक सेवाएं और दवाएं पहुंचा रहे हैं।


    ज्यादा जानकारी के लिए क्लिक करें...


    केन्द्रीय राज्य मंत्री ने कोविड- 19 के संबंध में कार्मिक, लोक शिकायत एवं पेंशन मंत्रालय के कार्यों पर समीक्षा बैठक की अध्यक्षता की


    केन्द्रीय पूर्वोत्तर क्षेत्र विकास राज्य मंत्री (स्वतंत्र प्रभार) एवं प्रधानमंत्री कार्यालय, कार्मिक, लोक शिकायत, पेंशन, परमाणु ऊर्जा और अंतरिक्ष राज्य मंत्री डॉ. जितेन्द्र सिंह ने आज वीडियो कॉन्फ्रेंस के माध्यम से कार्मिक एवं प्रशिक्षण विभाग (डीओपीटी), प्रशासनिक सुधार एवं लोक शिकायत (डीएआरपीजी) और पेंशन एवं पेंशनभोगी कल्याण विभाग (डीओपीपीडब्ल्यू) के कार्यों की समीक्षा की।


    ज्यादा जानकारी के लिए क्लिक करें...


    बत्तियां बुझाकर प्रकाश करने के प्रधानमंत्री के आह्वान को मिला “व्यापक जनसमर्थन”: केंद्रीय विद्युत मंत्री


    कोविड-19 के खिलाफ लड़ाई में राष्ट्रव्यापी एकजुटता प्रदर्शित करने के लिए रविवार को बत्तियां बुझाकर प्रकाश करने के प्रधानमंत्री श्री नरेन्द्र मोदी के आह्वान को व्यापक जनसमर्थन मिला।


    ज्यादा जानकारी के लिए क्लिक करें.. .


    पीआईबी के क्षेत्रीय कार्यालयों से मिली जानकारियां


    पूर्वोत्तर क्षेत्र

      * अरुणाचल प्रदेश में आजीविका मिशन परियोजना सहित अनेक एसएचजी कोविड-19 से निपटने के लिए मास्‍क सहित जरूरत की आवश्‍यक वस्‍तुएं मुहैया कराने के कार्य में सक्रियता से जुटे हुए हैं।
      * असम के धींग से एआईयूडीएफ विधायक अमीनुल इस्‍लाम को कोविड-19 के बारे में विवादास्‍पद टिप्‍पणी करने के लिए गिरफ्तार किया गया है।
      * मणिपुर के मुख्‍यमंत्री ने ट्वीट किया है कि लॉकडाउन के दौरान राज्य से बाहर फंसे प्रत्येक व्यक्ति के बैंक खाते में राज्‍य की ओर से सीएम कोविड-19 रिलीफ फंड से 2000 रुपये हस्‍तांतरित कराए जाएंगे।
      * मेघालय में, निजी अस्पताल गैर-कोविड रोगियों के उपचार के लिए तैयार हैं। चिकित्सा के बिलों का भुगतान सरकार की ओर से किया जाएगा।
      * मिजोरम के स्वास्थ्य विभाग ने सभी डॉक्टरों को किसी भी समय किसी भी व्यक्ति की चिकित्सा समस्याओं के लिए सुलभ रहने का निर्देश दिया है।
      * नागालैंड सरकार ने कहा है कि निजामुद्दीन मरकज संदिग्‍धों की पहचान का कार्य अब तक जारी है। उसमें भाग लेने वालों से राज्‍य नियंत्रण कक्ष से सम्‍पर्क करने को कहा गया है।
      * सिक्किम में, 12 क्‍वारंटीन केंद्रों में 107 लोग तथा 4 आइसोलेशन केंद्र हैं।
      * त्रिपुरा में जरूरतमंद लोगों को राहत पहुंचाने के लिए विभिन्न संगठन एक साथ आए।

    पश्चिमी क्षेत्र

      * राजस्थान से मंगलवार को कोविड-19 के 24 नए पॉजिटिव मामले सामने आए। सर्वाधिक मामले जोधपुर से सामने आए, जहां टेस्‍ट में नौ लोग पॉजिटिव पाए गए। राज्य में कुल पॉजिटिव मामलों की संख्या बढ़कर 325 हो गई है। (राजस्थान लोक स्वास्थ्य विभाग)
      * गुजरात में मंगलवार को वायरस संक्रमण टेस्‍ट में 19 और लोगों के पॉजिटिव पाए जाने के साथ ही राज्‍य में कोविड -19 मामलों की संख्या बढ़कर 165 हो गई। नए मामलों में से, 13 अहमदाबाद से रिपोर्ट किए गए हैं। (स्रोत: प्रधान सचिव -स्वास्थ्य)
      * भोपाल में कोविड-19 के 12 और मामले पाए गए हैं, मध्य प्रदेश में ऐसे मामलों की संख्या 268 हो गई है। नए रोगियों में 7 पुलिसकर्मी और उनके परिवार के सदस्य तथा स्वास्थ्य विभाग के 5 कर्मचारी शामिल हैं। (स्रोत: मुख्य चिकित्सा अधिकारी, भोपाल)
      * गोवा सरकार ने घोषणा की है कि घर-घर जाकर सामुदायिक सर्वेक्षण करने का कार्य तीन दिनों में पूरा किया जाएगा। पूरे राज्‍य के लोगों में फ्लू जैसे लक्षणों और उनके यात्रा के इतिहास के बारे में पता लगाने के सर्वेक्षण में लगभग 7,000 प्रगणक लगाए जाएंगे।
      * महाराष्ट्र पुलिस ने पालघर जिले के वाडा में एक रासायनिक कारखाने पर छापा मारकर एफडीए की मंजूरी के बिना तैयार किया जा रहा हैंड सैनिटाइजर और कच्चा माल जब्त किया है।

    दक्षिणी क्षेत्र

      * केरल: स्वास्थ्य मंत्री ने कहा है कि राज्य में 14 अप्रैल के बाद भी प्रतिबंध जारी रहेंगे। मुंबई पुलिस ने धारावी के पहले कोविड मरीज के साथ रहे केरलवासियों की पहचान कर ली है; ये सभी दिल्ली तबलीगी जमात में शामिल हुए थे। अमरीका में कोविड से आज एक केरलवासी की मौत हो गई।
      * तमिलनाडु: राज्य ने किसानों के लिए कई उपायों की घोषणा की: टोल फ्री नम्‍बर, मुफ्त कोल्ड स्टोरेज, मोबाइल सब्जी-फल की दुकानें, किसान निर्माता कंपनियों के लिए ऋण सुविधा आदि।
      * आंध्र प्रदेश: कुरनूल में आज एक कोविड मरीज की मौत के साथ ही राज्‍य में कोविड से मरने वालों की संख्‍या 4 हो गई। 900 वेंटिलेटर उपलब्ध हैं। राज्य ने हॉट स्‍पॉट्स में रैंडम सैंपलिंग शुरू करने का फैसला किया है। राज्य ने निजी अस्पतालों को आरोग्यश्री स्वास्थ्य देखभाल पीजीएम के तहत कोविड के मरीजों का इलाज करने का निर्देश दिया है; उपचार शुल्क निर्धारित: 16,000 रु- 2.16 लाख रु।
      * तेलंगाना: अब तक 11 पॉजिटिव मामले, कुल संख्‍या बढ़कर 375 हुई; सक्रिय मामले 317। तेलंगाना में पूर्ण उच्‍च न्‍यायालय की वीडियो कॉन्फ्रेंस के माध्यम से बैठक हुई, जिसमें 30 अप्रैल तक लॉकडाउन का विस्तार करने का फैसला किया गया। लॉकडाउन लागू करने के लिए पुलिस ऑटोमैटिक नंबर प्लेट रिकॉग्निशन सिस्टम (एएनपीआर) के साथ क्राउड एनालिटिक्स सॉफ्टवेयर और ड्रोन कैमरों का उपयोग कर रही है।

    कोविड 19 पर तथ्यों की जांच


    ***


    एएम/ आरके

    
    
    (Release ID: 1612128) Visitor Counter : 309
    
    
      Read this release in: English , Urdu , Urdu , Marathi , Assamese , Bengali , Manipuri , Punjabi , Gujarati , Odia , Tamil , Telugu , Kannada , Malayalam
    
    
    

*