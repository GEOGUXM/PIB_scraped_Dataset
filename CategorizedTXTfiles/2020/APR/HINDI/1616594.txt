      PIB Headquarters

      कोविड-19 पर पीआईबी का दैनिक बुलेटिन
      Posted On: 20 APR 2020 6:25PM by PIB Delhi


    (पिछले 24 घंटे में जारी कोविड-19 से जुड़ी प्रेस विज्ञप्तियां, क्षेत्र अधिकारियों से प्राप्त जानकारियां और पीआईबी द्वारा जांचे गए तथ्य शामिल है)


    • देश में आज तक कोविड-19 के पुष्ट मामलों की संख्या 17,265 हो गई है, 2547 लोगों का उपचार किया जा चुका है/ ठीक होने के बाद अस्पताल से छुट्टी दी जा चुकी है, इस महामारी के कारण अब तक 543 लोगों की मौत हुई है।


    • भारत में मामले दोगुने होने की दर में सुधार हुआ है, यह लॉकडाउन से पहले के हफ्ते के 3.4 की तुलना में अब 7.5 हो गई है।


    • भारत अपने नवोन्मेाषी उत्साह के लिए विख्यात एक युवा राष्ट्र है, जो नई कार्य संस्कृति प्रदान करने में अग्रणी भूमिका निभा सकता है।


    • गृह मंत्रालय ने राज्यों से आवश्यक वस्तुओं की संपूर्ण आपूर्ति श्रृंखला का सुचारू संचालन सुनिश्चित करने को कहा।


    • केंद्र ने कोविड-19 की स्थिति का आकलन करने और इसका मुकाबला करने एवं इसे फैलने से रोकने हेतु राज्य के प्रयासों में तेजी लाने के लिए 6 अंतर-मंत्रालय केंद्रीय टीमों का गठन किया।


    • जमीनी स्तर के प्रशासन के उपयोग हेतु डॉक्टर्स, स्वास्थ्य पेशेवरों और स्वयंसेवियों का ऑनलाइन डेटा पूल तैयार किया गया।


    स्वास्थ्य एवं परिवार कल्याण मंत्रालय से प्राप्त अपडेट


    देश में कोविड-19 के लिए कुल 17,265 पुष्ट मामले दर्ज किए गए हैं। 2547 व्यक्तियों यानी कुल मामलों के 14.75 प्रतिशत को ठीक होने के बाद छुट्टी दे दी गई है। कोविड-19 के कारण अब तक कुल 543 लोगों की मौत हुई है। पिछले सात दिनों में मामलों की संख्या में वृद्धि का उपयोग करके गणना की गई कोविड-19 मामलों के दोगुना होने की दर बताती है कि लॉकडाउन से पहले के सप्ताह में भारत में मामले दोगुना होने की दर 3.4 थी और 19 अप्रैल, 2020 (पिछले सात दिनों के लिए) तक इसमें 7.5 का सुधार हुआ है।


    अधिक जानकारी के लिए पढ़ें-


    कोविड-19 के दौर में जीवन


    प्रधानमंत्री श्री नरेन्द्र मोदी ने लिंक्डनइन पर कुछ विचार साझा किए हैं, जो युवाओं और व्यवसायियों को दिलचस्प लगेंगे। उन्होंने कहा, ‘’आज, विश्व नए बिज़नेस मॉडल्स की तलाश में है। भारत अपने नवोन्मेषी उत्साह के लिए विख्यात एक युवा राष्ट्र है, जो नई कार्य संस्कृति प्रदान करने में अग्रणी भूमिका निभा सकता है।‘’ इसके अलावा, प्रधानमंत्री ने कहा कि मैं इस बात की परिकल्पना कर रहा हूं कि नए बिज़नेस और कार्य संस्कृति को निम्नलिखित वाउअल्स (स्वरों)- अनुकूलनशीलता (अडैप्टेबिलटी), कुशलता(एफिशन्सी), समावेशिता (इन्क्लूसिविटी), अवसर (ऑपर्च्यूनिटी), सार्वभौमवाद (यूनिवर्सलिज्म) के आधार पर नए सिरे से परिभाषित किया जा रहा है।


    अधिक जानकारी के लिए पढ़ें-


    केंद्र सरकार ने कोविड-19 की स्थिति का आकलन करने और इसका मुकाबला करने और इसको फैलने से रोकने हेतु राज्य के प्रयासों में तेजी लाने के लिए 6 अंतर-मंत्रालय केंद्रीय टीमों का गठन किया


    केंद्र ने आम जनता के हित में कोविड-19 से जुड़ी स्थिति का मौके पर ही आकलन करने और इससे निपटने के लिए राज्य प्राधिकरणों को आवश्यक निर्देश देने एवं अपनी रिपोर्ट केंद्र सरकार को सौंपने के लिए 6 अंतर-मंत्रालय केंद्रीय टीमों (आईएमसीटी) का गठन किया है। इनमें से दो-दो टीमों का गठन पश्चिम बंगाल एवं महाराष्ट्र के लिए और एक-एक टीम का गठन मध्य प्रदेश और राजस्थान के लिए किया गया है।


    अधिक जानकारी के लिए पढ़ें-


    राज्यों को ई-कॉमर्स सहित आवश्यक वस्तुओं की संपूर्ण आपूर्ति श्रृंखला का सुचारू संचालन सुनिश्चित करना चाहिए


    गृह मंत्रालय (एमएचए) ने यह सूचना सभी राज्यों/केंद्रशासित प्रदेशों को भेज दी है और उनसे अनुरोध किया है कि वे इसे सभी फील्ड एजेंसियों को स्पष्ट करें और आम जनता के बीच पर्याप्त रूप से प्रचार-प्रसार करें ताकि ई-कॉमर्स सहित आवश्यक वस्तुओं की संपूर्ण आपूर्ति श्रृंखला को सुचारू रूप से संचालित किया जा सके। यह भी सूचित किया गया है कि एमएचए आदेशों के अनुपालन में राज्य सरकारों/संघ शासित प्रदेश प्रशासन द्वारा जारी किए गए दिशा-निर्देशों/आदेशों को सही स्थिति दर्शाने के लिए उपयुक्त रूप से संशोधित किया जा सकता है।


    अधिक जानकारी के लिए पढ़ें-


    सरकार ने कोविड-19 से लड़ाई और नियंत्रण के लिए मानव संसाधन का ऑनलाइन डेटा पूल लॉन्च किया


    केन्द्र सरकार ने राज्य, जिला या नगरपालिका स्तर पर जमीनी स्तर पर प्रशासन के द्वारा उपयोग के लिए https://covidwarriors.gov.in पर आयुष चिकित्सकों सहित सभी चिकित्सकों, नर्सों और अन्य स्वास्थ्य सेवा पेशेवरों, एनवाईके, एनसीसी, एनएसएस, पीएमजीकेवीवाई, पूर्व सेवा कर्मचारियों आदि स्वयंसेवकों आदि का ऑनलाइन डेटा पूल तैयार किया है। यह जानकारी एक डैशबोर्ड पर अपलोड कर दी गई है, जिसे नियमित रूप से अपडेट किया जाता है। कोविड-19 के खिलाफ लड़ाई और नियंत्रण के लिहाज से यह जानकारी बेहद अहम मानव संसाधन है।


    अधिक जानकारी के लिए पढ़ें -


    जी-20 के स्वास्थ्य मंत्रियों की बैठक में कोविड-19 को नियंत्रित करने के कदमों पर विचार-विमर्श


    19 देशों की सरकारों और यूरोपीय संघ (ईयू) के अंतरराष्ट्रीय फोरम जी-20 देशों के स्वास्थ्य मंत्रियों की वीडियो कॉन्फ्रेंस के दौरान डॉ. हर्षवर्धन ने जोर देकर कहा कि कोविड-19 रोग से निपटने के लिए आपसी सहयोग और परस्पर सम्मान के साथ उपयोगी साझेदारी बनाएं। डॉ. हर्षवर्धन ने वैश्विक स्वास्थ्य एजेंडे को लेकर भारत के समर्थन को दोहराया और कहा, 'भारत कोविड-19 से राहत के लिए एकीकृत प्रयासों को आगे बढ़ाने के लिए जी-20 के सदस्य देशों के साथ काम करना चाहता है।'


    अधिक जानकारी के लिए पढ़ें -


    कोविड-19 लॉकडाउन के बावजूद, किसानों की मांग को पूरा करने के लिए उर्वरकों का उत्पादन और स्थानांतरण जारी


    17 अप्रैल, 2020 को उर्वरकों के 41 रेकों को स्थानांतरित किया गया, जो लॉकडाउन अवधि के दौरान एक दिन की अधिकतम संख्या है।


    अधिक जानकारी के लिए पढ़ें-


    लॉकडाउन के दौरान पूर्वोत्तर में एफसीआई के कार्य


    25 दिनों के लॉकडाउन के दौरान एफसीआई ने प्रति माह 80 ट्रेन की क्षमता को लगभग दोगुना करते हुए 158 ट्रेनों के माध्यम से पूर्वोत्तर राज्यों के लिए करीब 4,42,000 मीट्रिक टन खाद्यान्न की आपूर्ति की। पूर्वोत्तर के दूर-दराज क्षेत्रों तक पहुंचने के लिए रेल संचालन के पूरक रूप में बड़े पैमाने पर सड़क मार्ग द्वारा आपूर्ति की गई


    अधिक जानकारी के लिए पढ़ें -


    प्रधानमंत्री श्री नरेन्द्र मोदी और मालदीव के राष्ट्रपति के बीच टेलीफोन पर बातचीत


    प्रधानमंत्री श्री नरेन्द्र मोदी ने आज मालदीव के राष्ट्रपति महामहिम श्री इब्राहिम मोहम्मद सोलिह के साथ टेलीफोन पर बातचीत की। दोनों राजनेताओं ने अपने-अपने देशों में ‘कोविड-19’ के संक्रमण की मौजूदा स्थिति के बारे में एक-दूसरे को अपडेट किया। दोनों राजनेताओं ने इस बात पर संतोष व्यक्त किया कि सार्क देशों के बीच समन्वय के लिए जिन-जिन तौर-तरीकों पर सहमति जताई गई है, उन्हें सक्रियतापूर्वक लागू किया जा रहा है।


    अधिक जानकारी के लिए पढ़ें-


    नरेला क्वारंटाइन केंद्र को सेना ने दी सहायता


    दिल्ली में कोविड संदिग्धों का प्रबंधन करने के लिए, दिल्ली का नरेला क्वारंटाइन सेंटर देश के सबसे बड़े केंद्रों में से एक है। इस केंद्र की स्थापना दिल्ली सरकार द्वारा मार्च 2020 के मध्य में की गई थी। 01 अप्रैल 2020 से, सेना के डॉक्टरों और नर्सिंग कर्मियों की एक टीम नरेला क्वारंटाइन केंद्र में नागरिक प्रशासन की सहायता कर रही है। 16 अप्रैल 2020 से, सेना ने सुबह 8:00 बजे से लेकर शाम 8:00 बजे तक इस सुविधा केंद्र के प्रबंधन की जिम्मेदारी संभाल ली है, जिससे दिल्ली सरकार के डॉक्टरों और चिकित्साकर्मियों को राहत मिली है और उन्हें अब केवल रात में ही इस सुविधा केंद्र का प्रबंधन करना पड़ रहा है।


    अधिक जानकारी के लिए पढ़ें -


    सड़क मंत्रालय की वेबसाइट पर ढाबों और ट्रक की मरम्मत से संबंधित दुकानों की सूची वाला डैशबोर्ड लॉन्च


    सड़क परिवहन एवं राजमार्ग मंत्रालय ने अपनी वेबसाइट पर एनएचएआई, राज्यों, तेल विपणन कम्पनियों जैसे संगठनों द्वारा देश भर में उपलब्ध ढाबों और ट्रक की मरम्मत से संबंधित दुकानों की सूची और विवरण प्रदान करने वाला डैशबोर्ड लिंक शुरू किया है। इसका उद्देश्य कोविड-19 महामारी पर काबू पाने के लिए घोषित लॉकडाउन के मौजूदा चुनौतीपूर्ण समय में आवश्यक वस्तुओं की आपूर्ति के लिए ट्रक/कार्गो चालकों और क्लीनर्स को देश के विभिन्न स्थानों पर आवागमन के दौरान सहायता उपलब्ध कराना है।


    अधिक जानकारी के लिए पढ़ें-


    केंद्रीय विद्यालय संगठन ने कोविड-19 के खिलाफ चल रही लड़ाई में योगदान देने के लिए कई कदम उठाए हैं


    अब तक 80 केन्द्रीय विद्यालय क्वारंटाइन केंद्रों के रूप में उपयोग करने के लिए विभिन्न सक्षम अधिकारियों को सौंपे गए हैं। 32,247 शिक्षक विभिन्न ऑनलाइन मंचों के माध्यम से 7,07,312 विद्यार्थियों की ऑनलाइन कक्षाएं ले रहे हैं।


    अधिक जानकारी के लिए पढ़ें-


    देश भर में जिला प्रशासन और ग्राम पंचायतें विभिन्न गतिविधियों के माध्यम से कोविड-19 महामारी की रोकथाम के लिए काम कर रही हैं


    इन गतिविधियों में सलाहकार समितियों का गठन; दीवारों पर चित्रकारी के माध्यम से बीमारी के बारे में जागरूकता फैलाना; स्थानीय स्तर पर मास्क की सिलाई और वितरण; जरूरतमंदों को पके हुए भोजन और राशन का निःशुल्क वितरण तथा सार्वजनिक स्थलों को संक्रमण मुक्त करने जैसे काम शामिल हैं।


    अधिक जानकारी के लिए पढ़ें-


    डॉ. हर्षवर्धन ने कोविड-19 के प्रबंधन की समीक्षा के लिए राजीव गांधी सुपर स्पेशियल्टी अस्पताल का दौरा किया


    अस्पताल की तैयारियों के लिहाज से उभरती नई आवश्यकताओं को ध्यान में रखते हुए राजीव गांधी सुपर स्पेशियल्टी अस्पताल पर्याप्त आइसोलेशन वार्ड्स और बिस्तरों के साथ कोविड-19 के लिए समर्पित 450 बिस्तरों वाले अस्पताल के रूप में काम कर रहा है। डॉ. हर्ष वर्धन ने यह भी कहा कि देश में राज्यों के साथ मिलकर कोविड-19 से बचाव, रोकथाम और प्रबंधन की उच्च स्तर पर नियमित रूप से निगरानी की जा रही है।


    अधिक जानकारी के लिए पढ़ें-


    भारतीय रेल ने जरूरतमंदों को 20 लाख से अधिक निःशुल्क भोजन वितरित किया


    कोविड-19 के कारण राष्ट्रव्यापी लॉकडाउन के दौरान भारतीय रेल द्वारा निःशुल्क गर्म पके हुए भोजन का वितरण आज 20.5 लाख से अधिक भोजन के साथ, 20 लाख (2 मिलियन) का आंकड़ा पार कर गया। कोविड-19 के कारण लॉकडाउन के बाद जरूरतमंद लोगों को गर्म पका हुआ भोजन उपलब्ध कराने के लिए 28 मार्च 2020 से कई रेलवे संगठनों के कर्मचारियों ने अथक परिश्रम किया है। भारतीय रेल आईआरसीटीसी बेस किचन, आरपीएफ संसाधनों और गैर सरकारी संगठनों की सहायता से दोपहर का भोजन कागज- प्लेट के साथ और रात का भोजन पैकेट में वितरित कर रहा है। जरूरतमंद व्यक्तियों को भोजन वितरित करते समय सामाजिक दूरी और स्वच्छता के नियमों का पालन किया जा रहा है।


    अधिक जानकारी के लिए पढ़ें-


    कोविड-19 से निपटने के प्रयासों में कोयला और खदान क्षेत्र के सार्वजनिक उपक्रम बेहतरीन सहयोग दे रहे हैं: श्री प्रल्हाद जोशी


    नेशनल एल्युमीनियम कंपनी (नाल्को) और कोल इंडिया की अनुषंगी महानदी कोलफील्ड्स लिमिटेड (एमसीएल) ओडिशा में कोविड-19 के उपचार के लिए बनाए गए दो विशेष अस्पतालों के लिए पूरी वित्तीय मदद देंगी। ओडिशा के मुख्यमंत्री श्री नवीन पटनायक, पेट्रोलियम और प्राकृतिक गैस मंत्री श्री धर्मेंद्र प्रधान तथा केंद्रीय कोयला और खान मंत्री श्री प्रल्हाद जोशी ने मिलकर इन अस्पतालों का आज वीडियो कॉन्फ्रेंसिंग के माध्यम से उद्घाटन किया। ओडिशा सरकार द्वारा शुरू किए गए अस्पतालों को राज्य के विभिन्न चिकित्सा अस्पतालों की मदद से चलाया जाएगा।


    अधिक जानकारी के लिए पढ़ें -


    कोविड-19 के खिलाफ लड़ाई में चंडीगढ़ शहर में कचरा संग्राहक ड्राइवरों के लिए वाहन ट्रैकिंग एप्लीकेशन्स और जीपीएस- आधारित स्मार्ट घड़ियों का उपयोग


    चंडीगढ़ में कोविड का पहला मामला सामने आने के बाद, शहर ने उस संक्रमित व्यक्ति के संपर्क में आये सभी लोगों को क्वारंटाइन करना शुरू कर दिया। क्वारंटाइन किए गए लोगों की सीवीडी ट्रैकर ऐप के जरिए निगरानी भी की जा रही है। क्वारंटाइन परिवारों को आवश्यक वस्तुएं मुहैया कराने के लिए विशेष प्रावधान किये गये।


    अधिक जानकारी के लिए पढ़ें -


    भारत के विभिन्न हिस्सों में आवश्यक चिकित्सा सामग्री पहुंचाने के लिए लाइफलाइन उड़ान की उड़ानों ने 3 लाख किमी से अधिक की दूरी तय की


    लाइफलाइन उड़ान सेवा की उड़ानों ने लगभग 507.85 टन आवश्यक चिकित्सा कार्गो के परिवहन के लिए 3 लाख किलोमीटर से ज्यादा की हवाई दूरी तय की है। एयर इंडिया, एलायंस एयर, आईएएफ और निजी वाहकों द्वारा लाइफलाइन उड़ान के तहत 301 उड़ानें संचालित की गई हैं।


    अधिक जानकारी के लिए पढ़ें -


    सीएसआईआर ने ग्राम-नेगेटिव सेप्सिस से पीड़ित गंभीर रूप से बीमार रोगियों का जीवन बचाने के लिए दवा विकसित करने के प्रयासों में दिया है सहयोग


    सीएसआईआर गंभीर रूप से बीमार कोविड-19 संक्रमित रोगियों की मृत्यु दर घटाने के लिए दवा के प्रभाव का मूल्यांकन करने हेतु कॉम्परेटर नियंत्रित नैदानिक परीक्षण शुरू कर रहा है।


    अधिक जानकारी के लिए पढ़ें -


    भारतीय डाक ने ऊना में कैंसर से पीड़ित बच्ची के लिए तत्काल दवाएं पहुंचाईं


    भारतीय डाक ने हिमाचल प्रदेश के ऊना में कैंसर से पीड़ित एक आठ साल की बच्ची के लिए दवाएं पहुंचाईं।


    अधिक जानकारी के लिए पढ़ें-


    पीआईबी के क्षेत्र अधिकारियों से प्राप्त जानकारियां


    • पंजाब : पंजाब मंडी बोर्ड ने अपने 5,600 अधिकारियों/ उच्चाधिकारियों को 1.50 लाख मास्क और सैनिटाइज़र की 15,000 बोतलें मुहैया करवाकर स्वास्थ्य प्रोटोकॉल का कड़ाई से पालन करने के व्यापक इंतजाम किए हैं, ताकि कोविड-19 महामारी के कारण जारी इस कठिन दौर में सुचारु और परेशानी मुक्त ढंग से गेहूं की खरीद सुनिश्चित की जा सके। पंजाब के ग्रामीण विकास एवं पंचायत विभाग ने सरकारी विभागों को तीन लाख मास्क उपलब्ध कराए हैं, जिन्हें राष्ट्रीय ग्रामीण आजीविका मिशन के तहत महिला स्वयं सहायता समूहों द्वारा तैयार किया गया है।


    • हिमाचल प्रदेश : हिमाचल प्रदेश सरकार ने नागरिकों से आयुष मंत्रालय द्वारा जारी परामर्श का पालन करने का आग्रह किया है, जिसमें निवारक स्वास्थ्य उपायों और श्वसन स्वास्थ्य के विशेष संदर्भ सहित प्रतिरक्षा को बढ़ावा देने वाले स्व-देखभाल संबंधी दिशा-निर्देशों की सिफारिश की गई है।


    • अरुणाचल प्रदेश: राज्य में लॉकडाउन का उल्लंघन करने के लिए 1669 लोगों पर मामला दर्ज किया गया है, 492 लोगों को गिरफ्तार किया गया है, 750 वाहनों को जब्त किया गया है, कुल 161 एफआईआर दर्ज की गई हैं और जुर्माने के रूप में 6.5 लाख रुपये की राशि एकत्र की गई है।


    • असम: स्वास्थ्य मंत्री, हिमंत बिस्वा सरमा ने ट्वीट किया है कि असम सरकार ने राज्य के बाहर फंसे 86,000 लोगों में से प्रत्येक के लिए 2000 रुपये की राशि जारी की है।


    • मणिपुर: मुख्यमंत्री ने इंफाल पूर्व और पश्चिम जिलों की नवगठित स्पेशल पेट्रोल यूनिट्स को 12 नई खरीदी गईं पेट्रोल कारें सौंपीं।


    • मिजोरम: राष्ट्रव्यापी लॉकडाउन के कारण राज्य स्कूल शिक्षा बोर्ड ने 22 अप्रैल से होने वाली 12वीं कक्षा की परीक्षा स्थगित कर दी है।


    • नागालैंड: विभिन्न जिलों में विचाराधीन कैदियों की समीक्षा समिति की बैठकें हुईं। कोविड-19 महामारी के बीच जेलों में भीड़-भाड़ कम करने के लिए अब तक 109 विचाराधीन कैदियों और 8 किशोरों को पैरोल पर रिहा किया गया है।


    • नागालैंड: लॉकडाउन के बीच कोहिमा और दीमापुर में सब्ती का दिन (सब्बाथ डे) मनाया गया। चर्च के पादरियों ने लाउडस्पीकर के माध्यम से बाइबल पढ़ी और निवासियों ने अपने घरों की छतों, बाल्कनियों, दरवाजों और खिड़कियों पर आकर प्रार्थना की।


    • सिक्किम: सिक्किम में, पॉवर ग्रिड ने नोवेल कोविड-19 के खिलाफ लड़ने के लिए डीसी वेस्ट को 10 वेंटिलेटर के लिए 7.85 लाख रुपये का मौद्रिक योगदान प्रदान किया है, डीसी ईस्ट और डीसी नॉर्थ दोनों को राशन और पीपीई किट के लिए सात-सात लाख रुपये और डीसी साउथ को इसी उद्देश्य के लिए तीन लाख रुपये प्रदान किए हैं।


    • त्रिपुरा: राज्य सरकार ने आज 16 विविध उद्योगों और औद्योगिक प्रतिष्ठानों (सरकारी और निजी) को अनुमति देते हुए एक ज्ञापन जारी किया, इन्हें सरकारी दिशा-निर्देशों के अनुपालन के अधीन संचालन की अनुमति दी जाएगी।


    • केरल: केंद्र से निर्देश प्राप्त होने के बाद राज्य सरकार ने राज्य में लॉकडाउन संबंधी ढील में संशोधन किया है। कोरोना वायरस को हराकर स्वस्थ‍ होने के बाद एक इतालवी नागरिक ने आभार व्यक्त करने के बाद राज्य को अलविदा कह दिया। कल 13 लोग ठीक हुए और 2 नए मामले सामने आए, जबकि 129 लोगों का इलाज जारी है।


    • तमिलनाडु: राज्य 3 मई तक लॉकडाउन बरकरार रखेगा। किलपॉक के स्थानीय लोगों ने एक ऐसे डॉक्टर को दफनाने से इंकार कर दिया, जिनकी मृत्यु कोविड-19 से हुई थी; बाद में उन्हें दूसरी जगह दफनाया गया। राज्यं में कोविड-19 के अब तक कुल 1477 मामले सामने आए हैं; 16 की मौत हो चुकी है; 411 को अस्पताल से छुट्टी दी जा चुकी है। अधिकतम मामले चेन्नई (290), कोयंबटूर (133) और तिरुपुर (108) में दर्ज किए गए।


    • कर्नाटक: कलबुर्गी जिले से आज 5 नए मामलों की पुष्टि हुई। अब तक कुल 395 मामले; 16 लोगों की मृत्यु हुई:, 112 को अस्पताल से छुट्टी दी जा चुकी है। बेंगलुरु शहर में आशा कार्यकर्ताओं और पुलिस पर हमले के कारण राज्य को केरल और उत्तर प्रदेश की तर्ज पर कोरोना योद्धाओं की सुरक्षा के लिए अध्यादेश लाने को उद्यत किया।


    • आंध्र प्रदेश: पिछले 24 घंटों में 75 नए मामले सामने आए; कुल मामलों की संख्या 722 तक पहुंची। अब तक 20 लोगों की मौत हो चुकी है। एसएचजी के माध्यम से 16 करोड़ मास्क बनाकर हर व्यक्ति को 3 मुफ्त मास्क वितरित करने की राज्य की पहल के कारण लगभग 40 हजार महिलाओं को रोजगार मिल रहा है जो प्रति दिन 500 रुपये कमा रही हैं। सबसे ज्यादा पॉजिटिव मामले कुरनूल (174), गुंटूर (149), कृष्णा (80), नेल्लोर (67), चित्तूर (53) में हैं।


    • तेलंगाना : हैदराबाद स्थित टी-वर्क्स ने विविध स्टार्टअप्स के सहयोग से निम्स के मार्गदर्शन में आपात स्थिति में उपयोग के लिए बैग-वाल्व-मास्क (बीवीएम) आधारित वेंटिलेटर विकसित किया है। राज्य में लॉकडाउन की अवधि का 7 मई तक विस्तार किया गया है। यहां कुल मामलों की संख्या 858 तक पहुंच चुकी है। सक्रिय मामले: 651 हैं, 21 की मृत्यु हो चुकी है और 186 को अस्पताल से छुट्टी दी गई है।


    • महाराष्ट्र: महाराष्ट्र में कोविड-19 पॉजिटिव मामलों की संख्या 4,000 को पार कर 4,203 तक पहुंच गई है। राज्य में अब तक 223 लोगों की मौत हो चुकी है, जबकि 507 लोग अब तक ठीक हो चुके हैं। महाराष्ट्र में पॉजिटिव पाए गए लगभग दो-तिहाई लोगों में इस रोग के कोई लक्षण नहीं थे और परीक्षण के समय संक्रमण के कोई संकेत नहीं थे।


    • गोवा: गोवा अंतर्राष्ट्रीय हवाई अड्डे से आज 265 ब्रिटिश नागरिक एक विशेष फ्लाइट से ब्रिटेन रवाना हो गए। गोवा अंतर्राष्ट्रीय हवाई अड्डे से विदेशी पर्यटकों को बाहर ले जाने वाली यह 27वीं विशेष उड़ान थी। कोविड-19 के कारण 24 मार्च को लॉकडाउन की घोषणा के बाद से रूस, फ्रांस, अमेरिका, कनाडा सहित कुल मिलाकर 5,000 से अधिक विदेशी पर्यटकों को वापस भेजा जा चुका है।


    • गुजरात: गुजरात से कोरोनो वायरस के 139 नए मामले सामने आए है। इसके साथ ही राज्य में मामलों की संख्या: 1,743 हो गई है। आज तक संक्रमित कुल लोगों में से 105 ठीक हो चुके हैं और 63 की मौत हो चुकी है। इस बीच, एंटी-मलेरियल हाइड्रोक्सिल क्लोरोक्वीन (एचसीक्यूह) की मांग में वृद्धि के मद्देनजर गुजरात में स्थित दवा कंपनियों ने घरेलू और साथ ही साथ वैश्विक मांग को पूरा करने के लिए उत्पादन में वृद्धि कर दी है। खाद्य एवं औषधि नियंत्रण प्रशासन, गुजरात ने राज्य में 13 फार्मा कंपनियों को 20 उत्पाद लाइसेंस प्रदान किए हैं।


    • राजस्थान: राजस्थान में अब तक कोविड-19 पॉजिटिव मामलों की संख्या बढ़कर 1,478 हो गई है और 14 लोगों की मौत हुई है। कोरोना वायरस के मामलों को नियंत्रित करने के लिए राजस्थान सरकार ने अपने एकीकृत समाधान-आयु और सेहतसाथी ऐप के माध्यम से लोगों को 24 x 7 ऑनलाइन परामर्श और दवा उपलब्ध कराने के लिए स्वास्थ्य सेवा स्टार्ट-अप मेडकार्ड्स के साथ साझेदारी की है।


    • मध्य प्रदेश: राज्य में कोरोना संक्रमित लोगों की संख्या बढ़कर 1,407 हो गई है। 131 लोग इस बीमारी से पूरी तरह से ठीक हो चुके हैं जबकि अब तक 72 लोगों की इससे मौत हो चुकी है। इंदौर में सबसे ज्यादा 890 और भोपाल में 214 मरीज हैं।


    जांचे गए तथ्य # कोविड-19


    एएम/आरके /एसके

    
    
    (Release ID: 1616594) Visitor Counter : 237
    
    
      Read this release in: English , Urdu , Marathi , Assamese , Bengali , Manipuri , Punjabi , Gujarati , Odia , Tamil , Telugu , Kannada , Malayalam