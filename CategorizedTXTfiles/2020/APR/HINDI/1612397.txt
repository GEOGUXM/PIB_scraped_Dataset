      PIB Headquarters

      कोविड-19 पर पीआईबी का दैनिक पत्रक
      Posted On: 08 APR 2020 6:51PM by PIB Delhi


    (पिछले 24 घंटों में कोविड-19 से संबंधित जारी प्रेस विज्ञप्तियां और पीआईबी द्वारा की गई तथ्यों की जांच)


      * अब तक कोविड-19 के 5194 पुष्ट मामले सामने आए हैं और देश में 149 लोगों की मौत हुई है।

      * प्रधानमंत्री ने राजनीतिक पार्टियों के नेताओं से बात की, उन्होंने कहा कि सभी को और प्रत्येक का जीवन बचाना सरकार की प्राथमिकता है।
      * गृह मंत्रालय ने सभी राज्यों को आवश्यक वस्तुओं की उपलब्धता सुनिश्चित करने को कहा है।
      * पांच लाख तक सभी लंबित आयकर रिटर्न को तुरंत जारी किया जाएगा; सभी जीएसटी और कस्टम रिफंड भी जारी किए जाएंगे।
      * जनजातीय मामलों के मंत्रालय ने सभी राज्यों को पत्र लिखकर नोडल एजेंसियों को सलाह दी है कि वे उचित दर पर लघु वन उपज की खरीद का कार्य करें।

    स्वास्थ्य और परिवार कल्याण मंत्रालय से कोविड-19 पर अपडेट


    देश में अब तक कोविड-19 के 5194 पुष्ट मामले और 149 मौतें हुई हैं। 402 लोग इलाज के बाद ठीक हो चुके हैं। राज्यों/ केंद्रशासित प्रदेशों द्वारा प्रभावी लॉकडाउन उपायों के एक समान कार्यान्वयन सुनिश्चित करने और नागरिकों द्वारा सामाजिक दूरी का अभ्यास करने में अच्छे पालन को सुनिश्चित करने पर ध्यान केंद्रित किया जा रहा है। इससे कोविड-19 को सफलतापूर्वक रोकने में मदद मिलेगी।


    ज्यादा जानकारी के लिए क्लिक करें...


    प्रधानमंत्री ने राजनीतिक दलों के साथ विचार-विमर्श किया


    प्रधानमंत्री श्री नरेन्द्र मोदी ने राजनीतिक पार्टियों के नेताओं से बातचीत में कहा कि सभी को और प्रत्येक का जीवन बचाना सरकार की प्राथमिकता है। उन्‍होंने यह भी कहा कि वर्तमान स्थिति मानव जाति के इतिहास में एक युगांतकारी घटना है और हमें इसके प्रभावों का मुकाबला करने के लिए पूरी तरह से सक्षम होना चाहिए। प्रधानमंत्री ने महामारी के खिलाफ इस लड़ाई में केंद्र के साथ मिलकर काम करने वाली राज्य सरकारों के प्रयासों की सराहना की। उन्होंने कहा कि इस लड़ाई में एकजुट मोर्चा पेश करने के उद्देश्‍य से देश में राज्‍य-व्‍यवस्‍था के सभी वर्गों की एकजुटता के माध्यम से रचनात्मक और सकारात्मक राजनीति देखने को मिल रही है। विपक्षी नेताओं ने महामारी के खिलाफ इस लड़ाई में देश की क्षमता बढ़ाने के लिए आर्थिक और अन्य नीतिगत उपाय करने के बारे में भी चर्चा की। इन नेताओं ने लॉकडाउन की समाप्ति‍ पर इसे चरणबद्ध ढंग से हटाने और लॉकडाउन की समयसीमा बढ़ाने के बारे में सुझाव दिए।


    ज्यादा जानकारी के लिए क्लिक करें...


    गृह मंत्रालय ने राज्यों से आवश्यक वस्तु अधिनियम 1955 के प्रावधानों को लागू करते हुए आवश्यक वस्तुओं की उपलब्धता सुनिश्चित करने को कहा


    देश में आवश्यक वस्तुओं की सुचारु आपूर्ति को बनाए रखने के क्रम में, केंद्रीय गृह सचिव ने सभी राज्यों के मुख्य सचिवों को आवश्यक वस्तुओं की उपलब्धता सुनिश्चित करने हेतु जरूरी कदम उठाते हुए आवश्यक वस्तु (ईसी) अधिनियम 1955 के प्रावधानों को लागू करने को कहा है। इन उपायों में स्टॉक सीमा का निर्धारण, मूल्यों की अधिकतम सीमा, उत्पादन में वृद्धि, विक्रेताओं के खातों का निरीक्षण और इसी प्रकार की अन्य गतिविधियां शामिल हैं।


    ज्यादा जानकारी के लिए क्लिक करें...


    आयकर विभाग 5 लाख रुपये तक के सभी लंबित आयकर रिफंड को तुरंत जारी करेगा; सभी जीएसटी और कस्टम रिफंड भी जारी किए जाएंगे; एमएसएमई सहित लगभग 1 लाख व्यावसायिक उद्यम लाभान्वित होंगे।


    लगभग 14 लाख करदाता लाभान्वित होंगे। तत्‍काल स्‍वीकृत कुल रिफंड 18,000 करोड़ रुपये का है।


    ज्यादा जानकारी के लिए क्लिक करें....


    भारतीय रेलवे कोविड-19 की चुनौती से निपटने के लिए 2500 से ज्यादा डॉक्टरों और 35000 अर्द्ध चिकित्साकर्मि‍यों की तैनाती करेगा


    कोविड-19 के खिलाफ संघर्ष जारी रखते हुए भारतीय रेलवे भारत सरकार के स्‍वास्‍थ्‍य सेवा संबंधी प्रयासों में सहयोग प्रदान करने के लिए हरसंभव कोशिश कर रहा है। उसके द्वारा उठाए जा रहे विविध कदमों में रेलवे के मौजूदा अस्‍पतालों को कोविड-19 संबंधी जरूरते पूरी करने लायक बनाना, आपात स्थितियों से निपटने के लिए अस्‍पताल के बिस्‍तर निर्धारित करना, और डॉक्‍टरों एवं अर्द्ध-चिकित्‍साकर्मि‍यों की भर्ती करना, पैसेंजर कोचों को आइसोलेशन कोच में परिवर्तित करना, चिकित्‍सा उपकरण उपलब्‍ध कराना, पीपीई और वेंटिलेटर्स आदि का आंतरिक स्‍तर पर निर्माण करना आदि शामिल हैं।


    ज्यादा जानकारी के लिए क्लिक करें...


    भारतीय वायुसेना ने कोरोना वायरस (कोविड-19) के खिलाफ लड़ाई में अपना समर्थन जारी रखा है


    पिछले कुछ दिनों में, भारतीय वायु सेना ने केन्द्रीय स्थलों से उत्तर पूर्वी क्षेत्र में मणिपुर, नागालैंड और गंगटोक और जम्मू और कश्मीर और लद्दाख, केंद्र शासित प्रदेशों के लिए आवश्यक चिकित्सा आपूर्ति और वस्तुओं को हवाई परिवहन प्रदान किया है। इसके अलावा 06 अप्रैल 2020 को एएन-32 विमान ने, ओडिशा में परीक्षण लैब और सुविधाएं स्थापित करने के लिए आईसीएमआर के कर्मियों और 3500 किलोग्राम चिकित्सा उपकरणों को चेन्नई से भुवनेश्वर पहुंचाया है।


    ज्यादा जानकारी के लिए क्लिक करें....


    ‘लाइफलाइन उड़ानों’ के जरिए 7 अप्रैल, 2020 को पूरे देश में 39 टन से भी अधिक चिकित्सीय सामग्री की आपूर्ति की गई


    ‘लाइफलाइन उड़ानों’ ने 7 अप्रैल, 2020 को पूरे देश में 39.3 टन चिकित्सीय सामग्री की ढुलाई या आपूर्ति की। ‘कोविड-19 लॉकडाउन’ के दौरान इन उड़ानों के जरिए कुल मिलाकर लगभग 240 टन माल या कार्गो की ढुलाई की गई है। ‘लाइफलाइन उड़ान’ के तहत अब तक कुल मिलाकर 161 उड़ानें संचालित की जा चुकी हैं और इस दौरान 1,41,080 किलोमीटर की कुल दूरी तय की गई है।


    ज्यादा जानकारी के लिए क्लिक करें...


    कपड़ा मंत्रालय ने लॉकडाउन के दौरान जूट मिलों के बंद होने करने के कारण खाद्यान्नों की पैकेजिंग के संकट को हल करने के लिए एचडीपीई/ पीपी बैग की सीमा बढ़ाई


    कपड़ा मंत्रालय ने लॉकडाउन के दौरान जूट मिलों के बंद होने के कारण खाद्यान्नों की पैकेजिंग के संकट को हल करने और गेहूं उत्‍पादक किसानों की उपज की रक्षा करने के लिए उन्‍हें वैकल्पिक पैकेजिंग बैग प्रदान करने के लिए एचडीपीई/ पीपी बैग की अधिकतम स्‍वीकृति योग्‍य सीमा में ढील देते हुए 26 मार्च 2020 की 1.80 लाख गांठों से 6 अप्रैल 2020 को 0.82 गांठ और बढ़ाकर उसे 2.62 लाख कर दिया है।


    ज्यादा जानकारी के लिए क्लिक करें..


    श्री अर्जुन मुंडा ने मुख्यमंत्रियों को पत्र लिखकर कहा कि वे राज्य नोडल एजेंसियों को दृढ़ संकल्‍प के साथ न्‍यूनतम समर्थन मूल्‍य में लघु वनोपज खरीदने की सलाह दें


    केन्‍द्रीय जनजातीय कार्य मंत्री श्री अर्जुन मुंडा ने 15 राज्यों के मुख्यमंत्रियों को पत्र लिखकर कहा है कि वे राज्य नोडल एजेंसियों को न्यूनतम समर्थन मूल्य (एमएसपी) पर लघु वनोपज (एमएफपी) खरीदने की सलाह दें। इन राज्यों में उत्तर प्रदेश; गुजरात; मध्य प्रदेश; कर्नाटक; महाराष्ट्र; असम; आंध्र प्रदेश; केरल; मणिपुर; नागालैंड; पश्चिम बंगाल; राजस्थान; ओडिशा; छत्तीसगढ़; और झारखंड शामिल हैं।


    ज्यादा जानकारी के लिए क्लिक करें..


    लॉकडाउन के बीच एफसीआई ने 24 मार्च से 14 दिनों में देश भर में लगभग 20.19 लाख मीट्रिक टन अनाज ले जाने वाली 721 रेक चलायी


    पिछले 14 दिनों में 24.03.2020 के बाद से जब कोविड-19 से निपटने के लिए लॉकडाउन का ऐलान किया गया है तब से एफसीआई ने प्रतिदिन औसतन 1.44 लाख मीट्रिक टन अनाज का वितरण किया है। इस लिहाज से देखा जाए तो एफसीआई ने लगभग 0.8 लाख मीट्रिक टन प्री-लॉकडाउन दैनिक औसत के मुकाबले अधिक का वितरण किया है। लगभग 18.42 लाख मीट्रिक टन खाद्यान्न ले जाने वाली कुल 658 रैक को 06.04.2020 तक देश भर में पहुंचाया गया है।


    ज्यादा जानकारी के लिए क्लिक करें..


    कृषि मंत्री ने लॉकडाउन के दौरान कृषि गतिविधियों की सुविधा के कदमों की समीक्षा के लिए अधिकारियों के साथ वीडियो कॉफ्रेंसिंग की


    श्री तोमर ने कंट्रोल रूम बनाकर नियमित निगरानी के निर्देश दिए; कृषि उपज व खेती से जुड़े उत्पादों के परिवहन में बाधा नहीं होनी चाहिए।


    ज्यादा जानकारी के लिए क्लिक करें...


    डॉ जितेन्‍द्र सिंह ने दिल्‍ली में जरूरतमंद परिवारों में वितरण के लिए केंद्रीय भंडार द्वारा निर्मित 2200 से ज्‍यादा आवश्‍यक किट्स सौंपी


    डॉ. जितेन्द्र सिंह ने कोविड-19 महामारी के मद्देनजर जरूरतमंद परिवारों में वितरण करने के लिए आज 2200 से ज्‍यादा आवश्‍यक किट्स की खेप सौंपी। प्रत्‍येक किट में 9 वस्‍तुएं हैं, जो कुछ समय के लिए एक जरूरतमंद परिवार की सहायता करेंगी।


    ज्यादा जानकारी के लिए क्लिक करें...


    एससीटीआईएमएसटी के वैज्ञानिकों ने कोविड-19 रोगियों की जांच के लिए कीटाणुरहित अवरोधक जांच बूथ विकसित किया है।


    ये अभिनव कीटाणुरहित जांच बूथ किसी टेलीफोन बूथ की तरह बंद होता है जिससे डॉक्टर बिना रोगी के सीधे संपर्क में आए जांच कर सकते हैं ताकि उस संक्रमण का प्रसार न हो। ये बूथ एक लैंप, टेबल फैन, रैक और अल्ट्रावायलेट (यूवी) लाइट से सुसज्जित है।


    ज्यादा जानकारी के लिए क्लिक करें...


    पीआईबी के क्षेत्रीय कार्यालयों की उपलब्धियां


    उत्तर-पूर्व क्षेत्र

      * अरुणाचल प्रदेश सरकार ने क्वारंटीन में रहने वाले लोगों के लिए कोविड केयर एप तैयार किया है।
      * कोविड-19 संकट के कारण, असम के कई इस्लामिक संगठनों ने राज्य में पूरे मुस्लिम समुदाय से शब-ए-बरात पर घर से नहीं निकलने का आग्रह किया है।
      * कोविड-19 से निपटने के लिए मणिपुर के सीएम ने लॉकडाउन के विस्तार के लिए प्रधानमंत्री से अनुरोध किया है।
      * मेघालय में कैदियों को महामारी से सुरक्षित रखने के लिए जेलों में अलग-अलग रखा जा रहा है।
      * मिजोरम के कोलासिब में आंगनवाड़ी कार्यकर्ता स्वास्थ्य और पुलिस अधिकारियों के लिए मास्क की सिलाई करके योगदान दे रहे हैं।
      * नगालैंड में ईसाइयों ने फैसला किया है कि चर्चों में 12 अप्रैल को ईस्टर के त्योहार को स्थगित किया जाएगा।
      * सिक्किम में स्कूलों ने छात्रों के लिए ई-शिक्षा शुरू करने के लिए राज्य सरकार के ऑनलाइन पोर्टल के साथ पंजीकरण करने का निर्देश दिया।

    पश्चिम क्षेत्र

      * गुजरात के जामनगर में कोरोना वायरस पॉजिटिव 14 महीने के एक बच्चे की मौत हो गई। टेस्ट में बच्चा 5 अप्रैल को पॉजिटिव पाया गया था। बच्चे के कई अंगों ने काम करना बंद कर दिया था। बच्चे के माता-पिता प्रवासी मजदूर थे। गुजरात में अब तक 179 लोग कोरोना पॉजिटिव पाए गए हैं।
      * मध्य प्रदेश सरकार ने आज से आवश्यक सेवा प्रबंधन अधिनियम (एस्मा) लागू कर दिया है। एस्मा राज्य सरकारों को कोविड -19 प्रकोप के कारण हुए व्यवधान की पृष्ठभूमि में राज्य भर में आवश्यक सेवाओं की न्यूनतम शर्तें प्रदान करके एकरूपता बनाए रखने में मदद करता है।
      * स्वास्थ्य और परिवार कल्याण मंत्रालय द्वारा जारी आंकड़ों के अनुसार, राजस्थान में कोरोनो वायरस के 40 नए मामले सामने आए हैं। अब राजस्थान में कोरोनो वायरस के कुल 328 मामले हो गए हैं। जयपुर सबसे ज्यादा प्रभावित है जहां 54 पॉजिटिव केस सामने आए हैं।
      * महाराष्ट्र के सीएम उद्धव ठाकरे ने सेना के सेवानिवृत्त जवानों, चिकित्सा वाहिनी, सेवानिवृत्त नर्सों और वार्डों के हिस्से के रूप में काम करने वालों से आग्रह किया है कि वे कोरोना योद्धा के रूप में कोविड-19 के खिलाफ लड़ाई में शामिल हों।

    दक्षिण क्षेत्र

      * केरलः राज्य में लॉकडाउन में मामूली ढील दी गई है। सरकार ने गुरुवार और रविवार को वेहिकल वर्कशॉप खोलने का आदेश दिया है। कैबिनेट ने कासरगोड एमसी में 273 नए पदों के सृजन को मंजूरी दी।
      * तमिलनाडुः सरकार ने एमएसएमई के लिए रियायतें और सब्सिडी की घोषणा की है ताकि इनवेसिव वेंटिलेटर, एन95 मास्क, एंटी-वायरल और एंटी-मलेरियल ड्रग्स, आरटी-पीसीआर टेस्ट किट, पीपीई आदि जैसी चिकित्सा आवश्यकताओं का निर्माण हो सके।
      * आंध्र प्रदेशः आज 15 नए मामले सामने आए। राज्य में अब कलु 329 केस हो चुके; राज्य में 63 हॉट स्पॉट चिन्हित किए गए हैं।
      * तेलंगानाः वायरस फैलने की जांच के लिए राज्य ने 100 हॉटस्पॉट चिन्हित किए हैं; इन क्षेत्रों में और अधिक प्रतिबंध लगाए जाएंगे। हैदराबाद के गाचीबोवली स्पोर्ट्स विलेज में आने वाला नया कोविड अस्पताल बनेगा जहां, लगभग 1,500 बेड होंगे।
      * कर्नाटक: आज 6 नए पॉजिटिव केस आए। कुल पुष्ट 181; मौतें 4; 28 मरीज ठीक हुए।

    Fact Check on #Covid19


    ******


    एएम/वीएस

    
    
    (Release ID: 1612397) Visitor Counter : 349
    
    
      Read this release in: English , Urdu , Marathi , Assamese , Bengali , Manipuri , Punjabi , Gujarati , Odia , Tamil , Telugu , Kannada , Malayalam
    
    
    

*