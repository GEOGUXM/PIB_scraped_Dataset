      रक्षा मंत्रालय

      कोविड-19 के खिलाफ लड़ाई में भारतीय वायुसेना का सहयोग
      Posted On: 20 APR 2020 7:13PM by PIB Delhi


    भारतीय वायु सेना कोविड-19 के खिलाफ लड़ाई में देश को अपना सक्रिय सहयोग दे रहा है। भारतीय वायुसेना ने अपने परिवहन और रोटरी विंग विमानों को आवश्यक सहायक संरचनाओं के साथ जुटाया है, जिससे देश भर में नोडल आपूर्ति ठिकानों और प्राप्तकर्ता स्थानों के बीच 'एयर-ब्रिज' बनाया जा सके और उसका देखभाल किया जा सके। भारतीय वायुसेना ने चिकित्सा कर्मियों के आवागमन के साथ चिकित्सा आपूर्तियों जैसे पीपीई, परीक्षण किट, स्वच्छता सामग्री और संबद्ध उपकरणों का परिवहन किया है।


    भारतीय वायुसेना ने केंद्र शासित प्रदेशों जम्मू-कश्मीर, लद्दाख एवं पुडुचेरी और 16 राज्यों के स्थानों पर सामग्रियां पहुंचाई है। संघ शासित प्रदेश, लद्दाख से परीक्षण के लिए स्वाब नमूनों को ले जाने की महत्वपूर्ण आवश्यकता को भारतीय वायुसेना द्वारा पूरा किया जा रहा है। इसके अलावा, भारतीय वायुसेना ने डीआरडीओ और आईसीएमआर समेत विभिन्न एजेंसियों के लिए कोविड समर्थक सामाग्रियों को भी पहुंचाया है। अब तक, भारतीय वायुसेना ने लगभग 450 टन चिकित्सा उपकरणों और सहायता सामग्रियों को पहुंचाया है।


    कोविड-19 के लिए अपनाए जाने वाले सावधानियों के साथ-साथ भारत सरकार द्वारा जारी किए गए दिशानिर्देशों के बारे में सभी भारतीय वायुसेना के ठिकानों पर नियमित रूप से प्रसारण किया जा रहा है। भारतीय वायु सेना के कार्य स्थलों पर, नावल कोरोनावायरस के प्रसार को रोकने के लिए आवश्यक सैनिटाइजेशन और सामाजिक दूरी के उपायों को अपनाया जा रहा है। भारतीय वायुसेना कर्मियों और उनके परिवार के सदस्यों द्वारा खुद को सुरक्षित रखने के लिए एक सक्रिय उपाय के रूप में आरोग्य सेतु एप्लीकेशन का उपयोग किया जा रहा है।


    जैसा कि देश इस संक्रमण को रोकने और हराने के लिए बड़ी लड़ाई लड़ रहा है, भारतीय वायुसेना पेशेवर तरीके से सभी उभरती जरूरतों को पूरा करने के लिए अपनी प्रतिबद्धता की पुष्टि करता है।


    ***


    एएम/एके/डीए-

    
    
    (Release ID: 1616570) Visitor Counter : 70
    
    
      Read this release in: English , Urdu , Manipuri , Punjabi , Tamil , Telugu , Kannada