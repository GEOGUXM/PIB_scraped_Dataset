      कॉरपोरेट कार्य मंत्रालय

      त्रिशिखर वेंचर्स ने सीसीआई ग्रीन चैनल के माध्यम से रेलिगेयर हेल्थ इंश्योरेंस कम्पनी लिमिटेड की 18.951 प्रतिशत हिस्सेदारी के अधिग्रहण का प्रस्ताव दिया
      Posted On: 03 APR 2020 10:55AM by PIB Delhi


      भारतीय प्रतिस्पर्धा आयोग (सीसीआई) ने प्रतिस्पर्धा अधिनियम, 2020 की धारा 6 की उपधारा (2) तथा भारतीय प्रतिस्पर्धा आयोग (संयोजन से संबंधित व्यावसायिक लेनदेन संबंधी प्रक्रिया) के नियम 5ए के अर्न्तगत दाखिल किए गये निम्न ग्रीन चैनल संयोजन प्राप्त किये हैं :


      त्रिशिखर वेंचर्स एलएलपी (त्रिशिखर/अधिग्रहण कर्त्ता) द्वारा रेलिगेयर हेल्थ इंश्योरेंस कम्पनी लिमिटेड (रेलिगेयर/टारगेट) की 18.951 प्रतिशत (अठारह दशमलव नौ पांच एक प्रतिशत) तक की इक्विटी शेयर पूँजी का अधिग्रहण (प्रस्तावित संयोजन)।


      त्रिशिखर विशेष उद्देश्य की कम्पनी है जिसका गठन प्रस्तावित संयोजन के लिए किया गया है। अधिग्रहणकर्त्ता केदारा समूह का हिस्सा है जो अधिग्रहण और कॉरपोरेट पुनर्गठन के माध्यम से विभिन्न प्रकार की कंपनियों में निवेश करता है।


      रेलिगेयर स्वास्थ्य क्षेत्र से संबंधित सामान्य बीमा उत्पाद पेश करता है जिसमें स्वास्थ्य बीमा, व्यक्तिगत दुर्घटना बीमा और यात्रा बीमा शामिल हैं। इसके अलावा भारतीय बीमा विनियामक और विकास प्राधिकरण (सामान्य बीमा - पुनर्बीमा) विनियमन, 2016 के अनुसार यह आंतरिक (इनवार्ड) पुनर्बीमा व्यवसाय भी कर सकता है।


      प्रस्तावित संयोजन का सारांश निम्न लिंक में उपलब्ध है :


      https://www.cci.gov.in/sites/default/files/notice_order_summary_doc/C-2020-04-739_0.pdf


      अधिनियम की धारा 6 की उपधारा (2) के साथ संयोजन विनियमन 5ए के अर्न्तगत दाखिल किये गए (अर्थात् ग्रीन चैनल के अर्न्तगत प्रस्तावित संयोजन की मंजूरी के लिए नोटिस) प्रस्ताव को दाखिल किये जाने और स्वीकृति के बाद मंजूर माना जाएगा।


      ****


      एएम/जेके/डीए


    

    
    (Release ID: 1610637) Visitor Counter : 90
    
    
      Read this release in: English , Urdu , Bengali , Punjabi , Tamil , Telugu