      प्रधानमंत्री कार्यालय

      प्रधानमंत्री ने जर्मनी की चांसलर के साथ टेलीफोन पर बातचीत की
      Posted On: 02 APR 2020 8:03PM by PIB Delhi


    प्रधान मंत्री श्री नरेंद्र मोदी ने जर्मनी की चांसलर डॉ. एंजेला मर्केल के साथ आज टेलीफोन पर बातचीत की।


    दोनों नेताओं ने कोविड-19 महामारी , अपने-अपने देशों की स्थिति और स्वास्थ्य संकट से लड़ने के लिए अंतर्राष्ट्रीय सहयोग के महत्व पर चर्चा की।


    उन्होंने महामारी के दौरान आवश्यक दवाओं और चिकित्सा उपकरणों की अपर्याप्त उपलब्धता के बारे में विचार साझा किए , और इस संबंध में सहयोग के अवसरों का पता लगाने पर सहमति व्‍यक्‍त की।


    जर्मन चांसलर ने प्रधानमंत्री के साथ सहमति व्यक्त की कि कोविड-19 महामारी आधुनिक इतिहास में एक महत्वपूर्ण ऐतिहासिक परिवर्तन की घटना है , और यह समग्र मानवता के साझा हितों पर केंद्रित वैश्वीकरण की एक नई संकल्‍पना तैयार करने का अवसर प्रदान करती है।


    प्रधान मंत्री ने जर्मनी की चांसलर को सरल योगाभ्‍यास और प्रतिरक्षा बढ़ाने वाले आयुर्वेदिक उपचारों के प्रसार के लिए हाल में की गई भारतीय पहलों कीजानकारी दी। चांसलर ने इस बात पर सहमति जताई कि वर्तमान लॉकडाउन परिस्थितियों मेंमनोवैज्ञानिक और शारीरिक स्वास्थ्यको बढ़ाने के लिए इस तरह के अभ्यास बहुत फायदेमंद हो सकते हैं।


    ***


    एएम/ केपी
    

    
    (Release ID: 1610486) Visitor Counter : 116
    
    
      Read this release in: English , Urdu , Marathi , Assamese , Manipuri , Bengali , Punjabi , Gujarati , Odia , Tamil , Telugu , Kannada , Malayalam