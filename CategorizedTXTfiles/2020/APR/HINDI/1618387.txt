      विद्युत मंत्रालय

      एनटीपीसी ने लेह और नई दिल्ली के लिए हाइड्रोजन फ्यूल सेल आधारित बस और कार परियोजना लॉन्च की - वैश्विक ईओआई आमंत्रित किये
      Posted On: 26 APR 2020 2:42PM by PIB Delhi


      एनटीपीसी लिमिटेड , भारत का सबसे बड़ा बिजली उत्पादक है और विद्युत् मंत्रालय के तहत एक केंद्रीय सार्वजनिक क्षेत्र का उपक्रम है। उपक्रम ने लेह और नई दिल्ली के लिए 10 हाइड्रोजन फ्यूल सेल ( एफसी ) आधारित इलेक्ट्रिक बसों और 10 हाइड्रोजन फ्यूल सेल आधारित इलेक्ट्रिक कारों के लिए वैश्विक अभिरुचि पत्र (ईओआई ) आमंत्रित किये हैं। एनटीपीसी की पूर्ण स्वामित्व वाली सहायक कंपनी एनटीपीसी विद्युत व्यापार निगम (एनवीवीएन) लिमिटेड द्वारा ईओआई जारी किया गया है।


      हाइड्रोजन फ्यूल सेल आधारित वाहनों की खरीद, देश में अपनी तरह की पहली परियोजना है , जिसमें हरित ऊर्जा से लेकर फ्यूल सेल वाहन तक का संपूर्ण समाधान विकसित किया जाएगा।


      इस पहल के लिए नवीन और नवीकरणीय ऊर्जा मंत्रालय का भी समर्थन लिया गया है। लेह और दिल्ली की पायलट परियोजनाओं के हिस्से के रूप में हाइड्रोजन के उत्पादन के लिए नवीकरणीय ऊर्जा का उपयोग तथा इसके भंडारण और वितरण की सुविधाएं विकसित की जाएँगी। हाइड्रोजन से चलने वाले वाहनों को लॉन्च करने का उद्देश्य परिवहन के क्षेत्र में कार्बन उत्सर्जन को कम करना भी है।


      है। उपक्रम (पीएसयू) सार्वजनिक परिवहन के संदर्भ में पूर्ण ई-मोबिलिटी समाधान प्रदान करने के लिए विभिन्न प्रौद्योगिकी पहल कर रहा है। इसमें आम लोगों को चार्जिंग सुविधा प्रदान करने के लिए बुनियादी ढांचे का निर्माण और राज्य / शहर परिवहन उपक्रमों को इलेक्ट्रिक बसें प्रदान करना शामिल हैं। इस संबंध में , विभिन्न शहरों में 90 सार्वजनिक चार्जिंग स्टेशन और फरीदाबाद में ई – थ्री व्हीलर्स के लिए बैटरी चार्जिंग और स्वैपिंग स्टेशन पहले ही चालू किये जा चुके हैं। इसी तरह , अंडमान और निकोबार प्रशासन के लिए ई - बस समाधान योजना लागू की जा रही है।


      ईओआई को निम्न लिंक से


      https://eprocurentpc.nic.in/nicgep/app?component= %24 DirectLink&page=FrontEndViewTender&service=direct&session=T&sp=S 9 jKXObCbvSsD 6 XuLgJnFUA %3 D %3 D


      या वेबसाइट:


      https://eprocurentpc.nic.in/nicgep/app से डाउनलोड किया जा सकता है।


      एएम / जेके

    
    
    (Release ID: 1618387) Visitor Counter : 228
    
    
      Read this release in: English , Gujarati , Urdu , Manipuri , Bengali , Punjabi , Tamil , Telugu