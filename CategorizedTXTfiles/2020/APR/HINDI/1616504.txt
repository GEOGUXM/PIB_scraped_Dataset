      कृषि एवं किसान कल्‍याण मंत्रालय

      कृषि, सहकारिता एवं किसान कल्याण विभाग, भारत सरकार द्वारा की गई गतिविधियाँ (20 अप्रैल 2020 को अद्यतन)
      Posted On: 20 APR 2020 7:57PM by PIB Delhi


    कृषि, सहकारिता एवं किसान कल्याण विभाग, भारत सरकार लॉकडाउन अवधि के दौरान क्षेत्र स्तर पर किसानों और कृषि गतिविधियों को सुविधाजनक बनाने के लिए कई उपाय कर रही है। गतिविधियों की अद्यतन स्थिति निम्नलिखित हैः

     1. 24.3.2020 से अब तक, लॉकडाउन अवधि के दौरान प्रधानमंत्री किसान सम्मान निधि (पीएम-किसान) योजना के तहत, लगभग 8.89 करोड़ किसान परिवारों को लाभान्वित किया गया है और अब तक 17,793 करोड़ रुपये की राशि जारी की गई है।

     1. कोविड-19 महामारी के कारण मौजूदा स्थिति के दौरान खाद्य सुरक्षा प्रदान करने के लिए, सरकार ने प्रधानमंत्री गरीब कल्याण योजना (पीएम-जीकेवाई) के तहत पात्र परिवारों को दाल वितरित करने का निर्णय लिया है। इसके अंतर्गत अब तक लगभग 107,077.85 मीट्रिक टन दाल राज्यों/केंद्रशासित प्रदेशों को भेज दी गई हैं।


      * पीएमजीकेवाई के तहत, अंडमान और निकोबार, आंध्र प्रदेश, चंडीगढ़, छत्तीसगढ़, दमन और दीव, गोवा, गुजरात आदि राज्यों/संघ शासित प्रदेशों ने लाभार्थियों को दालों के वितरण की शुरुआत कर दी है। मध्य प्रदेश, पंजाब, राजस्थान, तेलंगाना, पश्चिम बंगाल, उत्तर प्रदेश और दिल्ली जैसे अन्य राज्यों में आंशिक स्टॉक प्राप्त कर लिया है और इन राज्यों में योजना के अनुसार चरणबद्ध तरीके से लाभार्थियों को वितरण शुरू किया जाएगा।


      * पीएमजीकेवाई के तहत दालों का वितरण 36 राज्यों और केंद्र शासित प्रदेशों में फैले लगभग 19.50 करोड़ परिवारों को लाभान्वित करने के लिए है।


    ****


    APS/PK/MS

    
    
    (Release ID: 1616504) Visitor Counter : 203
    
    
      Read this release in: Punjabi , English , Urdu , Marathi , Manipuri , Bengali , Assamese , Gujarati , Tamil , Telugu , Kannada
    
    
    

*