      गृह मंत्रालय

      ई-कॉमर्स कंपनियां आवश्यक वस्तुओं की आपूर्ति का संचालन करना जारी रखेंगी, जैसी पहले अनुमति दी गई थी
      
      राज्यों को ई-कॉमर्स सहित आवश्यक वस्तुओं की संपूर्ण आपूर्ति श्रृंखला का सुचारू संचालन सुनिश्चित करना चाहिए
      
      Posted On: 19 APR 2020 6:45PM by PIB Delhi


    गृह मंत्रालय (एमएचए) ने कोविड -19 से लड़ने के लिए राष्ट्रव्यापी लॉकडाउन के दौरान सभी मंत्रालयों / विभागों को समेकित संशोधित दिशानिर्देशों ( https://www.mha.gov.in/sites/default/files/MHA%20order%20dt%2015.04.2020%2C%20with%20Revised%20Consolidated%20Guidelines_compressed%20%283%29.pdf ), के तहत कुछ गतिविधियों में छूट देने का आदेश जारी किया है।


    आज एक आदेश में, ई-कॉमर्स कंपनियों से संबंधित समेकित संशोधित दिशानिर्देशों के खंड 14 ( v) को बाहर रखा गया है। इस संबंध में यह फिर से स्पष्ट किया जाता है कि ई-कॉमर्स कंपनियों द्वारा गैर-आवश्यक वस्तुओं के संचालन पर प्रतिबन्ध है , हालांकि वे आवश्यक वस्तुओं की आपूर्ति का काम करना जारी रखेंगी, जैसी पहले अनुमति दी गई थी और इन दिशा निर्देशों के खंड 13 ( i) के तहत अनुमति जारी रहेगी।


    गृह मंत्रालय (एमएचए) ने यह सूचना सभी राज्यों / केंद्रशासित प्रदेशों को भेज दी है और उनसे अनुरोध किया है कि वे इसे सभी फील्ड एजेंसियों को स्पष्ट करें और आम जनता के बीच पर्याप्त रूप से प्रचार-प्रसार करें ताकि ई-कॉमर्स सहित आवश्यक वस्तुओं की संपूर्ण आपूर्ति श्रृंखला को सुचारू रूप से संचालित किया जा सके। यह भी सूचित किया गया है कि एमएचए आदेशों के अनुपालन में राज्य सरकारों / संघ शासित प्रदेश प्रशासन द्वारा जारी किए गए दिशा-निर्देशों / आदेशों को सही स्थिति दर्शाने के लिए उपयुक्त रूप से संशोधित किया जा सकता है।


    राज्यों / केंद्र शासित प्रदेशों को भेजे गए आधिकारिक आदेश को देखने के लिए यहाँ क्लिक करें:


    ******


    एएम/जेके / डीए

    
    
    (Release ID: 1616160) Visitor Counter : 102
    
    
      Read this release in: English , Urdu , Marathi , Assamese , Bengali , Punjabi , Gujarati , Odia , Tamil , Telugu , Kannada , Malayalam