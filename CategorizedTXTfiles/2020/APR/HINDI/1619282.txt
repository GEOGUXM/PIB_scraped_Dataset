      कार्मिक, लोक शिकायत एवं पेंशन मंत्रालय

      प्रख्यात बैंकर श्री सुरेश एन पटेल ने आज सतर्कता आयुक्त के पद की शपथ ली
      Posted On: 29 APR 2020 3:45PM by PIB Delhi


    श्री सुरेश एन पटेल ने आज सतर्कता आयुक्त के रूप में शपथ ली। केंद्रीय सतर्कता आयुक्त श्री संजय कोठारी ने सामाजिक दूरी के नियमों का पालन करते हुए उन्हें वीडियो लिंक के माध्यम से पद की शपथ दिलाई। इस शपथ ग्रहण समारोह में सतर्कता आयुक्त श्री शरदकुमार तथा आयोग के सचिव और अन्य वरिष्ठ अधिकारी उपस्थित थे।


    श्री पटेल के पास बैंकिंग क्षेत्र में तीन दशकों का अनुभव रहा है। वह आंध्रा बैंक के प्रबंध निदेशक और मुख्य कार्यकारी अधिकारी तथा ओरिएंटल बैंक ऑफ कॉमर्स के कार्यकारी निदेशक रह चुके हैं। इसके अलावा वह भारतीय बैंक संघ की प्रबंधन समिति और बैंकर्स ग्रामीण विकास संस्थान के सदस्य भी थे। वह नाबार्ड , आंध्र प्रदेश की राज्य स्तरीय बैंकर्स समिति तथा बैंकर्स इंस्टीट्यूट ऑफ रूरल एंड एंटरप्रेन्योरशिप डेवलपमेंट के अध्यक्ष भीरह चुके हैं।


    सतर्कता आयुक्त के पद पर नियुक्त किए जाने के पूर्व श्री पटेल रिजर्व बैंक के विनियमन और पर्यवेक्षण तथा भुगतान एवं निपटान प्रणाली (बीपीएसएस) बोर्ड के एक स्थायी आमंत्रित सदस्य और बैंकिंग और वित्तीय धोखाधड़ी (एबीबीएफएफ) के सलाहकार बोर्ड के सदस्य भी रह चुके हैं।


    सतर्कता आयुक्त का कार्यकाल चार वर्ष या 65 साल की उम्र पूरी होने तक रहता है। केंद्रीय सतर्कता आयोग में एक केंद्रीय सतर्कता आयुक्त और दो सतर्कता आयुक्त हो सकते हैं।


    एएम / एमएस

    
    
    (Release ID: 1619282) Visitor Counter : 149
    
    
      Read this release in: Punjabi , English , Urdu , Bengali , Gujarati , Tamil , Telugu , Malayalam