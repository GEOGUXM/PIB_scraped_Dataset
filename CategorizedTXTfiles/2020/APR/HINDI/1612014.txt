      प्रधानमंत्री कार्यालय

      प्रधानमंत्री और ओमान के सुल्‍तान के बीच टेलीफोन पर बातचीत
      Posted On: 07 APR 2020 5:43PM by PIB Delhi


    प्रधानमंत्री श्री नरेन्‍द्र मोदी ने आज ओमान के सुल्‍तान महामहिम हैथम बिन तारिक के साथ टेलीफोन पर बातचीत की।


    दोनों नेताओं ने वर्तमान में जारी महामारी कोविड-19 के कारण उत्‍पन्‍न स्‍वास्‍थ्‍य और आर्थिक चुनौतियों और उनसे निपटने के लिए अपने-अपने देश में उठाए गए कदमों के बारे में चर्चा की। उन्‍होंने इस बात पर सहमति प्रकट की कि इस संकट से निपटने के लिए दोनों देश एक-दूसरे की हरसंभव सहायता करेंगे।


    महामहिम सुल्‍तान ने प्रधानमंत्री को मौजूदा परिस्‍थति में ओमान में रहने वाले भारतीय समुदाय की सुरक्षा और तंदुरूस्‍ती के बारे में भरोसा दिलाया। उन्‍होंने भारत में रहने वाले ओमानी नागरिकों को हाल ही में भारत सरकार द्वारा पहुंचाई गई सहायता के लिए प्रधानमंत्री का आभार भी प्रकट किया।


    प्रधानमंत्री ने महामहिम दिवंगत सुल्‍तान काबूस के निधन पर एक बार फिर से शोक प्रकट किया। उन्‍होंने सुल्‍तान हाथिम के शासन और ओमान की जनता की शांति एवं समृद्धि के लिए शुभकामनाएं दीं। उन्‍होंने इस बात पर जोर दिया कि भारत, ओमान को अपने विस्‍तृत पड़ोस का बहुत महत्‍वपूर्ण हिस्‍सा समझता है।


    *****


    एएम/आरके

    
    
    (Release ID: 1612014) Visitor Counter : 174
    
    
      Read this release in: Assamese , English , Urdu , Marathi , Manipuri , Bengali , Punjabi , Gujarati , Odia , Tamil , Telugu , Kannada , Malayalam