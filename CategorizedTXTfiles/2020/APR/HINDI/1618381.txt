      पर्यटन मंत्रालय

      पर्यटन मंत्रालय की वेबिनार श्रृंखला "देखो अपना देश" के तहत "अवध की सैर- लखनऊ का गौरव" विषय के माध्यम से पाक - कला पर्यटन की संभावनाओं को दर्शाया गया
      
      अगला वेबिनार “एक्सप्लोरिंग पांडिचेरीज फ्रेंच क्वार्टर - फ्रेंच कनेक्शन” विषय पर 27 अप्रैल को आयोजित किया जायेगा

      Posted On: 26 APR 2020 12:15PM by PIB Delhi

      केंद्रीय पर्यटन मंत्रालय के “देखो अपना देश” वेबिनार सीरीज़ में "अवध की सैर- लखनऊ का गौरव" एपिसोड के माध्यम से पाक - कला पर्यटन की संभावनाओं को प्रदर्शित किया गया। 25 अप्रैल, 2020 को आयोगित इस वेबिनार में लखनऊ की अद्भुत व विविध पाक विरासतों को प्रस्तुत किया गया और लखनऊ के इतिहास, वस्त्र और अन्य परंपराओं की कुछ कहानियों को पाक - कला से जोड़ा गया।


      व्यंजन किसी गंतव्य का एक महत्वपूर्ण अनुभव होता है और आज ऐसे भी पर्यटक हैं, जो बस गंतव्य के अद्वितीय व्यंजनों का स्वाद लेने के लिए यात्रा कर रहे हैं। पर्यटक ऐसे स्थानों की भी यात्रा कर रहे हैं जो अपने व्यंजनों के स्वाद के लिए जाने जाते हैं। व्यंजनों का स्वाद गंतव्य के एक महत्वपूर्ण अनुभव के रूप में पर्यटकों के पास रहता है। भारत की पाक – कला परंपराएं प्राचीन काल से चली आ रही हैं और इस पर कई प्रकार के प्रभाव पड़े जिससे विभिन्न स्वादों को मिलाने और मिश्रित करने की कला परिपूर्ण हुई। दुनिया के लिए भारतीय व्यंजनों का अनूठा योगदान यह है कि कैसे हम मसाले के रूप में स्वाभाविक रूप से उपलब्ध सभी महत्वपूर्ण स्वादों को एक साथ लाते हैं और साथ ही साथ उनके विशिष्ट स्वाद को भी बनाए रखते हैं।


      वेबिनार को पायनियर ऑफ़ हेरिटेज वॉक के प्रोफेसर व शोधकर्ता और वर्तमान में वेल्स यूनिवर्सिटी के प्रोफेसर श्री प्रतीक हीरा , भारतीय मास्टरशेफ 2010 की विजेता शेफ सुश्री पंकज भदौरिया और नवाब जाफर मीर अब्दुल्ला ने प्रस्तुत किया।


      वेबिनार में लोकप्रिय साधारण नाश्ते के विकल्पों से लेकर दम तरीके से खाना पकाने , कबाब और कोरमा , बिरयानी और शीरमाल एवं स्ट्रीट फूड विकल्पों को दिखाया गया ।


      मसालेदार आलू की सब्जी और दही व जलेबी के साथ खस्ता कचौरी , निहारी कुल्चा , टुंडे कबाब , गलोटी कबाब , काकोरी कबाब , प्रसिद्ध उलटे तवा का परांठा , चाट आइटम , सालन , माखन मलाई और लखनवी पान को प्रतिभागियों के सामने विस्तार से प्रस्तुत किया गया। लोकप्रिय बन कबाब और ला मार्टिनियर कॉलेज लखनऊ की कैंटीन में तैयार होने वाले क्रिसमस केक की भी चर्चा हुई।


      पर्यटन मंत्रालय की वेबिनार सीरीज़ न केवल भारत बल्कि विदेशों में भी लोगों को आकर्षित कर रही है। लगभग 3000 प्रतिभागी वेबिनार में भाग ले रहे हैं।


      ये एपिसोड अब https://www.youtube.com/channel/UCzIbBmMvtvH7d6Zo ZEHDA/featured पर और पर्यटन मंत्रालय , भारत सरकार के सभी सोशल मीडिया हैंडल पर उपलब्ध हैं।


      वेबिनार का अगला एपिसोड सोमवार , 27 अप्रैल 2020 को सुबह 11.00 बजे के लिए निर्धारित किया गया है , जिसका शीर्षक है “एक्सप्लोरिंग पांडिचेरीज फ्रेंच क्वार्टर - फ्रेंच कनेक्शन” । प्रतिभागी वेबिनार में शामिल होने के लिए


      https://bit.ly/WebwPondicherry पर पंजीकरण कर सकते हैं।


      ************


      एएम / जेके

    
    
    (Release ID: 1618381) Visitor Counter : 176
    
    
      Read this release in: Tamil , English , Urdu , Bengali , Manipuri , Punjabi , Gujarati , Telugu