      शिक्षा मंत्रालय

      ‘भारत पढ़े ऑनलाइन’ अभियान के लिए केवल 3 दिनों में ही 3700 से ज्यादा सुझाव प्राप्त हुए
      
      केंद्रीय मानव संसाधन विकास मंत्री श्री रमेश पोखरियाल ‘ निशंक’ ने 10 अप्रैल, 2020 को एक सप्ताह तक चलने वाले ‘भारत पढ़े ऑनलाइन’ अभियान की शुरुआत की, भारत के ऑनलाइन शिक्षा पारितंत्र को बेहतर बनाने के लिए लोगों से सुझाव आमंत्रित किये गए
      
      #BharatPadheOnline हैंडल का उपयोग करके विचारों को ट्विटर पर साझा किया जा सकता है और इसकी सूचना @ HRDMinistry , @DrRPNishank पर और bharatpadheonline.mhrd@gmail.com पर 16 अप्रैल 2020 तक दी जा सकती है
      
      Posted On: 13 APR 2020 5:10PM by PIB Delhi


    केंद्रीय मानव संसाधन विकास मंत्री श्री रमेश पोखरियाल ‘ निशंक’ ने 10 अप्रैल, 2020 को नयी दिल्ली में एक सप्ताह तक चलने वाले ‘भारत पढ़े ऑनलाइन’ अभियान की शुरुआत की। अभियान के तहत भारत के ऑनलाइन शिक्षा पारितंत्र को बेहतर बनाने के लिए लोगों से सुझाव आमंत्रित किये गए हैं।


    यह अभियान सोशल मीडिया उपयोगकर्ताओं के बीच लोकप्रियता हासिल कर रहा है और मानव संसाधन विकास मंत्रालय को केवल 3 दिनों में ट्विटर और ई-मेल पर 'भारत पढ़े ऑनलाइन' अभियान के लिए 3700 से अधिक सुझाव प्राप्त हुए हैं। लोग इस पहल की सराहना कर रहे हैं और ऑनलाइन शिक्षा प्रणाली को बढ़ावा देने के लिए मंत्रालय को धन्यवाद भी दे रहे हैं। अभियान के विषय को लेकर सोशल मीडिया पर लोगों में रूचि बढ़ती जा रही है और आज यह ट्विटर के टॉप 10 में ट्रेंड कर रहा है।


    एक सप्ताह तक चलने वाले ‘भारत पढ़े ऑनलाइन’ अभियान के तहत भारत में ऑनलाइन शिक्षा पारितंत्र को बेहतर बनाने के लिए लोगों से सुझाव आमंत्रित किये गए हैं। इस अभियान का उद्देश्य भारत के सर्वाधिक प्रतिभशाली लोगों से मंत्रालय में सीधे सुझाव / समाधान आमंत्रित करना है, ताकि उपलब्ध डिजिटल शिक्षा प्लेटफार्मों को बढ़ावा देने के साथ ही ऑनलाइन शिक्षा की बाधाओं को दूर किया जा सके। विचारों को 16 अप्रैल 2020 तक bharatpadheonline.mhrd@gmail.com पर और ट्विटर पर #BharatPadheOnline के माध्यम से साझा किया जा सकता है। ट्विटर का उपयोग करते समय @HRDMinistry और @DrRPNishank को टैग किया जाना चाहिए ताकि विचारों की सूचना मंत्रालय को सीधे प्राप्त हो सके।


    ****


    एएम/जेके/डीए


    

    
    (Release ID: 1614059) Visitor Counter : 127
    
    
      Read this release in: Tamil , Urdu , Telugu , English , Marathi , Bengali , Punjabi , Gujarati , Kannada , Malayalam