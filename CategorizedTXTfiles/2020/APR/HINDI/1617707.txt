      नागरिक उड्डयन मंत्रालय

      'लाइफलाइन उड़ान' की उड़ानों ने 22 अप्रैल 2020 को 35.78 टन आवश्यक सामग्री और चिकित्सा कार्गो का परिवहन किया
      Posted On: 23 APR 2020 7:20PM by PIB Delhi


    एयर इंडिया, आईएएफ और विस्तारा द्वारा संचालित लाइफलाइन उड़ान की उड़ानों ने 22 अप्रैल 2020 को 35.78 टन कार्गो ढोया है। कोविड-19 के खिलाफ लड़ाई का समर्थन करते हुए एयर इंडिया, अलायंस एयर, आईएएफ और निजी विमान वाहकों द्वारा घरेलू क्षेत्र में लाइफलाइन उड़ान के तहत 339 उड़ानों का संचालन किया गया हैं। इनमें से 204 उड़ानें एयर इंडिया और अलायंस एयर द्वारा संचालित की गई हैं। अब तक ढोया गया कार्गो लगभग 587.57 टन रहा है। लाइफलाइन उड़ान द्वारा अब तक तय की गई हवाई दूरी 3,37,639 किमी है। 'लाइफलाइन उड़ान’ उड़ानों का संचालन घरेलू क्षेत्र में नागरिक उड्डयन मंत्रालय द्वारा किया जाता है ताकि देश के दूरदराज के हिस्सों में कोविड-19 के खिलाफ भारत के युद्ध का समर्थन करने के लिए आवश्यक चिकित्सा कार्गो का परिवहन किया जा सके।


    इसमें विशेष ध्यान पूर्वोत्तर क्षेत्र, द्वीप क्षेत्रों और पहाड़ी राज्यों पर दिया गया है। एयर इंडिया और आईएएफ ने मुख्य रूप से जम्मू एवं कश्मीर, लद्दाख, पूर्वोत्तर और अन्य द्वीप क्षेत्रों के लिए सहयोग किया। पवन हंस लिमिटेड समेत हेलीकाप्टर सेवाएं जम्मू एवं कश्मीर, लद्दाख, द्वीपों और पूर्वोत्तर क्षेत्र में महत्वपूर्ण चिकित्सा कार्गो और रोगियों के परिवहन का काम कर रही हैं। पवन हंस ने 22 अप्रैल 2020 तक 6537 किमी की दूरी तय करते हुए 1.90 टन कार्गो ढोया है।


    घरेलू लाइफलाइन उड़ान द्वारा ढोए गए कार्गो में कोविड-19 संबंधित अभिकर्मक, एंजाइम, चिकित्सा उपकरण, परीक्षण किट, व्यक्तिगत सुरक्षा उपकरण (पीपीई), मास्क, दस्ताने, एचएलएल एवं आईएमसीआर की अन्य सामग्री और राज्य / केन्द्र शासित प्रदेश सरकारों का जरूरी कार्गो व डाक पैकेट आदि शामिल हैं।


    घरेलू कार्गो संचालक स्पाइसजेट, ब्लू डार्ट और इंडिगो वाणिज्यिक आधार पर कार्गो उड़ानें संचालित कर रहे हैं। स्पाइसजेट ने 24 मार्च से 22 अप्रैल 2020 के दौरान 495 कार्गो उड़ानों का संचालन कियाजिसमें 7,46,219 किमी की दूरी तय की गई और 3837 टन माल ढोया गया। इनमें से 166 अंतर्राष्ट्रीय कार्गो उड़ानें थीं। ब्लू डार्ट ने 25 मार्च से 22 अप्रैल 2020 के दौरान 1,68,396 किमी की दूरी को कवर करते हुए 169 कार्गो उड़ानों का संचालन किया और 2749 टन कार्गो का परिवहन किया। इनमें से 2 अंतर्राष्ट्रीय उड़ानें थीं। इंडिगो ने 3-22 अप्रैल 2020 के दौरान 35 कार्गो उड़ानों का संचालन किया हैजिसमें 42,752 किमी की दूरी तय की गई और 84 टन कार्गो ढोया गया जिसमें 6 अंतर्राष्ट्रीय उड़ानें भी शामिल थीं। इसमें सरकार के लिए मुफ्त में ढोई गई चिकित्सा आपूर्ति भी शामिल है।


    4 अप्रैल 2020 से लेकर अब तक पूर्वी एशिया से एयर इंडिया द्वारा लाए गए मेडिकल कार्गो की कुल मात्रा 348 टन है। दवा, चिकित्सा उपकरण और कोविड-19 राहत सामग्री के परिवहन के लिए पूर्वी एशिया के साथ एक कार्गो एयर-ब्रिज की स्थापना की गई थी। एयर इंडिया आवश्यकता के अनुसार महत्वपूर्ण चिकित्सा सामग्री के हस्तांतरण के लिए अन्य देशों को समर्पित तय कार्गो उड़ानों का संचालन करेगी।


    ****


    एम/जीबी

    
    
    (Release ID: 1617707) Visitor Counter : 49
    
    
      Read this release in: Gujarati , Telugu , English , Urdu , Assamese , Manipuri , Punjabi , Tamil