      गृह मंत्रालय

      गृह मंत्रालय ने जूम मीटिंग प्लेटफॉर्म के सुरक्षित उपयोग पर परामर्शी जारी किया
      Posted On: 16 APR 2020 4:30PM by PIB Delhi


    गृह मंत्रालय के तहत साइबर कॉर्डिनेशन सेंटर (साइकॉर्ड) ने निजी व्यक्तियों द्वारा जूम मीटिंग प्लेटफॉर्म के सुरक्षित उपयोग पर परामर्शी जारी किया है। इस परामर्शी में कहा गया है कि यह प्लेटफॉर्म सरकारी अधिकारियों/कर्मचारियों द्वारा आधिकारिक उद्देश्यों हेतु उपयोग के लिए नहीं है।


    दस्तावेज में इंडियन कंप्यूटर इमर्जेंसी रिस्पांस टीम (सीईआरटी-इन) के आरंभ के परामर्शों का संदर्भ दिया गया है और कहा गया है कि जूम सुरक्षित प्लेटफॉर्म नहीं है। ये दिशानिर्देश उन निजी व्यक्तियों की सुरक्षा के लिए जारी किए गए हैं जो अभी भी निजी उद्वेश्यों के लिए इस प्लेटफॉर्म का उपयोग करना चाहेंगे।


    इस परामर्शी का व्यापक उद्देश्य जूम कॉन्फ्रेंस रूम में किसी भी अनधिकृत प्रवेश को रोकना और अनधिकृत प्रतिभागियों को कांफ्रेंस में अन्य यूजर्स के टर्मिनलों पर दुर्भावनापूर्ण हमले करने से बचाना है।


    व्यक्ति विशेषों द्वारा उठाये जाने वाले सुरक्षात्मक कदमों का विवरण इस लिंक से संबद्ध डॉक्यूमेंट पर एक्सेस किया जा सकता है:


    एएम/एसकेजे

    
    
    (Release ID: 1615058) Visitor Counter : 247
    
    
      Read this release in: Punjabi , Telugu , Assamese , English , Urdu , Marathi , Bengali , Gujarati , Odia , Tamil , Kannada , Malayalam