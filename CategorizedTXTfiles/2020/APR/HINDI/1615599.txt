      वित्‍त मंत्रालय

      एमएसएमई को राहत के लिए पिछले 10 दिनों में 5,204 करोड़ रुपये के आयकर रिफंड जारी किए गए: सीबीडीटी
      Posted On: 17 APR 2020 9:10PM by PIB Delhi


    केंद्रीय प्रत्यक्ष कर बोर्ड (सीबीडीटी) ने आज कहा कि कुल 5,204 करोड़ रुपये के आयकर रिफंड लगभग 8.2 लाख छोटे व्यवसायों (प्रोपराइटर, फर्म, कंपनियां और ट्रस्ट) को 8 अप्रैल 2020 से लेकर अब तक जारी किए गए हैं। ये आयकर रिफंड कोविड-19 महामारी की मौजूदा परिस्थितियों में वेतन कटौती और कर्मचारियों की छंटनी के बिना ही अपने कारोबार को चलाने में एमएसएमई की मदद करेंगे।


    सीबीडीटी ने कहा कि सरकार के फैसले (8 अप्रैल 2020 का प्रेस नोट देखें) के बाद से लेकर अब तक आयकर विभाग ने प्रत्येक 5 लाख रुपये तक के लगभग 14 लाख रिफंड जारी किए हैं , ताकि कोविड - 19 महामारी की मौजूदा स्थिति में करदाताओं की मदद की जा सके। एमएसएमई सेक्‍टर के छोटे व्यवसायों को राहत प्रदान करने पर फोकस करते हुए सीबीडीटी जल्द से जल्द 7 ,760 करोड़ रुपये के और रिफंड जारी करेगा ।


    सीबीडीटी ने अपना यह अनुरोध दोहराया कि लगभग 1.74 लाख मामलों में बकाया कर मांग से संबंधित कि सी भी उलझन को सुलझाने के लिए करदाताओं के जवाब का इंतजार कि या जा रहा है। इस संबंध में 7 दिनों के भीतर जवाब देने के लिए एक रिमाइंडर ईमेल भेजी गई है , ताकि रिफंड की प्रोसेसिंग जल्द से जल्द की जा सके।


    उल्लेखनीय है कि ये जवाब करदाता ई-फाइलिंग खाते के माध्यम से इस पर ऑनलाइन दिए जा सकते हैं : www.incometaxindiaefiling.gov.in


    ***


    एएम/आरआरएस- 649 9

    
    
    (Release ID: 1615599) Visitor Counter : 62
    
    
      Read this release in: Punjabi , English , Gujarati , Urdu , Marathi , Bengali , Tamil , Telugu , Kannada