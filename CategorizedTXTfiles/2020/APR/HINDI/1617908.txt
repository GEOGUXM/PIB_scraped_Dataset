      नागरिक उड्डयन मंत्रालय

      श्री हरदीप सिंह पुरी ने कोविड -19 के संकट भरे दौर में विमानन क्षेत्र के पेशवरों और हितधारकों द्वारा किए गए सराहनीय प्रयासों की प्रशंसा की
      
      लाइफलाइन उड़ानों द्वारा 3,43,635 किलोमीटर की दूरी तय करते हुए कोविड -19 लॉकडाउन के दौरान 591 टन से अधिक माल का परिवहन किया गया
      
      Posted On: 24 APR 2020 5:27PM by PIB Delhi


    केन्द्रीय नागरिक उड्डयन राज्य मंत्री ( स्वतंत्र प्रभार ) हरदीप सिंह पुरी ने कोविड -19 के दौरान लोगों को देशभर में लाइफलाइन उड़ानों के जरिए जीवन रक्षक चिकित्सा सामग्रियों तथा आवश्यक वस्तुओं की आपूर्ति करने के सराहनीय प्रयासों के लिए विमानन क्षेत्र के पेशेवरों और हितधारकों की प्रशंसा की है। आज एक ट्वीट में , श्री पुरी ने कहा कि लाइफलाइन उड़ानें अब​तक 3,43,635 किलोमीटर की दूरी तय कर चुकी हैं। लाइफ लाइन उड़ानों के तहत एयर इंडिया , अलायंस एयर , भारतीय वायुसेना और निजी मालवाहक विमानों की 347 उड़ानें संचालित की गई हैं। इनमें से 206 उड़ानें एयर इंडिया और एलायंस एयर द्वारा संचालित की गई हैं। अब तक इनके जरिए 591.66 टन माल का परिवहन किया जा चुका है।


    विस्तारा ने 19-23 अप्रैल 2020 के बीच 8,989 किलोमीटर की दूरी तय करते हुए लगभग 20 टन माल ले जाने के लिए 7 मालवाहक उड़ानों का संचालन किया। स्पाइसजेट ने 24 मार्च से 23 अप्रैल 2020 के बीच 7,94,846 किलोमीटर की दूरी तय करते हुए 3993 टन माल ले जाने के लिए 522 मालवाहक उड़ानें संचालित कीं इनमें से 178 अंतर्राष्ट्रीय मालवाहक उड़ानें थीं। 25 मार्च से 23 अप्रैल 2020 के दौरान ब्लू डार्ट ने 184 मालपरिवहन उड़ानों को संचालित किया जिन्होंने 1 , 87 , 155 किलोमीटर की दूरी तय करते हुए 2957 टन माल का परिवहन किया। इनमें से 6 अंतर्राष्ट्रीय मालवाहक उड़ानें थीं। इंडिगो ने 3-23 अप्रैल , 2020 के बीच 37 ऐसी उड़ानों का संचालन किया है , जिन्होंने 48 , 344 किलोमीटर की दूरी तय करते हुए 101 टन माल का परिवहन किया। इनमें से 8 अंतर्राष्ट्रीय उड़ानें थीं। इनमें सरकार के लिए चिकित्सा सामग्रियां निशुल्क ले जाई गईं। घरेलू मालवाहक विमान ऑपरेटर वाणिज्यिक आधार पर उपनी उड़ानें संचालित कर रहे हैं।


    अंतर्राष्ट्रीय क्षेत्र में , एयर इंडिया द्वारा हांगकांग और गुआंगझू से 23 अप्रैल 2020 को 61 टन चिकित्सा सामग्रियां लाई गईं। इसके अलावा , ब्लू डार्ट ने 14 अप्रैल से 23 अप्रैल 2020 तक गुआंगझू से लगभग 86 टन चिकित्सा सामग्रियों की ढुलाई की।


    ****


    एएम /एमएस/डीए


    

    
    (Release ID: 1617908) Visitor Counter : 64
    
    
      Read this release in: English , Urdu , Marathi , Assamese , Bengali , Manipuri , Punjabi , Gujarati , Tamil , Telugu , Kannada