      नागरिक उड्डयन मंत्रालय

      विमानन कंपनियों ने देश भर में चिकित्सा सामानों की आपूर्ति के लिए लाइफलाइन उड़ान के तहत तय की 2 लाख किलोमीटर से ज्यादा दूरी
      Posted On: 13 APR 2020 4:44PM by PIB Delhi


    नागर विमानन राज्य मंत्री (स्वतंत्र प्रभार) श्री हरदीप सिंह पुरी ने आज एक ट्वीट के माध्यम से कहा कि नागर विमानन मंत्रालय (एमओसीए) ने कोविड 19 के खिलाफ भारत सरकार की लड़ाई में सहयोग करते हुए देश के दूरदराज के हिस्सों में मेडिकल कार्गो (चिकित्सा सामान) की आपूर्ति के लिए 218 से ज्यादा लाइफलाइन उड़ान फ्लाइट्स का परिचालन किया है। केन्द्रीय मंत्री ने ट्वीट में कहा कि अभी तक लगभग 377.50 टन सामान की ढुलाई की गई और अभी तक लाइफलाइन उड़ानों द्वारा 2,05,709 किलोमीटर से ज्यादा हवाई दूरी तय की गई। एयर इंडिया और अलायंस एयर द्वारा 132 उड़ानों का परिचालन किया गया। 12 अप्रैल, 2020 को 4.27 टन कार्गो की ढुलाई की गई। नागर विमानन मंत्रालय और विमानन उद्योग ने कोविड 19 के खिलाफ भारत की लड़ाई में समर्थन देने के लिए ज्यादा कुशलता और किफायती तरीके से भारत और विदेश में मेडिकल एयर कार्गो की ढुलाई करने का फैसला किया है।


    इसके माध्यम से उत्तर पूर्व क्षेत्र, द्वीप क्षेत्रों और पर्वतीय राज्यों पर ध्यान केंद्रित किया गया। इस कार्गो में ज्यादातर मास्क, दस्ताने जैसे हल्के वजन और बड़े आकार वाले सामान व अन्य उपभोग्य वस्तुएं शामिल हैं, जो एक विमान में तुलनात्मक रूप से ज्यादा जगह घेरती हैं। यात्री सीट वाले क्षेत्र और ओवरहेड केबिनों में सावधानी के साथ कार्गो भरने के लिए विशेष स्वीकृति ली गई।


    लाइफलाइन उड़ान फ्लाइट्स से संबंधित सार्वजनिक जानकारियों को प्रतिदिन पोर्टल https://esahaj.gov.inlifeline_udan/public_info पर अपडेट किया जाता है, जिससे विभिन्न हितधारकों बीच उचित समन्वय बनाए रखना संभव होता है।


    घरेलू कार्गो परिचालक स्पाइसजेट, ब्लू डार्ट और इंडिगो वाणिज्यिक आधार पर कार्गो उड़ानों का परिचालन कर रही हैं। स्पाइसजेट द्वारा 24 मार्च से 12 अप्रैल 2020 के दौरान परिचालित 300 कार्गो उड़ानों के माध्यम से 4,26,533 किलोमीटर दूरी तय की गई और 2,478 टन कार्गो की ढुलाई की गई। इसमें 95 अंतरराष्ट्रीय कार्गो उड़ानें शामिल थीं। ब्लू डार्ट द्वारा 25 मार्च से 12 अप्रैल, 2020 के बीच परिचालित 94 घरेलू कार्गो उड़ानों से 92,075 किलोमीटर दूरी तय की गई और 1,479 टन कार्गो की ढुलाई की गई। इंडिगो की 3 अप्रैल से 12 अप्रैल, 2020 के दौरान परिचालित 25 कार्गो उड़ानों ने 21,906 किलोमीटर की दूरी तय की और 21.77 टन कार्गो की ढुलाई की गई। इसमें सरकार के लिए मुफ्त में की गई चिकित्सा सामानों की ढुलाई भी शामिल है।


    स्पाइसजेट द्वारा परिचालित घरेलू कार्गो उड़ानें

                                              
तारीख       उड़ानों की संख्या  टन     किलोमीटर
                                              
                                              
                                              
12-04-2020  6                  68.21  6,943   
                                              
                                              

    स्पाइसजेट द्वारा परिचालित अंतरराष्ट्रीय कार्गो उड़ानें

                                              
तारीख       उड़ानों की संख्या  टन     किलोमीटर
                                              
                                              
                                              
12-04-2020  8                  75.23  18,300  
                                              
                                              

    अंतरराष्ट्रीय क्षेत्र : फार्मास्युटिकल्स, चिकित्सा उपकरण और कोविड 19 राहत सामग्री की ढुलाई के लिए 4 अप्रैल, 2020 से एक एयर ब्रिज की स्थापना की गई। एयर इंडिया ने 7 अप्रैल, 2020 को दक्षिण एशिया में 9 टन सामान और 8 अप्रैल, 2020 को कोलंबो के लिए 4 टन सामान की ढुलाई की गई। एयर इंडिया महत्वपूर्ण चिकित्सा आपूर्ति करने के लिए जरूरत के आधार पर अन्य देशों को समर्पित कार्गो उड़ानों का परिचालन करेगी।


    देश में लाए गए मेडिकल कार्गो का तारीख वार विवरण इस प्रकार है :

                                                    
क्रम संख्या  तारीख      कहां से      मात्रा (टन में)
                                                    
                                                    
                                                    
1            04.4.2020  शंघाई        21             
                                                    
                                                    
                                                    
2            07.4.2020  हॉन्ग कॉन्ग  6              
                                                    
                                                    
                                                    
3            09.4.2020  शंघाई        22             
                                                    
                                                    
                                                    
4            10.4.2020  शंघाई        18             
                                                    
                                                    
                                                    
5            11.4.2020  शंघाई        18             
                                                    
                                                    
                                                    
6            12.4.2020  शंघाई        24             
                                                    
                                                    
                                                    
                                                    
                                                    
                                                    
                        कुल          109            
                                                    
                                                    

    कार्गो हैंडलिंग के दौरान सभी चरणों में सुरक्षा के उपाय किए जा रहे हैं।


    केरल में मेडिकल कार्गो का कर्मचारियों द्वारा किए जा रहे रखरखाव का चित्र।


    ****


    एएम / एमपी
    
    

    
    (Release ID: 1614036) Visitor Counter : 73
    
    
      Read this release in: English , Urdu , Marathi , Manipuri , Bengali , Assamese , Punjabi , Gujarati , Tamil , Telugu , Kannada