      प्रधानमंत्री कार्यालय

      प्रधानमंत्री ने बहरीन के सुलतान से टेलीफोन पर बातचीत की
      Posted On: 06 APR 2020 8:34PM by PIB Delhi


    प्रधानमंत्री श्री नरेन्‍द्र मोदी ने बहरीन के सुलतान शेख हमद बिन इसा अल खलीफाके साथ आज टेलीफोन पर बातचीत की।


    दोनों नेताओं ने कोविड-19 से संबंधित वर्तमान स्‍वास्‍थ्‍य संकट और उसके परिणामों के साथ-साथ लॉजिस्टिक्‍स की श्रृंखला और वित्‍तीय बाजारों के बारे में विचार-विमर्श किया।


    सुलतान ने बहरीन में विशाल भारतीय समुदाय के कल्‍याण की ओर व्‍यक्तिगत रूप से ध्‍यान देने का प्रधानमंत्री को आश्‍वासन दिया। प्रधानमंत्री ने बहरीन के अधिकारियों की ओर से वहां प्रवासी भारतीयों को मिलने वाले स्‍नेह और संरक्षण के लिए तहे दिल से उनकी सराहना की।


    दोनों नेता इस बात पर सहमत हुए कि उनके अधिकारी नियमित रुप से सम्‍पर्क में रहेंगे और कोविड-19 की चुनौतियों से निपटने में एक दूसरे की हर संभव सहायता करेंगे।


    प्रधानमंत्री ने सुलतान को बताया कि भारत बहरीन को अपना विस्‍तारित पड़ोसी होने के नाते महत्‍वपूर्ण मानता है। उन्‍होंने पिछले वर्ष अपनी बहरीन यात्रा को उत्‍साह से याद किया।
    

    *****


    एएम/केपी

    
    
    (Release ID: 1611871) Visitor Counter : 54
    
    
      Read this release in: English , Urdu , Marathi , Manipuri , Assamese , Bengali , Punjabi , Gujarati , Odia , Tamil , Telugu , Kannada , Malayalam