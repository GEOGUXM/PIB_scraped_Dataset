      नवीन एवं नवीकरणीय ऊर्जा मंत्रालय

      एनएचपीसी ने ग्रिड से जुड़े 2000 मेगावाट सोलर पीवी परियोजना के लिए ई-रिवर्स नीलामी की
      Posted On: 17 APR 2020 6:53PM by PIB Delhi


    केंद्रीय विद्युत् मंत्रालय के तहत सीपीएसयू एनएचपीसी ने ग्रिड से जुड़े 2000 मेगावाट सोलर पीवी परियोजना के लिए 16 अप्रैल, 2020 को ई-रिवर्स नीलामी (ईआरए) का सफलतापूर्वक संचालन किया। यह संयंत्र भारत के किसी भी हिस्से में स्थापित किया जायेगा। यह नीलामी एनएचपीसी के सीएमडी श्री ए.के. सिंह और निदेशक (तकनीकी) श्री वाई.के. चौबे की उपस्थिति में हुई।


    केंद्रीय विद्युत् और नवीन एवं नवीकरणीय ऊर्जा मंत्री श्री आरके सिंह ने एक ट्वीट में कहा, “विद्युत मंत्रालय के तहत सीपीएसयू, एनएचपीसी ने 2.55 / 2.56 रुपये प्रति यूनिट के प्रतिस्पर्धी टैरिफ पर 2000 मेगावाट सौर ऊर्जा क्षमता स्थापित करने के लिए निविदा बोली को अंतिम रूप दिया। लॉकडाउन के दौरान हमने अपने हितधारकों के साथ वर्चुअल प्लेटफ़ॉर्म के जरिये अपनी बातचीत जारी रखी और नई बोलियों (निविदाओं) को भी लेकर आये। ” श्री सिंह ने अपने ट्वीट में आगे कहा कि यह टैरिफ कई उपायों का परिणाम है जो हमने पिछले कुछ महीनों के दौरान निवेशकों का विश्वास बढ़ाने और व्यापार करने में आसानी को बढ़ावा देने के लिए उठाये हैं। हम निवेशकों के लिए जोखिम को कम करने के लिए प्रतिबद्ध हैं।


    3140 मेगावाट की कुल क्षमता वाले 7 बोलीदाताओं के बीच ई-आरए आयोजित किया गया था। 2000 मेगावाट की कुल आवंटित क्षमता के लिए, 2.71 रुपये से 2.78 प्रति यूनिट के शुरुआती उद्धृत टैरिफ के मुकाबले 2.55 रुपये से 2.56 रुपये प्रति यूनिट का सबसे कम ई-आरए टैरिफ प्राप्त किया गया। कोविड - 19 के कारण भारत में देशव्यापी लॉकडाउन के बावजूद, एनएचपीसी ने ई-रिवर्स नीलामी (ऑक्शन) को सफलतापूर्वक पूरा किया।


    ******


    एएम/जेके/डीए

    
    
    (Release ID: 1615554) Visitor Counter : 58
    
    
      Read this release in: Tamil , Telugu , Assamese , English , Urdu , Punjabi