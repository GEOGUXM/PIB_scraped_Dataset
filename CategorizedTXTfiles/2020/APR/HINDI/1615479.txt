      रक्षा मंत्रालय

      सैन्यकर्मियों को तैनाती स्थलों पर ले जाने के लिए विशेष ट्रेन
      Posted On: 17 APR 2020 6:35PM by PIB Delhi


    लगभग 950 सैन्यकर्मियों को लेकर एक विशेष ट्रेन आज (17 अप्रैल) को बैंगलोर से रवाना हुई। ये सैन्यकर्मी उत्तर भारत के ऑपरेशन एरिया में तैनात अपनी यूनिटों को ज्वाइन करेंगे। इन सैन्यकर्मियों ने बैंगलोर, बेलगाम और सिकंदराबाद स्थित सेना प्रशिक्षण प्रतिष्ठानों में व्यावसायिक पाठ्यक्रम पूरा कर लिया है। सभी सैन्यकर्मी अनिवार्य क्वारंटाइन अवधि से गुजर चुके हैं और चिकित्सकीय रूप से स्वस्थ (फिट) हैं। ट्रेन 20 अप्रैल 2020 को अपने गंतव्य तक पहुंचेगी।


    कोविड – 19 के प्रबंधन के रूप में सभी सावधानियां बरती गईं हैं, जिनमें प्लेटफार्म, बोगियों और सामानों का कीटाणुशोधन शामिल है। इसके अलावा एक सैनिटेशन टनेल की भी स्थापना की गई थी। प्रवेश और स्क्रीनिंग के समय सामाजिक दूरी सुनिश्चित की गई थी।


    देश के पूर्वोत्तर हिस्से में तैनात इकाइयों के सैन्यकर्मियों के परिवहन के लिए दूसरी ट्रेन को बाद के लिए निर्धारित किया गया है।


    *****


    एएम/जेके / डीए


    

    
    (Release ID: 1615479) Visitor Counter : 132
    
    
      Read this release in: Punjabi , Gujarati , English , Urdu , Marathi , Manipuri , Assamese , Bengali , Tamil , Telugu , Kannada