      नागरिक उड्डयन मंत्रालय

      कोविड-19 के खिलाफ लड़ाई मज़बूत करने के लिए आवश्यक और चिकित्सा सामग्री की आपूर्ति करते हुए 411 लाइफलाइन उड़ान की उड़ानें संचालित की गईं
      Posted On: 29 APR 2020 8:30PM by PIB Delhi


    एयर इंडिया , अलायंस एयर , आईएएफ और निजी विमान वाहकों द्वारा लाइफलाइन उड़ान के तहत 411 उड़ानें संचालित की गई हैं। इनमें से 237 उड़ानें एयर इंडिया और अलायंस एयर द्वारा संचालित की गई हैं। लाइफलाइन उड़ान द्वारा अब तक ढोया गया कार्गो 776.73 टन है जिसके लिए 4,04,224 किलोमीटर की दूरी तय की गई। 28 अप्रैल 2020 को कार्गो का वजन 28.05 टन था। कोविड-19 के खिलाफ भारत के युद्ध का समर्थन करने के लिए देश के दूरदराज के हिस्सों में आवश्यक चिकित्सा कार्गो के परिवहन के लिए नागरिक उड्डयन मंत्रालय द्वारा लाइफलाइन उड़ान की उड़ानें संचालित की जा रही हैं।


    पवन हंस लिमिटेड सहित अन्य हेलीकॉप्टर सेवाएं जम्मू एवं कश्मीर , लद्दाख , द्वीप क्षेत्र और पूर्वोत्तर क्षेत्रों में परिचालन करते हुए महत्वपूर्ण चिकित्सा सामग्री और रोगियों का परिवहन करती आ रही हैं। 28 अप्रैल 2020 तक पवन हंस ने 7,257 किलोमीटर की दूरी तय करते हुए 2.0 टन माल ढोया है।


    इसमें विशेष ध्यान पूर्वोत्तर क्षेत्र , द्वीप क्षेत्रों और पहाड़ी राज्यों पर दिया गया है। एयर इंडिया और आईएएफ ने मुख्य रूप से जम्मू एवं कश्मीर , लद्दाख , पूर्वोत्तर और अन्य द्वीप क्षेत्रों के लिए सहयोग किया।


    घरेलू कार्गो ऑपरेटर स्पाइसजेट , ब्लू डार्ट , इंडिगो और विस्तारा वाणिज्यिक आधार पर कार्गो उड़ानें संचालित कर रहे हैं। स्पाइसजेट ने 24 मार्च से 28 अप्रैल 2020 के बीच 11,34,204 किलोमीटर की दूरी तय करते हुए 651 कार्गो उड़ानों का संचालन किया जिसमें 4,741 टन माल ढोया गया। इनमें से 233 अंतर्राष्ट्रीय कार्गो उड़ानें थीं। ब्लू डार्ट ने 25 मार्च से 28 अप्रैल 2020 के दौरान 224 कार्गो उड़ानों का संचालन किया जिसमें 2,44,643 किलोमीटर की दूरी तय की गई और 3,742 टन माल ढोया गया। इनमें से 10 अंतर्राष्ट्रीय कार्गो उड़ानें थीं। इंडिगो ने 3-28 अप्रैल 2020 के दौरान 59 कार्गो उड़ानों का संचालन किया है , जिन्होंने 96,742 किलोमीटर की दूरी तय की और लगभग 246 टन माल का परिवहन किया जिसमें 18 अंतर्राष्ट्रीय उड़ानें भी शामिल हैं। इसमें सरकार के लिए मुफ्त में ढोई जाने वाली चिकित्सा आपूर्ति भी शामिल है। विस्तारा ने 19-28 अप्रैल 2020 के दौरान 14 कार्गो उड़ानों का संचालन किया जिन्होंने 20,466 किमी की दूरी तय की और लगभग 113 टन कार्गो ढोया।


    अंतर्राष्ट्रीय क्षेत्र की बात करें तो दवा , चिकित्सा उपकरण और कोविड-19 राहत सामग्री के परिवहन के लिए पूर्वी एशिया के साथ एक कार्गो एयर-ब्रिज की स्थापना की गई थी। इसमें एयर इंडिया द्वारा लाए गए मेडिकल कार्गो की मात्रा 668 टन है।


    उपरोक्त के अलावा 14 अप्रैल से लेकर 28 अप्रैल 2020 तक ब्लू डार्ट ने गुआंगझू से लगभग 109 टन चिकित्सा सामग्री का परिवहन किया है। ब्लू डार्ट ने भी 25 अप्रैल 2020 को शंघाई से 5 टन मेडिकल कार्गो को उठाया है। स्पाइसजेट ने भी 28 अप्रैल 2020 तक शंघाई से 140 टन चिकित्सा सामग्री का परिवहन किया और 25 अप्रैल 2020 तक हॉन्ग कॉन्ग और सिंगापुर से 13 टन चिकित्सा आपूर्ति का परिवहन किया।


    ****


    एएम/जीबी

    
    
    (Release ID: 1619488) Visitor Counter : 44
    
    
      Read this release in: English , Urdu , Urdu , Assamese , Manipuri , Bengali , Punjabi , Gujarati , Tamil , Telugu , Kannada