      PIB Headquarters

      कोविड-19 पर पीआईबी का दैनिक पत्रक
      Posted On: 09 APR 2020 7:20PM by PIB Delhi


    ( पिछले 24 घंटे में जारी कोविड-19 से जुड़ी प्रेस रिलीज और पीआईबी द्वारा की गई तथ्‍यों की जांच )


      * देश में अब तक कोविड-19 के 5734 मामलों की पुष्टि हुई है और 166 लोगों के मरने की खबर है। 473 का इलाज किया गया/ अस्‍पताल से छुट्टी दे दी गई।

      * भारत के लिए कोविड-19 आपात स्थिति कार्रवाई और स्वास्थ्य प्रणाली तैयारी पैकेज के लिए 15000 करोड़ रुपये की मंजूरी दी है।
      * मंत्री समूह ने वर्तमान स्थिति और कोविड-19 के प्रबंधन के लिए कार्यों की समीक्षा की
      * प्रधानमंत्री ने कहा कि भारत और अमेरिका के बीच भागीदारी पहले से कहीं अधिक मजबूत है
      * एनजीओ को राहत कार्यों के लिए एफसीआई से सीधे खाद्यान्न खरीदने की अनुमति
      * असाधारण सामान्‍य बैठकें करने के लिए कम्‍पनियों के लिए नियमों में छूट

    स्वास्थ्य और परिवार कल्याण मंत्रालय से प्राप्‍त कोविड-19 पर अपडेट


    अब तक, कोविड-19 के 5734 मामलों की पुष्टि हुई है और देश में 166 मौतें हुई हैं। पता चलने के बाद 473 व्यक्तियों का इलाज किया गया/अस्‍पताल से छुट्टी दी गई। स्वास्थ्य और परिवार कल्याण मंत्रालय ने समूह पर नियंत्रण लगाने की योजना और अस्‍पताल की तैयारियों (कोविड-।9 के मरीजों के लिए आईसीयू और वेंटिलेटर प्रबंधन) के लिए राज्यों और राज्य के स्वास्थ्य विभाग की सहायता के लिए उच्च स्तरीय बहु-विषयक केन्‍द्रीय टीमों की प्रतिनियुक्ति की है।


    कुछ और जानकारी के लिए पढ़ें:


    भारत सरकार ने भारत कोविड-19 आपात स्थिति कार्रवाई और स्वास्थ्य प्रणाली तैयारी पैकेज के लिए 15000 करोड़ रुपये की मंजूरी दी है।


    भारत सरकार (जीओआई) ने 'इंडिया कोविड-19 आपात स्थिति कार्रवाई और स्वास्थ्य प्रणाली तैयारी पैकेज' के लिए 15,000 करोड़ रुपये के महत्वपूर्ण निवेश की घोषणा की है। स्वीकृत धनराशि का उपयोग तत्काल कोविड-19 आपात स्थिति में कार्रवाई (7774 करोड़ रुपये की राशि) के लिए किया जाएगा और शेष राशि मध्यम अवधि की सहायता (1-4 वर्ष) के लिए मिशन मोड प्रस्‍ताव के तहत प्रदान की जाएगी।


    कुछ और जानकारी के लिए पढ़ें:-


    मंत्री समूह ने वर्तमान स्थिति और कोविड-19 के प्रबंधन के लिए कार्यों की समीक्षा की


    मंत्री समूह (जीओएम) ने कोविड-19 के नियंत्रण और प्रबंधन पर विस्तृत विचार-विमर्श किया। जीओएम ने अब तक किए गए कार्यों, एक निवारक रणनीति के रूप में एक दूसरे से दूरी बनाए रखने (सोशल डिस्टेंसिंग) के उपायों की वर्तमान स्थिति और केन्‍द्र के साथ राज्यों द्वारा कोविड-19 को फैलने से रोकने के लिए उठाए गए कड़े कदमों के बारे में भी चर्चा की।


    कुछ और जानकारी के लिए पढ़ें:-


    प्रधानमंत्री ने कहा कि भारत और अमेरिका के बीच भागीदारी पहले से कहीं अधिक मजबूत है


    प्रधानमंत्री श्री नरेन्द्र मोदी ने आज कहा कि भारत और अमेरिका के बीच भागीदारी पहले से कहीं अधिक मजबूत है। श्री मोदी अमेरिकी राष्ट्रपति डोनाल्‍ड ट्रम्‍प के एक ट्वीट का जवाब दे रहे थे। ट्रम्प ने कोविड-19 के खिलाफ अमेरिका की लड़ाई में भारत द्वारा हाइड्रोक्‍सीक्लोरोक्विन की आपूर्ति करने के निर्णय के प्रति अपना आभार व्यक्त किया।


    कुछ और जानकारी के लिए पढ़ें:-


    एनजीओ को राहत कार्यों के लिए एफसीआई से सीधे खाद्यान्न खरीदने की अनुमति


    राष्ट्रव्यापी लॉकडाउन के दौरान लाखों गरीब और जरूरतमंद लोगों को पका हुआ भोजन उपलब्ध कराने में गैर-सरकारी संगठन और धर्मार्थ संगठन महत्वपूर्ण भूमिका निभा रहे हैं। इन संगठनों को खाद्यान्न की निर्बाध आपूर्ति सुनिश्चित करने के लिए, सरकार ने एफसीआई को निर्देश दिया है कि वह ऐसे संगठनों को ई-नीलामी प्रक्रिया से गुजरे बिना खुले बाजार की बिक्री योजना (ओएमएसएस) दरों पर गेहूं और चावल प्रदान करे।


    कुछ और जानकारी के लिए पढ़ें:-


    एमसीए ने कंपनियों को ई-वोटिंग /पंजीकृत ई-मेल के जरिये सरल मतदान की सुविधा के साथ वीडियो कॉन्‍फ्रेंस या ओएवीएम के जरिये ईजीएम करने की इजाजत दी।


    एमसीए द्वारा दिनांक 08.04.2020 को जारी सामान्‍य सर्कुलर संख्‍या 14/2020 में सूचीबद्ध कम्‍पनियों या 1,000 या अधिक शेयरधारकों वाली कंपनियों को जिन्‍हें कम्‍पनी कानून, 2013 के अंतर्गत ई-वोटिंग सुविधा प्रदान करना आवश्यक है, वीडियो कॉन्‍फ्रेंस/ओएवीएम के जरिये ईजीएम करने की इजाजत दे दी। अन्य कंपनियों के लिए पंजीकृत ई-मेल के माध्यम से मतदान की बेहद सरल प्रक्रिया तय की गई है।


    कुछ और जानकारी के लिए पढ़ें:-


    श्री नरेन्द्र सिंह तोमर ने किसानों के लिए राहत कदमों की समीक्षा के लिए राज्य के कृषि मंत्रियों के साथ बैठक की अध्‍यक्षता की


    केन्‍द्रीय कृषि मंत्री ने कोविड-19 महामारी के मद्देनजर चुनौतीपूर्ण समय में भी कृषि गतिविधियों के संचालन में सक्रिय भूमिका के लिए राज्यों के प्रयासों की सराहना की। राज्यों से कहा गया कि वे खेती से संबंधित गतिविधियों में छूट के बारे में क्षेत्र एजेंसियों को संवेदनशील बनाएं और कृषि पैदावार, कृषि उत्पादन, उर्वरकों और कृषि उपकरणों और मशीनरी की आवाजाही की अनुमति दें।


    कुछ और जानकारी के लिए पढ़ें:-


    वाणिज्य और उद्योग मंत्री ने उद्योग और व्यापारी संघ से भेंट की; उन्हें आश्वासन दिया कि मंत्रालय उनकी समस्याओं को हल करने के लिए काम कर रहा है


    श्री पीयूष गोयल ने कोविड-19 और उसके बाद लॉकडाउन को देखते हुए देश के विभिन्न उद्योग और व्यापार संघों के सामने आने वाली जमीनी स्थिति और समस्याओं का आकलन करने के लिए उनके साथ बातचीत की। उन्होंने कहा कि मंत्रालय पहले से ही लॉजिस्टिक्‍स और निर्यात-आयात संबंधी समस्‍याओं का हल करने के लिए कार्य कर रहा है, और विभिन्न मंत्रालयों के साथ उद्योग और व्यापारियों की अन्य परेशानियों को भी उठा रहा है।


    कुछ और जानकारी के लिए पढ़ें:-


    श्री पीयूष गोयल ने निर्यातकों का आह्वान किया कि वे कोविड के बाद के समय में बड़ा सोचें और संभावनाओं का उपयोग करने के लिए तैयार रहें; कहा, हम विश्व स्तर पर जिम्मेदार नागरिक हैं


    वाणिज्य और उद्योग मंत्रालय ने आज वीडियो कॉन्फ्रेंसिंग के माध्यम से, कोविड -19 और उसके बाद लॉकडाउन के मद्देनजर जमीनी स्थिति और समस्याओं का आकलन करने के लिए देश की विभिन्न निर्यात संवर्धन परिषदों के साथ बातचीत की।


    कुछ और जानकारी के लिए पढ़ें:-


    डाक जीवन बीमा और ग्रामीण डाक जीवन बीमा के लिए प्रीमियम भुगतान की अवधि 30 जून 2020 तक बढ़ाई गई


    डाक जीवन बीमा निदेशालय, डाक विभाग ने सभी पीएलआई /आरपीएलआई ग्राहकों को सुविधा प्रदान करते हुए बिना किसी जुर्माने /दंड के मार्च 2020, अप्रैल 2020 और मई 2020 तक के देय प्रीमियम के भुगतान के लिए 30 जून 2020 तक की अवधि बढ़ा दी है। ।


    कुछ और जानकारी के लिए पढ़ें:-


    आवास और शहरी कार्य मंत्रालय ने कोविड -19 से जुड़े सवालों से निपटने के लिए स्वच्छता एप का संशोधित संस्करण लॉन्च किया


    स्वच्छ भारत मिशन (शहरी) के दायरे के अंतर्गत नागरिकों के लिए एक अत्‍यन्‍त लोकप्रिय शिकायत निवारण उपकरण, स्वच्छता-एमओएचयूए एप के पहले से ही देश भर में 1.7 करोड़ से अधिक शहरी उपयोगकर्ता हैं । नागरिकों की कोविड से संबंधित शिकायतों और उससे सम्‍बद्ध यूएलबी द्वारा उनके निवारण के लिए इस एप को संशोधित और मजबूत किया गया है।


    कुछ और जानकारी के लिए पढ़ें:-


    भारतीय रेलवे ने दोबारा उपयोग में आने वाले लगभग 6 लाख फेस मास्क और 40000 लीटर से अधिक हैंड सैनिटाइज़र का उत्पादन किया


    कोविड​​-19 को फैलने से रोकने के लिए किए गए उपायों की निरंतरता में, भारतीय रेलवे भारत सरकार की स्वास्थ्य देखभाल पहलों में अतिरिक्‍त योगदान देने के सभी प्रयास कर रहा है। इस दिशा में भारतीय रेलवे अपने सभी जोनल रेलवे, उत्पादन इकाइयों और सार्वजनिक उपक्रमों में दोबारा उपयोग में आने वाले फेस मास्क और सैनिटाइज़र का उत्पादन कर रही है।


    कुछ और जानकारी के लिए पढ़ें:-


    रेलवे ने अपनी सामाजिक सेवा प्रतिबद्धता को ध्‍यान में रखकर 28 मार्च से जरूरतमंद लोगों को 8.5 लाख से अधिक पका हुआ भोजन वितरित किया


    भारतीय रेलवे ने कोविड-19 के कारण लॉकडाउन के बाद जरूरतमंद लोगों को पका हुआ भोजन देना शुरू किया। रेलवे अपनी सामाजिक सेवा प्रतिबद्धता को ध्‍यान में रखते हुए आईआरसीटीसी बेस किचन, आरपीएफ संसाधनों और गैर सरकारी संगठनों के योगदान से लंच के लिए पेपर प्‍लेट के साथ पका हुआ भोजन और रात के खाने के लिए भोजन के पैकेट प्रदान कर रहा है। गरीबों, निराश्रितों, भिखारियों, बच्चों, कुली, प्रवासी मजदूरों, फंसे हुए व्यक्तियों और जो भी भोजन की तलाश में रेलवे स्टेशनों और उनके नजदीक आता है, उसे भोजन का वितरण किया जा रहा है।


    कुछ और जानकारी के लिए पढ़ें:-


    प्रधानमंत्री और कोरिया गणराज्य के राष्ट्रपति के बीच टेलीफोन पर बातचीत


    प्रधानमंत्री श्री नरेन्द्रमोदी ने आज कोरिया गणराज्य के राष्ट्रपति मून जे इन के साथ टेलीफोन पर बातचीत की। दोनों नेताओं ने कोविड-19 वैश्विक महामारी और इस महामारी से वैश्विक स्वास्थ्य प्रणालियों और आर्थिक स्थिति के समक्ष उत्‍पन्‍न चुनौतियों के बारे में चर्चा की। उन्होंने महामारी से निपटने के लिए अपने-अपने देशों में उठाए गए कदमों के बारे में जानकारी साझा की।


    कुछ और जानकारी के लिए पढ़ें:-


    प्रधानमंत्री और युगांडा गणराज्‍य के राष्‍ट्रपति के बीच टेलीफोन पर बातचीत


    प्रधानमंत्री श्री नरेन्‍द्र मोदी ने युगांडा गणराज्य के राष्ट्रपति योवेरी कागुटा मुसेवेनी के साथ आज टेलीफोन पर बातचीत की।


    दोनों नेताओं ने कोविड-19 महामारी से उत्पन्न स्वास्थ्य और आर्थिक चुनौतियों पर चर्चा की। प्रधान मंत्री ने राष्ट्रपति मुसेवेनी को आश्‍वासन दिया कि भारत वर्तमान स्वास्थ्य संकट के दौरान अफ्रीका में अपने मित्रों के साथ एकजुट होकर खड़ा है, और युगांडा में वायरस को फैलने से नियंत्रित करने के युगांडा सरकार के प्रयासों को वह हर संभव समर्थन देगा।


    कुछ और जानकारी के लिए पढ़ें:-


    कोविड-19 से मुकाबला करने के सामूहिक उद्देश्य को पूरा करने के लिए सार्वजनिक और निजी एयरलाइन ऑपरेटर और संबंधित एजेंसियां ​​अथक प्रयास कर रही हैं


    कोविड-19 लॉकडाउन अवधि के दौरान, आईसीएमआर, एचएलएल और अन्य की खेप सहित आवश्यक चिकित्सा सामान की देश भर में लगातार आपूर्ति की जा रही है। एयर इंडिया, भारतीय वायु सेना, पवन हंस, इंडिगो और ब्लू डार्ट ने 8 अप्रैल 2020 को दवाओं, आईसीएमआर की खेप, एचएलएल खेप और अन्य आवश्यक आपूर्ति को श्रीनगर, कोलकाता, चेन्नई, बेंगलुरु, भुवनेश्वर और देश के अन्य क्षेत्रों में पहुंचाया।


    कुछ और जानकारी के लिए पढ़ें:-


    कोविड-19: स्मार्ट शहरों में सार्वजनिक स्थानों का रोगाणुनाशन


    जब से कोविड-19 के प्रकोप को वैश्विक महामारी घोषित किया गया था, तब से भारतीय शहर, विशेष रूप से सार्वजनिक स्थानों को जिन्‍हें वायरस के फैलने के लिए जोखिम वाला क्षेत्र माना जाता है, उसकी सफाई के लिए सार्थक प्रयास कर रहे हैं। चूंकि 25 मार्च 2020 को राष्ट्रव्यापी लॉकडाउन की घोषणा की गई थी, इसलिए बसों/रेलवे स्टेशनों, सड़कों, बाजारों, अस्पताल परिसर, बैंकों, आदि सहित सार्वजनिक स्थानों को कीटाणुरहित करने के लिए अनेक तरीके अपनाए गए हैं।


    कुछ और जानकारी के लिए पढ़ें:-


    नेशनल टेस्टिंग एजेंसी ने जेईई (मेन) 2020 के लिए ऑनलाइन आवेदन पत्र में शहरों की पसंद में सुधार करने का दायरा बढ़ाया


    कोविड​​-19 की वर्तमान स्थिति के मद्देनजर और जेईई (मेन) 2020 की परीक्षा में बैठने वालों के सामने आने वाली कठिनाइयों को देखते हुए केन्‍द्रीय मानव संसाधन विकास मंत्री ने नेशनल टेस्टिंग एजेंसी को सलाह दी है कि वह छात्रों को आवेदन पत्र में सुधार करने के दायरे का विस्तार करे और उन्‍हें अपने केन्‍द्र के लिए शहरों की पसंद शामिल करने की अनुमति प्रदान करे। फलस्‍वरूप, नेशनल टेस्टिंग एजेंसी ने आवेदन फार्मों में सुधार करने के दायरे का विस्तार कर दिया, जिसमें अब केन्‍द्र के लिए शहरों का चुनाव भी शामिल किया गया है।


    कुछ और जानकारी के लिए पढ़ें:-


    कोविड-19 के प्रबंधन के लिए प्रशिक्षण मॉड्यूल ‘इंटीग्रेटेड गवर्नमेंट ऑनलाइन ट्रेनिंग'(आईजीओटी) नाम के पोर्टल की मानव संसाधन विकास मंत्रालय के दीक्षा मंच पर शुरुआत की गई।


    डॉक्टर्स, नर्स, पैरामेडिक्स, सफाई कर्मचारियों, तकनीशियन, सहायक नर्सिंग मिडवाइव्स (एएनएम), राज्य सरकार के अधिकारियों, नागरिक सुरक्षा अधिकारियों, विभिन्न पुलिस संगठनों, राष्ट्रीय कैडेट कोर (एनसीसी), नेहरू युवा केन्द्र संगठन (एनवाईकेएस) , राष्ट्रीय सेवा योजना, भारतीय रेड क्रॉस सोसाइटी, भारत स्काउट और गाइड और मंच पर अन्य स्वयंसेवकों के लिए आईजीओटी पर पाठ्यक्रम शुरू किए गए हैं।


    कुछ और जानकारी के लिए पढ़ें:-


    डीओपीटी अपनी तरह के पहले आईजीओटी ई-लर्निंग प्लेटफॉर्म के साथ अग्रिम पंक्ति के कोविड-19 योद्धाओं को सशक्त बनाएगा


    कार्मिक और प्रशिक्षण विभाग ने लिए कोविड 19 का मुकाबला करने के लिए अग्रिम पंक्ति के सभी कार्यकर्ताओं के लिए एक शिक्षण मंच (https://igot.gov.in) शुरू करने की घोषणा की है, ताकि वे महामारी से निपटने के लिए प्रशिक्षण और नवीनतम जानकारी हासिल कर सकें। अन्य संभावित दूसरी पंक्ति के कार्यबल को कोविड-19 से निपटने का प्रशिक्षण देकर, भारत सामने आने वाली स्थितियों के लिए बेहतर तरीके से तैयार होगा।


    कुछ और जानकारी के लिए पढ़ें:-


    भारतीय रेलवे ने सभी महत्वपूर्ण केन्‍द्रों को जोड़ने के लिए 58 से अधिक मार्गों में 109 समय पर चलने वाली पार्सल ट्रेनें शुरू की हैं।


    देश भर में आपूर्ति श्रृंखला को प्रमुखता से बढ़ावा देने के लिए, भारतीय रेलवे ने आवश्यक वस्तुओं और अन्य सामान को देश के विभिन्‍न भागों में पहुंचाने के लिए समय सारणी के साथ पार्सल ट्रेनों की अबाधित सेवाओं की शुरुआत की है। इससे आम नागरिकों, उद्योग और कृषि के लिए आवश्यक महत्वपूर्ण वस्तुओं की उपलब्धता को बढ़ावा मिलेगा।


    कुछ और जानकारी के लिए पढ़ें:-


    कोविड-19 लॉकडाउन अवधि के दौरान डिजिटल लर्निंग बढ़ी


    स्कूलों और उच्च शिक्षा संस्थानों दोनों ने अपने पास और छात्रों के पास उपलब्ध संसाधनों के आधार पर ऑनलाइन कक्षाओं के विभिन्न तरीकों और अध्ययन सामग्री को साझा करना शुरू कर दिया है। ये स्काइप, ज़ूम, गूगल क्लासरूम, गूगल हैंगआउट, पियाज़ा जैसे प्लेटफार्मों के माध्यम से संरचित ऑनलाइन कक्षाओं से लेकर यू ट्यूब, व्हाट्सएप और डिजिटल शिक्षण संसाधनों के लिंक जैसे स्‍वयम, एनपीटीईएल के माध्यम से शिक्षकों के व्याख्यान और क्लास नोट्स अपलोड करने तक की पहुंच प्रदान कर रहे हैं।


    कुछ और जानकारी के लिए पढ़ें:-


    कोविड-19 महामारी के दौरान राहत देने के लिए ईएसआईसी द्वारा किए गए अनेक उपाय


    कोविड-19 महामारी के कारण देश बहुत ही चुनौतीपूर्ण स्थिति से निपट रहा है। एक दूसरे से दूरी बनाए रखने (सोशल डिस्‍टेंसिंग) को लागू करने के लिए देश के कई हिस्सों में लॉकडाउन लागू किया गया है। संकट से निपटने के लिए, कर्मचारी राज्य बीमा निगम (ईएसआईसी) ने अपने हितधारकों और जनता के सदस्यों को राहत देने के लिए अनेक कदम उठाए हैं।


    कुछ और जानकारी के लिए पढ़ें:-


    ट्राइफेड जनजातीय संग्रहकर्ताओं का काम सुरक्षित सुनिश्‍चित करने के लिए स्व सहायता समूहों के लिए यूनिसेफ के साथ मिलकर एक डिजिटल अभियान शुरू करेगा


    जनजातीय संग्रहकर्ताओं का काम सुरक्षित तरीके से सुनिश्‍चित करने के लिए ट्राइफेड ने यूनिसेफ के साथ मिलकर इस काम में शामिल स्व सहायता समूहों (एसएचजी) के लिए एक डिजिटल संचार रणनीति विकसित की है ताकि एक दूसरे से दूरी बनाए रखने के महत्‍व पर प्रकाश डाला जा सके।


    कुछ और जानकारी के लिए पढ़ें:-


    एससीटीआईएमएसटी वैज्ञानिकों ने संक्रमित श्वसन स्रावों के सुरक्षित प्रबंधन के लिए सुपर शोषक सामग्री तैयार की है


    चित्रएक्रीलोसॉर्ब स्राव ठोसकरण प्रणाली तरल श्वसन और शरीर के अन्य तरल पदार्थ के जमने और कीटाणुशोधन के लिए एक अत्यधिक शोषक सामग्री है।


    कुछ और जानकारी के लिए पढ़ें:-


    पीआईबी के क्षेत्र अधिकारियों से प्राप्‍त जानकारियां

      * अरुणाचल प्रदेश राज्य के कोविडकेयर ऐप को क्‍वारंटाइन में रह रहे, स्पर्शोन्मुख पॉजीटिव और कोविड रोगियों की मदद के लिए शुरू किया गया।
      * कोविड-19 संकट के बीच, असम उच्चतर माध्यमिक शिक्षा परिषद ने एचएस प्रथम वर्ष की परीक्षा आयोजित नहीं करने और प्रथम वर्ष और द्वितीय वर्ष के सभी छात्रों को प्रमोट करने का निर्णय लिया है।
      * मणिपुर के मुख्यमंत्री ने घर के अंदर रहने, स्वच्छता बनाए रखने और सामाजिक दूरी के बारे में जागरूकता फैलाने के लिए म्‍यूजिक वीडियो जारी किया है।
      * मिजोरम के बाहर से आयात की जाने वाली सब्जियों की जांच सबसे पहले राज्य के कोविड​​-19 मेडिकल ऑपरेशनल टीमों द्वारा की जाएगी।
      * नागालैंड ने कोविड-19 का मुकाबला करने के लिए 34 एकांतवास और 43 क्‍वारंटाइन केन्‍द्र तैयार किए हैं। 84 सरकारी और 52 निजी एम्बुलेंस सेवा को लगाया गया है।
      * सिक्किम के राज्यपाल ने राज्य सरकार से कोविड​​-19 के लिए परीक्षण प्रयोगशाला स्थापित करने में तेजी लाने का आग्रह किया है।
      * त्रिपुरा के मुख्‍यमंत्री ने बताया कि एकमात्र कोविड रोगी की हालत स्थिर है।
      * पिछले दो दिन से, केरल में, ठीक हो रहे मामलों की संख्या नए संक्रमित मामलों की संख्या से अधिक है। केरल को कोविड संक्रमित रोगियों के लिए प्लाज्मा थैरेपी का पता लगाने के लिए आईसीएमआर की अनुमति मिली है। मुंबई में, दो और मलयाली नर्सें संक्रमित हैं। कल तक कुल मामलों की संख्‍या 345 थी।
      * तमिलनाडु में, ग्रेटर चेन्नई कॉर्पोरेशन (जीसीसी) ने व्यापारियों के साथ-साथ शहरवासियों को आपूर्ति को आसान बनाने के लिए, लॉकडाउन अवधि के दौरान सब्जी और किराने की चलती-फिरती दुकानें शुरू करने का फैसला किया है। कुल मामले 738 हैं।
      * बिड़ला इंस्टीट्यूट ऑफ टेक्नोलॉजी एंड साइंस (बिट्स) पिलानी, हैदराबाद कैंपस के शोधकर्ताओं ने कोविद -19 से लड़ने वाले स्वास्थ्य पेशेवरों के लिए दोबारा उपयोग में आने वाला 3 डी प्रिंटेड फेस शील्ड विकसित किया है। तेलंगाना में निज़ामाबाद से आठ और पॉजीटिव मामले सामने आए। कुल मामले बढ़कर 461 हो गए हैं।
      * आंध्र प्रदेश सरकार क्‍वारंटाइन में रह रहे लोगों के उपचार के साथ-साथ पौष्टिक भोजन देकर उनकी प्रतिरोधक क्षमता को बढ़ाने के लिए सभी उपाय कर रही है। अनंतपुर के सरकारी अस्पताल में काम करने वाले जूनियर डॉक्टरों ने एन-95 मास्क और पीपीई किट उपलब्ध नहीं कराने पर विरोध प्रकट किया। अस्पताल के दो डॉक्टर और दो नर्स पहले संक्रमित थे। कुल पॉजीटिव मामले 348 है।

    जांचे गए तथ्‍य # कोविड 19


    *******


    एएम/केपी

    
    
    (Release ID: 1612766) Visitor Counter : 275
    
    
      Read this release in: English , Urdu , Marathi , Assamese , Bengali , Manipuri , Punjabi , Gujarati , Odia , Tamil , Telugu , Kannada , Malayalam
    
    
    

*