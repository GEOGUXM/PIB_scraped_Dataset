      विज्ञान एवं प्रौद्योगिकी मंत्रालय

      जेएनसीएएसआरद्वारा तैयार एक पूर्वानुमान मॉडल कोविड-19 के लिए चिकित्सा आवश्यकताओं की तैयारी में मदद कर सकता है
      
      डीएसटी के सचिवप्रोफेसर आशुतोष शर्मा ने कहा, 'गणितीय मॉडल किसी बीमारी के प्रसार की भविष्यवाणी करने के लिए महत्वपूर्ण हैं और इसलिए यह रोकथाम एवं शमन रणनीतियों और इन्‍वेंटरी मैनेजमेंट जैसे विभिन्‍न मोर्चे पर उपयुक्‍त योजना बनाने एवं निर्णय लेने के लिए महत्‍वपूर्ण है

      Posted On: 18 APR 2020 6:14PM by PIB Delhi

    भारत सरकार के विज्ञान एवं प्रौद्योगिकी विभाग ( डीएसटी ) के तहत एक स्वायत्त संस्थानजवाहरलाल नेहरू सेंटर फॉर एडवांस्ड साइंटिफिक रिसर्च (जेएनसीएएसआर ) के शोधकर्ताओं की एक टीम ने आईआईएससी बेंगलूरु के सहयोगी के साथ मिलकर कोविड - 19 के लिए भविष्‍यवाणी करने वाला एक मॉडल विकसित किया है जो इस बीमारी के उभार और उससे निपटने के लिए चिकित्‍सा जरूरतों के बारे में लघु अवधि के पूर्वानुमान करता है।


    यह मॉडल कोविड - 19 प्रतिक्रिया के ' अकिलिस ' हील- चिकित्‍सा इन्वेंट्री प्रबंधन पर केंद्रित है। पीपीई और वेंटिलेटर जैसे चिकित्सा इन्‍वेंटरी के लिए प्रमुख आंकड़े प्रदान करते हुए यह मॉडल इस वैश्विक महामारी की व्यवस्थित एवं सावधानीपूर्वक योजनाबद्ध रूप से निपटने में बहुत मदद कर सकता है। यह आने वाले सप्‍ताहों के लिए गहन चिकित्‍सा , सूक्ष्‍म देखभाल और चिकित्सा आपूर्ति आवश्यकताओं सहित चिकित्सा इन्वेंट्री की जरूरतों का जिलावार ब्‍योरा प्रदान करेगा। यह देश भर में इस वैश्विक महामारी के विकास के साथ-साथ राज्य और जिला-स्तरीय प्रगति की अंतर्दृष्टि भी प्रदान करेगा।


    यह शोध अभी समीक्षाधीन हैऔर इसका एक संस्करण सार्वजनिक डोमेन में मेडआरकाइवपर उपलब्ध है। इस काम को जेएनसीएएसआर के प्रो. संतोष अंसुमाली और डॉ. मेहर प्रकाश ने आईआईएससी के प्रो. आलोक कुमार के साथ मिलकर किया जा रहा है। उन्‍होंने भारत सरकार के प्रधान वैज्ञानिक सलाहकार के कार्यालय की पहल पर आईआईटी मुंबई के प्रो. पी सुंथर और लेफ्टिनेंट जनरल (डॉ) माधुरी कानिटकर के नेतृत्‍व में एएफएमसी पुणे की एक टीमके साथ मिलकर किया। इस काम के लिए प्रारंभिक प्रेरणा केयरिंग इंडियंस टीम से एक अनुरोध थाजो इस वैश्विक महामारी के लिए एक क्राउड-सोर्स्‍ड प्रतिक्रिया है। जब यह क्राउड-सोर्स्‍ड परियोजना शुरू हुईतो एक महत्वपूर्ण सवाल यह था कि पीपीई , वेंटिलेटर आदि महत्वपूर्ण चिकित्सा उपकरणों की आपूर्ति के लिए भारत की अनुमानित जरूरत क्या होगी।


    इस सवाल का जवाब तलाशते हुए टीम ने देखाकिया कि कोविड-19 के लिए भारत पर केंद्रित अधिकांश मॉडलिंग और पूर्वानुमान कार्यससेप्टिेबल- इन्‍फेक्‍टेड- रिकवर्ड ( एसआईआर ) जैसे लोकप्रिय महामारी विज्ञान मॉडलों पर केंद्रित था।इन मॉडलों में एक गंभीर कमी है क्योंकि बीमारी के कई पहलू अभी तक अज्ञात हैंऔर ये मॉडल प्रमुख मापदंडों के लिए ' शिक्षित अनुमान ' के साथ आगे बढ़ रहे थे। हालांकि , उन्होंने महसूस किया कि कई देशों में कोविड - 19 के फैलने में काफी समानताएं थींऔर ये राष्ट्र ग्राफ में कहीं आगे थे । इन प्रमुख समानताओं का इस्‍तेमाल पूर्वानुमान अथवा भविष्यवाणी के लिए किया जा सकता है- जिससे इस रोग के विकास की तेजी से गणना की जा सकती है।


    डीएसटी के सचिव प्रो. आशुतोष शर्मा ने कहा ,' किसी भी बीमारी के प्रसार की भविष्यवाणी करने के लिए गणितीय मॉडल महत्वपूर्ण हैं और इस प्रकार यह रोकथाम एवं शमन रणनीतियों और इन्वेंट्री प्रबंधन जैसे विभिन्न मोर्चों पर तर्कसंगत योजना बनाने और निर्णय लेने के लिए महत्‍वपूर्ण हैं। चूंकि ऐसे मॉडलों के मापदंडों में कई अनिश्चितताएं हैं और इसलिए यहां एक अलग दृष्टिकोण महत्‍वपूर्ण हो सकता है कि यह मॉडल इस बीमारी के विकास के समान चरणों के लिए अन्य देशों से प्राप्त आंकड़ों और ज्ञान का इस्‍तेमाल करता है। '


    जेएनसीएएसआर के इंजीनियरिंग मैकेनिक्स यूनिट के अध्यक्ष प्रो. के.आर. श्रीनिवास का कहना है कि यह एडॉप्टिव मॉडल रोग की प्रगति की निगरानी करने में सफल है और यह भारत में कोविड-19 संकट से निटने के लिए योजनाकारों के लिए मददगार है।


    नैशनल साइंस , एफआरएस के अध्‍यक्ष और प्रतिष्ठित प्रोफेसरडॉ. एम. विद्यासागरके अनुसार: प्रोफेसर अंसुमाली और कुमार द्वारा विकसित कोविड - 19 की प्रगति की भविष्यवापणी करने वाला यह मॉडलबिल्‍कुल नया है और यह किसी अन्य मौजूदा मॉडल की तुलना में कहीं अधिक स्‍वीकार्य है। यह मॉडल भारतीय अधिकारियों को आईसीयू बेड , वेंटिलेटर आदि महत्वपूर्ण संसाधनों के लिए आवश्यकताओं का सटीक अनुमान हासिल करने में मदद कर सकता है।


    https://www.medrxiv.org/content/10.1101/2020.04.08.20057414v1


    https://arxiv.org/submit/31335


    चित्र: ' स्थिर चरण ' की पहचान (रंगीन पीला) जो दैनिक नए मामलों के उतार-चढ़ाव के बीच व्‍यापक तेजी दर्शाता है। इसमें तेजी से हो रही वृद्धि (लाल) और गिरावट का चरण (हरा) भी दिखाया गया है।


    [अधिक जानकारी के लिएप्रो. अंसुमाली से ansumali@jncasr.ac.in , ansumali@gmail.com Mob: 9449799801 पर संपर्क करें।]


    ****


    एएम/एसकेसी (डीएसटी)

    
    
    (Release ID: 1615997) Visitor Counter : 26
    
    
      Read this release in: English , Urdu , Gujarati , Tamil , Telugu