      श्रम और रोजगार मंत्रालय

      कामगारों की वेतन से संबंधित शिकायतों के समाधान के लिए बनाए गए 20 नियंत्रण कक्ष
      Posted On: 14 APR 2020 11:58AM by PIB Delhi


    श्रम और रोजगार मंत्रालय ने कोविड 19 के मद्देनजर पैदा हुई दिक्कतों को देखते हुए देश भर में मुख्य श्रम आयुक्त (सीएलसी) (सी) कार्यालय के अंतर्गत 20 नियंत्रण केंद्रों की स्थापना की है। इन नियंत्रण केंद्रों को निम्नलिखित उद्देश्यों के लिए तैयार किया गया है :


    (क). केंद्रीय क्षेत्र में कार्यरत कामगारों की वेतन से संबंधित शिकायतों का समाधान।


    (ख). विभिन्न राज्य सरकारों के साथ समन्वय के माध्यम से प्रवासी कामगारों की समस्याओं को दूर करना।


    कामगार फोन नंबरों, वाट्सऐप और ईमेल के माध्यम से इन काल सेंटरों से संपर्क कर सकते हैं। इन नियंत्रण केंद्रों का प्रबंधन संबंधित क्षेत्रों के श्रम प्रवर्तन अधिकारियों, सहायक श्रम आयुक्तों और उप मुख्य श्रम आयुक्तों द्वारा किया जा रहा है। इन सभी काल सेंटरों के कामकाज की निगरानी और पर्यवेक्षण का काम दैनिक आधार पर मुख्यालय के मुख्य श्रम आयुक्त (सी) द्वारा किया जा रहा है।


    सभी संबंधित अधिकारियों को पीड़ित कामगारों की सहायता में अधिकतम संभावित स्तर तक मानवीय दृष्टिकोण अपनाने और जरूरतमंद लोगों को समयबद्ध तरीके से राहत सुनिश्चित करने की सलाह दी जाती है।


    अधिकारियों , वर्कर हैल्पलाइन नंबर और ईमेल आईडी तथा कार्यालयों का क्षेत्रवार विवरण दिया गया है।


    अनुलग्नग देखने के लिए क्लिक करें...


    *****


    एएम / एमपी

    
    
    (Release ID: 1614323) Visitor Counter : 183
    
    
      Read this release in: English , Urdu , Marathi , Bengali , Manipuri , Punjabi , Gujarati , Odia , Tamil , Telugu , Malayalam