      पर्यटन मंत्रालय

      पर्यटन मंत्रालय ने आज अपनी "देखोअपनादेश" वेबिनार श्रृंखला की शुरूआत की
      
      वेबिनार श्रृंखला में पहली, "सिटी ऑफ सिटीज- दिल्लीज पर्सनल डायरी" थी
      
      "देखोअपनादेश" वेबिनार श्रृंखला जारी रहेगी और भारत की विविधता, उल्लेखनीय इतिहास और संस्कृति को प्रदर्शित करने की दिशा में मंत्रालय काम करता रहेगा: श्री पटेल

      Posted On: 14 APR 2020 4:20PM by PIB Delhi

    मानव जीवन पर कोविड - 19 का प्रभाव सिर्फ भारत में ही नहीं बल्कि वैश्विक स्तर पर भी बहुत ज्यादा पड़ा है। इसके कारण पर्यटन, एक क्षेत्र के रूप में, स्वाभाविक रूप से बहुत ज्यादा प्रभावित हुआ है क्योंकि घरेलू स्तर पर या सीमा पार से कोई आवागमन नहीं हो पा रहा है। लेकिन प्रौद्योगिकी के कारण , स्थानों और गंतव्यों तक आभासी रूप से पहुंचना और बाद के दिनों के लिए अपनी यात्रा की योजना बनाना संभव है। इन अभूतपूर्व समय में , मानव संपर्क को बनाए रखने के लिए प्रौद्योगिकी काम आ रही है और यह भी विश्वास है कि फिर से यात्रा करने के लिए जल्द ही समय अच्छा हो जाएगा।


    इसको ध्यान में रखते हुए , पर्यटन मंत्रालय ने आज से अपनी ' देखोअपनादेश " नामक वेबिनार श्रृंखला की शुरूआत की है जिससे हमारे अतुल्य भारत की संस्कृति और विरासत की गहरी और विस्तृत जानकारी प्रदान की जा सके। पहली वेबिनार , जो एक श्रृंखला का हिस्सा थी और प्रकाशित हुई , इसने दिल्ली के लंबे इतिहास को छूआ और यह 8 शहरों के रूप में सामने आया। प्रत्येक का चरित्र अपने आप में अद्वितीय था और जिसने अपने पीछे अवशेषों को छोड़ा, जिसके कारण दिल्ली एक शानदार शहर बना, जो कि वह आज है। इस वेबिनार का शीर्षक "सिटी ऑफ सिटीज- दिल्लीज पर्सनल डायरी" था।


    केंद्रीय पर्यटन एवं संस्कृति राज्य मंत्री (स्वतंत्र प्रभार), श्री प्रहलाद सिंह पटेल ने कहा कि वेबिनारों की श्रृंखला एक निरंतर विशिष्टता वाली होगी और मंत्रालय अपने स्मारकों , पाक शैलियों , कलाओं , नृत्य के रूपों सहित भारत के विविध और उल्लेखनीय इतिहास और संस्कृति को प्रदर्शित करने की दिशा में काम करेगा, जिसमें प्राकृतिक परिदृश्य , त्योहार और समृद्ध भारतीय सभ्यता के कई अन्य पहलू भी शामिल हैं।


    इस सत्र का मूल पर्यटन जागरूकता और सामाजिक इतिहास पर आधारित है। दिलचस्प उपाख्यानों से सजी हुई इस सत्र का आयोजन, पर्यटन मंत्रालय के लिए इंडिया सिटी वॉक द्वारा किया गया, जिसमें 5,546 पंजीकृत व्यक्तियों की उत्साहपूर्ण भागीदारी रही और इसमें कई रोचक प्रश्न भी पूछे गए जो प्रतिभागियों की दिलचस्पी को दर्शाते हैं। इस वेबिनार को जल्द ही सार्वजनिक डोमेन के लिए उपलब्ध कराया जाएगा। यह इंस्टाग्राम और फेसबुक के माध्यम से मंत्रालय के सोशल मीडिया हैंडल- अतुल्य भारत पर उपलब्ध होगा।


    अगले वेबिनार का आयोजन, 16 अप्रैल को सुबह 11 बजे से दोपहर 12 बजे तक किया जाएगा जिसमें आगंतुकों को अद्भुत शहर कोलकाता में लेकर जाया जाएगा।


    एएम / एके / डी-

    
    
    (Release ID: 1614409) Visitor Counter : 168
    
    
      Read this release in: Telugu , English , Urdu , Bengali , Assamese , Punjabi , Gujarati , Tamil , Kannada , Malayalam