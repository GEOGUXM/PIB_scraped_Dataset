      सूचना और प्रसारण मंत्रालय

      पीआईबी ने बनाई कोविड 19 फैक्ट चेक यूनिट
      
      ब्यूरो प्रतिदिन रात 8 बजे कोविड बुलेटिन भी जारी करेगा
      
      Posted On: 01 APR 2020 10:12PM by PIB Delhi


    पत्र सूचना कार्यालय (पीआईबी) ने एक पोर्टल- कोविड 19 फैक्ट चेक यूनिट स्थापित की है, जो ईमेल से संदेशों को प्राप्त करेगा और जल्द इस पर प्रतिक्रिया भेजेगा। कोविड 19 पर सरकार के फैसलों और घटनाक्रमों व प्रगति से संबंधित जानकारी देने के लिए पीआईबी प्रतिदिन रात 8 बजे एक बुलेटिन भी जारी करेगा। पहला बुलेटिन आज शाम 6.30 बजे जारी किया गया था।


    इसके अलावा, कोविड 19 के किसी भी तकनीकी पहलू पर आम जनता के मन में किसी भी संदेह को दूर करने के लिए स्वास्थ्य एवं परिवार कल्याण मंत्रालय ने एम्स के और अन्य पेशेवरों को साथ लेकर एक तकनीकी समूह की स्थापना की है। मंत्रालय ने प्रवासियों के मनोवैज्ञानिक मसलों से निपटने के लिए विस्तृत दिशानिर्देश भी जारी किए हैं।


    कैबिनेट सचिव ने आज सभी राज्य सरकारों को लिखकर सूचित किया कि कोविड 19 के प्रबंधन के विभिन्न पहलुओं पर फैसला लेने के लिए आपदा प्रबंधन अधिनियम के तहत विशिष्ट अधिकार प्राप्त 11 सशक्त समूहों का गठन किया गया है। राज्य स्तर पर भी इसी तरह का तंत्र स्थापित करने का अनुरोध किया गया है। राज्य सरकारों से यह भी अनुरोध किया गया है कि वे प्रवासियों की कल्याणकारी गतिविधियों की निगरानी के लिए स्वयंसेवकों को शामिल करें।


    ***


    एएम/एएस

    
    
    (Release ID: 1610161) Visitor Counter : 120
    
    
      Read this release in: English , Gujarati , Manipuri , Bengali , Assamese , Punjabi , Tamil , Telugu , Kannada