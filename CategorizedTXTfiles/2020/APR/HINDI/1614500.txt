      प्रधानमंत्री कार्यालय

      प्रधानमंत्री श्री नरेन्द्र मोदी और फिलिस्तीन के राष्ट्रपति के बीच टेलीफोन पर हुई बातचीत
      
      प्रधानमंत्री ने कोविड-19 महामारी से निपटने में फिलिस्तीन को हरसंभव सहयोग का आश्वासन दिया

      Posted On: 14 APR 2020 7:05PM by PIB Delhi

    प्रधानमंत्री श्री नरेन्‍द्र मोदी ने आज फिलिस्तीन के राष्ट्रपति महामहिम श्री महमूद अब्बास के साथ टेलीफोन पर बातचीत की।


    प्रधानमंत्री श्री नरेन्‍द्र मोदी ने रमजान के आगामी पवित्र महीने के लिए फिलिस्तीन के राष्ट्रपति और वहां की आम जनता को बधाई दी।


    दोनों राजनेताओं ने कोविड - 19 महामारी से उत्पन्न मौजूदा चुनौतियों पर चर्चा की और स्थिति को नियंत्रण में रखने के लिए अपने-अपने देशों में उठाए जा रहे विभिन्‍न कदमों से एक-दूसरे को अवगत कराया।


    प्रधानमंत्री श्री नरेन्‍द्र मोदी ने फिलिस्तीन के अधिकारियों द्वारा अपने देश की जनता को वायरस से बचाने के लिए किए जा रहे प्रयासों की सराहना की। प्रधानमंत्री श्री मोदी ने इसके साथ ही फिलिस्तीन के इन प्रयासों में भारत की ओर से हरसंभव सहयोग का आश्वासन दिया।


    दोनों राजनेताओं ने इस चुनौतीपूर्ण समय में सहयोग की संभावनाओं का पता लगाने के लिए उपयुक्त स्तरों पर निरंतर संपर्क में रहने पर सहमति जताई।


    ****


    एएम/आरआरएस- 6490

    
    
    (Release ID: 1614500) Visitor Counter : 169
    
    
      Read this release in: English , Urdu , Marathi , Bengali , Manipuri , Assamese , Punjabi , Gujarati , Odia , Tamil , Telugu , Kannada , Malayalam