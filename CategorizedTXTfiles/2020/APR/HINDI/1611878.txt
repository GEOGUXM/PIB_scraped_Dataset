      शिक्षा मंत्रालय

      केंद्रीय मानव संसाधन विकास मंत्री की सलाह के अनुसार विश्वविद्यालय अनुदान आयोग ने कोविड-19 के मद्देनजर छात्रों को मानसिक स्वास्थ्य एवं तंदुरुस्‍ती पर परामर्श जारी किया
      Posted On: 06 APR 2020 3:21PM by PIB Delhi


      केंद्रीय मानव संसाधन मंत्री श्री रमेश पोखरियाल ' निशंक ' ने सीओवीडी - 19 के खतरे के बीच वर्तमान परिदृश्य के मद्देनजर मंत्रालय के अधीन आने वाले स्वायत्त संस्थानों के प्रमुखों को निर्देश दिया कि वे कोविड -19 प्रकोप के बीच छात्रों के मानसिक स्वास्थ्य एवं तंदुरुस्‍ती के लिए आवश्यक कदम उठाएं।


      तदनुसार , कोविड - 19 के दौरान और उसके बाद छात्र समुदाय के किसी भी प्रकार की मानसिक स्वास्थ्य एवं मानसिक-सामाजिक चिंताओं को दूर करने के लिए यूजीसी ने सभी विश्वविद्यालयों और कॉलेजों से निम्‍नलिखित उपाय करने का अनुरोध किया है ताकि छात्रों के मानसिक स्वास्थ्य , मनोसामाजिक पहलुओं और उनकी तंदुरुस्‍ती को बरकरार रखा जा सके:


      1. छात्रों के मानसिक स्वास्थ्य , मनोसामाजिक चिंताओं और उनकी तंदुरुस्‍ती के लिए विश्वविद्यालयों/ कॉलेजों में हेल्पलाइन स्थापित करना। काउंसलर एवं अन्य संकाय सदस्यों द्वारा नियमित रूप से इसकी निगरानी एवं प्रबंधन किया जाएगा।


      2. विश्वविद्यालयों/ कॉलेजों द्वारा नियमित तौर पर छात्रों से बातचीत करना और अपील/ पत्र के माध्यम से उन्‍हें शांत और तनाव मुक्त रहने की सलाह देना। ऐसा टेलीफोन , ईमेल , डिजिटल और सोशल मीडिया प्लेटफॉर्मों के माध्यम से किया जा सकता है।


      3. छात्रावास के वार्डन/ सीनियर फैकल्टी के नेतृत्व में छात्रों के कोविड - 19 सहायता समूह बनाना जो उन दोस्‍तों/ सहपाठियों की पहचान कर करे जिन्‍हें तत्काल सहायता की आवश्‍यकता हो और उन्‍हें आवश्‍यक सहायता प्रदान करे।


      4. अपने विश्वविद्यालय/ कॉलेज की वेबसाइट पर स्वास्थ्य एवं परिवार कल्याण मंत्रालय के निम्नलिखित वीडियो लिंक https://www.mohfw.gov.in/ पर अपलोड करें और फेसबुक , व्हाट्सऐप और ट्विटर आदि सोशल मीडिया प्‍लेटफॉर्म के माध्यम से छात्रों और शिक्षकों के साथ साझा करें।


      · रुकने के दौरान आपके मानसिक स्‍वास्‍थ्‍य की देखभाल के लिए व्‍यावहारिक सुझाव इस पर देखें https://www.youtube.com/watch?v=uHB3WJsLJ8s&feature=youtu.be


      · कोविड- 19 के दौरान हमारे दिमाग का ध्‍यान रखें


      https://www.mohfw.gov.in/pdf/MindingourmindsduringCoronaeditedat.pdf


      · कोविड- 19 के प्रकोप के दौरान मानसिक स्‍वास्‍थ्‍य एवं तंदुरुस्‍ती पर विभिन्‍न स्‍वास्‍थ्‍य विशेषज्ञों की राय https://www.youtube.com/watch?v=iuKhtSehp24&feature=youtu.be


      · व्‍यवहार संबंधी स्‍वास्थ्‍य: मनो-सामाजिक टोल फ्री - 0804611007


      उपरोक्त उपायों के कार्यान्वयन की नियमित रूप से निगरानी की जानी है और इस संबंध में किए गए कार्यों की जानकारी यूजीसी के विश्वविद्यालय गतिविधि निगरानी पोर्टल ugc.ac.in/uamp पर दी जा सकती है।


      *****


      एएम / एसकेसी


    

    
    (Release ID: 1611878) Visitor Counter : 44
    
    
      Read this release in: English , Marathi , Assamese , Bengali , Punjabi , Gujarati , Odia , Tamil , Telugu , Kannada