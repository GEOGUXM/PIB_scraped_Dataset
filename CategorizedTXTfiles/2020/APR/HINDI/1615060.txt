      कृषि एवं किसान कल्‍याण मंत्रालय

      कोविड-19 संक्रमण से बचने का एक अनूठा प्रयास - पूसा प्रक्षालक सुरंग (सैनिटाइजर टनल) एवं स्मार्ट हस्त प्रक्षालक (हैंड वाश)
      Posted On: 16 APR 2020 4:14PM by PIB Delhi


    आज 16 अप्रैल 2020 को प्रातः 8:45 बजे भा. कृ. अनु. प.- भारतीय कृषि अनुसंधान संस्थान में माननीय श्री कैलाश चौधरी, कृषि एवं किसान कल्याण राज्य मंत्री, भारत सरकार ने पूसा प्रक्षालक सुरंग तथा स्मार्ट हस्त प्रक्षालक का उद्घाटन किया। इस मौके पर सचिव (डीएआरई) एवं भारतीय कृषि अनुसंधान परिषद के महानिदेशक, डॉ. त्रिलोचन महापात्र तथा डॉ. ए. के. सिंह, निदेशक, भा. कृ. अनु. सं. तथा संस्थान के कुछ अन्य अधिकारी एवं कर्मचारी उपस्थित थे।


    इस सुविधा का निर्माण कृषि अभियांत्रिकी संभाग- भा. कृ. अनु. सं. में किया गया है। प्रक्षालक सुरंग, निस्संक्रामक रसायन ( क्वटर्नरी अमोनीअम काम्पाउन्ड - क्यूएसी , 0.045 प्रतिशत ) का फुहार (फागिंग ) करके टनल से गुजरने वाले व्यक्ति का निस्संक्रमण करती है और विषाणु से उसकी रक्षा करती है। यह टनल सेंसर आधारित है तथा दक्षतापूर्ण कार्य करती है। स्मार्ट हस्त प्रक्षालक व्यवस्था से साबुन एवं नल की टोटी को छुए बिना हाथ बेहतर तरीके से धोये जा सकते हैं। ऐसी व्यवस्था की गई है कि जब व्यक्ति प्रवेश करता है वह पहले तापमान जांच कराएगा, ठीक होने पर हस्त प्रक्षालन करेगा फिर प्रक्षालक सुरंग से होकर निकलेगा। संस्थान के टोडापुर गेट से प्रवेश करने वाले सभी व्यक्ति जो अति आवश्यक कार्य से संस्थान में आ रहे हैं , इन सुविधायों का उपयोग करके खुद को कोविड-19 से बचा पायेंगे।


    पूसा संक्रमण मुक्ति (डीकन्टैमनैशन) और स्वच्छता (सैनिटाइजिंग) सुरंग का उद्घाटन करने से पहले केंद्रीय कृषि और किसान कल्याण राज्य मंत्री श्री कैलाश चौधरी थर्मल स्क्रीनिंग करवाते हुए।


    पूसा संक्रमण मुक्ति (डीकन्टैमनैशन) और स्वच्छता (सैनिटाइजिंग) सुरंग का उद्घाटन करने से पहले केंद्रीय कृषि और किसान कल्याण राज्य मंत्री श्री कैलाश चौधरी अपने हाथों को साफ करते हुए।


    केंद्रीय कृषि और किसान कल्याण राज्य मंत्री श्री कैलाश चौधरी पूसा संक्रमण मुक्ति (डीकन्टैमनैशन) और स्वच्छता (सैनिटाइजिंग) सुरंग का उद्घाटन करते हुए।


    पूसा संक्रमण मुक्ति (डीकन्टैमनैशन) और स्वच्छता (सैनिटाइजिंग) सुरंग में केंद्रीय कृषि और किसान कल्याण राज्य मंत्री श्री कैलाश चौधरी।


    एएम/एसके/डीसी

    
    
    (Release ID: 1615060) Visitor Counter : 304
    
    
      Read this release in: Punjabi , English , Urdu , Manipuri , Assamese , Gujarati , Tamil , Telugu , Kannada