      प्रधानमंत्री कार्यालय

      प्रधानमंत्री और कनाडा के प्रधानमंत्री के बीच टेलीफोन पर बातचीत
      Posted On: 28 APR 2020 9:49PM by PIB Delhi


      प्रधानमंत्री ने आज कनाडा के प्रधानमंत्री महामहिम जस्टिन ट्रूडो से टेलीफोन पर बातचीत की । दोनों नेताओं ने कोविड - 19 वैश्विक महामारी के बारे में मौजूदा वैश्विक स्थिति पर चर्चा की। उन्‍होंने वैश्विक एकजुटता एवं सहयोग , आपूर्ति श्रृंखलाओं को बनाए रखने और सहयोगी अनुसंधान गतिविधियों के महत्व पर सहमति जताई।


      प्रधानमंत्री ने कनाडा में मौजूद भारतीय नागरिकों , विशेषकर भारतीय छात्रों को दी जाने वाली सुविधा एवं सहायता के लिए कनाडा के प्रधानमंत्री का धन्यवाद किया। प्रधानमंत्री ट्रूडो ने भारत में कनाडा के नागरिकों के लिए भारत सरकार द्वारा दी गई सुविधाओं की सराहना की।


      प्रधानमंत्री ने आश्‍वस्‍त किया कि फार्मास्युटिकल क्षेत्र में भारत की उत्पादक क्षमताएं दुनिया के नागरिकों की सहायता के लिए उपलब्ध रहेंगी , जिनमें कनाडा के लोग भी शामिल हैं । दोनों नेताओं ने सहमति जताई कि इस वैश्विक महामारी के खिलाफ लड़ाई में भारत और कनाडा के बीच साझेदारी वैश्विक प्रयास में सार्थक योगदान दे सकती है । ऐसा विशेष रूप से कोविड - 19 के लिए टीका या चिकित्सीय समाधान खोजने के उद्देश्य से अनुसंधान एवं प्रौद्योगिकी में सहयोग के माध्यम से किया जा सकता है।


      ******


      एएम/एसकेसी

    
    
    (Release ID: 1619165) Visitor Counter : 90
    
    
      Read this release in: English , Urdu , Marathi , Manipuri , Assamese , Bengali , Punjabi , Gujarati , Odia , Tamil , Telugu , Kannada , Malayalam