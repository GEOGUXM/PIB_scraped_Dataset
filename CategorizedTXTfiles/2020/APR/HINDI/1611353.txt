      उप राष्ट्रपति सचिवालय

      उपराष्ट्रपति ने महावीर जयंती की पूर्व संध्या पर देशवासियों को शुभकामनाएं दीं
      Posted On: 05 APR 2020 3:45PM by PIB Delhi


    उपराष्ट्रपति श्री एम. वेंकैया नायडू ने महावीर जयंती की पूर्व संध्या पर लोगों को शभकामनाएं दी हैं। एक संदेश में , उन्होंने लोगों से कोविड-19 के कारण पैदा हुए संकट के इस समय में भगवान महावीर के जीवन से प्रेरणा लेने को कहा। अपने संदेश में उपराष्ट्रपति ने कहा-


    “ महावीर जयंती के पावन अवसर पर देशवासियों को हार्दिक बधाई और शुभकामनाएं देता हूं।


    भगवानमहावीर , इस संसार में जन्म लेने वाले सबसे तेजस्वी और मूर्धन्य अध्यात्मिकगुरुओं में से थे। सबके प्रति करुणा से प्रेरित , अहिंसा , सत्य , निष्ठा , निस्पृहता और त्याग का , उनका कालजई संदेश शाश्वत है। उन्होंने सर्वत्रसार्वभौमिक स्नेह का मंत्र दिया और बताया कि सभी प्राणि मात्र , चाहे वो पशुहों या वनस्पति , सब बराबर हैं तथा आदर और करुणामय स्नेह के अधिकारी हैं।


    आजजब मानवता कोविड 19 संक्रमण की विभीषिका का सामना कर रही , विशेषकर तब , हमें भगवान महावीर के जीवन , उनकी अनासक्त निस्पृहता , जीवन के प्रतिसकारात्मक दृष्टिकोण रखने के उनके आग्रह , स्नेह , शांति और सहिष्णुता केउनके संदेश से शिक्षा और प्रेरणा लेनी चाहिए।


    इस भयावह चुनौती के सामने हम एक रहें तथा न सिर्फ स्वयं की बल्कि अखिल विश्व की रक्षा करें , उसे निरापद बनाएं।


    आइएहम इस संकट के दुष्प्रभावों से बचने और उबरने में , उन लोगों की सेवासहायता करें जो हमसे कम भाग्यशाली रहे हैं। आइए हम बंधुत्व और मानवता कासंदेश फैलाएं। दया और करुणा द्वारा भगवान महावीर के प्रति अपनी सच्चीश्रद्धा और आस्था व्यक्त करें। ”


    एएम / केजे


    

    
    (Release ID: 1611353) Visitor Counter : 89
    
    
      Read this release in: English , Urdu , Marathi , Bengali , Punjabi , Gujarati , Tamil , Telugu