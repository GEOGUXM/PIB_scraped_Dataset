      PIB Headquarters

      कोविड-19 पर पीआईबी का दैनिक बुलेटिन
      Posted On: 14 APR 2020 7:07PM by PIB Delhi


    (पीआईबी द्वारा पिछले 24 घंटे में कोविड- 19 से संबंधित जारी की गई प्रेस विज्ञप्तियां और उसके द्वारा की गई तथ्‍यों की जांच)

      * प्रधानमंत्री ने राष्‍ट्रव्‍यापी लॉकडाउन 3 मई तक बढ़ाने की घोषणा की; लोगों से अनुरोध किया कि वे जागरूक रहें और लॉकडाउन के दौरान एक दूसरे से दूरी बनाकर रखें।
      * कोविड-19 के नये मामलों में 1211 की बढ़ोतरी हुई है और कल से अब तक 31 मौतों की खबर है।
      * सभी यात्री रेलगाडि़यों को 3 मई तक रद्द कर दिया गया है।
      * श्रम मंत्रालय ने श्रमिकों की मजदूरी संबंधी शिकायतों से निपटने के लिए 20 नियंत्रण कक्ष स्‍थापित किए हैं।
      * भारतीय फार्मा उद्योग पर्याप्‍त मात्रा में आवश्‍यक दवाओं का उत्‍पादन कर रहा है।

    स्वास्थ्य और परिवार कल्याण मंत्रालय से प्राप्‍त कोविड-19 पर अपडेट


    देश में कल से अब तक कोविड-19 के पुष्‍ट मामलों में 1211 की बढ़ोतरी हुई है और अब तक 31 मौतों की जानकारी मिली है। पता चलने के बाद 1036 व्यक्तियों का इलाज किया गया/अस्‍पताल से छुट्टी दी गई। कोविड-19 के मरीजों के लिए देश भर में 1,06,719 एकांतवास बिस्‍तरों के साथ 602 समर्पित अस्‍पतालों का इंतजाम किया गया है। साथ ही 12,024 आईसीयू बिस्‍तरे भी तैयार किए गए हैं।


    अधिक जानकारी के लिए पढ़ें :


    प्रधानमंत्री ने राष्‍ट्रव्‍यापी लॉकडाउन 3 मई तक बढ़ाने की घोषणा की


    प्रधानमंत्री ने कोविड-19 के खिलाफ भारत की लड़ाई के बारे में आज राष्ट्र को संबोधित किया। उन्होंने 3 मई तक लॉकडाउन बढ़ाने और 20 अप्रैल से कम जोखिम वाले क्षेत्रों में कुछ पाबंदियों में ढील देने की घोषणा की। प्रधानमंत्री ने कहा कि अधिक जोखिम वाले क्षेत्रों और हॉटस्पॉट्स पर निरंतर पैनी नजर रहेगी। प्रधानमंत्री ने बुजुर्गों का विशेष ध्यान रखने और एक दूसरे से दूरी बनाए रखने तथा लॉकडाउन का पालन करने सहित सात बातों में देशवासियों से सहयोग देने का आग्रह किया। प्रधानमंत्री ने कहा कि भारत को लॉकडाउन का लाभ हुआ है। उन्होंने कहा कि आर्थिक संकटों का सामना करने के बावजूद यही स्पष्ट रूप से बिल्कुभल सही मार्ग है क्योंकि इसने देश में अनगिनत लोगों की जान बचाई है।


    अधिक जानकारी के लिए पढ़ें :


    प्रधानमंत्री के राष्‍ट्र के नाम संबोधन का मूल पाठ


    अधिक जानकारी के लिए पढ़ें :


    कोविड-19 लॉकडाउन को देखते हुए 3 मई 2020 तक सभी यात्री रेलगाड़ी सेवाएं रद्द


    यूटीएस और पीआरएस सहित सभी टिकट बुकिंग काउंटरों की सेवाएं अगले आदेश तक निलंबित रहेंगी। ई - टिकट सहित सभी तरह की टिकटों का अग्रिम आरक्षण अगले आदेश तक बंद, हालांकि आरक्षण रद्द करने की ऑनलाइन सुविधा जारी रहेगी। रद्द की गई रेलगाड़ियों के लिए पहले से आरक्षित टिकटों का पूरा रिफंड मिलेगा। अभी तक रद्द नहीं की गई रेलगाड़ियों के लिए पहले से आरक्षित टिकटों को रद्द कराने पर भी पूरा रिफंड दिया जाएगा।


    अधिक जानकारी के लिए पढ़ें :


    कोविड-19 से मुकाबला करने लिए राष्‍ट्रव्‍यापी लॉकडाउन को 3 मई तक बढाने का निर्णय लोगों के जीवन की रक्षा के लिए किया गया: श्री अमित शाह


    केन्द्रीय गृह मंत्री श्री अमित शाह ने इस फैसले के लिए प्रधानमंत्री का तहे दिल से आभार व्यक्त किया है। उन्होंने कहा कि कोविड-19 से मुकाबला करने और उसे समाप्त करने के लिए प्रधानमंत्री श्री नरेन्द्र मोदी द्वारा लॉकडाउन को 3 मई तक बढ़ाने का निर्णय देश की जनता का जीवन बचाने के लिए किया गया।


    अधिक जानकारी के लिए पढ़ें :


    लॉकडाउन के दौरान, पिछले 20 दिनों में एफसीआई ने 1000 ट्रेनों में माल भेजा


    भारतीय खाद्य निगम (एफसीआई) ने 24.03.2020 के बाद से, लॉकडाउन की अवधि के दौरान, लगभग 3 मिलियन मीट्रिक टन (एमएमटी) खाद्यान्न ले जाने वाली 1,000 से ज्यादा ट्रेनों (रैकों) में माल भेजने का एक दुर्लभ कार्य किया है। इसी अवधि के दौरान, इसने देश के विभिन्न राज्यों में करीब 950 रैकों (लगभग 2.7 एमएमटी) माल उतारने का भी काम किया। लॉकडाउन शुरू होने के बाद से, भारतीय खाद्य निगम प्रत्येक दिन लगभग 3 लाख मीट्रिक टन (50 किलो ग्राम के लगभग 60 लाख बैग) माल लादने और उसे उतारने का काम कर रहा है, जो इसके सामान्य औसत का लगभग दोगुना है।


    अधिक जानकारी के लिए पढ़ें :


    कामगारों की मजदूरी से संबंधित शिकायतों के समाधान के लिए 20 नियंत्रण कक्ष स्‍थापित


    श्रम और रोजगार मंत्रालय ने कोविड-19 की पृष्ठभूमि में उत्पन्न मुद्दों के समाधान के लिए अखिल भारतीय आधार पर मुख्ये श्रम आयुक्त (सीएलसी) (सी) के कार्यालय के अंतर्गत 20 नियंत्रण कक्षों की स्थापना की है।


    अधिक जानकारी के लिए पढ़ें :


    ईएसआईसी ने ईएसआई अंशदान जमा करने की समय-सीमा और आगे बढ़ाई


    कोविड- 19 महामारी के कारण देश बेहद चुनौतीपूर्ण स्थिति से निपट रहा है। अनेक संस्थान अस्थायी रूप से बंद हो चुके हैं और श्रमिक काम करने में असमर्थ हैं। सरकार द्वारा व्यवसायिक संस्थाओं और श्रमिकों को प्रदान किए गए राहत उपायों के अनुरूप , कोविड-19 से मुकाबला करने में अपने चिकित्सा संसाधनों को मजबूत करने के अलावा , कर्मचारी राज्य बीमा निगम (ईएसआईसी) ने अपने हितधारकों , विशेषकर नियोक्ताओं और बीमित व्यक्तियों के लिए राहत उपाय लागू किए हैं।


    अधिक जानकारी के लिए पढ़ें :


    श्री गडकरी ने उद्योग के प्रतिनिधियों को कोविड-19 लॉकडाउन के बाद उद्यमों को फिर शुरू करने में सरकार का पूरा समर्थन देने का आश्वासन दिया


    केन्‍द्रीय सड़क परिवहन और राजमार्ग तथा एमएसएमई मंत्री श्री नितिन गडकरी ने उद्योग को आश्‍वासन दिया है कि कोविड-19 के बाद लागू लॉकडाउन हटने के बाद उनके उद्यमों को फिर से शुरू कराने में सरकार पूरा सहयोग देगी। फिक्की के प्रतिनिधियों के साथ आज एक वेब आधारित संगोष्ठी में बातचीत करते हुए, मंत्री ने उन्हें इस दिशा में सरकार द्वारा लिए गए विभिन्न वित्तीय निर्णयों की जानकारी दी।


    अधिक जानकारी के लिए पढ़ें :


    केन्द्रीय प्रशासनिक न्यायाधिकरण का प्रेस वक्तव्य


    अधिक जानकारी के लिए पढ़ें :


    कोविड-19 से मुकाबला करने में देश की मदद करने के लिए कौशल विकास और उद्यमिता मंत्रालय ने अनेक कदम उठाए


    राज्यों को एमएसडीई स्किल इकोसिस्टम के अंतर्गत स्वास्थ्य क्षेत्र में प्रशिक्षित 1,75,000 लोगों की सेवाएं उपलब्ध कराने का विकल्प दिया। राज्यों को 33 फील्ड संस्थानों की सुविधाओं का क्वारंटाइन केन्‍द्रों/आइसोलेशन वार्डों के रूप में उपयोग करने का विकल्प दिया। जन शिक्षण संस्थान द्वारा लगभग 5 लाख मास्क तैयार किए गए। सभी प्रतिष्ठानों को लॉकडाउन की अवधि के दौरान अपने प्रशिक्षुओं को पूर्ण वजीफा देने के लिए कहा गया।


    अधिक जानकारी के लिए पढ़ें :


    मौजूदा कोविड-19 संकट के बाद कृषि क्षेत्र के निर्यात को पुनर्जीवित करने के लिए सरकार ने संवाद शुरू किया


    कृषि, सहकारिता और किसान कल्याण विभाग के सचिव ने कृषि एवं संबद्ध वस्तुओं के निर्यातकों के सामने आ रही समस्याओं का पता लगाने के लिए कल एक वीडियो कॉन्फ्रेंस आयोजित की और मौजूदा कोविड - 19 संकट में उनकी मदद करने के लिए उनकी समस्याओं के शीघ्र निवारण के लिए आवश्यक कदम उठाए जा सकें।


    अधिक जानकारी के लिए पढ़ें :


    भारतीय नौसेना ने कोविड-19 लॉकडाउन के दौरान हवाई परिचालनों की सहायता में विशाखापट्टनम एयरफील्ड से 24 घंटे परिचालन सुनिश्चित किया


    कोविड-19 महामारी के दौरान वायरस के प्रसार को रोकने के लिए राष्ट्रव्यापी लॉकडाउन के साथ, पूर्वी नौसेना कमान (ईएनसी) के आईएनएस डेगा ने सुनिश्चित किया है कि विशाखापट्टनम का संयुक्तन उपयोग वाला हवाई क्षेत्र 24 घंटे खुला रहे।


    अधिक जानकारी के लिए पढ़ें :


    कृषि मंत्री ने लॉकडाउन के दौरान आईसीएआर के कार्यों की समीक्षा की


    श्री नरेन्द्र सिंह तोमर ने कोविड- 19 के प्रकोप और लॉकडाउन के कारण किसानों के सामने उत्‍पन्‍न समस्याओं को दूर करने में मदद के लिए भारतीय कृषि अनुसंधान परिषद (आईसीएआर) की गतिविधियों की समीक्षा की। आईसीएआर के तीन अनुसंधान संस्थानों में मनुष्‍यों में कोविड- 19 की जांच हो रही है। आईसीएआर ने लॉकडाउन के दौरान किसानों की मदद के लिए कई प्रयास किए हैं और देश भर के करोड़ों किसानों को सलाह दी है।


    अधिक जानकारी के लिए पढ़ें :


    वर्तमान कोविड-19 लॉकडाउन के दौरान, ई-नाम के अंतर्गत थोक बाजारों में भीड़ कम करने और आपूर्ति श्रृंखला को चुस्त बनाने के लिए अनेक कदम उठाए गए- श्री नरेन्द्र सिंह तोमर


    मंत्री महोदय ने कहा कि अतिरिक्त 415 मंडियों को भी ई-नाम के अंतर्गत जोड़ा जा रहा है, जल्द ही ई-नाम मंडियों की कुल संख्या को 1000 हो जायेगी। उन्होंने कहा कि यह ऑनलाइन प्लेटफॉर्म भारत में कृषि बाजार में सुधार के लिए एक बड़ा कदम साबित होगा। इसके अलावा उन्होंने कहा कि ई-नाम प्लेटफॉर्म पर 1.66 करोड़ से अधिक किसान और 1.28 लाख व्यापारी पंजीकृत हैं।


    अधिक जानकारी के लिए पढ़ें :


    लॉकडाउन अवधि के दौरान जमीनी स्तर पर किसानों और कृषि गतिविधियों को सुविधाजनक बनाने के लिए कई कदम उठाए गए


    पीएम-किसान योजना के तहत 8.31 करोड़ किसान परिवारों को 16,621 करोड़ रुपये जारी किए गए। पीएम-जीकेवाई के अंतर्गत राज्यों/ संघ शासित प्रदेशों को 3,985 मीट्रिक टन दालें वितरण के लिए भेजी गयी।


    अधिक जानकारी के लिए पढ़ें :


    औषध सचिव ने दवा और फार्मा उद्योग तथा उनकी एसोसिएशनों के प्रतिनिधियों के साथ वीडियो कॉन्फ्रेंस की


    भारतीय फार्मा उद्योग घरेलू मांग और निर्यात दायित्वों दोनों को पूरा करने के लिए आवश्यक दवाओं विशेष रूप से एचसीक्यू का पर्याप्त मात्रा में उत्पादन कर रहा है। विभाग राज्यों/ संघ शासित क्षेत्रों के प्रशासनिक कार्यालयों की सहायता से देश भर में उत्पादन और उन्हें भेजने की व्यवस्था सुनिश्चित कर रहा है। औषधि विभाग में सचिव डॉ. पी डी वाघेला की अध्यक्षता में हुई एक वीडियो कॉन्फ्रेंस (वीसी) के बाद ये बातें सामने आई हैं। इसमें दवा और चिकित्सा उपकरण उद्योग के परिचालन तथा उनसे जुड़े मुद्दों की समीक्षा की गई।


    अधिक जानकारी के लिए पढ़ें :


    स्पीड पोस्ट के जरिये दवाओं की डिलीवरी


    केन्द्रीय संचार, न्याय एवं विधि, इलेक्ट्रोनिक्स तथा सूचना एवं प्रौद्योगिकी मंत्री श्री रविशंकर प्रसाद ने डाक विभाग के सचिव को यह सुनिश्चित करने का निर्देश दिया है कि लॉकडाउन के दौरान स्पीड पोस्ट के जरिये दवाओं की डिलीवरी को सर्वोच्च प्राथमिकता दी जाए। उन्होंने निर्देश दिया है कि भारतीय डाक विभाग के सभी कर्मचारियों को संवेदनशील बनाया जाए जिससे कि किसी को भी लॉकडाउन के दौरान दवाओं को भेजने या प्राप्त करने में किसी भी प्रकार की कठिनाई का सामना न करना पड़े।


    अधिक जानकारी के लिए पढ़ें :


    श्री रामविलास पासवान ने लॉकडाउन के दौरान खाद्यान्न वितरण की समीक्षा के लिए राज्यों एवं केंद्र शासित प्रदेशों के खाद्य मंत्रियों के साथ वीडियो कॉन्फ्रेंस के जरिये बैठक की


    केन्द्र ने राज्यों/ संघ शासित प्रदेशों को जमाखोरी की जांच करने और लॉकडाउन के दौरान आवश्यक वस्तुओं की उचित कीमत सुनिश्चित करने के लिए कहा। रबी विपणन सत्र 2020-21 के लिए गेहूं की खरीद 15 अप्रैल, 2020 से शुरू होगी।


    अधिक जानकारी के लिए पढ़ें :


    ‘कोविड-19’ से उत्पन्न खतरे के मद्देनजर कंपनी अधिनियम, 2013 और उसके अंतर्गत बनाए गए नियमों के तहत कंपनियों द्वारा सामान्य एवं विशेष प्रस्तावों को पारित किए जाने पर स्पष्टीकरण


    अधिक जानकारी के लिए पढ़ें :


    भारत सरकार के प्रधान वैज्ञानिक सलाहकार कार्यालय ने घनी आबादी वाले क्षेत्रों में कोविड-19 के प्रसार को नियंत्रित करने के लिए जारी किए सरल दिशा-निर्देश


    इन दिशा-निर्देशों में इस महामारी को रोकने के लिए दुनिया भर में उपयोग किए जाने वाले डॉ-इट-योर सेल्फ हैंड-वाशिंग स्टेशनों की तेजी से स्थापना का प्रस्ताव है। पीएसए के कार्यालय में टीम द्वारा प्रस्तुत पुस्तिका में बताया गया है कि कैसे सस्ते लेकिन प्रभावी साधनों का सकारात्मक प्रभाव दिख सकता है। प्रो. राघवन ने सामुदायिक नेताओं, गैर-सरकारी संगठनों, उद्योग जगत आदि से इन उपायों को लागू करने का आग्रह किया। प्रस्तावित उपायों का मुख्य लक्ष्य स्वच्छता एवं साफ-सफाई पर जोर देना और महत्वपूर्ण सुझाव देना है।


    अधिक जानकारी के लिए पढ़ें :


    डीआरडीओ ने कोविड-19 नमूना संग्रहण के लिए कियोस्क विकसित किए


    डीआरडीएल ने कर्मचारी राज्य बीमा निगम (ईएसआईसी), हैदराबाद के डॉक्टरों के परामर्श से यह यूनिट विकसित की है। कोवसैक/COVSACK संदिग्ध संक्रमित रोगियों से कोविड-19 नमूने लेने के लिए स्वास्थ्य कर्मियों के उपयोग हेतु एक कियोस्क है। कोविड परीक्षण के लिए कियोस्क में अंदर प्रवेश करने वाले व्यक्ति का स्वास्थ्य कर्मी दस्ताने के माध्यम से बाहर से ही एक फाहे में नाक या मुंह से सैंपल/सवैब ले सकता है।


    अधिक जानकारी के लिए पढ़ें :


    देश में कोविड-19 के प्रसार को रोकने के लिए ग्राम पंचायतों ने उठाए कई कदम
    सर्वश्रेष्ठ प्रक्रियाओं में वेबसाइट, सोशल मीडिया, पोस्टर और दीवार लेखन द्वारा जागरूकता का प्रसार, कीटाणुनाशकों का छिड़काव, ग्रामीणों को स्थानीय स्तर पर तैयार सुरक्षा उपकरणों का वितरण, मुफ्त राशन और जरूरतमंदों को मौद्रिक सहायता और आवश्यक वस्तुओं की घर-घर डिलीवरी शामिल हैं।


    अधिक जानकारी के लिए पढ़ें :


    कोविड-19 महामारी से निपटने के लिए पीसीएमसी द्वारा अपनाई गई कार्यनीतियां और समाधान पिंपरी चिंचवाड़ नगर निगम ने अपशिष्ट प्रबंधन और स्वच्छता संबंधी सेवाओं को उत्‍कृष्‍ट रूप से निष्‍पादित किया है। अभी हाल ही में, पीसीएमसी ने कोविड - 19 महामारी के खिलाफ अपनी जंग में तत्‍परता और सतर्कता प्रदर्शित करते हुए ध्‍यान आकृष्‍ट किया है। इसने वायरस के फैलने से रोकने के लिए कई नवोन्मेषी और महत्वपूर्ण पहलें की है।


    अधिक जानकारी के लिए पढ़ें :


    फिट इंडिया और सीबीएसई लॉकडाउन के दूसरे चरण में स्कूली विद्यार्थि‍यों के लिए पहली बार लाइव फिटनेस सत्रों का आयोजन करेंगे


    फिट इंडिया द्वारा शुरू किए गए फिट इंडिया एक्टिव डे कार्यक्रम के तहत आयोजित लाइव फिटनेस सत्रों को मिली व्यापक सफलता के बाद भारत सरकार का प्रमुख फिटनेस अभियान फिर से फिटनेस सत्रों की एक नई श्रृंखला शुरू करने के लिए पूरी तरह से तैयार है। इस बार ये सत्र देश भर के स्कूली बच्चों के लिए केंद्रीय माध्यमिक शिक्षा बोर्ड (सीबीएसई) की साझेदारी में आयोजित किए जाएंगे। कार्यक्रम के दौरान आयुष मंत्रालय के स्वस्थ रहने संबंधी दिशा-निर्देशों को विद्यार्थि‍यों के साथ साझा किया जाएगा।


    अधिक जानकारी के लिए पढ़ें :


    मानव संसाधन विकास मंत्रालय के एनआईओएस ने सीधा वंचितों के दरवाजे तक पहुंच कर प्रभावी स्कूलिंग सुनिश्चित करने का एक अनूठा तरीका अपनाया


    कोविड - 19 के बाद, एनआईओएस द्वारा स्वयं प्रभा डीटीएच चैनल के माध्यम से केवीएस, एनवीएस और सीबीएसई तथा एनसीईआरटी के सहयोग से स्काइप के जरिये लाइव सेशन के प्रसारण की अनूठी पहल की गई।


    अधिक जानकारी के लिए पढ़ें :


    ओएफबी 1.10 लाख आईएसओ क्लास 3 कवरआल्स बनाएगा


    आर्डनेंस फैक्टरी बोर्ड (ओएफबी) ने आईएसओ क्लास 3 एक्सपोजर मानदंडों के अनुरूप कवरआल्स की आपूर्ति आरंभ कर दी है। एचएलएल लाईफकेयर लिमिटेड (एचएलएल) से 1.10 लाख के आरंभिक आर्डर का निर्माण पूरी गति में है। यह आर्डर 40 दिनों में पूरा हो जाएगा।


    अधिक जानकारी के लिए पढ़ें :


    पर्यटन मंत्रालय ने आज अपनी "देखोअपनादेश" वेबिनार श्रृंखला की शुरुआत की


    पर्यटन मंत्रालय ने आज से अपनी 'देखोअपनादेश" नामक वेबिनार श्रृंखला की शुरुआत की है जिससे हमारे अतुल्य भारत की संस्कृति और विरासत की गहरी और विस्तृत जानकारी प्रदान की जा सके।


    अधिक जानकारी के लिए पढ़ें :


    एनएफएल द्वारा किसानों को यूरिया की निर्बाध आपूर्ति की जा रही है


    कोविड-19 लॉकडाउन के बावजूद नेशनल फर्टिलाइजर्स लिमिटेड- एनएफएल 100 प्रतिशत से अधिक क्षमता के साथ काम करते हुए किसानों को उर्वरकों की पर्याप्त आपूर्ति सुनिश्चित कर रहा है।


    अधिक जानकारी के लिए पढ़ें :


    पीआईबी के क्षेत्र अधिकारियों से प्राप्‍त जानकारियां

      * अरुणाचल प्रदेश: अरुणाचल प्रदेश में होलोंगी चेक पोस्ट क्षेत्र के रास्‍ते अवैध रूप से प्रवेश करने वाले एक व्यक्ति को चिकित्सकीय जांच के लिए भेज दिया गया और बाद में क्‍वारंटाइन कर दिया गया।
      * असम: असम में, आईआईटी गुवाहाटी की एक टीम ने पीपीई किटों के लिए सूक्ष्‍म कीटाणु रोधी एक स्‍प्रे आधारित कोटिंग विकसित की है जो किसी कोटिंग वाली पीपीई सतह के सम्‍पर्क में आने पर सूक्ष्‍म कीटाणुओं को नष्‍ट करती है और उन्‍हें फैलने से रोकती है।
      * मणिपुर: मुख्यमंत्री ने सभी जिलों में पीएमजीकेवाई के तहत जनता को चावल वितरण की समीक्षा की।
      * मिजोरम: भारतीय वायु सेना के डोर्नियर विमान से आज 32 किलोग्राम आईसीएमआर जांच किट पहुंचा और उसे ज़ोरम मेडिकल कॉलेज, आइज़ॉल, मिज़ोरम भेज दिया गया।
      * नागालैंड: नागालैंड में नौ विपक्षी दलों के विधायकों को कोविड-19 निगरानी टीम का हिस्सा बनाया गया है। राज्य सरकार ने स्पष्ट किया कि नागालैंड के पहले कोविड​​-19 रोगी की पहचान बताना जरूरी है ताकि सम्‍पर्क का पता लगाने में सुविधा हो।
      * सिक्किम: सरकार ने 3 मई, 2020 तक लॉकडाउन का विस्तार करने का फैसला किया है, 20 अप्रैल के बाद छूट पर विचार कर सकती है।
      * त्रिपुरा: मुख्‍यमंत्री को 6000 सुझाव मिले, जब उसने लोगों से सुझाव मांगे कि लॉकडाउन समाप्‍त होने के बाद सरकार को क्‍या काम करना चाहिए।
      * केरल: राज्य के वित्त मंत्री ने केन्‍द्र से आग्रह किया कि वह राज्य सरकार की वित्तीय जरूरतों को हल करने के लिए कदम उठाए और आरबीआई के माध्यम से राज्यों को ऋण स्वीकृत करे। नए दिशा निर्देश जारी होने तक राज्‍य वर्तमान प्रतिबंध जारी रखेगा। कल शाम तक, कुल 197 मामले सामने आए; 178 का इलाज चल रहा है; कुल 1,12,183 लोग निगरानी में हैं।
      * तमिलनाडु: कोविड से मरने वाले नैल्‍लौर के एक डॉक्‍टर का स्थानीय लोगों के विरोध के बावजूद कड़ी सुरक्षा के बीच अंतिम संस्‍कार कर दिया गया। चेन्‍नई निगम बुधवार से लोगों की जांच का काम शुरू करेगा। चेन्नई पुलिस ने मास्क नहीं पहनने वालों के खिलाफ मामला दर्ज किया और उनके वाहनों को जब्त कर लिया। अब तक कुल 1173 कोविड पॉजिटिव के मामले सामने आए हैं; 58 का इलाज कर दिया गया; 11 की मौत हो गई।
      * कर्नाटक: अब तक 11 नए मामले सामने आए हैं। कोविड के पुष्‍ट मामलों की संख्‍या अब 258 हो गई है; मृतकों की संख्‍या 9 हो गई है; ठीक होने के बाद 65 रोगियों को अस्‍पताल से छुट्टी दे दी गई।
      * आंध्र प्रदेश: राज्य ने दसवीं कक्षा की परीक्षा रद्द कर दी है; छात्रों को ऑनलाइन कक्षाएं सुनने की सलाह दी गई है। अनंतपुर में गूटी स्थित क्‍वारंटाइन केन्‍द्र में प्रवासी श्रमिकों की पुलिस के साथ झड़प हुई। राज्य में कुल पॉजीटिव मामलों की संख्‍या 473 तक पहुंच गई है; 9 लोगों की मौत हुई है; 14 मरीज इलाज के बाद ठीक हो गए। जो जिले कोविड पॉजिटिव के मामले में अग्रणी हैं उनमें गुंटूर (109), कुरनूल (91), नेल्लोर (56), प्रकाशम (42), कृष्णा (44), कडप्पा (31) शामिल हैं।
      * तेलंगाना: राज्य में शहर के 126 इलाके नियंत्रण समूहों के रूप में चिह्नित किए गए हैं। लॉकडाउन बढ़ने के बाद प्रवासी मजदूर हैदराबाद शहर छोड़ने की कोशिश कर रहे हैं। राज्य में कुल मामले बढ़कर 592 हो गए हैं, जिनमें से 103 ठीक हो चुके हैं, जबकि 472 का इलाज चल रहा है।
      * महाराष्ट्र: महाराष्ट्र में कोरोनोवायरस के 121 नए मामले सामने आए हैं; राज्य में पॉजिटिव लोगों की संख्या 2,455 पहुंच गई है। मंगलवार को जो नये मामले सामने आए उनमें से 92 मुंबई में, 13 नवी मुंबई में, 10 ठाणे शहर में, पांच वसई-विरार और एक रायगढ़ में है।
      * गुजरात: राज्य में कोविड-19 के 45 नए पॉजिटिव मामले दर्ज किए, जिसके बाद कुल मामलों की संख्‍या 617 हो गई है। इनमें 31 अहमदाबाद से, सूरत से 9, मेहसाणा से 2 और भावनगर, दाहोद और गांधीनगर का एक-एक मामला शामिल है। (मुख्‍य सचिव, स्वास्थ्य)
      * राजस्थान: राजस्थान में आज तक 72 नए मामले सामने आए हैं, जिनमें जयपुर में 71 और झुंझुनू में 1 मामला शामिल हैं। राजस्थान स्वास्थ्य विभाग के अनुसार, राज्य में कुल पॉजिटिव मामले 969 हो गए हैं।
      * मध्‍य प्रदेश: मध्य प्रदेश में 1171 नमूनों की जांच की गई और 126 नए पॉजिटिव मामले एक ही दिन में सबसे अधिक पाए गए। इनमें से 98 इंदौर के, 20 भोपाल के हैं। राज्य में कुल 730 मामले हैं।
      * गोवा: गोवा में आज सुबह तक कोई नया मामला दर्ज नहीं किया गया था, जिसमें सक्रिय मामलों की संख्या 2 है। 7 पॉजिटिव मामलों में से 5 पहले ही ठीक हो चुके हैं।

    जांचे गए तथ्‍य # कोविड 19


    *******


    एएम/केपी

    
    
    (Release ID: 1614565) Visitor Counter : 350
    
    
      Read this release in: English , Urdu , Marathi , Assamese , Bengali , Manipuri , Punjabi , Gujarati , Odia , Tamil , Telugu , Kannada , Malayalam
    
    
    

* 
  
*