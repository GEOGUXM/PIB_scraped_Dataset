      सामाजिक न्‍याय एवं अधिकारिता मंत्रालय

      आरसीडी, दिल्ली ने की 50,000 पुनः उपयोग योग्य मास्कों की आपूर्ति
      
      लॉकडाउन की अवधि के दौरान घरों पर तैयार किए गए हैं ये मास्क

      Posted On: 17 APR 2020 6:02PM by PIB Delhi

    वर्तमान में जारी कोविड 19 संकट को देखते हुए प्रधानमंत्री श्री नरेंद्र मोदी के राहत सामग्री के माध्यम से देशवासियों की सहायता करने के आह्वान पर रोटरी क्लब ऑफ दिल्ली हेरिटेज, पत्र सूचना कार्यालय (पीआईबी) के साथ समन्वय के माध्यम से 50,000 पुनः उपयोग योग्य फेस मास्क की आपूर्ति कर रहा है।


    लॉकडाउन की अवधि के दौरान दर्जियों ने घर से काम करते हुए ये फेस मास्क तैयार किए हैं। पीआईबी के प्रधान महानिदेशक श्री कुलदीप सिंह धतवालिया द्वारा आज इनका वितरण किया गया। इस संबंध में समस्य प्रयासों का समन्वय रोटरी क्लब ऑफ दिल्ली हेरिटेज की तरफ से पीआईबी के अतिरिक्त महानिदेशक श्री राजीव जैन द्वारा किया गया।


    ये मास्क आज यहां राष्ट्रीय मीडिया केन्द्र पर प्रेस क्लब ऑफ इंडिया के महासचिव श्री आनंद कुमार, प्रेस एसोसिएशन के महासचिव श्री सी के नायक और सीआईएसएफ के डिप्टी कमांडेंट श्री संदीप मन्हास को हस्तांतरित किए गए। रोटरी दिल्ली हेरिटेज निकट भविष्य में स्वास्थ्य मंत्रालय और दिल्ली पुलिस सहित अन्य संगठनों के साथ मिलकर इनके वितरण का काम करेगा। ग्रेट इंडियन फाउंडेशन के चेयरमैन श्री नवीन कुमार ने भी उक्त तीनों को 40,000 लीटर शीतल पेयजल सुपुर्द कर दिए।


    ****


    एएम / एमपी / डीए

    
    
    (Release ID: 1615561) Visitor Counter : 47
    
    
      Read this release in: English , Urdu , Manipuri , Bengali , Assamese , Punjabi , Gujarati , Tamil , Telugu , Kannada