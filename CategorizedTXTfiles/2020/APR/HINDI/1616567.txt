      स्‍वास्‍थ्‍य एवं परिवार कल्‍याण मंत्रालय

      कोविड–19 पर अपडेट
      Posted On: 20 APR 2020 5:29PM by PIB Delhi


    कोविड–19 की रोकथाम, नियंत्रण और प्रबंधन के लिए भारत सरकार और राज्यों / केंद्रशासित प्रदेशों के द्वारा कई कदम उठाए जा रहे हैं। उच्चतम स्तर पर इनकी नियमित रूप से समीक्षा और निगरानी की जा रही है।


    गृह मंत्रालय द्वारा 20 अप्रैल, 2020 को सरकारी कार्यालयों के कामकाज के लिए जारी किए गए दिशा-निर्देशों के साथ, स्वास्थ्य और परिवार कल्याण मंत्रालय ने अपने अधिकारियों और कर्मचारियों को वायरस के प्रसार को नियंत्रित करने के लिए एहतियाती उपाय करने की सलाह दी है।

      * चेहरे को कवर करने के लिए फिर से उपयोग करने लायक वस्तु / कपड़े का अवश्य उपयोग करें
      * कीटाणुशोधन प्रोटोकॉल का कड़ाई से पालन करें
      * साबुन और पानी से बार-बार हाथ धोएं या अल्कोहल आधारित हैंड रब / सैनिटाइज़र का इस्तेमाल करें
      * एक दूसरे के बीच पर्याप्त दूरी बनाए रखें
      * 5 या अधिक लोगों के साथ इकट्ठा होने से बचें

    पिछले सात दिनों में मामलों की संख्या में वृद्धि का उपयोग करके की गई गणना मेंकोविड-19 मामलों के दोगुनी होने की दर बताती है कि लॉकडाउन के पहले सप्ताह के लिए भारत की दोगुनी होने की दर 3.4 थी और 19 अप्रैल, 2020 (पिछले सात दिनों के लिए) को इसमें 7.5 तक सुधार हुआहै। 19 अप्रैल को 18 राज्यों ने राष्ट्रीय औसत की तुलना में दोगुनी होने की दर में सुधार दिखाया है:

      * दोगुनी होने की दर:20दिनों से कम-
      * दिल्ली (यू टी) - 8.5 दिन
      * कर्नाटक- 9.2 दिन
      * तेलंगाना- 9.4 दिन
      * आंध्र प्रदेश- 10.6 दिन
      * जे एंड के (यू टी) 11.5दिन
      * पंजाब - 13.1दिन
      * छत्तीसगढ़ - 13.3 दिन
      * तमिलनाडु- 14 दिन
      * बिहार- 16.4 दिन
      * दोगुनी होने की दर: 20से 30 दिनों के बीच -
      * अं और नि (यू टी) - 20.1दिन
      * हरियाणा - 21 दिन
      * हिमाचल प्रदेश - 24.5 दिन
      * चंडीगढ़ (यूटी) - 25.4 दिन
      * असम - 25.8 दिन
      * उत्तराखंड - 26.6 दिन
      * लद्दाख (यूटी) - 26.6 दिन
      * दोगुनी होने की दर: 30दिनों से ज्यादा –
      * ओडिशा - 39.8 दिन
      * केरल - 72.2 दिन

    गोवा में सभी कोविड-19 मरीजों को ठीक होने के बाद (रिकवरी) अस्पताल से छुट्टी दे दी गई थीऔर अब गोवा में कोई सक्रिय मामला नहीं है। तीन जिलों - माहे (पुदुचेरी), कोडागु (कर्नाटक) और पौड़ी गढ़वाल (उत्तराखंड) में भी पिछले 28 दिनों के दौरान किसी ताजा मामले की रिपोर्ट नहीं आयी है। 23 राज्यों / केंद्रशासित प्रदेशों में 59 अतिरिक्त जिले हैं जिनमें पिछले 14 दिनों के दौरान कोई भी ताजा मामला दर्ज नहीं किया गया है। इस सूची में छह नए जिलों को शामिल किया गया है:


    राजस्थान में डूंगरपुर और पाली


    गुजरात में जामनगर और मोरबी


    गोवा में उत्तर गोवा


    त्रिपुरा में गोमती


    देश में कोविड -19 के लिए कुल 17,265 पुष्ट मामले दर्ज किए गए हैं। 2547 व्यक्तियों यानि कुल मामलों के14.75 प्रतिशत लोगोंको ठीक होने के बाद छुट्टी दे दी गई है। कोविड -19 के कारण अब तक कुल 543 लोगों की मौत हुई है।


    कोविड-19 से संबंधित तकनीकी मामलों, दिशा-निर्देशों और परामर्श (एडवाइजरी) पर सभी प्रामाणिक और अद्यतन जानकारी के लिए कृपया नियमित रूप से देखें: https://www.mohfw.gov.in/ .


    कोविड-19 से संबंधित तकनीकी पूछताछ ईमेल - technicalquery.covid19@gov.in पर की जा सकती है। अन्य पूछताछईमेल- ncov2019@gov.in पर की जा सकती है।


    कोविड-19 पर किसी भी प्रकार की जानकारी के लिए स्वास्थ्य और परिवार कल्याण मंत्रालय के हेल्पलाइन नं : + 91-11-23978046 या 1075 (टोल-फ्री) पर फ़ोन किये जा सकते हैं। कोविड -19 के लिए राज्यों / केंद्रशासित प्रदेशों के हेल्पलाइन नंबरों की सूची निम्न पर उपलब्ध है https://www.mohfw.gov.in/pdf/coronvavirushelplinenumber.pdf .


    ***


    एएम/जेके

    
    
    (Release ID: 1616567) Visitor Counter : 105
    
    
      Read this release in: English , Urdu , Marathi , Assamese , Manipuri , Bengali , Punjabi , Gujarati , Odia , Tamil , Telugu , Kannada , Malayalam
    
    
    

*