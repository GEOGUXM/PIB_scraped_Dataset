      PIB Headquarters

      कोविड से जुड़े मामलों पर 01.04.2020 के लिए पीआईबी का दैनिक पत्रक
      Posted On: 01 APR 2020 6:26PM by PIB Delhi


    कोविड -19 पर अपडेट


    स्वास्थ्य और परिवार कल्याण मंत्रालय से कोविड-19 पर मिलीं ताजा जानकारियां और देश में इस महामारी से बचाव, रोकथाम और प्रबंधन के लिए उठाए जा रहे कदमों के बारे में यहां बताया जा रहा है। अभी तक, देश में 1,637 पुष्ट मामले सामने आ चुके हैं और इस बीमारी से 38 लोगों की मृत्यु हो चुकी है। पिछले 24 घंटे के दौरान 376 नए सत्यापित मामले सामने आए हैं और 3 लोगों की मौत हो गई है। सुधार के बाद 132 लोगों को अस्पताल से छुट्टी दे दी गई है।


    https://pib.gov.in/PressReleseDetail.aspx?PRID=1609932 .


    कैबिनेट सचिव की राज्यों के मुख्य सचिवों / डीजीपी के साथ वीडिया कॉन्फ्रेंस

      * राज्यों को तबलीगी जमात में भाग लेने वालों के बारे में पता लगाने के लिए कहा जा रहा है, क्योंकि इससे कोविड-19 पर रोक लगाने के प्रयासों के प्रति जोखिम बढ़ गया है। राज्यों से इस जमात से संपर्क में आए लोगों के बारे में युद्ध स्तर पर पता लगाने के लिए कह गया है।
      * यह बात सामने आई है कि तबलीगी जमात में भाग लेने वाले विदेशियों ने वीजा की शर्तों का उल्लंघन किया था। राज्यों से वीजा शर्तों का उल्लंघन करने वालों और कार्यक्रम के आयोजकों के खिलाफ कार्रवाई करने के लिए कहा गया है।
      * राज्यों से अगले हफ्ते तक पीएम गरीब कल्याण योजना को लागू करने के लिए कह दिया गया है। इसके माध्यम से लाभार्थियों के खातों में बड़ी मात्रा में नकदी का हस्तांतरण किया जाएगा। सामाजिक दूरी सुनिश्चित करते हुए इस दिशा में काम किया जाना चाहिए।
      * देखने में आया है कि देश भर में लॉकडाउन को प्रभावी रूप से लागू किया जा रहा है। राज्यों से यह सुनिश्चित करने के लिए कहा गया है कि अंतर-राज्यीय स्तर पर बिना किसी बाधा के सामान की आवाजाही हो, साथ ही सामाजिक दूरी भी बरकरार रखी जानी चाहिए।
      * आवश्यक वस्तुओं का विनिर्माण सुनिश्चित किया जा चाहिए। साथ ही सुनिश्चित किया जाना चाहिए कि बिना किसी बाधा के ऐसी वस्तुओं की आपूर्ति चेन बरकरार रहे। https://pib.gov.in/PressReleseDetail.aspx?PRID=1609874

    चिकित्सा सामान की ढुलाई के लिए 74 उड़ान


    नागर विमानन मंत्रालय की जीवनरेखा उड़ान पहल के अंतर्गत अभी तक देश भर में मेडिकल कार्गो की ढुलाई के लिए 74 उड़ानों का परिचालन किया गया है। अभी तक कुल 37.63 टन कार्गो की ढुलाई की गई है, जिसमें से 22 टन की ढुलाई 31 मार्च, 2020 को ही की गई।


    https://pib.gov.in/PressReleseDetail.aspx?PRID=1609901


    मीडिया के लिए उच्चतम न्यायालय के दिशा - निर्देश


    उच्चतम न्यायालय ने प्रकाशन, इलेक्ट्रॉनिक और सोशल मीडिया सहित समस्त मीडिया को जिम्मेदारी की भावना के साथ काम करने के निर्देश दिए और यह सुनिश्चित करने के लिए कहा गया कि दहशत पैदा करने वाली असत्यापित खबरों का प्रसार नहीं हो सके।


    https://pib.gov.in/PressReleseDetail.aspx?PRID=1609887


    आईआईटी निदेशकों से मिले मानव संसाधन विकास मंत्री


    एचआरडी मंत्री ने 23 आईआईटी के निदेशकों को कैम्पस में मौजूद विद्यार्थियों, संकाय और कर्मचारियों का ध्यान रखने के निर्देश दिए। साथ ही उनको यह भी सुनिश्चित करने के निर्देश दिए गए कि ज्यादा से ज्यादा विद्यार्थियों को ऑनलाइन पाठ्यक्रमों के दायरे में लाया जाए।


    https://pib.gov.in/PressReleseDetail.aspx?PRID=1609932


    जम्मू और कश्मीर में मूल्य निगरानी और संसाधन इकाई


    जम्मू और कश्मीर संघ शासित क्षेत्र देश का ऐसा 12वां राज्य बन गया है, जहां राष्ट्रीय औषध मूल्य निर्धारण प्राधिकरण (पीएमआरयू) द्वारा मूल्य निगरानी और संसाधन इकाई (पीएमआरयू) की स्थापना की गई है। पीएमआरयू किफायती कीमतों पर दवाओं की उपलब्धता और पहुंच सुनिश्चित करने में एनपीपीए और स्टेट ड्रग कंट्रोलर की सहायता करेगी।


    https://pib.gov.in/PressReleseDetail.aspx?PRID=1609855


    कोविड -19 के खिलाफ काम कर रही सीआईपीईटी


    कोविड-19 महामारी के मद्देनजर भारत सरकार का संस्थान सेंट्रल इंस्टीट्यूट ऑफ प्लास्टिक इंजीनियरिंग एंड टेक्नोलॉजी ( सीआईपीईटी ) विभिन्न राज्यों में स्थित अपनी इकाइयों के माध्यम से सामुदायिक स्वास्थ्य के लिए काम कर रहा है।


    https://pib.gov.in/PressReleseDetail.aspx?PRID=1609831


    उर्वरक पीएसयू कंपनियों ने दान किए 27 करोड़ रुपये


    उर्वरक विभाग के अंतर्गत आने वाले सार्वजनिक क्षेत्र के उपक्रमों (पीएसयू) ने कोविड-19 महामारी के खिलाफ लड़ाई में सहायता के लिए पीएम केयर्स फंड में 27 करोड़ रुपये दान में दिए।


    https://pib.gov.in/PressReleseDetail.aspx?PRID=1609827


    रक्षा मंत्री ने की सहायता प्रयासों की समीक्षा


    रक्षा मंत्री ने आज वीडिया कॉन्फ्रेंस के माध्यम से कोविड-19 के खिलाफ लड़ाई में रक्षा मंत्रालय के विभिन्न संगठनों द्वारा की जा रही सहायता की समीक्षा की। उन्होंने संगठनों को इस निर्णायक वक्त में केंद्र सरकार के अन्य मंत्रालयों/संगठनों के साथ मिलकर ज्यादा से ज्यादा प्रयास और सहयोग देने के निर्देश दिए।


    https://pib.gov.in/PressReleseDetail.aspx?PRID=1609882


    आईएएफ ने हवाई माध्यम से पहुंचाए चिकित्सा सामान


    भारतीय वायु सेना (आईएएफ) ने कोरोना वायरस को फैलने से रोकने और कोविड-19 के प्रबंधन की दिशा में राष्ट्र के प्रयासों में अपना पूरा सहयोग जारी रखा है। आईएएफ ने पिछले तीन दिन में हवाई माध्यम से दिल्ली, सूरत, चंडीगढ़ से मणिपुर, नगालैंड और जम्मू कश्मीर व लद्दाख संघ शासित क्षेत्रों को 25 टन आवश्यक चिकित्सा सामानों की आपूर्ति की है।


    https://pib.gov.in/PressReleseDetail.aspx?PRID=1609878


    आरबीआई द्वारा बैंकों को सावधि (मियादी) कर्जों पर छूट देने की अनुमति दिए जाने के संबंध में सामान्य प्रश्न


    https://pib.gov.in/PressReleseDetail.aspx?PRID=1609820


    कोविड -19 से जुड़ी शिकायतों पर राष्ट्रीय निगरानी डैशबोर्ड


    आज कोविड 19 से जुड़ी शिकायतों पर डीएआरपीजी के राष्ट्रीय निगरानी डैशबोर्ड का शुभारम्भ किया गया, जहां सभी मंत्रालयों/ विभागों और राज्यों/ संघ शासित क्षेत्रों से सीपीजीआरएएमएस में मिली कोविड 19 से संबंधित शिकायतों की निगरानी डीएआरपीजी का एक दल प्राथमिकता के आधार पर करता है।


    https://pib.gov.in/PressReleseDetail.aspx?PRID=1609860


    राष्ट्रीय स्तर पर हो रहे प्रयासों में रेलवे की तैयारियों की समीक्षा


    रेल मंत्रालय ने भारतीय रेल के अधिकारियों को जरूरतमंद लोगों को खाद्य पदार्थ और अन्य सहायता उपलब्ध कराने की दिशा में अपनी पूरी क्षमताओं और संसाधनों के साथ काम करने के निर्देश दिए हैं। आईआरसीटीसी और आरपीएफ को जरूरतमंद लोगों को मुफ्त खाना बांटने के काम में पहले ही लगा दिया गया है। रेलवे को अपने प्रयास बढ़ाने चाहिए और जिला प्रशासन के अधिकारियों तथा एनजीओ आदि के साथ परामर्श से रेलवे स्टेशनों के नजदीक के इलाकों से आगे बढ़कर दूसरे क्षेत्रों में जाना चाहिए।


    https://pib.gov.in/PressReleseDetail.aspx?PRID=1609850


    वरिष्ठ वैज्ञानिकों ने कोरोना वायरस के बारे में बताया


    नोवल कोरोना वायरस के बारे में सोशल मीडिया, वाट्सऐप और इंटरनेट के माध्यम से कई बातें तेजी से फैल रही हैं। विज्ञान प्रसार के एक वरिष्ठ वैज्ञानिक ने हमें इस जानलेवा वायरस के संबंध में कुछ अतिरिक्त तथ्यों के बारे में बताया।


    https://pib.gov.in/PressReleseDetail.aspx?PRID=1609842


    कोविड 19 पर टीआईएफआर ने कई भाषाओं में जारी किए वीडियो


    टाटा इंस्टीट्यूट ऑफ फंडामेंटल रिसर्च ने बहुभाषी (9 भाषाओं में) संसाधनों (यूट्यूब) वाली संचार सामग्री और आकर्षक पैकेज जारी किया है, जिसमें विस्तार से बताया गया है कि कोविड 19 जैसी महामारियों को रोकने के लिए सामाजिक दूरी बनाना क्यों सहायक है।


    https://pib.gov.in/PressReleseDetail.aspx?PRID=1609797


    ****


    एएम / एमपी / डीए

    
    
    (Release ID: 1610096) Visitor Counter : 306
    
    
      Read this release in: English , Marathi , Assamese , Punjabi , Odia , Telugu , Kannada
    
    
    

*