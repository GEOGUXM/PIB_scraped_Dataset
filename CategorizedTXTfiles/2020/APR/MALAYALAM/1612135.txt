      PIB Headquarters

      ഇന്ത്യയുടെ ഉൾനാടൻമേഖലകളിൽ നടക്കുന്ന കോവിഡ് പ്രതിരോധ പോരാട്ടങ്ങൾ
      
      **അമിതാഭ് കാന്ത്,രാജേശ്വരി സഹായ്

      Posted On: 07 APR 2020 10:22PM by PIB Thiruvananthpuram

    
    കോവിഡ് മഹാമാരിയ്ക്കെതിരായ രാജ്യത്തിൻറെ പോരാട്ടത്തിൽ ചെറുതെങ്കിലും അതീവപ്രാധാന്യമുള്ള സംഭാവന നൽകി ശ്രദ്ധേയമാവുകയാണ് ജാർഖണ്ഡിലെ ബൊക്കാറോ ജില്ലയിലെ ബലിദിഹ് വ്യാവസായിക മേഖലയിലെ ഒരു സ്പിരിറ്റ് ഫാക്ടറി ." സ് ‌ മൈലിങ് ബൊക്കാറോ " എന്ന പേരിൽ പതിനായിരം ലിറ്ററോളം സാനിറ്റൈസറാണ് ഇവർ ഉത്പാദിപ്പിച്ചത് . ലോകാരോഗ്യസംഘടന നിഷ് ‌ കർഷിച്ചിട്ടുള്ള മാനദണ്ഡങ്ങൾക്ക് വിധേയമായി നിർമ്മിച്ച ഇവ ജില്ലയിലെ ജനങ്ങൾക്ക് ലിറ്ററിന് 210 രൂപയ്ക്കാണ് ലഭ്യമാക്കുന്നത് .
    
    ബൊക്കാറോയിൽ നിന്നും നാല് മണിക്കൂർ യാത്ര ചെയ്താൽ ജാർഖണ്ഡിലെ തന്നെ മറ്റൊരു ജില്ലയായ ദുംകയിലെത്തും . ഈ ലോക് ഡൗൺ കാലയളവിൽ ജനങ്ങൾ വീടുകളിൽത്തന്നെയുണ്ടെന്ന് ഉറപ്പാക്കുന്നതിനായി അവർക്കായി ഓൺലൈൻ മത്സരങ്ങളും , വിനോദങ്ങളും സംഘടിപ്പിച്ചിരിക്കുകയാണ് ഇവിടുത്തെ ജില്ലാ ഭരണകൂടം . വിവിധ നൈപുണ്യങ്ങളെ \ ശേഷികളെ അടിസ്ഥാനമാക്കിയ ഈ മത്സരങ്ങളിൽ പങ്കെടുക്കാൻ , താല്പര്യമുള്ളവർക്ക് " ഡാസ്ലിങ് ദുംഗ " എന്ന പേരിലുള്ള ട്വിറ്റർ അക്കൗണ്ടിലോ , ഫേസ്ബുക് പേജിലോ അവരുടെ എൻട്രികൾ നൽകാം .
    " കൊറോണ കാലയളവിൽ എന്തെങ്കിലും ചെയ്യൂ” (‘Corona Mein Kuch Karo Na’ ) എന്ന് പേരിട്ടിരിക്കുന്ന ഈ പദ്ധതി തങ്ങളുടെ അഭിരുചികൾ തിരിച്ചറിയാൻ ഈ ലോക്ഡൗൺ കാലയളവിനെ പ്രയോജനപ്പെടുത്താൻ ജനങ്ങൾക്കു അവസരമൊരുക്കുന്നു . ഇരുന്നൂറോളം പേരാണ് പരിപാടിയിൽ പങ്കെടുക്കാൻ അവരുടെ എൻട്രികൾ നല്കിയിരിക്കുന്നത് . ഇതിനുപുറമെ പ്രാദേശിക കേബിൾ ശൃംഖലയുമായി ചേർന്ന് സിനിമകളുടെ പ്രദർശനവും ഉറപ്പാക്കിയിട്ടുണ്ടെന്നും , ഇത് ജനങ്ങളുടെ വിരസത അകറ്റുന്നതിനൊപ്പം , സാമൂഹിക പ്രശ്നങ്ങളെപ്പറ്റിയുള്ള ധാരണ അവർക്ക് നൽകുമെന്നും ദുംഗ ജില്ലാ കളക്ടർ . രാജേശ്വരി ബി അറിയിച്ചു .
    
    
    സാമൂഹിക അകലം ഉറപ്പാക്കുന്നതിനായി രാജ്യമൊട്ടാകെ കർശനമായ ലോക് ഡൗൺ നടപ്പാക്കുന്നതടക്കം ശക്തമായ പോരാട്ടമാണ് ന്ത്യ കോവിഡ് 19 നെതിരെ നടത്തുന്നത് . ഇതിനു കരുത്ത് പകരുന്ന സമീപനമാണ് രാജ്യത്തെ


    112 ആസ്പിറേഷണല്‍ ജില്ലകളിൽ ഭൂരിഭാഗവും കാഴ്ച വയ്ക്കുന്നതും . കോവിഡ് പ്രതിരോധ നടപടികളിൽ പങ്കുചേരാനും , അവയെ കൂടുതൽ ശക്തിപ്പെടുത്താനും സാധ്യമായ എല്ലാ നടപടികളും ഈ ജില്ലകൾ സ്വീകരിക്കുന്നുണ്ട് .
    
    ഇത്തരത്തിൽ , പ്രശംസനീയമായ നിരവധി നൂതന ശ്രമങ്ങളാണ് ജാർഖണ്ഡിൽ നടക്കുന്നത് . കോയൽ നദിതീരത്തുള്ള പലാമു ഇടത് തീവ്രവാദബാധിത ജില്ലകളിലൊന്നാണ് . ഭൂരിഭാഗവും വനഭൂമി കൊണ്ട് നിറഞ്ഞ ഈ ജില്ല തങ്ങളുടെ ഭൂമിശാസ്ത്രപരമായ എല്ലാ പരിമിതികളെയും മറികടന്നുള്ള പ്രവർത്തനമാണ് കോവിഡ് പ്രതിരോധത്തിനായി കാഴ്ചവയ്ക്കുന്നത് . ജില്ലയിലെ എല്ലാ താമസക്കാർക്കും അവശ്യസാധനങ്ങൾ അവരവരുടെ വീടുകളിൽ തന്നെ എത്തിച്ചുനൽകുന്നുണ്ട് . ഉപഭോക്താക്കളുടെ ആവശ്യമനുസരിച്ച് സേവനം ലഭ്യമാക്കാൻ , ജില്ലാഭരണകൂടം ഏഴ് വ്യാപാരികളെ ചുമതലപ്പെടുത്തിയിട്ടുണ്ട് . നേരിട്ടുള്ള സ്പര്ശനം ഒഴിവാക്കിയാണ് വിതരണക്കാർ ഈ സാധനങ്ങൾ വിതരണം ചെയ്യുന്നത് . കൂടാതെ സ്പർശനസാധ്യതയുള്ള ഇടങ്ങളൊക്കെത്തന്നെ അണുവിമുക്തമാക്കുകയും ചെയ്യുന്നു . ആവശ്യക്കാർക്ക് രണ്ടുമണിക്കൂറിനുള്ളിൽ സൗജന്യ റേഷൻ പാക്കറ്റുകളും ജില്ലാഭരണകൂടം ലഭ്യമാക്കുന്നുണ്ട് .
    
    ഈകാലയളവിൽ ജനങ്ങൾക്കുണ്ടാകാനിടയുള്ള മാനസികപരമായ ബുദ്ധിമുട്ടുകൾ മനസിലാക്കാനും , അവർക്ക് സഹായം ലഭ്യമാക്കാനുമായി ഒരു മാനസികാരോഗ്യ ഹെൽപ്പ് ലൈനു സംസ്ഥാന തലസ്ഥാനമായ റാഞ്ചിയിൽ രൂപം നൽകിക്കഴിഞ്ഞു . എല്ലാ ദിവസവും ഉച്ചക്ക് 12 മുതൽ വൈകിട്ട് 5 വരെയാണ് ഇതിന്റെ പ്രവർത്തനം .
    
    “ ഈ ലോക് ഡൗൺ കാലയളവിൽ സമൂഹത്തിലെ എല്ലാ വിഭാഗം ജനങ്ങൾക്കും ഭരണകൂടത്തിന്റെ ശ്രദ്ധ കിട്ടുന്നുണ്ടെന്ന് ഉറപ്പാക്കുകയാണ് ഞങ്ങളുടെ ലക്ഷ്യമെന്ന് റാഞ്ചി ജില്ലാ കളക്ടർ റായി മഹിപത് റായ് പറഞ്ഞു . ഇതിനായി ദുർബല വിഭാഗങ്ങളിൽപെട്ടവർക്കായി പാകം ചെയ്ത ഭക്ഷണം , റേഷൻ എന്നിവയും , മുതിർന്ന പൗരന്മാർക്കായി മറ്റു പിന്തുണകളും ഉറപ്പാക്കിയിട്ടുണ്ട് . ഇത്തരം ശ്രമങ്ങൾക്ക് ജനങ്ങളുടെയിടയിൽ നിന്നും നല്ല പ്രതികരണമാണ് ലഭിക്കുന്നതെന്നും , അദ്ദേഹം വ്യക്തമാക്കി .
    
    അയൽ സംസ്ഥാനമായ ബീഹാറിലെ നവാദ ജില്ലയിൽ കൊറോണ പ്രതിരോധം ലക്ഷ്യമിട്ട് ‘Go Corona: Sartakta Hi Bachav’ എന്ന പേരിൽ ഒരു മൊബൈൽ അപ്ലിക്കേഷൻ ജില്ലാഭരണകൂടം തുടങ്ങിയിട്ടുണ്ട് . രോഗബാധിതരെ അതിവേഗം തിരിച്ചറിഞ്ഞു അവർക്ക് അടിയന്തിര വൈദ്യസഹായം നൽകാനാണ് ജില്ല അധികൃതർ ലക്ഷ്യമിടുന്നത് . നവാദയ്ക്ക് പടിഞ്ഞാറുള്ള ഗയ , ഔറംഗാബാദ് ജില്ലകളിലും സാമൂഹിക അകലം കാര്യക്ഷമമായി പാലിക്കപ്പെടുന്നു . വ്യാപാരസ്ഥലങ്ങളിലും മറ്റും , ക്യൂവിൽ നിൽക്കുന്നവർ തമ്മിൽ അകലം പാലിക്കുന്നത് ഉറപ്പാക്കാനായി ആറടി അകലത്തിൽ പ്രത്യേക അടയാളങ്ങൾ ഏർപ്പെടുത്തിയിട്ടുണ്ട് .
    
    
    ഛത്തീസ്ഗഡിലെ ആദിവാസിമേഖലയായ ദന്തേവാഡ ജില്ല ഇന്ത്യയിൽ മനുഷ്യവാസം ആരംഭിച്ച ആദ്യ സ്ഥലങ്ങളിൽ ഒന്നാണ് . ജില്ലയിൽ അലഞ്ഞുതിരിഞ്ഞു നടക്കുന്നവർ , ഭിക്ഷക്കാർ , മാലിന്യം പെറുക്കുന്നവർ, നിരാലംബരായ മുതിർന്ന പൗരന്മാർ തുടങ്ങിയവരിൽ നിന്നും 241 പേരെ തിരിച്ചറിഞ്ഞ് , അവർക്ക് ജില്ലാഭരണകൂടം സ്ഥിരമായി ഭക്ഷണപാക്കറ്റുകൾ ലഭ്യമാക്കുന്നു . സംസ്ഥാനഗവണ്മെന്റിന്റെ നിർദേശപ്രകാരം പോഷണക്കുറവ് നേരിടുന്ന കുട്ടികൾക്ക് , വീടുകളിൽ റേഷൻ എത്തിക്കാനുള്ള നടപടികളും ഭരണകൂടം സ്വീകരിച്ചു കഴിഞ്ഞു .
    
    ആസ്സാമിലെ ഗോൽപാര ജില്ലയിൽ ഭിന്നശേഷിക്കാരായ വ്യക്തികള് ‍ ക്ക് ഗ്രാമീണ സ്വയം തൊഴിൽ പരിശീലന കേന്ദ്രങ്ങളിൽ ( RSETI ) പരിശീലനം ലഭ്യമാക്കാനുള്ള ഒരു പദ്ധതിക്ക് മുഖ്യമന്ത്രി സർബാനന്ദ സോനോവാൾ കഴിഞ്ഞ നവംബറിൽ തുടക്കം കുറിച്ചിരുന്നു . പ്ലാസ്റ്റിക് ബാഗുകൾക്ക് പകരം തുണി സഞ്ചികൾ നിർമ്മിക്കാനും ഇവർക്ക് പരിശീലന നൽകിയിരുന്നു . ഉന്നത ഗുണമേന്മയുള്ള മുഖാവരണങ്ങളുടെ നിർമ്മാണത്തിലാണ് ഈ സംഘം ഇപ്പോൾ ശ്രദ്ധചെലുത്തിയിരിക്കുന്നത് . ഇവർ നിർമ്മിക്കുന്ന മുഖാവരണങ്ങളുടെ വില്പന ജില്ലാ ഭരണകൂടം ഉറപ്പാക്കിയിട്ടുണ്ട് . ലോക് ഡൗൺ കാലയളവിൽ ഈ തൊഴിലാളികൾക്ക് ഇതിലൂടെ ഒരു സ്ഥിരാവരുമാനവും ലഭിക്കുന്നു .
    
    ഗോൽപാരയിലെ വിവിധ പൊതു സ്വകാര്യ ആരോഗ്യസംരക്ഷണ കേന്ദ്രങ്ങളിലായി 85 ലേറെ ഐസൊലേഷൻ ബെഡുകൾ സജ്ജമാക്കിയിട്ടുണ്ട് . വൃത്തിയുള്ള ക്വാറന്റീൻ സംവിധാനങ്ങലും ലഭ്യമാക്കിയിട്ടുണ്ട് . ആശ പ്രവർത്തകരുടെ സഞ്ചാരപഥം രേഖപ്പെടുത്തുന്നതിനായി ഗൂഗിൾ സ്പ്രെഡ്ഷീറ്റുകളും ഉപയോഗപ്പെടുത്തുന്നു . ആശുപത്രി കിടക്കകളടക്കമുള്ള സൗകര്യങ്ങളുടെ ലഭ്യത ഉറപ്പാക്കുന്നതിനായി , പ്രാദേശിക വിഭവങ്ങളും ഉപയോഗിക്കുന്നു . ജീവിതത്തിൽ രണ്ടാമതൊരു അവസരം ഇനി ലഭിക്കില്ലെന്നും അതിനാൽ വീടുകളിൽ തന്നെ സുരക്ഷിതരായി തുടരാൻ ജനങ്ങൾ ശ്രദ്ധിക്കണമെന്നും ഗോൽപാര ജില്ലാ കളക്ടർ വർണലി ദേക ഓർമ്മിപ്പിക്കുന്നു .
    
    ഭാവിയിൽ ഉണ്ടാകാൻ ഇടയുള്ള വെല്ലുവിളികൾക്കുള്ള തയ്യാറെടുപ്പുകളുടെ ആവശ്യവും കോവിഡ് 19 നമുക്ക് മുന്നിൽ വരച്ചിടുന്നു . രാജ്യത്തെ ദുരന്ത നിവാരണ സൗകര്യങ്ങൾ മെച്ചപ്പെടുത്താനുള്ള ഒരു അവസരമാണ് നമുക്ക് ഇതിലൂടെ കൈവന്നിരിക്കുന്നത് . ഡിജിറ്റല് ‍ ഇടപെടലുകള് ‍- അപകടസാധ്യതകളെ വിലയിരുത്താനുള്ള ഓണ് ‍ ലൈന് ‍ പ്ലാറ്റ് ‌ ഫോമുകള് ‍, ട്രാക്കിങ്ങ് ആപ്ലിക്കേഷനുകള് ‍, സാമൂഹിക ആരോഗ്യപ്രവർത്തകർക്കായുള്ള മെച്ചപ്പെട്ട പരിശീലനങ്ങൾ , പോലീസിന്റെയും അർധസൈനിക വിഭാഗങ്ങള് ‍ ക്കും ഉയര് ‍ ന്ന ബോധവത്ക്കരണം , നിരാലംബരെ സംരക്ഷിക്കാനായി മുൻകൂട്ടി സ്വീകരിക്കുന്ന സാമൂഹിക - സാമ്പത്തിക നടപടികൾ - കോവിഡ് മഹാമാരിക്ക് ശേഷവും ഇവയ് ‌ ക്കെല്ലാം മുന് ‍ ഗണന നല് ‍ കി തുടര് ‍ ന്ന് പോകേണ്ടതുണ്ട് .
    
    കോവിഡിനെതിരായ പോരാട്ടത്തിലെ യഥാർത്ഥ വെല്ലുവിളി , രാജ്യത്തെ ജനങ്ങളെ സുരക്ഷിതരായും പ്രചോദിതരായും , ശുഭാപ്തിവിശ്വാസത്തോടെയും നിലനിർത്തുക എന്നതാണ് . ഇത്തരമൊരു മഹാമാരിയുടെ പശ്ചാത്തലത്തിലും ഭാരതീയർ പ്രകടിപ്പിക്കുന്ന ഇച് ‌ ഛാശക്തിയുടെ ഉത്തമഉദാഹരണങ്ങളാണ് , സമൂഹത്തിന്റെ താഴെത്തട്ടിൽ നിന്നും ഉയർന്നു വരുന്ന ഇത്തരം കഥകൾ . ഇന്ത്യയിലെ ഏറ്റവും പിന്നാക്കം നിൽക്കുന്ന സംസ്ഥാനങ്ങളിൽ നിന്നുമാണ് ഇത്തരം അനുഭവങ്ങൾ എന്നതാണ് ഇവയെ കൂടുതൽ ശ്രദ്ധേയമാക്കുന്നത് . കോവിഡ് പ്രതിരോധ പോരാട്ടത്തിൽ മറ്റു സംസ്ഥാനങ്ങൾക്കും ഈ മാതൃകകളെ ഉപയോഗപ്പെടുത്താവുന്നതാണ് .
    
    രാജ്യത്തെ ആസ്പിറേഷണല്‍ ജില്ലകളിൽ നമ്മുടെ മൊത്തം ജനസംഖ്യയുടെ ഏതാണ്ട് പതിനെട്ടു ശതമാനത്തോളം ആളുകൾ അധിവസിക്കുന്നുണ്ട് . അതുകൊണ്ടുതന്നെ രാജ്യത്തിൻറെ വികസനകുതിപ്പിൽ ഈ ജില്ലകൾ അതീവ പ്രാധാന്യം വഹിക്കുന്നുമുണ്ട് . പോഷണം , ആരോഗ്യം , വിദ്യാഭ്യാസം തുടങ്ങിയ പ്രമുഖ രംഗങ്ങളിൽ ഏറ്റവും പിന്നാക്കം നിൽക്കുന്ന ജില്ലകളാണിവ . എന്നാൽ , സമൂഹത്തിലേക്ക് നേരിട്ട് ഇറങ്ങിച്ചെന്നുള്ള , വിവിധ നടപടികളിലൂടെ ഈ ജില്ലകൾ , ഇന്ത്യയുടെ കൊറോണവൈറസിനെതിരായ പോരാട്ടത്തിൽ നെടുനായകത്വം വഹിക്കുന്നതാണ് ഇപ്പോൾ നമുക്ക് കാണാനാവുന്നത് .
    
    
    ** അമിതാഭ് കാന്ത് നിതി ആയോഗ് സിഇഒ യും , രാജേശ്വരി സഹായ് നിതി ആയോഗിലെ ഉദ്യോഗസ്ഥയാണ് . അഭിപ്രായങ്ങൾ വ്യക്തിപരം

    
    
    (Release ID: 1612135) Visitor Counter : 5
    
    
      Read this release in: English