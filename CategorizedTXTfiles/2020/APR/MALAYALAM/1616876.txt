      ആരോഗ്യ, കുടുംബക്ഷേമ മന്ത്രാലയം

      കോവിഡ് 19: ഏറ്റവും പുതിയ വിവരങ്ങൾ
      Posted On: 21 APR 2020 5:47PM by PIB Thiruvananthpuram


    
    
    ന്യൂഡൽഹി : ഏപ്രിൽ 21, 2020
    
    രാജ്യത്തെ ബ്ലഡ് ബാങ്കുകളിൽ ആവശ്യത്തിന് രക്തം ഉറപ്പാക്കണമെന്ന് ആവശ്യപ്പെട്ട് കേന്ദ്ര ആരോഗ്യകുടുംബക്ഷേമകാര്യ മന്ത്രി ഡോ ഹർഷ് വർദ്ധൻ എല്ലാ സംസ്ഥാനങ്ങൾക്കും കേന്ദ്രഭരണപ്രദേശങ്ങൾക്കും കത്തയച്ചു . ഓരോ രക്തഗ്രൂപ്പുകളുടെയും ശേഖരം സംബന്ധിച്ച നിലവിലെ സ്ഥിതിയറിയാൻ 'e-RaktKosh' ഓൺലൈൻ പോർട്ടൽ സംവിധാനം പ്രയോജനപ്പെടുത്തണമെന്നും അദ്ദേഹം നിർദേശം നൽകി . കോവിഡ് 19 മായി ബന്ധപ്പെട്ട സംയുക്ത നടപടികളുടെ ഭാഗമായി ഇന്ത്യൻ റെഡ് ക്രോസ്സ് , ഇരുപത്തിനാലു മണിക്കൂറും പ്രവർത്തിക്കുന്ന കൺട്രോൾ റൂം ഡൽഹിയിൽ തുറന്നിട്ടുണ്ട് . കൺട്രോൾ റൂം നമ്പറുകൾ -


    011-23359379, 93199 82104, 93199 82105.
    
    മനുഷ്യവിഭവശേഷി വർധിപ്പിക്കാനും അവർക്ക് കൂടുതൽ പരിശീലനം നല്കുന്നതിനുമായി രാജ്യത്ത് ഉന്നതതല സമിതി-4ന് രൂപം നൽകിക്കഴിഞ്ഞു.
    
    അവർ തയ്യാറാക്കിയ കോവിഡ് സേന (COVID WARRIORS) എന്ന ഡാഷ്ബോർഡിൽ, 49 ഉപവിഭാഗങ്ങൾ ഉൾപ്പെടെ 20 മേഖലകളിൽപെട്ടവരുടെ വിവരങ്ങൾ ലഭ്യമാണ് . MBBS ഡോക്ടർമാർ , AYUSH ഡോക്ടർമാർ, നഴ്സുമാർ , ASHA - അംഗൻവാടി ജീവനക്കാർ ഉൾപ്പെടെയുള്ള മുൻനിര പ്രവർത്തകർ , ആരോഗ്യപാലന പ്രവർത്തകർ , ആരോഗ്യ വോളന്റീർമാർ എന്നിവരടക്കം 1.24 കോടി പേരുടെ വിവരങ്ങൾ ഈ സംവിധാനത്തിൽ ലഭ്യമാണ് . കൂടുതൽ ഉപവിഭാഗങ്ങൾ , കൂടുതൽ മേഖലകൾ എന്നിവ കൂട്ടിച്ചേർത്തുകൊണ്ട് ഈ സംവിധാനം അനുദിനം വിപുലീകരിക്കുന്നുമുണ്ട് . ഓരോ വിഭാഗത്തിന് കീഴിലും , സംസ്ഥാനതലത്തിലും ജില്ലാതലത്തിലും ലഭ്യമായ മാനവവിഭവശേഷിയുടെ കണക്ക് , സംസ്ഥാന - ജില്ലാ തലങ്ങളിലെ ബന്ധപ്പെട്ട നോഡൽ ഉദ്യോഗസ്ഥന്മാരുടെ വിവരങ്ങൾ എന്നിവയും ഈ സംവിധാനത്തിൽ ഉൾപ്പെടുത്തിയിട്ടുണ്ട് .
    
    
    രാജ്യത്ത് എവിടെനിന്നും മൊബൈൽ വഴിയോ ലാപ് ‌ ടോപ്പിലൂടെയോ ഡെസ്ക്ടോപ്പിൽ നിന്നോ പരിശീലന സാമഗ്രികൾ ഉപയോഗപ്പെടുത്താൻ ഈ സംവിധാനം അവസരമൊരുക്കുന്നു . 14 കോഴ് ‌ സുകളിലായി 53 മൊഡ്യൂളുകളാണ് ഒരുക്കിയിരിക്കുന്നത് . ഇതിൽ 113 വിഡിയോകളും 29 രേഖകളും ഉൾപ്പെടുത്തിയിട്ടുമുണ്ട് .
    
    ആരോഗ്യ പ്രവർത്തകരിൽ രോഗം സ്ഥിരീകരിച്ചതിനെ തുടർന്ന് ചില ആശുപത്രികൾ അടച്ചുപൂട്ടേണ്ടിവന്ന സാഹചര്യം കണക്കിലെടുത്തും , മറ്റുരോഗങ്ങൾക്കായി


    നോൺ - കോവിഡ് ആശുപത്രികളിൽ ചികിത്സ തേടിയവരിൽ ചിലർക്ക് കോവിഡ് രോഗം സ്ഥിരീകരിച്ചതിനെ തുടർന്നും, നോൺ - കോവിഡ് ആശുപത്രികളിൽ ഇത്തരം കേസുകൾ റിപ്പോർട്ട് ചെയ്യപ്പെട്ടാൽ സ്വീകരിക്കേണ്ട മാർഗനിർദേശങ്ങൾ ആരോഗ്യമന്ത്രാലയം പുറത്തിറക്കിയിരുന്നു . താഴെപ്പറയുന്ന ലിങ്കിൽ ഇവ ലഭ്യമാണ് :
    
    https://www.mohfw.gov.in/pdf/GuidelinestobefollowedondetectionofsuspectorconfirmedCOVID19case.pdf
    
    ഹോസ്പിറ്റൽ ഇൻഫെക്ഷൻ കൺട്രോൾ കമ്മിറ്റികൾക്കാണ് ഇത്തരം വിഷയങ്ങൾ നിരീക്ഷിക്കേണ്ട ചുമതല നൽകിയിരിക്കുന്നത് . രോഗപ്പകർച്ച തടയുന്നതിനും നിയന്ത്രിക്കുന്നതിനുമുള്ള മാർഗനിർദേശങ്ങൾ സംബന്ധിച്ച് ആരോഗ്യപ്രവർത്തകർക്ക് വേണ്ടത്ര അവബോധം ലഭിച്ചിട്ടുണ്ടെന്ന് ഈ കമ്മിറ്റികൾ ഉറപ്പാകേണ്ടതാണ് . പാലിക്കപ്പെടേണ്ട ചില മാർഗനിർദേശങ്ങൾ താഴെ പറയുന്നു :


    
    # രോഗം സ്ഥിരീകരിക്കപെട്ടാൽ ആ വിവരം പ്രാദേശികതലത്തിലെ ആരോഗ്യമേഖലയുമായി ബന്ധപ്പെട്ട അധികൃതരെ അറിയിക്കണം . കോവിഡ് ചികിത്സയ്ക്കായി രോഗിയെ ഉടൻതന്നെ ഐസൊലേഷനിലേയ്ക്ക് മാറ്റേണ്ടതാണ് .


    
    # ഇത്തരം രോഗികളെ മുഖാവരണം ധരിപ്പിക്കേണ്ടതാണ് . ഉത്തരവാദിത്തപ്പെട്ട ആരോഗ്യപാലന പ്രവർത്തകൻ , വേണ്ടത്ര മുൻകരുതൽ സ്വീകരിച്ചുമാത്രമേ രോഗിയെ പരിചരിക്കാവൂ .


    
    # രോഗിയുടെ നിലയ്ക്കനുസൃതമായി മതിയായ തയ്യാറെടുപ്പുകളോടെ , കോവിഡ് ചികിത്സ കേന്ദ്രത്തിലേക്ക് രോഗിയെ മാറ്റേണ്ടതാണ് .


    
    # ചികിത്സ കേന്ദ്രം അണുവിമുക്തമാക്കണം .


    
    # രോഗിയുമായി സമ്പർക്കത്തിൽ ഏർപ്പെട്ട എല്ലാവരെയും ക്വാറന്റീനിൽ പ്രവശിപ്പിക്കുകയും അവരുടെ നില നിരീക്ഷിക്കുകയും വേണം .

    # ഇയാളുമായി അടുത്ത് ഇടപഴകിയവർക്ക് ഏഴ് ആഴ്ചക്കാലത്തേയ്ക്ക് ഹൈഡ്രോക്സിക്ലോറോക്വിൻ മരുന്ന് നൽകേണ്ടതാണ് . എന്നാൽ ഇതിന്റെ പാർശ്വഫലങ്ങൾ പരിഗണിച്ചാവണം മരുന്ന് നൽകേണ്ടത് .

    
    രാജ്യത്ത് ഇതുവരെ 18,601 പേരിലാണ് കോവിഡ് സ്ഥിരീകരിച്ചത് . 3252 പേർ ( അതായത് മൊത്തം കേസുകളുടെ 17.48 ശതമാനം ) രോഗമുക്തി നേടിയിട്ടുണ്ട് . 590 പേരാണ് കോവിഡ് ബാധിച്ച രാജ്യത്ത് മരണമടഞ്ഞത് .
    
    കോവിഡ് 19 മായി ബന്ധപ്പെട്ട ഔദ്യോഗികവും , പുതിയതുമായ വിവരങ്ങൾ , മാർഗനിർദേശങ്ങൾ , എന്നിവയ്ക്കായി പതിവായി സന്ദർശിക്കൂ ,
    https://www.mohfw.gov.in/ .
    
    കോവിഡ് 19 മായി ബന്ധപ്പെട്ട സാങ്കേതികപരമായ സംശയങ്ങൾ , technicalquery.covid19@gov.in എന്ന ഐഡിയിലും , മറ്റു സംശയങ്ങൾ ncov2019@gov.in എന്ന ഐഡിയിലും ഉന്നയിക്കാവുന്നതാണ് ‌.
    
    കോവിഡ് -19 മായി ബന്ധപ്പെട്ട ഏത് സംശയത്തിനും , ആരോഗ്യ കുടുംബ ക്ഷേമ മന്ത്രാലയത്തിന്റെ ഹെൽപ് ലൈൻ നമ്പറായ : +91-11-23978046 ലോ , ടോൾ ഫ്രീ നമ്പറായ 1075 ലോ വിളിക്കൂ .
    
    രാജ്യത്തെ വിവിധ സംസ്ഥാനങ്ങളിലെയും , കേന്ദ്രഭരണപ്രദേശങ്ങളിലെയും , കോവിഡ് 19 ഹെൽപ് ലൈൻ നമ്പറുകൾ താഴെ പറയുന്ന വെബ് ‌ സൈറ്റിലും ലഭ്യമാണ് :
    https://www.mohfw.gov.in/pdf/coronvavirushelplinenumber.pdf .

    
    
    (Release ID: 1616876) Visitor Counter : 23
    
    
      Read this release in: English , Odia , Hindi , Marathi , Assamese , Bengali , Punjabi , Gujarati , Tamil , Telugu , Kannada