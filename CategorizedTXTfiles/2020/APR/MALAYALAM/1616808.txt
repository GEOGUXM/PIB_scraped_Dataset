      പഴ്‌സണല്‍, പബ്ലിക് ഗ്രീവന്‍സസ് ആന്റ് പെന്‍ഷന്‍സ് മന്ത്രാലയം

      കേന്ദ്ര അഡ്മിനിസ്‌ട്രേറ്റീവ് ട്രിബൂണലിന്റെ എല്ലാ ബെഞ്ചുകളുടെയും പ്രവർത്തനം നിർത്തിവച്ചത് അടുത്തമാസം മൂന്നു വരെ തുടരും
      Posted On: 21 APR 2020 3:00PM by PIB Thiruvananthpuram


    
    ന്യൂ ഡൽഹി , ഏപ്രിൽ 21, 2020
    
    
    
    ലോക് ഡൌൺ സംബന്ധിച്ച് കേന്ദ്ര ഗവൺമെന്റ് എടുക്കുന്ന തീരുമാനത്തിനു അനുസൃതമായി , കേന്ദ്ര അഡ്മിനിസ് ‌ ട്രേറ്റീവ് ട്രിബൂണലിന്റെ ബെഞ്ചുകളുടെ പ്രവർത്തനസാധ്യത ഈ മാസം 20 നു ശേഷം പരിശോധിക്കുമെന്ന് നേരത്തെ അറിയിച്ചിരുന്നു . ഈ മാസം 14 നു പുറത്തിറക്കിയ പത്രക്കുറിപ്പിൽ ഇത് പരാമർശിച്ചിരുന്നതുമാണ് .
    
    
    നിലവിൽ , ലോക് ഡൌൺ കാലയളവിൽ ചില പ്രവൃത്തികൾക്ക് ഭരണകൂടം ഇളവുകൾ പ്രഖ്യാപിച്ചിട്ടുമുണ്ട് . പാവപ്പെട്ട വിഭാഗങ്ങൾക്ക് ഉപജീവനം നൽകുന്നതിന് പുറമെ ഭക്ഷ്യധാന്യങ്ങൾ അടക്കമുള്ള അവശ്യസാധനങ്ങളുടെ ചരക്കുനീക്കം, വിതരണം എന്നിവ ഉറപ്പാക്കുന്നതിനുമായാണ് ഇത്തരം ഇളവുകൾ അനുവദിച്ചത് . രാജ്യത്തെ കാര്യാലയങ്ങൾ തങ്ങളുടെ പ്രവർത്തനങ്ങൾ പരമാവധി പരിമിതപ്പെടുത്തേണ്ടതാണ് . കാര്യാലയങ്ങൾക്കുള്ളിൽ പൊതുജനങ്ങളെ കടന്നുവരാൻ അനുവദിക്കുകയോ , അവരുമായി സമ്പർക്കം പുലർത്തുകയോ ചെയ്യരുത് .
    
    ഇവയുടെ പശ്ചാത്തലത്തിൽ കേന്ദ്ര അഡ്മിനിസ് ‌ ട്രേറ്റീവ് ട്രിബൂണലിന്റെ എല്ലാ ബെഞ്ചുകളുടെയും പ്രവർത്തനങ്ങളും , വാദം കേൾക്കലും അടുത്തമാസം മൂന്നാം തീയതിവരെ നിർത്തിവയ്ക്കാൻ തീരുമാനിച്ചിരിക്കുകയാണ് . പൊതുഅവധിയായി നേരത്തെ അറിയിച്ചിട്ടുള്ള ദിവസങ്ങൾ , അവധിക്കാലം എന്നിവയിൽ പ്രവർത്തിക്കുന്നതിലെ പ്രായോഗികത, പ്രവർത്തനം തുടങ്ങിയ ശേഷം തീരുമാനിക്കുന്നതാണ്.


    

    
    (Release ID: 1616808) Visitor Counter : 14
    
    
      Read this release in: Telugu , English , Urdu , Marathi , Hindi , Manipuri , Bengali , Punjabi , Gujarati , Odia , Tamil , Kannada