      PIB Headquarters

      നോവല്‍ കൊറോണാ വൈറസ് (എന്‍.സി.ഒ.വി)രോഗികളുടെ ഡിസ്ചാര്‍ജ് നയം
      Posted On: 01 APR 2020 12:13PM by PIB Thiruvananthpuram


    ഏതൊരു നോവല്‍ കൊറോണാ വൈറസ് സംശയ/സാദ്ധ്യതാ കേസുകളുടെയും ക്ലിനിക്കല്‍ സാമ്പിളുകള്‍ രോഗം ഉറപ്പാക്കുന്നതിനായി നിര്‍ദ്ദിഷ്ട ലബോറട്ടറികളിലേക്ക് ലബോറട്ടറി പരിശോധനയ്ക്കായി അയച്ചുകൊടുക്കണം. ലബോറട്ടറി ഫലം വരുന്നതുവരെ ആ രോഗികളെ ആരോഗ്യ കേന്ദ്രങ്ങളില്‍ ഏകാന്തവാസത്തില്‍(ഐസലോഷന്‍) പാര്‍പ്പിക്കേണ്ടതും നിലവിലെ മാര്‍ഗ്ഗരേഖകള്‍ പ്രകാരം രോഗലക്ഷണങ്ങള്‍ക്ക് ചികിത്സ നല്‍കേണ്ടതുമാണ്. നോവല്‍ കൊറോണയുടെ ലബോറട്ടറി ഫലങ്ങള്‍ നെഗറ്റീവ് ആണെങ്കില്‍ അത്തരം രോഗികളുടെ ഡിസ്ചാര്‍ജ് അവരുടെ സോപാധിക, നിശ്ചിത രോഗനിര്‍ണ്ണയ പ്രകാരം നിയന്ത്രിക്കേണ്ടതാണ്. ചികിത്സിക്കുന്ന ഡോക്ടറാണ് തീരുമാനം എടുക്കേണ്ടത്. 2019 നോവല്‍ കൊറോണാ വൈറസ് ബാധിതരുമായി സമ്പര്‍ക്കത്തില്‍ വന്നതുമുതല്‍ 14 ദിവസം വരെ തുടര്‍ന്നും നിരീക്ഷിക്കണം. നോവല്‍ കൊറോണാ വൈറസ് പരിശോധനയുടെ ലബോറട്ടറി ഫലം പോസിറ്റീവ് ആണെങ്കില്‍ ആ രോഗിയെ രോഗം ഉറപ്പായവരെ പരിപാലിക്കുന്നതിനുള്ള വ്യവസ്ഥ പ്രകാരം പരിപാലിക്കേണ്ടതാണ്. അത്തരം കേസുകളെ അവരുടെ ഹൃദയ റേഡിയോഗ്രാഫിക് ക്ലിയറന്‍സിന്റെയും 24 മണിക്കൂറിനുള്ളില്‍ രണ്ടു തവണ നടത്തുന്ന രണ്ടു സ്പെസിമന്‍ സാമ്പിളുകളില്‍ നോവല്‍ കൊറോണാ വൈറസ് പരിശോധന നെഗറ്റീവാകുന്ന വൈറസ് ക്ലിയറന്‍സിന്റെയൂം അടിസ്ഥാനത്തില്‍ മാത്രമേ ഡിസ്ചാര്‍ജ് ചെയ്യാന്‍ പാടുള്ളു.
    
    സംശയകരമായ കേസ്
    
    2019 നോവല്‍ കൊറോണാ വൈറസ് പരിശോധനയ്ക്ക് ക്ലിനിക്കല്‍ സാമ്പിളുകള്‍ അയക്കുക
    സാമ്പിള്‍ ഫലം നെഗറ്റീവ് ആണെങ്കില്‍
    അദ്ദേഹത്തിന്റെ സോപാധിക/നിശ്ചിത രോഗനിര്‍ണ്ണയ പ്രകാരം നിയന്ത്രിക്കുകയും ചികിത്സിക്കുന്ന ഡോക്ടര്‍ ഉചിതമായ തീരുമാനം എടുക്കുകയും ചെയ്യുക. അദ്ദേഹത്തെ 2019 നോവല്‍ കൊറോണാ വൈറസ് ബാധ ഉറപ്പായവരുമായി സമ്പര്‍ക്കത്തിലേര്‍പ്പെട്ടതുമുതല്‍ 14 ദിവസം നിരീക്ഷിക്കുകയും വേണം.
    
    സാമ്പിള്‍ റിസള്‍ട്ട് പോസിറ്റീവ് ആണെങ്കില്‍
    
    രോഗം ഉറപ്പായവരെ പരിപാലിക്കുന്നതിനുള്ള വ്യവസ്ഥ
    ചെസ്റ്റ് റേഡിയോ ഗ്രാഫ് ക്ലിയറാകുകയും 24 മണിക്കൂറിനുള്ളില്‍ എടുക്കുന്ന രണ്ടു സ്പെസിമന്‍ നെഗറ്റീവ് ആകുകയുംചെയ്തശേഷം ഡിസ്ചാര്‍ജ് ചെയ്യുക.
    
    കേസുകളുടെ ക്രമീകരണം
    സംശയകരമായ കേസുകള്‍
    എ) തീക്ഷ്ണവും അസഹനീയവുമായ ശ്വാസകോശ രോഗപ്പകര്‍ച്ചയുള്ള രോഗികളും (പനി, ചുമ, ആശുപത്രികളില്‍ പ്രവേശനം ആവശ്യമായവ) ക്ലിനിക്കല്‍ പ്രസന്റേഷനില്‍ മറ്റ് ഒരു രോഗകാരണവും വിശദമായി പറയാനില്ലാത്തതും താഴെപ്പറയുന്നതില്‍ കുറഞ്ഞപക്ഷം ഒന്നെങ്കിലുമുള്ളതും
    -ഈ ലക്ഷണങ്ങള്‍ കാണുന്നതിന് 14 ദിവസം മുമ്പ് ചൈനയിലെ വൂഹാന്‍, ഹ്യൂബേ പ്രവിശ്യകളില്‍ സഞ്ചരിച്ചതോ അല്ലെങ്കില്‍ താമസിച്ചതോ ആയ ചരിത്രമുള്ളവര്‍.
    -അറിയപ്പെടാത്ത രോഗകാരണങ്ങള്‍ കൊണ്ട് വളരെ തീക്ഷ്ണവും അസഹനീയവുമായ ശ്വാസകോശ രോഗപ്പകര്‍ച്ചയുള്ള പരിസ്ഥിതിയില്‍ ജോലിചെയ്യുന്ന ആരോഗ്യപരിരക്ഷാപ്രവര്‍ത്തകരാണ് രോഗികളെങ്കില്‍, ഇത്തരക്കാരെ ഇതിനായി പരിചരിക്കണം.
    
    ബി) തീക്ഷ്ണവും അസഹനീയവുമായ ശ്വാസകോശരോഗങ്ങളും താഴെപ്പറയുന്നവയില്‍ ഏതെങ്കിലും ഒന്നെങ്കിലുമുള്ള രോഗിയാണെങ്കില്‍:
    -രോഗംപൊട്ടിപ്പുറപ്പെടുന്നതിന് 14 ദിവസം മുമ്പ് 2019-നോവല്‍ കൊറോണാ വൈറസ് ബാധ ഉറപ്പായതോ അല്ലെങ്കില്‍ സാദ്ധ്യതയുള്ളതോ ആശയ വ്യക്തിയുമായി അടുത്ത സമ്പര്‍ക്കമുണ്ടാകുകയോ അല്ലെങ്കില്‍
    -ലക്ഷണം പൊട്ടിപ്പുറപ്പെടുന്നതിന് 14 ദിവസം മുമ്പ് ചൈനയിലെ വൂഹാന്‍, ഹ്യൂബേയി പ്രവിശ്യകളിലെ ഏതെങ്കിലും സജീവമായ മൃഗ ചന്തകള്‍ സന്ദര്‍ശിക്കുകയോ അല്ലെങ്കില്‍ അവിടെ ജോലി ചെയ്യുകയോ ചെയ്തിട്ടുണ്ടെങ്കില്‍
    -2019-നോവല്‍ കൊറോണാ വൈറസ് രോഗബാധ റിപ്പോര്‍ട്ട് ചെയ്യപ്പെട്ടിട്ടുള്ള രോഗികളുള്ള ആശുപത്രികളിലെ ആരോഗ്യപരിരക്ഷാ സൗകര്യങ്ങളുമായി ബന്ധപ്പെടുകയോ അല്ലെങ്കില്‍ അവയുമായി ബന്ധപ്പെട്ടു പ്രവര്‍ത്തിക്കുകയോ ചെയ്തിട്ടുണ്ടെങ്കില്‍
    
    സാദ്ധ്യതയുള്ള കേസുകള്‍
    സാദ്ധ്യതയുള്ള കേസ്: 2019 നോവല്‍ കൊറോണാ വെറസ് പരിശോധനയില്‍ അനിശ്ചിതത്വം നിലനില്‍ക്കുന്ന ഒരു വ്യക്തി അല്ലെങ്കില്‍ വിശാലമായ കൊറോണാ പരിശോധനയില്‍ പോസിറ്റീവായി കണ്ടെത്തുന്ന വ്യക്തി എന്നിവയാണ് സംശയാകരമായ കേസുകള്‍.
    
    ഉറപ്പായ കേസ്
    ക്ലിനിക്കല്‍ ലക്ഷണങ്ങളൊന്നുമില്ലാതെ 2019 നോവല്‍ കൊറോണാ വൈറസ് രോഗബാധ ലബോറട്ടറി പരിശോധനയില്‍ ഉറപ്പായ വ്യക്തി
    (സ്രോതസ്: ലോകാരോഗ്യ സംഘടന)
    
    ***

    
    
    (Release ID: 1609816) Visitor Counter : 5