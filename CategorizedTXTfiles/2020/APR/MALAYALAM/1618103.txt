      ആഭ്യന്തരകാര്യ മന്ത്രാലയം

      മാളുകളിൽ ഒഴികെ, ചില വിഭാഗങ്ങളിൽപെട്ട കടകൾ തുറന്നുപ്രവർത്തിക്കാൻ അനുവദിക്കണമെന്ന് കേന്ദ്ര ആഭ്യന്തരമന്ത്രാലയം സംസ്ഥാന-കേന്ദ്രഭരണപ്രദേശ ഭരണകൂടങ്ങൾക്ക് നിർദേശം നൽകി
      Posted On: 25 APR 2020 12:47AM by PIB Thiruvananthpuram


    
    
    ന്യൂഡൽഹി , ഏപ്രിൽ , 25 , 2020
    
    ഹോട്സ്പോട്ടുകളിലോ രോഗവ്യാപനമേഖലകളിലോ ഉൾപ്പെടാത്ത സ്ഥലങ്ങളിൽ , ഏകീകൃത പുതുക്കിയ മാർഗനിർദേശങ്ങൾ പ്രകാരം ചില പ്രവൃത്തികൾക്ക് ഇളവ് നൽകിക്കൊണ്ട് കേന്ദ്ര ആഭ്യന്തരമന്ത്രാലയം ഈ മാസം 15 നു ഉത്തരവിട്ടിരുന്നു .
    
    ( https://www.mha.gov.in/sites/default/files/MHA%20order%20dt%2015.04.2020%2C%20with%20Revised%20Consolidated%20Guidelines_compressed%20%283%29.pdf )
    
    വാണിജ്യ - സ്വകാര്യ സ്ഥാപനങ്ങൾക്ക് ഇളവ് നൽകുന്നതിന്റെ ഭാഗമായി , ചില വിഭാഗങ്ങളിൽപെട്ട കടകൾ തുറന്നുപ്രവർത്തിക്കാൻ അനുവദിക്കണമെന്ന് ആഭ്യന്തരമന്ത്രാലയം സംസ്ഥാന - കേന്ദ്രഭരണപ്രദേശ ഭരണകൂടങ്ങൾക്ക്, നിർദേശം നൽകി . അതാത് ഭരണകൂടങ്ങളുടെ ഷോപ് ‌ സ് ആൻഡ് എസ്റ്റാബ്ലിഷ് ‌ മെന്റ് നിയമത്തിനുകീഴിൽ രജിസ്റ്റർ ചെയ്തിട്ടുള്ള സ്ഥാപനങ്ങൾക്കാണ് തുറന്ന് പ്രവർത്തിക്കാൻ അനുമതി .
    
    പാർപ്പിടസമുച്ചയങ്ങൾ അടക്കമുള്ള പ്രദേശങ്ങളിലുള്ള വ്യാപാര സ്ഥാപനങ്ങൾക്കും ഈ ഇളവ് ഉപയോഗപ്പെടുത്താം .
    
    മുൻസിപ്പൽ കോർപറേഷൻ , മുൻസിപ്പാലിറ്റി എന്നിവയുടെ പരിധിയിൽ ഉൾപ്പെടാത്ത മാർക്കറ്റ് കോംപ്ളെക്സുകളിൽ ഉള്ള കടകൾക്കും തുറന്ന് പ്രവർത്തിക്കാം . എന്നാൽ , എല്ലാത്തരം മാളുകളിലെയും വ്യാപാര സ്ഥാപനങ്ങൾ രാജ്യത്തൊരിടത്തും തുറന്ന് പ്രവർത്തിക്കരുത് എന്നും നിർദേശിക്കുന്നു .
    
    തുറന്നു പ്രവർത്തിക്കുന്ന സ്ഥാപനങ്ങളിൽ പരമാവധി പകുതി ജീവനക്കാരെ ഉണ്ടാകാൻ പാടുളളൂ . സാമൂഹിക അകലം പാലിക്കുന്നത് സംബന്ധിച്ച നിർദേശങ്ങളും , മുഖാവരണങ്ങളുടെ ഉപയോഗവും ഇവർ കൃത്യമായി പാലിക്കേണ്ടതാണ് .
    
    എന്നാൽ , ലോക് ഡൗൺ വ്യവസ്ഥകളിൽ നൽകിയിട്ടുള്ള ഈ ഇളവുകൾ ഹോട്സ്പോട്ടുകളിലും രോഗവ്യാപനമേഖലകളിലും ബാധകമല്ല .
    
    
    ഔദ്യോഗിക അറിയിപ്പിനായി ഇവിടെ ക്ലിക്ക് ചെയ്യുക http://pibphoto.nic.in/documents/rlink/2020/apr/p202042501.pdf


    

    
    (Release ID: 1618103) Visitor Counter : 23
    
    
      Read this release in: Punjabi , English , Urdu , Marathi , Hindi , Assamese , Manipuri , Bengali , Gujarati , Odia , Tamil , Telugu , Kannada