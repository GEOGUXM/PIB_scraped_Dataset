      PIB Headquarters

      പി എം ജി കെ എ വൈ : ഉത്തര കേരളത്തിൽ സൗജന്യ അരി വിതരണം 70 ശതമാനം ലക്‌ഷ്യം കൈവരിച്ചു
      Posted On: 27 APR 2020 2:25PM by PIB Thiruvananthpuram


    ഉത്തര കേരളത്തിലെ റെഡ് സോൺ ജില്ലകളിൽ മുൻഗണനാ വിഭാഗത്തിൽ പെടുന്ന , പ്രധാൻമന്ത്രി ഗരീബ് കല്യാൺ അന്ന യോജന ഗുണഭോക്താക്കളിൽ 70 ശതമാനത്തിലധികം സൗജന്യ അരി കൈപ്പറ്റിയതായി ഔദ്യോഗിക കേന്ദ്രങ്ങൾ അറിയിച്ചു .


    മഞ്ഞ കാർഡ് ഉടമകൾക്കാണ് ആദ്യ ഘട്ടത്തിൽ സൗജന്യ അരി വിതരണം ചെയ്തത് .


    തുടർന്ന് പിങ്ക് കാർഡ് ഉടമകൾക്കുള്ള അരി വിതരണം ആരംഭിച്ചു .


    കോഴിക്കോട് ജില്ലയിൽ മാത്രം മഞ്ഞ കാർഡ് ഉടമകളിൽ 75 ശതമാനം പേർ ആദ്യ രണ്ടു ദിവസങ്ങളിലായി അരി കൈപ്പറ്റി .


    ജില്ലയിലെ മൊത്തം 38,360 മഞ്ഞ കാർഡ് ഉടമകളിൽ 29,017 പേർക്കായി 5,83,251 കിലോ അരി വിതരണം ചെയ്തതായി അധികൃതർ പറഞ്ഞു .


    പ്രധാൻ മന്ത്രി ഗരീബ് കല്യാൺ അന്ന യോജന പ്രകാരം സൗജന്യ അരി ലഭിച്ചത് കോവിഡ് 19 സൃഷ്ടിച്ച പ്രതിസന്ധി കാലത്ത് വലിയ അനുഗ്രഹമായെന്ന് കോഴിക്കോട് കായക്കൊടിയിലെ സരോജിനി പറഞ്ഞു .


    തൊഴിലുറപ്പ് ജോലികൾ മുടങ്ങിയതിനെ തുടർന്ന് വലിയ പ്രയാസത്തിലായിരുന്നു തന്റെ കുടുംബമെന്നും അവർ വെളിപ്പെടുത്തി .


    കണ്ണൂർ , കാസർഗോഡ് , കോഴിക്കോട് ജില്ലകൾ റെഡ് സോണിൽ തുടരുന്നതിനാൽ തൊഴിലുറപ്പ് ജോലികൾ ഇനിയും വൈകും .


    3 ജില്ലകളിലും പിങ്ക് കാർഡ് ഉടമകൾക്ക് സൗജന്യ അരി വിതരണം തുടരുകയാണ് .


    കോഴിക്കോട് ജില്ലയിൽ മൊത്തം 2, 82,087 പിങ്ക് കാർഡ് ഉടമകളാണുള്ളത് .


    ഇതിൽ 76,434 ഗുണഭോക്താക്കൾക്ക് ആദ്യ ദിനം തന്നെ അരി വിതരണം ചെയ്തു .

    
    
    (Release ID: 1618637) Visitor Counter : 14