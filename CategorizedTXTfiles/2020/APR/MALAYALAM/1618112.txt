      PIB Headquarters

      ഉജ്ജ്വല യോജന: അംഗമല്ലാത്തവർക്കും സൗജന്യ സിലിണ്ടർ
      Posted On: 25 APR 2020 2:41PM by PIB Thiruvananthpuram


    പ്രധാനമന്ത്രി ഉജ്വല യോജനയിൽ നിലവിൽ അംഗത്വമില്ലാത്ത , അർഹതയുള്ള കുടുംബങ്ങൾക്കും കൊവിഡ് കാലത്ത് സവിശേഷമായി പ്രഖ്യാപിച്ച സൗജന്യ പാചക വാതക പദ്ധതിയിൽ പങ്കാളികളാകുന്നതിന് അവസരമുണ്ടെന്ന് അധികൃതർ അറിയിച്ചു .


    കണ്ണൂർ , കാസർഗോഡ് , കോഴിക്കോട് ഉൾപ്പെടുന്ന വടക്കൻ ജില്ലകളിൽ പദ്ധതിയിൽ അംഗമായവർക്ക് ഏപ്രിൽ മാസത്തെ സൗജന്യ പാചക വാതക വിതരണം പൂർണതോതിൽ പുരോഗമിച്ചു വരികയാണ് .


    ഏപ്രിൽ ഒന്നു മുതൽ ജൂൺ 30 വരെ 3 മാസ കാലത്തേക്കാണ് സൗജന്യ പാചക വാതക വിതരണം .


    റിഫിൽ സിലിണ്ടറിന്റെ ഏപ്രിൽ മാസത്തെ വില ഉജ്വല ഗുണഭോക്താക്കളുടെ പി എം യു വൈ ബാങ്ക് അക്കൗണ്ടുകളിലേക്ക് ട്രാൻസ്ഫർ ചെയ്തു കഴിഞ്ഞു .


    ഓരോ മാസവും ഒന്ന് എന്ന ക്രമത്തിൽ മാത്രമാകും ഗുണഭോക്താക്കൾക്ക് സിലിണ്ടർ വിതരണത്തിന് തുക ഉപയോഗിക്കാനാവുക .


    ഐ വി ആർ എസ് വഴിയോ രജിസ്റ്റർഡ് മൊബൈൽ ഫോൺ വഴിയോ മാത്രമാണ് റിഫിൽ ബുക്കിങ് നടത്തേണ്ടത് .


    പദ്ധതിയിൽ ഇതുവരെ പങ്കാളിത്തമില്ലാത്തവർക്കും കാലിയായ സിലിണ്ടർ ഉള്ളവർക്കും പദ്ധതിയിൽ ചേരുന്നതിന് അവസരമുണ്ട് .


    ഇതു സംബന്ധിച്ച കൂടുതൽ വിവരങ്ങൾ ഇന്ത്യൻ ഓയിൽ കോർപറേഷന്റെ കൊച്ചിയിലുള്ള സംസ്ഥാന ഓഫീസിൽ നിന്നും ലഭിക്കും .

    
    
    (Release ID: 1618112) Visitor Counter : 43