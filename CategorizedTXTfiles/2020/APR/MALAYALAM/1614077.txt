      PIB Headquarters

      ലോക്ക്ഡൗണില്‍ ജനങ്ങള്‍ക്ക് തുണയായി കേന്ദ്ര പദ്ധതികള്‍
      Posted On: 13 APR 2020 7:50PM by PIB Thiruvananthpuram


    തിരുവനന്തപുരം, ഏപ്രില്‍ 13, 2020


    ലോക്ക്ഡൗണിനെ മറികടക്കാന്‍ സാമ്പത്തിക ബുദ്ധിമുട്ടിലായ കര്‍ഷകര്‍ക്കും, വീട്ടമ്മമാര്‍ക്കും കേന്ദ്ര പദ്ധതികള്‍ സഹായകമായി. പ്രധാനമന്ത്രി കിസാന്‍ സമ്മാന്‍ നിധിയും, ജന്‍ധന്‍യോജന അക്കൗണ്ടു കളുമാണ് ആയിരക്കണക്കിനു കര്‍ഷകര്‍ക്കും സഹായകരമായത്.
    ലോക്ക്ഡൗണിനെ തുടര്‍ന്ന് കര്‍ഷകര്‍ക്ക് തങ്ങളുടെ നാണ്യവിള കളും, കാര്‍ഷികോല്‍പ്പന്നങ്ങളും വില്‍ക്കാന്‍ കഴിയാതെ വിഷമിച്ച ഘട്ടത്തിലാണ് പ്രധാന്‍മന്ത്രി കിസ്സാന്‍ സമ്മാന നിധിയുടെ ആദ്യ ഗഡു അക്കൗണ്ടിലെത്തിയത്. രാജ്യത്തെ 8.69 ലക്ഷം കര്‍ഷകര്‍ക്കാണ് ഇതിന്റെ പ്രയോജനം ലഭിക്കുന്നത്.
    വീടുകളിലെ വരുമാനമാര്‍ഗ്ഗം നിലച്ച ഈ ഘട്ടത്തില്‍
    മലയോര ഗ്രാമങ്ങളിലെ വീട്ടമ്മമാരുടെ ജന്‍ധന്‍ യോജന അക്കൗണ്ടുകളിലേക്ക് 500 രൂപ എത്തിയതും അനുഗ്രഹമായി. മൂന്നു മാസത്തേക്ക് തുടര്‍ച്ചയായി ഈ ആനുകൂല്യം ലഭിക്കും.20 കോടി ജന്‍ ധന്‍ യോജന അക്കൗണ്ടുകള്‍ക്കാണ് ഇതിന്റെ പ്രയോജനം ലഭിക്കുക. ലോക്ക് ഡൗണ്‍ കാലഘട്ടത്തിലെ ഈ കേന്ദ്രസഹായം ഗ്രാമീണ മേഖലയിലെ ആയിരക്കണക്കിന് കര്‍ഷക കുടുംബങ്ങള്‍ക്ക് ആശ്വാസകരമായി.


    കേരളത്തില്‍ ഇടുക്കി ജില്ലയിലെ ബൈസണ്‍ വാലി , കൊന്നത്തടി ,രാജപുരം, വാത്തിക്കുടി, ചിന്നാര്‍ തുടങ്ങിയിടങ്ങളിലെ കര്‍ഷകര്‍ക്കും വീട്ടമ്മമ്മാര്‍ക്കും ഈ പദ്ധതികള്‍ വലിയ അനുഗ്രഹമായി.
    തങ്ങളുടെ കാര്‍ഷികോല്പന്നങ്ങള്‍ വില്‍ക്കാന്‍ യാതൊരു നിവൃത്തിയുമില്ലാത്ത സമയത്ത് പി എം കിസാന്‍ പദ്ധതിയിലെ ആദ്യ ഗഡുവായ 2000 രൂപ കിട്ടിയത് അനുഗ്രഹമായെന്ന് കൊന്നത്തടി സ്വദേശി ബിജു അരീക്കല്‍ പറയുന്നു.
    പുറത്ത് ഇറങ്ങാന്‍ പോലും പറ്റാത്ത കൊറോണ കാലത്ത് ഈ 2000 രൂപ കിട്ടിയത് വലിയ സഹായമായെന്നാണ് രാജപുരം മുരിക്കാശ്ശേരി സ്വദേശി രാജമ്മയുടെ പക്ഷം.
    നാണ്യവിളകളുടെ വിലത്തകര്‍ച്ചയും, വരള്‍ച്ചയും രൂക്ഷമായ കാലത്താണ് കോവിഡും കാര്‍ഷിക മേഖലയെ ബാധിച്ചത് . കര്‍ഷകര്‍ക്ക് തങ്ങളുടെ ഉല്‍പ്പന്നങ്ങള്‍ വില്‍ക്കാന്‍ കഴിയാത്ത ഘട്ടത്തിലാണ് കിസാന്‍ സമ്മാന്‍ നിധിയുടെ ആദ്യ ഗഡു അക്കൗണ്ടുകളില്‍ എത്തിയത്. ഈ തുക ലഭിച്ചത് തന്നെ പോലുള്ള കര്‍ഷകര്‍ക്ക് വലിയൊരു ആശ്വാസമായെന്ന് കൊന്നത്തടി സ്വദേശി ഇടശ്ശേരിത്താഴത്ത് അജി പറയുന്നു.
    വീടുകളിലെ വരുമാനമാര്‍ഗ്ഗം നിലച്ച ഈ ഘട്ടത്തില്‍
    മലയോര ഗ്രാമങ്ങളിലെ വീട്ടമ്മമാരുടെ ജന്‍ധന്‍ യോജന അക്കൗണ്ടുകളിലേക്ക് 500 രൂപ എത്തിയതും അനുഗ്രഹമായി. കാര്ഷികോല്പന്നങ്ങള്‍ക്ക് വിലത്തകര്‍ച്ച നേരിടുന്ന സമയത്ത് പി എം കിസാന്‍ പദ്ധതി തീര്‍ച്ചയായും കൈത്താങ്ങാണെന്ന് പന്നിയാര്‍നിരപ്പിലെ കെ. ജി. വിജയന്‍ ചൂണ്ടിക്കാട്ടി.
    വീടുകളിലെ വരുമാനം നിലച്ച ലോക്ക് ഡൌണ്‍ കാലത്ത് ജന്‍ധന്‍ അക്കൗണ്ടുകള്‍ വഴി 500 രൂപ വീതം കിട്ടിയതും ആശ്വാസമായെന്ന് വാത്തിക്കുടി, പൂമാംകണ്ടം സ്വദേശി ശോഭന ചൂണ്ടിക്കാട്ടി.
    മറ്റ് ആദായമൊന്നും ഇല്ലാത്ത കൊറോണക്കാലത്ത് ഒരേ കുടുംബത്തില്‍ രണ്ടു പദ്ധതികളില്‍ നിന്നും പണം കിട്ടുന്നത് വലിയ അനുഗ്രഹമാണെന്ന് ചിന്നാര്‍ സ്വദേശി താവളമാക്കല്‍ വിജയനും ഭാര്യ ഉഷയും പറയുന്നു.
    ലോക്ക് ഡൗണ്‍ കാലഘട്ടത്തിലെ ഈ കേന്ദ്രസഹായം ഗ്രാമീണ മേഖലയിലെ ആയിരക്കണക്കിന് കര്‍ഷക കുടുംബങ്ങള്‍ക്ക് വലിയ തോതില്‍ ആശ്വാസമാകുന്നുവെന്നാണ് ഈ അനുഭവസാക്ഷ്യങ്ങള്‍ വ്യക്തമാക്കുന്നത് .
    

    
    (Release ID: 1614077) Visitor Counter : 37