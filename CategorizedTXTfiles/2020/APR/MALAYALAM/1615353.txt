      PIB Headquarters

      കൈയുറ നിർമ്മാണ ശാലകൾ തുറക്കാനുള്ള അനുമതി : റബ്ബർ കർഷകർക്ക് ആശ്വാസം
      Posted On: 17 APR 2020 3:56PM by PIB Thiruvananthpuram


    ലോക്ക് ഡൗൺ നിയന്ത്രണങ്ങൾക്കിടെ കൈയുറ നിർമ്മാണ ശാലകൾ തുറക്കാൻ കേന്ദ്ര ഗവണ്മെന്റ് അനുമതി നൽകിയത് റബർ മേഖലയുമായി ബന്ധപ്പെട്ട് ഒന്നര ലക്ഷത്തോളം വൻകിട, ചെറുകിട റബർ കർഷകരും , റബർ വ്യവസായവുമായി ബന്ധപ്പെട്ട് രണ്ടു ലക്ഷത്തിലേറെ പേരുമുള്ള കോട്ടയം ജില്ലയ്ക്ക് ആശ്വാസമായി.

    കൊവിഡ് -19 ൻറെ പശ്ചാത്തലത്തിൽ പരിശോധനയ്ക്കും സർജിക്കൽ ആവശ്യങ്ങൾക്കും കൈയ്യുറകളുടെ പ്രാധാന്യം കണക്കിലെടുത്താണ് കേന്ദ്രം ഈ തീരുമാനം കൈക്കൊണ്ടിട്ടുള്ളത്.
    കേരളത്തിലെ രണ്ടെണ്ണം ഉൾപ്പെടെ രാജ്യത്തു് 14 ഓളം കൈയ്യുറ നിർമ്മാണ ഫാക്ടറികളാണുള്ളത് .


    കൈയ്യുറ നിർമ്മാണ ശാലകൾ തുറക്കാൻ അനുമതി നൽകിയതോടെ റബ്ബർ വെട്ട് , റബർ പാൽ ശേഖരിക്കൽ കേന്ദ്രങ്ങൾ തുറക്കൽ തുടങ്ങി ബാരൽ ലോഡിങ്, അൺ ലോഡിങ് തുടങ്ങിയ അനുബന്ധ ജോലികളും നിയന്ത്രണങ്ങൾക്കുള്ളിൽ നിന്ന് കൊണ്ട് നടക്കുമെന്ന് റബര് ബോർഡ് വൃത്തങ്ങൾ പറഞ്ഞു.


    രാജ്യത്തൊട്ടാകെ 3400 ലാറ്റക്സ് സംഭരണ കേന്ദ്രങ്ങളുള്ളതിൽ 2400 എണ്ണവും കേരളത്തിലാണ്. ഓരോ കേന്ദ്രത്തിലും ഏകദേശം 80 കർഷകരാണ് ലാറ്റക്സ് നൽകിവരുന്നത്. കൈയ്യുറ വ്യവസായ മേഖല തുറന്നു കൊടുക്കുന്നത് പമ്പുകൾ , ടൂളുകൾ ,സ്പ്രേ കടകൾ എന്നീ മേഖലകൾക്കും ആശ്വാസം പകരും.


    തേയില , കാപ്പി, റബർ , തോട്ടം മേഖലകളെ തകർച്ചയിൽ നിന്ന് രക്ഷിക്കാൻ അൻപതു ശതമാനം തൊഴിലാളികളോടെ പ്രവർത്തിക്കാനും കേന്ദ്രം അനുമതി നൽകിയിട്ടുണ്ട്. ഈ മേഖലകളിലെ ആയിരക്കണക്കിന് സംഘടിത , അസംഘടിത തൊഴിലാളികൾക്ക് വലിയ സഹായമാകും. രാജ്യത്തു് 13 .2 ലക്ഷം ചെറുകിട പാൽ സംഭരണ കേന്ദ്രങ്ങളും 9 ലക്ഷത്തോളം റബർ കർഷകരുമാണുള്ളത് . കേരളത്തിൽ ഏകദേശം 7 ലക്ഷത്തോളം റബ്ബർ കർഷകരും 10 ലക്ഷം ചെറുകിട പാൽ സംഭരണ കേന്ദ്രങ്ങളുമാണുള്ളത് .

    
    
    (Release ID: 1615353) Visitor Counter : 4