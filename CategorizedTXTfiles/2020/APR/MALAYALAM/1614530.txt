      മാനവവിഭവശേഷി വികസന മന്ത്രാലയം

      രണ്ടാം ഘട്ട ലോക്‌ ഡൗണിൽ ഫിറ്റ് ഇന്ത്യയും സിബിഎസ്ഇയും സംയുക്‌തമായി സ്കൂൾ വിദ്യാർത്ഥികൾക്കായി തത്സമയ ഫിറ്റ്നസ് സെഷനുകൾ സംഘടിപ്പിക്കുന്നു; ആയുഷ്‌ മന്ത്രാലയത്തിന്റെ നിർദേശങ്ങൾ പങ്കുവെക്കും
      Posted On: 14 APR 2020 4:09PM by PIB Thiruvananthpuram


    

    
    2020 ഏപ്രിൽ 15 രാവിലെ 9:30 ന് തത്സമയ സെഷനുകൾ ആരംഭിക്കും


    
    വിദ്യാർത്ഥികൾക്ക് ഫിറ്റ് ‌ ഇന്ത്യയുടെയും സിബിഎസ് ‌ ഇയുടെയും ഫേസ്ബുക്ക് , ഇൻസ്റ്റാഗ്രാം എന്നിവ വഴി തത്സമയ സെഷനുകളിൽ പങ്കെടുക്കാം
    
    ന്യൂഡൽഹി , ഏപ്രിൽ 14 , 2020
    
    ഇന്ത്യാ ഗവൺമെന്റിന്റെ പ്രധാന ഫിറ്റ്നസ് പരിപാടിയായ ഫിറ്റ് ഇന്ത്യയുടെ നേതൃത്വത്തിൽ ആരംഭിച്ച ഫിറ്റ് ഇന്ത്യ ആക്റ്റീവ് ഡേ പ്രോഗ്രാമിന് കീഴിലുള്ള തത്സമയ സെഷനുകൾക്കു ലഭിച്ച വൻ സ്വീകാര്യതയ് ‌ ക്കു ശേഷം മറ്റൊരു തൽസമയ ഫിറ്റ്നസ് സെഷൻ കൂടി ആരംഭിക്കുന്നു . രണ്ടാം ഘട്ട ലോക് ‌ ഡൗണിൽ രാജ്യത്തുടനീളമുള്ള സ്കൂൾ കുട്ടികൾക്കായി ഇത്തവണ സെൻട്രൽ ബോർഡ് ഓഫ് സെക്കൻഡറി എജ്യുക്കേഷന്റെ ( സിബിഎസ്ഇ ) പങ്കാളിത്തത്തോടെയാണ് ‌ തൽസമയ ഫിറ്റ് ‌ നസ് ‌ പരിപാടി സംഘടിപ്പിക്കുന്നത് ‌.
    
    കേന്ദ്ര മാനവ വിഭവശേഷി മന്ത്രി ശ്രീ രമേശ് പോഖ്രിയാൽ നിഷാങ്ക് ഈ സംരംഭത്തെക്കുറിച്ച് : “ കഴിഞ്ഞ കാലങ്ങളിൽ നടത്തിയ നിരവധി ഫിറ്റ് ഇന്ത്യ പരിപാടികളിൽ 13868 സിബിഎസ്ഇ സ്കൂളുകൾ ഭാഗഭാക്കായി . ഇപ്പോൾ ലോക്ക്ഡൗൺ സമയത്ത് രാജ്യത്തുടനീളമുള്ള വിദ്യാർത്ഥികൾ ഗുണകരമായി ഇടപഴകാൻ മാത്രമല്ല , ശാരീരികക്ഷമതയും ആരോഗ്യകരമായ ജീവിതവും ഒരു ജീവിതരീതിയായി ഏറ്റെടുക്കാൻ ഇത് ‌ അവരെ പ്രേരിപ്പിക്കുകയും ചെയ്യും , നമ്മുടെ പ്രധാനമന്ത്രി ശ്രീ നരേന്ദ്രമോദിയുടെ വീക്ഷണം പോലെ ’’
    
    ഫിറ്റ് ‌ നെസ് വിദഗ്ധർ നയിക്കുന്ന തൽസമയ സെഷനുകൾ വഴി കുട്ടികൾ വീട്ടിലായിരിക്കുമ്പോഴും ശാരീരികക്ഷമത ഉറപ്പാക്കുമെന്ന് കേന്ദ്ര യുവജന ‐ കായിക മന്ത്രി ശ്രീ കിരൺ റിജിജു പറഞ്ഞു . ഫിറ്റ് ‌ നെസുമായി ബന്ധപ്പെട്ട വിഷയങ്ങൾക്ക് പുറമെ , പ്രതിരോധശേഷി വർദ്ധിപ്പിക്കുന്നതിന് ‌ ആയുഷ് മന്ത്രാലയത്തിന്റെ മാർഗ്ഗനിർദ്ദേശങ്ങളും ചർച്ച ചെയ്യും . തൽസമയ സെഷനുകളിൽ നിന്ന് കുട്ടികൾക്കും മാതാപിതാക്കൾക്കും വളരെയധികം പ്രയോജനം ലഭിക്കുമെന്ന് ഉറപ്പുണ്ട് . ”
    
    2020 ഏപ്രിൽ 15 മുതൽ രാവിലെ 9: 30 ന് ആരംഭിക്കുന്ന തത്സമയ സെഷനുകളിലേക്ക് വിദ്യാർത്ഥികൾക്ക് ഫിറ്റ് ഇന്ത്യ മൂവ് ‌ മെന്റിന്റെയും സിബിഎസ്ഇയുടെയും ഫെയ് ‌ സ്ബുക്ക് , ഇൻസ്റ്റാഗ്രാം വഴി പ്രവേശിക്കാൻ കഴിയും . എല്ലാ സെഷനുകളും യൂടൂബിൽ പിന്നീട് ‌ ലഭ്യമാകുന്നതിനാൽ വിദ്യാർത്ഥികൾക്ക് അവരുടെ സൗകര്യത്തിനനുസരിച്ച് ഉപയോഗപ്പെടുത്താൻ കഴിയും . ദൈനംദിന വ്യായാമ പരിശീലനം , യോഗ , സമീകൃതാഹാരം , മാനസികാരോഗ്യം തുടങ്ങി നിരവധി കാര്യങ്ങളും തത്സമയ സെഷനുകളിൽ ഉൾക്കൊള്ളുന്നു . സിബിഎസ്ഇ , ജി ‌ ഒക്യുഐഐ (GOQii) എന്നിവയുടെ സോഷ്യൽ മീഡിയ സംവിധാനം വഴിയും ശിൽ ‌ പ ഷെട്ടി ആപ്പ് വഴിയും തത്സമയം തന്നെ ലഭ്യമാകും .


    

    
    (Release ID: 1614530) Visitor Counter : 27
    
    
      Read this release in: English , Urdu , Marathi , Hindi , Assamese , Manipuri , Bengali , Punjabi , Gujarati , Tamil , Telugu , Kannada