      PIB Headquarters

      റബ്ബര്‍ വിളനഷ്ടം ഒഴിവാക്കണം
      Posted On: 24 APR 2020 5:40PM by PIB Thiruvananthpuram


    കോവിഡ് 19 പ്രതിരോധത്തിന്റെ ഭാഗമായുള്ള ലോക്്ഡൗണ്‍ മൂലം റബ്ബര്‍തോട്ടങ്ങളില്‍ ധാരാളം ടാപ്പിങ് ദിനങ്ങള്‍ നഷ്ടപ്പെട്ടിട്ടുണ്ട്. ഇതുമൂലം കര്‍ഷകര്‍ക്ക് വിളനഷ്ടവും ആദായനഷ്ടവും ഉണ്ടായിട്ടുണ്ട്. വിളനഷ്ടം ഇനിയും കൂടാതിരിക്കാന്‍ ടാപ്പിങ്ദിനങ്ങള്‍ നഷ്ടപ്പെടുത്താതിരിക്കണം. മഴക്കാലത്തിനു മുന്‍പ്, കഴിയുമെങ്കില്‍ ഈ മാസംതന്നെ മരങ്ങള്‍ റെയിന്‍ഗാര്‍ഡ് ചെയ്ത് ശാസ്്ത്രീയമായി ടാപ്പിങ് തുടരേണ്ടത് അനിവാര്യമാണ്. ടാപ്പിങ്ദിനങ്ങള്‍ മുടങ്ങിയതിനാലും മരങ്ങള്‍ക്ക് വിശ്രമം നല്‍കിയതിനാലും ഉണ്ടാകുന്ന വിളനഷ്ടം ഒരു പരിധിവരെ ഉത്തേജകൗഷധമായ എത്തഫോണിന്റെ ഉപയോഗത്തിലൂടെ നികത്താന്‍ കഴിയുന്നതാണ്്. ഇതിനായി പത്തുശതമാനം വീര്യമുള്ള എത്തഫോണ്‍ പാം ഓയില്‍ ഉപയോഗിച്ച് നേര്‍പ്പിച്ച് അഞ്ചുശതമാനമാക്കി (പകുതി ഭാഗം എത്തഫോണും പകുതി ഭാഗം പാം ഓയിലും) ഉപയോഗിക്കാം. നേര്‍പ്പിച്ച അഞ്ചു ശതമാനം വീര്യമുള്ള എത്തഫോണ്‍ രണ്ടോ മൂന്നോ ടാപ്പിങ്ങുകള്‍ക്കുശേഷം തൊണ്ടുതല്ലിയുണ്ടാക്കിയ ഒരു ബ്രഷുപയൊഗിച്ച് വള്ളിപ്പാലിനുപുറത്ത്, അടുത്ത ടാപ്പിങ്ങിനു നാല്‍പ്പത്തിയെട്ടു മണിക്കൂറുകള്‍ക്കു മുന്‍പ് പുരട്ടാവുന്നതാണ്. ആഴ്ചയിലൊരിക്കല്‍ ടാപ്പു ചെയ്യുന്ന മരങ്ങള്‍ക്ക് എഴുപത്തിരണ്ടുമണിക്കൂറുകള്‍ക്കു മുന്‍പു പുരട്ടണം. തുടര്‍ന്ന് ഉത്തേജകൗഷധപ്രയോഗം നടത്തുന്നതിന് ബോര്‍ഡ് നിലവില്‍ നല്‍കിയിട്ടുള്ള രണ്ടരശതമാനം വീര്യമുള്ള എത്തഫോണ്‍ പ്രയോഗിക്കാം.


    ***


    
    

    
    (Release ID: 1617856) Visitor Counter : 4