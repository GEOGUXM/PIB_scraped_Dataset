      ധനകാര്യ മന്ത്രാലയം

      പ്രധാൻമന്ത്രി ഗരീബ് കല്യാൺ പാക്കേജ് ; ഇതുവരെയുള്ള പുരോഗതി
      Posted On: 13 APR 2020 4:11PM by PIB Thiruvananthpuram


    
    ന്യൂഡൽഹി , ഏപ്രിൽ 13 , 2020
    
    
    സമൂഹത്തിലെ ദുർബല വിഭാഗങ്ങൾക്ക് അവശ്യവസ്തുക്കൾ ഉറപ്പാക്കുന്നതിനും , കോവിഡിനെ തുടർന്ന് പ്രഖ്യാപിച്ച ലോക് ഡൗൺ മൂലം അവർക്ക് ഉണ്ടാകാനിടയുള്ള ബുദ്ധിമുട്ടുകൾ ഒഴിവാക്കുന്നതിനുമായി , ധനമന്ത്രി ശ്രീമതി നിർമ്മല സീതാരാമൻ , കഴിഞ്ഞമാസം 26 നു പ്രധാൻമന്ത്രി ഗരീബ് കല്യാൺ പാക്കേജ് (PMGKP) പ്രഖ്യാപിച്ചിരുന്നു . 1.70 ലക്ഷം കോടി രൂപയുടെ ഈ പാക്കേജ് ലോക് ഡൗൺ കാലയളവിൽ സമൂഹത്തിലെ ദുര്ബലജനവിഭാഗങ്ങളെ സംരക്ഷിക്കുന്നത് ലക്ഷ്യമിട്ടാണ് അവതരിപ്പിച്ചത് .
    
    പാക്കേജിന്റെ ഭാഗമായി രാജ്യത്തെ , സ്ത്രീകൾക്കും , പാവപ്പെട്ട വയോജനങ്ങൾക്കും, കൃഷിക്കാർക്കും സൗജന്യ ഭക്ഷ്യ ധാന്യങ്ങളും , ധനസഹായവും സർക്കാർ പ്രഖ്യാപിക്കുകയുണ്ടായി . ഈ പദ്ധതിയുടെ ദ്രുതഗതിയിലുള്ള നടപ്പാക്കൽ , കേന്ദ്ര - സംസ്ഥാന ഭരണകൂടങ്ങൾ വിലയിരുത്തി വരികെയാണ് .
    
    ഇന്നുവരെ , രാജ്യത്തെ 32.32 കോടി ഗുണഭോക്താക്കൾക്ക് , പാക്കേജിന് കീഴിലുള്ള ധനസഹായം നൽകി . 29,352 കോടി രൂപയാണ് ഇതുവരെ ഇവരുടെ അക്കൗണ്ടുകളിലേയ്ക്ക് നേരിട്ട് നിക്ഷേപിച്ചത് .
    
    പ്രധാൻമന്ത്രി ഗരീബ് കല്യാൺ അന്ന യോജന
    
    ഈ മാസത്തെ വിഹിതമായ 40 ലക്ഷം മെട്രിക് ടൺ ഭക്ഷ്യധാന്യങ്ങളിൽ നിന്ന് , 31 സംസ്ഥാനങ്ങളും കേന്ദ്രഭരണപ്രദേശങ്ങളും , ഇതുവരെ 20.11 ലക്ഷം മെട്രിക് ടൺ കൈപ്പറ്റിക്കഴിഞ്ഞു .
    ഏപ്രിൽ മാസത്തെ വിഹിതമായി രാജ്യത്തെ 16 സംസ്ഥാനങ്ങളും കേന്ദ്രഭരണപ്രദേശങ്ങളും 2.65 ലക്ഷം മെട്രിക് ടൺ ഭക്ഷ്യധാന്യങ്ങൾ 1.19 കോടി റേഷൻ കാർഡുകൾക്ക് കീഴിൽ വിതരണം ചെയ്യുകയുണ്ടായി . 5.29 കോടി ഗുണഭോക്താക്കൾക്കാണ് ഇതിന്റെ പ്രയോജനം ലഭിച്ചത് . 3985 മെട്രിക് ടൺ പയറുവർഗങ്ങളും വിവിധ സംസ്ഥാനങ്ങൾക്കും കേന്ദ്രഭരണ പ്രദേശങ്ങൾക്കുമായി അയച്ചിട്ടുണ്ട് .
    
    പ്രധാൻമന്ത്രി ഉജ്വല യോജന (PMUY ) ഗുണഭോക്താക്കൾക്കായി സൗജന്യ പാചകവാതക സിലണ്ടറുകൾ
    
    PMUY യ്ക്ക് കീഴിൽ , 1.39 കോടി സിലണ്ടറുകൾക്കാണ് ഇതുവരെ ബുക്കിംഗ് ലഭിച്ചിട്ടുള്ളത് . ഇതിൽ 97.8 ലക്ഷം PMUY സൗജന്യ സിലണ്ടറുകൾ ഗുണഭോക്താക്കൾക്ക് വിതരണം ചെയ്തു കഴിഞ്ഞു .
    
    എപ്ലോയ്മെമെന്റ് പ്രോവിഡന്റ് ഫണ്ട് അംഗങ്ങളെ , അവരുടെ മൂന്നുമാസത്തെ വേതനമോ , അല്ലെങ്കിൽ അക്കൗണ്ടിൽ ഉള്ളതിന്റെ 75 ശതമാനം തുകയോ പിൻവലിക്കാൻ അനുവദിച്ചു . ഇതിൽ ഏതാണോ കുറവ് , അതാണ് പിൻവലിക്കാൻ സാധിക്കുക . ഈ തുക തിരികെ അടയ് ‌ ക്കേണ്ടതില്ല
    
    രാജ്യത്തെ 2.1 ലക്ഷം അംഗങ്ങളാണ് ഈ ഇളവ് പ്രയോജനപ്പെടുത്തിയത് . ഓൺലൈൻ ഇടപാടിലൂടെ , ഇതുവരെ 510 കോടി രൂപയാണ് ഇത്തരത്തിൽ പിൻവലിക്കപ്പെട്ടത് .
    
    ഈ നിധിയിലേക്ക് നൽകേണ്ട തുക അടുത്ത മൂന്നുമാസത്തേയ്ക്ക് സർക്കാർ നൽകും . പ്രതിമാസം പതിനയ്യായിരം രൂപയിൽ താഴെ വേതനം കൈപ്പറ്റുന്ന നൂറു തൊഴിലാളികളിൽ താഴെ ജോലിചെയ്യുന്ന സ്ഥാപനങ്ങൾക്കാണ് ഈ ആനുകൂല്യം. വേതനത്തിന്റെ 24 ശതമാനമാണ് നിധിയിലേക്ക് പ്രതിമാസം അടക്കുക
    
    ഇതിനു കീഴിൽ, ഏപ്രിൽ മാസത്തേയ്ക്കായി EPFO യിലേക്ക് 1000 കോടി രൂപ അനുവദിച്ചുകഴിഞ്ഞു . 78.74 ലക്ഷം ഗുണഭോക്താക്കളെയും , ബന്ധപ്പെട്ട സ്ഥാപനങ്ങളെയും വിവരം അറിയിച്ചിട്ടുണ്ട് . ഈ പ്രഖ്യാപനം നടപ്പിൽ വരുത്താനുള്ള ഒരു പദ്ധതിക്കും അന്തിമരൂപമായി . ഇതുമായി ബന്ധപ്പെട്ട സംശയങ്ങളും , അതിനുള്ള വിശദീകരണങ്ങളും വെബ് ‌ സൈറ്റിൽ നൽകിയിട്ടുണ്ട് .
    
    MNREGA
    
    ഈ മാസം ഒന്നുമുതൽ വർധിപ്പിച്ച നിരക്കുകൾ വിജ്ഞാപനം ചെയ് ‌ തിട്ടുണ്ട് . നടപ്പ് സാമ്പത്തികവർഷത്തിൽ 19.56 ലക്ഷം തൊഴിൽ ദിനങ്ങൾ സൃഷ് ‌ ടിച്ചു . വേതനത്തിലടക്കം നിലവിലുള്ള കുടിശ്ശികകൾ തീർക്കാനായി , സംസ്ഥാനങ്ങൾക്ക് 7100 കോടി രൂപ അനുവദിച്ചു .
    

    രാജ്യത്തെ സർക്കാർ ആശുപത്രികളിലെയും , ആരോഗ്യപാലന കേന്ദ്രങ്ങളിലെയും ആരോഗ്യപ്രവർത്തകർക്കായി ഇൻഷുറൻസ് പദ്ധതി

    
    ന്യൂ ഇന്ത്യ അസ് ‍ ഷുറൻസ് കമ്പനിയാണ് പദ്ധതിയുടെ നടത്തിപ്പുകാർ . രാജ്യത്തെ 22.12 ലക്ഷം ആരോഗ്യപ്രവർത്തകർക്ക് ഇതിന്റെ പരിരക്ഷ ലഭിക്കും .
    
    കർഷകർക്കുള്ള സംരക്ഷണങ്ങൾ
    
    മൊത്തം തുകയിൽ , 14,946 കോടി രൂപ PM-KISAN പദ്ധതിയുടെ ആദ്യ ഗഡുവിനായി വകയിരുത്തി . പദ്ധതിയുടെ 8 കോടി ഗുണഭോക്താക്കളിൽ, 7.47 കോടി പേർക്ക് 2000 രൂപ വീതം അക്കൗണ്ടുകളിൽ ലഭിച്ചു .
    
    PMJDY വനിതാ അക്കൗണ്ട് ഉടമകൾക്കുള്ള സഹായം
    
    രാജ്യത്തെ വലിയൊരു വിഭാഗം കുടുംബങ്ങൾക്കും നേതൃത്വം നൽകുന്നത് സ് ‌ ത്രീകളാണ് ‌ എന്ന വസ്തുത പരിഗണിച്ച് , ജൻ ധൻ അക്കൗണ്ട് ഉടമകളായ 19.86 കോടി സ്ത്രീകൾക്ക് , 500 രൂപ വീതം അക്കൗണ്ടുകളിൽ നൽകുകയുണ്ടായി . ഇന്നുവരെ , 9,930 കോടി രൂപയാണ് ഇത്തരത്തിൽ നൽകിയത് .
    
    വയോജനങ്ങൾ , വിധവകൾ , ദിവ്യംഗർ എന്നിവർക്കുള്ള സഹായം
    
    ദേശീയ സാമൂഹിക സഹായ പദ്ധതി (NSAP) യിൻ കീഴിൽ , ഇതുവരെ 1400 കോടി രൂപയാണ് ഇവർക്കായി വിതരണം ചെയ്തത് . 2.82 കോടി ജനങ്ങൾക്കാണ് ഇതിന്റെ പ്രയോജനം ലഭിച്ചത് . ആദ്യ ഗഡുവായി അഞ്ഞൂറ് രൂപ വീതം ഓരോ ഗുണഭോക്താവിനും ലഭിച്ചുകഴിഞ്ഞു . ഇതിന്റെ രണ്ടാം ഗഡുവായ അഞ്ഞൂറ് രൂപ അടുത്തമാസം നൽകുന്നതാണ് .
    
    രാജ്യത്തെ നിർമ്മാണ തൊഴിലാളികൾക്കുള്ള സഹായം
    
    സംസ്ഥാനങ്ങളുടെ , കെട്ടിടനിർമ്മാണ തൊഴിലാളി നിധിയിൽ നിന്നും , ഇതുവരെ 2.17 കോടി നിർമ്മാണത്തൊഴിലാളികൾക്ക് ധനസഹായം ലഭിച്ചുകഴിഞ്ഞു . 3,071 കോടി രൂപയാണ് ഗുണഭോക്താക്കൾക്കായി നൽകിയത് .

    
    
    (Release ID: 1614040) Visitor Counter : 39
    
    
      Read this release in: English , Urdu , Marathi , Hindi , Bengali , Assamese , Punjabi , Gujarati , Odia , Tamil , Telugu , Kannada