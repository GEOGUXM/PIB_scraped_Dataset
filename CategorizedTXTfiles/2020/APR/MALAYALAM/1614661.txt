      PIB Headquarters

      കോവിഡ് 19 ലോക്ഡൗണ്‍ കാലത്ത് കൈത്താങ്ങായി കേന്ദ്ര ഗവണ്‍മെന്റ് പദ്ധതികള്‍
      
      കണ്ണൂർ ജില്ലയിലെ പ്രധാൻ മന്ത്രി ജൻ ഔഷധി കേന്ദ്രങ്ങൾ

      Posted On: 15 APR 2020 2:17PM by PIB Thiruvananthpuram

    പ്രധാൻ മന്ത്രി ജൻ ഔഷധി കേന്ദ്രങ്ങൾ കണ്ണൂർ ജില്ലയിൽ കൊറോണ കാലത്ത് നടത്തിയത് മികച്ച പ്രവർത്തനം. ശരാശരി നൂറ്റമ്പത് ആവശ്യക്കാർക്ക് മരുന്നുകൾ കൃത്യമായി വിതരണം ചെയ്യുന്നതിനു കഴിഞ്ഞതായി കേന്ദ്രങ്ങൾ അറിയിച്ചു.


    അവശ്യ മരുന്നുകളുടെ ലഭ്യത ഉറപ്പാക്കുന്നതിന് അധികൃതർ പ്രത്യേക നടപടികൾ സ്വീകരിച്ചിരുന്നു.ലോക് ഡൗൺ പ്രഖ്യാപിച്ച ആദ്യ രണ്ടു ദിവസം ജില്ലയിലെ ചില കേന്ദ്രങ്ങൾ തുറന്നു പ്രവർത്തിക്കാൻ പ്രയാസം നേരിട്ടെങ്കിലും തുടർന്നുള്ള ദിവസങ്ങളിൽ പ്രവർത്തനം തടസമില്ലാതെ തുടർന്നു.


    നിലവിൽ കേന്ദ്രങ്ങൾ നിശ്ചിത സമയം പൂർണമായും തുറന്നു പ്രവർത്തിക്കുന്നതായി ജില്ലയിലെ ഒന്നിലധികം കേന്ദ്രങ്ങളുടെ ചുമതലയുള്ള എസ്.ശ്രീലാൽ പറഞ്ഞു.സാമ്പത്തികമായി പിന്നാക്കം നില്കുന്നവരും അതിഥി തൊഴിലാളികളും അധികമായി ആശ്രയിക്കുന്നത് ജില്ലയിലെ ജൻ ഔഷധി കേന്ദ്രങ്ങളെയാണ്.


    കണ്ണൂർ ജില്ലാ ആസ്ഥാനത്തിനു പുറമെ തലശ്ശേരി, മട്ടന്നൂർ, ഇരിട്ടി, തളിപ്പറമ്പ് , പരിയാരം, പയ്യന്നൂർ എന്നിവിടങ്ങളിലും നിലവിൽ ജൻ ഔഷധി കേന്ദ്രങ്ങൾ പ്രവർത്തിക്കുന്നുണ്ട്.തൊഴിൽ, സാമ്പത്തിക മേഖലകളിൽ കൊറോണ വൈറസ് സ്വഷിച്ച പ്രത്യാഘാതം സാധാരണക്കാരുടെ ജീവിതം വലിയ പ്രതിസന്ധിയിലാക്കിയ ഘട്ടത്തിൽ ജൻ ഔഷധി കേന്ദ്രങ്ങൾ നല്കുന്ന സേവനം വിലമതിക്കാനാവാത്തതാണ്.


    രാജ്യത്തെ സാധാരണക്കാർക്കും പാവപ്പെട്ടവർക്കും കുറഞ്ഞ നിരക്കിൽ മികച്ച ഔഷധങ്ങൾ ലഭ്യമാക്കുക എന്ന ലക്ഷ്യത്തോടെ പ്രധാനമന്ത്രി നരേന്ദ്ര മോദി 2014ൽ തുടക്കം കുറിച്ച പദ്ധതിയാണ് പി എം ബി ജെ പി .2015ൽ പദ്ധതി നവീകരിച്ച് കൂടുതൽ കേന്ദ്രങ്ങളിലേക്ക് വ്യാപിപ്പിച്ചു.


    ***

    
    
    (Release ID: 1614661) Visitor Counter : 54