      PIB Headquarters

      പ്രധാൻമന്ത്രി ഗരീബ് കല്യാൺ അന്നയോജന: അരി വിതരണം
      Posted On: 22 APR 2020 4:04PM by PIB Thiruvananthpuram


    
    
    പ്രധാൻ മന്ത്രി ഗരീബ് കല്യാൺ അന്ന യോജന (പി എം ജി കെ എ വൈ) പ്രകാരമുള്ള സൗജന്യ അരി വിതരണം ഉത്തര കേരളത്തിലെ റെഡ് സോൺ ജില്ലകളിൽ പുരോഗമിക്കുന്നു.
    
    മാനദണ്ഡങ്ങൾ പൂർണതോതിൽ പാലിച്ച് ഗുണഭോക്താക്കൾക്ക് കൃത്യമായ രീതിയിൽ സൗജന്യ അരി വിതരണത്തിന് ആവശ്യമായ എല്ലാ ക്രമീകരണങ്ങളും ഒരുക്കിയതായി വിവിധ ജില്ലകളിലെ സപ്ലൈ ഓഫീസർമാർ അറിയിച്ചു.
    
    കോവിഡ് 19 ഏറ്റവും ദുരിതം വിതച്ച കാസർഗോഡ് ജില്ലയിലെ അർഹരായ 1,32, 852 കാർഡുടമകളായ ഗുണഭോക്താക്കൾക്ക് 3 മാസത്തെ വിതരണത്തിന് 29,910.5 ക്വിൻറൽ അരി എത്തി.
    
    ഏപ്രിൽ മുതൽ ജൂൺ വരെ 3 മാസത്തെ സൗജന്യ വിതരണത്തിനായി 1358.44 മെട്രിക് ടൺ അരിയാണ് കണ്ണൂർ ജില്ലയിൽ എത്തിയിട്ടുള്ളത്.
    
    കോഴിക്കോട് ജില്ലയിൽ എ എ വൈ , മുൻഗണനാ വിഭാഗങ്ങൾക്ക് 3 മാസത്തെ വിതരണത്തിന് മൊത്തം 20,605 മെട്രിക് ടൺ അരി ഗോഡൗണുകളിലെത്തി.
    
    ഗുണഭോക്താക്കളുടെ എണ്ണം, കടകളുടെ സംഭരണ ശേഷി തുടങ്ങിയവ കണക്കിലെടുത്താണ് റേഷൻ കടകളിലേക്ക് അരി വിതരണം ചെയ്യുന്നത്.
    
    കൃത്യവും നീതിപൂർവകവുമായ വിതരണത്തിന് ഒറ്റത്തവണ പാസ് വേഡ് (ഒ ടി പി ) സമ്പ്രദായം ഏർപ്പെടുത്തിയിട്ടുണ്ട്.
    
    റേഷൻ കാർഡു മായി ബന്ധിപ്പിച്ച മൊബൈൽ നമ്പറിലേക്കാകും ഒ ടി പി എത്തുക.
    
    ഈ മാസം 30 നകം ഗുണഭോക്താക്കൾ തങ്ങളുടെ വിഹിതം കൈപ്പറ്റണമെന്ന് പൊതുവിതരണ വകുപ്പ് അധികൃതർ നിർദേശിച്ചു.

    
    
    (Release ID: 1617086) Visitor Counter : 27