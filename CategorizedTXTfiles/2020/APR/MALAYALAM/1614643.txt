      PIB Headquarters

      കോവിഡ് 19 ലോക്ഡൗണ്‍ കാലത്ത് കൈത്താങ്ങായി കേന്ദ്ര ഗവണ്‍മെന്റ് പദ്ധതികള്‍
      
      
      പ്രധാൻമന്ത്രി ഗരീബ് കല്യാൺ പാക്കേജ് : കേരളത്തിൽ തൃശ്ശൂരിലെ
      വെള്ളാഞ്ചിറയിൽ നിന്നൊരു അനുഭവം

      Posted On: 15 APR 2020 1:45PM by PIB Thiruvananthpuram

    
    
    സമൂഹത്തിലെ ദുർബല വിഭാഗങ്ങൾക്ക് അവശ്യവസ്തുക്കൾ ഉറപ്പാക്കുന്നതിനും, കോവിഡിനെ തുടർന്ന് പ്രഖ്യാപിച്ച ലോക് ഡൗൺ മൂലം അവർക്ക് ഉണ്ടാകാനിടയുള്ള ബുദ്ധിമുട്ടുകൾ ഒഴിവാക്കുന്നതിനുമായി, ധനമന്ത്രി ശ്രീമതി നിർമ്മല സീതാരാമൻ, കഴിഞ്ഞമാസം 26 നു പ്രധാൻമന്ത്രി ഗരീബ് കല്യാൺ പാക്കേജ് (PMGKP) പ്രഖ്യാപിച്ചിരുന്നു. 1.70 ലക്ഷം കോടി രൂപയുടെ ഈ പാക്കേജ് ലോക് ഡൗൺ കാലയളവിൽ സമൂഹത്തിലെ ദുര്ബലജനവിഭാഗങ്ങളെ സംരക്ഷിക്കുന്നത് ലക്ഷ്യമിട്ടാണ് അവതരിപ്പിച്ചത്.പാക്കേജിന്റെ ഭാഗമായി രാജ്യത്തെ, സ്ത്രീകൾക്കും, പാവപ്പെട്ട വയോജനങ്ങൾക്കും, കൃഷിക്കാർക്കും സൗജന്യ ഭക്ഷ്യ ധാന്യങ്ങളും, ധനസഹായവും സർക്കാർ പ്രഖ്യാപിക്കുകയുണ്ടായി.
    
    ഇതിന്റെ ഭാഗമായി തൃശൂർ ജില്ലയിലെ വെള്ളാഞ്ചിറയിൽ അംഗനവാടി കുട്ടികള്‍ക്കുള്ള പോഷകാഹാരം വിതരണം കൃത്യമായി നടക്കുന്നു. രാജ്യമൊട്ടാകെ ലോക്കഡോൺ പ്രഖ്യാപിച്ച ഈ സാഹചര്യത്തിൽ ഈ ഭക്ഷണ വിതരണം ഒട്ടേറെ പേർക്ക് ആശ്വാസം നൽകുന്നു .
    
    സംസ്ഥാനത്ത് ലോക്ക് ഡൌൺ പ്രഖ്യാപിച്ച സാഹചര്യത്തില്‍ അംഗനവാടികള്‍ക്ക് അവധിയായതിനാൽ ഇക്കാലയളവിൽ കുട്ടികൾക്കുണ്ടാകുന്ന പോഷകാഹാരക്കുറവ് പരിഹരിക്കുന്നതിനായാണ് പോഷകാഹാര വസ്തുക്കൾ വീടുകളിലേക്ക് നൽകുന്നത്. സാധനങ്ങൾ എത്തുന്ന മുറയ്ക്ക് ഘട്ടം ഘട്ടമായാണ് പോഷകാഹാരം കുട്ടികൾക്കായി നൽകിവരുന്നത്.
    
    അംഗനവാടി കുട്ടികൾക്കും ഗർഭിണികൾക്കും മുലയൂട്ടുന്ന അമ്മമാർക്കുമുളള ഭക്ഷണ സാധനങ്ങൾ നിശ്ചിത അളവിൽനൽകുകയാണ് ചെയ്യുന്നത്.
    
    രാജ്യമൊട്ടാകെ ലോക്കഡോൺ പ്രഖ്യാപിക്കുകയും ജോലിക്കു പോകാൻ കഴിയാതെഎല്ലാവരും വീട്ടിലിരിക്കുകയും ചെയ്യുമ്പോൾ ഭക്ഷണ സാധനങ്ങൾ അധികം വാങ്ങി സംഭരിച്ചു വക്കാൻ സാധാരണക്കാർക്ക് കഴിയില്ല. കേന്ദ്ര സംസ്ഥാന ഗവർമെന്റുകൾ അംഗനവാടികളിലൂടെ ഇത്തരത്തിൽ നൽകുന്ന ഭക്ഷണ സാധനങ്ങൾ വളരെയേറെ സഹായിക്കുന്നതായി ഇതിന്റെ ഗുണഭോക്താക്കൾ പറയുന്നു.
    "കൊറോണ മൂലമുള്ള ലോക്ക് ഡൌൺ മൂലം ആളുകൾക്കു ജോലിക്ക് പോകാൻ പറ്റാത്ത സാഹചര്യമായതിനാൽ സാമ്പത്തികമായി ബുദ്ധിമുട്ടിലാണ്.അത്തരമൊരു സാഹചര്യത്തിൽ അംഗൻവാടിയിൽ സാധനങ്ങൾ ലഭിക്കുന്നത് വളരെ സഹായകരമായി എന്ന് ചിത്ര എന്ന വീട്ടമ്മ അറിയിച്ചു.
    
    ഗോതമ്പു, ചെറുപയർ, കപ്പലണ്ടി, ഉഴുന്ന്, ശർക്കര തുടങ്ങിയ വിഭവങ്ങളാണ് വിതരണം ചെയ്യുന്നത്.ഒരു മാസത്തേക്ക് മുഴുവനായോ അല്ലെങ്കില്‍ ഓരോ ആഴ്ചയ്ക്കുമായോ ആണ് ഭക്ഷണ സാധനങ്ങൾ എത്തിക്കുന്നത്.
    
    കുട്ടികളുൾപ്പടെ 13 അംഗങ്ങളുള്ള വീട്ടിലെ നിഥിന്റെ അഭിപ്രായ പ്രകാരം ജോലി ഇല്ലാതെ ഇരിക്കുന്ന സമയത്ത് ഇത് വലിയ ഒരു സഹായമാണ് . പ്രത്യേകിച്ചും ഭക്ഷ്യധാന്യങ്ങള്‍ വീട്ടിൽ എത്തിച്ചു തരുന്നതിനാൽ കുട്ടികളുടെ വീടുകളിലെ സാഹചര്യം, പ്രാദേശികമായ സൗകര്യം എന്നിവ പരിഗണിച്ചാണ് ഭക്ഷ്യധാന്യങ്ങള്‍ വിതരണം ചെയ്യുന്നത്. സാധാരണക്കാരായ ഒട്ടേറെ ജനങ്ങൾക് ഏറെ ആശ്വാസകരമായ നടപടിയാണ് ഇത് .


    

    ****

    
    
    (Release ID: 1614643) Visitor Counter : 207