      PIB Headquarters

      തിരുവനന്തപുരം നോര്‍ത്ത് പോസ്റ്റല്‍ ഡിവിഷനില്‍ സഞ്ചരിക്കുന്ന പോസ്റ്റ് ഓഫീസിന്റെ സേവനം
      Posted On: 08 APR 2020 6:09PM by PIB Thiruvananthpuram


    കോവിഡ്-19നെതുടര്‍ന്ന് ലോക്ക്ഡൗണ്‍ പ്രഖ്യാപിച്ച പശ്ചാത്തലത്തില്‍ സഞ്ചരിക്കുന്ന ഒരു പോസ്റ്റ് ഓഫീസ് കൂടി ആരംഭിക്കുന്നതിന് തിരുവനന്തപുരം നോര്‍ത്ത് പോസ്റ്റല്‍ ഡിവിഷന്‍ തീരുമാനിച്ചു. സേവിംഗ്സ് ബാങ്ക് അക്കൗണ്ടുകള്‍, പണം നിക്ഷേപിക്കലും പിന്‍വലിക്കലും ഇ-മണിയോര്‍ഡര്‍, പി.എല്‍.ഐ പ്രമീയം പേയ്മെന്റ് തുടങ്ങിയ സേവനങ്ങള്‍ സഞ്ചരിക്കുന്ന പോസ്റ്റ് ഓഫീസിലൂടെ ലഭ്യമാകും. വ്യാഴാഴ്ച (2020 ഏപ്രില്‍ 9) മുതല്‍ സഞ്ചരിക്കുന്ന പോസ്റ്റ് ഓഫീസുകള്‍ പ്രവര്‍ത്തിച്ചുതുടങ്ങും. അടുത്തദിവസങ്ങളില്‍ സേവനം ലഭ്യമാകുന്ന സ്ഥലങ്ങള്‍ ചുവടെ

    ഏപ്രില്‍ 9 വ്യാഴാഴ്ച രാവിലെ 10 മുതല്‍ 11 വരെ ശ്രീകാര്യത്തും 11 മുതല്‍ 12 വരെ ചെമ്പഴന്തിയിലും ഉച്ചകഴിഞ്ഞ് ഒന്നുമുതല്‍ 2 വരെ കാര്യവട്ടത്തും രണ്ടുമുതല്‍ മൂന്നുവരെ കുളത്തൂരിലും ഈ സഞ്ചരിക്കുന്ന പോസ്റ്റ് ഓഫീസിന്റെ സേവനം ലഭ്യമാകും.
    ഏപ്രില്‍ 11 ശനിയാഴ്ച രാവിലെ 10 മുതല്‍ 11 വരെ സെന്റ് സേവിയേഴ്സിലും 11 മുതല്‍ 12 വരെ കഴക്കൂട്ടത്തും ഉച്ചകഴിഞ്ഞ് ഒന്നുമുതല്‍ 2 വരെ കണിയാപുരത്തും രണ്ടുമുതല്‍ മൂന്നുവരെ പള്ളിപ്പുറത്തുമാണ് ഈ സഞ്ചരിക്കുന്ന പോസ്റ്റ് ഓഫീസിന്റെ സേവനം ലഭ്യമാകുന്നത്.
    ഏപ്രില്‍ 13 തിങ്കളാഴ്ച രാവിലെ 10 മുതല്‍ 11 വരെ അട്ടക്കുളങ്ങരയിലും 11 മുതല്‍ 12 വരെ ഫോര്‍ട്ടിലും ഉച്ചകഴിഞ്ഞ് ഒന്നുമുതല്‍ 2 വരെ വഞ്ചിയൂരിലും രണ്ടുമുതല്‍ മൂന്നുവരെ വള്ളക്കടവിലുമാണ് ഈ സഞ്ചരിക്കുന്ന പോസ്റ്റ് ഓഫീസിന്റെ സേവനം ലഭ്യമാകുന്നത്.
    ഏപ്രില്‍ 14 ചൊവ്വാഴ്ച രാവിലെ 10 മുതല്‍ 11 വരെ പേട്ടയിലും 11 മുതല്‍ 12 വരെ ആനയറയിലും ഉച്ചകഴിഞ്ഞ് ഒന്നുമുതല്‍ 2 വരെ കരിക്കകത്തും രണ്ടുമുതല്‍ മൂന്നുവരെ ബീച്ചിലുമാണ് ഈ സഞ്ചരിക്കുന്ന പോസ്റ്റ് ഓഫീസിന്റെ സേവനം ലഭ്യമാകുന്നത്.
    ഏപ്രില്‍ 15 ബുധനാഴ്ച രാവിലെ 10 മുതല്‍ 11 വരെ യൂണിവേഴ്സിറ്റിയിലും 11 മുതല്‍ 12 വരെ വികാസ്ഭവനിലും ഉച്ചകഴിഞ്ഞ് ഒന്നുമുതല്‍ 2 വരെ പി.എം.ജിയിലും രണ്ടുമുതല്‍ മൂന്നുവരെ പട്ടത്തുമാണ് ഈ സഞ്ചരിക്കുന്ന പോസ്റ്റ് ഓഫീസിന്റെ സേവനം ലഭ്യമാകുന്നത്.
    ഏപ്രില്‍ 16 വ്യാഴാഴ്ച രാവിലെ 10 മുതല്‍ 11 വരെ മുട്ടടയിലും 11 മുതല്‍ 12 വരെ നാലാഞ്ചിറയിലും ഉച്ചകഴിഞ്ഞ് ഒന്നുമുതല്‍ 2 വരെ മണ്ണന്തലയിലും രണ്ടുമുതല്‍ മൂന്നുവരെ പൗഡികോണത്തുമാണ് ഈ സഞ്ചരിക്കുന്ന പോസ്റ്റ് ഓഫീസിന്റെ സേവനം ലഭ്യമാകുന്നത്.
    ഏപ്രില്‍ 17 വെള്ളിയാഴ്ച രാവിലെ 10 മുതല്‍ 11 വരെ ശ്രീകാര്യത്തും 11 മുതല്‍ 12 വരെ ചെമ്പഴന്തിയിലും ഉച്ചകഴിഞ്ഞ് ഒന്നുമുതല്‍ 2 വരെ കാര്യവട്ടത്തും രണ്ടുമുതല്‍ മൂന്നുവരെ കുളത്തൂരിലും ഈ സഞ്ചരിക്കുന്ന പോസ്റ്റ് ഓഫീസിന്റെ സേവനം ലഭ്യമാകും.
    ഏപ്രില്‍ 18 ശനിയാഴ്ച രാവിലെ 10 മുതല്‍ 11 വരെ സെന്റ് സേവിയേഴ്സിലും 11 മുതല്‍ 12 വരെ കഴക്കൂട്ടത്തും ഉച്ചകഴിഞ്ഞ് ഒന്നുമുതല്‍ 2 വരെ കണിയാപുരത്തും രണ്ടുമുതല്‍ മൂന്നുവരെ പള്ളിപ്പുറത്തുമാണ് ഈ സഞ്ചരിക്കുന്ന പോസ്റ്റ് ഓഫീസിന്റെ സേവനം ലഭ്യമാകുന്നത്.
    ബന്ധപ്പെട്ട പോസ്റ്റ് ഓഫീസുകളുടെ സമീപത്തായിരിക്കും സഞ്ചരിക്കുന്ന പോസ്റ്റ് ഓഫീസുകളുടെ സേവനം ലഭ്യമാകുന്നത്. സഞ്ചരിക്കുന്ന പോസ്റ്റ് ഓഫീസുകള്‍ നില്‍ക്കുന്ന സ്ഥലം ഡിവിഷണല്‍ ഓഫീസിലെ 0471-2464814, 2464794 എന്നീ നമ്പറുകളില്‍ വിളിച്ച് ഉറപ്പാക്കാം. സഞ്ചരിക്കുന്ന പോസ്റ്റ്ഓഫീസുകളില്‍ വരുന്ന പൊതുജനങ്ങള്‍ ആരോഗ്യവകുപ്പ് അധികൃതര്‍ നിര്‍ദ്ദേശിച്ചിട്ടുള്ള മുന്‍കരുതലുകളും സ്വയംരക്ഷാ നടപടികളും സ്വീകരിക്കണമെന്ന് സീനിയര്‍ സൂപ്രണ്ട് ഓഫ് പോസ്റ്റ് ഓഫീസസ് (തിരുവനന്തപുരം നോര്‍ത്ത്) അറിയിച്ചു.


    ***

    
    
    (Release ID: 1612286) Visitor Counter : 6