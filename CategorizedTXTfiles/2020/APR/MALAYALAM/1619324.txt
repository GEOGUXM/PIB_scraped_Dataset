      PIB Headquarters

      പി.എം.ജി.കെ.വൈ : ഇ.പി.എഫ്, ഇ.പിഎസ് വിഹിതം ഗവണ്‍മെന്റ് വഹിക്കുന്നത് തൊഴിലുടമകള്‍ പ്രയോജനപ്പെടുത്തണം
      Posted On: 29 APR 2020 7:01PM by PIB Thiruvananthpuram


    പ്രധാനമന്ത്രി ഗരീബ് കല്യാണ്‍ യോജന (പി.എം.ജി.കെ.വൈ) പാക്കേജിനു കീഴില്‍ എംപ്ലോയീസ് പ്രോവിഡന്റ് ഫണ്ടിലേയ്ക്കുള്ള തൊഴിലാളി തൊഴിലുടമ വിഹിതം ഗവ. വഹിക്കുന്ന പദ്ധതിക്ക് തൊഴിലുടമകള്‍ക്ക് അപേക്ഷ സമര്‍പ്പിക്കാം.

    പ്രധാനമന്ത്രി ഗരീബ് കല്യാണ്‍ യോജന (പി.എം.ജി.കെ.വൈ) പാക്കേജിന്റെ ഭാഗമായി എംപ്ലോയീസ് പ്രോവിഡന്റ് ഫണ്ട് (ഇപിഎഫ്), എംപ്ലോയീസ് പെന്‍ഷന്‍ (ഇപിഎസ്) പദ്ധതികളില്‍ വിഹിതം അടക്കുന്ന കോണ്‍ട്രിബ്യൂട്ടറി അംഗങ്ങളുടെ മൂന്നു മാസത്തെ തൊഴിലാളി/തൊഴിലുടമ വിഹിതം കേന്ദ്ര ഗവണ്‍മെന്റ് അടക്കുന്ന പദ്ധതിയാണിത്. 90 ശതമാനം അംഗങ്ങളും 15000 രൂപയില്‍ കുറഞ്ഞ ശമ്പളം വാങ്ങുന്ന 100 ല്‍ കുറവ് ജോലിക്കാരുള്ള സ്ഥാപനങ്ങള്‍ക്കാണ് ഈ ആനുകൂല്യം ലഭിക്കുക.
    കേരളത്തില്‍ ഏകദേശം 8500 സ്ഥാപനങ്ങള്‍ക്കാണു പിഎംജികെവൈ ആനുകൂല്യത്തിന് അര്‍ഹതയുണ്ടെന്നു കണ്ടെത്തിയിരിക്കുന്നത്. ഇതുവരെ ഏകദേശം 1500 സ്ഥാപനങ്ങള്‍ നടപടികള്‍ പൂര്‍ത്തിയാക്കുകയും 4.9 കോടി രൂപയുടെ ആനുകൂല്യത്തിന് അര്‍ഹമാവുകയും ചെയ്തു. അവശേഷിക്കുന്ന തൊഴിലുടമകള്‍ ഉടന്‍തന്നെ ഏകീകൃത തൊഴിലുടമാ പോര്‍ട്ടലില്‍ (ഇസിആര്‍ പോര്‍ട്ടല്‍) ലോഗിന്‍ ചെയ്ത് നടപടികള്‍ പൂര്‍ത്തിയാക്കുകയും എത്രയും വേഗം ആനുകൂല്യം കൈപ്പറ്റുകയും വേണമെന്ന് കേരളത്തിന്റെയും ലക്ഷദ്വീപിന്റെയും ചുമതലയുള്ള അഡീഷണല്‍ സെന്‍ട്രല്‍ പിഎഫ് കമ്മീഷണര്‍ കവിതാ എന്‍ ജോര്‍ജ്ജ് അറിയിച്ചു.
    ***

    
    
    (Release ID: 1619324) Visitor Counter : 6