      തൊഴില്‍, ഉദ്യോഗ മന്ത്രാലയം

      ലോക് ഡൗൺ കാലയളവിൽ ഇപിഎഫ്ഒ തീർപ്പുകൽപ്പിച്ചത് 13 ലക്ഷത്തോളം ക്ലെയിമുകൾക്ക്
      Posted On: 28 APR 2020 3:52PM by PIB Thiruvananthpuram


    
    എംപ്ലോയ് ‌ മെന്റ് പ്രോവിഡന്റ് നിധിയുടെ വേഗത്തിലുള്ള വിതരണത്തിന്റെ ഭാഗമായി , തൊഴിൽ മന്ത്രാലയത്തിന് കീഴിലുള്ള എംപ്ലോയ് ‌ മെന്റ് പ്രോവിഡന്റ് ഫണ്ട് ഓർഗനൈസേഷൻ (EPFO) ലോക്ഡൗണ് ‍ കാലത്ത് തീർപ്പ് കല്പിച്ചത് 12.91 ലക്ഷം ക്ലെയിമുകൾക്ക് . പ്രധാൻമന്ത്രി ഗരീബ് കല്യാൺ യോജന (PMGKY) പാക്കേജിന്റെ ഭാഗമായ 7.40 ലക്ഷം കോവിഡ് ക്ലെയിമുകളും ഇതിൽ ഉൾപ്പെടും . കോവിഡ് കേസുകൾക്കായി നൽകിയ 2367.65 കോടി ഉൾപ്പെടെ ആകെ 4684.52 കോടി രൂപയാണ് ഇപിഎഫ്ഒ ഇതിന്റെഭാഗമായി ഇക്കാലയളവിൽ വിതരണം ചെയ്തത് .
    
    ഇളവ് നൽകിയിരുന്ന പിഎഫ് ട്രസ്റ്റുകളും , കോവിഡ് മഹാമാരിയുടെ പശ്ചാത്തലത്തിൽ സാഹചര്യത്തിനൊത്തുയർന്നു പ്രവർത്തിച്ചു എന്നത് സ്വാഗതാർഹമാണ് . ഇത്തരം ട്രസ്റ്റുകൾ , 79,743 പിഎഫ് അംഗങ്ങൾക്കായി 875.52 കോടി രൂപയാണ് ഏപ്രിൽ 27 വരെ വിതരണം ചെയ്തത് . 54,641 ഗുണഭോക്താക്കൾക്കായി 338.23 കോടി രൂപയാണ് 222 സ്വകാര്യ സ്ഥാപനങ്ങൾ വിതരണം ചെയ്തത് . പൊതുമേഖലയിൽ പ്രവർത്തിക്കുന്ന 76 സ്ഥാപനങ്ങളാവട്ടെ , 24,178 ഗുണഭോക്താക്കൾക്കായി 524.75 കോടി രൂപയും നൽകിയിട്ടുണ്ട് . സഹകരണമേഖലയിലെ 23 സ്ഥാപനങ്ങൾ 924 ക്ലെയിമുകൾക്കായി വിതരണം ചെയ് ‌ തത് ‌ 12.54 കോടി രൂപയാണ് .
    
    കോവിഡ് മഹാമാരിയെ ചെറുക്കാനായുള്ള പിഎംജികെവൈ പദ്ധതിയുടെ ഭാഗമായാണ് ഇപിഎഫില് ‍ നിന്നും തുക പിൻവലിക്കാനുള്ള പ്രത്യേക സൗകര്യം ഭരണകൂടം ഏർപ്പെടുത്തിയത് . ഇപിഎഫ് പദ്ധതിയിൽ 68 L (3) എന്ന ഖണ്ഡിക കൂട്ടിച്ചേർക്കാൻ കഴിഞ്ഞ മാസം 28 നു കേന്ദ്രഗവണ്മെന്റ് അടിയന്തിര വിജ്ഞാപനം ഇറക്കിയിരുന്നു .
    മൂന്നുമാസത്തെ അടിസ്ഥാനശമ്പളവും ക്ഷാമബത്തയും ചേർന്ന തുക , ഇപിഎഫ് അക്കൗണ്ടിൽ മിച്ചമുള്ള തുകയുടെ 75 ശതമാനം എന്നിവയിൽ ഏതാണോ ചെറുത് അത് പിൻവലിക്കാനുള്ള സൗകര്യമാണ് ഈ മാറ്റത്തിലൂടെ ഏർപ്പെടുത്തിയത് . ഈ തുക പിന്നീട് നൽകേണ്ടതില്ല .
    
    ***

    
    
    (Release ID: 1618987) Visitor Counter : 17
    
    
      Read this release in: English , Gujarati , Urdu , Hindi , Marathi , Assamese , Manipuri , Punjabi , Odia , Tamil , Telugu , Kannada