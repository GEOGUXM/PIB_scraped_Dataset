      PIB Headquarters

      കോവിഡ് 19 ലോക്ഡൗണ്‍ കാലത്ത് കൈത്താങ്ങായി കേന്ദ്ര ഗവണ്‍മെന്റ് പദ്ധതികള്‍
      
      
      ആശ്വാസമായി ജന്‍ ഔഷധി കേന്ദ്രങ്ങള്‍

      Posted On: 15 APR 2020 1:49PM by PIB Thiruvananthpuram

    ലോക്ഡൗണ്‍ സമയത്ത് ഒട്ടേറെ നിയന്ത്രണങ്ങള്‍ക്ക് ഇടയിലും സാധാരണക്കാര്‍ക്ക് വലിയ തോതില്‍ ആശ്വാസമായി മാറുകയാണ് ജന്‍ ഔഷധി കേന്ദ്രങ്ങള്‍. ആലപ്പുഴയിലേ ചേര്‍ത്തലയില്‍ കണിച്ചുകുളങ്ങര ക്ഷേത്രത്തിനു സമീപമുള്ള ജന്‍ ഔഷധി കേന്ദ്രം പ്രതിദിനം 700 ലധികം തരം മരുന്നുകളാണ് വിപണി വിലയേക്കാള്‍ കുറഞ്ഞ വിലയ്ക്ക് നല്‍കി വരുന്നത്. സാമൂഹ്യ അകലം പാലിക്കല്‍, കൈകള്‍ സോപ്പ് ഉപയോഗിച്ച് കഴുകല്‍ തുടങ്ങിയ പ്രോട്ടോകോളുകള്‍ പാലിച്ച് കൊണ്ടാണ് വില്‍പ്പന നടത്തുന്നത് .


    പൊതുവിപണിയില്‍ പതിനേഴര രൂപ വില വരുന്ന രക്ത സമ്മര്‍ദ്ദത്തിനുള്ള മരുന്ന് കേവലം രണ്ടര രൂപയ്ക്കാണ് ജന്‍ ഔഷധി കേന്ദ്രത്തില്‍ നിന്ന് ലഭിക്കുന്നതെന്ന് പ്രവാസിയും ദുബായില്‍ ബിസിനസ് നടത്തുന്ന കണിച്ചുകുളങ്ങര നിവാസി കൂടിയായ പ്രേമചന്ദ്രന്‍ പറയുന്നു. ദുബൈയിലാകട്ടെ 48 രൂപയാണ് ഈ മരുന്നിന്റെ വില.


    പൊതുവിപണിയില്‍ ഇന്ന് ഏറ്റവും അവശ്യ വസ്തുവായ, വലിയ വിലയുള്ള സാനിറ്റൈസറുകളും ഇവിടെ നിന്ന് കുറഞ്ഞ നിരക്കില്‍ ലഭ്യമാണ്. ഈ ദുര്‍ഘട കാലത്തും ജനങ്ങള്‍ക്ക് വലിയ സഹായമായി മാറുകയാണ് ജന്‍ ഔഷധി കേന്ദ്രങ്ങള്‍.


    ****


    

    
    (Release ID: 1614645) Visitor Counter : 18