      ഉപരാഷ്ട്രപതിയുടെ കാര്യാലയം

      ലോക് ഡൗണിനു ശേഷമുള്ള നടപടികളുടെ മാർഗ്ഗരേഖയിൽ സമ്പത്ത് വ്യവസ്ഥയെക്കാൾ പ്രാധാന്യം നല്‍കേണ്ടത് ആരോഗ്യരംഗത്തെ ആശങ്കകൾക്കെന്ന് ഉപരാഷ്ട്രപതി വെങ്കയ്യ നായിഡു
      Posted On: 07 APR 2020 12:04PM by PIB Thiruvananthpuram


    
    ലോക് ഡൗൺ രണ്ടാഴ്ച പിന്നിടുന്നതിനെക്കുറിച്ചും , ഭാവിനടപടികളെപ്പറ്റിയും ഉപരാഷ്ട്രപതി എം വെങ്കയ്യനായിഡുവിന്റെ പ്രസ്താവന താഴെച്ചേർക്കുന്നു :
    
    " മാർച്ച് 25 നു പ്രഖ്യാപിച്ച ദേശീയ ലോക് ഡൗൺ പ്രാബല്യത്തിലായിട്ട് ഇന്ന് രണ്ടാഴ്ച പിന്നിടുകയാണ് . കൊറോണ വൈറസ് മൂലമുണ്ടായ പ്രതിസന്ധി മറികടക്കാനുള്ള ശ്രമങ്ങൾ പുരോഗമിക്കുന്ന ഈ സാഹചര്യത്തിൽ , ഇതുമായി ബന്ധപ്പെട്ട എന്റെ ആശയങ്ങളും , ആശങ്കകളും , രാജ്യത്തെ ജനങ്ങളുമായും , രാഷ്ട്രീയനേതൃത്വവുമായും സംവദിക്കുന്നത് ഉചിതമെന്ന് എനിക്ക് തോന്നുന്നു.


    
    ഈ ലോക് ഡൗണിൽ നിന്നും പുറത്തുകടക്കാനുള്ള നടപടികളെപ്പറ്റി , പ്രധാനമന്ത്രിയും , മുഖ്യമന്ത്രിമാരും അടങ്ങുന്ന നേതൃത്വം ചർച്ചകൾ ആരംഭിച്ചു എന്നറിയുന്നതിൽ ഞാൻ സന്തുഷ്ടനാണ് . രാജ്യത്തിൻറെ വിവിധ പ്രദേശങ്ങളിൽ , മാരകമായ കൊറോണ വൈറസ് പടർന്നു പിടിക്കുന്ന ഈ സാഹചര്യത്തിൽ , ഏറ്റവും ഉത്തമവും , പ്രായോഗികവുമായ പരിഹാരങ്ങളുമായി അവർ എത്തുമെന്നും എനിക്ക് ഉറപ്പാണ് . രാജ്യത്തെ ജനങ്ങളുടെ ആരോഗ്യവും , സമ്പത് വ്യവസ്ഥയുടെ സന്തുലനവും പരിഗണിച്ചാൽ , ആദ്യത്തേതിനു പരിഗണന തീർച്ചയായും കിട്ടും . എന്റെ അഭിപ്രായത്തിൽ , സാമ്പത്തികരംഗവുമായി ബന്ധപ്പെട്ട ആശങ്കകൾക്ക് അല്പം കൂടി കാത്തിരിക്കാൻ സാധിക്കും , എന്നാൽ ആരോഗ്യമേഖലയിലെ ആശങ്കകൾ അതുപോലെയല്ല .
    
    
    നേതൃത്വമെടുക്കുന്ന ഏത് തീരുമാനത്തോടും ചേർന്ന് പോകണമെന്ന് ഞാൻ രാജ്യത്തെ ജനങ്ങളോട് അഭ്യർത്ഥിക്കുകയാണ് . ഈ മാസം 14 നു ശേഷവും എന്തെങ്കിലും ബുദ്ധിമുട്ടുകൾ ഉണ്ടായാൽ പോലും , ഇതുവരെ പ്രകടിപിച്ച അതെ പ്രസരിപ്പോടു കൂടി തന്നെ ഈ മഹാമാരിക്കെതിരായ ദേശീയ പോരാട്ടത്തിൽ നമുക്ക് സഹകരിക്കാം . സമൂഹത്തിലെ പാവപ്പെട്ടവർക്കും , നിരാലംബർക്കുമായി അവശ്യസാധനങ്ങളുടെ സുഗമമായ വിതരണം ഉറപ്പാക്കാനും , അവർക്ക് ആവശ്യമായ ആശ്വാസവും പിന്തുണയും നൽകാനും ഭരണകൂടങ്ങൾ ശ്രദ്ധിക്കുമെന്ന് എനിക്ക് ഉറപ്പുണ്ട് . ലോക് ഡൗൺ കാലയളവിൽ ഇനി ശേഷിക്കുന്ന ഒരാഴ്ച അതില് ‍ നിന്നും പുറത്തുകടക്കാനുള്ള നയരൂപീകരണത്തിനും ഏറെ
    നിർണായകമാണ് . ഇക്കാലയളവിലെ വൈറസിന്റെ വ്യാപനവും , തോതും സംബന്ധിച്ച വിവരങ്ങളാവും നമ്മുടെ ഭാവി തീരുമാനങ്ങളെ ഏറെ സ്വാധീനിക്കുക .
    
    
    പൊതുനന്മ ലക്ഷ്യമാക്കി , ആത് ‌ മീയ തത്വങ്ങൾ മുറുകെ പിടിച്ച് , കോവിഡ് വെല്ലുവിളികൾക്കെതിരെ , ഒരുമിച്ച് പോരാടാനുള്ള ദൃഢനിശ്ചയം , രാജ്യത്തെ ജനങ്ങൾ ഇതുവരെ കാണിക്കുകയുണ്ടായി . സ്വന്തം താത്പര്യങ്ങൾ ത്യജിച്ചുകൊണ്ട് , മാനവികതയുടെ സാർവത്രിക തത്വങ്ങൾക്ക് വിധേയമായി പൊതു നന്മ ലക്ഷ്യമിട്ട് പ്രവർത്തിക്കുന്നതിനെയാണ് ആത് ‌ മീയത എന്ന പറയുന്നത് . ഭാരതീയ ദർശനങ്ങളുടെ കേന്ദ്രബിന്ദുവും ഈ ചിന്ത തന്നെയാണ് . മാർച്ച് 22 നു നടന്ന ജനത കർഫ്യൂവിലും , അതിനു ശേഷമുള്ള ലോക് ഡൗൺ കാലയളവിലും , ഏപ്രിൽ അഞ്ചിന് ദീപം തെളിയിച്ചു മറ്റുള്ളവർക്ക് ഐക്യദാർഢ്യം പ്രകടിപ്പിക്കുന്നതിലും മികച്ച പ്രതികരണമാണ് ജനങ്ങളുടെ ഭാഗത്തു നിന്നുണ്ടായത് . ആത്മീയത സംബന്ധിച്ച് ഭാരതീയർ പുലർത്തുന്ന ഉയർന്നമനോഭാവത്തിന്റെ ദൃഷ്ടാന്തങ്ങളാണിവ . അവരുടെ തെളിവാര് ‍ ന്ന പ്രസരിപ്പ് ഈ അദൃശ്യ വൈറസിനെതിരായ പോരാട്ടത്തിൽ നമ്മെ വിജയത്തിൽ എത്തിക്കുമെന്നും എനിക്ക് ഉറപ്പാണ് രാജ്യത്തെ ജനങ്ങളെ ഞാന് ‍ ആത്മാര് ‍ ത്ഥമായി അഭിനന്ദിക്കുകയാണ് .
    
    
    കൊറോണ വൈറസ് വ്യാപനത്തെ പിടിച്ചുകെട്ടുന്നതിനുള്ള നമ്മുടെ കൂട്ടായ പരിശ്രമങ്ങൾ വിജയം കാണുന്നതിനിടെയാണ്


    തബ് ‌ ലീഗി ജമാഅത് സമ്മേളന സംഭവം . രാജ്യത്ത് കൂടുതൽ വൈറസ് ബാധകൾക്ക് ഇത് കാരണമായി തീർന്നു . ഈ സമ്മേളനത്തിലെ ഉയർന്ന ജനപങ്കാളിത്തവും , അതെ തുടർന്ന് ഉണ്ടായ അതിവേഗത്തിലുള്ള രോഗവ്യാപനവും നമ്മുടെ പ്രതീക്ഷകളെ തകിടം മറിക്കുകയും ചെയ്തു . വൈറസ് വ്യാപനം തടയുന്നതിനായി , സാമൂഹിക - ശാരീരിക അകലം പാലിക്കുന്നത് സംബന്ധിച്ച് രൂപം നൽകിയിരിക്കുന്ന നിയമങ്ങളിലും , നിർദേശങ്ങളിലും വീഴ്ച വരുത്തിയാൽ ഉണ്ടാവാനിടയുള്ള പ്രത്യാഘാതങ്ങൾ എന്തെന്ന് ഈ സംഭവം തെളിയിക്കുന്നു . ആ അർഥത്തിൽ നോക്കുകയാണെങ്കിൽ , ഒഴിവാക്കാമായിരുന്ന ഈ സംഭവത്തെ മറ്റുളവർക്കുള്ള ഒരു മുന്നറിയിപ്പായി കാണേണ്ടതാണ് .
    
    
    കൊറോണ വൈറസിനെ പ്രതിരോധിക്കാൻ പല വികസിത രാജ്യങ്ങളും ഇപ്പോഴും ബുദ്ധിമുട്ടുകയാണ് . ഈ ദുരന്തത്തിൽ നിന്നും ആഗോള സമൂഹം ഏറെ പഠിക്കേണ്ടതുണ്ട് . സ്ഥാപനങ്ങളുടെ കാര്യക്ഷമത , അടിസ്ഥാനസൗകര്യങ്ങൾ , വിവരകൈമാറ്റം , ആന്തരിക സഹകരണം , വ്യക്തിപരമായ പ്രവൃത്തികള് ‍ എന്നിവയിൽ ഇത്തവണ വന്നുപോയ പോരായ്മകൾ തിരുത്തേണ്ടതുണ്ട് . എങ്കിൽ മാത്രമേ , സമീപഭാവിയിൽ ഉണ്ടാവാനിടയുള്ള സമാന വെല്ലുവിളികളെ ഫലപ്രദമായി നേരിടാൻ നമുക്ക് സാധിക്കൂ
    
    കൊറോണ വൈറസിനെതിരായ ഈ പോരാട്ടം എത്ര നാൾ നീണ്ടു നിൽക്കുമെന്ന് ഇപ്പോൾ പറയാനാവില്ല . പക്ഷെ അന്തിമവിജയം , അത് നമ്മുടേതായിരിക്കും . ഒരു ശോഭനമായ ഭാവിക്കായി ഈ ബുദ്ധിമുട്ടുകളോട് സമരസപ്പെട്ടുകൊണ്ട് അല്പകാലം കൂടി നമുക്ക് ജീവിക്കാം . "


    ***

    
    
    (Release ID: 1611970) Visitor Counter : 36
    
    
      Read this release in: English , Urdu , Hindi , Marathi , Manipuri , Bengali , Assamese , Punjabi , Gujarati , Odia , Tamil , Telugu , Kannada