      જળશક્તિ મંત્રાલય

      ચોમાસા માટે જલ શક્તિ અભિયાન માટેની તૈયારીઓ શરૂ
      Posted On: 28 APR 2020 7:07PM by PIB Ahmedabad


    ‘ જલ શક્તિ અભિયાન ’ આરોગ્યલક્ષી વર્તમાન કટોકટી ઝીલવા અને એના વિવિધ કાર્યક્રમો દ્વારા ગ્રામીણ અર્થતંત્રને વેગ આપવા સજ્જ છે . ચાલુ વર્ષે કોવિડ -19 ની કટોકટીને કારણે અને ગ્રામીણ વિસ્તારોમાં મોટી સંખ્યામાં શ્રમિકો ઉપલબ્ધ હોવાથી અભિયાને આગામી ચોમાસા માટે સજ્જ થવાની શરૂઆત કરી છે .


    ગ્રામીણ વિકાસ વિભાગ , જળ સંસાધન વિભાગ , નદી વિકાસ અને ગંગા નવીનીકરણ , જમીન સંસાધન વિભાગ અને પેયજલ અને સફાઈ વિભાગમાંથી તમામ રાજ્યો / કેન્દ્રશાસિત પ્રદેશોના મુખ્ય સચિવોને ચાલુ વર્ષના ચોમાસાના સંદર્ભમાં સંયુક્ત સલાહ ઇશ્યૂ થઈ છે તથા જળસંચય માટે અને જળસ્ત્રોતોને ફરી ભરવા માટે તૈયારીઓ થઈ છે , જે આપણા દેશ માટે સૌથી વધુ મહત્ત્વપૂર્ણ છે .


    ગયા વર્ષે જલશક્તિ અભિયાન શરૂ થયું હતું અને એમાં દેશભરમાં પાણીની તંગી અનુભવતા 256 જિલ્લાઓને આવરી લેવામાં આવ્યાં હતાં . આ ‘ અભિયાન ’ જળસંચય અભિયાન અંતર્ગત તમામ ભાગીદારોને લાવીને જનઆંદોન બન્યું છે અને ગયા વર્ષે એની રાષ્ટ્રવ્યાપી અસર થઈ હતી . આ અભિયાન અંતર્ગત રાજ્ય સરકારો , કેન્દ્ર સરકાર , નાગરિક સમાજ સંસ્થાઓ , પંચાયતીરાજ સંસ્થાઓ અને સમુદાયો જોડાયા હતા અને સાડા છ કરોડથી વધુ લોકોને આવરી લેવામાં આવ્યાં હતાં . 75 લાખથી વધારે પરંપરાગત અને અન્ય જળાશયો અને પાણીની ટાંકીઓનું નવીનીકરણ કરવામાં આવ્યું હતું તથા આશરે એક કરોડ જળસંચય અને વરસાદના પાણીના માળખાનું સર્જન કરવામાં આવ્યું હતું .


    ચાલુ વર્ષ માટે આ પ્રતિભાવથી પ્રેરિત થઈને વ્યાપક અને વધુ સઘન સ્ટ્રેટેજી બનાવવામાં આવી હતી . પણ આરોગ્યલક્ષી વર્તમાન કટોકટીને કારણે ચાલુ વર્ષે ઉનાળામાં અભિયાનમાં કેન્દ્ર સરકારનાં કર્મચારીઓએ કામે લગાવવામાં નહીં આવે . આ બાબતને ધ્યાનમાં રાખીને આ સુનિશ્ચિત કરવામાં આવશે કે ચાલુ વર્ષે ચોમાસા દરમિયાન વરસાદનાં પાણીનો સંચય કરવા ઉપલબ્ધ તમામ સંસાધનોનો અસરકારક ઉપયોગ થશે અને પૂર્વતૈયારીઓ સ્વરૂપે કામગીરીઓ પણ હાથ ધરવામાં આવી છે .


    લોકડાઉન દરમિયાન ગૃહ મંત્રાલયે મનરેગાના કાર્યો / પીવાના પાણી અને સાફસફાઈના કાર્યોને હાથ ધરવાની મંજૂરી આપી છે , જેમાં સિંચાઈ અને જળસંચયના કામોને પ્રાથમિકતા આપવામાં આવશે . સિંચાઈ અને જળસંચયના ક્ષેત્રોમાં કેન્દ્ર અને રાજ્ય સરકારની યોજનાઓનો અમલ પણ મનરેગાના કાર્યો સાથે ઉચિત સાંમજસ્ય સ્થાપિત કરીને કરવામાં આવશે . એમાં એ સુનિશ્ચિત કરવામાં આવશે કે સોશિયલ ડિસ્ટન્સિંગના કડક અમલીકરણ , ફેસ કવર / માસ્ક અને અન્ય જરૂરી તકેદારીઓનું પાલન કરીને તમામ કાર્યો હાથ ધરવામાં આવશે . પરંપરાગત જળાશયોને નવેસરથી ભરવા , જળાશયોમાં અતિક્રમણને દૂર કરવા , જળાશયો અને તળાવોમાંથી કીચડ કાઢવા , ઇન્લેટ / આઉટલેટનું નિર્માણ / એને મજબૂત કરવા , કેચમેન્ટ એરિયાની ટ્રીટમેન્ટ પ્રાથમિકતાના ધોરણે હાથ ધરી શકાશે . એ જ રીતે સમુદાય સંચાલિત નદીના પટનાં વ્યવસ્થાપનની પદ્ધતિઓ દ્વારા નાની નદીઓને ફરી ભરવાની કામગીરી પણ શરૂ થઈ શકે છે . આ પ્રકારની પ્રવૃત્તિઓ ગ્રામીણ વિસ્તારોમાં પાણીના સ્ત્રોતોને ટકાઉ બનાવશે અને જલ શક્તિ મંત્રાલય દ્વારા અમલીકરણ થતા જલ જીવન મિશનને મજબૂત કરશે . આ ઉપરાંત જલ જીવન મિશન માટે સ્થાનિક સમુદાય દ્વારા ગ્રામ કાર્યયોજના ( વીએપી ) ગ્રામીણ પ્રવૃત્તિઓને નક્કર માળખું પ્રદાન કરશે .


    GP/DS

    
    
    (Release ID: 1619082) Visitor Counter : 40
    
    
      Read this release in: English , Urdu , Hindi , Bengali , Assamese , Manipuri , Punjabi , Tamil , Telugu , Kannada