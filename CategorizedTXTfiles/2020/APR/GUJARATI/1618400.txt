      વિદ્યુત મંત્રાલય

      NTPCએ લેહ અને નવી દિલ્હી માટે હાઇડ્રોજન ફ્યૂઅલ સેલ આધારિત બસ અને કાર પરિયોજના શરૂ કરી – વૈશ્વિક EOI મંગાવ્યા
      Posted On: 26 APR 2020 2:42PM by PIB Ahmedabad


    ઉર્જા મંત્રાલય અંતર્ગત જાહેર ક્ષેત્રનું સાહસ NTPC લિમિટેડ , ભારતની સૌથી મોટી વીજ ઉત્પાદક કંપની છે . આ કંપનીએ લેહ અને નવી દિલ્હી માટે 10 હાઇડ્રોજન ફ્યૂઅલ સેલ (FC) આધારિત ઇલેક્ટ્રિક બસો અને 10 હાઇડ્રોજન ફ્યૂઅલ સેલ આધારિત ઇલેક્ટ્રિક કારો માટે વૈશ્વિક અભિરૂચિ પત્ર (EOI) મંગાવ્યા છે . NTPC ની સંપૂર્ણ માલિકીની સહાયક કંપની NTPC વીજ વ્યાપાર નિગમ (NVVN) લિમિટેડ દ્વારા EOI બહાર પાડવામાં આવ્યા છે .


    હાઇડ્રોજન ફ્યૂઅલ સેલ આધારિત વાહનોની ખરીદી દેશમાં પોતાની રીતે પહેલી પરિયોજના છે જેમાં ગ્રીન એનર્જીથી માંડીને ફ્યૂઅલ સેલ વાહન સુધીના સંપૂર્ણ ઉકેલો વિકસાવવામા આવશે .


    આ પહેલ માટે નવીન અને અક્ષય ઉર્જા મંત્રાલયનું પણ સમર્થન મળ્યું છે . લેહ અને દિલ્હીની પાઇલટ પરિયોજનાઓના ભાગરૂપે હાઇડ્રોજનના ઉત્પાદન માટે અક્ષય ઉર્જાનો ઉપયોગ તેમજ તેમના સંગ્રહ અને વિતરણની સુવિધા વિકસાવવામાં આવશે . હાઇડ્રોજનથી ચાલતા વાહનો શરૂ કરવાનો ઉદ્દેસ્ય પરિવહન ક્ષેત્રમાં કાર્બન ઉત્સર્જન ઘટાડવાનો પણ છે .


    આ PSU દ્વારા સાર્વજનિક પરિવહનના સંદર્ભમાં સંપૂર્ણ ઇ - મોબિલિટી ઉકેલો પૂરા પાડવા માટે વિવિધ ટેકનિકલ પહેલ કરવામાં આવી રહી છે . તેમાં સામાન્ય લોકોને ચાર્જિંગની સુવિધા પૂરી પાડવા માટે ઇન્ફ્રાસ્ટ્રક્ચરનું નિર્માણ અને રાજ્ય / શહેર પરિવહનના ઉપક્રમોને ઇલેક્ટ્રિક બસો પૂરી પાડવાનું પણ સામેલ છે . આ સંબંધે વિવિધ શહેરોમાં 60 સાર્વજનિક ચાર્જિંગ સ્ટેશન અને ફરીદાબાદમાં ઇ - થ્રી વ્હિલર્સ માટે બેટરી ચાર્જિંગ તેમજ સ્વેપિંગ સ્ટેશન પહેલાંથી જ શરૂ કરી દેવામાં આવ્યા છે . આ પ્રકારે આંદામાન અને નિકોબાર વહીવટીતંત્ર માટે ઇ - બસ ઉકેલ યોજનાનો પણ અમલ કરવામાં આવી રહ્યો છે .


    EOI નીચે આપેલી લિંક


    https://eprocurentpc.nic.in/nicgep/app?component= %24 DirectLink&page=FrontEndViewTender&service=direct&session=T&sp=S 9 jKXObCbvSsD 6 XuLgJnFUA %3 D %3 D


    અથવા વેબસાઇટ :


    https://eprocurentpc.nic.in/nicgep/app પરથી ડાઉનલોડ થઇ શકે છે .


    GP/DS


    

    
    (Release ID: 1618400) Visitor Counter : 35
    
    
      Read this release in: English , Urdu , Hindi , Manipuri , Bengali , Punjabi , Tamil , Telugu