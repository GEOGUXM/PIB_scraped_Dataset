      કાર્મિક, લોક ફરિયાદ અને પેન્શન મંત્રાલય

      કેન્દ્રીય મંત્રી ડૉ. જિતેન્દ્ર સિંહે આજે લોકડાઉન વચ્ચે આઇઆઇપીએના પદવીદાન સમારંભને “ઓનલાઇન” સંબોધન કર્યું
      Posted On: 30 APR 2020 7:18PM by PIB Ahmedabad


    કેન્દ્રીય મંત્રી ડૉ . જિતેન્દ્ર સિંહે લોકડાઉન વચ્ચે ભારતીય લોક વહીવટી સંસ્થા ( આઇઆઇપીએ ) ના લોક વહીવટીમાં વ્યાવસાયિક કાર્યક્રમ ( એપીપીપીએ ) ના 45 મા પદવીદાન સમારંભને મુખ્ય અતિથિ સ્વરૂપે “ ઓનલાઇન ” સંબોધન કરીને ઇતિહાસ સર્જી દીધો હતો . આ કાર્યક્રમમાં ભારતીય અને કેન્દ્રીય સેવાઓનાં 45 વરિષ્ઠ અધિકારીઓની સાથે સૈન્ય દળોની તમામ શાખાઓનાં વરિષ્ઠ અધિકારીઓ સામેલ થયા હતા .


    વીડિયો કોન્ફરન્સ દ્વારા આયોજિત સમારંભમાં આઇઆઇપીએના ડાયરેક્ટર સુરેન્દ્રનાથ ત્રિપાઠી , ડીઓપીટીનાં કેન્દ્રીય સિચવ સી ચંદ્રમૌલી , આઇઆઇપીએના રજિસ્ટ્રાર અમિતાભ રંજન , આઇઆઇપીએના ફેકલ્ટી તેમજ તમામ સ્કોલર સામેલ થયા હતા , જેમણે તેમનો શૈક્ષણિક અભ્યાસક્રમ સફળતાપૂર્વક પૂર્ણ કર્યો હતો .


    ડૉ . જિતેન્દ્ર સિંહે લોકડાઉનની મર્યાદા વચ્ચે શૈક્ષણિક કાર્યક્રમોની તમામ જરૂરિયાતો સમયસર પૂર્ણ કરવા બદલ તથા ડેડલાઇન અને સમયમર્યાદા પૂર્ણ કરવા વિવિધ પદ્ધતિઓ અપનાવવા બદલ આઇઆઇપીએની પ્રશંસા કરી હતી , જેમાં ઉમેદવારો દ્વારા વાઇવા વોસનું “ ઓનલાઇન ” આયોજન સામેલ છે .


    આઇઆઇપીએના ક્ષમતા નિર્માણના પ્રયાસો પર એને અભિનંદન આપીને ડૉ . જિતેન્દ્ર સિંહે બદલાતા સમયની માંગ અનુસાર પોતાને ઢાળવા બદલ સંસ્થાની પ્રશંસા કરી હતી . તેમણે જણાવ્યું હતું કે , જીવંત અને રોમાંચક સંસ્થાએ નવીનતા અપનાવવા , કામગીરી સુધારવા અને એને નવી દિશા આપવાની રીતોમાં નવીન અભિગમ અપનાવવાનું જાળવી રાખ્યું છે .


    મંત્રીએ લોકડાઉનની સ્થિતિ પછી કોવિડ રોગચાળામાં આઇઆઇપીએના પ્રયાસોને બિરદાવ્યાં હતાં . તેમણે કહ્યું હતું કે , આઇઆઇપીએ વિશિષ્ટ રીતે એના કથિત ઉદ્દેશો ચરિતાર્થ કર્યા છે એવા પ્રકારનો આ પ્રસંગ કે કટોકટી છે . તેમણે આઇઆઇપીએને નવા મોડલ વિકસાવવાનું જાળવી રાખવા અપીલ કરી હતી , જેનું અનુકરણ અન્ય દેશો કરી શકશે .


    ડૉ . જિતેન્દ્ર સિંહે જણાવ્યું હતું કે , કોવિડએ એક વાર ફરી વર્તમાન સરકારની લઘુતમ સરકાર અને મહત્તમ વહીવટના સંકલ્પને વ્યક્ત કર્યો છે . જ્યારે ભારત દ્વારા કોવિડનું અસરકારક સંચાલન એને દુનિયાનાં દેશોના સમુદાયોમાં મોખરાનો દેશ બનાવે છે , ત્યારે આ પ્રધાનમંત્રી નરેન્દ્ર મોદીની વિશ્વનાં ટોચનાં દેશોમાં લીડર બનવાના સંકલ્પને પણ દ્રઢતા સાથ વ્યક્ત કરે છે .


    ડૉ . જિતેન્દ્ર સિંહે આઇઆઇપીએને એના પ્રયાસો જાળવવા અપીલ કરી હતી . તેમણે કહ્યું હતું કે , કોવિડ 19 એ નવા મોડલો શીખવા અને વિકસાવવાની તક પૂરી પાડી છે , જેનું અનુકરણ અન્ય લોકો કરી શકશે . તેમણે ઉમેર્યું હતું કે , આ અવરોધોમાંથી પેદા થયેલી તક છે .


    પદવીદાન સમારંભને અંતે પ્રોગ્રામના કો - ડાયરેક્ટર ડૉ . નીતુ જૈને આભાર વ્યક્ત કર્યો હતો .


    GP/DS


    

    
    (Release ID: 1619775) Visitor Counter : 26
    
    
      Read this release in: English , Urdu , Hindi , Bengali , Assamese , Punjabi , Odia , Tamil , Telugu