      ગૃહ મંત્રાલય

      અગાઉ મંજૂરી આપવામાં આવી તે અનુસાર આવશ્યક માલસામાન માટે ઇ-કોમર્સ કંપનીઓનું કામકાજ ચાલુ રહેશે
      
      આવશ્યક ચીજવસ્તુઓ માટે ઇ-કોમર્સ સહિત સંપૂર્ણ પૂરવઠા સાંકળ સરળતાથી ચાલે તે રાજ્યો અચૂક સુનિશ્ચિત કરે

      Posted On: 19 APR 2020 6:45PM by PIB Ahmedabad

    કોવિડ -19 સામેની લડાઇ માટે લાગુ કરવામાં આવેલા દેશવ્યાપી લૉકડાઉન સંબંધે સંકલિત સુધારેલી માર્ગદર્શિકા હેઠળ કેટલીક ચોક્કસ પ્રવૃત્તિઓને મુક્તિ આપવા માટે કેન્દ્રીય ગૃહ મંત્રાલય (MHA) દ્વારા તમામ મંત્રાલયો / વિભાગોને આદેશ આપવામાં આવ્યો છે .


    ( https://www.mha.gov.in/sites/default/files/MHA%20order%20dt%2015.04.2020%2C%20with%20Revised%20Consolidated%20Guidelines_compressed%20%283%29.pdf ),


    આજે આપવામાં આવેલા આદેશમાં , સંકલિત સુધારેલી માર્ગદર્શિકાની જોગવાઇ 14 (v) માં ઇ - કોમર્સ કંપનીઓને બાકાત રાખવામાં આવી છે . આ સંબંધે ફરી સ્પષ્ટતા કરવામાં આવે છે કે , બિન - આવશ્યક ચીજવસ્તુઓ માટે ઇ - કોમર્સ કંપનીઓની કામગીરી પ્રતિબંધિત છે . જોકે , અગાઉ મંજૂરી આપી તેમ અને આ માર્ગદર્શિકામાં જોગવાઇ 13 (i) માં મંજૂરી આપવામાં ચાલુ રાખવામાં આવી છે તે અનુસાર આવશ્યક ચીજવસ્તુઓ માટે ઇ - કોમર્સ કંપનીઓની કામગારી ચાલુ રહેશે .


    ગૃહ મંત્રાલયે તમામ રાજ્ય / કેન્દ્ર શાસિત પ્રદેશો સાથે આ સંબંધે સંદેશાવ્યવહાર કર્યો છે અને તેમને વિનંતી કરી છે કે , આ સંદર્ભે તમામ ફિલ્ડ એજન્સીઓને સ્પષ્ટતા કરવામાં આવે અને સામાન્ય લોકોમાં પણ આ અંગે પૂરતી માહિતી ફેલાવવામાં આવે જેથી ઇ - કોમર્સ સહિત આવશ્યક ચીજવસ્તુઓની સંપૂર્ણ પૂરવઠા સાંકળ સરળતાથી ચાલી શકે તે સુનિશ્ચિત થાય . એવો પણ સંદેશાવ્યવહાર કરવામાં આવ્યો છે કે , રાજ્ય સરકારો / કેન્દ્ર શાસિત પ્રદેશોના વહીવટીતંત્ર દ્વારા કેન્દ્રીય ગૃહ મંત્રાલયના આદેશના અનુપાલનમાં બહાર પાડવામાં આવેલી માર્ગદર્શિકા / આદેશોમાં સાચી પરિસ્થિતિને અનુલક્ષીને સુધારો થઇ શકે છે .


    રાજ્ય / કેન્દ્ર શાસિત પ્રદેશો સાથે સત્તાવાર સંદેશાવ્યવહાર જોવા માટે અહીં ક્લિક કરો


    GP/DS

    
    
    (Release ID: 1616176) Visitor Counter : 31
    
    
      Read this release in: English , Urdu , Marathi , Hindi , Assamese , Bengali , Punjabi , Odia , Tamil , Telugu , Kannada , Malayalam