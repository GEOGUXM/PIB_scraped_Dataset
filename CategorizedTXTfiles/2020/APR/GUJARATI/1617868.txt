      સ્વાસ્થ્ય અને પરિવાર કલ્યાણ મંત્રાલય

      ભારતે કોરોનાવાયરસનો પડકાર ઝીલવા માટે પર્યાપ્ત ક્ષમતા અને સંસાધન હાંસલ કર્યા છેઃ ડૉ. હર્ષવર્ધન
      
      કોવિડ-19 સામેની લડાઈમાં ભારત દુનિયાના અન્ય દેશો કરતાં વધુ સારી સ્થિતિમાં છે
      ડૉ. હર્ષવર્ધને કહ્યું કે, કોવિડ-19 સંક્રમણથી ઉત્પન્ન સ્થિતિનું સમાધાન કરવામાં ભારતનો સંઘર્ષ અતિ-સક્રિય અને તબક્કાવાર રહ્યો છે
      
      "અમે ચોક્કસ આ વાયરસને પરાસ્ત કરીશું" – ડૉ. હર્ષવર્ધન
      Posted On: 23 APR 2020 9:10PM by PIB Ahmedabad


    કેન્દ્રીય આરોગ્ય અને પરિવાર કલ્યાણ મંત્રી ડૉ . હર્ષવર્ધને આજે કોવિડ -19 નિયંત્રણ માટે થઈ રહેલા ઉપાયો પર વિશ્વ આરોગ્ય સંસ્થા ( ડબલ્યુએચઓ ) ના સભ્ય દેશોના આરોગ્ય મંત્રીઓ સાથે એક વર્ચ્યુઅલ ચર્ચા સત્રમાં ભાગ લેતા કહ્યું હતું કે , કોવિડ -19 સંક્રમણથી પેદા થયેલી સ્થિતિ સામે ભારતીય સંઘર્ષ અતિ - સક્રિય , પ્રથમ અને શ્રેણીબદ્ધ રહ્યો છે .


    ડૉ . હર્ષવર્ધને પોતાના સંબોધનમાં કહ્યું હતું કે , દુનિયામાં કોવિડ -19 ની વર્તમાન સ્થિતિ ચિંતાજનક છે અને જાનહાનિ ઘટાડવા વિશેષ ઉપાયો અપનાવવાની જરૂર છે . ડબલ્યુએચઓના અધિકારીઓને સંબોધન કરતા ડૉ . હર્ષવર્ધને જણાવ્યું હતું કે , આપણા બધાની મુલાકાત એક મુશ્કેલ સમયમાં થઈ રહી છે અને કોવિડ -19 નો અંત લાવવા માટે આપણે આપમી સર્વોત્તમ કાર્યવ્યવસ્થાઓને સહિયારી કરવા ખભેખભો મિલાવીને કામ કરવું પડશે .


    ડૉ . હર્ષવર્ધને કહ્યું હતું કે , કોવિડ -19 નો સામનો કરવા ભારતની ભૂમિકા અગ્રણી રહી છે અને પોતાના કોરોના વોરિયર્સની મહત્ત્વપૂર્ણ અને ઉત્કૃષ્ટ સેવાઓને કારણે ભારત દુનિયાનાં બાકીનાં દેશો કરતાં વધારે સારી સ્થિતિમાં છે . તેમણે સંભવિત દર્દીઓ કે રોગના વાહનો પર નજર રાખવા માટે સરકારી સંસ્થાઓએ રાખેલી સક્રિય નજરના પ્રયાસોનો ઉલ્લેખ કરીને કહ્યું હતું કે , આપણે વાયરસ અને એના સ્થાને જાણીએ છીએ . તેમણે કહ્યું હતું કે , આપણે આ શત્રુ પર સામુદાયિક નજર રાખવા , વિવિધ સલાહો જાહેર કરીને તથા સક્રિય વ્યૂહરચનાના માધ્યમથી રોકવા સક્ષમ બનવાની જરૂર છે .


    કોવિડ -19 થી ઉત્પન્ન આ સંકટને દેશમાં સ્વાસ્થ્ય સેવાની વિતરણ વ્યવસ્થાને મજબૂત કરવાની તકમાં કેવી રીતે બદલવામાં આવે એના પર પોતાના વિચારો વ્યક્ત કરીને ડૉ . હર્ષવર્ધને કહ્યું હતું કે , શરૂઆતમાં કોવિડ -19 ની તપાસ માટે પૂણેમાં નેશનલ ઇન્સ્ટિટ્યૂટ ઓફ વાયરોલોજી ( એનઆઈવી ) માં અમારી ફક્ત એક પ્રયોગાશાળા હતી . તેમણે કહ્યું હતું કે , છેલ્લાં 3 મહિના દરમિયાન અમે 16,000 થી વધારે સેમ્પલ સંગ્રહ કેન્દ્રો સાથે 87 ખાનગી પ્રયોગશાળાઓની મદદ સાથે સરકારી પ્રયોગશાળાઓની સંખ્યા 230 સુધી વધારી છે . અત્યાર સુધી અમે કોવિડ -19 માટે 5 લાખથી વધારે લોકોની તપાસ કરી છે . અમે 31 મે , 2020 સુધી સરકારી પ્રયોગશાળાઓની સંખ્યા વધારીને 300 કરવા અને દરરોજ પોતાની વર્તમાન દૈનિક તપાસ ક્ષમતા 55,000 થી 1 લાખ સુધી કરવાના અગ્રેસર છીએ .


    સંકટનું સમાધાન કરવા દેશની તૈયારીઓ વિશે વિસ્તારપૂર્વક જાણકાર આપતા તેમણે કહ્યું હતું કે , સરકારને આગામી સમયમાં રોગીઓની સંખ્યા વધવાની સંભાવનાને ધ્યાનમાં રાખવાની તૈયારી સુનિશ્ચિત કરી લીધી છે . સરકારે રોગની ગંભીરતાને આધારે કોવિડ ઉપચાર સુવિધાઓને ત્રણ કેટેગરીમાં વર્ગીકૃત કરી છે , જેમાં ઓછા લક્ષણ ધરાવતા દર્દીઓ માટે કોવિડ સારવાર કેન્દ્ર , મધ્યમ લક્ષણ ધરાવતા દર્દીઓ માટે કોવિડ આરોગ્ય સારસંભાળ કેન્દ્ર અને ગંભીર લક્ષણો ધરાવતા રોગીઓ માટે સમર્પિત કોવિડ હોસ્પિટલ સામેલ છે . રોગની ગંભીરતા અનુસાર દર્દીઓનાં સ્થળાંતરણની સુવિધા માટે પણ આ ત્રણ પ્રકારના કોવિડ કેન્દ્રો માટે વ્યવસ્થા કરવામાં આવી છે . અમારી પાસે દેશનાં તમામ 2,033 સમર્પિત સુવિધાઓમાં 1,90,000 થી વધારે અલગ બેડ , 24,000 થી વધારે આઈસીયુ બેડ અને 12,000 થી વધારે વેન્ટિલેટર છે . આ તમામ સુવિધાઓને છેલ્લાં 03 મહિનાઓની અંદર વ્યવસ્થિત કરવામાં આવી છે .


    આ ઉપરાંત જોખમને ઓછું કરવાના સમાધાન વિશે લોકોની જિજ્ઞાસાને ધ્યાનમાં રાખીને ડૉ . હર્ષવર્ધને ‘ આરોગ્યસેતુ ’ મોબાઇલ એપ્લિકેશનની અસરકારકતા વિશે જાણકારી આપી હતી , જેને 7.2 કરોડથી વધારે લોકોએ ડાઉનલોડ કરી છે . કોવિડ -19 વિરૂદ્ધ અમારી સંયુક્ત લડાઈમાં આવશ્યક સ્વાસ્થ્ય સેવાઓને જોડવા માટે આ ભારત સરકાર દ્વારા વિકસિત એક મોબાઇલ એપ્લિકેશન છે . એપનો ઉદ્દેશ ભારત સરકારની પહેલને પ્રોત્સાહન આપીને કોવિડ -19 સાથે સંબંધિત જોખમો , સર્વોત્તમ કાર્યવ્યવસ્થાઓ અને પ્રાસંગિક સલાહને એપના વપરાશકર્તાઓ સુધી પહોંચાડવાનો તથા તેમને આ વિશે સૂચના આપવાનો છે .


    સત્રના સમાપન પર ડૉ . હર્ષવર્ધને પ્રધાનમંત્રી શ્રી નરેન્દ્ર મોદીના કુશળ નેતૃત્વની પ્રશંસા કરીને કહ્યું હતું કે , પ્રધાનમંત્રી સ્વરૂપે અમારી પાસે એક મહાન નેતા છે , કારણ કે તેઓ બહુ સુગ્રાહી છે અને સમયેસમયે નિષ્ણાતોના સૂચનોને સ્વીકારે છે અને એટલે જ તેઓ ભારતમાં કોવિડ -19 ની સ્થિતિને અસરકારક રીતે સંભાળી રહ્યાં છે . તેમણે કહ્યું હતું કે , લોકોએ પણ લોકડાઉનને સફળ બનાવવામાં સરકારના પ્રયાસોને સમર્થન આપ્યું છે . તેમણે આશ્વાસન આપતા કહ્યું હતું કે , અમે કોઈ પણ સ્થિતિનો સામનો કરવા માટે તૈયાર છીએ અને આગામી સમયમાં અમે તમામ દર્દીઓને સ્વસ્થ ર ખવા અને તેમને સંપૂર્ણપણે ફિટ રાખવા માટે આરોગ્યની ઉચિત સારસંભાળ પ્રદાન કરવાની સ્થિતિમાં છીએ .


    GP/DS

    
    
    (Release ID: 1617868) Visitor Counter : 25
    
    
      Read this release in: English , Urdu , Marathi , Hindi , Assamese , Bengali , Punjabi , Tamil , Telugu , Kannada