      વિજ્ઞાન અને ટેકનોલોજી મંત્રાલય

      માસ્ક પર હર્બલ ડિકન્જસ્ટન્ટ છાંટવાથી ગુંગળામણ રોકી શકાય છે
      
      આ દ્રાવણ શ્વસન નળીમાંથી લાળ અને કફ દૂર કરીને તેને ચોખ્ખી કરે છે અને અશુદ્ધિઓ દૂર કરે છે જેથી શ્વાસ લેવામાં સરળતા રહે છે

      Posted On: 25 APR 2020 3:42PM by PIB Ahmedabad

    કોરોના વાયરસનો ચેપ ફેલાતો રોકવા માટે આરોગ્ય અધિકારીઓ સતત માસ્ક પહેરવાની ભલામણ કરી રહ્યા છે . સાથે સાથે , લાંબો સમય માસ્ક પહેરી રાખવાથી શ્વાસ લેવામાં તકલીફ અને શ્વસનતંત્ર જામ થવાની ફરિયાદો પણ મળી રહી છે . આ સમસ્યાનો ઉકેલ લાવવા માટે , લખનઉમાં આવેલી CSIR – રાષ્ટ્રીય બોટનિકલ સંશોધન સંસ્થા (NBRI) ખાતેના વૈજ્ઞાનિકોએ હર્બલ ડિકન્જસ્ટન્ટ તૈયાર કર્યું છે .


    CSIR- NBRI ના વરિષ્ઠ અગ્ર વૈજ્ઞાનિક ડૉ . શરદ શ્રીવાસ્તવે જણાવ્યું હતું કે , “ આવી સમસ્યા થવા પાછળનું મુખ્ય કારણ માસ્કની આંતરિક કેવિટી ( ગુહા ) માં કાર્બન ડાયોક્સાઇડ અને ભેજનું એકત્રીકરણ છે . જ્યારે વ્યક્તિ શ્વાસ અંદર લે ત્યારે , તે ફેફસામાં થઇને પાછો આવે છે . લાંબો સમય આ પ્રક્રિયાનું પુનરાવર્તન થવાથી શ્વાસ લેવામાં મુશ્કેલી પડે છે અને ભરાવો થઇ ગયો હોય તેવું લાગે છે .”


    ડૉ . શ્રીવાસ્તવે જણાવ્યું હતું કે , “ હર્બલ ડિકન્જસ્ટન્ટ સ્પ્રે ચાર ઔષધી આધારિત તેલના સચોટ મિશ્રણથી તૈયાર કરવામાં આવ્યું છે પરંતુ બૌદ્ધિક સંપદાના મુદ્દાને ધ્યાનમાં રાખીને આ ઔષધીઓના નામ હાલમાં જાહેર કરી શકાય તેમ નથી . આ ઉત્પાદન આયુર્વેદના સિદ્ધાંતોના આધારે તૈયાર કરવામાં આવ્યું છે અને તેમાં પરંપરાગત ગ્રંથોમાં લખેલા ઘટકો સામેલ છે .”


    આ દ્રાવણ શ્વસન નળીમાંથી લાળ અને કફ દૂર કરીને તેને ચોખ્ખી કરે છે અને અશુદ્ધિઓ દૂર કરે છે જેથી શ્વાસ લેવામાં સરળતા રહે છે . માસ્કના વધુ પડતા ઉપયોગના કારણે ઉભો થતો તણાવ અને ભરાવો ઘટાડવામાં પણ તે મદદરૂપ થાય છે . આ સ્પ્રે આયુષ મંત્રાલયની માર્ગદર્શિકા અનુસાર તૈયાર કરવામાં આવ્યો છે .


    લખનઉ સ્થિત NBRI એ વૈજ્ઞાનિક અને ઔદ્યોગિક સંશોધન પરિષદ (CSIR) ની પેટા લેબોરેટરી છે જે મુખ્યત્વે તેના વાનસ્પતિક સંશોધન કાર્યો માટે ઓળખાય છે . સંશોધકોએ જણાવ્યું હતું કે , NBRI ના આ ઔષધીય સ્પ્રેનું પ્રારંભિક પરિણામ અત્યંત પ્રભાવશાળી છે . લાંબા સમય સુધી માસ્ક પહેરતા લોકોને આનાથી ઘણી રાહત મળી શકે છે


    આ ઇન્હેલરનું વ્યાપારિક ધોરણે ઉત્પાદન કરવા માટે આ સંસ્થા તેની ટેકનોલોજી સ્થળાંતરિત કરવાની યોજનામાં છે જેથી મોટાપાયે તેનું ઉત્પાદન થઇ શકે અને કોવિડ -19 મહામારી સામે લડવામાં અગ્ર હરોળના યોદ્ધાઓને તે મોકલી શકાય .


    [For More Details : Dr. Sharad Srivastava, CSIR-NBRI, Lucknow


    ઇમેલ : sharad@nbri.res.in , sharad_ks2003@yahoo.com ]


    GP/DS

    
    
    (Release ID: 1618183) Visitor Counter : 45
    
    
      Read this release in: Bengali , Punjabi , English , Urdu , Hindi , Marathi , Assamese , Manipuri , Tamil , Telugu