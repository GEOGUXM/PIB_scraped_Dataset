      પ્રવાસન મંત્રાલય

      પ્રવાસન મંત્રાલયે “દેખો અપના દેશ” વેબિનાર શ્રેણી અંતર્ગત બીજા વેબિનારનું આયોજન કર્યું
      
      વેબિનારનું શીર્ષક હતું – “કલકત્તા – સંસ્કૃતિઓનું સંગમ”

      Posted On: 16 APR 2020 4:43PM by PIB Ahmedabad

    ભારતીય નાગરિકો પોતાના દેશને વધુ સારી રીતે જાણે અને પ્રવાસન ક્ષેત્રના વિવિધ પાસાં અંગે પ્રવાસન ઉદ્યોગ , વિદ્યાર્થીઓ અને સામાન્ય લોકો સહિત જુદા - જુદા હિતધારકોના જ્ઞાનમાં વધારો થાય તે હેતુસર ભારત સરકારનું પ્રવાસન મંત્રાલય હાલમાં ‘ દેખો અપના દેશ ’ વિષય અંતર્ગત વેબિનારની શ્રેણીનું આયોજન કરી રહ્યું છે .


    આ શ્રેણીના બીજા વેબિનાર ‘ કલકત્તા - સંસ્કૃતિઓનો સંગમ ’ નું આયોજન આજે શ્રી ઇફ્તેખાર અહેસાન , શ્રી ઋત્વિક ઘોષ અને કલકત્તા વૉક્સના શ્રી અનિરબાન દત્તા દ્વારા કરવામાં આવ્યું હતું . કલકત્તા ઉપર આયોજિત વેબિનારે કલકત્તાના વિકાસમાં વિવિધ સમુદાયોએ આપેલા મહત્વપૂર્ણ પ્રદાનની રસપ્રદ બાબતો ઉજાગર કરી હતી .


    વેબિનારને 2700 રજિસ્ટ્રેશન અને 1800 થી વધારે સ્પર્ધકો સાથે ખૂબ જ સારો પ્રતિભાવ પ્રાપ્ત થયો હતો .


    18 મી એપ્રિલ , 2020 ના વિશ્વ વારસા દિવસના પ્રસંગે બે વેબિનાર્સની અંતિમ પસંદગી કરવામાં આવી છે . પ્રથમ સત્રનું આયોજન સ્ટોરીટ્રેઇલ્સ દ્વારા સવારે 11-00 થી 12-00 વાગ્યા દરમિયાન ‘ મમલ્લપુરમના સ્મારકો – પથ્થરોમાં કંડારાયેલી કથા ’ ના વિષય ઉપર કરવામાં આવશે . જ્યારે બીજા સત્રનું આયોજન બપોરે 12-00 થી 01-00 ‘ વૈશ્વિક ધરોહર અને હુમાયુના મકબરા ખાતે ટકાઉ પ્રવાસન ’ ઉપર સંસ્કૃતિ સંબંધિત આગા ખાન ટ્રસ્ટના સીઇઓ શ્રી રતિશ નંદા દ્વારા રજૂ કરવામાં આવશે .


    આ વેબિનાર શ્રેણી આપણાં અતૂલ્ય ભારતની સંસ્કૃતિ અને વારસાના વિવિધ સ્થાનો અને અસલી ઊંડાણ અને તેના વિસ્તાર અંગે મહત્ત્વપૂર્ણ માહિતી પૂરી પાડે છે . પ્રથમ વેબિનારનું આયોજન 14 મી એપ્રિલ , 2020 ના રોજ ‘ શહેરોના શહેર – દિલ્હીની પર્સનલ ડાયરી ’ ના શીર્ષક હેઠળ કરવામાં આવ્યું હતું . આ સત્રનો મુખ્ય હાર્દ પ્રવાસન જાગૃતિ અને સામાજિક ઇતિહાસ ઉપર આધારિત હતો .


    ‘ દેખો અપના દેશ ’ વેબિનાર શ્રેણી અંગે માહિતી ભારત સરકારના પ્રવાસન મંત્રાલયના સોશિયલ મીડિયા પેજ અતૂલ્ય ભારત ઉપર નિયમિત પ્રકાશિત કરવામાં આવે છે .


    GP/DS

    
    
    (Release ID: 1615045) Visitor Counter : 27
    
    
      Read this release in: Tamil , Assamese , English , Urdu , Hindi , Bengali , Punjabi , Telugu , Kannada