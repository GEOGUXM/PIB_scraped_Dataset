      સમાજીક ન્યાય અને અધિકારીતા મંત્રાલય

      સામાજિક ન્યાય અને સશક્તીકરણ મંત્રીએ રાજ્યો/ કેન્દ્ર શાસિત પ્રદેશોને કોવિડ-19 પરીક્ષણ અને ક્વૉરેન્ટાઇન સુવિધાઓ અને હોસ્પિટલોમાં સારવાર દરમિયાન દિવ્યાંગજનોને પાયાની સુવિધાઓ આપવા માટે પત્ર લખ્યો
      Posted On: 29 APR 2020 5:00PM by PIB Ahmedabad


    સામાજિક ન્યાય અને સશક્તીકરણ મંત્રીએ તમામ રાજ્યો અને કેન્દ્ર શાસિત પ્રદેશોને જણાવ્યું છે કે , કોવિડ -19 પરીક્ષણ અને ક્વૉરેન્ટાઇન સુવિધાઓ તેમજ હોસ્પિટલો અને આરોગ્ય કેન્દ્રોમાં સારવાર માટે દિવ્યાંગજનોને પાયાની ભૌતિક ઍક્સેલિબિલિટી સુવિધા (PwDs) વાજબી સવલતો અનુસાર પૂરી પાડવામાં આવે . તમામ રાજ્યો અને કેન્દ્ર શાસિત પ્રદેશોને લખેલા પત્રમાં સામાજિક ન્યાય અને સશક્તિકરણ હેઠળ આવતા દિવ્યાંગજન સશક્તિકરણ વિભાગના સચિવ , શ્રીમતી શકુંતલા ડી . ગામલિને જણાવ્યું હતું કે , આ મહામારીની અસર દૂર કરવા માટે ઘણા કોવિડ -19 કેન્દ્રોને ચેપનિયંત્રણ એકમો , આઇસોલેશન સારવાર કેન્દ્રો અને પરીક્ષણ લેબ તરીકે ઓળખી કાઢવામાં આવ્યા છે જેથી જરૂરિયાત અનુસાર તબીબી હેતુઓ માટે ક્ષમતા વધારી શકાય . વર્તમાન કટોકટીના કારણે દિવ્યાંગજનો સામે તો વધુ જોખમ ઉભું થયું છે કારણ કે , તેમનામાં પ્રતિકારક શક્તિ ઓછી હોય છે , તેઓ વિસ્તૃત માહિતી મેળવવા માટે પૂરતા સક્ષમ હોતા નથી તેમજ કોવિડ સંબંધિત આવી સુવિધાઓમાં ભૌતિક માહોલમાં સુવિધાઓની ઍક્સેસિબિલિટી અને પૂરી પાડવામાં આવતી ઇકો - સિસ્ટમની અનુપલબ્ધતાના કારણે પણ તેમને જોખમ વધે છે .


    DEPwD દ્વારા પહેલાંથી જ વૈકલ્પિક ઍક્સેસિબલ પ્રારૂપમાં માહિતીનો પ્રસાર , દિવ્યાંગ વ્યક્તિઓની સારવારમાં પ્રાથમિકતા (PwD) અને PwD માટે સલામતી , આરોગ્યપ્રદ રહેવાની સુવિધા અને સ્વચ્છતા , તેમની સંભાળ લેનાર સહાયક , કેર - ગીવર્સ અને ઍક્સેસિબલ સેવા પ્રદાતા જેમકે , સાંકેતિક ભાષાના દુષાભાષિયા વગેરે સંબંધિત માર્ગદર્શિકા બહાર પાડવામાં આવી છે . વધુમાં , કોવિડ -19 પરીક્ષણ અને ક્વૉરેન્ટાઇન સુવિધાઓમાં તેમજ હોસ્પિટલ અને આરોગ્ય કેન્દ્રોમાં સારવાર માટે તેમને વાજબી સવલતો અનુસાર પાયાની ભૌતિક ઍક્સેસિબિલિટી સુવિધાઓ આપવામાં આવે તે પણ જરૂરી છે .


    રાજ્યો / કેન્દ્ર શાસિત પ્રદેશોને વિનંતી કરવામાં આવી છે કે , આ ઍક્સેસિબિલિટીની આ પાયાની સુવિધાઓ પ્રદાન કરવામાં આવે છે તે સુનિશ્ચિત કરવા માટે તાત્કાલિક જરૂરી પગલાં લેવામાં આવે જેથી PwD, મર્યાદિત હલનચલન ધરાવતા લોકો અને એવી વ્યક્તિઓ કે જે એટેન્ડેન્ટ / કેર - ગીવર પર નિર્ભર છે તેને કોઇ અગવડ ન પડે તેમજ , ખાસ કરીને આ મહામારીના સમયમાં તેઓ મુશ્કેલીમાં ન મૂકાય . પાયાની ઍક્સેસિબિલિટી સુવિધાઓ આ પ્રમાણે છે :

     1. દરેક પરિચાલન અને નિયંત્રણ મિકેનિઝમ અને સેલ્ફ - ઓપરેટેડ ઉપકરણો ( સેનિટાઇઝર ડિસ્પેન્સર , હાથમોજાંના કવર , સાબુ , વૉશ બેસિન ) ખાસ કરીને વ્હિલચેરનો ઉપયોગ કરતા હોય તેવા લોકો સહિત તમામ PwD ની પહોંચમાં હોય તે પ્રકારે હોવા જોઇએ .
     2. રંગ અને કોન્ટ્રાસ્ટની પ્રમાણભૂત જરૂરિયાત અનુસાર સચિત્ર અને સરળ , મુખ્ય સંકેતો મૂકેલા હોવા જોઇએ .
     3. રેલિંગ સાથે રેમ્પ ( ગ્રેડિઅન્ટ 1:12) પૂરા પાડવા જોઇએ .
     4. ઓછી ઊંચાઇના લોકો માટે ઓછામાં ઓછો એક (01) ઍક્સેસિબલ રિસેપ્શન એરિયા , પરીક્ષણ એરિયા અને ફાર્મસી હોવા જોઇએ .
     5. મહત્વના સમાચારોની સાર્વજનિક જાહેરાત કરવા ઑડિયો જાહેરાત અને કેપ્શન સાથેના વીડિયોની વ્યવસ્થા હોવી જોઇએ .
     6. લિફ્ટ્સની ઍક્સેસિબિલિટી સુનિશ્ચિત કરવી અથવા ઓછામાં ઓછીએ એક લિફ્ટમાં PwD ની સહાય માટે એક લિફ્ટમેન નિયુક્ત કરવો .
     7. PwD માટે અનામત જગ્યા / રૂમ / વૉર્ડ હોવા જોઇએ જેમાં ઍક્સેસિબલ ટોઇલેટની સુવિધા હોવી જોઇએ .
     8. કોવિડ -19 ના દર્દીઓની સંભાળ લઇ રહ્યા હોય તેમના માટે વેસ્ટિબ્યુલિર કેબિનની વ્યવસ્થા હોવી જોઇએ , ખાસ કરીને માનસિક દિવ્યાંગ અને અને માનસિક બીમારી ધરાવતા દર્દીઓના કિસ્સામાં .
    
    
    (Release ID: 1619308) Visitor Counter : 15
    
    
      Read this release in: English , Urdu , Marathi , Hindi , Assamese , Bengali , Manipuri , Punjabi , Odia , Tamil , Telugu , Kannada , Malayalam
    
    
    

8.