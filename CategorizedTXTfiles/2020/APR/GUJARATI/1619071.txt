      વિજ્ઞાન અને ટેકનોલોજી મંત્રાલય

      દેશ સ્વદેશી ઝડપી ટેસ્ટ અને આરટી-પીસીએસ નિદાન કિટનું ઉત્પાદન મે, 2020ના અંત સુધીમાં શરુ કરીને સ્વનિર્ભર બનશેઃ ડૉ. હર્ષવર્ધન
      ડૉ. હર્ષવર્ધને કોવિડ-19ની અસરો ઓછી કરવાના સોલ્યુશનો ઝડપથી વિકસાવવા માટે વિજ્ઞાનીઓની પ્રશંસા કરી
      
      “ઓછામાં ઓછી અડધો ડઝન કેન્ડિડેટ રસીઓને ટેકો આપવામાં આવ્યો છે, જેમાંથી ચાર પ્રગતિના તબક્કામાં છે.” – ડૉ. હર્ષવર્ધન
      Posted On: 28 APR 2020 6:36PM by PIB Ahmedabad


    કેન્દ્રીય વિજ્ઞાન અને ટેકનોલોજી , આરોગ્ય અને પરિવાર કલ્યાણ તથા ભૂવિજ્ઞાન મંત્રી ડૉ . હર્ષવર્ધને આજે અહીં વીડિયો કોન્ફરન્સિંગ દ્વારા બાયોટેકનોલોજી વિભાગ ( ડીબીટી ) અને એની સ્વાસ્થ્ય સંસ્થાઓ ( એઆઈ ) તથા એના સરકારી ક્ષેત્રનાં સાહસો ( પીએસયુ ) બીઆઇઆરએસી અને બીઆઇબીસીઓએલ દ્વારા હાથ ધરવામાં આવેલી વિવિધ પહેલોની સમીક્ષા કરી હતી , જેથી કોવિડ -19 ની વર્તમાન કટોકટીનું સમાધાન થાય , ખાસ કરીને રસી , ઝડપી ટેસ્ટ અને આરટી - પીસીઆર નિદાન કિટને સ્વદેશી રીતે વિકસાવવાની પ્રગતિની સંબંધમાં .


    ડીબીટીના સચિવ ડૉ . રેણુ સ્વરૂપે જાણકારી આપી હતી કે , ડીબીટી બહુપાંખીય સંશોધન અભિગમ અપનાવ્યો છે અને તાત્કાલિક પ્રતિસાદ આપવા કાર્યયોજના બનાવી છે તેમજ કોવિડ -19 ને નિયંત્રણમાં લેવા લાંબા ગાળાની તૈયારી કરી છે . કોવિડ -19 માટે આ કેન્ડિડેટ રસીઓ , ઉપચારો અને ઉચિત પ્રાણી મોડલને વિકસાવવા સંશોધન સહિત બહુપરિમાણીય પ્રયાસો તેમજ યજમાન અને રોગવાહક પર જનીન અભ્યાસ હાથ ધરવામાં આવ્યા છે . ડીબીટી અને એનું સરકારી સાહસનું એકમ બાયોટેકનોલોજી ઇન્ડસ્ટ્રી રિસર્ચ આસિસ્ટન્સ કાઉન્સિલ ( બીઆઇઆરએસી ) એ કોવિડ -19 ના નિયંત્રણ માટે નિદાન , રસીઓ , નવીન ઉપચારો , દવાઓને નવા ઉદ્દેશ સાથે બનાવવા કે અન્ય કોઈ પણ હસ્તક્ષેપ માટે ટેકો આપવા કોવિડ -19 રિસર્ચ કન્સોર્ટિયમ કોલની જાહેરાત કરી છે .


    ડીબીટીના વૈજ્ઞાનિકો સાથે ચર્ચા દરમિયાન કેન્દ્રીય મંત્રીએ સંભવિત એન્ટિવાયરલ ડ્રગ મોલીક્યુલ્સનો તાગ મેળવવા ડીબીટીની પ્રયોગશાળાઓ / એઆઈ દ્વારા વિકસાવવામાં આવેલા વિવિધ કમ્પ્યુટેશનલ પદ્ધતિઓ વિશે જાણકારી આપી હતી . અન્ય એક સ્ટ્રેટેજીમાં વાયરસનું સરોગેશન વાયરસના જીવનચક્રમાં એક કે વધારે ગંભીર પગલાંનું પ્રતિનિધિત્વ કરવા વિકસાવવામાં આવે છે તથા પ્રતિરોધનું પરીક્ષણ થાય છે . કોવિડ -19 માંથી સાજા થયેલા દર્દીઓના શરીરમાંથી કે માનવીય એન્ટિબોડીની લાઇબ્રેરીમાંથી ન્યૂટ્રલાઇઝ થયેલા એન્ટિબોડીને આઇસોલેટ કરવાની કામગીરી ચાલુ છે . ઉપરાંત ડીબીટીની વિવિધ એઆઈ કેન્ડિડેટ રસીઓ વિકસાવવા પર કાર્યરત છે , જે પૂર્વ - નૈદાનિક અભ્યાસોના વિવિધ તબક્કાઓમાં છે , જેનો સંપૂર્ણ ઉદ્દેશ નૈદાનિક પરીક્ષણ અગાઉ વિભાવનાનો પુરાવો અને રોગપ્રતિકારકક્ષમતા તથા સલામતીનું મૂલ્યાંકન પ્રદર્શિત કરવાનો છે . અત્યારે ઓછામાં ઓછા 9 અભ્યાસો પ્રાથમિક તબક્કાઓમાં છે અને એક ડિલવરીના તબક્કામાં છે તથા કેન્ડિડેડ રસીની રોગપ્રતિકારક ક્ષમતા વધારવા માટે સહાયક વ્યવસ્થા વિકાસના પ્રગતિના તબક્કામાં છે .


    આ જનીન શ્રેણી પર ચર્ચા કરતા ડૉ . હર્ષવર્ધને કહ્યું હતું કે , “ આ જનીન શ્રેણીના પ્રયાસો મને 26 વર્ષ અગાઉ પોલિયો નાબૂદી માટેના અભિયાનની યાદ અપાવે છે . પોલીયોના આંદોલનનાં ધૂંધળા અંત તરફ દેશની સક્રિય નજર તીવ્ર ફ્લેસિડ પેરાલીસિસના કેસો શોધવા પર કેન્દ્રિત હતી . એ સમયે પણ પોલિયો વાયરસની સફર પર પૂર્ણવિરામ મૂકવા જનીન શ્રેણીનો ઉપયોગ થયો હતો , જેનાથી પોલિયો નાબૂદીમાં મદદ મળી હતી .”


    આ પ્રેઝન્ટેશન પછી ડૉ . હર્ષવર્ધને વિજ્ઞાનીઓ અને કોવિડ -19 ની અસર ઘટાડવા સોલ્યુશનો શોધવાની તેમની નવીન રીતોની પ્રશંસા કરી હતી . તેમણે કહ્યું હતું કે , “ ડીબીટીના વિજ્ઞાનીઓના ગંભીર પ્રયાસો દેશને આરટી - પીસીએનું ઉત્પાદન કરવામાં સ્વનિર્ભર બનાવશે અને આગામી મહિનાના અંત સુધીમાં એન્ટિબોટી ટેસ્ટ કિટ રજૂ કરશે . એનાથી આગામી મહિનાના અંત સુધીમાં દરરોજ એક લાખ પરીક્ષણો હાથ ધરવાનો લક્ષ્યાંક પૂર્ણ કરવાનું શક્ય બનશે .” મંત્રીએ તેમના કાર્યને ઝડપી બનાવવા નવી રસીઓ , નવી દવાઓ અને તબીબી ઉપકરણ વિકસાવવા પર કાર્યરત વિજ્ઞાનીઓની પ્રશંસા કરી હતી . તેમણે કહ્યું હતું કે , “ ઓછામાં ઓછા અડધો ડઝન ઉમેદવારોમાંથી રસીઓ માટે ચાર ઉમેદવારો વિકાસના તબક્કામાં છે અને નિયમનકારક પ્લેટફોર્મ પર ઝડપી મંજૂરીની પ્રક્રિયા હેઠળ છે .”


    ડૉ . હર્ષવર્ધને 150 થી વધારે સ્ટાર્ટઅપને સાથસહકાર આપવાના બીઆઇઆરએસીના પ્રયાસોની પણ પ્રશંસા કરી હતી , જેમાંથી 20 થી વધારે સ્ટાર્ટઅપ કામ કરવા તૈયાર થઈ ગયા છે . તેમણે ડીબીટીના અન્ય એક સરકારી એકમ ભારત ઇમ્યુનોલોજિકલ્સ એન્ડ બાયોલોજિકલ્સ કોર્પોરેશન લિમિટેડ ( બીઆઇબીસીઓએલ ) એ વિકસાવેલા હેન્ડ સેનેટાઇઝરને પણ જાહેર કર્યું હતું , જે વિવિધ જૈવિક , ફાર્માસ્યુટિકલ અને ખાદ્ય ઉત્પાદનોમાં સંકળાયેલ છે . અત્યારે આ વિટામિન સી અને ઝીંકની ગોળીઓની ફોર્મ્યુલેશનનું ઉત્પાદન કરે છે , જે કોવિડ -19 માટે સોલ્યુશન પ્રદાન કરે છે . ડૉ . હર્ષવર્ધને કહ્યું હતું કે , “ આ સેનિટાઇઝરની દરેક સિંગલ બોટલના વાણિજ્યિક વેચાણમાંથી એક રૂપિયો પીએમ કેર્સ ફંડમાં જશે .”


    આ બેઠકમાં ડીબીટીના સચિવ ડૉ . રેણુ સ્વરૂપ , ડીબીટી - એઆઈના ડાયરેક્ટર્સ , વરિષ્ઠ અધિકારીઓ , વરિષ્ઠ વિજ્ઞાનીઓ અને બીઆઇઆરએસી અને બીઆઇબીસીઓએલમાંથી વરિષ્ઠ અધિકારીઓ સહભાગી થયા હતા .


    GP/DS

    
    
    (Release ID: 1619071) Visitor Counter : 37
    
    
      Read this release in: Punjabi , English , Urdu , Marathi , Hindi , Bengali , Assamese , Tamil , Telugu , Kannada