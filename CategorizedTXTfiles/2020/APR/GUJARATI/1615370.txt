      સંરક્ષણ મંત્રાલય

      કોવિડ-19 ડિસઇન્ફેક્શન પ્રક્રિયાને સક્ષમ બનાવવા ડીઆરડીઓએ બે નવી પ્રોડક્ટ પ્રસ્તુત કરી
      Posted On: 17 APR 2020 3:07PM by PIB Ahmedabad


    ડિફેન્સ રિસર્ચ એન્ડ ડેવલપમેન્ટ ઓર્ગેનાઇઝેશન ( ડીઆરડીઓ ) એ કોવિડ -19 સામે એની લડાઈમાં સતત પ્રદાન આપવા ટેકનોલોજી અને અનુભવની એની હાલની કુશળતા સાથે કેટલાંક સોલ્યુશન વિકસાવ્યાં છે . એમાં વર્તમાન જરૂરિયાતો માટે નવીનતાઓ અને ઝડપથી કન્ફિગર કરી શકાય એવા ઉત્પાદનો સામેલ છે . અત્યારે ડીઆરડીઓએ બે પ્રોડક્ટ પ્રસ્તુત કરી છે , જેનાથી રોગચાળા દરમિયાન જાહેર સ્થળો પર કામગીરી વધારી શકાશે .


    ઓટોમેટિક મિસ્ટ આધારિત સેનિટાઇઝર ડિસ્પેન્સિંગ યુનિટ


    સેન્ટર ફોર ફાયર એક્સપ્લોઝિવ એન્ડ એન્વાયર્મેન્ટ સેફ્ટી ( સીએફઇઇએસ ), દિલ્હીએ આગને શમાવવા માટે મિસ્ટ ટેકનોલોજીમાં એની કુશળતાનો ઉપયોગ કરીને ઓટોમેટિક મિસ્ટ આધારિત સેનિટાઇઝર ડિસ્પેન્સિંગ યુનિટ વિકસાવ્યું છે . આ કોન્ટેક્ટલેસ સેનિટાઇઝર ડિસ્પેન્સર છે , જે બિલ્ડિંગ્સ / ઓફિસ સંકુલો વગેરેમાં પ્રવેશ કરતાં આલ્કોહોલ આધારિત હેન્ડ રબ સેનિટાઇઝર સોલ્યુશન છે , જે હાથને સ્વચ્છ કરવા માટે ઉપયોગી છે . આ વોટર મિસ્ટ એરેટર ટેકનોલોજી પર આધારિત છે , જેને જળ સંરક્ષણ માટે વિકસાવવામાં આવ્યું હતું .


    યુનિટ કોન્ટેક્ટ વિના કામ કરે છે અને અલ્ટ્રાસોનિક સેન્સર દ્વારા એક્ટિવેટ થાય છે .


    પ્રવાહીનાં ઓછા વહનદર સાથે સિંગલ ફ્લડ નોઝલનો ઉપયોગ હેન્ડ રબ સેનિટાઇઝર વહેંચવા એરેટેડ મિસ્ટ પેદા કરવા થાય છે . આ લઘુતમ બગાડ સાથે હાથને સેનિટાઇઝ કરે છે . એટોમાઇઝરનો ઉપયોગ કરીને ફક્ત 5 થી 6 એમએલ સેનિટાઇઝર એક ઓપરેશનમાં 12 સેકન્ડ માટે છોડવામાં આવે છે અને આ બંને હથેળીમાં સંપૂર્ણ છંટકાવ કરે છે , જેથી હાથને ચોખ્ખા કરવાની કામગીરી સંપૂર્ણ થાય છે .


    આ અતિ કોમ્પેક્ટ યુનિટ છે અને બલ્ક ફિલ વિક્લ ધરાવે છે , જે એને વાજબી અને લાંબા ગાળાનું ઉત્પાદન બનાવે છે . વોલ - માઉન્ટેબલ તરીકે કે પ્લેટફોર્મ પર એને ઇન્સ્ટોલ કરવી સરળ છે . આ કામ કરે છે એવા સંકેત તરીકે એલઇડી સ્પ્રેમાં જોવા મળે છે .


    યુનિટનું ઉત્પાદન મેસર્સ રાયટ લેબ્ઝ પ્રાઇવેટ લિમિટેડ , નોઇડાની મદદ સાથે થયું હતું અને એક યુનિટ ડીઆરડીઓ ભવનમાં સ્થાપિત કરવામાં આવ્યું છે . આ યુનિટનો ઉપયોગ હોસ્પિટલ , મોલ , ઓફિસ બિલ્ડિંગો , રહેણાંક બિલ્ડિંગો , એરપોર્ટ , મેટ્રો સ્ટેશનો , રેલવે સ્ટેશનો , બસ સ્ટેશનો અને મહત્ત્વપૂર્ણ ઇન્સ્ટોલેશનમાં પ્રવેશ અને બહાર નીકળવાના માર્ગ પર હાથને ચોખ્ખા કરવા માટે થઈ શકશે .


    યુવી સેનિટાઇઝેશન બોક્ષ અને હેન્ડ - હેલ્ડ યુવી ડિવાઇઝ


    ડિફેન્સ ઇન્સ્ટિટ્યૂટ ઓફ ફિઝિયોલોજી એન્ડ એલાઇડ સાયન્સિસ ( ડીઆઇપીએએસ ) અને ઇન્સ્ટિટ્યૂટ ઓફ ન્યૂક્લીઅર મેડિસિન એન્ડ એલાઇડ સાયન્સિસ ( આઇએનએમએએસ ), ડીઆરડીઓ પ્રયોગશાળા , દિલ્હીએ એલ્ટ્રાવાયોલેટ સી લાઇટ આધારિત સેનિટાઇઝેશન બોક્ષ અને હેન્ડ હેલ્ડ યુવી - સી (254 નેનોમીટરની વેવલેંગ્થ સાથે અલ્ટ્રાવાયોલેટ લાઇટ ) ડિવાઇઝની ડિઝાઇન બનાવી છે અને એને વિકસાવ્યાં છે . યુવી - સી પ્રકાશના વધારે ટૂંકા , વધારે ઊર્જા ધરાવતા વેવલેંગ્થ ધરાવે છે . આ કોવિડ 19 માં આનુવંશિક સામગ્રીનો નાશ કરવામાં વધારે ઉપયોગી છે . રેડિયેશન આરએનએ માળખું પૂરું પાડે છે , જે વાયરલ અણુઓને પોતાની વધારે નકલો કરતાં અટકાવે છે . યુવી - સી સૂક્ષ્મ જીવાણુઓનો ઝડપથી નાશ કરે છે . યુવી - સી લાઇટ દ્વારા ચીજવસ્તુઓનું સેનિટાઇઝેશન ડિસઇન્ફેક્શન માટે ઉપયોગ રસાયણોની નુકસાનકારક અસરને અટકાવે છે . આ પર્યાવરણને અનુકૂળ છે અને સેનિટાઇઝેશનની સંપર્કમુક્ત અસરકારક પદ્ધતિ છે .


    યુવી - સી બોક્ષ મોબાઇલ ફોન , ટેબ્લેટ , પર્સ , ચલણ , ઓફિસ ફાઇલના કવર વગેરે જેવી અંગત ચીજવસ્તુઓને ડિસઇન્ફેક્ટ કરવા માટે ડિઝાઇન કરવામાં આવ્યું છે . 100 mJ/cm2 ના યુવી ડોઝ સાથે બોક્ષમાં ઇક્વિ - ડિસ્ટન્ટલી સ્થિત યુવીસી લેમ્પ એક મિનિટમાં કોવિડ -19 વાયરસને ડિએક્ટિવેટ કરશે . સેનિટાઇઝેશન બોક્ષમાં ઉપયોગી યુવી લેમ્પ 185 એનએમનું ઉત્સર્જન પણ કરશે , જે ઓઝોન પેદા કરે છે અને બોક્ષમાં સ્થિત ચીજવસ્તુઓની સપાટી પર સંસર્ગમાં ન આવેલા વિસ્તારની કાળજી રાખવા સક્ષમ છે .


    હેન્ડહેલ્ડ ડિવાઇઝ આઠ વોટ યુવી - સી લેમ્પ ધરાવે છે , જે ખુરશી , ફાઇલ , પોસ્ટથી ડિલિવર થયેલી ચીજવસ્તુઓ અને ફૂડ પેકેટ જેવી બે ઇંચથી ઓછા અંતરે મૂકેલી ઓફિસ અને ઘરગથ્થું ચીજવસ્તુઓને 100 mJ/cm2 ઇરેડિયન્સ પર 45 સેકન્ડમાં ડિસઇન્ફેક્ટ કરે છે . આ માપ ઓફિસ અને જાહેર વાતાવરણમાં કોરોનાવાયરસના પ્રસારને ઘટાડી શકે છે , જે તમામ સ્થિતિમાં કામ કરવા જરૂરી છે .


    GP/DS

    
    
    (Release ID: 1615370) Visitor Counter : 41
    
    
      Read this release in: Punjabi , English , Urdu , Marathi , Hindi , Assamese , Bengali , Odia , Tamil , Telugu , Kannada