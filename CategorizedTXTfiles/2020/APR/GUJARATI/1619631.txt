      નાગરિક ઉડ્ડયન મંત્રાલય

      લાઇફલાઇન ઉડાન અંતર્ગત 411 ફ્લાઇટ્સમાં આવશ્યક અને તબીબી પૂરવઠો પહોંચાડીને કોવિડ-19 સામેની લડાઇ વધુ મજબૂત કરવામાં આવી
      Posted On: 29 APR 2020 8:30PM by PIB Ahmedabad


    અત્યાર સુધીમાં એર ઇન્ડિયા , અલાયન્સ એર , ભારતીય વાયુ સેના અને ખાનગી કેરિઅર્સ દ્વારા કુલ 411 ફ્લાઇટ્સનું પરિચાલન કરવામાં આવ્યું છે . આમાંથી 237 ફ્લાઇટ્સનું પરિચાલન એર ઇન્ડિયા અને અલાયન્સ એર દ્વારા કરવામાં આવ્યું છે . અત્યાર સુધીમાં લાઇફલાઇન ઉડાન ફ્લાઇટ્સ દ્વારા 4,04,224 કિલોમીટર હવાઇ અંતર કાપીને 776.1 ટન તબીબી માલસામાનનું પરિવહન કરવામાં આવ્યું છે . 28 એપ્રિલ 2020 ના રોજ 28.05 ટન માલસામાનનું પરિવહન કરવામાં આવ્યું હતું . કોવિડ -19 મહામારી સામે ભારતની લડાઇમાં દેશના અંતરિયાળ અને સરહદી વિસ્તારો સુધી આવશ્યક તબીબી પૂરવઠો પહોંચાડવા માટે નાગરિક ઉડ્ડયન મંત્રાલય દ્વારા ‘ લાઇફલાઇન ઉડાન ’ અંતર્ગત ફ્લાઇટ્સ ચલાવવામાં આવે છે .


    જમ્મુ અને કાશ્મીર , લદ્દાખ , ટાપુઓ અને પૂર્વોત્તરના પ્રદેશોમાં મહત્વપૂર્ણ તબીબી સામાનની હેરફેર અને દર્દીઓને લઇ જવા માટે પવન હંસ લિમિટેડ સહિત હેલિકોપ્ટર સેવાની મદદ લેવામાં આવે છે . પવન હંસ હેલિકોપ્ટર્સમાં 28 એપ્રિલ 2020 સુધીમાં 7,257 કિમી અંતર કાપીને 2.0 ટન માલસામાનની ડિલિવરી કરવામાં આવી છે . પૂર્વોત્તર પ્રદેશો , ટાપુ વિસ્તારો અને પર્વતીય રાજ્યો પર વિશેષ ધ્યાન આપવામાં આવી રહ્યું છે . એર ઇન્ડિયા અને ભારતીય વાયુ સેનાએ જમ્મુ અને કાશ્મીર , લદ્દાખ , પૂર્વોત્તર અને અન્ય ટાપુ વિસ્તારો માટે શરૂઆતથી જોડાણ કર્યું છે .


    સ્થાનિક કાર્ગો ઓપરેટર્સ સ્પાઇસજેટ , બ્લુ ડાર્ટ અને ઇન્ડિગો વ્યાપારી ધોરણે કાર્ગો વિમાનોનું પરિચાલન કરી રહ્યા છે . સ્પાઇસજેટ દ્વારા 24 માર્ચથી 28 એપ્રિલ 2020 દરમિયાન 651 કાર્ગો વિમાનો ઉડાડીને 11,34,204 કિમીનું અંતર કાપવામાં આવ્યું છે અને 4,741 ટન માલસામાનનું પરિવહન કરવામાં આવ્યું છે . આમાંથી 233 આંતરરાષ્ટ્રીય કાર્ગો ફ્લાઇટ્સનું પરિચાલન કરવામાં આવ્યું હતું . બ્લુ ડાર્ટ દ્વારા 25 માર્ચથી 28 એપ્રિલ 2020 દરમિયાન 224 કાર્ગો ઉડાન દ્વારા 2,44,643 કિમી અંતર કાપવામાં આવ્યું છે અને 3,742 ટન માલસામાનનો જથ્થો પહોંચાડવામાં આવ્યો છે . આમાંથી 10 આંતરરાષ્ટ્રીય ફ્લાઇટ્સ હતી . ઇન્ડિગો દ્વારા 3 થી 28 એપ્રિલ દરમિયાન 18 આંતરરાષ્ટ્રીય ફ્લાઇટ સહિત 59 કાર્ગો ફ્લાઇટ્સનું પરિચાલન કરવામાં આવ્યું હતું જેમાં કુલ 96,742 કિમીનું અંતર કાપીને 246 ટન માલસામાનનું પરિવહન કરવામાં આવ્યું હતું . આમાં સરકાર માટે વિનામૂલ્યે તબીબી માલસામાન લઇ જવામાં આવે છે તે પણ સામેલ છે . વિસ્તારા દ્વારા 19 થી 28 એપ્રિલ 2020 દરમિયાન 14 કાર્ગો ફ્લાઇટ્સનું પરિચાલન કરીને 20,466 કિમી અંતર કાપવામાં આવ્યું છે અને અંદાજે 113 ટન સામાનનું પરિવહન કરવામાં આવ્યું છે .


    ફાર્માસ્યુટિકલ્સ , તબીબી ઉપકરણો અને કોવિડ -19 સંબંધિત રાહત સામગ્રીના પરિવહન માટે પૂર્વ એશિયા સાથે કાર્ગો એર બ્રીજ સ્થાપિત કરવામાં આવ્યો છે , એર ઇન્ડિયા દ્વારા 668 ટન તબીબી માલસામાનનું પરિવહન કરવામાં આવ્યું છે .


    ઉપરોક્ત ફ્લાઇટ્સના પરિચાલન ઉપરાંત , બ્લુ ડાર્ટ દ્વારા 14 એપ્રિલથી 28 એપ્રિલ 2020 સુધીમાં ગુઆંગઝોઉ ખાતેથી 109 ટન તબીબી પૂરવઠો લાવવામાં આવ્યો છે . બ્લુ ડાર્ટે 25 એપ્રિલના રોજ શાંઘાઇ ખાતેથી 5 ટન તબીબી માલસામાનનો જથ્થો ઉપાડ્યો હતો . સ્પાઇસજેટે 28 એપ્રિલ 2020 સુધીમાં શાંઘાઇથી 140 ટન તબીબી પૂરવઠાનો જથ્થો અને 25 એપ્રિલ 2020 સુધીમાં હોંગકોંગ અને સિંગાપોરથી 13 ટન તબીબી પૂરવઠાનો જથ્થો ઉપાડ્યો છે .


    GP/DS

    
    
    (Release ID: 1619631) Visitor Counter : 13
    
    
      Read this release in: English , Urdu , Urdu , Hindi , Assamese , Manipuri , Bengali , Punjabi , Tamil , Telugu , Kannada