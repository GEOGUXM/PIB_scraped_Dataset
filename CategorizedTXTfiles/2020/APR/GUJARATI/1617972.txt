      સ્વાસ્થ્ય અને પરિવાર કલ્યાણ મંત્રાલય

      આરોગ્ય મંત્રાલયે રાજ્યો/કેન્દ્રશાસિત પ્રદેશોને એ ધ્યાન રાખવાની સૂચના આપી કે, કોવિડ-19 રોગચાળા દરમિયાન ટીબીના દર્દીઓને સારવાર સતત મળતી રહે
      Posted On: 24 APR 2020 5:13PM by PIB Ahmedabad


    આરોગ્ય અને પરિવાર કલ્યાણ મંત્રાલયે તમામ રાજ્યો / કેન્દ્રશાસિત પ્રદેશોને પત્ર લખીને એ સુનિશ્ચિત કરવા જણાવ્યું છે કે , રાજ્યો અને કેન્દ્રશાસિત પ્રદેશોમાં રાષ્ટ્રીય ટીબી નાબૂદી કાર્યક્રમ ( એનટીઇપી ) હેઠળ તમામ સુવિધાઓ જાહેર હિતમાં સંપૂર્ણપણે કાર્યરત રહે . આ પત્રમાં કોવિડ -19 રોગચાળાની સ્થિતિ હોવા છતાં ટીબીના દર્દીઓનું નિદાન અને એમની સારવારની પ્રક્રિયા કોઈ પણ પ્રકારનાં વિક્ષેપ વિના ચાલે એવું સુનિશ્ચિત કરવા પણ રાજ્યો અને કેન્દ્રશાસિત પ્રદેશોને જણાવ્યું છે .


    આ વિસ્તૃત સૂચનાઓમાં નવા નિદાન થયેલા કે હાલ સારવાર લઈ રહેલા ટીબીના તમામ દર્દીઓને એકસાથે એક મહિનાની દવા આપવાની બાબત સામેલ છે . એમાં સરકારી અને ખાનગી એમ બંને ક્ષેત્રના ટીબીના દર્દીઓ સામેલ છે , જેમાં દવા - પ્રતિરોધક ટીવીના દર્દીઓ સામેલ છે . રાજ્યો / કેન્દ્રશાસિત પ્રદેશોએ એ સુનિશ્ચિત કરવાનું છે કે , આઇડી ધરાવતા કે આઇડી વિનાનાં દર્દીઓને સારવારમાં કોઈ પણ પ્રકારનો અંતરાય ઊભો ન થાય એ માટે તેમની અનુકૂળતાએ આરોગ્ય સુવિધામાં દવાઓ મળે .


    ઉપરાંત આ સૂચનાઓમાં જણાવવામાં આવ્યું છે કે , જો ટીબીના દર્દી આરોગ્ય સુવિધામાં આવી ન શકે , તો શક્ય હોય ત્યાં દર્દીનાં ઘરે દવા પહોંચાડવાની વ્યવસ્થા આરોગ્ય કેન્દ્ર કરશે . કોવિડ -19 રોગચાળા અને લોકડાઉનને કારણે ઊભા થયેલા પડકારોનો વિચાર કરીને મંત્રાલયે દવાઓનો પર્યાપ્ત જથ્થો ખરીદવામાં આવે અને દવાઓની પર્યાપ્ત જથ્થો ઉપલબ્ધ થાય એ સુનિશ્ચિત કરવા ઓર્ડર્સ ઇશ્યૂ કર્યા છે .


    ટીબીના નિદાન અને સારવારની સેવાઓ રાજ્યો અને કેન્દ્રશાસિત પ્રદેશોમાં સંપૂર્ણપણે કાર્યરત છે . ટીબીના દર્દીઓને કોવિડ -19 થી સુરક્ષિત રાખવા સાવચેતીઓ રાખવા અને તેમની ટીબીની સારવાર ચાલુ રાખવાની સલાહ આપવામાં આવી છે . કોવિડ -19 રોગચાળાની સ્થિતિ દરમિયાન દર્દી અને હેલ્થકેર વર્કર્સનું સ્વાસ્થ્ય સૌથી વધુ મહત્ત્વપૂર્ણ છે . ઉપરાંત આ સંબંધમાં દર્દીઓને કોઈ પણ પ્રકારની મુશ્કેલીનો સામનો કરવો પડે , તો તમામ દર્દીઓને ટીબી ટોલ ફ્રી નંબર (1800-11-6666) આપવાની સૂચના અપાઈ છે .


    આ સૂચનાઓ / સલાહો સમાચારો “ ન્યૂઝ એન્ડ હાઇલાઇટ્સ ” સેક્શન હેઠળ વેબસાઇટ ( www.tbcindia.gov.in ) પર અપલોડ કરવામાં આવી છે .


    GP/DS

    
    
    (Release ID: 1617972) Visitor Counter : 26
    
    
      Read this release in: Telugu , English , Urdu , Marathi , Hindi , Bengali , Assamese , Punjabi , Odia , Kannada , Malayalam