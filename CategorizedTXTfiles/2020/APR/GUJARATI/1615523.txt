      પ્રધાનમંત્રીનું કાર્યાલય

      પ્રધાનમંત્રી અને દક્ષિણ આફ્રિકાના રાષ્ટ્રપતિ વચ્ચે ટેલીફોન પર ચર્ચા થઇ
      Posted On: 17 APR 2020 8:56PM by PIB Ahmedabad


    પ્રધાનમંત્રી શ્રી નરેન્દ્ર મોદીએ આજે દક્ષિણ આફ્રિકાના રાષ્ટ્રપતિ શ્રી સિરિલ રામફોસા સાથે ટેલીફોન પર ચર્ચા કરી હતી .


    બંને મહાનુભવોએ કોવિડ -19 મહામારીના કારણે ઉભા થયેલા સ્થાનિક , પ્રાદેશિક અને વૈશ્વિક પડકારો વિશે પોતાના મંતવ્યોનું આદાનપ્રદાન કર્યું હતું . તેમણે આ મહામારીનો પ્રભાવ ઘટાડવા માટે અને પોતાના દેશમાં લોકોની સુરક્ષા માટે તેમની સંબંધિત સરકારો દ્વારા લેવામાં આવેલા પગલાં વિશે ચર્ચા કરી હતી .


    પ્રધાનમંત્રીએ ખાતરી આપી હતી કે , આ પડકારજનક સમયમાં આવશ્યક દવાઓનો પૂરવઠો પૂરો પાડવામાં ભારત તરફથી દક્ષિણ આફ્રિકાને શક્ય હોય તેવો તમામ સહકાર આપવામાં આવશે .


    રાષ્ટ્રપતિ રામફોસાએ આફ્રિકન સંઘના વડા તરીકે તેમના વર્તમાન હોદ્દાની રૂએ આ મહામારીને નિયંત્રણમાં લેવા માટે સમગ્ર ખંડમાં સંકલનની કામગીરીમાં જે પ્રકારે સક્રીય ભૂમિકા નિભાવી તેની પ્રધાનમંત્રીએ પ્રશંસા કરી હતી .


    ભારત અને આફ્રિકા વચ્ચે સદીઓ જુની મૈત્રી અને લોકોના વિનિમયનો ઉલ્લેખ કરીને પ્રધાનમંત્રીએ કહ્યું હતું કે , આ વાયરસ સામેની લડાઇમાં સંયુક્ત આફ્રિકન પ્રયાસોમાં સંપૂર્ણ ભારત સહકાર આપશે .


    GP/DS


    

    
    (Release ID: 1615523) Visitor Counter : 55
    
    
      Read this release in: Punjabi , English , Urdu , Marathi , Hindi , Bengali , Manipuri , Assamese , Odia , Tamil , Telugu , Kannada , Malayalam