      પંચાયતી રાજ મંત્રાલય

      પ્રધાનમંત્રી 24 એપ્રિલ 2020ના રોજ દેશભરની ગ્રામ પંચાયતો સાથે વાર્તાલાપ કરશે
      
      વીડિયો કોન્ફરન્સના માધ્યમથી રાષ્ટ્રીય પંચાયતી રાજ દિવસમાં ભાગ લેશે

      Posted On: 22 APR 2020 7:52PM by PIB Ahmedabad

    પ્રધાનમંત્રી શ્રી નરેન્દ્ર મોદી 24 એપ્રિલ 2020 ને શુક્રવારના રોજ સમગ્ર દેશની વિવિધ ગ્રામ પંચાયતોને સંબોધશે . આ દિવસ દર વર્ષે રાષ્ટ્રીય પંચાયતી રાજ દિવસ તરીકે ઉજવવામાં આવે છે .


    હાલમાં કોવિડ -19 મહામારીના કારણે સમગ્ર દેશમાં લૉકડાઉન દ્વારા સામાજિક અંતરનું પાલન થઇ રહ્યું હોવાથી પ્રધાનમંત્રી વીડિયો કોન્ફરન્સિંગના માધ્યમથી વિવિધ સહભાગીઓ સાથે વાર્તાલાપ કરશે .


    શ્રી નરેન્દ્ર મોદી આ પ્રસંગે ઇ - ગ્રામસ્વરાજ પોર્ટલ અને મોબાઇલ એપ્લિકેશનનો પણ શુભારંભ કરાવશે .


    આ એકીકૃત પોર્ટલ એ પંચાયતી રાજ મંત્રાલયની નવી પહેલ છે જે ગ્રામ પંચાયતોને તેમની ગ્રામ પંચાયત વિકાસ યોજના (GPDP) તૈયાર કરવા અને તેનું અમલીકરણ કરવા માટે એક જ ઇન્ટરફેસ પૂરું પાડશે .


    પ્રધાનમંત્રી આ પ્રસંગે સ્વામીત્વ યોજનાનો પણ આરંભ કરશે . આ યોજના ગ્રામીણ ભારતમાં એકીકૃત મિલકત માન્યતા ઉકેલ પૂરો પાડે છે ; ગ્રામીણ વિસ્તારોમાં વારસાગત જમીનનું સીમાંકન અદ્યતન સર્વે સાધનો દ્વારા કરવામાં આવશે – પંચાયતી રાજ મંત્રાલય , રાજ્ય પંચાયતી રાજ વિભાગો , રાજ્ય મહેસૂલ વિભાગ અને સર્વે ઓફ ઇન્ડિયાના સહિયારા પ્રયાસો સાથે ટ્રોનની ટેકનોલોજીનો ઉપયોગ કરવામાં આવશે .


    દર વર્ષે , આ પ્રસંગે , પંચાયતી રાજ મંત્રાલય દ્વારા શ્રેષ્ઠ કામગીરી કરતી પંચાયતો / રાજ્યો / કેન્દ્ર શાસિત પ્રદેશોને પંચાયતોના ઇન્સેન્ટિવાઇઝેશન હેઠળ ઇનામ આપીને સેવાઓ અને જાહેર સામાનની ડિલિવરીમાં સુધારો કરવા માટે તેમની સારી કામગીરીની કદર કરવામાં આવે છે . આ વર્ષે આવા ત્રણ પુરસ્કારો એટલે કે નાનાજી દેશમુખ રાષ્ટ્રીય ગૌરવ ગ્રામ સભા પુરસ્કાર (NDRGGSP), બાળ - મિત્ર ગ્રામ પંચાયત એવોર્ડ (CFGPA) અને ગ્રામ પંચાયત વિકાસ યોજના (GPDP) પુરસ્કારો નક્કી કરવામાં આવ્યા છે જે સંબંધિત રાજ્ય / કેન્દ્ર શાસિત પ્રદેશોને શેર કરવામાં આવશે .


    પૃષ્ઠભૂમિ :


    24 એપ્રિલ 1993, બંધારણ (73 મો સુધારો ) અધિનિયમ , 1992 દ્વારા પંચાયતી રાજની રચના કરીને પાયાના સ્તરેથી સત્તાનું વિક્રેન્દ્રીકરણ કરવાની ઐતિહાસિક ઘડી હતી જેનો અમલ તે દિવસથી જ કરવામાં આવ્યો હતો . દર વર્ષે 24 એપ્રિલના રોજ પંચાયતી રાજ મંત્રાલય દ્વારા રાષ્ટ્રીય પંચાયતી રાજ દિવસ (NPRD) ની ઉજવણી કરવામાં આવે છે , કારણ કે આ તારીખે 73 મો બંધારણીય સુધારો અમલમાં આવ્યો હતો . આ પ્રસંગ સમગ્ર દેશમાં પંચાયતના પ્રતિનિધિઓ સાથે સીધા સંવાદની તક આપે છે તેમજ તેમને સશક્ત કરવા અને વધુ પ્રોત્સાહિત કરવા માટે તેમની સિદ્ધિઓની કદર કરવાની પણ તક આપે છે .


    2. સામાન્યપણે , રાષ્ટ્રીય પંચાયતી રાજ દિવસની ઉજવણી ઘણા મોટાપાયે કરવામાં આવે છે દિલ્હીની બહાર તેનું આયોજન કરવામાં આવે છે . ઘણા પ્રસંગોમાં આદરણીય પ્રધાનમંત્રીએ આ પ્રસંગમાં હાજરી આપી છે . આ વર્ષે , ઉત્તરપ્રદેશના ઝાંસીમાં આ કાર્યક્રમનું આયોજન કરવાનો પ્રસ્તાવ મૂકવામાં આવ્યો હતો અને આદરણીય પ્રધાનમંત્રીએ આ રાષ્ટ્રીય કાર્યક્રમનું ઉદઘાટન કરવાની તેમજ દેશભરમાં તમામ ગ્રામ સભાઓ અને પંચાયતી રાજ સંસ્થાઓને સંબોધન કરવાની સંમતિ આપી હતી . પરંતુ , કોવિડ -19 મહામારીના ઉપદ્રવના કારણે ઉભી થયેલી અભૂતપૂર્વ પરિસ્થિતિમાં 24 એપ્રિલ 2020 ( શુક્રવાર ) ના રોજ રાષ્ટ્રીય પંચાયતી રાજ દિવસની ઉજવણી ડિજિટલ માધ્યમથી કરવાનો નિર્ણય લેવામાં આવ્યો છે .


    3. દર વર્ષે , આ પ્રસંગે , પંચાયતી રાજ મંત્રાલય સમગ્ર દેશમાં સેવાઓ અને જાહેર માલ - સામાન પૂરો પાડવા માટે સારી કામગીરી કરનારી પંચાયતોને સન્માનમાં તેમને પ્રોત્સાહન આપવા શ્રેષ્ઠ કામગીરી કરતી પંચાયતો / રાજ્યો / કેન્દ્ર શાસિત પ્રદેશોનું સન્માન કરે છે . આ પુરસ્કાર દિન દયાળ ઉપાધ્યાય પંચાયત સશક્તિકરણ પુરસ્કાર (DDUPSP), નાનાજી દેશમુખ રાષ્ટ્રીય ગૌરવ ગ્રામ સભા પુરસ્કાર (NDRGGSP), બાળ - મિત્ર ગ્રામ પંચાયત પુરસ્કાર (CFGPA), ગ્રામ પંચાયત વિકાસ કાર્યક્રમ (GPDP) પુરસ્કાર અને ઇ - પંચાયત પુરસ્કાર ( માત્ર રાજ્યો / કેન્દ્રશાસિત પ્રદેશોમાં જ ) જેવી વિવિધ શ્રેણી અંતર્ગત આપવામાં આવે છે . આ વર્ષે લૉકડાઉનના કારણે માત્ર નાનજી દેશમુખ રાષ્ટ્રીય ગૌરવ ગ્રામ સભા પુરસ્કાર (NDRGGSP), બાળ - મિત્ર ગ્રામ પંચાયત પુરસ્કાર (CFGPA) અને ગ્રામ પંચાયત વિકાસ કાર્યક્રમ (GPDP) પુરસ્કાર અંતર્ગત માત્ર ત્રણ શ્રેણીના પુરસ્કારો નિર્ધારિત કરવામાં આવ્યાં છે અને સંબંધિત રાજ્યો / કેન્દ્રશાસિત પ્રદેશોને આપવામાં આવશે . અન્ય બે શ્રેણીઓમાં પુરસ્કાર આગામી સમયમાં નિર્ધારિત કરવામાં આવશે અને કોવિડ -19 મહામારીના કારણે વિલંબિત થયેલી યોગ્ય પ્રક્રિયા પૂર્ણ કરીને અલગથી રાજ્યોને તેની જાણ કરવામાં આવશે .


    4. NPRD કાર્યક્રમ DD- ન્યૂઝ ઉપર પ્રસારિત / વેબકાસ્ટ કરવામાં આવશે અને ઇ - ઇવેન્ટમાં લૉકડાઉનના નિયમો અને સામાજિક અંતરના પગલાંઓ સાથે બાંધછોડ કર્યા વગર પંચાયત રાજ વિભાગોના અધિકારીઓ અને રાજ્ય / જિલ્લા / એકમ / પંચાયત એમ તમામ સ્તરના અન્ય હિતધારકો હાજરી આપશે .


    GP/DS

    
    
    (Release ID: 1617304) Visitor Counter : 405
    
    
      Read this release in: Malayalam , Assamese , English , Urdu , Marathi , Hindi , Bengali , Punjabi , Odia , Tamil , Telugu , Kannada