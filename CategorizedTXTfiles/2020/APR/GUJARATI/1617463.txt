      વિજ્ઞાન અને ટેકનોલોજી મંત્રાલય

      વૈજ્ઞાનિકો લસણના આવશ્યક તેલનો ઉપયોગ કરીને કોવિડવિરોધી દવા પર કામ કરશે
      Posted On: 23 APR 2020 2:33PM by PIB Ahmedabad


    મોહાલમાં ડિપાર્ટમેન્ટ ઓફ બાયોટેકનોલોજીસ સેન્ટર ઓફ ઇનોવેટિવ એન્ડ એપ્લાયડ બાયોપ્રોસેસિંગ ( ડીબીટી - સીઆઇએબી ) એ વિવિધ સંશોધન પ્રોજેક્ટ હાથ ધરવાની યોજના બનાવી છે , જેનો ઉદ્દેશ અત્યારે સંપૂર્ણ દુનિયામાં ફેલાયેલા રોગચાળા કોવિડ -19 ના જીવલેણ ઇન્ફેક્શન માટે નિવારણ , નિદાન કે સારવાર માટે ઉપયોગી થઈ શકે એવા ઉત્પાદનો બનાવવાનો છે .


    આ યોજના એના વૈજ્ઞાનિકોની કુશળતાનો ઉપયોગ થઈ શકે એવી ડિઝાઇન કરવામાં આવી છે , જેમાં રસાયણશાસ્ત્ર , કેમિકલ એન્જિનીયરિંગ , બાયોટેકનોલોજી , મોલીક્યુલર બાયોલોજી , ન્યૂટ્રિશન , નેનોટેકનોલોજી સહિત સંશોધન પૃષ્ઠભૂમિની વિવિધ રેન્જના વૈજ્ઞાનિકો સામેલ છે .


    જ્યારે નિવારણાત્મક પ્લેટફોર્મ અંતર્ગત સંસ્થાએ એન્ટિવાયરસ કોટિંગ સામગ્રીઓ વિકસાવવા માટે નવી ધાતુ નેનોકોમ્પ્લેક્સમાંથી ઉતરી આવેલા લિગ્નિન પર કામ કરવાની તથા રોઝ ઓક્સાઇડથી ભરપૂર સાઇટ્રોનેલ્લા ઓઇલ , કાર્બોપોલ અને ટ્રાયઇથેનોલામાઇન ફોર્મ્યુલેટેડ આલ્કોહોલિક સેનેટાઇઝર પર કામ કરવાની યોજના બનાવી છે , ત્યારે ઉપચાર પ્લેટફોર્મ હેઠળ પ્રયાસ પોલીફાઇરોલિક ફોટોસેન્સિટાઇઝર્સ અને એન્ટિવાયરલ ફોટોડાયનેમિક માટે તેમના નેનોફોર્મ્યુલેશન્સ , ઇમ્મ્યૂનોમોડ્યુલેટરીના માઇક્રોબાયલ ઉત્પાદન તથા એન્ટિવાયરલ ફ્રુક્ટાન બાયોમોલીક્યુલ્સ પર કેન્દ્રિત હશે તેમજ કોરોના ઇન્ફેક્શન વગેરેમાં છાતીમાં મૂંઝવણની પીડાને હળવી કરવા નસલ સ્પ્રે કિટના વાણિજ્યિક ઉત્પાદન પર પણ ધ્યાન કેન્દ્રિત કરવામાં આવશે .


    દવા સંશોધન પ્લેટફોર્મ હેઠળ ક્રમશઃ સંશોધન કામગીરીને SARS-CoV-2 આક્રમણને નિવારવા માટે ફળફળાદિની છાલ અને બીજમાંથી ઉપચારલક્ષી અને દવાના ઉપયોગી ઘટકો તરીકે અલગ કરવા માટે તેમજ ACE 2 પ્રોટિન ઇન્હિબિટર તરીકે કુદરતી લસણનો આવશ્યક તેલ તરીકે ઉપયોગ કરવા માટે થશે .


    ઉપરાંત અભ્યાસો એન્ટિવાયરલ ડ્રગ ડિલિવરી માટે સંભવિતતા ધરાવતા લિગ્નિન ડિરાઇવ્ડ નેનોકેરિયર્સ ( એલએનસી ) ના વિકાસ માટે હાથ ધરવામાં આવશે તથા કર્ક્યુમિન ફોર્ટિફાઇડ વ્હી પ્રોટિનનો ન્યૂટ્રાસ્યુટિકલ તરીકે ઉપયોગ થશે .


    સંશોધકો બાયોકોમ્પેટિબલ , ઓછો ખર્ચ ધરાવતા અને વ્યાપક ઉત્પાદન કરી શકાય એવા ઉત્પાદનો રજૂ કરવા પ્રયાસો કરશે તેમજ આ માટે છ મહિનાથી એક વર્ષનો સમયગાળો નિર્ધારિત કરવામાં આવશે . અભ્યાસો રસાયણ ઉદ્યોગો અને બીએસએલ -3 સુવિધા ધરાવતી અન્ય સરકારી પ્રયોગશાળાઓ સાથે જોડાણમાં હાથ ધરવામાં આવશે .


    GP/DS

    
    
    (Release ID: 1617463) Visitor Counter : 49
    
    
      Read this release in: English , Urdu , Hindi , Assamese , Bengali , Punjabi , Tamil , Telugu , Kannada