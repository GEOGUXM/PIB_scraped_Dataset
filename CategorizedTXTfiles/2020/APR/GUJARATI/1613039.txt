      ગૃહ મંત્રાલય

      કેન્દ્રીય ગૃહ મંત્રીએ બીએસએફ સાથે ભારત – પાકિસ્તાન અને ભારત – બાંગ્લાદેશ સરહદો પર સરહદી સુરક્ષાની વ્યવસ્થાની સમીક્ષા કરી
      
      કોવિડ-19 પર લોકોને જાણકારી આપો અને સરહદ પર કોઈ અવરજવર ન થાય એ સુનિશ્ચિત કરોઃ ગૃહમંત્રીએ બીએસએફને જણાવ્યું

      Posted On: 10 APR 2020 5:54PM by PIB Ahmedabad

    કેન્દ્રીય ગૃહ મંત્રી શ્રી અમિત શાહે ગઈકાલે બીએસએફ કમાન્ડ અને સેક્ટર હેડક્વાર્ટર સાથે વીડિયો કોન્ફરન્સ યોજીને ભારત – પાકિસ્તાન અને ભારત – બાંગ્લાદેશની સરહદો પર સુરક્ષા વ્યવસ્થાની સમીક્ષા કરી હતી.


    શ્રી શાહે સૂચના આપી હતી કે , સરહદ પર સતર્કતા વધારી શકાશે , ખાસ કરીને વાડ ન ધરાવતા વિસ્તારોમાં , જેથી સરહદ પરથી અવરજવર ન થઈ શકે.


    ગૃહ મંત્રીએ વધુમાં સૂચના આપી હતી કે , સરહદી વિસ્તારોમાં ખેડૂતોને કોવિડ-19 વિશે જાણકારી આપવી પડશે અને આ વિસ્તારોમાં એના પ્રસારને અટકાવવા નિવારણાત્મક પગલાં લેવા પડશે. ઉપરાંત જિલ્લા વહીવટીતંત્ર સાથે સંકલનમાં બીએસએફએ સુનિશ્ચિત કરવું પડશે કે લોકોએ અજાણતા વાડને ઓળંગવી ન જોઈએ.


    ગૃહ મંત્રીએ કોવિડ-19 રોગચાળા વચ્ચે બીએસઈ ટુકડીઓ દ્વારા સારાં કાર્યની પ્રશંસા કરી હતી. લોકડાઉન દરમિયાન બીએસએફની ટુકડીઓએ તેમની ઊર્જાને નીચેના કાર્યો પર કેન્દ્રીત કરી છે


    • જાગૃતિ અભિયાનો , આરોગ્ય મંત્રાલયની માર્ગદર્શિકા મુજબ


    • સાફસફાઈનાં પ્રયાસો , જ્યાં ગામડાઓમાં શક્ય હોય ત્યાં


    • હાથ ધોવા માટે ફેસ માસ્ક અને સાબુ પૂરાં પાડીને


    • જરૂરિયાતમંદોને રાશન , પીવાનું પાણી અને તબીબી સુવિધાઓ પૂરી પાડવી , જેમાં અંતરિયાળ ગામડાઓ , માઇગ્રેશન કરીને આવેલા કામદારો , રોજિંદા કામદારો અને સરહદી વિસ્તારોમાં ફસાઈ ગયેલા ડ્રાઇવરો સામેલ છે


    આ સમીક્ષા બેઠકમાં રાજ્ય કક્ષાનાં કેન્દ્રીય ગૃહ મંત્રીઓ શ્રી જી કિશન રેડ્ડી અને શ્રી નિત્યાનંદ રાય તેમજ કેન્દ્રીય ગૃહ સચિવ , સચિવ (સરહદી વ્યવસ્થાપન) અને ડીજી , બીએસએફ સામેલ થયા હતા.


    GP/RP

    
    
    (Release ID: 1613039) Visitor Counter : 34
    
    
      Read this release in: Punjabi , English , Urdu , Marathi , Hindi , Bengali , Assamese , Odia , Tamil , Telugu , Kannada , Malayalam