      માનવ સંસાધન વિકાસ મંત્રાલય

      શ્રી રમેશ પોખરિયાલ ‘નિશંક’એ કોવિડ-19ને કારણે ઊભી થયેલી સ્થિતિને ધ્યાનમાં રાખીને MDM યોજના અંતર્ગત રાંધણ ખર્ચની વાર્ષિક કેન્દ્રીય ફાળવણી 10.99 ટકા વધારીને રૂ. 8100 કરોડ કરવાની જાહેરાત કરી
      Posted On: 28 APR 2020 6:22PM by PIB Ahmedabad


    કેન્દ્રીય માનવ સંસાધન વિકાસ મંત્રી શ્રી રમેશ પોખરિયાલ ‘ નિશંક ’ એ રાજ્યકક્ષાનાં કેન્દ્રીય માનવ સંસાધન વિકાસ મંત્રી શ્રી સંજય ધોત્રે સાથે તમામ રાજ્યોનાં શિક્ષણ મંત્રીઓ અને શિક્ષણ સચિવો સાથે આજે વીડિયો કોન્ફરન્સિંગ દ્વારા આદાનપ્રદાન કર્યું હતું . આ બેઠકમાં 22 રાજ્યોનાં મંત્રીઓ અને 14 રાજ્યો અને કેન્દ્રશાસિત પ્રદેશોના સચિવો સામેલ થયા હતા . આ બેઠકમાં શાળા શિક્ષણ અને સાક્ષરતા વિભાગના સચિવ શ્રીમતી અનિતા કરવાલ અને મંત્રાલયના વરિષ્ઠ અધિકારીઓ સામેલ થયા હતા .


    કેન્દ્રીય મંત્રીએ બેઠકને સંબોધન કરતાં કહ્યું હતું કે , કોવિડ -19 ની વર્તમાન સ્થિતિ કમનસીબ છે , પણ આ સમય સમજીવિચારને કામ કરવાનો છે તથા વિદ્યાર્થીઓની સલામતી અને શૈક્ષણિક કલ્યાણકારક પ્રવૃત્તિઓના નવા પ્રયોગોને હાથ ધરીને સ્થિતિને તકમાં પરિવર્તિત કરવાનો છે . મંત્રીએ જણાવ્યું હતું કે , ‘ મન કી બાત ’ કાર્યક્રમને સંબોધન કરતા આપણા પ્રધાનમંત્રીએ એવું પણ જણાવ્યું હતું કે , નોવેલ કોરોનાવાયરસ સામે ભારતની લડાઈ જનઆંદોલન બની ગઈ છે , જેમાં દરેક નાગરિક એમની ભૂમિકા ભજવી રહ્યો છે . પણ વ્યવસાયો હોય , કે ઓફિસો હોય , શૈક્ષણિક સંસ્થા હોય કે તબીબી ક્ષેત્ર હોય , દરેક કોરોનાવાયરસ પછીની દુનિયામાં પરિવર્તનો સ્વીકારી રહ્યાં છે . મંત્રીએ આશા વ્યક્ત કરી હતી કે , આપણે આ રોગ અને સ્થિતિનો સામનો કરવા સક્ષમ બનીશું .


    શ્રી પોખરિયાલે કહ્યું હતું કે , આપણે સંપૂર્ણ પ્રયાસો આપણા 33 કરોડ વિદ્યાર્થીઓને કોઈ પણ સમસ્યાનો સામનો ન કરવો પડે એ માટે અને તેમનું શિક્ષણ ચાલુ રાખવા માટે કરવું જોઈએ . આ માટે વિવિધ પ્રયાસો દિક્ષા , સ્વયંમ , સ્વયંપ્રભા , વિદ્યાદાન 2.0, ઇ - પાઠશાલા , દૂરદર્શનની એજ્યુકેશનલ ટીવી ચેનલ , ડિશ ટીવી , ટાટા સ્કાય , જિયો , એરટેલ , ડીટીએચ વગેરે જેવા ઓનલાઇન એજ્યુકેશન પ્લેટફોર્મને મજબૂત કરવા થયા છે . મંત્રીએ એવું પણ જણાવ્યું હતું કે , આ ઉપરાંત વૈકલ્પિક શિક્ષણ કેલેન્ડર એનસીઇઆરટીએ જાહેર પણ કર્યું છે , જેમાં તેમની સ્થાનિક સ્થિતિ મુજબ કેલેન્ડરને સ્વીકારી શકે છે એવું જણાવવામાં આવ્યું છે . ઉપરાંત આપણે શાળાઓ ખુલવાના કેસમાં સલામતીની માર્ગદર્શિકાઓ તૈયાર કરવી પડશે .


    કેન્દ્રીય મંત્રીએ વિદ્યાર્થીઓના આરોગ્યને ધ્યાનમાં રાખીને જણાવ્યું હતું કે , લોકડાઉનને કારણે બાળકો માટે મધ્યાહ્ન ભોજન હેઠળ પર્યાપ્ત અનાજ અને પોષક ખાદ્ય પદાર્થ પ્રદાન કરવામાં આવ્યાં છે . મંત્રીએ જણાવ્યું હતું કે , શાળાઓની રજાઓના ઉનાળાની રજાઓ દરમિયાન મધ્યાહ્ન ભોજન પ્રદાન કરવા મંજૂરી આપવાનો સીમાચિહ્ન નિર્ણય લેવામાં આવ્યો છે , જેના પર વધારાનો ખર્ચ આશરે રૂ . 1600 કરોડ કરવામાં આવશે . ઉપરાંત મધ્યાહ્ન ભોજન યોજના અંતર્ગત પ્રથમ ત્રિમાસિક ગાળા માટે રૂ . 2500 કરોડની કામચલાઉ સહાય આપવામાં આવી છે .


    મધ્યાહ્ન ભોજન કાર્યક્રમને વધારવા મંત્રીએ જાહેરાત કરી હતી કે , કોવિડ -19 ને પગલે મધ્યાહ્ન ભોજન યોજના હેઠળ ( કઠોળ , શાકભાજી , તેલ , મરીમસાલા અને તેલની ખરીદી માટે ) રાંધણનો કેન્દ્રીય વાર્ષિક ખર્ચની ફાળવણી રૂ . 7,300 કરોડથી વધારીને રૂ . 8100 કરોડ કરવામાં આવી છે (10.99 ટકાનો વધારો ).


    શ્રી પોખરિયાલે જાણકારી આપી હતી કે , સમગ્ર શિક્ષા હેઠળ નિયમો હળવા કરીને ભારત સરકારે રાજ્યોને અગાઉનાં વર્ષની બેલેન્સનો ખર્ચ કરવાની સુવિધા આપી છે , જે આશરે રૂ . 6200 કરોડ છે અને પ્રથમ ત્રિમાસિક ગાળા માટે


    રૂ . 4450 કરોડની કામચલાઉ ધોરણે સહાય પણ આપવામાં આવી છે . મંત્રીએ રાજ્યોને રાજ્ય અમલીકરણ સમિતિને તાત્કાલિક સમગ્ર શિક્ષા હેઠળ રકમ હસ્તાંતરિત કરવાની વિનંતી પણ કરી હતી , જેથી એનો ઉપયોગ એ સુનિશ્ચિત કરવા થઈ શકે છે કે , આગામી હપ્તો આપી શકાશે .


    જ્યારે આ બેઠક દરમિયાન મંત્રીએ એચઆરડી મંત્રાલયની વિનંતી પર સ્ટોરમાં પાઠ્યપુસ્કોની ઉપલબ્ધતાના સંબંધમાં જાણકારી આપી હતી , ત્યારે ગૃહ મંત્રલયે લોકડાઉનના નિયમો બુકસ્ટોર ખોલવાના નિયમો હળવા કરવાનું જણાવ્યું છે , જેથી વિદ્યાર્થીઓ તેમના અભ્યાસને જાળવી રાખવા પુસ્તકોનો લાભ લઈ શકે છે .


    શ્રી પોખરિયાલે જણાવ્યું હતું કે , જે રાજ્યોમાં કેન્દ્રીય વિદ્યાલય અને નવોદય વિદ્યાલયને માન્યતા મળી છે , પણ જમીનના ભાવે શરૂ થઈ શકી નથી કે ઓછી ક્ષમતાએ ચાલુ થઈ છે , તે રાજ્યોને જમીન ઝડપથી હસ્તાંતરિત કરવાની વિનંતી કરવામાં આવી છે , જેથી રાજ્યનાં બાળકોને એમાંથી લાભ મળી શકે .


    મંત્રીએ તમામ રાજ્યોને બોર્ડની પરીક્ષાઓની ઉત્તરવહીઓ ચકાસવાની પ્રક્રિયા શરૂ કરવા અને સીબીએસઈને તેમના સંબંધિત રાજ્યોમાં વિદ્યાર્થીઓની ઉત્તરવહીઓનું મૂલ્યાંકન કરવાની સુવિધા આપવાની અપીલ કરી હતી .


    શ્રી પોખરિયાલે રાજ્યોના મંત્રીઓ અને અધિકારીઓએ રજૂ કરેલી સમસ્યાઓ અને સૂચનો કાળજીપૂર્વક સાંભળ્યા હતા . રાજ્ય સરકારોએ માનવ સંસાધન વિકાસ મંત્રાલય દ્વારા રાજ્ય સરકારોને વિદ્યાર્થીઓનું શૈક્ષણિક કલ્યાણ સુનિશ્ચિત કરવા શક્ય તમામ મદદ પૂરી પાડવા માનવ સંસાધન વિકાસ મંત્રાલયના પ્રયાસોની પ્રશંસા પણ કરી હતી . કેન્દ્રીય મંત્રીએ રાજ્યોનાં તમામ મંત્રીઓ અને અધિકારીઓનો ફિલ્ડ એજ્યુકેશનમાં તેમના પ્રશંસનીય કાર્ય બદલ આભાર માન્યો હતો અને તેમને ખાતરી આપી હતી કે , મંત્રાલય આ મુશ્કેલ સમયમાં સંપૂર્ણ સાથસહકાર આપશે અને સંયુક્તપણે આપણે આ લડાઈ લડીશું .


    GP/DS

    
    
    (Release ID: 1619067) Visitor Counter : 36
    
    
      Read this release in: English , Urdu , Hindi , Marathi , Assamese , Bengali , Punjabi , Odia , Tamil , Telugu , Kannada