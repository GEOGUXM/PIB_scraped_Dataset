      વિજ્ઞાન અને ટેકનોલોજી મંત્રાલય

      એએસએસટી ઇન્સ્યાપર ફેલો પાણીમાંથી ઝેરી તત્ત્વોને દૂર કરવા પ્લાઝમોનિક સેમિકન્ડક્ટર નેનોસામગ્રી વિકસાવી રહ્યાં છે
      Posted On: 16 APR 2020 6:41PM by PIB Ahmedabad


    બિશ્વજીત ચૌધરી અસમમમાં ઇન્સ્ટિટ્યૂટ ઓફ એડવાન્સ સ્ટડી ઇન સાયન્સ એન્ડ ટેકનોલોજીમાં આસિસ્ટન્ટ પ્રોફેસર તરીકે કાર્યરત છે . તેઓ સૌર પ્રકાશનો ઉપયોગ કરીને પાણીમાંથી ઝેરી કાર્બનિક સંયોજનો દૂર કરવા માટે પ્લાઝમોનિક સેમિકન્ડક્ટર નેનો સામગ્રી ( જે સપાટી પર ફ્રી ઇલેક્ટ્રોન્સ સાથે ધાતુ જેવી સામગ્રી છે અને જ્યારે એના પર પ્રકાશ પડે છે , ત્યારે સંયુક્તપણે એ ફરે છે ) વિકસાવવાની રીતો પર સંશોધન કરી રહ્યાં છે . તેમણે પ્રદૂષકોને દૂર કરવા અને રિન્યૂએબલ હાઇડ્રોજન પેદા કરવા નેનો સામગ્રીની ફોટોકેટાલીટિક કાર્યદક્ષતા વધારવા સૌર પ્રકાશનો ઉપયોગ કર્યો છે .


    આ સફળતા હાંસલ કરવા ભારત સરકારના વિજ્ઞાન અને ટેકનોલોજી વિભાગ દ્વારા શરૂ કરવામાં આવેલી ઇન્સ્પાયર ફેકલ્ટી સ્કીમનો લાભ મેળવનાર ચૌધરી આ ઉદ્દેશ માટે પ્લાઝમોનિક સામગ્રી દ્વારા ફોટોન સંચય અને પ્રકાશનું સંવર્ધન કરવા પાછળના વિજ્ઞાનને સમજવાનો પ્રયાસ કરે છે . ભૌતિકશાસ્ત્ર , રસાયણશાસ્ત્ર અને નેનોટેકનોલોજી શાખાનો સમન્વય કરનાર ડો . ચૌધરીએ સૌર ઊર્જાની સામગ્રી અને સૌર કોષોમાં એમના વર્તમાન કાર્ય પર બે પેપર (2019, 201, 110053) https://doi.org/10.1016/j.solmat.2019.110053 અને એસીએસ સસ્ટેનેબલ કેમિસ્ટ્રી એન્ડ એન્જિનીયરિંગ (2019, 7, 23, 19295-19302) https://doi.org/10.1021/acssuschemeng.9b05823 પ્રકાશિત કર્યા છે , જે સૌર પ્રકાશનો ઉપયોગ કરીને પાણીમાંથી ઝેરી કાર્બનિક સંયોજનો દૂર કરવા માટે પ્લાઝમોનિક સેમિકંડક્ટર નેનો સામગ્રીઓનો ઉપયોગ કરવા પર કેન્દ્રીત છે .


    તેમણે વિકસાવેલી આ સામગ્રી સરળતાપૂર્વક આર્સેનિક અને ફ્લોરાઇડ જેવા ઝેરી આયનોનું શોષણ કરી શકે છે , જે ઘણી વાર ઉત્તર પૂર્વ ભારતમાં પાણીમાં જોવા મળે છે . જ્યારે આ આયનો પર સૂર્યપ્રકાશ પડે છે , ત્યારે તેઓ બિનઝેરી સ્વરૂપોમાં પરિવર્તિત થાય છે .


    આ કાર્યને વધારીને પાણીમાંથી હાઇડ્રોજન (H2) ઇંધણ પેદા કરવામાં આવ્યું છે , જે ગ્રીનહાઉસ વાયુનું ઉત્સર્જન કરતાં અશ્મિભૂત ઇંધણોના ઉપયોગમાં ઘટાડો કરી શકે છે . તેઓ હાઇડ્રોજન ઊર્જા પેદા કરવા માટે પ્લાઝમોનિક નેનોસામગ્રીઓનો ઉપયોગ કરે છે . આ પ્રક્રિયામાં વિઝિબલ અને નીયર ઇન્ફ્રા - રેડ લાઇટ અંતર્ગત ફોટોનનું હાઇડ્રોજનમાં રૂપાંતરણ થાય છે .


    તેમને ફેલોશિપ મળી છે , જેમાંથી તેમને પ્રયોગશાળામાં ઉદીપકોની ફોટોકેટાલીટિક કાર્યદક્ષતાનું પરીક્ષણ કરવા ફોટોકેટાલીટિક સેટ અપ ડિઝાઇન કરવામાં મદદ મળી છે . તેઓ નજીકનાં વિવિધ સ્થળોમાંથી પ્રદૂષિત પાણી પણ ભેગું કરે છે અને પીવા યોગ્ય પાણી બનાવવા પાણીમાંથી ઝેરી તત્ત્વોને દૂર કરવા ટેસ્ટિંગ કરે છે .


    GP/DS

    
    
    (Release ID: 1615184) Visitor Counter : 14
    
    
      Read this release in: English , Urdu , Hindi , Punjabi , Tamil , Telugu