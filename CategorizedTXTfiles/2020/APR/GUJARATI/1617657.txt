      વિજ્ઞાન અને ટેકનોલોજી મંત્રાલય

      કોવિડ 19 સામે લડવા ટ્રિપલ લેયર મેડિકલ માસ્ક અને એન-95 રેસ્પિરેટર બનાવવા માટે એન્ટિવાયરલ નેનો-કોટિંગ્સનો મોટા પાયે ઉપયોગ થશે
      
      પીપીઇ, માસ્ક વગેરે પર અતિ અસરકારક જીવાણુવિરોધી નેનોપાર્ટિકલ્સ અતિ ઉપયોગી છે, જે અતિ ઊંચું જોખમ ધરાવતી સ્થિતિમાં સુરક્ષાનું વધુ એક સ્તર પ્રદાન કરશે – પ્રોફેસર આશુતોષ શર્મા, સચિવ, ડીએસટી
      
      Posted On: 23 APR 2020 6:44PM by PIB Ahmedabad


    નેનો મિશન પ્રોગ્રામના ભાગરૂપે વિજ્ઞાન અને ટેકનોલોજી વિભાગ ( ડીએસટી ) એ દિલ્હીની ઇન્ડિયન ઇન્સ્ટિટ્યૂટ ઓફ ટેકનોલોજીના પ્રોફેસર અશ્વિની કુમાર અગ્રવાલ દ્વારા વિકસાવવામાં આવેલા એન્ટિવાયરલ નેનો - કોટિંગ્સને મોટા પાયે સપોર્ટ કરવાની મંજૂરી આપી છે , જેનો ઉપયોગ મોટી સંખ્યામાં એન્ટિ - કોવિડ -19 ટ્રિપલ લેયર મેડિકલ માસ્ક અને એન -95 રેસ્પિરેટરનું ઉત્પાદન કરવા માટે ઉચિત સામગ્રી તરીકે થશે .


    ચાંદી બેક્ટેરિયા , વાયરસ , ફુગ વગેરે સામે જીવાણુવિરોધી એક્ટિવિટી ધરાવવા માટે જાણીતી છે . પ્રોફેસર અગ્રવાલે આઇઆઇટી દિલ્હીમાં સ્મિતા રિસર્ચ લેબમાં નેનોમિશન પ્રોજેક્ટ અંતર્ગત એન 9 બ્લૂ નેનોસિલ્વર વિકસાવ્યાં હતા અને બે ઔદ્યોગિક ભાગીદારો રેસિલ કેમિકલ્સ પ્રાઇવેટ લિમિટેડ , બેંગલોર અને નેનોક્લીન ગ્લોબલ પ્રાઇવેટ લિમિટેડ , નવી દિલ્હી સાથે જોડાણમાં એનું મોટા પાયે ઉત્પાદન કરશે .


    રેસિલ કેમિકલ્સ એન 9 બ્લૂ નેનોસિલ્વર પ્રદાન કરશે . નેનોક્લીન ગ્લોબલ નેનોકોટિંગની ઉપયોગિતા માટે ફેસ માસ્ક અને પીપીઇ સામગ્રી પૂરી પાડશે તથા તેમની સુવિધામાં સેમ્પલ ડિઝાઇન કરવા અને ફેબ્રિકેશનમાં મદદરૂપ થશે .


    ડીએસટીનાં સચિવ પ્રોફેસર આશુતોષ શર્માએ કહ્યું હતું કે , “ ડીએસટીએ છેલ્લાં બે દાયકામાં દેશમાં નેનોસાયન્સ પ્રવૃત્તિઓને શરૂ કરી છે અને એને પ્રોત્સાહન આપ્યું છે , જેનાથી આ વૈશ્વિક સ્પર્ધાત્મક ક્ષેત્રમાં ગુણવત્તાયુક્ત માનવ સંસાધનો , માળખાગત સુવિધા અને નોલેજ પેદા થશે . અત્યારે ભારત નેનોસાયન્સિસમાં અનેક વૈજ્ઞાનિક પ્રકાશનોમાં આંતરરાષ્ટ્રીય સ્તરે ત્રીજું સ્થાન ધરાવે છે . પીપીઇ , માસ્ક વગેરે પર અતિ અસરકારક એન્ટિમાઇક્રોબાયલ નેનોપાર્ટિકલનો ઉપયોગ અતિ ઉપયોગી કામગીરી છે , જે મેડિકલ વર્કર્સ જેવા અતિ ઊંચું જોખમ ધરાવતા લોકો માટે સુરક્ષાનું વધુ એક સ્તર પ્રદાન કરશે . ”


    પ્રોફેસર અગ્રવાલે એમની ટીમ સાથે નવી દિલ્હીની એમ્સ અને નવી દિલ્હીની આઇએલબીએસ સાથે જોડાણમાં કોવિડ -19 સામે આ સંયોજનના એન્ટિવાયરલ ગુણોનું મૂલ્યાંકન કરવાની દરખાસ્ત રજૂ કરી છે . અતિ અસરકારક એન્ટિમાઇક્રોબાયલ એજન્ટ એન 9 બ્લૂ નેનોસિલ્વર વધારે અસર હાંસલ કરવા ઝિંક સંયોજનો સાથે નેનોકોમ્પ્લેક્સ બનાવવા વધારે સંશોધિત થશે . પરિણામે આ નેનોસામગ્રીઓ ફેસમાસ્ક અને અન્ય પીપીઇ પર કોટિંગ તરીકે લાગુ કરવામાં આવશે , જેથી કોવિડ -19 વાયરસ ડ્રોપ્લેટ્સમાંથી આકસ્મિક પ્રદૂષણથી એને ધારણ કરનારને રક્ષણ કરવાની ક્ષમતામાં વધારો થશે . સંશોધકો કોટિંગના અસરકારક સમયગાળાનું મૂલ્યાંકન કરશે અને તાપમાન , ભેજ અને સમય જેવી સંગ્રહની વિવિધ સ્થિતિ સાથે એની અસરકારકતા ચકાસશે તેમજ ફેસમાસ્ક અને પીપીઇને તૈયાર કરીને ફિલ્ડ પરીક્ષણ માટે પ્રદાન કરશે .


    [ વધારે વિગત મેળવવા માટે કૃપા કરીને સંપર્ક કરો ડો . અશ્વિની કુમાર અગ્રવાલ (ashwini@smita-iitd.com, +919810585313)]


    GP/DS

    
    
    (Release ID: 1617657) Visitor Counter : 16
    
    
      Read this release in: English , Urdu , Hindi , Assamese , Punjabi , Tamil , Telugu