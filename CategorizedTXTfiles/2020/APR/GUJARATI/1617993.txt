      વિજ્ઞાન અને ટેકનોલોજી મંત્રાલય

      શ્રી ચિત્રા તિરુનલ ઇન્સ્ટિટ્યૂટે કોવિડ-19 માટે પીસીઆર અને એલએએમપી માટે ચુંબકીય નેનોપાર્ટિકલ આધારિત આરએનએ એક્સ્ટ્રેક્શન કિટ વિકસાવી
      Posted On: 24 APR 2020 6:29PM by PIB Ahmedabad


    નવીન આરએનએ નિષ્કર્ષણ કિટ ચિત્રા મેગ્નાને શ્રી ચિત્રા તિરુનલ ઇન્સ્ટિટ્યૂટ ઓફ મેડિકલ સાયન્સિસ એન્ડ ટેકનોલોજી ( એસસીટીઆઈએમએસટી ) એ વિકસાવી છે . આ સંસ્થા ભારત સરકારનાં વિજ્ઞાન અને ટેકનોલોજી વિભાગ અંતર્ગત રાષ્ટ્રીય મહત્ત્વપૂર્ણ સંસ્થા છે . ચિત્રા મેગ્ના નવીન ટેકનોલોજી છે , જે કોવિડ 19 પરીક્ષણો માટે સ્વેબમાંથી આરએનએને અલગ કરે છે .


    કોવિડ -19 રોગચાળા માટે જવાબદાર વાયરસ SARS-COV-2 એક આરએનએ વાયરસ છે – જે લાંબો , એકલ , પોલીમરિક પદાર્થ છે , જે તમામ જીવિત કોષોમાં હાજર હોય છે , જે જીવન માટે આવશ્યક જીવની જનીન માહિતીનું વહન કરે છે . આ વાયરસને ઓળખવાની દિશામાં મહત્ત્વપૂર્ણ પગલાઓમાંનું એક પગલું ગળા કે નાકમાંથી લેવામાં આવેલા નમૂનામાં વાયરસના આરએનએની હાજરીની પુષ્ટિ છે . વાયરસ ટ્રાન્સપોર્ટ માધ્યમમાં ચોક્કસ સ્થિતિ અંતર્ગત પ્રાપ્ત નમૂનાને ટેસ્ટિંગ લેબોરેટરીમાં મોકલવામાં આવ્યાં છે .


    દર્દીના નમૂનામાંથી આરએનએને ઝડપવા અને એના પર ધ્યાન કેન્દ્રિત કરવા કિટ માટેનો પ્રોટોકોલ ચુંબકીય નેનોપાર્ટિકલનો ઉપયોગ કરે છે . આ મહત્ત્વપૂર્ણ લાભ છે , કારણ કે જો દર્દીનાં નમૂનાના સંગ્રહ અને પરિવહન દરમિયાન કેટલાંક વાયરલ આરએનએ છૂટાં પડી જાય તો પણ આ તમામને મેગ્નેટિક બીડ - આધારિત એક્સ્ટ્રેક્શન ટેકનોલોજી દ્વારા ઝડપી શકાય છે . મેગ્નેટિક નેનોપાર્ટિકલ બીડ વાયરલ આરએનએ બાંધી રાખે છે અને જ્યારે ચુંબકીય ક્ષેત્રનાં સંસર્ગમાં આવે છે , ત્યારે અતિ શુદ્ધ અને સંકેન્દ્રિત આરએનએ પ્રદાન કરે છે . પીસીઆર કે એલએએમપીની પ્રાપ્તિનો આધાર વાયરલ આરએનએની પર્યાપ્ત માત્રા પર નિર્ભર હોવાથી આ નવીનતા પોઝિટિવ કેસોને ઓળખવાની શક્યતા વધારે છે . સંસ્થાએ આ ટેકનોલોજી માટે પેટન્ટ ફાઇલ કરી છે , જે આયાતી કિટ કરતાં વધારે સરળ છે .


    ચિત્રા મેગ્નાનો ઉપયોગ એલએએમપી ટેસ્ટિંગ માટે દર્દીના નમૂનામાંથી અતિ શુદ્ધ આરએનએ મેળવવાની સાથે આરટી - પીસીઆર ટેસ્ટ માટે પણ થઈ શકશે . ડિગ્રેડેશન વિના આરએનએની ઊંચી ગુણવત્તા અને ઊંચા સંકેન્દ્રણનું આઇસોલેશનનું પ્રથમ સ્ટેપ પીસીઆર કે એલએએમપી ટેસ્ટના પરિણામ માટે મહત્ત્વપૂર્ણ છે , જેમાં આરએનએનું ડીએનએમાં રૂપાંતરણ થાય છે . બહુ થોડા ભારતીય ઉત્પાદકોને બાદ કરતાં મોટા ભાગની આરએનએ આઇસોલેશન કિટની આયાત થાય છે અને એની અનુપલબ્ધતા દેશમાં મોટી સંખ્યામાં આરટી - પીસીઆર ટેસ્ટિંગ માટે ઘણી વાર મોટો અવરોધ બને છે .


    ડીએસટીનાં સચિવ પ્રોફેસર આશુતોષ શર્માએ કહ્યું હતું કે , “ દર્દીના નમૂનામાંથી આરએનએ મેળવવાની અને સંકેન્દ્રણની અસરકારક રીત કોવિડ -19 વાયરસના પુષ્ટિ પરીક્ષણમાં પ્રથમ મહત્ત્વપૂર્ણ પગલું છે . આરએનએને ચુંબકીય નેનોપાર્ટિકલ સાથે સંયોજિત કરવાની અને ચુંબકીય ક્ષેત્રનો ઉપયોગ કરીને એક સ્થળે તેમનું એકત્રીકરણ વધારવાની નવીન પ્રક્રિયા સફળતા છે , જે એસસીટીઆઇએમએસટીમાંથી નવી વિકસાવેલી આરટી - એલએએમપીની ઊંચી સંવેદનશીલતાની સુવિધા આપે છે . ખરેખર બહુશાખીય અને પાર્શ્વ વિચારસરણી સારા વિજ્ઞાનની નિશાની છે , જેમાં આ ઉદાહરણ એકદમ ફિટ બેસે છે !"


    ચિત્રા મેગ્નાની ટેકનોલોજી અગાપ્પે ડાયગ્નોસ્ટિક લિમિટેડ , અર્નાકુલમમાં હસ્તાંતરિત કરવામાં આવી છે . કંપનીએ ચિત્રા જીનએલએએમપી - એન ટેકનોલોજી લીધી છે , જે SARS-COV-2 ના એન જનીનની ઓળખ માટે આરટી - એલએએમપીનો ઉપયોગ કરશે . આ સંભવિત પુષ્ટિ પરીક્ષણ છે , જે આઇસીએમઆર દ્વારા પ્રાથમિક માન્યતામાં આરટી - પીસીઆર જેટલી સચોટતા ધરાવે છે . હવે ટેસ્ટ કિટ આઇસીએમઆરની મંજૂરી માટે વધારે પરીક્ષણ કરવા નમૂનામાં હવે માન્ય છે અને પછી ડીસીજીઆઈ પાસેથી વાણિજ્યિક ધોરણે ઉત્પાદનનું લાઇસન્સ મળશે . ચિત્રા જીનએલએએમપી - એન વિકસાવનાર ડૉ . અનૂપ થેક્કુવીટિલ અને એમની ટીમે ચિત્રા મેગ્નાની ટેકનોલોજી વિકસાવી છે . શ્રી ચિત્રાને હસ્તાંતરિત થયેલી આ તમામ ટેકનોલોજી નોનએક્સક્લૂઝિવ છે . શ્રી ચિત્રા ભારત સરકારનાં વિજ્ઞાન અને ટેકનોલોજી વિભાગ અંતર્ગત રાષ્ટ્રીય મહત્ત્વપૂર્ણ સંસ્થા છે .


    GP/DS

    
    
    (Release ID: 1617993) Visitor Counter : 26
    
    
      Read this release in: Urdu , Telugu , English , Hindi , Assamese , Tamil , Malayalam