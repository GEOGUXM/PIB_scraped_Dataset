      વિજ્ઞાન અને ટેકનોલોજી મંત્રાલય

      API અને દવાના ઇન્ટર્મીડિએટ્સની નિર્ભરતા ઘટાડવા માટે CSIR-IICTની વિવિધ પહેલ
      Posted On: 25 APR 2020 3:41PM by PIB Ahmedabad


    કોઇપણ દવાના ઉત્પાદનમાં સક્રીય ફાર્માસ્યુટિકલ ઘટકો (API) અને ઇન્ટર્મીડિએટ્સ મુખ્ય ઘટકો હોય છે જે દવાની ઇચ્છિત અસરો ઉત્પન્ન કરે છે . API અને દવાના ઇન્ટર્મીડિએટ્સ માટે ભારત ખૂબ મોટાપાયે ચીન પર નિર્ભરતા રાખે છે . હવે હૈદરાબાદ સ્થિત ઇન્ડિયન ઇન્સ્ટિટ્યુટ ઓફ કેમિકલ ટેકનોલોજી (IICT) એ API અને દવાના ઇન્ટર્મીડિએટ્સ તૈયાર કરવા અને તેનું ઉત્પાદન કરવા માટે હૈદરાબાદમાં આવેલી અન્ય ફાર્માસ્યુટિકલ કંપની લેક્સાઇ લાઇફ સાયન્સિસ સાથે જોડાણ કર્યું છે . આ પહેલ આવા ઘટકો માટે ભારતીય ફાર્માસ્યુટિકલ ક્ષેત્રની ચીન પરની નિર્ભરતા ઘટાડવામાં મદદરૂપ થઇ શકે છે ..


    IICT એ વૈજ્ઞાનિક અને ઔદ્યોગિક સંશોધન પરિષદ ( CSIR ) હેઠળ કાર્યરત લેબોરેટરી છે જે કોરોના વાયરસ સામે લડવા માટે ઉપયોગમાં લેવાતી દવાઓના સિન્થેસિસ માટે લેક્સાઇ સાથે કામ કરી રહી છે . આ જોડાણમાં મુખ્યત્વે યુમીફેનોવીર, રેમડેસિવિર અને હાઇડ્રોક્સિ ક્લોરોક્વિન ( HCQ )ના મુખ્ય ઇન્ટર્મીડિએટ પર ધ્યાન કેન્દ્રિત કરવામાં આવશે.


    ભારત મેલેરિયા વિરોધી દવા HCQ ના સૌથી મોટા ઉત્પાદક પૈકી એક છે અને તાજેતરના અઠવાડિયાઓમાં આ દવાની માંગમાં નોંધપાત્ર વધારો થયો છે . ભારતે છેલ્લા કેટલાક દિવસમાં અમેરિકા સહિત 50 થી વધુ દેશમાં HCQ નો જથ્થો મોકલ્યો છે . આ જોડાણના કારણે મુખ્ય કાચા માલ માટે ચીન પર ઓછામાં ઓછી નિર્ભરતા સાથે પ્રક્રિયા ખર્ચમાં ઘટાડો થશે . વધુમાં , રેમડેસિવિર જેનો અગાઉ ઇબોલા વાયરસના દર્દીઓમાં ઉપયોગ થતો હતો તે હાલમાં કોવિડ -19 સામે તેની કાર્યદક્ષતા અને સલામતીનું મૂલ્યાંકન કરવા માટે તબીબી પરીક્ષણો હેઠળ છે .


    જાહેર આરોગ્ય માટે દવા સુરક્ષા અને આવશ્યક દવાઓનો વિના અવરોધે પૂરવઠો ખૂબ જ મહત્વપૂર્ણ છે તે જાણ્યા પછી પ્રધાનમંત્રીની અધ્યક્ષતામાં કેન્દ્રીય મંત્રીમંડળે , ભારતમાં દવાના જથ્થાબંધ ઉત્પાદનને પ્રોત્સાહન આપવા માટે અને ચીન પણ આપણી નિર્ભરતા ઓછી કરવા માટે વિશેષ પેકેજને મંજૂરી આપી છે .


    લેક્સાઇ લાઇફ સાયન્સિસ પ્રાઇવેટ લિમિટેડની સ્થાપના 2007માં વૈશ્વિક ફાર્માસ્યુટિકલ કંપનીઓના શોધ રસાયણશાસ્ત્ર અભિયાનને પ્રવેગ આપવાની દૂરંદેશી સાથે થઇ હતી. આજે લેક્સાઇ API / ફોર્મ્યુલેશન વિકાસ તેમજ API ઉત્પાદન સાથે એક એકીકૃત ફાર્માસ્યુટિકલ કંપની તરીકે વૃદ્ધિ પામી છે.


    આ જોડાણનો ઉપયોગ ઉત્પાદનોનું વ્યાપરિક ધોરણે કેવી રીતે ઉત્પાદન કરવુ તે જાણવામાં થશે . લેક્સાઇ લાઇફ સાયન્સિસ આ ઉત્પાદનનોનું વ્યાપારિકરણ કરનારી જૂજ સૌપ્રથમ કંપનીઓમાંથી એક હશે . આ API અને ઇન્ટર્મીડિએટ્સનું ઉત્પાદન


    લેક્સાઇ દ્વારા તેમની પેટા કંપની થેરાપિવા પ્રાઇવેટ લિમિટેડ ખાતે આવેલા યુ . એસ . ફુડ એન્ડ ડ્રગ એડમિનિસ્ટ્રેશન (USFDA)/ ગુડ મેન્યુફેક્ચરિંગ પ્રેક્ટિસ (GMP) માન્યતા પ્રાપ્ત પ્લાન્ટ્સ ખાતે કરવામાં આવશે .


    [Keywords : Active Pharmaceutical Ingredients (APIs), Drug Intermediates, CSIR-IICT


    વધુ વિગતો માટે : ડૉ . એમ . ચંદ્રશેખરન , CSIR- ઇન્ડિયન ઇન્સ્ટિટ્યુટ ઓફ કેમિકલ ટેકનોલોજી , હૈદરાબાદ – 500007, ભારત


    ઈમેલ : headkim@iict.res.in ]


    GP/DS

    
    
    (Release ID: 1618165) Visitor Counter : 28
    
    
      Read this release in: English , Hindi , Marathi , Bengali , Punjabi , Tamil , Telugu , Kannada