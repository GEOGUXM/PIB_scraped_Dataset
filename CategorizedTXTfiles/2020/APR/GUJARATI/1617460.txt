      વિદ્યુત મંત્રાલય

      કેન્દ્રીય ઉર્જા મંત્રીએ રાજ્યો/ કેન્દ્ર શાસિત પ્રદેશોને કોવિડ-19ના કારણે દેશવ્યાપી લૉકડાઉન દરમિયાન મ્યુનિસિપલ હદની બહાર આરોગ્ય પ્રોટોકોલનું ધ્યાન રાખીને ઉર્જા પરિયોજનાઓમાં બાંધકામ પ્રવૃત્તિઓને મંજૂરી આપવાની સલાહ આપી
      Posted On: 23 APR 2020 2:47PM by PIB Ahmedabad


    કેન્દ્રીય ઉર્જા મંત્રીએ રાજ્યો / કેન્દ્ર શાસિત પ્રદેશોને કોવિડ -19 ના કારણે દેશવ્યાપી લૉકડાઉન દરમિયાન મ્યુનિસિપલ હદની બહાર 15.04.2020 ના રોજ કેન્દ્રીય ગૃહ મંત્રાલય દ્વારા બહાર પાડવામાં આવેલી માર્ગદર્શિકાઓનું પાલન કરીને ઉર્જા પરિયોજનાઓમાં બાંધકામ પ્રવૃત્તિઓને મંજૂરી આપવાની સલાહ આપી છે . કોવિડ -19 ને ખતમ કરવા માટે નિર્ધારિત જરૂરી આરોગ્ય પ્રોટોકોલનું ધ્યાન રાખીને આ પ્રવૃત્તિઓ ચાલુ રાખવાની મંજૂરી આપી શકાય છે .


    રાજ્યો / કેન્દ્ર શાસિત પ્રદેશો , જિલ્લા મેજિસ્ટ્રેટ્સ , પોલીસ સત્તાધીશો , મ્યુનિસિપલ સંગઠનોને મંત્રાલય દ્વારા 20.04.2020 ના રોજ બહાર પાડવામાં આવેલા સંદેશાવ્યવહારમાં મંત્રાલયે જણાવ્યું છે કે , 15.04.2020 ના રોજ કેન્દ્રીય ગૃહ મંત્રાલય દ્વારા બહાર પાડવામાં આવેલી નંબર . 40-3/2020- DM-I(A) માર્ગદર્શિકાના પરિચ્છેદ 16(i) અનુસાર ગ્રામીણ વિસ્તારો એટલે કે મ્યુનિસિપલ કોર્પોરેશન અને મ્યુનિસિપાલિટીની હદની બહારના વિસ્તારોમાં તમામ પ્રકારની ઔદ્યોગિક પરિયોજનાઓમાં બાંધકામ પ્રવૃત્તિઓને 20 એપ્રિલ 2020 ના રોજથી મંજૂરી આપવામાં આવે છે . શહેરી સ્થાનિક સંસ્થાઓ (ULB) ની હદ બહાર આવતી ઉષ્મા / જળ વિદ્યુત ઉત્પાદન પરિયોજનાઓમાં હાલમાં ચાલી રહેલી બાંધકામ પ્રવૃત્તિઓ માટે પણ આ મુક્તિ લાગુ પડે છે .


    મંત્રાલયે એવી પણ વિનંતી કરી છે કે , ગૃહ મંત્રાલયના 15.04.2020 ના રોજના આદેશ નંબર 40-3/2020-DM-I(A) ના પરિચ્છેદ 12 (vi) અનુસાર આ નિર્માણાધીન ઉર્જા પરિયોજનાઓ માટે બાંધકામની સામગ્રી , ઉપકરણો , સ્પેરપાર્ટ્સ અને વપરાશ યોગ્ય ચીજો વગેરેની રાજ્યની અંદર અને વિવિધ રાજ્યો વચ્ચે હેરફેરની પણ મંજૂરી આપવામાં આવે .


    અહીં ભારપૂર્વક કહેવામાં આવ્યું છે કે , પરિયોજનાઓ પર ફરી કામ શરૂ કરવામાં સામાજિક અંતર માટે નિર્ધારિત તમામ આવશ્યક તકેદારીઓને માપદંડો તેમજ ગૃહ મંત્રાલય તેમજ આરોગ્ય અને પરિવાર કલ્યાણ મંત્રાલય દ્વારા સમય સમયે કોવિડ -19 ના સંદર્ભમાં બહાર પાડવામાં આવતી તમામ માર્ગદર્શિકાઓનું સુસ્ત પાલન થવું જરૂરી છે .


    ઉર્જા મંત્રીએ ઉર્જા CPSU ના તમામ CMD અને IIP અને UMPP ને કોવિડ -19 થી તેમના કર્મચારીઓ તેમજ બાંધકામની પ્રવૃત્તિઓમાં નિયુક્ત કરવામાં આવેલા કામદારોની સલામતી અને સુરક્ષા માટે જરૂરી સુરક્ષાત્મક પગલાં / ઉપકરણો / સુવિધાઓ સુનિશ્ચિત કરવાની સૂચના આપી છે .


    આ સંદેશાવ્યવહારમાં મુખ્ય સચિવો ( તમામ રાજ્ય ) ને રાજ્ય ઉત્પાદન કંપનીઓ / સ્વતંત્ર ઉર્જા ઉત્પાદકો (IPP) ના સંદર્ભમાં આવા જ તમામ પગલાં લેવાની સલાહ આપવામાં આવી છે .


    GP/DS

    
    
    (Release ID: 1617460) Visitor Counter : 33
    
    
      Read this release in: Assamese , English , Urdu , Hindi , Marathi , Bengali , Punjabi , Odia , Tamil , Telugu , Kannada , Malayalam