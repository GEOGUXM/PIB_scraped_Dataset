      વિજ્ઞાન અને ટેકનોલોજી મંત્રાલય

      ચેપ સામે લડવા માટે CIMAPના હર્બલ ઉત્પાદનો રોગ પ્રતિકારક ક્ષમતા વધારી શકે છે
      Posted On: 26 APR 2020 6:30PM by PIB Ahmedabad


    સેન્ટ્રલ ઇન્સ્ટિટ્યુટ ઓફ મેડિસિનલ એન્ડ એરોમેટિક પ્લાન્ટ્સ (CIMAP), લખનઉના સંશોધકોએ વૈજ્ઞાનિક રીતે પ્રમાણિત બને નવા હર્બલ ઉત્પાદનો વિકસાવ્યા છે . આ હર્બલ ઉત્પાદનો રોગ પ્રતિકારક ક્ષમતા વધારવાની સાથે સાથે જેનો સીધો સંબંધ કોવિડ -19 ના ચેપ સાથે માનવામાં આવે છે તેવી સુકી ઉધરસના લક્ષણો ઘટાડવામાં પણ મદદરૂપ થઇ શકે છે .


    વૈજ્ઞાનિક અને ઔદ્યોગિક સંશોધન પરિષદ (CSIR) ની ઘટક પ્રયોગશાળા CIMAP એ પોતાના હર્બલ ઉત્પાદનો ‘ સીમ - પોષક ’ અને ‘ હર્બલ કફ સીરપ ’ ની ટેકનોલોજીને ઉદ્યમીઓ અને સ્ટાર્ટઅપ કંપનીઓને હસ્તાંતરિત કરવાનો નિર્ણય લીધો છે . આ બંને ઉત્પાદનો રોગ પ્રતિકારક શક્તિ વધારવામાં અસરકારક જોવા મળ્યા છે . આ બંને ઉત્પાદનોમાં પુનર્નવા , અશ્વગંધા , મુલેઠી , હરડે , બહેડા અને સતાવરી સહિત 12 મૂલ્યવાન જડીબુટ્ટીનો ઉપયોગ કરવામાં આવ્યો છે .


    CIMAP ના નિદેશક ડૉ . પ્રબોધ કે . ત્રિવેદીએ કહ્યું હતું કે , “ આ હર્બલ ઉત્પાદનોના નિર્માણ માટે સંસ્થા સ્ટાર્ટ - અપ કંપનીઓ અને ઉદ્યમીઓ સાથે કરાર કર્યા પછી તેમને પાઇલટ સુવિધા પૂરી પાડશે . CIMAP માં સ્થિત આ પાઇલટ પ્લાન્ટ અત્યાધુનિક સુવિધાઓ અને ગુણવત્તા નિયંત્રણ સેલથી સજ્જ છે .”


    CIMAP ના મુખ્ય સંશોધક ડૉ . ડી . એન . મણીએ જણાવ્યું હતું કે , “ વૈજ્ઞાનિક અભ્યાસોમાં ‘ સીમ પોષક ’ ને બજારમાં ઉપલબ્ધ અન્ય પ્રતિકારકતા વધારનારા ઉત્પાદનોની તુલનાએ બહેતર માનવામાં આવ્યું છે . આ અન્ય ઉત્પાદનોની તુલનાએ સસ્તુ પણ છે અને તે જૈવિક પરીક્ષણોમાં સુરક્ષિત તેમજ અસરકારક હોવાનું જાણવા મળ્યું છે . આ પ્રકારે , હર્બલ કફ સીરપને આયુષ મંત્રાલયના નવીનતમ દિશાનિર્દેશોના આધારે તૈયાર કરવામાં આવ્યું છે અને તેને આયુર્વેદના ‘ ત્રિદોષ ’ સિદ્ધાંતના આધારે તૈયાર કરવામાં આવ્યું છે .


    સ્વાસ્થ્યના નિષ્ણાતોના મતાનુસર , કોરોના વાયરસ ચેપગ્રસ્ત વ્યક્તિની રોગ પ્રતિકારક પ્રતિક્રિયાને મર્યાદિત કરી દે છે . એવું પણ જોવા મળ્યું છે કે , આ મહામારી મોટાભાગે ઓછી રોગ પ્રતિકારક ક્ષમતા ધરાવતા લોકોને વધુ અસર કરે છે . વિશષજ્ઞો માને છે કે , રોગ પ્રતિકારક તંત્રમાં સુધારો લાવવાથી ચેપની અસર ઘટાડવામાં મદદ મળે છે અને કોવિડ -19 સામે લડવામાં તે અસરકારક પૂરવાર થાય છે .


    GP/DS

    
    
    (Release ID: 1618504) Visitor Counter : 88
    
    
      Read this release in: Telugu , English , Urdu , Hindi , Bengali , Punjabi , Tamil , Kannada