      શ્રમ અને રોજગાર મંત્રાલય

      EPFOએ લૉકડાઉન દરમિયાન 13 લાખ દાવાઓની ચુકવણી કરી
      
      PMGKY પેકેજ અંતર્ગત 7.40 લાખ કોવિડ-19ના દાવાઓનો પણ નિકાલ કરવામાં આવ્યો

      Posted On: 28 APR 2020 3:52PM by PIB Ahmedabad

    શ્રમ અને રોજગાર મંત્રાલય હેઠળ આવતા કર્મચારી ભવિષ્ય નિધિ સંગઠન (EPFO) એ લૉકડાઉન દરમિયાન EPF ની ચુકવણીની પ્રક્રિયા વધુ ઝડપી કરીને પ્રધાનમંત્રી ગરીબ કલ્યાણ યોજના (PMGKY) અંતર્ગત 7.40 લાખ કોવિડ -19 દાવા સહિત કુલ 12.91 લાખ દાવાની પતાવટ કરીને કર્મચારીઓને તેની રકમ ચુકવણી દીધી છે . આ પ્રકારે કુલ રૂ . 4684.52 કરોડની ચુકવણી કરવામાં આવી છે જેમાં PMGKY પેકેજ અંતર્ગત કોવિડ દાવાઓ માટે રૂ . 2367.65 કરોડની ચુકવણી કરવામાં આવી છે .


    અહીં નોંધવું આનંદદાયક છે કે , મુક્તિ આપવામાં આવેલા PF ટ્રસ્ટો પણ કોવિડ -19 મહામારી દરમિયાન આગળ આવ્યા છે . 27.04.2020 ની સ્થિતિ અનુસાર મુક્તિ આપવામાં આવેલા PF ટ્રસ્ટોએ આ યોજના હેઠળ 79,743 PF સભ્યોને રૂ . 875.52 કરોડની ચુકવણી કરી છે જેમાં 222 ખાનગી ક્ષેત્રની સંસ્થાઓએ 54641 લાભાર્થીઓને રૂ . 338.23 કરોડ અને જાહેર ક્ષેત્રને 76 સંસ્થાઓએ 24178 લાભાર્થીઓને રૂ . 524.75 કરોડ જ્યારે સહકારી ક્ષેત્રની 23 સંસ્થાઓએ 924 દાવા માટે રૂ . 12.54 કરોડની ચુકવણી કરી છે .


    મેસર્સ ટાટા કન્સલ્ટન્સી સર્વિસિસ લિમિટેડ - મુંબઇ , મેસર્સ HCL ટેકનોલોજીસ લિમિટેડ - ગુરુગ્રામ અને મેસર્સ HDFC બેંક – પવઇ “ પતાવટ કરેલા દાવાની સંખ્યા ” અને “ ચુકવણીની રકમ ” બંને પ્રકારે ખાનગી ક્ષેત્રની ત્રણ મુખ્ય મુક્તિ આપવામાં આવેલી સંસ્થાઓ છે . જાહેર ક્ષેત્રની સંસ્થાઓમાં મેસર્સ ONGC- દહેરાદૂન , મેસર્સ નેવેલી લિગ્નાઇટ કોર્પોરેશન લિમિટેડ – નેવેલી અને મેસર્સ BHEL – ત્રિચી મહત્તમ સંખ્યામાં કોવિડ -19 એડવાન્સના દાવાઓની પતાવટ કરનારી મુખ્ય ત્રણ મુક્તિ આપવામાં આવેલી સંસ્થાઓ છે ; જ્યારે મેસર્સ નેવેલી લિગ્નાઇટ કોર્પોરેશન – નેવેલી , મેસર્સ ONGC દહેરાદૂન અને મેસર્સ વિશાખાપટ્ટનમ સ્ટીલ પ્લાન્ટ - વિશાખાપટ્ટનમ EPF સભ્યોને સૌથી વધુ રકમની ચુકવણી કરનારી ટોચની ત્રણ સંસ્થા છે .


    ભારત સરકાર દ્વારા જાહેર કરવામાં આવેલી PMGKY અંતર્ગત અને કોવિડ -19 મહામારી સામે લડવા માટે EPF યોજનામાંથી વિશેષ ઉપાડની જોગવાઇ કરવામાં આવી છે અને આ બાબતે તાત્કાલિક ધોરણે 28 માર્ચ 2020 ના રોજ EPF યોજનામાં પરિચ્છિદ 68 L (3) લાવવા સંબંધે અધિસૂચના બહાર પાડવામાં આવી હતી . આ જોગવાઇ અંતર્ગત બેઝિક પગાર અને મોંઘવારી ભથ્થાની ત્રણ મહિનાની રકમ અથવા EPF ખાતામાં સભ્યની જમા થયેલી રકમમાંથી 75% રકમ આ બંનેમાંથી જે પણ ઓછી રકમ હોય તે નોન - રીફંડેબલ એડવાન્સ તરીકે ઉપાડવાની સુવિધા આપવામાં આવી છે .


    લૉકડાઉનના કારણે માત્ર ત્રીજા ભાગનો સ્ટાફ જ કામ કરી શકે તેમ હોવા છતાં EPFO તેમના તમામ સભ્યોને મુશ્કેલીના સમયમાં મદદ કરવા માટે પ્રતિબદ્ધ છે અને EPFO ની કચેરીઓ આ કસોટીના સમયમાં પણ તમામ સભ્યોને મદદ કરવા માટે કાર્યરત છે .


    GP/DS

    
    
    (Release ID: 1618945) Visitor Counter : 14
    
    
      Read this release in: English , Urdu , Hindi , Marathi , Assamese , Manipuri , Punjabi , Odia , Tamil , Telugu , Kannada , Malayalam