      આદિવાસી બાબતોનું મંત્રાલય

      ટ્રાઇફેડે એનટીએફપી વેપાર અને જનજાતિ સમુદાયના હિતો પર કોવિડ-19ની અસર સામે લડવા રાજ્યો/કેન્દ્રશાસિત પ્રદેશોને પત્ર લખ્યો
      Posted On: 03 APR 2020 1:14PM by PIB Ahmedabad


    જનજાતિ મંત્રાલય અંતર્ગત કાર્યરત ટ્રાઇફેડએ લાકડા સિવાયના વન ઉત્પાદનો (એનટીએફપી)નો વેપાર કરવા અને જનજાતિ સાથે સંબંધિત હિતો પર વૈશ્વિક રોગચાળા કોવિડ-19ની અસર સામે લડવા રાજ્ય સરકારો અને કેન્દ્રશાસિત પ્રદેશોના મુખ્ય સચિવો તથા રાજ્ય સ્તરીય નોડલ એજન્સીઓને પત્ર લખ્યો છે. ટ્રાઇફેડનાં મેનેજિંગ ડાયરેક્ટર શ્રી પ્રવીર કૃષ્ણાએ પત્રમાં ઉલ્લેખ કર્યો છે કે , વૈશ્વિક રોગચાળા કોવિડ-19એ આખી દુનિયા સામે અભૂતપૂર્વ મુશ્કેલીઓ પેદા કરી દીધી છે. લગભગ તમામ રાજ્યો અને કેન્દ્રશાસિત પ્રદેશો, વેપાર અને ઉદ્યોગના તમામ ક્ષેત્ર અને સમાજનાં તમામ વર્ગ આ રોગચાળાથી પ્રભાવિત છે. જનજાતિ પણ એમાં અપવાદ નથી, ખાસ કરીને આ પ્રકારની સ્થિતિમાં જ્યારે વિવિધ ક્ષેત્રો માટે હાલનો સમય એનએફટીપી માટે સૌથી વધુ ઉપયોગી સિઝન માનવામાં આવે છે.


    એટલે જરૂરી છે કે , તમામને ખાસ કરીને જનતા – સંગ્રાહકોને સુરક્ષિત રાખવા માટે તકેદારીનાં કેટલાંક પગલાં વિશે અગાઉથી જ વિચાર કરવામાં આવે. રાજ્યોને કેટલાંક મુખ્ય મુદ્દા અંગે જાણકારી આપવામાં આવી છે.


    રાજ્ય વિશેષ આધારિત કે એનટીએફપી આધારિત કેટલીક વિશિષ્ટ હકીકત હોઈ શકે છે , જેને રાજ્યની યાદીમાં સામેલ કરવા ઇચ્છતાં હોય. ટ્રાઇફેડે તમામ રાજ્યો અને રાજ્ય સ્તરની તમામ નોડલ એજન્સીઓને વિનંતી કરી છે કે, આ મહત્ત્વપૂર્ણ હકીકતોને ઝડપથી જનજાતિ સંગ્રાહકો અને એના ફિલ્ડ સ્તરનાં અધિકારીઓ સુધી પહોંચાડવામાં આવે.


    કોવિડ – 19 રોગચાળા દરમિયાન એનટીએફપીના સંબંધમાં શું કરવું અને શું ન કરવું


      * બજારની શક્તિઓ જનજાતિ-સંગ્રાહકોને એનટીએફપીના સમસ્યાગ્રસ્ત વેચાણ માટે બાધ્ય કરીને એમનું શોષણ કરી શકે છે. એટલે એમએફપી યોજનાને ખાસ કરીને સંવેદનશીલ વિસ્તારોમાં વધારે અસરકારક રીતે લાગુ કરવાની જરૂર છે.

      * એનટીએફપી – સંગ્રાહકોના સંગ્રહકાર્ય દરમિયાન સ્વચ્છતાની સલાહ આપવી જોઈએ. સંગ્રહ કાર્ય અગાઉ અને પછી તેમણે પોતાના હાથને કીટાણુમુક્ત કરવા જોઈએ.
      * વન ધન વિકાસ કેન્દ્રો સહિત તમામ એનટીએફપી પ્રાથમિક પ્રોસેસિંગ કેન્દ્રોને પ્રવેશદ્વાર પર સેનિટાઇઝર રાખવા જોઈએ. પ્રોસેસિંગનું કાર્ય કરનાર દરેક વ્યક્તિને કેન્દ્રમાં પ્રવેશ અગાઉ અને કામગીરીની શરૂઆત અગાઉ પોતાના હાથને કીટાણુમુક્ત કરવા જોઈએ.
      * પ્રોસેસિંગ કાર્ય કરનાર વ્યક્તિઓને અવ્યવસ્થિત રીતે ન બેસવું જોઈએ. તેમણે એકબીજાથી ઓછામાં ઓછું 2 મીટરનું અંતર જાળવવું જોઈએ. જો કેન્દ્રમાં જગ્યા ઓછી હોય , તો તેમણે અલગ-અલગ શિફ્ટમાં કામ કરવું જોઈએ અથવા સ્વચ્છ વાતાવરણમાં પોતાના ઘરે જ કામ કરવું જોઈએ.
      * જો કોઈ વ્યક્તિ શરદી કે ઉધરસથી પીડિત હોય , તો એને કેન્દ્રમાં આવવાની મંજૂરી ન આપવી જોઈએ તથા તમામ સંગ્રાહકો અને પ્રોસેસિંગ કર્મચારીઓને એ વ્યક્તિથી જરૂરી અંતર જાળવવું જોઈએ.
      * જો કોઈ સંગ્રાહક (અથવા એના ઘરની કોઈ વ્યક્તિ)માં કોવિડ-19ના સામાન્ય ચિહ્નો પણ જોવા મળે , તો એનું પરીક્ષણ કરાવવું જોઈએ અથવા જરૂર પડે તો એને ક્વારેન્ટાઇનમાં રાખવી જોઈએ.
      * એનટીએફપીની પેકિંગ સ્વચ્છ હોવાની સાથે સાથે કપાયેલી-ફાટેલી ન હોવી જોઈએ , જેથી એનટીએફપીની જાળવણી કરનાર વ્યક્તિના હાથમાં સંપર્કમાં ન આવે.
      * જ્યાં સુધી સંભવ હોય , ત્યાં સુધી રોકડ લેવડદેવડ ઓછી કરવી જોઈએ અથવા રકમના સંગ્રાહકોનાં બેંક ખાતામાં જમા કરવી જોઈએ. સંગ્રાહકોને સરકારી કેશલેસ પ્લેટફોર્મ સ્વરૂપે ઉપયોગ કરવા માટે પ્રોત્સાહન આપવું જોઈએ.

    GP/RP

    
    
    (Release ID: 1610715) Visitor Counter : 33
    
    
      Read this release in: Assamese , English , Urdu , Hindi , Marathi , Bengali , Punjabi , Odia , Tamil , Telugu , Kannada
    
    
    

*