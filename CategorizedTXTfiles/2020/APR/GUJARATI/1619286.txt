      આવાસ અને ગરીબી ઉન્મૂલન મંત્રાલય

      દેશભરમાં સ્વ સહાયતા જૂથો દ્વારા એક કરોડથી વધુ ફેસ માસ્ક તૈયાર કરવામાં આવ્યા
      Posted On: 29 APR 2020 1:46PM by PIB Ahmedabad


    દેશભરમાં જુદા જુદા સ્વ સહાયતા જૂથો દ્વારા એક કરોડથી વધુ ફેસ માસ્ક બનાવવામાં આવ્યા છે . તે આવાસ અને શહેરી બાબતોના મંત્રાલયની ડીએવાય – એનયુએલએમ ફ્લેગશીપ યોજના અંતર્ગત કોવિડ -19 સામે લડવા માટે સ્વ સહાયતા જૂથોના અથાક પ્રયાસો , હકારાત્મક ઉર્જા અને એકતાના સંકલ્પને દર્શાવે છે .


    આ ગૌરવશાળી ક્ષણના કેન્દ્રમાં મિશન દ્વારા સમર્થન પ્રાપ્ત મહિલા ઉદ્યમીઓનું એક મજબૂત સંગઠન છે . આ મહિલા ઉદ્યમીઓની પ્રતિબદ્ધતા અન્ય લોકોને વધુ ઉર્જા અને દ્રઢ સંકલ્પની સાથે પોતાના પ્રયાસોને ગતિશીલ કરવા માટે સતત પ્રેરણા આપી રહી છે . તે જ સાચા અર્થમાં જીવનને સુરક્ષિત રાખનાર મહિલા સશક્તિકરણ છે .


    સ્વ સહાયતા જૂથોની મહિલાઓના કેટલાક અવતરણો :


    સમૃદ્ધિ એરિયા લેવલ ફેડરેશન ( એએલએફ ) ના અધ્યક્ષ સુશ્રી શુભાંગી ચંદ્રકાંત ધાયગુડેના ચહેરા પર એક જુદા જ પ્રકારનું સ્મિત છે , જે સંતોષ અને ગર્વનું પ્રતિક છે . તે ફોનના માધ્યમથી ઓર્ડર એકત્રિત કરે છે અને મહારાષ્ટ્રના ટીટવાલા સ્થિત પોતાના ઘરમાં માસ્ક સીવે છે . તે કહે છે કે તેમણે 50, ૦૦૦ માસ્ક બનાવ્યા છે અને માસ્ક બનાવવાના આ કામમાં તેમની સાથે 45 અન્ય મહિલાઓ સામેલ છે .


    રાજસ્થાનના કોટામાં સાવરની સ્વ સહાયતા જૂથના સભ્ય સુશ્રી મીનુ ઝાનું માનવું છે કે તેમણે એવું વિચાર્યું પણ નહોતું કે તેમનું આ નાનકડું પગલું બીજા લોકોની માટે આટલું પ્રેરણાદાયી હોઈ શકે છે . સુશ્રી મીનુ ઝાની આ પંક્તિઓ એ તથ્યનો પુનરોચ્ચાર કરે છે કે લોકડાઉન દરમિયાન પણ આપણા સૌની અંદર આ લડાઈમાં યોગદાન આપવાની અદ્વિતીય ક્ષમતા રહેલી છે .


    ગમોચા , કે જે આસામનું પારંપરિક કપડું અને સન્માનનું પ્રતિક છે , આજે સ્વાસ્થ્ય , સુરક્ષા અને સ્વચ્છતાનું પ્રતિક બની ગયું છે . નૌગાંવના રુનઝુન સ્વ સહાયતા જૂથના સભ્ય સુશ્રી રશ્મિ , આ પારંપરિક કપડાનો ઉપયોગ કરીને માસ્ક તૈયાર કરવામાં વ્યસ્ત છે .


    જમ્મુ અને કાશ્મીરના કઠુઆમાં પ્રયાસ સ્વ સહાયતા જૂથના સભ્ય સુશ્રી ઉપદેશ અંદોત્રા તિરંગો માસ્ક બનાવતા ગર્વનો અનુભવ કરે છે .


    GP/DS

    
    
    (Release ID: 1619286) Visitor Counter : 20
    
    
      Read this release in: English , Urdu , Hindi , Assamese , Bengali , Manipuri , Punjabi , Odia , Tamil , Telugu , Kannada , Malayalam