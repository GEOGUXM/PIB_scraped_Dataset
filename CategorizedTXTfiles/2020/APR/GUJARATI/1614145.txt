      PIB Headquarters

      મહીસાગર જિલ્લાના લીંબોદ્રા ગામના ખેડૂતને પ્રધાનમંત્રી કિસાન સન્માન નિધી દ્વારા મળેલી સહાય કોવિડ-19 લૉકડાઉનના સમયમાં મદદરૂપ સાબિત થઈ
      Posted On: 13 APR 2020 8:31PM by PIB Ahmedabad


    મહીસાગર જિલ્લાના લુણાવાડા તાલુકાના લીંબોદ્રા ગામના ખેડૂત કાળુભાઇ ભગવાનભાઇ માછી ખૂશ છે . ખેતીવાડી કરીને ગુજરાન ચલાવનારા કાળુભાઇનું કહેવું છે કે કોરોના મહામારીના સમયમાં પ્રધાનમંત્રી કિસાન સન્માન નિધી યોજના હેઠળ એમના બેંક ખાતામાં સીધા રૂપિયા 2000 જમા થઇ ગયા , જે આ મૂશ્કેલીના સમયમાં મારા પરિવાર માટે આશીર્વાદ સમાન સાબિત થયા છે . અત્યારે લૉકડાઉનના સમયમાં ખેતીકામ કરવું પણ અઘરું થઈ પડે છે , ત્યારે સીધા બેંક ખતામાં પૈસા જમા થવાથી ખૂબ સરળતા રહે છે એમ પણ કાળુભાઇએ જણાવ્યું . કાળુભાઇ જેવા જ મહીસાગર જિલ્લાના 1 લાખ 47 હજાર 760 ખેડૂતોને પ્રધાનમંત્રી કિસાન સન્માન યોજના હેઠળ આ પ્રકારનો લાભ મળ્યો છે .


    આ યોજનાના ગુજરાત રાજ્યના ઇન્ચાર્જ શ્રી એસ . જે . સોલંકીએ પી . આઇ . બી . અમદાવાદ સાથેની વાતચીતમાં જણાવ્યું કે, કોરોનાના કારણે સર્જાયેલી વિકટ પરિસ્થિતિમાં પણ કેન્દ્ર સરકારે રાજ્યના 48 લાખ ઉપરાંત ખેડૂતોને એમના ખાતામાં પૈસા ટ્રાન્સફર કરી દીધા છે , જે રકમ આશરે 95૦ કરોડ જેટલી થવા જાય છે . આશરે જે 1 % ખેડૂતોના પૈસા બાકી છે , તે પણ પ્રોસેસમાં છે અને ગણતરીના દિવસોમાં જ ખેડૂતોને મળી જશે . ખેડૂતોને સીધી જ ચૂકવણીની આ સમગ્ર પ્રક્રિયાનું મોનીટરીંગ દિલ્હીથી કેન્દ્ર સરકાર દ્વારા થઇ રહ્યું હોવાનું પણ શ્રી સોલંકીએ ઉમેર્યું હતું . અત્રે ઉલ્લેખનીય છે કે વૈશ્વિક મહામારીના આ સમયમાં ખેડૂતોને કેન્દ્ર સરકાર તરફથી મળેલી સહાયને લીધે સમગ્ર ખેડૂત સમાજમાં રાહત અને હર્ષની લાગણી જોવા મળે છે .


    SD/RP

    
    
    (Release ID: 1614145) Visitor Counter : 92