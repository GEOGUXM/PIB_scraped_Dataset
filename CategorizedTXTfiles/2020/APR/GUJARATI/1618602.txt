      પ્રધાનમંત્રીનું કાર્યાલય

      ભગવાન બસવેશ્વરની જન્મ જયંતી નિમિત્તે પ્રધાનમંત્રીનો સંદેશ
      Posted On: 26 APR 2020 9:06PM by PIB Ahmedabad


    નમસ્કાર !!


    આપ સૌને ભગવાન બસવેશ્વરની જન્મ જયંતી નિમિતે ખૂબ ખૂબ શુભેચ્છાઓ .


    કોરોના વૈશ્વિક મહામારીએ જે સંકટ સમગ્ર વિશ્વ સામે ઉભું કર્યું છે , તેને ધ્યાનમાં રાખતા મારી એજ પ્રાર્થના છે કે આપણા સૌના પર ભગવાન બસવેશ્વરની કૃપા રહે , આપણે સૌ ભારતવાસીઓ સાથે મળીને આ મહામારીને પરાસ્ત કરી શકીએ . અને માત્ર ભારત જ નહીં , સમગ્ર માનવજાતિના કલ્યાણમાં આપણે કંઇકને કંઇક યોગદાન આપી શકીએ .


    સાથીઓ ,


    મને ભગવાન બસવેશ્વરના વચનો , તેમના સંદેશામાંથી નિરંતર શીખવાનું સૌભાગ્ય પ્રાપ્ત થયું છે . તેમના વચનોનો 23 ભાષાઓમાં અનુવાદ હોય કે પછી લંડનમાં તેમની મૂર્તિનો અનવારણનો પ્રસંગ હોય , દર વખતે મેં એક નવી જ ઉર્જાનો અનુભવ કર્યો છે .


    સાથીઓ ,


    મને કહેવામાં આવ્યું છે કે 2017 માં બસવન્નાના વચનનોના ડિજિટાઇઝેશનનું જે સૂચન મેં રજૂ કર્યું હતું , તેના પર તમે વ્યાપક કામ કર્યું છે . બલ્કે , આ વખતનો આ સમારંભ પણ ડિજિટલી આખી દુનિયામાં આયોજિત કરવામાં આવ્યો છે .


    લૉકડાઉનના નિયમોનું પાલન કરીને એક પ્રકારે આ ઑનલાઇન સમૂહમિલન ખૂબ જ ઉત્તમ દૃશ્ટાંત છે .


    આપ સૌના પ્રયાસોથી બસવન્નામાં બતાવવામાં આવેલા માર્ગો અને તમના આદર્શોથી દુનિયાના વધુમાં વધુ લોકો જોડાઇ શકશે .


    સાથીઓ ,


    સંસારમાં અલગ અલગ પ્રકારના લોકો હોય છે . આપણે જોઇએ છીએ કે , કેટલાક લોકો વાતો બહુ સારી કરતા હોય છે પરંતુ પોતે તેનું આચરણ નથી કરતા . કેટલાક લોકો એવા હોય છે જે સાચું શું છે તે જાણતા હોય છે , પરંતુ સાચાને સાચું કહેવામાં ડરે છે . પરંતુ બસવન્નાએ માત્ર ઉપદેશનો માર્ગ નથી પસંદ કર્યો બલ્કે જે સુધારો તેઓ વ્યક્તિમાં , સમાજમાં ઇચ્છતા હતા તેની શરૂઆત તેમણે પોતાની જાતથી કરી . આપણે જ્યારે પરિવર્તનને , સુધારાને પોતે જીવીએ છીએ ત્યારે , આપણે પોતે જ એક દૃશ્ટાંત બની જઇએ છીએ , ત્યારે આપણી આસપાસમાં પણ સાર્થક પરિવર્તન આવે છે . બસવન્નાથી તમે તેમના દૈવીય ગુણો પણ શીખી શકો છો અને સાથે સારા પ્રશાસક , એક સારા સુધારકના રૂપમાં પણ તેમની પાસેથી પ્રેરણા મેળવી શકો છો . ભગવાન બસવેશ્વરની વાણી , તેમના વચન , તેમના ઉપદેશ જ્ઞાનના એવા સ્રોત છેજે આધ્યાત્મિક પણ છે અને આપણામાં એક વ્યવહારું માર્ગદર્શનની જેમ માર્ગ ચિંધનારા પણ છે . તેમના ઉપદેશ આપણને પણ એક બહેતર માણસ બનવાનો બોધપાઠ આપે છે અને આપણા સમાજને પણ વધુ ઉદાર , દયાળુ અને માનવીય બનાવે છે .


    અને સાથીઓ , ભગવાન બસવેશ્વરે જે કહ્યું , એ તો એવું પણ બતાવે છે કે , તેઓ કેટલા મોટા દીર્ઘદૃશ્ટા હતા . આજથી સદીઓ પહેલાં જ ભગવાન બસવેશ્વરે સામાજિક અને જાતીય સમાનતા જેવા વિષયો પર સમાજનું માર્ગદર્શન કર્યું હતું . જ્યાં સુધી નબળા વર્ગને સમાન અધિકાર અને સન્માન નહીં મળે ત્યાં સુધી આપણી દરેક પ્રગતિ અધુરી છે , આ વાત તેમણે તે જમાનામાં સમાજને શીખવી હતી .


    બસવન્નાએ એક એવી સામાજિક લોકશાહીનો પાયો નાંખ્યો હતો જ્યાં સમાજના અંતિમ પાયદાન પર ઉભેલી વ્યક્તિની ચિંતા સૌથી પહેલાં કરવામાં આવતી હોય . બસવન્નાએ માનવજીવનના દરેક પાસાં સ્પર્શ્યા છે , તેને બહેતર બનાવવા માટે ઉકેલો સૂચવ્યા છે . બસવન્નાએ હંમેશા શ્રમનું સન્માન કર્યું છે . તેમણે મહેનતને મહત્વ આપ્યું છે . તેઓ કહેતા હતા કે , સમાજમાં મોટી અને નાની દરેક વ્યક્તિ રાષ્ટ્રની સેવામાં એક શ્રમિક છે .


    તેમનું વિશ્વ દર્શન કરુણા અને પ્રેમથી ભરાયેલું હતું . તેમણે હંમેશા અહિંસા અને પ્રેમનીને જ ભારતીય સંસ્કૃતિના કેન્દ્રમાં રાખ્યા હતા . આથી આજે જ્યારે આપણો દેશ , આપણું ભારત , અનેક પડકારોને પાર કરીને આગળ વધી રહ્યું છે , ત્યારે બસવન્નાના વિચાર એટલા જ પ્રાસંગિક થઇ જાય છે .


    તેમના ઇશ્વરીય વચન હોય કે અનુભવના ભાથાનું લોકશાહી તંત્ર , કે પછી સ્વાવલંબનનો પ્રયાસ હોય , બસવેશ્વરે હંમેશા તેને સમાજના નિર્માણનો મહત્વપૂર્ણ ભાગ માન્યો છે . સમાજ અને પ્રકૃતિ પ્રત્યે સમભાવ , પ્રાકૃતિક અને સામાજિક સંસાધનોના સંયમપૂર્વક ઉપયોગ , તેમની આ ભાવનાઓ સેંકડો વર્ષ પહેલાં જેટલી મહત્વપૂર્ણ હતી , એટલી જ આજે પણ છે .


    સાથીઓ ,


    21 મી સદીના ભારતમાં પણ હું આજે પોતાની આસપાસમાં , યુવાન સાથીઓમાં , દેશવાસીઓમાં સાર્થક પરિવર્તન માટે એક મજબૂત ઇચ્છાશક્તિ , સંકલ્પશક્તિ અનુભવું છું . એજ સંકલ્પશક્તિ , જેની પ્રેરણા બસવન્નાએ આપી હતી . આજે ભારતવાસીઓને લાગે છે કે , પરિવર્તન ખરેખર તેમનાથી શરૂ થાય છે . આ પ્રકારની આશા અને વિશ્વાસ દેશને મુશ્કેલમાં પણ મુશ્કેલ પડકારોમાંથી બહાર નીકળવામાં મદદ કરે છે અને કરી રહ્યાં છે .


    સાથીઓ ,


    એજ આશા અને વિશ્વાસના સંદેશાને આપણે આગળ વધારવાનો છે અને હજુ વધુ મજબૂત બનાવવાના છે . આ જ આપણને પરિશ્રમ અને પરોપકાર માટે પ્રેરિત કરશે . આ જ આ દાયકામાં આપણા રાષ્ટ્રને નવી ઊંચાઇઓ પર લઇ જશે .


    આપ સૌ ભગવાન બસવન્નાના વચનો , તેમના આદર્શોનો દુનિયાભરમાં પ્રસાર કરતા રહો , દુનિયાને વધુ બહેતર બનાવતા રહો , એવી અભ્યર્થાના સાથે હું મારી વાણીને વિરામ આપુ છું .


    હાં , આ તમામ કાર્યોની વચ્ચે , આપ સૌએ સ્વાસ્થ્યનું પણ ધ્યાન રાખવાનું છે અને બે ગજના અંતરનો નિયમ પણ પાળવાનો છે . ફરી એકવાર , આપ સૌને બસવ જંયતિની ખૂબ જ શુભેચ્છાઓ !!


    આભાર !!!


    GP/DS

    
    
    (Release ID: 1618602) Visitor Counter : 17
    
    
      Read this release in: English , Urdu , Hindi , Marathi , Manipuri , Bengali , Assamese , Punjabi , Odia