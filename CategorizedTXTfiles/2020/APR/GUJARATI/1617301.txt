      વિજ્ઞાન અને ટેકનોલોજી મંત્રાલય

      DSTએ વિજ્ઞાન અને ટેકનોલોજીના કાર્યક્રમો દ્વારા સામુદાયિક સ્તરે કોવિડ-19ને નિયંત્રણ લેવા એનજીઓ નેટવર્કને સપોર્ટ આપ્યો
      Posted On: 22 APR 2020 5:37PM by PIB Ahmedabad


    વિજ્ઞાન અને ટેકનોલોજીનાં નેટવર્કે ભારતનાં 22 રાજ્યોમાં ફેલાયેલા બિનસરકારી સંસ્થાઓ ( એનજીઓ ) ને વિજ્ઞાનનાં સમર્થન સાથે વિજ્ઞાન અને ટેકનોલોજી વિભાગ ( ડીએસટી ) ના ઇક્વિટી એમ્પાવરમેન્ટ એન્ડ ડેવલપમેન્ટ ( એસઇઇડી ) ડિવિઝને વિજ્ઞાન અને ટેકનોલોજીનાં વિવિધ હસ્તક્ષેપો દ્વારા કોવિડ -19 નાં નિયંત્રણમાં ક્ષમતા પ્રદર્શિત કરી છે અને એને જુદાં જુદાં રાજ્યોમાં સરકાર અને નીચેના સ્તરે પૂરક ટેકો મળ્યો છે .


    ભારત સરકારનાં મુખ્ય વિજ્ઞાન સલાહકાર ( પીએસએ ) ની ઓફિસની માર્ગદર્શિકા સાથે અંદાજે 1,20,000 ફેસ માસ્ક બનાવવામાં આવ્યાં હતાં અને એનું વિતરણ આંધ્રપ્રદેશ , દિલ્હી , ગુજરાત , હિમાચલપ્રદેશ , કર્ણાટક , કેરળ , મધ્યપ્રદેશ , મહારાષ્ટ્ર , મણિપુર , રાજસ્થાન , ઉત્તરાખંડ , ઉત્તરપ્રદેશ , તમિલનાડુ , તેલંગાણા , પશ્ચિમ બંગાળ રાજ્યમાં મુખ્યત્વે કોવિડ -19 ના રોગચાળા દ્વારા અસરગ્રસ્તો વચ્ચે થયું હતું . જ્યારે આ કામગીરીમાં 30 બિનસરકારી સંસ્થાઓ ( એનજીઓ ) અને સમુદાય આધારિત સંસ્થાઓનું નેટવર્ક ઉપયોગી નીવડ્યું હતું , ત્યારે એનજીઓ નેટવર્કનાં અન્ય સભ્યોએ પણ એમાં સાથસહકાર આપ્યો હતો .


    મહારાષ્ટ્રમાં નવીન ઓપન - સોર્સ ડિઝાઇન દ્વારા બનેલા 3 ડી પ્રિન્ટેડ ફેસ શીલ્ડનું વિતરણ 2500 પોલીસ કર્મચારીઓને અને ફ્રન્ટલાઇન હેલ્થ વર્કર્સ વચ્ચે થયું હતું . ડબલ્યુએચઓની ભલામણો મુજબ , હેન્ડ સેનિટાઇઝર્સ અને હેન્ડવોશને સમુદાય વચ્ચે વિતરણ માટે તૈયાર કરવામાં આવ્યાં છે . રીઠા ( સેપિન્ડસ મુકોરોસ્સી ) નો ઉપયોગ કરીને યુએસએફડીએની માર્ગદર્શિકા મુજબ 100 ટકા કુદરતી લિક્વિડ હેન્ડ વોશ માટે પ્રોટોકોલ તથા ઇથેનોલ , હાઇડ્રોજન પેરોકસાઇડ , ગ્લિસરોલ અને મુગવર્ટ ( આર્ટેમિસિયા નીલગિરિકા ) અને સિટ્રોનેલાની સાથે હેન્ડ સેનિટાઇઝર્સ વિકસાવવામાં આવ્યાં હતાં .


    આગામી પખવાડિયામાં આ કામગીરી વધારીને 3,00,000 ફેસ માસ્ક , 3,000 ફેસ શીલ્ડ , 15,000 લિટર હેન્ડ સેનિટાઇઝર અને 5,000 લિટર લિક્વિડ હેન્ડ વોશનું ઉત્પાદન કરવા માટે થશે . રાજ્ય ગ્રામીણ આજીવિકા અભિયાન ( એસઆરએલએમ ) ની સાથે સાથે આ હસ્તક્ષેપોના પ્રસાર માટે મહિલા એસએચજી , કિસાન ક્લબ અને યુવાનોને સક્રિય કરવામાં આવે છે . આ હસ્તક્ષેપો વિશે સામુદાયિક જાગૃતિ અને ક્ષમતા , રોગચાળાને અટકાવવા માટે મહત્ત્વપૂર્ણ છે , જેને એનજીઓ નેટવર્ક દ્વારા ઊભી કરવામાં આવી છે .


    કોવિડ -19 ઇન્ફેક્શનનાં નિવારણ ઉપરાંત આ હસ્તક્ષેપો મહિલા એસએચજી માટે આજીવિકાનો વૈકલ્પિક સ્ત્રોત પણ પ્રદાન કરે છે . એટલે ગ્રામીણ વસ્તી પર રોગચાળાની અસર અને સંભવિત ઊંચા ખર્ચને આ પગલાં દ્વારા લઘુતમ કરવામાં આવ્ય છે , જે ડીએસટીની મજબૂત વિજ્ઞાન અને ટેકનોલોજી સાથે સક્ષમ એનજીઓ નેટવર્ક દ્વારા લેવામાં આવ્યાં છે .


    જ્યારે ડીએસટીનાં સચિવ પ્રોફેસર આશુતોષ શર્માએ તાત્કાલિક , મધ્યસ્થી અને લાંબા ગાળાના એસએન્ડટી હસ્તક્ષેપો પર ભાર મૂકવાની જરૂરિયાત પર ભાર મૂકીને કહ્યું હતું કે , “ વાત સ્પષ્ટ છે કે , એનજીઓ સમાજનાં વિવિધ વર્ગો , ખાસ કરીને ઓછા સક્ષમ જૂથો સુધી પહોંચવું કોવિડ -19 સોલ્યુશનો પ્રદાન કરવામાં અતિ ઉપયોગી છે . આ એનજીઓ લોકોમાં સામૂહિક જાગૃતિ લાવે છે , સુરક્ષાત્મક ઉપકરણોનું વિતરણ અને ઉત્પાદન કરે છે તેમજ ટ્રેનરોને તાલીમ આપે છે . આ જોવું આનંદદાયક છે કે , આશરે 30 એનજીઓને ડીએસટી પાસેથી સાથસહકાર મળ્યો છે , જેથી તેમને નવી કામગીરીને વેગ મળ્યો છે અને તેમના માળખામાં ઝડપથી સુધારો થયો છે . ”


    ડીએસટીએ એના એનજીઓ નેટવર્કને સલાહ આપી હતી તથા વિજ્ઞાન અને ટેકનોલોજી હસ્તક્ષેપો દ્વારા સામુદાયિક સ્તરે કોવિડ -19 રોગચાળાનાં નિયંત્રણ માટે તાત્કાલિક હસ્તક્ષેપો કરવા માટે કામગીરી શરૂ કરી હતી તથા સોશિયલ ડિસ્ટન્સિંગ , ક્વારેન્ટાઇન , માસ્ક , સેનિટાઇઝર્સનો ઉપયોગ , સ્વાસ્થ્ય અને સ્વચ્છતાની પદ્ધતિઓની ભલામણ , માનસિક સ્વાસ્થ્ય , રોગપ્રતિકારક ક્ષમતાનું નિર્માણ અને ગ્રામીણ અને શહેરી વિસ્તારોની સુખાકારી પર જાગૃતિ આવી હતી . રોગચાળાનું નિયંત્રણ વ્યક્તિ કે પરિવારની આજીવિકા , પોષક દ્રવ્યો અને સામાજિક - આર્થિક દરજ્જા સાથે સંકળાયેલું હોવાનું અનુભવીને પાયાનાં સ્તરે વિજ્ઞાન અને ટેકનોલોજીની ક્ષમતાનો ઉપયોગ કરીને નબળા વર્ગો સુધી પહોંચવાનાં પ્રયાસો કરવામાં આવ્યાં છે .


    GP/DS

    
    
    (Release ID: 1617301) Visitor Counter : 26
    
    
      Read this release in: English , Urdu , Hindi , Punjabi , Tamil , Telugu , Kannada