      વિજ્ઞાન અને ટેકનોલોજી મંત્રાલય

      લોકડાઉન વચ્ચે SCTIMST સંશોધન અને વિકાસ, ટેકનોલોજીઓ અને ઉત્પાદનો સાથે કોવિડ-19 રોગચાળાનો સામનો કરવા સજ્જ
      Posted On: 29 APR 2020 12:30PM by PIB Ahmedabad


    ભારત સરકારનાં વિજ્ઞાન અને ટેકનોલોજી વિભાગ અંતર્ગત રાષ્ટ્રીય મહત્ત્વપૂર્ણ સંસ્થાનો દરજ્જો ધરાવતી શ્રી ચિત્રા તિરુનલ ઇન્સ્ટિટ્યૂટ ફોર મેડિકલ સાયન્સિસ એન્ડ ટેકનોલોજીસ ( એસસીટીઆઇએમએસટી ) ભારતની કોવિડ -19 સામેની લડાઈમાં તાતી જરૂરિયાતને પૂર્ણ કરવા એના સંશોધન , ટેકનોલોજીઓ અને નવીનતાઓ સાથે નોખી તરી આવી છે .


    રાષ્ટ્રીય સ્તરે લોકડાઉનની જાહેરાત થયાના ઘણા સમય અગાઉ જ્યારે એક ફોરેન - રિટર્ન ડૉક્ટરનું કોવિડ -19 સાથે નિદાન થયું હતું , ત્યારે પોતાના સ્ટાફનાં ઘણા સભ્યોને ક્વારેન્ટાઇન કરવા છતાં આ સંસ્થા SCTIMST એ આ રોગચાળાનો સામનો કરવા મહત્ત્વપૂર્ણ પુરવાર થઈ શકે એવી કેટલીક ટેકનોલોજીઓ અને ઉત્પાદનો પ્રસ્તુત કર્યા છે . સંસ્થાએ ઝડપી પરીક્ષણની ભારતની તાતી જરૂરિયાતનું સમાધાન થઈ શકે એ માટે ત્રણ અઠવાડિયામાં કોવિડ 19 માટે વન સ્ટેપ કન્ફર્મેટરી ડાઇગ્નોસ્ટિક કિટ વિકસાવી હતી . આ મુદ્દા પર અન્ય સંશોધન અને વિકાસલક્ષી કાર્યમાં યુવી આધારિત ફેસમાસ્ક ડિસ્પોઝલ બિન સામેલ છે , જેનો ઉપયોગ થયેલા ફેસમાસ્ક , ઓવરહેડ કવર અને ફેસ શીલ્ડના ડિકોન્ટામિનેશન માટે હોસ્પિટલોમાં અને જાહેર સ્થળોમાં હેલ્થ વર્કર્સ દ્વારા થઈ શકશે . વળી એમાં શ્વાસોશ્વાસની પ્રક્રિયામાં પ્રવાહી માટે તથા શરીરનાં અન્ય પ્રવાહીનું સોલિડિફિકેશન કરવા તેમજ શ્વાસોશ્વાસની પ્રક્રિયા દરમિયાન ચેપી પ્રવાહીનો સલામત નિકાલ કરવા માટે એને ડિસઇન્ફેક્ટ કરવા અતિશોષક સામગ્રી સામેલ છે . ઉપરાંત કોવિડ -19 ના દર્દીઓની ચકાસણી કરવા માટે ડિસઇફેક્ટેડ બેરિયર - એક્ઝામિનેશન બૂથ સામેલ છે .


    10 મિનિટમાં કોવિડ 19 નું નિદાન કરે શકે એવું કન્ફર્મેટરી નિદાન ટેસ્ટ અને 2 કલાકથી ઓછા સમયમાં પરીક્ષણનું પરિણામ આપતી ( સ્વેબમાં આરએનએ એક્સટ્રેક્શનથી લઈને આરટી - લેમ્પ નિદાન સમય ) દુનિયાનાં બહુ થોડા પરીક્ષણોમાં સામેલ છે . એક મશીનમાં સિંગલ બેચમાં કુલ 30 નમૂનાનું પરીક્ષણ થઈ શકે છે , જેથી ઓછા ખર્ચે નમૂનાઓનું ઝડપી પરીક્ષણ કરવાની સુવિધા મળે છે .


    ચિત્રા યુવી આધારિત ફેસમાસ્ક ડિસ્પોઝલ બિન ફેસમાસ્ક જેવી ઉપયોગ થયેલી સામગ્રીઓનું શુદ્ધિકરણ કરી શકે છે અને ઇન્ફેક્શન ચેઇનને તોડી શકે છે , ખાસ કરીને હોસ્પિટલોમાં . આ જાણકારી એચએમટી મશીન ટૂલ્સ , અર્નાકૂલમ , કેરળને ટ્રાન્સફર કરવામાં આવી છે . અતિશોષક સામગ્રી ‘ ચિત્રા એક્રીલોસોર્બ સીક્રેશન સોલિડિફિકેશન સિસ્ટમ ’ હોસ્પિટલના સ્ટાફ માટેનું જોખમ ઘટાડે છે , જેમણે બોટલો અને કેનિસ્ટર ( ટીનના ડબ્બા ) નું શુદ્ધિકરણ અને સાફસફાઈ કરીને એનો પુનઃઉપયોગ કરવાની તથા એનો સરળ અને સલામત રીતે નિકાલ કરવાની જરૂર હોય છે . ડિસઇન્ફેક્ટેડ એક્ઝામિનેશન બૂથ ડૉક્ટર સાથે સીધા સંપર્ક વિના દર્દીનું પરીક્ષણ કરવા માટે ટેલીફોન બૂથ જેવું બંધ બૂથ છે , જેથી ઇન્ફેક્શનનું નિવારણ થાય છે .


    દેશના કોવિડ -19 સામેના પ્રતિસાદમાં પ્રદાન કરવામાં ઝડપ લાવવા એસસીટીઆઇએમએસટીએ ઉત્પાદકો / સ્ટાર્ટઅપ્સ / સામાજિક જૂથોને રસ વ્યક્ત કરવા જણાવ્યું છે , જેમને એએમબીયુ બેગ આધારિત વેન્ટિલેટર , વેન્ટિલેટર શેરિંગ કિટ , બેટરીથી ચાલતા આસિસ્ટિવ બ્રીધિંગ યુનિટ , આઇસોલેશન પોડ્સ , ડિસ્પોઝેબલ સેફ્ટી ફેસ શીલ્ડ અને ડિપ્લોયેબલ ફિલ્ડ યુનિટના વિકાસ માટે ઝડપથી તબીબી ઉપકરણને સંયુક્તપણે વિકસાવવા અને ઉત્પાદન કરવામાં રસ છે , જેથી રોગચાળા કોવિડ 19 ની સ્થિતિમાં સપોર્ટ મળે . એસસીટીઆઇએમએસટીએ વિપ્રો 3 ડી , બેંગાલુરુ સાથે જોડાણ કર્યું છે , જેનો ઉદ્દેશ એસસીટીઆઇએમએસટી દ્વારા વિકસાવવામાં આવેલ આર્ટિફિશિયલ મેન્યુઅલ બ્રીધિંગ યુનિટ ( એએમબીયુ ) પર આધારિત ઇમરજન્સી વેન્ટિલેટર સિસ્ટમની ડિઝાઇન બનાવવાનો છે . પછી એનું નૈદાનિક પરીક્ષણ અને ઉત્પાદન થશે .


    સંસ્થા ત્રણ પાંખ ધરાવે છેઃ ટર્શરી રેફરલ સુપર સ્પેશિયાલ્ટી હોસ્પિટલ કોમ્પ્લેક્સ , બાયોમેડિકલ ટેકનોલોજી વિંગ અને જાહેર આરોગ્ય સંસથા માટે શૈક્ષણિક કેન્દ્ર ( અચુત મેનન સેન્ટર ફોર હેલ્થ સાયન્સ સ્ટડીઝ ) તથા બાયોમેડિકલ ઉપકરણો માટે ટેકનિકલ રિસર્ચ સેન્ટર . આ ઉચ્ચ ગુણવત્તાયુક્ત , કાર્ડિયાક અને ન્યૂરોલોજિકલ બિમારીઓની અદ્યતન સારવાર , બાયોમેડિકલ ઉપકરણો અને સામગ્રીઓ માટે ટેકનોલોજીઓનાં સ્વદેશી વિકાસ પર ધ્યાન કેન્દ્રિત કરે છે . એસસીટીઆઇએમએસટી યુનિવર્સિટીનો દરજ્જો ધરાવે છે તથા ઉત્કૃષ્ટ સંશોધન અને તાલીમ સુવિધાઓ પૂરી પાડે છે , જે ફિલ્ડમાં વ્યાવસાયિકોમાંથી શ્રેષ્ઠ વ્યાવસાયિકોની ટીમ ધરાવે છે . દેશ અત્યારે નિયંત્રણો ધરાવે છે છતાં કટોકટીની સ્થિતિમાં પ્રતિભાવ આપવા સંસ્થાએ એની અસરકારક ક્ષમતા અને કાર્યદક્ષતા પુરવાર કરી છે .


    [ વધુ વિગત મેળવવા માટે કૃપા કરીને સંપર્ક કરો : શ્રીમતી સ્વપ્ન વામદેવન , પીઆરઓ , એસસીટીઆઇએમએસટી , મોબાઇલ : 9656815943, ઇમેલ : pro@sctimst.ac.in ]


    GP/DS

    
    
    (Release ID: 1619261) Visitor Counter : 20
    
    
      Read this release in: English , Urdu , Hindi , Assamese , Bengali , Manipuri , Punjabi , Odia , Tamil , Telugu , Malayalam