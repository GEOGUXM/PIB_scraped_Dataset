      નાગરિક ઉડ્ડયન મંત્રાલય

      22 એપ્રિલ 2020ના રોજ લાઇફલાઇન ઉડાન ફ્લાઇટ્સ મારફતે 35.78 ટન આવશ્યક અને તબીબી સામાનનું પરિવહન કરવામાં આવ્યું
      Posted On: 23 APR 2020 7:20PM by PIB Ahmedabad


    એર ઇન્ડિયા , ભારતીય વાયુ સેના અને વિસ્તારા દ્વારા 22 એપ્રિલ 2020 ના રોજ લાઇફલાઇન ઉડાન ફ્લાઇટ્સ મારફતે 35.78 ટન આવશ્યક અને તબીબી સામાનનું પરિવહન કરવામાં આવ્યું હતું . એર ઇન્ડિયા , અલાયન્સ એર , ભારતીય વાયુ સેના અને ખાનગી કેરિઅર્સ દ્વારા કુલ 339 ફ્લાઇટ્સ ચલાવવામાં આવી છે . આમાંથી 204 ફ્લાઇટ્સ નું પરિચાલન એર ઇન્ડિયા અને અલાયન્સ એર દ્વારા કરવામાં આવ્યું છે . અત્યાર સુધીમાં 587.57 ટન તબીબી માલસામાનનું પરિવહન કરવામાં આવ્યું છે . લાઇફલાઇન ઉડાન ફ્લાઇટ્સ દ્વારા અત્યાર સુધીમાં 3,37,639 કિલોમીટર હવાઇ અંતર કાપવામાં આવ્યું છે . કોવિડ -19 મહામારી સામે ભારતની લડાઇમાં દેશના અંતરિયાળ અને સરહદી વિસ્તારો સુધી આવશ્યક તબીબી પૂરવઠો પહોંચાડવા માટે નાગરિક ઉડ્ડયન મંત્રાલય દ્વારા ‘ લાઇફલાઇન ઉડાન ’ અંતર્ગત ફ્લાઇટ્સ ચલાવવામાં આવે છે .


    પૂર્વોત્તરના પ્રદેશો , ટાપુ વિસ્તારો અને પર્વતીય વિસ્તારો માં વિશેષ ધ્યાન આપવામાં આવી રહ્યું છે . એર ઇન્ડિયા અને ભારતીય વાયુ સેનાએ જમ્મુ અને કાશ્મીર , લદ્દાખ , પૂર્વોત્તર અને અન્ય ટાપુ વિસ્તારો માટે શરૂઆતથી જોડાણ કર્યું છે . જમ્મુ અને કાશ્મીર , લદ્દાખ , ટાપુઓ અને પૂર્વોત્તરના પ્રદેશોમાં મહત્વપૂર્ણ તબીબી સામાનની હેરફેર અને દર્દીઓને લઇ જવા માટે પવન હંસ લિમિટેડ સહિત હેલિકોપ્ટર સેવાની મદદ લેવામાં આવે છે . પવન હંસ હેલિકોપ્ટર્સમાં 22 એપ્રિલ 2020 સુધીમાં 6537 કિમી અંતર કાપીને 1.90 ટન માલસામાનની ડિલિવરી કરવામાં આવી છે .


    સ્થાનિક લાઇફલાઇન ઉડાન કાર્ગોમાં કોવિડ -19 સંબંધિત રસાયણો , એન્ઝાઇમ , તબીબી ઉપકરણો , પરીક્ષણની કીટ્સ , વ્યક્તિગત સુરક્ષાત્મક ઉપકરણ (PPE), માસ્ક , હાથમોજાં અને HLL અને ICMR ની અન્ય સામગ્રી તેમજ રાજ્ય / કેન્દ્ર શાસિત પ્રદેશોની સરકારોની જરૂરિયાત અનુસાર સામાન અને પોસ્ટલ પેકેટ્સ સમાવવામાં આવે છે .


    સ્થાનિક કાર્ગો ઓપરેટર્સ સ્પાઇસજેટ , બ્લુ ડાર્ટ અને ઇન્ડિગો વ્યાપારી ધોરણે કાર્ગો વિમાનોનું પરિચાલન કરી રહ્યા છે . સ્પાઇસજેટ દ્વારા 24 માર્ચથી 22 એપ્રિલ 2020 દરમિયાન 495 કાર્ગો વિમાનો ઉડાડીને 7,46,219 કિમીનું અંતર કાપવામાં આવ્યું છે અને 3837 ટન માલસામાનનું પરિવહન કરવામાં આવ્યું છે . આમાંથી 166 આંતરરાષ્ટ્રીય કાર્ગો ફ્લાઇટ્સનું પરિચાલન કરવામાં આવ્યું હતું . બ્લુ ડાર્ટ દ્વારા 25 માર્ચથી 22 એપ્રિલ 2020 દરમિયાન 169 સ્થાનિક ઉડાન દ્વારા 1,68,396 કિમી અંતર કાપવામાં આવ્યું છે અને 2749 ટન માલસામાનનું પરિવહન કરવામાં આવ્યું છે . આમાંથી 2 આંતરરાષ્ટ્રીય ફ્લાઇટ્સ હતી . ઇન્ડિગો દ્વારા 3 થી 22 એપ્રિલ દરમિયાન 6 આંતરરાષ્ટ્રીય ફ્લાઇટ સહિત 35 કાર્ગો ફ્લાઇટ્સનું પરિચાલન કરવામાં આવ્યું હતું જેમાં કુલ 42,752 કિમીનું અંતર કાપીને 84 ટન માલસામાનનું પરિવહન કરવામાં આવ્યું હતું . આમાં સરકાર માટે વિનામૂલ્યે તબીબી માલસામાન લઇ જવામાં આવે છે તે પણ સામેલ છે .


    એર ઇન્ડિયા દ્વારા 4 એપ્રિલથી અત્યાર સુધીમાં પૂર્વ એશિયામાંથી કુલ 348 ટન તબીબી માલસામાન લાવવામાં આવ્યો છે . ફાર્માસ્યુટિકલ્સ , તબીબી ઉપકરણો અને કોવિડ -19 સંબંધિત રાહત સામગ્રીના પરિવહન માટે પૂર્વ એશિયા સાથે કાર્ગો એર બ્રીજ સ્થાપિત કરવામાં આવ્યો છે . એર ઇન્ડિયા જરૂરિયાત અનુસાર મહત્વપૂર્ણ તબીબી ઉપકરણો અન્ય દેશોમાં વાયુ માર્ગે લઇ જવા માટે સમયપત્રક અનુસાર સમર્પિત કાર્ગો ફ્લાઇટ્સનું પરિચાલન કરશે .


    GP/DS

    
    
    (Release ID: 1617655) Visitor Counter : 25
    
    
      Read this release in: Telugu , English , Urdu , Hindi , Assamese , Manipuri , Punjabi , Tamil