      માનવ સંસાધન વિકાસ મંત્રાલય

      IIT દિલ્હીએ એક મહત્ત્વપૂર્ણ સફળતા મેળવી, કોવિડ 19ના નિદાન માટે ઓછા ખર્ચની પ્રોબ-ફ્રી કિટ વિકસાવી
      
      કેન્દ્રીય માનવ સંસાધન વિકાસ મંત્રીએ પ્રોબ-ફ્રી કોવિડ-19 નિદાન કિટ વિકસાવવામાં સંકળાયેલી IIT દિલ્હીના વૈજ્ઞાનિકોની ટીમનું સન્માન કર્યું
      
      ટેસ્ટિંગ કિટ કોવિડ-19 સાથે સંકળાયેલી હેલ્થકેર સેવાઓને સક્ષમ બનાવશે અને સરકારનાં પ્રયાસોને ટેકો આપશેઃ કેન્દ્રીય માનવસંસાધન વિકાસ મંત્રી
      
      ટેસ્ટિંગ કિટ આઇસીએમઆર દ્વારા માન્યતાપ્રાપ્ત કોવિડ-19 માટે સૌપ્રથમ પ્રોબ-ફ્રી કિટ છે
      
      કોવિડ 19 ટેસ્ટિંગ કિટ આઇઆઇટી દિલ્હીએ બનાવી છે, જે મેક ઇન ઇન્ડિયા પહેલને અનુરૂપ છે – શ્રી રમેશ પોખરિયાલ ‘નિશંક’
      
      Posted On: 24 APR 2020 6:31PM by PIB Ahmedabad


    કેન્દ્રીય માનવસંસાધન વિકાસ મંત્રી શ્રી રમેશ પોખરિયાલ ‘ નિશંક ’ એ આજે કોવિડ 19 નાં પરીક્ષણ માટે ફ્રી રિયલ - ટાઇમ પીસીઆર ડાઇગ્નોસ્ટિક કિટના વિકાસમાં સંકળાયેલી આઇઆઇટી દિલ્હીના વિજ્ઞાનીઓની ટીમનું સન્માન કર્યું હતું . આ પ્રસંગે એમએચઆરડીનાં સચિવ શ્રી અમિત ખરે , એમએચઆરડીનાં અધિક સચિવ શ્રી રાકેશ સર્વાલ , આઇઆઇટી દિલ્હીના ડાયરેક્ટર શ્રી રામગોપાલ રાવ તથા પ્રોફેસર વિવેકાનંદ પેરુમલ અને પ્રોફેસર મનોજ મેનનના નેતૃત્વમાં આઇઆઇટી દિલ્હીના વિજ્ઞાનીઓની ટીમ ઉપસ્થિત હતી .


    https://twitter.com/DrRPNishank/status/1253636361896132609?s=19


    https://twitter.com/DrRPNishank/status/1253656017059098625?s=19


    https://twitter.com/DrRPNishank/status/1253637288019415040?s=19


    https://twitter.com/DrRPNishank/status/1253637291060289538?s=19


    આ પ્રસંગે એચઆરડી મંત્રીએ જણાવ્યું હતું કે , આપણા પ્રધાનમંત્રી શ્રી નરેન્દ્ર મોદીએ કોવિડ 19 નો સામનો કરવા વિજ્ઞાનીઓ , વિદ્યાર્થીઓ અને સંશોધકોને આગળ આવવા અપીલ કરી છે અને એમની અપીલ પર સારો પ્રતિસાદ મળ્યો છે . એચઆરડી મંત્રાલય અંતર્ગત આવતી ટોચની તમામ સંસ્થાઓ આગળ આવી હતી અને પ્રશંસનીય કામગીરી કરી છે તથા કોવિડ -19 ને કારણે ઊભી થયેલી સ્થિતિનો સામનો કરવા તેમની શ્રેષ્ઠ ક્ષમતા પ્રદાન કરી છે . શ્રી પોખરિયાલે જણાવ્યું છે કે , આપણા પ્રધાનમંત્રીને હંમેશા આશા છે કે , આપણે આપણી પોતાની ક્ષમતા વિકસાવવી જોઈએ અને આપણે દુનિયા પર નિર્ભર ન રહેવું જોઈએ . એટલે આપણી સંસ્થાઓ , ખાસ કરીને આઇઆઇટી સંસ્થાઓની ક્ષમતા અને સંશોધનનાં ઊંચા ધારાધોરણોને ધ્યાનમાં રાખીને રોગચાળાની શરૂઆતથી કોવિડ -19 સામે લડવા સંશોધન કરવા અને નવીન પહેલો હાથ ધરવામાં આવી છે .


    જ્યારે શ્રી પોખરિયાલે વિજ્ઞાનીઓની ટીમનું સન્માન કર્યું હતું , ત્યારે તેમણે કહ્યું હતું કે , એચઆરડી મંત્રાલયને તમામ સંસ્થાઓ , સંશોધકો , શિક્ષાવિદો , ફેકલ્ટીના સભ્યો અને વિદ્યાર્થીઓ પર અતિ ગર્વ છે , જેઓ સંપૂર્ણ લોકડાઉનના સમયે કોવિડ -19 ના રોગચાળામાંથી ઊભી થયેલી સમસ્યાઓનું સમાધાન લાવવા અવિરતપણે કામ કરી રહ્યાં છે . કોવિડ 19 નો સામનો ભારતની સાથે સાથે સમગ્ર માનવજાત કરી રહી છે .


    મંત્રીએ ભારતનાં લોકો માટે અતિ ઓછા ખર્ચે પરીક્ષણ કિટ વિકસાવવામાં આઇઆઇટી દિલ્હીના પ્રયાસોની પ્રશંસા કરી હતી . આ કિટ હેલ્થકેર સેવાઓને સક્ષમ બનાવવાની સાથે કટોકટીનાં સમયમાં સરકારને ટેકો પણ આપશે . તેમણે આઇઆઇટી દિલ્હી કુસુમ સ્કૂલ ઓફ બાયોલોજિકલ સાયન્સિસ ( કેએસબીએસ ) ના સંશોધકોને કોવિડ -19 માટે નિદાન મૂલ્યાંકન વિકસાવવા બદલ અભિનંદન આપ્યાં હતાં , જેને હવે આઇસીએમઆર દ્વારા માન્યતા આપવામાં આવી છે . તેમને એ જાણીને આનંદ થયો હતો કે , 100 ટકાની સંવેદનશીલતા અને ચોકસાઈ સાથે આઇસીએમઆરમાં આ મૂલ્યાંકન કિટને માન્યતા આપવામાં આવી છે . એનાથી આઇઆઇટીડી પ્રથમ શૈક્ષણિક સંસ્થા બની ગઈ છે , જેને રિયલ - ટાઇમ પીસીઆર આધારિત નિદાન કિટ માટે આઇસીએમઆરની માન્યતા મળી છે .


    શ્રી પોખરિયાલે એ બાબતે પણ ધ્યાન દોર્યું હતું કે , એચઆરડી મંત્રાલય તેમની સંશોધનાત્મક પહેલો માટે સંસ્થાઓને શક્ય તમામ સહકાર પ્રદાન કરશે . તેમણે કહ્યું હતું કે , આ પ્રકારનાં પ્રોજેક્ટ મેક ઇન ઇન્ડિયાની સરકારની પહેલને અનુરૂપ છે . શ્રી પોખરિયાલે કેન્દ્રીય આરોગ્ય મંત્રી ડૉ . હર્ષવર્ધનનો પણ ટેકનોલોજી અને સંશોધનને માન્યતા આપવા બદલ ઇન્ડિયન કાઉન્સિલ ઓફ મેડિકલ રિસર્ચના પ્રયાસો માટે આભાર માન્યો હતો .


    શ્રી રામગોપાલ રાવે મંત્રીને જાણકારી આપી હતી કે , કોવિડ -19 માટે પ્રથમ પ્રોબ - પ્રી મૂલ્યાંકનને આઇસીએમઆર દ્વારા માન્યતા આપવામાં આવી હતી તથા સંપૂર્ણ પરીક્ષણ માટે સચોટ અને અતિ વાજબી છે . આ નિદાન પદ્ધતિનો વ્યાપ સરળતાપૂર્વક વધારી શકાશે , કારણ કે આ માટે ફ્લોરેસન્ટ ચકાસણીની જરૂર નથી . ટીમે કિટનું વાજબી કિંમતે મોટા પાયે ઉત્પાદન કરવાની યોજના બનાવી છે , જે માટે ટૂંક સમયમાં અનુકૂળ ઔદ્યોગિક પાર્ટનર્સ પસંદ કરવામાં આવશે .


    સંશોધન ટીમમાં આઇઆઇટીના પ્રશાંત પ્રધાન ( પીએચડી સ્કોલર ), આશુતોષ પાંડે ( પીએચડી સ્કોલર ), પ્રવીણ ત્રિપાઠી ( પીએચડી સ્કોલર ), ડૉ . અખિલેશ મિશ્રા , ડૉ . પારુલ ગુપ્તા , ડૉ . સોનમ ધમિજા , પ્રોફેસર વિવેકાનંદ પેરુમલ , પ્રોફેસર મનોજ બી મેનન , પ્રોફેસર બિશ્વજીત કુંદુ , પ્રોફેસર જેમ્સ ગોમ્સ સામેલ છે .


    GP/DS

    
    
    (Release ID: 1617994) Visitor Counter : 79
    
    
      Read this release in: English , Urdu , Hindi , Marathi , Bengali , Assamese , Punjabi , Odia , Telugu , Kannada