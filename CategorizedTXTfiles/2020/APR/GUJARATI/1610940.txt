      પ્રધાનમંત્રીનું કાર્યાલય

      પ્રધાનમંત્રી મોદી અને ઇઝરાયેલના પ્રધાનમંત્રી વચ્ચે ટેલીફોન પર વાત થઈ
      Posted On: 03 APR 2020 9:01PM by PIB Ahmedabad


    પ્રધાનમંત્રીએ ઇઝરાયેલના પ્રધાનમંત્રી મહામહિમ શ્રી બેન્જામિન નેતાન્યાહૂ સાથે આજે ટેલીફોન પર વાત કરી હતી.


    બંને નેતાઓએ કોવિડ-19 મહામારી પર અને તેમની સરકારોએ આરોગ્ય સાથે સંબંધિત આ કટોકટીનું સમાધાન કરવા માટે અપનાવેલી વ્યૂહરચના વિશે ચર્ચા કરી હતી.


    બંને નેતાઓએ રોગચાળા સામે લડવા ભારત અને ઇઝરાયેલ વચ્ચે સંભવિત જોડાણની ચકાસણી કરી હતી , જેમાં ફાર્માસ્યુટિકલ સપ્લાયની ઉપલબ્ધતા વધારવા અને હાઈ ટેકનોલોજીનો ઇનોવેટિવ ઉપયોગ કરવાની બાબત સામેલ છે. તેઓ આ પ્રકારનો સમન્વય સ્થાપિત કરવા સંચારનાં કેન્દ્રિત માધ્યમને જાળવવા સંમત થયા હતા.


    મહામહિમ શ્રી નેતાન્યાહૂ પ્રધાનમંત્રી સાથે સંમત થયા હતા કે , કોવિડ-19 રોગચાળો આધુનિક ઇતિહાસમાં મહત્ત્વપૂર્ણ વળાંક છે અને સંપૂર્ણ માનવજાતનાં હિતમાં સહિયારા હિતો પર ધ્યાન કેન્દ્રિત કરતા વૈશ્વિકરણના નવા વિઝનમાં જોડાણ માટેની તક પૂરી પાડે છે.

    
    
    (Release ID: 1610940) Visitor Counter : 14
    
    
      Read this release in: English , Urdu , Marathi , Hindi , Bengali , Manipuri , Assamese , Punjabi , Odia , Tamil , Telugu , Kannada , Malayalam