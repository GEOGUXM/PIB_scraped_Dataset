      વિજ્ઞાન અને ટેકનોલોજી મંત્રાલય

      JNCASR ના વૈજ્ઞાનિકોએ 'પ્રાકૃતિક ઉત્પાદ આધારિત અલ્ઝાઇમર અવરોધક' વિકસાવ્યું
      Posted On: 29 APR 2020 12:40PM by PIB Ahmedabad


    ભારત સરકારનાં વિજ્ઞાન અને ટેકનોલોજી વિભાગ ( ડીએસટી ) અંતર્ગત કાર્યરત સ્વાયત્ત સંસ્થા જવાહરલાલ નેહરુ સેન્ટર ફોર એડવાન્સ્ડ સાયન્ટિફિક રિસર્ચ ( જેએનસીએએસઆર ) ના વૈજ્ઞાનિકોએ કર્ક્યુમિન સાથે સમાનતા ધરાવતું કુદરતી અને સસ્તું ઉત્પાદન બર્બેરિનનાં માળખામાં સંશોધન કર્યું છે . કર્ક્યુમિન વાણિજ્યિક ધોરણે ઉપલબ્ધ છે , જેનો ઉપયોગ અલ્ઝાઇમર્સ અવરોધક બર - ડીમાં થાય છે . તેમનું સંશોધન કાર્ય વૈજ્ઞાનિક જર્નલ આઇસાયન્સમાં પ્રકાશિત થયું છે .


    અલ્ઝાઇમર્સનો રોગ સૌથી વધારે પ્રવર્તમાન ન્યૂરોડિજનેરેટિવ છે અને તમામ ચિત્તભ્રમના દર્દીઓમાંથી 70 ટકાથી વધારે દર્દીઓમાં આ સમસ્યા જોવા મળે છે . આ રોગની બહુપરિમાણીય પ્રકૃતિ માટે એકથી વધારે પ્રકારની ટોક્સિસિટી જવાબદાર છે , જેના કારણે સંશોધકોને અસરકારક દવા વિકસાવવામાં મુશ્કેલી પડે છે .


    જેએનસીએએસઆરના સ્વર્ણજયંતિ ફેલો પ્રોફેસર ટી ગોવિંદરાજુના નેતૃત્વમાં એમની ટીમ અલ્ઝાઇમરની બિમારી માટે ઉપચારને આધારે કુદરતી ઉત્પાદન શોધવા પ્રયાસરત છે તથા આ ટીમે ભારત અને ચીનમાં પ્રાપ્ત કુદરતી પ્રોડક્ટ બર્બેરિનમાંથી ક્વોનોલાઇનની પસંદી કરી છે તથા એનો પરંપરાગત દવા અને અન્ય ઉપયોગ માટે વપરાશ કર્યો છે . જોકે બર્બેરિન અતિ ઓછી દ્રાવ્યક્ષમતા ધરાવે છે અને કોષો પર ઝેરી અસર કરે છે . એટલે તેમણે બર્બેરિનને બર - ડીમાં સંશોધિત કર્યું હતું , જે દ્રાવ્ય , એન્ટિઓક્સિડન્ટ છે . તેમને અલ્ઝાઇમરના રોગની એકથી વધારે પ્રકારે એમીલોઇડની ઝેરી અસરનો સામનો કરે છે એવી જાણકારી મળી હતી .


    પ્રોટિન સંયોજન અને એમાલોઇડની ઝેરી અસર મુખ્ય સ્વરૂપે ચેતાતંત્રના કોશોમાં જોવા મળતી વિવિધ પરિમાણીય ઝેરી અસર માટે જવાબદાર હોય છે . જેએનસીએએસઆરની ટીમે જીવિત કોશોમાં આ વિવિધ અસર ધરાવતી ઝેરી અસરોને દૂર કરવા માટે આ અતિ સક્રિય અવરોધક વિકસાવ્યો છે .


    બર - ડીની માળખાગત વિશેષતાઓ એવી છે કે , તેઓ સક્રિય ઓક્સિજન પ્રજાતિઓ ( આરઓએસ ) ના સર્જનને અટકાવે છે અને ઓક્સિડેશનની ખામીથી મોટા જૈવિક અણુઓ ( બાયોમેક્રોમોલિક્યુલ્સ ) ને બચાવે છે . બર - ડી ધાતુ આધારિત અને ધાતુથી સ્વતંત્ર એમોલાઇડ બીટા ( Aβ) ના એકત્રીકરણને અટકાવે છે ( જે અલ્ઝાઇમરનો રોગ ધરાવતા લોકોના મગજમાં પ્રાપ્ત એમોલાઇડ પટ્ટિકાના મુખ્ય ઘટક સ્વરૂપે મહત્ત્વપૂર્ણ સ્વરૂપે સામેલ એમિનો એસિડની પેપ્ટાઇડ છે ).


    આ ટીમે અલ્ઝાઇમર રોગના બહુપરિમાણીય Aβ ની ઝેરી અસરોને અસરકારક રીતે લક્ષ્યાંક બનાવવા માટે બર - ડી વિકસાવ્યું છે . બર્બેરિનમાં 4 ફેનોલિક હાઇડ્રોક્સિલ ગ્રૂપ હોય છે , જે મિથાઇલયુક્ત હોય છે . એટલે પાણીમાં અદ્રાવ્ય હોય છે . પાણીમાં દ્રાવ્ય પોલીફેનોલિકથી ઉત્પન્ન બર - ડી પ્રાપ્ત કરવા માટે કુદરતી ઉત્પાદન બર્બેરિનનું ડિમિથિલેશન કરવામાં આવ્યું હતું . ડિમિથાઇલેશન એજન્ટ બીબીઆર 3 ( બોરોન ટ્રાઈબ્રોમાઇડ ) માંથી બર્બેરિનનું ડિમિથાઇલેશન કરવાથી બર - ડી પ્રાપ્ત થયો છે . વિસ્તૃત અભ્યાસોમાંથી જાણકારી મળી છે કે , બર - ડીએ અલ્ઝાઇમર રોગની Aβ ની ઝેરી અસરોને નિયંત્રિત કરી છે .


    ઓક્સિડેશન અવરોધક બર -ડી કુશળતાપૂર્વક રિએક્ટિવ નાઇટ્રોજન પ્રજાતિઓ (આરએનએસ) અને રિએક્ટિવ ઓક્સિજન પ્રજાતિઓ (આરઓએસ) બંનેનું શમન કરે છે અને ડીએનએની ખામી અને પ્રોટિનનું ઓક્સિડેશન અટકાવે છે. બર-ડી ઝેરી અસર ધરાવતા Aβ ફાઇબ્રિલરના સંયોજનોની રચના અટકાવે છે અને સૂત્રકણિકાઓને શિથિલતાથી બચાવે છે , જે ચેતાતંત્રના કોષોના નાશનું એક મુખ્ય કારણ છે. વૈજ્ઞાનિકોએ બર્બેરિનની કૃત્રિમ રીતે બર-ડીમાં બદલવાની ડિઝાઇનની સ્ટ્રેટેજી અપનાવી છે, જે એક બહુક્રિયાશીલ ઓક્સિડેશન અવરોધી હોવાની સાથે સાથે સંયોજનોને વ્યવસ્થિત પણ કરે છે, એ કૃત્રિમ પરિવર્તિત અને જીવિત એમ બંને પ્રકારનાં કોષોમાં Aβ ની ઝેરી અસરોને અસરકારક રીતે દૂર કરે છે .


    આ અતિ ક્રિયાશીલ વિશેષતાઓ બર - ડીને અલ્ઝાઇમર રોગની વિવિધ પ્રકારની ઝેરી અસરની સારવાર માટે અસરકારક રીતે ચિકિત્સા સામગ્રી વિકસિત કરવાની દ્રષ્ટિએ અત્યંત ઉપયોગી છે .


    [Publication link:


    https://www.cell.com/iscience/fulltext/S2589-0042(20)30189-9 .


    https://www.cell.com/iscience/fulltext/S2589-0042(20)30189-9#secsectitle0135


    Publication details:


    K. Rajasekhar, S. Samanta, V. Bagoband, N. A. Murugan and T. Govindaraju, Antioxidant berberine-derivative inhibits multifaceted amyloid toxicity, iSceince (Cell Press), 2020, 23, 100105. Natural product derived inhibitor of multifaceted amyloid toxicity in Alzheimer’s disease.


    https://www.cell.com/iscience/fulltext/S2589-0042(20)30189-9


    For further details contact Prof. T. Govindaraju tgraju@jncasr.ac.in , Phone no.: Office-080-2208 2969; Mobile: 94490 32969]


    GP/DS

    
    
    (Release ID: 1619304) Visitor Counter : 30
    
    
      Read this release in: Assamese , English , Urdu , Hindi , Manipuri , Bengali , Punjabi , Tamil , Telugu