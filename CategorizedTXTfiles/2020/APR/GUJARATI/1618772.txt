      સંરક્ષણ મંત્રાલય

      IAF એ કોવિડ-19 સામે લડવા સાથસહકાર આપ્યો
      Posted On: 27 APR 2020 6:19PM by PIB Ahmedabad


    ભારતીય વાયુદળ (IAF) એ નોવેલ કોરોના વાયરસ રોગચાળા દરમિયાન ભારત સરકારની તમામ ઊભી થયેલી જરૂરિયાતો પૂર્ણ કરવા હાથ ધરેલા પ્રયાસો વધાર્યા છે . આઇએએફ રાજ્ય સરકારને અને રોગચાળા સામે અસરકારક રીતે લડવા સાથ સહકાર કરતી સંસ્થાઓને સજ્જ કરવા દેશની અંદર તબીબી અધિકારીઓ સાથે દવાઓ અને અનાજનો આવશ્યક પુરવઠો એરલિફ્ટ કરવાનું જાળવી રાખ્યું છે .


    ભારતીય વાયુદળ ( આઇએએફ ) નું વિમાન 25 એપ્રિલ , 2020 ના રોજ કોવિડ -19 નો સામનો કરવા જરૂરી 22 ટન તબીબી સાધનસામગ્રી સાથે મિઝોરમમાં લેન્ગ્પુઈ એરપોર્ટ પર ઉતર્યું હતું . આ પુરવઠાને મિઝોરમ અને મેઘાલયની સરકારો માટે લઈ જવામાં આવ્યો હતો . અત્યાર સુધી ભારતીય વાયુદળે અંદાજે 600 ટન તબીબી ઉપકરણ અને જરૂરી સાધનસામગ્રીનું પરિવહન કર્યું છે .


    આર્મ્ડ ફોર્સીસ મેડિકલ સર્વિસીસ ( એએફએમએસ ) ની 15 સભ્યોની ટીમ 11 એપ્રિલ , 2020 ના રોજ કુવૈત મોકલવામાં આવી હતી . કુવૈતની સરકારની વિનંતી પર ભારત સરકારે આ ટીમ મોકલી હતી . આ કામગીરી પૂર્ણ થતા ટીમને 25 એપ્રિલ , 2020 નાં રોજ ભારતીય વાયુદળના સી -130 માં કુવૈતમાંથી હવાઈ માર્ગે પરત લાવવામાં આવી હતી . આ વિમાનમાં કેન્સરથી પીડિત છ વર્ષની છોકરીને એના પિતા સાથે તાત્કાલિક ઇમરજન્સી સર્જરી માટે લાવવામાં આવી હતી .


    જ્યારે ભારતીય વાયુદળે તૈયારી કરવાનુ જાળવી રાખ્યું છે , ત્યારે ભારત સરકાર દ્વારા જાહેર થયેલી તમામ માર્ગદર્શિકાઓએ આઇએએફના કાર્યસ્થળોમાં નોવેલ કોરોનાવાયરસના પ્રસારને અટકાવવા સોશિયલ ડિસન્ટસિંગના પગલાં સુનિશ્ચિત કર્યા છે . જ્યારે દેશ રોગચાળાને નિયંત્રણમાં લેવા અને એને પરાસ્ત કરવા હરણફાળ ભરી છે , ત્યારે ભારતીય વાયુદળે ઊભી થતી તમામ જરૂરિયાતોને વ્યાવસાયિક ધોરણે પૂર્ણ કરવાની પ્રતિબદ્ધતા વ્યક્ત કરી છે .


    GP/DS

    
    
    (Release ID: 1618772) Visitor Counter : 31
    
    
      Read this release in: English , Urdu , Marathi , Hindi , Assamese , Manipuri , Bengali , Punjabi , Odia , Tamil , Telugu , Kannada