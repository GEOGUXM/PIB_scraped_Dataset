      શ્રમ અને રોજગાર મંત્રાલય

      કામદારોની વેતન સંબંધિત ફરિયાદોના નિવારણ માટે 20 કંટ્રોલ રૂમ ઉભા કરવામાં આવ્યા
      Posted On: 14 APR 2020 11:58AM by PIB Ahmedabad


    શ્રમ અને રોજગાર મંત્રાલયે સમગ્ર ભારતમાં કોવિડ-19ના કારણે ઉભી થયેલી સમસ્યાઓને ધ્યાનમાં રાખીને મુખ્ય શ્રમ આયુક્ત ( CLC) (C) ની કચેરી અંતર્ગત 20 કંટ્રોલરૂમ ઉભા કર્યા છે. આ કંટ્રોલરૂમ નીચે ઉલ્લેખ કરેલા ઉદ્દેશ્યો માટે ઉભા કરવામાં આવ્યા છે:


    a. કેન્દ્રીય ક્ષેત્રોમાં નિયુક્ત કર્મચારીઓની ફરિયાદોના નિવારણ માટે.


    b. વિવિધ રાજ્યની સરકારો સાથે સંકલન કરીને વિસ્થાપિત શ્રમિકોની મુશ્કેલીઓ દૂર કરવા માટે.


    કર્મચારીઓ ફોન નંબર , વૉટ્સએપ અને ઇમેલના માધ્યમથી આ કૉલ સેન્ટરોનો સંપર્ક કરી શકે છે. આ કંટ્રોલ રૂમોનું સંચાલન શ્રમ એન્ફોર્સમેન્ટ અધિકારીઓ , મદદનીશ શ્રમ આયુક્તો , પ્રાદેશિક શ્રમ આયુક્તો અને નાયબ મુખ્ય શ્રમ આયુક્તો દ્વારા તેમના પ્રદેશોમાં થઇ રહ્યું છે. તમામ 20 કૉલ સેન્ટરોની કામગીરી પર દૈનિક ધોરણે વડામથકના મુખ્ય શ્રમ આયુક્ત ( C) દ્વારા દેખરેખ રાખવામાં આવે છે.


    તમામ સંબંધિત અધિકારીઓને સલાહ આપવામાં આવી છે કે , તેઓ ફરિયાદી કામદારોને મદદ કરવામાં માનવીય અભિગમ રાખે અને જરૂરિયાતમંદોને શક્ય હોય એટલા વધુ પ્રમાણમાં સમયસર રાહત મળે તે સુનિશ્ચિત કરે.


    પ્રદેશ અનુસાર અધિકારીઓ , કામદારોની હેલ્પલાઇનના નંબરો અને ઇમેલ આઇડી તેમજ અધિકારીઓની વિગતો સાથે બીડવામાં આવી છે.


    જુઓ ( https://pib.gov.in/PressReleseDetail.aspx?PRID=1614222 )


    GP/RP

    
    
    (Release ID: 1614356) Visitor Counter : 63
    
    
      Read this release in: English , Urdu , Marathi , Hindi , Bengali , Manipuri , Punjabi , Odia , Tamil , Telugu , Malayalam