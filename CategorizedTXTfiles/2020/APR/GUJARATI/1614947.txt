      PIB Headquarters

      લોક્ડાઉનના સમયમાં ગરીબ મહિલાઓ માટે પ્રધાનમંત્રી ઉજ્જ્વલા યોજના બની આશીર્વાદરૂપ
      
      દેશભરમાં 97.8 લાખ મહિલાઓને નિઃશુલ્ક ગેસ સિલિન્ડર માટેની સહાય સીધા એમના ખાતામાં જમા થઈ
      
      ગુજરાતમાં પણ જિલ્લે-જિલ્લે રસોઈ ગેસ સિલિન્ડર સહાય મળતાં મહિલાઓ ખૂશ થઈ
      Posted On: 16 APR 2020 1:11PM by PIB Ahmedabad


    અમદાવાદ, 16-04-2020


    કોરોના મહામારીના પગલે અમલી લોકડાઉનની પરિસ્થિતિમાં ઉજ્જ્વલા યોજના હેઠળ અપાતા નિઃશુલ્ક ગેસ સિલિન્ડર માટેની સહાય ગરીબો માટે આશીર્વાદ સમાન સાબિત થઇ રહી છે . પ્રધાનમંત્રી ઉજ્જ્વલા યોજના હેઠળ દેશ્ભરમાં કુલ 1 . 39 કરોડ ગેસ સિલિન્ડર નોંધાયા છે , જેમાંથી અત્યાર સુધીમાં 97 . 8 લાખ મફત સિલિન્ડરો માટેની સહાયનું વિતરણ લાભાર્થીઓને થઇ ચૂક્યું છે . લોકડાઉનના આ સમયમાં ગારીબોને આ સહાય વિનાવિઘ્ને , અવિરત થઇ રહી છે .


    કોરોના વાયરસને ફેલાતો અટકાવવા દેશવ્યાપી લોકડાઉનની અર્થવ્યયસ્થા પર પડનારી વિપરીત અસરને ખાળવા કેન્દ્રીય નાણાં મંત્રી શ્રીમતી નિર્મલા સીતારમણે 1 . 72 લાખ કરોડ રૂપિયાનું રાહત પેકેજ જાહેર કર્યું હતું , એના ભાગરૂપે આ ગેસ સિલિન્ડરો માટેની સહાયનું વિતરણ કરવામાં આવી રહ્યું છે .


    (સાઢોસી ગામના જશુબેન ડાભી ઉજ્જવલા યોજનાની સહાય મેળવીને ખુશ છે)


    બનાસકાંઠા જિલ્લાના દાતા તાલુકાના સાઢોસી ગામના આદિવાસી જશુબેન ડાભીએ પીઆઇબીના પ્રતિનિધિ સાથે વાતચીત કરતા જણાવ્યું કે આ કપરા સમયમાં પ્રધાનમંત્રી ઉજ્જ્વલા યોજના હેઠળ એમના ખાતામાં સીધા રુપિયા 766 જમા થયા છે , એ એમના ગરીબ પરિવાર માટે બહુ મદદરૂપ સાબિત થશે .


    ( પલોડિયા ગામના સુર્યાબેન)


    તો ગાંધીનગર જિલ્લાના કલોલ તાલુકાના પલોડિયા ગામના સુર્યાબેનને નિઃશૂલ્ક ગેસ સિલિન્ડર સહાય મળતાં તેમણે ખૂશીની લાગણી વ્યક્ત કરતાં સરકારનો આભાર વ્યક્ત કર્યો હતો .


    (દમણના જમનાબેન હળપતિ)


    આ બાજુ કેન્દ્રશાસિત પ્રદેશ દમણના જમનાબેન હળપતિએ જણાવ્યું કે મફત રસોઇ ગેસની સહાય ખરે વખતે કામ લાગશે . ત્રણ ગેસ સિલિન્ડર મફતમાં આપવાના સરકારના નિર્ણયથી લોકડાઉનને સફળ બનાવવામાં સરળતા રહેશે એમ પણ એમણે ઉમેર્યું હતું .


    ખાદ્ય સલામતી , ડાયરેક્ટ કેશ ટ્રાન્સ્ફર , રસોઇ ગેસ સહાય વિતરણ , મહિલાઓ , દિવ્યાંગો અને વડીલોને પેન્શન , એવા કેટલાક પગલાં છે જે સરકારે લોકડાઉનના સમયમાં ગરીબોના કલ્યાણ માટે લીધા છે .


    DK/SD/RP

    
    
    (Release ID: 1614947) Visitor Counter : 37