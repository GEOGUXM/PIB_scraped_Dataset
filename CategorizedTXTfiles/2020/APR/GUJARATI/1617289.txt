      ગૃહ મંત્રાલય

      આરોગ્યકર્મીઓ, તબીબી સ્ટાફ અને અગ્ર હરોળના કર્મચારીઓ પર થતી હિંસા સામે પૂરતું રક્ષણ આપો: કેન્દ્રીય ગૃહમંત્રી
      
      કોવિડ-19 સામે લડી રહેલા તબીબી કર્મચારીઓ અને અગ્ર હરોળના કર્મચારીઓ તેમની સેવા આપી રહ્યા હોય ત્યારે તેમના કામકાજમાં અવરોધો ઉભા કરનારા સામે આકરા પગલાં લેવામાં આવશે: ગૃહ મંત્રાલયે રાજ્યોને કહ્યું

      Posted On: 22 APR 2020 5:24PM by PIB Ahmedabad

    કેન્દ્રીય ગૃહમંત્રી શ્રી અમિત શાહના નિર્દેશો હેઠળ , કેન્દ્રીય ગૃહ મંત્રાલય (MHA) દ્વારા તમામ રાજ્ય / કેન્દ્ર શાસિત પ્રદેશોને આરોગ્ય સંભાળ પ્રોફેશનલો , મેડિકલ સ્ટાફ અને અગ્ર હરોળમાં રહીને સેવા આપી રહેલા કર્મચારીઓ પર થતી હિંસા સામે પૂરતી સુરક્ષા આપવા માટે તાકીદ કરી છે . ગૃહ મંત્રાલયે જણાવ્યું હતું કે , કોવિડ -19 સામે લડી રહેલા તબીબી પ્રોફેશનલો અને અગ્ર હરોળમાં કર્મચારીઓ તેમની સેવા આપી રહ્યા હોય ત્યારે કામમાં અવરોધો ઉભા કરનારા સામે અવશ્યપણે આકરાં પગલાં લેવામાં આવે .


    કેન્દ્રીય ગૃહ મંત્રાલયે 24.03.2020, 04.04.2020 અને 11.04.2020 ના રોજ તમામ રાજ્ય / કેન્દ્ર શાસિત પ્રદેશોને એડવાઇઝરી બહાર પાડીને વિનંતી કરવામાં આવી હતી કે , આરોગ્ય સંભાળ કર્મચારીઓ , તબીબી સ્ટાફ અને અગ્ર હરોળમાં કામ કરી રહેલા કર્મચારીઓને પૂરતા પ્રમાણમાં સલામતી અને સુરક્ષા કવચ આપીને તેમની પૂરતું રક્ષણ સુનિશ્ચિત કરવામાં આવે . આ સંબંધે સંદેશાવ્યવહાર કરવા છતાં , દેશના અલગ અલગ ભાગોમાં આરોગ્ય સંભાળ કર્મચારીઓ / અગ્ર હરોળના કામદારો પર હિંસાત્મક હુમલા થયા હોવાની ઘટનાઓ નોંધાઇ છે . વર્તમાન સમયમાં સ્પષ્ટ છે કે , આરોગ્ય સંભાળ પ્રોફેશનલો સામે કોઇપણ પ્રકારે હિંસાની એકાદ ઘટના પણ સમગ્ર આરોગ્ય સંભાળ સમુદાયમાં અસુરક્ષાની લાગણી પેદા કરી શકે છે .


    નામદાર સર્વોચ્ચ અદાલતે , 08.04.2020 ના રોજ અવલોકન કર્યું હતું કે , ભારત સરકારે , કોઇપણ રાજ્ય / કેન્દ્ર શાસિત પ્રદેશ અને પોલીસ સત્તાધિશોને ધ્યાનમાં લીધા વગર હોસ્પિટલો અથવા કોવિડ -19 નું નિદાન થતું હોય તેવી જગ્યાઓ અથવા કોવિડ -19 ના શંકાસ્પદ દર્દીઓને રાખવામાં આવ્યા હોય અથવા ક્વૉરેન્ટાઇન અથવા ઘરમાં રાખવામાં આવ્યા હોય તેવા કોઇપણ સ્થળે ડૉક્ટરો અને તબીબી સ્ટાફને જરૂરી પોલીસ સુરક્ષા પૂરી પાડવી જોઇએ . વધુમાં , અદાલતે નિર્દેશો આપ્યા હતા કે , આ બીમારીના લક્ષણો શોધવા માટે સ્થળ પર જઇને લોકોનું સ્ક્રિનિંગ કરી રહેલા ડૉક્ટરો અને અન્ય તબીબી સ્ટાફને જરૂરી પોલીસ સુરક્ષા પૂરી પાડવામાં આવે .


    સર્વોચ્ચ અદાલતના નિર્દેશો અને આપત્તિ વ્યવસ્થાપન અધિનિયમ 2005 ની જોગવાઇઓને સુસંગત , કેન્દ્રીય ગૃહ મંત્રાલયે તમામ રાજ્ય / કેન્દ્ર શાસિત પ્રદેશો અને જિલ્લા સત્તાધીશોને કાયદમાં આપેલી જોગવાઇની સત્તાનો ઉપયોગ કરીને અથવા અમલમાં રહેલા કોઇપણ અન્ય કાયદાનો ઉપયોગ કરીને સરકારી આરોગ્ય અધિકારીઓ અથવા અન્ય આરોગ્ય સંભાળ પ્રોફેશનલો અને / અથવા તે સંબંધિત લોકોના કામમાં ખલેડ પહોંચાડી રહેલા ગુનેગારો સામે આકરા દંડાત્મક પગલાં લેવામાં આવે . આપત્તિ વ્યવસ્થાપન 2005 અધિનિયમ હેઠળ કાયદાકીય સેવાઓના અમલીકરણ માટે તેમને અધિકૃતતા આપવામાં આવી છે .


    ગૃહ મંત્રાલયે વધુમાં રાજ્ય સરકારો / કેન્દ્ર શાસિત વહીવટીતંત્રોને વિનંતી કરી હતી કે , તેઓ રાજ્ય / કેન્દ્ર શાસિત સ્તરે અને જિલ્લા સ્તરે નોડલ અધિકારીઓની નિયુક્તિ કરે જેઓ તબીબી પ્રોફેશનલોની કામગીરીમાં સલામતી સંબંધિત પ્રશ્નોનો ઉકેલ લાવવા માટે 24X7 ધોરણે ઉપલબ્ધ રહેશે . જો હિંસાની કોઇપણ ઘટના બને તેઓ તેઓ તાત્કાલિક અને આકરા પગલાં પણ તેવી વિનંતી કરવામાં આવી છે .


    આ ઉપરાંત , રાજ્યો / કેન્દ્ર શાસિત પ્રદેશોને વિનંતી કરવામાં આવી છે કે , IMA ના સ્થાનિક ચેપ્ટરો સહિત તમામ તબીબી સમુદાયોમાં તેમજ વ્યાપકપણે જનતામાં આ દિશામાં લેવામાં આવેલા પગલાં અને નોડલ અધિકારીની નિયુક્તિ સંબંધિત માહિતીનો પ્રસાર કરવામાં આવે જેથી પાયાના સ્તરે અનુલાપન સુનિશ્ચિત થઇ શકે .


    રાજ્યો / કેન્દ્ર શાસિત પ્રદેશો સાથે સત્તાવાર સંદેશાવ્યહાર જોવા માટે અહીં ક્લિક કરો


    GP/DS

    
    
    (Release ID: 1617289) Visitor Counter : 44
    
    
      Read this release in: English , Urdu , Marathi , Hindi , Assamese , Bengali , Manipuri , Punjabi , Odia , Tamil , Telugu , Kannada , Malayalam