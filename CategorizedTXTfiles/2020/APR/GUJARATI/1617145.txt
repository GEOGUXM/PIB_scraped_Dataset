      કૃષિ મંત્રાલય

      કોવિડ-19 સામે લડવા માટે G-20ના કૃષિ મંત્રીઓની અસાધારણ બેઠક યોજાઈ
      
      ખાદ્ય સુરક્ષા, સંરક્ષણ અને પોષણ ઉપર મહામારીના પ્રભાવ અંગે ચર્ચા કરવામાં આવી
      
      ખોરાકના બગાડ અને નુકસાનથી બચવા માટે આંતરરાષ્ટ્રીય સહયોગનો સંકલ્પ
      
      પ્રધાનમંત્રી શ્રી મોદી આ સંકટ સામે લડવા માટે સહયોગી દેશોમાં સૌથી આગળ
      
      વૈશ્વિક મહામારી વિરુદ્ધ એકતા સાથે લડે તમામ દેશો – કૃષિમંત્રી શ્રી તોમર
      Posted On: 21 APR 2020 9:18PM by PIB Ahmedabad


    21 એપ્રિલ 2020. કોવિડ -19 સામે લડવા માટે G-20 દેશોના કૃષિ મંત્રીઓની મંગળવારના રોજ એક અસાધારણ બેઠક યોજાઈ ગઈ . તેમાં ખાદ્ય સુરક્ષા , સંરક્ષણ અને પોષણ ઉપર આ મહામારીના પ્રભાવને લઈને ચર્ચા કરવામાં આવી . તે દરમિયાન ખાદ્ય બગાડ અને નુકસાનથી બચવા માટે આંતરરાષ્ટ્રીય સહયોગનો સંકલ્પ લેવામાં આવ્યો . વિડીયો કોન્ફરન્સના માધ્યમથી આયોજિત કરવામાં આવેલ આ બેઠકમાં કેન્દ્રીય કૃષિ અને ખેડૂત કલ્યાણ , ગ્રામિણ વિકાસ અને પંચાયતી રાજ મંત્રી શ્રી નરેન્દ્ર સિંહ તોમરે જણાવ્યું હતું કે પ્રધાનમંત્રી શ્રી નરેન્દ્ર મોદી જુદા જુદા દેશોમાં આ સંકટ સામે લડવા માટે સહયોગી દેશોમાં સૌથી આગળ છે અને આપણા નાગરિકોની જરૂરિયાતોને અનુરૂપ કૃષિ મંત્રાલય પણ તેમાં જરાય પાછળ નથી . શ્રી તોમરે આ વૈશ્વિક મહામારી વિરુદ્ધ તમામ દેશોને એક સાથે મળીને લડવાનું આહવાન કર્યું .


    સાઉદી અરબના પર્યાવરણ , જળ અને કૃષિ મંત્રી શ્રી અબ્દુલ રહમાન અલફાજલીની અધ્યક્ષતામાં થયેલ આ બેઠકમાં મુખ્યત્વે કોવિડ -19 ના મુદ્દા ઉપર ચર્ચા કરવામાં આવી હતી . તેમાં તમામ G-20 સભ્યો , કેટલાક અતિથી દેશો અને આંતરરાષ્ટ્રીય સંગઠનોના પ્રતિનિધિઓની સાથે ભારત તરફથી કેન્દ્રીય કૃષિ મંત્રી શ્રી નરેન્દ્ર સિંહ તોમરે ચર્ચા વિચરણામાં ભાગ લીધો હતો . શ્રી તોમરે સાઉદી અરબ દ્વારા G-20 દેશોને , ખેડૂતોની આજીવિકા સહીત ખાદ્ય પુરવઠાની સાતત્યપૂર્ણ જાળવણીની ખાતરી કરવાના ઉપાયો પર વિચાર કરવા માટે એક સાથે ભેગા કરવાની પહેલનું સ્વાગત કર્યું હતું . તેમણે સામાજિક સુધારા , સ્વાસ્થ્ય અને સ્વચ્છતાના પ્રોટોકોલનું પાલન કરીને , લોકડાઉનના સમયગાળા દરમિયાન તમામ કૃષિ કાર્યોને છૂટછાટ આપવા અને જરૂરી કૃષિ ઉપજ તથા ખાદ્ય પુરવઠાની સતત ઉપલબ્ધતાની ખાતરી કરવા માટે ભારત સરકારના નિર્ણયોને વહેંચ્યા હતા . શ્રી તોમરે એ વાત નોંધી હતી કે પ્રધાનમંત્રી શ્રી નરેન્દ્ર મોદી એ જુદા જુદા દેશોમાં આ સંકટ સામે લડવા માટે સહયોગી દેશોમાં સૌથી આગળ છે અને અમારા નાગરિકોની જરૂરિયાત મુજબ કૃષિ મંત્રાલય પણ જરાય પાછળ નથી રહ્યું .


    બેઠકમાં G-20 કૃષિ મંત્રીઓ દ્વારા કરવામાં આવેલ એક જાહેરાતનો પણ સ્વીકાર કરવામાં આવ્યો . G-20 રાષ્ટ્રોએ ખાદ્ય બગાડ અને નુકસાનથી બચવા માટે કોવિડ -19 મહામારીની પૃષ્ઠભૂમિમાં આંતરરાષ્ટ્રીય સહયોગ કરવાનો સંકલ્પ લીધો છે અને કહ્યું છે કે સીમાઓની પેલે પાર પણ ખાદ્ય પુરવઠાનું સાતત્ય સતત જળવાયેલું રહેવું જોઈએ . તેમણે ખાદ્ય સુરક્ષા અને પોષણની માટે એક સાથે કામ કરવા , શીખવામાં આવેલ સર્વોત્તમ અભ્યાસ અને અનુભવોને વહેંચવા , સંશોધન , રોકાણો , નવીન અભિગમો અને સુધારાઓને પ્રોત્સાહન આપવાનો પણ સંકલ્પ કર્યો કે જે કૃષિ અને ખાદ્ય પ્રણાલીઓની સ્થિરતા અને સ્થિતિસ્થાપકતામાં સુધારો કરશે . G-20 દેશોએ મહામારી પર અંકુશ લાવવા માટે કડક સુરક્ષા અને સ્વચ્છતાના ઉપાયો પર વિજ્ઞાન આધારિત આંતરરાષ્ટ્રીય દિશા નિર્દેશ વિકસિત કરવા ઉપર પણ સહમતી વ્યક્ત કરી હતી .


    શ્રી તોમરે કોરોના વાયરસની મહામારી વિરુદ્ધ , સંયુક્ત લડાઈમાં ભારતના લોકો તરફથી એકતાનું આહવાન કરીને તમામ સહભાગીઓને અભિનંદન પાઠવ્યા હતા . આ સાથે જ આ વિશેષ સમસ્યાનો ઉકેલ લાવવા માટે G-20 ના કૃષિ મંત્રીઓની આ અસાધારણ બેઠક આયોજિત કરવા બદલ સાઉદી અરબ પ્રત્યે વિશેષ આભાર વ્યક્ત કર્યો હતો . શ્રી તોમરે જણાવ્યું હતું કે અમારા પ્રધાનમંત્રી શ્રી નરેન્દ્ર મોદી અંગત રીતે વિશ્વના રાષ્ટ્ર પ્રમુખો સાથે સતત સંપર્ક જાળવી રહ્યા છે અને આ બેઠક દ્વારા આપણને એક એવો સુઅવસર પ્રાપ્ત થશે જેના માધ્યમથી આપણે સંપૂર્ણ માનવ જાતીની માટે ખાદ્યાન્ન અને ખેડૂત ઉત્પાદકોની માટે આજીવિકાની ખાતરી કરીને G-20 ના આ સંકલ્પમાં યોગદાન આપીશું . આપણે સૌ જાણીએ છીએ કે લોજિસ્ટિક અને ઉત્પાદન ચક્રમાં અવરોધના કારણે ઉત્પન્ન થયેલ પડકારો વડે ખાદ્ય સુરક્ષા ઉપર લાંબા ગાળાની અસર ઉપજી શકે તેમ છે . એવામાં ભારતની સશક્ત સંઘીય વ્યવસ્થા અને વિવિધતામાં એકતા એ અપેક્ષા મુજબ વધુ મજબૂત બનીએ સામે આવી છે . આ સંદર્ભમાં તમામ રાજ્યો અપેક્ષિત વ્યવસ્થાઓને સુનિશ્ચિત કરવા , કેન્દ્ર સરકારના દિશા નિર્દેશો અને નિર્ણયો પર અમલ કરવા માટે સંગઠિત છે . અમારી માટે કૃષિ પ્રાથમિકતાનું ક્ષેત્ર છે અને જરૂરી કૃષિ કાર્યોને એવા ઉદ્દેશ્ય સાથે મંજૂરી આપવામાં આવી છે જેથી સામાજિક અંતર , સ્વચ્છતા અને સફાઈને લગતા નવીન વિચારોની પાબંદીનું પાલન કરીને કૃષિને લગતી કામગીરીને ચાલુ રાખી શકાય . જ્યારે આ મહામારી શરુ થઇ હતી ત્યારે અમારી પ્રાથમિક ચિંતા એ હતી કે તૈયાર પાકની લણણી કઈ રીતે કરી શકાશે . અમારા ખેડૂતો ખેતરોમાં કોરોના સામે લડનારા સાચા યોદ્ધા છે , જેના પરિણામ સ્વરૂપે 31 મીલીયન હેક્ટર ક્ષેત્રમાં વાવવામાં આવેલા 67 ટકાથી પણ વધુ ઘઉંને લણી લેવામાં આવ્યા છે . તેલીબિયાં અને કઠોળની પણ લણણી પૂરી થઇ ગઈ છે . ગ્રિષ્મ ઋતુના પાકોની વાવણી ગયા વર્ષે સુસંગત સમયગાળાની સરખામણીએ 36 ટકા વધારે છે . આગામી વર્ષો દરમિયાન વાવણીને લગતા ઈનપુટ રાજ્યોમાં પહોંચાડવામાં આવી રહ્યા છે , એટલા માટે અમને એક વાર ફરી સારો પાક થશે તેવો વિશ્વાસ છે . દેશમાં આયાતને સહજ અને સરળ બનાવવા માટે એક લવચીક કાર્ય પદ્ધતિ અપનાવવામાં આવી છે - ફાયટોસેનેટરી પ્રમાણપત્રની ડીજીટલ પ્રતો સ્વીકાર કરવામાં આવી રહી છે . અમે ડાંગર , ઘઉં , ફળો અને શાકભાજીના પ્રમુખ નિકાસકાર તરીકેની અમારી સ્થિતિને સમજીએ છીએ અને એ પણ જાણીએ છીએ કે અન્ય કેટલાય દેશો આ ઉત્પાદનોનો પૂરવઠો જાળવી રાખવા માટે ભારત ઉપર ભરોસો કરે છે . તેમનો આ ભરોસો યથાવત જળવાયેલો રહેશે .


    GP/DS

    
    
    (Release ID: 1617145) Visitor Counter : 22
    
    
      Read this release in: English , Urdu , Marathi , Hindi , Assamese , Bengali , Punjabi , Tamil , Telugu , Kannada