      માહિતી અને પ્રસારણ મંત્રાલય

      PIB FactCheckમાં સત્તાવાર સંસ્કરણ સાથે આજે પાંચ ટ્વીટ કરવામાં આવી
      
      પર્દાફાશ કર્યો: ‘જેહાનાબાદમાં ભુખ્યા બાળકો દેડકા ખાઇ રહ્યા છે’
      
      સ્પષ્ટતા: ઉત્તરપ્રદેશ પોલીસ દ્વારા વોટ્સએપ ગ્રૂપ માટે કોઇ કાયદા અને નિયમનો નથી
      Posted On: 20 APR 2020 8:56PM by PIB Ahmedabad


    સોશિયલ મીડિયામાં ફેલાતા ખોટા સમાચારને રોકવા માટે અને નામદાર સર્વોચ્ચ અદાલતના અવલોકનના પગલે , PIB દ્વારા સોશિયલ મીડિયા પર વાયરલ થઇ રહેલી અફવાનો પર્દાફાશ કરવા માટે એક સમર્પિત એકમ તૈયાર કરવામાં આવ્યું છે . ‘PIBFactCheck’ એ ટ્વીટર પર પ્રમાણિત હેન્ડલ છે જે સોશિયલ મીડિયા પ્લેટફોર્મ્સ પર ટ્રેન્ડિંગ સંદેશાઓ પર દેખરેખ રાખે છે અને ખોટા સમાચારોનો પર્દાફાશ કરવા માટે તેની સામગ્રીની વ્યાપક સમીક્ષા કરે છે . ઉપરાંત , ટ્વીટર પર PIB ઇન્ડિયા હેન્ડલ અને વિવિધ PIB પ્રાદેશિક એકમોના હેન્ડ્લ પણ કોઇપણ બાબતે ટ્વીટર પર #PIBFactCheck હૅશટૅગનો ઉપયોગ કરીને સત્તાવાર અને પ્રમાણભૂત સંસ્કરણ મૂકે છે જેથી વ્યાપકપણે ટ્વીટર સમુદાય માટે તે લાભદાયી રહે .


    કોઇપણ વ્યક્તિ ટેક્સ્ટ મેસેજ , ઓડિયો અને વીડિયો સહિત કોઇપણ સોશિયલ મીડિયા સંદેશની પ્રમાણભૂતતા તપાસવા માટે PIBFactCheck ને મોકલી શકે છે . આવા સંદેશા https://factcheck.pib.gov.in/ લિંક પર અથવા +918799711259 વોટ્સએપ નંબર પર pibfactcheck@gmail.com ઇમેલ પર મોકલી શકાય છે . આની વિગતો PIB ની વેબસાઇટ https://pib.gov.in પર પણ ઉપલબ્ધ છે .


    PIBFactCheck દ્વારા આજે પાંચ ચીજોના સત્તાવાર સંસ્કરણની ટ્વીટ કરવામાં આવી છે . સોશિયલ મીડિયા પર એક અફવા ખૂબ જ વ્યાપક રીતે ટ્રેન્ડિંગ થઇ રહી છે કે , “ અગ્રણી મીડિયા પોર્ટલનો દાવો છે કે , બિહારના જેહાનાબાદમાં બાળકો પાસે ઘરમાં ભોજન ન હોવાથી દેડકા ખાઇ રહાય છે . આ વીડિયો વાયરલ થયો છે ”. આ દાવાનો પર્દાફાશ કરવામાં આવ્યો છે . આ દાવો ખોટો હોવાનું જાણવા મળ્યું છે . જેહાનાબાદના DM એ જણાવ્યું હતું કે , ઘરોમાં બાળકો માટે પૂરતા પ્રમાણમાં અન્નની વ્યવસ્થા કરવામાં આવી છે .


    PIBFactCheck દ્વારા હિન્દીમાં એક ટ્વીટ પોસ્ટ કરવામાં આવી હતી જેમાં લોકો પર સોડિયમ ક્લોરાઇડ જેવા જંતુનાશકો છાંટી શકાય તેવી ખોટી માન્યતાનો પર્દાફાશ કરીને ટાંકવામાં આવ્યું છે કે , આનો ઉપયોગ વારંવાર લોકો દ્વારા સ્પર્શ કરવામાં આવતી ચીજોને જંતુમુક્ત કરવા માટે થાય છે અને લોકો માટે તે હાનિકારક છે . આવી જ સ્પષ્ટતા PIB મુંબઇ દ્વારા અંગ્રેજીમાં પણ કરવામાં આવી છે .


    દરમિયાન PIB લખનઉ દ્વારા UP પોલીસ વિશેની અફવાનો એવી પર્દાફાશ કરવામાં આવ્યો હતો , કે UP ડાયલ 112 દ્વારા વોટ્સએપ ગ્રૂપના સંચાલન માટે કાયદા અને નિયમનો બહાર પાડવામાં આવ્યા છે . આમાં સ્પષ્ટતા કરવામાં આવી છે કે , આવી કોઇ જ એડવાઇઝરી બહાર પાડવામાં આવી નથી . PIB લખનઉએ ખોટા મીડિયા અહેવાલનો પણ પર્દાફાશ કર્યો હતો . આ ખોટા અહેવાલમાં કહેવાયું હતું કે , આંબેડકરનગરનો રીઝવાન નામનો યુવાન પેરીકાર્ડિયલ ઇન્ફ્યુઝનના કારણે મૃત્યુ પામ્યો છે અને તેના પોસ્ટ મોર્ટમ રીપોર્ટના ચાર પેજ પણ પણ સાથે મુકવામાં આવ્યા હતા .


    GP/DS

    
    
    (Release ID: 1616714) Visitor Counter : 21
    
    
      Read this release in: Telugu , English , Urdu , Hindi , Assamese , Bengali , Punjabi , Tamil , Kannada