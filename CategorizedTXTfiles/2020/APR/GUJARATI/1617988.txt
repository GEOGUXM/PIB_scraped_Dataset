      ઇલેક્ટ્રોનિક્સ તથા સૂચના પ્રોદ્યોગિકી મંત્રી

      શ્રી સંજય ધોત્રે દ્વારા દેશમાં IT સેવાઓની સ્થિતિની સમીક્ષા કરવામાં આવી
      
      75 મિલીયન લોકો આરોગ્ય સેતુ એપ ડાઉનલોડ કરી ચુક્યા છે

      Posted On: 24 APR 2020 6:16PM by PIB Ahmedabad

    ઇલેક્ટ્રોનીક્સ અને IT, કમ્યુનિકેશન અને માનવ સંસાધન વિકાસ રાજ્ય મંત્રી શ્રી સંજય ધોત્રે દ્વારા આજે વિડીયો કોન્ફરન્સના માધ્યમથી કોવિડ -19 લોકડાઉનના સમયગાળા દરમિયાન ઇલેક્ટ્રોનીક્સ એન્ડ ઇન્ફોર્મેશન ટેકનોલોજી મંત્રાલય (Meity) ના વિવિધ વિભાગો અને એકમો દ્વારા હાથ ધરવામાં આવેલ પહેલોની સમીક્ષા કરવામાં આવી . મંત્રીએ હાથ ધરવામાં આવેલ જુદા જુદા પગલાઓ માટે સંતોષ વ્યક્ત કર્યો હતો અને વિભાગોને સોશ્યલ ડિસ્ટન્સિંગના તમામ નિયમોનું પાલન કરીને દેશની સેવામાં પોતાનું સંપૂર્ણ યોગદાન આપવા માટે પ્રોત્સાહિત કર્યા હતા .


    મંત્રીને માહિતી આપવામાં આવી હતી કે 75 મિલીયન લોકો પોતાના મોબાઇલ ફોનમાં આરોગ્ય સેતુ એપ ડાઉનલોડ કરી ચુક્યા છે . તેમણે આ એપને કોવિડ -19 સામે લડવા માટેના સૌથી મહત્વના સાધન તરીકે અને વૈશ્વિક મહામારીના આ સમય દરમિયાન સામાન્ય જનતા માટે એક જીવાદોરી સમાન ગણાવી . તેમણે આ એપને વધુમાં વધુ લોકો સુધી પહોંચતી કરવા માટે શક્ય તમામ પ્રયાસો કરવા જણાવ્યું .


    મંત્રી ઇન્ફોર્મેશન ટેકનોલોજી (IT) અને IT ઇનેબલ્ડ સેવાઓ (ITES) ક્ષેત્ર ઉપર ઝીણવટભરી નજર રાખી રહ્યા છે અને લોકડાઉન બાદ આ ક્ષેત્રોને ધીમે ધીમે ખોલવા વિષે તેમણે મુખ્ય અધિકારીઓ સાથે વિસ્તૃત ચર્ચા પણ હાથ ધરી હતી . તેમણે અધિકારીઓ અને હિતધારકોને IT ઉપાયો અને સેવાઓ એ રીતે શોધી કાઢવા જણાવ્યું કે આ પ્રકારના કપરા સમય દરમિયાન સામાન્ય માણસોને સૌથી વધુ લાભપ્રદ બની શકે . તેમણે દેશમાં તમામ ક્ષેત્ર માટે કરોડરજ્જુ તરીકે IT ની અત્યંત મહત્વની ભૂમિકા ઉપર ભાર મૂક્યો હતો . તેમણે કહ્યું કે સંકટના આ સમયમાં ભારત સરકાર પ્રધાનમંત્રી શ્રી નરેન્દ્ર મોદીના બહુઆયામી નેતૃત્વમાં અથાકપણે કાર્ય કરી રહી છે . તેમણે ઉમેર્યું કે માનવતાની સેવા કરવાની જે ઐતિહાસિક તક આપણને મળી છે તેનો પૂરેપૂરો ઉપયોગ કરવો જોઈએ અને સામાન્ય જનતાને રાહત આપવા માટે શક્ય તમામ પ્રયાસો કરવા જોઈએ .


    સમગ્ર દેશમાં CSCs ના ઘણા વિશાળ નેટવર્કનો ઉલ્લેખ કરતા મંત્રીએ જણાવ્યું હતું કે તેમની સેવાઓનો ઉપયોગ સંકટની આ ક્ષણો દરમિયાન ખાસ કરીને અંતરિયાળ વિસ્તારોમાં ટેલી મેડિસીન સેવાઓ પૂરી પાડવા માટે પણ કરી શકાય . આ એવા લોકોને જરૂરી ઘણી રાહત આપશે કે જેઓ આ લોકડાઉનના સમયગાળા દરમિયાન મેડીકલ સેવાઓ મેળવવામાં ઘણી મુશ્કેલીનો સામનો કરી રહ્યા છે .


    GP/DS

    
    
    (Release ID: 1617988) Visitor Counter : 29
    
    
      Read this release in: English , Urdu , Marathi , Hindi , Manipuri , Punjabi , Tamil , Telugu