      માનવ સંસાધન વિકાસ મંત્રાલય

      કેન્દ્રીય માનવ સંસાધન વિકાસ મંત્રી શ્રી રમેશ પોખરિયાલ ‘નિશંક’એ વિશ્વ પુસ્તક દિવસ પર સોશિયલ મીડિયા પર #MYBOOKMYFRIEND અભિયાનની શરૂઆત કરી
      
      શ્રી રમેશ પોખરિયાલે ઘણા કેન્દ્રીય મંત્રીઓને સોશિયલ મીડિયા પર ટેગ કરીને #MyBookMyFriend સાથે જોડાવાની અપીલ કરી

      Posted On: 23 APR 2020 7:20PM by PIB Ahmedabad

    કેન્દ્રીય માનવ સંસાધન વિકાસ મંત્રી શ્રી રમેશ પોખરિયાલ ‘ નિશંક ’ એ આજે વિશ્વ પુસ્તક દિવસના પ્રસંગ પર તમામન હાર્દિક શુભેચ્છા આપી હતી અને આ પ્રસંગે સોશિયલ મીડિયા પર #MyBookMyFriend અભિયાનની શરૂઆત કરી હતી . શ્રી પોખરિયાલે આ પ્રસંગે એક વીડિયો મેસેજ જાહેર કરીને કહ્યું હતું કે , જ્યારે તમે એક પુસ્તકનો અભ્યાસ કરો છો , ત્યારે તમારી સામે એક નવી દુનિયા ખુલી જાય છે . તેમણે કહ્યું હતું કે , પુસ્તકો વ્યક્તિની સૌથી સારી મિત્ર હોય છે . પુસ્તકો તમામને પ્રેરિત કરે છે અને વિચારવાનો નવો દ્રષ્ટિકોણ પ્રદાન કરે છે . શ્રી નિશંકે કહ્યું હતું કે , પુસ્તકો જીવનનાં મુશ્કેલ સ્થિતિસંજોગોમાં માર્ગદર્શન આપવાનું કામ કરે છે .


    કેન્દ્રીય મંત્રીએ કહ્યું હતું કે , આ વર્ષે વિશ્વ પુસ્તક દિવસની ઉજવણી લોકડાઉન સાથે થઈ રહી છે . તેમણે તમામ વિદ્યાર્થીઓને અપીલ કરી હતી કે , લોકડાઉનના સમયમાં તેઓ અભ્યાસક્રમના પુસ્તકો ઉપરાંત પોતાના રસની એક યા બીજા કોઈ પણ પુસ્તકનો અભ્યાસ જરૂર કરે . એનાથી તેમને ઘણું નવું શીખવા અને જાણવા મળશે . તેમણે તમામ વિદ્યાર્થીઓને આગ્રહ કર્યો હતો કે , તમે તમામ એક પુસ્તકનો અભ્યાસ કરીને સોશિયલ મીડિયા માધ્યમથી #MyBookMyFriend દ્વારા મને એના વિશે જણાવો કે અત્યારે તમે કયા પુસ્તકનો અભ્યાસ કરી રહ્યાં છો .


    શ્રી નિશંકે #MyBookMyFriend અભિયાનથી વિદ્યાર્થીઓ સાથે તમામ લોકોને જોડવા અપીલ કરી છે . આ સાથે શ્રી પોખરિયાલે સોશિયલ મીડિયા પર વિવિધ કેન્દ્રીય મંત્રીઓને ટેગ કરીને તેમને #MyBookMyFriend અભિયાન સાથે જોડવાની અપીલ કરી છે .


    આની સાથે સાથે કેન્દ્રીય મંત્રીએ ભારતના વિવિધ ક્ષેત્રોની મુખ્ય હસ્તીઓને પણ આ અભિયાનમાં જોડાવાની અપીલ કરી છે , જેથી એનાથી તમામ દેશવાસીઓને પ્રેરણા મળી શકે . શ્રી નિશંકે જણાવ્યું કે , #MyBookMyFriend અભિયાન આગામી 7 દિવસ સુધી ચાલશે . તેમને આ દરમિયાન આ અભિયાનમાં તમામ લોકોને વધુને વધુ જોડવાની અપીલ કરી હતી .


    GP/DS

    
    
    (Release ID: 1617649) Visitor Counter : 42
    
    
      Read this release in: Punjabi , English , Urdu , Hindi , Manipuri , Bengali , Telugu