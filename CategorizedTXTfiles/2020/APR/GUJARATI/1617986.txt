      વિજ્ઞાન અને ટેકનોલોજી મંત્રાલય

      કોવિડ-19ના પ્રસાર પર નજર અને નિયંત્રણ રાખવા ડિજિટલ સર્વેલન્સ
      
      સર્વેલન્સ ત્રણ સ્તરે થશેઃ વાયરસ, દર્દી અને દર્દીની નૈદાનિક પ્રક્રિયા પર

      Posted On: 24 APR 2020 6:31PM by PIB Ahmedabad

    સેન્ટર ફોર સેલ્યુલર એન્ડ મોલીક્યુલર બાયોલોજી ( સીસીએમબી ) અને ઇન્સ્ટિટ્યૂટ ઓફ જેનેટિક્સ એન્ડ ઇન્ટિગ્રેટેડ બાયોલોજી ( આઇજીઆઇબી ) અને અન્ય થોડી સંસ્થાઓ કોવિડ -19 ના જીવવિજ્ઞાન , રોગચાળા અને રોગની અસરને સમજવા નોવેલ કોરોનાવાયરસના પ્રસારના ડિજિટલ અને મોલીક્યુલર સર્વેલન્સ પર કામ કરી રહ્યાં છે .


    કેટલાંક લોકો ચિહ્નો ન દર્શાવવા છતાં જીવલેણ કોરોનાવાયરસનાં ઇન્ફેક્શનનો ભોગ કેવી રીતે બન્યાં અને સીધા બિમાર પડ્યાં ? શા માટે કેટલાંક લોકોને પીડાવું પડ્યું અને મૃત્યુના દ્વાર સુધી પહોંચી ગયા , ત્યારે અન્ય કેટલાંક વાયરસની પકડમાં ન આવ્યાં ? શું વાયરસ એટલી ઝડપથી પરિવર્તન પામી રહ્યો છે કે , રસીઓ અને દવાનો વિકાસ કરવાની દિશામાં આપણા પ્રયાસો વ્યર્થ પુરવાર થશે કે પછી પરિવર્તન અવગણી શકાય એવું છે ? આ પ્રકારનાં અનેક પ્રશ્રોનો જવાબ મેળવવા માટે દુનિયાભરનાં વૈજ્ઞાનિકો પ્રયાસ કરી રહ્યાં છે .


    નોવેલ કોરોનાવાયરસના ડિજિટલ અને મોલીક્યુલર સર્વેલન્સ સાથે વૈજ્ઞાનિકોને આજની ઘણી અજાણી બાબતો માટે કેટલાંક સંકેત મળવાની આશા છે . સેન્ટર આઇજીઆઇબીમાં સ્થાપિત થશે , જ્યાં તમામ પ્રયોગશાળાઓ , સંશોધન કેન્દ્રો અને હોસ્પિટલો ક્લાઉડ શેરિંગ દ્વારા તેમનો ડેટા વહેંચશે .


    સર્વેલેન્સ ત્રણ સ્તરે હાથ ધરવામાં આવશેઃ વાયરસ , દર્દી અને દર્દીની નૈદાનિક પ્રક્રિયા . વાયરસના સ્તરે સર્વેલન્સનો સંદર્ભ વાયરસના જનીન સાથે છે . આ માટે સીસીએમબી મુખ્ય ભૂમિકા ભજવે છે , કારણ કે આ જનીનની સાંકળ પ્રદાન કરશે . સીસીએમબીનાં ડાયરેક્ટર ડૉ . રાકેશ મિશ્રાએ ઇન્ડિયા સાયન્સ વાયર ને જણાવ્યું હતું કે , “ અમે જનીનની સાંકળ અને નમૂનાના પરીક્ષણ પર માહિતી પ્રદાન કરીશું . જેમ અમે મોટી સંખ્યામાં ટેસ્ટિંગ કરી રહ્યાં છીએ , તેમ અમે નમૂના પરિણામો પૂરા પાડી શકીએ , જેનો ઉપયોગ વાયરસના પ્રસાર , આઇસોલેશન અને વિવિધ પ્રકારની માહિતીને સમજવા માટે થઈ શકશે . ”


    બીજો ભાગ દર્દીના ડેટા સાથે સંબંધિત હશે , જેમાં નૈદાનિક નમૂનાઓ પર દર્દીના દેખાવની વિગતો સામેલ હોય છે . નૈદાનિક કામગીરીની વિગતમાં નૈદાનિક સારવારની માહિતી અથવા હોસ્પિટલનો ડેટા સામેલ હશે , જે પરિણામ તરફ દોરી જશે . જ્યારે કેટલાંક દર્દીઓને વેન્ટિલેટર્સની જરૂર છે , ત્યારે અન્ય લોકો તેમની પોતાની રીતે સાજાં થઈ શકે છે . થોડાં દર્દીઓમાં જીવલેણ સાઇકોટાઇન સ્ટોર્મ વિકસ્યો છે , ઘણા લોકો ઇન્ફેક્શનમાંથી સફળતાપૂર્વક બહાર આવી શક્યા છે . આઇજીઆઇબીના ડૉ . અનુરાગ અગ્રવાલે કહ્યું હતું કે , “ અમે આ તમામ બાબતો માટે અખિલ ભારતીય સ્તરે પ્રતિનિધિત્વ કરવા નેશનલ સેન્ટર ફોર ડિસીઝ કન્ટ્રોલ ( એનસીડીસી ) સાથે કામ કરીએ છીએ અને અમે સ્થાનિક હોસ્પિટલો સાથે પણ કામ કરીએ છીએ . અમે દેશભરની તમામ હોસ્પિટલોને જણાવ્યું છે , જેથી અમે છેલ્લાં ભાગ સુધી વધારે પહોંચ ધરાવીએ . અમે એન્ડ - ટૂ - એન્ડ નેટવર્ક સ્થાપિત કરવાનું વલણ ધરાવીએ છીએ , જેમાં અમે તમામ બાબતોનો ડેટા ભેગો કરીશું . ” કોઈ પણ પ્રકારનાં ચિહ્નો ન ધરાવતા ઇન્ફેક્શન ધરાવતા લોકો અને હળવા ચિહ્નો ધરાવતા લોકોને ટેસ્ટિંગ ડેટાનો ઉપયોગ કરીને અભ્યાસમાં હોસ્પિટલ નેટવર્કની બહારનાં ઇન્ફેક્ટેડ લોકોને પણ સામેલ કરવામાં આવશે . સર્વેલન્સ એવી વસ્તી પર નજર રાખવા પણ સમક્ષ બનાવશે . જેમાં પ્રસાર બહુ ગંભીર રીતે કે તીવ્ર રીતે થયો હોય છે અને નિયંત્રિત રીતે પ્રસાર થયો હોય છે .


    ડૉ . અગ્રવાલના જણાવ્યા મુજબ , દરેક ખુલ્લી પણ વિશ્વસનિય ફોર્મેટમાં થશે . વિશ્વસનિય કે ગોપનીયતા એટલે કે કોઈ પણ વ્યક્તિની નૈતિકતા અને નિખાલસતાની દ્રષ્ટિએ , જેઓ સરકાર મુજબ એક્સેસ મેળવવાને પાત્ર છે . આ ડેટાને કોઈ પણ વ્યક્તિ ડાઉનલોડ કરી શકે છે , કારણ કે એના ભાગ હોવું ગોપનીય બની શકશે . જોકે જો સરકારમાં કોઈ પણ વ્યક્તિ ઉચિત કારણોસર ડેટા પર નજર નાંખવા ઇચ્છશે , તો ડેટા પ્રદાન કરવામાં આવશે અને ગોપનીયતાનું સ્તર અલગ હશે . ડૉ . અગ્રવાલે કહ્યું હતું કે , “ વાયરલનું જનીન જાહેર ડિપોઝિટમાં જશે ; હોસ્પિટલનો અભ્યાસક્રમ અને કોઈ પણ માહિતીની સંપૂર્ણપણે ઓળખ થશે . પણ આપણને ફક્ત ઓળખ કરાયેલા ડેટા મળે છે . ”


    ડેટા સરકાર પ્રદાન કરશે , જેથી એને સરકારે તાજેતરમાં શરૂ કરેલી આરોગ્ય સેતુ એપ સાથે લિન્ક કરી શકાશે . એની પાછળનો વિચાર મહત્તમ લોકોને લાભ પ્રદાન કરવાનો છે . ડૉ . અગ્રવાલે કહ્યું હતું કે , “ આપેલા વર્ટિકલ પર ડેટા આપવા ઇચ્છતી અને આ પ્રયાસનો ભાગ બનવા ઇચ્છતી કોઈ પણ વ્યક્તિને અમે આવકારીએ છીએ . ”


    (Keywords: digital surveillance, data, genome sequencing, clinical data, Aarogya Setu, CCMB, IGIB)


    GP/DS

    
    
    (Release ID: 1617986) Visitor Counter : 20
    
    
      Read this release in: Urdu , English , Hindi , Assamese , Tamil , Telugu