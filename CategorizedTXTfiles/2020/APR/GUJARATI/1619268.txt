      પ્રવાસન મંત્રાલય

      પ્રવાસન મંત્રાલય દ્વારા ‘દેખો અપના દેશ”ની થીમ પર આધારિત “ભારત નામનું મહાકાવ્ય – અસંખ્ય કથાઓની ભૂમિ” નામના અગિયારમાં વેબિનારનું આયોજન કરવામાં આવ્યું
      Posted On: 29 APR 2020 12:49PM by PIB Ahmedabad


    પ્રવાસન મંત્રાલય , ભારત સરકાર દ્વારા “ દેખો અપના દેશ ” ની થીમ પર આધારિત વર્તમાન સમયમાં ઉદ્યોગો અને તેમના પ્રેક્ષકો સાથે ચાલી રહેલા પોતાના કાર્યક્રમના ભાગરૂપે 28 એપ્રિલ 2020 ના રોજ “ ભારત નામનું મહાકાવ્ય – અસંખ્ય કથાઓની ભૂમિ ” નામના અગિયારમાં વેબિનારનું આયોજન કરવામાં આવ્યું હતું . આ વેબિનાર શ્રુંખલાનો ઉદ્દેશ્ય ઓછા ખ્યાતિપ્રાપ્ત સ્થળો અને જાણીતા સ્થળોના ઓછા જાણેલા પાસાઓ સહીત ભારતના જુદા જુદા પ્રવાસન સ્થળો વિષે જાગૃતિ ફેલાવવાનો અને તેમને પ્રોત્સાહન આપવાનો છે .


    દેખો અપના દેશ વેબિનાર શ્રુંખલા એ કેટલાક પ્રવાસન ઉદ્યોગના નિષ્ણાતો , સિટી અને હેરીટેજ વોક પ્રેકટીશનર્સ , અને કથાકારોને ભારતના અનેક સ્થળો વિષે નવા અને ક્યારેય ન સાંભળેલા અનુભવો વડે સમૃદ્ધ બનાવવા માટે સક્ષમ છે .


    28 એપ્રિલ 2020 ના રોજ યોજાયેલ આ વેબિનારનું આયોજન રેર ઇન્ડિયાના સ્થાપક સુશ્રી શોભા મોહન દ્વારા કરવામાં આવ્યું હતું . તેમના દ્વારા આ શ્રુંખલામાં ભાગ લેનારાઓને ભારતમાં હજુ પણ જીવંત , શુદ્ધ , ગામડાઓ , નગરો અને શહેરો સહીતના વાસ્તવિક સ્થળો કે જેઓ પોતાના અનોખા રંગો અને વિરોધાભાસ , પરંપરાઓ અને વારસો તેમજ ઈતિહાસ અને જાદુ ધરાવે છે કે જેની અંદર કોઇપણ વ્યક્તિ તરબોળ થઇ શકે તેવા અનુભવો સાથે રૂબરૂ કરાવવામાં આવ્યા હતા .


    પ્રવાસન મંત્રાલયના એડિશનલ ડાયરેક્ટર જનરલ સુશ્રી રૂપિન્દર બ્રાર દ્વારા કાર્યાન્વિત કરવામાં આવેલ આ વર્ચ્યુઅલ બેઠકો એ પ્રવાસન મંત્રાલયની ડીજીટલ ઇન્ડિયા પહેલના ભાગ છે .


    ઇલેક્ટ્રોનિક્સ અને ઇન્ફોર્મેશન ટેકનોલોજી મંત્રાલય (MeitY) દ્વારા રચના કરવામાં આવેલ રાષ્ટ્રીય ઈ - ગવર્નન્સ ડિવીઝન (NeGD) એ મંત્રાલયને સીધા જ વ્યવસાયિક ટીમને ટેકનિકલ સપોર્ટ પૂરો પાડીને દેખો અપના દેશ વેબિનારનું આયોજન કરવામાં સહાયતા કરવામાં ખૂબ મહત્વની ભૂમિકા નિભાવી રહ્યું છે અને આ રીતે ડીજીટલ અનુભવ મંચનો ઉપયોગ કરીને તમામ હિતધારકો સાથે અસરકારક નાગરિક સંકલન અને સંવાદની ખાતરી કરે છે .


    જે લોકો આ વેબિનાર્સમાં ભાગ લેવાનું ચુકી ગયા છે તેમની માટે આ સત્રો હવે અહીયા https://www.youtube.com/channel/UCbzIbBmMvtvH7d6Zo_ZEHDA/featured આગળ અને પ્રવાસન મંત્રાલય ભારત સરકારના તમામ સોશ્યલ મીડિયા હેન્ડલ ઉપર ઉપલબ્ધ છે .


    ૩૦ એપ્રિલ 2020 ના રોજ સવારે 11 વાગ્યે યોજવામાં આવનાર આગામી વેબિનાર “ જવાબદાર પ્રવાસનમાં નવા યુગની મહિલા ” માટેનું રજીસ્ટ્રેશન કરાવવા માટેની લીંક અહી ઉપલબ્ધ છે : https://bit.ly/WebinarNewAgeWomen


    GP/DS

    
    
    (Release ID: 1619268) Visitor Counter : 34
    
    
      Read this release in: Tamil , Telugu , Assamese , English , Urdu , Hindi , Manipuri , Bengali , Punjabi , Odia , Kannada