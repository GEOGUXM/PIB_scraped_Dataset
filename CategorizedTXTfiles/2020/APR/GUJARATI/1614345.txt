      કૌશલ્ય વિકાસ અને ઉદ્યમિતા મંત્રાલય

      કોવિડ-19 સામે દેશની લડાઇમાં મદદરૂપ થવા માટે કૌશલ્ય વિકાસ અને ઉદ્યમશીલતા મંત્રાલયે બહુવિધ પગલાં લીધા
      
      રાજ્યોને MSDE કૌશલ્ય ઇકોસિસ્ટમ હેઠળ તાલીમ આપવામાં આવેલા 1,75,000 આરોગ્ય ક્ષેત્રના પ્રોફેશનલ્સની માહિતી સોંપવામાં આવી;
      
      ક્વૉરેન્ટાઇન કેન્દ્રો/ આઇસોલેશન વૉર્ડ્સના હેતુઓ માટે રાજ્યોને 33 ફિલ્ડ સંસ્થાઓની સુવિધાનો ઉપયોગ કરવા માટે કહેવામાં આવ્યું
      
      જન શિક્ષણ સંસ્થા દ્વારા અંદાજે 5 લાખ માસ્ક તૈયાર કરાયા
      
      તમામ સંસ્થાઓને કહેવામાં આવ્યું કે લૉકડાઉનના સમય દરમિયાન તેમની સાથે જોડાયેલા તમામ એપ્રેન્ટિસને સ્ટાઇપેન્ડ ચૂકવવામાં આવે
      Posted On: 14 APR 2020 11:33AM by PIB Ahmedabad


    કોવિડ -19 સામે દેશની લડાઇમાં મદદરૂપ થવા માટે વિવિધ હિતધારકો દેશને મુશ્કેલીઓમાંથી બહાર આવવા માટે મદદરૂપ થઇ રહ્યા છે ત્યારે કૌશલ્ય વિકાસ અને ઉદ્યમશીલતા મંત્રાલય ( MSDE ) દ્વારા સંખ્યાબંધ પગલાં લેવામાં આવ્યા છે .

     1. MSDE એ વિવિધ રાજ્યોમાં 1,75,000 આરોગ્ય ક્ષેત્રના પ્રોફેશનલ્સના સંપર્કની વિગતો ( મોબાઇલ નંબર અને ઇમેલ એડ્રેસ ) તમામ મુખ્ય સચિવોનો મોકલી દીધી છે . આ પ્રોફેશનલ્સને MSDE કૌશલ્ય ઇકોસિસ્ટમ અંતર્ગત તાલીમ આપવામાં આવી છે જેઓ આરોગ્ય કર્મચારીઓ , ઇમરજન્સી મેડિકલ ટેકનિશિયન , સામાન્ય ડ્યૂટી આસિસ્ટન્ટ , ફિલેબોટોમી ટેકનિશિયન , ગૃહ આરોગ્ય સહાય ટેકનિશિયન વગેરે છે . તેમની સેવાઓનો ઉપયોગ વિવિધ રાજ્ય દ્વારા કોવિડ -19 માટે આઇસોલેશન અને ક્વૉરેન્ટાઇન ફરજો માટે કરવામાં આવશે . NSDC દ્વારા દરેક રાજ્યમાં નોડલ અધિકારીઓની નિયુક્તિ કરવામાં આવી છે . તેઓ જરૂરિયાત અનુસાર લોકોને કાર્યરત કરવા માટે રાજ્ય વહીવટીતંત્ર સાથે સંપર્કમાં છે .

     1. MSDE હેઠળ મહા નિદેશક ( તાલીમ ) દ્વારા 31 માર્ચ 2020 ના રોજના સંદેશાવ્યવહારમાં તમામ મુખ્ય સચિવોને કહેવામાં આવ્યું હતું કે , ક્વૉરેન્ટાઇન કેન્દ્રો / આઇસોલેશન વૉર્ડ્સ અને હંગામી તબીબી શિબિરો વગેરે માટે રાષ્ટ્રીય કૌશલ્ય તાલીમ સંસ્થા ( NSTI ) જેવી 33 ફિલ્ડ સંસ્થાઓનો ઉપયોગ કરવામાં આવે . આ ઉપરાંત , રાજ્યોને એવી પણ સલાહ આપવામાં આવી હતી કે તેઓ આ હેતુ માટે પોતાના રાજ્યોમાં આવેલા ITI નો ઉપયોગ આવી સુવિધાઓ માટે કરી શકે છે . કુલ 15,697 ITI છે જેમાંથી 3,055 સરકારી ક્ષેત્રમાં અને 12,642 ખાનગી ક્ષેત્રમાં છે . રાજ્યો દ્વારા નીચે દર્શાવેલા સંસાધનોનો ઉપયોગ કરવાનું પહેલાંથી જ શરૂ કરી દેવામાં આવ્યું છે :


    1. NSTI (W) પાણીપતને આઇસોલેશન વૉર્ડ્સ માટે ઓળખી કાઢવામાં આવ્યું છે (41 ઓરડા અને 16 ટૉઇલેટ ).


    2. NSTI (W) , તિરુવનંતપુરમમાં 19 ઓરડા અને 12 ટૉઇલેટ તેમજ 6 બાથરૂમ છે જે જિલ્લા વહીવટીતંત્રને સોંપવા માટે તૈયાર છે .


    3. NSTI કાલીકટમાં 46 ઓરડા અને 16 ટૉઇલેટ તેમજ 14 બાથરૂમ છે જે જિલ્લા વહીવટીતંત્રને સોંપવા માટે તૈયાર છે .


    4. જિલ્લા વહીવટીતંત્ર દ્વારા NSTI લુધિયાણાને વિસ્થાપિત શ્રમિકો માટે 200 વ્યક્તિના આશ્રયસ્થાન તરીકે ઓળખી કાઢવામાં આવ્યું છે .


    5. NSTI દહેરાદૂનની હોસ્ટેલને જિલ્લા વહીવટીતંત્ર દ્વારા આઇસોલેશન વૉર્ડ માટે ઓળખી કાઢવામાં આવી છે .


    6. NSTI ચેન્નઇની હોસ્ટેલને જિલ્લા વહીવટીતંત્ર દ્વારા આઇસોલેશન વૉર્ડ માટે ઓળખી કાઢવામાં આવી છે .


    7. ઓડિશામાં ITI અને NSTI સિવાય , 38 પોલિટેકનિક અને કોલેજનો ઉપયોગ આઇસોલેશન વૉર્ડ્સ તરીકે થઇ રહ્યો છે .


    8. જિલ્લા વહીવટીતંત્ર ઇચ્છે તે પ્રમાણે જરૂરિયાત અનુસાર ઉપયોગમાં લેવા માટે અન્ય NSTI અને ITI તૈયાર છે .

     1. કોવિડ -19 નો ફેલાવો રોકવા માટે , MSDE દ્વારા જિલ્લા કલેક્ટર અને જિલ્લા આરોગ્ય અધિકારીઓના દિશાનિર્દેશો હેઠળ જન શિક્ષણ સંસ્થા ( JSS ) ને માસ્ક તૈયાર કરવા માટે નિર્દેશો આપવામાં આવ્યા છે . વર્તમાન તારીખ સુધીમાં ઉપલબ્ધ માહિતી અનુસાર , 17 રાજ્યોમાં 99 જિલ્લામાં ફેલાયેલા 101 JSS દ્વારા લૉકડાઉનના સમય દરમિયાન તેમના સંબંધિત જિલ્લા વહીવટીતંત્ર માટે 5 લાખ માસ્ક તૈયાર કરવામાં આવ્યા છે . MSDE ના મહા નિદેશક ( તાલીમ ) દ્વારા 64 ITI અને 18 NSTI ની યાદી તમામ મુખ્ય સચિવોને મોકલવામાં આવી છે જેની સેવાઓનો ઉપયોગ માસ્ક તૈયાર કરવા માટે થઇ શકે છે . 18 ITI અને 2 NSTI પહેલાંથી જ માસ્ક તૈયાર કરવામાં જોડાયેલા છે .

     1. NSTI દ્વારા આપવામાં આવતી અન્ય સહાયક સેવાઓ નીચે દર્શાવ્યા અનુસાર છે :

         1. NSTI , લુધિયાણા દ્વારા શહેરના સેનિટાઇઝેશન માટે એરો બ્લાસ્ટર મશીન તૈયાર કરવામાં આવ્યું છે અને તે જિલ્લા વહીવટીતંત્રને સોંપવામાં આવ્યું છે .
         2. ડૉ . આંબેડકર મેમોરિયલ ITI ( મહારાષ્ટ્રના પૂણે કેન્ટોન્મેન્ટ બોર્ડ દ્વારા સંચાલિત ) દ્વારા 6 “ કોરોના ડિસઇન્ફેક્શન ચેમ્બર ” તૈયાર કરવામાં આવ્યા છે .
         3. અરુણ પ્રતિમા પાઠક મેમોરિયલ પ્રાઇવેટ લિમિટેડ , જેહાનાબાદ , બિહાર દ્વારા “ સાર્વજનિક ટનલ સેનિટાઇઝર મશીન ” તૈયાર કરવામાં આવ્યું છે અને બિહારના જેહાદાબાદમાં જિલ્લા સરકારી હોસ્પિટલ ખાતે આ મશીન લગાવવામાં આવ્યું છે .
         4. ફેસ માસ્ક , સેનિટાઇઝર વિતરણ , સ્થાનિક ગામડાઓનું સેનિટાઇઝેશન , લોકોમાં જાગૃતિના કાર્યક્રમો ચાલી રહ્યા છે .
         5. ITI કાનપુર , કેરળ દ્વારા જિલ્લા વહીવટીતંત્રને તેમની સંસ્થાના વાહનો આપવામાં આવ્યા છે .
     2. MSDE દ્વારા PM CARES ભંડોળમાં તમામ અધિકારી / સ્ટાફના સભ્યોએ ઓછામાં ઓછો એક દિવસનો પગાર યોગદાન પેટે આપ્યો છે . વધુમાં , રાષ્ટ્રીય કૌશલ્ય વિકાસ કાઉન્સિલ , સેક્ટર સ્કિલ કાઉન્સિલ અને તાલીમ પ્રદાતાઓ દ્વારા CSR ભંડોળ મારફતે યોગદાન આપવામાં આવી રહ્યું છે . પગાર અને CSR દ્વારા કુલ રૂ . 3.23 કરોડનું ભંડોળ યોગદાન પેટે એકત્ર થયું છે . વધુમાં 2022 ITI દ્વારા રૂ . 1.47 કરોડ PM CARES ભંડોળમાં અત્યાર સુધીમાં યોગદાન પેટે આપવામાં આવ્યા છે .

     1. MSDE દ્વારા નિયુક્ત અને વૈકલ્પિક વ્યાપાર હેઠળ તમામ સંસ્થાઓને કહેવામાં આવ્યું છે કે , લૉકડાઉનના સમય દરમિયાન તેમની સાથે જોડાયેલા તમામ એપ્રેન્ટિસને પૂરેપૂરું સ્ટાઇપેન્ડ ચુકવવામાં આવે . આ ઉપરાંત , મંત્રાલય પણ આ હેતુથી સંસ્થાઓને માન્ય દરે વળતર પેટે સ્ટાઇપેન્ડની રકમ ચૂકવશે .


     1. મંત્રાલય દ્વારા PMKVY 2016-20 માટે પૂર્વોત્તરના 8 રાજ્યો માટે ઉમેદવારોની નોંધણી કરાવવા માટે તાલીમ પ્રદાતાઓ માટે નોંધણીની તારીખ લંબાવીને 31 મે 2020 કરવામાં આવી છે . વધુમાં , 2019-20 ના વર્ષ માટે આપવામાં આવેલા લક્ષ્યમાં તાલીમ આપવાનો સમયગાળો 31 મે 2020 થી લંબાવીને 31 ઑગસ્ટ 2020 સુધી કરવામાં આવ્યો છે .


     1. અત્યારે ITI બંધ હોવાથી , નીચે દર્શાવેલા પગલાં તાલીમની પ્રક્રિયા માટે લેવામાં આવ્યા છે :

     1. ભારતકૌશલ્ય પોર્ટલ , ક્વેસ્ટ એપ , NIMI વર્ચ્યુઅલ ક્લાસરૂમ વગેરે જેવા ઑનલાઇન સંસાધનો મારફતે તાલીમ ચાલુ છે .
     2. રાષ્ટ્રવ્યાપી લૉકડાઉન દરમિયાન તાલીમાર્થીઓને ઇન્સ્ટ્રક્ટર્સ દ્વારા અસાઇન્મેન્ટ આપવામાં આવ્યું છે .
     3. ઇન્સ્ટ્રક્ટર્સ વૉટ્સએપ ગ્રૂપના માધ્યમથી સતત તાલીમાર્થીઓના સંપર્કમાં છે અને તેમના અસાઇન્મેન્ટ માટે સતત માર્ગદર્શન આપી રહ્યા છે .
    
    
    (Release ID: 1614345) Visitor Counter : 25
    
    
      Read this release in: English , Urdu , Hindi , Marathi , Assamese , Bengali , Manipuri , Punjabi , Odia , Tamil , Telugu , Kannada
    
    
    

3.