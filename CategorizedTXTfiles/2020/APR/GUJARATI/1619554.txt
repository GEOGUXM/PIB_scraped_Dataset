      PIB Headquarters

      કોવિડ-19 લૉકડાઉનમાં ગરીબ અને નિઃસહાય નાગરિકોની સાથે સરકાર
      
      પ્રધાનમંત્રી ગરીબ કલ્યાણ પેકેજ અંતર્ગત 22 એપ્રિલ, 2020 સુધીમાં 33 કરોડથી વધારે ગરીબોનાં ખાતામાં પહોંચી રૂ. 31,235 કરોડની નાણાકીય સહાય
      
      ભાવનગર જિલ્લાના લાભાર્થીઓએ સરકારનો આભાર માન્યો
      Posted On: 30 APR 2020 3:34PM by PIB Ahmedabad


    વિશ્વ ભરમાં કોવિડ-19ની મહામારી ફેલાઈ છે અને ભારતમાં આ રોગચાળાનું સંક્રમણ વધુ ન ફેલાય તે માટે લોકડાઉન કરવામાં આવ્યું છે, આવી સ્થિતિમાં આવશ્યક વસ્તુઓની અછત ન સર્જાય અને ખાસ કરીને મધ્યમ તથા ગરીબ વર્ગના લીકોને સરળતાથી રેશનીંગનો જથ્થો અને રાંધણ ગેસ ઉપલબ્ધ કરાવવા માટે સરકાર દ્વારા વિશેષ પગલાઓ લેવામાં આવી રહ્યા છે.


    કેન્દ્ર સરકારના સહયોગથી રાજ્ય સરકાર પ્રધાનમંત્રી ગરીબ કલ્યાણ પેકેજ સહિતની યોજનાઓ લાભાર્થી સુધી પહોંચાડી રહી છે.


    કેન્દ્રીય નાણાં મંત્રી શ્રીમતી નિર્મલા સીતારમણે 26 માર્ચ , 2020નાં રોજ કોવિડ 19ને કારણે લોકડાઉનની અસરથી ગરીબો અને નિઃસહાય નાગરિકોને મદદરૂપ થવા પ્રધાનમંત્રી ગરીબ કલ્યાણ પેકેજ (પીએમજીકેપી)ની જાહેરતા કરી હતી, આ પેકેજ અંતર્ગત 22 એપ્રિલ , 2020 સુધી ડિજિટલ પેમેન્ટ માળખાનો ઉપયોગ કરીને 33 કરોડથી વધારે ગરીબોને રૂ. 31,235 કરોડની સીધી નાણાકીય સહાય પૂરી પાડવામાં આવી છે.


    ગુજરાતમાં ભાવનગર જિલ્લાની વાત કરીએ તો ભાવનગર શહેર તથા ગ્રામીણ વિસ્તારમાં NFSA કાર્ડ ધારકોને વ્યાજબી ભાવની દુકાનો પરથી અનાજ વિતરણ કરવામાં આવી રહ્યું છે તેમાં ભાવનગર શહેરી વિસ્તારમાં 210 અને ગ્રામીણ વિસ્તારમાં 493 દુકાનોના કુલ 3,49,657 રેશન કાર્ડ ધારકો માંથી 3,23,621 કાર્ડ ધારકોને વિના મુલ્યે રેશનીગનો જથ્થો ઉપલબ્ધ કરવામાં આવ્યો છે. NON -NFSA BPL ના કુલ 12,381 રેશન કાર્ડ માંથી 9,181 રેશન કાર્ડ ધારકોને વિના મુલ્યે રેશનીગનો જથ્થો ઉપલબ્ધ કરાયો છે, ઉપરાંત NON -NFSA APL-1 ના કુલ 2,58,146 રેશન કાર્ડ ધારકોમાંથી 1,52,206 રેશન કાર્ડ ધારકોને વિના મુલ્યે રેશનીગનો જથ્થો ઉપલબ્ધ કરાયો છે .


    ભાવનગર જિલ્લા કલેકટરના માર્ગદર્શન હેઠળ જિલ્લા પુરવઠા તંત્ર દ્વારા LET ’ S GIVE UP ચેલેન્જ શરુ કરવામાં આવ ી છે જેમાં NON -NFSA APL-1 રેશન કાર્ડ ધારક ને રેશન જતું કરવા માટે અપીલ કરવામાં આવી છે, જેમાં અત્યાર સુધીમાં જિલ્લાના કુલ 615 NON -NFSA APL-1 કાર્ડ ધારકોએ આ ચ ેલેન્જ સ્વીકારી પોતાનો રેશનનો જથ્થો જરૂરિયાત વાળા લોકોને પહોંચાડવા માટે જતો કર્યો છે .


    (ભાવનગરના બીપીએલ રેશનકાર્ડ ધારક સુરેશભાઈ)


    ભાવનગરના સુરેશભાઈ સાથે પીઆઈબીના પ્રતિનિધિને જણાવ્યું હતું કે , “ આવા કપરા કાળમાં સરકાર તરફથી અમને કરિયાણું અને રેશન મળ્યુ તે બદલ હું સરકારનો આભાર માનું છું . ”


    પ્રધાનમંત્રી ઉજ્જવલા યોજનાના લાભાર્થીઓને ભારત સરકાર દ્વારા અપ્રિલ, મે અને જુન મહિનામાં વિના મુલ્યે પ્રતિમાસ 1 ગેસ સિલીન્ડર નિઃશુલ્ક આપવામાં આવે છે, જેમાં ભાવનગર જિલ્લાના 22,720 લાભાર્થીઓને એપ્રિલ માસનું પ્રથમ ગેસ સિલીન્ડર મળી ચૂક્યુ છે.


    (ભાવનગર જિલ્લના ઉજ્જવલા યોજનાના લાભાર્થી હિરલબેન સુતરિયા)


    પ્રધાનમંત્રી ઉજ્જવલા યોજનાના લાભાર્થી હિરલબેને જણાવ્યું હતું, “અત્યારે સરકારે અમારી દરકાર કરી, અમારી જરૂરીયાત પર ધ્યાન દોર્યું અમને ખૂબ મદદ મળી છે, ત્રણ મહિના સુધી ગેસનો બાટલો મળવાનો છે અને એપ્રિલ મહિનાનો બાટલો અમને ઘરે બેઠા મળી ગયો છે, સરકારનો ખૂબ-ખૂબ આભાર. ”


    સમગ્ર દેશના આંકડા પર નજર કરીએ તો પ્રધાનમંત્રી ગરીબ કલ્યાણ પેકેજ અંતર્ગત 22 એપ્રિલ , 2020 સુધી લાભાર્થીઓને નીચે મુજબ નાણાકીય રાહત (રોકડ સહાય) પૂરી પાડવામાં આવી છે.


    આ પ્રમાણે પ્રધાનમંત્રી ગરીબ કલ્યાણ પેકેજ દ્વારા સરકાર દ્વારા ગરીબ અને નિઃસહાય લોકોને તેમની રસોડની જરૂરીયાત હોય કે પછી આર્થિક સહયોગ હોય કોઈ પણ જાતની કચાશ રાખ્યા વિના દરેક જરૂરીયાતમંદ લોકો સુધી સરકાર પહોંચી રહી છે.


    SD/RP


    

    
    (Release ID: 1619554) Visitor Counter : 41