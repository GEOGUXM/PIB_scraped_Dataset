      કૃષિ મંત્રાલય

      ખેડૂતો પાસેથી MSP પર કઠોળ/દાળ અને તેલીબિયાની સીધી ખરીદી કરવાની કામગીરી ચાલુ
      Posted On: 18 APR 2020 6:03PM by PIB Ahmedabad


    નાફેડ અને એફસીઆઈ જેવી સેન્ટ્રલ નોડલ એજન્સીઓ દ્વારા ભારત સરકાર ખેડૂતો માટે વધારે સારું વળતર આપવા આતુર છે . રવિ 2020-21 ની સિઝનમાં કેટલાંક રાજ્યોમાં ખેડૂતો પાસેથી લઘુતમ ટેકાના ભાવ ( એમએસપી ) પર અધિસૂચિત ચીજવસ્તુઓની ખરીદી શરૂ થઈ ગઈ છે . લોકડાઉનનાં સમયગાળામાં ખેડૂતોને સમયસર માર્કેટિંગનો ટેકો મળ્યો છે . કોવિડ -19 રોગચાળામાં સોશિયલ ડિસ્ટન્સિંગનું પાલન કરવા જાહેર થયેલી માર્ગદર્શિકાનું પાલન કરીને મહત્તમ સંખ્યામાં ખેડૂતો પાસેથી તેમના ઉત્પાદનોની ખરીદી કરવામાં આવી રહી છે .


    રવિ 2020-21 ની સિઝનમાં ટેકાની કિંમતની ભાવના ( પીએસએસ ) યોજના હેઠળ ખેડૂતો પાસેથી એમએસપી પર કઠોળ - દાળ અને તેલીબિયાની ખરીદી ચાલુ છે . આ કામગીરી કર્ણાટક , આંધ્રપ્રદેશ , તેલંગાણા , રાજસ્થાન , મહારાષ્ટ્ર , ઉત્તરપ્રદેશ અને હરિયાણામાં ચાલુ છે . 16 એપ્રિલ , 2020 નાં રોજ નાફેડ / એફસીઆઈ દ્વારા 1,33,987.65 એમટી કઠોળ - દાળ અને 29,264.17 એમટી તેલીબિયાની ખરીદી 1,14,338 ખેડૂતો પાસેથી થઈ છે , જેનું કુલ મૂલ્ય રૂ . 784.77 કરોડ છે . લોકડાઉનનાં ગાળા દરમિયાન 97,337.35 એમટી રવિ કઠોળ - દાળ અને તેલીબિયાની ખરીદી પીએસએસ યોજના હેઠળ થઈ છે .


    કિંમત સ્થિરતા ભંડોળ ( પીએસએફ ) હેઠળ એમએસપી પર નાફેડ દ્વારા ખેડૂતો પાસેથી તુવેરની ખરીદી થઈ રહી છે અને કઠોળ - તાળનો બફર સ્ટોક પણ ઊભો કરવામાં આવ્યો છે . પીએસએસ / પીએસએફ ખરીફ 2019-20 ની સિઝન અંતર્ગત તુવેરની ખરીદી મહારાષ્ટ્ર , તમિલનાડુ , ગુજરાત , આંધ્રપ્રદેશ અને કર્ણાટક અને તેલંગાણામાં ચાલી રહી છે . ખરીફ માર્કેટિંગ સિઝન 2019-20 દરમિયાન તુવેરની કુલ ખરીદી 5,32,849 એમટી થઈ છે , જેમાંથી 29,328.62 એમટી તુવેરની ખરીદી લોકડાઉનથી અત્યાર સુધીનાં ગાળામાં થઈ છે .


    રાજસ્થાનમાં કોટા ડિવિઝનમાં લોકડાઉનની જાહેરાત પછી કઠોળ - દાળ અને તેલીબિયાની ખરીદીપ્રક્રિયા અટકાવી દેવામાં આવી હતી . 15-04-2020 થી કોટા ડિવિઝનમાં 54 કેન્દ્રોમાં આ કામગીરીને શરૂ કરવામાં આવી છે અને આગામી દિવસોમાં વધારે સંખ્યામાં ખરીદ કેન્દ્રો કાર્યરત થશે . રાજસ્થાનનાં બાકીનાં ડિવિઝનોમાં ખરીદી મે , 2020 નાં પ્રથમ અઠવાડિયાથી શરૂ કરવાની દરખાસ્ત છે . દરેક ખરીદ કેન્દ્ર પર દરરોજ મહત્તમ 10 ખેડૂતોને બોલાવવામાં આવશે અને આ માટે ખેડૂતોનો માહિતી મોકલવામાં આવે છે .


    હરિયાણામાં 15-04-2020 ના રોજ 163 કેન્દ્રોમાં સરસવ અને ચણાની ખરીદી શરૂ થઈ હતી . સોશિયલ ડિસ્ટન્સિંગનું પાલન કરવા માટે દરરોજ મર્યાદિત સંખ્યામાં ખેડૂતોને બોલાવવામાં આવે છે . પ્રથમ બે દિવસમાં આશરે 27,276 એમટી સરસવની ખરીદી થઈ છે .


    મધ્ય પ્રદેશમાં ચણા , મસૂર અને સરસવની ખરીદી માટેની તૈયારીઓ થઈ રહી છે અને ખેડૂતોને ખરીદ કેન્દ્રોમાં તેમના ઉત્પાદનો લાવવાની જાણકારી આપવામાં આવી છે .


    GP/DS


    

    
    (Release ID: 1615865) Visitor Counter : 56
    
    
      Read this release in: English , Hindi , Marathi , Bengali , Assamese , Manipuri , Punjabi , Tamil , Telugu , Kannada