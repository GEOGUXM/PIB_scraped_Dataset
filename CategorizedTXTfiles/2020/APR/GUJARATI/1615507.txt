      નાણા મંત્રાલય

      નાણામંત્રી શ્રીમતી નિર્મલા સીતારમણે વિશ્વ બેંક- IMFની વિકાસ સમિતિની બેઠકમાં ભાગ લીધો
      
      નાણામંત્રીએ કોવિડ-19 સામેની લડાઇ દરમિયાન ગરીબો અને નિરાધારોને સહાય અને કંપનીઓને વૈધાનિક અને નિયામક અનુપાલનની બાબતોમાં આપવામાં આવેલી રાહત સહિત વિવિધ પગલાં અંગે માહિતી આપી

      Posted On: 17 APR 2020 7:44PM by PIB Ahmedabad

    કેન્દ્રીય નાણામંત્રી શ્રીમતી નિર્મલા સીતારમણે આજે વીડિયો કોન્ફરન્સના માધ્યમથી વિકાસ સમિતિની 101 માં બેઠકમાં ભાગ લીધો હતો . આ બેઠકના એજન્ડામાં સામેલ બાબતોમાં વિશ્વ બેંક સમૂહને કોવિડ -19 કટોકટી સામે પ્રતિભાવ અંગે અપડેટ કરવા અને કોવિડ -19 ડેબ્ટ પહેલ : IDA દેશોના સહકારથી પગલાં લેવા માટે આંતરરાષ્ટ્રીય અપીલ સહિત અન્ય બાબતો હતી .


    શ્રીમતી નિર્મલા સીતારમણે આ સત્રમાં પોતાની વાત રજૂ કરતી વખતે કહ્યું હતું કે , અમારી વસ્તીને ધ્યાનમાં રાખતા ભારત મોટું કોવિડ હોટસ્પોટ બની ગયું હોત . સરકારે કોઇપણ તક લીધા વગર , આ બીમારીના ઉપદ્રવ સામે અસરકારક પ્રતિક્રિયા આપવા માટે આરોગ્ય તંત્રને મદદરૂપ થવા મોટાપાયે પ્રયાસો હાથ ધર્યા . હાથ ધરવામાં આવેલા મહત્વપૂર્ણ પગલામાં સામાજિક અંતર , પ્રવાસ પર પ્રતિબંધો , જાહેર અને ખાનગી ક્ષેત્રોમાં વર્ક ફ્રોમ હોમ અને ઘરે રહેવાની વ્યવસ્થા અને પરીક્ષણ વધારવું , સ્ક્રિનિંગ અને સારવાર સહિત સીધા જ આરોગ્ય હસ્તક્ષેપના પગલાંનો આ મહામારીને નિયંત્રણમાં લાવવામાં મોટો પ્રભાવ જોવા મળ્યો છે .


    નાણાં મંત્રીએ કહ્યું હતું કે , સરકારે 23 બિલિયન USD ના સહાયક પગલાં જાહેર કર્યા છે જેમાં આરોગ્ય કર્મચારીઓ માટે આરોગ્ય વીમો ; કેશ ટ્રાન્સફર , મફત અન્ન અને ગેસનું વિતરણ ; અને અસરગ્રસ્ત કર્મચારીઓ માટે સામાજિક સુરક્ષાના પગલાં સામેલ છે . કંપનીઓને મદદ કરવા માટે જેમાં ખાસ કરીને SME કંપનીઓને આર્થિક તકોના અચાનક નુકસાનનો સામનો કરવા માટે , સરકારે આવકવેરો , GST, કસ્ટમ્સ , આર્થિક સેવાઓ અને કોર્પોરેટ બાબતો સંબંધિત વૈધાનિક અને નિયામક અનુપાલનની બાબતોમાં રાહત આપી છે . મધ્યસ્થ બેંક દ્વારા અનુકૂલનતા પણ જાહેર કરવામાં આવી છે . બજારમાં ચડાવઉતાર ઘટાડવા માટે નિયામકો દ્વારા પગલાં લેવામાં આવે છે . સરકાર હિતધારકોને માનવીય સહાયના રૂપમાં વધારાની સહાય આપવા માટે અને આગામી દિવસોમાં આર્થિક વેગ પ્રદાન કરવા માટે સઘન કામગીરી કરી રહી છે .


    શ્રીમતી સીતારમણે એવો પણ ઉલ્લેખ કર્યો હતો કે , વૈશ્વિક સમુદાયના જવાબદાર નાગરિકો તરીકે અમે જરૂરિયાતમંદ દેશોને મહત્વપૂર્ણ દવાઓનો પૂરવઠો પહોંચાડી રહ્યા છીએ અને જો પરિસ્થિતિ અનુસાર માંગ વધશે તો અમારા આ પ્રયાસો ચાલુ રાખીશું . કોવિડ -19 પ્રતિભાવ સુવિધાને ઝડપથી આગળ વધારવા માટે વિશ્વ બેંક ગ્રૂપની ઝડપી પ્રતિક્રિયા અને કાર્યદક્ષતાની તેમણે પ્રશંસા કરી હતી .


    GP/DS

    
    
    (Release ID: 1615507) Visitor Counter : 26
    
    
      Read this release in: English , Urdu , Marathi , Hindi , Bengali , Assamese , Punjabi , Tamil , Telugu , Kannada