      કૃષિ મંત્રાલય

      ‘કિસાન રથ’ મોબાઇલ એપ્લિકેશનને શરૂઆતના એક જ અઠવાડિયામાં પ્રચંડ પ્રતિસાદ મળ્યો
      
      ખાદ્યાન્ન અને કૃષિ ઉત્પાદનોની સુવિધા પૂરી પાડતી આ એપ્લિકેશન પર 1.5 લાખથી વધુ ખેડૂતો અને વેપારીઓએ નોંધણી કરાવી

      Posted On: 24 APR 2020 7:34PM by PIB Ahmedabad

    ભારત સરકારનો કૃષિ , સહકારિતા અને ખેડૂત કલ્યાણ વિભાગ લૉકડાઉનના સમયમાં ખેતર સ્તરે ખેડૂતો અને કૃષિલક્ષી પ્રવૃત્તિઓની સુવિધા પૂરી પાડવા માટે કેટલાક પગલાં લઇ રહ્યો છે . આ પ્રવૃત્તિઓની તાજેતરની સ્થિતિ નીચે ઉલ્લેખ કર્યા અનુસાર છે :

     1. કૃષિ અને ખેડૂત કલ્યાણ મંત્રાલય દ્વારા ખેડૂતો અને વેપારીઓને ખાદ્યાન્ન ( ધાન્ય , જાડુ અનાજ , કઠોળ વગેરે ), ફળ અને શાકભાજી , તેલીબિયા , તેજાના , ફુલો , વાંસ , લાકડાના ઢીમચા અને ગૌણ વન પેદાશો , નાળિયેર વગેરેના પરિવહન માટે હેરફેરની સુવિધા આપવાના આશયથી 17.04.2020 ના રોજ ‘ કિસાન રથ ’ એપ્લિકેશનની શરૂઆત કરવામાં આવી હતી . અત્યાર સુધીમાં 80,474 ખેડૂતો અને 70,581 વેપારીઓએ આ એપ્લિકેશન પર નોંધણી કરાવી છે .
     2. સંપૂર્ણ લૉકડાઉનના કારણે , તમામ જથ્થાબંધ બજારો 25.03.2020 સુધી બંધ રાખવામાં આવ્યા હતા . ભારતમાં 2587 અગ્રણી / મુખ્ય બજારો છે જેમાંથી 1091 બજારો 26.03.2020 ના રોજ શરૂ કરી દેવામાં આવ્યા હતા જ્યારે 23.04.2020 ના રોજ 2067 બજારો કાર્યરત થઇ ગયા હતા .
     3. દેશમાં વીસ (20) શહેરોમાં કઠોળ અન તેલીબિયાની લઘુતમ ટેકાના ભાવે ખરીદીની પ્રક્રિયા ચાલી રહી છે . નાફેડ અને FCI દ્વારા રૂ . 1605.43 કરોડમાં 1,79,852.21 MT કઠોળ અને 1,64,195.14 MT તેલીબિયાની ખરીદી કરવામાં આવી છે જેનાથી 2,05,869 ખેડૂતોને લાભ થયો છે .
     4. ઉનાળુ પાકના વાવેતરનું ક્ષેત્રફળ :

    ડાંગર : ઉનાળુ ડાંગર પાક હેઠળ અંદાજે 34.73 લાખ હેક્ટર વિસ્તારમાં વાવેતર થયું છે જ્યારે આ સમયગાળામાં ગયા વર્ષે 25.22 લાખ હેક્ટર વિસ્તારમાં ડાંગરનું વાવેતર થયું હતું .


    કઠોળ : કઠોળ પાક હેઠળ અંદાજે 5.07 લાખ હેક્ટર વિસ્તારમાં વાવેતર થયું છે જ્યારે આ સમયગાળામાં ગયા વર્ષે 3.82 લાખ હેક્ટર વિસ્તારમાં કઠોળનું વાવેતર થયું હતું .


    જાડુ અનાજ : જાડા અનાજના પાક હેઠળ અંદાજે 8.55 લાખ હેક્ટર વિસ્તારમાં વાવેતર થયું છે જ્યારે આ સમયગાળામાં ગયા વર્ષે 5.47 લાખ હેક્ટર વિસ્તારમાં જાડા અનાજનું વાવેતર થયું હતું .


    તેલીબિયા : તેલીબિયાના પાક હેઠળ અંદાજે 8.73 લાખ હેક્ટર વિસ્તારમાં વાવેતર થયું છે જ્યારે આ સમયગાળામાં ગયા વર્ષે 6.80 લાખ હેક્ટર વિસ્તારમાં તેલીબિયાનું વાવેતર થયું હતું .

     1. 24.04.2020 સુધીમાં લણણીની સ્થિતિ

    ઘઉં : રાજ્યો દ્વારા આપવામાં આવેલા અહેવાલો અનુસાર મધ્યપ્રદેશમાં અંદાજે 98-99 % , રાજસ્થાનમાં અંદાજે 90-92 % , ઉત્તરપ્રદેશમાં અંદાજે 82-85 % , હરિયાણામાં અંદાજે 50-55 % , પંજાબમાં અંદાજે 45-50 % અને અન્ય રાજ્યોમાં અંદાજે 86-88 % ઘઉંના પાકની લણણી થઇ ગઇ છે .


    GP/DS

    
    
    (Release ID: 1618156) Visitor Counter : 27
    
    
      Read this release in: English , Urdu , Punjabi , Hindi , Bengali , Assamese , Telugu , Kannada
    
    
    

1.