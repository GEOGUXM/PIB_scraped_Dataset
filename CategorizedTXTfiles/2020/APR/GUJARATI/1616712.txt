      કાર્મિક, લોક ફરિયાદ અને પેન્શન મંત્રાલય

      1 એપ્રિલથી શરૂ કરીને છેલ્લા 20 દિવસમાં કોવિડ-19 સંબંધિત 25,000થી વધુ પોર્ટલ ફરિયાદોનું નિવારણ લાવવામાં આવ્યું: ડૉ. જીતેન્દ્રસિંહ
      Posted On: 20 APR 2020 8:05PM by PIB Ahmedabad


    પૂર્વોત્તર પ્રદેશના વિકાસ (DoNER) માટે કેન્દ્રીય રાજ્યમંત્રી ( સ્વતંત્ર પ્રભાર ), રાજ્યમંત્રી PMO, કાર્મિક , જાહેર ફરિયાદ , પેન્શન , અણુ ઉર્જા અને અવકાશ ડૉ . જીતેન્દ્રસિંહે આજે માહિતી આપી હતી કે , 1 એપ્રિલથી શરૂ કરીને છેલ્લા 20 દિવસમાં કોવિડ -19 સંબંધિત 25,000 થી વધુ પોર્ટલ ફરિયાદનું નિવારણ લાવવામાં આવ્યું છે .


    કોરોના મહામારીના ફેલાવાના કારણે લાગુ કરવામાં આવેલા દેશવ્યાપી લૉકડાઉનના પગલે , કાર્મિક મંત્રાલય હેઠળ આવતા DARPG ( વહીવટી સુધારા અને જાહેર ફરિયાદ વિભાગ ) દ્વારા 1 એપ્રિલના રોજ શરૂ કરવામાં આવેલા નેશનલ મોનિટરિંગ ડેશબોર્ડ અંગે વર્તમાન સ્થિતિની વાત કરીએ તો , ફરિયાદ પોર્ટલને છેલ્લા ત્રણ અઠવાડિયામાં જોરદાર પ્રતિભાવ મળ્યો છે જેના પરિણામે , 1 એપ્રિલના રોજ જાહેર જનતા દ્વારા કોવિડ સંબંધિત 332 ફરિયાદો નોંધાવવામાં આવી હતી તેની સામે 15 દિવસમાં એટલે કે 16 એપ્રિલ સુધીમાં આ આંકડો વધીને 5,566 કેસ સુધી પહોંચી ગયો છે .


    ડૉ . જીતેન્દ્રસિંહે જાહેર ફરિયાદ વિભાગ અને નેશનલ મોનિટરિંગ ડેશબોર્ડ દ્વારા તુરંત અને ચોવીસ કલાકના ધોરણે ફોલોઅપની કામગીરી બદલ તેમની પ્રશંસા કરી હતી કારણ કે આ પ્રયાસોના પરિણામે જ સરેરાશ 1.57 દિવસમાં ફરિયાદોનો નિકાલ થઇ સંભવ બન્યો છે .


    ઉલ્લેખનીય છે કે , ફરિયાદ પોર્ટલમાં નેશનલ મોનિટરિંગ ડેશબોર્ડ ( https://darpg.gov.in ) એક એક્સક્લુઝિવ વિન્ડો છે જેની શરૂઆત કોવિડ સંબંધિત ફરિયાદો માટે કરવામાં આવી છે અને તેના પરિણામે , કોવિડ સંબંધિત કોઇપણ ફરિયાદ સંબંધિત વ્યક્તિ કે વિભાગ દ્વારા જેમણે ફોલોઅપ લેવાનું હોય તેમની પાસે સીધી જ નોંધાઇ જાય છે .


    દરમિયાન , કોવિડ સંબંધિત અંદાજે 14,982 ફરિયાદો વિવિધ રાજ્ય સરકારોને મોકલવામાં આવી છે જ્યારે અન્ય ફરિયાદો કેન્દ્ર સરકારના અલગ અલગ મંત્રાલયોને નિવારણ અર્થે મોકલવામાં આવી છે . ખાસ કરીને વિસ્થાપિત શ્રમિકો , આરોગ્ય ઇન્ફ્રાસ્ટ્રક્ચર અને ક્વૉરેન્ટાઇન , ભોજન અને નાગરિક પૂરવઠા સંબંધિત સમસ્યાઓ , બેંકિંગ અને ફાઇનાન્સિઅલ ક્ષેત્રની સમસ્યા , પગાર અને કર્મચારીના પ્રશ્નો તેમજ શાળા અને ઉચ્ચ અભ્યાસ સંબંધિત પ્રશ્નો પર વિશેષ ધ્યાન આપવામાં આવે છે .


    GP/DS

    
    
    (Release ID: 1616712) Visitor Counter : 19
    
    
      Read this release in: Hindi , Assamese , English , Urdu , Bengali , Punjabi , Tamil , Telugu , Kannada