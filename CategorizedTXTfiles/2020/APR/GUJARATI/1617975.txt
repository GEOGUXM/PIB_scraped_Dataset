      નાગરિક ઉડ્ડયન મંત્રાલય

      કોવિડ-19 લોકડાઉન દરમિયાન લાઇફલાઇન ઉડાન ફ્લાઇટો દ્વારા 3,43,635 કિલોમીટર આવરીને 591 ટનથી વધારે કાર્ગોનું પરિવહન થયું
      Posted On: 24 APR 2020 5:27PM by PIB Ahmedabad


    રાજ્ય કક્ષાના કેન્દ્રીય નાગરિક ઉડ્ડયન મંત્રી શ્રી હરદીપ સિંહ પુરીએ કોવિડ -19 કટોકટી દરમિયાન ઉડ્ડયન વ્યાવસાયિકો અને ભાગીદારોની લાઇફલાઇન ઉડાન હેઠળ દેશભરમાં નાગરિકોને જીવનરક્ષક તબીબી અને આવશ્યક ચીજવસ્તુઓનો પુરવઠો પૂરો પાડવાની કામગીરીની પ્રશંસા કરી હતી . આજે ટ્વીટ કરીને મંત્રીએ જણાવ્યું હતું કે , અત્યાર સુધી લાઇફલાઇન ઉડાન વિમાનોએ 3,43,635 કિલોમીટરનો પ્રવાસ કર્યો છે . એર ઇન્ડિયા , એલાયન્સ એર , આઇએએફ અને ખાનગી વિમાનો દ્વારા લાઇફલાઇન ઉડાન અંતર્ગત 347 ફ્લાઇટ કાર્યરત થઈ છે . એમાંથી 206 ફ્લાઇટ એર ઇન્ડિયા અને એલાયન્સ એરએ ઓપરેટ કરી છે . અત્યાર સુધી 591.66 ટન કાર્ગોનું પરિવહન થયું છે .


    વિસ્તારાએ 19 થી 23 એપ્રિલ , 2020 દરમિયાન 7 કાર્ગો ફ્લાઇટ કાર્યરત કરીને 8,989 કિલોમીટરનો પ્રવાસ કરીને 20 ટન કાર્ગોનું વહન કર્યું હતું . 24 માર્ચથી 23 એપ્રિલ , 2020 દરમિયાન સ્પાઇસજેટની 522 કાર્ગો ફ્લાઇટે 7,94,846 કિલોમીટરને આવરી લીધા હતા અને 3993 ટન કાર્ગોનું વહન કર્યું હતું . એમાંથી 178 ઇન્ટરનેશનલ કાર્ગો ફ્લાઇટ હતી . 25 માર્ચથી 23 એપ્રિલ , 2020 દરમિયાન બ્લૂ ડાર્ટે 184 કાર્ગો ફ્લાઇટ દ્વારા 1,84,155 કિલોમીટરને આવરીને 2957 ટન કાર્ગોનું વહન કર્યું હતું . એમાંથી 6 ઇન્ટરનેશનલ કાર્ગો ફ્લાઇટ હતી . ઇન્ડિગોએ 3 થી 23 એપ્રિલ , 2020 દરમિયાન 37 કાર્ગો ફ્લાઇટ ઓપરેટ કરીને 48,344 કિલોમીટર આવરીને આશરે 101 ટન કાર્ગોનું વહન કર્યું હતું , જેમાં 8 આંતરરાષ્ટ્રીય ફ્લાઇટ સામેલ હતી . એમાં સરકાર માટે નિઃશુલ્ક તબીબી પુરવઠાનું વહન સામેલ હતું . સ્થાનિક કાર્ગો ઓપરેટર્સ વાણિજ્યિક ધોરણે કાર્ગો ફ્લાઇટ ઓપરેટ કરે છે .


    આંતરરાષ્ટ્રીય ક્ષેત્રમાં 23 એપ્રિલ , 2020 નાં રોજ હોંગકોંગ અને ગુઆંગ્ઝોથી 61 ટન મેડિકલ કાર્ગોનું વહન થયું હતું . ઉપરાંત બ્લૂ ડાર્ટે આશરે 14 એપ્રિલથી 23 એપ્રિલ , 2020 વચ્ચે ગુઆંગ્ઝોથી આશરે 86 ટન તબીબી પુરવઠાને લાવવામાં આવ્યો છે .


    GP/DS

    
    
    (Release ID: 1617975) Visitor Counter : 16
    
    
      Read this release in: English , Urdu , Marathi , Hindi , Assamese , Bengali , Manipuri , Punjabi , Tamil , Telugu , Kannada