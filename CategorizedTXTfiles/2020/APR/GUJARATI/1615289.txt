      પ્રધાનમંત્રીનું કાર્યાલય

      પ્રધાનમંત્રી અને ભૂતાનના પ્રધાનમંત્રી વચ્ચે ટેલીફોન પર ચર્ચા થઇ
      Posted On: 16 APR 2020 7:53PM by PIB Ahmedabad


    પ્રધાનમંત્રી શ્રી નરેન્દ્ર મોદીએ આજે ભૂતાનના પ્રધાનમંત્રી ( લ્યોન્છેન ) મહામહિમ ડૉ . લોટે ત્શેરિંગ સાથે ટેલીફોન પર ચર્ચા કરી હતી .


    બંને દેશના પ્રધાનમંત્રીએ હાલમાં વિશ્વમાં ફેલાયેલી કોવિડ -19 મહામારીના કારણે પોતાના પ્રદેશોની પરિસ્થિતિ અંગે ચર્ચા કરી હતી અને તેની અસરોને નિયંત્રણમાં લેવા માટે પોત - પોતાની સરકારોએ લીધેલા પગલાં અંગે માહિતગાર કર્યા હતા .


    ભૂતાનના રાજા અને લ્યોન્છેન ડૉ . ત્શેરિંગે પોતાના દેશમાં આ બીમારીના ફેલાવાને નિયંત્રણમાં લાવવા માટે નેતૃત્વ સંભાળીને જે પ્રકારે કામગીરી કરી તેની પ્રધાનમંત્રીએ પ્રશંસા કરી હતી .


    ભારત જેવો મોટો દેશ આ મહામારી સામે લડી રહ્યા હોવા છતાં પ્રધાનમંત્રીએ પ્રાંતિય સ્તરે કોવિડ -19 વિરોધી સંકલનમાં નેતૃત્વ સંભાળ્યું બદલ લ્યોન્છેન ડૉ . ત્શેરિંગે તેમનો આભાર વ્યક્ત કર્યો હતો .


    બંને નેતાએ 15 માર્ચના રોજ SAARC દેશોના નેતાઓ વચ્ચે વિશેષ વ્યવસ્થાઓ અંગે સંમતિ થઇ હતી તેના અમલીકરણમાં જે પ્રગતી જોવા મળી છે તે અંગે ખુશી વ્યક્ત કરી હતી .


    પ્રધાનમંત્રીએ ભારત અને ભૂતાન વચ્ચેના અનંત અને વિશેષ જોડાણનો સંદર્ભ આપીને લ્યોન્છેનને ખાતરી આપી હતી કે , ભારત આ મહામારીની આરોગ્ય અને આર્થિક રીતે અસરો લઘુતમ સ્તર સુધી લઇ જવામાં પોતાના તરફથી શક્ય હોય તેવો તમામ સહકાર ભૂતાનને આપશે .


    પ્રધાનમંત્રીએ મહામહિમ રાજા લ્યોન્છેન ડૉ . ત્શેરિંગ ડ્રુક યુલના તમામ મિત્ર નાગરિકોના સારા આરોગ્ય અને સુખાકારી માટે શુભેચ્છા સંદેશ પાઠવ્યો હતો .


    GP/DS

    
    
    (Release ID: 1615289) Visitor Counter : 19
    
    
      Read this release in: Assamese , English , Urdu , Marathi , Hindi , Manipuri , Bengali , Punjabi , Odia , Tamil , Telugu , Kannada , Malayalam