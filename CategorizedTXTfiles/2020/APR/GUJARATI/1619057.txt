      રસાયણ અને ખાતર મંત્રાલય

      લોકડાઉનના સમયગાળા દરમિયાન ખાતરનું વિક્રમી વેચાણ
      Posted On: 28 APR 2020 5:08PM by PIB Ahmedabad


    રાષ્ટ્રીય સ્તરે લાગુ કોવિડ -19 લોકડાઉન વચ્ચે રસાયણ અને ખાતર મંત્રાલયના ખાતર વિભાગે ખેડૂત સમુદાયને ખાતરોનું વિક્રમી વેચાણ કર્યું છે .


    1 થી 22 એપ્રિલ , 2020 દરમિયાન ખેડૂતોને ખાતરોનું પીઓએપી વેચાણ 10.63 લાખ એમટી થયું હતું , જે ગયા વર્ષનાં સમાન ગાળામાં 8.02 લાખ એમટીથી 32 ટકા વધારે છે .


    1 થી 22 એપ્રિલ , 2020 ના સમયગાળામાં ડિલરોએ 15.77 એમટી ખાતરોની ખરીદી કરી હતી , જે ગયા વર્ષના સમાન ગાળા દરમિયાન 10.79 લાખ એમટીના વેચાણથી 46 ટકા વધારે છે .


    રાષ્ટ્રીય સ્તરે કોવિડ -19 લોકડાઉનને કારણએ અવરજવર સાથે સંબંધિત ઘણા નિયંત્રણો હોવા છતાં ખાતર , રેલવે , રાજ્યો અને બંદરના વિભાગોના સહિયારા પ્રયાસો સાથે દેશમાં ખાતરનું ઉત્પાદન અને પુરવઠો કોઈ પણ અવરોધ વિના વધ્યો છે .


    આ ખરીફની આગામી સિઝન માટે ખેડૂતોને ખાતરની ઉપલબ્ધતા સુનિશ્ચિત કરવા રસાયણ અને ખાતર મંત્રાલયની પ્રતિબદ્ધતાને અનુરૂપ છે .


    કેન્દ્રીય રસાયણ અને ખાતર મંત્રાલય શ્રી ડી વી સદાનંદ ગૌડાએ જણાવ્યું છે કે , ખાતરની કોઈ ખેંચ નથી . રાજ્ય સરકાર પાસે ખાતરોનો પર્યાપ્ત જથ્થો છે . તેમણે કહ્યું હતું કે , અમે રાજ્યોનાં કૃષિ મંત્રીઓ સાથે સતત સંપર્કમાં છીએ . શ્રી ગૌડાએ જણાવ્યું હતું કે , એમનું મંત્રાલય વાવણીના સમય અગાઉ ખેડૂત સમુદાયને ખાતરોની ઉપલબ્ધતા સુનિશ્ચિત કરવા કટિબદ્ધ છે .


    17 એપ્રિલનાં રોજ ખાતરની 41 રેક પ્લાન્ટ અને બંદર પરથી રવાના થઈ હતી . આ લોકડાઉન દરમિયાન કોઈ પણ એક દિવસ દરમિયાન ખાતરની સૌથી મોટી મૂવમેન્ટ હતી . એક રેકમાં એકસાથે 3000 એમટી ખાતરનું લોડિંગ થાય છે . ખાતર કંપનીઓ સંપૂર્ણ ક્ષમતાએ ઉત્પાદન કરે છે .


    ભારત સરકારે આવશ્યક ચીજવસ્તુઓનાં ધારા અંતર્ગત દેશમાં ખાતર પ્લાન્ટની કામગીરીને મંજૂરી આપી છે , જેથી કૃષિ ક્ષેત્રને લોકડાઉનની અસર ન થાય .


    ખાતરનાં પ્લાન્ટો , રેલવે સ્ટેશનો અને બંદરો પર ખાતરનું લોડિંગ પૂર્ણ ક્ષમતા સાથે થઈ રહ્યું હોવાથી કોવિડ -19 ને ટાળવા સાવધાનીઓ સાથે કોઈ સમાધાન કરવામાં આવતું નથી . માસ્ક અને અન્ય નિવારણાત્મક ઉપકરણો મજૂરો અને અન્ય તમામ વર્કિંગ સ્ટાફને પૂરાં પાડવામાં આવ્યાં છે .


    GP/DS

    
    
    (Release ID: 1619057) Visitor Counter : 32
    
    
      Read this release in: Assamese , English , Urdu , Hindi , Marathi , Bengali , Punjabi , Odia , Tamil , Telugu , Kannada , Malayalam