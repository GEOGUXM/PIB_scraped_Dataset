      નાગરિક ઉડ્ડયન મંત્રાલય

      કોવિડ-19 સામે ભારતની લડતને મદદરૂપ થવા 'લાઈફલાઈન ઉડાન' હેઠળ 415 ફ્લાઈટ્સ કાર્યરત
      Posted On: 30 APR 2020 6:54PM by PIB Ahmedabad


    એર ઈન્ડિયા , એલાયન્સ એર , આઈએએફ તેમજ પ્રાયવેટ કેરિયર્સ દ્વારા ' લાઈફલાઈન ઉડાન ' હેઠળ 415 ફ્લાઈટ્સ કાર્યરત થઈ છે . જેમાં 241 ફ્લાઈટ્સ એર ઈન્ડિયા અને એલાયન્સ એર દ્વારા સંચાલિત છે . અત્યાર સુધીમાં આશરે 779.86 ટન સામાનનું પરિવહન કરાયું છે . ' લાઈફલાઈન ઉડાન ' ની ફ્લાઈટ્સ દ્વારા આજ સુધીમાં 4,07,139 કિલોમીટર જેટલું હવાઈ અંતર કાપવામાં આવ્યું છે . કોવિડ -19 સામે ભારતની લડતને મદદરૂપ થવા લાઈફલાઈન ઉડાનની ફ્લાઈટ્સ નાગરિક ઉડ્ડયન મંત્રાલય દ્વારા દેશની અંદર આવશ્યક તબીબી સામાન દેશના અંતરિયાળ વિસ્તારો સુધી પહોંચાડવા પરિવહન કરે છે .


    પવન હંસે 29 મી એપ્રિલ , 2020 ના રોજ સુધીમાં 7,257 કિલોમીટરનું અંતર કાપીને 2.0 ટન માલસામાનનું પરિવહન કર્યું છે . ઉત્તર પૂર્વનાં રાજ્યો , ટાપુ પ્રદેશો તેમજ પર્વતીય રાજ્યો ઉપર વિશેષ ધ્યાન આપવામાં આવી રહ્યું છે . પવન હંસ લિમિટેડ સહિતની હેલિકોપ્ટર સેવાઓ જમ્મુ અને કાશ્મીર , લદાખ , ટાપુ પ્રદેશો તેમજ ઉત્તર પૂર્વરનાં રાજ્યોમાં મહત્ત્વનાં તબીબી સામાન તેમજ દર્દીઓની હેરફેર માટે કાર્યરત છે . એર ઈન્ડિયા અને આઈએએફએ મુખ્યત્વે જમ્મુ અને કાશ્મીર , લદાખ , ઉત્તર - પૂર્વનાં રાજ્યો તેમજ ટાપુ પ્રદેશો માટે જોડાણ કર્યું છે .


    ઘરઆંગણે સામાનની હેરફેર કરનારી કંપનીઓ સ્પાઈસજેટ , બ્લુ ડાર્ટ , ઈન્ડિગો અને વિસ્તારા વ્યાપારી ધોરણે માલસામાનની હેરફેર માટે કાર્ગો ફ્લાઈટ્સનું સંચાલન કરે છે . સ્પાઈસજેટે 683 કાર્ગો ફ્લાઈટ્સ દ્વારા 11,84,107 કિલોમીટર અંતર કાપીને 4,940 ટન સામાન પહોંચાડ્યો છે . તેમાંથી 245 ફ્લાઈટ્સ આંતરરાષ્ટ્રીય કાર્ગો ફ્લાઈટ્સ હતી . બ્લુ ડાર્ટે 233 કાર્ગો ફ્લાઈટ્સ દ્વારા 2,53,631 કિલોમીટર અંતર કાપીને 3,932 ટન સામાનની હેરફેર કરી છે . તેમાંથી 12 આંતરરાષ્ટ્રીય કાર્ગો ફ્લાઈટ્સ હતી . ઈન્ડિગોએ 64 કાર્ગો ફ્લાઈટ્સ દ્વારા 1,01,989 કિલોમીટર અંતર કાપીને આશરે 269 ટન સામાન પહોંચાડ્યો છે અને તેમાં 18 આંતરરાષ્ટ્રીય ફ્લાઈટ્સ હતી . તેમાં સરરકાર માટે તબીબી પુરવઠો વિના મૂલ્યે પહોંચાડવામાં આવ્યો હતો . વિસ્તારાએ 17 કાર્ગો ફ્લાઈટ્સ દ્વારા 24,141 કિલોમીટર અંતર કાપ્યું છે અને 123 ટન માલસામાન પહોંચાડ્યો છે .


    આંતરરાષ્ટ્રીય ક્ષેત્રે ફાર્માસ્યુટિકલ્સ , તબીબી ઉપકરણ અને કોવિડ -19 ની રાહત સામગ્રીના પરિવહન માટે પૂર્વ એશિયા સાથે કાર્ગો એર - બ્રિજ સ્થાપવામાં આવ્યો હતો . એર ઈન્ડિયા દ્વારા 729 ટન જેટલો તબીબી સામાન લાવવામાં આવ્યો હતો .


    આ ઉપરાંત , બ્લુ ડાર્ટે ગુઆંગ્ઝોઉ અને શાંઘાઈથી 29 મી એપ્રિલ , 2020 સુધીમાં 153 ટન તબીબી પુરવઠો ઉપાડ્યો હતો અને હોંગકોંગ અને સિંગાપોરથી 25 મી એપ્રિલ , 2020 સુધીમાં 13 ટન તબીબી પુરવઠો ઉપાડ્યો હતો .


    GP/DS


    

    
    (Release ID: 1619816) Visitor Counter : 22
    
    
      Read this release in: English , Urdu , Hindi , Manipuri , Assamese , Punjabi , Tamil , Telugu , Kannada