      કાર્મિક, લોક ફરિયાદ અને પેન્શન મંત્રાલય

      ડો. જિતેન્દ્ર સિંહે સિવિલ સર્વિસીસ ડે પર કોવિડ-19 સામે ભારતની લડાઈમાં જરૂર સમયે અસરકારક સેવા બદલ સનદી અધિકારીઓની પ્રશંસા કરી
      Posted On: 21 APR 2020 4:09PM by PIB Ahmedabad


    રાજ્ય કક્ષાનાં કેન્દ્રીય સરકારી કર્મચારી , જાહેર ફરિયાદ અને પેન્શન માટેનાં મંત્રી ડો . જિતેન્દ્ર સિંહે આજે 25 રાજ્યો અને કેન્દ્રશાસિત પ્રદેશોમાં રાષ્ટ્રીય સ્તરે ઇન્ટરેક્ટિવ વીડિયો કોલિંગ દ્વારા સિવિલ સર્વિસીસ ડે 2020 ની ઉજવણી કરવા દરમિયાન કોવિડ -19 સામે ભારતની લડાઈમાં જરૂરી સમયે અસરકારક સેવા પ્રદાન કરવા બદલ સનદી અધિકારીઓની પ્રશંસા કરી હતી . સનદી અધિકારીઓ વચ્ચે આંતરસેવા માટે સાથસહકાર વધારવાની અપીલ કરીને મંત્રીએ CARUNA પ્લેટફોર્મની સફળતાનું ઉદાહરણ ટાંક્યું હતું , જેમાં કુદરતી આપત્તિ સમય ટેકો આપવાના પ્રયાસમાં 29 સર્વિસ સંગઠનો એકમંચ પર આવ્યાં છે . ડો . સિંહે કોવિડ 19 સામે લડવાની સરકારની રાહત કામગીરીને ટેકો આપવા માટે એક દિવસનો પગાર પ્રાઇમ મિનિસ્ટર્સ કેર્સ ફંડમાં આપવાની સનદી અધિકારીઓની પહેલની પ્રશંસા કરી હતી . તેમણે જણાવ્યું હતું કે , જિલ્લા કલેક્ટરો કોવિડ 19 રોગચાળા સામે લડાઈનું નેતૃત્વ કરી રહ્યાં છે અને રોગચાળાને નિયંત્રણમાં લેવાની ભારતની સંભવિતતાનો આધાર સનદી અધિકારીઓની કામગીરી પર છે .


    ડો . જિતેન્દ્ર સિંહે કહ્યું હતું કે , મોદી સરકારનો મંત્ર છે - “ લઘુમત સરકાર , મહત્તમ વહીવટી . ” છેલ્લાં 6 વર્ષમાં દેશમાં સરકારી સંસ્થાઓનું પુનર્ગઠન અને ઉચિત કદ કરવું , સંયુક્ત સચિવ સ્તરે મોડા પ્રવેશ જેવા ભરતીલક્ષી સુધારા , ઇ - સેવાઓ પૂરી પાડવા પર ભાર મૂકીને જાહેર સેવાઓની ડિલિવરીમાં સુધારો જેવા નોંધપાત્ર નાગરિક સેવા સુધારા થયા છે તેમજ નાગરિકોને કેન્દ્રમાં રાખીને કેટલીક પહેલો પણ હાથ ધરવામાં આવી છે .


    વર્ષ 2019 માં ગૂડ ગવર્નન્સ ઇન્ડેક્સ અને નેશનલ ઇ - સર્વિસીસી ડિલિવરી એસેસ્સમેન્ટનું પ્રકાશન ભારતની નાગરિક સેવાઓના સ્તરને વધારીને આંતરરાષ્ટ્રીય સ્તરની નાગરિક સેવાના સ્તર જેટલું કરવાના પ્રયાસનું પ્રતિનિધિત્વ કરે છે . ભારતના વહીવટી માળખાની ઉત્કૃષ્ટતાને પ્રોત્સાહન આપવા અને બંધારણીય મૂલ્યો જાળવવા માટે વ્યાપક સ્તરે પ્રશંસા થઈ છે .


    ડો . જિતેન્દ્ર સિંહે જણાવ્યું હતું કે , જાહેર ફરિયાદ નિવારણ વ્યવસ્થામાં વિસ્તૃત સુધારો સપ્ટેમ્બર , 2019 થી હાથ ધરવામાં આવ્યો હતો તથા એનાથી ફરિયાદના નિવારણની ગુણવત્તામાં સુધારો થયો છે અને ફરિયાદનો નિકાલ કરવાના સમયમાં ઘટાડો થયો છે . આ સંબંધમાં તેમણે એ અંગે ખુશી વ્યક્ત કરી હતી કે , 1 એપ્રિલથી 20 એપ્રિલ , 2020 સુધી 20 દિવસના સમયગાળામાં નેશનલ મોનિટર ફોર કોવિડ 19 પબ્લિક ગ્રીવાન્સિસ ( https://www.darpg.gov.in ) પર 25,000 થી વધારે જાહેર ફરિયાદોનું નિવારણ થયું હતું , જેમાં સરેરાશ નિવારણ સમય ફરિયાદદીઠ 1.57 દિવસ હતો .


    સિવિલ સર્વન્ટ્સ ડેની ઉજવણી 21 એપ્રિલ , 2020 ના રોજ યોજાય છે , જેને આંતરરાષ્ટ્રીય સ્તરે કોવિડ 19 રોગચાળાને કારણે રાષ્ટ્રીય લોકડાઉનની જાહેરાતને પગલે મોકૂફ રાખવામાં આવી હતી . પ્રાઇમ મિનિસ્ટર્સ એવોર્ડ્ઝ ફોર એક્સલન્સ ઇન પબ્લિક એડમિનિસ્ટ્રેશન 2019 અને 2020 હવે 31 ઓક્ટોબર , 2020 નાં રોજ એનાયત થશે , જે સરદાર વલ્લભભાઈ પટેલની જન્મજયંતિ પણ છે .


    અત્યાર સુધી કોવિડ સામેના સંઘર્ષમાં ડીઓપીટીની ઇ - લર્નિંગ પ્લેટફોર્મ ( https://igot.gov.in ) પર 1,44,736 વ્યક્તિઓની નોંધણી પર ડો . જિતેન્દ્ર સિંહે સંતોષ વ્યક્ત કર્યો હતો , જે ચાલુ મહિનાની 8 એપ્રિલના રોજ શરૂ થઈ હતી અને આ અભ્યાસક્રમને 96,268 ઉમેદવારોએ પૂર્ણ કર્યો છે .


    અહીં એ બાબતનો ઉલ્લેખ કરવો ઉચિત છે કે , સરકારના કોવિડ 19 ની રાહત કામગીરીમાં પોતાનો સાથસહકાર આપવા કેન્દ્ર સરકારનાં વિવિધ મંત્રાલયમાં કાર્યરત સનદી અધિકારીઓએ અત્યાર સુધી પોતાનો એક દિવસના પગાર અને સીએસઆર પ્રદાન સ્વરૂપે રૂ . 4227 કરોડથી વધારેનું પ્રદાન પીએમ કેર્સ ફંડ માટે કર્યું છે .


    GP/DS

    
    
    (Release ID: 1616729) Visitor Counter : 23
    
    
      Read this release in: Punjabi , English , Hindi , Assamese , Bengali , Manipuri , Tamil , Telugu , Kannada