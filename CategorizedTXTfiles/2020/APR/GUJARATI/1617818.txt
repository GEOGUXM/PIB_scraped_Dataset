      કૃષિ મંત્રાલય

      કેન્દ્રીય કૃષિમંત્રી શ્રી નરેન્દ્રસિંહ તોમરે ICAR અને DARE કામકાજની સમીક્ષા કરી
      
      ઉન્નત ખેતી માટે ખેડૂતો સ્વપ્રેરિત થઇને જમીન સ્વાસ્થ્ય પરીક્ષણ કરાવે – શ્રી તોમર
      
      કરોડો ખેડૂતોના હિતમાં કૃષિ વિજ્ઞાન કેન્દ્રોના માધ્યમથી પ્રચાર- પ્રસાર પર વિશેષ ભાર મૂક્યો
      
      ખેતીમાં ખેડૂતોની ઉમદા પદ્ધતિઓનો તમામ લોકોને મહત્તમ લાભ મળવો જોઇએ
      Posted On: 23 APR 2020 8:55PM by PIB Ahmedabad


    કૃષિ અને ખેડૂત કલ્યાણ મંત્રી શ્રી નરેન્દ્રસિંહ તોમરે ભારતીય કૃષિ સંશોધન પરીષદ ( ICAR ) અને કૃષિ સંશોધન અને શિક્ષણ વિભાગ ( DARE ) ની કામગીરીઓની વિસ્તૃત સમીક્ષા કરી હતી . શ્રી તોમરે કૃષિ વિજ્ઞાન કેન્દ્રોના માધ્યમથી જમીન સ્વાસ્થ્ય પરીક્ષણના પ્રચાર - પ્રસાર પર વિશેષ ભાર મૂક્યો હતો જેથી ખેડૂતો સ્વપ્રેરિત થઇને જમીન સ્વાસ્થ્ય પરીક્ષણ કરાવે અને તેને અનુરૂપ ખાતરો તેમજ સુક્ષ્મ પોષક તત્વો વગેરેનો ઉપયોગ કરે . શ્રી તોમરે જણાવ્યું હતું કે , જે ખેડૂતો જાતે જ ખેતીની કેટલીક ઉમદા રીતો / ઓજારો વગેરે બનાવે છે તેમના વ્યાપારિકરણનો પ્રયાસ કરવામાં આવે જેથી તમામ લોકોને તેનો મહત્તમ લાભ મળી શકે . ICAR અને DARE એ પણ પોતાના ઇનોવેશનનો વધુમાં વધુ પ્રચાર કરવો જોઇએ .


    શ્રી તોમરે જણાવ્યું હતું કે , ICAR- KVK નેટવર્કના માધ્યમથી ખેડૂતો વચ્ચે ટેકનોલોજીની પહોંચ વધારવા માટેનું વ્યવસ્થાતંત્ર વધુ મજબૂત કરવું જોઇએ . તેમણે વિવિધ ચીજો પર ધ્યાન કેન્દ્રિત કરીને , જળ વિજ્ઞાન અને ટેકનોલોજીમાં ઊંડી શોધો કરવા , બટાકામાં પ્રસંસ્કરણ લાયક અને નિકાસલાયક પ્રજાતિઓના વિકાસ , કૃષિ સ્ટાર્ટઅપ અંગે સંમેલન કરવા અને તેને પ્રોત્સાહન આપવા પર તેમજ KVK- SHG મોડેલને પ્રોત્સાહન આપવાનો પણ આગ્રહ કર્યો હતો . દેશી ગાયોની દુધ આપવાની ક્ષમતા વધારવા માટે 8 પ્રજાતિમાં સંશોધન કરવામાં આવી રહ્યું છે . તેવી જ રીતે , ખેડૂતોની આવક બમણી કરવા માટે વિવિધ કૃષિ પદ્ધતિઓમાં લગભગ 17 લાખ ખેડૂતોને તાલીમ આપવાની યોજના છે . કોવિડ -19 ના કારણે ખેડૂતોમાં તણાવ રોકવા માટે સતત કામ ચાલી રહ્યું છે . 15 પ્રાદેશિક ભાષાઓમાં 5.48 કરોડથી વધુ ખેડૂતોને સલાહ આપવામાં આવી છે . મહામારી સામે લડવા માટે આરોગ્ય સેતૂ મોબાઇલ એપ્લિકેશનનો ઉપયોગ કરવા માટે અત્યાર સુધીમાં લગભગ 43 લાખ ખેડૂતોમાં જાગૃતિ ફેલાવવામાં આવી છે .


    ICAR અને DARE ની સમીક્ષા દરમિયાન કેન્દ્રીય મંત્રી શ્રી નરેન્દ્રસિંહ તોમરની સાથે રાજ્યમંત્રી શ્રી પરસોત્તમ રૂપાલા અને શ્રી કૈલાસ ચૌધરી પણ ઉપસ્થિત રહ્યા હતા . બેઠકમાં DARE અને ICAR ના અધિકારીઓ પણ ઉપસ્થિત રહ્યા હતા . DARE ના સચિવ અને ICAR ના મહા નિદેશક ડૉ . ત્રિલોચન મહાપાત્રએ પણ આ બેઠકમાં ભાગ લીધો હતો .


    GP/DS

    
    
    (Release ID: 1617818) Visitor Counter : 18
    
    
      Read this release in: Assamese , English , Urdu , Hindi , Bengali , Punjabi , Tamil , Telugu