      ગૃહ મંત્રાલય

      શહેરી વિસ્તારોમાં વરિષ્ઠ નાગરિકોની ઘરમાં સંભાળ લેનારાઓ, પ્રીપેઇડ મોબાઇલ રીચાર્જ જેવી જનઉપયોગી સેવાઓ, ખાદ્ય પ્રસંસ્કરણ એકમોને કોવિડ-19 સામે લડવા માટે લાગુ કરાયેલા લૉકડાઉનના પ્રતિબંધોમાંથી મુક્તિ આપવામાં આવી
      Posted On: 21 APR 2020 9:10PM by PIB Ahmedabad


    કોવિડ -19 સામે લડવા માટે અમલમાં મુકવામાં આવેલા દેશવ્યાપી લૉકડાઉન દરમિયાન કેટલીક ચોક્કસ પ્રવૃત્તિઓને પ્રતિબંધોમાંથી મુક્તિ આપવા સંબંધે કેન્દ્રીય ગૃહ મંત્રાલય (MHA) દ્વારા એકત્રિત સુધારેલી માર્ગદર્શિકા હેઠળ આદેશ આપવામાં આવ્યો છે


    ( https://www.mha.gov.in/sites/default/files/MHA%20order%20dt%2015.04.2020%2C%20with%20Revised%20Consolidated%20Guidelines_compressed%20%283%29.pdf ) .


    ઉપરોક્ત આદેશો અંતર્ગત જે શ્રેણીઓમાં વિશિષ્ટ સેવાઓ / ગતિવિધિઓમાં અગાઉથી જ છુટ આપવામાં આવી છે તે સંબંધે કેટલાક પ્રશ્નો પ્રાપ્ત થયા છે . આ સંબંધે સ્પષ્ટતા કરવામાં આવે છે કે :

      * ધારા 8 (i) અંતર્ગત સામાજિક ક્ષેત્રમાં પોતાના ઘરમાં રહેતા વરિષ્ઠ નાગરિકો માટે બેડ સાઇડ એટેન્ડેન્ટ અને તેમની સંભાળ લેનારા સામેલ છે .
      * ધારા 11 (v) અંતર્ગત સાર્વજનિક ઉપયોગીતાઓમાં પ્રીપેઇડ મોબાઇલ કનેક્શન માટે રીચાર્જ સુવિધાઓ સામેલ છે .
      * ધારા 13 (i) અંતર્ગત આવશ્યક ચીજવસ્તુઓના પૂરવઠામાં શહેરી વિસ્તારોમાં આવેલા ખાદ્ય પ્રસંસ્કરણ એકમો જેમકે પાઉંના કારખાના , દુધ પ્રસંસ્કરણ પ્લાન્ટ , ફ્લોર મીલ ( અનાજ દળવાની ઘંટી ), દાળ મિલ વગેરે સામેલ છે .

    જોકે , લૉકડાઉનના ઉપાયોમાં નિર્દિષ્ટ કરવામાં આવ્યું છે તે અનુસાર , ઓફિસરો , કાર્યાલયો , કારખાના અને સંસ્થાઓમાં સામાજિક અંતર જાળવી રાખવા માટે રાષ્ટ્રીય કોવિડ -19 નિર્દેશો અને માપદંડોનું સંચાલન પ્રક્રિયા સુનિશ્ચિત કરવી જરૂરી છે .


    તમામ રાજ્યોને સૂચિત કરવામાં આવે છે કે , તેઓ ઉપરોક્ત સ્પષ્ટીકરણ અનુસાર જિલ્લા અધિકારીઓ અને ફિલ્ડ એજન્સીઓને સૂચિત કરે જેથી પાયાના સ્તરે કોઇપણ શંકાને અવકાશ રહે નહીં .


    રાજ્યોને આપવામાં આવેલી સત્તાવાર માહિતી જોવા માટે અહીં ક્લિક કરો


    GP/DS

    
    
    (Release ID: 1617124) Visitor Counter : 18
    
    
      Read this release in: Urdu , English , Hindi , Marathi , Manipuri , Bengali , Assamese , Punjabi , Tamil , Telugu , Kannada
    
    
    

*