      વિજ્ઞાન અને ટેકનોલોજી મંત્રાલય

      કોવિડ-19 પછી ભારતીય અર્થતંત્રને બેઠું કરવા શ્રેષ્ઠ પદ્ધતિઓ ચકાસતી TIFAC
      
      કોવિડ 19 પછી ભારતીય અર્થતંત્રને બેઠું કરવાની વ્યૂહરચના પર શ્વેતપત્ર તૈયાર કરશે

      Posted On: 21 APR 2020 5:26PM by PIB Ahmedabad

    ભારત સરકારનાં વિજ્ઞાન અને ટેકનોલોજી વિભાગ ( ડીએસટી ) અંતર્ગત સ્વાયત્ત ટેકનોલોજી થિંક ટેંક ટેકનોલોજી ઇન્ફોર્મેશન , ફારકાસ્ટિંગ એન્ડ એસેસ્સમેન્ટ કાઉન્સિલ ( ટીઆઇએફએસી ) એ ભવિષ્ય માટે વિચારવાની પોતાની કામગીરીને ધ્યાનમાં રાખીને કોવિડ 19 પછી ભારતીય અર્થતંત્રને બેઠું કરવાની વ્યૂહરચના સાથે સંબંધિત શ્વેતપત્ર તૈયાર કરી રહી છે .


    આ શ્વેતપત્ર મુખ્યત્વે મેક ઇન ઇન્ડિયા પહેલોને મજબૂત કરવા , સ્વદેશી ટેકનોલોજીનું વાણિજ્યિકરણ , ટેકનોલોજીથી સંચાલિત જાહેર વિતરણ વ્યવસ્થા ( પીડીએસ ), ગ્રામીણ વિસ્તારોમાં સ્વાથ્ય સાથે સંબંધિત અસરકારક સારસંભાળ પૂરી પાડવા , આયાત ઘટાડવા , એઆઈ , મશીન લર્નિંગ , ડેટા એનાલીટિક્સ વગેરે જેવી વિકસતી ટેકનોલોજીનો સ્વીકાર કરવા જેવા મુદ્દા પર મુખ્યત્વે કેન્દ્રિત હશે .


    સંપૂર્ણ વિશ્વ કોવિડ -19 સામે લડાઈ માટે એક સાથે આવ્યું છે . આ રોગચાળાએ વિકાસશીલ અને વિકસિત એમ બંને પ્રકારનાં અર્થતંત્રો પર અસર કરી છે . વળી આ રોગચાળાની અસર ઉત્પાદનથી લઈને વેપાર , પ્રવાસન , શિક્ષણ , હેલ્થકેર વગેરે તમામ ક્ષેત્રોને થઈ છે . આ રોગચાળાની આર્થિક અસરનો આધાર કોઈ પણ દેશમાં રોગચાળો કેવી રીતે ફેલાયો અને એને નિયંત્રણમાં લેવાની વ્યૂહરચનાની અસરકારકતા પર રહેશે .


    ડીએસટીના સચિવ પ્રોફેસર આશુતોષ શર્માએ કહ્યું હતું કે , “ કોવિડ -19 વાયરસ સાથે આગળ વધવા માટે જ્યારે માનવીય સ્વાસ્થ્ય પર એની ઓછામાં ઓછી અસર થાય એવી દિશામાં ઉપયોગી કામગીરી કરવાની જરૂર છે , ત્યારે સાથે સાથે સામાજિક - આર્થિક સ્તરે મહત્તમ સુખાકારી જાળવવી પણ જરૂરી છે . એટલે ટેકનોલોજી સાથે સંબંધિત ઇચ્છિત હસ્તક્ષેપોનું વિશ્લેષણ અને વિવિધ ક્ષેત્રોમાં એની અસર નિર્ણય લેવા માટે એક મહત્ત્વપૂર્ણ ઉપયોગી પાસું છે . ”


    ટીઆઇએફએસીના વૈજ્ઞાનિકોની ટીમમાં વિવિધ શાખાઓનાં વૈજ્ઞાનિકો સામેલ છે , જેઓ ભારતીય અર્થતંત્રને બેઠું કરવાની શ્રેષ્ઠ પદ્ધતિઓ ચકાસે છે અને કોવિડ 19 પછી એની અસર ઘટાડવા પ્રયાસ કરે છે . તેઓ સમાન સ્થિતિનો સામનો કરવા ભવિષ્યની વ્યૂહરચનાઓ પણ ડિઝાઇન કરે છે .


    અત્યાર સુધી ભારતે આ રોગચાળાને નિયંત્રણમાં લેવા સુઆયોજિત પગલાં લીધા છે , જેમાં શરૂઆતનાં તબક્કામાં લોકડાઉન મહત્ત્વપૂર્ણ છે . તમામ સરકારી વિભાગો , સંશોધન સંસ્થાઓ , નાગરિક સમાજ સંસ્થાઓ , અને વધારે મહત્ત્વપૂર્ણ બાબત એ છે કે , ભારતીય નાગરિકોએ શક્ય એટલી મહત્તમ રીતે કોવિડ 19 ની અસરનો સરભર કરવા હાથ મિલાવ્યાં છે . ટીઆઇએફએસી દ્વારા તાજેતરનો પ્રયાસ કોવિડ -19 પછી ભારતીય અર્થતંત્રને મજબૂત કરવા આગળનો માર્ગ પ્રશસ્ત કરવામાં મદદરૂપ થશે .


    [ વધારે વિગત મેળવવા : નિર્મલા કૌશિક , nirmala.kaushik@gmail.com , મોબાઇલ : 9811457344]


    GP/DS

    
    
    (Release ID: 1616887) Visitor Counter : 34
    
    
      Read this release in: English , Urdu , Hindi , Assamese , Bengali , Punjabi , Tamil , Telugu , Kannada