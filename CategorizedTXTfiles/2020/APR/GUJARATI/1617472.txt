      નાણા મંત્રાલય

      પ્રધાનમંત્રી ગરીબ કલ્યાણ પેકેજઃ અત્યાર સુધીની પ્રગતિ
      Posted On: 23 APR 2020 12:10PM by PIB Ahmedabad


    કેન્દ્રીય નાણાં મંત્રી શ્રીમતી નિર્મલા સીતારમણે 26 માર્ચ , 2020 નાં રોજ કોવિડ 19 ને કારણે લોકડાઉનની અસરથી ગરીબોને બચાવવા પ્રધાનમંત્રી ગરીબ કલ્યાણ પેકેજ ( પીએમજીકેપી ) અંતર્ગત 22 એપ્રિલ , 2020 સુધી ડિજિટલ પેમેન્ટ માળખાનો ઉપયોગ કરીને 33 કરોડથી વધારે ગરીબોને રૂ . 31,235 કરોડની સીધી નાણાકીય સહાય પૂરી પાડવામાં આવી છે .


    પીએમજીકેપી ના ભાગરૂપે સરકારે મહિલાઓ અને ગરીબ વરિષ્ઠ નાગરિકો અને ખેડૂતોને નિઃશુલ્ક ખાદ્યન્ન અને રોકડ ચુકવણીની જાહેરાત કરી હતી . પેકેજનો ઝડપી અમલ કરવા કેન્દ્ર અને રાજ્ય સરકારો દ્વારા સતત નજર રાખવામાં આવે છે . નાણાં મંત્રાલય , સંબંધિત મંત્રાલયો , મંત્રીમંડળીય સચિવાલય અને પીએમઓ એ સુનિશ્ચિત કરવામાં કોઈ કચાશ રાખતા નથી કે , રાહતના પગલાં ઝડપથી જરૂરિયાતમંદ સુધી પહોંચે અને લોકડાઉનનો આશય પાર પડે .


    પ્રધાનમંત્રી ગરીબ કલ્યાણ પેકેજ અંતર્ગત 22 એપ્રિલ , 2020 સુધી લાભાર્થીઓને નીચેની નાણાકીય રાહત ( રોકડ રકમ ) પૂરી પાડવામાં આવી છે .


    પ્રધાનમંત્રી ગરીબ કલ્યાણ પેકેજ


    22/04/2020 સુધી નાણાકીય સહાયનું સીધું હસ્તાંતરણ

                                                                                                                
યોજના                                                                લાભાર્થીઓની સંખ્યા ની  હસ્તાંતરિત થયેલી રકમ
                                                                                                                
                                                                                                                
                                                                                                                
પીએમજેડીવાય મહિલા ખાતાધારકોને સાથસહકાર                               20.05 કરોડ (98%)       10,025 કરોડ         
                                                                                                                
                                                                                                                
                                                                                                                
એનએસએપી ( વયોવૃદ્ધ વિધવાઓ , દિવ્યાંગ , વરિષ્ઠ નાગરિકો ) ને સાથસહકાર  2.82 કરોડ (100%)       1405 કરોડ           
                                                                                                                
                                                                                                                
                                                                                                                
પીએમ - કિસાન હેઠળ ખેડૂતોને આગોતરી ચુકવણી                             8 કરોડ (8 કરોડમાંથી )  16,146 કરોડ         
                                                                                                                
                                                                                                                
                                                                                                                
બિલ્ડિંગ અને અન્ય કન્સ્ટ્રક્શન કામદારોને સહાય                        2.17 કરોડ              3497 કરોડ           
                                                                                                                
                                                                                                                
                                                                                                                
ઇપીએફઓનું 24% પ્રદાન                                                 0.10 કરોડ              162 કરોડ            
                                                                                                                
                                                                                                                
                                                                                                                
કુલ                                                                  33.14 કરોડ             31,235 કરોડ         
                                                                                                                
                                                                                                                

    ફિન્ટેક અને ડિજિટલ ટેકનોલોજીનો ઉપયોગ લાભાર્થીઓને ઝડપી અને કાર્યદક્ષ હસ્તાંતરણ માટે થઈ રહ્યો છે . પ્રત્યક્ષ લાભ હસ્તાંતરણ ( ડીબીટી ) એટલે કે એવું હસ્તાંતરણ જેમાં લાભાર્થીના ખાતામાં રકમ સીધી જમા થાય એવું સુનિશ્ચિત થાય છે , જેનાથી ભ્રષ્ટાચાર દૂર થાય છે અને સંવર્ધિત કાર્યદક્ષતાનો ઉપયોગ થાય છે . એનાથી શાખાની પ્રત્યક્ષ મુલાકાત લીધા વિના લાભાર્થીના ખાતામાં સીધી રકમ જમા થાય છે .


    પીએમજીકેપીના અન્ય ઘટકોમાં અત્યાર સુધી થયેલી પ્રગતિ નીચે મુજબ છે :


    i. પ્રધાનમંત્રી ગરીબ કલ્યાણ અન્ન યોજના :-


    અત્યાર સુધી એપ્રિલ માટે 40 લાખ એમટી ખાદ્યાન્નમાંથી 36 રાજ્યો / કેન્દ્રશાસિત પ્રદેશોએ 40.03 લાખ એમટી ઉઠાવ્યું છે . એપ્રિલ , 2020 ની લાયકાત મુજબ , 1.19 કરોડ રેશન કાર્ડ દ્વારા 39.27 કરોડ લાભાર્થીઓને આવરી લેતા 31 રાજ્યો / કેન્દ્રશાસિત પ્રદેશો દ્વારા 19.63 લાખ એમટીનું વિતરણ થયું છે .


    વિવિધ રાજ્યો / કેન્દ્રશાસિત પ્રદેશોને 1,09,227 એમટી કઠોળ / દાળ મોકલવામાં આવી છે .


    ii. પ્રધાનમંત્રી ઉજ્જવલા યોજનાના લાભાર્થીઓને નિઃશુલ્ક ગેસ સીલિન્ડર :-


    પીએમયુવાય હેઠળ અત્યાર સુધી કુલ 3.05 કરોડ સીલિન્ડર્સનું બુકિંગ થયું છે અને 2.66 કરોડ પીએમયુવાય ફ્રી સીલિન્ડર્સ લાભાર્થીઓને આપવામાં આવ્યાં છે .


    iii. ઇપીએફઓના સભ્યોને બાકી નીકળતી 75 ટકા રકમ કે 3 મહિનાના વેતન , બેમાંથી જે ઓછું હોય એ રકમની નોન - રિફંડેબલ ચુકવણી :-


    ઇપીએફઓનો 6.06 લાખ સભ્યોએ અત્યાર સુધી રૂ . 1954 કરોડ ના ઓનલાઇન ઉપાડનો લાભ લીધો છે .


    iv. 3 મહિના માટે ઇપીએફ પ્રદાન ; જે કંપનીમાં 100 સુધી કર્મચારીઓ હોય એમાં દર મહિને રૂ . 15000 ની ઓછો પગાર મેળવતા ઇપીએફઓના સભ્યોને પ્રદાન સ્વરૂપે 24 ટકા વેતનની ચુકવણી .


    એપ્રિલ , 2020 ના મહિના માટે ઇપીએફઓએ રૂ . 1,000 કરોડ ની ચુકવણી કરી છે . 78.74 લાખ લાભાર્થીઓ અને સંબંધિત સંસ્થાઓને જાણકારી આપવામાં આવી છે . યોજનાના અમલીકરણની જાહેરાત થઈ ગઈ છે . વેબસાઇટ પર એફએક્યુ ( અવારનવાર પૂછાતાં પ્રશ્રો ) વેબસાઇટ પર મૂકવામાં આવ્યાં છે .


    અત્યાર સુધી કુલ 10.6 લાખ કર્મચારીઓ ને ફાયદો થયો છે અને 68,775 સંસ્થાઓ માં કુલ રૂ . 162.11 કરોડ હસ્તાંતરિત થયા છે .


    v. મનરેગા :-


    01-04-2020 ના રોજ સંવર્ધિત દરની અધિસૂચના બહાર પાડવામાં આવી હતી . ચાલુ નાણાકીય વર્ષમાં 1.27 કરોડ વ્યક્તિના માનવદિવસનું કાર્ય જનરેટ થયું હતું . ઉપરાંત રૂ . 7300 કરોડ રાજ્યોને બાકી નીકળતું વેતન અને સામગ્રીનો ખર્ચ ચુકવવા માટે આપવામાં આવ્યાં હતા .


    vi. સરકારી હોસ્પિટલો અને આરોગ્ય સારવાર કેન્દ્રોમાં હેલ્થ વર્કર્સ માટે વીમાયોજના :-


    ન્યૂ ઇન્ડિયા એશ્યોરન્સ દ્વારા કાર્યરત આ યોજનામાં 22.12 લાખ હેલ્થ વર્કર્સને વીમાકવચ પૂરું પાડવામાં આવ્યું છે .


    vii. ખેડૂતોને સહાય :-


    પીએમ - કિસાન ના પ્રથમ હપ્તાની ચુકવણી સ્વરૂપે કુલ રૂ . 16,146 કરોડ ની ચુકવણી થઈ છે . આ યોજના અંતર્ગત તમામ 8 કરોડમાંથી ઓળખ કરાયેલા 8 કરોડ લાભાર્થીઓના ખાતામાં રૂ . 2,000 કરોડ સીધા જમા કરવામાં આવ્યાં છે .


    viii. પીએમજેડીવાય મહિલા ખાતાધારકોને સહાય :-


    ભારતમાં મોટી સંખ્યામાં કુટુંબોનું સંચાલન મહિલાઓ દ્વારા થાય છે એટલે પેકેજ અંતર્ગત 20.05 કરોડ મહિલા જન ધન ખાતાધારકોમાં દરેક મહિલા લાભાર્થીને રૂ . 500 આપવામાં આવ્યાં છે . 22 એપ્રિલ , 2020 સુધી કુલ રૂ . 10,025 કરોડનું વિતરણ કરવામાં આવ્યું છે .


    ix. વયોવૃદ્ધ લોકો , વિધવાઓ અને દિવ્યાંગ વ્યક્તિઓને સહાય :-


    નેશનલ સોશિયલ આસિસ્ટન્સ પ્રોગ્રામ ( એનએસએપી ) અંતર્ગત આશરે 2.82 કરોડ વયોવૃદ્ધ લોકો , વિધવાઓ અને દિવ્યાંગ વ્યક્તિઓને આશરે રૂ . 1,405 કરોડ ની વહેંચણી થઈ હતી . દરેક લાભાર્થીને આ યોજના અંતર્ગત પ્રથમ હપ્તા તરીકે રૂ . 500 ની સહાય મળી હતી . આગામી મહિના દરમિયાન રૂ . 500 નો વધુ એક હપ્તો ચુકવવામાં આવશે .


    x. બિલ્ડિંગ અને અન્ય કન્સ્ટ્રક્શન કામદારોને સહાય :-


    રાજ્ય સરકારો દ્વારા સંચાલિત બિલ્ડિંગ અને કન્સ્ટ્રક્શન કામદારોના ફંડ પાસેથી 2.17 કરોડ બિલ્ડિંગ અને કન્સ્ટ્રક્શન કામદારોને નાણાકીય ટેકો મળ્યો છે . આ ફંડ અંતર્ગત લાભાર્થીઓને રૂ . 3,497 કરોડ આપ્યાં છે .


    GP/DS

    
    
    (Release ID: 1617472) Visitor Counter : 299
    
    
      Read this release in: Punjabi , English , Urdu , Hindi , Marathi , Manipuri , Assamese , Odia , Tamil , Telugu , Kannada , Malayalam