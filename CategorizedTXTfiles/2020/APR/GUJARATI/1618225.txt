      રસાયણ અને ખાતર મંત્રાલય

      શ્રી ગૌડાએ એપ્રિલ 2019 – જાન્યુઆરી 2020 સુધીમાં 2.68 લાખ કરોડ રૂપિયાની કિંમતની નિકાસ કરવાની સાથે જ સૌપ્રથમ વખત ટોચનું નિકાસ ક્ષેત્ર બનવા બદલ કેમિકલ અને પેટ્રોકેમિકલ ઇન્ડસ્ટ્રીને અભિનંદન પાઠવ્યા
      Posted On: 25 APR 2020 4:44PM by PIB Ahmedabad


    કેન્દ્રીય રસાયણ અને ખાતર મંત્રી શ્રી ડી . વી . સદાનંદ ગૌડાએ રસાયણ અને પેટ્રોકેમિકલ ઉદ્યોગને સૌપ્રથમ વખત દેશનું ટોચનું નિકાસ કરતું ક્ષેત્ર બનવા બદલ અભિનંદન પાઠવ્યા . તેમણે વિશ્વને ગુણવત્તા યુક્ત રસાયણ પુરા પાડવા માટે રસાયણ અને પેટ્રોકેમિકલનું ઉત્પાદન કરવા માટે ભારતને વૈશ્વિક કેન્દ્ર બનાવવા માટે સંપૂર્ણ સહયોગ આપવાની તેઓને ખાતરી આપી છે .


    આ સિદ્ધિ પ્રાપ્ત કરવામાં તેમના વિભાગની મહત્વની ભૂમિકાનો ઉલ્લેખ કરતા શ્રી ગૌડાએ એક ટ્વીટમાં જણાવ્યું હતું કે , “ મારા રસાયણ અને પેટ્રોકેમિકલ વિભાગ દ્વારા કરવામાં આવેલ સતત પ્રયાસોએ સૌપ્રથમ વખત આ ઉદ્યોગને દેશમાં સૌથી ટોચની નિકાસ કરતું ક્ષેત્ર બનાવ્યું છે .”


    તેમણે માહિતી આપી હતી કે એપ્રિલ 2019 – જાન્યુઆરી 2020 દરમિયાન રસાયણની નિકાસ આગળના તે જ સમયગાળાની સરખામણીએ 7.43% જેટલી વધી હતી . આ સમયગાળા દરમિયાન રસાયણની કુલ નિકાસ 2.68 લાખ કરોડ રૂપિયા સુધી પહોચી ગઈ છે . તે કુલ નિકાસનો 14.35% હિસ્સો આવરી લે છે .


    GP/DS

    
    
    (Release ID: 1618225) Visitor Counter : 23
    
    
      Read this release in: Tamil , English , Urdu , Hindi , Manipuri , Bengali , Punjabi , Telugu , Kannada , Malayalam