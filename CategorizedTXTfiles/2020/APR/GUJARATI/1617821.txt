      કૃષિ મંત્રાલય

      લૉકડાઉનની શરૂઆત થઇ ત્યારથી કૃષિ બજારોની કામગીરી લગભગ બમણી થઇ ગઇ
      
      બજારોમાં ગત મહિનાની સરખામણીએ મુખ્ય શાકભાજીની આવકમાં ધરખમ વધારો જોવા મળ્યો; ડુંગળીની આવક છ ગણી વધી, બટાકા અને ટામેટાની આવક 16 માર્ચની સરખામણીએ બમણી થઇ
      
      કઠોળ અને બટાકાની લણણી લગભગ પૂરી થઇ; શેરડી, ઘઉં અને રવી ડુંગળીની લણણી ચાલુ છે અથવા પૂર્ણતાના આરે
      Posted On: 23 APR 2020 7:58PM by PIB Ahmedabad


    ભારત સરકારના કૃષિ , સહકારીતા અને ખેડૂત કલ્યાણ વિભાગ લૉકડાઉનના સમય દરમિયાન ખેડૂતોને મુક્તિ માટે અને ખેતરમાં થતી કૃષિલક્ષી પ્રવૃત્તિઓ ચાલુ રહે તે માટે કેટલાક પગલાં લઇ રહ્યો છે . આવી પ્રવૃત્તિઓની અપડેટ સ્થિતિ નીચે દર્શાવ્યા અનુસાર છે :

     1. ભારતમાં 2587 અગ્રીમ / મુખ્ય કૃષિ બજારોમાંથી 1091 બજારો 26.03.2020 ના રોજ લૉકડાઉનની શરૂઆતથી જ કાર્યરત છે અને 21.04.2020 ના રોજ કાર્યરત બજારોની સંખ્યા વધીને 2069 થઇ છે .
     1. બજારોમાં ડુંગળી , બટાકા અને ટામેટા જેવા શાકભાજીની આવક તા . 16.03.2020 ની તુલનાએ અનુક્રમે 622%,187% અને 210% વધી છે .
     2. રવી મોસમ 2020 દરમિયાન કઠોળ અને તેલીબિયાની લઘુતમ ટેકાના ભાવે ખરીદી હાલમાં વીસ (20) રાજ્યોમાં ચાલી રહી છે . નાફેડ અને FCI દ્વારા 1,73,064.76 મેટ્રિક ટન કઠોળ અને 1,35,993.31 મેટ્રિક ટન તેલીબિયાની ખરીદી થઇ ગઇ છે જેની કિંમત રૂ . 1447.55 કરોડ છે અને તેના કારણે 1,83,989 ખેડૂતોને ફાયદો થયો છે .
     3. આવી રહેલી ચોમાસુ ઋતુનો લાભ લેવા માટે રાષ્ટ્રીય બામ્બુ મિશન અંતર્ગત રાજ્યોએ પ્રવૃત્તિઓ શરૂ કરી દીધી છે . ઉત્તરાખંડના પિત્તોડગઢમાં વાંસની નર્સરીની શરૂઆત થઇ ગઇ છે જ્યાં કામદારોને માસ્ક , ભોજન વગેરે વ્યવસ્થા કરી આપવામાં આવે છે . ગુજરાતના સાબરકાઠાં અને વાસંદામાં પણ નર્સરી ઉછેર થઇ રહ્યો છે . કૃષિ ઉત્પાદક સંગઠનોએ આસામના કામરૂપ જિલ્લામાં દીમોરીઆ બ્લોકમાં 520 ખેડૂતોને સામેલ કરીને 585 હેક્ટર વિસ્તારમાં વાવેતરની શરૂઆત કરી દીધી છે .
     4. પ્રધાનમંત્રી કિસાન સન્માન નિધિ (PM-KISAN) અંતર્ગત લૉકડાઉન દરમિયાન 24.03.2020 થી અત્યાર સુધીમાં અંદાજે 8.938 કરોડ ખેડૂત પરિવારોને રૂ . 17,876.7 કરોડની ચુકવણીનો લાભ આપવામાં આવ્યો છે .

    22.04.2020 ના રોજ લણણીની સ્થિતિ


    ઘઉં : મોટાભાગના ઘઉંનું વાવેતર કરતા રાજ્યોમાં લણણીની સ્થિતિ પ્રોત્સાહનજનક છે . રાજ્યો દ્વારા આપવામાં આવેલા અહેવાલો અનુસાર મધ્યપ્રદેશમાં અંદાજે 98-99%, રાજસ્થાનમાં અંદાજે 88-90%, ઉત્તરપ્રદેશમાં અંદાજે 75-78%, હરિયાણામાં અંદાજે 40-45%, પંજાબમાં અંદાજે 35-40% અને અન્ય રાજ્યોમાં અંદાજે 82-84% ઘઉંના પાકની લણણી થઇ ગઇ છે .


    કઠોળ : રાજ્યો દ્વારા આપવામાં આવેલા અહેવાલ અનુસાર મોટાભાગના રાજ્યોમાં કઠોળના પાકની લણણી પૂરી થઇ ગઇ છે .


    શેરડી : રાજ્યો દ્વારા આપવામાં આવેલા અહેવાલ અનુસાર , મહારાષ્ટ્ર , કર્ણાટક , ગુજરાત , આંધ્રપ્રદેશ , તેલંગાણા અને પંજાબમાં શેરડીના 100% પાકની લણણી થઇ ગઇ છે . તામિલનાડુ , બિહાર , હરિયાણા અને ઉત્તરાખંડમાં અંદાજે 92-98% જ્યારે ઉત્તરપ્રદેશમાં અંદાજે 80-85% શેરડીના પાકની લણણી પૂરી થઇ ગઇ છે .


    બટાકા : બટાકાના પાકની લણણી થઇ ગઇ છે અને સંગ્રહની પ્રક્રિયા હાલમાં ચાલી રહી છે .


    ડુંગળી : રવી મોસમની ડુંગળીના પાકની નાના ખેતરોમાં લણણી લગભગ પૂરી થઇ ગઇ છે . મોટા ખેતરોમાં લણણીનું કામ ચાલી રહ્યું છે અને લગભગ મે મહિનાના બીજા અઠવાડિયા સુધી આ કામ ચાલે તેવી શક્યતા છે .


    GP/DS

    
    
    (Release ID: 1617821) Visitor Counter : 15
    
    
      Read this release in: English , Urdu , Hindi , Marathi , Assamese , Bengali , Punjabi , Odia , Tamil , Telugu , Kannada
    
    
    

4.