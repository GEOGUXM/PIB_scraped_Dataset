      કોલસા મંત્રાલય

      કોવિડ-19 સામે લડવા માટે કોલસા અને ખાણના જાહેર ક્ષેત્રના એકમો શક્ય તેટલી સહાયતા કરી રહ્યા છે: શ્રી પ્રહલાદ જોશી
      
      NALCO અને MCL ઓડીશામાં કોવિડ-19ને સમર્પિત બે દવાખાનાઓને ભંડોળ આપશે
      Posted On: 20 APR 2020 3:20PM by PIB Ahmedabad


    નેશનલ એલ્યુમિનિયમ કંપની (NALCO) અને કોલ ઇન્ડિયાની પેટા શાખા મહાનદી કોલફિલ્ડ્સ લિમિટેડ (MCL) ઓડીશામાં મુખ્યમંત્રી શ્રી નવીન પટનાયક દ્વારા ઉદ્ઘાટન કરવામાં આવેલ કોવિડ -19 ને સમર્પિત બે દવાખાનાઓને સંપૂર્ણ ભંડોળ પૂરું પાડશે . આજે વિડીયો કોન્ફરન્સના માધ્યમથી કરવામાં આવેલ આ ઉદ્ઘાટન પ્રસંગમાં કેન્દ્રીય પેટ્રોલીયમ અને કુદરતી ગેસ મંત્રી શ્રી ધર્મેન્દ્ર પ્રધાન અને કેન્દ્રીય કોલસા તથા ખાણ મંત્રી શ્રી પ્રહલાદ જોશી ઉપસ્થિત રહ્યા હતા . ઓડીશા સરકાર દ્વારા શરુ કરવામાં આવેલ આ દવાખાનાઓ રાજ્યના જુદા જુદા મેડીકલ દવાખાનાઓની સહાયતાથી કાર્ય કરશે .


    કેન્દ્રીય કોલસા અને ખાણ મંત્રી શ્રી પ્રહલાદ જોશીએ જણાવ્યું કે “ તે અત્યંત ગર્વની વાત છે કે કોલસા અને ખાણ મંત્રાલયના જાહેર ક્ષેત્રના એકમોએ કોવિડ -19 સામે લડવા માટે રાજ્ય સરકારને તેમનાથી શક્ય તેટલી શ્રેષ્ઠ મદદ કરવા હાથ લંબાવ્યો છે . કોવિડને લગતી તમામ સુવિધાઓ ધરાવતા આ દવાખાનાઓ ઓડીશાના લોકોને ઘણી મોટી સહાય પૂરી પાડશે .”. NALCO એ ઓડીશાના નબરંગપુર જીલ્લા ખાતે 200 પથારીના દવાખાનાની વ્યવસ્થાને ભંડોળ પૂરું પાડશે જ્યારે MCL એ રાજ્યના અંગુલ જીલ્લામાં તાલચેર ખાતે શરુ કરવામાં આવેલ 150 પથારીના દવાખાનાની વ્યવસ્થાને ભંડોળ પૂરું પાડશે . MCL એ દવાખાનાની વ્યવસ્થા ઉભી કરવા માટે પોતાની મેડીકલ કોલેજનું ઈન્ફ્રાસ્ટ્રક્ચર પણ પૂરું પાડ્યું છે .


    કોલસા અને ખાણ મંત્રીએ વધુમાં કહ્યું હતું કે “ કેન્દ્ર સરકાર દ્વારા કોવિડ -19 સામે લડવા માટે ડીસ્ટ્રીકટ મિનરલ ફંડ (DMF) પાસે ઉપલબ્ધ બેલેન્સ ભંડોળનો 30% સુધી ઉપયોગ કરવા માટે રાજ્ય સરકારોને પરવાનગી આપવા માટે માર્ગદર્શિકાઓ પહેલેથી જ જાહેર કરી દેવામાં આવી છે . તે ખનીજથી સમૃદ્ધ ઓડીશા જેવા રાજ્યને આ મહામારી સામે લડવા માટે પણ મદદ કરશે .”


    અત્રે નોંધનીય છે કે NALCO ના કર્મચારીઓએ 2.5 કરોડ રૂપિયાની કિંમતની રકમના પોતાના એક દિવસના પગારનું યોગદાન મુખ્યમંત્રીના રાહત ભંડોળમાં આપ્યું છે . MCL એ પહેલેથી જ ઓડીશા સરકાર દ્વારા હમણાં તાજેતરમાં ભુવનેશ્વર ખાતે શરુ કરવામાં આવેલ 500 પથારીના કોવિડ -19 ને સમર્પિત દવાખાનાને ભંડોળ પૂરું પાડી રહ્યું છે . આ કોલ ઇન્ડિયાની પાંખ દ્વારા પણ ઓડીશાના ઝારસુગુડા જીલ્લા ખાતે 50 થી વધુ પથારીના આઇસોલેશન સેન્ટરની સ્થાપના કરવામાં આવી છે . કંપનીએ આસપાસના વિસ્તારને સ્વચ્છ કરવા માટે અત્યાધુનિક સાધન “ ફોગ કેનન ” પણ પૂરી પાડી છે અને આ ઉપરાંત તેની અંદર તથા કામગીરીની આસપાસના ક્ષેત્રોમાં રહેતા લોકો તથા કોલસાની ખાણમાં કામ કરતા લોકો વચ્ચે માસ્ક અને આલ્કોહોલ આધારિત સેનીટાઈઝર્સનું પણ વિતરણ કર્યું હતું .


    NALCO એ ખાણ મંત્રાલય (MoM) અંતર્ગત કામ કરતું કેન્દ્રીય જાહેર ક્ષેત્રનું એકમ (CPSE) છે અને MCL એ કોલસા મંત્રાલય (MoC), ભારત સરકાર અંતર્ગત કામ કરતી કોલ ઇન્ડિયા લિમિટેડ (CIL) ની પેટા શાખા છે . NALCO એ ભારતમાં 32% બોકસાઇટ , ૩૩ % એલ્યુમિના અને 12% એલ્યુમિનિયમનું ઉત્પાદન કરવાનું યોગદાન આપે છે . CIL એ ભારતના કુલ કોલસાનું 80 ટકાથી વધુનું ઉત્પાદન કરે છે .


    GP/DS

    
    
    (Release ID: 1616396) Visitor Counter : 26
    
    
      Read this release in: English , Urdu , Hindi , Assamese , Manipuri , Punjabi , Odia , Telugu , Kannada