      નાણા મંત્રાલય

      નેશનલ ઇન્ફ્રાસ્ટ્રક્ચર પાઇપલાઇન (NIP) અંગે ટાસ્ક ફોર્સે નાણાંમંત્રી શ્રીમતી નિર્મલા સીતારમણ સમક્ષ અંતિમ અહેવાલ રજૂ કર્યો
      Posted On: 29 APR 2020 3:48PM by PIB Ahmedabad


    નેશનલ ઇન્ફ્રાસ્ટ્રક્ચર પાઇપલાઇન (NIP) પર ટાસ્ક ફોર્સે આજે અહીં કેન્દ્રીય નાણાં અને કોર્પોરેટ મંત્રી શ્રીમતી નિર્મલા સીતારમણને નાણાકીય વર્ષ 2019-25 માટે એનઆઇપીનો અંતિમ અહેવાલ સુપરત કર્યો હતો . વર્ષ 2019-2025 માટે નેશનલ ઇન્ફ્રાસ્ટ્રક્ચર પાઇપલાઇન પર ટાસ્ક ફોર્સનો સમરી રિપોર્ટ 31 ડિસેમ્બર , 2019 ના રોજ નાણાં મંત્રીએ જાહેર કર્યો છે .


    કેન્દ્રીય નાણાં મંત્રી શ્રીમતી નિર્મલા સીતારમણે વર્ષ 2019-20 માટે એમના બજેટના ભાષણમાં જાહેરાત કરી હતી કે , આગામી પાંચ વર્ષમાં રૂ . 100 લાખ કરોડનું રોકાણ માળખાગત સુવિધા પર થશે . પ્રધાનમંત્રી શ્રી નરેન્દ્ર મોદીએ વર્ષ 2019 માં સ્વતંત્રતા દિવસના ભાષણમાં ભારપૂર્વક જણાવ્યું હતું કે , “ અદ્યતન માળખાગત સુવિધાના વિકાસ માટે આ ગાળા માટે રૂ . 100 લાખ કરોડની રકમ અંકિત કરવામાં આવી છે , જે જીવનનાં ધારાધોરણો સુધારવાની સાથે રોજગારીની નવી તકોનું સર્જન કરશે . ”


    એનઆઇપી દેશભરમાં વૈશ્વિક કક્ષાનું માળખું પ્રદાન કરવા તથા તમામ નાગરિકો માટે જીવનની ગુણવત્તા સુધારવાની પ્રથમ પ્રકારની સંપૂર્ણ સરકારી કવાયત છે . એનો ઉદ્દેશ પ્રોજેક્ટની તૈયારીમાં સુધારો કરવાનો , માળખાગત ક્ષેત્રમાં રોકાણને આકર્ષવાનો ( સ્થાનિક અને વિદેશી એમ બંને ) છે અને નાણાકીય વર્ષ 2024-25 સુધીમાં અર્થતંત્રને 5 ટ્રિલિયન ડોલરનું બનાવવાનાં લક્ષ્યાંક માટે મહત્ત્વપૂર્ણ બની રહેશે .


    એનઆઇપીમાં વિવિધ ભાગીદારો દ્વારા પ્રદાન કરેલી કુલ માહિતી દ્વારા શ્રેષ્ઠ સહિયારા પ્રયાસો થયા છે , જેમાં હાર્મોનાઇઝ માસ્ટર લિસ્ટ ઓફ ઇન્ફ્રાસ્ટ્રક્ચરમાં ઓળખ કરવામાં આવેલા તમામ માળખાગત પેટા ક્ષેત્રોમાં સંબંધિત મંત્રાલયો , વિભાગો , રાજ્ય સરકારો અને ખાનગી ક્ષેત્ર સામેલ છે . એનઆઇપી બનાવવા નીચેથી ઉપરનો અભિગમ અપનાવવામાં આવ્યો હતો , જેમાં પ્રોજેક્ટ દીઠ રૂ . 100 કરોડથી વધારેનો ખર્ચ ધરાવતા તમામ પ્રોજેક્ટ ( ગ્રીનફિલ્ડ કે બ્રાઉનફિલ્ડ , અમલીકરણ હેઠળ કે આયોજનનાં તબક્કામાં હોય એવા ) ની જાણકારી મેળવવામાં આવી હતી .


    એનઆઇપીનો અહેવાલ જાહેર થયા પછી કેન્દ્રીય મંત્રાલયો / રાજ્ય સરકારોએ પ્રદાન કરેલા વધારાના / સંશોધિત આંકડાઓને ધ્યાનમાં રાખીએ તો એનઆઇપી ટાસ્ક ફોર્સનો અંતિમ અહેવાલ નાણાકીય વર્ષ 2020-25 ના સમયગાળા દરમિયાન રૂ . 111 લાખ કરોડનાં કુલ માળખાગત રોકાણની ધારણા વ્યક્ત કરે છે . એનઆઇપી ટાસ્ક ફોર્સનો અંતિમ અહેવાલ ત્રણ વોલ્યુમમાં છે . વોલ્યુમ 1 અને 2 ને ડીઇએની વેબસાઇટ www.dea.gov.in , www.pppinindia.gov.in અને નાણાં મંત્રાલયની વેબસાઇટ પર અપલોડ થશે તેમજ વોલ્યુમ 3 એ અને બીમાં સામેલ પ્રોજેક્ટ ડેટાબેઝને આગામી સમયમાં ઇન્ડિયા ઇન્વેસ્ટમેન્ટ ગ્રિડ પોર્ટલ પર અપલોડ કરવામાં આવશે .


    કુલ અપેક્ષિત મૂડીગત ખર્ચ રૂ . 111 લાખ કરોડમાંથી રૂ . 44 લાખ કરોડનાં અલગ - અલગ પ્રોજેક્ટ ( એનઆઇપીના 40 ટકા ) અમલીકરણ હેઠળ છે , રૂ . 33 લાખ કરોડનાં જુદાં જુદાં પ્રોજેક્ટ (30 ટકા ) વિભાવનાના તબક્કામાં છે અને રૂ . 22 લાખ કરોડનાં વિવિધ પ્રોજેક્ટ (20 ટકા ) વિકાસના તબક્કામાં છે . રૂ . 11 લાખ કરોડ (10 ટકા ) ના પ્રોજેક્ટ પ્રોજેક્ટ કયા તબક્કામાં છે એ સંબંધિત માહિતી ઉપલબ્ધ નથી . ભારતમાં માળખાગત રોકાણ ધરાવતા પ્રોજેક્ટમાં ઊર્જા (24 ટકા ), માર્ગ (18 ટકા ), શહેરી (17 ટકા ) અને રેલવેઝ (12 ટકા ) જેવા ક્ષેત્રો 71 ટકા હિસ્સો ધરાવે છે . ભારતમાં એનઆઇપીના અમલીકરણમાં કેન્દ્ર (39 ટકા ) અને રાજ્યો (40 ટકા ) એમ લગભગ એકસમાન હિસ્સો ધરાવશે એવી અપેક્ષા છે અને પછી ખાનગી ક્ષેત્ર (21 ટકા ) હિસ્સો ધરાવશે .


    અંતિમ અહેવાલમાં ભારતમાં તેમજ દુનિયામાં માળખાગત સુવિધાઓના તમામ ક્ષેત્રોમાં જોવા મળતા પ્રવાહોની ઓળખ કરવામાં આવી છે અને એના વિશે જાણકારી આપવામાં આવી છે . એમાં જે તે ક્ષેત્રની પ્રગતિ , ખામીઓ અને પડકારો વિશે પણ જણાવવામાં આવ્યું છે . હાલની ક્ષેત્ર સંબંધિત નીતિઓને અપડેટ કરવા ઉપરાંત અંતિમ અહેવાલમાં દેશભરમાં વિવિધ ક્ષેત્રોમાં માળખાગત રોકાણને વધારવા અને એને વેગ આપવા વિવિધ સુધારાઓની ઓળખ કરીને એના વિશે જાણકારી આપવામાં આપવામાં આવી છે . આ અહેવાલ કોર્પોરેટ બોન્ડ બજારોને વધારે સઘન બનાવીને એનઆઇપીના ધિરાણની રીતો અને માધ્યમો પણ સૂચવ્યાં છે , જેમાં મ્યુનિસિપલ બોન્ડ્સ , માળખાગત ક્ષેત્ર માટે વિકાસલક્ષી ધિરાણ સંસ્થાઓની રચના , માળખાગત અસ્કયામતનાં મોનેટાઇઝેશનને વેગ આપવો , જમીનનું મોનેટાઇઝેશન વગેરે સામેલ છે .


    ટાસ્ક ફોર્સે ત્રણ સમિતિ રચવાની ભલામણ કરી છે :


    i. એનઆઇપીની પ્રગતિ પર નજર રાખવા અને વિલંબો દૂર કરવા એક સમિતિ ;


    ii. અનુવર્તી અમલીકરણ માટે દરેક માળખાગત મંત્રાલયમાં સંચાલન સમિતિ ; અને


    iii. એનઆઇપી માટે નાણાકીય સંસાધનો ઊભા કરવા ડીઇએમાં સંચાલન સમિતિ .


    જ્યારે એનઆઇપીની પ્રગતિ પર નજર રાખવાની મૂળભૂત કામગીરી મંત્રાલય અને પ્રોજેક્ટ એજન્સી કરશે , ત્યારે સ્થગિત થયેલા પ્રોજેક્ટ્સની સમસ્યાઓનું સમાધાન કરવા અને એને હાથ ધરવા માટે વિવિધ સુધારા કરવા ઉચ્ચ સ્તરીય નિરીક્ષણની જરૂર છે . નિરીક્ષણ અને મૂલ્યાંકનનાં માળખાગત કાર્યના મૂળભૂત પાસાં એનઆઇપીના રિપોર્ટના વોલ્યુમ -1 માં આપ્યાં છે , જેમાં વહીવટને સુધારવા માટેના માપદંડોની ભલામણ સામેલ છે .


    એનઆઇપી પ્રોજેક્ટ ડેટાબેઝ ટૂંક સમયમાં ઇન્ડિયા ઇન્વેસ્ટમેન્ટ ગ્રિડ પર મૂકવામાં આવશે , જે એનઆઇપીને વિઝિબિલિટી પ્રદાન કરશે અને એનાથી સ્થાનિક અને વિદેશી એમ બંને પ્રકારનાં સંભવિત રોકાણકારો પાસેથી રોકાણ મેળવવામાં મદદ મળવાની સાથે પ્રોજેક્ટ સાથે સંબંધિત અદ્યતન માહિતી મળશે . દરેક સંબંધિત મંત્રાલય / રાજ્ય વધુ નવા પ્રોજેક્ટ ઉમેરશે અને તેમની સાથે સંબંધિત પ્રોજેક્ટની વિગત પૂર્વનિર્ધારિત સમય અંતરાલ પર અપડેટ કરશે , જેથી સંભવિત રોકાણકારોને અદ્યતન ડેટા ઉપલબ્ધ થાય છે .


    GP/DS


    

    
    (Release ID: 1619401) Visitor Counter : 27
    
    
      Read this release in: English , Urdu , Marathi , Hindi , Bengali , Punjabi , Odia , Tamil , Telugu , Kannada , Malayalam