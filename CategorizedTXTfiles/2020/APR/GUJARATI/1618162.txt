      ગૃહ મંત્રાલય

      ગૃહ મંત્રાલયે રાજ્યો અને કેન્દ્ર શાસિત પ્રદેશોમાં એકલ અને મલ્ટી-બ્રાન્ડ મોલની દુકાનો બાદ કરતા અમુક શ્રેણીઓની દુકાનો ખોલવા સંબંધિત આદેશ આપ્યો
      
      લૉકડાઉનના પ્રતિબંધોમાં આપવામાં આવેલી મુક્તિ હોટસ્પોટ/ ચેપગ્રસ્ત ઝોનમાં લાગુ પડશે નહીં

      Posted On: 25 APR 2020 12:47AM by PIB Ahmedabad

    કેન્દ્રીય ગૃહ મંત્રાલય (MHA) દ્વારા 15 એપ્રિલ 2020 ના રોજ કોવિડ -19 સામે લડવા માટે સંકલિત સુધારેલી માર્ગદર્શિકા અંતર્ગત હોટસ્પોટ્સ / ચેપગ્રસ્ત ઝોન સિવાયના કેટલાક વિસ્તારોમાં અમુક ચોક્કસ પ્રવૃત્તિઓને મુક્તિ આપવાનો આદેશ બહાર પાડવામાં આવ્યો હતો .


    ( https://www.mha.gov.in/sites/default/files/MHA%20order%20dt%2015.04.2020%2C%20with%20Revised%20Consolidated%20Guidelines_compressed%20%283%29.pdf )


    વ્યાપારી અને ખાનગી સંસ્થાઓની શ્રેણીમાં મુક્તિ આપતા ગૃહ મંત્રાલયે તમામ રાજ્યો / કેન્દ્ર શાસિત પ્રદેશોને એક આદેશ બહાર પાડીને સંબંધિત રાજ્યો / કેન્દ્ર શાસિત પ્રદેશોમાં દુકાનો અને સંસ્થાઓ અધિનિયમ અંતર્ગત નોંધાયેલા રહેણાક વિસ્તારો , પડોશ અને એકાંતમાં ચાલતી તમામ દુકાનો ખોલવાની મંજૂરી આપી છે .


    નગર નિગમો અને નગર પાલિકોઓની હદ બહાર બજાર પરિસરોની દુકાનો ખોલવાની મંજૂરી આપવામાં આવી છે . એકલ અને મલ્ટી - બ્રાન્ડ મોલની દુકાનો ક્યાંય પણ ખોલવાની મંજૂરી આપવામાં આવી નથી .


    મંજૂરી આપવામાં આવેલી તમામ દુકાનો માત્ર 50 ટકા સ્ટાફ સાથે ખોલી શકશે અને માસ્ક પહેરવું , સામાજિક અંતર જાળવવું વગેરે માપદંડોનું અનિવાર્યપણે સુસ્ત પાલન કરવાનું રહેશે .


    અહીં ધ્યાનમાં રાખવું અત્યંત મહત્વનું છે કે , લૉકડાઉન પ્રતિબંધોમાં આપવામાં આવેલી આ મુક્તિ હોટસ્પોટ્સ / ચેપગ્રસ્ત ઝોન માટે લાગુ પડશે નહીં .


    સત્તાવાર સંદેશાવ્યવહાર જોવા માટે અહીં ક્લિક કરો


    GP/DS

    
    
    (Release ID: 1618162) Visitor Counter : 155
    
    
      Read this release in: Punjabi , English , Urdu , Marathi , Hindi , Assamese , Manipuri , Bengali , Odia , Tamil , Telugu , Kannada , Malayalam