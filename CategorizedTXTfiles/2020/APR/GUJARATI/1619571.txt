      રસાયણ અને ખાતર મંત્રાલય

      જનઔષધિ કેન્દ્રો સુધી પહોંચવા માટે 3,25,000થી વધારે લોકો “જનઔષધિ સુગમ” મોબાઇલ એપનો ઉપયોગ કરી રહ્યા છે
      Posted On: 30 APR 2020 11:52AM by PIB Ahmedabad


    કોવિડ -19 કટોકટીને કારણે રાષ્ટ્રવ્યાપી લોકાડાઉન વચ્ચે જનઔષધિ સુગમ મોબાઇલ એપ લોકોને તેમની નજીકમાં સ્થિત પ્રધાનમંત્રી જનઔષધિ કેન્દ્ર ( પીએમજેએકે ) અને વાજબી કિંમત ધરાવતી જેનેરિક મેડિસનની ઉપલબ્ધતાની જાણકારી મેળવવા મોટા પાયે મદદરૂપ થઈ રહી છે .


    આ એપ યુઝરને અનેક લાભ આપે છે એટલે 325000 થી વધારે લોકો જનઔષધિ સુગમ મોબાઇલ એપનો ઉપયોગ કરી રહ્યાં છે . ઉપભોક્તાઓનાં જીવનને સરળ બનાવવા માટે ડિજિટલ ટેકનોલોજીનો ઉપયોગ કરવા પ્રધાનમંત્રી ભારતીય જનઔષધિ પરિયોજના ( પીએમબીજેપી ) માટે આ મોબાઇલ એપ્લિકેશન ભારત સરકારના રસાયણ અને ખાતર મંત્રાલયના ફાર્માસ્યુટિકલ્સ વિભાગ હેઠળ બ્યૂરો ઓફ ફાર્મા PSUs ઓફ ઇન્ડિયા ( બીપીપીઆઈ ) દ્વારા વિકસાવવામાં આવી છે , જેનો આશય સાધારણ જનતાને તેમની આંગળીનાં ટેરવે ડિજિટલ પ્લેટફોર્મ પ્રદાન કરીને સુવિધા આપવાનો છે , જેથી તેઓ નજીકનાં જનઔષધિ કેન્દ્રની જાણકારી મેળવવી , જનઔષધિ કેન્દ્રના લોકેશન માટે ગૂગલ મેપ દ્વારા દિશાઓ મેળવવા , જનઔષધિ જેનેરિક દવાઓ સર્ચ કરવા , એમઆરપી અને સંપૂર્ણ બચત સ્વરૂપે જેનેરિક અને બ્રાન્ડેડ મેડિસિનની પ્રોડક્ટ સરખામણીનું વિશ્લેષણ કરવા જેવા યુઝરને અનુકૂળ વિકલ્પોનો લાભ મેળવી શકે છે .


    જનઔષધિ સુગમ મોબાઇલ એપ એન્ડ્રોઇડ અને આઇ - ફોન એમ બંને પ્લેટફોર્મ પર ઉપલબ્ધ છે . આ ગૂગલ પ્લે સ્ટોર અને એપલ સ્ટોરમાંથી યુઝર નિઃશુલ્ક ડાઉનલોડ કરી શકશે .


    કોવિડ -19 સામેની લડાઈમાં ભારત સરકારે પીએમબીજેપી જેવી પ્રસિદ્ધ યોજનાઓ દ્વારા હેલ્થકેર વ્યવસ્થાની સ્થિતિમાં પરિવર્તનનો પવન ફૂંક્યો છે , જે 900 ગુણવત્તાયુક્ત જેનેરિક - દવાઓ અને 154 સર્જિકલ સાધનસામગ્રી તથા દેશનાં દરેક નાગરિક માટે વાજબી કિંમતે ઉપભોગ કરી શકાય એવી દવાઓ પૂરી પાડે છે .


    અત્યારે દેશનાં 726 જિલ્લાઓમાં 6300 થી વધારે પીએમજેએકે કાર્યરત છે . લોકડાઉનના ગાળામાં પીએમબીજેપી કોરોનાવાયરસથી લોકોનું રક્ષણ કરવામાં મદદરૂપ થવા તેના સોશિયલ મીડિયા પ્લેટફોર્મ પર માહિતીપ્રદ પોસ્ટ દ્વારા જાગૃતિ પણ લાવે છે .


    GP/DS

    
    
    (Release ID: 1619571) Visitor Counter : 55
    
    
      Read this release in: Punjabi , Odia , Tamil , Kannada , English , Urdu , Hindi , Marathi , Bengali , Manipuri , Telugu , Malayalam