      કૃષિ મંત્રાલય

      ભારત સરકારનાં કૃષિ, સહકાર અને ખેડૂત કલ્યાણ વિભાગની વિવિધ કામગીરીઓ
      
      પીએમજીકેવાય અંતર્ગત લગભગ 5,516 મેટ્રિક ટન દાળ વિતરણ માટે રાજ્યો/કેન્દ્રશાસિત પ્રદેશોમાં મોકલવામાં આવી

      Posted On: 14 APR 2020 7:22PM by PIB Ahmedabad

    ભારત સરકારનાં કૃષિ , સહકાર અને ખેડૂત કલ્યાણ વિભાગે લોકડાઉનનાં સમયગાળા દરમિયાન પ્રાદેશિક સ્તરે ખેડૂતો અને કૃષિલક્ષી કામગીરીઓને સુવિધાજનક બનાવવા માટે ઘણા ઉપાયો કર્યા છે. આ કામગીરીઓની તાજેતરની સ્થિતિ નીચે મુજબ છેઃ

     1. રવિ સિઝન 2020 દરમિયાન નાફેડે એમએસપી પર 597 કરોડ રૂપિયાની રકમ ચુકવણી 1 ,21,883 મેટ્રિક ટન દાળ અને તલની ખરીદી કરી છે, જેનો લાભ 89,145 ખેડૂતોને મળ્યો છે.
     2. પ્રધાનમંત્રી ગરીબ કલ્યાણ યોજના (પીએમ-જીકેવાય) અંતર્ગત લગભગ 5 ,516 મેટ્રિક ટન દાળ રાજ્યો/કેન્દ્રશાસિત પ્રદેશોમાં વિતરણ માટે મોકલવામાં આવી છે.
     3. 24.3.2020થી લોકડાઉનના ગાળા દરમિયાન પ્રધાનમંત્રી કિસાન સન્માન ભંડોળ (પીએમ-કિસાન) યોજના અંતર્ગત લગભગ 8.31 કરોડ ખેડૂત પરિવારોને લાભ મળ્યો છે અને અત્યાર સુધી 16 ,621 કરોડ રૂપિયાની રકમ વહેંચવામાં આવી છે.
     4. વર્તમાન કોવિડ-19 સંકટથી કૃષિ અને સંબંધિત વસ્તુઓનાં નિકાસકારોની સમસ્યાઓનું મૂલ્યાંકન કરવા અને તેમની સમસ્યાઓનું સમાધાન કરવા માટે જરૂરી પગલાં લેવા કૃષિ , સહકાર અને ખેડૂત કલ્યાણ વિભાગના સચિવની અધ્યક્ષતામાં વીડિયો કોન્ફરન્સિંગના માધ્યમથી તારીખ 13.4.2020ના રોજ બેઠક આયોજિત કરવામાં આવી હતી. આ બેઠકમાં ફળફળાદિ, શાકભાજી, બાસમતી અને બિનબાસમતી ચોખા, બીજ, ફૂલ, છોડ, જૈવિક ઉત્પાદન, કૃષિ ઉપકરણ અને મશીનરી જેવી કૃષિલક્ષી ચીજવસ્તુઓનાં ઉત્પાદકો/નિકાસકારો સંગઠનોનાં પ્રતિનિધિઓ સામેલ થયા હતા.
     5. ઉપલબ્ધતા સાથે સંબંધિત નિકાસકારોનાં મુદ્દા અને કામદારોની અવરજવર , આંતર-રાજ્ય પરિવહનમાં અવરોધો, કાચા માલની ખેંચ, ફાઇટો-સેનિટરી, કૂરિયર સેવાઓ બંધ કરવા, માલ વહન સેવાઓની ઉપલબ્ધતા, બંદર/યાર્ડ સુધી પહોંચ અને આયાત/નિકાસ માટે માલને મોકલવા જેવા વિષયો પર ચર્ચા કરવામાં આવી તથા કૃષિ અને સંબંધિત ચીજવસ્તુઓને સુચારરૂપે આયાત અને નિકાસને સુવિધાજનક બનાવવા માટે આ મુદ્દાઓનું ઉચિત સ્વરૂપે સમાધાન કરવાનો નિર્ણય લેવામાં આવ્યો છે.

    RP


    *****

    
    
    (Release ID: 1614558) Visitor Counter : 22
    
    
      Read this release in: Punjabi , Assamese , English , Urdu , Hindi , Manipuri , Bengali , Tamil , Telugu
    
    
    

5.