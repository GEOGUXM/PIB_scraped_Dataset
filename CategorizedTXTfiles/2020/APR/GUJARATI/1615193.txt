      વિજ્ઞાન અને ટેકનોલોજી મંત્રાલય

      નોવલ કોરોના વાયરસ માટે નિષ્ક્રિય વાયરસ રસી ચર્ચાના કેન્દ્રમાં
      Posted On: 16 APR 2020 6:45PM by PIB Ahmedabad


    સેલ્યુલર અને મોલેક્યુલર બાયોલોજી (CCMB) માટેના કેન્દ્રના સંશોધકોએ ભયંકર નોવલ કોરોના વાયરસ માટે એક નિષ્ક્રિય વાયરસ રસી વિકસિત કરવાની દિશામાં પ્રયાણ કર્યું છે . નિષ્ક્રિય રસીઓ તેમની સુરક્ષા અને સરળ ઉત્પાદન માટે પ્રખ્યાત છે . આ રસીકરણની પ્રક્રિયાને સૌથી અસરકારક અને વાયરસની ભયંકર અસર તથા પ્રગતિને અટકાવવા માટેનો નિશ્ચિત માર્ગ ગણવામાં આવે છે . સમગ્ર વિશ્વમાં અનેક સંસ્થાનો એક રસી શોધવા માટે કાર્ય કરી રહ્યા છે અને વિશ્વ આરોગ્ય સંસ્થા (WHO) એ વર્તમાન સમયમાં વિકાસ હેઠળ 42 થી વધુ આવા શક્યતા ધરાવતા ઉમેદવારો શોધી કાઢ્યા છે .


    સક્રિય વાયરસને મોટી સંખ્યામાં ઉછેરવામાં આવે છે અને ત્યારબાદ તેમને કેમિકલ અથવા ગરમી વડે મારી નાખવામાં આવે છે . અથવા તેની ઉત્પાદકતા શક્તિને ખતમ કરી દેવામાં આવે છે . તેમ છતાં વાયરસના જુદા જુદા ભાગો અકબંધ રહે છે . ઉદાહરણ તરીકે , સ્પાઈક પ્રોટીન કે જેના વડે તે કોષમાં પ્રવેશ કરે છે . એન્ટીજન ( કેમિકલ સંરચના ) કે જે રોગપ્રતિકારક વ્યવસ્થા તંત્ર દ્વારા ઓળખવામાં આવે છે તે નિર્બળ બની જાય છે . જ્યારે આ મૃતઃપ્રાય માઈક્રોબને દાખલ કરવામાં આવે છે ત્યારે રોગપ્રતિકારક વ્યવસ્થા તંત્ર હજુ પણ અકબંધ રહી ગયેલા ચોક્કસ એન્ટીજન વિરુદ્ધ એન્ટીબોડીઝનું નિર્માણ કરીને પ્રતિકાર આપવા માટે ભ્રમિત બને છે અને તે એ નથી જાણતું કે આ વાયરસ નિર્બળ છે . નિષ્ક્રિય પોલીયો રસી અને રેબીઝ રસી આ પ્રમાણે બનાવવામાં આવે છે .


    વાયરસ જેવો મૃતઃપ્રાય બને છે કે તે પછી પુનઃ ઉત્પાદન નથી કરી શકતો અને એક નાનકડો રોગ પણ તે ઉત્પન્ન નથી કરી શકતો . આમ , ઓછી રોગપ્રતિકારક શક્તિ ધરાવતા લોકો જેવા કે વૃદ્ધ અનેએકસાથે બે રોગ ધરાવતા લોકોની સાથે પણ તેને અમલમાં મુકવો એ સુરક્ષિત છે .


    “ જો આપણે મોટી સંખ્યામાં વાયરસ વિકસિત કરી શકીએ અને તેમને નિષ્ક્રિય કરી શકીએ તો તે મટીરીયલ ઉમેદવારની અંદર નાખવા માટેની રસી હશે . હવે વાયરસ સક્રિય નહી થાય પરંતુ માનવ શરીર વાયરસના પ્રોટીનને ઓળખી કાઢશે અને તેની વિરુદ્ધ એન્ટીબોડીઝ બનાવવાનું શરુ કરી દેશે . આ રીતે તે નિષ્ક્રિય વાયરસ રસી તરીકે કામ કરે છે .” CCMB ના ડાયરેક્ટર ડૉ . રાકેશ મિશ્રાએ ઇન્ડિયા સાયન્સ વાયર સાથે વાતચીત કરતા આ મુજબ જણાવ્યું . એકવાર વાયરસનું સેલ કલ્ચર આધારિત ઉત્પાદન શરુ થઇ જાય પછી તેને ઇન્ડસ્ટ્રી પાર્ટનરને આપી દેવામાં આવશે , તેમણે કહ્યું .


    સૌથી મહત્વનો ટેકનોલોજીકલ પડકાર એ વાયરસને માનવીય શરીરની બહાર વિકસિત કરવાનો છે . કારણ કે નોવલ કોરોના વાયરસ એ માનવીય કોષમાં વૃદ્ધિ પામ્યો છે , ખાસ કરીને સક્રિય ACE2 રીસેપ્ટર્સ ધરાવતા કોષોમાં , તેથી માનવ શરીરની બહાર વાયરસને વિકસિત કરવા માટે કોષ લાઈનનો સાચો સ્ત્રોત શોધી કાઢવો એ જ આ ટેકનોલોજીની ચાવી છે . CCMB એ આ વિનાશક વાયરસને ઉછેરવા અને તેની વૃદ્ધિ કરવા માટે પેટ્રી ડીશમાં વૃદ્ધિ પામેલ આફ્રિકન ગ્રીન મંકીમાંથી એપીથેલીઅલ સેલનો ઉપયોગ કરી રહી છે . ક્યાં આગળ આ નોવલ કોરોના વાયરસ અસર , વૃદ્ધિ અને ગુણોત્તર કરી શકે છે એ શોધવા માટે સેલ લાઈનના કેટલાક વધુ વિકલ્પો શોધવામાં આવશે . કોષો ઉપર દેખરેખ રાખવામાં આવશે અને જો કોષમાં કોષનું મૃત્યુ અને વાયરસ છુટા પડવા સહીતના કોઈ પરિવર્તન જોવા મળશે તો આ વૃદ્ધિ હકારાત્મક છે . “ અમે એવા કલ્ચરમાં આ કોષને વિકસિત કરી રહ્યા છીએ કે જે વાયરસ ઉત્પન્ન કરશે જેથી કરીને અમે એક ઇન વિટ્રો સિસ્ટમ બનાવી શકીએ કે જેને તેની ક્ષમતા માટે ચકાસી શકાય .” ડૉ . મિશ્રાએ જણાવ્યું . સેલ કલ્ચરમાં વૃદ્ધિ પામેલ આ કોરોના વાયરસને ઉછેરવામાં આવશે , તેને નિષ્ક્રિય કરવામાં આવશે અને રસી તૈયાર કરવામાં આવશે .


    નોવલ કોરોના વાયરસ માટે એક યોગ્ય સેલ કલ્ચર શોધવાથી દવા વિકસિત કરવામાં પણ મદદ મળશે . એકવાર વાયરસ કોષને ચેપ લગાડે ત્યારબાદ સક્ષમ ડ્રગ કેન્ડીડેટને તેની માટે તપાસી શકાય .


    “ જો આપણે વાયરસ વડે તાજા કોષને ચેપ લગાડીએ તો 2- ૩ દિવસ પછી આ કોષો મૃત્યુ પામશે અને ઘણા બધા વાયરસ ઉત્પન્ન થશે . આમ છતાં , જો તમે સક્ષમ દવાનો ઉપયોગ કરો તો કોષ મૃત્યુ નહી પામે અને જો દવા અસરકારક હશે તો વાયરસની પ્રતિકૃતિ પકડાઈ જશે .” તેમણે સમજાવ્યું . આ રીતે , કોઇપણ વ્યક્તિ એ ચેક કરી શકે છે કે એક ચોક્કસ દવા એ એન્ટીવાયરલ જેટલી જ અસરકારક છે કે નહી .


    આ ઉપરાંત , CCMB નમૂનાઓ પણ એકઠા કરશે અને તેની સુવિધાઓનો ઉપયોગ વાયરસનો ચેપ વિકસાવી રહેલા મોટી સંખ્યામાં શંકાસ્પદ લોકો ઉપર કરશે .


    GP/DS

    
    
    (Release ID: 1615193) Visitor Counter : 94
    
    
      Read this release in: English , Urdu , Marathi , Hindi , Assamese , Bengali , Tamil , Telugu , Kannada