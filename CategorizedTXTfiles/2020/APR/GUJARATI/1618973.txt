      સંરક્ષણ મંત્રાલય

      સંરક્ષણ મંત્રી શ્રી રાજનાથ સિંહે કોવિડ-19ની અસરો ઘટાડવા DPSUs અને OFB ના પ્રદાન તથા લોકડાઉન પછી તેમની કામ કરવાની યોજનાઓની સમીક્ષા કરી
      Posted On: 28 APR 2020 3:17PM by PIB Ahmedabad


    સંરક્ષણ મંત્રી શ્રી રાજનાથ સિંહે આજે વીડિયો કોન્ફરન્સ દ્વારા સંરક્ષણ ક્ષેત્રના સરકારી એકમો ( ડીપીએસયુ ) અને ઓર્ડનનન્સ ફેક્ટરી બોર્ડ ( ઓએફબી ) ની કોવિડ -19 સામે લડવાના પ્રદાનની અને તેમની કાર્યકારી યોજનાઓની સમીક્ષા કરી હતી .


    શ્રી રાજનાથ સિંહે કોવિડ -19 સામે લડવા નવા ઉત્પાદનોનું ઉત્પાદન કરવામાં ડીપીએસયુ દ્વારા પ્રદર્શિત નવીન કુશળતાઓની પ્રશંસા કરી હતી તથા કેટલાંક સ્વરૂપે સ્થાનિક વહીવટીતંત્રને આપેલી સહાયને પણ બિરદાવી હતી .


    સંરક્ષણ મંત્રીએ તેમને શક્ય એટલી હદે ગુમાવેલા કાર્યકારી સમયને સરભર કરવા અને ઉત્પાદન વધારવા લોકડાઉન પછી કામગીરી ફરી શરૂ કરવાની કટોકટી યોજનાઓ તૈયાર કરવાની સૂચના આપી હતી .


    લોકડાઉન પછી પ્રધાનમંત્રી શ્રી નરેન્દ્ર મોદીની અર્થતંત્રને બેઠું કરવાની યોજનાનો સંદર્ભ ટાંકીને શ્રી રાજનાથ સિંહે કહ્યું હતું કે , ખાનગી સંરક્ષણ ઉદ્યોગ સાથે ડીપીએસયુ આર્થિક સ્થિતિમાં સુધારો કરવામાં મુખ્ય ભૂમિકા ભજવી શકે છે .


    સંરક્ષણ મંત્રીએ સંરક્ષણ ઉત્પાદન વિભાગ ( ડીડીપી ), સંરક્ષણ મંત્રાલય ( એમઓડી ), ઓએફબી અને ડીપીએસયુ દ્વારા આશરે રૂ . 77 કરોડના પીએમ કેર્સ ફંડમાં નાણાકીય પ્રદાનની પ્રશંસા કરી હતી , જે કોર્પોરેટ સોશિયલ રિસ્પોન્સિબિલિટી ( સીએસઆર ) ફંડ અને એક દિવસના પગારનાં પ્રદાનમાંથી જનરેટ થયા છે . આ જાણકારી આપવામાં આવી હતી કે , ડીપીએસયુમાંથી પીએમ કેર્સ ફંડમાં વધારે પ્રદાન એપ્રિલ , 2020 દરમિયાન થવાની અપેક્ષા છે .


    આ કોન્ફરન્સ દરમિયાન ઓર્ડનન્સ ફેક્ટરી બોર્ડે જાણકારી આપી છે કે , એના 41 ઉત્પાદન સ્થળોમાંથી કોઈ પણ સ્થળે કોવિડ 19 નો કોઈ પોઝિટિવ કેસ નથી . કોવિડ -19 સામે સંઘર્ષ કરવામાં ઓએફબીનાં પ્રદાનમાં 100 થી વધારે વેન્ટિલેટર્સનું રિપેરિંગ , 12,800 કવરોલ્સનું ઉત્પાદન , પીપીઇના ટેસ્ટિંગ માટે વિશેષ મશીનોનો વિકાસ , સ્થાનિક સત્તામંડળોને 6.35 લાખ માસ્કનો પુરવઠો , કોવિડ 19 ના દર્દીઓ માટે અરુણાચલ પ્રદેશમાં 340 સ્પેશ્યલાઇઝ તંબુઓનો પુરવઠો , 1 લાખ લિટર હેન્ડ સેનિટાઇઝરનું પ્રદાન વગેરે સામેલ છે . ઓએફબીએ 10 સ્થળોમાં એની હોસ્પિટલોમાં 280 આઇસોલેશન બેડ અંકિત કર્યા છે . ઉપરાંત એચએએલએ કોવિડ -19 ના દર્દીઓ માટે બેંગલોરમાં 93 આઇસોલેશન બેડ પણ અંકિત કર્યા છે .


    ભારત ઇલેક્ટ્રોનિક્સ લિમિટેડ ( બીઇએલ ) એ મે , 2020 માં 12,000 અને જૂન , 2020 માં વધુ 18,000 ની વેન્ટિલેટર્સનું ઉત્પાદન કરવાની વ્યવસ્થા કરી છે . આશરે 3,000 ઇજનેરો આ વેન્ટિલેટર્સને કાર્યરત કરવામાં આરોગ્ય ક્ષેત્રનાં કર્મચારીઓને તાલીમ આપવા સહભાગી થશે .


    હિંદુસ્તાન એરોનોટિક્સ લિમિટેડ ( એચએએલ ) એ 300 એરોસોલ કેબિનેટનું ઉત્પાદન કર્યું છે અને વિવિધ હોસ્પિટલોને એ પૂરાં પાડ્યાં છે . કંપનીએ 56,000 માસ્કનું વિતરણ પણ કર્યું છે અને પરપ્રાંતીય મજૂરોને ટેકો આપ્યો છે . ઉપરાંત હિંદુસ્તાન એરોનોટિક્સ લિમિટેડ ( એચએએલ ) એ કોવિડ -19 દર્દીઓ માટે બેંગલોરમાં 93 આઇસોલેશન બેડ પણ અંકિત કર્યા છે . એચએએલના કર્મચારીઓ વચ્ચે કોવિડ -19 નો એક પણ પોઝિટિવ કેસ નોંધાયો નથી .


    ભારત ડાયનેમિક્સ લિમિટેડ ( બીડીએલ ) પણ વેન્ટિલેટર્સ માટે ડિઝાઇનને અંતિમ ઓપ આપવા અને પ્રોટોટાઇપ બનાવવા પ્રસિદ્ધ વિજ્ઞાનીઓ સાથે કામ કરે છે .


    મઝગાંવ ડોક શિપબિલ્ડર્સ લિમિટેડ ( એમડીએલ ) એ મુંબઈનાં નેવલ ક્વારેન્ટાઇન સેન્ટરને રૂ . પાંચ લાખની દવાઓ અને પીપીઇ પ્રદાન કર્યા છે તથા 4,000 લિટર સેનિટાઇઝરનું વિતરણ કર્યું છે .


    ઓએફબી અને ડીપીએસયુના કેટલાંક એકમો રેડ ઝોન સિવાયના ઝોન છે , જ્યાં કામગીરી શરૂ થઈ ગઈ છે . લગભગ તમામ ડીપીએસયુએ લોકડાઉન પછી ઉત્પાદન વધારવા કટોકટીની યોજના બનાવી છે . આ એકમોએ ત્રણ શિફ્ટમાં કામ કરવાની અને અઠવાડિયામાં કામ કરવાના દિવસો પાંચથી વધારીને છ કરવાની યોજના તૈયાર કરી છે . આ કામગીરીમાં સોશિયલ ડિસ્ટન્સિંગ અને આરોગ્ય સાથે સંબંધિત અન્ય પ્રસ્તુત માર્ગદર્શિકાઓ હાથ ધરવામાં આવશે .


    આ વીડિયો કોન્ફરન્સમાં સચિવ , ( સંરક્ષણ ઉત્પાદન વિભાગ ) શ્રી રાજકુમાર , સંરક્ષણ મંત્રાલયનાં સંરક્ષણ ઉત્પાદન વિભાગના વરિષ્ઠ અધિકારીઓ , ઓએફબી , બીઇએલ , એચએએલ , એમડીએલ , ભારત અર્થ મૂવર્સ લિમિટેડ ( બીઇએમએલ ), ગાર્ડન રીચ શિપબિલ્ડર્સ એન્ડ એન્જિનીયર્સ લિમિટેડ ( જીઆરએસઈ ), બીડીએલ , હિંદુસ્તાન શિપયાર્ડ લિમિટેડ ( એચએસએલ ), મિધાની મિશ્રધાતુ નિગમ લિમિટેડ ( મિધાની ) અને ગોવા શિપયાર્ડ લિમિટેડનાં વરિષ્ઠ અધિકારીઓ પણ સહભાગી થયા હતા .


    GP/DS

    
    
    (Release ID: 1618973) Visitor Counter : 32
    
    
      Read this release in: Telugu , English , Urdu , Marathi , Hindi , Bengali , Assamese , Punjabi , Odia , Tamil , Kannada