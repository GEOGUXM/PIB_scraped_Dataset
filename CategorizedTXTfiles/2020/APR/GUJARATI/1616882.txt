      કૃષિ મંત્રાલય

      કોવિડ-19 રોગચાળાના કારણે લોકડાઉનના સમયગાળા દરમિયાન સમગ્ર દેશમાં જરૂરી ચીજવસ્તુઓનો અવિરત પૂરવઠો મળતો રહે તે માટે સરકાર દ્વારા સમયસર કરવામાં આવી રહેલા પ્રયાસો
      
      e-NAM ઉપર 11.37 લાખથી વધુ ટ્રકો અને 2.3 લાખથી વધુ ટ્રાન્સપોર્ટર્સને જોડવામાં આવ્યા

      Posted On: 21 APR 2020 6:21PM by PIB Ahmedabad

    કૃષિ મંત્રાલય દ્વારા કોવિડ -19 મહામારીના કારણે ઉભી થયેલ લોકડાઉનની વર્તમાન પરિસ્થિતિ દરમિયાન જથ્થાબંધ બજારોમાંથી ભીડ ઓછી કરવા અને પુરવઠા શ્રુંખલાઓને પ્રોત્સાહન આપવા માટે અનેક પહેલો શરુ કરવામાં આવી છે . રાષ્ટ્રીય કૃષિ બજાર (e-NAM) પોર્ટલમાં પણ બે (2) નવા મોડ્યુલ , જેવા કે (a) વેરહાઉસ આધારિત વેપારી મોડ્યુલ અને (b) ફાર્મર પ્રોડ્યુસર ઓર્ગેનાઈઝેશન (FPOs) મોડ્યુલનો ઉમેરો કરીને તેમાં સુધારો કરવામાં આવ્યો છે . વેરહાઉસ આધારિત ટ્રેડીંગ મોડ્યુલ FPOs ને બજારોમાં જાતે ગયા વગર ઓનલાઈન હરાજી માટે તેમના ઉત્પાદનોને સંગ્રહ કેન્દ્રો ઉપરથી જ પિકચર / ગુણવત્તાયુક્ત માપદંડો સાથે અપલોડ કરવા સક્ષમ બનાવે છે . અત્યાર સુધી 12 રાજ્યો ( પંજાબ , ઓડીશા , ગુજરાત , રાજસ્થાન , પશ્ચિમ બંગાળ , મહારાષ્ટ્ર , હરિયાણા , આંધ્રપ્રદેશ , તમિલનાડુ , ઉત્તરાખંડ , ઉત્તર પ્રદેશ અને ઝારખંડ ) ના FPOs આ વેપારની પ્રક્રિયામાં જોડાયેલા છે .


    આ મંત્રાલય દ્વારા તમામ રાજ્ય સરકારો / કેન્દ્ર શાસિત પ્રદેશોને સ્ટેટ APMC કાયદા અંતર્ગત નિયંત્રણને મર્યાદિત કરીને ખેડૂતો / FPOs/ સહકારી મંડળીઓ વગેરે પાસેથી સીધી માર્કેટિંગની સુવિધા પૂરી પાડવા માટે એડવાઇઝરી જાહેર કરવામાં આવી છે . FPOs નજીકના શહેરો અને નગરોમાં શાકભાજી પણ પુરા પાડી રહ્યા છે . ચીજવસ્તુઓની હેરફેરને લઇને અને તેમના વેપારને લઈને ઉભી થતી તમામ સમસ્યાઓને તે જ સ્થળે ઉકેલવામાં આવે છે . રાજ્યોએ FPOs ને પહેલેથી પાસ / ઈ - પાસ આપવા માટેનો નિર્ણય લઇ લીધો છે .


    e-NAM એ લોકડાઉન દરમિયાન સોશ્યલ ડિસ્ટન્સિંગ જાળવવા માટેનું એક સાધન બની ગયું છે . રાજ્યો e-NAM જેવા વર્ચ્યુઅલ ટ્રેડીંગ પ્લેટફોર્મને પ્રોત્સાહન આપી રહ્યા છે અને આ રીતે ઉત્પાદનોને પહોંચાડવા માટે માનવ દખલગીરી ઘટી રહી છે અને ઉત્પાદનો જ્યાં સંગ્રહ કરવામાં આવ્યા છે તે સ્થળેથી જ તેમના ઓનલાઈન મોડના માધ્યમથી વેપારની ખાતરી કરવામાં આવી રહી છે .


    ઝારખંડ જેવા રાજ્યોએ ઈ - નામ પ્લેટફોર્મના માધ્યમથી ફાર્મ ગેટ ટ્રેડીંગની પહેલ શરુ કરી છે કે જ્યાં ખેડૂતો APMC માં ગયા વગર જ ઓનલાઈન હરાજી માટે પિક્ચર સહીત તેમના ઉત્પાદનોની વિગતો અપલોડ કરી રહ્યા છે . એ જ રીતે FPOs પણ e-NAM અંતર્ગત ટ્રેડીંગ કરવા માટે પોતાના સંગ્રહ કેન્દ્રોમાંથી ઉત્પાદનોની માહિતી અપલોડ કરી રહ્યા છે .


    કૃષિ પેદાશોની હેરફેર મુશ્કેલ અને પુરવઠા શ્રુંખલાનો અનિવાર્ય ઘટક પણ છે . મંત્રાલય દ્વારા “ કિસાન રથ ” નો પ્રારંભ કરવામાં આવ્યો છે કે જે એક ખેડૂતને અનુકુળ મોબાઇલ એપ્લીકેશન છે . તેનો હેતુ ખેડૂતો અને વેપારીઓને કૃષિ અને બાગાયતી પાકોના પ્રાથમિક અને માધ્યમિક પરિવહન માટે વાહનો શોધવામાં મદદ કરવાનો છે . પ્રાથમિક વાહનવ્યવહારમાં ખેતરમાંથી બજાર સુધી , FPOs કેન્દ્રો સુધી , ગામડાઓની બજારો સુધી / GrAMs, રેલ્વે સ્ટેશનો અને વેર હાઉસ સુધી સામાનની હેરફેરનો સમાવેશ થાય છે . માધ્યમિક વાહનવ્યવહારમાં બજારમાંથી આંતર રાજ્ય અને રાજ્યની અંદરના બજારો સુધી , પ્રક્રિયાગત એકમો સુધી , રેલ્વે સ્ટેશનો , આંતર રાજ્ય અને રાજ્યની અંદરના વેરહાઉસ અને જથ્થાબંધ બજારો વગેરે સુધી માલસામાનના વહનનો સમાવેશ થાય છે . તેનાથી સ્પર્ધાત્મક કિંમતો અને સમયસર સેવાઓ પૂરી પાડીને ખાદ્યાન્નના બગાડને ઘટાડવામાં મદદ કરવાની સાથે જ ખેડૂતો , વેરહાઉસ ધરાવતા લોકો , FPOs, APMC બજારો અને આંતર રાજ્ય તથા રાજ્યની અંદરના ગ્રાહકોની વચ્ચે એક સરળ અને સુગમ પુરવઠાનું જોડાણ સ્થાપિત થશે . આ તમામના લીધે સડી જનારા પદાર્થો માટે વધુ સારી કિંમતો મેળવવામાં ઘણું યોગદાન મળશે . કિસાન રથ એપ્લીકેશન એ ઈ - નામનો ઉપયોગ કરતા અને ઈ - નામ બજારનો ઉપયોગ ના કરતા બંને પ્રકારના લોકોની માટે તૈયાર કરવામાં આવી છે .


    e-NAM પ્લેટફોર્મ ઉપર તાજેતરમાં જ લોજિસ્ટિક એગ્રેગેટર્સના ઉબેરીઝેશનના મોડ્યુલનો પ્રારંભ કરવામાં આવ્યો છે . તે વેપારીઓને કૃષિ પેદાશોને બજારમાંથી તેમના જુદા જુદા અન્ય સ્થળો ઉપર ઝડપી હેરફેર માટે તેમની આસપાસ ઉપલબ્ધ વાહનવ્યવહાર શોધવા માટે મદદ કરશે . આ મોડ્યુલ સાથે 11.37 લાખથી વધુ ટ્રકો અને 2. ૩ લાખથી વધુ ટ્રાન્સપોર્ટર્સને પહેલેથી જ જોડવામાં આવ્યા છે .


    સરકારે પહેલેથી જ જરૂરી ચીજવસ્તુઓ ઉપાડીને લઇ જવા માટે આંતર રાજ્ય કેરેજ ( વાહનો ) ની હેરફેરને મુક્ત કરવાનો નિર્ણય લઇ લીધો છે . મંત્રાલયે સ્ટેટ એગ્રીકલ્ચર માર્કેટિંગ બોર્ડની સાથે સંકલન સાધીને ચોવીસ કલાક ફળો અને શાકભાજીની આંતર રાજ્ય હેરફેર કાર્યાન્વિત કરી છે . સરકાર ફળો અને શાકભાજીના બજારોની કામગીરી અને સાવચેતીના પગલાઓ સાથે કોઇપણ પ્રકારની બાંધછોડ કર્યા વિના ખેડૂત ગ્રાહક બજારોની ઉપર પણ ખૂબ નજીકથી દેખરેખ રાખી રહી છે .


    મંત્રાલય મહારાષ્ટ્રના ઉત્પાદન વિસ્તારોમાંથી અન્ય રાજ્યોમાં ડુંગળીના જથ્થા માટે મહારાષ્ટ્ર મંડી બોર્ડ સાથે પણ સંપર્કમાં છે . વર્તમાન સમયમાં નાસિક જીલ્લા અંતર્ગતની APMCs પ્રતિ દિન દેશના જુદા જુદા ભાગો જેવા કે દિલ્હી , હરિયાણા , બિહાર , તમિલનાડુ , પંજાબ , કોલકાતા , જમ્મુ અને કાશ્મીર , કર્ણાટક , ઓડીશા , ગુજરાત , ઉત્તર પ્રદેશ , આસામ , રાજસ્થાન , મધ્ય પ્રદેશ વગેરેમાં નિયમિતપણે સરેરાશ ૩૦૦ ટ્રકો મોકલી રહી છે .


    ઉત્તર પૂર્વ પ્રદેશ માટે આંતર રાજ્ય હેરફેર કરવા સહીત જરૂરી ચીજવસ્તુઓ અને ફળો અને શાકભાજીઓના પુરવઠા અને કિંમતો ઉપર દેખરેખ રાખવા માટે એક અલગ સેલની પણ રચના કરવામાં આવી છે .


    GP/DS

    
    
    (Release ID: 1616882) Visitor Counter : 48
    
    
      Read this release in: Punjabi , English , Urdu , Hindi , Marathi , Assamese , Bengali , Odia , Tamil , Telugu , Kannada