      પ્રધાનમંત્રીનું કાર્યાલય

      પ્રધાનમંત્રી અને કેનેડાના પ્રધાનમંત્રી વચ્ચે ટેલીફોન પર ચર્ચા થઇ
      Posted On: 28 APR 2020 9:49PM by PIB Ahmedabad


    પ્રધાનમંત્રીએ આજે કેનેડાના પ્રધાનમંત્રી મહામહિમ જસ્ટિન ટ્રુડો સાથે ટેલીફોન પર ચર્ચા કરી હતી .


    બંને મહાનુભવોએ સમગ્ર વિશ્વમાં ફેલાયેલી કોવિડ -19 મહામારીના ઉપદ્રવના કારણે ઉભી થયેલી પ્રવર્તમાન સ્થિતિની ચર્ચા કરી હતી . વૈશ્વિક એકતા અને સહકાર , પૂરવઠા સાંકળની જાળવણી અને સંશોધનની પ્રવૃત્તિઓમાં સહયોગના મહત્વ પર બંને એકમત થયા હતા .


    કેનેડામાં વસતા ભારતીય નાગરકો જેમા ખાસ કરીને વિદ્યાર્થીઓને વર્તમાન પરિસ્થિતિમાં પૂરતો સહકાર અને મદદ કરવા બદલ પ્રધાનમંત્રીએ કેનેડાના પ્રધાનમંત્રીનો આભાર વ્યક્ત કર્યો હતો . ભારતમાં વસતા કેનેડાના નાગરિકોને ભારત સરકારે કરેલી મદદની પણ કેનેડાના પ્રધાનમંત્રી ટ્રુડોએ પ્રશંસા કરી હતી .


    ભારત ફાર્માસ્યુટિકલ ક્ષેત્રે પોતાની ઉત્પાદન ક્ષમતાના કારણે કેનેડા સહિત સમગ્ર દુનિયામાં પોતાની રીતે શ્રેષ્ઠ પ્રયાસો સાથે મદદ કરવાનું ચાલુ રાખશે તેવી પ્રધાનમંત્રીએ ખાતરી આપી હતી .


    આ મહામારી સામે લડવાના વૈશ્વિક પ્રયાસોમાં અને તેમાં ખાસ કરીને કોવિડ -19 ના ઉપચારાત્મક ઉકેલો અને રસી શોધવા માટે સંશોધન અને ટેકનોલોજી ક્ષેત્રે સહયોગમાં ભારત અને કેનેડાની ભાગદારી અર્થપૂર્ણ યોગદાન આપશે તે બાબતે બંને નેતાઓ સંમત થયા હતા .


    GP/DS

    
    
    (Release ID: 1619251) Visitor Counter : 13
    
    
      Read this release in: English , Urdu , Marathi , Hindi , Manipuri , Assamese , Bengali , Punjabi , Odia , Tamil , Telugu , Kannada , Malayalam