      વહાણવટા મંત્રાલય

      ભારતીય બંદરો પર ભારતીય નાવિકોના સાઇન-ઓન અને સાઇન-ઓફ તથા તેમની અવરજવર માટે એસઓપી ઇશ્યૂ કરવામાં આવી
      
      શ્રી મનસુખ માંડવિયાએ આ પગલાંને આવકારતા જણાવ્યું કે, બંદર પર નાવિકોની અદલાબદલી હવે શક્ય બનશે

      Posted On: 22 APR 2020 1:28PM by PIB Ahmedabad

    રાજ્ય કક્ષાનાં કેન્દ્રીય જહાજ મંત્રી ( સ્વતંત્ર હવાલો ) શ્રી મનસુખ માંડવિયાએ ભારતીય બંદરો પર ભારતીય નાવિકો માટે સાઇન - ઓન અને સાઇન - ઓફ માટે એસઓપી ઇશ્યૂ કરવાનું પગલું આવકાર્યું છે . એક ટ્વીટ કરીને તેમણે આ ઓર્ડર માટે ગૃહ મંત્રીનો આભાર માન્યો હતો , જેનાથી બંદર પર નાવિકોની અદલાબદલી હવે શક્ય બનશે . તેમણે જણાવ્યું હતું કે , આ આદેશથી હવે હજારો નાવિકોની મુશ્કેલીનો અંત આવશે .


    જહાજનાં નાવિકો ( સીફેરર્સ ) ની અદલાબદલી મર્ચન્ટ શિપની કામગીરી માટે મહત્ત્વપૂર્ણ પગલું છે . ગૃહ મંત્રાલય ( એમએચએ ) એ 21 એપ્રિલ , 2020 ના રોજ સ્ટારન્ડર્ડ ઓપરેટિંગ પ્રોસિજર ( એસઓપી ) ઇશ્યૂ કરી છે . આ એસઓપી મર્ચિન્ટ શિપિંગ જહાજો માટે ભારતીય બંદરો પર ભારતીય નાવિકોને સાતત્યપૂર્ણ રીતે સાઇન - ઇન / સાઇન - ઓફ થવા માટે બનાવવામાં આવી છે . આ માટે નીચેની માર્ગદર્શિકા બહાર પાડવામાં આવી છેઃ


    I. સાઇન - ઓન માટે


    i. જહાજનાં માલિક / રિક્રૂટમેન્ટ એન્ડ પ્લેસમેન્ટ સર્વિસ ( આરપીએસ ) એજન્સી જહાજમાં સામેલ થવા માટે ભારતીય નાવિકોની ઓળખ કરશે .


    ii . ડાયરેક્ટર જનરલ ઓફ શિપિંગ ( ડીજીએસ ) એ બનાવેલી પ્રક્રિયા મુજબ નાવિકો ઇમેલ દ્વારા જહાજનાં માલિક / આરપીએસ એજન્સીને છેલ્લાં 28 દિવસ માટે તેમના ટ્રાવેલ અને કોન્ટેક્ટની હિસ્ટ્રી અંગે જાણકારી આપશે .


    iii . નાવિકની ચકાસણી ડીજીએસ માન્યતાપ્રાપ્ત તબીબી પરીક્ષક દ્વારા ચકાસણી થશે , જે આ ઉદ્દેશ માટે જાહેર કરેલી માર્ગદર્શિકા મુજબ ચકાસણી કરશે . સાથે સાથે નાવિકની પણ ચકાસણી થશે તથા છેલ્લાં 28 દિવસ માટે તેમના પ્રવાસ અને કોન્ટેક્ટ હિસ્ટ્રીની ચકાસણી થશે . તેમાં ચકાસણી થશે કે નાવિકમાં કોવિડ -19 માટેનાં ચિહ્નો દેખાય છે કે નહીં અને જો ચિહ્નો નહીં જોવા મળે , તો સાઇન - ઓન માટે પ્રક્રિયા હાથ ધરી શકાશે .


    iv . નાવિક જે વિસ્તારમાં રહે છે એ વિસ્તારનાં સ્થાનિક વહીવટીતંત્રને એના સાઇન માટે ક્લીઅરન્સની જાણ કરવામાં આવશે તથા એના નિવાસસ્થાનથી શિપિંગ જહાજની સફર શરૂ થવાની હોય એ સ્થળ સુધીની અવરજવરનો પાસ ઇશ્યૂ કરવાનું કહેવામાં આવશે .


    v . માર્ગ દ્વારા આ પ્રકારની અવરજવર માટે નાવિક અને નાવિક જ્યાં રહે છે એ રાજ્ય સરકાર / કેન્દ્રશાસિત પ્રદેશનાં વહીવટીતંત્ર દ્વારા એક ડ્રાઇવર માટે આ પ્રકારનો ટ્રાન્ઝિટ પાસ ઇશ્યૂ કરી શકાશે .


    vi. આ પ્રકારની અવરજવર માટેના પાસને નક્કી કરેલા રુટ માટે ચોક્કસ સમયગાળા માટે ઇશ્યૂ કરવામાં આવશે અને એનું કડકપણે પાલન થશે . આ પ્રકારનાં ટ્રાન્ઝિટ પાસને ટ્રાન્ઝિટ રુટની સાથે રાજ્ય સરકાર / કેન્દ્રશાસિત પ્રદેશોની ઓથોરિટી દ્વારા મંજૂરી આપવામાં આવશે / એને માન્યતા આપવામાં આવશે .


    vii. સ્વાસ્થ્ય સંબંધિત પ્રમાણભૂત આચારસંહિતા મુજબ , નાવિકને એના ગંતવ્ય સ્થાન સુધી લઈ જનાર વાહનમાં સોશિયલ ડિસ્ટન્સિંગ અને સ્વાસ્થ્ય સાથે સંબંધિત અન્ય નિયમોનું પાલન કરવામાં આવશે .


    viii . જે બંદર પરથી જહાજની સફર શરૂ કરવાની હોય એ બંદર પર નાવિકનો કોવિડ -19 માટેનું પરીક્ષણ થશે . જો કોવિડ -19 ટેસ્ટ નેગેટિવ આવશે , તો જ નાવિક સાઇન - ઓન માટે તૈયાર હશે , પણ કોવિડ -19 પોઝિટવ આવશે તો આરોગ્ય અને પરિવાર કલ્યાણ મંત્રાલયની માર્ગદર્શિકા મુજબ કામગીરી હાથ ધરવામાં આવશે .


    II. સાઇન - ઓફ માટે


    i. કોઈ વિદેશી બંદર પરથી આવતા , અથવા કોઈ પણ ભારતીય બંદર પરથી દરિયાઈ જહાજમાં આવતા જહાજનાં માસ્ટર ભારતમાં એના પોર્ટ પર પહોંચવા દરમિયાન જહાજ પર દરેક વ્યક્તિના આરોગ્યની સ્થિતિની ચકાસણી કરશે અને આ અંગેની સંપૂર્ણ જાણકારી આપતું મેરિટાઇમ ડેક્લેરેશન ઓફ હેલ્થ બંદરનાં આરોગ્ય સત્તામંડળ અને બંદર સત્તામંડળને સુપરત કરશે . ઉપરાંત માસ્ટર બંદર પર સ્થાનિક સ્વાસ્થ્ય સત્તામંડળ દ્વારા બંદરના સ્વાસ્થ્ય સત્તામંડળની સૂચના મુજબ , જરૂરી માહિતી , જેમ કે તાપમાનનો ચાર્ટ , વ્યક્તિનાં સ્વાસ્થ્યની સ્થિતિની જાણકારી વગેરે માસ્ટર દ્વારા પ્રદાન કરશે . બંદર પર કાર્યરત સ્વાસ્થ્ય સત્તામંડળ સ્વાસ્થ્ય સંબંધિત જરૂરી આચારસંહિતા મુજબ બંદર પર જહાજ લાંગરવા અગાઉ મંજૂરી આપશે .


    ii. જહાજ પર આવતા ભારતીય નાવિકને કોવિડ -19 પરીક્ષણમાંથી પસાર થવું પડશે , જેથી એ કોવિડ -19 માટે નેગેટિવ છે એની પુષ્ટિ થઈ શકે . જહાજમાં ઉતર્યા પછી અને પરીક્ષણ સુવિધા સુધી નાવિક પહોંચે ત્યાં સુધી બંદરનાં સંકુલની અંદર જહાજનાં માલિક દ્વારા સુનિશ્ચિત કરવામાં આવશે કે , સ્વાસ્થ્ય સાથે સંબંધિત પ્રમાણભૂત આચારસંહિતા મુજબ સલામતીની તમામ સાવધાની રાખવામાં આવે .


    iii. જ્યાં સુધી નાવિકના ટેસ્ટના રિપોર્ટ આવે , ત્યાં સુધી બંદર / રાજ્ય સરકારનાં સ્વાસ્થ્ય સત્તામંડળ દ્વારા તેમને ક્વારેન્ટાઇન સુવિધામાં રાખવામાં આવશે .


    iv. જો કોવિડ -19 માટે નાવિકોનો ટેસ્ટ પોઝિટવ આવશે , તો આરોગ્ય અને પરિવાર કલ્યાણ મંત્રાલય દ્વારા નક્કી કરેલા નીતિનિયમો મુજબ તેમની સારવાર માટે પગલાં લેવામાં આવશે .


    v. જે નાવિકોના ટેસ્ટ નેગેટિવ આવશે અને સાઇન - ઓફ થશે , તેમના માટે એ એરિયામાં સ્થાનિક વહીવટીતંત્રને જાણ કરીને સાઇન - ઓફ માટેની મંજૂરી મેળવવામાં આવશે અને બંદર પરથી તેમના નિવાસસ્થાન સુધીના સ્થળ સુધી જવાનો ટ્રાન્ઝિટ પાસ ઇશ્યૂ કરવામાં આવશે .


    vi. માર્ગ દ્વારા આ પ્રકારની અવરજવર માટે રાજ્ય સરકાર / કેન્દ્રશાસિત પ્રદેશનું વહીવટીતંત્ર નાવિક અને ડ્રાઇવર માટે આ પ્રકારનાં ટ્રાન્ઝિટ પાસને ઇશ્યૂ કરી શકશે .


    vii. નિયત રુટ અને ચોક્કસ સમયગાળા માટે ટ્રાન્ઝિટ પાસ ( આવવા અને જવા માટે ) ઇશ્યૂ કરવામાં આવશે તથા એનું કડકપણે પાલન થશે . આ પ્રકારનાં ટ્રાન્ઝિટ પાસને ટ્રાન્ઝિટ રુટ પર રાજ્ય / કેન્દ્રશાસિત પ્રદેશનું વહીવટીતંત્ર મંજૂરી આપશે .


    viii. સ્વાસ્થ્ય સાથે સંબંધિત પ્રમાણભૂત આચારસંહિતા મુજબ નાવિકને એના ગંતવ્ય સ્થાને લઈ જનાર વાહન દ્વારા સોશિયલ ડિસ્ટન્સિંગ અને સ્વચ્છતા સાથે સંબંધિત અન્ય નિયમનોનું પાલન કરવું પડશે .


    ડીજી ( શિપિંગ ) ઉપરોક્ત કેસોમાં સાઇન - ઇન અને સાઇન - ઓફ થવા સાથે સંબંધિત વિસ્તૃત પ્રોટોકોલ નક્કી કરશે .


    GP/RP

    
    
    (Release ID: 1617101) Visitor Counter : 22
    
    
      Read this release in: English , Urdu , Marathi , Hindi , Manipuri , Bengali , Assamese , Punjabi , Tamil , Telugu , Kannada