      સ્વાસ્થ્ય અને પરિવાર કલ્યાણ મંત્રાલય

      કોવિડ-19 અંગે અપડેટ્સ
      Posted On: 21 APR 2020 5:47PM by PIB Ahmedabad


    કોવિડ -19 મહામારીના નિરાકરણ , નિયંત્રણ અને વ્યવસ્થાપન માટે ભારત સરકાર તેમજ રાજ્યો / કેન્દ્ર શાસિત પ્રદેશો દ્વારા વિવિધ પગલાં લેવામાં આવી રહ્યાં છે . આ તમામ પગલાં પર નિયમિત ધોરણે સર્વોચ્ચ સ્તરે દેખરેખ રાખવામાં આવે છે .


    20 એપ્રિલ 2020 ના રોજ ગૃહ મંત્રાલય દ્વારા , સરકારી કચેરીઓની કામગીરીઓ માટે બહાર પાડવામાં આવેલી માર્ગદર્શિકા સાથે , આરોગ્ય અને પરિવાર કલ્યાણ મંત્રાલયે , તેમના અધિકારીઓ અને કર્મચારીઓને વાયરસનો ફેલાવો રોકવા માટે તકેદારીના તમામ પગલાંનું ચુસ્ત પાલન કરવાની સલાહ આપી છે .

      * ફરી ઉપયોગમાં લઇ શકાય તેવા / કાપડના ફેસ કવરનો ફરજિયાત ઉપયોગ કરવો
      * ડિસઇન્ફેક્શન પ્રોટોકોલ્સનું ચુસ્ત પાલન કરવું
      * વાંરવાર સાબુ અને પાણીથી હાથ ધોવા અથવા આલ્કોહોલ આધારિત હેન્ડ રબ / સેનિટાઇઝરથી હાથ સાફ કરવા
      * એકબીજાથી પૂરતા પ્રમાણમાં અંતર જાળવવું
      * 5 થી વધુ લોકોએ ભેગા થવાનું ટાળવું

    કોવિડ -19 ના કેસો બમણો થવાનો દર છેલ્લા સાત દિવસના કેસોના આધારે ગણવામાં આવે છે જે સુચવે છે કે , ભારતનો લૉકડાઉનના એક અઠવાડિયા પહેલાં કેસ બમણા થવાનો દર 3.4 હતો અને 19 એપ્રિલ 2020 ના રોજ સુધરીને 7.5 થયો છે ( છેલ્લા સાત દિવસ માટે ). રાષ્ટ્રીય સરેરાશની તુલનાએ 18 રાજ્યોમાં બમણા થવાના દરમાં સુધારો જોવા મળ્યો છે . 19 એપ્રિલના રોજની સ્થિતિ નીચે દર્શાવ્યા અનુસાર છે :

      * બમણા થવાનો દર : 20 દિવસથી ઓછો સમય -

          + દિલ્હી ( કેન્દ્ર શાસિત પ્રદેશ ) - 8.5 દિવસ

          + કર્ણાટક - 9.2 દિવસ
          + તેલંગાણા - 9.4 દિવસ
          + આંધ્રપ્રદેશ - 10.6 દિવસ
          + જમ્મુ અને કાશ્મીર ( કેન્દ્ર શાસિત પ્રદેશ ) - 11.5 દિવસ
          + પંજાબ - 13.1 દિવસ
          + છત્તીસગઢ - 13.3 દિવસ
          + તામિલનાડુ - 14 દિવસ
          + બિહાર - 16.4 દિવસ

      * બમણા થવાનો દર : 20 થી 30 દિવસની વચ્ચે :


          + આંદામાન અને નિકોબાર ( કેન્દ્ર શાસિત પ્રદેશ ) - 20.1 દિવસ

          + હરિયાણા - 21 દિવસ
          + હિમાચલ પ્રદેશ - 24.5 દિવસ
          + ચંદીગઢ ( કેન્દ્ર શાસિત પ્રદેશ ) - 25.4 દિવસ
          + આસામ - 25.8 દિવસ
          + ઉત્તરાખંડ - 26.6 દિવસ
          + લદ્દાખ ( કેન્દ્ર શાસિત પ્રદેશ ) - 26.6 દિવસ

      * બમણા થવાનો દર : 30 થી વધુ દિવસ :


          + ઓડિશા - 39.8 દિવસ

          + કેરળ - 72.2 દિવસ

    ગોવામાં કોવિડ -19 ના તમામ દર્દી સાજા થઇ જતા તેમને હોસ્પિટલમાંથી રજા આપવામાં આવી છે અને હવે ગોવામાં કોઇ જ સક્રીય કેસ નથી . ત્રણ જિલ્લા - માહે ( પુડુચેરી ), કોડગ્ગુ ( કર્ણાટક ) અને પૌરી ગરવાલ ( ઉત્તરાખંડ ) માં છેલ્લા 28 દિવસમાં કોઇ જ નવા કેસ નોંધાયા નથી . હવે 23 રાજ્ય / કેન્દ્ર શાસિત પ્રદેશોમાં 59 એવા જિલ્લા છે જ્યાં છેલ્લા 14 દિવસમાં કોઇ નવા કેસ નોંધાયા નથી . અગાઉની યાદી ઉપરાંત , 6 નવા જિલ્લાનો ઉમેરો થયો છે :

      * રાજસ્થાનમાં ડુંગરપુર અને પાલી
      * ગુજરાતમાં જામનગર અને મોરબી
      * ગોવામાં ઉત્તર ગોવા
      * ત્રિપૂરામાં ગોમતી

    દેશમાં કોવિડ -19 ના કુલ 17,265 કેસોની પુષ્ટિ થઇ છે . અત્યાર સુધીમાં 2547 એટલે કે કુલ કેસમાં 14.75% દર્દીઓ સાજા થયા છે / સાજા થયા પછી હોસ્પિટલમાંથી રજા આપવામાં આવી છે . કોવિડ -19 ના કારણે દેશમાં કુલ 543 લોકોનાં મૃત્યુ થયા છે .


    કોવિડ -19 સંબંધિત ટેકનિકલ પ્રશ્નો , માર્ગદર્શિકાઓ અને સલાહસૂચનો અંગે પ્રમાણભૂત માહિતી માટે કૃપા કરીને આ વેબસાઇટની નિયમિત મુલાકાત લો : https://www.mohfw.gov.in/ .


    કોવિડ -19 સંબંધિત કોઇપણ ટેકનિકલ પ્રશ્નો technicalquery.covid19@gov.in પર અને અન્ય પ્રશ્નો ncov2019@gov.in પર ઇમેલ પણ કરી શકો છો .


    જો કોવિડ -19 સંબંધિત કોઇપણ પ્રશ્ન હોય તો , કૃપા કરીને આરોગ્ય અને પરિવાર કલ્યાણ મંત્રાલયના હેલ્પલાઇન નંબર : +91-11-23978046 અથવા 1075 ( ટૉલ ફ્રી ) પર કૉલ કરો . કોવિડ -19 અંગે રાજ્યો / કેન્દ્ર શાસિત પ્રદેશોના હેલ્પલાઇન નંબરોની યાદી https://www.mohfw.gov.in/pdf/coronvavirushelplinenumber.pdf પર ઉપલબ્ધ છે .


    GP/DS

    
    
    (Release ID: 1616874) Visitor Counter : 46
    
    
      Read this release in: English , Odia , Hindi , Marathi , Assamese , Bengali , Punjabi , Tamil , Telugu , Kannada , Malayalam
    
    
    

*