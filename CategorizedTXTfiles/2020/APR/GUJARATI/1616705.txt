      આદિવાસી બાબતોનું મંત્રાલય

      આદિવાસી બાબતોના મંત્રાલયે કોરોના વાયરસ મહામારીના સંદર્ભમાં વિવિધ સક્રિય કદમ ઉઠાવ્યાં
      Posted On: 21 APR 2020 12:34PM by PIB Ahmedabad


    આદિવાસી વ્યક્તિઓને કોરોના વાયરસ મહામારીથી બચાવવા તથા અર્થતંત્રમાં ફરીથી વૃધ્ધિ પુનઃ સ્થાપિત કરવાના ઉદ્દેશથી કોરોના વાયરસ મહામારી અને તેને કારણે આવન - જાવનમાં મુકાયેલાં નિયંત્રણોના કારણે આદિવાસી બાબતોના મંત્રાલયે કોરોના વાયરસ મહામારી (Covid-19) થી બચાવવાના સંદર્ભમાં વિવિધ સક્રિય કદમ ઉઠાવ્યાં છે .


    કેન્દ્રના આદિવાસી બાબતોના મંત્રી શ્રી 15 રાજ્યોના મુખ્ય પ્રધાનોને પત્ર લખીને સંબંધિત સ્ટેટ નોડલ એજન્સીઓને ટેકાના લઘુત્તમ ભાવે ગૌણ પેદાશોનુ એકત્રિકરણ યોગ્ય રીતે હાથ ધરવા જણાવ્યુ છે . આ રાજ્યોમાં ઉત્તર પ્રદેશ , ગુજરાત મધ્ય પ્રદેશ , કર્ણાટક , મહારાષ્ટ્ર , આસામ , આંધ્ર પ્રદેશ , કેરાળ , મણીપુર , નાગાલેન્ડ , પશ્ચિમ બંગાળ , રાજસ્થાન , ઓડિશા , છત્તીસગઢ અને ઝારખંડનો સમાવેશ થાય છે .


    મંત્રાલયે આ અંગેનો રોડમેપ નક્કી કરવા તથા અમલીકરણ માટેનાં જરૂરી કદમ ઉઠાવવા તેમજ દરેક પ્રયાસ વડે કોરોના વાયરસ મહામારી પછી વૃધ્ધિની પુનઃ સ્થાપના થાય તે માટે અધિકારીઓની 3 ટીમની રચના કરી છે .


    ગૃહ મંત્રાલયે તેના તા . 16/04/20 ના રોજ બહાર પાડેલા હુકમ નંબર 40-3/2020-DM-I(A) હેઠળની માર્ગરેખાઓમાં દેશભરમાં અનૂસૂચિત જનજાતિઓ તથા જંગલમાં વસતા અન્ય લોકોને ગૌણ વન્ય પેદાશો (MFP) તથા નોન - ટીમ્બર વન્ય પેદાશો (NTFP) ઉતારવા , એકત્રિકરણ કરવા અને તેના પ્રોસેસિંગ અંગે નિયમોમાં રાહત આપવા માટે જાણ કરી છે .


    એકલવ્ય મોડેલ રેસિડેન્શ્યલ સ્કૂલ્સ અને એકલવ્ય મોડેલ ડે બોર્ડીંગ સ્કૂલ્સ (EMRS & EMDBS) અંગે મંત્રાલયે નિર્દેશ આપ્યો છે કે રાજ્યોએ તા . 21.03.2020 થી અમલમાં આવે તે રીતે તમામ શાળાઓ બંધ કરવી . તે પછી તા . 25.05.2020 ના રોજ જાહેર કરવામાં આવેલા પૂર્ણ લૉકડાઉનના સંદર્ભમાં રાજ્યોને આ શાળાઓની તમામ પ્રવૃત્તિઓ સંપૂર્ણપણે ઘટાડી દેવા માટે જણાવવામાં આવ્યુ છે . આ ઉપરાંત જમાવવામાં આવ્યુ છે કે બોર્ડની પરિક્ષાઓમાં હાજરી આપનારા તથા ખાસ વર્ગોમાં હાજરી આપતા વિદ્યાર્થીઓની યોગ્ય કાળજી લઈ તેમને સંકુલમાં જાળવી રાખવા . આ પ્રકારના વિદ્યાર્થીઓની બોર્ડની પરિક્ષાઓનાં જે તે પેપર્સ પૂરાં થાય કે તુરતજ ઘરે મોકલી દેવા .


    આ ઉપરાંત શાળાના સંકુલ સહિત એકેડેમિક બ્લોક્સ , હોસ્ટેલ્સ , અને સામાન્ય વપરાશના વિસ્તારોને સેનેટાઈઝ કરવા માટે પ્રોત્સાહન પૂરૂ પાડવુ . તેમને ભારપૂર્વક જણાવવામાં આવ્યુ છે કે સ્થાનિક સત્તા તંત્રના આદેશોનુ કડક પાલન કરવુ . પરિણામ જાહેર થઈ જાય તે પછી શિક્ષકોને વેકેસન અપાશે તેવી અપેક્ષા છે . વિદ્યાર્થીઓને પરિણામ અંગે ટપાલ તથા એસએમએસથી જાણ કરવી . વેકેશન દરમ્યાન જે પ્રવૃત્તિઓ હાથ ધરવાનુ આયોજન કરાયુ હોય તે પ્રવૃત્તિઓ વેકેશનના ગાળામાં ચાલુ રાખવી કે જેથી સંકુલ નવા શૈક્ષણિક વર્ષની શરૂઆત માટે સજજ રહે . શાળાઓ ફરીથી ખુલે તે પહેલાં ધોરણ 4 માં પ્રવેશ તથા ધોરણ 9 અને ધોરણ 11 માં મોડા પ્રવેશની કામગીરી તમામ પ્રકારે પૂરી કરવી .


    મંત્રાલયે રાજ્ય સરકારો તથા કેન્દ્ર સાસિત પ્રદેશોને સલાહ આપી છે કે તમામ પ્રકારનાં પગલાં લઈને આદિવાસી વિસ્તારો તથા આદિવાસી વસતીને પૂરતી રીતે આવરી લેવામાં આવે તેની ખાતરી રાખવી . આ ઉપરાંત રાજ્ય સરકારો તથા કેન્દ્ર શાસિત પ્રદેશોને એવી પણ સલાહ આપવામાં આવી છે કે અનુસૂચિત જનજાતીઓની છોકરાઓની તથા છોકરીઓની હોસ્ટેલ , શૈક્ષણિક અને અન્ય સંસ્થાઓ કોરોના વાયરસ ગે આપવામાં આવતી સૂચનાઓનુ ચોકસાઈથી પાલન કરે તેનુ ધ્યાન આપવુ . ગૃહ મંત્રાલય તરફથી આપવામાં આવેલા આદેશો મુજબ હરવા ફરવાનાં નિયંત્રણો તથા સોશ્યલ ડિસ્ટન્સીંગના નિયમોનુ તેમ જ વારંવાર હાથ ધોવા , હેન્ડ સેનેટાઈઝર્સ પૂરાં પાડવાં તથા તેનો ઉપયોગ થાય તે બાબતે કડક નિયમ પાલન થતુ રહે તેનુ ધ્યાન રાખવુ , તમામ સામુદાયીક સમારંભો અને પ્રવૃત્તિઓ રદ કરવી . બહારના લોકોના પ્રવેશ પર સંપૂર્ણ પ્રતિબંધ મુકી દેવો અને સંકુલનુ સેનેટાઈજેશન કરવુ .


    મંત્રાલયે કેટલાંક વધુ પગલાં હાથ ધર્યાં છે , જે નીચે મુજબ છે :


     1. નેશનલ ફેલોશિપ તથા નેશનલ ટોપ - કલાસ ફેલોશિપના તમામ પડતર કેસ કે જે તા . 31 મી માર્ચ , 2020 સુધી જાહેર કરાયા નથી તેની પ્રક્રિયા હાથ ધરવી .


     1. પ્રિ - મેટ્રીક અને પોસ્ટ - મેટ્રીક સ્કોલરશિપ બાબતે મંત્રાલયે તમામ રાજ્યોને જણાવ્યુ છે કે લાભાર્થીઓ માટે તમામ રકમ છૂટી કરી દેવી . રાજ્યોને પણ ભંડોળની જો કોઈ તંગી પડે તેમ હોય તેવા કિસ્સામાં દરખાસ્તો મોકલી આપવા માટે જણાવી દેવામાં આવ્યુ છે .


     1. હાઈ કમિશન્સ તરફથી મળેલી વિદેશના નેશનલ ઓવરસીઝ સ્કોલરશિપ સ્ટુડન્ટસ અંગેની અરજીઓ અગ્રતાના ધોરણે હાથ ધરવી .


     1. ટ્રાઈબલ કો - ઓપરેટિવ માર્કેટીંગ ડેવલપમેન્ટ ફેડરેશન ઓફ ઈન્ડીયા ( ટ્રાઈફેડ ) યુનિસેફ સાથે મળીને એક વેબીનારનુ આયોજન કર્યું છે . જેમાં વન ધન વિકાસ કેન્દ્રોને કોરોના વાયરસ અને તે સંબંધી આરોગ્યના મુદ્દાઓ અંગે જાણકારી આપવામાં આવશે .


     1. આદિવાસી બાબતોના મંત્રાલય તરફથી સૂકૂ રેશન , રાંધેલો આહાર , હરતાં ફરતાં દવાખાનાં મારફતે આરોગ્ય સુવિધાઓ પૂરી પાડવી વગેરે કામગીરી કરતી સ્વૈચ્છિક સંસ્થાઓને મોટી સંખ્યામાં નાણાંકિય સહાય આપવામાં આવે છે . આદિવાસી બાબતોનુ મંત્રાલયનુ એનજીઓ ડિવિઝન આ સ્વૈચ્છિક સંસ્થાઓના પ્રયાસો અંગે ફેસબુક પેજ ઉપર માહિતી આપતુ રહે છે .


     1. આદિવાસી બાબતોના મંત્રાલય સાથે નોંધાયેલી હોય તેવી તમામ સ્વૈચ્છિક સંસ્થાઓને વર્ષ 2019- 20 માટેનુ ભંડોળ ઓનલાઈન પધ્ધતીથી છૂટુ કરી દેવામાં આવ્યુ છે . જો કોઈ ફરિયાદ હોય તો તે એનજીઓ પોર્ટલ મારફતે ઓનલાઈન હલ કરવામાં આવશે .


    GP/DS

    
    
    (Release ID: 1616705) Visitor Counter : 38
    
    
      Read this release in: English , Urdu , Marathi , Hindi , Bengali , Manipuri , Punjabi , Odia , Tamil , Telugu , Kannada , Malayalam
    
    
    

   
   
1.