      વિજ્ઞાન અને ટેકનોલોજી મંત્રાલય

      CSIR – NAL દ્વારા કોવિડ-19 સામે લડવા માટે પર્સનલ પ્રોટેક્ટીવ કવરઓલ વિકસિત કર્યા
      Posted On: 18 APR 2020 12:21PM by PIB Ahmedabad


    બેંગલુરુમાં CSIR ની ઘટક લેબ , CSIR – નેશનલ એરોસ્પેસ લેબોરેટરીઝ (CSIR – NAL) એ MAF ક્લોથીંગ પ્રાઇવેટ લીમીટેડ , બેંગલુરુ સાથે મળીને એક ઓવરઓલ પ્રોટેક્ટીવ કવરઓલ સૂટ વિકસિત કર્યું છે અને તેને પ્રમાણિત કર્યું છે . પોલીપ્રોપ્લીલેનના વણાટનું લેમિનેટ કરેલ , વધારે આવરણ ધરાવતા નોન વોવન ફેબ્રિક આધારિત કવરઓલનો ઉપયોગ ડોક્ટર્સ , નર્સ , પેરામેડીકલ સ્ટાફ અને આરોગ્ય કર્મચારીઓ કે જેઓ કોવિડ -19 ને પહોંચી વળવા માટે ચોવીસ કલાક કામ કરી રહ્યા છે તેમની સુરક્ષાની ખાતરી કરવા માટે ઉપયોગમાં લઇ શકાય તેમ છે .


    ડૉ . હરિશ સી . બર્શીલિયા , ડૉ . હેમંત કુમાર શુક્લા અને MAF ના શ્રીમાન એમ . જે . વીજુ દ્વારા સંચાલિત CSIR-NAL ની ટીમ દ્વારા યોગ્ય સ્વદેશી મટીરીયલ અને નવીન પ્રકારની ઉત્પાદન પ્રક્રિયાઓ ઓળખી કાઢીને સમસ્યાનું સમાધાન શોધવા માટે સત્વરે કાર્ય શરુ કરવામાં આવ્યું હતું .


    આ કવરઓલને SITRA, કોઇમ્બતુર ખાતે કડક પરીક્ષણમાંથી પસાર કરવામાં આવ્યું છે અને ઉપયોગમાં લેવા માટે તે પ્રમાણિક સાબિત થયું છે . CSIR-NAL અને MAF ઉત્પાદન ક્ષમતાને ચાર અઠવાડિયાના સમયમાં પ્રતિદિન ૩૦ , ૦૦૦ યુનિટ સુધી વધારવાનું આયોજન કરી રહ્યા છે .


    CSIR-NAL ના ડાયરેક્ટર શ્રી જીતેન્દ્ર જે . જાધવે જણાવ્યું હતું કે આ કવરઓલના મુખ્ય ફાયદા એ છે કે તે કિંમતની દ્રષ્ટીએ અન્ય ઉત્પાદકોની સરખામણીએ અતિશય સ્પર્ધાત્મક છે અને આયાત કરવાનો સામાન નગણ્ય છે . તેમણે NAL, MAF ક્લોથીંગ પ્રાઇવેટ લીમીટેડ અને SITRA ટીમના પ્રયાસોની પ્રશંસા કરી હતી કે જેમણે વિકસાવવાની અને પ્રામાણિકરણની પ્રક્રિયાને ઝડપી બનાવીને રાષ્ટ્રીય હિતના આ કાર્ય માટે ચોવીસ કલાક કામ કર્યું છે .


    GP/DS

    
    
    (Release ID: 1615723) Visitor Counter : 43
    
    
      Read this release in: English , Urdu , Marathi , Hindi , Assamese , Bengali , Punjabi , Odia , Tamil , Telugu