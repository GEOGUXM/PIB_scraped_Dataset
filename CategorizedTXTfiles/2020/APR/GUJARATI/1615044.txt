      માનવ સંસાધન વિકાસ મંત્રાલય

      કેન્દ્રીય માનવ સંસાધન વિકાસ મંત્રી શ્રી રમેશ પોખરિયાલ ‘નિશંક’એ આજે નવી દિલ્હીમાં વૈકલ્પિક અકાદમિક કેલેન્ડર બહાર પાડ્યું
      
      ધોરણ 1થી ધોરણ 12 સુધીનાં તમામ વર્ગો અને વિષયો આ કેલેન્ડરમાં સામેલ કરવામાં આવશે – કેન્દ્રીય માનવ સંસાધન મંત્રી

      Posted On: 16 APR 2020 4:31PM by PIB Ahmedabad

    કોવિડ -19 દ્વારા ઊભી થયેલા સ્થિતિસંજોગોને ધ્યાનમાં રાખીને કેન્દ્રીય માનવ સંસાધન વિકાસ મંત્રી શ્રી રમેશ પોખરિયાલ ‘ નિશંક ’ એ વિદ્યાર્થીઓ - વિદ્યાર્થીનીઓની શૈક્ષણિક કામગીરીઓને સરળતાપૂર્વક ચાલુ રાખવા માટે આજે નવી દિલ્હીમાં વૈકલ્પિક અકાદમિક કેલેન્ડર બહાર પાડ્યું હતું . કોવિડ -19 ને કારણે લોકડાઉનના સ્થિતિસંજોગોમાં બાળકો ઘરમાં માતાપિતા અને શિક્ષકોની મદદથી રસપ્રદ રીતે શિક્ષણ મેળવી શકે એ ઉદ્દેશ સાથે માનવ સંસાધન વિકાસ મંત્રાલયનાં સૂચનો પર એનસીઈઆરટી દ્વારા આ વૈકલ્પિક કેલેન્ડર બનાવવામાં આવ્યું છે .


    આ પ્રસંગે કેન્દ્રીય મંત્રીએ કહ્યું હતું કે , હાલ શિક્ષણને આનંદદાયક અને રસપ્રદ બનાવતી ઘણી ટેકનોલોજી , ટેકનિકો અને સોશિયલ મીડિયા કે ઉપકરણ ઉપલબ્ધ છે , જેનો ઉપયોગ કરીને બાળકો ઘરે રહીને કરી શકે છે . તેમ છતાં અમે એની એક રૂપરેખા બાળકો માટે બનાવવાની જરૂરિયાત અનુભવી હતી , જેથી તેઓ વ્યવસ્થિત રીતે ઘરમાં રહીને શિક્ષણ મેળવી શકે છે .


    શ્રી પોખરિયાલે જણાવ્યું હતું કે , આ કેલેન્ડર શિક્ષકોને સૂચના આપે છે કે , તેઓ કઈ રીતે વિવિધ પ્રકારની ટેકનોલોજી અને સોશિયલ મીડિયા ઉપકરણોનો ઉપયોગ કરીને ઘરે જ બાળકોને એમના માતાપિતાની મદદ સાથે શિક્ષણ આપી શકે છે . એવું બની શકે છે કે , આપણામાંથી ઘણા લોકો મોબાઇલ ફોનમાં ઇન્ટરનેટની સુવિધા ધરાવતા નથી અને આપણે સોશિયલ મીડિયા ઉપકરણોને ઉપયોગ કરી શકતા નથી . એટલે આ કેલેન્ડર એ વાતની સૂચના આપે છે કે , શિક્ષક , વિદ્યાર્થીઓને માર્ગદર્શન એસએમએસ મોકલીને કે ફોન કોલ કરીને આપી શકે છે . ઇન્ટરનેટ હોવાની સ્થિતિમાં વ્હોટ્સએપ , ફેસબુક , ટ્વિટર , ટેલીગ્રામ , ગૂગલ મેલ અને ગૂગલ હેંગઆઉટ જેવા સોશિયલ મીડિયા જેવા માધ્યમોનો ઉપયોગ કરીને એકસાથે એકથી વધારે વિદ્યાર્થીઓ અને માતાપિતાઓ સાથે જોડાઈ શકાય છે .


    કેન્દ્રીય મંત્રીએ કહ્યું હતું કે , ધોરણ 1 થી ધોરણ 12 સુધીના તમામ વર્ગો અને વિષય આ કેલેન્ડરમાં સામેલ હશે . આ કેલેન્ડર તમામ બાળકોની શીખવાની જરૂરિયાતને ધ્યાન રાખશે , જેમાં દિવ્યાંગ બાળકો પણ સામેલ છે . ઓડિયો બુક્સ , રેડિયો કાર્યક્રમો વગેરે દ્વારા એની જરૂરિયાતને પૂર્ણ કરી શકાશે .


    શ્રી નિશંકે આગળ કહ્યું હતું કે , આ કેલેન્ડર અઠવાડિયા મુજબ આપવામાં આવ્યું છે , જેમાં અભ્યાસક્રમ અને પાઠ્યપુસ્તકના પ્રકરણ કે વિષય સાથે સંબંધિત રસપ્રદ અને પડકારજનક એક્ટિવિટી સામેલ છે . સૌથી મહત્ત્વપૂર્ણ બાબત એ છે કે , આ એક્ટિવિટીનું મેપિંગ શીખવાના પરિણામ સાથે સાથે કરવામાં આવ્યું છે . એનાથી માતાપિતા અને બાળકોને અભ્યાસની પ્રગતિ જોવા મળશે તેમજ તેઓ પાઠ્યપુસ્તક સિવાયની વિવિધ જાણકારી મેળવવા વિદ્યાર્થીઓને પ્રેરિત કરી શકશે .


    કેન્દ્રીય મંત્રીએ કહ્યું હતું કે , એમાં અનુભવ આધારિત અભિગમ માટે કળા શિક્ષણ અને યોગ સહિત શારીરિક શિક્ષણ સાથે સંબંધિત એક્ટિવિટી પણ આપવામાં આવી છે . તણાવય અને ચિંતા દૂર કરવાની રીતો પણ રજૂ કરવામાં આવી છે . આ કેલેન્ડરમાં ચાર ભાષાના વિષયોને સામે કરવામાં આવ્યાં છે – સંસ્કૃત , ઉર્દૂ , હિંદી અને અંગ્રેજી . એમાં ઈ - પાઠશાલા , એનઆરઓઈઆર અને દીક્ષા પોર્ટલ પર પ્રકરણ મુજબ ઈ - સામગ્રીની લિન્ક્સને પણ સામેલ કરવામાં આવી છે .


    શ્રી નિશંકે કહ્યું હતું કે , આ એક્ટિવિટી સૂચક છે , નહીં કે આદેશાત્મક . વળી એમાં ક્રમને જાળવવો ફરજિયાત પણ નથી . શિક્ષક અને માતાપિતા ક્રમનું ધ્યાન રાખ્યાં વિના વિદ્યાર્થીઓને રસ પડે એવી પ્રવૃત્તિઓને પસંદ કરી શકે છે .


    આ કેલેન્ડરને એસસીઈઆરટી , રાજ્ય સ્કૂલ શિક્ષણ વિભાગ , સ્કૂલ શિક્ષણ બોર્ડ , કેન્દ્રીય વિદ્યાલય સંગઠન , નવોદય વિદ્યાલય સમિતિ વગેરે સંસ્થાઓની સાથે વીડિયો કોન્ફરન્સિંગ અને ડીટીએચ ચેનલો દ્વારા પ્રસારિત અને પ્રચારિત કરવામાં આવશે .


    આ વિદ્યાર્થીઓ , શિક્ષકો , માતાપિતાઓ અને સ્કૂલનાં આચાર્યોને વધારે સક્ષમ બનાવશે , ઓનલાઇન સંસાધનોનો ઉપયોગ કરીને સકારાત્મક રીતે કોવિડ -19 ના પડકારોનો સામનો કરવામાં તથા ઘરે - ઘરે સ્કૂલ શિક્ષણ દ્વારા બાળકોના શિક્ષણના પરિણામોને સુધારવામાં મદદ મળશે .

    
    
    (Release ID: 1615044) Visitor Counter : 32
    
    
      Read this release in: English , Urdu , Hindi , Manipuri , Assamese , Punjabi , Tamil , Telugu , Kannada , Malayalam