      ખાદ્ય પ્રસંસ્કરણ ઉદ્યોગ મંત્રાલય

      MoFPI હેઠળ સંશોધન અને શૈક્ષણિક સંસ્થા IIFPTએ કોવિડ-19ના દર્દીઓ માટે પોષક દ્રવ્યોથી સમૃદ્ધ ખાદ્ય પદાર્થો બનાવીને અને તેનો પુરવઠો પૂરો પાડીને કોવિડ-19 સામે લડાઈમાં ટેકો આપ્યો
      Posted On: 23 APR 2020 4:23PM by PIB Ahmedabad


    ફૂડ પ્રોસેસિંગ ઇન્ડસ્ટ્રીઝ મંત્રાલય ( એમઓએફપીઆઈ ) હેઠળ કાર્યરત પથપ્રદર્શક રિસર્ચ એન્ડ એજ્યુકેશનલ ઇન્સ્ટિટ્યૂશન ઇન્ડિયન ઇન્સ્ટિટ્યૂટ ઓફ ફૂડ પ્રોસેસિંગ ટેકનોલોજી ( આઇઆઇએફપીટી ) એ કોવિડ -19 સામે ભારતની લડાઈને ટેકો આપ્યો છે . કેન્દ્રીય એફપીઆઈ મંત્રી શ્રીમતી હરસિમરત કૌર બાદલે આઇઆઇએફપીટી દ્વારા કોવિડ -19 ના દર્દીઓ માટે પોષક દ્રવ્યોથી સભર ખાદ્ય પદાર્થોનું ઉત્પાદન કરવા માટે હાથ ધરવામાં આવેલી પહેલની પ્રશંસા કરી હતી . અત્યારે આ દર્દીઓને સ્વાસ્થ્ય અને રોગપ્રતિકારક ક્ષમતા વધારે એવા ખાદ્ય ચીજવસ્તુઓ આવશ્યક છે .


    ઇન્ડિયન ઇન્સ્ટિટ્યૂટ ઓફ ફૂડ પ્રોસેસિંગ ટેકનોલોજી ( આઇઆઇએફપીટી ) તબીબી નજર હેઠળ રહેલા કોવિડ -19 દર્દીઓ અને તાજેતરમાં તમિલનાડુમાં તાંજોર મેડિકલ કોલેજમાં સારવાર પછી રોગચાળામાંથી સાજા થયેલા લોકો માટે પોષક દ્રવ્યોથી ભરપૂર ખાદ્ય ચીજવસ્તુઓનું ઉત્પાદન કરે છે .


    આઇઆઇએફપીટીને કોવિડ -19 સામે લડવા તાંજોરના જિલ્લા વહીવટીતંત્ર અને તાંજોર મેડિકલ કોલેજ ( ટીએમસી ) ના વહીવટીતંત્રના પ્રયાસોનો ટેકો પ્રાપ્ત છે . ડાયરેક્ટર ડો . સી આનનધર્માક્રિષ્નને જણાવ્યું હતું કે , કોવિડ -19 ની સ્થિતિમાં રોગપ્રતિકારક ક્ષમતા વધારવા પોષક દ્રવ્યો પર ધ્યાન કેન્દ્રિત કરીને આઇઆઇએફપીટીના વૈજ્ઞાનિકોએ નવી ફૂડ પ્રોડક્ટ ફોર્મ્યુલા રજૂ કરી છે , જેને વિવિધ સ્વદેશી ખાદ્ય ઉત્પાદનોની રેન્જ સાથે પેક કરવામાં આવે છે . આઇઆઇએફપીટીના એચએસીસીપી અને આઇએસઓ સર્ટિફાઇડ ફૂડ પ્રોસેસિંગ બિઝનેસ ઇન્ક્યુબેશન સેન્ટર ( એફપીબીઆઇસી ) પર રોજિંદા ધોરણે બ્રેડ , કૂકીઝ , ખાખરાં અને બાજરીના રોટલા બનાવવામાં આવે છે તથા મેડિકલ કોલેજ અને હોસ્પિટલમાં પૂરા પાડવામાં આવે છે . આ પહેલ 21 એપ્રિલ , 2020 નાં રોજ જિલ્લા કલેક્ટર અને ડીન , ટીએમની હાજરીમાં શરૂ થઈ હતી . આઇઆઇએફપીટીનો સ્ટાફ તમામ ઉત્પાદનોને કાળજીપૂર્વક તૈયાર કરીને એનું પેકિંગ કરે છે .


    બ્રેડ સૂકા મોરિંગાના પાન , સિંગદાણાના પાવડર અને વ્હી પ્રોટિન સાથે સમૃદ્ધ છે , જેમાં આશરે 9.8 ટકા પ્રોટિન અને 8.1 ટકા રેષા છે આ ઉપરાંત લસણ , હળદર , આદુ અને અન્ય મરીમસાલા જેવા કુદરતી રોગપ્રતિકારક તત્ત્વો છે . કૂકીઝ આશરે 14.16 ટકા પ્રોટિન અને 8.71 ટકા રેષા ધરાવે છે , તેમજ મરીમસાલાના અર્ક ધરાવે છે . આશરે 12.85 ટકા પ્રોટિન અને 10.61 ટકા રેષા સાથે ખાખરા ઓર્ગેનોલેપ્ટિકની દ્રષ્ટિએ એટલા જ સારાં છે . મહત્ત્વપૂર્ણ બાબત એ છે કે , કોઈ કૃત્રિમ પદાર્થોને આ ઉત્પાદનોમાં ઉમેરવામાં આવતા નથી અને તૈયાર કર્યા પછી ( પેકેજિંગ અને લેબલિંગ ) તરત હોસ્પિટલમાં મોકલવામાં આવે છે .


    આ ઉપરાંત આઇઆઇએફપીટીમાં એફએસએસએઆઈ રેફરલ લેબોરેટરી અને ખાદ્ય સલામતી અને ગુણવત્તા પરીક્ષણ વિભાગ છે , જે જિલ્લા પોલીસ વિભાગ અને આ સમયગાળા દરમિયાન વિવિધ ફરજોમાં સંકળાયેલા અન્ય અધિકારીઓ માટે હેન્ડ સેનિટાઇઝર્સ તૈયાર કરે છે . આ હેન્ડ સેનિટાઇઝર્સની ફોર્મ્યુલા ડબલ્યુએચઓની આચારસંહિતા મુજબ બનાવવામાં આવે છે .


    આઇઆઇએફપીટી વિશે


    આઇઆઇએફપીટી ભારત સરકારનાં ફૂડ પ્રોસેસિંગ ઉદ્યોગ મંત્રાલય હેઠળ કાર્યરત રાષ્ટ્રીય સ્તરની શૈક્ષણિક અને સંશોધન સંસ્થા છે . એના મુખ્ય કેમ્પસ તાંજોર , તમિલનાડુ તથા પંજાબમાં ભટિન્ડામાં અને અસમમાં ગૌહાટીમાં લાયસન ઓફિસો દ્વારા આઇઆઇએફપીટી ફૂડ પ્રોસેસિંગ , મૂલ્ય સંવર્ધન , ખાદ્ય ચીજવસ્તુઓની ગુણવત્તા અને સલામતી તથા બિઝનેસ ઇન્ક્યુબેશનના ક્ષેત્રમાં વિવિધ સેવાઓ પૂરી પાડે છે .


    GP/DS

    
    
    (Release ID: 1617515) Visitor Counter : 27
    
    
      Read this release in: English , Urdu , Hindi , Assamese , Punjabi , Tamil , Telugu , Kannada