      આવાસ અને ગરીબી ઉન્મૂલન મંત્રાલય

      પીંપરી- ચિંચવડ કોરોના વાયરસ વૉર રૂમ ટેકનોલોજીનો તથા ઉપયોગમાં લેવાયેલા ડેટાનો ઉપયોગ અસરકારક નિર્ણય કરવામાં સહાય કરે છે
      Posted On: 24 APR 2020 6:21PM by PIB Ahmedabad


    એક કોરોના વાયરસ વૉર રૂમ પીસીએમસી ખાતે સ્થાપવામાં આવેલો છે , જે શહેરમાં કોરોના વાયરસની સ્થિતિનુ ધ્યાન રાખીને પરિસ્થિતિનું મોનિટરીંગ કરે છે . સ્માર્ટ સીટી મિશન હેઠળ ટેકનોલોજી સોલ્યુશન્સ અપનાવવામાં આવ્યાં છે , જેમાં ડેટા એકત્ર કરીને તથા તેને વ્યવસ્થિત ગોઠવીને તેનું વિગતવાર વિશ્લેષણ કરીને તેમાં પગલાં લેવા લાયક સ્થિતિ તપાસીને ઝડપી નિર્ણયો લેવામાં આવે છે .


    વૉર રૂમમાં નીચે મુજબની કામગીરીઓ હાથ ધરવામાં આવે છેઃ


    આરોગ્ય તથા દર્દીઓની સ્થિતિ ચકાસતું ડેશબોર્ડ : પીસીએમ એસ ખાતે એક ડેશબોર્ડ વિકસાવવામાં આવ્યું છે કે જે કોરોના વાયરસ સંબંધિત વિવિધ કેસની ટેસ્ટીંગ તથા આરોગ્ય વ્યવસ્થાની રિયલ ટાઈમ માહિતી આપે છે . દરેક હૉસ્પિટલ એક સમર્પિત ઓનલાઈન વ્યવસ્થા મારફતે ડેશબોર્ડથી જોડાયેલુ છે . દરેક હોસ્પિટલ તેમાં માહિતી પૂરી પાડે છે અને આ માહિતીને આઈસીસી ખાતે રિયલ ટાઈમ ધોરણે અપડેટ કરતા રહેવામાં આવે છે . આ ડેશબોર્ડ 10 હૉસ્પિટલના કોરોના વાયરસની સારવારના ડેટા નિયમિત પૂરા પાડે છે અને તેના આધારે પથારીની સંખ્યા , સેમ્પલ ટેસ્ટીંગ , પોઝિટિવ અને કવોરેન્ટાઈન કેસ અંગેની માહિતી ઉપલબ્ધ રહે છે .


    કોરોના વાયરસ ( કોવિડ -19) જીઆઈએસ ડેશબોર્ડ : આ એક સ્થળ આધારિત માહિતી પધ્ધતિ છે , જે હોમ ક્વોરેન્ટાઈન કરવામાં આવેલા લોકોને જીયો ટેગ કરવામાં ઉપયોગમાં લેવાય છે ( જે નકશામાં પર્પલ કલરના ડોટ મારફતે દેખાડાય છે ). કોરોના વાયરસ પોઝીટીવ વ્યક્તિઓનું છેલ્લું લોકેશન લાલ મીંડાથી દર્શાવવામાં આવ્યું છે , એરિયા કોર્ડનીંગ ( કાળી રેખાઓ ), લેન ક્લોઝર વગેરે દર્શાવાય છે . એક વખત દર્દી કોરોના વાયરસ પોઝીટીવ હોવાની જાણ થાય એટલે ડેશબોર્ડમાં એ છેલ્લા ક્યાં રોકાયો હતો તેની નોંધ કરવામાં આવે છે . સમાન પ્રકારે તમામ હોમ ક્વોરેન્ટાઈન કરેલા લોકોની નકશામાં નોંધ રખાય છે . આ માહિતીનો ઉપયોગ એક હીટ મેપ તૈયાર કરવા માટે ઉપયોગમાં લેવાય છે , જેને આધારે હાઈ રીસ્કથી માંડીને લોએસ્ટ એરિયા નક્કી થાય છે . આ ડેશબોર્ડનો ઉપયોગ કોરોના વાયરસ કેસના એપી સેન્ટરની ઓળખ માટે પણ થાય છે , જેના આધારે આરોગ્ય વિભાગને તાત્કાલિક ધોરણે ડીસઈન્ફેક્ટન્ટ છાંટવામાં સહાય થાય છે . આ માહિતીનો ઉપયોગ તબીબી વિભાગ સ્પેશ્યલ ટાસ્ક ફોર્સને બહાર મોકલવા માટે કરે છે અને ઘેર ઘેર સર્વે ઝૂંબેશ ચલાવીને વધુ કેસ હોય તો નોંધવામાં આવે છે . આ ભૌગોલિક માહિતી ને આધારે રોગનો વ્યાપ વધ્યો છે કે નહીં તે જાણી શકાય છે . જીઆઈએસ ડેશબોર્ડ અને સીટી સર્વેલન્સ ડેશબોર્ડ સમગ્ર શહેરને આવરી લે છે .


    સીટી સર્વેલન્સ ડેશબોર્ડઃ પીસીએમસીના ક્ષેત્રમાં 85 સર્વેલન્સ કેમેરા ગોઠવવામાં આવ્યા છે , જે 298 પોઈન્ટની વિગતો આપે છે અને પ્રવૃત્તિઓનું મોનિટરીંગ કરે છે . આ સર્વેલન્સનું એક ડેસબોર્ડ આઈસીસી ખાતે સ્થાપવામાં આવ્યું છે અને તેનું પીસીએમસી અને પીમ્પરી - ચીંચવડ પોલિસ મારફતે સંયુક્તપણે મોનિટરીંગ કરવામાં આવે છે . પીસીએમસી તરફથી વિડીયો વિશ્લેષણ પણ શરૂ કરવામાં આવ્યું છે . તે 3 થી વધુ લોકો એકત્ર થયા હોય તો કોઈપણ સ્થળે સર્વેલન્સ કેમેરા મારફતે ટોળુ એકઠું થયાની સમજથી એલર્ટ કરે છે . આવી સમાન પ્રકારની દરમ્યાનગિરીઓનો ઉપયોગ કરીને પધ્ધતિનો અમલ કરવામાં આવે છે .


    સારથી હેલ્પલાઈન ડેશબોર્ડઃ પીસીએમસી પાસે એક સમર્પિત હેલ્પલાઈન પ્લેટફોર્મ છે , જેને સારથી ( સિસ્ટમ ઓફ આસિસ્ટીંગ રેસિડેન્ટ એન્ડ ટુરિસ્ટ થ્રુ હેલ્પલાઈન ઈન્ફોર્મેશન ) નામ આપવામાં આવ્યું છે , જેમાં નાગરિકો સર્વિસ ડીલીવરી અંગે વિનંતી કરી શકે છે . હેલ્પલાઈન મારફતે મળેલા તમામ કોલ ઓડિયો ફાઈલમાં સાચવીને તેનું ડોક્યુમેન્ટેશન કરવામાં આવે છે અને તેની જાળવણી તારીખ , પ્રકાર અને વિનંતી મુજબ કરવામાં આવે છે . એક સારથી ડેશબોર્ડ આઈસીસીસી ખાતે સ્થાપવામાં આવ્યું છે , જેમાં નાગરિકોની મહત્વની વિનંતીઓ અને ફરિયાદોનુ વિશ્લેષણ કરવામાં આવે છે . ફરિયાદની સ્થિતિ અંગેની નોંધ પણ હોય છે , તથા ઝોન મુજબ વિનંતી અને ફરિયાદો નોંધવામાં આવે છે .


    માત્ર બે અઠવાડિયાના ગાળામાં પીસીએમસી સ્માર્ટ સારથી એપ્લિકેશનના 30,000 થી વધુ ડાઉનલોડ થયા છે . તેના ટ્વીટર ફોલોઅર્સની સંખ્યા ત્રણ ગણી અને ફેસબુક ફોલોઅર્સની સંખ્યા લગભગ બમણી થઈ ગઈ છે . આ વૉર રૂમમાંથી કોરોના વાયરસના દર્દીઓ અને ક્વોરેન્ટાઈન કરવામાં આવેલી વ્યક્તિઓની તપાસ રાખવામાં આવે છે .


    GP/DS

    
    
    (Release ID: 1617984) Visitor Counter : 32
    
    
      Read this release in: Assamese , English , Urdu , Marathi , Hindi , Tamil , Telugu