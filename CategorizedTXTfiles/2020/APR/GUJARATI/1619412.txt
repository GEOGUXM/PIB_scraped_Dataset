      સ્વાસ્થ્ય અને પરિવાર કલ્યાણ મંત્રાલય

      કોવિડ-19 અપડેટ્સ
      Posted On: 29 APR 2020 6:25PM by PIB Ahmedabad


    ક્રમબદ્ધ , સક્રીયતાપૂર્ણ અને પૂર્વ - અસરકારક પ્રતિક્રિયા વ્યૂહનીતિ સાથે ભારત સરકાર તેમજ રાજ્યો / કેન્દ્ર શાસિત પ્રદેશો દ્વારા કોવિડ -19 મહામારીના નિરાકરણ , નિયંત્રણ અને વ્યવસ્થાપન માટે વિવિધ પગલાં લેવામાં આવી રહ્યાં છે . આ તમામ પગલાં પર નિયમિત ધોરણે સર્વોચ્ચ સ્તરે દેખરેખ રાખવામાં આવે છે .


    કેન્દ્રીય આરોગ્ય અને પરિવાર કલ્યાણમંત્રી ડૉ . હર્ષવર્ધને આજે વીડિયો કોન્ફરન્સના માધ્યમથી સમગ્ર દેશના લાયન્સ ક્લબ ઇન્ટરનેશનલના સભ્યો સાથે વાર્તાલાપ કર્યો હતો . તેમણે PM CARES ભંડોળમાં લાયન્સ ક્લબના સભ્યો દ્વારા રૂ . 9.1 કરોડ અને વિવિધ મુખ્યમંત્રી રાહત કોષમાં રૂ . 12.5 કરોડના યોગદાન બદલ તેમના પ્રત્યે કૃતજ્ઞતા વ્યક્ત કરી હતી . તેમણે લાકો લોકોને ભોજન પહોંચાડવામાં તેમજ તબીબી ઉપકરણો અને સુરક્ષાત્મક ચીજો પહોંચાડવામાં લાયન્સ ક્લબના સક્રીય યોગદાનની પણ પ્રશંસા કરી હતી . કેન્દ્રીય આરોગ્યમંત્રીએ જણાવ્યું હતું કે , રાજ્ય / કેન્દ્ર શાસિત પ્રદેશો અને સમર્પિત હિતધારકો તેમજ ભાગીદારોની મદદથી ભારત કોવિડ -19 સામેની લડાઇમાં વિજેતા થઇને ઉભરી આવશે .


    આરોગ્ય અને પરિવાર કલ્યાણ સચિવ સુશ્રી પ્રિતિ સુદાનની અધ્યક્ષતામાં વિવિધ રાજ્યો અને જિલ્લાના પ્રતિનિધિઓ સાથે વીડિયો કોન્ફરન્સના માધ્યમથી બેઠકનું આયોજન કરવામાં આવ્યું હતું જેમાં આરોગ્ય ઇન્ફ્રાસ્ટ્રક્ચર અને કોવિડ -19 ના વ્યવસ્થાપન સંબંધિત વિવિધિ પરિબળો પર વિગતે ચર્ચા કરવામાં આવી હતી . GIS ડૅશબોર્ડ , કોવિડ -19 પોર્ટલ અને સમર્પિત RT-PCR રેફરલ એપ્લિકેશન અંગે પણ આ વીડિયો કોન્ફરન્સમાં ચર્ચા થઇ હતી . તેમણે તમામ રાજ્યોને વિનંતી કરી હતી કે , તેઓ આરોગ્ય સેતૂ એપ્લિકેશનનો પ્રસાર કરે જે આ રોગને નિયંત્રણમાં લેવા માટે સરકારના પ્રયાસોનું મદદરૂપ આકારણી સાધન છે .


    સચિવ (HFW) એ બિન - કોવિડ આવશ્યક તબીબી સંભાળની જરાય અવગણના ન થવી જોઇએ તે બાબતે પણ ભાર મૂક્યો હતો . તેમણે પુનરોચ્ચાર કર્યો હતો કે , ડાયાલિસિસ , કેન્સરની સારવાર , ડાયાબિટીસ , ગર્ભવતી મહિલાઓ અને જેઓ ગંભીર બીમારીથી પીડાઇ રહ્યા છે તેમની પણ પૂરતા પ્રમાણમાં કાળજી લેવી જરૂરી છે . રાજ્યોને તેમણે વિનંતી કરી હતી કે , લોકોની આસપાસની સેવાઓ કાર્યરત રહે અને તેમને કોઇ વિપરિત અસર ન પડે તે સુનિશ્ચિત કરવામાં આવે .


    કોવિડ -19 ના વ્યવસ્થાપન અંગે ચર્ચા કરતા સચિવ (DHR) અને મહાનિદેશક (ICMR) ડૉ . બલરામ ભાર્ગવે ભારપૂર્વક જણાવ્યું હતું કે , નમૂનાના એકત્રીકરણ અને સાથે રહેલાં ફોર્મ ભરવામાં સાવચેતી રાખવી ખૂબ જરૂરી છે . રાજ્યોને માહિતી આપવામાં આવી હતી કે , RT-PCR એપ્લિકેશન કાર્યરત કરી દેવામાં આવી છે અને તેનો ઉપયોગ તાત્કાલિક ધોરણે કરવો જરૂરી છે .


    દેશમાં અત્યાર સુધીમાં 7695 દર્દીઓ સાજા થઇ ગયા છે જે 24.5% નો રિકવરી દર દર્શાવે છે . અત્યાર સુધીમાં દેશમાં કોવિડ -19 ના પુષ્ટિ થયેલા પોઝિટીવ કેસોની કુલ સંખ્યા 31,332 થઇ છે .


    કોવિડ -19 સંબંધિત ટેકનિકલ પ્રશ્નો , માર્ગદર્શિકાઓ અને સલાહસૂચનો અંગે પ્રમાણભૂત માહિતી માટે કૃપા કરીને આ વેબસાઇટની નિયમિત મુલાકાત લો : https://www.mohfw.gov.in/ .


    કોવિડ -19 સંબંધિત કોઇપણ ટેકનિકલ પ્રશ્નો technicalquery.covid19@gov.in પર અને અન્ય પ્રશ્નો ncov2019@gov.in પર ઇમેલ પણ કરી શકો છો .


    જો કોવિડ -19 સંબંધિત કોઇપણ પ્રશ્ન હોય તો , કૃપા કરીને આરોગ્ય અને પરિવાર કલ્યાણ મંત્રાલયના હેલ્પલાઇન નંબર : +91-11-23978046 અથવા 1075 ( ટૉલ ફ્રી ) પર કૉલ કરો . કોવિડ -19 અંગે રાજ્યો / કેન્દ્ર શાસિત પ્રદેશોના હેલ્પલાઇન નંબરોની યાદી https://www.mohfw.gov.in/pdf/coronvavirushelplinenumber.pdf પર ઉપલબ્ધ છે .

    
    
    (Release ID: 1619412) Visitor Counter : 37
    
    
      Read this release in: English , Urdu , Hindi , Marathi , Assamese , Bengali , Punjabi , Odia , Tamil , Telugu , Kannada , Malayalam