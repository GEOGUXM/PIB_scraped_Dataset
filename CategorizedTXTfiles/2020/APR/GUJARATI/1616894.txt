      ગૃહ મંત્રાલય

      કેન્દ્ર સરકારે પશ્ચિમ બંગાળની રાજ્ય સરકારને કોવિડ-19 સામે લડવા માટે રાજ્યમાં લોકડાઉનના ઉપાયોના અમલીકરણની સમીક્ષા અને સ્થળ પર આકલન કરવા ગયેલી સંબંધિત કેન્દ્રીય ટીમોના કામમાં અવરોધ ઊભો ન કરવાની સૂચના આપી
      Posted On: 21 APR 2020 5:49PM by PIB Ahmedabad


    કેન્દ્ર સરકારે પશ્ચિમ બંગાળાની સરકારને કોવિડ -19 સામે લડવા માટે રાજ્યમાં લોકડાઉનના ઉપાયોના અમલીકરણની સમીક્ષા કરવા અને સ્થળ પર આકલન કરવા સાથે સંબંધિત કેન્દ્રીય ટીમોના કામમાં અવરોધ પેદા ન કરવાની સૂચના આપી છે .


    આ બાબત ગૃહ મંત્રાલયની ધ્યાનમાં લાવવામાં આવી હતી કે , કોલકાતા અને જલપાઈગુડી એમ બંને જગ્યાએ આંતર - મંત્રાલય કેન્દ્રીય ટીમો ( આઇએમસીટી ) ને રાજ્ય અને સ્થાનિક વહીવટીતંત્રના અધિકારીઓ પાસેથી અપેક્ષિત સાથસહકાર મળતો નથી . એવું જણાવવામાં આવ્યું છે કે , આ ટીમોને , ખાસ કરીને કોઈ પણ સ્થળની મુલાકાત લેવા , સ્વાસ્થ્ય ક્ષેત્રના વ્યાવસાયિકો સાથે વાતચીત કરવા અને વાસ્તવિક સ્થિતિનું મૂલ્યાંકન કરવાથી અટકાવવામાં આવી છે . એટલે આ પ્રવૃત્તિ દ્વારા કટોકટી વ્યવસ્થાપન ધારા , 2005 અંતર્ગત કેન્દ્ર સરકાર દ્વારા જાહેર થયેલા આદેશો અને ભારતની સર્વોચ્ચ અદાલતના સમાન રીતે બાધ્યકારી સૂચનાનો અમલમાં અવરોધ નાંખવામાં આવ્યો છે .


    કેન્દ્રીય ગૃહ મંત્રાલય ( એમએચએ ) એ ઓળખ કરેલા કેટલાંક જિલ્લાઓમાં પ્રવર્તમાન સ્થિતિનું સ્થાન પર મૂલ્યાંકન કર્યા પછી લોકડાઉનના ઉપાયોના અમલીકરણની સમીક્ષા કરવા માટે 19 એપ્રિલ , 2020 ના રોજ પશ્ચિમ બંગાળમાં રાજ્યોમાં બે આઇએમસીટીની નિમણૂક કરવામાં આવી હતી . આ ટીમોમાં સરકારી સ્વાસ્થ્ય નિષ્ણાતો અને રાષ્ટ્રીય આપત્તિ વ્યવસ્થાપન સત્તામંડળ ( એનડીએમએ ) ના અધિકારી પણ સામેલ છે , જેની કુશળતાનો ઉપયોગ કોવિડ -19 રોગચાળાનો સામનો કરવા માટે રાજ્ય સરકાર દ્વારા કરી શકાશે .


    આ ટીમોની નિમણૂક આપત્તિ વ્યવસ્થાપન ધારા , 2005 ની કલમ 35 અંતર્ગત કેન્દ્ર સરકારને સુપરત કરાયેલા અધિકારો હેઠળ થઈ છે . આ ધારો અને કલમ કેન્દ્ર સરકારને આ પ્રકારનાં તમામ ઉપાયો અજમાવવા માટે અધિકૃત કરે છે , જે આપત્તિ નિવારણ માટે જરૂરી કે આવશ્યક છે . સર્વોચ્ચ અદાલતે પણ 31 માર્ચ , 2020 ના રોજ પોતાના આદેશમાં આ વાત પર ભાર મૂક્યો હતો કે , રાજ્ય સરકારો જાહેર સુરક્ષાના હિતમાં ભારત સરકાર દ્વારા જાહેર થયેલા સૂચનો અને આદેશોનું પ્રમાણિકપણે અક્ષરશઃ પાલન કરશે . એને ધ્યાનમાં રાખીને રાજ્ય સરકારો પર કોવિડ -19 ના પ્રસારને નિયંત્રણમાં લેવાની બાધ્યતા લાગુ કરવામાં આવી છે , જેનું નિશ્ચિત રીતે કડક પાલન કરવું પડશે .


    એટલે ગૃહ મંત્રાલયે પશ્ચિમ બંગાળની સરકારને સૂચના આપી છે કે , ગૃહ મંત્રાલયના 19 એપ્રિલ , 2020 ના આદેશોનું પાલન કરે અને આઈએમસીટીને સુપરત કરવામાં આવેલી જવાબદારી અદા કરવા તમામ જરૂરી વ્યવસ્થાપન કરે , જેમ એમને અગાઉનાં આદેશમાં સુપરત કરવામાં આવી હતી .


    પશ્ચિમ બંગાળને મોકલેલા અધિકૃત પત્રને જોવા માટે અહીં ક્લિક કરો


    GP/DS

    
    
    (Release ID: 1616894) Visitor Counter : 35
    
    
      Read this release in: English , Urdu , Hindi , Bengali , Punjabi , Odia , Tamil , Telugu , Kannada