      વેપાર અને ઉદ્યોગ મંત્રાલય

      કોરોના વાયરસ પછીની સ્થિતિમાં ગ્લોબલ સપ્લાય ચેઈનમાં સ્પષ્ટ પરિવર્તન જોવા મળશે અને ભારત વિશ્વ વેપારમાં નોંધપાત્ર હિસ્સો હાંસલ કરી શકશે: શ્રી ગોયલ
      Posted On: 29 APR 2020 6:12PM by PIB Ahmedabad


    કેન્દ્રીય રેલવે તથા વાણિજ્ય અને ઉદ્યોગ મંત્રી શ્રી પિયુષ ગોયલે આજે વીડિયો કોન્ફરન્સના માધ્યમથી દેશની એક્સપોર્ટ પ્રમોશન કાઉન્સિલો સાથે ચર્ચા હાથ ધરી હતી . તેમણે નિકાસકારોને તેમની તાકાત , ક્ષમતા અને સ્પર્ધાત્મક લાભ પારખવા અને વિશ્વનાં બજારોમાં તેનો લાભ લેવા અનુરોધ કર્યો હતો . શ્રી ગોયલે જણાવ્યું હતું કે કોરોના વાયરસ પછીના કાળમાં વિશ્વની સપ્લાય ચેઈનમાં સ્પષ્ટ પરિવર્તન આવશે અને ભારતના ઉદ્યોગપતિઓ અને નિકાસકારોએ વિશ્વના બજારોમાં નોંધપાત્ર હિસ્સો હાંસલ કરવા માટે પ્રયાસો કરવાના રહેશે . તેમણે ખાત્રી આપી હતી કે સરકાર તેમના માટે અતિ સક્રિય ટેકેદાર બની રહેશે અને તેમના પ્રયાસોમાં સહાયક બનશે . ભારતના વિદેશ ખાતેના મિશનો આ બાબતે મહત્વની ભૂમિકા ભજવશે . મંત્રીશ્રીએ જણાવ્યું હતું કે પ્રોત્સાહનો આપી શકાય પણ તે ઉચિત , યોગ્ય અને ડબલ્યુટીઓની પ્રણાલી સાથે બંધ બેસે તેવા હોવા જોઈએ .


    શ્રી ગોયલે જણાવ્યું હતું કે નિકાસના હેતુથી તેમનું મંત્રાલય ચોક્કસ ક્ષેત્રોને નજીકના ભવિષ્યમાં આગળ ધપાવવા માટે સુનિશ્ચિત કરી રહ્યું છે . તેમણે કહ્યું કે નવી સિઝનમાં ભારતમાં વિક્રમ ઉત્પાદન થવાનું છે અને આપણી સંગ્રહ ક્ષમતા ઓછી પડે તેવી સ્થિતિ થશે . સાથે સાથે કેટલીક એવી નવી વાતો ચાલી રહી છે કે કેટલાક દેશોમાં અનાજની તંગી વર્તાવાની છે . ઘણાં સ્થળોએ કોરોના વાયરસ કટોકટી સર્જાવાના કારણે યોગ્ય ગુણવત્તા , સ્વાદ અને જથ્થો ધરાવતું અનાજ વિવિધ અવરોધોને કારણે ઉપલબ્ધ નથી . તેમણે કહ્યું કે આ સ્થિતિ ભારતની કૃષિ અને પ્રોસેસ કરેલી ખાદ્ય ચીજોની નિકાસ માટે સારી તક પૂરી પાડશે . મંત્રીશ્રીએ જણાવ્યું હતું કે નિકાસ પ્રોત્સાહન કાઉન્સિલોએ તેમના સભ્યો સાથે સક્રિય પરામર્શ કરીને મોટા વિચારો સાથે અને કામગીરી થઈ શકે તેવા ઉપાયો સાથે બહાર આવવું જોઈએ .


    નિકાસ પ્રોત્સાહક કાઉન્સિલોના હોદ્દેદારોએ કોરોના વાયરસ મહામારી અને લૉકડાઉન દરમ્યાન સહયોગ પૂરો પાડવા માટે અને સમયબધ્ધ ઉપાયો હાથ ધરવા બદલ મંત્રીશ્રીનો આભાર વ્યક્ત કર્યો હતો . આ કારણે હવે પછી તેમની કામગીરીમાં સુગમતા આવશે . આ બેઠકમાં ફીઓ , એઈપીસી , એસઆરટીઈપીસી , સીએલઈ , એસઈપીસી , કેમેક્સીલ , જીજેઈપીસી , સીઈપીસી , શેફેક્સીલ , સીઈપીસીઆઈ , પીઈપીસીઆઈ , ફાર્મેક્સીલ , ઈસીએસઈપીસી , ઈઈપીસી , ટીઈપીસી , કેપેક્સીલ અને કેમેક્સીલ સહિતના સંગઠનોના હોદ્દેદારોએ હાજરી આપી હતી .


    GP/DS

    
    
    (Release ID: 1619411) Visitor Counter : 35
    
    
      Read this release in: English , Urdu , Hindi , Marathi , Assamese , Punjabi , Odia , Tamil , Telugu , Kannada , Malayalam