      શ્રમ અને રોજગાર મંત્રાલય

      કોવિડ-19 નમૂના એકત્રિત કરવા માટેની સૌપ્રથમ મોબાઇલ BSL-૩ VDRL લેબ રાષ્ટ્રને સમર્પિત કરવામાં આવી
      Posted On: 23 APR 2020 6:46PM by PIB Ahmedabad


    સંરક્ષણ મંત્રી શ્રી રાજનાથ સિંહ દ્વારા આજે નવી દિલ્હી ખાતે વિડીયો કોન્ફરન્સના માધ્યમથી દેશની સૌપ્રથમ કોવિડ -19 નમૂના એકત્રીકરણ મોબાઇલ લેબ “ મોબાઇલ BSL- ૩ VRDL લેબ ” રાષ્ટ્રને સમર્પિત કરવામાં આવી . આ પ્રસંગે શ્રમ અને રોજગાર રાજ્યમંત્રી ( સ્વતંત્ર હવાલો ) શ્રી સંતોષ કુમાર ગંગવાર , ગૃહ બાબતોના રાજ્યમંત્રી શ્રી જી કિશન રેડ્ડી , મ્યુનિસિપલ વહીવટ અને શહેરી વિકાસ , ઉદ્યોગો અને આઈટી ઈ એન્ડ સી , તેલંગાણા સરકાર શ્રી કે . ટી . રામા રાવ અને શ્રમ અને રોજગાર , ફેક્ટરીઝ મંત્રી , તેલંગાણા સરકાર , શ્રી ચમાકુરા મલ્લા રેડ્ડી પણ ઉપસ્થિત રહ્યા હતા .


    આ લેબ ESIC મેડીકલ કોલેજ અને હોસ્પિટલ , સનથનગર ( હૈદરાબાદ ) ના સહયોગથી અને ઇન્ડીયન કાઉન્સિલ ઓફ મેડીકલ રીસર્ચ (ICMR) તથા તેલંગાણા સરકારની જરૂરી પરવાનગી સાથે ડિફેન્સ રીસર્ચ એન્ડ ડેવલપમેન્ટ ઓર્ગેનાઈઝેશન (DRDO) દ્વારા તૈયાર કરવામાં આવી છે .


    આ પ્રસંગે બોલતા સંરક્ષણ મંત્રીએ આ બાયો સેફટી લેવલ 2 અને લેવલ ૩ને 15 દિવસના રેકોર્ડ ટાઈમમાં તૈયાર કરવા બદલ DRDO અને ESIC ના પ્રયાસોની પ્રશંસા કરી હતી . સામાન્ય રીતે તેને તૈયાર થવામાં આશરે છ મહિનાનો સમય લાગે છે . તેમણે વધુમાં ઉમેર્યું હતું કે આ ટેસ્ટીંગ સુવિધા એક દિવસમાં 1000 થી વધુ પરીક્ષણો કરવાની ક્ષમતા ધરાવે છે અને કોવિડ -19 સામે લડવાની દેશની ક્ષમતામાં તે વધારો કરશે .


    આ પ્રસંગે સંબોધન કરતા શ્રમ મંત્રી શ્રી સંતોષ ગંગવારે અત્યંત ટૂંકા ગાળામાં આ મોબાઇલ ટેસ્ટીંગ લેબ તૈયાર કરવા બદલ DRDO અને ESIC ને અભિનંદન પાઠવ્યા હતા . તેમણે વધુમાં કહ્યું હતું કે તે કોરોના વાયરસ સામેની આપણી લડાઈમાં ઘણી મહત્વની સાબિત થશે . શ્રી ગંગવારે કોવિડ -19 સામે લડવા માટે તેમના મંત્રાલય અંતર્ગતની સંસ્થા ESIC દ્વારા કરવામાં આવેલ પ્રયાસોની પ્રશંસા કરી હતી .


    કાર્યક્રમને સંબોધન કરતા ગૃહ બાબતોના રાજ્યમંત્રી શ્રી જી . કિશન રેડ્ડીએ આ સુવિધા વિકસિત કરવા બદલ DRDO ની વૈજ્ઞાનિકોની ટીમ અને ESIC મેડીકલ કોલેજ અને હોસ્પિટલ , સનથનગર , હૈદરાબાદના ડોકટરોની સરાહના કરી હતી . આ લેબ 2 અઠવાડિયાના રેકોર્ડ ટાઈમમાં તૈયાર કરવામાં આવી છે જ્યારે સામાન્ય રીતે તેને તૈયાર થવામાં 6 મહિનાનો સમય લાગતો હોય છે .


    “ મોબાઇલ BSL- ૩ VRDL લેબ વિષે ”


    ESIC મેડીકલ અને હોસ્પિટલ , સનથનગર , હૈદરાબાદ ખાતે આવેલ કોવિડ -19 ટેસ્ટીંગ સેન્ટર “ મોબાઇલ BSL- ૩ VRDL લેબ ” નામે ઓળખાતી આ નવી ઇનોવેટીવ મોબાઇલ ડાયગ્નોસ્ટીક અને રીસર્ચ સુવિધાનો ઉપયોગ કરશે . તે કોવિડ -19 માટે અને તેને લગતા અન્ય પરીક્ષણો તથા સંશોધનોના હેતુસર દેશમાં આ પ્રકારની આ સૌપ્રથમ સુવિધા છે .


    મોબાઇલ BSL- ૩ VRDL લેબની ડીઝાઇન DRDO ના વૈજ્ઞાનિકો દ્વારા તૈયાર કરવામાં આવી છે જ્યારે લેબના સ્પેસીફીકેશન ESIC મેડીકલ કોલેજ અને હોસ્પિટલ , સનથનગર , હૈદરાબાદ દ્વારા આપવામાં આવ્યા છે . આ પ્રોજેક્ટ DRDO ના ત્રણ ઔદ્યોગિક ભાગીદારો દ્વારા મળીને તૈયાર કરવામાં અને અમલીકૃત કરવામાં આવ્યો છે .


    DRDO દ્વારા તૈયાર કરવામાં આવેલ અને ESIC મેડીકલ કોલેજ અને હોસ્પિટલ , સનથનગર , હૈદરાબાદ સાથે વહેંચવામાં આવેલ અન્ય ઇનોવેટીવ ટેકનોલોજીમાં નમૂના એકત્રીકરણ માટે COVSACK એકમનો , એરોસોલ બોક્સીસ અને એરોસોલાઈઝ્ડ સેનીટાઈઝર ડિસ્પેન્સર , પુનઃ ઉપયોગમાં લઇ શકાય તેવા PPE N-95 ને સમકક્ષ તરીકે સ્નોર્કલ ફેસ માસ્ક અને ફેસ શિલ્ડ અને કોવિડ -19 વિરુદ્ધની લડાઈમાં હોસ્પિટલ દ્વારા ઉપયોગમાં લેવા માટે UV-C ડીસઇન્ફેકશન ચેમ્બરનો સમાવેશ થાય છે .


    ESIC મેડીકલ કોલેજ અને હોસ્પિટલ , સનથનગર , હૈદરાબાદ


    ESIC મેડીકલ કોલેજ અને હોસ્પિટલ , સનથનગર , હૈદરાબાદ એ 500 પથારીનું દવાખાનું છે . આ ઉપરાંત દવાખાનામાં 150 પથારીઓ સુપર સ્પેશ્યાલીટી ઈલાજો જેવા કે ઓન્કોલોજી , નેફ્રોલોજી , ન્યુરો સર્જરી , કાર્ડિયોલોજી , પીડીયાટ્રીક સર્જરી વગેરેમાં વપરાશ માટે પણ ઉપલબ્ધ છે જેથી કરીને ESIC ના લાભાર્થીઓ એક જ સ્થળ પર સારામાં સારો ઈલાજ મેળવી શકે .


    કોવિડ -19 મહામારી વિરુદ્ધ લડવા માટે ESIC દ્વારા લેવામાં આવેલ અન્ય અનેક પગલાઓ


    સંકટના આ સમયમાં સમગ્ર ભારતમાં 1861 આઈસોલેશન પથારીઓ સાથે 13 ESIC દવાખાનાઓને સંપૂર્ણ કોવિડ -19 સમર્પિત દવાખાનાઓમાં પરિવર્તિત કરવામાં આવ્યા છે . ઉપરોક્ત દવાખાનાઓ ઉપરાંત સમગ્ર દેશમાં બાકી રહેલ મોટાભાગના ESIC દવાખાનાઓમાં આશરે 1011 આઈસોલેશન બેડ ઉપલબ્ધ કરાવવામાં આવ્યા છે . વધુમાં આ દવાખાનાઓમાં 197 વેન્ટીલેટર્સ સાથે કુલ 555 ICU/ HDU પથારીઓ પણ ઉપલબ્ધ કરાવવામાં આવી છે . અલવર ( રાજસ્થાન ), બીહતા પટના ( બિહાર ), ગુલબર્ગ ( કર્ણાટક ) અને કોરબા ( છત્તીસગઢ ) ખાતે 04 ESIC દવાખાનાઓમાં ક્વોરન્ટાઇન સુવિધાઓ ( કુલ 1254 પથારીઓ ) પણ કાર્યરત કરવામાં આવી છે . આ ઉપરાંત , ESIC હોસ્પિટલ , ફરીદાબાદ ( હરિયાણા ) ખાતે કોવિડ -19 ટેસ્ટીંગ સુવિધા ઉપલબ્ધ કરાવવામાં આવી છે .


    GP/DS

    
    
    (Release ID: 1617646) Visitor Counter : 21
    
    
      Read this release in: Assamese , English , Urdu , Hindi , Bengali , Punjabi , Odia , Tamil , Telugu