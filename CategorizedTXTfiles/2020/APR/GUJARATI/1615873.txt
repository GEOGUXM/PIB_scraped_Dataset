      વિજ્ઞાન અને ટેકનોલોજી મંત્રાલય

      CSIR-CFTRI ના પ્રોટિનથી સમૃદ્ધ બિસ્કિટ કોવિડ-19નાં દર્દીઓ સુધી પહોંચ્યા
      
      CSIR-CFTRI ના ડાયરેક્ટર ડો. કેએસએમએસ રાઘવરાવે જણાવ્યું કે, “પ્રોટિનથી સમૃદ્ધ બિસ્કિટ સારવાર મેળવતાં દર્દીઓ માટે પ્રોટિનની જરૂરિયાત પૂરી પાડશે”

      Posted On: 18 APR 2020 6:11PM by PIB Ahmedabad

    મૈસૂર સ્થિત CSIR – સેન્ટ્રલ ફૂડ ટેકનોલોજીકલ રિસર્ચ ઇન્સ્ટિટ્યુટ ( CFTRI ) એ નવી દિલ્હીમાં ઓલ ઇન્ડિયા ઇન્સ્ટિટ્યૂટ ઓફ મેડિકલ સાયન્સિસ ( એમ્સ ) માં સારવાર લઈ રહેલા કોવિડ -19 નાં દર્દીઓને હાઈ - પ્રોટિન બિસ્કિટ ઉપલબ્ધ કરાવ્યાં છે .


    CFTRI એ 500 કિલોગ્રામ હાઇ - પ્રોટિન બિસ્કિટ અને 500 કિલોગ્રામ હાઈ - પ્રોટિન શેકેલા બિસ્કિટનો પુરવઠો એમ્સનાં ડાયેટેટિક્સ વિભાગને પૂરો પાડ્યો છે , જેથી આ પુરવઠો દર્દીઓને મળે . બિસ્કિટ સંસ્થાના અધિકારીઓ પાસેથી પ્રાપ્ત વિનંતીને આધારે પ્રદાન કરવામાં આવ્યો હતો .


    જ્યારે બિસ્કિટ 14 ટકા પ્રોટિન ધરાવે છે , ત્યારે એમાં આશરે 8 થી 9 ટકા પ્રોટિન હોય છે . CSIR- CFTRI ના ડાયરેક્ટર ડૉ . કેએસએમએસ રાઘવરાવે કહ્યું હતું કે , “ પ્રોટિનથી સમૃદ્ધ આ બિસ્કિટ સારવાર લેતા દર્દીઓ માટે પ્રોટિનની જરૂરિયાત પૂરી પાડવા માટે પ્રદાન કરવામાં આવશે .”


    એમ્સનાં ચીફ ડાયેટિશિયન ડૉ . પરમીત કૌરે બિસ્કિટ વિશે કહ્યું હતું કે , “ અહીં ઉલ્લેખ કરવો જરૂરી છે કે , પ્રોટિનથી સમૃદ્ધ ઉત્પાદનો બનાવવાની ફોર્મ્યુલા CSIR- CFTRI મૈસૂરના સમર્પિત વૈજ્ઞાનિકોએ પૂરી પાડી છે અને એફએસએસએઆઈનાં નિયમો મુજબ એનું ઉત્પાદન થાય છે .” અન્ય લોકો સાથે હોસ્પિટલમાં સારવાર લઈ રહેલા કોવિડનાં દર્દીઓને તેમના નિયમિત ભોજનમાં આ બિસ્કિટ મળશે .


    આ ઘટકોનો ઉપયોગ બિસ્કિટ બનાવવા માટે થાય છેઃઘઉંનો લોટ , મેંદાનો લોટ , ખાંડ , હાઇડ્રોજિનેટેડ ફેટ , સોયાનો લોટ , છાશ પ્રોટિન , સોય પ્રોટિન , મિલ્ક સોલિડ , ગ્લુકોઝ , INS 500II અને INS 503II એજન્ટો , મીઠું અને ફ્લેવર્સ . બિસ્કિટનાં 100 ગ્રામનું પેકેજ 400 કિલોકેલેરીની ઊર્જા ધરાવે છે અને એમાં પોષક દ્રવ્યોનું મૂલ્ય છેઃ કાર્બોહાઇડ્રેટ (63.2 ગ્રામ ), પ્રોટિન (14 ગ્રામ ), ફેટ (17.1 ગ્રામ ) અને ખનીજ તત્ત્વો (1.2 ગ્રામ ).


    આ બિસ્કિટનું ઉત્પાદન ઉત્તરપ્રદેશનાં નોઇડામાં સેવન સીઝ પ્રાઇવેટ લિમિટેડે CSIR- CFTRI દ્વારા વિકસાવવામાં આવેલા ફોર્મ્યુલાને આધારે કર્યું છે . જરૂરિયાતમંદ લોકો સુધી પુરવઠો પહોંચાડવા લોજિસ્ટિક્સ સપોર્ટ ઇન્ડિયન સોસાયટી ઓફ એગ્રિકલ્ચરલ પ્રોફેશનલ્સ , નવી દિલ્હી દ્વારા પ્રદાન કરવામાં આવ્યો છે .


    GP/DS

    
    
    (Release ID: 1615873) Visitor Counter : 20
    
    
      Read this release in: English , Urdu , Hindi , Assamese , Bengali , Tamil , Telugu