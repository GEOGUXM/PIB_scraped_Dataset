      રસાયણ અને ખાતર મંત્રાલય

      નેશનલ ફર્ટિલાઇઝર્સ લિમિટેડ કોવિડ-19 સામેની લડાઇના સરકારના પ્રયાસોમાં સહકાર આપવા માટે અન્ન અને દવાઓ જેવી આવશ્યક ચીજોના વિતરણમાં સક્રીય ભાગ લઇ રહી છે
      Posted On: 18 APR 2020 4:43PM by PIB Ahmedabad


    ભારત સરકારના રસાયણ અને ખાતર મંત્રાલયના કેન્દ્રીય ખાતર વિભાગ હેઠળ આવતી અગ્રણી ખાતર કંપની , નેશનલ ફર્ટિલાઇઝર્સ લિમિટેડ (NFL) કોવિડ -19 સામેની લડાઇમાં સરકારના પ્રયાસોમાં સહકાર આપવા માટે અન્ન અને દવાઓ જેવી આવશ્યક ચીજવસ્તુઓના વિતરણમાં સક્રીય ભાગ લઇ રહી છે .


    કેન્દ્રીય રસાયણ અને ખાતર મંત્રી શ્રી ડી . વી . સદાનંદ ગૌડાએ કંપની દ્વારા હાથ ધરવામાં આવેલી આ પહેલની પ્રશંસા કરી હતી .


    સમગ્ર દેશમાં NFL ના એકમો દેશના હિતમાં આ પ્રવૃત્તિઓમાં વિવિધ પ્રકારે જોડાયેલા છે .

      * NFL એકમે ભટિંડાના જિલ્લા વહીવટીતંત્રને કોરોના મહામારી સામે લડવા માટે 3,000 માસ્ક પૂરા પાડ્યા છે . NFL ભટિંડાના CGM શ્રી એ . કે . જૈન તેમજ અન્ય અધિકારીઓએ ભટિંડાના DC શ્રી બી . શ્રીનિવાસનને ભટિંડાના SSP શ્રી નાનકસિંહની ઉપસ્થિતિમાં આ માસ્કનો જથ્થો સોંપ્યો હતો .

    પાણીપતના NFL ના એકમે પાણીપત જિલ્લા રાહત ભંડોળમાં રૂપિયા એક લાખનું યોગદાન આપ્યું છે . કંપનીના કમર્ચારીઓએ તેમનો એક દિવસનો પગાર આપતા પહેલાંથી જ રૂપિયા 88 લાખનું યોગદાન આપવામાં આવ્યું તે ઉપરાંત આ સહાય પણ કરવામાં આવી છે .


    નાંગલના NFL એકમની મહિલા ક્લબે નાંગલની આસપાસમાં #lockdown માં ફસાયેલા જરૂરિયાતમંદ લોકોને રૂપિયા 50,000 ની કિંમતની કરિયાણાની ચીજો પહોંચાડી છે . ક્લબના પ્રમુખ શ્રીમતી સુનિતા માર્કન અને અન્ય કારોબારી સભ્યોએ પંજાબમાં કર્ફ્યૂ વચ્ચે આ ચીજોના વિતરણ માટે સ્થાનિક SDM ની મદદ લીધી હતી .


    કર્ણાટકની NFL રાજ્ય કચેરીએ બેંગલોરમાં જાહેર સેવાના અધિકારીઓને N95 માસ્ક અને સેનિટાઇઝર્સનુ વિતરણ કર્યું છે .


    NFL ના CMD શ્રી મનોજ શર્માએ NFL હોસ્પિટલોમાં પોતાનો જીવન જોખમમાં મુકીને દર્દીઓની સેવા કરતા તમામ ડૉક્ટરો , નર્સો અને આરોગ્ય કર્મચારીઓની કર્તવ્ય નિષ્ઠાને બિરદાવી હતી અને કહ્યું હતું , તેઓ માનવજાત માટે શ્રેષ્ઠ સેવા આપી રહ્યા છે .


    GP/DS


    

    
    (Release ID: 1615770) Visitor Counter : 21
    
    
      Read this release in: English , Urdu , Hindi , Bengali , Assamese , Punjabi , Odia , Tamil , Telugu , Kannada
    
    
    

*