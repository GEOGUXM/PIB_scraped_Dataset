      રાષ્ટ્રપતિ સચિવાલય

      રાષ્ટ્રપતિ ભવનમાં કોવિડ-19 પોઝિટીવ કેસ મળવા સંબંધિત માહિતી
      Posted On: 21 APR 2020 4:26PM by PIB Ahmedabad


    રાષ્ટ્રપતિ ભવનમાં કોવિડ -19 નો પોઝિટીવ કેસ મળ્યો હોવાના વહેતા થયેલા મીડિયા અહેવાલો અને અટકળોને ધ્યાનમાં રાખીને , પરિસ્થિતિ વિશેના તથ્યો નીચે દર્શાવ્યા અનુસાર છે :


    a. મધ્ય દિલ્હીનો કોવિડ -19 પોઝિટીવ દર્દી કે જેમનું અન્ય બીમારીઓના કારણે 13.04.2020 ના રોજ નવી દિલ્હીમાં બી . એલ . કપૂર હોસ્પિટલમાં મૃત્યુ થયું છે તેઓ ક્યારેય રાષ્ટ્રપતિના સચિવાલયના કર્મચારી નહોતા તેમજ ક્યારેય તેઓ રાષ્ટ્રપતિ ભવન વિસ્તારમાં રહેતા નહોતા .


    b. મૃતક દર્દીના સંપર્કની વિગતો ટ્રેસ કર્યા પછી , જાણવા મળ્યું હતું કે , મૃતકના પરિવારમાંથી એક સભ્ય રાષ્ટ્રપતિના સચિવાલયમાં કર્મચારી હતા .


    c. આ પરિવાર સાથે સંકળાયેલ કર્મચારી પોકેટ 1, રાષ્ટ્રપતિ ભવનમાં શિડ્યૂલ A વિસ્તારના રહેવાસી છે . માર્ગદર્શિકામાં ઉલ્લેખિત આવશ્યકતાને ધ્યાનમાં રાખીને આ પરિવારના તમામ સાત સભ્યોને 16.04.2020 ના રોજ મંદિર માર્ગ ખાતે ક્વૉરેન્ટાઇન સુવિધામાં ખસેડવામાં આવ્યા છે .


    d. ત્યારબાદ , મૃતક વ્યક્તિનાં સંપર્કમાં આવેલા પરિવારના એક સભ્યનો ટેસ્ટ પોઝિટીવ આવ્યો છે . રાષ્ટ્રપતિના સચિવાલયમાં કર્મચારી સહિત મૃતકના પરિવારના અન્ય તમામ સભ્યોના ટેસ્ટ નેગેટિવ આવ્યા છે .


    e. આપત્તિ વ્યવસ્થાપન અધિનિયમ 2005, સાથે મહામારી બીમારી અધિનિયમ 1897 વાંચવું , અંતર્ગત નિયુક્ત સત્તાધીશની સૂચનાઓ અને માર્ગદર્શિકાઓના પગલે , પોકેટ 1, રાષ્ટ્રપતિ ભવનમાં શિડ્યૂલ A વિસ્તારમાં 115 ઘરોને ઓળખી કાઢીને ત્યાં આવનજાવન પર પ્રતિબંધ મૂકવામાં આવ્યો છે અને રહેવાસીઓને ઘરમાં જ રહેવાની સલાહ આપવામાં આવી છે . આ ઘરોમાં રહેતા લોકોને આવશ્યક ચીજવસ્તુઓની તેમના ઘરે જ ડિલિવરી કરવામાં આવે છે .


    f. અહીં સ્પષ્ટતા કરવી જરૂરી છે કે , આજદિન સુધીમાં રાષ્ટ્રપતિના સચિવાલયમાંથી કોઇપણ કર્મચારીને કોવિડ -19 નો પોઝિટીવ ટેસ્ટ આવ્યો નથી અને સચિવાલય તેમજ સ્થાનિક વહીવટીતંત્ર દ્વારા સરકારની માર્ગદર્શિકા અનુસાર તમામ જરૂરી સુરક્ષાત્મક પગલાંનું ચુસ્ત પાલન કરવામાં આવે છે .


    GP/DS

    
    
    (Release ID: 1617137) Visitor Counter : 14
    
    
      Read this release in: English , Urdu , Hindi , Marathi , Manipuri , Punjabi , Telugu