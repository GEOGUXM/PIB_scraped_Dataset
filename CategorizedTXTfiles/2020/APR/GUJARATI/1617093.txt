      ગૃહ મંત્રાલય

      કેન્દ્રીય ગૃહમંત્રીએ ડૉક્ટરો અને IMAના વરિષ્ઠ પ્રતિનિધિઓ સાથે વાતચીત કરી અને તેમને કોવિડ-19 વિરુદ્ધ લડાઇમાં તેમની સુરક્ષાની ખાતરી આપી
      
      આરોગ્ય કર્મચારીઓ પર હુમલા ટીકા પાત્ર છે; મોદી સરકાર તેમની ભલાઇ અને સુરક્ષા નિશ્ચિત કરવામાં કોઇ જ કસર નહીં રાખે: શ્રી અમિત શાહ

      Posted On: 22 APR 2020 12:12PM by PIB Ahmedabad

    કેન્દ્રીય ગૃહમંત્રી શ્રી અમિત શાહ અને કેન્દ્રીય આરોગ્ય મંત્રી ડૉ . હર્ષવર્ધને આજે નવી દિલ્હીમાં એક વીડિયો કોન્ફરન્સના માધ્યમથી ડૉક્ટરો અને ઇન્ડિયન મેડિકલ એસોસિએશન (IMA) ના પ્રતિનિધિઓ સાથે વાત કરી હતી .


    ગૃહમંત્રીએ ડૉક્ટરોની મહત્વપૂર્ણ ભૂમિકા , ખાસ કરીને કોરોના વાયરસ વિરુદ્ધ લડાઇમાં તેમની ભૂમિકાની પ્રશંસા કરી હતી અને વિશ્વાસ વ્યક્ત કર્યો હતો કે , તમામ ડૉક્ટરો અત્યાર સુધી આ લડાઇમાં લડતા રહ્યા તેવી જ રીતે સમર્પિતરૂપે કામ કરવાનું ચાલુ રાખશે . તેમણે ડૉક્ટરો દ્વારા કોવિડ -19 જેવી ઘાતક બીમારીઓ સામે લોકોને સુરક્ષિત રાખવા માટે તેમના સમર્પણ અને તેમના બલિદાનને વંદન કર્યા હતા .


    કોરોના વાયરસ વિરુદ્ધ લડાઇમાં તેમની સુરક્ષા અંગે ડૉક્ટરોની તમામ ચિંતાઓને ધ્યાનમાં રાખીને ગૃહમંત્રીએ તેમને ખાતરી આપી હતી કે , મોદી સરકાર તેમની ભલાઇ અને સુરક્ષા સુનિશ્ચિત કરવા માટે કોઇ જ કસર છોડશે નહીં .


    શ્રી શાહે આરોગ્ય કર્મચારીઓ પર તાજેતરમાં થયેલા હુમલાની આકરી ટીકા કરી હતી અને કહ્યું કે પ્રધાનમંત્રી ડૉક્ટરોના તમામ મુદ્દાઓ અને ચિંતા પર બારીકાઇથી ધ્યાન આપી રહ્યા છે . તેમણે કહ્યું કે , ભવિષ્યમાં આવી ઘટનાઓ રોકવા માટે તમામ આવશ્યક વ્યવસ્થા કરવામાં આવશે . તેમણે , ડૉક્ટરોને અપીલ કરી હતી કે , તેમના દ્વારા પ્રસ્તાવિત પ્રતિકાત્મક વિરોધ ન કરવામાં આવે કારણ કે તે રાષ્ટ્રીય અને વૈશ્વિક હિતમાં નથી .


    કેન્દ્ર સરકાર દ્વારા તાત્કાલિક ઉચ્ચ સ્તરીય પ્રતિક્રિયા અને કેન્દ્રીય ગૃહ અને આરોગ્ય મંત્રીઓ દ્વારા આપવામાં આવેલા આશ્વાસનને ધ્યાનમાં રાખતા IMA એ કોવિડ -19 સામેની લડાઇ વિના અવરોધે ચાલુ રાખવા માટે પ્રસ્તાવિત વિરોધ પાછો ખેંચ્યો છે .


    આ વાર્તાલાપમાં કેન્દ્રીય આરોગ્ય સચિવ , ગૃહ સચિવ , વરિષ્ઠ ચિકિત્સકો અને નીતિ આયોગના પ્રતિનિધિઓ ઉપસ્થિત રહ્યા હતા .


    GP/DS

    
    
    (Release ID: 1617093) Visitor Counter : 25
    
    
      Read this release in: English , Urdu , Hindi , Marathi , Manipuri , Assamese , Bengali , Punjabi , Odia , Tamil , Telugu , Kannada , Malayalam