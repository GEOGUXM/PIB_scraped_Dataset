      આવાસ અને ગરીબી ઉન્મૂલન મંત્રાલય

      ફરિદાબાદ જિલ્લા વહીવટીતંત્રે કોવિડ-19 સામે લડવા વિવિધ પહેલો હાથ ધરી; નજર રાખવા અને જાગૃતિ લાવવા ટેકનોલોજીનો ઉપયોગ કર્યો
      Posted On: 22 APR 2020 6:07PM by PIB Ahmedabad


    ફરિદાબાદ જિલ્લા વહીવટીતંત્રને કોવિડ -19 સામે લડવા નીચેની પહેલો હાથ ધરી છેઃ


    ખાદ્ય વિતરણ કાર્યયોજના


    રાષ્ટ્રીય સ્તરે લોકડાઉનને કારણે ઘણા શહેરી ગરીબો અને ઓછી આવક ધરાવતા કુટુંબો ખાદ્ય ચીજવસ્તુઓ ખરીદવા પર્યાપ્ત નાણાં ધરાવતા નથી . તેમને ભોજનની મુશ્કેલીનો સામનો કરવો પડે છે અને લોકડાઉન દરમિયાન તાત્કાલિક મદદની જરૂર છે . એમાંથી મોટા ભાગનાં પરિવારો રોજિંદા આવકને આધારે ખાદ્ય ચીજવસ્તુઓની ખરીદી કરતા હતા . હાલ લોકડાઉનને કારણે રોજિંદા આવક બંધ થઈ જવાથી તેમને પોતાના માટે અને પરિવારજનો માટે ભફોજનની વ્યવસ્થા કરવામાં મુશ્કેલી પડે છે . આ હકીકતને ધ્યાનમાં રાખીને સ્થાનિક નાગરિક વહીવટીતંત્ર ફરિદાબાદની મ્યુનિસિપલ કોર્પોરેશનનાં તમામ 40 વોર્ડમાં કાર્યરત છે . બિનસરકારી સંસ્થાઓ ઉપરાંત વોર્ડના કાઉન્સિલરો અને સ્વયંસેવકો આ વ્યક્તિઓને ખાદ્ય ચીજવસ્તુઓનું વિતરણ કરવામાં જિલ્લા વહીવટીતંત્રને મદદ પણ કરશે .


    વહીવટી સંસ્થા એચએસવીપી , ફરિદાબાદ આ કાર્યયોજના માટે નોડલ ઓફિસર છે તથા એને એસ્ટેટ ઓફિસર એચએસવીપી અને અન્ય સપોર્ટિંગ સ્ટાફની મદદ પ્રાપ્ત છે . એસડીએમ ફરિદાબાદ કાર પાસ અને આઇડેન્ટિટી કાર્ડ વગેરે ઇશ્યૂ કરવા સ્વરૂપે ટેકો પૂરો પાડે છે . ફંડો અને અન્ય સંસાધનોનો વહીવટ નાગરિક સમાજ , અર્ધસરકારી અને બિનસરકારી સંસ્થાઓ , સીએસઆર ફંડો , રેડ ક્રોસ , ડિઝાસ્ટર મેનેજમેન્ટ ફંડ , મ્યુનિસિપલ કોર્પોરેશનનાં ફંડ , મધ્યાહ્ન ભોજન યોજનામાં ઉપલબ્ધ ભોજન , આંગણવાડીમાં રાશન , પીડીએસ અને અન્ય સરકારી યોજનાઓ પાસેથી પ્રદાન દ્વારા થાય છે .


    પરિવાર માટે રાંધેલુ ભોજન અને રાશનના પેકેટ અઠવાડિયા પૂરતો જથ્થો ધરાવે છે , જેને તૈયાર કરવામાં આવે છે અને જરૂરિયાતમંદના ઘરઆંગણે વહેંચવામાં આવે છે .


    નિયંત્રણ કક્ષઃ કોવિડ નિયંત્રણ કક્ષના ઇન - ચાર્જ સ્વરૂપે ફરિદાબાદના એસડીએમ ઓપરેટરોને તાલીમ આપે છે અને માહિતીનું સંકલન સુનિશ્ચિત કરે છે તેમજ ફરિદાબાદના ડીપીઆરઓ વોર્ડ નોડલ અધિકારીઓ કે સામગ્રીનું વિતરણ કરતા સ્વયંસેવકોના મોબાઇલ ફોન દ્વારા આ ખાદ્ય વિતરણ સામગ્રીનું ડોક્યુમેન્ટેશન કરે છે અને ડિજિટલ સ્વરૂપે વોર્ડમુજબ ડોક્યુમેન્ટેશનનો સંગ્રહ થાય છે . જ્યારે ભોજનનું વિતરણ કરવામાં આવે છે , ત્યારે સોશિયલ ડિસ્ટન્સિંગનું પાલન થાય છે .


    ડ્રાય રેશન પેકેટ ( અનાજ - કરિયાણા ) ની ખરીદીઃ જિલ્લા વહીવટીતંત્રે નેતૃત્વ લઈને રેડ ક્રોસ સોસાયટીને 21000 સંપૂર્ણપણે ડ્રાય રેશન પેકેટ પ્રદાન કરવા અને આ લક્ષ્યાંક હાંસલ કરવા વિનંતી કરવામાં આવી હતી . અધિકારીઓએ વલ્લભગઢ ( ફરિદાબાદ ), હોડાલ , જિલ્લા પાલવાલમાં પુરવઠાનાં બે સ્ત્રોતોની ઓળખ કરી હતી , જે સંપૂર્ણપણે સૂકાં રાશના 20000 પેકેડનો પુરવઠો પૂરો પાડવાની ક્ષમતા ધરાવતા હતા .


    મોનિટરિંગ અને સુપરવિઝન માટે ટેકનોલોજીનો ઉપયોગ

      * ફરિદાબાદ સ્માર્ટ સિટી ICCC 24x7 દ્વારા પોલીસ કર્મચારીઓ ફરિદાબાદ શહેરમાં લોકડાઉનની સ્થિતિ પર નજર રાખી રહ્યાં છે અને લોકડાઉનનું અસરકારક રીતે પાલન કરાવે છે
      * ICCC એ અપનાવેલ ટ્રાફિક લાઇટ્સ પર ટ્રાફિક પોલીસ દ્વારા નજર રાખવામાં આવે છે . કોઈ પણ તબીબી જરૂરિયાત / ઇમરજન્સીના કેસમાં એમ્બ્યુલન્સોને ICCC દ્વારા ટ્રાફિક લાઇટ કોરિડોરમાંથી મુક્તપણે અવરજવર કરવાની સુવિધા આપવામાં આવી છે .

    જાગૃતિ ફેલાવવા માટે ટેકનોલોજીનો ઉપયોગ

      * સ્માર્ટ સિટી ICCC કન્ટ્રોલ સેન્ટરમાંથી પોલીસ કર્મચારીઓ જાહેર સંબોધન વ્યવસ્થા ( પીએ ) નો ઉપયોગ કરીને નાગરિકોને કોવિડ 19 સુરક્ષાની માર્ગદર્શિકા અંગે જાગૃતિ લાવે છે .
      * વેરિએબલ મેસેજ સાઇન ( વીએમએસ ) બોર્ડનો ઉપયોગ સરકારી સંદેશ અને ડિસ્પ્લે દર્શાવીને કોવિડ 19 સુરક્ષાની જાગૃતિ ફેલાવવા માટે થાય છે .
      * ફરિદાબાદ સ્માર્ટ સિટી જાગૃતિ લાવવા માટે વ્હોટ્સએપ જેવા ડિજિટલ સોશિયલ મીડિયા પ્લેટફોર્મનો ઉપયોગ કરે છે . વળી આ પ્રકારનાં કટોકટીના સમયમાં સ્માર્ટ સિટી જિલ્લા હેલ્પ ડેસ્કને માહિતી આપે છે અને સકારાત્મકતા લાવે છે .
      * પ્લેટફોર્મનો ઉપયોગ ઘરે બનેલા માસ્ક અંગે એડવાઇઝરી ફેલાવવા માટે પણ થાય છે , જેથી ફરિદાબાદના નાગરિકને ઘરમાં બનતા માસ્કની પ્રક્રિયાનો પરિચય થાય અને તેઓ પોતાના માટે ઉપયોગ કરવા માસ્ક તૈયાર કરી શકે . આ અભિયાન દ્વારા સ્માર્ટ સિટી ફરિદાબાદનાં 5 લાખ નાગરિકો સુધી પહોંચ્યું છે .
      * આપણા નાગરિકોને મદદ કરવા સુરક્ષાલક્ષી જાગૃતિ લાવવા , વિવિધ સરકારી એડવાઇઝરીનો પ્રસાર કરવા અને હેલ્પ ડેસ્કની માહિતી વધુને વધુ લોકો સુધી પહોંચાડવા ફેસબુક , ટ્વિટર દ્વારા સોશિયલ મીડિયા અભિયાન ચલાવાવમાં આવે છે .

    ફરિદાબાદ જિલ્લા વહીવટીતંત્રે જિલ્લામાં તમામ વયજૂથના નાગરિકો માટે ખાદ્ય ચીજવસ્તુઓની જરૂરિયાત પૂર્ણ કરવાની યોજના બનાવી છે . ડીએફએસસી , ડીએમ - એચએએફઇડી , રેડ ક્રોસ સોસાયટી સાથે ખભેખભો મિલાવીને ફરિદાબાદના એસડીએમએ નોડલ અધિકારીનાં માર્ગદર્શન હેઠળ કાર્યરત થાય એવી વ્યૂહરચના સાથે યોજના બનાવી છે . પરપ્રાંતીય મજૂર / અસંગઠિત ક્ષેત્રનાં મજૂર / ચિંતિત લોકોની વિગતો તમામ સરકારી સંસ્થાઓ પાસેથી મેળવવામાં આવી હતી . 14,000 પરિવારો ( દરેક પરિવારમાં પાંચ સભ્યો ) અને 50 ટકા વધારાના જરૂરિયાતની વિગતો સાથે સરકારે કથિત ગાળામાં અંદાજે 21,000 પરિવારોને મદદ કરી છે .


    જિલ્લા વહીવટીતંત્રે આ કામગીરી માટે ફરિદાબાદના સેક્ટર -12 માં નવરચિત ઇન્ડોર સ્ટેડિયમની પસંદગી કરી હતી . જિલ્લા વહીવટીતંત્રમાંથી એક અધિકારીની નિમણૂક એમસીએફ , એચએસવીપી , રેડ ક્રોસ સોસાયટી , જિલ્લા સૈનિક બોર્ડ , ફાયર બ્રિગેડ પોલીસ , હરિયાણા રોડવેઝ વગેરે જેવા તમામ વિભાગોનાં સરકારી અધિકારીઓની ટીમ સાથે એના ઇન - ચાર્જ તરીકે થઈ હતી .


    GP/DS

    
    
    (Release ID: 1617296) Visitor Counter : 14
    
    
      Read this release in: English , Urdu , Hindi , Assamese , Punjabi , Tamil , Telugu
    
    
    

*