      સંરક્ષણ મંત્રાલય

      કરવાર ખાતે આવેલું ભારતના નૌસેનાનું હોસ્પિટલ જહાજ પતંજલી, કોવિડ-19 વિરુદ્ધ લડતમાં સૌથી આગળ
      Posted On: 19 APR 2020 1:23PM by PIB Ahmedabad


    કોવિડ -19 સામેની લડાઇમાં ભારતીય નૌસેના હોસ્પિટલ જહાજ પતંજલી કરવાર ખાતે અગ્ર હરોળમાં રહીને સેવા આપી રહ્યું છે જેમાં ઉત્તર કન્નડ જિલ્લામાંથી આવતા દર્દીઓને સારવાર આપવામાં આવે છે .


    25 માર્ચ 2020 ના રોજ દેશવ્યાપી લૉકડાઉનની જાહેરાત પછી કરવાર જિલ્લા વહીવટીતંત્રની વિનંતીના પગલે , INHS પતંજલી જહાજને માત્ર 24 કલાકમાં જ કોવિડ -19 પોઝિટીવ દર્દીઓની સારવાર માટે તમામ પ્રકારે તૈયાર કરવામાં આવ્યું હતું અને 28 માર્ચ 2020 ના રોજ અહીં કોવિડ -19 પોઝિટીવ દર્દીઓના પ્રથમ સમૂહને સારવાર માટે લાવવામાં આવ્યું હતું . ત્રણ ડૉક્ટર , નવ મેડિકલ સ્ટાફ અને નવ સહાયક સ્ટાફની ટીમ 24x7 ધોરણે અત્યાર સુધીમાં દાખલ કરવામાં આવેલા નવ કોવિડ -19 પોઝિટીવ દર્દીઓની સારવાર કરી રહી છે .


    દાખલ કરવામાં આવેલા નવ દર્દીઓમાંથી આઠ સાજા થઇ ગયા છે અને તેમને રજા આપી દેવામાં આવી છે . આ આઠ દર્દીને રજા આપ્યા પછી આ હોસ્પિટલમાં 16 એપ્રિલના રોજ દાખલ કરવામાં આવેલા માત્ર એક દર્દીની સારવાર ચાલી રહી છે અને તેની સારવારમાં પણ સકારાત્મક પરિણામો મળી રહ્યા છે .


    આ વધારાની જવાબદારીને ધ્યાનમાં રાખીને INS પતંજલીએ આ હોસ્પિટલ પર નિર્ભર સર્વિસ પર્સનલ અને તેમના પરિવારોના મોટી સંખ્યામાં લોકોને રૂટીન તબીબી સેવાઓ આપવા માટે વૈકલ્પિક વ્યવસ્થા ઉભી કરી છે .


    GP/DS

    
    
    (Release ID: 1616053) Visitor Counter : 32
    
    
      Read this release in: English , Urdu , Hindi , Manipuri , Bengali , Assamese , Punjabi , Tamil , Telugu , Kannada