      સંરક્ષણ મંત્રાલય

      સૈન્યએ નારેલા ક્વૉરેન્ટાઇન કેન્દ્રને મદદ કરી
      Posted On: 19 APR 2020 7:37PM by PIB Ahmedabad


    દિલ્હીમાં આવેલું નારેલા ક્વૉરેન્ટાઇન કેન્દ્ર દેશમાં કોવિડ શંકાસ્પદ કેસોનું વ્યવસ્થાપન કરતા સૌથી મોટા કેન્દ્રોમાંથી એક છે . આ કેન્દ્રની સ્થાપના દિલ્હી સરકાર દ્વારા માર્ચ 2020 ના મધ્યમાં કરવામાં આવી હતી . શરૂઆતમાં મિત્ર દેશોમાંથી આવેલા 250 વિદેશી નાગરિકોને આ કેન્દ્રમાં રાખવામાં આવ્યા હતા , બાદમાં અહીં નિઝામુદ્દીન મરકઝમાંથી અંદાજે 1000 થી વધુ લોકોને લાવવામાં આવ્યા હતા .


    સૈન્યના ડૉક્ટરોની ટીમ અને નર્સિંગ સ્ટાફ નારેલા ક્વૉરેન્ટાઇન સેન્ટરમાં 01 એપ્રિલ 2020 થી નાગરિક વહીવટીતંત્રને મદદ કરી રહ્યો છે . 16 એપ્રિલ 2020 થી સૈન્યની ટીમે સવારે 8 વાગ્યાથી રાત્રે 8 વાગ્યા સુધી આ સુવિધાનું સંચાલન કરવા માટે પગલાં લઇને દિલ્હી સરકારના ડૉક્ટરો અને મેડિટલ સ્ટાફને રાહત આપી છે જેથી તેમણે માત્ર રાત્રિના સમયે જ આ સુવિધાનું વ્યવસ્થાપન કરવું પડે . 40 વ્યક્તિનો સ્ટાફ ધરાવતી સૈન્યની ટીમ આ પરિસરમાં સ્વેચ્છાએ સેવા આપે છે જેમાં 6 મેડિકલ અધિકારીઓ અને 18 પેરામેડિકલ સ્ટાફ સામેલ છે .


    સૈન્ય તબીબી ટીમના આ પ્રોફેશનલ અભિગમે તમામ સાથીઓના દિલ જીતી લીધા છે , જેઓ સૈન્યની તબીબી ટીમને ખૂબ જ સહકાર આપી રહ્યા છે અને તેમના પ્રત્યે સકારાત્મક અભિગમ રાખે છે . આ કારણે અહીં તમામ તબીબી પ્રક્રિયાઓનું ખૂબ સરળતાથી સંચાલન થઇ રહ્યું છે . હાલમાં આ સુવિધામાં મરકઝના 932 સભ્યોની સંભાળ લેવામાં આવે છે અને તેમાંથી 367 ને કોવિડ પોઝિટીવ રીપોર્ટ આવ્યો છે .


    આ સમગ્ર સુવિધા ચલાવવા માટે નાગરિક વહીવટીતંત્ર સાથે તેમનો ખૂબ જ અદભૂત તાલમેલ જોવા મળી રહ્યો છે . સૈન્ય આ લડાઇમાં ખૂબ જ દૃઢ સંકલ્પ અને નિર્ધાર સાથે લડત આપવાનું ચાલુ રાખશે જેથી કોરોના મહામારીથી તમામ નાગરિકોને સલામત રાખવાના દેશના પ્રયાસોમાં દિલથી યોગદાન આપી શકાય .


    GP/DS

    
    
    (Release ID: 1616371) Visitor Counter : 22
    
    
      Read this release in: English , Hindi , Manipuri , Bengali , Assamese , Punjabi , Tamil , Telugu , Kannada