      કૃષિ મંત્રાલય

      લૉકડાઉનના કારણે પ્રતિબંધો વચ્ચે પણ ઉનાળું પાકનું વાવેતર વિના અવરોધે થઇ રહ્યું છે
      
      ઉનાળુ પાકના વાવેતરના વિસ્તારમાં 11.64% જેટલો નોંધપાત્ર પ્રમાણમાં વધારો થયો, 8.77% વધુ વિસ્તારમાં ડાંગરની વાવણી થઇ

      Posted On: 11 APR 2020 5:37PM by PIB Ahmedabad

    કોરોનાવાયરસ મહામારીના ઉપદ્રવ કારણે ઉભી થયેલી સમસ્યાઓ અને કોવિડ-1 સામે લડવા માટે લાગુ કરવામાં 21 દિવસના દેશવ્યાપી લૉકડાઉનના કારણે પડી રહેલી મુશ્કેલીઓ વચ્ચે પણ ઉનાળુ પાકના વાવેતરમાં સંતોષકારક પ્રગતી જોવા મળી રહી છે. કૃષિ , સહકાર અને ખેડૂત કલ્યાણ વિભાગ દ્વારા 10 એપ્રિલ 2020 સુધીના એકત્રીત કરવામાં આવેલા આંકડાઓ પરથી જાણવા મળે છે કે , ઉનાળુ પાક અંતર્ગત (ડાંગર , કઠોળ , જાડુ ધાન્ય અને તેલીબિયા સહિત) કુલ વાવેતર વિસ્તારમાં નોંધપાત્ર વધારો થયો છે અને ગત વર્ષની તુલનાએ આ વર્ષે 11.64% વિસ્તારમાં વધુ વાવેતર થયું છે જે ગત મહિને 25 માર્ચ 2020થી અમલમાં લૉકડાઉન અને સામાજિક અંતરના પગલાં વચ્ચે પણ નોંધનીય પ્રગતી બતાવે છે. વર્ષ 2018-19માં કુલ 37.12 લાખ હેક્ટરમાં વાવેતર થયું હતું તેની સામે આ વર્ષ 2019-20માં ઉનાળુ પાકનું વાવેતર 48.76 લાખ હેક્ટર વિસ્તારમાં થયું છે. ગત વર્ષે આ સપ્તાહમાં જ સામાન્ય વાવેતર વિસ્તાર 10 એપ્રિલના રોજ 41.81 લાખ હેક્ટર નોંધાયો હતો.


    ઉનાળુ પાકમાં થયેલી આ વૃદ્ધિમાં સૌથી વધારે ડાંગરના વાવેતરમાં વધારો થયો છે જે ગત વર્ષની તુલનાએ 8.77% વધુ વિસ્તારામાં વાવેતર થયું છે. અન્ય પાકોમાં થયેલી વૃદ્ધિનો આંકડો 1%થી ઓછો છે જ્યારે રાગી ધાન્યનું વાવેતર ગત વર્ષની તુલનાએ સહેજ એટલે કે 0.06% ઘટ્યું છે. ગત વર્ષે આ સમયગાળામાં 23.81 લાખ હેક્ટરમાં ઉનાળુ પાકનું વાવેતર થયું હતું જેની તુલનાએ આ વર્ષે સમાન સમયગાળામાં 32.58 લાખ હેક્ટરમાં વાવેતર થયું છે. આમાં મુખ્યત્વે પશ્ચિમ બંગાળ (11.25 લાખ હેક્ટર) , તેલંગાણા (7.45 લાખ હેક્ટર) , ઓડિશા (3.13 લાખ હેક્ટર) , આસામ (2.73 લાખ હેક્ટર) , કર્ણાટક (1.64 લાખ હેક્ટર) , છત્તીસગઢ (1.50 લાખ હેક્ટર) , તામિલનાડુ (1.30 લાખ હેક્ટર) , બિહાર (1.22 લાખ હેક્ટર) , મહારાષ્ટ્ર (0.65 લાખ હેક્ટર) , મધ્યપ્રદેશ (0.59 લાખ હેક્ટર) , ગુજરાત (0.54 લાખ હેક્ટર) અને કેરળ (0.46 લાખ હેક્ટર) રાજ્યો છે.


    જો કઠોળની વાત કરીએ તો , સમાન સમયગાળામાં ગત વર્ષે 3.01 લાખ હેક્ટરમાં વાવેતરની તુલનાએ આ વર્ષે 3.97 લાખ હેક્ટર વિસ્તારમાં વાવેતર થયું છે. આમાં મુખ્યત્વે તામિલનાડુ (1.46 લાખ હેક્ટર) , ઉત્તરપ્રદેશ (0.73 લાખ હેક્ટર) , પશ્ચિમ બંગાળ (0.59 લાખ હેક્ટર) , ગુજરાત (0.51 લાખ હેક્ટર) , છત્તીસગઢ (0.24 લાખ હેક્ટર) , બિહાર (0.18 લાખ હેક્ટર) , કર્ણાટક (0.08 લાખ હેક્ટર) , પંજાબ (0.05 લાખ હેક્ટર) , મહારાષ્ટ્ર (0.04 લાખ હેક્ટર) , મધ્યપ્રદેશ (0.03 લાખ હેક્ટર) , ઝારખંડ (0.03 લાખ હેક્ટર) , તેલંગાણા (0.02 લાખ હેક્ટર) અને ઉત્તરાખંડ (0.01 લાખ હેક્ટર) રાજ્યો છે.


    જાડા ધાન્યની વાત કરીએ તો , ગત વર્ષે સમાન સમયગાળામાં 4.33 લાખ હેક્ટરમાં વાવેતર થયું હતું જ્યારે આ વર્ષે 5.54 લાખ હેક્ટર વિસ્તારમાં વાવેતર થયું છે. આ વાવેતરમાં મુખ્યત્વે ગુજરાત (2.27 લાખ હેક્ટર) , પશ્ચિમ બંગાળ (1.21 લાખ હેક્ટર) , મહારાષ્ટ્ર (0.63 લાખ હેક્ટર) , બિહાર (0.41 લાખ હેક્ટર) , કર્ણાટક (0.39 લાખ હેક્ટર) , છત્તીસગઢ (0.29 લાખ હેક્ટર) , તામિલનાડુ (0.26 લાખ હેક્ટર) , મધ્યપ્રદેશ (0.08 લાખ હેક્ટર) અને ઝારખંડ (0.01 લાખ હેક્ટર) રાજ્યનો સમાવેશ થાય છે.


    જો તેલીબિયાની વાત કરીએ તો , ગત વર્ષે સમાન સમયગાળામાં 5.97 લાખ હેક્ટર વિસ્તારમાં વાવેતર થયું હતું જ્યારે આ વર્ષે 6.66 લાખ હેક્ટર વિસ્તારમાં વાવેતર થયું છે. તેલીબિયાનું વાવેતર કરનારા મુખ્ય રાજ્યો પશ્ચિમ બંગાળ (1.33 લાખ હેક્ટર) , કર્ણાટક (1.30 લાખ હેક્ટર) , ગુજરાત (1.09 લાખ હેક્ટર) , ઓડિશા (0.62 લાખ હેક્ટર) , મહારાષ્ટ્ર (0.58 લાખ હેક્ટર) , તામિલનાડુ (0.53 લાખ હેક્ટર) , આંધ્રપ્રદેશ (0.41 લાખ હેક્ટર) , ઉત્તરપ્રદેશ (0.28 લાખ હેક્ટર) , તેલંગાણા (0.21 લાખ હેક્ટર) , છત્તીસગઢ (0.18 લાખ હેક્ટર) , હરિયાણા (0.06 લાખ હેક્ટર) , પંજાબ (0.04 લાખ હેક્ટર) , બિહાર (0.03 લાખ હેક્ટર) અને મધ્યપ્રદેશ (0.02 લાખ હેક્ટર) છે.


    GP/RP

    
    
    (Release ID: 1613394) Visitor Counter : 32
    
    
      Read this release in: Punjabi , English , Hindi , Marathi , Bengali , Tamil , Telugu , Kannada