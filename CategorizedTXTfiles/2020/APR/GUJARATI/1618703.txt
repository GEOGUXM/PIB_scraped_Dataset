      સ્વાસ્થ્ય અને પરિવાર કલ્યાણ મંત્રાલય

      રેપિડ એન્ટીબોડી પરીક્ષણોના ભાવ સંબંધિત ચાલતા વિવાદ અંગેની વાસ્તવિકતા
      Posted On: 27 APR 2020 4:00PM by PIB Ahmedabad


    સૌથી પહેલાં તો , આ વાતની પૃષ્ઠભૂમિ સમજી લેવી જરૂરી છે કે , ખરીદીના નિર્ણયો ICMR દ્વારા લેવામાં આવે છે . કોવિડ -19 સામે લડવા માટે પરીક્ષણ એક સૌથી મહત્વપૂર્ણ હથિયારમાંથી એક ગણાય છે અને ICMR પરીક્ષણની કામગીરીમાં ઝડપ લાવવા માટે પોતાના તરફથી શક્ય એવા તમામ પ્રયાસો કરે છે . આમાં પરીક્ષણ કીટ્સની ખરીદી કરવી પડે છે અને રાજ્યોને તેનો જથ્થો પહોંચાડવો પડે છે . આ ખરીદીની પ્રક્રિયા જ્યારે આખી દુનિયામાં વિવિધ દેશોમાં આ પરીક્ષણ કીટની ભારે માંગ છે તેવી સ્થિતિમાં પોતાની સંપૂર્ણ સંભાવનાઓ , આર્થિક અને રાજદ્વારી પહોંચનો ઉપયોગ કરીને તેની ખરીદી કરવામાં આવી રહી છે .


    ICMR દ્વારા ખરીદી માટે પ્રથમ વખત પ્રયાસ કરવામાં આવ્યો ત્યારે પૂરવઠાકારો તરફથી ખાસ પ્રતિભાવ નહોતો મળ્યો . બીજા પ્રયાસમાં પૂરતો પ્રતિભાવ મળ્યો હતો . આ પ્રતિભાવોમાંથી , મનમાં સંવેદનશીલતા અને વિશિષ્ટતાને ધ્યાનમાં રાખતા , બે કંપનીઓ ( બાયોમેડિમિક્સઅને વોન્ડફો ) ને કીટ્સની ખરીદી માટે ઓળખી કાઢવામાં આવી હતી . આ બંને પાસે જરૂરી આંતરરાષ્ટ્રીય પ્રમાણીતતાઓ છે .


    વોન્ડફો માટે , મૂલ્યાંકન સમિતિને 4 બિડ્સ મળી હતી અને તેમની પાસેથી મળેલા ભાવો અનુક્રમે , રૂ . 1,204, રૂ . 1,200, રૂ . 844 અને રૂ . 600 હતા . તદઅનુસાર , રૂ . 600 ની બિટને L-1 તરીકે ધ્યાનમાં લેવામાં આવી હતી .


    આ દરમિયાન , ICMR દ્વારા ચીનમાં રહેલી વોન્ડફો કંપની પાસેથી CGI મારફતે સીધી જ ખરીદી કરવાના પ્રયાસો પણ કરવામાં આવ્યા હતા . જોકે , સીધી ખરીદી માટે મળેલા અંદાજિત ભાવનું વિવરણ નીચે દર્શાવ્યા અનુસાર હતું :

          + અંદાજિત ભાવ લોજિસ્ટિક્સ બાબતોની કટિબદ્ધતા વગર FOB ( ફ્રી ઓન બોર્ડ ) હતો .
          + આ અંદાજિત ભાવ કોઇપણ પ્રકારની બાંયધરી વગર 100% એડવાન્સ ચુકવણીનો હતો .
          + સમયમર્યાદાની કોઇ જ પ્રતિબદ્ધતા નહોતી .
          + ભાવ અમેરિકી ડૉલરમાં આપવામાં આવ્યા હતા જેમાં ડૉલરની કિંમતમાં થતા ચડાવઉતાર અંગે કોઇ જ જોગવાઇ નહોતી .

    આથી , એવું નક્કી કરવામાં આવ્યું કે , ભારતમાં વોન્ડફોના એક્સક્લુઝિવ વિતરક પાસેથી કીટની ખરીદી કરવી જેમાં તેમણે કોઇપણ એડવાન્સ ચુકવણીની જોગવાઇ વગર FOB ( લોજિસ્ટિક્સ ) માટે તમામ સમાવિષ્ટ ખર્ચ સાથેના અંદાજિત ભાવ આપ્યા હતા .


    અહીં એ પણ યાદ કરવું જરૂરી છે કે , આવી કીટની ખરીદી માટે કોઇપણ ભારતીય એજન્સી દ્વારા આ પ્રથમ પ્રયાસ કરવામાં આવ્યો હતો અને માત્ર બિડરોએ આપેલા અંદાજિત ભાવોનો જ સંદર્ભ ઉપલબ્ધ હતો .


    કેટલોક પૂરવઠો મેળવ્યા પછી , ICMR દ્વારા ફીલ્ડની સ્થિતિમાં આ કીટ્સની ગુણવત્તાની ફરી ચકાસણી કરવામાં આવી . તેની કામગીરીના વૈજ્ઞાનિક આકલનના આધારે , અપેક્ષા કરતા ઓછું પરિણામ મળતા અન્ય કીટ્સ બનાવવા માટેનો સવાલ ઉઠેલો ઓર્ડર ( વોન્ડફો ) રદ કરવામાં આવ્યો હતો .


    અહીં ભારપૂર્વક ઉલ્લેખ કરવો જરૂરી છે કે , ICMR દ્વારા આ પૂરવઠા માટે કોઇ જ ચુકવણી કરવામાં આવી નથી . યોગ્ય પ્રક્રિયાનું પાલન કરવામાં આવ્યું હોવાથી (100% એડવાન્સ રકમ ચુકવીને ખરીદી કરવા નથી જઈ રહ્યા ) ભારત સરકારને એક રૂપિયાનું પણ નુકસાન થયું નથી .


    GP/DS

    
    
    (Release ID: 1618703) Visitor Counter : 43
    
    
      Read this release in: Punjabi , English , Urdu , Marathi , Hindi , Bengali , Manipuri , Odia , Tamil , Telugu , Kannada , Malayalam
    
    
    

+