      વિજ્ઞાન અને ટેકનોલોજી મંત્રાલય

      કોવિડ-19 સંશોધન કન્સોર્ટિયમ માટે DBT-BIRAC દ્વારા અરજીઓ મંગાવાઇ
      
      ડાયગ્નોસ્ટિક્સ અને રસી, ઉપચારશાસ્ત્ર અને અન્ય શોધ કરવા માટે દરખાસ્ત મંગાવવામાં આવી
      
      ભંડોળ સહાય માટે 16 દરખાસ્તોની ભલામણ કરવામાં આવી
      Posted On: 20 APR 2020 10:41AM by PIB Ahmedabad


    બાયોટેકનોલોજી વિભાગ અને બાયોટેકનોલોજી ઇન્ડસ્ટ્રી રીસર્ચ આસિસ્ટન્સ કાઉન્સિલ દ્વારા કોવિડ -19 સંશોધન કન્સોર્ટિયમ માટે અરજીઓ મંગાવવામાં આવી છે . આ અરજીઓ માટેનો પહેલો તબક્કો 30 માર્ચ 2020 ના રોજ પૂરો થયો હતો અને તેમાં વિવિધ શૈક્ષણિક સંસ્થાઓ અને ઉદ્યોગો તરફથી 500 જેટલી અરજીઓ પ્રાપ્ત થઇ છે . બહુ સ્તરીય સમીક્ષા પ્રક્રિયા હાલમાં ચાલી રહી છે અને અત્યાર સુધીમાં ઉપકરણો , ડાયગ્નોસ્ટિક્સ ( નિદાનના સાધનો ), રસી , ઉપચારશાસ્ત્ર અને અન્ય હસ્તક્ષેપો માટે ભંડોળ સહાય પ્રાપ્ત કરવા માટે 16 દરખાસ્તોની ભલામણ કરવામાં આવી છે .


    રસીના ઘટકોમાં અલગ અલગ પ્લેટફોર્મનો ઉપયોગ થાય અને વિકાસના અલગ અલગ તબક્કે થાય તે સુનિશ્ચિત કરવા માટે બહુલક્ષી અભિગમ અપનાવવામાં આવ્યો છે અને રાષ્ટ્રીય બાયોફાર્મા મિશન પાસેથી મળતા ભંડોળ હેઠળ આ સંશોધન કન્સોર્ટિયમ મારફતે તેને વેગ આપવામાં આવ્યો છે . આ અરજી હેઠળ દરખાસ્તોની પસંદગી કરતી વખતે અતિ જોખમી સમૂહોને તાત્કાલિક સુરક્ષા માટે હાલમાં અસ્તિત્વમાં રહેલા વેક્સીન કેન્ડિડેટ્સ ( રસીના ઘટકો ) નો અન્ય ઉપયોગ અને નવતર વેક્સીન કેન્ડિડેટ્સનું નિર્માણ આ બંને બાબતોને ધ્યાનમાં રાખવામાં આવી છે . નોવલ કોરોના વાયરસ SARS-CoV-2 સામે DNA વેક્સીન કેન્ડિડેટ ( રસી ઘટક ) તૈયાર કરવામાં આગળ વધવા માટે ભંડોળ સહાય આપવા કેડિલા હેલ્થકેર લિમિટેડની ભલામણ કરવામાં આવી છે . તેમજ , નિષ્ક્રિય રેબિઝ વેક્ટર પ્લેટફોર્મનો ઉપયોગ કરીને કોવિડ -19 વેક્સીન કેન્ડિડેટ માટે ભારત બાયોટેક ઇન્ટરનેશનલ લિમિટેડની ભલામણ કરવામાં આવી છે . વધુમાં , ઉચ્ચ જોખમ ધરાવતી વસ્તીમાં આયોજિત રિકોમ્બિનન્ટ BCG વેક્સીન (VPM1002) ના તબક્કા III માનવ તબીબી પરીક્ષણ અભ્યાસ માટે સીરમ ઇન્સ્ટિટ્યુટ ઓફ ઇન્ડિયા પ્રાઇવેટ લિમિટેડ (SIIPL) ને સહાય કરવામાં આવશે . SARS-CoV-2 રસી તૈયાર કરવામાં સહાય કરવા માટે નેશનલ ઇન્સ્ટિટ્યુટ ઓફ ઇમ્યુનોલોજી ખાતે નોવલ વેક્સીન ઇવેલ્યૂએશન પ્લેટફોર્મ તૈયાર કરવા માટે પણ આર્થિક સહાયની માન્યતા આપવામાં આવી છે .


    કોવિડ -19 કોન્વેન્સલેન્ટ ( સાજા થયેલા ) સેરામાંથી વ્યાપારિક ધોરણે વિશુદ્ધ ઇમ્યુનોગ્લોબ્યુલિન G, IgG ના ઉત્પાદન અને મોટાપાયે કોવિડ -19 ચેપગ્રસ્ત દર્દીઓની સારવાર માટે એન્કિવન હાઇપર ગ્લોબ્યુલિનના ઉચ્ચ ટાઇટર્સના ઉત્પાદન માટે વિર્કો બાયોટેક પ્રાઇવેટ લિમિટેડને સહકાર આપવામાં આવશે . ઇન વિટ્રો લંગ ઓર્ગનોઇડ મોડેલ તૈયાર કરવા માટે ઓન્કોસી બાયો પ્રાઇવેટ લિમિટેડને આર્થિક મદદ કરવામાં આવશે .


    મોલેક્યૂર અને ઝડપી નિદાન પરીક્ષણોના સ્વદેશી ઉત્પાદનને વધારવા અને તેના મોટાપાયે ઉત્પાદન માટે અહીં દર્શાવેલી કંપનીઓને આર્થિક સહાય કરવામાં આવશે : માયલેબ ડિસ્કવરી સોલ્યૂશન્સ પ્રાઇવેટ લિમિટેડ , હ્યુવેઇ લાઇફ સાયન્સિસ , ઉબીઓ બાયોટેકનોલોજી સિસ્ટમ્સ પ્રાઇવેટ લિમિટેડ , ધીતી લાઇફ સાયન્સિસ પ્રા . લિ ., મેગજીનોમ ટેકનોલોજીસ પ્રાઇવેટ લિમિટેડ , બિગટેક પ્રાઇવેટ લિમિટેડ અને યાથુમ બાયોટેક પ્રાઇવેટ લિમિટેડ .


    નિદાન કીટ્સ અને વેન્ટિલેટરના ઉત્પાદન માટે સામાન્ય સહિયારી સુવિધા આંધ્રપ્રદેશ મેડટેક ઝોન (AMTZ) ખાતે DBT ના બાયોફાર્મા મિશન હેઠળ સ્થાપવામાં આવશે જેથી વિવિધ ઉત્પાદકોની ઉત્પાદન ક્ષમતામાં વધારો કરી શકાય .


    કોવિડ -19 ના શંકાસ્પદોનું સ્ક્રિનિંગ કરવા માટે સંપર્કરહિત , પરવડે તેવા થર્મોપાઇલ આધારિત અલ્ટ્રોસોનિસ સેન્સર અને આરોગ્ય પ્રોફેશનલ્સ માટે નોવલ PPE નું સ્વદેશી ઉત્પાદન કરવા માટે પણ સહાય કરવામાં આવશે .


    GP/DS


    

    
    (Release ID: 1616365) Visitor Counter : 37
    
    
      Read this release in: English , Urdu , Marathi , Hindi , Assamese , Bengali , Manipuri , Punjabi , Tamil , Telugu , Kannada