      PIB Headquarters

      લૉકડાઉન છતાં રવિ પાકની સીઝનમાં ખેતીકાર્ય માટે કેન્દ્ર સરકારે છૂટ આપતાં ખેડૂતો ખૂશ
      
      જરૂરિયાત મુજબનું બિયારણ, ખાતર અને બજારવ્યવસ્થાને લીધે ધરતીપુત્રો ખેતીમાં જોતરાયા
      
      પશુપાલન અને બાગાયત પ્રવૃત્તિ પણ વેગમાં
      Posted On: 19 APR 2020 12:47PM by PIB Ahmedabad


    આખા વિશ્વમાં આજે કોરોના મહામારીએ ભયંકર સ્વરૂપ ધારણ કરી લીધું છે ત્યારે આ મહામારી વધારે ના ફેલાય એ માટે વિશ્વના તમામ દેશો પોતાના નાગરીકોની પ્રાથમિક જરૂરીયાતોને પહોંચી વળવા પ્રયત્નશીલ છે . માનનીય પ્રધાનમંત્રીશ્રીના પ્રયત્નો અને સમજદાર જનતાના સહયોગથી આપણો દેશ આ મહામારીને ઝડપથી પ્રસરતી રોકવામાં બીજા દેશોની તુલનામાં સફળ રહ્યો છે . આ મહામારીને જડથી નાબૂદ કરવા તેમજ તેના ચેપને ફેલાવતો રોકવા માટે ભારત સરકારે ઘણાં વિશ્વસનીય પગલાં લીધા છે . એ માટે સમગ્ર દેશમાં લૉકડાઉન કરવામાં આવ્યું છે લૉકડાઉન ના આ સમયગાળામાં લોકોએ પોતાના ઘરમાં સુરક્ષિત રહી શકે એ માટે પૂરતી વ્યવસ્થાઓ કરી છે . કેન્દ્ર સરકારની નણાંકીય સહાય અને માર્ગદર્શન થકી ગુજરાત રાજ્યમાં લોકોની સુખાકારીને ધ્યાનમાં રાખી અનેક પગલાં લેવામાં આવ્યા છે . વિશેષ કરીને જગતના તાત ખેડૂત ભાઈઓ માટે જ્યારે આ સમય રવિ સીઝનનો છે ત્યારે તમામ જિલ્લાઓમાં સરકાર દ્વારા રવિ પાકની લણણી , ખેતીવાડી બજારોમાં પાકનું વેચાણ , ઉનાળુ બિયારણની ખરીદી , ખેતીવાડી માટે ખાતર , દવાઓ અને જરૂરી માર્ગદર્શન મળી રહે એના માટેના પ્રયત્નો થઈ રહ્યા છે . બનાસકાંઠાનાના ખેડૂતમિત્રોને રોકડ સહાય સ્વરૂપે પ્રધાનમંત્રી કિસાન નિઘી યોજના અંતર્ગત રૂ 6000/- પૈકી રૂ 2000/-ની સહાય રકામ સીધા એમના બેન્ક ખાતામાં નાંખવામા આવી છે જેથી ખેતીના રોજિંદા કામ સરળતાથી થઈ શકે .


    (લવારા ગામના તળશાભાઈ ભીલ કૃષિ પ્રવૃત્તિમાં કાર્યરત)


    બનાસકાંઠા જિલ્લાના ધાનેરા તાલુકાના લવારા ગામના આ છે તળશાભાઈ ભીલ . તેઓએ પી . આઇ . બી . ના પ્રતિનિધિને જણાવ્યું કે લૉકડાઉનના સમયમાં અમને ખેતી કરવામાં કોઇ મૂશ્કેલી નથી , સરકાર તરફથી પૂરતો સહયોગ મળી રહે છે .


    (મછવા ગામના વિનુભાઈ પશુપાલનના કામમાં કાર્યરત)


    તો મહેસાણા જિલ્લાના ખેરાલુ તાલુકાના મછવા ગામના ખેડૂત વિનુભાઇ હઠાભાઇએ જણાવ્યું હતું કે, “ લૉકડાઉન છતાં ખેતી અને પશુપાલનનું કામ સારી રીતે ચાલી રહ્યું છે .”


    બનાસકાંઠા જિલ્લાના ખેતીવાડી અધિકારી શ્રી પ્રકાશભાઈ પટેલે જણાવ્યું હતું કે , “ જિલ્લા ખેતીવાડી વિભાગ દ્વારા જિલ્લાના અંદાજિત ત્રણ લાખ ચાર હજાર ખેડુતોની સુવિધાઓ અને જરૂરિયાતોનું પૂરતું ધ્યાન અમે રાખી રહ્યા છીએ સાથે જ ખેડૂતો સોશિયલ ડિસટન્સ રાખીને ખેતીના કામ સમયસર પૂર્ણ કરે , તે માટે ખેતીવાડી વિભાગ તરફથી સતત માર્ગદર્શન આપવામાં આવે છે. ખેડૂત ભાઈઓના પાક વેચાણ માટે ખેતીવાડી ઉત્પન્ન બજાર સરકારના દિશા નિર્દેશો અનુસાર ધીમે-ધીમે ખોલી રહ્યા છે .”


    નાયબ ખેતી નિયામક શ્રી ભરત ભાઈએ અમારા પ્રતિનિધિ સાથે વાત કરતાં જણાવ્યું હતું કે , “ જિલ્લામાં ખેડૂતમિત્રોની જરૂરિયાત મુજબ બિયારણ , દવા પૂરતા પ્રમાણમાં ઉપલબ્ધ છે અને સારી રીતે વિતરણ પણ કરવામાં આવી રહ્યું છે . ખાતરનો જથ્થો જેમ આવી રહ્યો છે એમ-અમે ખેડૂતોને ઉપલબ્ધ કરાવી રહ્યા છીએ , ખેડૂત તાલીમ કેન્દ્રના નાયબ નિયામક અને પ્રોજેકટ ડાયરેક્ટર હર્ષદભાઈ જીંદાલે જણાવ્યુ હતું કે જિલ્લા કચેરી દ્વારા સંચારના માધ્યમથી દરરોજ એફ.આઈ.જી ખેડૂત સમુહોને પાક વેચાણ તથા ટેક્નિકલ માહિતી આપવાની સાથે ઓનલાઇન સેવાઓ દ્વારા ખેડૂતોને માર્ગદર્શન પૂરું પાડી રહ્યા છીએ. ”


    તો નાયબ બાગાયત નિયામક શ્રી જીગ્નેશ સુથારે જણાવ્યું કે , “ અત્યારે શક્કરટેટી તેમજ તરબૂચ જેવા ટૂંકા ગાળાના પાક વેચાણ માટે બનાસકાંઠાના ખેડૂતો માટે ડીસા ખેતીવાડી માર્કેટ ખાતે સુવિધાઓ ઉપલબ્ધ કરાવવામાં આવી છે જેના થકી ખેડુતો પોતાનો પાક મોટા વેપારીઓને સીધો વેચી શકે , સરકારના નિર્દેશો અનુસાર બટાકાનું વેચાણ પણ સતત ચાલુ છે . આ જ રીતે ગુજરાતના અન્ય જિલ્લાઓમાં પણ ખેડૂત ભાઇઓ સરળતાથી ખેતી અને પશુપાલનનું કામ કરી રહ્યા છે .”


    DK/SD/RP

    
    
    (Release ID: 1615963) Visitor Counter : 62