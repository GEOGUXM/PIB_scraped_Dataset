      સ્વાસ્થ્ય અને પરિવાર કલ્યાણ મંત્રાલય

      કોવિડ-19ના વ્યવસ્થાપન માટે GOMએ વર્તમાન સ્થિતિ અને કાર્યોની સમીક્ષા કરી
      
      કોવિડ-19નો સામનો કરવામાં તમામ ભાગીદારોના સહિયારા પ્રયાસોની ડૉ. હર્ષવર્ધને પ્રશંસા કરી

      Posted On: 25 APR 2020 3:09PM by PIB Ahmedabad

    કોવિડ -19 પર મંત્રીઓના જૂથ (GOM) ની 13 મી ઉચ્ચસ્તરીય બેઠક આજે કેન્દ્રીય આરોગ્ય અને પરિવાર કલ્યાણ મંત્રી ડૉ . હર્ષવર્ધનની અધ્યક્ષતામાં નિર્માણ ભવનમાં યોજાઈ હતી . આ બેઠકમાં નાગરિક ઉડ્ડયન મંત્રી શ્રી હરદીપ એસ પુરી , વિદેશ મંત્રી ડો . એસ જયશંકર , રાજ્ય કક્ષાનાં કેન્દ્રીય ગૃહ મંત્રી શ્રી નિત્યાનંદ રાય , રાજ્ય કક્ષાનાં કેન્દ્રીય જહાજ , રસાયણ અને ખાતર મંત્રી શ્રી મનસુખ માંડવિયા તથા રાજ્ય કક્ષાનાં કેન્દ્રીય આરોગ્ય અને પરિવાર કલ્યાણ મંત્રી શ્રી અશ્વિની કુમાર ચૌબેન તેમજ ચીફ ઓફ ડિફેન્સ સ્ટાફ શ્રી બિપિન રાવત , નીતિ આયોગનાં સીઇઓ શ્રી અમિતાભ કાંત અને સક્ષમ જૂથ -6 ના ચેરપર્સન શ્રી સી કે મિશ્રા ( પર્યાવરણ , વન અને આબોહવામાં પરિવર્તન ) તથા સક્ષમ જૂથ -2 ના ચેરપર્સન ડો . અરુણ કે પાંડા , સચિવ ( એમએસએમઈ ) અને સક્ષમ જૂથ -4 ના ચેરપર્સન તથા સક્ષમ જૂથ -3 ના ચેરપર્સન શ્રી પી ડી વાઘેલા પણ ઉપસ્થિત હતા .


    જીઓએમ સમક્ષ દેશમાં કોવિડ -19 ની સ્થિતિની સાથે કોવિડ -19 સામેની કામગીરી અને વ્યવસ્થાપન વિશે વિગતવાર રજૂઆત કરવામાં આવી હતી . મંત્રીઓનાં જૂથ ( જીઓએમ ) એ કોવિડ -19 ના નિવારણ , નિયંત્રણ અને વ્યવસ્થાપન માટે કેન્દ્ર અને વિવિધ રાજ્યો / કેન્દ્રશાસિત પ્રદેશો દ્વારા અત્યાર સુધી લેવામાં આવેલા પગલાં વિશે વિગતવાર ચર્ચાવિચારણા કરી હતી . જીઓએમને જાણકારી આપવામાં આવી હતી કે , તમામ જિલ્લાઓને કોવિડ -19 સામે તેમની કટોકટીની યોજનાઓનું પાલન કરવા અને એને વધારે મજબૂત કરવા જણાવવામાં આવ્યું હતું . જીઓએમને દરેક રાજ્યમાં કોવિડ -19 ની સારવાર માટે સમર્પિત હોસ્પિટલોની વિગત સાથે આઇસોલેશન બેડ / વોર્ડ , પીપીઇ , એન 95 માસ્ક , દવાઓ , વેન્ટિલેટર , સીલિન્ડર વગેરેની પર્યાપ્તતા વિશે ટૂંકમાં જાણકારી આપવામાં આવી હતી . જીઓએમને સ્થાનિક ઉત્પાદકો વિશે જાણકારી આપવામાં આવી હતી , જેની ઓળખ અગાઉ પીપીઇ , માસ્ક વગેરેના ઉત્પાદન માટે થઈ હતી અને જેમણે આ કામગીરી શરૂ કરી દીધી છે . વળી આ પ્રકારની ચીજવસ્તુઓ પર્યાપ્ત માત્રામાં ઉપલબ્ધ હોવાની જાણકારી જીઓએમને આપવામાં આવી હતી . અત્યાર સુધી દેશમાં દરરોજ કુલ 1 લાખથી વધારે પીપીઇ અને એન 95 માસ્કનું ઉત્પાદન થયું છે . અત્યારે દેશમાં પીપીઇના 104 સ્થાનિક ઉત્પાદનો છે અને ત્રણ ઉત્પાદકો એન 95 માસ્કના છે . ઉપરાંત સ્થાનિક ઉત્પાદકોએ વેન્ટિલેટર્સનું ઉત્પાદન પણ શરૂ કર્યું છે અને નવ ઉત્પાદકો દ્વારા 59,000 થી વધારે એકમો માટે ઓર્ડર આપવામાં આવ્યાં છે .


    જીઓએમએ હોટસ્પોટ અને ક્લસ્ટર મેનેજમેન્ટ માટે સ્ટ્રેટેજી સાથે સમગ્ર દેશમાં ટેસ્ટિંગ કિટનાં પરીક્ષણની વ્યૂહરચના અને ઉપલબ્ધતાની પણ સમીક્ષા કરી હતી . જીઓએમને કોવિડ -19 માટે પરીક્ષણ કરતી સરકારી અને ખાનગી પ્રયોગશાળાઓની સંખ્યા વિશે જાણકારી આપવામાં આવી હતી તેમજ આ પ્રયોગશાળાઓનાં નેટવર્ક દ્વારા દરરોજ હાથ ધરવામાં આવતા પરીક્ષણોની સંખ્યાની પણ જાણકારી આપી હતી .


    જીઓએમએ વિવિધ સક્ષમ સમિતિઓને સુપરત કરવામાં આવેલા અલગ - અલગ કાર્યો પર ચર્ચા કરી હતી તથા શ્રી અમિતાભ કાંત , ડો . અરુણ કુમાર પાંડા અને શ્રી પ્રદીપ ખરોલાએ રજૂઆતો કરી હતી . જીઓએમને જાણકારી આપવામાં આવી હતી કે , વિવિધ રાજ્યો / કેન્દ્રશાસિત પ્રદેશોમાં આશરે 92,000 એનજીઓ , એસએચજી અને નાગરિક સમાજ સંસ્થાઓ કાર્યરત છે અને પરપ્રાંતીય મજૂરોને ભોજન પ્રદાન કરે છે . રાજ્ય સરકારો એસડીઆરએફ ફંડમાંથી ફાળવણી કરીને એનજીઓને ટેકો આપે છે તથા સબસિડાઇઝ દરે ખાદ્યાન્ન પ્રદાન કરતા લોકોને એફસીએ ટેકો આપે છે .


    જીઓએમને એવી જાણકારી આપવામાં આવી હતી કે , રાષ્ટ્રીય સ્તરે હેલ્થ વર્કર્સ , એનએસએસ , એનવાયકે , એનસીસી , ડૉક્ટરો વગેરેનો મેટા - ડેટા તૈયાર કરવામાં આવ્યો છે તથા એને તમામ રાજ્યો , જિલ્લાઓ અને અન્ય અધિકારીઓ સાથે વહેંચવામાં આવશે , જેથી અતિ જરૂરી સ્થળો પર સંસાધનો / સ્વયંસેવકો ( કોવિડ વોરિયર્સ ) ઊભા કરી શકાય . અત્યારે ડેશબોર્ડ પર 1.24 કરોડથી વધારે માનવ સંસાધનોનો ડેટા છે તથા વિશેષતા સાથે નવા જૂથો અને પેટાજૂથોમાં ઉમેરા સાથે એમાં સતત અપડેશન થઈ રહ્યું છે . ડેશબોર્ડ રાજ્ય અને જિલ્લા મુજબ દરેક જૂથ પાસેથી માનવ સંસાધનની ઉપલબ્ધતાની જાણકારી આપે છે , જેની સાથે સંબંધિત રાજ્ય અને જિલ્લા નોડલ અધિકારીઓનાં સંપર્કની વિગતો સામેલ છે . આ ડેટાબેઝ https://covidwarriors.gov.in/default.aspx પર ઉપલબ્ધ છે અને ક્ષમતા નિર્માણના ઉદ્દેશ માટે https://diksha.gov.in/igot/ પોર્ટલ સાથે લિન્ક કરવામાં આવ્યો છે . આ કોવિડ વોરિયર્સને કેન્દ્રીય આરોગ્ય અને પરિવાર કલ્યાણ મંત્રાલયની વેબસાઇટ અને આઇજીઓટી ટ્રેનિંગ પોર્ટલ જેવા ઓનલાઇન પ્લેટફોર્મ દ્વારા તાલીમ આપવામાં આવે છે . આ પ્લેટફોર્મ પર 53 મોડ્યુલ્સ સાથે 14 કોર્સ છે , જેમાં 113 વીડિયો અને 29 ડોક્યુમેન્ટ છે . અત્યાર સુધી 10 લાખથી વધારે વ્યક્તિઓને તાલીમ આપવામાં આવી છે .


    ડો . હર્ષવર્ધને તમામ સ્તરે બધા ભાગીદારોના સમર્પણ અને મહેનતની પ્રશંસા કરી હતી . તેમણે જાણકારી આપી હતી કે , કોવિડ -19 સામે લડતા હેલ્થકેર વર્કર્સ અને દર્દીઓ સાથે ભેદભાવની સમસ્યાનું સમાધાન કરવાની તાતી જરૂરિયાતને ધ્યાનમાં રાખીને તાજેતરમાં રોગચાળા રોગ ધારા , 1897 માં સુધારો કરવા એક વટહુકમ બહાર પાડવામાં આવ્યો છે , જેમાં અતિ કડક જોગવાઈ કરવામાં આવી છે . ડૉ . હર્ષવર્ધને કહ્યું હતું કે , “ આ માત્ર તેમની લડાઈ નથી , પણ આપણી સહિયારી લડાઈ છે . તેઓ આપણા મોખરાના સિપાહીઓ છે અને એક દેશ તરીકે ચાલો આપણે તેમના પ્રદાનનું સન્માન કરીએ અને સાથે સાથે સુનિશ્ચિત કરીએ કે તેમની સલામતી અને તેમનું સન્માન જળવાઈ રહે . ”


    જીઓએમને જાણકારી આપવામાં આવી હતી કે , અત્યાર સુધીનો મૃત્યુદર આશરે 3.1 ટકા છે , ત્યારે રિકવરીનો દર 20 ટકાથી વધારે છે , જે મોટા ભાગનાં દેશોની સરખામણીમાં વધારે સારો છે અને એને ક્લસ્ટર મેનેજમેન્ટ અને નિયંત્રિત કરવાની વ્યૂહરચનાની સાથે દેશમાં લોકડાઉનની સકારાત્મક અસર તરીકે લઈ શકાશે . અત્યારે દેશમાં કેસ બમણા થવાનો દર 9.1 દિવસ છે .


    જીઓએમને એવી જાણકારી પણ આપવામાં આવી હતી કે , અત્યાર સુધી 20.66 ટકાના રિકવરી દર સાથે 5,062 લોકો સાજાં થયા છે . ગઈ કાલથી અત્યાર સુધી 1429 નવા કેસ નોંધાયા હતા . ઉપરાંત કુલ 24,506 લોકો કોવિડ -19 પોઝિટિવ હોવાની પુષ્ટિ થઈ છે .


    આ બેઠકમાં શ્રીમતી પ્રીતી સુદાન , સચિવ ( એચએફડબલ્યુ ), શ્રી એચ વર્ધન શ્રીંગ્લા , સચિવ ( વિદેશ મંત્રાલય ), શ્રી રવિ કપૂર , સચિવ ( ટેક્સટાઇલ ), શ્રી પ્રદીપ સિંઘ ખરોલા , સચિવ ( નાગરિક ઉડ્ડયન ), શ્રી પી ડી વાઘેલા , સચિવ ( ફાર્માસ્યુટિકલ્સ ), શ્રી અનુપ વાધવાન , સચિવ ( વાણિજ્ય ), શ્રી સંજીવ કુમાર , વિશેષ સચિવ ( આરોગ્ય ), શ્રી સંજય બંદોપાધ્યાય , અધિક સચિવ ( જહાજ ), શ્રી દમ્મુ રવિ , અધિક સચિવ ( ગૃહ મંત્રાલય ),


    શ્રી અનિલ મલિક , અધિક સચિવ ( ગૃહ મંત્રાલય ), શ્રી આનંદ સ્વરૂપ , ડીજી , ( આઇટીબીપી ), ડો . રાજીવ ગર્ગ , ડીજીએચએસ , ડો . રામન આર ગંગાખેડકર , રોગચાળો અને ચેપી રોગોના વડા , આઇસીએમઆર અને શ્રી લવ અગ્રવાલ , સંયુક્ત સચિવ ( એમઓએચએફડબલ્યુ ) ની સાથે એનસીડીસી , સેના , આઇટીબીપી , ફાર્મા , ડીજીસીએ અને ટેકસ્ટાઇલ મંત્રાલયોમાંથી અધિકારો પણ હાજર હતા .


    કોવિડ -19 ની તમામ ટેકનિકલ જાણકારી , માર્ગદર્શિકાઓ અને એડવાઇઝરીઓ પર બધી અધિકૃત અને અપડેટેડ માહિતી મેળવવા કૃપા કરીને વેબસાઇટ જુઓઃ https://www.mohfw.gov.in/ .


    કોવિડ -19 સાથે સંબંધિત ટેકનિકલ પૂછપરછ માટે technicalquery.covid19@gov.in પર ઇમેલ કરો અને અન્ય પ્રશ્રો હોય તો ncov2019@gov.in પર જણાવો તથા @CovidIndiaSeva પર પણ ટ્વીટ કરો , જે રિયલ ટાઇમ રિસ્પોન્સ આપે છે .


    કોવિડ -19 પર સંબંધિત કોઈ પણ પ્રકારની પૂછપરછ માટે કૃપા કરીને આરોગ્ય અને પરિવાર કલ્યાણ મંત્રાલયનાં હેલ્પલાઇન નંબર પર કોલ કરોઃ +91-11-23978046 અથવા 1075 ( ટોલમુક્ત ). કોવિડ -19 પર રાજ્ય / કેન્દ્રશાસિત પ્રદેશોના હેલ્પલાઇન નંબરોની યાદી અહીં પણ ઉપલબ્ધ છે


    https://www.mohfw.gov.in/pdf/coronvavirushelplinenumber.pdf .


    GP/DS

    
    
    (Release ID: 1618181) Visitor Counter : 38
    
    
      Read this release in: English , Urdu , Marathi , Hindi , Bengali , Manipuri , Punjabi , Odia , Tamil , Telugu , Kannada , Malayalam