      આવાસ અને ગરીબી ઉન્મૂલન મંત્રાલય

      વારાણસી સ્માર્ટ સિટી કોવિડ-19 પ્રસારનાં નિયંત્રણ માટે સંવેદનશીલ વિસ્તારોનું સેનિટાઇઝેશન કરવા ડ્રોનનો ઉપયોગ કરે છે
      Posted On: 27 APR 2020 7:07PM by PIB Ahmedabad


    વારાણસી સ્માર્ટ સિટીએ સ્માર્ટ સિટીઝ મિશન અંતર્ગત વારાણસી સિટીના પસંદગીનાં ક્ષેત્રોમાં સેનિટાઇઝરનો છંટકાવ કરવા માટે ચેન્નાઈની કંપની ‘ ગરુડ એરોસ્પેસ પ્રાઇવેટ લિમિટેડ ’ ને રોકી છે . લોકડાઉનના ગાળા દરમિયાન પરિવહન માટેના મર્યાદિત વિકલ્પોને ધ્યાનમાં રાખીને આ ડ્રોન નાગરિક ઉડ્ડયન મંત્રાલય પાસેથી વિશેષ મંજૂરી સાથે એર - ઇન્ડિયા કાર્ગોની ફ્લાઇટ દ્વારા ચેન્નાઈમાંથી ખાસ એરલિફ્ટ થયા હતા . બે ડ્રોન સાથે કુલ સાત સભ્યોની ટીમ કાર્યરત થઈ હતી અને 17 એપ્રિલ , 2020 નાં રોજ પરીક્ષણો પૂર્ણ કર્યા હતા .


    જિલ્લા વહીવટીતંત્ર / ચીફ મેડિકલ ઓફિસરે ઓળખ કરેલા હોટ સ્પોટ અને કન્ટેઇન્મેન્ટ વિસ્તારો માટે ડ્રોન દ્વારા સેનિટાઇઝરના છંટકાવને પ્રાથમિકતા આપવામાં આવી છે . એમાં આઇસોલેશન સેન્ટર , ક્વારેન્ટાઇન કરેલા વિસ્તારો , શેલ્ટર હોમ અને અન્ય સ્થળોમાં ક્રમિક છંટકાવ કરવામાં આવે છે , જ્યાં હાથથી છંટકાવ કરવો મુશ્કેલ છે . ડ્રોનથી કયા વિસ્તારો પર છંટકાવ કરવો એનો નિર્ણય વારાણસી નગર નિગમના અધિકારીઓની ટીમ કરી રહી છે .


    ડ્રોનની ટીમ સૌપ્રથમ દિવસ માટે સેનિટાઇઝેશન કરવાની યોજના હોય એ વિસ્તારોની મુલાકાત લે છે અને વિસ્તારો , બિલ્ડિંગો અને આસપાસના ક્ષેત્રોનો સર્વે કરીને ડ્રોનના છંટકાવનો માર્ગ બનાવે છે . પછી ડ્રોનમાં 1 ટકા સોડિયમ હાઇપોક્લોરાઇટ [NaOCl] ધરાવતું રાસાયણિક દ્રાવણ ભરવામાં આવે છે અને પછી ડ્રોન ઉડાન ભરવા માટે તૈયાર થાય છે . ત્યારબાદ ડ્રોન આયોજિત ઉડ્ડયન માર્ગમાં અનુભવી ડ્રોન પાયલોટ દ્વારા રિમોટ - કન્ટ્રોલ ડિવાઇઝનો ઉપયોગ કરીને ઉડાન ભરે છે તેમજ સાથે સાથે એની ચાર નોઝલમાંથી સેનિટાઇઝરનો છંટકાવ કરે છે . દરેક ફ્લાઇટ ( અંદાજે 15 થી 20 મિનિટ ) પછી ડ્રોનને રસાયણ ફરી ભરવા માટે પાછું બોલાવવામાં આવે છે અને બેટરી પેક બદલવામાં આવે છે . ત્યારબાદ ડોન છંટકાવ કરવા આગામી લોકેશન તરફ ઉડાન ભરે છે .


    ડ્રોનના ઉડાનનો માર્ગ અને એમાં આવરી લેવામાં આવેલા વિસ્તારનું નિયંત્રણ અને રેકોર્ડિંગ હાથમાં રાખવાના ઉપકરણથી થાય છે , જે જીઆઇએસ મેપ્સ સાથે સજ્જ છે , જેને રિમોટ કન્ટ્રોલર સાથે પ્લગ કરવામાં આવ્યું છે .


    ડ્રોનની કામગીરી માટે ઉપયોગ થતા વાહનો જીપીએસ અને જીએસએમ આધારિત વાયરલેસ કેમેરાનો ઉપયોગ કરે છે , જેમાં ડ્રોનની સંપૂર્ણ અવરજવર તથા તેની કામગીરીઓનું સેન્ટ્રલ મોનિટરિંગ કાશ ઇન્ટિગ્રેટેડ કમાન્ડ એન્ડ કન્ટ્રોલ સેન્ટરમાંથી થાય છે , જેને અત્યારે કોવિડ -19 વોર રૂમમાં પરિવર્તિત કરવામાં આવ્યું હતું . સેનિટરી ઇન્સ્પેક્ટર અને ટીમના અન્ય સભ્યો ડ્રોનની કામગીરી અગાઉ અને પછી નોડલ ઓફિસરને રિપોર્ટિંગ કરે છે , જેને દરેક નિયુક્ત લોકેશનમાં હાથ ધરવામાં આવ્યું છે .


    સંબંધિત એજન્સી ઉપકરણનો મૂડીગત ખર્ચ પ્રદાન કરે છે અને પછી શહેરી વહીવટીતંત્ર કાર્યકારી ખર્ચ ( સેવા ખર્ચ અને રસાયણનો ખર્ચ ) ઉઠાવે છે . ઓપરેશનનો સરેરાશ ખર્ચ ડ્રોનદીઠ દરરોજ રૂ . 8000 થી રૂ . 12000 વચ્ચે છે તથા જે તે વિસ્તાર કેટલાં એકરમાં પથરાયેલા છે એના પર નિર્ભર છે .


    ડ્રોન માનવરહિત વાહનો છે , જે હેલિકોપ્ટરની જેમ ઉડીને કામગીરી શકે છે અને ખાસ ડિઝાઇન કરવામાં આવેલા રિમોટ કન્ટ્રોલનો ઉપયોગ કરીને તાલીમબદ્ધ અધિકારી દ્વારા ઓપરેટ કરી શકાશે . કૃષિલક્ષી કામગીરી માટે જંતુનાશકોનો છંટકાવ કરવા માટે ખાસ ડિઝાઇન કરાયેલા ડ્રોનનો ઉપયોગ કોવિડ -19 રોગચાળાની સ્થિતિ દરમિયાન અત્યારે ક્વારેન્ટાઇન કરાયેલા વિસ્તારો અને આઇસોલેશન વોર્ડની આસપાસ ડિસઇન્ફેક્ટન્ટ પ્રવાહીનો છંટકાવ કરવા માટે થાય છે .


    GP/DS


    

    
    (Release ID: 1618781) Visitor Counter : 27
    
    
      Read this release in: English , Urdu , Hindi , Manipuri , Bengali , Assamese , Punjabi , Tamil , Telugu