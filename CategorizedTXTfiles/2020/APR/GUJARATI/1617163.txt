      સ્વાસ્થ્ય અને પરિવાર કલ્યાણ મંત્રાલય

      કોવિડ-19 પર અપડેટ્સ
      Posted On: 22 APR 2020 4:33PM by PIB Ahmedabad


    કોવિડ -19 મહામારીના નિરાકરણ , નિયંત્રણ અને વ્યવસ્થાપન માટે ભારત સરકાર તેમજ રાજ્યો / કેન્દ્ર શાસિત પ્રદેશો દ્વારા વિવિધ પગલાં લેવામાં આવી રહ્યાં છે . આ તમામ પગલાં પર નિયમિત ધોરણે સર્વોચ્ચ સ્તરે દેખરેખ રાખવામાં આવે છે .


    કેન્દ્રીય ગૃહ મંત્રી શ્રી અમિત શાહ અને કેન્દ્રીય આરોગ્ય અને પરિવાર કલ્યાણ મંત્રી ડૉ . હર્ષવર્ધને આજે ડૉક્ટરો અને ઇન્ડિયન મેડિકલ એસોસિએશન (IMA) ના વરિષ્ઠ પ્રતિનિધિઓ સાથે વીડિયો કોન્ફરન્સના માધ્યમથી વાતચીત કરી હતી . કોરોના વાયરસ સામેની લડાઇમાં તબીબી સમુદાયની સલામતી સંબંધિત તમામ ચિંતાઓને ધ્યાનમાં રાખીને ગૃહમંત્રીએ તેમને ખાતરી આપી હતી કે , સરકા તેમની સુખાકારી અને સલામતી માટે કોઇપણ પ્રકારે કસર નહીં છોડે .


    તેમજ , તાજેતરમાં આરોગ્ય મંત્રાલયે તમામ રાજ્ય / કેન્દ્ર શાસિત પ્રદેશોના મુખ્ય સચિવોને નિર્દેશો આપ્યા છે કે , કોવિડ -19 સામેની લડાઇમાં કામ કરી રહેલા તમામ આરોગ્ય સંભાળ કર્મચારીઓની સલામતી માટે પૂરતા પગલાં લેવાનું સુનિશ્ચિત કરવામાં આવે . તેમાં ઉમેરવામાં આવ્યું હતું કે , તમામ પ્રોફેશનલ્સમાં તેમનું કૌશલ્ય અને સેવાઓ વર્તમાન સ્થિતિમાં લોકોના જીવ બચાવવામાં તેમને અનન્ય સ્થાન આપે છે . રાજ્ય / કેન્દ્ર શાસિત પ્રદેશોને સલાહ આપવામાં આવી હતી કે , તેઓ માનવ સંસાધન અને ક્ષમતા નિર્માણ તાલીમ , તબીબી સલામતી , સ્ટાફની માર્ગદર્શિકા અને સમયસર ચુકવણી , મનોવૈજ્ઞાનિક સહકાર , અગ્ર હરોળમાં કામ કરતા કર્મચારીઓની તાલીમ અને વીમા કવચ સહિત વિવિધ પગલાં લે .


    વધુમાં , મંત્રીમંડળે મહામારી બીમારી અધિનિયમ 1897 હેઠળ ડૉક્ટરોની સલામતી સુનિશ્ચિત કરવા માટે વટહુકમ બહાર પાડવાની આજે ભલામણ કરી હતી .


    તમામ રાજ્યોમાં ઝડપી એન્ટીબોડી પરીક્ષણનો ઉપયોગ કરવા માટે ICMR દ્વારા પ્રોટોકોલ મોકલી દેવામાં આવ્યા છે . તેમાં પૂનરોચ્ચાર કરવામાં આવ્યો છે કે , એન્ટીબોડી ઝડપી પરીક્ષણોનો વ્યાપકપણે દેખરેખના સાધન તરીકે ઉપયોગ થાય છે . વૈશ્વિકસ્તરે પણ , આ પરીક્ષણની ઉપયોગીતા વધી રહી છે અને હાલમાં વ્યક્તિઓમાં એન્ટીબોડીનું બંધારણ શોધવા માટે તેનો ઉપયોગ થઇ રહ્યો છે . આ પરીક્ષણના પરિણામો પણ ફિલ્ડની સ્થિતિ પર નિર્ભર હોય છે . ICMR દ્વારા નોંધવામાં આવ્યા પ્રમાણે , આ પરીક્ષણો કોવિડ -19 કેસોનું નિદાન કરવા માટે ઉપયોગમાં લેવાતા RT-PCR નું સ્થાન ન લઇ શકે . ICMR દ્વારા ખાતરી આપવામાં આવી હતી કે , ફિલ્ડની સ્થિતિમાં આ ઝડપી એન્ટીબોડી પરીક્ષણોની સંભાવનાનું મૂલ્યાંકન કરવા અને ઉપયોગીતા વધારવા માટે વિવિધ રાજ્યોમાંથી ડેટા એકત્રિત કરવામાં મદદ કરવામાં આવશે અને ICMR નિયમિત ધોરણે રાજ્યોને સલાહ આપશે . રાજ્યોને પણ આ પરીક્ષણો માટે સૂચવવામાં આવેલા પ્રોટોકોલનું પાલન કરવાની અને વાસ્તવમાં તે જેના માટે તે હેતુથી જ ઉપયોગ કરવાની સલાહ આપવામાં આવી છે .


    ભારત સરકાર NIC મારફતે 1921 નંબરથી મોબાઇલ ફોન પર સંપર્ક કરીને નાગરિકોનો ટેલિફોનિક સર્વે હાથ ધરવામાં આવશે . આ એક યથાર્થ સર્વે છે . તમામ નાગરિકોને વિનંતી કરવામાં આવે છે કે , આમાં ભાગ લઇને કોવિડ -19 ના લક્ષણોની વ્યાપકતા અને વિતરણ પર યોગ્ય પ્રતિભાવ મેળવવામાં મદદરૂપ થાય . તેમજ , છેતરપિંડી કરતા અન્ય લોકો અને અન્ય કોઇ નંબર પરથી આવતા એવા તમામ કૉલથી સાવધાન રહેવું જેઓ આવા જ કોઇ સર્વેની વાત કરતા હોય . રાજ્ય / કેન્દ્ર શાસિત પ્રદેશોને વિનંતી કરવામાં આવે છે કે , તેઓ આ સર્વેક્ષણ બાબતે તેમના રાજ્ય / કેન્દ્ર શાસિત પ્રદેશમાં મીડિયાની મદદથી જાણ કરે . તેમને એવી પણ વિનંતી કરવામાં આવી છે કે , તેઓ આ પ્રકારની કવાયતની વાસ્તવિક પ્રકૃતિ વિશે લોકોને માહિતગાર કરે અને અન્ય છેતરામણા , ટીખળખોરી અથવા દગાખોરી કરવાના આશયથી અન્ય નંબર પરથી આવતા ભળતા કૉલથી સાવધાન રહેવા માટે લોકોમાં જાગૃતિ ફેલાવે . તેઓ પણ રાજ્ય આરોગ્ય વિભાગના હોમ પેજ અને અન્ય વિભાગના હોમ પેજ પર આ સર્વે સંબંધિત માહિતી મૂકશે .


    દેશમાં અત્યાર સુધીમાં 3870 દર્દીઓ સાજા થાય છે જે 19.36% નો રિકવરી દર દર્શાવે છે . ગઇ કાલે નવા 1383 કેસો નોંધાયા છે . દેશમાં કોવિડ -19 ના પુષ્ટિ થયેલા પોઝિટીવ કેસોની કુલ સંખ્યા 19,984 થઇ છે . છેલ્લા 24 કલાકમાં 50 દર્દીના આ બીમારીથી મૃત્યુ થયા છે .


    કોવિડ -19 સંબંધિત ટેકનિકલ પ્રશ્નો , માર્ગદર્શિકાઓ અને સલાહસૂચનો અંગે પ્રમાણભૂત માહિતી માટે કૃપા કરીને આ વેબસાઇટની નિયમિત મુલાકાત લો : https://www.mohfw.gov.in/ .


    કોવિડ -19 સંબંધિત કોઇપણ ટેકનિકલ પ્રશ્નો technicalquery.covid19@gov.in પર અને અન્ય પ્રશ્નો ncov2019@gov.in પર ઇમેલ પણ કરી શકો છો .


    જો કોવિડ -19 સંબંધિત કોઇપણ પ્રશ્ન હોય તો , કૃપા કરીને આરોગ્ય અને પરિવાર કલ્યાણ મંત્રાલયના હેલ્પલાઇન નંબર : +91-11-23978046 અથવા 1075 ( ટૉલ ફ્રી ) પર કૉલ કરો . કોવિડ -19 અંગે રાજ્યો / કેન્દ્ર શાસિત પ્રદેશોના હેલ્પલાઇન નંબરોની યાદી https://www.mohfw.gov.in/pdf/coronvavirushelplinenumber.pdf પર ઉપલબ્ધ છે .


    GP/DS

    
    
    (Release ID: 1617163) Visitor Counter : 56
    
    
      Read this release in: English , Urdu , Hindi , Marathi , Assamese , Manipuri , Bengali , Punjabi , Odia , Tamil , Telugu , Kannada , Malayalam