      પંચાયતી રાજ મંત્રાલય

      ગ્રામીણ વિસ્તારોમાં કોવિડ-19નો ફેલાવો રોકવા માટે દેશના તમામ ભાગોમાં ગ્રામ પંચાયતો સક્રીયપણે પગલાં લઇ રહી છે
      
      જિલ્લા અને ગ્રામ્ય સ્તરે સાર્વજનિક સ્થળોના દૈનિક સેનિટાઇઝેશન સહિત વિવિધ પગલાં લેવામાં આવે છે; નિરાધાર લોકો અને વિસ્થાપિત લોકો માટે આશ્રય શિબિર અને ક્વૉરેન્ટાઇન કેન્દ્રો ઉભા કરવામાં આવ્યા છે; જરૂરિયાતમંદ લોકોને સુરક્ષાત્મક સાધનો, આર્થિક મદદ અને ભોજન/રેશનનું વિતરણ ચાલુ છે; અને આ બીમારી અંગે લોકોમાં જાગૃતિ ફેલાવવાની કામગીરી પણ હાથ ધરવામાં આવી છે

      Posted On: 16 APR 2020 11:14AM by PIB Ahmedabad

    સમગ્ર દેશમાં જિલ્લા વહીવટીતંત્રો અને ગ્રામ પંચાયતો કોવિડ -19 મહામારીનો દેશમાં ફેલાવો રોકવા માટે ખૂબ જ સક્રીયપણે વિવિધ પગલાં લઇ રહ્યા છે . ભારત સરકારનું પંચાયતી રાજ મંત્રાલય તમામ રાજ્યોની સરકારો , જિલ્લા વહીવટીતંત્રો અને ગ્રામ પંચાયતો સાથે ખૂબ જ નીકટતાથી સંકલનમાં છે જેથી લૉકડાઉનની સ્થિતિનું અને સામાજિક અંતરના માપદંડોનું ક્યાંય પણ ઉલ્લંઘન ન થાય અને ગંભીરતાપૂર્વક તેને અનુસરવામાં આવે તે સુનિશ્ચિત કરી શકાય .


    પંચાયત સ્તરે વિવિધ પગલાં લેવામાં આવી રહ્યાં છે જેને અન્ય લોકો દ્વારા શ્રેષ્ઠ આચરણ તરીકે અનુસરવામાં આવે છે . તેમાંથી કેટલાકનો અહીં ઉલ્લેખ કર્યો છે -


    ઉત્તરપ્રદેશ :

      * સિદ્ધાર્થનગર જિલ્લા માં ગ્રામ પંચાયતોમાં પોસ્ટમેન માઇક્રો એટીએમ દ્વારા ગામવાસીઓને રોકડ ઉપાડવા માટે મદદ કરી રહ્યા છે .

      * મેરઠ વિભાગ માં , તમામ 6 જિલ્લામાં અંદાજે 20,000 વિસ્થાપિતોને ઓળખી કાઢવામાં આવ્યા છે . કુલ 600 વિસ્થાપિતો વિદેશમાં પ્રવાસ કર્યો હોવાની ટ્રાવેલ હિસ્ટ્રી ધરાવે છે .

      * 6600 લોકો સાથે કુલ 700 ક્વૉરેન્ટાઇન કેન્દ્રો કાર્યરત છે .
      * ગ્રામ પ્રધાન / સચિવ દ્વારા ભોજન અને લોજિંગની યોગ્ય સુવિધા કરવામાં આવે છે .
      * તમામ નિરાધાર પરિવારોને મુશ્કેલીના આ સમયમાં દર મહિને રૂ . 1000/- ની આર્થિક સહાય કરવામાં આવે છે .
      * વિસ્થાપિતો અને નિઃસહાય લોકોને રેશન / રાંધેલા ભોજનનું દૈનિક ધોરણે વિતરણ કરવામાં આવે છે .
      * તમામ 2820 સફાઇ કર્મચારીઓને માસ્ક , સેનિટાઇઝર / સાબુ , હાથમોજાં વગેરે સુરક્ષાત્મક ચીજો આપવામાં આવે છે અને ગામમાં દરરોજ સેનિટાઇઝેશન કરવામાં આવે છે .
      * સંવેદનશીલ વિસ્તારોમાં સોડિયમ ક્લોરાઇડ અને બ્લિચિંગ પાવડરનો ઉપયોગ કરીને નિયમિત સેનિટાઇઝેશન કરવામાં આવે છે .

    કેરળ :


    પંચાયતો અને મ્યુનિસિપાલિટીઓમાં સ્થાનિક સ્વરાજ સંસ્થાઓની મદદથી 1304 સામુદાયિક રસોડા શરૂ કરવામાં આવ્યા છે . આમાંથી , 1100 સામુદાયિક રસોડા કુદુમ્બશ્રી ( રાજ્ય મહિલા સશક્તિકરણ કાર્યક્રમ ) સાથે મળીને કામ કરે છે અને બાકીના પોતાની રીતે LSGI દ્વારા ચલાવવામાં આવે છે .

      * કુદુમ્બશ્રીએ અંદાજે 300 સિલાઇકામ એકમો દ્વારા 18 લાખથી વધુ માસ્ક તૈયાર કર્યા છે અને તેનું વિતરણ કર્યું છે .
      * તેમજ , 21 માઇક્રો ઉદ્યોગ એકમોએ 2700 લીટર સેનિટાઇઝરનો જથ્થો તૈયાર કર્યો છે .
      * કુદુમ્બશ્રીના 360 સામુદાયિક કાઉન્સેલર્સ દ્વારા વિવિધ માનસિક સમસ્યાઓનું નિરાકરણ લાવવા માટે જરૂરિયાતમંદ લોકો સાથે પરામર્શ કરવામાં આવે છે અને તેમને માનસિક સહાય આપવામાં આવે છે . 15 માર્ચથી 5 એપ્રિલ સુધીમાં 49,488 લોકોએ આ સેવાનો લાભ લીધો છે .
      * કુદુમ્બશ્રી સાથે મળીને LSGI એ 1.9 લાખ વૉટ્સએપ ગ્રૂપ બનાવ્યા છે જેમાં 22 લાખ પડોશી ગ્રૂપ ( NHG ) સભ્યો સમાવવામાં આવ્યા છે. લૉકડાઉન દરમિયાન કોવિડ-19 અંગે સરકારી સૂચનાઓ વિશે માહિતી આપવા માટે આ ગ્રૂપ બનાવવામાં આવ્યા છે. વર્તમાન સમયમાં આ પ્લેટફોર્મના માધ્યમથી NHG ને માહિતી મોકલવામાં આવે છે .

    દાદરા અને નગર હેવલી :

      * પંચાયત વિસ્તારોમાં દરરોજ ‘ આટલું કરો ’ અને ‘ આટલું ન કરો ’ અંગેની માહિતી આપવામાં આવે છે અને સેનિટાઇઝેશન કરવામાં આવે છે .
      * ગ્રામીણ વિસ્તારોમાં 1.32 લાખથી વધુ હેન્ડ સેનિટાઇઝર અને 17,400 માસ્કનું વિતરણ વિનામૂલ્યે કરવામાં આવ્યું છે .
      * ચોક્કસ સમય દરમિયાન દુકાનો ખોલવામાં આવે છે ; સામાજિક અંતર વગેરે માપદંડોનું પાલન કરવા માટે દુકાનોમાં જમીન પર ગ્રાહકો માટે સીમાંકન ચિહ્નો કરવામાં આવ્યા છે .
      * અક્ષયપાત્ર ફાઉન્ડેશન દ્વારા જરૂરિયાતમંદ લોકોને દરરોજ રાંધેલું ભોજન આપવામાં આવે છે તેમજ રખડતા પશુધન અને અન્ય પ્રાણીઓને ભોજન આપવામાં આવે છે .
      * કોવિડ -19 અંગે લોકોમાં જાગૃતિ ફેલાવવા માટે IEC વાહન 20 ગ્રામ પંચાયતના તમામ ગામડામાં ફેરવવામાં આવે છે અને આ પ્રકારે સામાન્ય લોકોને બીમારી અંગે જાગૃત કરવામાં આવે છે .
      * 10000 ચોપાનિયા / પત્રિકાઓનું તમામ 20 ગ્રામ પંચાયતોમાં વિતરણ કરવામાં આવ્યું છે .
      * તમામ બહુમાળી ઇમારતોની લિફ્ટને સેનિટાઇઝ કરવામાં આવી છે અને ર લિફ્ટનો ઉપયોગ માત્ર વૃદ્ધ નાગરિકો , ગર્ભવતી મહિલાઓ અને દિવ્યાંગ લોકો માટે કરવામાં આવે તે અંગે લોકોને જાગૃત કરવામાં આવ્યા છે .

    આંધ્રપ્રદેશ :


    ઘરે ઘરે સર્વેક્ષણ અને માસ્કનું વિતરણ : કોવિડ -19 નો ફેલાવો રોકવા માટે સરકાર લોકોને 16 કરોડથી વધુ માસ્કનું વિતરણ કરશે અને રાજ્ય દ્વારા ઘરે ઘરે સર્વેક્ષણનો ત્રીજો રાઉન્ડ પણ શરૂ કરવામાં આવ્યો છે .

      * કુલ 1.47 કરોડમાંથી 1.43 કરોડ પરિવારોને કોવિડ કેસો ઓળખવા માટે આવરી લેવામાં આવ્યા છે .
      * અત્યાર સુધીમાં 32,34 કેસો તબીબી અધિકારીઓ પાસે મોકલવામાં આવ્યા છે જેમાંથી 9,107 કેસને પરીક્ષણ કરાવવા માટે ભલામણ કરવામાં આવી છે .

    સર્વેક્ષણનું કામ ઇન્ડિયન કાઉન્સિલ ઓફ મેડિકલ રીસર્ચ (ICMR) દ્વારા આપેલા સૂચનો અનુસાર કરવામાં આવે છે .


    GP/DS


    

    
    (Release ID: 1614942) Visitor Counter : 24
    
    
      Read this release in: English , Urdu , Marathi , Hindi , Bengali , Assamese , Manipuri , Punjabi , Tamil , Telugu , Kannada , Malayalam
    
    
    

*