      ઇલેક્ટ્રોનિક્સ તથા સૂચના પ્રોદ્યોગિકી મંત્રી

      UIDAI એ CSCs દ્વારા આધાર અપડેશન સુવિધાની મંજૂરી આપી
      
      આ સેવા 20,000 સીએસસી નાગરિકોને પૂરી પાડશે

      Posted On: 28 APR 2020 3:19PM by PIB Ahmedabad

    જે લોકો ગ્રામીણ વિસ્તારોમાં રહે છે એમનો મોટી રાહત મળી છે . કેન્દ્રીય સંચાર , એમઆઇટીવાય તથા કાયદો અને પ્રસારણ મંત્રી શ્રી રવિશંકર પ્રસાદે એક ટ્વીટમાં કહ્યું હતું કે , યુનિક આઇડેન્ટિફિકેશન ઓથોરિટી ઓફ ઇન્ડિયા ( યુઆઇડીએઆઈ ) એ કોમન સર્વિસ સેન્ટર ( સીએસસી ) ને બેંકિંગ કરસ્પોન્ડન્ટ ( બીસી ) તરીકે કામ કરતા એના 20,000 થી વધારે સીએસસીમાં આધાર અપડેશન સુવિધા તરીકે શરૂ કરવાની મંજૂરી આપી છે . સીએસસીએ આઇટી અને ઇલેક્ટ્રોનિક્સ મંત્રાલય હેઠળ કાર્યરત એસપીવી છે .


    કેન્દ્રીય મંત્રીએ ટ્વીટ કર્યું હતું કે , આશરે 20,000 સીએસસી હવે નાગરિકોને આ સેવા પૂરી પાડી શકશે . તેમણે સીએસસી વીએલઇને જવાબદારી સાથે આધાર કામગીરી શરૂ કરવાની અને આ સંબંધમાં યુઆઇડીએઆઈએ જાહેર ક રેલી સૂચનાઓનું પાલન કરવાની અપીલ કરી હતી . તેમણે વધુમાં જણાવ્યું હતું કે , આ સુવિધાથી મોટી સંખ્યામાં ગ્રામીણ નાગરિકોને આધાર સેવાઓને તેમના ઘરની નજીક મેળવવામાં મદદ મળશે .


    તમામ સીએસએસ બેકિંગ સુવિધાઓ સાથે પર્યાપ્ત માળખાગત સુવિધા સાથે અપગ્રેડે થાય અને અન્ય જરૂરી મંજૂરીઓ મળે પછી યુઆઇડીએઆઈએ કામગીરી શરૂ કરવા જૂનની સમયમર્યાદા નક્કી કરી છે . જોકે સીએસસીના સીઇઓ ડો . દિનેશ ત્યાગીએ કહ્યું હતું કે , તેમણે તમામ બીસીને ટેકનિકલ અને અન્ય અપગ્રેડેશન તાત્કાલિક કરવા જણાવ્યું છે , જેની સૂચના યુઆઇડીએઆઈ આપી છે , જેથી આધારનું અપડેશન કાર્ય ટૂંક સમયમાં શરૂ થઈ શકશે .


    સીએસસી દ્વારા આધાર અપડેશનનું કાર્ય પુનઃ શરૂ કરવા માટે કેન્દ્રીય મંત્રી શ્રી રવિશંકર પ્રસાદનો આભાર માની ડો . ત્યાગીએ કહ્યું હતું કે એનાથી પ્રધાનમંત્રી શ્રી નરેન્દ્ર મોદીના મહત્ત્વપૂર્ણ પ્રોજેક્ટ “ ડિજિટલ ઇન્ડિયા ” ના લક્ષ્યાંકો હાંસલ કરવાના પ્રયાસો મજબૂત થશે .


    કોવિડ 19 ના પ્રસારને નિયંત્રિત કરવા લાદેલા નિયંત્રણો દરમિયાન સીએસઈ દ્વારા આધાર અપડેટ સેવાઓ શરૂ કરવાથી મોટી રાહત મળી છે . આધાર અપડેટ કરવા આ 20,000 વધુ કેન્દ્રો ઉપલબ્ધ થવાની સાથે ખાસ કરીને ગ્રામીણ વિસ્તારોમાં યુઝર્સને આ માટે બેંકની શાખાઓ કે પોસ્ટ ઓફિસોમાં આધાર સેન્ટરની મુલાકાત લેવાની જરૂર નહીં પડે .


    GP/DS


    

    
    (Release ID: 1618962) Visitor Counter : 23
    
    
      Read this release in: Assamese , English , Urdu , Marathi , Hindi , Bengali , Manipuri , Punjabi , Odia , Tamil , Telugu , Kannada , Malayalam