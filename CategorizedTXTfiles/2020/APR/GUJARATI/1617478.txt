      વિજ્ઞાન અને ટેકનોલોજી મંત્રાલય

      કોવિડ-19 સામે લડવા, કુદરતી પ્રતિકારકતા વધારવા ભારતીય પહેલ
      
      કોવિડ-19નો ફેલાવો રોકવા માટે અને કોવિડ-19 દર્દીઓ ઝડપથી સાજા થાય તે માટે શરીરની આંતરિક પ્રતિકારકતા વધારવા CSIRએ માન્યતા પ્રાપ્ત ઇમ્યુનોમોડ્યૂલેટર Sepsivac® વિકસાવવા/ફરી ઉપયોગમાં લેવાનો નિર્ણય લીધો
      
      નવા તબીબી પરીક્ષણોને હવે ડ્રગ્સ કંટ્રોલર જનરલ ઓફ ઇન્ડિયા (DCGI) દ્વારા માન્યતા આપવામાં આવે છે
      
      રેન્ડમાઇઝ્ડ, ડબલ-બ્લાઇન્ડ, દ્વીભૂજ, નિયંત્રિત તબીબી પરીક્ષણો કરાશે
      
      આ બંને તબીબી પરીક્ષણો કોવિડ-19થી ગંભીર રીતે પીડાતા દર્દીમાં મૃત્યુદર ઘટાડવા માટે દવાની કાર્યદક્ષતાનું મૂલ્યાંકન કરવા માટે જાહેર કરવામાં આવેલા પરીક્ષણ ઉપરાંત છે
      Posted On: 23 APR 2020 3:18PM by PIB Ahmedabad


    શરીરનું કુદરતી રોગ પ્રતિકારક તંત્ર ( આંતરિક પ્રતિકારકતા ) કોવિડ -19 અને અન્ય વાયરલ ચેપ સામે લડવામાં મુખ્ય ભૂમિકા નિભાવે છે . આ કોવિડ -19 અને અન્ય વાયરસ ઓળખવા અને તેને દૂર કરવા માટે ઝડપી , સૌપ્રથમ અને કાર્યદક્ષ પ્રતિકારકતા પ્રતિભાવ છે . કોવિડ -19 અથવા અન્ય વાયરસના સંપર્કમાં આવતા મોટાભાગના લોકો પૂરતી આંતરિક પ્રતિકારકતાના કારણે બીમારીનો ભોગ નથી બનતા અથવા તો ખૂબ જ હળવી મર્યાદિત અસર થાય છે . માણસોના રોગપ્રતિકારક તંત્રમાં રહેલા મોક્રોફેગસ , NK કોષો જેવા કોષો આ પ્રકારની સુરક્ષા આપે છે . અત્યારે આખી દુનિયા કોવિડ -19 ના વ્યવસ્થાપન માટે રસી અને એન્ટી - વાયરલ એજન્ટ્સ તૈયાર કરવા માટે પ્રયાસો કરી રહી છે ત્યારે , કાઉન્સિલ ઓફ સાયન્ટિફિક એન્ડ ઇન્ડસ્ટ્રીયલ રીસર્ચ (CSIR) દ્વારા તેમના મુખ્ય ગણાતા ન્યૂ મિલેનિયમ ઇન્ડિયન ટેકનોલોજી લીડરશીપ ઇનિશિએટીવ (NMITLI) કાર્યક્રમ મારફતે માન્યતા પ્રાપ્ત ઇમ્યુનોમોડ્યૂલર Sepsivac ® , વિકસાવવા / ફરી ઉપયોગમાં લેવાનો નિર્ણય લેવાયો છે જેથી કોવિડ -19 નો ફેલાવો સિમિત કરવા માટે અને કોવિડ -19 થી પીડાતા દર્દીઓ ઝડપથી સાજા થાય તે માટે તેમના શરીરની આંતરિક પ્રતિકારકતામાં વધારો કરી શકાય .


    Sepsivac ® થી આ અપેક્ષાઓ છે --


    1. કોવિડ -19 દર્દીના ખૂબ નજીકના સંપર્કમાં આવતી વ્યક્તિઓ અને આરોગ્ય સંભાળ સ્ટાફની આંતરિક પ્રતિક્રિયા વધારીને તેમને સુરક્ષા આપવી અને તે પ્રકારે તેમને આ બીમારીનો ભોગ બનતા અટકાવવા .


    2. હોસ્પિટલમાં દાખલ કરવામાં આવેલા અંતિ ગંભીર કોવિડ -19 ના દર્દીઓ ઝડપથી સાજા થાય . તેનાથી જે દર્દીઓને ICU વ્યવસ્થાપનમાં રાખવાની જરૂર હોય તેવા દર્દીઓમાં આ બીમારીને આગળ વધતી રોકી શકાશે .


    આ બંને તબીબી પરીક્ષણોને હવે ડ્રગ્સ કંટ્રોલર જનરલ ઓફ ઇન્ડિયા (DCGI) દ્વારા માન્યતા આપવામાં આવી છે . આ બંને રેન્ડમાઇઝ્ડ , ડબલ - બ્લાઇન્ડ , દ્વીભૂજ , નિયંત્રિત તબીબી પરીક્ષણ હશે . આ બંને તબીબી પરીક્ષણો કોવિડ -19 થી ગંભીર રીતે પીડાતા દર્દીમાં મૃત્યુદર ઘટાડવા માટે દવાની કાર્યદક્ષતાનું મૂલ્યાંકન કરવા માટે જાહેર કરવામાં આવેલા પરીક્ષણ ઉપરાંત છે .


    Sepsivac® માં ઉષ્માથી નાશ કરવામાં આવેલા માયકોબેક્ટેરિયમ W (Mw) હોય છે . દર્દીઓમાં આ અત્યંત સલામત હોવાનું જાણવા મળ્યું છે અને તેના ઉપયોગ સાથે સંકલાયેલી કોઇ જ આડઅસર નથી . Sepsivac® ને CSIR ના NMITLI કાર્યક્રમ હેઠળ તૈયાર કરવામાં આવ્યું છે અને અમદાવાદ સ્થિત કેડિલા ફાર્માસ્યુટિકલ્સ લિમિટેડ દ્વારા તેનું ઉત્પાદન કરવામાં આવે છે .


    GP/DS

    
    
    (Release ID: 1617478) Visitor Counter : 34
    
    
      Read this release in: Punjabi , English , Urdu , Hindi , Marathi , Assamese , Bengali , Tamil , Telugu , Kannada