      સ્વાસ્થ્ય અને પરિવાર કલ્યાણ મંત્રાલય

      મંત્રીમંડળે "ભારત કોવિડ-19 આપાતકાલીન પ્રતિભાવ અને આરોગ્ય વ્યવસ્થા તૈયારી પેકેજ" માટે રૂ.15,000 કરોડની મંજૂરી આપી
      Posted On: 22 APR 2020 3:45PM by PIB Ahmedabad


    પ્રધાનમંત્રી શ્રી નરેન્દ્ર મોદીની અધ્યક્ષતામાં મળેલા કેન્દ્રિય મંત્રીમંડળે " ભારત કોવિડ -19 આપાતકાલીન પ્રતિભાવ અને આરોગ્ય વ્યવસ્થા તૈયારી પેકેજ " માટે રૂ . 15,000 કરોડને મંજૂરી આપી છે . આ મંજૂર કરાયેલા ભંડોળનો ઉપયોગ 3 તબક્કાઓમાં કરવામાં આવશે અને વર્તમાન સમયગાળા દરમિયાન કોવિડ -19 આપાતકાલીન પ્રતિભાવ માટે ( રૂ . 7,775 કરોડ ) ને મંજૂરી આપવામાં આવી છે અને બાકીનું ભંડોળ મિશન આધારિત અભિગમ હેછળ મધ્યમ ગાળા (1- 4 વર્ષ ) માટે પુરું પાડવામાં આવશે .


    આ પેકેજના મુખ્ય ઉદ્દેશોમાં નિદાન અને કોવિડ -19 સમર્પિત સારવાર એકમો વિકસાવીને ભારતમાં કોવિડ -19 નો ફેલાવો ધીમો અને મર્યાદિત કરવો , આવશ્યક તબીબી ઉપકરણો અને ચેપગ્રસ્ત દર્દીઓની સારવાર માટે જરૂરી દવાઓની મધ્યસ્થ ખરીદી કરવી , ભવિષ્યમાં રોગચાળાનો ફલાવો અટકાવવા અને તેની તૈયારીમાં સહાયતા માટે સશક્ત રાષ્ટ્રીય અને રાજ્ય આરોગ્ય વ્યવસ્થાનું નિર્માણ કરવું , લેબોરેટરીઓની સ્થાપના કરવી અને નિરીક્ષણ પ્રવૃતિઓનો આધાર તૈયાર કરવો , જૈવ - સુરક્ષા અંગે તૈયારી , મહામારી સંશોધન અને સમુદાયો સાથે સક્રીય સંપર્ક તથા જોખમ સંચાર પ્રવૃતિઓ હાથ ધરવા જેવી બાબતોનો સમાવેશ થાય છે . આ તમામ હસ્તક્ષેપ કામગીરી અને પહેલોનું અમલીકરણ આરોગ્ય અને પરિવાર કલ્યાણ મંત્રાલયની સમગ્રલક્ષી દેખરેખ હેઠળ કરવામાં આવશે .


    પ્રથમ તબક્કામાં , આરોગ્ય અને પરિવાર કલ્યાણ મંત્રાલયે અન્ય સંલગ્ન મંત્રાલયોની સહાયતાથી નીચે જેવી પ્રવૃતિઓ શરૂ કરી દીધી છેઃ


     1. પ્રવર્તમાન આરોગ્ય સુવિધાઓના સશક્તિકરણ માટે કોવિડ સમર્પિત હોસ્પિટલ , કોવિડ સમર્પિત આરોગ્ય કેન્દ્ર અને કોવિડ સમર્પિત સંભાળ કેન્દ્રો વિકસાવવા રાજ્ય / કેન્દ્રશાસિત પ્રદેશોને પેકેજ અંતર્ગત રૂ . 3,000 કરોડનું વધારાનું ભંડોળ ફાળવવામાં આવ્યું છે . ક્વૉરેન્ટાઇન , આઇસોલેશન , પરીક્ષણ , સારવાર , રોગ નિયંત્રણ , ચેપમુક્તિ , સામાજિક અંતર અને નિરીક્ષણ પ્રવૃતિઓ માટે વિગતવાર માર્ગદર્શિકાઓ , નિર્દેશો અને સૂચનો જારી કરવામાં આવ્યાં છે . હોટસ્પોટને ઓળખવામાં આવ્યાં છે અને રોગનો ફેલાવો અટકાવવા માટે યોગ્ય રણનીતિનો અમલ કરવામાં આવી રહ્યો છે .

     1. નિદાનાત્મક લેબોરેટરીઓનું નેટવર્ક વધારવામાં આવ્યું છે અને આપણી પરીક્ષણ ક્ષમતામાં રોજ વધારો કરવામાં આવી રહ્યો છે . વાસ્તવમાં રાષ્ટ્રીય TB નાબૂદી કાર્યક્રમ હેઠળ પ્રવર્તમાન વિવિધ રોગ પરીક્ષણ એકમોની ક્ષમતા વધારવામાં આવી રહી છે , કોવિડ -19 નું પરીક્ષણ વધારવા માટે 13 લાખ ડાયગ્નોસ્ટિક કીટ્સની ખરીદી માટે ઓર્ડર આપવામાં આવ્યો છે .
     1. સમુદાય આરોગ્ય સ્વયંસેવકો ( આશા ) સહિત તમામ આરોગ્ય કર્મચારીઓને " પ્રધાનમંત્રી ગરીબ કલ્યાણ પેકેજઃ કોવિડ -19 ની સામે લડી રહેલા આરોગ્ય કામદારો માટે વીમા યોજના " અંતર્ગત આવરી લેવામાં આવ્યાં છે , N95 માસ્ક અને વેન્ટિલેટર , પરીક્ષણ કીટ્સ અને સારવાર માટે દવાઓની ખરીદી મધ્યસ્થ સ્તરે કરવામાં આવી રહી છે .

    ખર્ચનો મોટાભાગના હિસ્સાનો ઉપયોગ મજબૂત આપાતકાલીન પ્રતિભાવ વ્યવસ્થાનાનું નિર્માણ કરવા , મહામારી સંશોધન તેમજ એકલ - આરોગ્ય માટે બહુક્ષેત્રીય રાષ્ટ્રીય સંસ્થાઓ અને એકમોને વધુ સશક્ત બનાવવાની સાથે સાથે રાષ્ટ્રીય અને રાજ્ય સ્તરે આરોગ્ય વ્યવસ્થાઓને શક્તિશાળી બનાવવા માટે કરવામાં આવશે . આ સાથે સમુદાય સંપર્ક અને જોખમ સંચાર અને અમલીકરણ , વ્યવસ્થાપન , ક્ષમતા નિર્માણ , દેખરેખ અને મૂલ્યાંકન જેવા ઘટકોનો પણ તેમાં સમાવેશ કરવામાં આવશે . આરોગ્ય અને પરિવાર કલ્યાણ મંત્રાલયને ઉભરી રહેલી પરિસ્થિતિને લક્ષ્યમાં રાખીને પેકેજના વિવિધ ઘટકો અને ( રાષ્ટ્રીય આરોગ્ય મિશન , મધ્યસ્થ ખરીદી , રેલવે , આરોગ્ય સંશોધન /ICMR વિભાગ , રોગ નિયંત્રણ માટે રાષ્ટ્રીય કેન્દ્ર ) જેવી વિવિધ અમલીકરણ સંસ્થાઓ વચ્ચે સંશાધનોની પુનઃફાળવણી કરવા અધિકૃત કરવામાં આવ્યું છે .


    GP/DS

    
    
    (Release ID: 1617155) Visitor Counter : 14
    
    
      Read this release in: Telugu , Tamil , Bengali , English , Urdu , Hindi , Punjabi , Odia , Kannada
    
    
    

1.