      પ્રવાસન મંત્રાલય

      પ્રવાસન મંત્રાલય દ્વારા ‘દેખો અપના દેશ’ વેબીનાર સિરીઝના 7મા વેબીનારનું આયોજન
      
      ‘Photowalking® Varanasi: વારસો,સંસ્કૃતિ અને વાનગીઓ

      Posted On: 23 APR 2020 4:40PM by PIB Ahmedabad

    સમગ્ર દુનિયા એક અભૂતપૂર્વ કટોકટીમાંથી પસાર થઈ રહી છે . આ હાલતમાં પ્રવાસન ઉદ્યોગ અને વ્યક્તિગત માનસને પુનર્જીવન સાથે સાંકળવુ જરૂરી બન્યુ છે . ભારતના વૈવિધ્ય ધરાવતા પ્રવાસનલક્ષી અને નયનરમ્ય પ્રદેશો દર્શાવવા ભારત સરકારના પ્રવાસન મંત્રાલયે એક પહેલ કરીને ‘ દેખો અપના દેશ ’ વેબીનારની એક સિરીઝ રજૂ કરવા પ્રયાસ કર્યો છે . આ પ્લેટફોર્મ પ્રવાસ કરનાર ચાહકોની મોટી સંખ્યાને નિષ્ણાંતો પોતાના પ્રદેશના સ્થળો અંગે શું કહે છે તે તથા પ્રદેશ , શહેર , પરંપરા , સંસ્કૃતિ , વારસા અને ઈતિહાસ અંગે જોવા અને સાંભળવાની તક પૂરી પાડે છે . પ્રવાસન મંત્રાલયે 7 મા વેબીનાર તરીકે ‘Photowalking® Varanasi: વારસો , સંસ્કૃતિ અને વાનગીઓની તા .23 એપ્રિલ , 2020 ના રોજ રજૂઆત કરી હતી .


    આ વેબીનારની રજૂઆત સીટી એક્સપ્લોરર્સ પ્રાઈવેટ લિમીટેડ નામની એક સંસ્થા દ્વારા કરવામાં આવી છે . આ સંસ્થા સ્પેશ્યલ સીટી બ્રાન્ડ ‘ વારાણસી હેરિટેજ વૉક્સ ’ ની રજૂઆત કરીને વારાણસીના વૈવિધ્યા , ગૂઢ બાબતો , આધ્યાત્મિકતા , સાંસ્કૃતિક સાક્ષરતા , જીવનના અનુભવો અને વ્યક્તિગત યાદગીરીઓ રજૂ કરવામાં આવી રહી છે . આ કાર્યક્રમના પેનલીસ્ટોમાં ડો . સચીન બંસલ - ચીફ એક્સપ્લોરર ( સ્થાપક , સીટી એક્સપ્લોરર્સ પ્રા . લિ .), શ્રી શ્રવણ ચીન્ચવડકર ( કલ્ચર ઈનસાઈડર , વારાણસી અને શ્રી શશાંક શર્મા ( ગાઈડ ) નો સમાવેશ કરાયો છે .


    આ વેબીનારમાં વારાણસીને દુનિયાના સૌથી જૂના અને સતત વિસ્તરતા જતા શહેર તરીકે ઓળખાવવામાં આવ્યું છે . વેબીનારમાં સાંસ્કૃતિક પ્રસંગો , મોંમા પાણી લાવે તેવી વાનગીઓ અને જીવંત પરંપરાઓ વારાણસીના ખૂણે ખૂણેથી પસંદ કરીને રજૂ કરવામાં આવી છે . આ ઉપરાંત ભારતનું સૌથી શ્રેષ્ઠ રિવર ફ્રન્ટેજ દર્શાવવામાં આવ્યું છે . માઈલો લાંબા ઘાટ , અસંખ્ય પવિત્ર સ્થાનો , લાખો દેવી - દેવતાઓને કારણે આ શહેર દરેક પ્રાર્થનાનો જવાબ આપે છે . આ વેબીનારમાં વારાણસીના પ્રાચીન ઈતિહાસ , સાંસ્કૃતિક વારસો , તેના આધ્યાત્મિક જોડાણો , સ્વાદિષ્ટ વાનગીઓની દરેક તબક્કે બદલાતી જતી તરાહ દર્શાવવામાં આવી છે .


    વારાણસી પ્રવાસીઓને પસંદ પડે તેવું શું ઓફર કરે છે તે અંગે વાત કરીને વેબીનારની શરૂઆત કરવામાં આવી છે . આ વાતચીતમાં સૌથી વધુ ગમી જાય તેવી બાબત વિશેષ પ્રકારે તૈયાર કરવામાં આવેલી થિમેટીક વૉક છે જેમાં ‘ ધ વૉકીંગ ઓફ વારાણસી ’ ના માધ્યમથી દિવ્ય પ્રદેશની દિવ્યતા અને પ્રાચીન શહેરની વાનગીઓ અંગે વાત કરવામાં આવી છે . વહેલી સવારના અનુભવથી શરૂ કરીને તથા મિશ્ર પ્રકારના વારસા અને સંસ્કૃતિની વાત કરીને ‘ ધ વૉકીંગ ઓફ વારાણસી ’ શહેરની પવિત્રતાને વ્યક્ત કરે છે . આ પવિત્ર ભૂમિની વાત ફૂલ બજાર અને વિશ્વનાથ દર્શન તથા દશાસ્વ મેધ ઘાટ ઉ પર સાંજે થતી આરતીનો ઉલ્લેખ કરવામાં આવ્યો છે . ત્યાર પછી બે વૉક મારફતે દર્શકોને આ પ્રાચીન શહેરના ભોજનનો પરિચય કરાવવામાં આવ્યો છે . થાળીમાં ચમકતા રંગો અને સ્વાદ ગ્રંથિઓને સતેજ કરતી કચોરી , સબ્જી , મલાઈઓ , લસ્સી , જલેબી - દહીં , ટમાટર ચાટ , પાલક પત્તા ચાટ અને બનારસી પાન ! દરેક સ્વાદ ચાહકને ગમી જાય તેમ છે . વાનગીઓનો આ રૂટ એક શોપથી બીજી શોપ તરફ જાય છે અને વચ્ચે વચ્ચે રામ ભંડાર , બ્લૂ લસ્સી , દિપક તાબુલ ભંડાર , રાજેશ ચોરસીયા પાનવાલા ( ચોક એરિયા ), બાબા ઠંડાઈ , ભારતેન્દુ ભવન , દીના ચાટ ભંડાર અને કાશી ચાટ ભંડાર જેવા પ્રસિધ્ધ સ્થળો ત્યાંની પરંપરાગત વાનગીઓ રજૂ કરે છે . આ વૉકના સરપ્રાઈઝ સમાન અતિ સમૃધ્ધિ ફેસ્ટીવલ ઓફ વારાણસીના વાત કરવામાં આવી છે , જેમાં વિવિધ ઘટનાઓને વણી લેવાઈ છે . આ ઘટનાઓમાં નક્કાતૈયા , નાગ નથૈયા , ભાસમ હોલી અને દેવ દીપાવલીની વાત કરવામાં આવી છે . વેબીનારના અંત ભાગમાં ડો . સચિન બંસલ આ શહેરના છૂપા રત્નો અંગે વાત કરે છે અને એમાં વણાટ પરંપરા તથા સ્થાનિક સંગીત ઘરાનાને રજૂ કરતા પ્રતિનિધિઓ સાથે પરામર્શ કરવામાં આવ્યો છે .


    આ વેબીનારને તેની સાથે જોડાયેલા લોકોનો ખૂબ સારો પ્રતિસાદ મળ્યો હતો , જેમાં વિદેશના પ્રતિનિધિઓનો પણ સમાવેશ થતો હતો .


    GP/DS


    

    
    (Release ID: 1617508) Visitor Counter : 31
    
    
      Read this release in: Telugu , Tamil , English , Urdu , Hindi , Bengali , Punjabi