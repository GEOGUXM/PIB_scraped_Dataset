      સંરક્ષણ મંત્રાલય

      કોવિડ-19ના સંક્રમણને રોકવા 135 (મહિલા) બટાલિયન દ્વારા સિવિક એક્શન કાર્યક્રમનું આયોજન
      Posted On: 17 APR 2020 7:36AM by PIB Ahmedabad


    135 (મહિલા) બટાલિયન દ્વારા ભારત સરકાર , ગૃહ મંત્રાલયના આદેશ અનુસાર કોવિડ-19થી બચવા અને તેના સંક્રમણને રોકવા માટે 17 એપ્રિલ, 2020ના રોજ સવારે 9 કલાકે આલમપુર ગામમાં કમાન્ડેન્ટ શ્રીમતી મમતા સિંહના માર્ગદર્શન તથા આલમપુર ગામના સરપંચ શ્રીમતી સૂર્યાબેનના સહયોગથી સિવિક એક્શન કાર્યક્રમનું આયોજન કરવામાં આવ્યું હતું.


    આ કાર્યક્રમમાં બીપીએલ પરિવારના લોકો તથા અન્ય ગ્રામજનોને કોવિડ-19થી બચવા માટે સોશિયલ ડિસટન્સનું પાલન કરવા તેમજ ઘરથી ઓછામાં ઓછુ બહાન નિકળવા માટે પ્રેરિત કરવામાં આવ્યા હતા. આ કાર્યક્રમ દરમિયાન 250 બીપીએલ તથા જરૂરીયાતમંદ પરિવારોને કોવિડ-19થી બચવા હેન્ડવૉશ, માસ્ક, હાથધોવાના સાબુ, હેન્ડ સેનિટાઈઝર, હાથના મોજા, કપડા ધોવાના સાબુ, વોશિંગ પાવડર વગેરે સુરક્ષા રાહત સામગ્રીનું વિતરણ કરવામાં આવ્યું હતું, આ ઉપરાંત બટાલિયન દ્વારા ગામના સેનિટાઈઝેશન માટે 2 સોડિયમ હાઈપોક્લોરાઈડ સ્પ્રે મશીન અને 50 લિટર સોડિયમ હાઈપોક્લોરાઈડ સરપંચશ્રીને ભેટ સ્વરૂપે આપાવામાં આવ્યા હતા.


    135 ( મહિલા ) બટાલિયન વિશે :


    વર્ષ 1995માં 135 ( મહિલા ) બટાલિયનની રચના સીઆરપીએફ ગાંધીનગરમાં કરવામાં આવી હતી આ બટાલિયન દેશના અનેક સંવેદનશીય સ્થળો પર પોતાની સેવા આપી ચૂકી છે. હાલમાં જ આ બટાલિયનની એક કંપની આમદાવાદના કોરોના પ્રભાવિત અતિ સંવેદનશીલ દરિયાપુર અને જમાલપુર વિસ્તારમાં 13 એપ્રિલ, 2020થી પોતાની સેવા આપી રહી છે. 135 ( મહિલા ) બટાલિયનનું મુખ્યાલય ગાંધીનગરમાં છે, જે જરૂરીયાત અનુસાર જનકલ્યાણ હેતુ વિવિધ કાર્યક્રમ કરતુ રહે છે.


    SD/RP

    
    
    (Release ID: 1615942) Visitor Counter : 44