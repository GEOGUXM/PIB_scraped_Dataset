      ગૃહ મંત્રાલય

      કોવિડ-19 સામે અસરકારક રીતે લડવા અને તેને નિયંત્રણમાં લાવવા માટે કેન્દ્ર સરકારે પરિસ્થિતિનું મૂલ્યાંકન કરવા અને રાજ્યોના પ્રયાસો વધારવા માટે 6 આંતર-મંત્રાલય ટીમોની રચના કરી
      Posted On: 20 APR 2020 1:47PM by PIB Ahmedabad


    કેન્દ્ર સરકારે 6 આંતર - મંત્રાલય કેન્દ્રીય ટીમ (IMCT) ટીમની રચના કરી છે જેમાંથી પશ્ચિમ બંગાળ અને મહારાષ્ટ્ર માટે બે - બે ટીમ અને મધ્યપ્રદેશ તેમજ રાજસ્થાન માટે એક - એક ટીમની રચના કરવામાં આવી છે . આ ટીમો સ્થળ પર જઇને પરિસ્થિતિનું મૂલ્યાંકન કરશે અને કોઇપણ સમસ્યા હશે તો તેના નિવારણ માટે રાજ્ય સત્તામંડળને જરૂરી સૂચનો આપશે તેમજ સામાન્ય જનતાના વ્યાપક હીતમાં કેન્દ્ર સરકારને પોતાનો અહેવાલ સોંપશે . ખાસ કરીને ઇન્દોર ( મધ્યપ્રદેશ ), મુંબઇ અને પૂણે ( મહારાષ્ટ્ર ), જયપુર ( રાજસ્થાન ) અને પશ્ચિમ બંગાળમાં કોલકાતા , હાવરા , મીદનાપૂર પૂર્વ , 24 પરગણા ઉત્તર , દાર્જિલિંગ , કાલીમપોંગ અને જલપાઇગુડીમાં સ્થિતિ વધુ ગંભીર છે . IMCT દ્વારા માર્ગદર્શિકા અનુસાર લૉકડાઉનના પગલાંઓના અમલીકરણ , આવશ્યક જીવન જરૂરિયાતની ચીજોના પૂરવઠા , સામાજિક અંતર , આરોગ્ય ઇન્ફ્રાસ્ટ્રક્ચરની તૈયારીઓ , આરોગ્ય પ્રોફેશનલ્સની સલામતી અને શ્રમિકો તેમજ ગરીબો માટે રાહત શિબિરોની સ્થિતિ સંબંધિત ફરિયાદો પર ધ્યાન આપવામાં આવશે .


    અહીં મહત્વની વાત એ છે કે , જો હોટસ્પોટ્સ જિલ્લા અથવા હોટસ્પોટ બની રહેલા વિસ્તારો અથવા જ્યાં મોટાપાયે બીમારીનો ફેલાવો થયો છે તેવા દરેક સ્થળો અથવા ક્લસ્ટર્સમાં પ્રતિબંધોના પગલાંનું પાલન કર્યા વગર ઉલ્લંઘનની ઘટનાઓને મંજૂરી આપવામાં આવે તો , તેના કારણે તે વિસ્તારમાં રહેતા લોકો અને સમગ્ર દેશમાં અન્ય ભાગોમાં રહેતા લોકોને ગંભીર આરોગ્ય જોખમ ઉભું થાય છે . મુખ્ય હોટસ્પોટ જિલ્લાઓમાં આવા ઉલ્લંઘનોની વ્યાપકતાનું મૂલ્યાંકન કર્યા પછી , કેન્દ્ર સરકાર એકવાતે સ્પષ્ટ થઇ ગઇ છે કે , ખાસ કરીને ઉપરોક્ત ઉલ્લેખ કરેલા વિસ્તારોમાં પરિસ્થિતિ ઘણી ગંભીર થઇ ગઇ છે અને કેન્દ્ર સરકારની તજજ્ઞતાનો ત્યાં ઉપયોગ કરવો જરૂરી છે .


    આપત્તિ વ્યવસ્થાપન અધિનિયમ 2005 અંતર્ગત ધારા 35(1), 35(2)(a), 35(2)(e) અને 35(2)(i) હેઠળ મળેલી સત્તાની રૂએ કેન્દ્ર સરકારે પોતાની સત્તાનો ઉપયોગ કરીને આ સમિતિઓની રચના કરી છે . અહીં પૂનરોચ્ચાર કરવામાં આવે છે કે , લૉકડાઉનના પગલાંના આદેશો , તેમજ માર્ગદર્શિકાઓ / સંકલિત સુધારેલી માર્ગદર્શિકાઓમાં લૉકડાઉન અને અન્ય પગલાંના ચુસ્ત અમલીકરણ પર ભાર મૂકવામાં આવ્યો છે ; અને રાજ્ય / કેન્દ્ર શાસિત પ્રદેશોની સરકારોને સલાહ આપવામાં આવી છે કે , તેઓ આ માર્ગદર્શિકામાં સુચવવામાં આવેલા પગલાં વધુ સખત બનાવી શકે છે પરંતુ આપત્તિ વ્યવસ્થાપન અધિનિયમ 2005 અંતર્ગત બહાર પાડવામાં આવેલી આ માર્ગદર્શિકામાં તેઓ કોઇ જ રાહત આપી શકશે નહીં .


    અહીં ઉલ્લેખનીય છે કે , નામદાર સર્વોચ્ચ અદાલતે 31.03.2020 ના રોજ રીટ પિટીશન ( સિવિલ ) નં . 2020 ની 468 સંદર્ભે કરેલા અવલોકનમાં પણ નોંધ્યું હતું કે , “ તમામ સંબંધિતો એટલે કે રાજ્ય સરકારો , સાર્વજનિક સત્તાધિશો અને આ દેશના નાગરિકો , કેન્દ્ર સરકાર દ્વારા બહાર પાડવામાં આવેલા દિશાનિર્દેશો અને આદેશોમાં સંપૂર્ણ વિશ્વાસ રાખીને જાહેર હિતમાં તેનું અક્ષરશ : અનુપાલન કરે તેવો અમે વિશ્વાસ રાખીએ છીએ અને અપેક્ષા રાખીએ છીએ .” આ અવલોકનને સર્વોચ્ચ અદાલતનો આદેશ ગણીને તમામ રાજ્યો / કેન્દ્ર શાસિત પ્રદેશોની સરકારોને મોકલવામાં આવ્યું હતું .


    અહીં ફરી આગ્રહપૂર્વક કહેવામાં આવે છે કે , ઉપરોક્ત ઉલ્લેખિત IMCT આપત્તિ વ્યવસ્થાપન અધિનિયમ 2005 હેઠળ બહાર પાડવામાં આવેલી માર્ગદર્શિકા અનુસાર લૉકડાઉનના પગલાંના અમલીકરણ અને અનુપાલનના મૂલ્યાંકન પર ધ્યાન આપશે ; તેઓ આવશ્યક ચીજવસ્તુઓનો પૂરવઠો , ઘરની બહાર લોકોની અવરજવરમાં સામાજિક અંતરની સ્થિતિ , આરોગ્ય ઇન્ફ્રાસ્ટ્રક્ચરની તૈયારીઓ , હોસ્પિટલની સુવિધા અને જિલ્લામાં નમૂનાના આંકડા , આરોગ્ય પ્રોફેશનલ્સની સલામતી , પરીક્ષણ કીટ્સ , PPE, માસ્ક અને અન્ય સલામતી ઉપકરણોની ઉપલબ્ધતા તેમજ રાહત શિબિરોમાં ગરીબો અને શ્રમિકોની સ્થિતિ જેવા અન્ય મુદ્દાઓ પણ ધ્યાનમાં લેશે .


    IMCT ટૂંક સમયમાં જ સ્થળ પરની મુલાકાત લેવાનું શરૂ કરશે .


    GP/DS

    
    
    (Release ID: 1616366) Visitor Counter : 43
    
    
      Read this release in: Punjabi , English , Urdu , Hindi , Marathi , Assamese , Manipuri , Bengali , Odia , Tamil , Telugu , Kannada , Malayalam