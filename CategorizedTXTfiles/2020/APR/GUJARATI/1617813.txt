      આયુષ

      આયુષના નક્કર ઉપાયો અને દવાઓ થી 'કોવિડ-19'નો ઉપચાર શોધવાના પ્રયત્નો
      Posted On: 24 APR 2020 12:10PM by PIB Ahmedabad


    આયુષ મંત્રાલયે પ્રોફાઇલેક્સિસમાં આયુષના હસ્તક્ષેપો / દવાઓની અસરો અને કોવિડ -19 ના તબીબી વ્યવસ્થાપનના મૂલ્યાંકન માટે ટુંકાગાળાના સંશોધન પ્રોજેક્ટ્સને સહાય આપવા માટે વ્યવસ્થાતંત્રની જાહેરાત કરી છે .


    કોવિડ -19 કેસોના વ્યવસ્થાપનમાં સંકળાયેલી હોસ્પિટલો / સંસ્થાઓ કે જે બાહ્ય ( એટલે કે , જે આયુષ મંત્રાલય સંસ્થાઓ સિવાય હોય તેમના માટે ) સંશોધન શ્રેણી અંતર્ગત આવે છે તેમને આ યોજનામાં ભાગ લેવા માટે આમંત્રિત કરવામાં આવી છે . દરખાસ્તો પ્રોફાઇલેક્સિસમાં આયુષના હસ્તક્ષેપો / દવાઓની ભૂમિકા તેમજ અસરો અને SARS-CoV-2 ચેપ અને કોવિડ -19 બીમારીના તબીબી વ્યવસ્થાપનના મૂલ્યાંકન સંબંધિત હોવી જોઇએ .


    સંસ્થાકીય નૈતિકતા સમિતિ (IEC) ના ક્લિઅરન્સ સાથે મહત્તમ છ મહિના સુધીના સમયગાળા માટેના પ્રોજેક્ટ્સની દરખાસ્તોને આયુષ ક્લિનિશિઅનોને સાંકળવા , ટેકનિકલ માણસો રાખવા , લેબોરેટરી તપાસ અને સંબંધિત પ્રાસંગિક ખર્ચાઓ પહોંચી વળવા માટે રૂ . 10 લાખની આર્થિક સહાય આપવા ધ્યાનમાં લેવાશે .


    યોગ્યતા માપદંડ , અરજી જમા કરાવવાનું માધ્યમ , અરજી ફોર્મ સહિતની વિગતો આયુષ મંત્રાલયની વેબસાઇટ ayush.gov.in પર અપલોડ કરવામાં આવી છે . આ વેબપેજની લિંક


    https://main.ayush.gov.in/event/mechanism-support-short-term-research-projects-evaluating-impact-ayush-interventions-cum છે .


    અરજી માત્ર ઇમેલ દ્વારા જ પ્રાપ્ત કરવામાં આવશે અને ઇમેલ એડ્રેસ emrayushcovid19@gmail.com છે


    અરજી પ્રાપ્ત કરવાની છેલ્લી તારીખ 01/05/2020 છે .


    GP/DS

    
    
    (Release ID: 1617813) Visitor Counter : 48
    
    
      Read this release in: English , Urdu , Hindi , Marathi , Assamese , Bengali , Punjabi , Odia , Tamil , Telugu , Kannada