      કૃષિ મંત્રાલય

      લૉકડાઉન વચ્ચે પણ સમગ્ર દેશમાં ઘઉંની લણણી એકધારી ઝડપથી ચાલી રહી છે
      
      રવી 2020-21 મોસમમાં દાળ અને તેલીબિયા ખરીદીની કામગીરી પણ પ્રગતિમાં

      Posted On: 28 APR 2020 1:34PM by PIB Ahmedabad

    દેશવ્યાપી લૉકડાઉન વચ્ચે પણ સમગ્ર દેશમાં ઘઉંની લણણીનું કામ એકધારી ઝડપથી આગળ વધી રહ્યું છે . રવી 2020 દરમિયાન ખેડૂતો તેમજ કામદારો પાકની લણણી અને થ્રેસિંગની કામગીરી સંબંધિત SOP નું ચુસ્ત પાલન કરી રહ્યા છે . કોરોના વાયરસનો ફેલાવો રોકવા માટે અને ખેડૂતો તેમજ ખેતરમાં કામ કરતા શ્રમિકોના સ્વાસ્થ્ય અને સલામતીને ધ્યાનમાં રાખીને ભારત સરકારના કૃષિ , સહકારિતા અને ખેડૂત કલ્યાણ મંત્રાલય દ્વારા રાજ્યોને SOP મોકલવામાં આવ્યા છે જેનું ખેડૂતો અને શ્રમિકોએ કૃષિલક્ષી કોઇપણ કામગીરી દરમિયાન પાલન કરવું જરૂરી છે .


    રાજ્યો દ્વારા આપવામાં આવેલા અહેવાલો અનુસાર મધ્યપ્રદેશમાં 98-99% ઘઉંના પાકની લણણી થઇ ગઇ છે જ્યારે , રાજસ્થાનમાં 92-95%, ઉત્તરપ્રદેશમાં 85-88%, હરિયાણામાં 55-60%, પંજાબમાં 60-65% અને અન્ય રાજ્યોમાં 87-88% ઘઉંના પાકની લણણી થઇ ગઇ છે .


    રવી 2020-21 ની મોસમમાં ટેકાના ભાવની યોજના (PSS) અંતર્ગત કર્ણાટક , આંધ્રપ્રદેશ , તેલંગાણા , રાજસ્થાન , મહારાષ્ટ્ર , ઉત્તરપ્રદેશ અને હરિયાણામાં ખેડૂતો પાસેથી લઘુતમ ટેકાના ભાવે (MSP) દાળ અને તેલીબિયાની ખરીદીની કામગીરી ચાલી રહી છે . લૉકડાઉન દરમિયાન આ પાકોની ખરીદીની સ્થિતિ નીચે દર્શાવ્યા અનુસાર છે :


      * 72,415.82 MT ચણા આંધ્રપ્રદેશ , તેલંગાણા , રાજસ્થાન , મહારાષ્ટ્ર અને ઉત્તરપ્રદેશ એમ 5 રાજ્યમાંથી ખરીદવામાં આવ્યા છે .

      * 1,20,023.29 MT તુવેરની દાળ તામિલનાડુ , તેલંગાણા , આંધ્રપ્રદેશ , મહારાષ્ટ્ર , કર્ણાટક , ગુજરાત અને ઓડિશા એમ 7 રાજ્યમાંથી ખરીદવામાં આવી છે .
      * 1,83,400.87 MT રાઇ રાજસ્થાન , ઉત્તરપ્રદેશ અને હરિયાણા એમ 3 રાજ્યમાંથી ખરીદવામાં આવી છે .

    દરમિયાન , રાષ્ટ્રીય બાગાયત બોર્ડ (NHB) દ્વાર ફળ અને શાકભાજીની “ ઉપલબ્ધ વાવેતર સામગ્રી ” ની વિગતો દેશમાં 618 NHB સ્વીકૃત નર્સરીઓ પાસેથી મંગાવવામાં આવી છે . આ માહિતી કોન્ફેડેરેશન ઓફ ઇન્ડિયન હોર્ટિકલ્ચર (CIH), કોમોડિટી - આધારિત ઉછેર એસોસિએશન , રાજ્ય બાગાયત મિશન , NHB ની રાજ્યની કચેરીઓ અને તમામ સંબંધિત હિતધારકો સુધી પહોંચાડવામાં આવી છે . ખેડૂતોને આવી રહેલી વાવેતરની મોસમમાં વાવેતરની સામગ્રીમાં વિકલ્પોની સુવિધા પૂરી પાડવા માટે NHB એ આ માહિતી વેબસાઇટ ( www.nhb.gov.in ) પર અપલોડ કરી છે .


    GP/DS

    
    
    (Release ID: 1618939) Visitor Counter : 20
    
    
      Read this release in: English , Urdu , Hindi , Marathi , Manipuri , Bengali , Assamese , Punjabi , Odia , Tamil , Telugu , Kannada , Malayalam
    
    
    

*