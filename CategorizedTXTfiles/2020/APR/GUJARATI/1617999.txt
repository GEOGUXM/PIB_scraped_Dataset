      સૂક્ષ્મ, લઘુ અને મધ્યમ ઉદ્યોગ મંત્રાલય

      સરકાર MSMEs ને ચુકવણીમાં વિલંબની સમસ્યાનું સમાધાન કરવા અલગ યોજના પર કામ કરી રહી છેઃ શ્રી નીતિન ગડકરી
      Posted On: 24 APR 2020 6:59PM by PIB Ahmedabad


    કેન્દ્રીય સૂક્ષ્મ , લઘુ અને મધ્યમ ઉદ્યોગ (MSME), માર્ગ પરિવહન અને રાજમાર્ગ મંત્રી શ્રી નીતિન ગડકરીએ આજે જણાવ્યું હતું કે , સરકાર એમએસએમઇની ચુકવણીમાં વિલંબની સમસ્યાઓનું સમાધાન કરવા અલગ યોજના પર કામ કરી રહી છે , જેમાં એમએસએમઈને ચુકવણી માટે અલગ ફંડ ઊભું કરવામાં આવશે .


    એમએસએમઈને ચુકવણીમાં વિલંબ પર ગડકરીએ જણાવ્યું હતું કે , તમામ પ્રયાસો તાત્કાલિક ચુકવણી માટે કરવામાં આવશે અને તમામ સરકારી વિભાગો આ પ્રકારની દિશામાં કામ કરી રહ્યાં છે .


    તેઓ એમએસએમઈ પર કોવિડ -19 ની અસર પર એસોસિએટેડ ચેમ્બર્સ ઓફ કોમર્સ ઓફ ઇન્ડિયા ( એસોચેમ ) ના પ્રતિનિધિઓ સાથે વીડિયો કોન્ફરન્સિંગ દ્વારા વાત કરી હતી .


    જ્યારે સરકારે કેટલાંક ઔદ્યોગિક ક્ષેત્રોને કામગીરી શરૂ કરવાની મંજૂરી આપી છે , ત્યારે શ્રી ગડકરીએ અપીલ કરી હતી કે , ઉદ્યોગોએ એ સુનિશ્ચિત કરવાની જરૂર પડશે કે કોવિડ -19 ના પ્રસારનું નિવારણ કરવા જરૂરી નિવારણાત્મક પગલાં લેવામાં આવ્યાં છે . તેમણે ભાર મૂક્યો હતો કે , કંપનીઓએ એ સુનિશ્ચિત કરવું પડશે કે , તેમના કામદારો અને એક્ઝિક્યુટિવ્સને ભોજન , રહેવાની સુવિધા પૂરી પાડવામાં આવી છે તથા સોશિયલ ડિસ્ટન્સિંગના નિયમોનું પાલન કરવામાં આવે છે .


    તેમણે ભારપૂર્વક જણાવ્યું હતું કે , સ્થાનિક ઉત્પાદન સાથે વિદેશમાંથી આયાતી ચીજવસ્તુઓને સ્થાન આપવા પર ધ્યાન કેન્દ્રિત કરવાની જરૂર છે . તેમણે ઉદ્યોગસાહસોને ટેકનોલોજીનો ઉપયોગ કરવા અપીલ કરી હતી અને ઉલ્લેખ કર્યો હતો કે , સંશોધન , નવીનતા અને ગુણવત્તામાં સુધારો ઔદ્યોગિક વિકાસમાં મુખ્ય ભૂમિકા ભજવી શકે છે .


    મંત્રીએ યાદ અપાવ્યું હતું કે , જાપાનની સરકારે ચીનમાંથી જાપાનીઝ રોકાણને બહાર કાઢવા અને અન્ય સ્થળે ખસેડવા માટે એના ઉદ્યોગોને વિશેષ પેકેજ ઓફર કર્યું છે . તેમણે અભિપ્રાય રજૂ કર્યો હતો કે , આ ભારત માટે તક છે , જેને ઝડપી લેવી જોઈએ .


    તેમણે ઉલ્લેખ કર્યો હતો કે , ગ્રીન એક્સપ્રેસ હાઇવે શરૂ થઈ ગયો છે અને આ ઔદ્યોગિક વસાહતો , ઔદ્યોગિક પાર્કો , લોજિસ્ટક પાર્કોમાં ભવિષ્યનું રોકાણ કરવા ઉદ્યોગો માટે તક છે . તેમણે કહ્યું હતું કે , મેટ્રો શહેરો સિવાયના વિસ્તારોમાં ઔદ્યોગિક વસાહતને વિકસાવવાની જરૂર છે અને આ પ્રકારની દરખાસ્તો સરકાર સમક્ષ રજૂ કરવાની અપીલ કરી હતી .


    શ્રી ગડકરીએ ભારપૂર્વક જણાવ્યું હતું કે , સંબંધિત તમામ ભાગીદારોએ ખભેખભો મિલાવીને કામ કરવું જોઈએ અને તક ઝડપી લેવી જોઈએ , જેથી જ્યારે કોવિડ -19 કટોકટીનો અંત આવે , ત્યારે આ તકો વાસ્તવિક સ્વરૂપ મેળવે . તેમણે તમામ ક્ષેત્રોને મુશ્કેલીમાં સકારાત્મક અભિગમ જાળવી રાખવાની અપીલ કરી હતી .


    પ્રતિનિધિઓએએ રજૂ કરેલા કેટલાંક મુદ્દા અને સૂચનોમાં સામેલ છેઃ વ્યાજમાં માફીની યોજના શરૂ કરવાને પ્રાથમિકતા આપવી , ઉદ્યોગોની કામગીરી શરૂ કરવાની સાથે બજારો ખોલવા , ઉદ્યોગોને વધારે તરલતા પ્રદાન કરવા સાથે સંબંધિત આરબીઆઈની માર્ગદર્શિકાનો અસરકારક અમલ વગેરે .


    શ્રી ગડકરીએ પ્રતિનિધિઓના પ્રશ્રોના જવાબ આપ્યા હતા અને સૂચનો માકલવાની વિનંતી કરી હતી તથા તમામને સરકારની મદદ મળશે એવી ખાતરી આપી હતી . તેમણે જાણકારી આપી હતી કે , તેઓ સંબંધિત વિભાગો / ભાગીદારો સમક્ષ મુદ્દા રજૂ કરશે , જેથી વહેલામાં વહેલી તકે સમાધાન મળે .


    આ વાતચીત દરમિયાન એસોચેમના પ્રતિનિધિઓએ કોવિડ -19 રોગચાળા વચ્ચે એમએસએમઈના વિવિધ પડકારોનાં સંબંધમાં ચિંતા વ્યક્ત કરી હતી , તેમજ એમએસએમઈ ક્ષેત્રને જીવંત રાખવા સરકારને સાથસહકાર આપવાની વિનંતી કરી હતી અને થોડાં સૂચનો કર્યા હતા .


    GP/DS

    
    
    (Release ID: 1617999) Visitor Counter : 35
    
    
      Read this release in: English , Urdu , Hindi , Bengali , Assamese , Punjabi , Tamil , Telugu , Kannada