      સ્વાસ્થ્ય અને પરિવાર કલ્યાણ મંત્રાલય

      ડૉ. હર્ષવર્ધને કોવિડ-19 મામલે લોકોને જોડવા માટે ‘કોવિડ ઇન્ડિયા સેવા’ નામનું ઇન્ટરએક્ટિવ પ્લેટફોર્મ શરૂ કર્યું
      Posted On: 21 APR 2020 3:02PM by PIB Ahmedabad


    કેન્દ્રીય આરોગ્ય અને પરિવાર કલ્યાણ મંત્રી ડૉ . હર્ષવર્ધને આજે કોવિડ ઇન્ડિયા સેવા નામનું એક ઇન્ટરએક્ટિવ પ્લેટફોર્મ શરૂ કર્યું છે . મહામારીના સમયમાં લાખો ભારતીયો સાથે સીધા સંપર્ક અને સંદેશાવ્યવહારની આ પ્રત્યક્ષ સંપર્ક ચેનલ છે . ખાસ કરીને હાલમાં ચાલી રહેલી કોવિડ -19 મહામારી જેવી કટોકટીપૂર્ણ સ્થિતિમાં વાસ્તવિક સમયમાં અને ઝડપથી તેમજ મોટી સંખ્યા લોકોના પ્રશ્નોના જવાબ આપવામાં પારદર્શક ઇ - ગવર્નન્સ સ્થાપવાના ઉદ્દેશ્યથી આ પ્લેટફોર્મ શરૂ કરવામાં આવ્યું છે . આના દ્વારા , લોકો @CovidIndiaSeva પર પોતાના પ્રશ્નો મૂકી શકે છે અને લગભગ વાસ્તવિક સમયમાં જ તેમને પ્રતિભાવ આપવામાં આવશે . @CovidIndiaSeva એક એવા ડેશબોર્ડ તરીકે કામ કરે છે જેમાં બેકએન્ડમાં મોટી સંખ્યામાં ટ્વીટ્સની પ્રક્રિયા કરવામાં મદદ મળે છે , તેને ઉકેલી શકાય તેવી ટિકિટ્સમાં રૂપાંતરિત કરી શકાય છે અને વાસ્તવિક સમયમાં જ ઉકેલ લાવવા માટે સંબંધિત સત્તાધીશોને તે ફાળવી શકાય છે .


    કેન્દ્રીય આરોગ્ય મંત્રી ડૉ . હર્ષવર્ધને ટ્વીટ સાથે સમર્પિત એકાઉન્ટ @CovidIndiaSeva ની જાહેરાત કરી હતી .


    વાસ્તવિક સમયમાં નાગરિકોના પ્રશ્નોનો પ્રતિભાવ આપવા માટે @CovidIndiaSeva નો પ્રારંભ કરી રહ્યાં છીએ !


    તાલીમબદ્ધ નિષ્ણાતો મોટાપાયે જાહેર આરોગ્યની પ્રમાણભૂત માહિતી શેર કરશે , જેનાથી નાગરિકો સાથે સંદેશાવ્યહારની એક પ્રત્યક્ષ ચેનલ સ્થાપિત કરવામાં મદદ મળશે .


    @PMOIndia @TwitterIndia @PIB_India @MoHFW_India


    સેવાની જાહેરાત અંગે ટિપ્પણી કરતા ડૉ . હર્ષવર્ધને જણાવ્યું હતું કે , “ સમયની સાથે સાથે , ટ્વીટર સરકાર અને નાગરિકોને વાર્તાલાપ કરવા અને ખાસ કરીને જરૂરિયાતના સમયમાં માહિતીનું આદાનપ્રદાન કરવા માટે આવશ્યક સેવા સાબિત થઇ છે . સામાજિક અંતર સાથે #IndiaFightsCorona ત્યારે , ટ્વીટર સેવા ઉકેલ અપનાવીને એક નક્કર ઑનલાઇન પ્રયાસ તૈયાર કરતા અમને ઘણી ખુશી થાય છે . અમારી તરફથી નિષ્ણાતોની ટીમ દ્વારા તેનું સંચાલન થઇ રહ્યું છે જેઓ તાલીમબદ્ધ છે અને દરેક પ્રશ્નનો અનન્ય રીતે તેમજ મોટાપાયે પ્રતિભાવ આપવા માટે સજ્જ છે . આનાથી અમે ભારતના નાગરિકો સાથે સીધા સંપર્કની ચેનલ સ્થાપી શકીશું , તેમની સાથે વાસ્તવિક સમયમાં જોડાઇને પ્રમાણભૂત આરોગ્ય અને સાર્વજનિક માહિતી આપી શકીશું .”


    દરેક વ્યક્તિને સ્થાનિક અથવા રાષ્ટ્રીય સ્તર આ સમર્પિત એકાઉન્ટનો ઍક્સેસ મળશે . સરકાર દ્વારા લેવામાં આવેલા પગલાં અંગે તાજેતરના અપડેટ્સ મેળવવા હોય , આરોગ્ય સંભાળ સેવાઓના ઍક્સેસ અંગે જાણવું હોય અથવા કોઇ વ્યક્તિને કદાચ લક્ષણો દેખાતા હોય પરંતુ ક્યાંથી મદદ મેળવવી તે ખબર ન હોય તેમના માટે માર્ગદર્શન જોઇતુ હોય તો , @CovidIndiaSeva ની મદદથી લોકો સંબંધિત સત્તાધીશો સુધી પહોંચી શકશે . લોકોને @CovidIndiaSeva પર તેમના પ્રશ્નોના જવાબ મળી શકે છે .


    આ પ્રતિભાવો પારદર્શક અને સાર્વજનિક હોવાથી , તમામ સામાન્ય પ્રશ્નો માટે આપેલા પ્રતિભાવોનો દરેક વ્યક્તિ લાભ ઉઠાવી શકે છે . અહીં નોંધનીય છે કે , મંત્રાલય દ્વારા વ્યાપક પરીપ્રેક્ષ્ય અને જાહેર આરોગ્યની માહિતીને આવરી લેવાતી હોય તે પ્રકારે પ્રશ્નોનો જવાબ આપવામાં આવશે . લોકોએ પોતાની વ્યક્તિગત સંપર્કની વિગતો અથવા આરોગ્ય રેકોર્ડ્સની વિગતો શેર કરવાની જરૂર નથી .


    આ ઇન્ટરએક્ટિવ પ્લેટફોર્મના પ્રારંભ નિમિત્તે ટ્વીટરના ભારત અને દક્ષિણ એશિયાના જાહેર નીતિના નિદેશક સુશ્રી મહિમા કૌલ ( @misskaul ) એ જણાવ્યું હતું કે , “ સરકાર લોકો સાથે સંદેશાવ્યવહાર કરી શકે અને લોકો એકબીજા સાથે સંકળાયેલા રહે તે બંને પ્રકારે આવશ્યક સેવા તરીકે અમારી ભૂમિકા અમે સમજીએ છીએ . સામાજિક અંતર સાથે #IndiaFightsCorona ત્યારે , અમે ભારત સરકાર સાથે કામ કરવા માટે પ્રતિબદ્ધ છીએ કારણ કે તેઓ મોટાપાયે લોકોને જોડવા માટે સોશિયલ મીડિયાના પ્રભાવનો ઉપયોગ કરે છે .”


    છેલ્લા ત્રણ મહિનામાં , મંત્રાલય દ્વારા કોરોના વાયરસ સામેની લડાઇમાં વ્યૂહાત્મક સંદેશાવ્યહાર નીતિ સહિત કેટલાક પગલાં લેવામાં આવ્યા છે . તેમાં મુખ્યત્વે સરકારો , હોસ્પિટલો , લોકો , વિવિધ આરોગ્ય સંભાળ કામદારો , કર્મચારીઓ અને વિવિધ અન્ય જ્ઞાન સંસાધનોમાં તમામ અલગ અલગ હિતધારકો માટે મુસાફરી અને સ્વાસ્થ્ય એડવાઇઝરી , વિવિધ માર્ગદર્શિકા / માપદંડો , પરિચાલન પ્રક્રિયાઓ / પ્રોટોકોલ સામેલ છે . પ્રિન્ટ , ઇલેક્ટ્રોનિક અને સોશિયલ મીડિયાની સંદેશાવ્યવહારની અલગ અલગ ચેનલોનો ઉપયોગ સર્વાંગી જાગૃતિ અભિયાનમાં કરવામાં આવે છે . આ સહયોગપૂર્ણ પ્રયાસોના પરિણામે આજે લોકોમાં વાયરસથી બચવા માટે સામાજિક અંતર , હાથ ધોવા અને શ્વસન સંબંધિત શિષ્ટાચારના પાલન અંગે વ્યાપક પ્રમાણમાં જાગૃતિ ફેલાયેલી છે . વાયરસના નિરાકરણ અને નિયંત્રણ માટે સરકાર દ્વારા લેવાયેલા પગલાંમાં સમુદાયના વિવિધ વર્ગોની ભાગીદારીમાં પણ આ પ્રયાસોથી સફળતા મળી છે .

                                                                                                                                                                                                                                                
ટ્વીટ માર્ગદર્શિકા                                                                                                                                                                                                                              
                                                                                                                                                                                                                                                
                                                                                                                                                                                                                                                
  * કોવિડ -19 સંબધિત તાજેતરની ભરોસાપાત્ર માહિતી માટે @CovidIndiaSeva અનુસરો                                                                                                                                                                     
                                                                                                                                                                                                                                                
  * તમે કોવિડ -19 સંબંધિત કોઇ ચોક્કસ પ્રશ્ન અંગે પ્રતિભાવ માટે પર @CovidIndiaSeva ટ્વીટ પણ કરી શકો છો અને સત્તાધીશો દ્વારા તમારી ટ્વીટ સંબંધે યોગ્ય માહિતી આપવામાં આવશે                                                                         
  * આ એકાઉન્ટ તમારા કોવિડ -19 સંબંધિત પ્રશ્નોના જવાબો આપવા માટે છે . જોકે , તમારા પ્રશ્નની ટ્વીટ કરો ત્યારે તમારી કોઇપણ ખાનગી અથવા સંવદેનશીલ માહિતી જેમ કે સંપર્કની વિગતો , ઓળખના દસ્તાવેજ , વ્યક્તિગત સ્વાસ્થ્ય રેકોર્ડ વગેરે આપવાની જરૂર નથી .
                                                                                                                                                                                                                                                

    GP/DS

    
    
    (Release ID: 1616722) Visitor Counter : 54
    
    
      Read this release in: English , Urdu , Marathi , Hindi , Assamese , Bengali , Punjabi , Odia , Tamil , Telugu , Kannada , Malayalam
    
    
    

*