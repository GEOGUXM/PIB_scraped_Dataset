      કાર્મિક, લોક ફરિયાદ અને પેન્શન મંત્રાલય

      કેન્દ્રીય મંત્રી ડૉ. જીતેન્દ્રસિંહે કોવિડ-19 સામે ભારતની લડતનું મૂલ્યાંકન કરવા ભૂતપૂર્વ બ્યૂરોક્રેટ્સ સાથે વ્યાપક પરામર્શ કર્યો
      Posted On: 25 APR 2020 6:37PM by PIB Ahmedabad


    પૂર્વોત્તર પ્રદેશ વિકાસ (DoNER) કેન્દ્રીય રાજ્યમંત્રી ( સ્વતંત્ર પ્રભાર ), રાજ્યમંત્રી ,PMO, કાર્મિક , જાહેર ફરિયાદ નિવારણ , પેન્શન , અણુ ઉર્જા અને અવકાશ , ડૉ . જીતેન્દ્રસિંહે આજે કોવિડ -19 સામે ભારતની લડાઇ અંગે ભૂતપૂર્વ બ્યૂરોક્રેટ્સ સાથે વ્યાપર પરામર્શ કર્યો હતો અને લૉકડાઉન પછી કપરી સ્થિતિમાંથી બહાર નીકળવાની રીતો અંગે ચર્ચા કરી હતી .


    વીડિયો કોન્ફરન્સમાં શ્રી સુધીર ભાર્ગવ , શ્રી રામ સુંદરમ , શ્રી રાકેશકુમાર ગુપ્તા , શ્રી સત્યાનંદ મિશ્રા , શ્રી પી . પન્નીરવેલ અને શ્રી કે . વી . એપેન - તમામ નિવૃત્ત IAS અધિકારી અને સુશ્રી સંગીતા ગુપ્તા , સુશ્રી શૈલા સાંગવાન - બંને ભૂતપૂર્વ IRS અધિકારી સાથે દોઢ કલાક સુધી ચાલેલી ચર્ચામાં ડૉ . જીતેન્દ્રસિંહે તમામ ભૂતપૂર્વ અધિકારીઓને આ મહામારીને નિયંત્રણમાં લેવા માટે સરકારના પ્રયાસો અંગે અસરકારક રીતે માહિતી આપી હતી . તેમણે કહ્યું કે , ભારત અન્ય વિકસિત દેશોની તુલનાએ ઘણી સારી સ્થિતિમાં છે અને સક્રીયપણે લીધે પગલાંના કારણે બીમારી પર નિયંત્રણ મેળવી શકાયું છે .


    અધિકારીએએ પણ વિવિધ પગલાં લઇને સરકારે આ મહામારીને નિયંત્રણમાં લીધી તે પ્રયાસોની પ્રશંસા કરી હતી અને લૉકડાઉન પછી કપરી સ્થિતિમાંથી બહાર આવી અર્થતંત્રને ઝડપથી બેઠું કરવા માટેના સંભવિત માર્ગો અંગે પોતાના મંતવ્યો રજૂ કર્યા હતા . વીડિયો વાર્તાલાપ દરમિયાન , અધિકારીઓએ તબક્કાવાર લૉકડાઉન દૂર કરવું , વહીવટીતંત્રમાં વધુને વધુ ટેકનોલોજીનો ઉપયોગ , વિટામિન સી વધુ પ્રમાણમાં લઇને રોગ પ્રતિકારક શક્તિ વધારવાનું મહત્વ , અર્થતંત્રને ઝડપથી બેઠું કરવા માટે આર્થિક પ્રોત્સાહનો , ગરીબોની આર્થિક સુરક્ષા , શૈક્ષણિક વર્ષમાં ઉપયોગ થઇ શકે તેવા વધુને વધુ ઑનલાઇન અભ્યાસક્રમો અને પરીક્ષાઓની શરૂઆત , વિસ્થાપિત શ્રમિકોને તેમના વતન પહોંચવા માટેની સુવિધા અને રસી વિકસાવવી તેમજ મેક ઇન ઇન્ડિયા પરિકલ્પનાને આગળ વધારવા માટે સ્વદેશી પરીક્ષણ કીટ્સના ઉત્પાદન સહિત વિવિધ મુદ્દાઓ પર પ્રકાશ પાડ્યો હતો .


    તમામ બ્યૂરોક્રેટ્સે આ વિષય પર તેમનો મૂલ્યવાન સમય આપ્યો તે બદલ ડૉ . જીતેન્દ્રસિંહે સૌનો આભાર વ્યક્ત કરતા કહ્યું હતું કે , આ પ્રકારનો સંપર્ક ભવિષ્યમાં પણ ચાલુ રહેશે જેથી કોરોના મહામારી સામે લડવા માટે તમામ પ્રકારે તેમની તજજ્ઞતાનો લાભ મળી શકે .


    GP/DS

    
    
    (Release ID: 1618293) Visitor Counter : 23
    
    
      Read this release in: English , Urdu , Hindi , Marathi , Assamese , Bengali , Punjabi , Odia , Tamil , Telugu , Kannada , Malayalam