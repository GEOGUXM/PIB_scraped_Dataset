      સંરક્ષણ મંત્રાલય

      કોવિડ-19 મહામારી સામે લડવા માટે સંરક્ષણ PSU, OFBએ તેમના સંસાધનો કામે લગાડ્યા
      Posted On: 18 APR 2020 10:20AM by PIB Ahmedabad


    કોવિડ -19 મહામારી સામેની લડાઇમાં સંરક્ષણ જાહેર ક્ષેત્રના સાહસો (DPSU) અને ઓર્ડનન્સ ફેક્ટરી બોર્ડ (OFB) એ નાગરિક વહીવટીતંત્રને મદદ કરવા માટે મહત્વપૂર્ણ ભૂમિકા નિભાવી છે . સંરક્ષણ મંત્રાલય અંતર્ગત સંરક્ષણ ઉત્પાદન વિભાગ (DDP) ની આ મહત્વપૂર્ણ સંસ્થાઓએ આ પ્રાણઘાતક વાયરસને દેશમાંથી ખતમ કરવા માટે પોતાના સંસાધનો , ટેકનિકલ જ્ઞાન અને માનવીય કાર્યબળને સંપૂર્ણ કામે લગાડી દીધું છે . DPSU અને OFB ના વૈજ્ઞાનિકોએ કરેલા પ્રયાસોની ફળશ્રૃતિરૂપ કેટલાક પરિણામોનો અહીં નીચે ઉલ્લેખ કરવામાં આવ્યો છે :


    બેંગલુરુમાં સંરક્ષણ PSU હિન્દુસ્તાન એરોનોટિકલ લિમિટેડ (HAL) દ્વારા ઇન્સેન્ટિવ કેર યુનિટમાં 3 બેડ અને વૉર્ડમાં 30 બેડ સાથે આઇસોલેશન વૉર્ડ સુવિધા ઉભી કરવામાં આવી છે . વધુમાં , 30 રૂમ વાળી એક ઇમારતને આ માટે ખાલી કરી દેવામાં આવી છે . કુલ મળીને , HAL સુવિધા ખાતે 93 લોકોને રાખવામાં આવ્યા છે . HAL દ્વારા 25 PPE નું ઉતપાદન કરીને બેંગલુરુમાં કોવિડ -19 ની સારવાર કરવા માટે અધિકૃત વિવિધ હોસ્પિટલમાં તેનું વિતરણ કરવામાં આવ્યું છે . તેમણે 160 એરોસોલ બોક્સનું ઉત્પાદન પણ કર્યું છે જેનું વિતરણ બેંગલુરુ , મૈસૂર , મુંબઇ , પૂણે , ઉત્તરપ્રદેશ , તેલંગાણા , આંધ્રપ્રદેશ અને તામિલનાડુમાં વિવિધ સરકારી હોસ્પિટલોમાં કરવામાં આવ્યું છે .


    આરોગ્ય અને પરિવાર કલ્યાણ મંત્રાલય (MoH&FW) ના નિર્દેશોના પગલે ભારત ઇલેક્ટ્રોનિક લિમિટેડ (BEL) દેશમાં ICU માટે બે મહિનામાં 30,000 વેન્ટિલેટરના ઉત્પાદન અને પૂરવઠા માટે આગળ આવ્યું છે . આ વેન્ટિલેટર્સની ડિઝાઇન મૂળરૂપે DRDO દ્વારા તૈયાર કરવામાં આવી છે , જેમાં BEL દ્વારા જેમની સાથે જોડાણ કરવામાં આવ્યું છે તે મૈસૂરના મેસર્સ શંકરાય દ્વારા સુધારો કરવામાં આવ્યો છે . BEL 20 થી 24 એપ્રિલ 2020 સુધીમાં વેન્ટિલેટર્સનું ઉત્પાદન શરૂ કરે તેવી સંભાવના છે . હંગામી શિડ્યૂલ અનુસાર , BEL એપ્રિલ મહિનામાં 5,000 યુનિટ , મે મહિનામાં 10,000 યુનિટ અને જૂન મહિનામાં 20,000 યુનિટનું ઉત્પાદન કરે તેવી સંભાવના છે . તેઓ DRDO ની મદદથી તેના ભાગોનું સ્વદેશમાં ઉત્પાદન થાય તે માટે પણ પ્રયાસો કરે છે .


    ભારત ડાયનેમિક્સ લિમિટેડ (BDL) અત્યારે વેન્ટિલેટરનું પ્રોટોટાઇપ તૈયાર કરી રહી છે અને તેનું ઉત્પાદન શરૂ થાય તે પહેલાં મે મહિનાના પ્રથમ અઠવાડિયામાં તેનું પરીક્ષણ થઇ જશે તેવી શક્યતા છે . તેઓ પૂણે સ્થિત ખાનગી સ્ટાર્ટઅપની મદદથી આ પ્રોજેક્ટ પર કામ કરી રહ્યા છે .


    વેન્ટિલેટર્સના મોટાપાયે ઉત્પાદન માટે સંરક્ષણ PSU મેસર્સ BEL આ પ્રયાસોમાં જોડાયું છે . ભારત અર્થ મૂવર્સ લિમિટેડ (BEML) એ મૈસૂર ખાતે આવેલા મેસર્સ શંકરાય દ્વારા વેન્ટિલેટર્સનું ઉત્પાદન થઇ શકે તે માટે પાંચ ભાગોના 25 સેટનું ઉત્પાદન કરી આપ્યું છે .


    ઓર્ડનન્સ ફેક્ટરી બોર્ડ , દેશમાં 40 ઓર્ડનન્સ ફેક્ટરીનું નેતૃત્વ કરે છે તેમણે ISO વર્ગ 3 એક્સપોઝર માપદંડોની પુષ્ટિ માટે કવરઓલનો પૂરવઠો મોકલવાનું શરૂ કરી દીધું છે . HLL લાઇફકેર લિમિટેડ (HLL) તરફથી મળેલા 1.10 લાખ કવરઓલના પ્રારંભિક ઓર્ડર માટે ઉત્પાદન કાર્ય અત્યારે પૂરજોશમાં ચાલી રહ્યું છે . તેમનો ઓર્ડર 40 દિવસમાં પૂરો કરવામાં આવશે .


    કાનપુર , શાહજહાંપુર , હઝરતપુર ( ફિરોઝાબાદ ) અને ચેન્નઇ ખાતે આવેલી ફેક્ટરીના પાંચ ઓર્ડનન્સ ઉપકરણ સમૂહો કવરઓલના ઉત્પાદનમાં કાર્યરત છે . હાલમાં દરરોજ 800 ના દરે ઉત્પાદન થઇ રહ્યું છે . દૈનિક ઉત્પાદન વધારીને 1,500 સુધી કરવા માટે અત્યારે પ્રયાસો ચાલી રહ્યા છે . કવરઓલ અને માસ્કની કાર્યક્ષમતાના પરીક્ષણ માટે , તેમના દ્વારા ત્રણ મશીન તૈયાર કરવામાં આવ્યા છે જેને દક્ષિણ ભારત ટેક્સટાઇલ સંશોધન સંગઠન (SITRA) દ્વારા માન્યતા આપવામાં આવી છે અને માપદંડો જાળવવા માટે ઉત્પાદનમાં તેનો ઉપયોગ થઇ રહ્યો છે .


    ઓર્ડનન્સ ફેક્ટરી બોર્ડ (OFB) દ્વારા 5,870 PPE નું પણ ઉત્પાદન કરવામાં આવ્યું છે જેનું વિતરણ HLL, CMO ફિરોઝાબાદ ઉપરાંત ઓર્ડનન્સ ફેક્ટરીમાં પોતાની હોસ્પિટલોમાં પણ કરવામાં આવ્યું છે .


    ફેક્ટરી બોર્ડ દ્વારા બે મીટરના તંબુ પણ તૈયાર કરવામાં આવ્યા છે જેનો ઉપયોગ તબીબી કટોકટી , સ્ક્રીનિંગ , હોસ્પિટલ સંકુલ તૈયાર કરવા અને ક્વૉરેન્ટાઇનના ઉદ્દેશ્યથી થઇ શકે છે . આ તંબુ વોટરપ્રૂફ કાપડમાંથી બનાવેલા છે જેમાં હળવા સ્ટીલ અને એલ્યુમિનિયમ ધાતુનો ઉપયોગ કરેલો છે . આનો પૂરવઠો શરૂ કરી દેવામાં આવ્યો છે . અલગ અલગ પ્રકારના અંદાજે 420 તંબુ ઓડિશા રાજ્ય મેડિકલ કોર્પોપેશન , દહેરાદુનમાં જોલી ગ્રાન્ટ હોસ્પિટલ , અરુણાચલ પ્રદેશમાં DMA અને ચંદીગઢમાં પંજાબ પોલીસમાં વિતરણ કરવામાં આવ્યું છે . OFB દ્વારા વેન્ટિલેટર્સનું રીપેરિંગ કામ પણ શરૂ કરવામાં આવ્યું છે . અત્યાર સુધીમાં 53 વેન્ટિલેટર રીપેર કરીને તેલંગાણામાં TSIMDC ને આપવામાં આવ્યા છે .


      * ઓર્ડનન્સ ફેક્ટરીઓ (OF) હાલમાં કેન્દ્રીયકૃત ખરીદી માટે ભારત સરકાર દ્વારા નિયુક્ત નોડલ એજન્સી HLL દ્વારા 28,000 લીટર સેનિટાઇઝર માટે આપવામાં આવેલા ઓર્ડરની સામે 7,500 લીટરનું ઉત્પાદન કરી રહી છે . ઓર્ડનન્સ ફેક્ટરી દ્વારા 5,148 લીટરનો જથ્થો પહોંચાડી દેવામાં આવ્યો છે અને 15,000 લીટરનો અન્ય જથ્થો તૈયાર છે જે HLL દ્વારા ગંતવ્ય સ્થળની માહિતી આપ્યા પછી પહોંચાડવામાં આવશે . અત્યાર સુધીમાં ઓર્ડનન્સ ફેક્ટરી બોર્ડ દ્વારા 60,230 લીટર સેનિટાઇઝરનું ઉત્પાદન કરવામાં આવ્યું છે જેનું વિતરણ ઇન્દોર , બેલગાવી , તિરુવનંતપુરમમાં આવેલા HLL ના એકમો , સેન્ટ્રલ રેલવે , MECL, નાગપુર જિલ્લા વહીવટીતંત્ર , ઉત્તરાખંડ , બિહાર , કેન્ટોન્મેન્ટ બોર્ડ વિલિંગ્ટન , DM નાગપુર , DRM સોલાપુર ઉપરાંત ઓર્ડનન્સ ફેક્ટરીઓની પોતાની હોસ્પિટલોમાં કરવામાં આવ્યું છે . લોહીમાં પ્રવેશના પરીક્ષણ માટે બે પરીક્ષણ સુવિધાઓ ઉભી કરવામાં આવી છે જેમાંથી એક ચેન્નઇ ખાતે અને અન્ય એક કાનપુર ખાતે છે .


    OFB દ્વારા અત્યાર સુધીમાં 1,11,405 માસ્ક તૈયાર કરવામાં આવ્યા છે જેમાં 38,520 3- પ્લાય તબીબી માસ્ક પણ છે . તેનું વિતરણ તામિલનાડુ પોલીસ , ફિરોઝાબાદ અને આગ્રામાં જિલ્લા નાગરિક અને પોલીસ સત્તામંડળ , કેન્ટોન્મેન્ટ બોર્ડ શાહજહાંપુર , ઉત્તરાખંડ સરકાર , શાહજહાંપુરના જિલ્લા આરોગ્ય અધિકારી , મિલિટરી ઇન્ટેલિજન્સ વગેરેમાં કરવામાં આવ્યું છે .


    GP/DS

    
    
    (Release ID: 1615724) Visitor Counter : 31
    
    
      Read this release in: Punjabi , English , Urdu , Marathi , Hindi , Manipuri , Bengali , Assamese , Tamil , Telugu , Kannada
    
    
    

*