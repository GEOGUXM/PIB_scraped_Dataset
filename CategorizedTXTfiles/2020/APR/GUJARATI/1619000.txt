      રેલવે મંત્રાલય

      ભોજન ઉપરાંત, દવાઓ, માસ્ક, અને કરિયાણા કીટ ના સમાવેશ થી પશ્ચિમ રેલ્વે ના મિશન ડિસ્ટ્રિબ્યુશન નો અવકાશ વધ્યો
      Posted On: 28 APR 2020 6:14PM by PIB Ahmedabad


    ખોરાક સિવાયની કેટલીક ચીજોનો સમાવેશ કરવાના પરિણામે પશ્ચિમ રેલ્વે પર મિશન ડિસ્ટ્રિબ્યુશન નો અવકાશ નોંધપાત્ર રીતે વિસ્તર્યો છે. આ અનોખા સેવા અભિયાનમાં , આહાર સાથે , હવે આયુર્વેદિક અને હોમિયોપેથીક દવાઓ , ઘરેલું માસ્ક , વોશિંગ કીટ અને કરિયાણાની કીટ જેવા વસ્તુઓ શામેલ છે , જે પશ્ચિમ રેલ્વેના તમામ 6મંડળ વિવિધ સ્થળોએ જરૂરિયાતમંદ લોકોને વહેંચવામાં આવી રહી છે


    પશ્ચિમ રેલ્વેના મુખ્ય જનસંપર્ક અધિકારી શ્રી રવિન્દ્ર ભાકરે જારી કરેલી એક અખબારી યાદી મુજબ , આઈઆરસીટીસીની મદદથી વાણિજ્ય , આરપીએફ અને પશ્ચિમ રેલ્વેના અન્ય વિભાગો ના કર્મચારીઓ 29 માર્ચ , 2020 થી અવિરત કામ કરી રહ્યા છે , જેથી લોકડાઉન દરમિયાન જરૂરીયાતમંદો ને ભોજન પૂરું પાડી શકાય. પશ્ચિમ રેલ્વે બિન-સરકારી સંગઠનો ના સહયોગ અને આઈઆરસીટીસીના બેઝ કિચનો ના માધ્યમ થી બપોર નું ભોજન કાગળ ની પ્લેટો સાથે વિતરણ ’ કરવામાંઆવી ’ રહ્યું છે. જરૂરીયાતમંદોને ખોરાકનું વિતરણ કરતી વખતે , સામાજિક અંતર અને સ્વચ્છતા પાસાઓનું યોગ્ય પાલન કરવામાં આવી રહ્યું છે. તેમણે માહિતી આપી કે પશ્ચિમ રેલ્વે અને આઈઆરસીટીસી , તેના મિશન ફૂડ ડિસ્ટ્રિબ્યુશન હેઠળ , કોરોના લોકડાઉનથી પ્રભાવિત લોકો સુધી પહોંચવા માટે સતત પ્રયત્નો કરી રહી છે. પશ્ચિમ રેલ્વે અને આઈઆરસીટીસી દ્વારા છેલ્લા 30 દિવસ દરમિયાન 27 એપ્ર્રિલ સુધી 3.81 લાખ ખાદ્ય પેકેટનું વિતરણ કર્યું છે. આ અભિયાન 29 માર્ચ થી શરૂ કરવામાં આવ્યું હતું . આ મિશન તમામ રીતે ખૂબ જ સફળ રહ્યું છે અને આ સમયગાળા દરમિયાન , આરપીએફના અન્ય કર્મચારીઓ અને બિન-સરકારી સંસ્થાઓના સ્વયંસેવકો સાથે 1170 વાણિજ્ય કર્મયોદ્ધાઓ દ્વારા પશ્ચિમ રેલ્વેના વિવિધ વિસ્તારોમાં આ સમુદાય ભોજનના વિતરણમાં સક્રિય યોગદાન આપ્યું છે. મિશન ફૂડ ડિસ્ટ્રિબ્યુશનની એક અનોખી પહેલ તરીકે , 27 મી એપ્રિલ , 2020 ના રોજ , આઈઆરસીટીસીના વેસ્ટ ઝોન ના મુંબઈ સેન્ટ્રલ સ્થિત પોતાના બેસ કિચન મા 4800 ફુડ પેકેટ્સ તૈયાર કર્યા. જે દક્ષિણ અને મધ્ય મુંબઇમાં નાનહી પરી , સલામ મુંબઇ , અખિલ ભારતીય સમિતિ , જાયન્ટ્સના ગ્રૂપ ,, તેરાપંથ યુથ કાઉન્સિલ , એન્જલ્સ ચેરીટેબલ ટ્રસ્ટ વગેરેને એનજીઓના સ્વયંસેવકોના સહયોગથી વિતરણ કરવામાં આવ્યું હતું. આઈઆરસીટીસીના પશ્ચિમ ઝોન ના તેના અમદાવાદ બેસ કિચન મા 3000 ના ફૂડ પેકેટ પ્રદાન કર્યા હતા. પશ્ચિમ રેલ્વેના વાણિજ્યિક અને આરપીએફ વિભાગોએ આ પેકેટોના વિતરણમાં સક્રિય યોગદાન આપ્યું હતું. એ જ ક્રમમાં , 27 એપ્રિલ , 2020 ના રોજ , પશ્ચિમ રેલ્વેના છ મંડળ માં કુલ 13 , 342 ફૂડ પેકેટનું વિતરણ કરવામાં આવ્યું. આઈઆરસીટીસીના સામુદાયિક ભોજન ઉપરાંત મુંબઇ સેન્ટ્રલ ડિવિઝન ના વાણિજયક કર્મચારીઓએ મુંબઈ વિભાગના વિવિધ સ્થળોએ બિન-સરકારી સંસ્થાઓ દ્વારા 710 ફૂડ પેકેટનું વિતરણ કર્યું હતું , જ્યારે આઈઆરસીટીસી સિવાય અમદાવાદ મંડળ માં 3175 ભોજનનાપેવિતરણ કરવામાં આવ્યું હતું. વડોદરા વિભાગ દ્વારા અક્ષય પત્ર ફાઉન્ડેશન દ્વારા વડોદરા શહેરમાં 1500 ફૂડ પેકેટનું વિતરણ કરાયું છે. આ ઉપરાંત નડિયાદ ગુડ્સ શેડમાં મજૂરોને 85 ફૂડ પેકેટનું વિતરણ કરવામાં આવ્યું હતું. પશ્ચિમ રેલ્વેના સ્થાનિક કર્મચારીઓ અને એનજીઓ દ્વારા સિહોરમાં 200 ફૂડ પેકેટનું વિતરણ કરવામાં આવ્યું હતું. ભાવનગરમાં કોમર્શીયલ સ્ટાફ અને એનજીઓનાં સહયોગથી 50 રેશન કીટનું વિતરણ કરાયું હતું. જામનગર , સુરેન્દ્ર નગર , વાંકાનેર અને હાપામાં રાજકોટ વિભાગ દ્વારા સાંઇ સેવા ટ્રસ્ટ , જલારામ સેવા ટ્રસ્ટ અને રિલાયન્સ ઇન્ડસ્ટ્રીઝ લિમિટેડની મદદથી 342 ફૂડ પેકેટનું વિતરણ કરાયું હતું. રતલામ મંડળના વિવિધ સ્ટેશનો પર 215 ફૂડ પેકેટનું વિતરણ કરાયું હતું. વાપીના જૈન સંઘ દ્વારા વાપી સ્ટેશન પર હાઉસકીપિંગ સ્ટાફ , પાર્સલ લોડરો અને ફરજના કર્મચારીઓને 50 ફૂડ પેકેટનું વિતરણ કરાયું હતું. યોગા દા સત્સંગ સોસાયટી ઓફ ઈન્ડિયા દ્વારા 115 ભોજનના પેકેટ પૂરા પાડવામાં આવ્યા હતા , જે જગજીવન રામ હોસ્પિટલના દર્દીઓ અને એટેન્ડન્ટ્સને વહેંચવામાં આવ્યા હતા. વેલિંગકર કોલેજ , માટુંગા માં 100 ભોજનના પેકેટ પૂરા પાડ્યા હતા. વેદાંત જૂથે 270 ફૂડ પેકેટ , ઝેડઆરયુસીસીના સભ્ય શ્રી કેતન શાહે 100 ફૂડ પેકેટ્સ અને રત્ના નિધિ ચેરીટેબલ ટ્રસ્ટ દ્વારા મુંબઇ મંડળમાં વિતરણ માટે 75 ફૂડ પેકેટ પ્રદાન કર્યા હતા. પશ્ચિમ રેલ્વે ના ટિકિટ ચેકિંગ સ્ટાફ દ્વારા બીએમસીના અધિકારીઓ સાથે માટુંગા રોડ અને ચર્ની રોડ સ્ટેશનો પર આ 445 ફૂડ પેકેટનું જરૂરિયાતમંદ લોકોને વિતરણ કરવામાં આવ્યું હતું. અમદાવાદના મેમુ શેડના ટેકનિશિયન શ્રી અશોક સાહુએ 100 વોશેબલ ફેસ માસ્ક લોકો શેડના સ્ટાફને સોંપી દીધા હતા , જે તેમની પુત્રી કુમારી મનીષા સાહુએ સુતરાઉ કપડાથી બનાવેલ હતા. એ જ રીતે , અમદાવાદ કોચિંગ ડેપોના સિનિયર સેક્શન એન્જિનિયર શ્રી દિનેશ મોદી અને તેમની પત્નીએ રેલ્વે સ્ટાફ માટે મોટી સંખ્યામાં માસ્ક તૈયાર કર્યા. અત્યાર સુધીમાં , તેમણે 1600 હોમ મેડ માસ્ક બનાવ્યા છે અને તેમને રેલવે અધિકારીઓને વિતરણ માટે સબમિટ કર્યા છે .

    
    
    (Release ID: 1619000) Visitor Counter : 22