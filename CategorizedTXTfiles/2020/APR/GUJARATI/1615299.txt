      PIB Headquarters

      કોવિડ-19 લૉકડાઉનને કારણે જામનગર જિલ્લા વહિવટીતંત્રએ પ્રવાસી શ્રમિક અને મજુર પરિવારોને કરીયાણું અને જરૂરી સામાનની કીટનું વિતરણ કર્યું
      
      સમગ્ર જામનગર શહેર અને જિલ્લામાં 3,44,157 કીટોનું વિતરણ કરવામાં આવ્યું

      Posted On: 17 APR 2020 12:56PM by PIB Ahmedabad

    કોવિડ-19ના ફેલાવાને અંકુશમાં લેવા સરકારે દેશવ્યાપી લૉકડાઉન લગાવ્યું છે તેના લીધે જામનગર શહેરમાં વસતા અનેક ગરીબ અને જરૂરિયાતમંદ પરિવારોને રોજગાર વગર ઘરે જ રહેવું પડે તેવી પરિસ્થિતિનું નિર્માણ થયું છે ત્યારે આવા પરિવારોની ચિંતા કરી જામનગર જિલ્લા વહિવટીતંત્ર દ્વારા આવા પરિવારોને કરીયાણના સામાનની કીટ અને જીવન જરૂરિયાતની ચીજવસ્તુઓનું વિતરણ કરવામાં આવ્યું હતું.


    (મુળ જમ્મુ-કાશ્મીરના હાલ જામનગરમાં વસતા મોહમ્મદ આરીફ)


    મુળ જમ્મુ-કાશ્મીરના અને હાલ જામનગરમાં વસતા મોહમ્મદ આરીફજી ટ્રક ડ્રાઈવર છે, તેમણે પીઆઈબીના પ્રતિનિધિને જણાવ્યું હતું કે, “ લૉકડાઉનને કારણે અમને પડી રહેલી તકલીફને વાચા આપી સરકારે અમને જરૂરી સામાનની કીટ આપી છે, અમે સરકારના શુક્રગુજ઼ાર છીએ. ”


    (જામનગરના શ્રમિક સવિતાબેન કરીયાણાની કીટ મેળવીને ખુશ છે)


    જામનગરમાં વસતા સવિતાબેનને પોતાની વર્તમાન સ્થિતિની વાત કરતા પીઆઈબીના પ્રતિનિધિને જણાવ્યું હતું કે, “ મારા છોકરા માર્કેટીન્ગ યાર્ડમાં મજુરી કરે છે, પણ અત્યારે તો કાંઈ કામ મળે નહીં, તો અમને આ સામાન મળ્યો જેથી અમારૂ ઘર ચાલશે, સરકારનો આભાર. ”


    (જામનગરના હાપામાં રહેતા તુલસીબેન)


    જામનગરના હાપામાં રહેલા તુલસીબેને પીઆઈબીની પ્રતિનિધિને જણાવ્યું હતું કે, “ લૉકડાઉનને કારણે અમારી સ્થિતિ ઘણી ખરાબ છે, મારૂં હોલટનું કામ બંધ થઈ ગયું, મારા પતિની ચોકીદારની નોકરી પણ અત્યારે બંધ છે , અમારૂં ઘર તો અત્યારે સરકાર તરફથી મળેલા આ કરીયાણા અને સામાનની કીટથી જ ચાલી રહ્યુ છે. ”


    અત્યાર સુધીમાં સમગ્ર જામનગર જિલ્લામાં વહિવટીતંત્ર અને સ્વૈચ્છિક સંસ્થાઓ દ્વારા આવી 3 ,44,157 કીટનું વિતરણ કરવામાં આવ્યું છે ગરીબ અને જરૂરિયાતમંદ પરિવારોને કોઈ જાતની મુશ્કેલી ન પડે તેના માટે તંત્રએ તમામ તૈયારીઓ કરી છે. ખાસ કરીને પ્રવાસી શ્રમિક અને મજુર પરિવારોને તેમના ઘર સુધી કરીયાણું અને જરૂરી વસ્તુઓની કીટ પહોંચાડી છે.


    DK/SD/RP

    
    
    (Release ID: 1615299) Visitor Counter : 22