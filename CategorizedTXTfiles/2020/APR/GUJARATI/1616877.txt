      ઉપરાષ્ટ્રપતિ સચિવાલય

      આંતરરાષ્ટ્રીય પૃથ્વી દિવસની પૂર્વસંધ્યાએ ઉપરાષ્ટ્રપતિ શ્રી એમ વૈંકયા નાયડુનો સંદેશ
      Posted On: 21 APR 2020 6:17PM by PIB Ahmedabad


    આંતરરાષ્ટ્રીય પૃથ્વી દિવસના પ્રસંગે ઉપરાષ્ટ્રપતિ શ્રી એમ વૈંકયા નાયડુના સંદેશનો મૂળ પાઠ નીચે મુજબ છેઃ


    “ જ્યારે સંપૂર્ણ માનવજાત કોવિડ -19 રોગચાળાને કારણે સ્વાસ્થ્ય સાથે સંબંધિત અભૂતપૂર્વ કટોકટીનો સામનો કરી રહી છે , ત્યારે આપણે આંતરરાષ્ટ્રીય પૃથ્વી દિવસની 50 મી જયંતિની ઉજવણી કરી રહ્યાં છીએ . એનાથી દુનિયાની ઇકોલોજી ( પારિસ્થિતિક ) પર ચોંકી જવાય એવી કેટલીક હકીકતો પણ સામે આવી છે . લોકડાઉનથી દુનિયા લગભગ થંભી ગઈ છે , પ્રદૂષણના સ્તરમાં જબરદસ્ત ઘટાડો થયો છે અને હવાની ગુણવત્તામાં સુધારો થયો છે , જેનાથી આપણને સમજાયું છે કે , કેટલી હદે માનવજાતે પારિસ્થિતિક સંતુલનમાં વિક્ષેપ ઊભો કર્યો છે .


    અત્યારે તમામ નાગરિકોએ હરિયાળી અને સ્વચ્છ પૃથ્વીનું નિર્માણ કરવા તમામ નાગરિકોએ સહિયારી પહેલ કરવાની જરૂર છે . પર્યાવરણની સુરક્ષા કરવી તમામ નાગરિકોની પવિત્ર ફરજ છે . ચાલો આપણે ધરતી માતાની સમૃદ્ધિને સર્વોચ્ચ મહત્ત્વ આપીએ , વિકાસના મોડલને પર્યાવરણને અભિમુખ બનાવીએ અને ઉપભોક્તાલક્ષી જીવનશૈલીનો ત્યાગ કરીએ .


    આંતરરાષ્ટ્રીય પૃથ્વી દિવસ પર હું લોકોને પર્યાવરણનું રક્ષણ કરવા સક્રિય પ્રદાન કરવા અપીલ કરું છું , જેથી પૃથ્વી , લોકો અને તમામ સજીવો સાંમજસ્યપૂર્ણ સહઅસ્તિત્વનું નેતૃત્વ કરવા માટે સક્ષમ બને .


    આંતરરાષ્ટ્રીય પૃથ્વી દિવસ 2020 નો વિષય ક્લાઇમેટ એક્શન એટલે કે આબોહવામાં સકારાત્મક પરિવર્તન કરવા માટેની કામગીરી પર ધ્યાન કેન્દ્રિત કરવાનો છે . આપણે આપણી અગાઉની ભૂલોમાંથી શીખવું પડશે તથા મનુષ્ય અને પ્રકૃતિ વચ્ચેના સંતુલિત સહઅસ્તિત્વના મહત્ત્વને સમજવું પડશે . આપણે એકબીજા સાથે જોડાયેલી દુનિયામાં જીવીએ છીએ તથા વિકાસ અને આધુનિકીકરણ માટેની લાલસામાં પર્યાવરણને ડગલે ને પગલે નુકસાન થાય એવી કામગીરી ચલાવી ન શકીએ , કારણ કે દરેક કામગીરી પર્યાવરણ પર અસર કરે છે . અહીં એ ઉલ્લેખ કરવો ઉચિત છે કે , આપણી ચિકિત્સાની પ્રાચીન વ્યવસ્થા આયુર્વેદ પંચતત્ત્વો એટલ કે પંચમહાભૂત – પૃથ્વી , જળ , વાયુ , અગ્નિ અને આકાશ વિશે જણાવે છે તથા સંપૂર્ણ સ્તરે અને સૂક્ષ્મ એમ બંને સ્તરે તેમની સંવાદિતા માટેની જરૂરિયાત પર ભાર મૂકે છે .


    ભવિષ્ય વિવિધ ક્ષેત્રોમાં આબોહવાને અનુકૂળ નીતિઓ અપાવીને ટકાઉ પૃથ્વીનું નિર્માણ કરવામાં રહેલું છે .


    યુએનડીપી ( સંયુક્ત રાષ્ટ્ર વિકાસ કાર્યક્રમ ) ના જણાવ્યા મુજબ , 1990 ના દાયકાની સરખામણીમાં ગ્રીનહાઉસ ગેસનું ઉત્સર્જન 50 ટકાથી વધારે થાય છે . યુએનડીપીએ એવો ઉલ્લેખ પણ કર્યો છે કે , આબોહવાને અનુકૂળ કામગીરી કરવાથી વર્ષ 2030 સુધીમાં 26 ટ્રિલિયન અમેરિકન ડોલરનાં મૂલ્યના લાભ થઈ શકશે . સ્થાયી ઊર્જા પર ધ્યાન કેન્દ્રિત કરીને એકલા ઊર્જા ક્ષેત્રમાં વર્ષ 2030 સુધીમાં 18 મિલિયનથી વધારે રોજગારીનું સર્જન થઈ શકશે .


    આ રોગચાળાને પગલે આપણે અભૂતપૂર્વ વિક્ષેપ જોઈ રહ્યાં છીએ . ચાલો આપણે વિચાર કરીએ કે આપણે આપણા વિકાસનાં મોડલ પર પુનર્વિચાર કરવાની જરૂર છે . ચાલો આપણે આપણા વિકાસ અને આર્થિક વ્યૂહરચનાઓ પર પુનર્વિચાર કરીએ અને એના પર ફરી ધ્યાન કેન્દ્રીત કરીએ . આપણે ભૂતકાળમાંથી અને વર્તમાનની મુશ્કેલીઓમાંથી યોગ્ય બોધપાઠો લઈને વધારે સ્થાયી ભવિષ્યનું નિર્માણ કરવું પડશે .


    કારખાના , ઉદ્યોગો બંધ થવાથી , ફ્લાઇટોની ઉડાન રદ થવાથી અને માર્ગો પર ઓછી સંખ્યામાં વાહનો દોડવાથી હવાના પ્રદૂષણના સ્તરમાં નોંધપાત્ર ઘટાડો થયો છે . એક અહેવાલ મુજબ , વિશ્વમાં હવાના પ્રદૂષણથી દર વર્ષે સાત મિલિયન (70 લાખ ) લોકોનું મૃત્યુ થાય છે . એટલે અત્યારે નવીનીકરણ ઊર્જા , ગ્રીન બિલ્ડિંગની વિભાવના , સ્વચ્છ ટેકનોલોજીઓ અને ઇલેક્ટ્રિક વાહનોના ઉપયોગ તરફ વધુને વધુ વળવાની જરૂર છે .


    લોકડાઉન પછી આપણે વારંવાર સાંભળીએ છીએ કે , ‘ પૃથ્વીએ પોતાનો ઉપચારો પોતાની રીતે કરી લીધો છે . ’ વાત સાવ સાચી છે . ગંગાથી લઈને કાવેરી સુધી ભારતની વિવિધ નદીઓમાં પ્રદૂષણના સ્તરમાં નોંધપાત્ર ઘટાડો થયો છે . ખાસ કરીને કેટલાંક સ્થાનોમાં ગંગાનું પાણીનું શુદ્ધ થઈ ગયું છે , જ્યાં અગાઉ આ જ પાણી સ્નાન કરવા માટેથી લઈને પીવા સુધી યોગ્ય નહોતું .


    પાયાના સ્તરે સમુદાયોએ મોટા પાયે વૃક્ષારોપાણ કરવા જેવા પ્રોજેક્ટ હાથ ધરવા પડશે , કુદરતી સંસાધનોનું સંરક્ષણ કરવા સંસાધનાના ઉપયોગમાં ઘટાડો , એનો પુનઃઉપયોગ અને એનું રિસાઇકલિંગના મંત્રને અપનાવવો પડશે . એક સમાજ તરીકે આપણે જીવનની વધારે ટકાઉ રીત અપનાવવા વળવાની જરૂર છે . આપણે ઉજ્જવળ ભવિષ્ય માટે પ્રકૃતિનું સંરક્ષણ કરવાની અને સંસ્કૃતિને પ્રોત્સાહન આપવાની જરૂર છે .


    GP/DS

    
    
    (Release ID: 1616877) Visitor Counter : 49
    
    
      Read this release in: English , Hindi , Punjabi , Urdu , Assamese , Bengali , Telugu , Malayalam