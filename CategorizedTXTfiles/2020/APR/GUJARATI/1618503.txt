      સ્વાસ્થ્ય અને પરિવાર કલ્યાણ મંત્રાલય

      કોવિડ-19 પર અપડેટ્સ
      Posted On: 26 APR 2020 5:13PM by PIB Ahmedabad


    કોવિડ -19 મહામારીના નિરાકરણ , નિયંત્રણ અને વ્યવસ્થાપન માટે ભારત સરકાર તેમજ રાજ્યો / કેન્દ્ર શાસિત પ્રદેશો દ્વારા વિવિધ પગલાં લેવામાં આવી રહ્યાં છે . આ તમામ પગલાં પર નિયમિત ધોરણે સર્વોચ્ચ સ્તરે દેખરેખ રાખવામાં આવે છે .


    કેન્દ્રીય આરોગ્ય અને પરિવાર કલ્યાણ મંત્રી ડૉ . હર્ષવર્ધને આજે ઓલ ઇન્ડિયા ઇન્સ્ટિટ્યુટ ઓફ મેડિકલ સાયન્સિસ (AIIMS) ખાતે ટ્રોમા સેન્ટરની મુલાકાત લઇને કોવિડ -19 ની સ્થિતિમાંથી બહાર આવવા માટેની પૂર્વતૈયારીઓની સમીક્ષા કરી હતી . આ મુલાકાત દરમિયાન તેમણે કોવિડ -19 ના દર્દીઓ માટે આઇસોલેશન સુવિધા સહિત પોતાના ક્ષેત્રમાં શ્રેષ્ઠ ગણાતી આ ઇમારતના વિવિધ વૉર્ડની મુલાકાત લીધી હતી . આ મુલાકાત દરમિયાન તેમણે કોવિડ -19 થી અસરગ્રસ્ત કેટલાક દર્દીઓ સાથે વીડિયો કોન્ફરન્સના માધ્યમથી તેમજ ફોન પર વાતચીત કરી હતી અને તેમના ખબરઅંતર પૂછ્યા હતા . આ વાતચીતમાં દર્દીઓ તરફ રોબોટથી સંપૂર્ણ સંચાલન થયું હતું . તેમણે AIIMS માં ઉપલબ્ધ સુવિધાઓ વિશે તેમના પ્રતિભાવો પણ માંગ્યા હતા જેથી જરૂરી સુધારા કરવામાં મદદરૂપ થઇ શકે .


    વિગતવાર સમીક્ષા કર્યા પછી , ડૉ . હર્ષવર્ધને વિવિધ એકમોમાં થઇ રહેલી કામગીરી અંગે સંતોષ વ્યક્ત કર્યો હતો . તેમણે AIIMS માં 24X7 ધોરણે કોવિડ -19 ના પુષ્ટિ થયેલા અને શંકાસ્પદ દર્દીઓ પર ડિજિટલ પ્લેટફોર્મ અને વીડિયો / વૉઇસ કોલિંગ ટેકનોલોજીથી દેખરેખ રાખવામાં આવે છે તે સમગ્ર કામગીરીની પ્રશંસા કરી હતી . ડૉ . હર્ષવર્ધને ભારતના લોકોને લૉકડાઉન 2.0 નું અક્ષરશ : પાલન કરવાની તેમજ કોવિડ -19 નો ફેલાવો રોકવા માટે આને એક અસરકારક દરમિયાન ગણીને તેના પાલનમાં જુસ્સો જાળવી રાખવાની અપીલ કરી હતી . તેમણે કહ્યું હતું કે , ભારતમાં પરિસ્થિતિમાં સુધારો આવી રહ્યો છે કારણ કે , હોટસ્પોટ જિલ્લા (HSD) હવે ધીમે ધીમે નોન હોટસ્પોટ જિલ્લા (NHSD) બની રહ્યા છે .


    આજે , કેબિનેટ સચિવે તમામ રાજ્યો / કેન્દ્ર શાસિત પ્રદેશોના મુખ્ય સચિવો અને DGP સાથે વીડિયો કોન્ફરન્સના માધ્યમથી બેઠક યોજીને કોવિડ -19 સામે પ્રતિક્રિયા માટે તૈયારીઓની સમીક્ષા કરી હતી . તેમણે ખાસ જણાવ્યું હતું કે , જે રાજ્યોમાં કેસોનું ભારણ વધારે છે તેમણે લૉકડાઉનના પગલાંના અસરકારક અમલ અને ચેપ નિયંત્રણની વ્યૂહનીતિ પર વિશેષ ધ્યાન આપવું જોઇએ . રાજ્યોએ પૂરતા પ્રમાણમા આઇસોલેશન બેડ , ICU બેડ અને વેન્ટિલેટર વગેરેની ઉપલબ્ધતા સહિત તબીબી ઇન્ફ્રાસ્ટ્રક્ચર પર પ ણ ધ્યાન આપવાની જરૂર છે .


    દેશમાં અત્યાર સુધીમાં 5804 દર્દીઓ સાજા થઇ ગયા છે જે 21.90% નો રિકવરી દર દર્શાવે છે . અત્યાર સુધીમાં દેશમાં કોવિડ -19 ના પુષ્ટિ થયેલા પોઝિટીવ કેસોની કુલ સંખ્યા 26,496 થઇ છે . અત્યાર સુધીમાં ભારતમાં કોવિડ -19 ના કારણે 824 દર્દીના મૃત્યુ થયા છે .


    કોવિડ -19 સંબંધિત ટેકનિકલ પ્રશ્નો , માર્ગદર્શિકાઓ અને સલાહસૂચનો અંગે પ્રમાણભૂત માહિતી માટે કૃપા કરીને આ વેબસાઇટની નિયમિત મુલાકાત લો : https://www.mohfw.gov.in/ .


    કોવિડ -19 સંબંધિત કોઇપણ ટેકનિકલ પ્રશ્નો technicalquery.covid19@gov.in પર અને અન્ય પ્રશ્નો ncov2019@gov.in પર ઇમેલ પણ કરી શકો છો .


    જો કોવિડ -19 સંબંધિત કોઇપણ પ્રશ્ન હોય તો , કૃપા કરીને આરોગ્ય અને પરિવાર કલ્યાણ મંત્રાલયના હેલ્પલાઇન નંબર : +91-11-23978046 અથવા 1075 ( ટૉલ ફ્રી ) પર કૉલ કરો . કોવિડ -19 અંગે રાજ્યો / કેન્દ્ર શાસિત પ્રદેશોના હેલ્પલાઇન નંબરોની યાદી https://www.mohfw.gov.in/pdf/coronvavirushelplinenumber.pdf પર ઉપલબ્ધ છે .


    GP/DS

    
    
    (Release ID: 1618503) Visitor Counter : 43
    
    
      Read this release in: English , Urdu , Hindi , Marathi , Assamese , Manipuri , Bengali , Punjabi , Odia , Tamil , Telugu , Kannada , Malayalam