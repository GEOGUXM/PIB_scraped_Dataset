      સંસ્કૃતિ મંત્રાલય

      રાષ્ટ્રીય મોડર્ન આર્ટ ગેલેરીએ વર્ચ્યુઅલ ટૂરના માધ્યમથી રાજા રવિ વર્માને 172મી જન્મજંયતિએ સ્મરણાંજલી અર્પણ કરી
      Posted On: 30 APR 2020 9:25PM by PIB Ahmedabad


    રાષ્ટ્રીય મોડર્ન આર્ટ ગેલેરીએ વર્ચ્યુઅલ ટૂરના માધ્યમથી ખ્યાતનામ ચિત્રકાર અને કલાકાર રાજા રવિ વર્માને તેમની 172 મી જન્મજયંતિ નિમિત્તે સ્મરણાંજલી અર્પણ કરી છે . આ વર્ચ્યુઅલ ટૂરમાં નવી દિલ્હી ખાતે NGMA માં સંગ્રહિત તેમની તમામ કલાકૃતિઓનો સંગ્રહ દર્શાવવામાં આવ્યો છે . લોકો આ ક્લિકના માધ્યમથી વર્ચ્યુઅલ ટૂરની મુલાકાત લઇ શકે છે -


    http://www.ngmaindia.gov.in/virtual-tour-of-raja-ravi-varma.asp


    રાજા રવિ વર્માનો જન્મ કેરળમાં એક કળા - કૌશલ પરિવારમાં થયો હતો . રાજા રવિ વર્માએ યુરોપીયન ટેકનિકોના આધારે મોટાભાગે જાતે જ કળાનું મહારથ હાંસલ કર્યું હતું . પરંતુ એ વાતમાં કોઇ જ બેમત નથી કે , રાજા રવિ વર્મા તૈલ ચિત્રો તૈયાર કરવામાં ખૂબ જ નિપુણ હતા અને તેમણે યુરોપીયન પ્રાકૃતિકતા સાથે જાદુઇ કૌશલ્ય પ્રાપ્ત કર્યું હતું . ભારતીય પરંપરાગત ચિત્રકળા અને યુરોપીયન શૈક્ષણિક પ્રાકૃતિકતામાં ખૂબ પ્રચલિત સેલો કળાના સંગમબિંદુ પર રાજા રવિ વર્મા હતા ત્યારે તેમણે બંને કલાત્મક સિદ્ધાંતોને પોતાની શૈલીમાં વણી લીધા હતા . ભારતીય પરિકલ્પનામાં ખૂબ જ લોકપ્રિય તેવી હિન્દુ દંતકથા વાર્તાઓ તેમણે ચિત્રાત્મક શૈલીમાં રજૂ કરી હતી જેમાં તેમના સમયના સમાજનું પ્રતિબિંબ ઝળકતું હતું . ઇતિહાસવિદોના જણાવ્યા અનુસાર , રાજા રવિ વર્માના નાટ્યાત્મક ઇતિહાસ ચિત્રોએ દાદાસાહેબ ફાળકે અને બાબુરાવ પેઇન્ટર જેવા ભારતીય સીનેજગતના પ્રહરીઓ પર ખૂબ પ્રભાવ પાડ્યો હતો .


    રાજા રવિ વર્મા પોર્ટ્રેટ ચિત્રકાર તરીકે નિપુણ હતા તેમજ ઇતિહાસનું ચિત્રાંકન , નારી સૌંદર્યને દર્શાવતા ચિત્રો અને એવા અનેકવિધ પ્રકારના વિવિધ ચિત્રો બનાવવામાં પણ તેમણે મહારત હાંસલ કર્યું હતું . તેમણે પોર્ટ્રેટ અને અન્ય કળાની શોધમાં સમગ્ર ભારત ભ્રમણ કર્યું હતું . તેમણે જર્મન ટેકનોલોજી સાથે પ્રેસની સ્થાપના કરી હતી જેથી ઓછા ખર્ચમાં મોટી સંખ્યામાં લોકોની માંગને પહોંચી વળવા માટે ઓલિયોગ્રાફ્સ તૈયાર કરી શકાય . તેમની પ્રિન્ટ્સ એટલી ઝડપથી વેચાઇ જતી કે આજના સમય સુધી પણ તેમણે લોકપ્રિય દૃશ્યાત્મક સંસ્કૃતિ પર ઘેરી છાપ પાડી છે . વાસ્તવિકતાનો અહેસાસ કરાવતા તેમના ચિત્રણ અને ધાર્મિક તેમજ દંતકથાના પાત્રોના ચિત્રાત્મક નિરુપણે દેશના કલાપ્રેમીઓને મોહિત કરી દીધા હતા . રવિ વર્માનું કાર્ય માત્ર ચિત્રકામ સુધી સીમિત નહોતું ; તેઓ સારા કવિ , વિદ્વાન અને તેમના સમયના દીર્ઘદૃશ્ટા હતા .


    GP/DS


    

    
    (Release ID: 1620025) Visitor Counter : 17
    
    
      Read this release in: English , Urdu , Hindi , Bengali , Punjabi , Tamil , Telugu