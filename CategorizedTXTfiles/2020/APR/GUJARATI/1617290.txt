      શ્રમ અને રોજગાર મંત્રાલય

      EPFO એ PMGKY અંતર્ગત 15 દિવસમાં કોવિડ-19ના 6.06 લાખ સહિત કુલ 10.02 લાખ દાવા સેટલ કર્યા
      
      કુલ રૂ. 3600 કરોડનું વિતરણ થયું, જેમાં કોવિડ-19ના રૂ. 1954 કરોડનાં દાવા સામેલ છે
      
      ઝડપી નિવારણ માટે ખાસ ડિઝાઇન કરવામાં આવેલા સોફ્ટવેર સાથે કામકાજના 3 દિવસની અંદર કોવિડ19ના 90 ટકા દાવા સેટલ કર્યા
      Posted On: 22 APR 2020 5:21PM by PIB Ahmedabad


    શ્રમ અને રોજગાર મંત્રાલયની કાયદેસર સંસ્થા એમ્પ્લોયીઝ પ્રોવિડન્ટ ફંડ ઓર્ગેનાઇઝેશન (EPFO) એ પ્રધાનમંત્રી ગરીબ કલ્યાણ યોજના (PMGKY) પેકેજ અંતર્ગત ફક્ત 15 દિવસમાં કોવિડ -19 ના 6.06 લાખ દાવાઓ સહિત કુલ 10.02 લાખ દાવાઓ સેટલ કર્યા છે .


    આ પ્રક્રિયામાં કુલ રૂ . 3600.85 કરોડનું વિતરણ થયું છે , જેમાં પીએમજીકેવાય પેકેજ અંતર્ગત રૂ . 1954 કરોડના કોવિડ દાવાઓ સામેલ છે .


    લોકડાઉનને કારણે ફક્ત એક - તૃતિયાંશ સ્ટાફ કાર્યરત હોવા છતાં કોવિડ -19 ના 90 ટકા દાવાઓને કામકાજ ચાલુ હોય એવા 3 દિવસમાં સેટલ કરવામાં આવ્યાં છે , જેના પગલે ઝડપી નિરાકરણ માટે ડિઝાઇન કરેલા વિશેષ સોફ્ટવેર દ્વારા સેવા પ્રદાન કરવાના નવા માપદંડો સ્થાપિત થયા છે .


    કેન્દ્ર સરકારે 26.03.2020 ના રોજ કોવિડ -19 રોગચાળામાં આર્થિક રીતે નબળા વર્ગોને મદદ કરવા પીએમજીકેવાય શરૂ કરી હતી . કોવિડ -19 રોગચાળા સામે લડવા ઇપીએફ યોજનામાંથી નાણાં ઉપાડવા માટેની જોગવાઈ સરકારે જાહેર કરી હતી . ઇપીએફ યોજનાના વિશેષ પેરા 68 એલ (3) પ્રસ્તુત કરવા તાત્કાલિક અધિસૂચના બહાર પાડીને મૂળભૂત વેતન જેટલી નોન - રિફંડેબલ રકમ ઉપાડવા માટેની અને ત્રણ મહિના સુધીના મોંઘવારી ભથ્થા ( ડીએ ) અથવા ઇપીએફ ખાતામાં સભ્યની રકમમાંથી 75 ટકા સુધીની રકમ , આ બેમાંથી જે ઓછી હોય એને ઉપાડવાની સુવિધા આપવામાં આવી છે .


    ઇપીએફઓએ અન્ય સેવાઓની સાથે કોવિડ -19 એડવાન્સ ક્લેઇમ ઓનલાઇન કરવાની સુવિધા પણ પ્રદાન કરી છે , જેને મોબાઇલ ફોનમાંથી ઉમંગ એપ પર પણ ફાઇલ કરી શકાશે .


    ઇપીએફઓએ હાલ મુશ્કેલ સ્થિતિસંજોગો દરમિયાન એના સભ્યોને સેવા આપવાની એની પ્રતિબદ્ધતા પર ભાર મૂક્યો છે અને ઇપીએફઓ ઓફિસો આ કટોકટીમાંથી બહાર તેમને મદદ કરવા કાર્યરત છે .


    GP/DS

    
    
    (Release ID: 1617290) Visitor Counter : 25
    
    
      Read this release in: Odia , Punjabi , Assamese , English , Urdu , Hindi , Marathi , Bengali , Telugu , Kannada