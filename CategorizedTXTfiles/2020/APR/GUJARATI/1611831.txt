      પર્યાવરણ અને વન મંત્રાલય

      નેશનલ પાર્ક / અભયારણ્યો / ટાઇગર રિઝર્વ્સમાં કોવિડ-19ને નિયંત્રણમાં લેવા અને સારવાર સંબંધિત માર્ગદર્શિકા
      Posted On: 06 APR 2020 7:17PM by PIB Ahmedabad


    દેશમાં કોવિડ-19ના પ્રસાર અને ન્યૂયોર્કમાં કોવિડ -19નો ચેપ એક વાઘને લાગ્યો હોવાના તાજેતરનાં સમાચારને ધ્યાનમાં રાખીને પર્યાવરણ, વન અને જળવાયુ પરિવર્તન મંત્રાલયે નેશનલ પાર્ક / અભયારણ્ય / ટાઇગર રિઝર્વ્સમાં કોવિડ-19ના નિયંત્રણ અને સારવારના સંબંધમાં માર્ગદર્શિકા જાહેર કરી છે, કારણ કે એવું માનવામાં આવે છે કે, નેશનલ પાર્ક / અભયારણ્યો / ટાઇગર રિઝર્વ્સમાં પ્રાણીઓ વચ્ચે વાયરસનાં પ્રસારની સંભાવના છે અને મનુષ્યમાંથી પ્રાણીઓમાં અને પ્રાણીઓમાંથી મનુષ્યોમાં ચેપ લાગવાની સંભાવના છે.


    માર્ગદર્શિકામાં તમામ રાજ્ય સરકારો / કેન્દ્રશાસિત પ્રદેશોના ચીફ વાઇલ્ડલાઇફ વોર્ડન્સને જણાવ્યું છે કેઃ

     1. નેશનલ પાર્ક / અભયારણ્યો / ટાઇગર રિઝર્વ્સમાં વાઇરસનો પ્રસાર અને સંક્રમણ માનવમાંથી પ્રાણીમાં અને પ્રાણીમાંથી મનુષ્યમાં અટકાવવા તાત્કાલિક નિવારણાત્મકતા પગલાં લેવા.
     2. વન્યજીવોનાં જીવનમાં માનવીય હસ્તક્ષેપ ઘટાડવો.
     3. નેશનલ પાર્ક / અભયારણ્યો / ટાઇગર રિઝર્વ્સમાં લોકોની અવરજવરને મર્યાદિત કરવી.
     4. ફિલ્ડ મેનેજર્સ , વેટેરિનરી ડૉક્ટરો, ફ્રન્ટલાઇન સ્ટાફ સાથે ટાસ્ક ફોર્સ / રેપિડ એક્શન ફોર્સ બનાવવી, જેથી શક્ય એટલી ઝડપથી સ્થિતિને સંભાળી શકાય.
     5. કોઈ પણ ધ્યાનમાં આવેલા કેસોની ઝડપી સારવાર કરવા નોડલ ઓફિસર સાથે ‘ સતત ’ રિપોર્ટિંગ વ્યવસ્થા ઊભી કરવી.
     6. પ્રાણીઓની ઇમરજન્સી સારવાર માટે આવશ્યક સેવાઓ સ્થાપિત કરવી અને જ્યાં અને જ્યારે જરૂર પડે , ત્યારે તેમને સલામત રીતે છોડીને તેમને કુદરતી આવાસમાં પરત મોકલવા.
     7. વિવિધ વિભાગો વચ્ચે સંકલિત પ્રયાસો દ્વારા રોગ સર્વેલન્સ , મેપિંગ અને મોનિટરિંગ સિસ્ટમ સુનિશ્ચિત કરવા.
     8. નેશનલ પાર્ક / અભયારણ્યો / ટાઇગર રિઝર્વ્સમાં અને એની આસપાસ સ્ટાફ / પ્રવાસીઓ / ગ્રામીણજનોની અવરજવરમાં આરોગ્ય મંત્રાલય દ્વારા જાહેર થયેલા અન્ય તમામ નિર્દશો જાળવવા.
     9. વાયરસના પ્રસારને નિયંત્રણમાં લેવા અન્ય શક્ય પગલાં લેવા.
    10. આ મંત્રાલયની કામગીરી પર રિપોર્ટ બનાવવો.

    RP


    ***

    
    
    (Release ID: 1611831) Visitor Counter : 26
    
    
      Read this release in: Marathi , English , Hindi , Bengali , Assamese , Punjabi , Tamil , Telugu , Kannada , Malayalam
    
    
    

10.