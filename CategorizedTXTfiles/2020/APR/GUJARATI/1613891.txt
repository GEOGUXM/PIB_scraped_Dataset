      ઉપરાષ્ટ્રપતિ સચિવાલય

      ઉપરાષ્ટ્રપતિજીએ બૈસાખી, વિશૂ, પુથાંડુ, મસાદી, વૈશ્ખડી અને બોગાહ બિહુના અવસર પર દેશવાસીઓને શુભકામનાઓ પાઠવી
      Posted On: 13 APR 2020 10:16AM by PIB Ahmedabad


    ભારતના માનનીય ઉપરાષ્ટ્રપતિ શ્રી એમ વૈંકૈયા નાયડુએ બૈસાખી , વિશૂ , પુથાંડુ , મસોદી , વૈશ્ખડી અને બોગાહ બિહુના અવસર પર દેશવાસીઓને શુભકામનાઓ પાઠવી હતી. આ તહેવાર દેશના જુદા-જુદા ભાગોમાં 13 અને 14 એપ્રિલ , 2020ના રોજ ઉજવવામાં આવી રહ્યા છે. પોતાના સંદેશમાં ઉપરાષ્ટ્રપતિજીએ કહ્યું હતું કે આજે જ્યારે આપણે નોવલ કોરોનાવાયરસ સાથે સંઘર્ષ કરી રહ્યા છીએ , આ પર્વોનો ઉલ્લાસ આપણા મનોબળને વધારે છે , આપણને ભવિષ્યની નવી દિશા ચીંધે છે.


    આદરણીય ઉપરાષ્ટ્રપતિજીનો સંપૂર્ણ સંદેશ નીચે મુજબ છે-


    “ બૈસાખી , વિશૂ , પુથાંડુ , મસાદી , વૈશ્ખડી અને બોગાહ બિહુના ઉલ્લાસમય અવસર પર દેશવાસીઓને હાર્દિક શુભકામનાઓ આપું છું.


    આ પર્વ નવાવર્ષનું સ્વાગત કરે છે , નવા પ્રારંભ , નવી આશાઓનું અભિવાદન કરે છે. લહેરાતા પાકો સાથે જોડાયેલા આ પર્વ પ્રકૃતિની સમૃદ્ધ સંપન્નતા અને સૌંદર્યનો ઉત્સવ ઉજવે છે.


    આજે જ્યારે આપણે કોરોનાના અભિશાપ સાથે સંઘર્ષ કરી રહ્યા છીએ , આ પર્વોનો ઉલ્લાસ આપણા મનોબળને વધારે છે , આપણને ભવિષ્યની નવી દિશા ચીંધે છે , આપણું માર્ગદર્શન કરે છે.


    હું પ્રાર્થના કરું છું કે આવનારુ વર્ષ આપણી ખુશીઓ લઈને આવે , આપણે આ સમૃદ્ધિને માત્ર વહેંચીએ જ નહિ પરંતુ પ્રાણી માત્ર અને પ્રકૃતિની પણ સેવા અને સંરક્ષણ કરીએ. નવું વર્ષ આપણી અંદર નિઃસ્વાર્થ પરોપકાર , સ્નેહમયી કરુણા , દયા જેવા સદગુણોને અભિપ્રેરિત કરે , આપણા જીવનમાં શાંતિ , સદભાવ , સમૃદ્ધિ અને સંતોષ લાવે.


    આવો , આપણે સૌ નવા વર્ષને આપણા ઘર ઉપર જ આપણા સ્વજનોની સાથે પારંપરિક ઉલ્લાસપૂર્ણ રીતે ઉજવીએ અને મોટા સામુદાયિક આયોજનોથી દૂર રહીએ.


    ઘરમાં રહો , સુરક્ષિત રહો. ”

    
    
    (Release ID: 1613891) Visitor Counter : 18
    
    
      Read this release in: English , Urdu , Hindi , Marathi , Manipuri , Bengali , Punjabi , Tamil , Telugu