      પ્રધાનમંત્રીનું કાર્યાલય

      બસવજયંતીના અવસરે પ્રધાનમંત્રીએ આજે એક વીડિયો સંદેશમાં ભગવાન બસેશ્વર જયંતીની શુભકામનાઓ પાઠવી.
      Posted On: 26 APR 2020 8:53PM by PIB Ahmedabad


    પ્રધાનમંત્રી શ્રી નરેન્દ્ર મોદીએ આજે ભગવાન બસવેશ્વરની જયંતી એટલે કે બસવજયંતી નિમિત્તે આજે એક વીડિયો સંદેશમાં ભગવાન બસેશ્વર જયંતીની શુભકામનાઓ પાઠવી . અને અને ભગવાન બસેશ્વરને શ્રદ્ધા સુમન અર્પણ કર્યા .


    બસવજયંતી 12 સદીના મહાન તત્વજ્ઞાની અને સમાજ સુધારક વિશ્વગુરુ બસવેશ્વરની જન્મ તિથિના માનમાં દર વર્ષે ઉજવવામાં આવે છે .


    વૈશ્વિક બસવજયંતી – 2020 નું આજે ડિજિટલ માધ્યમથી આયોજન કરવામાં આવ્યું હતું અને સમગ્ર ભારત તેમજ દુનિયામાંથી તેમના અનુયાયીઓ જોડાયા હતા .


    આ સંદેશામાં , પ્રધાનમંત્રીએ કોરોના વાયરસ મહામારીને હરાવવા માટે સમગ્ર દેશને શક્તિ પ્રદાન કરવા ભગવાન બસવેશ્વરના આશીર્વાદ માંગ્યા હતા .


    પ્રધાનમંત્રી અગાઉના ઘણા પ્રસંગો યાદ કરતા કહ્યું કે , ભગવાન બસવેશ્વરના વચનોનો 23 ભાષાઓમાં અનુવાદ હોય કે પછી લંડનમાં ભગવાન બસવેશ્વરની મૂર્તિના અનાવરણનો પ્રસંગ હોય , તેમના વચનોમાંથી તેમને ઘણું બધું શીખવા મળ્યું છે .


    ભગવાન બસવેશ્વરને મહાન સુધારક અને કુશળ વહીવટકર્તા ગણાવી પ્રધાનમંત્રીએ જણાવ્યું હતું કે , ભગવાન બસવેશ્વર પોતે વ્યક્તિગત રીતે લોકોમાં અને સમાજમાં જે સુધારાઓ ઇચ્છતા હતા તેનો માત્ર ઉપદેશ જ નહોતા આપતા પરંતુ તેમણે પોતે પણ આ તમામ બાબતો તેમના જીવનમાં અપનાવી હતી .


    પ્રધાનમંત્રીએ જણાવ્યું હતું કે , ભગવાન બસવેશ્વરના વચનો આધ્યાત્મિક જ્ઞાનનો સ્રોત છે , તેમજ આપણા જીવન માટે એક વ્યવહારું માર્ગદર્શક પણ છે . તેમના વચનો આપણને એક બહેતર માણસ બનતા શીખવે છે અને આપણા સમાજને વધુ ઉદાર તેમજ દયાળુ અને માનવીય બનાવતા શીખવે છે . તેમણે સામાજિક અને જાતિય સમાનતા જેવા વિષયો પર સદીઓ પહેલાં આપણને માર્ગદર્શન આપ્યું હતું .


    પ્રધાનમંત્રીએ જણાવ્યું હતું કે , બસવન્નાએ એક એવી સામાજિક લોકશાહીનો પાયો નાંખ્યો હતો જ્યાં સમાજના અંતિમ પાયદાન પર ઉભેલી વ્યક્તિની ચિંતા સૌથી પહેલાં કરવામાં આવતી હોય . તેમણે ઉમેર્યું હતું કે , બસવન્નાએ માનવજીવનના દરેક પાસાં સ્પર્શ્યા છે , તેને બહેતર બનાવવા માટે ઉકેલો સૂચવ્યા છે .


    પ્રધાનમંત્રીએ ખુશી વ્યક્ત કરી હતી કે , 2017 માં બસવન્નાના પવિત્ર વચનોના ડિજિટાઇઝેશનનું જે સૂચન મેં રજૂ કર્યું હતું , તેના પર અત્યારે વ્યાપક કામ થઇ રહ્યું છે .


    સમગ્ર દુનિયામાં આજના ડિજિટલ કાર્યક્રમનું સંચાલન કરનારી બસવન્ના સમિતિનિ કામગીરીને બિરદાવતા પ્રધાનમંત્રીએ જણાવ્યું હતું કે , લૉકડાઉનના નિયમોનું પાલન કરવા માટે એક પ્રકારે આ ઑનલાઇન સમૂહમિલન ખૂબ જ ઉત્તમ દૃશ્ટાંત છે .


    પ્રધાનમંત્રીએ જણાવ્યું હતું કે , “ આજે , ભારતીયોને લાગે છે કે પરિવર્તન ખરેખર તેમનાથી શરૂ થાય છે . આ પ્રકારની આશા અને વિશ્વાસ દેશને મુશ્કેલથી પણ મુશ્કેલ પડકારોમાંથી બહાર નીકળવામાં મદદ કરે છે અને કરી રહ્યાં છે .” તેમણે દેશવાસીઓને આ વિશ્વાસ અને આશાના સંદેશાને આગળ ધપાવવા અને વધુ મજબૂત કરવાની અપીલ કરી હતી . તેમણે કહ્યું હતું કે , આનાથી આપણને પરિશ્રમ અને પરોપકાર માટે પ્રેરણા મળશે . દુનિયાને બહેતર સ્થળ બનાવવા માટે ભગવાન બસવન્નાના કાર્યો અને આદર્શોનો સમગ્ર દુનિયામાં પ્રસાર કરવાનું ચાલુ રાખવા માટે તેમણે લોકોને અનુરોધ કર્યો હતો .


    બસવજયંતી નિમિત્તે સૌને શુભેચ્છા પાઠવતી વખતે , પ્રધાનમંત્રીએ લોકોને સામાજિક અંતર જાળવવા માટે ‘ બે ગજનું અંતર ’ નિયમનું પાલન કરવાનો પણ અનુરોધ કર્યો હતો .


    GP/DS


    

    
    (Release ID: 1618604) Visitor Counter : 16
    
    
      Read this release in: English , Urdu , Hindi , Marathi , Manipuri , Bengali , Punjabi , Odia , Tamil , Telugu , Kannada , Malayalam