      આવાસ અને ગરીબી ઉન્મૂલન મંત્રાલય

      ચંદીગઢ શહેરે કોવિડ-19 સામે ના સંઘર્ષમાં કચરો એકત્ર કરતાં ડ્રાઇવરો માટે વ્હિકલ ટ્રેકિંગ એપ્લિકેશનોનો અને જીપીએસ ઇનેબલ્ડ સ્માર્ટ વોચનો ઉપયોગ કર્યો
      Posted On: 20 APR 2020 4:51PM by PIB Ahmedabad


    ચંદીગઢમાં કોવિડ પોઝિટિવનો પ્રથમ કેસ બહાર આવ્યા પછી તરત શહેરમાં પોઝિટિવ કેસના સંપર્કમાં આવેલી તમામ વ્યક્તિઓને ક્વારેન્ટાઇન કરવાની શરૂઆત કરવામાં આવી હતી . વળી સીવીડી ટ્રેકર એપ દ્વારા ક્વારેન્ટાઇન કરવામાં આવેલી વ્યક્તિઓ પર પણ નજર રાખવામાં આવી હતી . ક્વારેન્ટાઇન કરવામાં આવેલા પરિવારોને આવશ્યક ચીજવસ્તુઓ પૂરી પાડવા માટે ખાસ વ્યવસ્થા પણ કરવામાં આવી હતી .


    કચરાનું એકત્રીકરણઃ પીપીઇ કિટ્સ સાથે સજ્જ ડ્રાઇવરો અને હેલ્પર સાથે 15 વાહનોને ક્વારેન્ટાઇન કરેલા ઘરોમાંથી કચરો એકત્ર કરવા અને એનો નિકાલ કરવાની કામગીરી સુપરત કરવામાં આવી હતી . ક્વારેન્ટાઇન કરવામાં આવેલા ઘરોને ચાર ઝોનમાં વહેંચી દેવામાં આવ્યાં હતાં અને દરેક ઝોન પર નજર રાખવા એક સુપરવાઇઝરની નિમણૂક કરવામાં આવી હતી .


    આ કલેક્શન વાહનોના તમામ ડ્રાઇવરોએ ઇ - હ્યુમન રિસોર્સ ટ્રેકિંગ પ્રોજેક્ટ ( ઇ - એચઆરટીએસ ) હેઠળ જીએપીસ ઇનેબલ્ડ સ્માર્ટ વોચ પહેરી હતી . તમામ વાહનોની અવરજવર પર ડેશબોર્ડ દ્વારા આ સ્માર્ટ વોચ થકી નજર રાખવામાં આવતી હતી . આ ટ્રેકિંગનો એકમાત્ર ઉદ્દેશ એ સુનિશ્ચિત કરવાનો હતો કે , ક્વારેન્ટાઇન કરવામાં આવેલા કુટુંબો રહી ન જાય .


    સેનિટાઇઝેશનઃ જાહેર સ્થળોનું નિયમતપણે સેનિટાઇઝેશન કરવામાં આવે છે . ગીચ વિસ્તારો / ઝૂંપડપટ્ટીઓ અને મંડીઓનું સેનિટાઇઝેશન ડ્રોનનો ઉપયોગ કરીને હાથ ધરવામાં આવ્યું છે .


    શહેરી ગરીબોને સેવા પૂરી પાડવીઃ મલોયા ગામમાં પરપ્રાંતીય કામદારો માટે આશ્રયસ્થાન ઊભું કરવામાં આવ્યું છે , જ્યાં કામદારોને અગાઉથી રાંધેલું ભોજન પૂરું પાડવામાં આવતું હતું . શહેરી ગરીબો માટે શહેરના સ્થાનિક તંત્રએ નાગરિક સમાજ , ખાનગી ક્ષેત્ર , રેસ્ટોરાં તથા ખાદ્ય ચીજવસ્તુઓ , સાબુ , સેનિટરી નેપ્કિનો અને એનયુએલએમ અને વિક્રેતા સેલ નેટવર્ક દ્વારા અનાજના વિતરણ માટે વિવિધ દાતાઓ સાથે જોડાણ કરવામાં આવ્યું છે .


    શહેરી ગરીબ કુટુંબો માટે ઘરઆંગણે વિતરણઃ

      * એસોસિએશન ઓફ પ્રોફેશનલ સોશિયલ વર્કર્સ એન્ડ ડેવલપમેન્ટ પ્રેક્ટિશનર્સ (APSWDP) દ્વારા પર્સનલ હાઇજીન કિટ્સ ( માસ્ક , સેનિટાઇઝર્સ , સેનિટરી નેપ્કિન્સ , બેબી ડાયપર્સ , સાબુ , ડેટ્ટોલ , સેવ્લોન વગેરે ડિસઇન્ફેક્ટન્ટ વગેરે )
      * મેરિકો લિમિટેડ , એપીએસડબલ્યુડીપી દ્વારા પ્રેરિત ફિક્કી દ્વારા 500 કિલોગ્રામ ઓટનો તૈયાર લોટ
      * લોકડાઉનનો અમલ થયો ત્યારથી ઇન્ડિયન ફેડરેશન ઓફ યુનાઇટેડ નેશન એસોસિએશનના ચંદીગઢ ચેપ્ટર દ્વારા અગાઉથી રાંધેલુ ભોજન નિયમિતપણે પ્રદાન કરવામાં આવે છે
      * સ્વરમણિ યૂથ એસોસિએશન દ્વારા સંકલિત નાગરિક દાન દ્વારા ઓછી આવક ધરાવતા લોકો અને કન્સ્ટ્રક્શન રાઇટ પર કાર્યરત કુટુંબો માટે 14 દિવસનું રાશન ( ઘઉંનો લોટ 10 કિલોગ્રામ , કઠોળ અને ખાંડ 1-1 કિલોગ્રામ , સરસિયાનું તેલ 1 લિટર , અડધો કિલોગ્રામ ડિટરજન્ટ અને 200 ગ્રામ અથાણું )
      * એમસીસી દ્વારા 30000 થી વધારે સેનિટરી નેપ્કિનનું વિતરણ થયું

    પુરવઠાની સાંકળની જાળવણીઃ મ્યુનિસિપલ કોર્પોરેશન ઓફ ચંદીગઢ ( એમસીસી ) એ દુકાનદારોની જરૂરિયાતોને ઓળખવા અને વિતરકો માટે એને ઉપલબ્ધ કરાવી પુરવઠાની સાંકળ જાળવવા ગૂગલ ફોર્મ્સ વિકસાવ્યું છે . શહેરમાં વિવિધ કેટેગરીઓમાં વિક્રેતાઓની ઓળખ કરીને નોંધણી કરવામાં આવી હતી અને વિક્રેતાઓની કેટેગરી ( દૂધ , અનાજ - કરિયાણું , ફળફળાદિ અને શાકભાજી , દવા વગેરે ) ની યાદીને લોકો સુધી પહોંચાડવા સોશિયલ મીડિયાનો અસરકારક રીતે ઉપયોગ કરવામાં આવ્યો હતો તથા દરેક સેક્ટરમાં હોમ ડિલિવરી માટે વિક્રેતાઓનો મોબાઇલ નંબર આપવામાં આવ્યો હતો .


    ચંદીગઢ વહીવટીતંત્રે વિવિધ હોમ ડિલિવરી એપ - આધારિત વિક્રેતાઓ અને મોટા સ્ટોર્સ સાથે પણ જોડાણ કર્યું હતું , જેઓ હોમ ડિલિવરી કરે છે અને જાહેર જનતાના ઉપયોગ માટે આ નંબરો પૂરાં પાડ્યાં હતાં .


    ચંદીગઢ ટ્રાન્સપોર્ટ અંડરટેકિંગ સાથે જોડાણમાં મ્યુનિસિપલ કોર્પોરેશને નિયમિત ધોરણે પડોશી વિસ્તારોમાં ફળફળાદિ અને શાકભાજીની ડિલિવરી પણ શરૂ કરી હતી . આ સેવા તમામ 12 લાખ નાગરિકોને ઉપલબ્ધ છે અને દોઢ લાખથી વધારે કુટુંબો દ્વારા સમગ્ર શહેરોમાં એનો ઉપયોગ થઈ રહ્યો છે .


    ચંદીગઢ મ્યુનિસિપલ કોર્પોરેશન સંસાધનો પર અસરકારક રીતે નજર રાખવા અને એનો વપરાશ થાય છે કે નહીં એની ચકાસણી કરવા વિવિધ સેક્ટર / ગામ સુધી આવશ્યક ચીજવસ્તુઓનું પરિવહન કરતાં વાહનોનું ટ્રેકિંગ કરવા માટે મોબાઇલ એપ્લિકેશનનો ઉપયોગ કરે છે . શરૂઆતમાં વાહન પર અધિકારીઓ નજર રાખી શકે છે .


    વિક્રેતાઓ પર નજર રાખવા માટે એપ્લિકેશનઃ ચંદીગઢ મ્યુનિસિપલ કોર્પોરેશને આવશ્યક ચીજવસ્તુઓનું વિતરણ કરવા માટે વિવિધ વિસ્તારોમાં કામ કરવા ડ્રાઇવરો સાથે ડિલિવરી વાહનો ધરાવે છે . ટેકનોલોજી આધારિત યુઝ કેસમાં કેટલાંક નીચે મુજબ સામેલ છેઃ

      * સમગ્ર શહેરમાં અવરજવર પર રિયલ ટાઇમ ટ્રેકિંગ
      * અસ્કયામતોનો વધારે સારો ઉપયોગ – વાહનોનો વધારે અસરકારક ઉપયોગ કરવા માટે આ એપ દ્વારા રોજિંદા ધોરણે ટ્રિપ્સ ફાળવવામાં આવે છે
      * સ્થાનિક નાગરિકો કે ઇમરજન્સીની સ્થિતિમાં પ્રાપ્ત અરજીઓનાં કેસમાં નજીકનાં વિસ્તારમાં સેવા પૂરી પાડવા ડ્રાઇવરને રિયલ - ટાઇમમાં માહિતી આપવી
      * વાહનોની કેટેગરી દ્વારા વેબ - પોર્ટલનો ઉપયોગ કરીને વાહનની અવરજવર પર નજર રાખવી
      * ચંદીગઢ મ્યુનિસિપલ કોર્પોરેશન પોર્ટલ સાથે ઇન્ટિગ્રેશન , જેના દ્વારા નાગરિકો આવશ્યક ચીજવસ્તુઓના વિતરણ માટે કાર્યરત વાહનો માટે લેટેસ્ટ લોકેશન જોઈ શકશે

    GP/DS

    
    
    (Release ID: 1616528) Visitor Counter : 34
    
    
      Read this release in: English , Urdu , Hindi , Manipuri , Punjabi , Tamil , Telugu
    
    
    

*