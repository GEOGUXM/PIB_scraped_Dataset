      PIB Headquarters

      પ્રધાનમંત્રી ઉજ્જવલા યોજના અંતર્ગત 3.05 કરોડ સીલિન્ડરનું બુકિંગ થયું છે અને 2.66 કરોડ સીલિન્ડર લાભાર્થીઓને આપવામાં આવ્યા
      
      કોવિડ-19નાં સંકટમાં લૉકડાઉન દરમિયાન ગરીબના ઘરનું રસોડુ ચાલતુ રહે તે માટે સરકારની પ્રજાલક્ષી કામગીરી
      
      જામનગર જિલ્લામાં ઉજ્જવલા યોજનાના 69,514 લાભાર્થીઓને 30 જૂન સુધીમાં ત્રણ બાટલા નિઃશુલ્ક મળશે
      Posted On: 27 APR 2020 12:52PM by PIB Ahmedabad


    કોરોનાવાઇરસના સંકટમાં લૉકડાઉન દરમિયાન ગરીબ પરિવારોનો ઘરનો ચૂલો ચાલુ રહે તેવા હેતુસર કેન્દ્ર સરકારે દેશભરમાં ઉજ્જવલા યોજનાના લાભાર્થીઓને 1 એપ્રિલથી 30 જૂન સુધીના ત્રણ મહિનાના સમયગાળા દરમિયાન ત્રણ બાટલા નિઃશુલ્ક આપવામાં આવશે એવી જાહેરાત કરી હતી, જે પૈકી લાભાર્થીને પ્રતિમાસ એક ગેસ સીલિન્ડર મળવા પાત્ર છે.


    ગુજરાતનાં જામનગર જિલ્લામાં ઉજ્જવલા યોજનાના કુલ 69,514 લાભાર્થીઓ છે અને આઇઓસીએલ , બીપીસીએલ તથા એચપીસીએલના કુલ 26 વિતરણ કેન્દ્રો છે તેમના દ્વારા ઉજ્જવલા યોજનાના લાભાર્થીઓના ઘર સુધી ગેસનો બાટલો પહોંચાડવાની વ્યવસ્થા કરવામાં આવી છે.


    (જામનગરના ઉજ્જવલા યોજનાના લાભાર્થી જમિલાબેન)


    જામનગરના જમિલાબેને પીઆઈબીના પ્રતિનિધિને જણાવ્યું હતું કે, “ આવા સંકટના સમયમાં સરકાર તરફથી અમને મફતમાં ગેટનો બાટલો મળ્યો છે, અમે સરકારના, મોદી સાહેબના આભારી છીએ .”


    (જામનગરના લાભાર્થી દાનેશભાઈ કાફી)


    તેમજ જામનગરના લાભાર્થી દાનેશભાઈએ જણાવ્યું હતું કે, “ એક બાજુ ધંધા-રોજગાર બંધ છે અને આ કોરોનાની બિમારી ફેલાઈ રહી છે, ત્યારે સરકારે રાશનની સાથે આ ગેસના બાટલાની પણ સામાન્ય માણસની જરૂરીયાત પુરી કરી દીધી છે, અમે સરકારના ખૂબ આભારી છીએ. ”


    26 માર્ચના રોજ નાણાંમંત્રી નિર્મળા સિતારમણ દ્વારા પ્રધાનમંત્રી ગરીબ કલ્યાણ પેકેજમાં 1.72 લાખ કરોડની વિવિધ રાહતોની જાહેરાત કરવામાં આવી હતી તે પૈકી સમગ્ર દેશના પ્રધાનમંત્રી ઉજ્જવલા યોજનાના આંકડા જોઈએ તો અત્યાર સુધીમાં કુલ 3.05 કરોડ સીલિન્ડરનું બુકિંગ થયું છે અને 2.66 કરોડ પીએમયુવાય ફ્રી સીલિન્ડર લાભાર્થીઓને આપવામાં આવ્યાં છે.


    SD/RP

    
    
    (Release ID: 1618609) Visitor Counter : 25