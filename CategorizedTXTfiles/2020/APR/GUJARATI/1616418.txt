      માર્ગ પરિવહન અને રાજમાર્ગ મંત્રાલય

      માર્ગ મંત્રાલયે પોતાની વેબસાઈટ ઉપર ઢાબાઓ અને ટ્રક રીપેરીંગ દુકાનોની યાદી ધરાવતું ડેશબોર્ડ શરુ કર્યું
      Posted On: 20 APR 2020 4:49PM by PIB Ahmedabad


    માર્ગ વાહનવ્યવહાર અને ધોરીમાર્ગ (MoRTH) મંત્રાલય દ્વારા જુદા જુદા સંસ્થાનો જેવા કે NHAI, રાજ્યો , ઓઈલ ઉત્પાદન કરતી કંપનીઓ વગેરે દ્વારા સમગ્ર દેશમાં ઉપલબ્ધ ઢાબાઓ અને ટ્રક રિપેરિંગ દુકાનોની યાદી પૂરી પાડવા માટે પોતાની વેબસાઈટ ઉપર ડેશબોર્ડ લીંકનું નિર્માણ કરવામાં આવ્યું છે . આ યાદીને https://morth.nic.in/dhabas-truck-repair-shops-opened-during-covid-19 ની ઉપર જોઈ શકાય છે . તેનો ઉદ્દેશ્ય કોવિડ -19 ની મહામારીને નાથવા માટે જાહેર કરવામાં આવેલ લોકડાઉનના વર્તમાન પડકારજનક સમય દરમિયાન જરૂરી માલસામાન પહોંચાડવા માટે દેશના એક સ્થળેથી બીજા સ્થળ વચ્ચે મુસાફરી કરી રહેલા ટ્રક / સામાન વાહક ડ્રાઈવર અને ક્લીનર્સને તેમના આવાગમનમાં સુવિધા પૂરી પાડવાનો છે . માહિતી પૂરી પાડવા માટે જુદા જુદા હિતધારકો ખાસ કરીને રાજ્યો / કેન્દ્ર શાસિત પ્રદેશો , ઓઈલ માર્કેટિંગ કંપનીઓ (OMCs) વગેરેની સાથે સતત સંપર્ક જાળવવામાં આવે છે જે ત્યારબાદ MoRTH ની વેબસાઈટ ઉપર ડેશબોર્ડ લીંક ઉપર અપડેટ કરવામાં આવે છે .


    ડ્રાઈવરો / ક્લીનર્સને ધોરીમાર્ગો ઉપર ઢાબાઓ અને રીપેરીંગની દુકાનો વિષેની માહિતી શોધવા માટે મદદ કરવા માટે NHAI નો એક કેન્દ્રીય ફોન નંબર 10 ૩૩ પણ જવાબ આપવા માટે ચાલુ કરવામાં આવ્યો છે .


    અત્રે ઉલ્લેખનીય છે કે માલસામાનની હેરફેરની શ્રુંખલામાં રહેલ આ ઢાબાઓ અને રિપેરિંગ દુકાનો , ડ્રાઈવર , ક્લીનર્સ અથવા અન્ય કોઇપણ વ્યક્તિએ તમામ જરૂરી સાવચેતીઓ અને સામાજિક અંતર , માસ્કનો ઉપયોગ , સ્વચ્છતા વગેરે જેવી તમામ જોગવાઈઓનું કડકપણે પાલન કરવાનું રહેશે .


    GP/DS

    
    
    (Release ID: 1616418) Visitor Counter : 145
    
    
      Read this release in: English , Urdu , Marathi , Hindi , Bengali , Assamese , Manipuri , Punjabi , Odia , Tamil , Telugu , Kannada