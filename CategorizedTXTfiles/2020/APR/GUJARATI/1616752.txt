      કાર્મિક, લોક ફરિયાદ અને પેન્શન મંત્રાલય

      કેન્દ્રીય વહીવટી પંચની પીઠિકાઓની કામગીરી 03.05.2020 સુધી બંધ રહેશે
      Posted On: 21 APR 2020 3:00PM by PIB Ahmedabad


    અહીં મહત્વનું છે કે 14.04.2020 ના રોજ જાહેર થયેલી અખબારી યાદીમાં એવો ઉલ્લેખ કરવામાં આવ્યો હતો કે , કેન્દ્રીય વહીવટી પંચની પીઠિકાઓની કામગીરીની સંભાવનાની ચકાસણી 20.04.2020 પછી થશે , જેનો આધાર સરકારનાં લોકડાઉન સાથે સંબંધિત નિર્ણય પર હોઈ શકે છે .


    સરકારે ચોક્કસ કામગીરીના સંબંધમાં લોકડાઉનની સ્થિતિમાં છૂટછાટો આપવાની જાહેરાત કરી હતી . આ છૂટછાટોનો ઉદ્દેશ આવશ્યક ચીજવસ્તુઓનું પરિવહન અને પુરવઠો સુનિશ્ચિત કરવાનો તથા ખાસ કરીને ખાદ્યાન્નનો પુરવઠો સમગ્ર દેશમાં જાળવી રાખવાનો હતો . વળી ગરીબ સમુદાયને આજીવિકા પ્રદાન કરવા માટે પણ કેટલીક છૂટછાટો જાહેર કરવામાં આવી હતી . સાથે સાથે , સરકારી ઓફિસોને અતિ નિયંત્રિત રીતે કામ કરવાની છૂટ આપવામાં આવી છે , જેમાં જાહેર જનતાના પ્રવેશ પર પ્રતિબંધ છે અથવા કોઈ પણ પ્રકારનાં સંપર્ક વિના જાહેર જનતા સાથેના વ્યવહારને છૂટ આપવામાં આવી છે .


    અત્યાર સુધી પ્રાપ્ત થયેલી જાણકારીમાં એવો ખુલાસો પણ થયો છે કે , હાઈકોર્ટો કાર્યરત નથી અને અપવાદરૂપ કેસો વીડિયો કોન્ફરન્સિંગ મારફતે ચાલે છે . લગભગ તમામ સ્થળો પર પીઠિકાઓ હોટસ્પોટમાં સ્થિત છે . બારના પ્રતિનિધિઓએ પણ આ સ્થિતિમાં કેસ ફાઇલ કરવા કે ચલાવવામાં મુશ્કેલી વ્યક્ત કરી છે .


    આ સ્થિતિસંજોગોમાં એવો નિર્ણય લેવાયો હતો કે , કેન્દ્રીય વહીવટી પંચની પીઠિકાઓની કામગીરી અને સુનાવણી 03.05.2020 સુધી મોકૂફ રહેશે . એક વાર કામગીરી શરૂ થયા પછી રજાના દિવસો કે વેકેશન તરીકે જાહેર થયેલા ચોક્કસ દિવસો પર કામગીરીની શક્યતાનો વિચાર કરવામાં આવશે .


    GP/DS

    
    
    (Release ID: 1616752) Visitor Counter : 26
    
    
      Read this release in: Telugu , English , Urdu , Marathi , Hindi , Manipuri , Bengali , Punjabi , Odia , Tamil , Kannada , Malayalam