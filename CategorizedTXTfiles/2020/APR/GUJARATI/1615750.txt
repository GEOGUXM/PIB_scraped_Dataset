      વેપાર અને ઉદ્યોગ મંત્રાલય

      વર્તમાન કોવિડ-19 મહામારીના કારણે ઉભી થયેલી સ્થિતિમાં તકનો લાભ લઇને ભારતીય કંપનીઓની માલિકીફેર/હસ્તાંતરણની શક્યતાઓ ટાળવા સરકારે વર્તમાન FDI નીતિમાં સુધારો કર્યો
      Posted On: 18 APR 2020 3:58PM by PIB Ahmedabad


    કોવિડ -19 મહામારીના કારણે હાલમાં દેશમાં ઉભી થયેલી પરિસ્થિતિને ધ્યાનમાં રાખીને તકનો લાભ લઇને વિદેશી કંપનીઓ દ્વારા ભારતીય કંપનીઓની માલિકીફેર / હસ્તાંતરણની શક્યતાઓને ટાળવા માટે ભારત સરકારે વર્તમાન પ્રત્યક્ષ વિદેશી રોકાણ (FDI) નીતિની સમીક્ષા કરી છે અને સંકલિત FDI નીતિ , 2017 માં સમાવ્યા અનુસાર વર્તમાન FDI ના પરિચ્છેદ 3.1.1 માં સુધારો કર્યો છે . વાણિજ્ય અને ઉદ્યોગ મંત્રાલયના ઉદ્યોગ પ્રોત્સાહન અને આંતરિક વ્યાપાર વિભાગે , આ સંબંધે અખબારી યાદી નંબર 3 (2020 શ્રેણી ) બહાર પાડી છે . આ બાબતે વર્તમાન સ્થિતિ અને સુધારેલી સ્થિતિ નીચે દર્શાવ્યા અનુસાર રહેશે .


    વર્તમાન સ્થિતિ


    પરિચ્છેદ 3.1.1: કોઇ બિન - નિવાસી સંસ્થા પ્રતિબંધિત ક્ષેત્રો / પ્રવૃત્તિઓ સિવાય FDI નીતિને આધિન ભારતમાં રોકાણ કરી શકે છે . જોકે , બાંગ્લાદેશના નાગરિક અથવા બાંગ્લાદેશમાં નોંધાયેલી કંપની માત્ર સરકારી રૂટ હેઠળ રોકાણ કરી શકે છે . વધુમાં , પાકિસ્તાનના નાગરિક અથવા પાકિસ્તાનમાં નોંધાયેલી કંપની માત્ર સરકારી રૂટ હેઠળ સંરક્ષણ , અવકાશ , અણુ ઉર્જા અને વિદેશી રોકાણ માટે પ્રતિબંધિત ક્ષેત્ર / પ્રવૃત્તિઓ સિવાયના ક્ષેત્રો / પ્રવૃત્તિઓમાં રોકાણ કરી શકે છે .


    સુધારેલી સ્થિતિ


    પરિચ્છેદ 3.1.1:


    3.1.1 (a) કોઇ બિન - નિવાસી સંસ્થા પ્રતિબંધિત ક્ષેત્રો / પ્રવૃત્તિઓ સિવાય FDI નીતિને આધિન ભારતમાં રોકાણ કરી શકે છે . જોકે , ભારત સાથે જમીન સરહદથી જોડાયેલા કોઇપણ દેશમાં રહેલી કંપની અથવા ભારતમાં રોકાણના લાભાર્થી માલિક આવા કોઇપણ દેશમાં રહેતા હોય તો , તેઓ માત્ર સરકારી રૂટ હેઠળ રોકાણ કરી શકે છે . વધુમાં , પાકિસ્તાનના નાગરિક અથવા પાકિસ્તાનમાં નોંધાયેલી કંપની માત્ર સરકારી રૂટ હેઠળ સંરક્ષણ , અવકાશ , અણુ ઉર્જા અને વિદેશી રોકાણ માટે પ્રતિબંધિત ક્ષેત્ર / પ્રવૃત્તિઓ સિવાયના ક્ષેત્રો / પ્રવૃત્તિઓમાં રોકાણ કરી શકે છે .


    3.1.1 (b) ભારતમાં કોઇપણ સંસ્થામાં કોઇપણ વર્તમાન અથવા ભાવિ FDI ની માલિકીની ફેરબદલીના કિસ્સામાં , પ્રત્યક્ષ અથવા પરોક્ષ રીતે , પરિચ્છેદ 3.1.1 (a) ના પ્રતિબંધ / પૂર્વાવલોકનમાં આવતી લાભાર્થી માલિકીમાં પરિણામે તો , લાભાર્થી માલિકીમાં આવા આગામી ફેરફારો માટે સરકારની માન્યતા લેવી જરૂરી છે .


    ઉપરોક્ત નિર્ણય FEMA દ્વારા અધિસૂચના આપવામાં આવે તે તારીખથી અમલમાં આવશે .


    GP/DS

    
    
    (Release ID: 1615750) Visitor Counter : 72
    
    
      Read this release in: Punjabi , English , Urdu , Marathi , Hindi , Assamese , Bengali , Manipuri , Odia , Tamil , Telugu , Kannada , Malayalam