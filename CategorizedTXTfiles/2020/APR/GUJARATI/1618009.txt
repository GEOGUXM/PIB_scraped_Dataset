      વહાણવટા મંત્રાલય

      શ્રી મનસુખ માંડવિયાએ ભારતીય મેરિટાઇમ ક્ષેત્રના પ્રતિનિધિઓ સાથે વાર્તાલાપ કર્યો;
      
      વ્યવસાય ચાલુ રાખવાની યોજના અને કોવિડ-19 પછી રીકવરી માર્ગ અંગે ચર્ચા કરી

      Posted On: 24 APR 2020 8:37PM by PIB Ahmedabad

    કેન્દ્રીય જહાજ રાજ્યમંત્રી ( સ્વતંત્ર પ્રભાર ) શ્રી મનસુખ માંડવિયાએ આજે ભારતના મેરિટાઇમ ઉદ્યોગના પ્રતિનિધિઓ સાથે વીડિયો કોન્ફરન્સના માધ્યમથી વાર્તાલાપ કર્યો હતો .


    આ ચર્ચાનો મૂળ હેતુ કોવિડ -19 પછી આ વ્યવસાયને ચાલુ રાખવા માટેની વ્યૂહરચનામાં આવનારા પડકારોનો સામનો કરવા અને તેની પૂર્વતૈયારીઓ અંગે ચર્ચા કરવાનો હતો .


    કટોકટીના આ સમયમાં જહાજ મંત્રાલયે સક્રીયપણે અને સમયસર હસ્તક્ષેપ કર્યો અને તમામ બંદરોનું કામકાજ સરળતાથી ચાલુ રહે તે સુવિધા કરવામાં આવી તે બદલ આ ઉદ્યોગના અગ્રણીઓએ મંત્રાલયના પ્રયાસોની પ્રશંસા કરી હતી . તેમણે આ ઉદ્યોગને આપવામાં આવેલી રાહતો અને લૉકડાઉનના સમય દરમિયાન પોર્ટના ચાર્જ , ડેમરેજ , દંડમાંથી મુક્તિ ઉપરાંત મુદ્દત લંબાવી આપવા જેવા પગલાંની પણ પ્રશંસા કરી હતી કારણ કે આવી રાહતો આ ઉદ્યોગ માટે લાંબાગાળે ખૂબ જ લાભદાયી પૂરવાર થશે .


    ચર્ચા કરતી વખતે આ ઉદ્યોગના અગ્રણીઓએ કોવિડ -19 ની પરિસ્થિતિમાં મેરિટાઇમ ક્ષેત્રની સ્થિતિ અંગે ઝડપથી ચિતાર આપ્યો હતો . હિતધારકોએ પૂરવઠા સાંકળના પ્રશ્નો – માલસામાનની હેરફેર અને ટ્રકો સંબંધિત પ્રશ્નો જેવા પડકારો પર પ્રકાશ પાડ્યો હતો અને નીતિગત હસ્તક્ષેપ કરવાની વિનંતી કરી હતી . તેમણે કોસ્ટલ શિપિંગ અને વૈશ્વિક સ્તરે જહાજ નિર્માણમાં ભારતનો હિસ્સા વધારવા જેવા સૂચનો પણ આપ્યા હતા .


    શ્રી મનસુખ માંડવિયાએ મેરિટાઇમ ક્ષેત્ર ઉદ્યોગના હિતધારકોને ખાતરી આપી હતી કે , ભારતીય બંદરો સામાન્ય સ્થિતિની જેમ જ ફરીથી પૂર્ણ ક્ષમતા સાથે કાર્યરત થવા માટે તૈયાર છે પરંતુ કોવિડ -19 ના કારણે કેટલાક પડકારો ઉભા થયા છે જેને નીતિગત નિર્ણયો દ્વારા ઉકેલી દેવામાં આવશે અને ગંભીરતાથી તેનો અમલ કરવામાં આવશે . શ્રી માંડવિયાએ ઉદ્યોગના અગ્રણીઓને મેરિટાઇમ ક્ષેત્રમાં નવી વ્યૂરચનાઓ તૈયારી કરીને કોવિડ -19 ની સ્થિતિને તકમાં રૂપાંતરિત કરવાની વિનંતી કરી હતી . તેમણે હિતધારકોને કહ્યું હતું કે , જહાજ મંત્રાલય સમસ્યાઓના નિરાકરણ માટે સતત અને વિતરતપણે કામ કરી રહ્યું છે . તેમણે સૂચનો માટે પણ વિનંતી કરી હતી જેથી બંદરો અને ઉદ્યોગો કોવિડ -19 ની આ સ્થિતિમાં પણ ધમધમી શકે .


    શિપિંગ લાઇનના હિતધારકો અને પ્રતિનિધિઓ , બંદરો અને ટર્મિનલ ઓપરેટરો , ઇનલેન્ડ જળમાર્ગો , પૂરવઠા સાંકળ લોજિસ્ટિક્સ , જહાજના માલિકો , વેસેલ ઉત્પાદકો અને માલિકો , કસ્ટમના એજન્ટોએ FICCI દ્વારા આયોજિત આ વીડિયો કોન્ફરન્સમાં ભાગ લીધો હતો .


    GP/DS

    
    
    (Release ID: 1618009) Visitor Counter : 35
    
    
      Read this release in: English , Urdu , Hindi , Assamese , Bengali , Punjabi , Tamil , Telugu