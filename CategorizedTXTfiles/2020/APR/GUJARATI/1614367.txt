      PIB Headquarters

      પ્રધાનમંત્રી ગરીબ કલ્યાણ યોજનાની લાભાર્થી મહિલાઓના ખાતામાં જમા થયો રૂ. 500નો પહેલો હપ્તો
      ગુજરાતની લાભાર્થી મહિલાઓને કોવિડ-19 લૉકડાઉનના સમયમાં આ યોજનાની મદદથી મળી રાહત
      
      કેન્દ્ર સરકાર દ્વારા 26 માર્ચના રોજ રૂ. 1.70 લાખ કરોડના વિશેષ રાહત પેકેજની જાહેરાત થઈ હતી
      Posted On: 14 APR 2020 5:06PM by PIB Ahmedabad


    પ્રધાનમંત્રી ગરીબ કલ્યાણ યોજનાનો લાભ મળવાથી ગુજરાતની લાભાર્થી મહિલાઓને ઘણી રાહત મળી છે અને કોવિડ-19ના લીધે લદાયેલા દેશવ્યાપી લૉકડાઉનના સમયમાં આર્થિક મદદ મળવાથી જાણે ખુશીનો સંચાર થયો છે. કેન્દ્ર સરકાર દ્વારા 26 માર્ચના રોજ પ્રધાનમંત્રી ગરીબ કલ્યાણ યોજનાની જાહેરાત કરવામાં આવી હતી, રૂ. 1.70 લાખ કરોડનું વિશેષ પેકેજ મંજૂર કરવામાં આવ્યું હતું, આ યોજના અંતર્ગત ગરીબ મહિલાઓને આવતા ત્રણ મહિના સુધી તેમના જન-ધન ખાતામાં રૂ. 500/- સીધા લાભ હસ્તાંતરણ સ્વરૂપે જમા કરવાનો સરકરે નિર્ણય કર્યો હતો. રોજે-રોજ કમાઈ, દાડીયુ કે મજુરી કરનારી આવી મહિલાઓને આ સમય દરમિયાન કામ ન મળે તો તેનો જીવન નિર્વાહ કેવી રીતે ચાલે ? એ બાબતનો વિચાર કરીને સરકારે તેમને ગરીબ કલ્યાણ યોજના અંતર્ગત આગામી ત્રણ મહિના સુધી માસિક રૂ. 500/- આપવાનો નિર્ણય કર્યો છે જેના લીધે તેમને ઘણી રાહત મળી છે. ગુજરાતની એવી કેટલીક મહિલાઓની પીઆઈબી (પ્રેસ ઇન્ફોર્મેશન બ્યૂરો)ના પ્રતિનિધિ સાથે રૂબરૂ વાત થઈ હતી.


    ( મહેસાણા જિલ્લાના ઊંઝા તાલુકાના ઉપેરા ગામના વતની શ્રીમતી જશોદાબેન ભીખાભાઈ ચૌહાણ)


    જશોદાબેન ભીખાભાઇ ચૌહાણ , ગામ ઉપેરા, તાલુકો ઊંઝા, જિલ્લો મહેસાણાના વતની છે, તેઓ ખેતમજુરી કરીને પોતાનુ ગુજરાન ચાલાવે છે, પ્રધાનમંત્રી ગરીબ કલ્યાણ યોજનાનો પહેલો હપ્તો તેમના બેન્ક ખાતામાં આવતા પીઆઈબીના પ્રતિનિધિને એમણે જણાવ્યુ હતુ કે, “કોરોના મહામારીના આવા કપરા સમયમા મારા બાળકો તેમજ અમારા પરીવાર માટે આ પૈસા ઘણા આશીર્વાદરૂપ છે.” આ માટે તેમણે સરકારનો ખૂબ આભાર વક્ત કર્યો હતો.


    ( મહેસાણા જિલ્લાના ઊંઝા તાલુકાના ઉપેરા ગામના વતની શ્રીમતી ગંગાબેન જયંતીભાઈ ચૌહાણ)


    ગંગાબેન જયંતીભાઈ ચૌહાણ , ગામ ઉપેરા, તાલુકો ઊંઝા, જિલ્લો મહેસાણાના વતની છે. છુટક મજુરી કરીને પોતાનુ ગુજરાન ચાલાવે છે. પ્રધાનમંત્રી ગરીબ કલ્યાણ યોજનાનો પહેલો હપ્તો તેમના બેન્ક ખાતામાં જમા થયો છે. પીઆઈબીના પ્રતિનિધિ સાથે વાત કરતા તેમણે જણાવ્યુ હતુ કે, “ લોકડાઉનના આ સમયમાં અમને કામ મળતું નથી ત્યારે આવા સમયે સરકારે મારા પરીવારની ચિંતા કરી છે, સાચા અર્થમાં આ ગરીબોની સરકાર છે. ”


    ( મહેસાણા જિલ્લાના ઊંઝા તાલુકાના ઉપેરા ગામના વતની શ્રીમતી જશીબેન બાબુભાઈ ચૌહાણ)


    જશીબેન બાબુભાઇ ચૌહાણ, ગામ ઉપેરા, તાલુકો ઊંઝા, જિલ્લો મહેસાણા. તેઓ છુટક મજુરી કરીને પોતાના પરીવારનો નિર્વાહ કરે છે. તેમણે પીઆઈબીના પ્રતિનિધિને જણાવ્યુ હતુ કે, “ પ્રધાંનમંત્રી ગરીબ કલ્યાણ યોજનાનો પહેલો હપ્તો એવા સમયે મલ્યો છે કે જ્યારે કોરોનાવાઈરસના પ્રકોપથી સંપૂર્ણ ધંધા રોજગાર બંધ છે, અમારા માટે તો રોજ કમાવુ ને રોજ ખાવાનું હોય છે, ત્યારે સરકારની આ મદદ અમરા માટે સંજીવની છે. ”


    લાભની આ રકમ આપના ખાતામાં જમા જ રહેશે, પૈસા ન ઉપાડવાથી એ પરત નહીં થાય, આ બાબતે ઘણી અફવાઓ ફેલાઇ રહી છે કે પૈસા ન ઉપાડવાથી એ પાછા જતા રહે છે, તો લાભાર્થીઓને એ બાબતે નિશ્ચિંત રહેવું, આ રકમ આપના ખાતામાં જમા જ રહેશે.


    DK/SD/RP

    
    
    (Release ID: 1614367) Visitor Counter : 30