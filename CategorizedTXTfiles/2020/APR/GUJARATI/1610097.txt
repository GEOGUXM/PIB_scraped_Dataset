      નાણા મંત્રાલય

      PFRDAએ કોવિડ-19 મહામારી સામેની લડાઈમાં મદદ કરવા માટે પીએમ કેર ભંડોળમાં યોગદાન આપવાની પ્રતિજ્ઞા લીધી
      Posted On: 01 APR 2020 6:28PM by PIB Ahmedabad


    પેન્શન ક્ષેત્રના નિયામક પેન્શન ફંડ રેગ્યુલેટરી એન્ડ ડેવલપમેન્ટ ઑથોરીટી ( PFRDA) દ્વારા પ્રધાનમંત્રીના આકસ્મિક પરિસ્થતિમાં નાગરિક સહાયતા અને રાહત ભંડોળ (PM CARES)માં પોતાના કર્મચારીઓના વેતનનો એક ભાગનું યોગદાન આપવાની પ્રતિજ્ઞા લેવામાં આવી છે. પીએમ કેર એ હમણાં તાજેતરના સમયમાં નોવલ કોરોનાવાયરસ (કોવિડ-19)ની વૈશ્વિક મહામારી પગલે દેશના નાગરિકોને રાહત પગલાઓ પૂરા પાડવા અને તેમને સહાયતા કરવા માટે પ્રધાનમંત્રી શ્રી નરેન્દ્ર મોદીના માર્ગદર્શન હેઠળ સ્થાપવામાં આવેલ ભંડોળ છે.


    સરકારની અન્ય સંસ્થાઓ, ઔદ્યોગિક નેતાઓ, ખ્યાતનામ હસ્તીઓની જેમ જ PFRDAના કર્મચારીઓએ પણ પોતાના વેતનનો એક ભાગ આપવાનો નિર્ણય લીધો છે અને PFRDA ભારતમાં રહેલા આ રોગચાળા વિરુદ્ધની લડાઈમાં સરકારને મદદ કરવા માટે પ્રતિબદ્ધ છે.


    PFRDAના ચેરમેન શ્રી સુપ્રતિમ બંદોપાધ્યાયએ જણાવ્યું હતું કે, “વર્તમાન સમયમાં આપણો દેશ સૌથી વધુ પડકારજનક સમયગાળાનો સામનો કરી રહ્યો છે. અત્યારના સમયમાં સૌથી વધુ અગત્યની વાત કોરોનાવાયરસ (કોવિડ-19) વિરુદ્ધની લડાઈમાં શક્ય તમામ રીતે આપણી જવાબદારીઓને વહેંચવી એ છે. PFRDA રોગચાળાની આ સ્થિતિથી ઉત્પન્ન થનાર અસરો અંગે સંવેદનશીલ છે અને આ સંકટ વિરુદ્ધની લડાઈમાં પોતાનું યોગદાન આપવા ઈચ્છે છે.”


    PFRDA વિષે


    પેન્શન ફંડ રેગ્યુલેટરી એન્ડ ડેવલપમેન્ટ ઓથોરીટી ( PFRDA) સંસદનો કાયદો ઘડીને સ્થાપિત કરવામાં આવેલ કાનૂની સત્તામંડળ છે જેનો ઉદ્દેશ્ય નેશનલ પેન્શન સિસ્ટમ (એનપીએસ) અને પેન્શન યોજનાઓના ક્રમબદ્ધ વિકાસને નિયંત્રિત કરવાનો, તેને પ્રોત્સાહન આપવાનો અને તેની ખાતરી કરવાનો છે કે જેની ઉપર આ કાયદો લાગુ પડે છે. એનપીએસ એ શરૂઆતના સમયમાં 1લી જાન્યુઆરી 2004 ના રોજ અથવા ત્યારપછી સેવામાં જોડાયેલા કેન્દ્ર સરકારના કર્મચારીઓ ઉપર લાગુ થતો હતો અને ત્યારબાદ લગભગ તમામ રાજ્ય સરકારોએ પોતાના કર્મચારીઓ માટે તેને લાગુ કરી દીધો છે. એનપીએસને સ્વૈચ્છિક આધાર પર તમામ ભારતીય નાગરિકો (રહેવાસી/ બિનરહેવાસી/ ઓવરસીઝ) માટે અને કોર્પોરેટ્સને તેમના કર્મચારીઓ માટે લંબાવવામાં આવ્યો છે.


    31 માર્ચ 2020ના રોજ એનપીએસ અને અટલ પેન્શન યોજના અંતર્ગત નોંધણી કરાવેલની કુલ સંખ્યા ૩.45 કરોડને પાર કરી ચુકી છે અને એસેટ અન્ડર મેનેજમેન્ટ (એયુએમ) 4,17,478 કરોડ રૂપિયા સુધી વધી ગયું છે. 68 લાખથી વધુ સરકારી કર્મચારીઓ એનપીએસ અંતર્ગત નોંધવામાં આવ્યા છે અને ખાનગી ક્ષેત્રમાં 22 લાખ સબસ્ક્રાઈબર્સ દ્વારા એનપીએસમાં નોંધણી કરાવવામાં આવી છે જેમાં 7568 એકમો કોર્પોરેટ્સ તરીકે નોંધાયેલા છે. 2.11 કરોડથી વધુ સબસ્ક્રાઈબર્સ વર્તમાન સમયમાં ભારત સરકારની સંપૂર્ણ ખાતરીવાળી પેન્શન યોજના અટલ પેન્શન યોજના હેઠળ આવરી લેવામાં આવ્યા છે.


    RP


    ****

    
    
    (Release ID: 1610097) Visitor Counter : 53
    
    
      Read this release in: English , Hindi , Assamese , Bengali , Tamil , Telugu