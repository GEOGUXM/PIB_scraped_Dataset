      કૃષિ મંત્રાલય

      ભારત સરકારના કૃષિ સહકારીતા અને ખેડૂત કલ્યાણ વિભાગ દ્વારા કરવામાં આવેલી કામગીરીઓ
      Posted On: 22 APR 2020 8:32PM by PIB Ahmedabad


    ભારત સરકારના કૃષિ સહકારીતા અને ખેડૂત કલ્યાણ વિભાગ દ્વારા લૉકડાઉન દરમિયાન પ્રાદેશિક સ્તરે ખેડૂતો માટે અને કૃષિલક્ષી ગતિવિધિઓને સુવિધાજનક કરવા માટે ઘણા ઉપાય કરવામાં આવ્યા છે . તેની તાજેતરની સ્થિતિ નીચે ઉલ્લેખ કર્યા અનુસાર છે :

     1. રવી મોસમ 2020 દરમિયાન , હાલમાં વીસ (20) રાજ્યમાં લઘુતમ ટેકાના ભાવે દાળ અને તલની ખરીદી કરવામાં આવી રહી છે . નાફેડ અને FCI દ્વારા 1,67,570.95 મેટ્રિક ટન દાળ અને 1,11,638.52 મેટ્રિક ટન તલની ખરીદી થઇ ગઇ છે જેની કિંમત રૂ . 1313 કરોડ છે અને તેના કારણે 1,74,284 ખેડૂતોને ફાયદો થયો છે .
     2. પૂર્વોત્તરના પ્રદેશોમાં આંતરરાજ્ય આવનજાવનની સાથે સાથે આવશ્યક ચીજવસ્તુઓ , ફળ અને શાકભાજીનો પૂરવઠો પહોંચાડવા તેમજ ભાવો પર દેખરેખ રાખવા માટે અલગ સેલની રચના કરવામાં આવી છે .
     3. મહારાષ્ટ્રના કૃષિ અને ખેડૂત કલ્યાણ મંત્રાલયના ઉત્પાદન ક્ષેત્રોએ અન્ય રાજ્યોમાં ડુંગળીનો પૂરવઠો પહોંચાડવા માટે મહારાષ્ટ્ર માર્કેટ બોર્ડનો સંપર્ક કર્યો છે . હાલમાં , નાસિક જિલ્લા અંતર્ગત આવતા APMC દ્વારા દેશના વિવિધ ભાગો જેમકે , દિલ્હી , હરિયાણા , બિહાર , તામિલનાડુ , પંજાબ , કોલકાતા , જમ્મુ અને કાશ્મીર , કર્ણાટક , ઓડિશા , ગુજરાત , ઉત્તરપ્રદેશ , આસામ , રાજસ્થાન , મધ્યપ્રદેશ વગેરેમાં દરરોજ સરેરાશ 300 ટ્રક મોકલવામાં આવે છે .
     4. મંત્રાલયે જથ્થાબંધ બજારો ઓછા કરવા અને પૂરવઠાની સાંકળને પ્રોત્સાહન આપવા માટે ઘણા પગલાં લીધા છે . રાષ્ટ્રીય કૃષિ બજાર ( ઇ - નામ ) પોર્ટલને બે (2) નવા મોડ્યૂલ અર્થાત્ ( a ) ગોદામ આધારિત ટ્રેડિંગ મોડ્યૂલ અને (b) ખેડૂત ઉત્પાદક સંઘ ( FPO ) મોડ્યૂલને જોડીને ફરી તૈયાર કર્યું છે . ગોદામ આધારિત ટ્રેડિંગ મોડ્યૂલ ખેડૂતોને વેરહાઉસિંગ ડેવલપમેન્ટ એન્ડ રેગ્યુલેટરી ઓથોરિટી ( WRA ) દ્વારા નોંધાયેલા બજારોમાં લિસ્ટેડ ગોદામો પાસે તેમની ઉપજ વેચવા માટે સમર્થ બનાવે છે . FPO ટ્રેડિંગ મોડ્યૂલ FPO ને સંગ્રહ કેન્દ્રોને તેમની ઉપજ તસવીર / ગુણવત્તા માપદંડ સાથે ઑનલાઇન બીડ કરવા માટે ભૌતિક રૂપે બજારો સુધી ગયા વગર અપલોડ કરવા માટે સમર્થ બનાવે છે . અત્યાર સુધીમાં 12 રાજ્યો ( પંજાબ , ઓડિશા , ગુજરાત , રાજસ્થાન , પશ્ચિમ બંગાળ , મહારાષ્ટ્ર , હરિયાણા , આંધ્રપ્રદેશ , તામિલનાડુ , ઉત્તરાખંડ , ઉત્તરપ્રદેશ અને ઝારખંડ ) ના FPO એ વેપારમાં ભાગ લીધો છે .
     5. ઝારખંડ જેવા રાજ્યોએ ઇ - નામ પ્લેટફોર્મના માધ્યમથી ફાર્મ - ગેટ ટ્રેડિંગ શરૂ કર્યું છે જે અંતર્ગત ખેડૂત APMC સુધી ગયા વગર ઑનલાઇન બોલી લગાવવા માટે પોતાની ઉપજનું તસવીર સહિત વિવરણ અપલોડ કરે છે . આ પ્રકારે , ઇ - નામ અંતર્ગત વેપાર માટે FPO પણ સંગ્રહ કેન્દ્રોથી પોતાની ઉપજનું વિવરણ અપલોડ કરી રહ્યા છે .
     6. તાજેતરમાં ઇ - નામ પ્લેટફોર્મ પર લોજિસ્ટિક એગ્રીગેટર્સના ઉબરાઇઝેશન મોડ્યૂલનો આરંભ કરવામાં આવ્યા છે . તેનાથી વેપારીઓને બજારથી માંડીને અન્ય ઘણા સ્થળો પર કૃષિ પેદાશોની ઝડપી હેરફેર માટે પોતાની આસપાસના વિસ્તારોમાં ઉપલબ્ધ ટ્રાન્સપોર્ટરોની માહિતી મળી શકે છે . આ મોડ્યૂલ સાથે પહેલાંથી જ 11.37 લાખથી વધુ ટ્રક અને 2.3 લાખ ટ્રાન્સપોર્ટર જોડાયેલા છે .

    GP/DS

    
    
    (Release ID: 1617484) Visitor Counter : 21
    
    
      Read this release in: Kannada , English , Urdu , Hindi , Marathi , Manipuri , Tamil , Telugu
    
    
    

6.