      PIB Headquarters

      రంగారెడ్డి జిల్లాలో మొదలైన వలస కార్మికులకు ఉపాధి అవకాశాలు
      Posted On: 27 APR 2020 10:19PM by PIB Hyderabad


    రంగారెడ్డి జిల్లాలో అత్యధికంగా వలస కూలీలు ఉన్నారు. ప్రస్తుత కరోనా లాక్ డౌన్ నేపథ్యంలో ఉపాధి అవకాశాలు లేక అనేక ఇబ్బందులను ఎదుర్కుంటున్నారు. ఈ వలస కూలీలకు జిల్లా పాలనా యంత్రాంగం ఒక్కొక్కరికి నగదు, ఉచిత బియ్యం పంపిణీ చేయడం, జీహెచ్ఎంసీ పరిధిలో ఉచిత భోజన సౌకర్యం కల్పిస్తూ పలు సంక్షేమ చర్యలు చేపట్టింది. అయితే, వీటికి తోడు వలస కార్మికులకు కరోనా వ్యాప్తి నివారణ జాగ్రత్తలు పాటిస్తూ తిరిగి వారికి ఉపాధి కల్పించాలని జిల్లా కలెక్టర్ అమయ్ కుమార్ ఆదేశాలు జారీ చేయడంతో జిల్లాలోని ఇటుక బట్టీలు, స్టోన్ క్రషర్లలో పనులు ప్రారంభించేందుకు రెవిన్యూ అధికారులు అనుమతులు జారీచేశారు. దీంతో, రంగారెడ్డి జిల్లాలో ఇటుక బట్టీలు అధికంగా ఉన్నగ్రామాల్లోపనులు ప్రారంభించారు. ఈ ఇటుక బట్టీలు ప్రధానంగా ఉన్న మొయినాబాద్ మండలం హిమాయత్ నగర్ గ్రామం యాచారం మండల్ తులేకుర్డ్ గ్రామం , ఇబ్రాహింపట్నం మండలం ఆదిభట్ల, కందుకూరు మండలం రాచలూర్ తోపాటు కొందుర్గ్, కొత్తూరు, నందిగామ, ఫారూఖ్ నగర్, చౌదరిగూడ, కేశంపేట,చేగిరెడ్డి ఘనపూర్, సూతన్ పల్లి, తులకేడు,మహేశ్వరం లలో పనులు ప్రారంభమై వలస కూలీలకు ఉపాధి తిరిగి ప్రారంభమైంది. వీటితోపాటు, మంచాల, రాచలూర్, కందుకూరు తదితర గ్రామాల్లో స్టోన్ క్రషర్ల పనులు ప్రారంభమయ్యాయి. లాక్ డౌన్ సమయం లో నిబంధనలను సడలించి తమకు తిరిగి ఉపాధి కల్పించినందుకు రాష్ట్ర ప్రభుత్వానికి, జిల్లా కలెక్టర్ కు వలస కూలీలు కృతజ్ఞతలు తెలిపారు.


    

    
    (Release ID: 1618828) Visitor Counter : 26