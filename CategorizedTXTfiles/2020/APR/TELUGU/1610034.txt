      రసాయనాలు, ఎరువుల మంత్రిత్వ శాఖ

      జమ్మూ కశ్మీర్ లో ఎన్ పి పి ఏ కి చెందిన ధరల పర్యవేక్షణ, రిసోర్స్ యూనిట్ (పిఎమ్‌ఆర్‌యు) ఏర్పాటు
      Posted On: 01 APR 2020 2:05PM by PIB Hyderabad


          కోవిడ్- 19 పై పోరాటంలో ఇదొక ముఖ్యమైన ఘట్టం


          జమ్మూ-కశ్మీర్ లో నేషనల్ ఫార్మాస్యూటికల్ ప్రైసింగ్ అథారిటీ (ఎన్‌పిపిఎ)కి చెందిన ధరల పర్యవేక్షణ , రిసోర్స్ యూనిట్ ( పిఎమ్‌ఆర్‌యు ) ఏర్పాటు అయింది. ఈ యూనిట్ ఉన్న రాష్ట్రాల్లో ఇది 12 వ రాష్ట్రం. కేరళ , ఒడిశా , గుజరాత్ , రాజస్థాన్ , పంజాబ్ , హర్యానా , నాగాలాండ్ , త్రిపుర , ఉత్తర ప్రదేశ్ , ఆంధ్రప్రదేశ్ , మిజోరం సహా 11 రాష్ట్రాల్లో పిఎమ్‌ఆర్‌యులను ఇప్పటికే ఎన్‌పిపిఎ ఏర్పాటు చేసింది.


          పిఎంఆర్‌యు , రిజిస్టర్డ్ సొసైటీ. జమ్మూ కశ్మీర్ రాష్ట్ర డ్రగ్ కంట్రోలర్ ప్రత్యక్ష నియంత్రణ , పర్యవేక్షణలో పనిచేస్తుంది. ఈ సంస్థ ఖర్చులకు ఎన్‌పిపిఎ నిధులు సమకూరుస్తుంది. సరసమైన ధరలకు ఔషధాలు లభ్యత , ప్రజలకు అందుబాటులో ఉంచడానికి ఎన్‌పిపిఎ , స్టేట్ డ్రగ్ కంట్రోలర్‌కు పిఎమ్‌ఆర్‌యు సహకరిస్తుంది. ఇందుకు సదస్సులు , శిక్షణా కార్యక్రమాలు , అవగాహన , సమాచార వితరణ ( ఐఇసి) కార్యకలాపాలను కూడా నిర్వహించాలని భావిస్తున్నారు.


          ఔషధ ధరల నియంత్రణ ఆర్డర్ (డిపికో) నిబంధనల ప్రకారం చర్యలు తీసుకోవటానికి పిఎమ్‌ఆర్‌యు , నమూనాలను సేకరించి , డేటాను సేకరించి , విశ్లేషించి , ఔషదాల లభ్యత , అధిక ధరలకు సంబంధించి నివేదికలు తయారు చేస్తుంది. దేశం కోవిడ్- 19 మహమ్మారితో పోరాడుతున్న ప్రస్తుత పరిస్థితుల్లో అధిక ధరలను నిర్ణయించడం , స్థానిక కొరత / హోర్డింగ్ సమస్యలను పరిష్కరించడంలో ఎన్‌పిపిఎకి , ప్రభుత్వానికి పిఎమ్‌ఆర్‌యు సహాయం చేస్తుంది కాబట్టి ఈ యూనిట్ ఏర్పాటు అదనపు ప్రాముఖ్యతను సంతరించుకుంటుంది.


          ****



    


    
    (Release ID: 1610034) Visitor Counter : 18
    
    
      Read this release in: English , Urdu , Hindi , Assamese , Punjabi , Gujarati , Tamil