      శాస్త్ర విజ్ఞాన- సాంకేతిక విజ్ఞాన మంత్రిత్వ శాఖ

      దేశవ్యాప్తంగా ఉన్న సిఎస్ఐఆర్ ల్యాబులు తమ ప్రాంతాలతో పాటు పరిథి దాటి కూడా ఆహారం, శానిటైజర్లు,మాస్కులు మొదలైనవి అందించడం ద్వారా ఆర్తులకు అండగా ఉంటున్నాయి
      
      సిఎస్ఐఆర్-సిఎఫ్టిఆర్ఐ మైసూరు, సిఎస్ఐఆర్-ఐహెచ్బిటి పాలంపూర్, సిఎస్ఐఆర్-ఐఎమ్ఎమ్టి భువనేశ్వర్, సిఎస్ఐఆర్-సిఐఎమ్ఎఫ్ఆర్ ధన్‌బాద్, సిఎస్ఐఆర్-ఐఐపి డెహ్రాడూన్ వంటి సిఎస్ఐఆర్ ల్యాబ్‌లు వలస కూలీలు, రోగులు, ఆరోగ్య కార్యకర్తలు, పోలీసులకు కోవిడ్-19 వ్యాప్తి సమయంలో వంటకం అవసరం లేని, సిద్ధమైన ఆహారాన్ని అందిస్తున్నాయి
      
      వీటితో పాటు పరిశోధన అభివృద్ధి, శాస్త్ర సాంకేతిక పరిజ్ఞానంలో తనకంటూ ప్రత్యేకతను చాటుకున్న సిఎస్ఐఆర్ అత్యవసర స్థితిలో ఆదుకునే
      
      చరిత్ర ఉంది

      Posted On: 30 APR 2020 3:18PM by PIB Hyderabad

      అత్యంత వేగవంతమైన గతిలో ప్రపంచాన్ని కబళించిన సార్స్-సిఓవి 2 వైరస్ నియంత్రణకై భౌతిక దూరం అనేది తారక మంత్రం లాంటిది. దేశంలో మహమ్మారి వేగాన్ని నిరోధించడానికి లాక్ డౌన్ ఆచరణాత్మక పరిష్కారం అయింది. అయితే సమాజంలో సామజిక ఆర్ధిక బలహీన వర్గాలు , వలసదారులు వంటి హానికర పరిస్థితులకు దగ్గరగా ఉండే వర్గాలు అనేక కష్ట నష్టాలకు కూడా ఈ మహమ్మారి కారణమైంది.


      పరిశోధన అభివృద్ధి , శాస్త్ర సాంకేతిక పరిజ్ఞానంలో తనకంటూ ప్రత్యేకతను చాటుకున్న సిఎస్ఐఆర్ దేశంలో అనేక వైపరీత్యాలు , అత్యవసర పరిస్థితిలో ఆపన్న హస్తం అందించిన గత చరిత్ర ఉంది. ఉత్తర కాశీ , చెన్నై వరదలైనా , ఫానీ వంటి తుపానులైన సిఎస్ఐఆర్ ప్రయోగశాలలు తమకున్న వనరులు , నైపుణ్యాన్ని ఫణంగా పెట్టి పని చేశాయి. నీటి శుద్ధి సాంకేతికలు , చేతి పంపులు , తుపాను సహాయ కేంద్రాలు , వ్యవస్థీకృత పునరావాసం , వంట అవసరం లేని ఉన్నదున్నట్టు ఆరగించగలిగే ఆహరం ఇలా అనేక సహాయాలను అందించాయి సిఎస్ఐఆర్ ల్యాబ్ లు.


      " సిఎస్ఐఆర్ వైరల్ జన్యుపరిశోధనలు చేయడానికి , మందులు మరియు ఆరోగ్య పరీక్షల కిట్‌లను అభివృద్ధి చేయడానికి , కోవిడ్- 19 ను అరికట్టే టీకాలను అన్వేషించడానికి ప్రణాళికలు సిద్ధం చేసినప్పటికీ , ఆహార సంబంధిత పరిశోధన , సాంకేతికత ను కూడా అభివృద్ధి చేసింది. తద్వారా దేశంలోని వివిధ ప్రాంతాల్లో వలస కార్మికులు , పేద బలహీన వర్గాల ప్రజలకు ఆహారాన్ని అందించే కార్యక్రమం చేపట్టాలని నిర్ణయించింది. దేశంలో అనేక చోట్ల ఉన్న సిఎస్ఐఆర్ ల్యాబ్ లు తమ రీజియన్ పరిథిలో అవసరమైన వర్గాలకు ఆహరం , శానిటైజెర్లు , మాస్కులు అందిస్తున్నాయని చెప్పడానికి ఆనందంగా ఉంది" అని సిఎస్ఐఆర్-డీజీ డాక్టర్ శేఖర్ మండే అన్నారు.


      దేశంలో సిఎస్ఐఆర్ కి చెందిన ప్రతిష్టాత్మకమైన ఫుడ్ టెక్నాలజీ పరిశోధన కేంద్రం (మైసూరు) అత్యంత పోషక విలువలున్న 10 టన్నుల బిస్కట్లు , ఒక టన్ను స్పిరులినా చిక్కీలు , యాలకుల రుచి గల 10 టన్నుల నీరు , 5 టన్నుల నూట్రిఫిట్ బార్ చాక్లేట్లు తయారు చేసి 56,000 వలస కార్మికులు , రోగులు , డాక్టర్లు , పోలిస్ సిబ్బంది కి పంపిణీ చేయడానికి సిద్ధం చేస్తోంది. రోగ నిరోధక శక్తిని అందించే పోషకాలతో పాటు ఇవి ఎక్కువ కాలం నిల్వ కూడా ఉంటాయి.


      వాస్తవానికి , సిఎస్ఐఆర్-సిఎఫ్‌టిఆర్‌ఐ ఎయిమ్స్ నుండి ప్రత్యేక అభ్యర్థన మేరకు కోవిడ్ - 19 రోగులను తిరిగి కోలుకోవడం కోసం ఎయిమ్స్-న్యూఢిల్లీ కి 500 కిలోల అధిక ప్రోటీన్ బిస్కెట్లు , 500 కిలోల అధిక ప్రోటీన్ రస్క్‌లను సరఫరా చేసింది. ఈ బిస్కెట్లు బయట దొరికే సాధారణ బిస్కెట్ల కంటే 60-80% ప్రోటీన్ల అధికం కలిగి ఉంటాయి.


      " పోషక ఉత్పత్తులు ప్రోటీన్ లేదా ఖనిజాలు మరియు రోగనిరోధక శక్తిని సానుకూలంగా ప్రభావితం చేసే విటమిన్లతో తయారవుతున్నాయి. లాక్ డౌన్ , ఐసోలేషన్‌కు సంబంధించిన తీవ్రమైన ఆందోళన మరియు అనిశ్చితి పరిస్థితులను ఎదుర్కోడానికి ఈ ప్రయత్నాలు అవసరం" అని సిఎస్ఐఆర్-సిఎఫ్‌టిఆర్‌ఐ కేఎస్ఎంఎస్ రాఘవ రావు తెలిపారు.


    (సిఎస్ఐఆర్-సిఎఫ్‌టిఆర్‌ఐ పంపిణీ చేసిన బిస్కట్లు, చిక్కి లని ఆశ్వాదిస్తున్నచిన్నారులు)


    బెంగళూరు నగరంలో వలస వచ్చిన కార్మికుల కోసం ఆదాయపు పన్ను కార్యాలయం తరపున సహాయక చర్యలు చేపట్టిన ప్రిన్సిపాల్ ఆదాయపు పన్ను కమిషనర్ శ్రీ జాకీర్ థామస్ మాట్లాడుతూ “ సిఎస్ఐఆర్-సిఎఫ్‌టిఆర్‌ఐ ఈ ప్రయత్నంలో అద్భుతమైన భాగస్వామి. ఎటువంటి బ్యూరోక్రాటిక్ అడ్డంకులు లేకుండా మేము వెంటనే వలస కార్మికులలో పోషకాలతో సుసంపన్నమైన బిస్కెట్లు , స్పిరులినా చిక్కిలను పంపిణీ చేసాము. పిల్లలు వాటిని ఆశ్వాదించడం చాల ఆనందం కలిగిస్తుంది. విజ్ఞాన శాస్త్రాన్ని ప్రజల్లోకి తీసుకెళ్లడానికి ఇది మంచి ఉదాహరణ అని నేను భావిస్తున్నాను ” అని అన్నారు.


    ఇక , లాక్ డౌన్ కారణంగా చిక్కుకున్న అనేక మంది వలస కార్మికుల ఆహారం దొరకడం లేదని పంచాయతీ ప్రతినిధి సమాచారం ఇవ్వడంతో , పాంపూర్ పరిథి లో ఉన్న సిఎస్ఐఆర్-ఇన్స్టిట్యూట్ ఆఫ్ హిమాలయన్ బయోసోర్స్ టెక్నాలజీ (సిఎస్ఐఆర్-ఐహెచ్బిటి) , ఫుడ్ ప్రాసెసింగ్ టెక్నాలజీలకు పేరుగాంచిన మరొక ఇన్స్టిట్యూట్ ఇది , 60 టన్నుల దాల్ చావల్ ఆలూ మిక్స్ , 2.16 టన్నుల రెడీ-టు-ఈట్ లోకల్ (కాంగ్రా) వంటకాలు , 1500 స్పిరులినా శనగ బార్లు , 1000 మల్టీగ్రెయిన్ ఎనర్జీ బార్స్ , 1500 మల్టీగ్రెయిన్ ప్రోటీన్ పౌడర్... ఇవన్నీ ఉన్న 5000 బాక్సులను సరఫరా చేసింది. వలస కార్మికులకు మాత్రమే కాదు , వైద్యులు , పారామెడికల్ సిబ్బంది , ఆరోగ్య కార్యకర్తలు , పోలీసుల వంటి ముందుండి పనిచేసే కార్మికులకు కూడా. ఆహారం రసాయనాలుఉండవు , ప్రోబయోటిక్ ప్రభావాలను కలిగి ఉంటుంది . దాని నిల్వ గడువు 12 నెలలు.


    డెహ్రాడూన్లోని సిఎస్ఐఆర్-ఐఐపి కూడా గత ఒక నెల రోజులుగా దాదాపు 300 మందికి ప్రతిరోజూ ఆహారాన్ని అందిస్తోంది. భువనేశ్వర్‌లోని సిఎస్‌ఐఆర్-ఇన్స్టిట్యూట్ ఆఫ్ మినరల్స్ & మెటీరియల్స్ టెక్నాలజీ (సిఎస్‌ఐఆర్-ఐఎమ్ఎమ్‌టి) చేతిశానిటైజర్స్‌తో పాటు రెడీ-టు-ఈట్ ఆహరం ( ఖిచిడి) , సిఎస్‌ఐఆర్-ఐహెచ్‌బిటి అందించిన సబ్బులను భువనేశ్వర్ కమిషనరేట్ పోలీసులకు అందించారు. కర్ణాటకలోని డోనిమలై ఇనుప ఖనిజ గనుల వద్ద విధుల్లో ఉన్న సిఎస్ఐఆర్-సెంట్రల్ ఇన్స్టిట్యూట్ ఆఫ్ మైనింగ్ అండ్ ఫ్యూయల్ రీసెర్చ్ (సిఎస్ఐఆర్-సిఐఎంఎఫ్ఆర్) సిబ్బంది కి కూడా ఆహార ప్యాకెట్లను పంపిణీ చేశారు.


    సిఎస్ఐఆర్-ఐహెచ్బిటి సిద్ధం చేసిన ఆహార పెట్టెలను సిఎస్ఐఆర్-ఐఎంఎంటి భువనేశ్వర్‌లో పంపిణీ చేసింది. ఆహారాన్ని అందించడంతో పటు సిఎస్ఐఆర్ గ్రామీణ / సామాజిక ఔత్సాహిక పారిశ్రామిక వేత్తలు ద్వారా చిన్న పరిశ్రమలు ఏర్పాటు చేయడానికి ప్రణాళిక సిద్ధం చేస్తోంది. మహమ్మారి వ్యాప్తి చెందుతున్న సమయంలో గ్రామీణ ప్రాంతాలకు ఎక్కువగా వలస వెళ్లే వారికి ఇది అవకాశాలను అందిస్తుంది. సాంఘిక స్వచ్ఛంద సంస్థల ద్వారా క్రిమిసంహారకాలు , శానిటైజర్లు , సబ్బులు , మాస్కులు , చేతి తొడుగులు , ఆహార ఉత్పత్తులు , నీటి శుద్దీకరణ వస్తు సామగ్రి మొదలైన వాటి సంశ్లేషణ , తయారీపై శిక్షణ ఇందులో ఉంటుంది.


    #CSIRFightsCovid19

    
    
    (Release ID: 1619719) Visitor Counter : 15
    
    
      Read this release in: English , Urdu , Hindi , Bengali , Punjabi , Gujarati , Tamil , Kannada