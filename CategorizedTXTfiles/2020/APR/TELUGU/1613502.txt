      మానవ వనరుల అభివృద్ధి మంత్రిత్వ శాఖ

      హెచ్ఆర్డి మంత్రిత్వ శాఖ సలహా మేరకు ప్రస్తుత కోవిడ్-19 లాక్ డౌన్ పరిస్థితిలో బోధనను విద్యార్థులు చెంతకు తీసుకెళ్లడానికి పలు చర్యలు చేపట్టిన కేంద్రీయ విద్యాలయ సంఘటన్ ఢిల్లీ రీజియన్
      దేశవ్యాప్తంగా విద్యార్థుల భద్రత, విద్యా సంక్షేమానికి కట్టుబడి ఉన్నాం: కేంద్ర హెచ్ ఆర్ డి మంత్రి
      
      
      
      VI నుండి VIII తరగతుల ఆన్ లైన్ ప్రత్యక్ష బోధనా ప్రసారాలు వచ్చే సోమవారం నుండి ప్రారంభించనున్న కేవీఎస్ ఢిల్లీ రీజియన్; IX నుండి XII తరగతులు ఇప్పటికే ప్రారంభం

      Posted On: 11 APR 2020 6:35PM by PIB Hyderabad

          ప్రపంచం కోవిడ్- 19 లాక్ డౌన్ తో తల్లడిల్లుతున్న ప్రస్తుత పరిస్థితుల్లో విద్యార్థులు , తల్లి దండ్రులకు ఇది పరీక్షా సమయం. ఈ క్లిష్ట సమయంలో విద్యాసంస్థల అధిపతులు , డిజిటల్ పద్ధతుల ద్వారా విద్యార్థులు సరైన రీతిలో సమయాన్ని వినియోగించుకుని , విద్య సంవత్సరం నష్ట పోకుండా చూడాలని కేంద్ర మానవ వనరుల అభివుద్ది శాఖ మంత్రి శ్రీ రమేష్ పోఖ్రియాల్ ' నిషాంక్ ' సూచించారు. ఈ మేరకు ఢిల్లీ ప్రాంతీయ కార్యాలయం ఫేస్ బుక్ , యూట్యూబ్ ఐడి లు రూపొందించి VI నుండి XII విద్యార్థులకు అన్ని పాఠ్యాంశాల బోధన ఏర్పాట్లు చేసారు.


          ఇప్పటికే IX నుండి XII తరగతులకు పేస్ బుక్ , యూట్యూబ్ లో లైవ్ ఆన్ లైన్ బోధనకు పెద్ద ఎత్తున స్పందన వస్తోంది. సుమారు 90,000 వీక్షణలు , 40,000 కామెంట్లు ఈ రెండు రోజుల్లోనే వచ్చాయి. 13,343 మంది సబ్ స్క్రైబ్ర్లు చేరారు. అన్ని తరగతులు , పాఠ్యాంశాలకు ఎంపిక చేసిన ఉపాధ్యాయుల ఆధ్వర్యంలో జరుగుతున్న ఈ బోధనా కార్యక్రమంలో పరస్పరం విద్యార్థులకు మధ్యలో వచ్చే సందేహాలను నివృతి చేసే అవకాశం కూడా ఉంది. ముందుగానే అన్ని పాఠ్యాంశాలకు కాలపట్టికను రూపొందించి విద్యాసంస్థల వాట్సాప్ గ్రూప్ ల ద్వారా సమాచారాన్ని విద్యార్థులకు చేరవేశారు. యూట్యూబ్ లో ప్లే లిస్ట్ ను కూడా రూపొందించి పాఠాలను విద్యార్థులు చూసుకునే అవకాశం కల్పించారు.


          విద్య అంశాలను వీడియోల రూపంలో తయారు చేయడానికి మూవీమేకర్ , పవర్ పాయింట్ విండోలు , స్క్రీన్ రికార్డర్ వంటి వివిధ సాఫ్ట్ వేర్ లను ఉపయోగించారు. హోంవర్క్ , ఇంటి దగ్గర నుండి చేసే అభ్యాసాలను ఉపాధ్యాయులు సిద్ధం చేసి ఎప్పటికప్పుడు విద్యార్థులకు పంపుతున్నారు. గతంలో రోజువారీలా కాకుండా కాస్త వైవిధ్యంగా పరస్పరం అభ్యాస కార్యక్రమం జరుగడం విద్యార్థులకు ఆసక్తి కలిగిస్తుంది.


          ప్రైమరీ తరగతులకు చెందిన చిన్నారుల కోసం ఉపాధ్యాయులు- వీడియోలు రూపొందించి వాట్సాప్ , యూట్యూబ్ లోని అప్లోడ్ చేస్తున్నారు. విద్యార్థులు తల్లి దండ్రులు కామెంట్ సెక్షన్ లో ప్రస్తావించే సమస్యలకు ఉపాధ్యాయులు ఎప్పటికప్పుడు సమాధానాలు చెబుతుంటారు. సామజిక దూరం , ఇళ్లల్లోనే విద్యార్థులు , తల్లిదండ్రులను సురక్షితంగా ఉండాలని కోరడం మంచి ఫలితాలు ఇస్తోంది. వారికి స్వయం , దీక్ష , ఈ-పాఠశాల వంటి బోధనా వనరులను పూర్తి అందుబాటులోకి తెచ్చారు. హోంవర్క్ , అసైన్మెంట్ లను ఎప్పటికప్పుడు ఉపాధ్యాయులు పరిశీలిస్తారు. రోజుకు కనీసం అయిదుగురు విద్యార్థులతో వారు మాట్లాడుతారు. ఇలా జరుగుతున్న బోధనా విధానం అటు విద్యార్థులు , తల్లి దండ్రులకు ఆసక్తికరంగా ఉండడమే కాకుండా , వారు పూర్తిగా దీనిలో భాగస్వామ్యం అవుతున్నారు. అలాగే ఉపాధ్యాయులు కూడా తగు రీతిలో పాఠ్యాంశాల బోధనకు ఉపక్రమిస్తున్నారు.


          ****



    


    
    (Release ID: 1613502) Visitor Counter : 21
    
    
      Read this release in: English , Urdu , Hindi , Assamese , Punjabi , Gujarati , Tamil , Kannada