      శాస్త్ర విజ్ఞాన- సాంకేతిక విజ్ఞాన మంత్రిత్వ శాఖ

      కోవిడ్-19పై సిఎస్ఐఆర్ - హైదరాబాద్ కి చెందిన సెంటర్ ఫర్ సెల్యూలర్ అండ్ మాలిక్యులర్ బయాలజీ (సీసీఎంబీ) బహుముఖ పోరాటం
      Posted On: 12 APR 2020 11:45AM by PIB Hyderabad


      సిఎస్ఐఆర్ ఆధ్వర్యంలో హైదరాబాద్ కేంద్రంగా పనిచేస్తున్న సీసీఎంబీ కోవిడ్- 19 పై దేశం చేస్తున్న పోరాటంలో తగు సాధనాలను సిద్ధం చేస్తోంది.


      వీటిలో ప్రధానంగా :


      రోగుల నమూనాల పరీక్ష:


      కోవిడ్- 19 ని గుర్తించడానికి సీఎంబీ అధీకృత పరీక్షా కేంద్రంగా ఉంది. సార్స్-సిఓవి- 2 వైరస్ కోసం రోగనిర్ధారణ చేయడానికి తెలంగాణలోని 33 జిల్లాలలోని ప్రభుత్వ ఆసుపత్రుల నుండి రోగి నమూనాలను స్వీకరిస్తుంది. ప్రస్తుతం రోజుకు 350 నమూనాలు పరీక్ష చేసే సామర్థ్యం కలిగి ఉంది.


      కోవిడ్- 19 పరీక్షలు చేయడంలో శిక్షణ:


      తెలంగాణలోని అయిదు ప్రభుత్వ ఆస్పత్రులలో పనిచేస్తున్న 25 వైద్యులు , సాంకేతిక సిబ్బంది , వైద్య విద్యార్థులకు సీసీఎంబీ శిక్షణ ఇచ్చింది. వీరు సంబంధిత ఆస్పత్రుల రోగనిర్ధారణ పరీక్ష కేంద్రాల్లో పరీక్షలు నిర్వహిస్తున్నారు. అంతేకాకుండా సిఎస్ఐఆర్-సీసీఎంబీ రోగ నిర్ధారణ పరీక్షలకు ఉన్న ఉత్తమ పద్ధతులను వివరిస్తూ వీడియోలు చిత్రీకరించింది. ఇవి అధీకృత కేంద్రాల్లో లభ్యమవుతాయి. అలాగే director@ccmb.res.in ని కూడా సంప్రదించి పొందవచ్చు.


      సార్స్-సిఓవి- 2 జన్యు సీక్వెన్సింగ్:


      సిఎస్ఐఆర్ ల్యాబ్ లలో కరోనా వైరస్ జన్యు శ్రేణి నిర్ధారణ చేయడానికి తగిన శోధనలు చేస్తుంటే , సీసీఎంబీ కొత్త తరం జన్యు విశ్లేషణ చేసి వైరస్ కి సంబంధించిన మొత్తం జన్యు శ్రేణిని పరిశోధించే పనిలో ఉంది. వివిధ రోగుల నుండి సమీకరించిన నమూనాలను విశ్లేషించి మరో 3-4 నెలల్లో వైరస్ లపై కొన్ని ఫలితాలను సాధించే దిశగా కృషి జరుగుతోంది.


      సార్స్ సిఓవి- 2 వైరస్ కల్చరింగ్ ద్వారా బహుళ ప్రయోజన , కొత్త ఔషధాల శోధన :


      పరిశోధన - అభివృద్ధి లో ఇప్పటి వరకు వైరస్ కల్చరింగ్ ద్వారా కొత్త ఔషధాల దిశగా కానీ , బహుళ ప్రయోజన ఔషధాల తయారీ కోసం కానీ కీలకమైన సాధనాలు లోపం ఉంది . ఆ సవాలును అధిగమించి ఇపుడు సిఎస్ఐఆర్-సీసీఎంబీ పరిశోధనలు సార్స్ సిఓవి -2 నేపథ్యంలో ఊపందుకున్నాయి. ఇది త్వరలో ఒక మంచి ఫలితం ఇస్తుందని ఆశాభావం ఉంది .


      చివరిగా , కరోనా విషయంలో ప్రజల్లో చైతన్యం కలిగించే కార్యక్రమాలలో కూడా సీసీఎంబీ చురుకుగా భాగస్వామ్యం అయి , వివిధ ప్రాంతీయ భాషల్లో సృజనాత్మకంగా సందేశాలు , జాగ్రత్తలు , సూచనలను ప్రజల చెంతకు చేరుస్తోంది.

  
  
  
    
    
    (Release ID: 1613567) Visitor Counter : 47
    
    
      Read this release in: Punjabi , English , Urdu , Marathi , Hindi , Assamese , Bengali , Gujarati , Tamil , Kannada