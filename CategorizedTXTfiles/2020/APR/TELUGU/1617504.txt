      శాస్త్ర విజ్ఞాన- సాంకేతిక విజ్ఞాన మంత్రిత్వ శాఖ

      కొవిడ్-19పై భారతీయ పోరాటం, వృద్ధిచెందుతున్న సహజ రక్షణ
      కొవిడ్-19 శరీరంలో వ్యాప్తి చెందకుండా మరియు కొవిడ్ సోకిన రోగి త్వరగా కోలుకునే విధంగా శరీరంలో వ్యాధి నిరోధక శక్తిని పెంపొందించే ఆమోదించిన రోగనిరోధక శ్రుతిమిశ్రకం(ఇమ్యునోమాడ్యులేటర్) సెప్సివాక్®ను అభివృద్ధి చేయవలెనని నిర్ణయించిన
      సిఎస్ఐఆర్
      
      ఇపుడు క్రొత్త ప్రయోగాత్మక పరీక్షలకు ఆమోదం తెలిపిన భారత ఔషధ నియంత్రణాధికారి(డ్రగ్స్ కంట్రోలర్ జనరల్ ఆఫ్ ఇండియా(డిసిజిఐ))
      రాండమైజ్డ్ , డబుల్-బ్లైండ్, టు-ఆర్మ్, నియంత్రణ ప్రయోగ పరీక్షల నిర్వహణ
      
      ఈ రెండు పరీక్షలను ఇప్పటికే ప్రకటించిన ప్రయోగాత్మక పరీక్షలకు అదనంగా కొవిడ్-19 తీవ్రత ఎక్కువగా ఉన్న రోగుల్లో మరణాల రేటును తగ్గించే సామర్థ్యాన్ని పరీక్షించడానికి నిర్వహిస్తారు.

      Posted On: 23 APR 2020 3:18PM by PIB Hyderabad

    కొవిడ్-19 లేదా మరే అంటురోగంపై అయినా పోరాడటానికి శరీరంలో రోగనిరోధక వ్యవస్థ కీలక పాత్రను పోషిస్తుంది. ఈ వైరస్లను గుర్తించడానికి మరియు తొలగించడానికి అత్యంత వేగవంతమైన మరియు తొట్టతొలి సామర్థ్యం శరీరంలోని రోగనిరోధక వ్యవస్థదే. కొవిడ్-19 లేదా మరే ఇతర వైరస్లైనా ఏ వ్యక్తికైనా సోకకపోవడానికి లేదా నామమాత్రంగా సోకడానికి కారణం అతనిలో వాటిని తట్టుకునేందుకు సరిపడినంత రోగనిరోధక శక్తి ఉండటం. శరీరంలోని మైక్రోగ్రాఫ్లు మరియు ఎన్కే కణాలు ఈ రక్షణను ఇస్తాయి. ప్రపంచమంతా కొవిడ్-19కు వ్యాక్సిన్ను మరియు వైరస్ నిరోధక కారకాన్ని కనుగొనే పనిలో ఉండగా సాంకేతిక మరియు పరిశ్రమల పరిశోధనా మండలి(సిఎస్ఐఆర్) వైరస్ సోకిన రోగి త్వరగా కోలుకునేందుకు ఆ వ్యక్తి శరీరంలో రోగనిరోధక శక్తిని పెంచేందుకు ఆమోదించిన రోగనిరోధక శ్రుతిమిశ్రకం(ఇమ్యునోమాడ్యులేటర్) సెప్సివాక్ ® ను అభివృద్ధి చేసేందుకు తన ప్రతిష్టాత్మక కార్యక్రమం న్యూ మిలీనియం ఇండియన్ టెక్నాలజీ లీడర్షిప్ ఇనీషియేటివ్ కార్యక్రమం క్రింద సన్నాహాలు చేస్తోంది.


    సెప్సివాక్ ® ద్వారా ఆశిస్తున్న లక్ష్యాలు:


    1. కొవిడ్-19 రోగులకు దగ్గరగా మసిలిన వ్యక్తుల మరియు వైద్యసంబంధిత వృత్తి లో ఉన్న సిబ్బందికి వారి శరీరంలో రోగనిరోధక శక్తిని పెంపొందించడం ద్వారా ఈ అంటువ్యాధి నుండి రక్షించడం.


    2. కొవిడ్-19 వలన ఆసుపత్రిపాలైన, రోగ తీవ్రత తక్కువగా ఉన్న రోగులను త్వరితంగా కోలుకునేలా చేయడంతోపాటు ఐసియులో ఉన్న రోగి వలన ఈ వైరస్ వ్యాప్తిని ఆపడానికి ఈ ప్రయత్నం సహకరిస్తుంది.


    క్రొత్తగా చేస్తున్న ఈ ప్రయోగానికి భారత ఔషధ నియంత్రణ మండలి(డ్రగ్స్ కంట్రోలర్ జనరల్ ఆఫ్ ఇండియా(డిసిజిఐ)) వారి ఆమోదం ఉండగా , రాండమైజ్డ్, డబుల్-బ్లైండ్, టు-ఆర్మ్, నియంత్రిత ప్రయోగ పరీక్షలను ఇందులో నిర్వహించబడతాయి. ఈ రెండు పరీక్షలను ఇప్పటికే ప్రకటించిన ప్రయోగాత్మక పరీక్షలకు అదనంగా కొవిడ్-19 తీవ్రత ఎక్కువగా ఉన్న రోగుల్లో మరణాల రేటును తగ్గించే సామర్థ్యాన్ని పరీక్షించడానికి నిర్వహిస్తారు.


    సెప్సివాక్ ® వేడితో చంపబడే సూక్ష్మజీవులను డబ్ల్యూ(ఎండబ్ల్యూ)ను కలిగి ఉంటుంది. ఇవి రోగి శరీరంలో ఉండటం వలన రక్షణతోపాటు వీటి వినియోగం వలన ఎటువంటి ఇతర ప్రభావాలు కలుగవు. ఈ సెప్సివాక్ ® ను ఎన్ఎంఐటిఎల్ఐ కార్యక్రమం క్రింద సిఎస్ఐఆర్ అభివృద్ధి చేయగా అహ్మదాబాదుకు చెందిన కడిలా ఫార్మాసూటికల్స్ లిమిటెడ్ తయారు చేస్తుంది.

    
    
    (Release ID: 1617504) Visitor Counter : 37
    
    
      Read this release in: Punjabi , English , Urdu , Hindi , Marathi , Assamese , Bengali , Gujarati , Tamil , Kannada