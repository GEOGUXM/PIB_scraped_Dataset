      ఆర్థిక మంత్రిత్వ శాఖ

      పటిష్ఠమైన డిజిటల్ చెల్లింపుల మౌలిక వ్యవస్థతో ప్రధాన మంత్రి గరీబ్ కళ్యాణ్ ప్యాకేజి కింద కచ్చితమైన నగదు బదిలీ
      Posted On: 12 APR 2020 7:05PM by PIB Hyderabad


          జన్ ధన్ ఖాతాలు , ఇతర ఖాతాలను ఖాతాదారుల మొబైల్ నంబర్లు , ఆధార్ (జన్ ధన్ - ఆధార్ - మొబైల్)-జామ్ తో అనుసంధానం చేయడానికి డిజిటల్ వ్యవస్థ సిద్ధమైంది. ఈ మౌలిక సంధాన వ్యవస్థ ప్రత్యక్ష బ్యాంకు బదిలీ (డీబీటీ)కి , పెన్షన్ పథకానికి వెన్నుదన్నుగా ఉంటుంది. బ్యాంకు ఖాతా లేని వారికి అకౌంట్లు తెరిపించడానికి 2014 ఆగష్టు లో ప్రధానమంత్రి జన్ ధన్ యోజన (పీఎంజేడివై) ప్రారంభించారు. 2020 మార్చ్ 20 వ తేదీ నాటికి మొత్తం 126 కోట్ల సిఏఎస్ఏ అకౌంట్లకు గాను పీఎంజేడివై కింద 38 కోట్ల ఖాతాలు ప్రారంభమయ్యాయి.


          · పరస్పరమార్పిడి , వేగవంతం , కచ్చితత్వంతో కూడిన లావాదేవీలు:


          o ఈ బ్యాంకు అకౌంట్లను నగదు , డిజిటల్ లావాదేవీలకు ఉపయోగించవచ్చు అన్ని బ్యాంకు శాఖల్లోని , బిజినెస్ కరెస్పాండంట్ (బీసీ) పాయింట్ల వద్ద , వ్యాపార కేంద్రాల వద్ద , ఇంటర్నెట్ ద్వారా లావాదేవీలు జరుపుకోవచ్చు.


          o డిజిటల్ చెల్లింపులకు అనుసరించే పద్ధతులు : బ్రాంచ్ లు , బీసీ కేంద్రాల వద్ద ఆధార్ ద్వారా నగదు తీసుకోవచ్చు. భీమ్ ఆధార్ , రూపే డెబిట్ కార్డు , యూపీఐ , బీబీపీఎస్ ద్వారా కూడా నగదు లావాదేవీలు జరిపే అవకాశం ఉంది.


          పైన పేర్కొన్న డిజిటల్ అవకాశాలన్నిటిని వినియోగించుకుని 30 కోట్ల మంది మొత్తం రూ. 28,256 కోట్ల రూపాయల ప్రధానమంత్రి గరీబ్ కళ్యాణ్ ప్యాకేజి ఆర్ధిక సహాయం పొందారు. కోవిడ్- 19 లాక్ డౌన్ కారణంగా పేదలకు అండగా ఉండేందుకు ఈ ప్యాకేజిని ఆర్ధిక మంత్రి శ్రీమతి నిర్మల సీతారామన్ మర్చి 26 వ తేదీన ప్రకటించారు.


          ప్రధానమంత్రి గరీబ్ కళ్యాణ్ ప్యాకేజి కింద ఏప్రిల్ 10 వ తేదీ వరకు విడుదల చేసిన నిధులు:

                                                                                                                                       
పథకం                                                                       లబ్ధిదారుల సంఖ్య                           అంచనా            
                                                                                                                                       
                                                                                                                                       
                                                                                                                                       
పీఎంజేడీవై మహిళా ఖాతాదారులకు సహాయంగా                                       19.86 కోట్లు (97%)                         రూ. 9930 కోట్లు  
                                                                                                                                       
                                                                                                                                       
                                                                                                                                       
పీఎం-కిసాన్ కింద రైతులకు చెల్లింపు                                         6.93 కోట్లు ( మొత్తం 8 కోట్ల మందికి గాను)  రూ. 13,855 కోట్లు
                                                                                                                                       
                                                                                                                                       
                                                                                                                                       
ఎన్ఎస్ఏపి లబ్ధిదారుల సహాయార్థం (ఒంటరి మహిళలు , వయోవృద్ధులు , దివ్యాంగులు)  2.82 కోట్లు                                రూ. 1405 కోట్లు  
                                                                                                                                       
                                                                                                                                       
                                                                                                                                       
భవన , ఇతర నిర్మాణ రంగ కార్మికులకు                                          2.16 కోట్లు                                రూ. 3066 కోట్లు  
                                                                                                                                       
                                                                                                                                       
                                                                                                                                       
మొత్తం                                                                     31.77 కోట్లు                               రూ. 28,256 కోట్లు
                                                                                                                                       
                                                                                                                                       


    


    
    (Release ID: 1613744) Visitor Counter : 31
    
    
      Read this release in: English , Urdu , Marathi , Hindi , Bengali , Assamese , Punjabi , Gujarati , Odia , Tamil , Kannada , Malayalam