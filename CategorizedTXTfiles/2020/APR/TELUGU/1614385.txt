      సిబ్బంది, ప్రజా ఫిర్యాదులు మరియు పింఛన్ల మంత్రిత్వ శాఖ

      సెంట్రల్ అడ్మినిస్ట్రేటివ్ ట్రిబ్యునల్ పత్రిక ప్రకటన
      Posted On: 14 APR 2020 3:51PM by PIB Hyderabad


    కరోనా వైరస్ వ్యాప్తిని నిరోధించడానికి అమలవుతున్న లాక్ డౌన్ కారణంగా సెంట్రల్ అడ్మినిస్ట్రేటివ్ ట్రిబ్యునల్ న్యూ ఢిల్లీలోని , దేశ వ్యాప్తంగా తన శాఖలలో కూడా మర్చి 23 వ తేదీ నుండి కార్యకలాపాలు సాగించ లేకపోయింది. తగు సౌలభ్యం లేక వీడియో కాన్ఫరెన్స్ ద్వారా కూడా విధులు నిర్వహించలేక పోయింది. ఏప్రిల్ 14 వ తేదీన కేంద్ర ప్రభుత్వం చేసే ప్రకటన ఆధారంగా పరిస్థితి సమీక్షించాలని అనుకున్న నేపథ్యంలో ప్రధాని లాక్ డౌన్ పై నేడు జాతినుద్దేశించి ప్రకటన చేశారు. లాక్ డౌన్ ని మే నెల 3 వ తేదీ వరకు పొడిగిస్తున్నట్టు ప్రకటించారు. అయితే హాట్ స్పాట్లను మినహాయించి తిరిగి పరిస్థితిని ఏప్రిల్ 20 వ తేదీన సమీక్షిస్తామని వెల్లడించారు. కాబట్టి ప్రస్తుత పరిస్థితి ఈ నెల 20 వ తేదీ వరకు కొనసాగుతుంది. అందువల్ల ట్రిబ్యునల్ బెంచిల పని తిరిగి ప్రారంభం కావడానికి సాధ్యాసాధ్యాలు ఏప్రిల్ 20 వ తేదీన తీసుకునే నిర్ణయం బట్టి ఆధారపడి ఉంటుంది.


    ట్రిబ్యునల్ బెంచిలకు సెలవులు వివిధ దశలుగా నిర్ధారించడం జరిగింది . ఎర్నాకులం బెంచిలకు సెలవులు ఈ ఏప్రిల్ మధ్యలో మొదలవుతాయి , అక్కడి నుండి కొన్ని వారాల తరువాత బెంగళూరు బెంచిలకు సెలవులు ప్రారంభమవుతాయి. ఇదే తీరు ఉత్తరాది వైపు కూడా ఉంటుంది. అయితే ప్రిన్సిపాల్ బెంచికి సెలవులు జూన్ లో ఉంటాయి.


    కరోనా లాక్ డౌన్ వల్ల నష్టపోయిన ఈ పనిదినాలను వేరే విధంగా భర్తీ చేయనున్నారు. బెంచిలు మళ్ళీ పని చేయడం ప్రారంభమయ్యాక సంబంధిత బార్ అసోసియేషన్లతో సంప్రదించి పని దినాల నష్టాన్ని ఎలా భర్తీ చేయాలో నిర్ణయించడం జరుగుతుంది.


    అత్యవసరంగా ఏదైనా కేసు విచారణకు అడ్వొకేట్ నుండి వినతి వస్తే , ఆ సమాచారం ప్రిన్సిపాల్ రిజిస్ట్రార్ దృష్టికి వెళ్తుంది. ఆ కేసు విచారణ ఎంతవరకు అత్యవసరమో సమీక్షించి నిర్ణయం తీసుకుంటారు. ఎటువంటి ప్రమాదకర పరిస్థితులు ఉద్యోగులకు ఎదురుకాకుండా ఉండేందుకు ప్రిన్సిపాల్ బెంచి , ఇతర బెంచీలు నామ మాత్రపు సిబ్బందితో పనిచేస్తాయి. బెంచిల రిజిస్ట్రార్ లు ఎంతవరకు ఉద్యోగులు విధులకు అవసరమవుతారో గుర్తించి , వంతుల వారీగా వారికి పని కేటాయిస్తారు. పాలనాపరంగా అత్యవసర వ్యవహారాలుంటే సంబంధిత వ్యక్తులు ఆన్ లైన్ లో కానీ , ఫోన్ లో మాట్లాడుకుని కానీ తగు విధంగా చర్యలు చేపడతారు.


    *****

    
    
    (Release ID: 1614385) Visitor Counter : 37
    
    
      Read this release in: English , Urdu , Marathi , Hindi , Bengali , Punjabi , Gujarati , Tamil , Kannada