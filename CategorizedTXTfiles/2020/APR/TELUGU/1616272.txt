      సమాచార, ప్రసార మంత్రిత్వ శాఖ

      ఉచిత గ్యాస్ సిలిండర్ల పంపిణీ పట్ల లబ్ధిదారుల హర్షం
      Posted On: 17 APR 2020 4:20PM by PIB Hyderabad


    దేశములో కరోనా మహమ్మారిని ఎదుర్కోవడానికి తీసుకుంటున్న చర్యల్లో భాగంగ కేంద్ర ప్రభుత్వం గరీబ్ కళ్యాణ్ యోజన ప్రకతించిన సంగతి తెలిసిందే. ఇందులో భాగంగా ప్రధాన మంత్రి ఉజ్వల యోజన పథకం కింద గ్యాస్ కనెక్షన్లు పొందిన మహిళలకు మూడు నెలల పాటు నెలకు ఒకటి చొప్పున మూడు సిలిండర్లు ఉచితంగా అందిస్తోంది కేంద్ర ప్రభుత్వం. తెలంగాణ రాష్ట్రం లో ఉజ్వల పథకం కింద 10.72 లక్షల కనెక్షన్లు ఉన్నాయి. ఏప్రిల్ నెలలో ఈ లబ్ధిదారులు తమ గ్యాస్ ఏజెన్సీ ద్వారా సిలిండర్ పొందడానికి వీలుగా 80 కోట్ల రూపాయలు లబ్దిదారుల ఖాతా ల్లో వేయవలసి ఉండగా శుక్రవారం 40 కోట్ల రూపాయల మొత్తం వేయడం జరిగింది. దీనిపై లబ్ధిదారులు హర్షం వ్యక్తం చేస్తున్నారు. ఈ కష్టకాలంలో కేంద్ర ప్రభుత్వం ఉచితం గా సిలిండర్ లు అందచేయడం హర్షణీయం అని నల్గొండ పట్టణానికి చెందిన సునీత అంటున్నారు. కూలీ పనులు లేక ఇబ్బంది పడుతున్న ప్రస్తుత తరుణంలో కేంద్ర ప్రభుత్వ నిర్ణయం తమకు ఎంతో ఊరట నిచ్చిందని మిర్యాలగూడ కు చెందిన మహేశ్వరి చెప్పారు.


    పనులు లేక ఉపాధి కోల్పోయిన ప్రస్తుత తరుణంలో ఉచిత గ్యాస్ సిలిండర్లు ఇవ్వడం వల్ల ఆర్థికంగా ఎంతో వెసులుబాటు కలిగిందని పలువురు మహిళలు ఆనందం వ్యక్తం చేస్తున్నారు. కేంద్ర ప్రభుత్వం ప్రధానమంత్రి గరీబ్ కళ్యాణ్ యోజన పధకం క్రింద జన్ ధన్ ఖాతాలు ఉన్న మహిళలకు 500 రూపాయలు ఇవ్వడంతో పాటు దారిద్ర్య రేఖకు దిగువనున్న వారికి ఉచితంగా బియ్యం ఇవ్వడం పట్ల పలువురు లబ్దిదారులు హర్షం వ్యక్తం చేస్తున్నారు

    
    
    (Release ID: 1616272) Visitor Counter : 64