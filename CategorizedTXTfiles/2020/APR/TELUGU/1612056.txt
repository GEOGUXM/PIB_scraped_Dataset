      సిబ్బంది, ప్రజా ఫిర్యాదులు మరియు పింఛన్ల మంత్రిత్వ శాఖ

      సిబ్బంది, ప్రజా పిర్యాదులు మరియు పింఛన్ల మంత్రిత్వ శాఖ తరఫున
      కోవిడ్-19 కు వ్యతిరేకంగా తీసుకుంటున్న చర్యలపై జరిగిన సమీక్షా సమావేశానికి
      అధ్యక్షత వహించిన ఎం.ఓ.స్. (పి.పి.) డాక్టర్ జితేంద్ర సింగ్.
      
      ప్రధానమంత్రి కెర్స్ నిధికి విరాళాలిచ్చిన శాఖలను అభినందించిన డాక్టర్ సింగ్.
      Posted On: 07 APR 2020 3:52PM by PIB Hyderabad


    ఈశాన్య ప్రాంత అభివృద్ధి (డి.ఓ.ఎన్.ఈ.ఆర్.); ఎమ్.ఓ.ఎస్.పి.ఎమ్.ఓ.; సిబ్బంది, ప్రజా పిర్యాదులు, పింఛన్లు, అణుఇంధనం మరియు అంతరిక్ష శాఖల కేంద్ర మంత్రి (ఇండిపెండెంట్ ఛార్జ్) డాక్టర్ జితేంద్ర సింగ్ ఈ రోజు వీడియో కాన్ఫరెన్స్ ద్వారా డి.ఓ.పి.టి.; డి.ఏ.ఆర్.పి.జి.; డి.ఓ.పి.పి.డబ్ల్యూ శాఖల పనితీరుపై సమగ్ర సమీక్షా సమావేశం నిర్వహించారు .


    ముందుగా కేంద్ర మంత్రి, లాక్ డౌన్ సమయంలో డి.ఓ.పి.టి. తీసుకున్న చర్యలు / కార్యక్రమాలపైనా, లాక్ డౌన్ సడలించిన అనంతరం సాధారణ స్థితి తీసుకురావడానికి సంసిద్ధత పైనా సమీక్షించారు . గృహ కళ్యాణ్ కేంద్రాలు ఫేస్ మాస్కులు తయారుచేసే పనిలో ఉన్నాయి . డి.ఓ.పి.టి. లోని ప్రతి విభాగం ఇంటి దగ్గర నుండి పని చేసి పూర్తి చేయడానికి వీలుగా ప్రాధాన్యతా క్రమంలో చేపట్టవలసిన పనులను గుర్తించారు. ఈ పనుల పురోగతిని ఏ.ఎస్. / జే.ఎస్. లు నిశితంగా పర్యవేక్షిస్తారు. కోవిడ్ -19 విషయాలపై ప్రభుత్వ పరంగానూ , ప్రభుత్వేతర పరంగానూ కార్మికులకు శిక్షణ ఇచ్చే ఏకీకృత ప్రభుత్వ ఆన్-లైన్ శిక్షణ (ఐ.జి.ఓ.టి.) కార్యక్రమాన్ని చేపట్టడం జరిగింది .


    డి.ఏ.ఆర్.పి.జి. వ్యవహారంపై మంత్రి స్పందిస్తూ, కోవిడ్ -19 ఫిర్యాదులపై ( https://darpg.gov.in ) అనే ఒక జాతీయ పర్యవేక్షణ వ్యవస్థను 2020 ఏప్రిల్ 1వ తేదీన ప్రారంభించినట్లు మంత్రి తెలియజేసారు. 2020 ఏప్రిల్ 6వ తేదీ వరకు ఈ పోర్టల్ కు 10,659 ప్రజా పిర్యాదులు అందాయని మంత్రి చెప్పారు. ఈ పోర్టల్ కు దాఖలవుతున్న రోజువారీ ఫిర్యాదులు పెరుగుతున్నాయి. 2020 ఏప్రిల్ 1వ తేదీన 333 పిర్యాదులు దాఖలుకాగా , 2020 ఏప్రిల్ 6వ తేదీన 2,343 ఫిర్యాదులు దాఖలయ్యాయి. కోవిడ్-19 కు చెందిన ప్రజా ఫిర్యాదుల కేసులను ప్రాధాన్యతా ప్రాతిపదికన మూడు రోజుల వ్యవధిలో పరిష్కరించే విధంగా చర్యలు తీసుకోవాలని డి.ఏ.ఆర్.పి.జి. అన్ని మంత్రిత్వ శాఖలకు / విభాగాలకు మరియు రాష్ట్ర ప్రభుత్వాలకు సూచనలు జారీచేసింది. వలస కార్మికులకు , నిత్యావసర వస్తువులకు సంబంధించిన ప్రజా ఫిర్యాదులను అత్యంత ప్రాధాన్యంతో పరిష్కరించాలి . వలస కార్మికులకు అవసరమైన ఆహారం సరఫరాకు సంబంధించిన సమస్య గురించి మీడియా ట్వీట్లు, టెలివిజన్ ఛానెళ్లలో చూసి డి.ఏ.ఆర్.పి.జి. తనకు తానుగా స్వచ్చందంగా స్పందించింది. ప్రతీ రోజూ స్వీకరించే ఫిర్యాదులు, వాటి పరిష్కారాలు, పిర్యాదులు ఎక్కడ నుండి వచ్చాయి వంటి వివరాలను ఆ ఫిర్యాదుల కేటగిరీ వారీగా రోజువారీ నివేదికలను డి.ఏ.ఆర్.పి.జి. రూపొందించి మంత్రుల సాధికార బృందానికి సమర్పిస్తుంది. ప్రజా పిర్యాదులు, సలహాలపై 10 మంది అధికారులతో సాధికార బృందం, నిత్యావసర వస్తువులపై 5 మంది అధికారులతో సాధికార బృందం, వలస కూలీల పై 7 గురు అధికారులతో సాధికార బృందం సంబంధిత ఫిర్యాదులను పరిష్కరిస్తాయి.


    పింఛన్ల శాఖ పనితీరు గురించి డాక్టర్ సింగ్ మాట్లాడుతూ, అధికారులందరూ వి.పి.ఎన్. కనెక్షన్ ద్వారా పనిచేయడంతో మొత్తం శాఖ నూరు శాతం ఈ-ఆఫీస్ పై పనిచేస్తోందని చెప్పారు . డిపార్టుమెంటు కు సంబంధించిన అంతర్ మంత్రిత్వ శాఖ ఫైళ్ల కదలికలు కూడా ఈ-ఆఫీస్ ద్వారానే జరుగుతున్నాయని ఆయన తెలిపారు. కోవిడ్ -19 మహమ్మారికి సంబంధించి పెన్షనర్లు తీసుకోవలసిన జాగ్రత్తల గురించి వారికి సుమారు నాలుగు లక్షల ఎస్.ఎమ్.ఎస్. లు పంపడం జరిగింది . అఖిల భారత వైద్య విజ్ఞాన సంస్థ, వృద్దాప్య వైద్య విద్యా శాఖ కు చెందిన సీనియర్ వైద్యునితో వీడియో కాన్ఫరెన్స్ ద్వారా భారతదేశంలోని వివిధ నగరాలలోని వంద మంది పెన్షనర్లకు 2020 ఏప్రిల్ 9వ తేదీన ఈ శాఖ ఒక టెలీ-కన్సల్టేషన్ కార్యక్రమాన్ని కూడా నిర్వహించింది. అదేవిధంగా, 2020 ఏప్రిల్ 13వ తేదీన పెన్షనర్ల కోసం యోగ మరియు ఫిట్ నెస్ పై మరొక వీడియో కాన్ఫరెన్స్ ఏర్పాటు చేయడం జరిగింది . ఈ కార్యక్రమంలో భారతదేశం లోని 24-25 నగరాల నుంచి పెన్షనర్లు పాల్గొనే అవకాశం ఉంది . సీనియర్ సిటిజన్లలో రోగ నిరోధక శక్తి తక్కువ ఉంటుంది . అందువల్ల, వారిలో భౌతిక , మానసిక ఆరోగ్యం పెంపొందించడం కోసం లాక్ డౌన్ సడలించిన అనంతరం ఈ కార్యక్రమాలను తిరిగి ఏర్పటు చేయడం జరుగుతుంది. ఈ రకంగా వీరికి సహాయ సహకారాలందించడం కోసం ప్రత్యేకంగా చేయూత నందిచడం జరుగుతుంది.


    డి.ఓ.పి.టి.; డి.ఏ.ఆర్.పి.జి.; మరియు డి.ఓ.పి.పి.డబ్ల్యూ. కు చెందిన అధికారులందరూ, కోవిడ్ -19 సహాయ కార్యక్రమాల కోసం, తమ ఒక రోజు జీతాన్ని ప్రధానమంత్రి కేర్స్ నిధికి విరాళంగా అందజేశారు. సివిల్ సర్వీసెస్ అధికారుల సంస్థ (సి.ఎస్.ఓ.ఐ.) కూడా ప్రధానమంత్రి కేర్స్ నిధి కి 25 లక్షల రూపాయలు విరాళంగా అందజేశారు.


    ***********

    
    
    (Release ID: 1612056) Visitor Counter : 46
    
    
      Read this release in: English , Urdu , Hindi , Marathi , Bengali , Assamese , Manipuri , Punjabi , Gujarati , Odia , Tamil , Kannada , Malayalam