      రక్ష‌ణ మంత్రిత్వ శాఖ‌

      ఘాట్కోపర్ ముంబైలోని నావికా క్వారంటైన్ శిబిరం నుండి 44 మంది శరణార్థులు తిరిగి ఇళ్లకు
      Posted On: 13 APR 2020 11:52AM by PIB Hyderabad


    ఇరాన్ నుండి వచ్చిన 44 మందిని ( 24 మంది మహిళలతో సహా) చడీ చప్పుడు లేకుండా , విజయవంతంగా ముంబై ఘట్కోపర్ లోని తన మెటీరియల్ ఆర్గనైజేషన్ ప్రాంగణం నుండి క్వారెంటైన్ చేసి తిరిగి వారిని వెనక్కి పంపింది భారత నావికా దళం. మర్చి 13 వ తేదీన ఈ 44 మందిని క్వారంటైన్ కి తరలించారు. మర్చి 28 వ తేదీ వరకు క్వారెంటైన్ పూర్తయ్యాక ఆరోగ్య పరీక్షల్లో కోవిడ్- 19 నెగటివ్ నిర్ధారణ కావడంతో వారందరిని అక్కడ నుండి పంపి వేయడానికి నిర్ణయించారు. అయితే రవాణా సదుపాయాలు లేక పోవడం తో వారిని అక్కడే ఉంచారు. శరణార్ధుల ఆరోగ్య పరిస్థితులు ఎప్పటికప్పుడు పర్యవేక్షించడానికి ప్రత్యేక వైద్య బృందం పనిచేసింది. వారి సౌకర్యాలకు కానీ , వారి ఆహార విషయాలలో కానీ ఎటువంటి లోటు లేకుండా చూసుకున్నారు. వారికి లైబ్రరీ , టీవీ గది , ఇండోర్ ఆటలు , చిన్న జిమ్ము వంటి సౌకర్యాలను సమకూర్చారు.


    దేశవ్యాప్తంగా లాక్ డౌన్ ఉండడంతో ఉన్న పరిమిత సౌకర్యాలని వారికి అనువుగా మార్చారు నావికా దళం సిబ్బంది. వారి నివాసాలు ఉన్న శ్రీనగర్ , లడఖ్ ప్రాంతాలకు రవాణా సదుపాయాలు లేకపోవడంతో కొద్దీ రోజులు క్వారంటైన్ పొడిగించారు. చివరకు ఈ నెల 12 వ తేదీన వైమానిక దళానికి చెందిన సి- 130 విమానాల్లో 44 మందిని శ్రీనగర్ కు తరలించారు. ప్రతి శరణార్థికి ప్యాక్ చేసిన ఆహారాన్ని , చేతితో కుట్టిన రెండు మాస్కులు ఇచ్చారు.


    కోవిడ్- 19 పై దేశవ్యాప్తంగా జరుగుతున్న పోరాటంలో భాగస్వాములు అవుతున్న అనేక మందితో తో పాటు భారత నావికా దళం కూడా కీలక పాత్ర పోషిస్తోంది. పౌరులకు గాని , స్థానిక ప్రభుత్వ యంత్రాంగాలకు కానీ సహాయం చేయడానికి భారత నావికాదళం ఎప్పుడు సన్నద్ధంగా ఉంటుంది.


    ****

    
    
    (Release ID: 1613912) Visitor Counter : 16
    
    
      Read this release in: Marathi , English , Urdu , Hindi , Manipuri , Assamese , Bengali , Punjabi , Gujarati , Tamil , Kannada