      ఆరోగ్య, కుటుంబ సంక్షేమ‌ మంత్రిత్వ శాఖ

      కోవిడ్-19 పై తాజా సమాచారం
      Posted On: 15 APR 2020 6:32PM by PIB Hyderabad


    దేశంలో కోవిడ్ -19 నివారణ , నియంత్రణ మరియు నిర్వహణ కోసం భారత ప్రభుత్వం వివిధ రాష్ట్రాలు / కేంద్రపాలిత ప్రాంతాలతో కలిసి అనేక చర్యలు చేపట్టింది . వీటిని క్రమం తప్పకుండా ఉన్నత స్థాయిలో పర్యవేక్షిస్తున్నారు .


    గౌరవనీయులైన ప్రధానమంత్రి శ్రీ నరేంద్రమోదీ నిన్న జాతి నుద్దేశించి చేసిన ప్రసంగంలో పేర్కొన్నట్లు, కేంద్ర ఆరోగ్యం, కుటుంబ సంక్షేమ శాఖ అన్ని రాష్ట్రాలు / కేంద్ర పాలిత ప్రాంతాలకు వివరణాత్మక ఆదేశాలు జారీ చేసింది.


    కోవిడ్-19 ను సమర్ధంగా నిర్వహించే ఉద్దేశ్యంతో, దేశంలోని ప్రతి జిల్లాలను ఈ విధంగా విభజించారు :


    · హాట్ స్పాట్ జిల్లాలు,


    · కేసులు నమోదై, హాట్ స్పాట్ గా నిర్ణయం కాని జిల్లాలు.


    · గ్రీన్ జోన్ జిల్లాలు.


    ఎక్కువ కేసులు నమోదై, కేసుల రెట్టింపు రేటు తక్కువగా ఉండి, కేసుల సంఖ్య పెరుగుతున్న జిల్లాలను ప్రధానంగా హాట్ స్పాట్ జిల్లాలుగా గుర్తించారు.


    క్యాబినెట్ కార్యదర్శి ఈ రోజు వీడియో కాన్ఫరెన్స్ ద్వారా అన్ని రాష్ట్రాలు / కేంద్రపాలిత ప్రాంతాలకు చెందిన ప్రధాన కార్యదర్శులు, ఆరోగ్య శాఖ కార్యదర్శులు, డి.జి.పి.లు, జిల్లా కలెక్టర్లు , మునిసిపల్ కమిషనర్లు, ఎస్.పి.లు., సి.ఎం.ఓ.లు, ఇతర అధికారులతో ఒక ఉన్నత స్థాయి సమీక్ష సమావేశం నిర్వహించారు . ఈ సందర్భంగా , హాట్ స్పాట్లు , కంటైన్మెంట్ వ్యూహాలపై ఒక సవివరమైన పునశ్చరణ కార్యక్రమం నిర్వహించారు . అంతరం, ఎక్కువగా వైరస్ వ్యాప్తి చెందిన ప్రాంతాలు , తక్కువగా వ్యాప్తి చెందుతున్న ప్రాంతాలలో అనుసరించవలసిన వ్యూహాలపై వివరంగా చర్చించారు . కంటైన్మెంట్ ప్రాంతం, బఫర్ ప్రాంతాలను ఎలా క్రమబద్దీకరించాలీ అనే విషయంపై ఈ కంటైన్మెంట్ వ్యూహాలు వివరిస్తాయి. ఈ కంటైన్మెంట్ జోన్లలో , నిత్యావసర సేవలు మినహా, మిగిలిన ఏ కార్యకలాపాలను అనుమతించరు. నమూనా ప్రమాణాల ప్రకారం ఈ కంటైన్మెంట్ జోన్లలోని కేసులను ప్రత్యేక బృందాలు చురుకుగా పర్యవేక్షించి , సర్వే చేస్తాయి . ఈ జోన్లలో , నమూనాలు సేకరించి , పరీక్షిస్తారు. దీనికి అదనంగా బఫర్ జోన్లలో ఐ.ఎల్.ఐ. (ఇన్ ఫ్లూయెంజా వంటి అనారోగ్యం) మరియు ఎస్.ఏ.ఆర్.ఐ. (తీవ్రమైన శ్వాసకోస అనారోగ్యం) వంటి ఏ కేసులనైనా పరీక్షించడానికి సరైన విధానంతో అవసరమైన ఆరోగ్య సదుపాయాలు కల్పిస్తున్నారు.


    ఇంటింటి సర్వే నిర్వహించి , వైరస్ సోకినా వారిని గుర్తించడానికి వీలుగా ప్రత్యేక బృందాలను ఏర్పాటు చేయాలి . ఈ బృందాల్లో ఆరోగ్య సిబ్బంది, స్థానిక రెవిన్యూ సిబ్బంది, కార్పొరేషన్ సిబ్బంది, రెడ్ క్రాస్, ఎన్.ఎస్.ఎస్., ఎన్.వై.కె., ఇతర స్వచ్చంద కార్యకర్తల సేవలను వినియోగించుకోవాలి.


    జిల్లాల్లో ఆసుపత్రులను ఈ విధంగా వర్గీకరించనున్నారు :


    · కోవిడ్ రక్షణ కేంద్రాలు - వైరస్ లక్షణాలు చాలా తక్కువగా, అతి తక్కువగా ఉన్న కేసుల కోసం.


    · కోవిడ్ రక్షణ కేంద్రాలు - ఆక్సిజెన్ అవసరం ఉండే ఓ మాదిరి క్లినికల్ కేసుల కోసం.


    · కోవిడ్ కోసం ప్రత్యేకిం చిన ఆసుపత్రులు - వెంటిలేటర్ సహాయంతో చికిత్స అందించవలసిన తీవ్రమైన, క్లిష్టమైన కేసుల కోసం.


    కోవిడ్ పోజటివ్ గా నిర్ధారణ అయిన రోగుల క్లినికల్ యాజమాన్యం పై దృష్టి పెట్టవలసిందిగా రాష్ట్రాలు, జిల్లాలను ప్రత్యేకంగా కోరడమైనది . ఏ.ఐ.ఐ.ఎం.ఎస్. కాల్ సెంటర్ల సహకారంతో జిల్లా స్థాయిలో ప్రతి రోగి క్లినికల్ యజమాన్యాన్నీ ప్రతీ రోజూ పర్యవేక్షించాలి. మందుల నిర్వహణతో పాటు, సామాజిక దూరం, చేతులు శుభ్రం చేసుకోవడం, పారిశుధ్య చర్యల వంటి ఇతర పద్దతులు క్రమం తప్పకుండా సక్రమంగా అమలయ్యేటట్లు చూడాలి .


    ఇంతవరకు ఒక్క కేసు కూడా నమోదు కాని ప్రాంతాల్లో కూడా క్లస్టర్ కంటైన్మెంట్ ప్రణాళికలు అమలుచేయాలని జిల్లాలను ఆదేశించారు. ఒకరి నుంచి మరొకరికి వ్యాపించకుండా నిరోధించేందుకు అవసరమైన జాగ్రత్తలు , విధానాలు అమలుచేయాలి. దేశవ్యాప్తంగా ప్రతి జిల్లాలోనూ కంటైన్మెంట్ ప్రణాళికకు ఒకే విధంగా అమలుచేయాలని రాష్ట్రాలను కోరారు .


    కోవిడ్-19 రోగులకు చికిత్స చేస్తున్న సిబ్బంది సామర్ధ్య నిర్మాణంకోసం అవసరమైన ఆన్ లైన్ శిక్షణ సామాగ్రి ఐ-గోట్ వేదిక పై అందుబాటులో ఉంది. రాష్ట్రాలు ఈ సదుపాయాన్ని వినియోగించుకోవలసిందిగా కోరడమైనది.


    నిన్నటి నుండి 1076 మందికి కొత్తగా కోవిడ్ - 19 సోకడంతో, దేశంలో మొత్తం ధృవీకరించిన కేసుల సంఖ్య 11,439 కి పెరిగింది. కాగా, మొత్తం 377 మంది మృతి చెందారు . ఇంతవరకు మొత్తం 1036 మంది చికిత్స అనంతరం కోలుకుని ఆసుపత్రుల నుండి ఇళ్లకు వెళ్లారు .


    కోవిడ్ - 19 కు సంబంధించిన సాంకేతిక సమస్యలు , మార్గదర్శకాలు , సలహాలు , సూచనలపై ప్రామాణికమైన , తాజా సమాచారం కోసం ఈ వెబ్ సైట్ ను క్రమం తప్పకుండా సందర్శించండి :


    : https://www.mohfw.gov.in/ .


    కోవిడ్ -19 కు సంబంధించిన సాంకేతిక సమస్యలకు పరిష్కారాలను దిగువ పేర్కొన్న ఈ మెయిల్ ను సంప్రదించడం ద్వారా తెలుసుకోవచ్చు :
    technicalquery.covid19@gov.in


    ఇతర సందేహాలు , అనుమానాలకు పరిష్కారాలను దిగువ పేర్కొన్న ఈ మెయిల్ ను సంప్రదించడం ద్వారా తెలుసుకోవచ్చు :
    ncov2019@gov.in .


    కోవిడ్ -19 పై ఎటువంటి అనుమానాలు , సమస్యలు , సమాచారానికైనా , ఆరోగ్యం , కుటుంబ సంక్షేమ మంత్రిత్వ శాఖకు చెందిన ఉచిత హెల్ప్ లైన్ నెంబర్ : +91-11-23978046 లేదా 1075 ను సంప్రదించవచ్చు .


    వివిధ రాష్ట్రాలు / కేంద్ర పాలిత ప్రాంతాల కు చెందిన కోవిడ్ - 19 హెల్ప్ లైన్ నెంబర్ల జాబితా మరియు ఇతర సమాచారం కోసం ఈ వెబ్ సైట్ ని చూడండి :
    https://www.mohfw.gov.in/pdf/coronvavirushelplinenumber.pdf .


    *****

    
    
    (Release ID: 1614877) Visitor Counter : 25
    
    
      Read this release in: English , Hindi , Marathi , Assamese , Manipuri , Bengali , Punjabi , Gujarati , Odia , Tamil , Kannada , Malayalam