      శాస్త్ర విజ్ఞాన- సాంకేతిక విజ్ఞాన మంత్రిత్వ శాఖ

      కోవిడ్-19 ఆరోగ్య సంరక్షణ పోరాట యోధులకు చేదోడుగా ఉండేందుకు హెచ్ సి ఏ ఆర్ డి రోబో
      Posted On: 29 APR 2020 12:27PM by PIB Hyderabad


                వైరస్ సోకిన వారి బాగోగులను ఆస్పత్రుల్లో 24/7 చూసుకునే ఆరోగ్య సంరక్షణ కార్యకర్తలు నిత్యం కోవిడ్- 19 ముప్పును ఎదుర్కొంటున్నారు. ఆరోగ్య సిబ్బంది ఇటువంటి హానికర పరిస్థితులు నుండి కాస్త ఉపశమనం కలిగించడానికి స్నేహ హస్తం అందించబోతోంది హెచ్ సి ఏ ఆర్ డి రోబో. ఈ రోబోటిక్ పరికరం హెచ్ సి ఏ ఆర్ డి , త్వరలోనే ఆస్పత్రుల్లో సేవలు వినియోగించనున్నారు. కరోనా వైరస్ సోకిన వారితో ఆరోగ్య సిబ్బంది భౌతిక దూరాన్ని పాటించడానికి ఈ కొత్త రోబోటిక్ పరికరం సహాయం అందిస్తుంది.


                దుర్గాపూర్ లో సెంట్రల్ మెకానికల్ ఇంజనీరింగ్ రీసెర్చ్ ఇన్స్టిట్యూట్ కింద ఉన్న సిఎస్ఐఆర్ ల్యాబ్ హెచ్ సి ఏ ఆర్ డి ని అభివృద్ధి చేసింది. ఈ పరికరం వివిధ అత్యాధునిక సాంకేతిక పరిజ్ఞానాలతో కూడి ఉంది. ఆటోమేటిక్ , మాన్యువల్ నావిగేషన్ నమూనాలో పనిచేస్తుంది.


                నర్సులు ఉండే నర్సింగ్ బూత్ నుండి ఈ రోబోను పర్యవేక్షిస్తూ ఆపరేట్ చేయవచ్చు. దీని కంట్రోల్ స్టేషన్ కి ఉన్న నావిగేషన్ వ్యవస్థ ద్వారా రోగులకు మందులను , ఆహారాన్ని అందించవచ్చు. అలాగే రోగి నమూనాలను సేకరించవచ్చు. ఆడియో-వీడియో సమాచారాన్ని ఇచ్చిపుచ్చుకోవచ్చు.


                " ఈ హాస్పిటల్ కేర్ అసిస్టటివ్ రోబోటిక్ పరికరం కోవిడ్- 19 రోగులతో వ్యవహరించే యోధులైన ఆరోగ్య సంరక్షణ అధికారులకు సేవలను అందించడంలో తప్పనిసరి భౌతిక దూరాన్ని కొనసాగిస్తూ ప్రభావవంతంగా ఉంటుంది" అని సిఎస్ఐఆర్-సిఎంఈఆర్ఐ డైరెక్టర్ ప్రొఫెసర్ (డాక్టర్) హరీష్ హిరానీ పేర్కొన్నారు. ఈ పరికరం ధర రూ . 5 లక్షల కన్నా తక్కువ ఉంటుంది. బరువు 80 కిలోగ్రాముల కన్నా తక్కువ అని ప్రొఫెసర్ హిరానీ తెలిపారు.


                సాంకేతిక జోక్యాల ద్వారా కోవిడ్- 19 ప్రభావాన్ని తగ్గించడానికి సిఎస్ఐఆర్-సిఎంఈఆర్ఐ యుద్ధ ప్రాతిపదికన పని చేస్తుంది. ప్రపంచ ఆరోగ్య సంస్థ చెప్పినట్లుగా , సమాజంలో కరోనావైరస్ ప్రసారాన్ని నివారించడంలో వ్యక్తిగత రక్షణ పరికరాలు (పిపిఇ) చాలా ముఖ్యమైనవి. అందువల్ల ఆరోగ్య సంరక్షణ సంస్థలలో ప్రజలకు సహాయపడటానికి పిపిఇ , సామజిక పరమైన భద్రతా పరికరాలను అభివృద్ధి చేయడానికి ఇన్స్టిట్యూట్ తన వనరులను వినియోగించింది.

                సిఎంఆర్ఐ లోని శాస్త్రవేత్తలు రోడ్ శానిటైజర్ యూనిట్ , ఫేస్ మాస్క్ , మెకానికల్ వెంటిలేటర్ , ఆస్పత్రి వ్యర్థాల నిర్వహణ సౌకర్యాలతో పాటు వివిధ సాంకేతిక పరిజ్ఞానాలను కూడా అభివృద్ధి చేశారు.


                ***



    


    
    (Release ID: 1619218) Visitor Counter : 28
    
    
      Read this release in: Punjabi , English , Urdu , Marathi , Hindi , Assamese , Manipuri , Bengali , Gujarati , Odia , Malayalam