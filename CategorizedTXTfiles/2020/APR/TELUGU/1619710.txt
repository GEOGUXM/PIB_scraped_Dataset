      సూక్ష్మ‌, లఘు, మధ్య త‌ర‌హా సంస్థల మంత్రిత్వ శాఖష్

      పునరావృత వినియోగానికి 25 ఔషధాలు/ఔషధ ప్రయోగాలను గుర్తించిన సిఎస్ఐఆర్
      ఫావిపిరవిర్ వైరల్ ఆర్‌ఎన్‌ఏ పాలిమరేస్ యొక్క విస్తృత స్పెక్ట్రం నిరోధకం అత్యంత ఆశాజనక .ఔషధాలలో ఒకటిగా వెలువడింది
      
      
      
      హైదరాబాద్ కేంద్రంగా ఉన్న సిఎస్ఐఆర్-ఐఐసిటి, ఫావిపిరవీర్ కోసం అనుకూలమైన, తక్కువ ఖర్చుతో కూడిన సింథటిక్ ప్రక్రియను అభివృద్ధి చేస్తుంది

      Posted On: 30 APR 2020 3:56PM by PIB Hyderabad

    కోవిడ్- 19 మహమ్మారికి వ్యతిరేకంగా సిఎస్ఐఆర్ బహుళ రంగాలలో నేతృత్వం వహిస్తుంది , పునరావృత వినియోగ ఔషధాలకు అధిక ప్రాధాన్యత ఇవ్వడంతో , దాదాపు ఒక దశాబ్దం వరకు అభివృద్ధికి అవసరమయ్యే కొత్త ఔషధాలకు విరుద్ధంగా వాటిని త్వరగా చికిత్స కోసం వినియోగించవచ్చు. కోవిడ్- 19 తుదముట్టించేందుకు సామర్థ్యాన్ని పెంపొందించడానికి ప్రపంచవ్యాప్తంగా అనేక మందులను కరోనావైరస్ రోగులపై క్లినికల్ ట్రైల్స్ చేస్తున్నారు.


    భారతదేశంలో కరోనావైరస్ రోగులకు మందులు అందించే దిశగా , పునర్వినియోగానికి ఎంతవరకు ఆస్కారం ఉంటాయో ప్రయోగించడానికి సిఎస్ఐఆర్ మొదటి 25 ఔషధాలను గుర్తించింది. ఈ 25 ఔషధాలలో ఫావిపిరవిర్ వైరల్ ఆర్‌ఎన్‌ఏ పాలిమరేస్ విస్తృత స్పెక్ట్రం నిరోధకం , అత్యంత ఆశాజనక ఔషధాలలో ఒకటిగా వెలువడింది. ఫావిపిరవిర్‌ను ఫుజిఫిల్మ్ తోయామా కెమికల్ లిమిటెడ్ అభివృద్ధి చేసింది. ఇది సాధారణ ఇన్ఫ్లుఎంజాకు ఆమోదం పొందిన చికిత్స. రష్యా , చైనా , జపాన్లలో విక్రయించబడుతుంది.

    హైదరాబాద్ కేంద్రంగా పనిచేస్తున్న సిఎస్ఐఆర్-ఐఐసిటి , ఫావిపిరవీర్ కోసం అనుకూలమైన , తక్కువ ఖర్చుతో కూడిన సింథటిక్ ప్రక్రియను అభివృద్ధి చేసింది. పరిశ్రమతో కలిసి పనిచేసే దిశగా , సిఎస్ఐఆర్-ఐఐసిటి మొత్తం ప్రక్రియను , ఫావిపిరవిర్ ఫార్మా గ్రేడ్ ఏపిఐ గణనీయమైన పరిమాణాలను ప్రముఖ ఔషధ సంస్థ సిప్లాకు బదిలీ చేసింది. భారతదేశంలో కోవిడ్ - 19 కు వ్యతిరేకంగా ఈ ఔషధాన్ని ప్రయోగించే ముందు సిప్లా పరీక్షలు నిర్వహించనుంది. భారతదేశంలో ప్రారంభించబోయే ఫావిపిరవీర్‌కు అనుమతి కోసం సిప్లా , రెగ్యులేటరీ అథారిటీ డిసిజిఐని సంప్రదించింది. ఫావిపిరవిర్ ఒక సాధారణ ఔషధం , ఇది ఇప్పటికే ఇన్ఫ్లుఎంజా చికిత్స కోసం ఉపయోగించబడుతోంది. చైనా , జపాన్ , ఇటలీ వంటి అనేక దేశాలలో కోవిడ్ - 19 పై క్లినికల్ ట్రయల్స్ లో ఉంది. ఐసిఎంఆర్ ఆధ్వర్యంలో , సిప్లెన్జాగా ఉత్పత్తిని మార్కెటింగ్ చేయడానికి ముందు సిప్లా తగిన పరిమితపరీక్షను నిర్వహిస్తుంది.


    సిఎస్ఐఆర్ , సిప్లా భారతదేశంలో , ప్రపంచవ్యాప్తంగా సరసమైన ధరలకు ఔషధాలు అందించే లక్ష్యంగా కలిసి పనిచేసిన సుదీర్ఘ చరిత్రను కలిగి ఉన్నాయి. హెచ్‌ఐవి జనరిక్ ఔషధాల కోసం అనేక సాంకేతిక పరిజ్ఞానాలు సిఎస్‌ఐఆర్ ల్యాబ్‌లలో నిర్ధారితమయ్యాయి. ప్రపంచవ్యాప్తంగా హెచ్‌ఐవి రోగులకు సరసమైన చికిత్సను అందించడంలో సిప్లా విజయవంతమైంది , ఇది మిలియన్ల మంది ప్రాణాలను కాపాడటానికి దారితీసింది. అలాగే ఫావిర్‌పిరవీర్ కోసం కూడా తాము కృషి చేస్తామని వారు ప్రభుత్వానికి హామీ ఇచ్చారు.


    #CSIRFightsCovid19


    ****

    
    
    (Release ID: 1619710) Visitor Counter : 18
    
    
      Read this release in: Assamese , Tamil , English , Urdu , Marathi , Hindi , Manipuri , Bengali , Punjabi , Gujarati , Odia , Tamil , Kannada , Malayalam