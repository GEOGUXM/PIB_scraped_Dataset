      నౌకారవాణా మంత్రిత్వ శాఖ

      కొవిడ్-19ని ఎదుర్కోడానికి పోర్టులకు సంబంధించిన వారితో శ్రీ మన్సుఖ్ మాండవియా వీడియో కాన్ఫరెన్స్
      Posted On: 03 APR 2020 7:34PM by PIB Hyderabad


    ఓడరేవుల కార్యకలాపాలలో భాగస్వామ్యులయ్యే వినియోగదారులు , కొరియర్ , కార్గో సర్వీసులు , దేశంలోని వివిధ ప్రాంతాలకు చెందిన కస్టమ్ బ్రోకర్స్ అసోసియేషన్ ప్రతినిధులు , లాజిస్టిక్ సర్వీస్ ప్రొవైడర్ల తో షిప్పింగ్ మంత్రి (ఇంచార్జి) శ్రీ మన్సుఖ్ మాండవియా వీడియో కాన్ఫరెన్స్ నిర్వహించారు. దేశంలో లాక్డౌన్ కారణంగా ఓడ రేవుల కార్యకలాపాలపై ప్రభావం , ఎదురయ్యే సవాళ్లు , తీసుకుంటున్న చర్యలను ఆయన సమీక్షించారు. ఈ సమావేశంలో షిప్పింగ్ మంత్రిత్వ శాఖ అధికారులు , అన్ని ప్రధాన ఓడరేవుల చైర్‌పర్సన్‌లు పాల్గొన్నారు


    ఈ అసాధారణమైన సంక్షోభంలో ఓడరేవుల సంబంధిత అన్ని వ్యవస్థలు , వ్యక్తుల సహకారం కావాలని శ్రీ మన్సుఖ్ మాండవియా విజ్ఞప్తి చేశారు. ఈ సంక్షోభాన్ని పోర్ట్ ఆపరేషన్ కోసం అవకాశంగా మార్చడానికి ప్రయత్నాలు చేయాలని ఆయన పిలుపునిచ్చారు , తద్వారా వీటితో సంధానమై ఉన్న వ్యవస్థలు సజావుగా నడుస్తాయన్నారు.


    ఓడరేవులు , నిర్వహణ , కార్మికుల భద్రత ,c దాని వాటాదారులు ఎదుర్కొంటున్న ఇతర సవాళ్లకు సూచనలను శ్రీ మాండవియా ఆహ్వానించారు. కోవిడ్- 19 మహమ్మారి వల్ల భవిష్యత్తులో ఎదురయ్యే సవాళ్లను నిర్వహించడానికి పోర్ట్ ఆపరేషన్ మరియు కంటైనర్ మేనేజ్‌మెంట్‌లో అత్యాధునిక సాంకేతిక పరిజ్ఞానాన్ని ఉపయోగించడంపై శ్రీ మాండవియా నొక్కి చెప్పారు.


    అధిక పోర్టు ఆపరేషన్ వ్యయం , సరుకు రవాణా , ఓడరేవు రద్దీ , కార్మికుల కొరత , కార్మికులు , ట్రక్ డ్రైవర్ల కదలిక , సరఫరా నిర్వహణ , లాక్డౌన్ కారణంగా ఇతర ఇబ్బందులపై ఈ సమావేశంలో పాల్గొన్న ప్రతినిధులు ఆందోళన వ్యక్తం చేశారు.


    ****

    
    
    (Release ID: 1610906) Visitor Counter : 11
    
    
      Read this release in: English , Hindi , Assamese , Gujarati , Tamil , Kannada