      శాస్త్ర విజ్ఞాన- సాంకేతిక విజ్ఞాన మంత్రిత్వ శాఖ

      కోవిడ్-19 పై పోరాటంలో సూక్ష్మజీవులను నిర్జీవం చేసే గేట్ వే, ముఖ తొడుగులను సురక్షితంగా పారవేసే బుట్టలను అభివృద్ధి చేసిన ఎస్సీటిఐఎంఎస్టి శాస్త్రజ్ఞులు
      వైరస్ గొలుసును విచ్చిన్నం చేయడానికి ప్రజలు, దుస్తులు, ఉపరితలాలపై క్రిమిసంహారం; విసర్జించిన వస్తువుల నుండి సురక్షితంగా ఉండే పరికరాల అవసరం ఇపుడు కీలకం: డిఎస్టి కార్యదర్శి ప్రొఫెసర్ అశుతోష్ శర్మ స్పష్టీకరణ

      Posted On: 10 APR 2020 12:04PM by PIB Hyderabad

    కేరళలోని త్రివేండ్రంలో కేంద్ర ప్రభుత్వ సైన్స్ అండ్ టెక్నాలజీ (డిఎస్టి) ఆధ్వర్యంలోని స్వయంప్రతిపత్తి సంస్థ శ్రీ చిత్ర తిరునల్ ఇన్స్టిట్యూట్ ఫర్ మెడికల్ సైన్సెస్ అండ్ టెక్నాలజీ (ఎస్సీటిఐఎంఎస్టి) లోని శాస్త్రవేత్తలు కోవిడ్ - 19 మహమ్మారిపై పోరాడటానికి రెండు సాంకేతిక పరిజ్ఞానాలను రూపొందించారు. వివిధ ప్రదేశాల్లోకి ప్రవేశించిన వ్యక్తులను పరిశుభ్రం చేసేందుకు మెడికల్ ఇన్స్ట్రుమెంటేషన్ విభాగానికి చెందిన ఎస్సీటిఐఎంఎస్టి శాస్త్రవేత్తలు జితిన్ క్రిషన్ మరియు సుబాష్ వి.వి ' చిత్ర క్రిమిసంహారక గేట్వే ' ని రూపొందించారు. ఇది హైడ్రోజన్ పెరాక్సైడ్ మంచు పొగను , అతినీలలోహిత (యూవి)ఆధారిత సుక్ష్మ క్రిముల నిర్ములన సదుపాయాన్ని కలిగి ఉన్న పోర్టబుల్ వ్యవస్థ.


    హైడ్రోజన్ పెరాక్సైడ్ పొగలు వ్యక్తి శరీరం , చేతులు , దుస్తులను కాలుష్య రహితం చేస్తాయి. యూవి వ్యవస్థ గదిని కాలుష్య రహితంగా శుద్ధి చేస్తుంది. మొత్తం వ్యవస్థ ఎలక్ట్రానిక్ నియంత్రణలో ఉంటుంది. గదిలో అమర్చిన సెన్సార్లు ఒక వ్యక్తి ప్రవేశాన్ని గుర్తించి , హైడ్రోజన్ పెరాక్సైడ్ పొగను వదిలే ప్రక్రియను ప్రారంభిస్తాయి. వ్యక్తి గది గుండా దాని చివరి వరకు నడవాలి. వ్యక్తి బయటకు వచ్చినపుడు , ఈ వ్యవస్థ హైడ్రోజన్ పెరాక్సైడ్ పొగను వదలడం ఆపివేస్తుంది. గది లోపల యూవి లైట్ ను ఆన్ చేస్తుంది. నిర్దేశించిన సమయం తరువాత ఆ లైట్ ఆ‌టోమాటిక్‌గా ఆగిపోయిన తరువాత , గది తదుపరి వ్యక్తి కోసం సిద్ధంగా ఉంటుంది. మొత్తం ఈ ప్రక్రియకు 40 సెకన్లు పడుతుంది. ఈ వ్యవస్థ పక్క గోడలను పారదర్శకంగా ఉండే గ్లాస్ తో అమర్చారు. గదిలో మనుషుల గమనాన్ని పరిశీలించడానికి తగు విధంగా విద్యుత్ దీపాలు ఏర్పాటు చేసారు. ఈ డిజైన్ కి సంబంధించిన వివరాలన్నింటినీ ఎర్నాకుళంలోని హెచ్ఎంటి మెషిన్ టూల్స్ కి బదిలీ చేశారు.

    ఇక రెండవ సాంకేతికత , ' చిత్ర యూవి ఆధారిత ఫేస్‌మాస్క్ డిస్పోజల్ బిన్ '. దీనిని ఎస్సిటిఎమ్ఎస్టి కి చెందిన సుబాష్ వివి రూపొందించారు. ఇన్‌ఫెక్షన్ గొలుసును విచ్ఛిన్నం చేయడానికి ఆసుపత్రులు , బహిరంగ ప్రదేశాల్లో తమ శరీర భాగాలను వ్యాధి కారకాల నుండి సురక్షితంగా కప్పుకునేలా వినియోగించిన వివిధ రకాల తొడుగులు వాడాక విసర్జించడానికి ‘ యూవి ఆధారిత ఫేస్‌మాస్క్ డిస్పోజల్ బిన్ ’ ఎంతో ఉపకరిస్తుంది. దీనిని ఆరోగ్య కార్యకర్తలు ఉపయోగించవచ్చు.


    ముఖాలకు వేసుకునే తొడుగులు ప్రస్తుత కోవిడ్- 19 వ్యాప్తి నేపథ్యంలో తప్పనిసరి అయింది. అయితే ఒక సారి వాడిన ఈ వస్తువులు ప్రమాదకారకాలుగా కూడా పరిణమిస్తాయి. ఈ వ్యర్థాలను సేకరించేవారికి వారి విధులను నిర్వర్తిస్తున్నపుడు కోవిడ్- 19 వైరస్ ప్రమాదహేతువు కావచ్చు. కాబట్టి ఒక సారి వినియోగించిన తొడుగులను కేవలం చెత్త బుట్టలో పడేయడం కాకుండా , వాటిని సూక్ష్మక్రిములు నిర్జీవ వస్తువులుగా చేయడం చాలా ముఖ్యం.


    ప్రజల శరీరాలపైనా , దుస్తులు , ఉపరితలాలపైనా , అలాగే విడిచిపెట్టిన తొడుగులు పూర్తిగా క్రిమిసంహారం జరగాలని తద్వారా వైరస్ గొలుసును విచ్ఛిన్నం చేయాలని డిఎస్టి కార్యదర్శి ప్రొఫెసర్ అశుతోష్ శర్మ స్పష్టం చేసారు. ఈ పోరాటంలో హైడ్రోజన్ పెరాక్సైడ్ , అతినీలలోహిత కాంతి పరిమిత డోస్ లలో వినియోగించడమే పెద్ద అస్త్రాలని ఆయన అన్నారు.


    ( ఇతర వివరాలకు సంప్రదించండి: స్వప్న వామదేవన్ , పీఆర్ఓ , ఎస్సీటిఐఎంఎస్టి మొబైల్: 9656815943, ఇమెయిల్: pro@sctimst.ac.in )


    ****

    
    
    (Release ID: 1612905) Visitor Counter : 32
    
    
      Read this release in: English , Marathi , Urdu , Hindi , Assamese , Bengali , Punjabi , Gujarati , Tamil , Kannada , Malayalam