      ప్రధాన మంత్రి కార్యాలయం

      ప్రధానమంత్రి మరియు జర్మనీ ఫెడరల్ ఛాన్సెలర్ మధ్య టెలిఫోన్ సంభాషణ
      Posted On: 02 APR 2020 8:03PM by PIB Hyderabad


    ప్రధానమంత్రి నరేంద్రమోదీ ఈ రోజు జర్మనీ ఛాన్సెలర్ గౌరవనీయురాలు డాక్టర్ ఏంజెలా మెర్కెల్ తో టెలిఫోన్ లో మాట్లాడారు.


    ప్రస్తుతం నెలకొన్న కోవిడ్ -19 మహమ్మారి గురించీ, తమ తమ దేశాల్లో దాని పరిస్థితి గురించీ, ఆరోగ్య సంక్షోభాన్ని ఎదుర్కోవడంలో అంతర్జాతీయ సహకారం ప్రాముఖ్యత గురించీ ఇరువురు నాయకులు చర్చించారు.


    కరోనా వ్యాప్తి చెందుతున్న ఈ సమయంలో మందులు, వైద్య పరికరాల కొరత పై తమ అభిప్రాయాలు ఒకరికొకరు తెలియజేసుకున్నారు. ఈ విషయంలో సహకరించుకోడానికి మార్గాలను అన్వేషించాలని అంగీకరించాయి.


    ఆధునిక చరిత్రలో ఈ కోవిడ్ -19 మహమ్మారి ఒక ముఖ్యమైన మలుపు అన్న ప్రధానమంత్రి వ్యాఖ్యతో జర్మన్ ఛాన్సలర్ ఏకీభవించారు . మొత్తం మానవాళి భాగస్వామ్య ప్రయోజనం పై దృష్టి కేంద్రీకరించి , కొత్త ప్రపంచీకరణ విధానాన్ని రూపొందించడానికి ఇది ఒక అవకాశాన్ని కల్పిస్తుందని ఇద్దరు నాయకులు అంగీకరించారు .


    ప్రపంచ ప్రజలకు సాధారణ యోగా వ్యాయామాలను వ్యాప్తి చేయడానికి ఇటీవల భారత్ చేపట్టిన కార్యక్రమాల గురించీ, రోగ నిరోధక శక్తిని పెంపొందించే ఆయుర్వేద నివారణల గురించీ, ప్రధానమంత్రి, గౌరవనీయులైన ఛాన్సలర్ కు తెలియజేశారు.


    మానసిక, శారీరిక ఆరోగ్యాన్ని పెంచడానికి , ముఖ్యంగా ప్రస్తుత లాక్ డౌన్ పరిస్థితుల్లో ఇటువంటి పద్ధతులు , విధానాలు చాలా ప్రయోజకరంగా ఉంటాయని ఛాన్సలర్ అంగీకరించారు .


    ***

    
    
    (Release ID: 1610525) Visitor Counter : 24
    
    
      Read this release in: English , Urdu , Marathi , Hindi , Assamese , Manipuri , Bengali , Punjabi , Gujarati , Odia , Tamil , Kannada , Malayalam