      సమాచార, ప్రసార మంత్రిత్వ శాఖ

      గరీబ్ కల్యాణ్ సహకారంతో కరోన కష్టాలను అధిగమిస్తాం
      Posted On: 17 APR 2020 5:21PM by PIB Hyderabad


    కరోన వైరస్ వ్యాప్తి నివారణలో భాగంగా కేంద్ర ప్రభుత్వం లాక్డౌన్ ప్రకటించిన నేపధ్యంలో బడుగు వర్గాలకు ఉపాధిలేక ఇబ్బంది పడుతున్నారు. ఈ నేపధ్యంలో ఆ వర్గాలను ఆదుకునేందుకు కేంద్ర ప్రభుత్వం ప్రధాన మంత్రి గరీబ్ కల్యాణ్ యోజన ప్రకటించింది. ఇందులో భాగంగా జన్ ధన్ ఖాతా కలిగిన మహిళలకు మూడు నెలలపాటు నెలకు రూ.500 చొప్పున ఆర్థిక సహాయం అందిస్తోంది. ఏప్రిల్ నెల మొత్తాన్ని ఇప్పటికే మహిళల బ్యాంక్ ఖాతాల్లో జమ చేసింది. తద్వారా వారు ఈ కష్ట కాలంలో కుటుంబానికి అవసరమైన సరుకులు కొనుగోలు చేయడానికి ఉపయోగించుకుంటున్నారు. నెలకు ఐదువందల చొప్పున అందించడం తో జనధన్ మహిళా ఖాతాదారులు ఆనందం వ్యక్తం చేస్తున్నారు.


    మార్చ్ 23 నుంచి కేంద్ర, రాష్ట్ర ప్రభుత్వాలు లాక్ డౌన్ ప్రకటించడం తో రోజువారీ పనులు చేసుకొని పొట్టపోసుకొనే కుటుంబాలు ఉపాధిలేక ఇబ్బందులకు గురి అవుతున్నారు. అలాంటి వారికి కేంద్ర ప్రభుత్వం ఉచిత బియ్యం తో పాటు జనధన్ మహిళా ఖాతా దారులకు నెలకు ఐదు వందల చొప్పున ఏప్రిల్ నుండి జూన్ వరకు అందిస్తామని ప్రకటించింది. ఇలా దేశవ్యాప్తంగా 20.39 కోట్ల మంది మహిళా ఖాతాదారులకు లబ్ది చేకూరింది.


    ఈ సందర్బంగా జయశంకర్ భూపాలపల్లి జిల్లా కేంద్రానికి చెందిన రోజా మాట్లాడుతూ “దినసరి కూలి తో పనిచేసుకునే మాకు లాక్ డౌన్ తో పని లేకుండా పోయింది. ఎంత కష్టమైనా కరోనాను కట్టడి చేసేందుకు ప్రభుత్వం బయటకు వెళ్లొద్దని చెప్పడంతో ఇంట్లోనే ఉంటున్నాము. కుటుంబ అవసరాలు ఎలా వెల్లదీయాలో అనుకుంటున్న సమయంలో ప్రధాన మంత్రి ఉచిత బియ్యంతో పాటు జన ధన్ ఖాతాలలో ఐదు వందలు జమ చేయడం ఎంతో ఊరట ఇచ్చింది. వాటితో నిత్యవసర సరుకులు కొనుగోలు చేసుకున్నామని” ఆమె పేర్కొన్నారు. వాటినే పొదుపుగా వాడుకుని లాక్ డౌన్ కు పూర్తి సహకారం అందిస్తామని మరో స్థానికురాలు పరమేశ్వరి చెప్పారు.


    ...

    
    
    (Release ID: 1616273) Visitor Counter : 34