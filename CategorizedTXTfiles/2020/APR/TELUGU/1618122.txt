      వ్యవసాయ మంత్రిత్వ శాఖ

      ప్రారంభించిన వారం రోజుల్లోనే బహుళ ప్రాచుర్యం పొందిన - "కిసాన్ రథ్" మొబైల్ యాప్.
      ఆహార ధాన్యాలు, వ్యవసాయ ఉత్పత్తుల రవాణా సౌకర్యాలకోసం ఈ యాప్ లో 1.5 లక్షల మందికి పైగా రైతులు, వ్యాపారులు తమ పేర్లు నమోదు చేసుకున్నారు.

      Posted On: 24 APR 2020 7:34PM by PIB Hyderabad

    లాక్ డౌన్ సమయంలో రైతుల సౌకర్యం కోసం, క్షేత్ర స్థాయిలో వ్యవసాయ పనులకోసం భారత ప్రభుత్వానికి చెందిన కేంద్ర వ్యవసాయం, సహకారం, రైతుల సంక్షేమ మంత్రిత్వ శాఖ అనేక చర్యలు చేపడుతోంది.


    ఆ కార్యకలాపాల తాజా వివరాలు .


    1. రైతులు , వ్యాపారులు తమ వ్యవసాయ ఉత్పత్తులు ఆహారధాన్యాలు ( తృణ ధాన్యాలు , పప్పులు) , పండ్లు , కూరగాయలు , నూనె గింజలు , సుగంధ ద్రవ్యాలు , పీచు పంటలు , పువ్వులు , కొబ్బరి కాయలు , వెదురు కర్రలతో పాటు వివిధ కర్ర దుంగలు , దూలాలు మొదలైన వివిధ రకాల వస్తువుల రవాణాకు అనువైన వాహనాలను గుర్తించి , ఎంపిక చేసుకోడానికి వీలుగా, కేంద్ర వ్యవసాయం , రైతు సంక్షేమ మంత్రిత్వశాఖ "కిసాన్ రథ్" యాప్ ను 2020 ఏప్రిల్ 17వ తేదీన ఆవిష్కరించింది. ఈ యాప్ లో ఇంతవరకు మొత్తం 80,474 మంది రైతులు, 70,581 మంది వ్యాపారులు తమ పేర్లు నమోదుచేసుకున్నారు.


    2. సంపూర్ణ లాక్ డౌన్ కారణంగా హోల్ సేల్ మండీలన్నీ 25.03.2020 తేదీన మూతబడ్డాయి. భారతదేశంలో మొత్తం 2,587 ప్రధాన / ముఖ్య మైన వ్యవసాయ మార్కెట్లు ఉన్నాయి . వీటిలో 1,091 మార్కెట్లు 26.03.2020 తేదీన పనిచేస్తున్నాయి. కాగా, 23.04.2020 తేదీ నాటికి 2,067 మార్కెట్లు పనిచేసేలా చర్యలు తీసుకోవడం జరిగింది .


    3. దేశంలోని 20 రాష్ట్రాలలో ప్రస్తుతం ఎమ్.ఎస్.పి. పై పప్పులు, నూనె గింజల సేకరణ ప్రస్తుతం పురోగతిలో కొనసాగుతోంది. 1,79,852.21 మెట్రిక్ టన్నుల పప్పులు మరియు 1,64,195.14 మెట్రిక్ టన్నుల నూనె గింజలను నాఫెడ్ మరియు ఎఫ్.సి.ఐ. రూ.1605.43 కోట్లతో సేకరించింది . దీనివల్ల 2,05,869 మంది రైతులు ప్రయోజనం పొందారు .


    4. వేసవి పంటల కోసం నాట్లు వేసిన విస్తీర్ణం :


    వరి : వేసవి వరి సాగు విస్తీర్ణం గత ఏడాది ఇదే సమయంలో 25.22 లక్షల హెక్టార్లు ఉండగా, ఈ ఏడాది సుమారు 34.73 లక్షల హెక్టార్లుగా నమోదయ్యింది.


    పప్పు ధాన్యాలు : పప్పుధాన్యాల సాగు విస్తీర్ణం గత ఏడాది ఇదే సమయంలో 3.82 లక్షల హెక్టార్లు ఉండగా, ఈ ఏడాది సుమారు 5.07 లక్షల హెక్టార్లుగా నమోదయ్యింది.


    తృణ ధాన్యాలు : తృణ ధాన్యాల సాగు విస్తీర్ణం గత ఏడాది ఇదే సమయంలో 5.47 లక్షల హెక్టార్లు ఉండగా, ఈ ఏడాది సుమారు 8.55 లక్షల హెక్టార్లుగా నమోదయ్యింది.


    నూనె గింజల పంటలు : నూనె గింజల పంటల సాగు విస్తీర్ణం గత ఏడాది ఇదే సమయంలో 6.80 లక్షల హెక్టార్లు ఉండగా, ఈ ఏడాది సుమారు 8.73 లక్షల హెక్టార్లుగా నమోదయ్యింది.


    5. 24.04.2020 తేదీ నాటికి సాగు విస్తీర్ణం వివరాలు :


    గోధుమలు : వివిధ రాష్ట్రాలు అందజేసిన వివరాల ప్రకారం గోధుమల సాగు మధ్యప్రదేశ్ లో సుమారు 98-99 శాతం కాగా - రాజస్తాన్ లో 90-92 శాతం; ఉత్తరప్రదేశ్ లో 82-85 శాతం; హర్యానా లో 50-55 శాతం; పంజాబ్ లో 45-50 శాతం; ఇతర రాష్ట్రాలలో 86-88 శాతంగా నమోదయ్యింది.


    *****

    
    
    (Release ID: 1618122) Visitor Counter : 54
    
    
      Read this release in: Gujarati , English , Urdu , Punjabi , Hindi , Bengali , Assamese , Kannada