      గృహ నిర్మాణం మరియు పట్టణ వ్యవహారాల మంత్రిత్వ శాఖ

      పింప్రి చించ్వాడ కోవిడ్-19 వార్ రూమ్ ద్వారా ప్రభావవంతమైన సాంకేతిక పరిజ్ఞానం- సమర్థవంతమైన నిర్ణయం తీసుకోవటానికి డేటా ట్రాకింగ్‌ను ఉపయోగిస్తుంది
      Posted On: 24 APR 2020 6:21PM by PIB Hyderabad


      నగరంలో కోవిడ్ - 19 పరిస్థితిని తెలుసుకోవడానికి , పర్యవేక్షించడానికి పిసిఎంసి వద్ద కోవిడ్ - 19 వార్ రూమ్ ఏర్పాటయింది. స్మార్ట్ సిటీస్ మిషన్ కింద , సత్వర నిర్ణయం తీసుకోవడంలో సహాయపడటానికి డేటాను సేకరించడం , విశ్లేషించడం కోసం వార్ రూమ్ లో సాంకేతిక పరిష్కారాలు రూపు దిద్దుకున్నాయి.


      హెల్త్‌కేర్-పేషెంట్ ట్రాకింగ్ డాష్‌బోర్డ్:


      పిసిఎంసి డాష్‌బోర్డ్‌ను అభివృద్ధి చేసింది , ఇది కోవిడ్ సంబంధిత కేసులు , పరీక్షలు ఆరోగ్య సంరక్షణ ఏర్పాట్లపై రియల్ టైం సమాచారాన్ని అందిస్తుంది. ప్రతి ఆసుపత్రికి ప్రత్యేకమైన ఆన్‌లైన్ ఫారం ద్వారా డాష్‌బోర్డ్‌ అనుసంధానమై ఉంటుంది. దీనిలో ప్రతి హాస్పిటల్ యూనిట్ ద్వారా సమాచారం క్రోడీకరిస్తారు , ఇది ఐసిసిసిలోని డాష్‌బోర్డ్‌లో రియల్ టైమ్ ప్రాతిపదికన నవీకరణ అవుతుంది. ఈ డాష్‌బోర్డ్ 10 ఆస్పత్రుల నుండి డేటాను ట్రాక్ చేస్తుంది , పడకల సామర్థ్యం , నమూనా పరీక్ష , పాజిటివ్ , క్వారంటైన్ కేసులు వంటి పారామితుల ప్రకారం కోవిడ్ చికిత్సను అందిస్తుంది.


    కోవిడ్- 19 జిఐఎస్ డాష్‌బోర్డ్: ఇది జియోట్యాగ్ చేయడానికి ఉపయోగించే స్థాన-ఆధారిత సమాచార వ్యవస్థ. ఇంట్లో క్వారంటైన్ అయిన వ్యక్తులు (మ్యాప్‌లో ఊదా రంగు చుక్కలు) , కోవిడ్- 19 పాజిటివ్ వ్యక్తుల చివరి స్థానం (రెడ్ డ్రాప్ మార్క్స్) , దిగ్బంధంలో ఉన్న ప్రాంతం ( బ్లాక్ లైన్స్ ) , మార్గం మూసివేత , మొదలైన వ్యక్తులను జియోట్యాగ్ చేస్తారు. రోగి కోవిడ్- 19 పాజిటివ్‌గా గుర్తించిన తర్వాత , అతను / ఆమె బస చేసిన చివరి స్థానం డాష్‌బోర్డ్‌లో గుర్తించబడుతుంది. అలాగే ఇంటి క్వారంటైన్ లో ఉన్న వారిని కూడా మ్యాప్ లో సూచిస్తారు. ఈ వివరాల ద్వారా తక్కువ ప్రమాదం నుండి ఎక్కువ ప్రమాదం ఉన్న ప్రాంతాలను, వ్యక్తులను వర్గీకరించే వీలు అవుతుంది. ఈ డాష్‌బోర్డ్ కోవిడ్- 19 కేసుల కేంద్రాలను గుర్తించడానికి కూడా ఉపయోగించబడుతుంది , ఇది క్రిమిసంహారక మందులను వెంటనే చల్లడం కోసం ప్రదేశాలను గుర్తించడానికి ఆరోగ్య శాఖకు సహాయపడుతుంది. ఇంటింటికీ ప్రచారం చేయడానికి ప్రత్యేక టాస్క్‌ఫోర్స్‌లను పంపించడానికి , మరిన్ని కేసులు ఉన్నాయో లేదో గుర్తించడానికి వైద్య శాఖ అదే సమాచారాన్ని ఉపయోగిస్తుంది. ఈ భౌగోళిక సమాచారం వ్యాధి విస్తరణను నిలువరించడానికి ఉపయోగపడుతుంది. ఈ జిఐఎస్ డాష్‌బోర్డ్ , సిటీ సర్వైలెన్స్ డాష్‌బోర్డ్‌లో నగర వ్యాప్తంగా విస్తృతి కలిగి ఉంటుంది.


    సిటీ సర్వైలెన్స్ డాష్‌బోర్డ్: వివిధ కార్యకలాపాలను పర్యవేక్షించడానికి మొత్తం 298 ‘ పాయింట్-టిల్ట్-జూమ్ ’ నిఘా కెమెరాలను పిసిఎంసి అధికార పరిధిలోని 85 ప్రదేశాలలో ఏర్పాటు చేశారు. ఈ నిఘా వ్యవస్థ డాష్‌బోర్డ్ ఐసిసిసిలో ఏర్పాటు అయింది దీనిని పిసిఎంసి మరియు పింప్రి- చించ్వాడ పోలీసులు సంయుక్తంగా పర్యవేక్షిస్తారు. పిసిఎంసి వీడియో అనలిటిక్స్ ని రూపొందించింది. ఇది ముగ్గురు కంటే ఎక్కువ మంది గుమిగూడితే ఏ ప్రదేశాలలోనైనా నిఘా కెమెరాల ద్వారా హెచ్చరికలను అందిస్తుంది.


    సారథి హెల్ప్‌లైన్ డాష్‌బోర్డ్: పిసిఎంసికి ఉన్న ప్రత్యేకమైన హెల్ప్‌లైన్ ప్లాట్‌ఫాం సారథి ( హెల్ప్‌లైన్ ఇన్ఫర్మేషన్ ద్వారా నివాసితులు మరియు పర్యాటకులకు సహాయపడే వ్యవస్థ) , ఇందులో పౌరులు వివిధ సేవలకు సంబంధించి ఏదైనా సహాయం కోసం అభ్యర్థించవచ్చు. హెల్ప్‌లైన్ ద్వారా స్వీకరించిన అన్ని కాల్‌లు ఆడియో ఫైల్‌గా నిక్షిప్తం అవుతాయి. అభ్యర్థన తేదీ స్వభావం , సంబంధిత విభాగం , జోన్ , అభ్యర్థన పరిష్కార స్థితికి సంబంధించి వివరాలు కూడా నమోదు అవుతాయి. ఐసిసిసిలో సారథి డాష్‌బోర్డ్ ఏర్పాటు చేసారు. పౌరుల నుండి ప్రధాన అభ్యర్థన / ఫిర్యాదులు , వాటి పరిష్కార స్థితి , జోన్ వారీగా అభ్యర్థన / ఫిర్యాదులు మొదలైన వాటిని విశ్లేషించే వ్యవస్థ ఉంటుంది.


    కేవలం 2 వారాల వ్యవధిలో - పిసిఎంసి స్మార్ట్ సారథి యాప్ 30,000 కి పైగా డౌన్‌లోడ్‌లయింది ; ట్విట్టర్ ఫాలోయర్స్ మూడు రెట్లు , ఫేస్ బుక్ ఫాలోయర్స్ దాదాపు రెట్టింపు అయ్యారు. అన్ని కోవిడ్- 19 రోగులు , క్వారంటైన్ వ్యక్తులు వార్ రూమ్ నుండి ట్రాక్ అవుతారు


    *****

    
    
    (Release ID: 1618001) Visitor Counter : 22
    
    
      Read this release in: Assamese , English , Urdu , Marathi , Hindi , Gujarati , Tamil