      శాస్త్ర విజ్ఞాన- సాంకేతిక విజ్ఞాన మంత్రిత్వ శాఖ

      కోవిడ్-19 రోగుల చికిత్స కోసం గాలిలో ఆక్సిజన్ సరఫరాను మెరుగుపరచడానికి పరికరాన్ని అభివృద్ధి చేసిన డిఎస్టీ ఆర్థిక సాయం పొందిన సంస్థ
      "అద్భుతమైన ప్రయోజనాలు గల ఆవిష్కారణ ఇది" డిఎస్టి కార్యదర్శి ప్రొఫెసర్ అశుతోష్ శర్మ

      Posted On: 09 APR 2020 10:43AM by PIB Hyderabad

    పూణేలోని సిఎస్ఐఆర్-నేషనల్ కెమికల్ లాబొరేటరీ నుండి లైసెన్స్ పొందిన సొంత సాంకేతిక పరిజ్ఞానం ఆధారంగా స్పిన్-ఆఫ్ సంస్థ అయిన జెన్రిచ్ మెంబ్రేన్స్ , చికిత్స కోసం అభివృద్ధి చేసిన మెమ్బ్రేన్ ఆక్సిజనేటర్ పరికరాలను (ఎంఓఈ) సామర్థ్యం పెంచడానికి శాస్త్ర సాంకేతిక విభాగం (డిఎస్టీ ) నిధులు సమకూరుస్తోంది. కోవిడ్- 19 రోగుల కోసం వినూత్న , స్వదేశీ ఫైబర్ పొర సాంకేతిక పరిజ్ఞానం ఆధారంగా , ఎంఓఈ పరికరం 35% వరకు ఒత్తిడితో గాలిలో ఆక్సిజన్‌ను పెంపొందింప చేస్తుంది ( 4-7 బార్ , చమురు రహిత కంప్రెషర్‌ను ఉపయోగించి).


    ఈ పరికరాలలో పల్చటి పొరతో కూడిన మెమ్బ్రేన్ కార్ట్రిడ్జ్ , చమురు అవసరం లేని కంప్రెసర్ , అవుట్పుట్ ఫ్లోమీటర్ , హ్యూమిడిఫైయర్ బాటిల్ , గొట్టాలు , అమరికలు ఉంటాయి. కంప్రెసర్ నుండి సంపీడన , ఫిల్టర్ చేసిన గాలిని మెమ్బ్రేన్ కార్ట్రిడ్జ్ లోకి పంపిస్తారు. ఇది నత్రజనిపై ఆక్సిజన్‌ను సంగ్రహించి ఆక్సిజన్-సుసంపన్నమైన గాలిని పరిసరాల పీడనం వద్ద ఉత్పత్తి చేస్తుంది. ఆక్సిజన్ , నత్రజనిని వేరు చేయగల మెమ్బ్రేన్ కార్ట్రిడ్జ్ లు , బ్యాక్టీరియా , కణజాల పదార్థాల మార్గాన్ని పరిమితం చేస్తుంది. ఇలా ఉత్పత్తి అయిన గాలికి వైద్య గుణాలుంటాయి.


    ఈ పరికరం సురక్షితం , దీని ఆపరేషన్ కోసం శిక్షణ పొందిన వ్యక్తులు అవసరం లేదు , కనీస నిర్వహణ మాత్రం దీనికి అవసరం. సులభంగా తోడ్కొని పోగలిగి ఎప్పుడైనా ఎక్కడైనా ప్లగ్-అండ్-ప్లే సౌకర్యంతో వినియోగించవచ్చు. శీఘ్ర గతిన ప్రారంభం అయి ఆక్సిజన్-సమృద్ధిగా గల గాలిని అందిస్తుంది.


    " మెడికల్ గ్రేడ్ గలిగి ఆక్సిజన్-సుసంపన్నమైన గాలి కోవిడ్- 19 వంటి పరిస్థితులతో రోగి సంరక్షణకు అవసరమవుతుంది. ప్రపంచవ్యాప్తంగా ఉన్న అనుభవం చుస్తే 14% ఇన్ఫెక్షన్లకు కొన్ని శ్వాసకోశ పద్ధతులు అవసరం అవుతాయి. అయితే 4% మందికి మాత్రమే ఐసియు ఆధారిత వెంటిలేటర్లు అవసరం. మిగిలినవి వారికి , దీర్ఘకాలిక శ్వాస సమస్యలతో కూడిన అనేక ఇతర పరిస్థితులలో , ఈ ఆవిష్కరణ అద్భుతమైన ప్రయోజనాలు కలిగిస్తుంది" అని డిఎస్టి కార్యదర్శి ప్రొఫెసర్ అశుతోష్ శర్మ అన్నారు.


    కోవిడ్- 19 కి సంబంధించిన సంక్లిష్ట లక్షణాలలో ఒకటి ఉపిరిసల్పడంలో విపరీతమైన సమస్య. అటువంటి అత్యవసర పరిస్థితుల మధ్య ఐసీయూ నుండి బయటకు వచ్చిన రోగికి చికిత్స నిమిత్తం ఈ పరికరాన్ని వినియోగించవచ్చు. క్రానిక్ అబ్స్ట్రక్టివ్ పల్మనరీ డిసీజ్ (సిఓపిడి) , ఉబ్బసం , ఇంటర్‌స్టీషియల్ ఊపిరితిత్తుల వ్యాధి (ఐఎల్‌డి) , నెలలు గడవకుండానే పుట్టిన పిల్లలు , పాము కాటు , వంటి దీర్ఘకాలిక శ్వాస సమస్యలతో బాధపడుతున్న రోగులకు కూడా ఈ పరికరం సహాయపడుతుంది.


    తగు పరీక్షలు జరిగి ఉత్పత్తికి రాబోతోంది అంకుర సంస్థ జెన్రిచ్ రూపొందించిన ఈ పరికరం. మూడు నెలల్లో భారీగా మెమ్బ్రేన్ ఆక్సిజనేటర్ పరికరాలను సిద్ధం చేయగలిగేలా కృషి జరుగుతోంది.


    ( ఇంకా వివరాల కోసం సంప్రదించండి : డాక్టర్ రాజేంద్ర కే. ఖారుల్ rk.kharul@genrichmembranes.com మొబైల్ : 8308822216 )

    
    
    (Release ID: 1612559) Visitor Counter : 23
    
    
      Read this release in: English , Urdu , Hindi , Marathi , Assamese , Manipuri , Bengali , Punjabi , Gujarati , Odia , Tamil , Kannada