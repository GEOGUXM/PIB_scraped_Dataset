      ఆర్థిక మంత్రిత్వ శాఖ

      కోవిడ్‌-19పై పోరాటం దిశగా ‘పీఎం కేర్స్‌’ నిధికి పెన్షన్‌ నిధి
      
      నియంత్రణ-అభివృద్ధి ప్రాధికార సంస్థ (PFRDA) విరాళం

      Posted On: 01 APR 2020 6:28PM by PIB Hyderabad

    నవ్య కరోనా వైరస్‌ (కోవిడ్‌-19) మహమ్మారిపై పోరాటానికి చేయూతగా తమ ఉద్యోగుల జీతాల నుంచి కొంత మొత్తాన్ని ‘పీఎం కేర్స్‌’ నిధికి విరాళంగా ఇస్తున్నట్లు పెన్షన్‌ నిధి నియంత్రణ-అభివృద్ధి ప్రాధికార సంస్థ (PFRDA) ప్రకటించింది. ఈ మేరకు దేశంలోని ఇతర ప్రభుత్వ సంస్థలు, పరిశ్రమాధిపతులు, ప్రముఖుల బాటలో తమ ఉద్యోగులు కూడా తమవంతు సహాయం అందించాలని నిర్ణయించినట్లు పీఎప్‌ఆర్‌డీఏ చైర్మన్‌ శ్రీ సుప్రతిమ్‌ బందోపాధ్యాయ్‌ తెలిపారు. ఈ సంక్షోభ సమయంలో బాధ్యతలను శక్తివంచన లేకుండా పంచుకోవడం పౌరులుగా తమ కర్తవ్యమని ఆయన పేర్కొన్నారు.


    పీఎఫ్‌ఆర్‌డీఏ గురించి...


    పెన్షన్‌ నిధి నియంత్రణ-అభివృద్ధి ప్రాధికార సంస్థ- పార్లమెంటు ఆమోదంతో చట్టబద్ధంగా ఏర్పడింది. జాతీయ పెన్షన్‌ వ్యవస్థ (NPS)ను ఎదుగుదలను క్రమబద్ధంగా ప్రోత్సహించడం, తన పరిధిలోగల పెన్షన్‌ పథకాలను పర్యవేక్షించడం ఈ చట్టం కర్తవ్యాలు. ఈ మేరకు సదరు చట్టాన్ని దాదాపు అన్ని రాష్ట్ర ప్రభుత్వాలూ తమ ఉద్యోగుల కోసం అమలు చేస్తున్నాయి. ఈ మేరకు 2020 మార్చి 31నాటికి జాతీయ పెన్షన్‌ పథకం, అటల్‌ పెన్షన్‌ యోజన కింద నమోదైనవారి సంఖ్య 3.45 కోట్లు దాటింది. తదనుగుణంగా సంస్థ నిర్వహణలోని ఆస్తుల విలువ (AUM) రూ.4,17,478 కోట్లకు పెరిగింది. జాతీయ పెన్షన్‌ పథకంలో 68 లక్షల మందికిపైగా ప్రభుత్వ ఉద్యోగులు సభ్యులు కాగా, ప్రైవేటు రంగంలో 22 లక్షల మంది చందాదారులున్నారు. ఇక అటల్‌ పెన్షన్‌ యోజన కింద 2.11 కోట్ల మందికిపైగా చందాదారులు నమోదయ్యారు.


    *****

    
    
    (Release ID: 1610119) Visitor Counter : 25
    
    
      Read this release in: English , Gujarati , Hindi , Assamese , Bengali , Tamil