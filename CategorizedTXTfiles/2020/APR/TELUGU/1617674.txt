      శాస్త్ర విజ్ఞాన- సాంకేతిక విజ్ఞాన మంత్రిత్వ శాఖ

      కోవిడ్-19 ని తుదముట్టించడానికి మాస్కుల ప్రమాణాల పెంపు ; మూడు పొరల వైద్య మాస్కులు, ఎన్-95 రెస్పిరేటర్లకు యాంటీ-వైరల్ నానో-పూత
      అత్యంత ప్రమాద హేతువులైన పరిస్థితులను ఎదుర్కొనే అదనపు రక్షణ కవచాన్ని సమకూర్చే లక్ష్యంతో పీపీఈ, మాస్కులు తదితర తొడుగులపై అత్యంత ప్రభావాన్ని చూపే యాంటీమైక్రోబియల్ సూక్ష్మ కణాలు : డిఎస్టి కార్యదర్శి ప్రొఫెసర్ అశుతోష్ శర్మ

      Posted On: 23 APR 2020 6:44PM by PIB Hyderabad

    నానో మిషన్ లో భాగంగా , ఢిల్లీ ఐఐటీ కి చెందిన ప్రొఫెసర్ అశ్విని కుమార్ అగర్వాల్ అభివృద్ధి చేసిన యాంటీ-వైరల్ నానో పూత ప్రమాణాలు పెంచేలా సరైన పదార్థాన్ని వినియోగించడానికి , అటువంటి పదార్థంతో కోవిడ్- 19 ని ఎదుర్కొనే మూడు పొరల మెడికల్ మాస్కులు , ఎన్- 95 రెస్పిరేటర్ల భారీ ఎత్తున ఉత్పత్తి చేయడానికి సైన్స్ అండ్ టెక్నాలజీ విభాగం ఆమోదం తెలిపింది.


    బ్యాక్టీరియా , వైరస్లు , ఫంగస్ మొదలైన వాటికి వ్యతిరేకంగా బలమైన యాంటీమైక్రోబయాల్ చర్యను వెండి కలిగి ఉంటుంది. ఇదే మిషన్ లో భాగంగా ఢిల్లీ ఐఐటీ స్మితా రీసెర్చ్ ల్యాబ్ లో ప్రొఫెసర్ అగర్వాల్ ఎన్ 9 బ్లూ నానో సిల్వర్ ని అభివృద్ధి చేసారు. వీటి ప్రమాణాలు పెంచే దిశగా పనిని బెంగళూరు రెసిల్ కెమికల్స్ ప్రైవేట్ లిమిటెడ్ , ఢిల్లీ నానోక్లీన్ గ్లోబల్ ప్రైవేట్ లిమిటెడ్ తో కలిసి కృషి జరుగుతోంది.


    " పోటీ ప్రపంచంలో నాణ్యమైన మానవ వనరులు , మౌలిక సదుపాయాలు , విజ్ఞానాన్ని అందిస్తున్న డిఎస్టి గత రెండు దశాబ్దాలుగా దేశంలో నానోసైన్స్ కార్యకలాపాలను చేపట్టింది. నానోసైన్స్‌లో శాస్త్రీయ ప్రచురణల సంఖ్య పరంగా చుస్తే నేడు భారతదేశం ప్రపంచంలో 3 వ స్థానంలో ఉంది. అత్యంత ప్రభావవంతమైన యాంటీమైక్రోబయాల్ వాడకం పిపిఇలు , ముసుగులు మొదలైన వాటిపై నానోపార్టికల్స్ అనేది వైద్య సిబ్బంది లాంటి అధిక ప్రమాదం ఉన్నవారికి అదనపు రక్షణ పొరను అందించే ఉపయోగకరమైన అప్లికేషన్ " అని డిఎస్టి కార్యదర్శి ప్రొఫెసర్ అశుతోష్ శర్మ అన్నారు.


    ప్రొఫెసర్ అగర్వాల్ , తన బృందంతో కలిసి , కోవిడ్- 19 కు వ్యతిరేకంగా ఈ మిశ్రమం యాంటీవైరల్ లక్షణాలను ఢిల్లీలోని ఎయిమ్స్ , ఐఎల్బిఎస్ సహకారంతో అంచనా వేయాలని ప్రతిపాదించారు.


    అధిక శక్తివంతమైన యాంటీమైక్రోబయల్ ఏజెంట్ అయిన ఎన్ 9 బ్లూ నానోసిల్వర్ , సినర్జిస్టిక్ ప్రభావాన్ని సాధించడానికి జింక్ సమ్మేళనాలతో నానోకాంప్లెక్స్‌లను రూపొందించడానికి మరిన్ని మార్పులు జరుగుతున్నాయి.


    తదనంతరం , కోవిడ్ - 19 వైరస్ ఉన్న నోటి తుంపర్ల నుండి ప్రమాదవశాత్తు కలుషితం కాకుండా ధరించేవారిని రక్షించే సామర్థ్యాన్ని మెరుగుపరిచేందుకు ఈ సూక్ష్మ పదార్ధాలను ఫేస్‌మాస్క్‌లు , ఇతర పిపిఇలపై పూతలుగా వర్తింపజేస్తారు. పరిశోధకులు పై పూతల జీవిత కాలం , ఉష్ణోగ్రత , తేమ , సమయం వంటి విభిన్న నిల్వ పరిస్థితులతో వాటి సామర్థ్యాన్ని అంచనా వేస్తారు. ఫేస్‌మాస్క్‌లు , పిపిఇలను తయారు చేసి క్షేత్ర స్థాయి పరీక్షలకు సిద్ధం చేస్తారు.


    [ మరిన్ని వివరాల కోసం సంప్రదించండి: డాక్టర్ అశ్విన్ కుమార్ అగర్వాల్ ( ashwini@smita-iitd.com , +919810585313)]

    
    
    (Release ID: 1617674) Visitor Counter : 14
    
    
      Read this release in: English , Urdu , Hindi , Assamese , Punjabi , Gujarati , Tamil