      వ్యవసాయ మంత్రిత్వ శాఖ

      పొలాల నుండి పోరాటం : కరోనాపై పోరులో నిజమైన యోధులు
      లాక్ డౌన్ ఉన్నా పంట కోత, వేసవి విత్తులో అంతరాయం అంతంత మాత్రమే
      
      
      
      రబీ పంటలలో, దేశవ్యాప్తంగా 310 లక్షల హెక్టార్లలో 67% వరకు గోధుమ పంట
      
      
      
      ఏప్రిల్ 17 నాటికి వేసవి పంట విత్తు గత ఏడాది కన్నా 14% అధికం
      
      
      
      కేంద్ర, రాష్ట్ర ప్రభుత్వాల సకాలంలో జోక్యం చేసుకోవడం; నిశ్శబ్దంగా రైతుల వ్యవసాయ కార్యకలాపాలను చేపట్టడం; చెమటోడ్చి, శ్రమించే వ్యవసాయ కార్మికులు కష్టాన్ని ధైర్యంగా ఎదుర్కోవడంతో అనుకూల ఫలితాలు
      
      Posted On: 19 APR 2020 3:28PM by PIB Hyderabad


    నే టి అనిశ్చితి పరిస్థితుల మధ్య వ్యవసాయ కార్యకలాపాలే దేశానికి ఆశాజ్యోతిగా మారాయి. ఇది ఆహార భద్రతకు భరోసా ఇస్తుంది. భారతదేశం అంతటా అనేక మంది రైతులు , వ్యవసాయ కార్మికులు అన్ని కష్టాలకు ఓర్చి చెమటోడ్చి , శ్రమిస్తున్నారు. నిశ్శబ్దంగా వారు చేస్తున్న ప్రయత్నాలు , కేంద్ర-రాష్ట్ర ప్రభుత్వాల సమయానుకూల జోక్యంతో , పంటకోత కార్యకలాపాలకు పెద్దగా అంతరాయం లేకుండానే వేసవి పంటలను వేశారు. కోవిడ్- 19 ని నిరోధించడానికి తీసుకోవలసిన చర్యలపై హోం వ్యవహారాల మంత్రిత్వ శాఖ ఏకీకృత మార్గదర్శకాలను జారీ చేయగా , వ్యవసాయ కార్యకలాపాల సజావుగా పనిచేయడానికి కూడా ఇది దోహదపడింది. సకాలంలో జోక్యం చేసుకోవడం , మినహాయింపులు ఇవ్వడంతో వ్యవసాయంలో ఆశాజనకమైన ఫలితాలు చోటుచేసుకున్నాయి. వ్యవసాయ సంబంధిత కార్యకలాపాలను చేపట్టేటప్పుడు వారి భద్రత , సామాజిక దూరాన్ని పాటించడం వంటి చర్యలపై స్టాండర్డ్ ఆపరేషన్ ప్రొసీజర్స్ (ఎస్ఓపి) రైతులకు వివరించారు. తీసుకున్న చురుకైన చర్యల ఫలితంగా , రబీ కాలం పంట కోత పనులు , వేసవి పంటల విత్తు నాటే పనులు ... రెండూ ఒక క్రమపద్ధతిలో జరుగుతున్నాయి.


    రబీలో కోతకు వచ్చిన పంట చూస్తే , 310 లక్షల హెక్టార్లలో నాటిన గోధుమలలో ఇప్పటికే 63-67% పంట చేతికి వచ్చింది. అనేక రాష్ట్రాలలో కూడా పంట నూర్పిళ్ళు ఈ సారి బాగానే పెరిగాయి. మధ్యప్రదేశ్‌లో 90-95%, రాజస్థాన్‌లో 80-85%, ఉత్తర ప్రదేశ్‌లో 60-65%, హర్యానాలో 30-35%, పంజాబ్‌లో 10-15% వరకు చేరుకుంది. హర్యానా , పంజాబ్ , యుపిలో పంట కోత గరిష్ట స్థాయిలో ఉంది , ఈ పని ఈ ఏప్రిల్ చివరి నాటికి పూర్తయ్యే అవకాశం ఉంది.


    161 లక్షల హెక్టార్లలో పప్పుధాన్యాలను నాటితే వాటిలో కాయధాన్యాలు , మినప , పెసర , బఠానీల కోత పూర్తయింది. చెరకు కోసం , 54.29 లక్షల హెక్టార్లలో విత్తిన వాటిలో , మహారాష్ట్ర , కర్ణాటక , గుజరాత్ , ఆంధ్రప్రదేశ్ , తెలంగాణ , పంజాబ్ లో కోత పూర్తయింది. తమిళనాడు , బీహార్ , హర్యానా , ఉత్తరాఖండ్ రాష్ట్రాలలో 92-98% కోత పూర్తయింది. ఉత్తర ప్రదేశ్‌లో 75-80% పూర్తయింది. ఈ కోత పనులు మేనెల మధ్య వరకు కొనసాగుతాయి. ఆంధ్రప్రదేశ్ , అస్సాం , ఛత్తీస్‌ఘడ్ , గుజరాత్ , కర్ణాటక , కేరళ , ఒడిశా , తమిళనాడు , తెలంగాణ , త్రిపుర , పశ్చిమ బెంగాల్ రాష్ట్రాలలో 28 లక్షల హెక్టార్లలో నాటిన రబీ బియ్యం పంట కోత ప్రారంభ దశలో ఉంది. దశ మరియు కోత సమయం ఆయా ప్రాంతాల పరిస్థితులబట్టి మారుతూ ఉంటుంది.

    నూనెగింజల పంటలవిషయానికి వస్తే , 69 లక్షల హెక్టార్లలో ఆవాలు నాటగా రాజస్థాన్ , యుపి , ఎంపి , హర్యానా , పశ్చిమ బెంగాల్ , జార్ఖండ్ , గుజరాత్ , ఛత్తీస్ఘడ్ , బీహార్ , పంజాబ్ , అస్సాం , అరుణాచల్ ప్రదేశ్ , జమ్మూ కశ్మీర్ కేంద్రపాలిత ప్రాంతాల్లో ఆ పంట చేతికి వచ్చింది. 4.7 లక్షల హెక్టార్లలో నాటిన వేరుశనగలో 85-90% వరకు పంట ఇప్పటి వరకు చేతికి వచ్చింది.


    వేసవి పంటలను పండించడం భారతదేశంలో పాత కాలపు సంప్రదాయం. ముఖ్యంగా ఆహార ధాన్యాల అదనపు దేశీయ అవసరాలను తీర్చడం , పశువులకు ఆహారం ఇవ్వడం దీనిలో ప్రధానమైంది. అయితే పప్పుధాన్యాలు , ముతక తృణధాన్యాలు , పోషక-తృణధాన్యాలు , నూనెగింజలు వంటి వేసవి పంటలను శాస్త్రీయంగా సాగు చేయడానికి వ్యవసాయ , రైతు సంక్షేమ మంత్రిత్వ శాఖ కొత్త కార్యక్రమాలు చేపట్టింది. ఇది కాకుండా , రైతులు నీటి లభ్యత ఆధారంగా తూర్పు భారతదేశం , మధ్య భారతదేశంలోని కొన్ని రాష్ట్రాల్లో వేసవి వరి పంటలను సాగు చేస్తారు.


    ఈ ఏప్రిల్ 17 నాటికి , దేశంలో వేసవి విత్తులు గత సంవత్సరంతో పోలిస్తే 14% అధికం. వేసవి పంటలను విత్తడానికి అనుకూలంగా ఉన్న గత కాలంతో పోలిస్తే ఈ సీజన్‌లో వర్షపాతం కూడా 14% ఎక్కువ. నేటి తేదీకి మొత్తం వేసవి పంట విస్తీర్ణం 38.64 లక్షల హెక్టార్ల నుండి 52.78 లక్షల హెక్టార్లకు పెరిగింది. పప్పుధాన్యాలు , ముతక తృణధాన్యాలు , పోషక-తృణధాన్యాలు , నూనెగింజల విస్తీర్ణం గత ఏడాదితో పోలిస్తే 14.79 లక్షల హెక్టార్ల నుండి 20.05 లక్షల హెక్టార్లకు పెరిగింది.

    
    సీడ్ డ్రిల్తో విత్తడానికి వేసవి మూంగ్ విత్తనాన్ని చికిత్స చేస్తుంది

    పశ్చిమ బెంగాల్ , తెలంగాణ , ఒడిశా , అస్సాం , గుజరాత్ , కర్ణాటక , ఛత్తీస్గఢ్ , తమిళనాడు , బీహార్ , మహారాష్ట్ర , మధ్యప్రదేశ్ , కేరళ రాష్ట్రాల్లో సుమారు 33 లక్షల హెక్టార్లలో వేసవి బియ్యం నాటారు. తమిళనాడు , ఉత్తర ప్రదేశ్ , పశ్చిమ బెంగాల్ , గుజరాత్ , ఛత్తీస్గఢ్ , బీహార్ , పంజాబ్ , కర్ణాటక , మహారాష్ట్ర , మధ్యప్రదేశ్ , జార్ఖండ్ , తెలంగాణ రాష్ట్రాల్లో సుమారు 5 లక్షల హెక్టార్లలో పప్పుధాన్యాలు నాటారు.


    
    విత్తన డ్రిల్ నాటిన వేసవి ముంగ్ పంట


    పశ్చిమ బెంగాల్ , కర్ణాటక , గుజరాత్ , ఉత్తర ప్రదేశ్ , మహారాష్ట్ర , తమిళనాడు , తెలంగాణ , ఛత్తీస్గఢ్ , మధ్యప్రదేశ్ , పంజాబ్ , బీహార్ రాష్ట్రాల్లో సుమారు 7.4 లక్షల హెక్టార్లలో నూనె గింజలను నాటారు. పశ్చిమ బెంగాల్‌లో జనపనార విత్తు కూడా ప్రారంభమైంది. ఇక్కడి వర్షపాతం నుండి కూడా ఈ పంట ప్రయోజనం పొందింది. వేసవి పంట అదనపు ఆదాయాన్ని అందించడమే కాక , రబీ , ఖరీఫ్ కాలాల మధ్య రైతులకు చాలా ఉపాధి అవకాశాలను కల్పిస్తుంది. వేసవి పంటను , ముఖ్యంగా పప్పుధాన్యాల పంటను పండించడం ద్వారా భూసారం కూడా మెరుగుపడుతుంది. యాంత్రికంగా విత్తనాలు నాటడం కూడా వేసవి పంటలకు ఎంతో మేలు చేశాయి. కేంద్ర , రాష్ట్ర ప్రభుత్వాల మార్గదర్శనం , పంటకోత కార్యకలాపాలను సకాలంలో పూర్తి చేయడం , రైతుల కృషి వల్ల వేసవి పంటలకు ఎక్కువ విస్తీర్ణం లభిస్తుంది.


    ****

    
    
    (Release ID: 1616119) Visitor Counter : 37
    
    
      Read this release in: English , Urdu , Hindi , Marathi , Assamese , Bengali , Manipuri , Punjabi , Gujarati , Tamil , Kannada