      సిబ్బంది, ప్రజా ఫిర్యాదులు మరియు పింఛన్ల మంత్రిత్వ శాఖ

      కోవిడ్-19 వల్ల అంతరాయం లేకుండా ఐఏఎస్ అధికారుల శిక్షణ కార్యక్రమాలను ఆన్ లైన్ ద్వారా కొనసాగిస్తున్న లాల్ బహదూర్ శాస్త్రి జాతీయ పరిపాలన అకాడమీ (ఎల్బిఎస్ఎన్ఏఏ)ని ప్రశంసించిన ఎంఓఎస్ (పి పి) డాక్టర్ జితేంద్ర సింగ్
      Posted On: 28 APR 2020 5:14PM by PIB Hyderabad


        కేంద్ర ఈశాన్య ప్రాంత అభివృద్ధి శాఖ (ఇండిపెండెంట్ ఛార్జ్)(డిఓఎన్ఈఆర్) , పీఎంఓ , సిబ్బంది , ప్రజా సమస్యలు , పింఛన్లు , అణు ఇంధన , అంతరిక్ష వ్యవహారాల శాఖ సహాయ మంత్రి డాక్టర్ జితేంద్ర సింగ్ ఈ రోజు నిర్వహించిన వీడియో కాన్ఫరెన్స్ లో కోవిడ్- 19 సంబంధిత అంశాలు లాల్ బహదూర్ శాస్త్రి జాతీయ పరిపాలన అకాడమీ (ఎల్బిఎస్ఎన్ఏఏ)లో అమలవుతున్న తీరుపై విస్తృతంగా చర్చించారు. ఐఏఎస్ అధికారుల మొదటి దశ శిక్షణతో పాటు అకాడమీకి సంబంధించిన విధుల నిర్వహణకు ఎస్ఓపి లు ఏ విధంగా రుపొందాయో అధికారులు కేంద్ర మంత్రి కి వివరించారు. వారి గదుల నుండే యాక్సిస్ అయ్యేలా తరగతులు ఆన్ లైన్ లో నిర్వహిస్తున్నారు. ఆహారాన్ని వారి గదులకు వెళ్లి అందజేస్తున్నారు. శుభ్రత మాత్రం శిక్షణార్థులు తమకు తాముగా చూసుకుంటున్నారు. చలనచిత్రాలు , ఆన్ లైన్ చర్చలు , అసైన్మెంట్లు ద్వారా కోవిడ్- 19 సంబంధిత వివరాలను సమర్పించడం జరిగింది.


    అకాడమీ ప్రస్తుత పరిస్థితుల్లో విపత్తు నిర్వహణలో ఉత్తమ అభ్యాసాలు డాక్యుమెంటేషన్ చేయడంలో చేపడుతున్న చర్యలు , మొదటి దశ శిక్షణ సమీక్ష , తాజా పరిస్థితులకు అనుగుణంగా ఐటీ సదుపాయాలను మెరుగుపరుచుకోవడం వంటి వివరాలను ఎల్బిఎస్ఎన్ఏఏ డైరెక్టర్ కేంద్ర మంత్రికి వివరించారు. జాతీయ విపత్తులను ఎదుర్కొనే చర్యలకు సివిల్ సర్వీసెస్ సంఘం సహకారం అందించడం , స్థానిక సామజిక వర్గాలకు సేవలు అందించడం వాటిని చర్యలను కూడా చేపట్టినట్టు అకాడమీ డైరెక్టర్ వివరించారు.


    టెక్నాలజీ , లెర్నింగ్ మేనేజ్‌మెంట్ సిస్టమ్ వినూత్న ఉపయోగం ద్వారా అకాడమీ తన శిక్షణను పునరావిష్కరణ చేసింది. ఆఫీసర్ ట్రైనీలచే అన్ని ఇన్‌పుట్‌లు అసైన్‌మెంట్‌లు తమ సొంత జ్ఞాన్ పోర్టల్ ద్వారా నిర్వహిస్తున్నారు.


    డాక్టర్ జితేంద్ర సింగ్ అకాడమీ తీసుకున్న చర్యలను ప్రశంసించారు , సంక్షోభాన్ని తగ్గించడానికి ఇలాంటి మరెన్నో వినూత్న ప్రయత్నాలు జరగాలని ఆశాభావం వ్యక్తం చేశారు.


    <><><><><>

    
    
    (Release ID: 1619090) Visitor Counter : 14
    
    
      Read this release in: English , Urdu , Hindi , Assamese , Bengali , Punjabi , Gujarati , Tamil , Kannada