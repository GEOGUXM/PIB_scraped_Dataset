      PIB Headquarters

      రంగారెడ్డి జిల్లాలో ప్రభుత్వ పాఠశాలల విద్యార్థులకు ఈ-శాట్ డిజిటల్ పాఠాలు. అభినందించిన కలెక్టర్
      Posted On: 30 APR 2020 12:51PM by PIB Hyderabad


    రంగారెడ్డి జిల్లాలో 10035 మంది విద్యార్థులు ప్రభుత్వ పాఠశాలలు, రెసిడెన్షియల్ హాస్టళ్లలో పదవ తరగతి చదివే విద్యార్థిని, విద్యార్థులున్నారు. లాక్ డౌన్ కు ముందు ఈ పదవ తరగతి పిల్లలకు కేవలం తెలుగు, హిందీ పరీక్షలు మాత్రమే అయ్యాయి. కరోనా వ్యాధి తో దేశం మొత్తం లాక్ డౌన్ విధింపు తద్వారా అన్ని రకాల పరీక్షలు వాయిదా పడ్డాయి. సుదీర్ఘ కాలంగా పరీక్షలు వాయిదా పాడడం తో తిరిగి పరీక్షలు నిర్వహిస్తే విద్యార్థులు మర్చిపోయే ప్రమాదం ఉన్నందున వీరికి ఇంకా కావాల్సిన పరీక్షలకు సంబందించిన సబ్జెక్ట్ లను విద్యార్థులు మర్చిపోకుండా ఉండేందుకు గాను ప్రభుత్వ పాఠశాలల విద్యార్థులకు ఈ- క్లాసులు నిర్వహించాలని జిల్లా కలెక్టర్ అమయ్ కుమార్ ఆదేశించడం తో రంగారెడ్డి జిల్లాలో తొలిసారిగా జిల్లా విద్యా శాఖ డిజిటల్ క్లాసులకు శ్రీకారం చుట్టింది. ప్రతిరోజూ టీ- శాట్ ద్వారా టెలివిజన్ ద్వారా క్లాసులు నిర్వహిస్తున్నారు. రంగారెడ్డి జిల్లాకు చెందిన ఉపాధ్యాయులే ఈ-డిజిటల్ క్లాసులను రోపొందించడంలో ఈ-శాట్ కు పూర్తిగా సహకరిస్తున్నారు. జిల్లాలో మొత్తం 10, 035 మంది పదవ తరగతి విద్యార్థులుండగా వీరితో సంబంధిత పాఠశాలల ఉపాద్యాయులద్వారా ప్రత్యేక వాట్సాప్ గ్రూపులను క్రియేట్ చేశారు. ఈ వాట్సాప్ గ్రూపులలో ఇప్పటి వరకు 6010 మంది విద్యార్థులు జాయిన్ అయ్యారు. వీరందరికీ ఒకరోజు ముందుగా సాయంత్రం ఐదు గంటలోపు మరునాడు ఏ సబ్జెక్ట్ లెసన్ ఈ-శాట్ లో వస్తుందనే సమాచారం వాట్సాప్ లో వస్తుంది. ఈ సమాచారాన్ని అనుసరించి టెన్త్ విద్యార్థులు టెలివిజన్ ద్వారా ఈ-శాట్ పాఠాలను వీక్షిస్తున్నారు. జిల్లా విద్యా శాఖకు ఉపాధ్యాయులు పంపిస్తున్న సమాచారాన్నిబట్టి ప్రతి రోజూ 75.12 శాతం విద్యార్థులు ఈ డిజిటల్ పాఠాలను వింటున్నారని జిల్లా విద్యా శాఖాధికారి తెలియ చేశారు. ఇవే పాఠాలు వాట్సాప్ డిజిటల్ లో కూడా పంపిస్తున్నామని వాట్సాప్ ద్వారా 64. 49 శాతం విద్యార్థులు వింటున్నారని తెలియ చేశారు. మొత్తానికి లాక్ డౌన్ సమయంలో విద్యాదులు తమ పాఠ్యఅంశాలను మరచిపోకుండా ఉండేందుకు జిల్లా విద్యా శాఖ అందిస్తున్న ఈ-శాట్ డిజిటల్ లెసన్ లు విజయవంతంగా నిర్వహిస్తుండడంపట్ల జిల్లా కలెక్టర్ అమయ్ కుమార్ విద్యా శాకాధికారులను అభినందించారు।


    

    
    (Release ID: 1619926) Visitor Counter : 18