      సమాచార, ప్రసార మంత్రిత్వ శాఖ

      రైతులను ఆదుకుంటున్న ప్రధానమంత్రి కిసాన్ సమృద్ది యోజన
      - కరోన వైరస్, లాక్ డౌన్ నేపధ్యంలో ముందస్తుగా రూ.2000 చెల్లింపులు
      - జూన్ నెలలో విడత ఇప్పుడే విడుదల.
      - నేరుగా రైతు ఖాతాలలో జమ చేస్తున్న కేంద్రప్రభుత్వం
      - తెలంగాణలో 34.7 లక్షల మంధికి లబ్ధి

      Posted On: 18 APR 2020 5:23PM by PIB Hyderabad

    కరోనా వైరస్ వ్యాప్తి నేపధ్యంలో గ్రామీణ ప్రాంతాల్లో రైతులకు కేంద్ర ప్రభుత్వం ప్రధానమంత్రి కిసాన్ సమ్మన్ నిధి కింద ముందస్తుగా అందిస్తున్న రూ. 2000 ఆర్ధిక సహాయం ఈ సమయంలో ఆదుకుంటోంది. కుటుంబ కనీస అవసరాలకు ఆసరా అవుతోంది. గత మార్చి 24 నుండి దేశవ్యాప్తంగా లాక్ డౌన్ ప్రకటించిన విషయం తెలిసిందే. అన్ని వర్గాలతో పాటు గ్రామీణ ప్రాంతాలలో ప్రజలకు కూడా పనులకు వీలు లేకపోవడం, ఆర్ధిక కార్యకలపాలు నిలిచిపోయిన విషయం తెలిసిందే. వ్యవసాయ పనులు కూడా నిలిచిపోయాయి. రైతులతో పాటు, వ్యవసాయ కూలీలకు కూడా పనులు లేవు. ఫలితంగా కనీస అవసరాలు, ఖర్చులకు కూడా ఇబ్బందులు తలెత్తుతున్నాయి. ఈ పరిస్తితుల్లో ఆయా వర్గాలకు ఉపశమమనం కల్పించాలనే ఉద్దేశమతో కేంద్ర ప్రభుత్వం ప్రధానమంత్రి గరీబ్ కల్యాణ్ యోజన కింద వివిధ రూపాల్లో సహకారం ప్రకటించింది. ప్రభుత్వం వ్యవసాయరంగానికి ఊతంగా ఉండాలనే ఉద్దేశంతో కేంద్ర ప్రభుత్వం ప్రధానమంత్రి కిసాన్ సమ్మన్ నిధి కింద యేడాదికు 6000 రూపాయలు మూడు విడతల్లో ఆర్ధిక సహకారం అందిస్తోంది. అయితే ఈ సారి మొదటి విడత కింద జూన్ మాసంలో ఇవ్వాల్సిన 2000 రూపాయల సహాయాన్ని కరోనా ప్రభావం కారణంగా ముందుగానే అందిస్తోంది. కానీ కరోన వైరుస్ వ్యాప్తి కట్టడి కోసం ప్రభుత్వం లాక్ డౌన్ ప్రకటించడంతో అన్ని వర్గాల ఇబ్బందుల్ని గమనించిన కేంద్ర ప్రభుత్వం రైతులకు సహకారం ఉంటుంది అనే ఉద్దేశంతో జూన్ నెలలో ఇవ్వాల్సిన తొలి విడత సహాయాన్ని ఏప్రిల్ నెలలోనే విడుదల చేసింది. అర్హులైన రైతులకు రూ. 2000 మొత్తాన్ని ఇప్పటికే వారి బ్యాంక్ ఖాతాల్లో జమ చేయడం ప్రారంభించింధి. ఈ మేరకు తెలంగాణలో రైతులకు ఇప్పటికే సహాయం అందింది. తెలంగాణా రాష్ట్రంలో అర్హులైన రైతులందరికీ ఇప్పటికే ఆర్ధిక సహాయం అందింది. ఇలా తెలంగాణ వ్యాప్తంగా దాదాపు 34.70 లక్షల మంది రైతులకు రూ.2000 చొప్పున వారి బ్యాంక్ ఖాతాల్లో జమ అవుతున్నాయి.


    • కష్ట కాలంలో ఆదరువు దొరికింది : లాక్ డౌన్ కాలంలో కొన్ని రోజులుగా ఎలాంటి పనులకు వెళ్లలేదు. జీవనభృతి కష్టమైన ఈ రోజుల్లో కేంద్ర ప్రభుత్వం ప్రధానమంత్రి కిసాన్ సమ్మన్ నిధి కింద రూ.2000 అందించింది. కుటుంబ రోజువారీ అవసరాలకు ఇది ఎంతో ఉపయోగపడింది. ఆదరువుగా నిలిచింది – బ్రహ్మచారి, బీర్కూర్, కామారెడ్డి జిల్లా.


    • ప్రధాన మంత్రి కిసాన్ సమ్మాన్ నిధి కింద కేంద్ర ప్రభుత్వం రూ.2000 అందాయి. పంటలు చేతికి వచ్చే సమయంలో లాక్ డౌన్ కాలంలో పంటలు అమ్ముకోవడానికి ఇంకొన్ని రోజులు పడుతుంది. కుటుంబ పోషణ ఖర్చులకి కేంద్రం అందించిన మొత్తం ఎంతగానో ఉపయోగపడ్డాయి – వీరయ్య, వెంకటేశ్వర పల్లి, రేగొండ మండలం, జయశంకర్ భూపాలపల్లి జిల్లా.

    
    
    (Release ID: 1616274) Visitor Counter : 45