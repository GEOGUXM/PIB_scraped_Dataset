      రక్ష‌ణ మంత్రిత్వ శాఖ‌

      పోర్ట్ బ్లెయిర్ లో కోవిడ్-19 నివారణ చర్యల్లో సహాయపడుతున్న భారత నావికాదళం.
      Posted On: 12 APR 2020 11:20AM by PIB Hyderabad


    కోవిడ్ -19 సంక్షోభ సమయంలో చేపడుతున్న సహాయ చర్యల్లో భాగంగా నావెల్ ఎయిర్ స్టేషన్ (ఎన్.ఏ.ఎస్.) ఉత్క్రోష్ మరియు మెటీరియల్ ఆర్గనైజేషన్ (పోర్ట్ బ్లెయిర్ ) సంయుక్తంగా పోర్ట్ బ్లెయిర్ లో ఆహార సరఫరా చేపట్టింది .


    ఎయిర్ స్టేషన్ మౌలిక సదుపాయాల అభివృద్ధి పనులలో పనిచేస్తున్న 155 మంది కూలీలకోసం ఎన్.ఏ.ఎస్. ఉత్క్రోష్ ఆహార సరఫరా శిబిరాన్ని ఏర్పాటు చేసింది. ఈ కూలీలు ప్రస్తుతం ఎయిర్ స్టేషన్ పరిసరప్రాంతాల్లోనే ఉన్నారు.


    మెటీరియల్ ఆర్గనైజేషన్ (పోర్ట్ బ్లెయిర్ ) కు చెందిన ఒక బృందం వనవాసి కళ్యాణ్ ఆశ్రమాన్ని సందర్శించి, అక్కడ సిబ్బందికీ, పిల్లలకీ భోజనంతో పాటు ఇతర ఆహార పదార్ధాలు పంపిణీ చేశారు. వనవాసి కళ్యాణ్ ఆశ్రమం అనే ఈ లాభాపేక్ష లేని సంస్థ ఆదివాసీ పిల్లలకు వసతి, ఆహారం కల్పిస్తుంది. ఈ సంస్థకు పోర్ట్ బ్లెయిర్ లో 38 పిల్లలకు వసతి కల్పిస్తున్న ఒక యూనిట్ ఉంది . పోర్ట్ బ్లెర్ లో వైద్య సౌకర్యం కోసం వచ్చే ఆదివాసీ కుటుంబాల వారికి ఈ సంస్థ వసతి సౌకర్యం కూడా కల్పిస్తుంది . ఈ బృందం ఆక్కడి సిబ్బందికీ , పిల్లలకీ కోవిడ్ -19 పై అవగాహన కల్పించడంతో పాటు, లాక్ డౌన్ సమయంలో ఈ మహమ్మారి వ్యాప్తి చెందకుండా తీసుకోవలసిన జాగ్రత్తల గురించి కూడా వారికి తెలియజేస్తోంది.


    *****

    
    
    (Release ID: 1613573) Visitor Counter : 19
    
    
      Read this release in: English , Assamese , Urdu , Marathi , Hindi , Bengali , Punjabi , Gujarati , Odia , Tamil , Kannada