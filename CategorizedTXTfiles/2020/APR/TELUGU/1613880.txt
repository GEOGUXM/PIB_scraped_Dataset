      శాస్త్ర విజ్ఞాన- సాంకేతిక విజ్ఞాన మంత్రిత్వ శాఖ

      కోవిడ్-19 వ్యాప్తి నిరోధక చర్యల్లో భాగంగా హ్యాండ్ సానిటైజర్, ఇళ్లలో తయారుచేసే మాస్కులు వంటి ఉత్పత్తులను తయారుచేస్తున్న అస్సాం గ్రామీణ మహిళలు.
      Posted On: 13 APR 2020 11:16AM by PIB Hyderabad


    కోవిడ్-19 వ్యాప్తి నిరోధక చర్యల్లో భాగంగా సమీప ప్రాంతంలోని గ్రామాల్లో నివసిస్తున్న ప్రజలకు ముఖ్యంగా పేద ప్రజలకు ఉచితంగా పంపిణీ చేయాలనే ఉద్ద్యేశ్యంతో శాస్త్ర సాంకేతిక శాఖ (డి.ఎస్.టి.) కి చెందిన సీడ్ విభాగం సహాయంతో జోర్హాట్ లోని సి.ఎస్.ఐ.ఆర్.-శాస్త్ర సాంకేతిక ఈశాన్య సంస్థ కింద గ్రామీణ మహిళల టెక్నాలజీ పార్క్ (ఆర్.డబ్ల్యూ. టి.పి.) ఆధ్వర్యంలో గ్రామీణ మహిళలు హ్యాండ్ సానిటైజర్, ఇంట్లో తయారుచేసే మాస్కులు, ద్రవ క్రిమి సంహారకాలు వంటి వివిధ ఉత్పత్తులను తయారుచేస్తున్నారు.


    " కోవిడ్ -19 వంటి సవాళ్ళను ఎదుర్కోడానికి పటిష్టమైన సమాజ భాగస్వామ్యం, సహకారం చాలా అవసరం. అవగాహన కల్పించడం, సంబంధిత పరిష్కారాలను సూచించడం, పెద్దగా సాంకేతికత అవసరం లేని మాస్కులు, క్రిమి సంహారకాలవంటివి తయారుచేయడం మొదలైన విషయాలలో స్వయం సహాయ బృందాలు , అంకిత భావంతో పనిచేసే ప్రభుత్వేతర సంస్థల సేవలు ప్రస్తుత పరిస్థితుల్లో ఎంతో సమర్ధంగా ఉపయోగపడతాయి." అని డి.ఎస్.టి., కార్యదర్శి, ప్రొఫెసర్ అశుతోష్ శర్మ పేర్కొన్నారు .


    సాంప్రదాయ "గామోచ" (ఒక సాంప్రదాయ నూలు తువ్వాలు) నుండి ఇంట్లో తయారుచేసే మాస్కులు తయారుచేసే విధానంపై ఈ ప్రాంతంలోని గ్రామీణ మహిళలకు జోర్హాట్ లోని ఆర్.డబ్ల్యూ.టి.పి. ద్వారా శిక్షణ ఇచ్చారు . ఇంట్లో తయారుచేసే మాస్క్ డిజైన్ ను ఖరారు చేశారు . సుమారు 150 గామోచాలు , రెండు కుట్టు మిషన్లు ఇచ్చారు . (ఒక గామోచ నుండి ఆరు ఇంట్లో తయారుచేసే మాస్కులను ఉత్పత్తి చేయవచ్చు ).


    మహిళలకు ఒక్కొక్క మాస్క్ కు 15 రూపాయల చొప్పున ధర ఇవ్వాలని ప్రతిపాదించారు . దీని అదనంగా , రెండు వందల ద్రవ క్రిమి సంహారకాలను కూడా తయారుచేస్తారు . ద్రవ క్రిమి సంహారకాలు తయారుచేయడానికి అవసరమైన డెట్టాల్, ఇథనాల్, గ్లిజరిన్, అవసరమైన నూనె సమకూర్చారు . ఈ క్రిమి సంహారకాలను కూడా సమీప గ్రామాల్లోని ప్రజలు ముఖ్యంగా పేద ప్రజలకు ఉచితంగా పంపిణీ చేస్తారు.


    మర్చి 24వ తేదీన లాక్ డౌన్ ప్రకటించడానికి ముందే ఆర్.డబ్ల్యూ.టి.పి. కి చెందిన మహిళలలకు శిక్షణ ఇచ్చారు . శిక్షణా కాలంలో తయారుచేసిన సుమారు 50 లీటర్ల హ్యాండ్ సానిటైజర్, 160 లీటర్ల ద్రవ క్రిమి సంహారకాలను శిక్షణలో పాల్గొన్న 60 మంది మహిళలకు, వారి కుటుంబ సభ్యులకు పంపిణీ చేశారు . కరోనా వైరస్ గురించీ, చేపట్టవలసిన ముందు జాగ్రత్త చర్యలతో పాటు, కోవిడ్-19 వ్యాప్తి చెందుతున్న పరిస్థితుల్లో చేయవలసిన, చేయకూడని పనులను వివరిస్తూ ఆర్.డబ్ల్యూ.టి.పి. అస్సామీ భాషలో పోస్టర్లు , కరపత్రాలు కూడా రూపొందించింది.


    మరిన్ని వివరాల కోసం :


    · శ్రీ జతిన్ కలిత,


    ప్రధాన శాస్త్రవేత్త,


    సి.ఎస్.ఐ.ఆర్.-ఎన్.ఈ.ఐ.ఎస్.టి.,


    జోర్హాట్,


    ఈ-మెయిల్ : kalitajk74@gmail.com ,


    మొబైల్ నెంబర్ : +91-9435557824


    · డాక్టర్ ఇందు పురీ ,


    శాస్త్రవేత్త "ఎఫ్", డి.ఎస్.టి.,


    ఈ-మెయిల్ : indub.puri@nic.in ,


    మొబైల్ నెంబర్ : 9810557964


    ****

    
    
    (Release ID: 1613880) Visitor Counter : 46
    
    
      Read this release in: Punjabi , English , Urdu , Hindi , Marathi , Manipuri , Assamese , Bengali , Gujarati , Tamil , Kannada