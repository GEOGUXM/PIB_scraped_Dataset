      ఆరోగ్య, కుటుంబ సంక్షేమ‌ మంత్రిత్వ శాఖ

      కోవిడ్-19 పై తాజా వివరాలు
      Posted On: 05 APR 2020 6:48PM by PIB Hyderabad


    దేశంలో కోవిడ్-19 నివారణ, నియంత్రణ మరియు నిర్వహణ కోసం భారత ప్రభుత్వం వివిధ రాష్ట్రాలు / కేంద్రపాలిత ప్రాంతాలతో కలిసి అనేక చర్యలు చేపట్టింది. వీటిని క్రమం తప్పకుండా ఉన్నత స్థాయిలో పర్యవేక్షిస్తున్నారు.


    దేశవ్యాప్తంగా కోవిడ్ -19 ప్రభావంపై ప్రణాళిక, సంసిద్ధత, అమలును నిర్ధారించడం కోసం నిన్న జరిగిన సాధికారతా బృందాల సంయుక్త సమావేశానికి ప్రధానమంత్రి గౌరవనీయులు శ్రీ నరేంద్రమోదీ అధ్యక్షత వహించారు. ఆసుపత్రులు , ఐసోలేషన్ మరియు క్వారంటైన్ సదుపాయాలూ , పరీక్షలు , క్లిష్టమైన సంరక్షణ శిక్షణ మొదలైన విషయాలపై కొనసాగిస్తున్న చర్యల గురించి బృందాల సభ్యులు వివరించారు .


    ఆరోగ్యం, కుటుంబ సంక్షేమ శాఖ కేంద్ర మంత్రి డాక్టర్ హర్ష వర్ధన్ , ఝజ్జర్ లోని అఖిల భారత వైద్య విజ్ఞాన సంస్థ (ఏ.ఐ.ఐ.ఎం.ఎస్.) సందర్శించి కోవిడ్ -19 ను అధిగమించడానికి తీసుకుంటున్న చర్యల పురోగతిని సమీక్షించారు . ఝజ్జర్ లోని ఏ.ఐ.ఐ.ఎం.ఎస్. ఆసుపత్రి, కోవిడ్-19 కు అంకితమైన ఆసుపత్రిగా పనిచేస్తుందని ఆయన పేర్కొన్నారు. ఉన్నత వైద్య సహాయం అవసరమైన రోగులకు సత్వర వైద్య సంరక్షణ అందించడానికి వీలుగా ఈ ఆసుపత్రిలో మూడు వందల ఐసోలేషన్ పడకలు అందుబాటులో ఉన్నాయి. ప్రాణాంతకమైన వైరస్ వ్యాప్తి నిరోధానికి మందు కనుక్కోడానికి ప్రపంచవ్యాప్తంగా ప్రజలు నిర్విరామంగా కృషి చేస్తున్నారు. అయితే ఇంతవరకు ఇది కనుగొనబడలేదు. ఈ నేపథ్యంలో, కోవిడ్-19 ను ఎదుర్కోడానికి లాక్ డౌన్ తో పాటు సామాజిక దూరం పాటించడమే సమర్ధవంతమైన విధానమన్న విషయాన్ని మనం తప్పక గుర్తించాలి.


    అన్ని రాష్ట్రాలు / కేంద్ర పాలిత ప్రాంతాల ప్రధాన కార్యదర్శులు, ఆరోగ్య శాఖ కార్యదర్శులతోనూ, అన్ని జిల్లాల డి.ఎం., ఎస్.ఎస్.పి., సి.ఎం.ఓ., ఐ.డి.ఎస్.పి . సిబ్బంది తోనూ , కేంద్ర మంత్రి మండలి కార్యదర్శి ఈ రోజు వీడియో కాన్ఫరెన్స్ ద్వారా సంభాషించారు . మందులు, మందుల పరికరాలను తయారుచేసే ఫార్మా యూనిట్లు సజావుగా పనిచేసేటట్లు చూడాలని ఆయన డి.ఎం. లందరినీ ఆదేశించారు. మొత్తం సిబ్బందికీ, రాష్ట్రాలు / కేంద్రపాలిత ప్రాంతాలకు చెందిన సంబంధిత ప్రతినిధులకు నియంత్రణ వ్యూహంపై ఈ వీడియో కాన్ఫరెన్స్ లో దిశానిర్దేశం చేశారు . కోవిడ్ -19 సంక్షోభం నివారణకు ఒక యాజమాన్య ప్రణాళికను రూపొందించవలసిందిగా అన్ని జిల్లాలకు సూచించారు . ఈ వీడియో కాన్ఫరెన్స్ లో ఆరు జిల్లాలకు చెందిన ( భిల్వారా , ఆగ్రా , గౌతమ్ బుద్ధ్ నగర్, పథనంతిట్ట (కేరళ), తూర్పు ఢిల్లీ తోపాటు ముంబాయి మున్సిపల్ ) జిల్లా కమీషనర్లు , మున్సిపల్ కమీషనర్లు తమ వ్యూహాలను , అభిప్రాయాలను, అనుభవాలను తెలియజేసారు.


    ఈ రోజు వరకు దేశంలో మొత్తం 274 జిల్లాలు కోవిడ్ -19 వైరస్ ప్రభావానికి లోనయ్యాయి.


    సమూహాలు (అదుపు చేసే జోన్లతో సహా), పెద్ద పెద్ద వలస సమావేశాలు / తరలింపు కేంద్రాలలో కోవిడ్ -19 కోసం వేగవంతమైన యాంటీబాడీ రక్త పరీక్షల గురించి ఐ.సి.ఎం.ఆర్. ఒక అడ్వైజరీ ని విడుదల చేసింది. ఈ అడ్వైజరీ ప్రకారం, ఈ పరీక్షా ఫలితాలను నేరుగా ఐ.సి.ఎం.ఆర్. పోర్టల్ లో నమోదు చేసే విధంగా సదుపాయాలు కల్పించాలి . దీనివల్ల సంబంధిత రోగులను వెతికి, కలుసుకుని , వారికి సకాలంలో వైద్యం అందించే ప్రక్రియ వేగవంతమౌతుంది.


    ఐ.సి.ఎం.ఆర్. ఇటీవల విడుదల చేసిన ఒక అడ్వైజరీ ప్రకారం, బహిరంగ ప్రదేశాల్లో ఉమ్మి వేయడం వల్ల కోవిడ్ -19 వ్యాప్తి పెరుగుతుంది . కోవిడ్ -19 మహమ్మారి వల్ల ప్రమాదం పెరుగుతున్న నేపథ్యంలో ప్రజలు పొగరాని పొగాకు ఉత్పత్తులు వినియోగించడం మానుకోవాలనీ , బహిరంగ ప్రదేశాల్లో ఉమ్మి వేయకూడదనీ ప్రజలకు విజ్ఞప్తి చేశారు .


    ఇంతవరకు , 3,374 కేసులను ధృవీకరించారు. 79 మరణాలు నమోదయ్యాయి. 267 మంది చికిత్స అనంతరం కోలుకుని ఆసుపత్రుల నుండి విడుదల అయ్యారు .


    కోవిడ్-19 కు సంబంధించిన సాంకేతిక సమస్యలు, మార్గదర్శకాలు, సలహాలు, సూచనలపై ప్రామాణికమైన, తాజా సమాచారం కోసం ఈ వెబ్ సైట్ ను క్రమం తప్పకుండా సందర్శించండి : : https://www.mohfw.gov.in/ .


    కోవిడ్-19 కు సంబంధించిన సాంకేతిక సమస్యలకు పరిష్కారాలను దిగువ పేర్కొన్న ఈ మెయిల్ ను సంప్రదించడం ద్వారా తెలుసుకోవచ్చు :


    technicalquery.covid19@gov.in


    ఇతర సందేహాలు, అనుమానాలకు పరిష్కారాలను దిగువ పేర్కొన్న ఈ మెయిల్ ను సంప్రదించడం ద్వారా తెలుసుకోవచ్చు :


    ncov2019@gov.in .


    కోవిడ్-19 పై ఎటువంటి అనుమానాలు, సమస్యలు, సమాచారానికైనా, ఆరోగ్యం, కుటుంబ సంక్షేమ మంత్రిత్వ శాఖకు చెందిన
    ఉచిత హెల్ప్ లైన్ నెంబర్ : +91-11-23978046 లేదా 1075 ను సంప్రదించవచ్చు.
    వివిధ రాష్ట్రాలు / కేంద్ర పాలిత ప్రాంతాల కు చెందిన కోవిడ్-19 సమాచారం కోసం ఈ వెబ్ సైట్ ని చూడండి :
    https://www.mohfw.gov.in/pdf/coronvavirushelplinenumber.pdf .


    *****

    
    
    (Release ID: 1611483) Visitor Counter : 32
    
    
      Read this release in: Assamese , Kannada , English , Hindi , Marathi , Manipuri , Bengali , Punjabi , Gujarati , Odia , Tamil , Malayalam