      ఆరోగ్య, కుటుంబ సంక్షేమ‌ మంత్రిత్వ శాఖ

      కోవిడ్-19 పై తాజా వివరాలు
      Posted On: 04 APR 2020 7:11PM by PIB Hyderabad


    దేశంలో కోవిడ్ -19 నివారణ, నియంత్రణ మరియు నిర్వహణ కోసం భారత ప్రభుత్వం వివిధ రాష్ట్రాలు / కేంద్రపాలిత ప్రాంతాలతో కలిసి అనేక చర్యలు చేపట్టింది . వీటిని క్రమం తప్పకుండా ఉన్నత స్థాయిలో పర్యవేక్షిస్తున్నారు.


    దేశంలో కోవిడ్ -19 నియంత్రణ మరియు నిర్వహణ అవసరాలను తీర్చడానికి గాను, వివిధ స్థాయిల్లో వైద్యులు, నర్సులు , సంబంధిత ఆరోగ్యసంరక్షణ నిపుణులు, ఇతరులు అందుబాటులో ఉన్నారు. 9.70 లక్షల ఆశా వర్కర్లు , 1.00 లక్ష ఆయుష్ నిపుణులు, ఎన్.సి.సి. క్యాడెట్లు, మాజీ సైనికోద్యోగులు , రెడ్ క్రాస్ / ఎన్.ఎస్.ఎస్. / ఎన్.వై.కె. కార్యకర్తలు , గ్రామపంచాయతీల ఉద్యోగులు , పట్టణ స్థానిక సంస్థల ఉద్యోగులు , పౌర సమాజ సంస్థలు అవసరమైనప్పుడు ఈ కార్యక్రమాల్లో వినియోగించుకోవచుకోవచ్చు. వైద్య విద్య చదువుతున్న రెసిడెంట్స్ / పోస్టు గ్రాడ్యుయేట్ విద్యార్థులు, నర్సింగ్ విద్యార్థులను ఆసుపత్రి యాజమాన్య విధానంలో భాగంగా కేటాయించడానికి ఒక ప్రామాణిక నిర్వహణ విధానాన్ని తయారుచేయడం జరిగింది . వీరికి అదనంగా , ప్రభుత్వం నుండి రిటైరైన వైద్యులు, సాయుధ దళాల వైద్య సేవలు , ప్రభుత్వ రంగ సంస్థలు , ప్రయివేటు వైద్యులు సుమారు 31,000 కి పైగా వైద్యులు కోవిడ్ -19 కి వ్యతిరేకంగా జరిగే పోరాటంలో కలుస్తామని స్వచ్ఛందంగా అంగీకరించారు .


    "ముఖము, నోరు కప్పుకోడానికి ఇంటిలో తయారు చేసుకునే రక్షణ కవర్" వినియోగం పై ఆరోగ్యం మరియు కుటుంబ సంక్షేమ మంత్రిత్వ శాఖ విడుదల చేసిన సూచనలు ఈ వెబ్ సైట్ లో అందుబాటులో ఉన్నాయి .


    https://www.mohfw.gov.in/pdf/Advisory&ManualonuseofHomemadeProtectiveCoverforFace&Mouth.pdf


    క్లినికల్ యాజమాన్యం, వెంటిలేటర్ సపోర్టు, వైరస్ వ్యాప్తి నివారణ, క్వారంటైన్ యాజమాన్యం మొదలైన వివిధ విషయాలపై రూపొందించిన 30 శిక్షణా కార్యక్రమాలు ఆన్ లైన్ లో ఆరోగ్య మంత్రిత్వశాఖ వెబ్ సైట్ లో అందుబాటులో ఉన్నాయి.


    https://www.mohfw.gov.in/ .


    మృతి చెందిన వారిలో ఎక్కువగా వయోవృద్దులు లేదా మధు మేహం, బి.పి., మూత్రపిండాలు / గుండె సంబంధమైన రుగ్మతలకు లోనైన వారు నమోదైనట్లు గమనించడమైంది. అందువల్ల, ఈ రకంగా ఎక్కువ ప్రమాదంలో ఉన్న ప్రజలందరూ అన్ని జాగ్రత్తలను విధిగా పాటించాలి .


    దీనికి తోడు, ఇంతవరకు నమోదైన పోజిటివ్ కేసులను వయసుల వారీగా విశ్లేషిస్తే, వివరాలు ఇలా ఉన్నాయి :


    ○ 0 - 20 సంవత్సరాల మధ్య - 8.61 %


    ○ 21 - 40 సంవత్సరాల మధ్య - 41.88 %


    ○ 41 - 60 సంవత్సరాల మధ్య - 32.82 %


    ○ 60 - సంవత్సరాల కంటే ఎక్కువ - 16.69 %


    లైఫ్ లైన్ ఉడాన్, ఎయిర్ కార్గో విమానాలు, పరీక్షలకు వినియోగించే పదార్ధాలు, సేంద్రీయ పదార్ధాలు , వైద్య పరికరాలు, పరీక్ష ఉపకరణాలు, వ్యక్తిగత రక్షణ పరికరాలు (పి.పి.ఈ.), మాస్కులు, గ్లౌజులు వంటి కోవిడ్-19 కు సంబంధించిన దాదాపు 119 టన్నులు సామాగ్రిని ఇంతవరకు దేశవ్యాప్తంగా ఉన్న అన్ని రాష్ట్రాలు ముఖ్యంగా ఈశాన్య ప్రాంతాలు, కొండ ప్రాంతాలకు రవాణా చేశాయి.


    కోవిడ్-19 పై ఎటువంటి అనుమానాలు, సమస్యలు, సమాచారానికైనా, ఆరోగ్యం, కుటుంబ సంక్షేమ మంత్రిత్వ శాఖకు చెందిన ఉచిత హెల్ప్ లైన్ నెంబర్ : +91-11-23978046 లేదా 1075 ను సంప్రదించవచ్చు.


    వివిధ రాష్ట్రాలు / కేంద్ర పాలిత ప్రాంతాల కు చెందిన కోవిడ్-19 సమాచారం కోసం ఈ వెబ్ సైట్ ని చూడండి :


    https://www.mohfw.gov.in/pdf/coronvavirushelplinenumber.pdf .


    *****


    

    
    (Release ID: 1611216) Visitor Counter : 31
    
    
      Read this release in: English , Hindi , Marathi , Assamese , Manipuri , Bengali , Punjabi , Gujarati , Odia , Tamil , Kannada , Malayalam