      పర్యావరణం, అడవులు, మరియు వాతావరణ మార్పు మంత్రిత్వ శాఖ

      జాతీయ పార్కులు / అభయారణ్యాలు / టైగర్ రిజర్వులలో కోవిడ్-19 నియంత్రణ మరియు నిర్వహణ పై సూచనలు.
      Posted On: 06 APR 2020 7:17PM by PIB Hyderabad


    దేశవ్యాప్తంగా కోవిడ్-19 విజృంభిస్తున్న నేపథ్యంలో, అదేవిధంగా న్యూయార్క్ లో ఒక పులి కోవిడ్-19 బారిన పడినట్లు వచ్చిన వార్త నేపథ్యంలో, పర్యావరణం, అడవులు, వాతావరణ మార్పు మంత్రిత్వ శాఖ - జాతీయ పార్కులు / అభయారణ్యాలు / టైగర్ రిజర్వులలో కోవిడ్-19 నియంత్రణ, నిర్వహణ లకు సంబంధించి సూచనలు జారీ చేసింది. జాతీయ పార్కులు / అభయారణ్యాలు / టైగర్ రిజర్వులలో నివసించే జంతువులకు వైరస్ వ్యాప్తి చెందే అవకాశాలు ఉన్నాయని భావించడం జరిగింది. అదేవిధంగా ఈ వైరస్ మానవుల నుండి జంతువులకు, జంతువుల నుండి మానవులకు వ్యాప్తి చెందే అవకాశం కూడా ఉంది.


    ఈ సూచనలను పాటించవలసిందిగా అన్ని రాష్ట్రాలు / కేంద్ర పాలిత ప్రాంతాల్లోని ప్రధాన వన్యప్రాణి సంరక్షణాధికారులకు విజ్ఞప్తి చేశారు :


    1. జాతీయ పార్కులు / అభయారణ్యాలు / టైగర్ రిజర్వులలో మానవుల నుండి జంతువులకు , జంతువుల నుండి మానవులకు వైరస్ వ్యాప్తి చెందకుండా వెంటనే తగిన నివారణ చర్యలు తీసుకోవాలి .


    2. మానవులు, జంతువులు కలవడాన్ని తగ్గించాలి.


    3. జాతీయ పార్కులు / అభయారణ్యాలు / టైగర్ రిజర్వులలో మనుషుల కదలికలను నియంత్రించాలి.


    4. ప్రస్తుత పరిస్థితిని నిర్వహించడానికి ఫీల్డ్ మేనేజర్లు, పశువైద్యులు, ఫ్రంట్ లైన్ సిబ్బంది తో ఎంత త్వరగా వీలయితే అంత త్వరగా ఒక టాస్క్ ఫోర్స్ / రాపిడ్ యాక్షన్ ఫోర్స్ ను ఏర్పాటు చేయాలి.


    5. ఏదైనా కేసును గమనించినట్లయితే, దానిపై సత్వరమే చర్య తీసుకునేందుకు వీలుగా ఒక నోడల్ అధికారి పర్యవేక్షణలో 24 గంటలు పనిచేసే ఒక యంత్రాంగాన్ని ఏర్పాటు చేయాలి .


    6. జంతువులకు ఎప్పుడు అవసరమైతే అప్పుడు అత్యవసర చికిత్స అందించి , అవి తిరిగి వాటి సహజ ఆవాసాలకు చేరుకునే విధంగా ఏర్పాట్లు చేయాలి .


    7. వివిధ విభాగాల సమన్వయ కృషి ద్వారా వ్యాధి నిఘా, మ్యాపింగ్, పర్యవేక్షణ వ్యవస్థలను మెరుగుపరచాలి.


    8. జాతీయ పార్కులు / అభయారణ్యాలు / టైగర్ రిజర్వులలోనూ , చుట్టుపక్కలా సిబ్బంది / పర్యాటకులు / గ్రామీణుల కదలికలపై ఆరోగ్య మంత్రిత్వ శాఖ జారీ చేసిన ఇతర నిబంధనలను పాటించాలి .


    9. వైరస్ వ్యాప్తిని నియంత్రించేందుకు అవసరమైన ఇతర చర్యలను పాటించాలి .


    10. తీసుకున్న చర్యలను ఈ మంత్రిత్వ శాఖకు తెలియజేయాలి.


    ***

    
    
    (Release ID: 1611822) Visitor Counter : 51
    
    
      Read this release in: Marathi , English , Hindi , Bengali , Assamese , Punjabi , Gujarati , Tamil , Kannada , Malayalam