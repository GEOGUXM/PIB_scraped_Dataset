      ఆరోగ్య, కుటుంబ సంక్షేమ‌ మంత్రిత్వ శాఖ

      కోవిడ్-19 పై తాజా సమాచారం
      Posted On: 26 APR 2020 5:13PM by PIB Hyderabad


    దేశంలో కోవిడ్ -19 నివారణ , నియంత్రణ మరియు నిర్వహణ కోసం భారత ప్రభుత్వం వివిధ రాష్ట్రాలు / కేంద్రపాలిత ప్రాంతాలతో కలిసి క్రియాశీల విధానం ద్వారా అనేక చర్యలు చేపడుతోంది . వీటిని క్రమం తప్పకుండా ఉన్నత స్థాయిలో పర్యవేక్షిస్తోంది .


    కోవిడ్-19 ను అధిగమించేందుకు తీసుకుంటున్న చర్యల గురించి తెలుసుకునేందుకు కేంద్ర ఆరోగ్యం, కుటుంబ సంక్షేమ శాఖ మంత్రి డాక్టర్ హర్ష వర్ధన్ ఈ రోజు అఖిల భారత వైద్య విజ్ఞానాల సంస్థ (ఎయిమ్స్) కు చెందిన ట్రామా ను సెంటర్ సందర్శించారు . ఈ పర్యటన సందర్భంగా , కోవిడ్ -19 రోగుల కోసం ఐసొలేషన్ సదుపాయాలు ఉన్న అత్యాధునిక భవనంలోని వివిధ వార్డులను సందర్శించారు . ఈ సందర్భంగా , రోగుల వద్ద రోబో తో ఏర్పాటు చేసిన ఫోన్ కు వీడియో కాల్ చేసి కోవిడ్ -19 సోకిన రోగులతో మాట్లాడి, వారి యోగ క్షేమాలను అడిగి తెలుసుకున్నారు . ఎయిమ్స్ లో అందుబాటులో ఉన్న సదుపాయాల గురించి వారి స్పందన తెలుసుకున్నారు . తద్వారా వాటిని మరింత మెరుగుపరచటానికి అవకాశం ఉంటుందని ఆయన పేర్కొన్నారు .


    సవివరమైన సమీక్ష అనంతరం, వివిధ యూనిట్లలో పనితీరు పట్ల డాక్టర్ హర్ష వర్ధన్ సంతృప్తి వ్యక్తం చేశారు . డిజిటల్ విధానాలు, వీడియో, వాయిస్ కాలింగ్ వంటి సాంకేతిక విధానాలను వినియోగించి, కోవిడ్-19 సోకిన, సోకే అవకాశం ఉన్నట్లు అనుమానం ఉన్న రోగులను 24 గంటలూ పర్యవేక్షిస్తూ, వారి శ్రేయస్సు కోసం ఎయిమ్స్ చేస్తున్న సేవలను ఆయన ప్రశంసించారు. కోవిడ్-19 వ్యాప్తి ని సమర్ధవంతంగా నిరోధించేందుకు రెండవ దశ లాక్ డౌన్ ను చిత్తశుద్ధితో తప్పనిసరిగా అమలుచేయాలని డాక్టర్ హర్ష వర్ధన్ ఈ సందర్భంగా దేశ ప్రజలకు విజ్ఞప్తి చేశారు. వ్యాప్తి తీవ్రంగా ఉన్న హాట్ స్పాట్ జిల్లాలు (హెచ్.ఎస్.డి.), తీవ్రత లేని నాన్ హాట్ స్పాట్ జిల్లాలు (ఎన్.హెచ్.ఎస్.డి.) గా మారుతున్నందువల్ల భారతదేశంలో పరిస్థితి మెరుగౌతోందని ఆయన పేర్కొన్నారు.


    కోవిడ్-19 కోసం సంసిద్ధతపై రాష్ట్రాలు / కేంద్రపాలితప్రాంతాల ప్రధాన కార్యదర్శులు, డి.జి.పి. లతో క్యాబినెట్ కార్యదర్శి ఈ రోజు నిర్వహించిన వీడియో కాన్ఫరెన్స్ లో సవివరంగా సమీక్షించారు. ఎక్కువగా కేసులున్న రాష్ట్రాలు లాక్ డౌన్ చర్యలు , కంటైన్మెంట్ వ్యూహం సమర్ధవంతంగా అమలుచేయడంపై దృష్టి పెట్టాలని ఆయన నొక్కి చెప్పారు . ఐసోలేషన్ పథకాలు , ఐ.సి.యు. పడకలు , వెంటిలేటర్లు వంటి వైద్య పరమైన మౌలికసదుపాయాల లభ్యత తగినంతగా ఉండే విధంగా కూడా రాష్ట్రాలు దృష్టి పెట్టాలని ఆయన సూచించారు .


    ఇంతవరకు , 21.90 శాతం రికవరీ రేట్ తో , 5,804 మంది చికిత్స అనంతరం కోలుకుని ఆసుపత్రుల నుండి విడుదల అయ్యారు . భారతదేశంలో ఇంతవరకు , 26,496 కేసులను కోవిడ్ - 19 పాజిటివ్ గా ధృవీకరించారు . 824 మరణాలు నమోదయ్యాయి .


    కోవిడ్ -19 కు సంబంధించిన సాంకేతిక సమస్యలకు, మార్గదర్శకాలు, సలహాలు, సూచనలపై వాస్తవ, తాజా సమాచారం కోసం దయచేసి క్రమం తప్పకుండా ఈ వెబ్ సైట్ ని చూడండి :


    : https://www.mohfw.gov.in/ .


    కోవిడ్ -19 కు సంబంధించిన సాంకేతిక సమస్యలకు పరిష్కారాలను దిగువ పేర్కొన్న ఈ మెయిల్ ను సంప్రదించడం ద్వారా తెలుసుకోవచ్చు :


    technicalquery.covid19@gov.in


    ఇతర సందేహాలు , అనుమానాలకు పరిష్కారాలను దిగువ పేర్కొన్న ఈ మెయిల్ ను సంప్రదించడం ద్వారా తెలుసుకోవచ్చు :
    ncov2019@gov.in .


    కోవిడ్ -19 పై ఎటువంటి అనుమానాలు , సమస్యలు , సమాచారానికైనా , ఆరోగ్యం , కుటుంబ సంక్షేమ మంత్రిత్వ శాఖకు చెందిన ఉచిత హెల్ప్ లైన్ నెంబర్ : +91-11-23978046 లేదా 1075 ( టోల్ ఫ్రీ ) ని సంప్రదించవచ్చు .


    వివిధ రాష్ట్రాలు / కేంద్ర పాలిత ప్రాంతాల కు చెందిన కోవిడ్ - 19 హెల్ప్ లైన్ నెంబర్ల జాబితా కోసం ఈ వెబ్ సైట్ ని చూడండి :


    https://www.mohfw.gov.in/pdf/coronvavirushelplinenumber.pdf .


    *****

    
    
    (Release ID: 1618485) Visitor Counter : 26
    
    
      Read this release in: English , Urdu , Hindi , Marathi , Assamese , Manipuri , Bengali , Punjabi , Gujarati , Odia , Tamil , Kannada , Malayalam