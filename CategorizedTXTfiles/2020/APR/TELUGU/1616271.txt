      సమాచార, ప్రసార మంత్రిత్వ శాఖ

      ఉపాధిపనుల సందర్బంగా కరోనా నివారణ కు తగు జాగ్రత్తలు పాటించాలి. కలెక్టర్ అమయ్ కుమార్
      Posted On: 18 APR 2020 5:18PM by PIB Hyderabad


    కరోనా వైరస్ వ్యాప్తిని అరికట్టేందుకుగాను చేపట్టిన చర్యల్లో భాగంగా రంగారెడ్డి జిల్లాలో జరిగే ఉపాధి హామీ పనుల సందర్బంగా పలు జాగ్రత్తలను పాటించాలని జిల్లా కలెక్టర్ అమయ్ కుమార్ సంబంధిత అధికారులను ఆదేశించారు. కరోనా వ్యాధి వ్యాపించకుండా తగు జాగ్రత్తలను పాటిస్తూ ఉపాధి హామీ పనులను చేపట్టాలని జిల్లాలోని క్షేత్రాధికారులకు జారీ చేసిన సర్క్యులర్ లో కలెక్టర్ పలు మార్గదర్శకాలను విడుదల చేశారు.


    *ఉపాధి హామీ పనులు చేయునపుడు తీసుకోవలసిన జాగ్రత్తలు*.


    * కంటైన్ మెంట్ జోన్ గా గుర్తించిన ప్రాంతాలలో నిబంధనలు అమలులో ఉన్నంత కాలo ఎట్టి పరిస్తుతులల్లోనూ పనులను ప్రారంభించకూడదు.


    * కూలీలు పని ప్రదేశమునకు వచ్చేటప్పుడు, పని ప్రదేశంలోను, ఇంటికి తిరిగి వెళ్ళేటప్పుడు తప్పనిసరిగా ముఖమునకు మాస్కూలు/చేతి రుమాలు/కండువా లను ముక్కు, నోరును కప్పే విదముగా ఒక రక్షణ వస్త్రమును ధరించవలెను.


    *ఈ మాస్కులను చేతి రుమాలును ఇంటిలోనే తయారు చేసుకొని, వాటిని శుభ్రముగా తిరిగి ఉపయోగించుకోవడం వంటి విషయాలపైనా అవగాహన కల్పించాలి.


    *ఉపాధి హామీ పధకము ద్వారా కల్పిస్తున్న పనులకు హాజరయ్యే కూలీలు వీలైనన్ని ఎక్కువ సార్లు పనికి వచ్చే ముందు, పని చేసిన తర్వాత, పని నుండి ఇళ్లలోకి చేరుకోగానే వారి చేత సబ్బుతో కానీ,సబ్బు నీటితో కానీ శానిటైజర్ తో కానీ శుభ్రముగా కడుక్కోవాలి.


    *కూలీలందరి పనులను ఒకే పని ప్రదేశములో కాకుండా, వీలైనన్ని ఎక్కువ వేరు వేరు పని ప్రదేశములలో కల్పించ వలెను. కూలీలు పనికి వచ్చే మార్గములో చేస్తున్నప్పుడు, మరియు పని చేసిన తర్వాత ఇంటికి చేరేటప్పుడు ఒకరికి ఒకరికి మ కనీసం ఆరు (6) ఫీట్ల దూరంను విధిగా పాటించవలెను


    * పని ప్రదేశములో ఉమ్మి వేయడం గాని, పొగ తాగడం కానీ, పాన్ లేక గుట్కా వంటివి కానీ చేయకూడదు


    *ఉపాధి కూలీలు పని ప్రదేశములో పని చేస్తున్నపుడు, శరీరము పై ఏర్పడే - ఎప్పటికపుడు శుభ్రమైన చేతి రుమాలు టవల్ తో ను తుడుచుకోవలెను. ఇతరులు వ ఎటువంటి పరిస్థితుల్లో ఉపయోగించ కూడదు.


    *పని ప్రదేశములో విశ్రాంతి తీసుకునేటప్పుడు కూలీలు గుంపులుగా కూర్చోకూడదు. ఎటువంటి సమావేశములు కానీ నిర్వహించ కూడదు


    * కూలీలలో ఎవరికైనా జ్వరం, దగ్గు, జలుబు, తుమ్ములు మరియు శ్వాస సంబంధిత వంటి వాటితో ఇబ్బంది పడుతుంటే, తమకు దగ్గరలో ఉన్న ప్రాథమిక ఆరోగ్య కేంద్రం (ఏ హెచ్/ఆసుపత్రి) లో వెంటనే చికిత్స పొందవలెను. వారు వెంటనే తమను నిర్బంధించుకోవాలి.


    *ఉపాధి పనుల్లో చేపట్టవలసిన పనులలో ప్రాముఖ్యత ఇవ్వవలసినవి: నీటి పారుదల మరియు నీటి సండే సంభందించిన పనులను ఎక్కువగా చేపట్టవచ్చును.


    *వ్యక్తిగత, ఉమ్మడి మరియు సామాజిక పనులు: ఫీడర్ ఛానెల్స్, డిస్ట్రిబ్యూటర్ కాలువ ఱ నీటి పారుదల (మైనర్/సబ్-మైనర్) కాలువలు, వ్యవసాయ బావుల త్రవ్వకం, ఫారం నిర్మాణం, ఊటకుంటల నిర్మాణము, ఎన్ని రకాల నీటి నిల్వ కందకాలు, రీచార్జి పిట్స్ గుట్టల చుట్టూ నీటి నిల్వ కందకాలు(WAT) వంటి పనులు చేపట్టడం, అదేవిధంగా రకాల కాలువల్లో మరియు చెరువులల్లో పూడికతీత వంటి పనులను చేపట్టవచ్చును.


    పై ఆదేశాలన్నీని కచ్చితంగా పాటిస్తూ,గ్రామాల్లోని ఉపాధి హామీ కూలీలకు అవగాహన కల్పించాలని జిల్లాలోని కార్యక్రమ సమన్వయకర్తలు, మండల అభివృద్ధి అధికారులు సంబంధిత అధికారులను కలెక్టర్ అమయ్ కుమార్ ఆదేశించారు.


    -----------------------------------------------------------------------------------------------------


    ఉప సంచాలకులు, సమాచార పౌర, సంబంధాల శాఖ, రంగారెడ్డి చే జారీ చేయనైనది.

    
    
    (Release ID: 1616271) Visitor Counter : 40