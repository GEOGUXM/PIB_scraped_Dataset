      శాస్త్ర విజ్ఞాన- సాంకేతిక విజ్ఞాన మంత్రిత్వ శాఖ

      కోవిడ్ -19, సంబంధిత శ్వాసకోశ ఇన్ఫెక్షన్లను ఎదుర్కోవడానికి ఆమోదించిన మొదటి ప్రాజెక్టులను ప్రకటించిన డిఎస్టి-ఎస్ఈఆర్బి
      Posted On: 02 APR 2020 6:21PM by PIB Hyderabad


    కోవిడ్ -19 వైరస్ ప్రపంచవ్యాప్తంగా చాల వేగంగా వ్యాపించింది , ఈ సంక్షోభాన్ని ప్రపంచ ఆరోగ్య సంస్థ ఒక మహమ్మారిగా పేర్కొంది. తగిన కెమోథెరపీటిక్ సౌకర్యం , సమర్థవంతమైన వ్యాక్సిన్ లభ్యత లేకపోవడం వల్ల ప్రస్తుత కరోనా వైరస్ వ్యాప్తికి ప్రపంచ జనాభా తీవ్రంగా దెబ్బతింది. భారతదేశంలో కోవిడ్ - 19 ఇన్ఫెక్షన్ల ప్రభావం ఎక్కువవ్వడం వల్ల , శాస్త్ర సాంకేతిక విభాగం - సైన్స్ అండ్ ఇంజనీరింగ్ బోర్డ్ (డిఎస్టి-ఎస్ఇఆర్బి) ఈ మహమ్మారిని ఎదుర్కోడానికి జాతీయ స్థాయిలో పరిశోధన అభివృద్ధి చర్యలను అత్యవసరంగా పెంచడానికి అనేక ప్రత్యేక పరిశోధన ప్రాజెక్టులకు పిలుపునిచ్చింది. అయిదు ప్రాజెక్టుల మొదటి సెట్‌ను డిఎస్టి-ఎస్ఈఆర్బి ఎంపిక చేసింది , అమలులోకి తేగలిగే సాంకేతిక పరిజ్ఞానాల అభివృద్ధికి ఇది తోడ్పడుతుంది.


    ఈ మూడు ప్రాజెక్టులలో మూడు ముఖ్యమైన సవాళ్లు ప్రస్తావనకు వచ్చాయి. ఒకటి , వ్యక్తిగత రక్షణ పరికరాలు (పిపిఇ) వంటి నిర్జీవ ఉపరితలాలుపై యాంటీవైరల్ మరియు వైరస్టాటిక్ పూత ; మరొకటి కోవిడ్- 19 సోకిన రోగులలో జీవ కణ ప్రక్రియకు సంబంధించిన మెటాబోలైట్ బయోమార్కర్ల గుర్తింపు , దానితో చికిత్సా లక్ష్యాన్ని తెలుసుకోడానికి వీలు కలుగుతుంది ; చివరిది కరోనావైరస్ యొక్క బాహ్య పొర అయిన గ్లైకోప్రొటీన్ కి అతికి ఉన్న ముల్లుల్లాంటి ఆకారాలకు ఉండే గ్రాహక స్వభావానికి వ్యతిరేకంగా ప్రతిరోధకాల అభివృద్ధికి సంబంధించినది.


    ఇవీ ఆ ప్రాజెక్టులు:


    కోవిడ్- 19 సోకిన రోగుల్లో గ్లోబల్ మెటాబోలైట్ బయోమార్కర్ల గుర్తింపు , దానితో చికిత్సా లక్ష్యాన్ని గుర్తించడం:


    ఈ ప్రాజెక్టు కోవిడ్-19 సోకిన రోగులలో గ్లోబల్ మెటాబోలైట్ బయోమార్కర్లను గుర్తించే మార్గాలను శోధిస్తుంది. ఇది వైరస్ సంక్రమణకు అవకాశం ఉన్న బయోమార్కర్ ఛాయలను శోధించడానికి , చికిత్స కోసం కొత్త లక్ష్యాలను గుర్తించడంలో సహాయపడుతుంది.


    { వివరాల కోసం ఐఐటి బొంబాయి బయోసైన్సెస్ అండ్ బయో ఇంజనీరింగ్ విభాగాయానికి చెందిన డాక్టర్ సంజీవ శ్రీవాస్తవ ని సంప్రదించవచ్చు ( sanjeeva@iitb.ac.in )}


    నివారణ మరియు తక్కువ ఖర్చుతో కూడిన యాంటీవైరల్ ప్రయోగాల కోసం తిరిగి వినియోగపరచగలిగే బహుళ-లక్ష్య వైరిసిడల్ ఏజెంట్లు / ఔషధాలతో క్రియాత్మకమైన నిర్జీవ ఉపరితలాల అభివృద్ధి చేయడం :


    తీవ్రమైన శ్వాసకోశ సమస్య -సంబంధిత నొవెల్ కరోనావైరస్ , సార్స్-సీఓవి-2 వంటి వ్యాధి కారకాల వల్ల కలిగే అంటు వ్యాధుల నివారణకు ఈ ప్రాజెక్టులో మార్గాలను శోధిస్తారు. శస్త్రచికిత్సా మాస్కుల వంటి ఆరోగ్య సంరక్షణ చర్యలలో ఉపయోగించే నిర్జీవ ఉపరితలాల కోసం వైరిసైడల్ పూతలను అభివృద్ధి చేయడానికి ఇది సహాయపడుతుంది.


    { వివరాల కోసం ఐఐటీ కాన్పూర్ రసాయన శాస్త్ర విభాగానికి చెందిన డాక్టర్ నగ్మా ప్రవీణ్ ను ( nagma@iitk.ac.in ) సంప్రదించవచ్చు }


    ఇన్ఫ్లుఎంజా వైరస్ వల్ల కలిగే అంటువ్యాధుల వ్యాప్తిని నివారించడానికి యాంటీవైరల్ ఉపరితల పూతల అభివృద్ధి:


    ఉపరితలాలపై అతికి ఉన్న వైరస్ లు ప్రాణాంతక అంటువ్యాధుల వ్యాప్తికి దారితీస్తుండటంతో , చిన్న పరమాణు మరియు పాలిమెరిక్ సమ్మేళనాలను అభివృద్ధి చేయటం ఈ ప్రతిపాదన లక్ష్యం. వివిధ ఉపరితలాలపై వీటిని పూత పూయడంతో శ్వాసకోశ వైరస్లను స్పర్శలోకి వచ్చిన వెంటనే పూర్తిగా చంపివేస్తాయి.


    { వివరాల కోసం జెఎన్‌సిఎఎస్ఆర్ , బెంగళూరుకి చెందిన డాక్టర్ జయంతా హల్దార్ సంప్రదించండి ( jayanta@jncasr.ac.in) }


    నిర్జీవ ఉపరితలాల పై సూక్ష్మజీవుల ప్రక్షాళన కు తగు మిశ్రమాల అభివృద్ధి :


    ఇది వైరస్ కి ప్రతివ్యూహంగా ఉపయోగించబడే పదార్థాన్ని అభివృద్ధి చేయడంలో సహాయపడుతుంది. అంటుకుని వుండే వైరస్ లేదా బ్యాక్టీరియాను ఊడ్చిపెట్టేలా ఉపరితలాలను క్రిమిసంహారం చేయడానికి జరిగే ప్రయత్నం ఇది.


    { వివరాల కోసం టెక్స్‌టైల్ అండ్ ఫైబర్ ఇంజనీరింగ్ విభాగం , ఐఐటి ఢిల్లీకి చెందిన డాక్టర్ బి. ఎస్. బుటోలా ( bsbutola@iitd.ac.in ) సంప్రదించవచ్చు }


    యాంటీబాడీ-ఆధారిత కొవ్వు నిరోధక ' సిటు జెల్ ' ద్వారా 2019-ఎన్ సిఓవి గుర్తించి క్రియారహితం చేయడం :


    కణాన్ని గ్రహించే -ఉపరితల గ్రాహకాన్ని సిఓవి కి చెందిన స్పైక్ గ్లైకోప్రొటీన్ రిసెప్టర్-బైండింగ్ గుర్తిస్తుంది. ఈ డొమైన్‌కు వ్యతిరేకంగా ప్రతిరోధకాలను అభివృద్ధి చేయడానికి ఈ ప్రాజెక్ట్ సహాయపడుతుంది. జింక్ పెప్టైడేస్ యాంజియోటెన్సిన్-కన్వర్టింగ్ ఎంజైమ్ లు అని వీటి పేరు. ఈ ప్రాజెక్ట్ మరొక లక్ష్యం అసంతృప్త కొవ్వు ఆమ్ల-ఆధారిత ఎమల్షన్‌ను అభివృద్ధి చేయడం. ప్రవేశించే సమయంలోనే వైరస్ ను నిష్క్రియం చేయడానికి ఇన్-సిటు జెల్స్‌ను లోడ్ చేస్తారు.


    { వివరాల కోసం ఐఐటీ బొంబాయి బియోసైన్సెస్ , బయో ఇంజనీరింగ్ శాఖకు చెందిన డాక్టర్ కిరణ్ కొండబాగిల్ ని ( kirankondabagil@iitb.ac.in ) సంప్రదించవచ్చు }


    కోవిడ్ -19 ప్రాజెక్టుల ప్రత్యేక నిపుణుల కమిటీ లోతైన సమీక్ష , పరిశీలన తర్వాత ఈ ప్రాజెక్టులను ఎంపిక చేశారు.


    డిఎస్టి - ఎస్ఈఆర్బి చేస్తున్న కోవిడ్- 19 పరిశోధన అభివృద్ధి ప్రయత్నాలకు సంబంధించిన మరింత సమాచారం కోసం సంప్రదించవలసింది :


    సైన్స్ అండ్ ఇంజనీరింగ్ రిసెర్చ్ బోర్డు కార్యదర్శి ప్రొఫెసర్ సందీప్ వర్మ


    Email: secretary@serb.gov.in }


    *****

    
    
    (Release ID: 1610533) Visitor Counter : 33
    
    
      Read this release in: English , Marathi , Hindi , Assamese , Gujarati , Tamil , Kannada