      శాస్త్ర విజ్ఞాన- సాంకేతిక విజ్ఞాన మంత్రిత్వ శాఖ

      కోవిడ్-19 వైద్య అవసరాలను తయారుచేయడంలో సహాయపడే - జె.ఎన్.సి.ఏ.ఎస్.ఆర్. ప్రెడిక్టివ్ మోడల్
      "వ్యాధి వ్యాప్తిని అంచనా వేయడానికి గణిత పరమైన నమూనాలు చాలా ముఖ్యం. తద్వారా నియంత్రణ, ఉపశమన వ్యూహాలు, ఇన్వెంటరీ యాజమాన్యం వంటి వివిధ విషయాల్లో హేతుబద్ధమైన ప్రణాళిక మరియు నిర్ణయం తీసుకోవడంలో ఇవి చాలా ఉపయోగపడతాయి." అని డి.ఎస్.టి. కార్యదర్శి, ప్రొఫెసర్ అశుతోష్ శర్మ అన్నారు.
      Posted On: 18 APR 2020 6:14PM by PIB Hyderabad


    భారత ప్రభుత్వ శాస్త్ర, సాంకేతిక మంత్రిత్వశాఖ (డి.ఎస్.టి.) కింద స్వయంప్రతిపత్తి సంస్థ జవహర్ లాల్ నెహ్రు సెంటర్ ఫర్ అడ్వాన్సడ్ సైంటిఫిక్ రీసెర్చ్ (జె.ఎన్.సీ.ఏ.ఎస్.ఆర్.) కు చెందిన బృందం బెంగళూరు లోని ఐ.ఐ.ఎస్.సి. సహకారంతో కోవిడ్-19 కోసం అన్వేషణ పద్దతిలో ఒక ప్రెడిక్టివ్ (భవిష్యత్) నమూనాను అభివృద్ధి చేశారు. ఇది వ్యాధి యొక్క పరిణామం గురించి స్వల్ప కాలిక అంచనాలనూ, పర్యవసానంగా ఉత్పన్నమయ్యే వైద్య అవసరాలను కూడా అందిస్తుంది.


    కోవిడ్-19 స్పందన వైద్య పరికరాల యాజమాన్యానికి చెందిన దుర్బల ప్రదేశం పై ఈ మోడల్ దృష్టి పెడుతుంది . పి.పి.ఈ.లు, వెంటిలేటర్లు వంటి వైద్య సంబంధమైన పరికరాల వివరాలను ఇది అందిస్తుంది. ఈ మహమ్మారికి క్రమ బద్ధమైన మరియు సూక్ష్మ బద్ధమైన, ప్రతిస్పందన ప్రణాళికను అందించడంలో ఇది గొప్పగా ఉపయోగపడుతుంది . రానున్న వారాలలో, జిల్లాల వారీగా ఇంటెన్సివ్ కేర్, అక్యూట్ కేర్, మందుల సరఫరా అవసరాలు వంటి వైద్య పరికరాల అవసరాల గురించి పూర్తి ప్రణాళికను ఇది తయారుచేస్తుంది. దేశవ్యాప్తంగా ఈ మహమ్మారి వ్యాప్తి గురించి మొత్తం వివరాలను ఇది అందిస్తుంది. రాష్ట్ర స్థాయి, జిల్లాల స్థాయిలో ఈ వ్యాధి వ్యాప్తి గురించిన వివరాలు కూడా ఇది అందజేస్తుంది.


    ఈ పరిశోధన సమీక్ష స్థాయిలో ఉంది . దీనికి సంబంధించిన ఒక వివరణ medR.xiv బహిరంగ డొమైన్ పై అందుబాటులో ఉంది. జె.ఎం.సి.ఏ.ఎస్.ఆర్. కు చెందిన ప్రొఫెసర్ సంతోష్ అంశుమాలి మరియు డాక్టర్ మెహెర్ ప్రకాష్; భారత ప్రభుత్వ ప్రధాన సాంకేతిక సలహాదారు కార్యాలయ ప్రేరణతో పనిచేస్తున్న ఐ.ఐ.ఎస్.సి. ప్రొఫెసర్ అలోక్ కుమార్ తో కలిసి ముంబాయి ఐ.ఐ.టి. ప్రొఫెసర్ పి. సుంతర్ మరియు లెఫ్టనెంట్ జనరల్ (డాక్టర్) మాధురి కనిత్కర్ నాయకత్వంలోని పూణే లోని ఏ.ఎఫ్.ఎం.సి. బృందం ఈ పరిశోధనను చేపట్టింది. ఈ మహమ్మారి ప్రభావానికి ప్రతిస్పందించిన కేరింగ్ ఇండియన్ బృందం నుండి వచ్చిన విజ్ఞప్తి ఆధారంగా ఈ పరిశోధనను చేపట్టడం జరిగింది . వ్యక్తిగత పరిరక్షణ పరికరాలు (పి.పి.ఈ.లు), వెంటిలేటర్లు వంటి క్లిష్టమైన వైద్య సామాగ్రి కోసం భారతదేశం అంచనా వేయగలదా అనే ప్రశ్నతో కేరింగ్ ఇండియన్ బృందం ప్రాజెక్టు ప్రారంభించడం జరిగింది .


    ఆ ప్రశ్నకు స్పందించిన బృందం, కోవిడ్-19 కోసం చాలా నమూనాలను అంచనావేసింది, భారతదేశం పైన దృష్టి పెట్టినప్పుడు, సాంక్రమిక వ్యాధుల అధ్యయనానికి సంబంధించి వ్యాధులు సంక్రమించడానికి అనుకూలంగా ఉండి తగ్గిన (ఎస్.ఐ.ఆర్.) మాదిరి నమూనాల చుట్టూ సమూహంగా ఉంది. మనకు తెలియని అనేక వ్యాధులు ఉండడంతో ఈ నమూనాల్లో అనేక తీవ్రమైన లోపాలున్నాయి . అందువల్ల ఈ నమూనాలు విద్యావంతుల అంచనాలతో ముందుకు పోతున్నాయి . అయితే, కోవిడ్-19 పరిణామ క్రమంలో చాలా దేశాల్లో ముఖ్యమైన సారూప్యతలు ఉన్నాయని వారు గుర్తించారు. ఈ దేశాల్లో వీటి సంఖ్య పెరగడంతో, కీలక సారూప్యతలను వ్యాధి పరిణామం యొక్క వేగవంతమైన గణనకు అనుమతిస్తూ ఊహాజనిత పరిష్కారాలకు ఉపయోగించుకోవచ్చు


    "ఒక వ్యాధి వ్యాప్తిని అంచనా వేయడానికి గణిత నమూనాలు చాలా ముఖ్యం. అందువల్ల, ప్రణాళిక, వివిధ రంగాలలో నిర్ణయం తీసుకోవడం వంటి విషయాలలో నియంత్రణ, ఉపశమన వ్యూహాలు, ఇన్వెంటరీ నిర్వహణ వంటి వివిధ అంశాలను పరిగణలోకి తీసుకోవాలి . అటువంటి నమూనాల పరిమాణాలలో చాలా అనిశ్చితులు ఉన్నందున, ఇక్కడ వేరే విధానం అనుసరించడం జరిగింది . వ్యాధి పరిణామం యొక్క ఇలాంటి దశలలో ఇతర దేశాల నుండి పొందిన డేటా మరియు జ్ఞానాన్ని మోడల్ స్వీకరిస్తుంది లేదా ట్యూన్ చేస్తుంది." అని డి.ఎస్. టి . కార్యదర్శి ప్రొఫెసర్ అశుతోష్ శర్మ చెప్పారు.


    భారతదేశంలో కోవిడ్ -19 సంక్షోభాన్ని తగ్గించడానికి కృషి చేస్తున్న శాస్త్రవేత్తలకు వ్యాధి వ్యాప్తిని పర్యవేక్షించడానికి ఈ అడాప్టివ్ మోడల్ విజయవంతంగా ఉపయోగపడుతుందని, జె.ఎన్.సి.ఏ.ఎస్.ఆర్. కి చెందిన ఇంజనీరింగ్ మెకానిక్స్ యూనిట్ చైర్మన్ ప్రొఫెసర్ కె.ఆర్.శ్రీనివాస్ తెలియజేశారు.


    ప్రొఫెసర్ అంశుమాలి మరియు ప్రొఫెసర్ కుమార్ అభివృద్ధి చేసిన కోవిడ్-19 వ్యాప్తిని అంచనా వేయగలిగిన ఈ నమూనా ప్రస్తుతం ఉన్న మరి ఏ ఇతర నమూనాల కంటే పూర్తిగా వినూత్నమైనది మరియు విస్తృతమైన ఉపయుక్తత కలిగి ఉందని ఎఫ్.ఆర్.ఎస్. కి చెందిన జాతీయ శాస్త్రవేత్త, విశిష్ట ప్రొఫెసర్ డాక్టర్ ఎమ్.విద్యాసాగర్ పేర్కొన్నారు.


    ఐ.సి.యు. పడకలు , వెంటిలేటర్లు వంటి క్లిష్టమైన వనరుల అవసరాన్ని పొందడానికి భారతీయ అధికారులకు ఈ మోడల్ బాగా సహాయ పడుతుంది.


    https://www.medrxiv.org/content/10.1101/2020.04.08.20057414v1


    https://arxiv.org/submit/31335


    పటం : "స్థిరమైన దశ" (పసుపు రంగు) ను గుర్తిస్తుంది.


    ఇది రోజువారీ కొత్త కేసుల మధ్య హెచ్చు తగ్గుల మధ్య విస్తృత శిఖరాన్ని చూపిస్తుంది.


    విపరీతంగా పెరిగిన స్థితి (ఎరుపు) మరియు తగ్గుతున్న పరిస్థితి (ఆకుపచ్చ) గమనించవచ్చు.


    ----------------------------------------------


    మరింత సమాచారం కోసం, దయచేసి సంప్రదించండి :


    ప్రొఫెసర్ అంశుమాలి,


    ఈ - మెయిల్ :


    ansumali@jncasr.ac.in


    ansumali@gmail.com


    మొబైల్ : 9449799801


    ****

    
    
    (Release ID: 1615921) Visitor Counter : 17
    
    
      Read this release in: English , Urdu , Hindi , Gujarati , Tamil