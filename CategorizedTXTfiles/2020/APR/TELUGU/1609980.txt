      పౌర విమానయాన మంత్రిత్వ శాఖ

      ఉడాన్ జీవనరేఖ క్రింద ఇప్పటి వరకు 74 విమానాలు నడుపబడ్డాయి; ఒక్కరోజులో 22 టన్నుల సరుకు రవాణా చేయబడింది
      Posted On: 01 APR 2020 3:57PM by PIB Hyderabad


    కేంద్ర పౌర విమానయాన శాఖ వారి కార్యక్రమం జీవనరేఖ ఉడాన్ కార్యక్రమం క్రింద దేశ వ్యాప్తంగా వైద్య అవసరాల రవాణా కోసం ఈ రోజు వరకు 74 విమానాలను సరుకు రవాణా కోసం నడిపారు. కాగా ఈ రోజు వరకు 37.63 టన్నుల సరుకు రవాణా చేయగా ఒక్క 31 మార్చి 2020 రోజునే 22 టన్నులకు పైగా సరుకు రవాణా చేయబడింది.


    31 మార్చి 2020న ఈ క్రింది విమానాలు సరుకు రవాణా కోసం నడుపబడినాయి:


    జీవనరేఖ 1 : ఏయిర్ ఇండియా విమానాలు : ముంబై నుండి న్యూ ఢిల్లీ, న్యూ ఢిల్లీ నుండి ముంబై నడుపబడే విమానాలు మేఘాలయ, అస్సాంలకు సంబంధించిన సరుకు , నాగాలాండు, ఐసిఎంఆర్ సరుకు, అరుణాచల్ ప్రదేశ్ మరియు పుణెలకు సంబంధించిన సరుకులను తీసుకు వెళ్ళాయి.


    జీవనరేఖ 2 : ఎయిర్ ఇండియా విమానాలు : న్యూ ఢిల్లీ నుండి హైదరాబాద్, హైదరాబాద్ నుండి త్రివేండ్రం, త్రివేండ్రం నుండి గోవా, గోవా నుండి ఢిల్లీ . ఈ విమానాలు ఆంధ్రప్రదేశ్, కేరళ, ఐసిఎంఆర్, గోవాలకు సంబంధించిన సరుకులను రవాణా చేసాయి.


    జీవనరేఖ 3 : అలయెన్స్ ఏయిర్ విమానం : హైదరాబాద్ నుండి బెంగళూరు, బెంగళూరు నుండి హైదరాబాదుకు జౌళి మంత్రిత్వ శాఖ వారి సరుకు రవాణా చేసాయి.


    జీవనరేఖ 4 : ఎయిర్ ఇండియా విమానం : చెన్నై నుండి పోర్ట్ బ్లెయిర్, పోర్ట్ బ్లెయిర్ నుండి చెన్నై


    జీవనరేఖ 5: ఐఏఎఫ్ విమానం : హిండన్ ( ఢిల్లీ ) నుండి పోర్ట్ బ్లెయిర్ వయా సులూర్


    కొవిడ్-19పై భారత్ చేస్తున్న పోరాటంలో భాగంగా, కేంద్ర పౌర విమాన మంత్రిత్వ శాఖ, భారత ప్రభుత్వం వారు ’జీవనరేఖ ఉడాన్’ కార్యక్రమాన్ని ప్రారంభించింది. ఈ కార్యక్రమంలో భాగంగా దేశవ్యాప్తంనే కాక దేశం ఆవల కూడా అవసరమైన మందులు మరియు ఇతర వైద్య సామాగ్రిని విమానాల ద్వారా రవాణా చేస్తున్నది.


    అందుకు సంబంధించి వివరాలు ఇలా ఉన్నాయి :

                                                                                                  
క్ర.సం  తేది             ఎయిర్ ఇండియా  అలయెన్స్  ఐఏఎఫ్  ఇండిగో  స్పైస్జెట్  నడిపిన మొత్తం విమానాలు
                                                                                                  
                                                                                                  
                                                                                                  
1       26.3.2020        02            -         -      -       02          04                    
                                                                                                  
                                                                                                  
                                                                                                  
2       27.3.2020        04            09        -      -       -           13                    
                                                                                                  
                                                                                                  
                                                                                                  
3       28.3.2020        04            08        -      06      -           18                    
                                                                                                  
                                                                                                  
                                                                                                  
4       29.3.2020        04            10        06     --      -           20                    
                                                                                                  
                                                                                                  
                                                                                                  
5       30.3.2020        04            -         03     --      -           07                    
                                                                                                  
                                                                                                  
                                                                                                  
6       31.3.2020        09            02        01                         12                    
                                                                                                  
                                                                                                  
                                                                                                  
        మొత్తం విమానాలు  27            29        10     06      02          74                    
                                                                                                  
                                                                                                  

    * ఎయిర్ ఇండియా మరియు ఐఏఎఫ్ భాగస్వామ్యంతో లడఖ్, డిమాపూర్, ఇంఫాల్, గువాహటి మరియు పోర్ట్ బ్లెయిర్


    · వాయు మార్గాన వైద్య సంబంధిత సరుకు రవాణా కోసం మాత్రమే నిర్దేశించబడిన వెబ్సైట్ను కేంద్ర పౌర విమానాయాన మంత్రిత్వ శాఖ ప్రారంభించింది ( www.civilaviation.gov.in ). లింకు ఈ రోజు నుండి పూర్తిగా పనిచేస్తుంది.


    · దేశీయ సరుకు రవాణా విమానాలు ; బ్లూ డార్ట్ మరియు స్పైస్జెట్ విమానాలు వ్యాపార సంబంధిత కార్యకలాపాల కోసం సరుకు రవాణా విమానాలు నడుపబడుతున్నాయి. .


    

    
    (Release ID: 1609980) Visitor Counter : 28
    
    
      Read this release in: English , Hindi , Bengali , Assamese , Manipuri , Punjabi , Gujarati , Tamil , Kannada