      వినియోగదారు వ్యవహారాలు, ఆహార మరియు ప్రజా పంపిణీ మంత్రిత్వ శాఖ

      కోవిడ్-19 వ్యాప్తి కారణంగా లాక్ డౌన్ కొనసాగుతున్న నేపథ్యంలో దేశవ్యాప్తంగా నిరంతరాయంగా ఆహారధాన్యాలు సరఫరా చేస్తున్న ఎఫ్.సి.ఐ.
      మార్చి 24వ తేదీన లాక్ డౌన్ ప్రారంభమైనప్పటి నుండీ ఇప్పటివరకు మొత్తం 410 గూడ్స్ రైలు వ్యాగెన్లలో సుమారు 11.48 లక్షల టన్నుల ఆహార ధాన్యాలు రవాణా కాగా, ఈ రోజు 58 గూడ్స్ రైలు వ్యాగెన్లలో ఆహారధాన్యాలు రవాణా అయ్యాయి.

      Posted On: 02 APR 2020 8:13PM by PIB Hyderabad

    లాక్ డౌన్ సమయంలో భారత ఆహార సంస్థ (ఎఫ్.సి.ఐ.) దేశవ్యాప్తంగా నిరంతరాయంగా గోధుమలు, బియ్యం సరఫరా చేస్తోంది . జాతీయ ఆహార భద్రతా చట్టం (ఎన్.ఎఫ్.ఎస్.ఏ.) కింద కేజీ 5 / నెల / లబ్ధిదారుడు కింద ఆహార ధాన్యాల అవసరాలతో పాటు , ప్రధానమంత్రి గరీబ్ కళ్యాణ్ అన్న యోజన కింద 81.35 కోట్ల మంది ప్రజలకు వచ్చే మూడు నెలలకు ఒక్కో వ్యక్తికీ 5 కేజీల చొప్పున అవసరమైన అదనపు డిమాండ్ ను కూడా పూర్తిగా తీర్చడానికి ఎఫ్.సి.ఐ. సిద్ధంగా ఉంది. 2020 ఏప్రిల్ 1వ తేదీనాటికి ఎఫ్.సి.ఐ. వద్ద 56.4 మిలియన్ మెట్రిక్ టన్నుల ఆహారధాన్యాలు అందుబాటులో ఉన్నాయి . వీటిలో 30.54 మెట్రిక్ టన్నుల బియ్యం, 25.86 మెట్రిక్ టన్నుల గోధుమలు ఉన్నాయి .


    ప్రస్తుత క్లిష్ట సమయంలో కూడా, ఆహారధాన్యాలు పెరుగుతున్న డిమాండ్ ను తీర్చే పరిస్థితిలో ఎఫ్.సి.ఐ. ఉంది . దేశవ్యాప్తంగా గోధుమలు, బియ్యం రవాణాను ఎక్కువగా గూడ్స్ రైళ్ల ద్వారా రవాణా చేస్తోంది . ఈ రోజు, 2020 ఏప్రిల్ 2వ తేదీన మొత్తం 58 గూడ్స్ రైలు వ్యాగెన్లలో 1.62 లక్షల మెట్రిక్ టన్నుల ఆహార ధాన్యాలు రవాణా చేయడం జరిగింది . లాక్ డౌన్ ప్రారంభమైన 2020 మార్చి 24వ తేదీ నుండీ ఎఫ్.సి.ఐ. 410 గూడ్సు రైలు వ్యాగెన్లలో సుమారు 11.48 లక్షల మెట్రిక్ టన్నుల ఆహార ధాన్యాలను ఎఫ్.సి.ఐ. రవాణా చేసింది.


    మార్కెట్లో సరఫరా అవరోధాలను తగ్గించడానికి, ధృవీకరించిన జాబితా లో ఉన్న ఫ్లోర్ మిల్లులకు / రాష్ట్ర ప్రభుత్వాలకు గోధుమలు రవాణా చేయడానికి బహిరంగ మార్కెట్ విక్రయ పధకం (ఓ.ఎం.ఎస్.ఎస్.) కింద ఎఫ్.సి.ఐ. ఎలక్ట్రానిక్ వేలం నిర్వహించింది. గతంలో 2020 మార్చి 31వ తేదీన నిర్వహించిన ఎలక్ట్రానికి వేలంలో 1.44 లక్షల మెట్రిక్ టన్నుల గోధుమలకు బిడ్స్ స్వీకరించడం జరిగింది .


    కోవిడ్-19 వ్యాప్తి చెందుతున్న నేపథ్యంలో, రోలర్ ఫ్లోర్ మిల్లులు మరియు ఇతర గోధుమ ఉత్పత్తుల తయారీ దారుల అవసరాలను తీర్చడానికి ఓ.ఎం.ఎస్.ఎస్. రిజర్వ్ ధరకు ఎఫ్.సి.ఐ డిపోల నుండి నేరుగా తీసుకువెళ్ళడానికి సాధారణ ఎలక్ట్రానిక్ వేలంతో పాటు, జిల్లా మేజిస్ట్రేట్లు / కలెక్టర్లకు అధికారం ఇచ్చారు.


    ఇప్పటివరకు, ఈ మార్గం ద్వారా దిగువ పేర్కొన్న రాష్ట్రాలకు 96,736 మెట్రిక్ టన్నుల గోధుమలను కేటాయించారు.

క్రమ సంఖ్య  రాష్ట్రం                              
                             పరిమాణం              
                                                  
                                                  
                             (మెట్రిక్ టన్నుల్లో )
                                                  
                                                  
                                                  
i           ఉత్తరప్రదేశ్     35675                
                                                  
                                                  
                                                  
ii          బీహార్           23880                
                                                  
                                                  
                                                  
iii         పంజాబ్           18344                
                                                  
                                                  
                                                  
iv          హిమాచల్ ప్రదేశ్  11500                
                                                  
                                                  
                                                  
v           హర్యానా          4700                 
                                                  
                                                  
                                                  
vi          గోవా             1100                 
                                                  
                                                  
                                                  
                                                  
                                                  
vii         ఉత్తరాఖండ్       813                  
                                                  
                                                  
                                                  
viii        రాజస్థాన్        684                  
                                                  
                                                  
                                                  
ix          ఛత్తీస్ గఢ్      40                   
                                                  
                                                  

    వీటికి అదనంగా, బియ్యం సరఫరాకు కూడా ఎలక్ట్రానిక్ వేలం నిర్వహించడం జరిగింది. 2020 మర్చి 31వ తేదీన జరిగిన గత వేలంలో, తెలంగాణా, తమిళనాడు, జమ్మూ, కశ్మీర్ రాష్ట్రాల నుండి 77,000 మెట్రిక్ టన్నుల బియ్యానికి బిడ్స్ స్వీకరించడం జరిగింది.


    వీటికి అదనంగా, ప్రస్తుత అత్యవసర పరిస్థితిని పరిగణలోనికి తీసుకుని, ఎలక్ట్రానిక్ వేలం లో పాల్గొనవలసిన అవసరం లేకుండా ఎన్.ఎఫ్.ఎస్.ఏ. కేటాయింపు కంటే ఎక్కువగా కావలసిన అవసరాలను తీర్చుకునేందుకు, కేజీ రూ. 22.50 చొప్పున ఓ.ఎం.ఎస్.ఎస్. కింద బియ్యం తీసుకోడానికి రాష్ట్రాలను అనుమతించడం జరిగింది. ప్రధానమంత్రి గరీబ్ కళ్యాణ్ యోజన కింద అదనపు కేటాయింపు కూడా ఇస్తారు.


    ఇంతవరకు, దిగువ పేర్కొన్న రాష్ట్రాలకు వాటి అభ్యర్ధనల మేరకు 93,387 మెట్రిక్ టన్నుల బియ్యం కేటాయించడం జరిగింది.

క్రమ సంఖ్య  రాష్ట్రం                                       
                              పరిమాణం (మెట్రిక్ టన్నుల్లో )
                                                           
                                                           
            తెలంగాణా                                       
i                             50000                        
                                                           
                                                           
            అస్సాం                                         
ii                            16160                        
                                                           
                                                           
            మేఘాలయ                                         
iii                           11727                        
                                                           
                                                           
            మణిపూర్                                        
iv                            10000                        
                                                           
                                                           
            గోవా                                           
v                             4500                         
                                                           
                                                           
            అరుణాచల్ ప్రదేశ్                               
vi                            1000                         
                                                           
                                                           

    *****

    
    
    (Release ID: 1610564) Visitor Counter : 25
    
    
      Read this release in: English , Hindi , Marathi , Bengali , Assamese , Tamil