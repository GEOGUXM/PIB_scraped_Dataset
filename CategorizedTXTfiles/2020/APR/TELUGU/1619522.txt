      రసాయనాలు, ఎరువుల మంత్రిత్వ శాఖ

      జనౌషధి కేంద్రాల వివరాలు తెలుసుకోడానికి 'జనౌషధి సుగం' మొబైల్ యాప్ ని ఉపయోగిస్తున్న 3,25,000 మంది ప్రజలు
      Posted On: 30 APR 2020 11:52AM by PIB Hyderabad


      కోవిడ్- 19 లాక్ డౌన్ సందర్బంగా జనఔషధిసుగం మొబైల్ యాప్ ప్రజలకు బాగా ఉపయుక్తంగా ఉంది. తమకు దగ్గరలో ఉన్న ప్రధాన మంత్రి జనౌషధి కేంద్రం (పీఎంజెఏకె) గుర్తించి సరసమైన ధరల్లో జనరిక్ మందులను పొందడానికి ఈ యాప్ సౌలభ్యంగా ఉంది. 3,25,000 మందికి పైగా జనఔషధిసుగం మొబైల్ యాప్ ని ఉపయోగించి లబ్ది పొందుతున్నారు. వినియోగదారుల రోజు వారి అవసరాలను సులభతరం చేయడానికి డిజిటల్ సాంకేతిక పరిజ్ఞానాన్ని ఉపయోగించుకోవటానికి , ప్రధాన్ మంత్రి భారతీయ జనౌషధి పరియోజన (పిఎమ్‌బిజెపి) కోసం ఈ మొబైల్ అప్లికేషన్‌ను ఫార్మస్యూటికల్స్ విభాగం కింద ఉన్న బ్యూరో ఆఫ్ ఫార్మా పిఎస్‌యుస్ ఆఫ్ ఇండియా (బిపిపిఐ) అభివృద్ధి చేసింది. ఈ విభాగం రసాయనాలు , ఎరువుల శాఖ మంత్రిత్వ శాఖ కింద పనిచేస్తుంది. డిజిటల్ వేదికపై ఇది అందరికి అందుబాటులో ఉండడంతో దీనిని ఉపయోగించే వారు అతి సునాయాసంగా జనౌషధి కేంద్రాలు సమీపంలో ఎక్కడున్నాయి , వాటిలో లభ్యమయ్యే మందులు , వాటి గరిష్ట రిటైల్ ధర , ఆ ఉత్పత్తి ధరలను వేరే వాటితో విశ్లేషించడం వంటి వివరాలు అతి సులభంగా తెలుసుకోవచ్చు. సాధారణంగా లభ్యమయ్యే మందులకు , జనరిక్ మందులకు తేడా , వినియోగరునికి ఎంత డబ్బు పొదుపు అవుతుంది వివరాలు కూడా ఈ యాప్ లో లభ్యమవుతాయి. ఆండ్రాయిడ్ , ఐ-ఫోన్ రెంటిలోనూ లభ్యమయ్యే ఈ మొబైల్ యాప్ ని గూగుల్ ప్లే స్టోర్ , ఆపిల్ స్టోర్ నుండి కూడా ఉచితంగా డౌన్ లోడ్ చేసుకోవచ్చు.


      కోవిడ్- 19 కు వ్యతిరేకంగా చేస్తున్న పోరాటంలో కేంద్ర ప్రభుత్వం ఆరోగ్య సంరక్షణ వ్యవస్థని విప్లవాత్మకంగా మారుస్తోంది. పిఎమ్‌బిజెపి వంటి ముఖ్యమైన పథకాల ద్వారా 900 నాణ్యమైన జనరిక్-మండులు , 154 శస్త్రచికిత్సా పరికరాలను అందిస్తోంది. ప్రస్తుతం , దేశంలోని 726 జిల్లాల్లో 6300 కి పైగా పిఎమ్‌జెఎకెలు పనిచేస్తున్నాయి. లాక్ డౌన్ వ్యవధిలో , కొరోనావైరస్ నుండి ప్రజలు తమను తాము రక్షించుకోవడంలో సహాయపడటానికి పిఎమ్‌బిజెపి తన సామజిక మాధ్యమ వేదికల ద్వారా విస్తృతంగా సమాచారాన్ని అందిస్తోంది.


    

    
    (Release ID: 1619522) Visitor Counter : 37
    
    
      Read this release in: Punjabi , Odia , Tamil , Kannada , English , Urdu , Hindi , Marathi , Bengali , Manipuri , Gujarati , Malayalam