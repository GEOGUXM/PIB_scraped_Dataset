      విద్యుత్తు మంత్రిత్వ శాఖ

      విద్యుద్దీపాలు ఆపివేసే సందర్భంలో పవర్ గ్రిడ్ ఆపరేషన్స్ పై తలెత్తే ప్రశ్నలు వాటికి సమాధానాలు గ్రిడ్ అస్థిరతపై ఆందోళనలు అవసరం లేదు
      Posted On: 05 APR 2020 5:21PM by PIB Hyderabad


    గ్రిడ్ అస్థిరతపై ఆందోళనలు అవసరం లేదు


    ప్రశ్న 1: రాత్రి 9 గంటల నుండి 9.09 గంటల వరకు కేవలం ఇళ్లల్లోనే లైట్లు ఆపివేయాలా , వీధి దీపాలు , ఉమ్మడిగా ఉండే ప్రాంగణాలలోనూ , అత్యవసరమైన విద్యుద్దీపాలు కూడా ఆపాలా ?


    సమాధానం: మన గౌరవనీయ ప్రధాన మంత్రి ఇచ్చిన పిలుపు మేరకు కేవలం ఇళ్లల్లో మాత్రమే లైట్లు ఆపాలి. మిగిలిన లైట్లు కామన్ ఏరియాలోవి , వీధి దీపాలు , ఆస్పత్రుల్లో లైట్లు ఏవీ కూడా ఆపకూడదు అని మరో సారి చెబుతున్నాం.


    ప్రశ్న 2: ఇళ్లల్లో విద్యుద్దీపాలు ఆపడం వల్ల మిగిలిన గృహోపకారణాలకు భద్రమేనా ?


    సమాధానం: మీ ఇంట్లో విద్యుత్ గృహోపకరణాలు అన్నీ సురక్షితమే. ఫ్యాన్లు , ఏసీలు , ఫ్రిడ్జిలు ఆపివేయాల్సిన అవసరం లేదు. లోడ్లో వచ్చే హెచ్చుతగ్గులను తట్టుకునే వ్యవస్థ భారతదేశంలోని విద్యుచ్ఛక్తి గ్రిడ్ లో ఉంది. అందువల్ల ఇళ్లల్లో అవసరమైన వరకు విద్యుత్ ఉపకరణాల సాధారణ వాడకంలో ఎటువంటి అనుమానాలు అవసరం లేదు. పూర్తిగా ఈ వ్యవస్థ సురక్షితమే.


    ప్రశ్న 3 : ఏప్రిల్ 5 న రాత్రి 9:00 నుండి రాత్రి 9.09 వరకు లైట్ అవుట్ సందర్బంగా గ్రిడ్ స్థిరత్వాన్ని నిర్వహించడానికి తగిన ఏర్పాట్లు మరియు ప్రోటోకాల్‌లు ఉన్నాయా ?


    సమాధానం: అవును , గ్రిడ్ స్థిరత్వాన్ని నిర్వహించడానికి తగిన అన్ని ఏర్పాట్లు , ప్రామాణిక ఆపరేటింగ్ ప్రోటోకాల్‌లు ఉన్నాయి.


    ప్రశ్న 4: లైట్లు ఆపివేయడం తప్పనిసరా లేదా స్వచ్ఛందమా ?


    సమాధానం: స్వచ్ఛందమే. ఇప్పటికే చెప్పినట్లు ఇళ్లల్లో ఉన్న గృహావసరాల దీపాలను మాత్రమే నిలిపివేయాలి.


    ప్రశ్న 5: ఇది గ్రిడ్‌లో అస్థిరతకు మరియు విద్యుత్ పరికరాలకు నష్టం కలిగించే వోల్టేజ్‌ హెచ్చుతగ్గులకు కారణమవుతుందని కొన్ని భయాలు వ్యక్తమయ్యాయి ?


    సమాధానం: ఈ భయాలు పూర్తిగా తప్పు. ఇది సాధారణ దృగ్విషయం. ప్రామాణిక ఆపరేటింగ్ పద్ధతుల ప్రకారం భారమైన విద్యుత్ గ్రిడ్ అటువంటి లోడ్ హెచ్చు తగ్గులు , ఫ్రీక్వెన్సీ మార్పులను తట్టుకునేలాగే రూపొందించబడింది.


    ప్రశ్న 6 : మన గ్రిడ్ నిర్వహణ , అమలు చేస్తున్న సాంకేతికత ఈ రాత్రి లైట్లను ఆపివేయడం వల్ల వచ్చే హెచ్చుతగ్గులను తట్టుకోగలదా ?


    సమాధానం : భారతీయ విద్యుత్ గ్రిడ్ దృఢమైన , స్థిరమైన , ఉత్తమమైన సాంకేతిక పరిజ్ఞానాన్ని కలిగి ఉంది. ఇది ఏ సమయంలో డిమాండ్ నైనా , హెచ్చుతగ్గులనైనా నియంత్రణ , రక్షణ కలిగి ఉంది.


    ప్రశ్న 7 : ఫ్యాన్ , రిఫ్రిజిరేటర్లు , ఎసి , వంటి ఉపకరణాలను స్విచ్ ఆఫ్ చేయాలా లేదా ఆన్ మోడ్‌లో ఉంచాలా ?


    సమాధానం: మీ అన్ని గృహోపకరణాలు సురక్షితంగా ఉంటాయి. ఈ ఉపకరణాలను వినియోగదారుల అవసరాలకు అనుగుణంగా సాధారణంగానే ఆపరేట్ చేయాలి. ముఖ్యంగా రాత్రి 9 గంటలకు స్విచ్ ఆఫ్ చేయాల్సిన అవసరం లేదు.


    ప్రశ్న 8 : వీధి దీపాలు ఆపేస్తారా ?


    సమాధానం: లేదు . ప్రజల భద్రత కోసం వీధి దీపాలను వేసే ఉంచాలని అన్ని రాష్ట్రాలు / యుటిలు / స్థానిక సంస్థలకు సూచించడమైంది.


    ప్రశ్న 9: ఆస్పత్రులు లేదా ఇతర అత్యవసర మరియు ముఖ్యమైన ప్రదేశాలు విద్యుద్దీపాలు ఆపుతారా ?


    జవాబు: లేదు , ఆస్పత్రులలో లైట్లు మరియు ప్రజావసరాలున్న ప్రాంతాలు , మునిసిపల్ సేవలు , కార్యాలయాలు , పోలీస్ స్టేషన్లు , తయారీ రంగాలు మొదలైన అన్ని అవసరమైన సేవల వద్ద లైట్లు అలాగే ఉంటాయి, ఆగవు. గౌరవనీయ ప్రధానమంత్రి ఇచ్చిన పిలుపు- నివాసాలలో లైట్లను మాత్రమే ఆపివేయమని.


    ప్రశ్న 10: గృహాల్లో లైటింగ్ లోడ్ మొత్తం లోడ్లో 20% ఉంది. 20% లోడ్ అకస్మాత్తుగా ఆగిపోతే గ్రిడ్‌ అస్థిరమైపోదా ? మంత్రిత్వ శాఖ ఎలాంటి చర్యలు తీసుకుంటుంది ?


    సమాధానం: గృహ విద్యుత్ లోడ్ , మొత్తం లోడ్ లో 20 శాతం కన్నా తక్కువే. ప్రస్తుతమున్న ప్రామాణిక సాంకేతిక ఆపరేటింగ్ ప్రోటోకాల్‌లు డిమాండ్‌ లో తరుగుదల వచ్చినా సులభంగా ఎదుర్కోవచ్చు.


    ప్రశ్న 11 : లోడ్ షెడ్డింగ్ ( విద్యుత్ సరఫరా నిలిపివేత) ఉంటుందా ? అవును అయితే దాని ప్రభావం ఏమిటి ?


    సమాధానం: లోడ్ షెడ్డింగ్ ఆలోచన లేదు.


    ***

    
    
    (Release ID: 1611420) Visitor Counter : 36
    
    
      Read this release in: English , Marathi , Hindi , Bengali , Assamese , Manipuri , Punjabi , Gujarati , Odia , Tamil , Kannada