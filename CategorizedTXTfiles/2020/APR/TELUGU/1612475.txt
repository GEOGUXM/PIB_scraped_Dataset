      శాస్త్ర విజ్ఞాన- సాంకేతిక విజ్ఞాన మంత్రిత్వ శాఖ

      వైద్యపరికరాల ఉత్పత్తి కోసం భారత్ ఎలక్ట్రానిక్స్ లిమిటెడ్ (బి.ఈ.ఎల్.) తో కలిసి పనిచేస్తున్న సి.ఎస్.ఐ.ఆర్.-నేషనల్ కెమికల్ లాబరేటరీ (ఎన్.సి.ఎల్.).
      భారదేశ వ్యాప్తంగా భారీగా ఉత్పత్తి చేసే తయారీదారులకు ఉచితంగా హార్డ్ వేర్ మరియు సాఫ్ట్ వేర్ సిద్ధం.

      Posted On: 09 APR 2020 10:46AM by PIB Hyderabad

    సి.ఎస్.ఐ.ఆర్. లో భాగమైన ప్రయోగశాల, సి.ఎస్.ఐ.ఆర్.-ఎన్.సి.ఎల్. పూణే , తన వెంచర్ సెంటర్ ద్వారా ఆవిష్కరణ మరియు వ్యవస్ధాపకతను పోషించడంలో గత దశాబ్ద కాలంగా ముందు వరుసలో ఉంది . ఇప్పుడు కరోనా వ్యాప్తి కి వ్యతిరేకంగా జరుగుతున్న పోరాటంలో కూడా ఈ కేంద్రానికి చెందిన ఆవిష్కరణలు సహాయపడుతున్నాయి.


    వాటిలో కరోనా వ్యాప్తి ని అరికట్టడానికి ఉపయోగపడే రెండు ఇటీవలి ఆవిష్కరణల గురించి ఇప్పుడు తెలుసుకుందాం:


    1) డిజిటల్ ఐ. ఆర్ . థెర్మో మీటర్ :


    కరోనా వైరస్ వ్యాప్తిని అరికట్టే చర్యల్లో ముఖ్యంగా ఉపయోగపడే ఒక పరికరం "డిజిటల్ ఐ. ఆర్ . థెర్మో మీటర్" ను


    శ్రీ ప్రతీక్ కులకర్ణి నాయకత్వంలో సి.ఎస్.ఐ.ఆర్.-ఎన్.సి.ఎల్. కు చెందిన అంకురసంస్థ బి.ఎం.ఈ.కే. అభివృద్ధి చేసింది. ఈ పరికరానికి విద్యుత్ ను అందించడానికి మొబైల్ ఫోను లేదా పవర్ బ్యాంకు ను ఉపయోగించవచ్చు. ఐ. ఆర్ . థెర్మో మీటర్ ను దేశవ్యాప్తంగా భారీగా ఉత్పత్తి చేయడానికి అవసరమైన హార్డ్ వేర్ మరియు సాఫ్ట్ వేర్ తో కూడిన పూర్తి సాంకేతిక పరిజ్ఞానం పూర్తిగా ఉచితంగా అందుబాటులో ఉంది. ఈ థర్మోమీటర్లను ఉత్పత్తి దారులు భారీ ఎత్తున తయారుచేసి , స్థానికంగా ఉన్న డిమాండ్ ను చేరుకోడానికి ఈ కృషి ఎంతగానో ఉపయోగపడుతుంది . బి.ఈ.ఎల్. (భారత్ ఎలక్ట్రానిక్స్ లిమిటెడ్, పూణే ) భాగస్వామ్యంతో ఇప్పుడు వీటిని భారీ ఎత్తున ఉత్పత్తి చేస్తున్నారు. ప్రస్తుతం ప్రాధమికంగా పంపిణీ చేసి, పరీక్ష చేయడానికి వంద ప్రొటోటైప్ యూనిట్లు బెంగుళూరు లోని టి.యు.వి. రెయిన్ ల్యాండ్ ఇండియా ప్రైవేట్ లిమిటెడ్ వద్ద సిద్ధంగా ఉన్నాయి .


    2) ఆక్సిజన్ ఎన్రిచ్ మెంట్ యూనిట్ (ఓ.ఈ.యు.) :


    కోవిడ్ -19 రోగులకు ఊపిరి తిత్తులు సరిగా పనిచేయకపోవడం వలన, వారికి అవసరమైన ఆక్సిజన్ అందించడం చాలా ముఖ్యం . గాలిలో ఉన్న ఆక్సీజన్ సాంద్రతను 21-22 శాతం నుండి 38-40 శాతానికి పేర్చడానికి ఆక్సిజన్ ఎన్రిచ్ మెంట్ యూనిట్ (ఓ.ఈ.యు.) లను సి.ఎస్.ఐ.ఆర్.-ఎన్.సి.ఎల్. మరియు జెనరిక్ మెంబ్రేన్స్ అంకురసంస్థ అభివృద్ధి చేసింది. ఎన్ .సి. ఎల్ . లోని పాలిమర్ సైన్స్ & ఇంజనీరింగ్ డివిజన్ అధిపతి డాక్టర్ ఉల్హాస్ ఖరుల్ ఈ అంకురసంస్థను స్థాపించారు . ఇళ్లలోనూ, ఆసుపత్రుల్లోనూ గాలిలోని స్వచ్ఛమైన ఆక్సిజన్ ను రోగులకు అందించడానికి వీలుగా ఓ.ఈ.యు. లలో గాలిని వడబోసే ఫైబర్ మెంబ్రేన్ బండిల్స్ ఉంటాయి. పూణే లో సిద్ధంగా ఉన్న ప్రోటో టైపు యూనిట్లను పరీక్ష / ధ్రువీకరణ కోసం బెంగుళూరు లోని టి.యు.వి. రెయిన్ ల్యాండ్ ఇండియా ప్రైవేట్ లిమిటెడ్ కు పంపుతున్నారు. పూణే లోని ఎన్.సి.ఎల్. ప్రస్తుతం సుమారు 10 ఓ.ఈ.యూ. యంత్రాలను తయారుచేస్తుంది . పరీక్షల అనంతరం, ఉత్పత్తి సామర్ధ్యాన్ని పెంచుతారు.


    పూణే లోని పోలీసు డిప్యూటీ కమిషనర్ కు ఐదు ఇన్ఫ్రారెడ్ నాన్-కాంటాక్ట్ థెర్మోమీటర్లను అందజేశారు.


    జెనరిక్-ఎన్.సి.ఎల్. ఆక్సిజన్ ఎన్రిచ్ మెంట్ యూనిట్ యంత్రాన్ని పరీక్షార్థం పూణే సమీపంలోని ఒక మెడికల్ సెంటర్ లో ఒక రోగి శ్వాస తీసుకునే మాస్క్ కు అమర్చారు.


    *****

    
    
    (Release ID: 1612475) Visitor Counter : 33
    
    
      Read this release in: English , Urdu , Hindi , Marathi , Assamese , Bengali , Manipuri , Punjabi , Gujarati , Tamil , Kannada