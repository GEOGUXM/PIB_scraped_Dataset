      హోం మంత్రిత్వ శాఖ

      గతంలో అనుమతించినట్టే నిత్యావసర వస్తువుల లావాదేవీలను కొనసాగించనున్న ఈ-కామర్స్ కంపెనీలు
      ఈ-కామర్స్ కంపెనీల లావాదేవీలతో పాటు మొత్తం నిత్యావసర సరుకుల సరఫరా గొలుసు సజావుగా సాగేలా రాష్ట్రాలు తగు చర్యలు తీసుకోవాలి

      Posted On: 19 APR 2020 6:45PM by PIB Hyderabad

    కోవిడ్- 19 ని ఎదుర్కోడానికి దేశవ్యాప్తంగా విధించిన లాక్ డౌన్ కి సంబంధించి అన్ని మంత్రిత్వ శాఖలు / విభాగాలకు సూచించిన ఏకీకృత సవరించిన మార్గదర్శకాల ప్రకారం కొన్ని కార్యకలాపాల మినహాయింపునకు హోం వ్యవహారాల మంత్రిత్వ శాఖ (ఎంహెచ్ఏ) ఆదేశాలు జారీ చేసింది .


    ( https://www.mha.gov.in/sites/default/files/MHA%20order%20dt%2015.04.2020%2C%20with%20Revised%20Consolidated%20Guidelines_compressed%20%283%29.pdf )


    నేటి ఆదేశాల ప్రకారం ఈ-కామర్స్ కంపెనీలకు సంబంధించిన 14(v) నిబంధనను ఏకీకృత సవరించిన మార్గదర్శకాల నుండి మినహాయించారు. దీనిపై మళ్ళీ స్పష్టతను ఇస్తూ నిత్యావసరం కాని వస్తువుల లావాదేవీలకు ఈ-కామర్స్ కంపెనీలపై ఆంక్షలు కొనసాగుతాయి , అయితే గతంలో లాగే నిత్యావసర వస్తువులను మాత్రం ఆపరేట్ చేయడానికి ఈ-కామర్స్ కంపెనీలకు మార్గదర్శకాల్లో 13(i) నిబంధన కింద అనుమతి ఉంటుంది.


    ఈ సమాచారాన్ని కేంద్ర హోం మంత్రిత్వ శాఖ అన్ని రాష్ట్రాలు , కేంద్రపాలిత ప్రాంతాలకు పంపి , ఈ అంశాలను అన్ని క్షేత్ర స్థాయి ఏజెన్సీలకు , ప్రజలకు తెలిసేలా చర్యలు తీసుకోవాలని సూచించింది. తద్వారా ఈ-కామర్స్ తో సహా నిత్యావసర వస్తువుల సరఫరా గొలుసు వ్యవస్థ సజావుగా పనిచేసేలా చూడాలని హోం మంత్రిత్వ శాఖ పేర్కొంది. తదనుగుణంగా రాష్ట్రాలు , కేంద్రపాలిత ప్రాంతాలు జారీ చేసే ఆదేశాలు సక్రమంగా అమలయ్యేలా చూడాలని కేంద్ర ఆదేశాలు వెళ్లాయి.


    Click here to see the Official Communication to States/UTs

    
    
    (Release ID: 1616167) Visitor Counter : 21
    
    
      Read this release in: English , Urdu , Marathi , Hindi , Assamese , Bengali , Punjabi , Gujarati , Odia , Tamil , Kannada , Malayalam