      జౌళి మంత్రిత్వ శాఖ

      దేశంలో కోవిడ్-19 కేసులను చికిత్స చేసే వైద్య సిబ్బందికి అవసరమయ్యే పూర్తి తొడుగుల ఉత్పత్తి సామర్థ్యం రోజుకు లక్షకు పైగా ఉంది; ఇప్పటి వరకు సంచిత ఉత్పత్తి సుమారు ఒక మిలియన్ యూనిట్లు
      కోవిడ్-19పై యుద్ధాన్ని ముందుండి నడిపిస్తున్న ఆరోగ్య సంరక్షణ కార్యకర్తలకు ఇది గొప్ప తోడ్పాటు
      
      
      పీపీఈ తొడుగులు ఉత్పత్తిలో అగ్రగామిగా బెంగళూరు; తమిళనాడులోని చెన్నై & తిరుపూర్, పంజాబ్‌లోని ఫగ్వారా-లుధియానా, ఎన్‌సిఆర్‌లోని గురుగ్రామ్-నోయిడా కూడా పిపిఇ తొడుగుల ఉత్పత్తికి కేంద్రాలుగా మారాయి
      
      
      సరఫరా గొలుసును క్రమబద్ధీకరించడానికి, అడ్డంకులను తొలగించడానికి, స్థిరమైన సరఫరాను నిర్వహించడానికి వివిధ పరిశ్రమ సంస్థలు, తయారీదారులతో
      
      ప్రభుత్వం పనిచేస్తోంది

      Posted On: 26 APR 2020 3:57PM by PIB Hyderabad

    దేశంలో కోవిడ్- 19 కేసులకు చికిత్స చేసే వైద్య సిబ్బందికి అవసరమైన ఆరోగ్య రక్షణ తొడుగుల ( కవరాల్) ఉత్పత్తి సామర్థ్యం రోజుకు ఒక లక్షకు పైగా ఉంది. కోవిడ్- 19 కేసులను ఎదుర్కోవటానికి దేశంలో పిపిఇ తొడుగుల ఉత్పత్తికి బెంగళూరు ప్రధాన కేంద్రంగా మారింది. దేశంలో తొడుగుల ఉత్పత్తిలో దాదాపు యాభై శాతం బెంగళూరు నుండే ఉత్పత్తి అవుతున్నాయి. శరీరం అంతటికి తొడుగులు ( పిపిఇ) ఆరోగ్య నిపుణులకు అధిక స్థాయి రక్షణ కోసం ఉద్దేశించిన ప్రత్యేకమైన రక్షణాత్మక సూట్ కాబట్టి , దీనికి ఆరోగ్య కుటుంబ సంక్షేమ మంత్రిత్వ శాఖ సూచించిన విధంగా కఠినమైన సాంకేతిక జాగ్రత్తలు అవసరం. మెస్సర్స్ హెచ్ఎల్ఎల్ లైఫ్ కేర్ లిమిటెడ్ సంస్థని ఏక గవాక్ష సేకరణ ఏజెన్సీగా నియమించింది కేంద్ర ఆరోగ్య , కుటుంబ సంక్షేమ శాఖ.


    బెంగళూరుతో పాటు , పిపిఇ తొడుగులను ‌ను తమిళనాడులోని తిరుపూర్ , చెన్నై కోయంబత్తూర్ , గుజరాత్‌లోని అహ్మదాబాద్ , వడోదర , పంజాబ్‌లోని ఫాగ్వారా , లుధియానా , కుసుమ్నగర్ , భివాండి , మహారాష్ట్ర , రాజాత్ , దుంగర్‌పూర్ , నోయిడా , గురుగ్రామ్ , మరికొన్ని ప్రదేశాలలో కూడా తయారు చేస్తున్నారు. ఈ రోజు వరకు సంచిత ఉత్పత్తి సుమారు ఒక మిలియన్ తొడుగుల యూనిట్లు.


    2020 జనవరి చివరి వారంలో , ఐఎస్ఓ 16003 లేదా దాని సమానమైన ప్రమాణాల ప్రకారం డబ్ల్యూహెచ్ఓ క్లాస్ - 3 బహిర్గత వత్తిడి ప్రకారం తొడుగుల సాంకేతిక ప్రమాణం సూచించబడింది. ఇటువంటి పదార్థాలను కొన్ని అంతర్జాతీయ కంపెనీలు తయారు చేస్తున్నాయి , వారు నిల్వల కొరత , మూల దేశాల ఎగుమతుల నిషేధం కారణంగా సరఫరా చేయలేకపోయారు. ఆరోగ్య , కుటుంబ సంక్షేమ మంత్రిత్వ శాఖ సేకరణ సంస్థ పరిమిత పరిమాణాన్ని మాత్రమే అందించింది.


    ఆరోగ్య, కుటుంబ సంక్షేమ మంత్రిత్వ శాఖ 2020 మార్చి 2 న సాంకేతిక అవసరాన్ని ఖరారు చేసింది. దేశంలో ఆ పదార్థాల లభ్యత , కోవిడ్- 19 కేసులను పరిష్కరించే ఆరోగ్య సంరక్షణ నిపుణుల సంప్రదించి వీటిని ఖరారు చేసారు. మార్చి 5 న హెచ్‌ఎల్‌ఎల్ లైఫ్‌కేర్ లిమిటెడ్ అధికారిక వెబ్‌సైట్‌లో ఈ లక్షణాలు-వివరాలను ప్రచురించారు. సేకరణ ప్రక్రియలో పాల్గొనడానికి తగిన సామర్థ్యం ఉన్న తయారీదారులను ఆహ్వానించింది.


    ప్రస్తుతానికి , దేశంలో సింథటిక్ బ్లడ్ పెనెట్రేషన్ రెసిస్టెన్స్ టెస్ట్ సౌకర్యాలు ఉన్న నాలుగు ప్రయోగశాలలు ఉన్నాయి . ఇవి కోవిడ్- 19 కి అవసరమైన శరీర తొడుగుల ( పిపిఇ ) ధృవీకరణకు పరీక్షలు కూడా నిర్వహించే సౌకర్యం ఉంది. ఈ నాలుగు ల్యాబ్ లు - సౌత్ ఇండియా టెక్స్‌టైల్స్‌ రీసెర్చ్ అసోసియేషన్ ( సిట్రా ), కోయంబత్తూర్ , డిఫెన్స్ రీసెర్చ్ అండ్ డెవలప్‌మెంట్ ఎస్టాబ్లిష్‌మెంట్ (డిఆర్‌డిఇ) , గ్వాలియర్ , ఆర్డినెన్స్ ఫ్యాక్టరీ బోర్డు కింద రెండు ప్రయోగశాలలు - హెవీ వెహికల్స్ ఫ్యాక్టరీ , అవడి అండ్ స్మాల్ ఆర్మ్స్ ఫ్యాక్టరీ , కాన్పూర్.


    ఫాబ్రిక్ , పిపిఇ తొడుగుల వస్త్రానికి సంబంధించి నిర్వహించే ప్రతి పరీక్ష కోసం , సంబంధిత తయారీదారులు నమూనాలను పంపుతారు , ప్రత్యేకమైన సర్టిఫికేషన్ కోడ్ (యూసిసి - కోవిడ్ 19) ఇస్తారు. ఈ కోడ్‌లో ఫాబ్రిక్ రకం , వస్త్ర రకం , దాని పరీక్ష తేదీ , పరీక్షా ప్రమాణం , ఇతర సంబంధిత వివరాలు ఉన్నాయి. ఆమోదించిన ప్రతి నమూనాకు జారీ చేసిన యుసిసి ఉత్పత్తికి సంబంధించిన ఏ యూజర్ అయినా ధృవీకరణ కోసం డిఆర్డిఓ , ఓఎఫ్బి , సిత్ర అధికారిక వెబ్‌సైట్‌లో ప్రచురిస్తారు. పరీక్షా విధానాన్ని మరింత క్రమబద్ధీకరించడానికి , పిపిఇ తొడుగుల నాణ్యత నిర్ధారించడానికి సంబంధిత ధృవీకరణను చూపాల్సి ఉంటుంది.


    పిపిఇ కిట్లను ఆరోగ్య మంత్రిత్వ శాఖ , రాష్ట్రాల అవసరాలకు అనుగుణంగా పంపుతోంది. ఆరోగ్య కుటుంబ సంక్షేమ మంత్రిత్వ శాఖ , ఫార్మాస్యూటికల్స్ విభాగం జౌళి మంత్రిత్వ శాఖ 24x7 ప్రాతిపదికన వివిధ పరిశ్రమ సంస్థలు , వాటాదారులు తయారీదారులతో నిరంతరం పనిచేస్తున్నాయి , సరఫరా గొలుసును క్రమబద్ధీకరించడానికి , అడ్డంకులను తొలగించడానికి , ఆరోగ్య సంరక్షణ నిపుణులకు అవసరమైన అన్ని పదార్థాల స్థిరమైన సరఫరాను నిర్వహించడానికి ఈ కృషి జరుగుతోంది.


    ****

    
    
    (Release ID: 1618488) Visitor Counter : 21
    
    
      Read this release in: English , Urdu , Hindi , Marathi , Assamese , Bengali , Manipuri , Punjabi , Gujarati , Odia , Tamil , Kannada