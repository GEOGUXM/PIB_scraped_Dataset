      अर्थ मंत्रालय

      कोविड-19 वर मात करण्यासाठी अर्थ मंत्रालयाचे अधिकारी आणि कर्मचारी, वित्तीय संस्था आणि सार्वजनिक क्षेत्रातील बँका /उपक्रमांनी पीएम केअर्स निधीत 430 कोटी रुपयांचे योगदान दिले
      Posted On: 05 APR 2020 5:00PM by PIB Mumbai


      नवी दिल्ली , 5 एप्रिल 2020


      कोविड- 19 साथीच्या आजाराचा संसर्ग झालेल्या लोकांना मदत करण्यासाठी अर्थ मंत्रालयाचे अधिकारी आणि कर्मचाऱ्यांसह मंत्रालयांतर्गत , येणाऱ्या वित्तीय संस्थाचे अधिकारी आणि सार्वजनिक क्षेत्रातील बँका/उपक्रमांचे अधिकारी यांनी कॉर्पोरेट सामाजिक जबाबदारी अंतर्गत (सीएसआर) आपला एक दिवसाचा पगार पीएम केअर्स निधीला देण्याचे ठरविल्यानंतर 430.13 कोटी रुपयांचे योगदान या निधीत दिले आहे.


      भारतात कोविड- 19 साथीचा आजार उद्भवल्या नंतर 28 मार्च 2020 रोजी आपत्कालीन परिस्थितीत नागरिकांना सहाय्य आणि मदत पंतप्रधान निधीची (पीएम केअर्स निधी) स्थापना करण्यात आली. हा समर्पित राष्ट्रीय निधी कोविड- 19 महामारीमुळे उद्भवलेल्या आपत्कालीन किंवा संकटाच्या परिस्थितीचा सामना करण्यासाठी आणि संसर्ग झालेल्या लोकांना मदत करण्याच्या प्राथमिक उद्देशाने स्थापन करण्यात आला आहे.


      अधिक माहितीसाठी कृपया येथे क्लिक करा


      B.Gokhale/S.Mhatre/P.Kor

    
    
    (Release ID: 1611494) Visitor Counter : 18
    
    
      Read this release in: English , Urdu , Hindi , Assamese , Bengali , Gujarati , Odia , Tamil , Telugu , Kannada , Malayalam