      नागरी उड्डाण मंत्रालय

      देशाच्या विविध भागात आत्तापर्यंत 132 लाईफलाईन उडान विमानांद्वारे 184 टन वैद्यकीय साहित्याची वाहतूक
      Posted On: 06 APR 2020 3:16PM by PIB Mumbai


    नवी दिल्ली , 6 एप्रिल 2020


    नागरी हवाई वाहतूक मंत्रालयाच्या लाईफलाईन उडान उपक्रमांतर्गत दुर्गम व डोंगराळ भागासह भारतातील विविध भागात वैद्यकीय साहित्याची वाहतूक करण्यासाठी आजपर्यंत132 मालवाहू विमानांचे उड्डाण झाले आहे. एअर इंडिया , अलायन्स एअर , आयएएफ आणि खाजगी विमान कंपन्यांच्या सहकार्याने लॉकडाऊन कालावधीत 184 टनपेक्षा जास्त वैद्यकीय सामुग्रीचा पुरवठा आजपर्यंत करण्यात आला आहे.


    एअर इंडिया आणि आयएएफने लडाख , कारगिल , दिमापूर , इंफाळ , गुवाहाटी , चेन्नई , अहमदाबाद , जम्मू , कारगिल , लेह , श्रीनगर , चंदीगड आणि पोर्ट ब्लेअरशी सहयोग केला आहे.


    आंतरराष्ट्रीय


    शांघाय आणि दिल्ली दरम्यान हवाई सेतू उभारला. एअर इंडियाने पहिले मालवाहू विमानाचे उड्डाण 4 एप्रिल 2020 रोजी केले आणि 21 टन वैद्यकीय उपकरणे आणली. चीनमधून आवश्यकतेनुसार आपत्कालीन वैद्यकीय उपकरणे आणण्यासाठी एअर इंडिया मालवाहू विमानांचे उड्डाण करणार आहे.


    खाजगी विमानसेवा


    देशांतर्गत मालवाहतूक विमान कंपन्या : ब्ल्यू डार्ट , स्पाइसजेट आणि इंडिगो व्यावसायिक आधारावर मालवाहू उड्डाणे चालवित आहेत.


    स्पाइसजेटने 24 मार्च ते 5 एप्रिल 2020 पर्यंत 174 विमानांद्वारे 2,35,386 किमी अंतर कापून1382.94 टन मालवाहतूक केली. यापैकी 49 आंतरराष्ट्रीय मालवाहू उड्डाणे होती. ब्लू डार्टने 25 मार्च ते 4 एप्रिल 2020 पर्यंत 52 देशांतर्गत मालवाहू विमानांचे उड्डाण करून 5,00,86किमी अंतर कापून 760.73 टन मालवाहतूक केली. इंडिगोने - 23 मार्च ते 4 एप्रिल 2020 या काळात 8 मालवाहू विमानांद्वारे 6103 किमी अंतर कापून 3.14 टन मालवाहतूक केली.


    टीपः इंडिगोने 05.4.2020 रोजी कोणतेही उड्डाण केले नाही.


    टीप : इंडिगोच्या मालवाहतुकीमध्ये शासकीय मालवाहतूक देखील समाविष्ट आहे ज्यामध्ये विनामूल्य तत्वावर औषधांचा पुरवठा केला जातो.


    याबाबतच्या अधिक माहितीसाठी कृपया खालील लिंक वर क्लिक करा:


    U.Ujgare/V.Joshi/P.Malandkar


    

    
    (Release ID: 1611703) Visitor Counter : 24
    
    
      Read this release in: English , Tamil , Kannada , Telugu , Assamese , Urdu , Hindi , Bengali , Manipuri , Punjabi , Gujarati