      पंतप्रधान कार्यालय

      पंतप्रधान मोदी आणि मालदीवचे राष्ट्रपती यांच्यात दूरध्वनीवरुन चर्चा
      Posted On: 20 APR 2020 3:14PM by PIB Mumbai


      नवी दिल्ली , 20 एप्रिल 2020


      पंतप्रधान नरेंद्र मोदी यांनी आज मालदीवचे राष्ट्राध्यक्ष इब्राहीम मोहम्मद सोलिह यांच्याशी दूरध्वनी वरुन चर्चा केली. दोन्ही नेत्यांनी आपापल्या देशात कोविड- 19 चा प्रादुर्भाव आणि त्यावर सुरु असलेल्या उपाययोजनांची एकमेकांना माहिती दिली.


      कोविडचा सामना करण्यासाठी सार्क देशांदरम्यान समन्वयाने प्रयत्न करण्याबद्दल जी सहमती झाली होती , त्यानुसार अंमलबजावणी होत असल्याबद्दल उभय नेत्यांनी समाधान व्यक्त केले.


      मालदीव येथे पाठवण्यात आलेले डॉक्टरांचे पथक आणि आवश्यक ती औषधे मालदीवला या संकटातून बाहेर काढण्यात महत्वाचे योगदान देत आहेत , याबद्दल पंतप्रधान मोदी यांनी संतोष व्यक्त केला आहे. मालदीवसारख्या पर्यटनावर मुख्यत्वे अवलंबून असलेल्या देशाच्या अर्थव्यवस्थेवर या आजारामुळे आलेले संकट अत्यंत आव्हानात्मक आहे , हे लक्षात घेत , मालदीवमध्ये या आजाराचा प्रादुर्भाव रोखण्यासाठी भारत सर्व प्रकारचे सहकार्य करेल , असे आश्वासन मोदी यांनी सोलीह यांना दिले.


      या आजारामुळे उद्भवलेल्या संकटावर मात करण्यासाठी दोन्ही देशातील अधिकारी एकमेकांच्या सातत्याने संपर्कात राहतील आणि इतर सर्व बाबतीत सहकार्य करतील , यावर या चर्चेत सहमती झाली.


      G.Chippalkatti/R.Aghor/P.Kor

    
    
    (Release ID: 1616346) Visitor Counter : 31
    
    
      Read this release in: English , Urdu , Hindi , Manipuri , Bengali , Assamese , Punjabi , Gujarati , Odia , Tamil , Telugu , Kannada , Malayalam