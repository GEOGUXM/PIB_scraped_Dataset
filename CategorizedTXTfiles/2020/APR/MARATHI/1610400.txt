      मनुष्यबळ विकास मंत्रालय

      नॅशनल बुक ट्रस्टने कोविड-19 बाबत मनो-सामाजिक परिणामांबद्दल समुदायाच्या आकलनाचे मूल्यांकन करण्यासाठी ऑनलाइन प्रश्नावली केली जाहीर
      Posted On: 02 APR 2020 6:21PM by PIB Mumbai


    नवी दिल्ली , 2 एप्रिल 2020


    मानव संसाधन विकास मंत्रालयाच्या अंतर्गत पुस्तक प्रकाशन आणि पुस्तक संवर्धन करणारी नॅशनल बुक ट्रस्ट ही एक राष्ट्रीय संस्था आहे. कोविड-१९ चा समाजमनावर मनो-सामाजिक दृष्ट्या काय परिणाम झाला आहे , हे पाहण्यासाठी आणि या साथीच्या आजाराच्या मनो – सामाजिक परिणामांबद्दल समुदायाच्या समजुतींचे मूल्यांकन करण्यासाठी करोना अभ्यास मालिकेअंतर्गत सात पुस्तिका तयार करण्याचे काम सुरू झाले आहे.


    एनबीटीच्या अभ्यास गटात तज्ज्ञ नामवंत मानसशास्त्रज्ञ आणि समुपदेशकांचा समावेश आहे. या गटाने कोविड-19 चे मनो-सामाजिक परिणाम आणि त्यावर मात करण्याबाबत आणि लॉकडाउन संदर्भात परिणामांचे मूल्यांकन करणारी हिंदी आणि इंग्रजी भाषेत सात टप्प्यांची प्रश्नावली तयार केली आहे.


    या सात टप्प्यांमध्ये 1. पालक , माता आणि स्त्रिया , 2. लहान मुले , पौगंडावस्था आणि युवक , 3. नोकरदार , व्यावसायिक , स्वयं रोजगारित आणि कामगार , 4. विशेष गट , 5. कोविड – 19 बाधित कुटुंब , 6. वैद्यकीय आणि अत्यावश्यक सेवा पुरविणारे , 7. ज्येष्ठ नागरिक (60 वर्षे आणि त्यापुढील) यांचा समावेश आहे.


    ही प्रश्नावली सार्वजिक स्वरूपात वितरित करण्याचा उद्देश म्हणजे लॉकडाऊन कालावधीत समुदायाचा यात सहभाग राहील आणि एकमेकांच्या भावना जाणून सुसंस्कृत वातावरण तयार करण्यासाठी हे अनुकूल राहील.


    ऑनलाइन प्रश्नावलीमध्ये भाग घेण्यासाठी आणि अभ्यास सर्वांना उपयुक्त ठरविण्यासाठी आपल्या भावना आणि अनुभव एकमेकांपर्यंत पोचविण्यासाठी वाचकांना आणि सामान्य नागरिकांना प्रोत्साहन दिले जात आहे.


    करोना बाधित कुटुंबांनी देखील यात सहभागी व्हावे आणि त्यांचा प्रतिसाद द्यावा , यासाठी प्रोत्साहित केले जात आहे.


    प्रश्नावली मिळविण्यासाठी पुढील लिंक दिली आहे


    https://nbtindia.gov.in/home__92__on-line-questionnaire-for-nbt-study.nbt.


    एनबीटी अभ्यास गटामध्ये डॉ. जीतेंद्र नागपाल , डॉ. हर्षिता , स्क्वा. लिडर (निवृत्त) मीना अरोरा , ले. कर्नल. तरूण उप्पल , श्रीमती रेखा चौहान , श्रीमती सोनी सिंधू आणि श्रीमती अपराजिता दीक्षित यांचा समावेश आहे. हा गट परिस्थितीशी सामना करण्यासाठी पद्धती आणि व्यावहारिक टिपण्णी विकसित करेल. ज्यायोगे , संशोधन , व्हर्च्युअल मुलाखती आणि नमुना अभ्यासाद्वारे विविध विभागांवरील सहज , सोपे आणि वाचनीय साहित्य वाचण्यास मदत होणार आहे.


    G.Chippalkatti/S.Shaikh/P.Kor

    
    
    (Release ID: 1610400) Visitor Counter : 16
    
    
      Read this release in: English