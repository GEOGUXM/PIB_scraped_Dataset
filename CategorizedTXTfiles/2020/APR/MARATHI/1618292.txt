      रस्ते वाहतूक आणि महामार्ग मंत्रालय

      केंद्रीय रस्ते वाहतूक आणि महामार्ग मंत्रालयाने देशभरात आवश्यक वस्तूंची वाहतूक करणाऱ्या ट्रक / लॉरी चालकांसाठी काय करावे आणि काय करू नये यासंबंधी अॅनिमेशन व्हिडीओ चित्रण केले उपलब्ध
      
      लॉकडाऊन दरम्यान अत्यावश्यक वस्तू आणि औषधे यांची ने-आण करणाऱ्या ट्रक / लॉरी चालकांचा आदर करण्याचे केले आवाहन

      Posted On: 25 APR 2020 8:40PM by PIB Mumbai

    नवी दिल्‍ली, 25 एप्रिल 2020


    केंद्रीय रस्ते वाहतूक आणि महामार्ग मंत्रालयाने देशभरात जीवनावश्यक वस्तूंची वाहतूक करणाऱ्या ट्रक / लॉरी चालकांसाठी काय करावे आणि काय करू नये याबाबत माहिती देणारा अॅनिमेशन व्हिडिओ प्रसिद्ध केला आहे. कोविड -१९ ला आळा घालण्यासाठी सरकारला लॉकडाऊनचा कालावधी वाढवावा लागला असताना या परिस्थितीत जीवनावश्यक वस्तू आणि औषधांची वाहतूक करून जीवन सुकर करणाऱ्या ट्रक / लॉरी चालकांचा आदर आणि त्यांना सहकार्य करण्याचे आवाहन या अॅनिमेशनमध्ये केले आहे.


    आकर्षक ग्राफिक ऍनिमेशन स्वरूपात काय करावे आणि काय करू नये याबाबत सूचनांमध्ये पुढील उल्लेख आहे-


    : कोरोना विषाणू आजारापासून (कोविड-19) सुरक्षित रहा


    : लॉकडाउन दरम्यान आवश्यक वस्तू आणि औषधांची पुरवठा साखळी कायम ठेवणाऱ्या ट्रक /लॉरी चालकांचा आदर करा आणि त्यांना सहकार्य करा


    : स्वतःचे आणि इतरांचे संरक्षण करा आणि तुमच्या स्वतःच्या सुरक्षेसाठी नियमांचे पालन करा


    काय करावे:

      * वैयक्तिक स्वच्छता राखा
      * जेव्हा शक्य असेल तेव्हा साबण आणि पाण्याने आपले हात किमान २० सेकंद धुवा
      * वाहन चालवताना / वाहनातून बाहेर पडताना मास्कचा वापर जरूर करा
      * मास्क वापरल्यानंतर तो साबण आणि पाण्याने स्वच्छ धुवून वाळवायला ठेवा
      * नेहमी आपल्या वाहनात सॅनिटायझर ठेवा
      * वाहन चालवण्यापूर्वी किंवा त्यातून बाहेर पडण्यापूर्वी 70% अल्कोहोल -आधारित हॅन्ड सॅनिटायझरचा वापर करा
      * नियमांनुसार वाहनात सहाय्यक आणि चालकाव्यतिरिक्त अतिरिक्त प्रवाशांसह प्रवास करू नका
      * शारीरिक अंतर राखा
      * चेक पोस्ट/लोडिंग-अनलोडिंग पॉईंट / रेस्टॉरंट या ठिकाणी लोकांशी थेट संपर्क टाळा
      * दररोज आपले वाहन स्वच्छ करा

    काय करू नये:

      * फाटलेले / जुने आणि / किंवा इतरांनी वापरलेले मास्क वापरू नका
      * एकापेक्षा अधिक सहाय्यकांना आपल्याबरोबर आपल्या वाहनातून प्रवास करू देऊ नका
      * सामाजिक मेळावे टाळा
      * आपल्या स्वच्छतेकडे दुर्लक्ष करू नका

    चला, आपण सर्वजण एकमेकांची काळजी घेऊया आणि कोविड -१९ चा प्रसार रोखूया


    व्हिडिओ पाहण्यासाठी येथे क्लिक करा


    * * *


    
    G.Chippalkatti/S.Kane/D.Rane


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1618292) Visitor Counter : 26
    
    
      Read this release in: English , Urdu , Hindi , Bengali , Assamese , Manipuri , Punjabi , Gujarati , Odia , Tamil , Telugu , Kannada , Malayalam
    
    
    

*