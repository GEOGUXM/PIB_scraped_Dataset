      संरक्षण मंत्रालय

      आयआयटी मुंबईपासून प्रेरणा घेत नौदलाच्या दक्षिण विभागाने बनवला अतिनील निर्जंतुकीकरण कक्ष
      Posted On: 19 APR 2020 6:45PM by PIB Mumbai


      मुंबई , 19 एप्रिल 2020


      आय आय टी मुंबईच्या एका संशोधनाबद्दल 31 मार्च 2020 ला फायनान्शियल एक्स्प्रेसमध्ये आलेल्या एका वृत्तापासून प्रेरणा घेत , भारतीय नौदलाच्या दक्षिण विभागाने , कोविड- 19 च्या संसर्गापासून संरक्षण करण्यासाठी , कोच्ची येथे एक अतिनील कक्ष तयार केला आहे.


      हा कक्ष तयार करण्यासाठी 5000 रुपये खर्च आला आहे , यात धातूचे कंटेनर (भांडे) दोन अतिनील दिवे एकमेकांच्या समोरासमोर लावण्यात आले असून , त्या कंटेनरच्या आतल्या भागात अल्युमिनियमची फॉईल लावण्यात आली आहे. यातून अतिनील किरणोत्सार त्या कक्षाच्या प्रत्येक भागात होऊ शकेल. नौदलाच्या दक्षिण विभागातील ( SNC) तज्ञ डॉक्टरांनी या उपकरणाची क्षमता तपासून प्रमाणित केली आहे.


      नौदलाच्या जहाज दुरुस्ती विभागात तयार करण्यात आलेल्या या छोट्या , फिरत्या कक्षात छोट्या छोट्या गोष्टी , जशा नोटा-नाणी , सर्व प्रकारची कार्डे , पैशांचे पाकीट , डायरी , पेन , मोबाईल फोन , किल्या , गणवेषावर असलेली पदके इत्यादी तसेच शस्त्रक्रियेसाठी लागणारी अशी सर्व उपकरणे , ज्यांना ओले करता येत नाही , ती सॅनीटाईझ होऊ शकतील.


      कोरोना विषाणूचा संसर्ग वस्तूंच्या पृष्ठभागावरूनही होत असल्याने , हा कक्ष निर्जंतुकीकरणासाठी उपयुक्त ठरतो आहे.


      U.Ujgare/R.Aghor/P.Kor


    ***


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1616480) Visitor Counter : 9
    
    
      Read this release in: English