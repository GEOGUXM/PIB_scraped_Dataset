      अर्थ मंत्रालय

      गेल्या दहा दिवसात सूक्ष्म, लघु व मध्यम उद्योगांना 5 कोटी 204 रुपयांपर्यंतचा आयकर परतावा: केंद्रीय थेट कर मंडळ
      Posted On: 17 APR 2020 11:10PM by PIB Mumbai


      नवी दिल्ली , 17 एप्रिल 2020


      केंद्रीय थेट कर मंडळाने सुमारे 8.2 लाख लघु उद्योगांंना 5 कोटी 204 रुपयांपर्यंतचा आयकर परतावा दिला असल्याची माहिती आज दिली. दिनांक 8 एप्रिल 2020 पासून हा परतावा देण्यात आला आहे. सध्या कोरोनामुळे उद्भवलेल्या अडचणीच्या कळात सूक्ष्म , लघु व मध्यम उद्योजकांना कर्मचाऱ्यांचे पगार कपात किंवा उद्योग बंद ठेवणे , असे निर्णय न घेता आपले उद्योग सुरु ठेवण्यास यामुळे मदत होईल.


      मंडळाने अधिक माहिती देताना म्हटले आहे की , 8 एप्रिलपासून आयकर विभागाने करदात्यांना मदत म्हणून प्रत्येकी 5 लाख याप्रमाणे जवळपास 14 लाख रुपयांचे परतावे दिले आहेत. लघु उद्योगांना दिलासा म्हणून मंडळ येत्या काळात लवकरात लवकर 7 हजार 760 कोटी रुपयांचे परतावे देणार आहे.


      याशिवाय मंडळाने 1.74 लाख प्रकरणांमध्ये करदात्यांना विनंती केली आहे की , त्यांनी त्यांच्या थकबाकी पडताळणी संबंधी आपले म्हणणे मांडावे. परतावा प्रक्रिया जलद पुर्ण करण्यासाठी ईमेल पाठवूम संबंधितांना आठवण करुन देण्यात आली असून , 7 दिवसात प्रतिसाद देण्यास सांगण्यात आले आहे. संबधित


      करदाते आपल्या प्रतिक्रिया www.incometaxindiaefiling.gov.in या संकेतस्थळावर पाठवू शकतात.


      U.Ujgare/S.Pophale/P.Kor

    
    
    (Release ID: 1615565) Visitor Counter : 25
    
    
      Read this release in: Punjabi , English , Gujarati , Urdu , Hindi , Bengali , Tamil , Telugu , Kannada