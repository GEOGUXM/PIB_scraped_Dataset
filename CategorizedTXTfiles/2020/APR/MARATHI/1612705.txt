      संरक्षण मंत्रालय

      भारतीय नौदलाकडून मुंबईत अडकलेल्या स्थलांतरीत मजुरांना अन्नधान्याची मदत
      Posted On: 09 APR 2020 7:55PM by PIB Mumbai


    नवी दिल्ली , 9 एप्रिल 2020


    कोविड-19 च्या पार्श्वभूमीवर देशभरात सुरु असलेल्या लॉकडाऊनमुळे अडकलेल्या स्थलांतरित मजुरांना मदत म्हणून भारतीय नौदलाने 4 आणि 8 एप्रिल रोजी अन्नधान्याची पाकिटे राज्य प्रशासनाकडे दिली आहेत.


    लॉकडाऊनमुळे मुंबईत अडकलेल्या स्थलांतरित मजुरांना मदत करावी अशी विनंती , 3 एप्रिल 2020 रोजी मुंबई जिल्हाधिकारयांनी भारतीय नौदलाला केली होती. या विनंतीला प्रतिसाद देत , पश्चिम नौदल विभागाने लगेच दुसऱ्याच दिवशी अन्नधान्याची 250 पाकिटे तयार केली. या पाकिटात पुरेसे अन्नधान्य असून ती स्थानिक अधिकाऱ्यांकडे सुपूर्द करण्यात आली.


    8 एप्रिलला अन्नधान्याची आणखी 500 पाकिटे तयार करुन ती स्थानिक अधिकाऱ्यांना वाटपासाठी देण्यात आली. ही पाकिटे कामाठीपुरा येथे अडकलेल्या मजुरांना दिली जाणार आहेत.


    U.Ujgare/R.Aghor/P.Malandkar


    

    
    (Release ID: 1612705) Visitor Counter : 29
    
    
      Read this release in: English , Urdu , Hindi , Manipuri , Assamese , Bengali , Punjabi , Gujarati , Tamil , Telugu , Kannada