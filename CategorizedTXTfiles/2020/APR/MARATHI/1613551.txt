      विज्ञान आणि तंत्रज्ञान मंत्रालय

      कोविड-19 वर उपचारात्मक प्रतिरोधके (अँटी बॉडीज) विकसित करण्यासाठी डीबीटी/ कोविड-रोधी संघाचे एकत्रित प्रयत्न सुरु
      Posted On: 12 APR 2020 1:09PM by PIB Mumbai


    नवी दिल्ली , 12 एप्रिल 2020


    कोविड-19 हा संसर्गजन्य विषाणू नवीन सार्स कोरोना विषाणू-2 ( SARS-CoV- 2) मधून विकसित झालेला असून त्यामुळे जगभरात अनेक मृत्यू होत आहेत. मात्र , या आजारावर कोणतेही विशिष्ट उपचार नसतांना देखील अनेक रुग्ण त्यातून पूर्ण बरे होत आहेत. याचे कारण म्हणजे , रोगप्रतिकारशक्ती उत्तम असलेल्या रुग्णाच्या शरीरात नैसर्गिकरीत्या तयार होणारी प्रतीरोधके (अँटी बॉडीज) या विषाणूच्या आक्रमणाचा मुकाबला करतात.


    गेल्या अनेक वर्षांपासून अशा गंभीर , संसर्गजन्य आजारावर उपचार सुरु असलेल्या रुग्णांच्या प्लाज्मामधून निर्माण झालेली प्रतिरोधके विविध आजार जसे की अतिसार , धनुर्वात , रेबीज आणि इबोला सारख्या आजारांवर उपचार करण्यासाठी वापरली जात आहेत. आज डीएनए आधारित पुनःसंयुग तंत्रज्ञानाचा वापर करुन प्रयोगशाळेत अशी उपचारात्मक प्रतिरोधके विकसित केली जात आहेत. सध्या सार्स-कोविड-2 साठी अशी उपचारात्मक प्रतिरोधके विकसित करण्याचे काम जगभरात युद्धपातळीवर सुरु आहे.


    भारतातही , दिल्ली विद्यापीठाच्या दक्षिण परिसरात-संसर्गजन्य आजार संशोधन , शिक्षण आणि प्रशिक्षण केंद्रात( UDSC-CIIDRET), प्राध्यापक विजय चौधरी यांच्या नेतृत्वाखाली आणि जैवतंत्रज्ञान विभाग व विज्ञान आणि तंत्रज्ञान मंत्रालयच्या पाठिंब्याने हे संशोधन सुरु आहे.


    प्रा . चौधरी यांचा हा ग्रुप , प्रतिरोधके असलेल्याले गुणसूत्रे वेगळी काढून त्यांचे एन्कोडिंग करण्याचा प्रयत्न करत आहे. ही गुणसूत्रे सार्स-कोविड चे विषाणू निष्प्रभ करू शकतात. यासाठी संस्थेमधील अँटी बॉडीज चा संग्रह तसेच कोविड-19 च्या आजारातून बरे झालेल्या रुग्णांच्या पेशींमधून काढलेल्या अँटी बॉडीजचे अध्ययन केले जात आहे.


    ही प्रतिरोधक गुणसूत्रे वापरुन पुनःसंयुग तंत्रज्ञानाच्या मदतीने प्रयोगशाळेत कृत्रिम संयुगीत गुणसूत्रे तयार करण्याचा प्रयत्न सुरु आहे. यात , यश आले तर , त्यातून हा विषाणू निष्प्रभ करणे शक्य होईल.


    प्रा. चौधरी यांच्या नेतृत्वाखाली सुरु असलेल्या कोविड-रोधी संशोधनाचाचा हा भाग असून , त्यात राष्ट्रीय रोगप्रतिकारकता संस्थेचे डॉ अमूल्य पांडे आणि पुण्याच्या जेनोव्हा बायोफार्मास्युटिकल लिमिटेडचे डॉ संजय सिंग यांचाही सहभाग आहे.


    [ संपर्क : प्रा.विजय के. चौधरी , ई-मेल : vkchaudhary@south.du.ac.in]


    U.Ujgare/R.Aghor/P.Malandkar


    

    
    (Release ID: 1613551) Visitor Counter : 61
    
    
      Read this release in: English , Gujarati , Urdu , Hindi , Assamese , Bengali , Punjabi , Tamil , Telugu , Kannada