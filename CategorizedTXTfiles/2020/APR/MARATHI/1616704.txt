      नागरी उड्डाण मंत्रालय

      कोविड-19 च्या लढ्यात महत्वपूर्ण योगदान देत लाईफलाईन उडान विमानांद्वारे 541 टन वैद्यकीय साधने, उपकरणांची देशभर मालवाहतूक
      Posted On: 21 APR 2020 4:08PM by PIB Mumbai


    नवी दिल्ली , 21 एप्रिल 2020


    कोविड-19 विरुध्द सुरु असलेल्या लढ्यात सहकार्य करण्याच्या दृष्टीने केंद्रीय नागरी हवाई उड्डाण मंत्रालय सध्या देशाच्या कानाकोपऱ्यात वैद्यकीय साधने , उपकरणे आणि इतर वस्तू पोहचवण्यासाठी लाईफलाईन उडान ही मालवाहतूक सेवा देत आहे. या सेवेअंतर्गत लॉकडाऊनच्या काळात आतापर्यंत 316 विमानांद्वारे सेवा दिली जात असून , त्यात एअर इंडिया , अलायन्स एअर , भारतीय हवाईदल आणि खाजगी विमानसेवांचा समावेश आहे. यापैकी 196 विमाने एअर इंडिया आणि अलायन्स एअरची आहेत. या सर्व विमानांद्वारे आजवर 541.33 टन मालवाहतूक करण्यात आली असून 3,14,965 किलोमीटर्सचा प्रवास पूर्ण करण्यात आला आहे.


    त्यासोबत पवनहंस लिमिटेड हेलिकॉप्टर सेवेद्वारे जम्मू कश्मीर , लदाख , बेटे आणि ईशान्य भारतातील दुर्गम भागात वैद्यकीय माल पोहचवला जात आहे. पवनहंस हेलीकॉप्टरने आतापर्यंत 1.90 टन मालवाहतूक केली असून 6537 किलोमीटर्सचा प्रवास केला आहे.


    देशांतर्गत वैद्यकीय मालवाहतुकीत औषधे , वैद्यकीय उपकरणे , चाचण्यांच्या किट्स , पीपीई , मास्क , हातमोजे , HLL आणि ICMR चे इतर सामान , राज्ये/केंद्रशासित प्रदेशांनी मागवलेले सामान आणि टपाल पार्सल यांचा समावेश आहे.


    देशांतर्गत उडान विमानसेवा ‘हब एन्ड स्पोक’ मॉडेलनुसार म्हणजेच या ठिकाणाहून थेट गंतव्य ठिकाणी माल पोहोचण्याचे काम करत आहेत. ईशान्य भारत , बेटांचे केंद्रशासित प्रदेश आणि डोंगराळ भागांमध्ये माल पोचवण्यावर भर दिला जात आहे. एअर इंडिया आणि हवाई दलाने जम्मू आणि काश्मीर , लदाख , ईशान्य भारत आणि बेटांवरील केंद्रशासित प्रदेशांवर लक्ष केंद्रित केले आहे. लाईफलाईन उडानसंदर्भातील सार्वजनिक माहिती दररोज या पोर्टलवर अपलोड केली जाते - https://esahaj.gov.in/lifeline_udan/public_info .


    देशांतर्गत मालवाहतूक सेवेत स्पाईसजेट , ब्लू डार्ट आणि इंडिगो या खाजगी विमानकंपन्याही व्यावसायिक सेवा देत आहेत. इतर सामानासोबतच या कंपन्या सरकारसाठी मोफत वैद्यकीय वस्तूंचीही मालवाहतूक करत आहेत.


    आंतरराष्ट्रीय विभाग :- औषधे , वैद्यकीय उपकरणे आणि कोविड-19 साठी मदतकार्यात लागणाऱ्या सामानाची पूर्व आशियात वाहतूक करण्यासाठी मालवाहतूक एअरब्रीज तयार करण्यात आला आहे. यामार्फत भारतातून विविध ठिकाणी पाठवण्यात आलेल्या वैद्यकीय मालवाहतुकीची सविस्तर माहिती खाली दिलेल्या तक्त्यात दिली आहे:

                                           
S No  Date       From       Quantity (Tons)
                                           
                                           
                                           
1     04.4.2020  Shanghai   21             
                                           
                                           
                                           
2     07.4.2020  Hong Kong  06             
                                           
                                           
                                           
3     09.4.2020  Shanghai   22             
                                           
                                           
                                           
4     10.4.2020  Shanghai   18             
                                           
                                           
                                           
5     11.4.2020  Shanghai   18             
                                           
                                           
                                           
6     12.4.2020  Shanghai   24             
                                           
                                           
                                           
7     14.4.2020  Hong Kong  11             
                                           
                                           
                                           
8     14.4.2020  Shanghai   22             
                                           
                                           
                                           
9     16.4.2020  Shanghai   22             
                                           
                                           
                                           
10    16.4.2020  Hong Kong  17             
                                           
                                           
                                           
11    16.4.2020  Seoul      05             
                                           
                                           
                                           
12    17.4.2020  Shanghai   21             
                                           
                                           
                                           
13    18.4.2020  Shanghai   17             
                                           
                                           
                                           
14    18.4.2020  Seoul      14             
                                           
                                           
                                           
15    18.4.2020  Guangzhou  04             
                                           
                                           
                                           
16    19.4.2020  Shanghai   19             
                                           
                                           
                                           
17    20.4.2020  Shanghai   26             
                                           
                                           
                                           
                 Total      287            
                                           
                                           

    आवश्यक त्या वैद्यकीय सामानाची मालवाहतूक करण्यासाठी एअर इंडिया गरजेनुसार इतर देशांमध्ये यापुढेही मालवाहतूक सेवा देत राहणार आहे.


    G.Chippalkatti/R.Aghor/ P.Malandkar


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1616704) Visitor Counter : 23
    
    
      Read this release in: Punjabi , Kannada , English , Urdu , Hindi , Bengali , Manipuri , Gujarati , Odia , Tamil , Telugu