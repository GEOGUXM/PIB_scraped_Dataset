      विज्ञान आणि तंत्रज्ञान मंत्रालय

      कोविड-19 चा सामना करण्यासाठी 5 तंत्रज्ञान प्रकल्पांना विज्ञान आणि तंत्रज्ञान विभागाची मंजुरी
      Posted On: 02 APR 2020 9:41PM by PIB Mumbai


    नवी दिल्ली , 2 एप्रिल 2020


    कोविड - 19 विषाणूचा जगात झपाट्याने प्रादुर्भाव होत असून जागतिक आरोग्य संघटनेने या रोगाला महामारी म्हणून जाहीर केले आहे. या विषाणूवर गुणकारी लस आणि योग्य केमोथेरपीटव्ह उपचारही उपलब्ध नसल्यामुळे , जगभरात या महामारीला लोक बळी पडत आहेत.


    भारतात कोविडचा वाढता प्रसार लक्षात घेऊन या महामारीचा सामना करण्यासाठी , राष्ट्रीय संशोधन आणि विकास संस्थेच्या प्रयत्नांना सहाय्य करण्यासाठी , विज्ञान आणि तंत्रज्ञान विभाग-विज्ञान आणि अभियांत्रिकी मंडळाने , अनेक विशेष संशोधन प्रकल्प जाहीर केले आहेत.


    पहिल्या 5 प्रकल्पांची , अंमलबजावणी करण्यासाठीचे तंत्रज्ञान म्हणून पुढील विकास करण्यासाठी निवड करण्यात आली आहे.


    हे प्रकल्प याप्रमाणे आहेत-


    पहिला प्रकल्प , कोविड संसर्ग ओळखण्यासाठी संभाव्य चयापचय वैशिष्ट्य शोधण्यासाठी तसेच उपचारासाठी लक्ष्य ओळखण्यासाठीही हा प्रकल्प उपयुक्त ठरणार आहे.


    नॉव्हेल कोरोना विषाणू , SARS-CoV-2 सबंधित तीव्र श्वसन विषयक आजाराला कारणीभूत ठरणाऱ्या अतिशय संसर्गजन्य विषाणूचा प्रसार रोखण्यासाठी उपयोगी ठरणाऱ्या सर्जिकल मास्क सारख्या साधनांमध्ये वापरता येण्याजोगे , विषाणू नष्ट करणारे कोटिंग विकसित करण्यासाठी दुसरा प्रकल्प उपयुक्त ठरणार आहे.


    तिसरा प्रकल्प , इनफ्लूएन्झा विषाणूमुळे होणाऱ्या संसर्गाचा प्रसार रोखणाऱ्या विषाणूविरोधी पृष्ठभाग कोटिंग विकसित करण्याबाबत आहे.


    पृष्ठभागावरचा विषाणू हटवण्यासाठी , संबंधित पृष्ठभाग पुसण्यासाठी उपयुक्त साहित्य चौथ्या प्रकल्पा अंतर्गत विकसित करण्यात येणार आहे.


    पाचवा प्रकल्प 2019-nCoV विषाणू अॅंटीबॉडीज चा वापर करून निष्क्रिय करण्यासंदर्भात आहे.


    कोविड- 19 प्रकल्पासाठीच्या विशेष तज्ञ समितीने मूल्यमापन केल्यानंतरच हे प्रकल्प निवडण्यात आले आहेत.या प्रकल्पांच्या अधिक तपशीलासाठी प्रोफेसर संदीप वर्मा , विज्ञान आणि अभियांत्रिकी संशोधन मंडळ सचिव यांच्याशी secretary@serb.gov.in या ई मेल वर संपर्क साधता येईल.


    G.Chippalkatti/N.Chitale/P.Kor

    
    
    (Release ID: 1610510) Visitor Counter : 41
    
    
      Read this release in: English