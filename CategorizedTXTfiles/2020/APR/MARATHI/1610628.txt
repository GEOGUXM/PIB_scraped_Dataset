      ग्राहक व्यवहार, अन्न आणि सार्वजनिक पुरवठा मंत्रालय

      कोविड-19 प्रादुर्भाव रोखण्यासाठी केलेल्या लॉकडाउनच्या काळात देशभरात अन्नधान्याचा पुरवठा सुरळीत राहील अशी एफसीआय अर्थात भारतीय खाद्य महामंडळाची ग्वाही
      Posted On: 02 APR 2020 8:52PM by PIB Mumbai


    नवी दिल्ली , 2 एप्रिल 2020


    लॉकडाउनच्या काळात देशभरात गहू आणि तांदुळाचा पुरवठा सुरळीतपणे होईल , अशी ग्वाही भारतीय खाद्य महामंडळाने दिली आहे. राष्ट्रीय अन्न सुरक्षा कायद्याअंतर्गत (एनएफएसए) लाभार्थ्यांना प्रति महिना 5 किलोप्रमाणे अन्नधान्य पुरविण्यासाठी एफसीआयची तयारी आहेच मात्र त्याव्यतिरिक्त पंतप्रधान गरीब कल्याण अन्न योजनेतील 81 कोटी 35 लाख लाभार्थ्यांना पुढील 3 महिने प्रति लाभार्थी 5किलो नुसार अन्नधान्याचे वितरण करण्याची मागणी एफसीआय पूर्ण करणार आहे. 01.04.2020 , पर्यंतच्या आकडेवारीनुसार एफसीआयकडे 56.4 दशलक्ष मेट्रिक टन ( MMT) अन्नधान्याचा साठा आहे ज्यात (30.54 दशलक्ष मेट्रिक टन तांदूळ तर 25.86दशलक्ष मेट्रिक टन गव्हाचा) साठा आहे.


    सध्याच्या आव्हानात्मक पर्यावरणीय परिस्थितीतही एफसीआय देशभरातील अन्नधान्याच्या वाढत्या मागणीनुसार रेल्वेच्या साहाय्याने अतिशय वेगाने गहू आणि तांदुळाचा पुरवठा करीत आहे. आज दिनांक 02 / 04 / 2020 रोजी 1.62 लाख मेट्रिक टन अन्नधान्य वाहून नेणारे एकूण 58 रॅक्स भरले आहेत. लॉकडाउनच्या काळापासून म्हणजे 24.03.2020 पासून एफसीआयने सुमारे 11.48 मेट्रिक टन अन्नधान्याचे 410 रॅक्स भरून पाठवले आहेत.


    मुक्त बाजार विक्री योजनेअंतर्गत बाजारपेठेत पुरवठा मर्यादित करून पीठ गिरण्या आणि राज्यसरकारला गहू उपलब्ध करून देण्यासाठी एफसीआयने इ लिलाव प्रक्रिया सुरु केली आहे.31.03.2020 , रोजी झालेल्या शेवटच्या इ लिलावात 1.44 लाख मेट्रिक टन गव्हासाठी बोली प्राप्त झाली आहे.


    कोविड-19 प्रादुर्भावाच्या पार्श्ववभूमीवर नियमित इ लिलावाव्यतिरिक्त जिल्हा दंडाधिकारी/ जिल्हाधिकारी याना मुक्त बाजार विक्री योजनेअंतर्गत राखीव दराने थेट एफसीआयच्या डेपोतून पिठाच्या गिरण्या आणि इतर गहू उत्पादकांच्या गरजा भागविण्याची परवानगी देण्यात आली आहे. या मार्गाने आत्तापर्यंत खालील राज्यात 96736 मेट्रिक टन धान्याचे वाटप करण्यात आले आहे.

                                               
अनुक्रमांक  राज्य          परिमाण (मेट्रिक टन )
                                               
                                               
                                               
i           उत्तर प्रदेश   35675               
                                               
                                               
                                               
ii          बिहार          23880               
                                               
                                               
                                               
iii         पंजाब          18344               
                                               
                                               
                                               
iv          हिमाचल प्रदेश  11500               
                                               
                                               
                                               
v           हरियाणा        4700                
                                               
                                               
                                               
vi          गोवा           1100                
                                               
                                               
                                               
vii         उत्तराखंड      813                 
                                               
                                               
                                               
viii        राजस्थान       684                 
                                               
                                               
                                               
ix          छत्तीसगढ       40                  
                                               
                                               

    31.03.2020 , रोजी झालेल्या शेवटच्या इ लिलावात 77000 मेट्रिक टन तांदुळाची बोली तेलंगणा, तामिळनाडू आणि जम्मू-काश्मीर मधून प्राप्त झाली आहे.


    याव्यतिरिक्त , आपत्कालीन परिस्थितीचा विचार करता, राज्यांना मुक्त बाजार विक्री योजनेअंतर्गत इ लिलाव प्रक्रियेत भाग न घेता 22.50 रुपये प्रति किलोनुसार राष्ट्रीय अन्न सुरक्षा कायद्यातील तरतुदीव्यतिरिक्त अधिक तांदूळ घेण्यास परवानगी देण्यात आली आहे आणि ही अतिरिक्त गरज पंतप्रधान गरीब कल्याण अन्न योजनेद्वारे भागविली जाईल. आतापर्यंत 93387 मेट्रिक टन (एमटी) तांदूळ खालील 6 राज्यांना त्यांच्या आवाहनानुसार देण्यात आला आहे.

                                                
अनुक्रमांक  राज्य           परिमाण (मेट्रिक टन )
                                                
                                                
                                                
i           तेलंगणा         50000               
                                                
                                                
                                                
ii          आसाम            16160               
                                                
                                                
                                                
iii         मेघालय          11727               
                                                
                                                
                                                
iv          मणिपूर          10000               
                                                
                                                
                                                
v           गोवा            4500                
                                                
                                                
                                                
vi          अरुणाचल प्रदेश  1000                
                                                
                                                

    U.Ujgare/V.Joshi/P.Malandkar


    

    
    (Release ID: 1610628) Visitor Counter : 12
    
    
      Read this release in: English