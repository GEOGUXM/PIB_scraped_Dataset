      PIB Headquarters

      म्युचुअल फंडवर असलेला रोखीचा दबाव कमी करण्यासाठी रिझर्व बँकेच्या उपाययोजना
      
      50,000 कोटी रुपयांच्या विशेष तरलता सुविधेची घोषणा

      Posted On: 27 APR 2020 4:41PM by PIB Mumbai

    मुंबई , 27 एप्रिल 2020


    म्युच्युअल फंड्स वर असलेला रोखीचा दबाव कमी करण्याच्या दृष्टीने भारतीय रिझर्व बँकेने आज म्युचुअल फंडांसाठी 50000 कोटी रुपयांची विशेष तरलता सुविधा जाहीर केली. या सुविधेअंतर्ग त , रिझर्व बँक , बँकांना कमी व्याजदरात निधी देईल आणि बँका हा निधी केवळ म्युचुअल फंडसाठी आवश्यक असलेल्या रोख रकमेची गरज भागवण्याकरता वापरु शकतील.


    ही विशेष तरलता सुविधा आजपासून लागू होणार असून रिझर्व बँक , 90 दिवसांच्या तात्पुरत्या कालावधीसाठी निश्चित रेपोदरानुसार रेपो ऑपरेशन करु शकेल. ही सुविधा त्वरित आणि लगेच उपलब्ध असून , त्यासाठी कुठलीही मर्यादा नाही. बँका सोमवार ते शुक्रवार दरम्यान केव्हाही ही सुविधा मिळवण्यासाठी बोली लावू शकतात. हे योजना , 11 मे 2020 पर्यंत किंवा विहीत निधी शिल्लक असेपर्यंत (यापैकी जे लवकर संपेल) उपलब्ध असेल.


    “ भांडवली बाजारात कोविड-19 मुळे निर्माण झालेल्या प्रचंड अस्थिरतेमुळे म्युचुअल फंड्स वर तरलता दबाव आला आहे , आणि काही म्युचुअल फंडवरच्या कर्जाची मुदत संपल्याने कर्जफेडीचा दबाव असल्याने हा रोखीचा ताण अधिकच वाढला आहे , ज्याचे परिणाम इतरही ठिकाणी जाणवू शकतात. ” असे रिझर्व बँकेने आज जारी केलेल्या निवेदनात म्हंटले आहे.


    कोविड-19 च्या आर्थिक परिणामांकडे रिझर्व बँकेचे बारीक लक्ष असून , त्यावर आवश्यक त्या सर्व उपाययोजना करुन वित्तीय स्थैर्य राखण्याचा प्रयत्न करेल , असेही रिझर्व बँकेने म्हंटले आहे.


    विशेष तरलता सुविधा-म्युच्युअल फंड या योजनेअंतर्गत उपलब्ध असलेला निधी , बँकांनी केव ळ म्युच्युअल फंड साठीची तरलता म्हणजे रोकड उपलब्धतेसाठीच वापरायचा आहे , म्हणजेच कर्जाना मुदतवाढ देणे , गुंतवणूक विषयक कॉर्पोरेट बाँड , व्यावसायिक पेपर्स , म्युच्युअल फंड अंतर्गत डिबेंचर्स आणि ठेव प्रमाणपत्र विकत घेणे इत्यादी कामांसाठीचा केवळ या सुविधेचा वापर करता येणार आहे.


    R.Tidke/R.Aghor/ P.Malandkar


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1618689) Visitor Counter : 29
    
    
      Read this release in: English , Telugu