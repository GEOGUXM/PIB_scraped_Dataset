      गृह मंत्रालय

      लॉकडाउन निर्बंधामधून दुय्यम वन उत्पादने, वृक्ष लागवड, एनबीएफसी, सहकारी पतसंस्था आणि ग्रामीण भागामध्ये बांधकाम संबंधित काही उपक्रमांना सूट देण्याचा आदेश गृह मंत्रालयाकडून जारी
      Posted On: 17 APR 2020 12:20PM by PIB Mumbai


      नवी दिल्ली , 17 एप्रिल 2020


      कोविड - 19 विरोधातील लढ्यात देशव्यापी लॉकडाउनसंदर्भात गृह मंत्रालयाने (एमएचए) सर्व मंत्रालये / विभागांना एकत्रित सुधारित मार्गदर्शक सूचनांअंतर्गत काही विशिष्ट उपक्रमांना सूट देण्याचा आदेश जारी केला आहे. (https://www.mha.gov.in/sites/default/files/MHA%20order%20dt%2015.04.2020%2C%20with%20Revised%20Consolidated%20Guidelines_compressed%20%283%29.pdf)


      आदेशात लॉकडाउन निर्बंधांमधून सूट दिलेले काही विशिष्ट उपक्रम पुढीलप्रमाणे :


      - अनुसूचित जमाती आणि वनक्षेत्रात राहणाऱ्या अन्य लोकांद्वारे दुय्यम वन उत्पादने (एमएफपी) / लाकडांव्यतिरिक्त इतर वन उत्पादने (एनटीएफपी) गोळा करणे , कापणी आणि प्रक्रिया करणे.


      - बांबू , नारळ , सुपारी , कोको , मसाल्यांची लागवड आणि त्यांची कापणी , प्रक्रिया , पॅकेजिंग , विक्री आणि विपणन.


      - गृहनिर्माण वित्त कंपन्या (एचएफसी) आणि सूक्ष्म वित्त कंपन्यासह (एनबीएफसी - एमएफआय) बिगर-बँकिंग वित्तीय संस्था (एनबीएफसी) किमान कर्मचाऱ्यांसह


      - सहकारी पतसंस्था


      - ग्रामीण भागात पाणीपुरवठा आणि स्वच्छता , विद्युत पारेषण लाइन टाकणे / उभारणे आणि दूरसंचार ऑप्टिकल फायबर तसेच केबल टाकणे आणि संबंधित अन्य कामांसह बांधकाम उपक्रम


      आदेशाची प्रत पाहण्यासाठी येथे क्लिक करा


      U.Ujgare/S.Kane/P.Kor

    
    
    (Release ID: 1615286) Visitor Counter : 93
    
    
      Read this release in: English , Urdu , Hindi , Manipuri , Assamese , Bengali , Punjabi , Gujarati , Odia , Tamil , Telugu , Kannada , Malayalam