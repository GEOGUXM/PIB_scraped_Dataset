      गृह आणि शहरी व्यवहार मंत्रालय

      जीआयएस डॅशबोर्ड वापरून आग्रा स्मार्ट सिटीमध्ये कोविड-19च्या हॉट-स्पॉटसचे निरीक्षण
      Posted On: 30 APR 2020 2:58PM by PIB Mumbai


    नवी दिल्ली , 30 एप्रिल 2020


    जीआयएस म्हणजेच भौगोलिक माहिती प्रणाली डॅशबोर्डचा वापर करून आग्रा स्मार्ट सिटीमध्ये कोविड- 19च्या हॉट-स्पॉटसचे निरीक्षण केले जात आहे. या डॅशबोर्डमुळे शहरात कोविड-19चा प्रसार वेगाने होत असलेली स्थानके , हीट मॅप , पॉझिटिव्ह रुग्णांची संख्या , आजारातून बरे झालेल्यांची संख्या यांची माहिती मिळत आहे. या माहितीचा डॅशबोर्ड दररोज अपडेट केला जात असुन आग्रा शहरात कोविड-19 ची ताजी स्थिती जाणून घेण्यासाठी पुढील लिंकचा वापर करता येईल: http://covid.sgligis.com/agra


    हा डॅशबोर्ड भौगोलिक माहिती प्रणालीचे स्वदेशी तंत्रज्ञान वापरून आयजीआयएस ने विकसित केला आहे. यामध्ये छायाचित्रांची प्रक्रिया , फोटोग्रामेटरी- छायाचित्रण आणि सीएडी-कॅड तंत्रज्ञान संयुक्तपणे वापरण्यात आले असून एकाच ठिकाणी विविध प्रकारची माहिती मिळण्यास मदत होत आहे. त्यामुळे कृषी , संरक्षण , वनीकरण , आपत्ती व्यवस्थापन , खनिजे , ऊर्जा , स्मार्ट सिटी , शहर नियोजन आणि उपयुक्तता , स्थानांच्या आधारे सेवा अशा विविध गोष्टींची माहिती मिळते.


    या डॅशबोर्डची काही वैशिष्ट्ये खाली दर्शवण्यात आली आहेत.


    हिट मॅपिंग , तारखेनुसार आणि विभागानुसार विश्लेषण , बाधित/ रुग्ण बरे होण्याचे प्रमाण


    B.Gokhale/S.Bedekar/P.Malandkar


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1619536) Visitor Counter : 22
    
    
      Read this release in: Punjabi , English , Urdu , Hindi , Manipuri , Assamese , Bengali , Gujarati , Odia , Tamil , Telugu