      दूरसंचार आणि माहिती तंत्रज्ञान मंत्रालय

      राष्ट्रीय रस्ते वाहतूक परिजालाच्या 500 किलोमीटरपेक्षा अधिक लांबीच्या 22 मार्गांच्या माध्यमातून टपाल विभाग अत्यावश्यक वस्तूंसाठी वितरण सेवा देणार
      Posted On: 24 APR 2020 9:25PM by PIB Mumbai


    नवी दिल्ली , 24 एप्रिल 2020


    कोविड-19 मुळे घालण्यात आलेल्या लॉकडाउनच्या परिस्थितीत देशात विमान , रेल्वे , राज्य मार्ग यामार्फत होणारी प्रवासी वाहतूक पूर्णतः थांबल्याने अत्यावश्यक वस्तूंच्या पुरवठा साखळीच्या व्यवस्थापनात अडथळे उत्पन्न झाले. सदर आपत्कालीन स्थितीत चौकटीबाहेरचा विचार करण्याचे आवाहन केंद्रीय संदेशवहन , इलेकट्रॉनिक्स आणि माहिती तंत्रज्ञान तसेच कायदा आणि न्यायमंत्री रविशंकर प्रसाद यांनी टपाल विभागाच्या वरिष्ठ अधिकाऱ्यांना केले. या प्रोत्साहनामुळे , विभागाच्या सध्याच्या वाहनांच्या ताफ्याच्या मदतीने शहरांतर्गत वितरणासाठी रस्ते वाहतुकीची यंत्रणा सुरु करण्याची नवकल्पना उदयाला आली. 22 मार्गांचे व 500 किलोमीटरपेक्षा जास्त लांबीचे असे हे ' राष्ट्रीय रस्ते वाहतूक परिजाल (नेटवर्क) ' आंतरराज्य/ राज्यांतर्गत प्रकारच्या 34 फेऱ्यांसह देशातील 75 शहरांना स्पर्श करते. आता या उपक्रमामुळे , टपाल विभागामार्फत अत्यावश्यक वस्तूंची मालवाहतूक देशभरात कोणत्याही ठिकाणी होऊ शकेल.


    देशाच्या कानाकोपऱ्यात औषधे , कोविड -19 चे तपासणी संच , मास्क , सॅनिटायझर इत्यादींसह अत्यावश्यक वस्तूंच्या पुरवठ्याची काळजी घेण्याचे अन्य अनेक उपक्रम टपाल विभागाद्वारे आधीपासूनच चालविले जात होते. तसे च , वृद्ध , दिव्यांग आणि निवृत्तिवेतनधारकांच्या घरापर्यंत पोहोचून त्यांना त्यांच्या खात्यातील रोख रक्कम उपलब्ध करून देण्याचेही काम विभाग करत आहे. आता , देशवासियांपर्यंत पोहोचण्यासाठी हे राष्ट्रीय रस्ते वाहतूक परिजाल (नेटवर्क) हा टपाल विभागासमोरचा आणखी एक नवा पर्याय ठरणार आहे.


    B.Gokhale/J.Waishampayan/ P.Malandkar


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1618011) Visitor Counter : 12
    
    
      Read this release in: English , Assamese , Telugu , Urdu , Hindi , Bengali , Punjabi , Gujarati , Tamil , Kannada