      गृह मंत्रालय

      निवडक श्रेणी वगळता व्हिसा दिलेल्या सर्व परदेशी प्रवाशांचे तसेच भारतात बाहेरून येणा-यांचे व्हिसा 3 मे, 2020 पर्यंत निलंबित
      Posted On: 17 APR 2020 10:45PM by PIB Mumbai


      नवी दिल्ली , 17 एप्रिल 2020


      देशात कोविड- 19 चा झालेला उद्रेक लक्षात घेवून केंद्रीय गृह मंत्रालयाने निवडक श्रेणी वगळता व्हिसा दिलेल्या सर्व परदेशी प्रवाशांच्या व्हिसांचे दि. 3 मे , 2020 पर्यंत निलंवन वाढवण्याचा निर्णय घेतला आहे. यामध्ये भारतामध्ये ‘इमिग्रेशन चेक पोस्ट’च्या माध्यमातून प्रवेश करणा-या सर्वांचे व्हिसा 3 मेपर्यंत निलंबित करण्यात आले आहेत. केवळ राजदूत , अधिकारी , संयुक्त राष्ट्राचे आणि आंतरराष्ट्रीय संघटनांचे कर्मचारी आणि प्रकल्प अधिकारी या श्रेणीला यातून वगळण्यात आले आहे.


      भारतामध्ये 107 इमिग्रेशन चेक पोस्टच्या माध्यमातून प्रवेश करता येतो. मात्र दि. 3 मे , 2020 पर्यंत भारतामध्ये या मार्गानेही प्रवेश करता येणार नाही , असे गृह मंत्रालयाने स्पष्ट केले आहे. मात्र जरूरीचे सामान , साधन-सामुग्रीची वाहतूक करणाऱ्या वाहनांना , विमानांना , जहाजांना बंदी घालण्यात आलेली नाही. मालवाहू साधनांबरोबर असणारा त्यांचा कर्मचारी वर्ग , नाविक , चालक , मदतनीस , क्लिनर अशा लोकांना प्रवेशाची मुभा आहे. मात्र त्यांची कोविड- 19 ची वैद्यकीय तपासणी केल्यानंतरच त्यांना परवानगी देण्यात येणार आहे.


      यासंबंधी अधिकृत तपशील जाणून घेण्यासाठी इथे क्लिक करावे


      U.Ujgare/S.Bedekar/P.Kor

    
    
    (Release ID: 1615553) Visitor Counter : 19
    
    
      Read this release in: Punjabi , English , Urdu , Hindi , Assamese , Gujarati , Tamil , Telugu , Kannada , Malayalam