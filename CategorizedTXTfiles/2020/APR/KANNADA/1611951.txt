      ರೈಲ್ವೇ ಸಚಿವಾಲಯ

      ಮೇಲುಡುಪು ವೈಯಕ್ತಿಕ ಸುರಕ್ಷಾ ಸಾಧನ (ಪಿಪಿಇ) ಆಂತರಿಕ ತಯಾರಿಕೆಯಲ್ಲಿ ಸಮಯದ ವಿರುದ್ಧ ಸೆಣಸುತ್ತಿರುವ ಭಾರತೀಯ ರೈಲ್ವೆ
      Posted On: 07 APR 2020 12:45PM by PIB Bengaluru


    ಮೇಲುಡುಪು ವೈಯಕ್ತಿಕ ಸುರಕ್ಷಾ ಸಾಧನ ( ಪಿಪಿಇ ) ಆಂತರಿಕ ತಯಾರಿಕೆಯಲ್ಲಿ ಸಮಯದ ವಿರುದ್ಧ ಸೆಣಸುತ್ತಿರುವ ಭಾರತೀಯ ರೈಲ್ವೆ


    ರೈಲ್ವೆ ವೈದ್ಯರು ಮತ್ತು ಅರೆವೈದ್ಯಕೀಯ ಸಿಬ್ಬಂದಿಗೆ ಪ್ರತಿದಿನ ಇಂತಹ 1000 ಸುರಕ್ಷಾ ಮೇಲುಡುಪು ಒದಗಿಸಲು ಶ್ರಮಿಸುತ್ತಿರುವ ರೈಲ್ವೆ


    ಸದ್ಯದ ಅಗತ್ಯವಾಗಿ , ಇತರ ಮುಂಚೂಣಿ ವೈದ್ಯಕೀಯ ವೃತ್ತಿಪರರಿಗೆ ಶೇ . 50 ರಷ್ಟನ್ನು ಪೂರೈಸಲು ರೈಲ್ವೆ ಪರಿಗಣನೆ


    ಮೊದಲು ಇಂತಹ ಮೇಲುಡುಪು ತಯಾರಿಸಿದ ಜಗಧಾರಿ ರೈಲ್ವೆ ಕಾರ್ಯಾಗಾರ : ತಯಾರಿಕೆಗೆ ಸಜ್ಜಾಗಿರುವ ಸುಮಾರು 17 ರೈಲ್ವೆ ಕಾರ್ಯಾಗಾರಗಳು


    ಭಾರತೀಯ ರೈಲ್ವೆಯು ಪಿಪಿಇ ಮಾದರಿಯ ಮೇಲುಡುಪು ಆಂತರಿಕ ಉತ್ಪಾದನೆಯನ್ನು ಮಿಷನ್ ಮೋಡ್ ‌ ನಲ್ಲಿ ಕೈಗೆತ್ತಿಕೊಂಡಿದೆ . ಜಗಧಾರಿ ಕಾರ್ಯಾಗಾರದಿಂದ ತಯಾರಿಸಲಾದ ಈ ಮೇಲುಡುಪನ್ನು ಡಿಆರ್ ‌ ಡಿಒ ಲ್ಯಾಬ್ ‌ ನಲ್ಲಿ ಇತ್ತೀಚೆಗೆ ಪರೀಕ್ಷೆಗೊಳಪಡಿಸಿ ಈ ಉದ್ದೇಶಕ್ಕಾಗಿ ಅನುಮೋದಿಸಲಾಗಿದೆ . ವಿವಿಧ ವಲಯಗಳ ಇತರ ಕಾರ್ಯಾಗಾರಗಳು ಈ ಅನುಮೋದಿತ ವಿನ್ಯಾಸ ಮತ್ತು ವಸ್ತುಗಳನ್ನು ಈ ಸುರಕ್ಷಾ ಸಾಧನ ತಯಾರಿಕೆಯಲ್ಲಿ ಬಳಸಲಿವೆ . ಈ ಪಿಪಿಇ ಮೇಲುಡುಪು ರೈಲ್ವೆ ವೈದ್ಯರು ಮತ್ತು ರೈಲ್ವೆಯ ಆಸ್ಪತ್ರೆಗಳಲ್ಲಿ COVID ಆರೈಕೆಯ ಮುಂಚೂಣಿಯಲ್ಲಿ ಕೆಲಸ ಮಾಡುವ ಅರೆವೈದ್ಯಕೀಯ ಸಿಬ್ಬಂದಿಗೆ ಹೆಚ್ಚಿನ ರಕ್ಷಣೆ ನೀಡುತ್ತದೆ .


    ರೈಲ್ವೆ ವೈದ್ಯರು ಮತ್ತು ಅರೆವೈದ್ಯರಿಗೆ ಪ್ರತಿದಿನ ಇಂತಹ 1000 ಸುರಕ್ಷಾ ಸಾಧನಗಳನ್ನು ತಯಾರಿಸಲು ರೈಲ್ವೆಯಲ್ಲಿ ಸೌಲಭ್ಯಗಳನ್ನು ಸಜ್ಜುಗೊಳಿಸಲಾಗುತ್ತಿದೆ . ಸುಮಾರು 17 ಕಾರ್ಯಾಗಾರಗಳಲ್ಲಿ ಇವುಗಳ ತಯಾರಿಕೆ ನಡೆಯಲಿದೆ .


    ಹೊಸ ಪಿಪಿಇ ಉಡುಪಿನ ಶೇ . 50 ರಷ್ಟನ್ನು ದೇಶದ ಇತರ ವೈದ್ಯಕೀಯ ವೃತ್ತಿಪರರಿಗೆ ಪೂರೈಸುವ ಬಗ್ಗೆ ರೈಲ್ವೆ ಪರಿಗಣಿಸುತ್ತಿದೆ .


    ಎಲ್ಲಾ ಮೇಲುಡುಪುಗಳಿಗೆ ಸಂಬಂಧಿಸಿದ ವಸ್ತುಗಳನ್ನು ವಿವಿಧ ದೊಡ್ಡ ಜವಳಿ ಉದ್ಯಮಗಳ ಬಳಿ ಇರುವ ಪಂಜಾಬ್ ‌ ನ ಜಗಧಾರಿಯಲ್ಲಿ ಸಂಗ್ರಹಿಸಲಾಗುತ್ತಿದೆ .


    ಮುಂದಿನ ದಿನಗಳಲ್ಲಿ , ಉತ್ಪಾದನಾ ಸೌಲಭ್ಯಗಳನ್ನು ಮತ್ತಷ್ಟು ಹೆಚ್ಚಿಸಬಹುದು . COVID ವಿರುದ್ಧದ ಯುದ್ಧದಲ್ಲಿ ತೊಡಗಿರುವ ಇತರ ಸರ್ಕಾರಿ ಸಂಸ್ಥೆಗಳು ಭಾರತೀಯ ರೈಲ್ವೆಯ ಈ ಪಿಪಿಇ ಅಭಿವೃದ್ಧಿಯನ್ನು ಸ್ವಾಗತಿಸಿವೆ .


    ಈ ಪಿಪಿಇಗಳ ತಾಂತ್ರಿಕ ಅಂಶಗಳು ಈಗ ಸಿದ್ಧವಾಗಿವೆ ಮತ್ತು ವಸ್ತುಗಳ ಪೂರೈಕೆದಾರರು ಸಿದ್ಧರಾಗಿದ್ದಾರೆ . ಈಗ ಉತ್ಪಾದನೆಯನ್ನು ಪ್ರಾರಂಭಿಸಬಹುದಾಗಿದೆ . COVID -19 ವಿರುದ್ಧದ ಈ ಯುದ್ಧದಲ್ಲಿ ಮುಂಚೂಣಿಯಲ್ಲಿರುವ ನಮ್ಮ ವೈದ್ಯರು ಮತ್ತು ಅರೆವೈದ್ಯಕೀಯ ಸಿಬ್ಬಂದಿಯನ್ನು ಸಜ್ಜುಗೊಳಿಸಲು ಈ ಬೆಳವಣಿಗೆ ದೊಡ್ಡ ಉತ್ತೇಜನ ನೀಡಿದೆ .


    ಭಾರತೀಯ ರೈಲ್ವೆ ತನ್ನ ಉತ್ಪಾದನಾ ಘಟಕಗಳು ಮತ್ತು ಕಾರ್ಯಾಗಾರಗಳಲ್ಲಿ ಅಗತ್ಯವಿರುವಷ್ಟು ದಿನಗಳವರೆಗೆ ಪ್ರತೀ ಹೊಲಿಗೆ ಯಂತ್ರದಿಂದ ಮೂರು ಸೆಟ್ ‌ ಗಳನ್ನು ಉತ್ಪಾದಿಸುವ ಗುರಿ ಹೊಂದಿದೆ .


    ಕಡಿಮೆ ಅವಧಿಯಲ್ಲಿ ಈ ರೀತಿಯ ಪಿಪಿಇ ಅಭಿವೃದ್ಧಿಯು ಇತರರಿಗೆ ಅನುಸರಿಸುವ ಮಾದರಿಯಾಗಿದೆ ಮತ್ತು ಇದು ಮುಂಚೂಣಿಯಲ್ಲಿರುವವರಿಗೆ ಅತ್ಯಂತ ಪ್ರಮುಖವಾದ ರಕ್ಷಣಾ ಸಾಧನದ ಉತ್ಪಾದನೆಯನ್ನು ಹೆಚ್ಚಿಸಲು ಸಹಾಯ ಮಾಡುತ್ತದೆ .


    ***

    
    
    (Release ID: 1611951) Visitor Counter : 23
    
    
      Read this release in: English , Urdu , Hindi , Marathi , Assamese , Manipuri , Bengali , Punjabi , Gujarati , Odia , Tamil , Telugu , Malayalam