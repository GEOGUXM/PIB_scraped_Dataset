      ಕೃಷಿ ಸಚಿವಾಲಯ

      ಲಾಕ್‌ಡೌನ್: ಕೃಷಿ ಮಾರುಕಟ್ಟೆಯ ಕಾರ್ಯನಿರ್ವವಣೆ ದ್ವಿಗುಣಗೊಂಡಿವೆ
      Posted On: 23 APR 2020 7:58PM by PIB Bengaluru


    ಲಾಕ್ ‌ ಡೌನ್ : ಕೃಷಿ ಮಾರುಕಟ್ಟೆಯ ಕಾರ್ಯನಿರ್ವವಣೆ ದ್ವಿಗುಣಗೊಂಡಿವೆ


    ಮಾರುಕಟ್ಟೆ ಮಂಡಿಗಳಿಗೆ ತರಕಾರಿ ಸರಬರಾಜು ಕಳೆದ ತಿಂಗಳಿಗೆ ಹೋಲಿಸಿದರೆ ಹೆಚ್ಚಾಗಿದ್ದು ; ಮಾರ್ಚ್ 16 ರಿಂದ ಈರುಳ್ಳಿ ಆರು ಪಟ್ಟು ಹೆಚ್ಚಳ , ಆಲೂಗಡ್ಡೆ ಮತ್ತು ಟೊಮೆಟೊ ದ್ವಿಗುಣವಾಗಿದೆ


    ದ್ವಿದಳ ಧಾನ್ಯಗಳ ಕೊಯ್ಲು ಮತ್ತು ಆಲೂಗಡ್ಡೆ ಬಹುತೇಕ ಪೂರ್ಣಗೊಂಡಿದೆ ; ಕಬ್ಬು , ಗೋಧಿ ಮತ್ತು ರಬಿ ಈರುಳ್ಳಿ ಪೂರ್ಣಗೊಳ್ಳುವ ಹಂತದಲ್ಲಿದೆ


    ಲಾಕ್ ಡೌನ್ ಅವಧಿಯಲ್ಲಿ ರೈತರಿಗೆ ಮತ್ತು ಕೃಷಿ ಚಟುವಟಿಕೆಗಳಿಗೆ ಕ್ಷೇತ್ರ ಮಟ್ಟದಲ್ಲಿ ಅನುಕೂಲವಾಗುವಂತೆ ಭಾರತ ಸರ್ಕಾರದ ಕೃಷಿ , ಸಹಕಾರ ಮತ್ತು ರೈತರ ಕಲ್ಯಾಣ ಇಲಾಖೆ ಹಲವಾರು ಕ್ರಮಗಳನ್ನು ತೆಗೆದುಕೊಳ್ಳುತ್ತಿದೆ . ಚಟುವಟಿಕೆಗಳ ಸ್ಥಿತಿಯ ಹೊಸಮಾಹಿತಿಯನ್ನು ಕೆಳಗೆ ನೀಡಲಾಗಿದೆ :

      * ದೇಶದ 2587 ಪ್ರಧಾನ / ಮುಖ್ಯ ಕೃಷಿ ಮಾರುಕಟ್ಟೆಗಳಲ್ಲಿ , 1091 ಮಾರುಕಟ್ಟೆಗಳು 26.03.2020 ರಂದು ಲಾಕ್ ‌ ಡೌನ್ ಅವಧಿಯ ಆರಂಭದಲ್ಲಿ ಕಾರ್ಯನಿರ್ವಹಿಸುತ್ತಿದ್ದವು , ಇದು 21.04.2020 ರಂತೆ 2069 ಮಾರುಕಟ್ಟೆಗಳಿಗೆ ಏರಿದೆ .
      * ಮಾರ್ಚ್ 16, 2020 ಕ್ಕೆ ಹೋಲಿಸಿದರೆ ಏಪ್ರಿಲ್ 21,2020 ರಂದು ಮಂಡಿಗಳಲ್ಲಿ ಈರುಳ್ಳಿ , ಆಲೂಗಡ್ಡೆ ಮತ್ತು ಟೊಮೆಟೊ ತರಕಾರಿಗಳ ಆಗಮನ ಕ್ರಮವಾಗಿ ಶೇಕಡ 622, ಶೇಕಡ 187. ಮತ್ತು ಶೇಕಡ 210 ಹೆಚ್ಚಾಗಿದೆ .
      * ರಬಿ ಋತುವಿನಲ್ಲಿ 2020 ರಲ್ಲಿ , ಬೆಂಬಲ ಬೆಲೆಯಲ್ಲಿ ದ್ವಿದಳ ಧಾನ್ಯಗಳು ಮತ್ತು ಎಣ್ಣೆಬೀಜಗಳ ಸಂಗ್ರಹವು ಪ್ರಸ್ತುತ ಇಪ್ಪತ್ತು ( 20) ರಾಜ್ಯಗಳಲ್ಲಿ ಪ್ರಗತಿಯಲ್ಲಿದೆ . ನಾಫೆಡ್ ಮತ್ತು ಎಫ್ ‌ ಸಿಐ ಸಂಸ್ಥೆಗಳು 1447.55 ಕೋಟಿ ರೂ . ಗಳ ಮೌಲ್ಯದ 1,43,064.76 ಮೆ . ಟನ್ ದ್ವಿದಳ ಧಾನ್ಯಗಳು ಮತ್ತು 1,35,993.31 ಮೆ . ಟನ್ ಎಣ್ಣೆಬೀಜಗಳನ್ನು ಖರೀದಿಸಿವೆ , ಇದರಿಂದಾಗಿ 1,83,989 ರೈತರಿಗೆ ಲಾಭವಾಗಿದೆ
      * ಮುಂಗಾರಿನ ಲಾಭ ಪಡೆಯಲು ರಾಜ್ಯಗಳು ರಾಷ್ಟ್ರೀಯ ಬಿದಿರಿನ ಮಿಷನ್ ಅಡಿಯಲ್ಲಿ ಚಟುವಟಿಕೆಗಳನ್ನು ಪ್ರಾರಂಭಿಸಿವೆ . ಕಾರ್ಮಿಕರಿಗೆ ಮುಖಗವಸುಗಳು , ಆಹಾರ ಇತ್ಯಾದಿಗಳನ್ನು ಒದಗಿಸುವ ಮೂಲಕ ಉತ್ತರಾಖಂಡದ ಪಿಥೋರಗ ಢ್ ಜಿಲ್ಲೆಯಲ್ಲಿ ಬಿದಿರಿನ ನರ್ಸರಿ ತಯಾರಿಕೆ ಪ್ರಾರಂಭವಾಗಿದೆ . ಗುಜರಾತ್ ‌ ನ ಸಬರ್ಕಂತ ಮತ್ತು ವನ್ಸಡ ಜಿಲ್ಲೆಗಳಲ್ಲಿ ನರ್ಸರಿಗಳನ್ನು ಬೆಳೆಸಲಾಗಿದೆ . ಅಸ್ಸಾಂನ ಕಮ್ರೂಪ್ ಜಿಲ್ಲೆಯ ಡಿಮೋರಿಯಾ ಬ್ಲಾಕ್ನಲ್ಲಿ 520 ರೈತರನ್ನು ಒಳಗೊಂಡ 585 ಹೆಕ್ಟೇರ್ ಪ್ರದೇಶದಲ್ಲಿ ರೈತ ಉತ್ಪಾದಕ ಸಂಸ್ಥೆ ( ಫಾರ್ಮರ್ ಪ್ರೊಡ್ಯೂಸರ್ ಆರ್ಗನೈಸೇಷನ್ಸ್ ) ಗಳು ಬಿದಿರಿನ ಪ್ಲಾಂಟೇಷನ್ ಆರಂಭಿಸಿವೆ .
      * 24.3.2020 ರಿಂದ ಇಲ್ಲಿಯವರೆಗಿನ ಲಾಕ್ ಡೌನ್ ಅವಧಿಯಲ್ಲಿ ಪ್ರಧಾನ ಮಂತ್ರಿ ಕಿಸಾನ್ ಸಮ್ಮಾನ್ ನಿಧಿ ( ಪಿಎಂ - ಕಿಸಾನ್ ) ಯೋಜನೆಯಡಿ ಸುಮಾರು 8.938 ಕೋಟಿ ರೈತ ಕುಟುಂಬಗಳಿಗೆ ಅನುಕೂಲವಾಗಿದೆ ಮತ್ತು 17,876.7 ಕೋಟಿ ರೂಪಾಯಿಗಳನ್ನು ಇದುವರೆಗೆ ಬಿಡುಗ ಡೆ ಮಾಡಲಾಗಿದೆ.

    22.04.2020 ರಂತೆ ಕೊಯ್ಲು ಸ್ಥಿತಿ


    ಗೋಧಿ : ಪ್ರಮುಖ ಗೋಧಿ ಬೆಳೆಯುವ ರಾಜ್ಯಗಳಲ್ಲಿ , ಕೊಯ್ಲಿನ ಸ್ಥಿತಿ ಉತ್ತೇಜನಕಾರಿಯಾಗಿದೆ . ರಾಜ್ಯಗಳು ವರದಿ ಮಾಡಿದಂತೆ ಮಧ್ಯಪ್ರದೇಶದಲ್ಲಿ ಸುಮಾರು 98-99%, ರಾಜಸ್ಥಾನದಲ್ಲಿ 88-90%, ಉತ್ತರಪ್ರದೇಶದಲ್ಲಿ 75-78%, ಹರಿಯಾಣದಲ್ಲಿ 40-45%, ಪಂಜಾಬ್ ‌ ನಲ್ಲಿ 35-40% ಮತ್ತು 82 ಇತರ ರಾಜ್ಯಗಳಲ್ಲಿ - 84%.


    ಬೇಳೆಕಾಳುಗಳು : ರಾಜ್ಯಗಳು ವರದಿ ಮಾಡಿದಂತೆ , ಬೇಳೆಕಾಳುಗಳ ಕೊಯ್ಲು ಬಹುತೇಕ ಎಲ್ಲ ರಾಜ್ಯಗಳಲ್ಲಿ ಪೂರ್ಣಗೊಂಡಿದೆ .


    ಕಬ್ಬು : ರಾಜ್ಯಗಳು ವರದಿ ಮಾಡಿದಂತೆ ಮಹಾರಾಷ್ಟ್ರ , ಕರ್ನಾಟಕ , ಗುಜರಾತ್ , ಆಂಧ್ರಪ್ರದೇಶ , ತೆಲಂಗಾಣ ಮತ್ತು ಪಂಜಾಬ್ ‌ ನಲ್ಲಿ ಕಬ್ಬಿನ ಕೊಯ್ಲು 100% ಪೂರ್ಣಗೊಂಡಿದೆ . ತಮಿಳುನಾಡು , ಬಿಹಾರ , ಹರಿಯಾಣ ಮತ್ತು ಉತ್ತರಾಖಂಡದಲ್ಲಿ ಸುಮಾರು 92-98% ರಷ್ಟು ಕೊಯ್ಲು ಪೂರ್ಣಗೊಂಡಿದ್ದರೆ , ಉತ್ತರ ಪ್ರದೇಶದಲ್ಲಿ 80-85% ಕೊಯ್ಲು ಪೂರ್ಣಗೊಂಡಿದೆ .


    ಆಲೂಗಡ್ಡೆ : ಆಲೂಗೆಡ್ಡೆ ಕೊಯ್ಲು ಪೂರ್ಣಗೊಂಡಿದೆ ಮತ್ತು ಸಂಗ್ರಹಣೆಯು ಪ್ರಕ್ರಿಯೆಯಲ್ಲಿದೆ .


    ಈರುಳ್ಳಿ : ಸಣ್ಣ ರೈತರ ಹೊಲದಲ್ಲಿ ರಬಿ ಈರುಳ್ಳಿ ಕೊಯ್ಲು ಬಹುತೇಕ ಪೂರ್ಣಗೊಂಡಿದೆ . ದೊಡ್ಡ ರೈತರ ಪ್ಲಾಟ್ ‌ ಗಳಲ್ಲಿ ಕೊಯ್ಲು ಪ್ರಗತಿಯಲ್ಲಿದೆ ಮತ್ತು ಇದು ಮೇ ಎರಡನೇ ವಾರದವರೆಗೆ ವಿಸ್ತರಿಸಬಹುದು .


    ***

    
    
    (Release ID: 1617807) Visitor Counter : 22
    
    
      Read this release in: English , Urdu , Hindi , Marathi , Assamese , Bengali , Punjabi , Gujarati , Odia , Tamil , Telugu
    
    
    

*