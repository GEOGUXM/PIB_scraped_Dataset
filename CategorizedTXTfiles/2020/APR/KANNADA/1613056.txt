      ಪ್ರವಾಸೋದ್ಯಮ ಸಚಿವಾಲಯ

      ‘ಸ್ಟ್ರಾಂಡೆಡ್ ಇನ್ ಇಂಡಿಯಾ’ಪೋರ್ಟಲ್ ಮೂಲಕ ಏಪ್ರಿಲ್ 9 ರವರೆಗೆ 1194 ಪ್ರವಾಸಿಗರಿಗೆ ನೆರವು
      Posted On: 10 APR 2020 6:04PM by PIB Bengaluru


    ‘ ಸ್ಟ್ರಾಂಡೆಡ್ ಇನ್ ಇಂಡಿಯಾ ’ ಪೋರ್ಟಲ್ ಮೂಲಕ ಏಪ್ರಿಲ್ 9 ರವರೆಗೆ 1194 ಪ್ರವಾಸಿಗರಿಗೆ ನೆರವು


    ಪ್ರವಾಸೋದ್ಯಮ ಸಚಿವಾಲಯದ ‘ ಸ್ಟ್ರಾಂಡೆಡ್ ಇನ್ ಇಂಡಿಯಾ ’ ಪೋರ್ಟಲ್ ಪ್ರವಾಸಿಗರಿಗೆ ನೀಡುತ್ತಿರುವ ನೆರವನ್ನು ಮುಂದುವರೆಸಿದೆ . ಏಪ್ರಿಲ್ 9 ರವರೆಗೆ ನೆರವು ಪಡೆದ ಪ್ರವಾಸಿಗರ ಸಂಖ್ಯೆ 1194. ಹೆಚ್ಚುವರಿಯಾಗಿ ಪ್ರವಾಸೋದ್ಯಮ ಸಚಿವಾಲಯದ ಟೋಲ್ ಫ್ರೀ ಸಹಾಯವಾಣಿ 1363, ಮಾರ್ಚ್ 22 ರಿಂದ ಏಪ್ರಿಲ್ 9 ರವರೆಗೆ 779 ಕರೆಗಳನ್ನು ಸ್ವೀಕರಿಸಿದೆ .


    ಇದರೊಂದಿಗೆ , ಸಚಿವಾಲಯದ ಅಧಿಕಾರಿಗಳು ಪ್ರವಾಸೋದ್ಯಮ ಮತ್ತು ಆತಿಥ್ಯ ಉದ್ಯಮದೊಂದಿಗೆ ದಿನವಿಡೀ ಕೆಲಸ ಮಾಡುತ್ತಿದ್ದಾರೆ . ಲಾಕ್ ‌ ಡೌನ್ ‌ ಗಳಿಂದಾಗಿ ಮತ್ತು ಯಾವುದೇ ಪ್ರಯಾಣ ಸಾಧ್ಯವಾಗದ ಕಾರಣ , ಉದ್ಯಮವು ತೀವ್ರವಾಗಿ ಹೊಡೆತಕ್ಕೆ ಒಳಗಾಗಿದೆ ಎಂಬುದು ಸತ್ಯ . ಆದ್ದರಿಂದ ಇದು ಮುಂದಿನ ಹಾದಿಯ ಬಗ್ಗೆ ಮೌಲ್ಯಮಾಪನ , ಆತ್ಮಾವಲೋಕನ ಮತ್ತು ಯೋಚಿಸುವ ಸಮಯ . ಅಡ್ವೆಂಚರ್ ಟೂರ್ ಆಪರೇಟರ್ಸ್ ಅಸೋಸಿಯೇಷನ್ ಆಫ್ ಇಂಡಿಯಾ ಆಯೋಜಿಸಿದ ವೆಬ್ ‌ ನಾರ್ ‌ ನಲ್ಲಿ ಪ್ರವಾಸೋದ್ಯಮ ಸಚಿವಾಲಯದ ಮಹಾನಿರ್ದೇಶಕಿ ಶ್ರೀಮತಿ ಮೀನಾಕ್ಷಿ ಶರ್ಮಾ ಅವರು ಸಾಂಕ್ರಾಮಿಕ ರೋಗ ನಿಗ್ರಹದ ಆದ್ಯತೆಯ ಅಗತ್ಯತೆಯ ಬಗ್ಗೆ ಮಾತನಾಡಿದರು . ನಾಗರಿಕರ ಅಗತ್ಯತೆಗಳ ಬಗ್ಗೆ ಸರ್ಕಾರ ಸೂಕ್ಷ್ಮವಾಗಿದೆ ಮತ್ತು ಈ ಸಂಕಷ್ಟ ಸಮಯದಲ್ಲಿ ಅವರಿಗೆ ಸಾಧ್ಯವಿರುವ ಎಲ್ಲ ನೆರವನ್ನೂ ನೀಡಲಾಗುತ್ತಿದೆ ಎಂದು ಅವರು ಹೇಳಿದರು .


    ಶಿಬಿರಗಳನ್ನು ಹೇಗೆ ಸ್ವಚ್ಛಗೊಳಿಸುವುದು , ಚಾರಣ ವಸತಿಗೃಹಗಳನ್ನು ಹೇಗೆ ನಡೆಸುವುದು ಮತ್ತು ಅಂತಹ ಸಂಬಂಧಿತ ವಿಷಯಗಳ ಕುರಿತು ಮಾರ್ಗಸೂಚಿಗಳನ್ನು ನೀಡುವಂತೆ ಸಂಘವು ಸಚಿವಾಲಯಕ್ಕೆ ವಿನಂತಿಸಿತು . ಮಾರ್ಗಸೂಚಿಗಳ ಅಗತ್ಯವನ್ನು ಶ್ರೀಮತಿ ಶರ್ಮಾ ಒಪ್ಪಿದರು . ನಾವು ಕ್ರಮೇಣ ಕೋವಿಡ್ -19 ಪ್ರಭಾವದಿಂದ ಹೊರಬರುವಾಗ ಈ ವಲಯಕ್ಕೆ ದೇಶೀಯ ಪ್ರವಾಸೋದ್ಯಮದ ಸಾಮರ್ಥ್ಯ ಮತ್ತು ಸಂಭಾವ್ಯ ಪ್ರಯಾಣಿಕರ ಪ್ರಮಾಣವನ್ನು ಗ್ರಹಿಕೆಯ ಬಗ್ಗೆ ಸಾಮಾಜಿಕ ಮಾಧ್ಯಮವು ಹೊಂದಿರುವ ಪ್ರಭಾವ ಕುರಿತು ಅವರು ಒತ್ತಿಹೇಳಿದರು .


    ಇದೇ ರೀತಿಯ ವೆಬ್ ‌ ನಾರ್ ‌ ಗಳನ್ನು ಎಫ್ ‌ ಐಸಿಸಿಐ ಮತ್ತು ಇತರ ಪ್ರವಾಸೋದ್ಯಮ ಸಂಬಂಧಿತ ಸಂಸ್ಥೆಗಳು ಆಯೋಜಿಸುತ್ತಿವೆ . ಪ್ರತಿ ವೇದಿಕೆಯಲ್ಲಿ ಇನ್ ‌ ಕ್ರೆಡಿಬಲ್ ಇಂಡಿಯಾದ ಪ್ರಚಾರಕ್ಕಾಗಿ ಮಾರ್ಗಸೂಚಿಯ ವಿಚಾರಗಳನ್ನು ಸಕ್ರಿಯವಾಗಿ ಚರ್ಚಿಸಲಾಗುತ್ತಿದೆ . ವೆಬ್ ‌ ನಾರ್ ‌ ಗಳ ಜನಪ್ರಿಯತೆಯು ಉದ್ಯಮ ಮತ್ತು ನಾಗರಿಕರು ಈ ಪರಿಸ್ಥಿತಿಯಿಂದ ಹೊರಬರಲು ಬಹಳ ಸಕಾರಾತ್ಮಕವಾಗಿ ಮತ್ತು ಒಟ್ಟಾಗಿ ಕೆಲಸ ಮಾಡಲು ಉತ್ಸುಕರಾಗಿರುವುದನ್ನು ತೋರಿಸುತ್ತಿದೆ .


    ***

    
    
    (Release ID: 1613056) Visitor Counter : 13
    
    
      Read this release in: Marathi , Punjabi , Gujarati , English , Urdu , Assamese , Hindi , Bengali , Tamil , Telugu