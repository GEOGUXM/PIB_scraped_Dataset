      ವಿಜ್ಞಾನ ಮತ್ತು ತಂತ್ರಜ್ಞಾನ ಸಚಿವಾಲಯ

      ಕೊವಿಡ್-19 ಆಸ್ಪತ್ರೆಯ ಸ್ಥಳಗಳನ್ನು ಯು.ವಿ ಸೋಂಕು ನಿವಾರಣಾ ಟ್ರಾಲಿಗಳು ಪರಿಣಾಮಕಾರಿಯಾಗಿ ಸ್ವಚ್ಛಗೊಳಿಸುತ್ತವೆ
      Posted On: 25 APR 2020 3:46PM by PIB Bengaluru


    ಕೊವಿಡ್ - 19 ಆಸ್ಪತ್ರೆಯ ಸ್ಥಳಗಳನ್ನು ಯು . ವಿ ಸೋಂಕು ನಿವಾರಣಾ ಟ್ರಾಲಿಗಳು ಪರಿಣಾಮಕಾರಿಯಾಗಿ ಸ್ವಚ್ಛಗೊಳಿಸುತ್ತವೆ


    ಇತರ ವೈರಸ್ ‌ ಮತ್ತು ಬ್ಯಾಕ್ಟೀರಿಯಾಗಳಂತೆ ಯು . ವಿ . ಸಿ ಬೆಳಕಿಗೆ ಕೊರೊನವೈರಸ್ ಸಂವೇದಿಸುತ್ತವೆ


    ನೌಕರರ ರಾಜ್ಯ ವಿಮಾ ನಿಗಮ ಆಸ್ಪತ್ರೆ , ಹೈದರಾಬಾದ್ ‌ ನಲ್ಲಿ ಪ್ರಸ್ತುತ ವ್ಯವಸ್ಥೆಯನ್ನು ಅನುಷ್ಠಾನಕ್ಕಾಗಿ ನಿಯೋಜಿಸಲಾಗಿದೆ


    ಕೋವಿಡ್ 19 ರ ಶುಶ್ರೂಷೆಯ ಆಸ್ಪತ್ರೆಯ ಪರಿಸರವನ್ನು ತ್ವರಿತವಾಗಿ ಸ್ವಚ್ಛಗೊಳಿಸಲು ಯು . ವಿ . ಸಿ ಆಧಾರಿತ ಸೋಂಕು ನಿವಾರಣಾ ಟ್ರಾಲಿಯನ್ನು ಕಂಡುಹುಡುಕಿದ್ದಾರೆ . ಇಂಟರ್ನ್ಯಾಷನಲ್ ಅಡ್ವಾನ್ಸ್ಡ್ ರಿಸರ್ಚ್ ಸೆಂಟರ್ ಫಾರ್ ಪೌಡರ್ ಮೆಟಲರ್ಜಿ ಅಂಡ್ ನ್ಯೂ ಮೆಟೀರಿಯಲ್ಸ್ ( ಎ . ಆರ್ . ಸಿ . ಐ .) , ಸ್ವಾಯತ್ತ ಸಂಸ್ಥೆಯಾದ ಆರ್ & ಡಿ ಸೆಂಟರ್ ಆಫ್ ಸೈನ್ಸ್ ಅಂಡ್ ಟೆಕ್ನಾಲಜಿ ( ಡಿ . ಎಸ್ . ಟಿ .) , ಭಾರತ ಸರಕಾರ ಮತ್ತು ಹೈದರಾಬಾದ್ ವಿಶ್ವವಿದ್ಯಾಲಯ ( ಯು . ಒ . ಹೆಚ್ ) ಹಾಗೂ ಮೆಕಿನ್ಸ್ ಇಂಡಸ್ಟ್ರೀಸ್ ಲಿಮಿಟೆಡ್ ( ಎಂ . ಐ . ಎಲ್ ) ಸಂಸ್ಥೆಗಳ ಸಹಾಯದಿಂದ ಒಟ್ಟಾಗಿ ಕೋವಿಡ್ - 19 ವಿರುದ್ಧ ಹೋರಾಡಲು ಯು . ವಿ . ಸಿ ಆಧಾರಿತ ಸೋಂಕು ನಿವಾರಣಾ ಟ್ರಾಲಿಯನ್ನು ಅಭಿವೃದ್ಧಿಪಡಿಸಿದೆ .


    200 ರಿಂದ 300 ಎನ್ ‌. ಎಮ್ ‌. ಗಳ ನಡುವಿನ ತರಂಗಾಂತರಗಳ ವ್ಯಾಪ್ತಿಯಲ್ಲಿರುವ ಯು . ವಿ ಕಿರಣ ಬ್ಯಾಕ್ಟೀರಿಯಾ ಮತ್ತು ವೈರಸ್ ‌ ಗಳಂತಹ ಸೂಕ್ಷ್ಮಜೀವಿಗಳನ್ನು ನಿಷ್ಕ್ರಿಯಗೊಳಿಸುವ ಸಾಮರ್ಥ್ಯವನ್ನು ಹೊಂದಿದೆ , ಹೀಗಾಗಿ ಗಾಳಿ ಮತ್ತು ಘನ ಮೇಲ್ಮೈಗಳನ್ನು ಅತಿ ಶೀಘ್ರವಾಗಿ ಸೋಂಕುರಹಿತಗೊಳಿಸುತ್ತದೆ . ಆಸ್ಪತ್ರೆಗಳು ಮತ್ತು ಇತರ ಮಾಲಿನ್ಯ ಪೀಡಿತ ಪರಿಸರದಲ್ಲಿ ಕಂಡುಬರುವ ಬ್ಯಾಕ್ಟೀರಿಯಾ ಮತ್ತು ವೈರಸ್ ‌ ಗಳನ್ನು ಆಗಾಗ್ಗೆ ಸ್ವಚ್ಛಗೊಳಿಸಿ ತೆಗೆದುಹಾಕಲು ರಾಸಾಯನಿಕ ಸೋಂಕು ನಿವಾರಕಗಳ ವ್ಯವಸ್ಥೆ ಸಾಕಾಗುವುದಿಲ್ಲ . ಹಾಸಿಗೆಗಳ ಸೀಮಿತ ಲಭ್ಯತೆಯ ದೃಷ್ಟಿಯಿಂದ ಆಸ್ಪತ್ರೆಗಳಲ್ಲಿ ಮೊದಲ ರೋಗಿಗಳು ಬಳಸಿದ ಆರೈಕೆ ಹಾಸಿಗೆಗಳು ಮತ್ತು ಆಸ್ಪತ್ರೆ ಕೊಠಡಿಗಳನ್ನು ನಂತರದ ರೋಗಿ / ನಿವಾಸಿಗಳು ಪ್ರವೇಶಿಸುವ ಮುಂಚಿತವಾಗಿ ಅತಿ ಶೀಘ್ರವಾಗಿ ಶುಚಿಗೊಳಿಸುತ್ತದೆ . ಇತರ ವೈರಸ್ ‌ ಗಳು ಮತ್ತು ಬ್ಯಾಕ್ಟೀರಿಯಾಗಳಂತೆ ಕೊರೊನವೈರಸ್ ಯು . ವಿ . ಸಿ ಕಿರಣಕ್ಕೆ ಸೂಕ್ಷ್ಮ ಸಂವೇದಿಗಳಾಗಿವೆ . 254 ಎನ್ ‌. ಎಮ್ ‌. ನಲ್ಲಿ ಗರಿಷ್ಠ ತೀವ್ರತೆ ಹೊಂದಿರುವ ಯು . ವಿ . ಸಿ ವಿಕಿರಣದ ಸೂಕ್ಷ್ಮಾಣು ಪರಿಣಾಮಗಳು ವೈರಸ್ ‌ ನ ಹೊರವಲಯದ ಸೆಲ್ಯುಲಾರ್ ಹಾನಿಗೆ ಕಾರಣವಾಗುತ್ತವೆ ಮತ್ತು ಇದರಿಂದಾಗಿ ಸೆಲ್ಯುಲಾರ್ ಪುನರಾವರ್ತನೆಯನ್ನು ತಡೆಯುತ್ತದೆ . ರಾಸಾಯನಿಕ ವಿಧಾನಗಳಿಗಿಂತ ಭಿನ್ನವಾಗಿ , ಯು . ವಿ ಕಿರಣ ಭೌತಿಕ ಪ್ರಕ್ರಿಯೆಯ ಮೂಲಕ ಸೋಂಕುಗಳ ತಕ್ಕೆಗೆ ಹಾನಿಗೊಳಿಸಿ , ಸೂಕ್ಷ್ಮಜೀವಿಗಳನ್ನು ತ್ವರಿತವಾಗಿ ಮತ್ತು ಪರಿಣಾಮಕಾರಿಯಾಗಿ ನಿಷ್ಕ್ರಿಯಗೊಳಿಸುತ್ತದೆ.


    ಎ . ಆರ್ . ಸಿ . ಐ , ಯು . ಒಹೆಚ್ . , ಮತ್ತು ಎಮ್ . ಐ . ಎಲ್ . ಸಂಸ್ಥೆಗಳು ಸಹಭಾಗಿತ್ವದಲ್ಲಿ ಅಭಿವೃದ್ಧಿಪಡಿಸಿದ ಯು . ವಿ . ಸಿ ಸೋಂಕು ನಿವಾರಣಾ ಟ್ರಾಲಿ ( ಎತ್ತರ 1.6 ಮೀ x ಅಗಲ 0.6 ಮೀ x ಉದ್ದ 0.9 ಮೀ ) 6- ಯು . ವಿ . ಸಿ . ಜರ್ಮಿಸಿದಲ್ ಟ್ಯೂಬ್ ‌ ಗಳನ್ನು ಒಳಗೊಂಡಿದೆ , ಇವುಗಳನ್ನು ಪ್ರತಿ ದಿಕ್ಕಿಗೆ ಎದುರು ಬದುರಾಗಿ 2- ಟ್ಯೂಬ್ ‌ ಗಳೊಂದಿಗೆ 3- ಬದಿಗಳನ್ನು ಬೆಳಗಿಸುವ ರೀತಿಯಲ್ಲಿ ಜೋಡಿಸಲಾಗಿದೆ . ಈ ದೀಪಗಳು ಗೋಡೆಗಳು , ಹಾಸಿಗೆಗಳು ಮತ್ತು ಕೋಣೆಯ ಗಾಳಿಯ ಕಿಟಕಿ ಮೇಲೆ ಇರುವ ಸೋಂಕುಗಳನ್ನು ತೆಗೆದು ಹಾಕುತ್ತವೆ , ನೆಲದ ಮೇಲಿರುವ ಸೋಂಕುಗಳನ್ನು ನೆಲಕ್ಕೆ ಎದುರು ಮುಖವಾಗಿರವ 2 ಸಣ್ಣ ಯು . ವಿ . ದೀಪಗಳಿಂದ ನಿರ್ಮೂಲನ ಮಾಡಲಾಗುತ್ತದೆ . ಆಸ್ಪತ್ರೆಯ ಕೊಠಡಿಗಳಲ್ಲಿ , ಕೋಣೆಗಳಲ್ಲಿ ಟ್ರಾಲಿಯನ್ನು ಸುತ್ತಾಡಿಸಿ ತಿರುಗಿಸುತ್ತಾ ಎಲ್ಲಡೆ ಸೋಂಕುರಹಿತ ಮಾಡುವಾಗ , ಟ್ರಾಲಿ ಆಪರೇಟರ್ ರಕ್ಷಣಾತ್ಮಕ ಮುಸುಕು ಹಾಕಿ , ಕವಚಧಾರಿಯಾಗಿ ಯು . ವಿ . ನಿರೋಧಕ ಕನ್ನಡಕಗಳನ್ನು ಧರಿಸಿರುತ್ತಾರೆ .


    ಸರಾಸರಿ ನಿಮಿಷಕ್ಕೆ 5 ಅಡಿ ವಿಸ್ತೀರ್ಣವನ್ನು ಸ್ವಚ್ಛಗೊಳಿಸುವ ಯು . ವಿ . ಸಿ ಟ್ರಾಲಿಯು , ಸುಮಾರು 400 ಚದರ ಅಡಿ ಕೋಣೆಯನ್ನು ಸಂಪೂರ್ಣ ( > 99%) ಸೋಂಕು ರಹಿತವಾಗಿಸಲು ಸುಮಾರು 30 ನಿಮಿಷ ಸಮಯ ತೆಗೆದುಕೊಳ್ಳುತ್ತದೆ . ಪ್ರಸ್ತುತ ವ್ಯವಸ್ಥೆಯು ಮೊದಲ ಮೂಲಮಾದರಿಯಾಗಿದೆ . ಆಸ್ಪತ್ರೆಗಳು ಮತ್ತು ರೈಲ್ವೆ ಬೋಗಿಗಳಲ್ಲಿ ಸುಲಭವಾಗಿ ಬಳಸಬಹುದಾಗಿದೆ , ಇದನ್ನು ಕೊವಿಡ್ - 19 ರೋಗಿಗಳ ಚಿಕಿತ್ಸೆಗಾಗಿ ಯೋಜಿಸಲಾಗಿದೆ . ವಿಮಾನ ಕ್ಯಾಬಿನ್ ‌ ಗಳಲ್ಲಿ ಅಗತ್ಯವಿರುವ ತ್ವರಿತ ಸೋಂಕು ತೆಗೆವ ದೃಷ್ಟಿಯಿಂದ ಸಣ್ಣ ಆಯಾಮಗಳ ಮತ್ತು ಹೆಚ್ಚಿನ ಯಾಂತ್ರೀಕೃತಗೊಂಡ ವ್ಯವಸ್ಥೆಗಳ ಉಪಕರಣ ನಿರ್ಮಾಣ ಇನ್ನೂ ಪ್ರಗತಿಯಲ್ಲಿವೆ . ಹೈದರಾಬಾದ್ ‌ ನ ನೌಕರರ ರಾಜ್ಯ ವಿಮಾ ನಿಗಮ ( ಇ . ಎಸ್ ‌. ಐ . ಸಿ .) ಆಸ್ಪತ್ರೆಯಲ್ಲಿ ಪ್ರಸ್ತುತ ವ್ಯವಸ್ಥೆಯನ್ನು ( ಪ್ರಮಾಣಿತ ಕಾರ್ಯಾಚರಣಾ ವಿಧಾನ ಮತ್ತು ಸುರಕ್ಷತಾ ಸೂಚನೆಗಳೊಂದಿಗೆ ) ಪ್ರಾಯೋಗಿಕವಾಗಿ ಅನುಷ್ಠಾನಗೊಳಿಸಲು ನಿಯೋಜಿಸಲಾಗಿದೆ . ರೋಗಿಯ ಬಿಡುಗಡೆ ಮಾಡಿದ ನಂತರ ಮತ್ತು ಆರೋಗ್ಯ ಸಿಬ್ಬಂದಿಗಳ ಅನುಪಸ್ಥಿತಿಯಲ್ಲಿ ಖಾಲಿಯಿರುವ ಕೋಣೆಗಳಲ್ಲಿ ಯು . ವಿ - ಲೈಟ್ ಸೋಂಕು ನಿವಾರಣಾ ಉಪಕರಣದಿಂದ ಸ್ವಚ್ಛತಾ ಕಾರ್ಯ ನಿರ್ವಹಿಸುತ್ತಾರೆ .


    " ಆಳವಾದ ನೇರಳಾತೀತ ಕಿರಣವನ್ನು ಬಳಸಿಕೊಂಡು ಹೆಚ್ಚಿನ ಅಪಾಯದ ಪ್ರದೇಶಗಳಲ್ಲಿ , ಆಸ್ಪತ್ರೆ ಕೊಠಡಿಗಳು , ಉಪಕರಣಗಳು ಮತ್ತು ಇತರ ಮೇಲ್ಮೈಗಳ ಶುಷ್ಕ ಸೋಂಕು ನಾಶ ಮತ್ತು ಕ್ರಿಮಿನಾಶ ಮಾಡುವುದು ಒಂದು ರೀತಿಯ ಉತ್ತಮ ಪರಿಹಾರವಾಗಿದೆ , ಇದನ್ನು ಸುಲಭ , ಸರಳ , ವೇಗದ ಬಳಕೆಯ ಮತ್ತು ದಕ್ಷತೆಯಿರುವ ಅತ್ಯಂತ ಆಕರ್ಷಕ ಡಿಸೈನರ್ ಟ್ರಾಲಿಯ ರೂಪದಲ್ಲಿ ಕಾರ್ಯಗತಗೊಳಿಸಲಾಗಿದೆ ." ಎಂದು ಡಿ . ಎಸ್ . ಟಿ . ಕಾರ್ಯದರ್ಶಿ ಪ್ರೊಫೆಸರ್ ಅಶುತೋಷ್ ಶರ್ಮಾ ಹೇಳಿದರು ,


    [ ಹೆಚ್ಚಿನ ವಿವರಗಳಿಗಾಗಿ ದಯವಿಟ್ಟು ಶ್ರೀಮತಿ ಎನ್ . ಅಪರ್ಣ ರಾವ್ , ಸಿ . ಪಿ . ಆರ್ . ಒ . , ಎ . ಆರ್ . ಚಿ . ಐ , ಮಿಂಚಂಚೆ : aparna@arci.res.in , ಮೊ : + 91-9849622731 ಅನ್ನು ಸಂಪರ್ಕಿಸಿ ]


    ***

    
    
    (Release ID: 1618327) Visitor Counter : 16
    
    
      Read this release in: Assamese , Punjabi , English , Urdu , Hindi , Marathi , Gujarati , Tamil , Telugu