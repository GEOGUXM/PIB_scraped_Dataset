      ರಕ್ಷಣಾ ಸಚಿವಾಲಯ

      ಕೋವಿಡ್ – 19 ವಿರುದ್ಧದ ಹೋರಾಟಕ್ಕೆ ಸುಮಾರು 2,000 ಎನ್ ಸಿಸಿ ಕೆಡೆಟ್ ಗಳ ನೇಮಕ ಮತ್ತು 50,000 ಕ್ಕೂ ಹೆಚ್ಚು ಸ್ವಯಂ ಸೇವಕರ ಸೇವೆ
      Posted On: 11 APR 2020 4:20PM by PIB Bengaluru


    ಕೋವಿಡ್ – 19 ವಿರುದ್ಧದ ಹೋರಾಟಕ್ಕೆ ಸುಮಾರು 2,000 ಎನ್ ಸಿಸಿ ಕೆಡೆಟ್ ಗಳ ನೇಮಕ ಮತ್ತು 50,000 ಕ್ಕೂ ಹೆಚ್ಚು ಸ್ವಯಂ ಸೇವಕರ ಸೇವೆ


    01 ಏಪ್ರಿಲ್ 2020 ರಿಂದ ಕೊರೊನಾ ವೈರಸ್ ( ಕೋವಿಡ್ – 19) ಸಾಂಕ್ರಾಮಿಕ ರೋಗ ಹರಡುವಿಕೆ ವಿರುದ್ಧದ ಹೋರಾಟದಲ್ಲಿ ‘ಎಕ್ಸರ್ಸೈಸ್ ಎನ್‌ ಸಿ ಸಿ ಯೋಗ್ದಾನ್’ ಎಂಬ ಕಾರ್ಯಕ್ರಮದಡಿ ಪೋಲಿಸ್ ಸಿಬ್ಬಂದಿ , ನಾಗರಿಕ ಮತ್ತು ರಕ್ಷಣಾ ಸಿಬ್ಬಂದಿಯೊಂದಿಗೆ ಹೆಗಲುಗೊಟ್ಟು ಕೆಲಸ ಮಾಡುವ ಮೂಲಕ ನಾಗರಿಕ ಆಡಳಿತಕ್ಕೆ ರಾಷ್ಟ್ರೀಯ ಕೆಡೆಟ್ ಕಾರ್ಪ್ಸ್ ( ಎನ್ ಸಿಸಿ ) ಸ್ವಯಂ ಸೇವಕರು ಸಹಾಯ ಮಾಡುತ್ತಿದ್ದಾರೆ . ಈಗಾಗಲೇ 12 ರಾಜ್ಯಗಳಲ್ಲಿ ಮತ್ತು ಕೇಂದ್ರಾಡಳಿತ ಪ್ರದೇಶಗಳಲ್ಲಿ 2,000 ಕೆಡೆಟ್ ಗಳನ್ನು ನಿಯೋಜಿಸಲಾಗಿದೆ . ತಮಿಳುನಾಡಿನಲ್ಲಿ ಅತಿ ಹೆಚ್ಚು ಅಂದರೆ 306 ಕೆಡೆಟ್ ಗಳು ವಿವಿಧ ಕೆಲಸಗಳಲ್ಲಿ ನಿರತರಾಗಿದ್ದಾರೆ . ದಿನಗಳೆದಂತೆ ಈ ಸಂಖ್ಯೆ ಹೆಚ್ಚುತ್ತಿದೆ .


    ಲಾಕ್ ಡೌನ್ ಮುಂದುವರಿದಂತೆ ಹೆಚ್ಚೆಚ್ಚು ರಾಜ್ಯಗಳು ವಿವಿಧ ಕಾರ್ಯಗಳಿಗಾಗಿ ಎನ್ ಸಿಸಿ ಕೆಡೆಟ್ ಗಳಿಗಾಗಿ ಮನವಿ ಸಲ್ಲಿಸುತ್ತಿದ್ದಾರೆ . ಈ ಕೆಲಸಗಳಿಗೆ ಸ್ವಯಂ ಸೇವಕರಾಗಿ ಕಾರ್ಯ ನಿರ್ವಹಿಸುತ್ತಿರುವ ಎನ್ ಸಿಸಿ ಕೆಡೆಟ್ ಗಳ ಸಂಖ್ಯೆಯ ಕುರಿತು ಮುಖ್ಯ ಕಛೇರಿಯ ಎನ್ ಸಿಸಿ ಮಹಾ ನಿರ್ದೇಶಕರು ಮೇಲ್ವಿಚಾರಣೆಯನ್ನು ನೋಡಿಕೊಳ್ಳುತ್ತಿದ್ದಾರೆ . ‘ ಎಕ್ಸರ್ಸೈಸ್ ಎನ್‌ ಸಿ ಸಿ ಯೋಗ್ದಾನ್ ’ ಎಂಬ ಕಾರ್ಯಕ್ರಮದಡಿ ಇಲ್ಲಿವರೆಗೆ ಸುಮಾರು ಸುಮಾರು 50,000 ಕೆಡೆಟ್ ಗಳು ಸೇವೆ ಸಲ್ಲಿಸುತ್ತಿದ್ದಾರೆ .


    18 ವರ್ಷಗಳ ಮೇಲ್ಪಟ್ಟ ಸ್ವಯಂ ಸೇವಕ ಎನ್ ಸಿಸಿ ಕೆಡೆಟ್ ಗಳು ಮತ್ತು ಹಿರಿಯ ವಿಭಾಗದವರು ( ಬಾಲಕ ಕೆಡೆಟ್ ಗಳಿಗೆ ) ಮತ್ತು ಸೀನಿಯರ್ ವಿಂಗ್ ( ಬಾಲಕಿಯರ ಕೆಡೆಟ್ ಗಳಿಗೆ ) ದವರನ್ನು ಈ ಕಾರ್ಯಗಳಿಗೆ ನೇಮಿಸಲಾಗುತ್ತಿದೆ . ಈ ಕೆಡೆಟ್ ಗಳು ಸ್ವಯಂಪ್ರೇರಿತರಾಗಿ ಕೆಲಸ ಮಾಡುತ್ತಿದ್ದಾರೆ . ನೇಮಕ ಮಾಡುವ ಮೊದಲು ಕೆಡೆಟ್ ಗಳಿಗೆ ಕೆಲಸದ ಕುರಿತು ಸೂಕ್ತ ರೀತಿಯಲ್ಲಿ ವಿವರಿಸುವುದು ಮತ್ತು ಸೂಕ್ತ ತರಬೇತಿ ನೀಡುವುದನ್ನು ಖಚಿತಪಡಿಸಲಾಗುವುದು .


    ಕೆಡೆಟ್ ಗಳನ್ನು ನೇಮಿಸುವಾಗ ಅವರಿಗೆ ಮಾಸ್ಕ್ ಗಳು , ಕೈಗವಸುಗಳು ಮುಂತಾದ ಸುರಕ್ಷತಾ ಪರಿಕರಗಳನ್ನು ನೀಡುವ ಕುರಿತು ರಾಜ್ಯ ಕಾರ್ಯ ನಿರ್ವಾಹಕ ಪಡೆ ಖಚಿತಪಡಿಸುತ್ತದೆ . ಅಧಿಕಾರಿಗಳು , ಕಿರಿಯ ಕಮಿಶನ್ಡ್ ಅಧಿಕಾರಿಗಳು , ಪಿ ಐ ಸಿಬ್ಬಂದಿ ಮತ್ತು ಎನ್ ಸಿಸಿಯ ಎ ಎನ್ ಒ ಗಳ ಸುಪರ್ದಿಯಲ್ಲಿ ಕೆಡೆಟ್ ಗಳನ್ನು ನೇಮಿಸಲಾಗುತ್ತದೆ . ಸಂಬಂಧಿತ ರಾಜ್ಯ ಸರ್ಕಾರಗಳು ಅಪಾಯಕಾರಿ ಪ್ರದೇಶ ಎಂದು ಗುರುತಿಸಿದ ಅಥವಾ ನಿರ್ಭಂಧಿಸಿದ ಪ್ರದೇಶಗಳಲ್ಲಿ ಕೆಡೆಟ್ ಗಳನ್ನು ನೇಮಿಸಲಾಗುವುದಿಲ್ಲ .


    ಸಂಚಾರ ನಿರ್ವಹಣೆ , ಸರಬರಾಜು ಸರಪಳಿ ನಿರ್ವಹಣೆ , ಆಹಾರ ಪದಾರ್ಥಗಳ ತಯಾರಿಕೆ ಮತ್ತು ಪ್ಯಾಕ್ ಮಾಡುವ ಕೆಲಸ , ಅವಶ್ಯಕ ವಸ್ತುಗಳು ಮತ್ತು ಆಹಾರ ವಿತರಣೆ , ಸರದಿ ನಿರ್ವಹಣೆ , ಸಾಮಾಜಿಕ ಅಂತರ ಕಾಯ್ದುಕೊಳ್ಳುವುದು , ಸಿಸಿಟಿವಿ ನಿಯಂತ್ರಣ ಕೊಠಡಿಗಳು ಮತ್ತು ನಿಯಂತ್ರಣ ಕೇಂದ್ರಗಳಲ್ಲಿ ಸಹಾಯ ಮಾಡುವುದು ಮುಂತಾದ ಕೆಲಸಗಳಿಗೆ ಕೆಡೆಟ್ ಗಳನ್ನು ನೇಮಿಸಲಾಗುತ್ತಿದೆ . ಇದಲ್ಲದೆ ಟ್ವಿಟ್ಟರ್ , ಇನ್ ಸ್ಟಾಗ್ರಾಂ ಮತ್ತು ವಾಟ್ಸ್ ಆಪ್ ಗಳಂತಹ ಸಾಮಾಜಿಕ ಜಾಲತಾಣಗಳ ಮೂಲಕ ಸಂದೇಶಗಳನ್ನು ರವಾನಿಸಿ ಕೋವಿಡ್ – 19 ಕುರಿತು ಜನರಲ್ಲಿ ಜಾಗೃತಿ ಮೂಡಿಸುವ ಕೆಲಸವನ್ನೂ ಎನ್ ಸಿಸಿ ಕೆಡೆಟ್ ಗಳು ಮಾಡುತ್ತಿದ್ದಾರೆ .


    ಅತ್ಯಂತ ಅವಶ್ಯಕತೆ ಇರುವ ಸಮಯದಲ್ಲಿ ರಾಷ್ಟ್ರಕ್ಕೆ ತನ್ನ ನಿರಂತರ ಸಹಕಾರದೊಂದಿಗೆ ಎನ್ ಸಿಸಿ ಮತ್ತೊಮ್ಮೆ ಮುಂಚೂಣಿಯಲ್ಲಿದೆ . ಸುಮಾರು 14 ಲಕ್ಷ ಪ್ರಬಲ ಸಂಖ್ಯೆ ಹೊಂದಿದ ಎನ್ ಸಿಸಿ ದೇಶಾದ್ಯಂತ ಪಸರಿಸಿದೆ . ಇವರ 17 ನಿರ್ದೇಶನಾಲಗಳು , 29 ರಾಜ್ಯಗಳು ಮತ್ತು 9 ಕೇಂದ್ರಾಡಳಿತ ಪ್ರದೇಶಗಳನ್ನು ವ್ಯಾಪಿಸಿವೆ . ಈ ನಿರ್ದೇಶನಾಲಗಳು 99 ಗುಂಪುಗಳು ಮತ್ತು 826 ಘಟಕಗಳಾಗಿ ವಿಂಗಡಿಸಲ್ಪಟ್ಟಿವೆ . ಹಾಗಾಗಿ ಎಲ್ಲ ರಾಜ್ಯಗಳ ಜಿಲ್ಲಾಡಳಿತಕ್ಕೆ ಕೆಡೆಟ್ ಗಳ ಲಭ್ಯತೆಯನ್ನು ಖಚಿತಪಡಿಸುತ್ತದೆ . ಕೆಡೆಟ್ ಗಳನ್ನು ಲಾಜಿಸ್ಟಿಕ್ಸ್ ಮತ್ತು ಸರಬರಾಜು ಸರಪಳಿ ನಿರ್ವಹಣೆಯಲ್ಲಿ ಬಳಸಿಕೊಳ್ಳಲು ವಿವಿಧ ಜಿಲ್ಲಾ ಪ್ರಧಾನ ಕಚೇರಿಗಳಿಗೆ ನಿರ್ದೇಶನ ನೀಡಲಾಗಿದೆ . ಎನ್ ಸಿಸಿ ನಿರ್ದೇಶನಾಲಗಳಿಗೆ ಮನವಿ ಸಲ್ಲಿಸುವ ಮೂಲಕ ಜಿಲ್ಲಾಡಳಿತ ಅವರ ಸಹಾಯವನ್ನು ಪಡೆಯುತ್ತಿದೆ .


    ***


    

    
    (Release ID: 1613478) Visitor Counter : 30
    
    
      Read this release in: English , Urdu , Hindi , Marathi , Assamese , Bengali , Punjabi , Gujarati , Odia , Tamil , Telugu , Malayalam