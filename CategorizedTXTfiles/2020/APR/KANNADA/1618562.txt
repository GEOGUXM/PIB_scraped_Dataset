      ಗೃಹ ವ್ಯವಹಾರಗಳ ಸಚಿವಾಲಯ

      ಅಂಗಡಿಗಳನ್ನು ತೆರೆಯುವುದಕ್ಕೆ ಸಂಬಂಧಿಸಿದ ಎಂ.ಎಚ್.ಎ. ಆದೇಶ ಕುರಿತು ಸ್ಪಷ್ಟೀಕರಣ
      Posted On: 25 APR 2020 11:34AM by PIB Bengaluru


    ಅಂಗಡಿಗಳನ್ನು ತೆರೆಯುವುದಕ್ಕೆ ಸಂಬಂಧಿಸಿದ ಎಂ . ಎಚ್ . ಎ . ಆದೇಶ ಕುರಿತು ಸ್ಪಷ್ಟೀಕರಣ


    ಲಾಕ್ ಡೌನ್ ನಲ್ಲಿ ಅಂಗಡಿಗಳನ್ನು ತೆರೆಯುವುದಕ್ಕೆ ಸಂಬಂಧಿಸಿ ಅವಕಾಶ ನೀಡುವ ಸಮಗ್ರ ಪರಿಷ್ಕೃತ ಮಾರ್ಗದರ್ಶಿಗಳನ್ನು ತಿದ್ದುಪಡಿ ಮಾಡಿ ಗೃಹ ವ್ಯವಹಾರಗಳ ಸಚಿವಾಲಯವು ನಿನ್ನೆ ಆದೇಶವೊಂದನ್ನು ಹೊರಡಿಸಿದೆ ( https://pib.gov.in/PressReleaseIframePage.aspx?PRID=1618049 )


    ಈ ಆದೇಶವು ಈ ಕೆಳಗಿನ ಅಂಶಗಳನ್ನು ಸೂಚಿಸುತ್ತದೆ . :

      * ಗ್ರಾಮೀಣ ಪ್ರದೇಶಗಳಲ್ಲಿ , ಶಾಪಿಂಗ್ ಮಾಲ್ ಗಳಲ್ಲಿರುವುದನ್ನು ಹೊರತುಪಡಿಸಿ , ಎಲ್ಲಾ ಅಂಗಡಿಗಳು ತೆರೆಯಲು ಅವಕಾಶ ನೀಡಬಹುದು .
      * ನಗರ ಪ್ರದೇಶಗಳಲ್ಲಿ , ಎಲ್ಲಾ ಏಕಾಂಗಿ ( ಬಿಡಿ ) ಅಂಗಡಿಗಳು , ನೆರೆ ಹೊರೆಯ ಅಂಗಡಿಗಳು ಮತ್ತು ವಸತಿ ಸಮುಚ್ಚಯದಲ್ಲಿರುವ ಅಂಗಡಿಗಳನ್ನು ತೆರೆಯಲು ಅವಕಾಶವಿದೆ . ಮಾರುಕಟ್ಟೆ / ಮಾರುಕಟ್ಟೆ ಸಂಕೀರ್ಣಗಳಲ್ಲಿರುವ ಮತ್ತು ಶಾಪಿಂಗ್ ಮಾಲ್ ಗಳಲ್ಲಿರುವ ಅಂಗಡಿಗಳನ್ನು ತೆರೆಯಲು ಅವಕಾಶ ಇಲ್ಲ .

    ಇ - ಕಾಮರ್ಸ್ ಕಂಪೆನಿಗಳಿಗೆ ಅವಶ್ಯಕ ಸರಕುಗಳ ಪೂರೈಕೆಗೆ ಒದಗಿಸಲಾಗಿರುವ ಅವಕಾಶ ಮುಂದುವರೆಯುತ್ತದೆ ಎಂದು ಸ್ಪಷ್ಟೀಕರಿಸಲಾಗಿದೆ .


    ಮುಂದುವರೆದು , ಮದ್ಯ ವ್ಯಾಪಾರ ಮತ್ತು ಇತರ ವಸ್ತುಗಳ ವ್ಯಾಪಾರ ನಿರ್ಬಂಧವು , ಕೋವಿಡ್ - 19 ಕ್ಕಾಗಿರುವ ರಾಷ್ಟ್ರೀಯ ನಿರ್ದೇಶನಗಳ ಅನ್ವಯ , ಅದರಲ್ಲಿ ಸೂಚಿಸಿದಂತೆ ಮುಂದುವರೆಯುತ್ತದೆ ಎಂದೂ ಸ್ಪಷ್ಟೀಕರಿಸಲಾಗಿದೆ


    ಸಮಗ್ರ ಪರಿಷ್ಕೃತ ಮಾರ್ಗದರ್ಶಿಗಳಲ್ಲಿ ಸೂಚಿಸಿದಂತೆ , ಈ ಅಂಗಡಿಗಳು ಆಯಾ ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳು ಕಂಟೈನ್ ಮೆಂಟ್ ವಲಯ ಎಂದು ಘೋಷಿಸಿದ ಪ್ರದೇಶದಲ್ಲಿ ಬರುತ್ತಿದ್ದರೆ ಅದು ಗ್ರಾಮೀಣ ಇರಲಿ ಅಥವಾ ನಗರ ಇರಲಿ ಅವುಗಳನ್ನು ತೆರೆಯಲು ಅನುಮತಿ ಇಲ್ಲ .


    ***

    
    
    (Release ID: 1618562) Visitor Counter : 10
    
    
      Read this release in: English , Urdu , Marathi , Hindi , Assamese , Manipuri , Bengali , Punjabi , Gujarati , Odia , Tamil , Telugu , Malayalam
    
    
    

*