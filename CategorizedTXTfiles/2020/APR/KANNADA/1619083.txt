      ಕೃಷಿ ಸಚಿವಾಲಯ

      ಲಾಕ್ ಡೌನ್ ನಡುವೆಯೂ ದೇಶಾದ್ಯಂತ ಚುರುಕಾದ ಗೋಧಿ ಕೊಯ್ಲು
      Posted On: 28 APR 2020 1:34PM by PIB Bengaluru


    ಲಾಕ್ ಡೌನ್ ನಡುವೆಯೂ ದೇಶಾದ್ಯಂತ ಚುರುಕಾದ ಗೋಧಿ ಕೊಯ್ಲು


    2020-21 ರ ಹಿಂಗಾರು ಬೇಸಾಯ ( ರಬಿ) ದ್ವಿದಳ ಧಾನ್ಯ ಮತ್ತು ಎಣ್ಣೆಬೀಜಗಳ ಖರೀದಿ ಪ್ರಗತಿಯಲ್ಲಿದೆ


    ಲಾಕ್‌ ಡೌನ್ ನಡುವೆ ದೇಶಾದ್ಯಂತ ಚುರುಕು ವೇಗದಲ್ಲಿ ಗೋಧಿ ಕೊಯ್ಲು ಮುಂದುವರೆದಿದೆ. ಖಾರಿಫ್ 2020 ರ ಅವಧಿಯಲ್ಲಿ ಬೆಳೆ ಕೊಯ್ಲು ಮತ್ತು ಸಂಸ್ಕರಣೆಗೆ ಸಂಬಂಧಿಸಿದ ಗುಣಮಟ್ಟದ ನಿರ್ವಹಣಾ ಪದ್ಧತಿಗಳ (ಎಸ್‌ . ಒ . ಪಿ .) ಮಾನದಂಡವನ್ನು ರೈತರು ಮತ್ತು ಕೃಷಿಕಾರ್ಮಿಕರು ಈಗಲೂ ಅನುಸರಿಸುತ್ತಿದ್ದಾರೆ. ರೈತರು ಮತ್ತು ಕೃಷಿ ಕಾರ್ಮಿಕರ ಆರೋಗ್ಯವನ್ನು ಕಾಪಾಡುವ ಸಲುವಾಗಿ ಮತ್ತು ಕರೋನಾ ವೈರಸ್ ಹರಡುವುದನ್ನು ತಡೆಗಟ್ಟಲು ಭಾರತ ಸರ್ಕಾರದ ಕೃಷಿ , ಸಹಕಾರ ಮತ್ತು ರೈತ ಕಲ್ಯಾಣ ಇಲಾಖೆ ಅನುಸರಣೆಗಾಗಿ ರಾಜ್ಯಗಳಿಗೆ ಗುಣಮಟ್ಟದ ನಿರ್ವಹಣಾ ಪದ್ಧತಿಗಳ (ಎಸ್‌ . ಒ . ಪಿ .) ಮಾನದಂಡವನ್ನು ವಿತರಿಸಿದೆ.


    ವಿವಿಧ ರಾಜ್ಯಗಳು ವರದಿ ಮಾಡಿದಂತೆ ಗೋಧಿ ಬೆಳೆ ಮಾಹಿತಿ ಹೀಗಿದೆ. ಮಧ್ಯಪ್ರದೇಶದಲ್ಲಿ ಸುಮಾರು 98-99% ಗೋಧಿ ಬೆಳೆ , ರಾಜಸ್ಥಾನದಲ್ಲಿ 92-95%, ಉತ್ತರ ಪ್ರದೇಶದಲ್ಲಿ 85-88%, ಹರಿಯಾಣದಲ್ಲಿ 55-60%, ಪಂಜಾಬ್‌ನಲ್ಲಿ 60-65% ಮತ್ತು ಇತರ ರಾಜ್ಯಗಳಲ್ಲಿ 87 - 88%.


    ಪ್ರಸ್ತುತ ಕರ್ನಾಟಕ , ಆಂಧ್ರಪ್ರದೇಶ , ತೆಲಂಗಾಣ , ರಾಜಸ್ಥಾನ , ಮಹಾರಾಷ್ಟ್ರ , ಉತ್ತರ ಪ್ರದೇಶ ಮತ್ತು ಹರಿಯಾಣದಲ್ಲಿ 2020-21 ರ ರಬಿ ಋತುವಿನಲ್ಲಿ ಬೆಲೆ ಬೆಂಬಲ ಯೋಜನೆ (ಪಿಎಸ್‌ಎಸ್) ಯೋಜನೆಯಡಿ ರೈತರಿಂದ ದ್ವಿದಳ ಧಾನ್ಯಗಳು ಮತ್ತು ಎಣ್ಣೆಬೀಜಗಳನ್ನು ಖರೀದಿಸುವ ಪ್ರಕ್ರಿಯೆ ಪ್ರಗತಿಯಲ್ಲಿದೆ. ಲಾಕ್‌ ಡೌನ್ ಅವಧಿಯಲ್ಲಿ ಈ ಬೆಳೆಗಳ ಖರೀದಿ ಸ್ಥಿತಿ ಈ ಕೆಳಗಿನಂತಿರುತ್ತದೆ:


    · ಆಂಧ್ರಪ್ರದೇಶ , ತೆಲಂಗಾಣ , ರಾಜಸ್ಥಾನ , ಮಹಾರಾಷ್ಟ್ರ ಮತ್ತು ಉತ್ತರ ಪ್ರದೇಶ ಸೇರಿದಂತೆ 5 ರಾಜ್ಯಗಳಿಂದ ಒಟ್ಟು 72,415.82 ಎಂಟಿ ಗ್ರಾಂ (ಬೇಳೆ/ಚನಾ) ಸಂಗ್ರಹಿಸಲಾಗಿದೆ.


    · ತಮಿಳುನಾಡು , ತೆಲಂಗಾಣ , ಆಂಧ್ರಪ್ರದೇಶ , ಮಹಾರಾಷ್ಟ್ರ , ಕರ್ನಾಟಕ , ಗುಜರಾತ್ ಮತ್ತು ಒಡಿಶಾ ಸೇರಿದಂತೆ 7 ರಾಜ್ಯಗಳಿಂದ ಒಟ್ಟು 1,20,023.29 ಎಂಟಿ ತೊಗರಿ ಬೇಳೆ (ತೂರ್ ದಳ ) ಯನ್ನು ಸಂಗ್ರಹಿಸಲಾಗಿದೆ.


    · ರಾಜಸ್ಥಾನ , ಉತ್ತರ ಪ್ರದೇಶ ಮತ್ತು ಹರಿಯಾಣ ಸೇರಿದಂತೆ 3 ರಾಜ್ಯಗಳಿಂದ ಒಟ್ಟು 1,83,400.87 ಮೆ.ಟನ್ ಸಾಸಿವೆ ಸಂಗ್ರಹಿಸಲಾಗಿದೆ.


    ಏತನ್ಮಧ್ಯೆ , ದೇಶಾದ್ಯಂತದ 618 ಎನ್‌ಎಚ್‌ಬಿ ಮಾನ್ಯತೆ ಪಡೆದ ನರ್ಸರಿಗಳಿಂದ ಹಣ್ಣುಗಳು ಮತ್ತು ತರಕಾರಿಗಳ “ ಲಭ್ಯವಿರುವ ನೆಡುವ ಸಸಿ/ವಸ್ತು ” ಕುರಿತು ಮಾಹಿತಿಯನ್ನು ರಾಷ್ಟ್ರೀಯ ತೋಟಗಾರಿಕೆ ಮಂಡಳಿ (ಎನ್‌ಎಚ್‌ಬಿ) ಸಂಗ್ರಹಿಸಿದೆ. ಈ ಮಾಹಿತಿಯನ್ನು ಕಾನ್ಫೆಡರೇಶನ್ ಆಫ್ ಇಂಡಿಯನ್ ಹಾರ್ಟಿಕಲ್ಚರ್ (ಸಿಐಹೆಚ್) , ಸರಕು ಆಧಾರಿತ ಬೆಳೆಗಾರರ ಸಂಘಗಳು , ರಾಜ್ಯ ತೋಟಗಾರಿಕೆ ಕಾರ್ಯಾಚರಣೆಗಳು , ಎನ್‌ಎಚ್‌ಬಿ ರಾಜ್ಯ ಕಚೇರಿಗಳು ಮತ್ತು ಎಲ್ಲಾ ಸಂಬಂಧಿತ ಪಾಲುಗಾರರಿಗೆ ಹಂಚಿಕೆ/ಪ್ರಸಾರ ಮಾಡಲಾಗಿದೆ. ರೈತರಿಗೆ ನೆಡುವ ಸಸಿ/ವಸ್ತುಗಳನ್ನು ಸಂಗ್ರಹಿಸಲು ಅನುಕೂಲವಾಗುವಂತೆ , ಎನ್‌ಎಚ್‌ಬಿ ಈ ಮಾಹಿತಿಯನ್ನು ವೆಬ್‌ಸೈಟ್‌ನಲ್ಲಿ www.nhb.gov.in ಅಪ್‌ಲೋಡ್ ಮಾಡಿದೆ.


    ***

    
    
    (Release ID: 1619083) Visitor Counter : 21
    
    
      Read this release in: English , Urdu , Hindi , Marathi , Manipuri , Bengali , Assamese , Punjabi , Gujarati , Odia , Tamil , Telugu , Malayalam