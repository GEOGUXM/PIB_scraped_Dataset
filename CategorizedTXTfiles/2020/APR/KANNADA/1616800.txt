      PIB Headquarters

      ಪ್ರಧಾನಮಂತ್ರಿ ಗರೀಬ್ ಕಲ್ಯಾಣ ಪ್ಯಾಕೇಜ್ ನಿಂದಾಗಿ ಕೋವಿಡ್-19 ಲಾಕ್ ಡೌನ್ ವೇಳೆ ಯಾವುದೇ ಅಡೆತಡೆ ಇಲ್ಲದೆ ಮುಂದುವರಿದ ಕೃಷಿ ಚಟುವಟಿಕೆ
      Posted On: 21 APR 2020 7:15PM by PIB Bengaluru


    ಪ್ರಧಾನಮಂತ್ರಿ ಗರೀಬ್ ಕಲ್ಯಾಣ ಯೋಜನೆ ಅಡಿ ಈವರೆಗೆ 7.47 ಕೋಟಿ ರೈತರು ಸೇರಿದಂತೆ 32 ಕೋಟಿಗೂ ಅಧಿಕ ಮಂದಿ ನಾನಾ ರೀತಿಯಲ್ಲಿ ಕೇಂದ್ರದಿಂದ ಪ್ರಯೋಜನ ಪಡೆದಿದ್ದಾರೆ .


    ಗೌರವಾನ್ವಿತ ಪ್ರಧಾನಮಂತ್ರಿ ಅವರು , ಕೋವಿಡ್ - 19 ನಿಯಂತ್ರಿಸುವ ಸಲುವಾಗಿ 2020 ರ ಮಾರ್ಚ್ 24 ರಂದು ದೇಶಾದ್ಯಂತ ಲಾಕ್ ಡೌನ್ ಘೋಷಿಸಿದ್ದರು , ಈ ಲಾಕ್ ಡೌನ್ ನಿಂದಾಗಿ ಆರ್ಥಿಕತೆಗೆ ತೊಡಕಾಯಿತು ಮತ್ತು ದೇಶದ ನಾನಾ ಭಾಗಗಳಲ್ಲಿ ಕೃಷಿ ಚಟುವಟಿಕೆಗೆ ತೊಂದರೆಯಾಗಿತ್ತು . ಏಕೆಂದರೆ ಇದು ಬೆಳೆಗಳ ಬಿತ್ತನೆಗೆ ಹಾಗೂ ಕಟಾವಿಗೆ ಅತ್ಯಂತ ಸೂಕ್ತ ಸಮಯವಾಗಿತ್ತು .


    ಈ ಹಿನ್ನೆಲೆಯಲ್ಲಿ , ದಿನಗೂಲಿ ನೌಕರರು , ರೈತರು ಮತ್ತು ಬಡರಿಗೆ ನೆರವಾಗುವ ಮತ್ತು ಅವರಿಗೆ ಪರಿಹಾರ ಒದಗಿಸುವ ಉದ್ದೇಶದಿಂದ 2020 ರ ಮಾರ್ಚ್ 26 ರಂದು ಕೇಂದ್ರ ಹಣಕಾಸು ಮತ್ತು ಕಾರ್ಪೊರೇಟ್ ವ್ಯವಹಾರಗಳ ಸಚಿವೆ ಶ್ರೀಮತಿ ನಿರ್ಮಲಾ ಸೀತಾರಾಮನ್ ಅವರು , 1.70 ಲಕ್ಷ ಕೋಟಿ ರೂ . ಗಳ ಪ್ರಧಾನಮಂತ್ರಿ ಗರೀಬ್ ಕಲ್ಯಾಣ ಪ್ಯಾಕೇಜ್ ಅನ್ನು ಘೋಷಿಸಿದರು .


    ಸರ್ಕಾರ , ಪ್ರಧಾನಮಂತ್ರಿ ಗರೀಬ್ ಕಲ್ಯಾಣ ಪ್ಯಾಕೇಜ್ ( ಪಿಎಂಜಿಕೆಪಿ ) ಅಡಿಯಲ್ಲಿ ಪಿಎಂ - ಕಿಸಾನ್ ಯೋಜನೆಯ ಮೂಲಕ ರೈತರ ಖಾತೆಗಳಿಗೆ 14,946 ಕೋಟಿ ರೂ . ಗಳನ್ನು ವರ್ಗಾವಣೆ ಮಾಡಿದೆ .


    ಪಿಎಂ - ಕಿಸಾನ್ ಅಡಿಯಲ್ಲಿ ರೈತರು ಮೊದಲ ಕಂತಿನ 2,000 ರೂ . ಗಳನ್ನು ಸ್ವೀಕರಿಸಿದ್ದಾರೆ . ಈ ಮೊತ್ತ ರೈತರಿಗೆ ಕಟಾವು ಮಾಡಲು , ಬೀಜ ಮತ್ತು ರಸಗೊಬ್ಬರಗಳನ್ನು ಖರೀದಿಸಲು ಅವರಿಗೆ ಹೆಚ್ಚಿನ ಪ್ರಮಾಣದಲ್ಲಿ ನೆರವಾಗಿದೆ ಮತ್ತು ಅವರು ಬೆಳೆದ ಬೆಳೆಗಳನ್ನು ಸಮೀಪದ ಮಾರುಕಟ್ಟೆಗೆ ಸಾಗಾಣೆ ಮಾಡಲು ಅನುಕೂಲವಾಗಿದೆ . ಇಂತಹ ಕಷ್ಟಕರ ಸಂದರ್ಭದಲ್ಲಿ ಸರ್ಕಾರ ನೆರವು ನೀಡಿರುವುದಕ್ಕೆ ಅವರುಗಳು ಪ್ರಶಂಸೆ ವ್ಯಕ್ತಪಡಿಸಿದ್ದಾರೆ .


    ಹಲವು ಫಲಾನುಭವಿಗಳು , ನಾನಾ ಮಾಧ್ಯಮಗಳ ಮೂಲಕ ತಮ್ಮ ಅನುಭವಗಳನ್ನು ಹಂಚಿಕೊಂಡು , ಪರಿಹಾರ ಪ್ಯಾಕೇಜ್ ಸಕಾಲದಲ್ಲಿ ವಿತರಣೆಯಾಗಿದ್ದಕ್ಕೆ ಮೆಚ್ಚುಗೆ ಸೂಚಿಸಿದ್ದಾರೆ .


    ರೈತ ಫಲಾನುಭವಿಗಳಾದ ಶ್ರೀ ಕುಮಾರ , ಶ್ರೀ ಶಶಿ , ಶ್ರೀ ಸಿದ್ದೇಗೌಡ , ಶ್ರೀ ರಾಮಕೃಷ್ಣ ಮತ್ತು ಶ್ರೀ ವಿಶ್ವನಾಥ ಅವರುಗಳು ಪಿಎಂ - ಕಿಸಾನ್ ಅಡಿಯಲ್ಲಿ ಮುಂಗಡವಾಗಿ ಹಣ ದೊರೆತಿದ್ದು , ತಮಗೆ ಕೃಷಿ ಚಟುವಟಿಕೆಗಳನ್ನು ಮುಂದುವರಿಸಲು ತುಂಬಾ ಉಪಕಾರವಾಯಿತು ಎಂದು ಹೇಳಿದ್ದಾರೆ . ಪಿಎಂಜಿಕೆಪಿ ಭಾಗವಾದ ಪಿಎಂ - ಕಿಸಾನ್ ಅಡಿಯಲ್ಲಿ ಮುಂಗವಾಗಿ ಹಣ ದೊರೆತ್ತಿದ್ದರಿಂದ ತಾವು ಕಟಾವು , ಬೀಜ ಮತ್ತು ಉಪಕರಣಗಳ ಖರೀದಿ ಮತ್ತಿತರ ಕೃಷಿ ಚಟುವಟಿಕೆಗಳಿಗೆ ಯಾವುದೇ ತೊಂದರೆಯಾಗಲಿಲ್ಲ ಎಂದು ಹೇಳಿದ್ದಾರೆ .


    ಅದೇ ರೀತಿ ಪ್ರಧಾನಮಂತ್ರಿ ಗರೀಬ್ ಕಲ್ಯಾಣ ಪ್ಯಾಕೇಜ್ ಅನುಷ್ಠಾನದಿಂದ ನೆರವು ಪಡೆದಿರುವ ಹಲವು ಫಲಾನುಭವಿಗಳ ಯಶಸ್ವಿ ಕತೆಗಳನ್ನು ಸ್ವೀಕರಿಸಲಾಗಿದೆ .


    https://twitter.com/PIBBengaluru/status/125067182725849497 6 ?s=09


    https://twitter.com/PIBBengaluru/status/125 1445892017614848?s=09


    https://twitter.com/PIBBengaluru/status/125 1415019364839424?s=09


    https://twitter.com/PIBBengaluru/status/125 1437281623150592?s=09


    https://twitter.com/PIBBengaluru/status/125 1456863419240448?s=09


    ***

    
    
    (Release ID: 1616800) Visitor Counter : 43