      ಆಹಾರ ಸಂಸ್ಕರಣಾ ಉದ್ದಿಮೆಗಳ ಸಚಿವಾಲಯ

      ಆಹಾರ ಸಂಸ್ಕರಣಾ ಉದ್ಯಮದ ಸಮಸ್ಯೆಗಳನ್ನು ಬಗೆಹರಿಸಲು ಆಹಾರ ಸಂಸ್ಕರಣಾ ಸಚಿವಾಲಯವು (MoFPI) ಸಂಬಂಧಪಟ್ಟ ಇಲಾಖೆಗಳೊಂದಿಗೆ ತೊಡಗಿಸಿಕೊಂಡಿದೆ: ಹರ್ಸಿಮ್ರತ್ ಕೌರ್ ಬಾದಲ್
      Posted On: 05 APR 2020 2:07PM by PIB Bengaluru


    ಆಹಾರ ಸಂಸ್ಕರಣಾ ಉದ್ಯಮದ ಸಮಸ್ಯೆಗಳನ್ನು ಬಗೆಹರಿಸಲು ಆಹಾರ ಸಂಸ್ಕರಣಾ ಸಚಿವಾಲಯವು ( MoFPI) ಸಂಬಂಧಪಟ್ಟ ಇಲಾಖೆಗಳೊಂದಿಗೆ ತೊಡಗಿಸಿಕೊಂಡಿದೆ : ಹರ್ಸಿಮ್ರತ್ ಕೌರ್ ಬಾದಲ್


    ಕೋವಿಡ್ -19 ಲಾಕ್ ‌ ಡೌನ್ ಹಿನ್ನೆಲೆಯಲ್ಲಿ ಆಹಾರ ಸಂಸ್ಕರಣಾ ಸಚಿವರಿಂದ ಕೈಗಾರಿಕಾ ಪ್ರತಿನಿಧಿಗಳೊಂದಿಗೆ 2 ನೇ ವಿಡಿಯೋ ಕಾನ್ಫರೆನ್ಸ್


    ಉದ್ಯಮದಲ್ಲಿ ಉದ್ಭವಿಸಿರುವ ಸಮಸ್ಯೆಗಳನ್ನು ಪರಿಹರಿಸಲು ಆಹಾರ ಸಂಸ್ಕರಣಾ ಸಚಿವಾಲಯವು ಸಂಬಂಧಪಟ್ಟ ಇಲಾಖೆಗಳೊಂದಿಗೆ ತೊಡಗಿಸಿಕೊಂಡಿದೆ ಎಂದು ಕೇಂದ್ರ ಆಹಾರ ಸಂಸ್ಕರಣಾ ಕೈಗಾರಿಕೆ ಸಚಿವೆ ಶ್ರೀಮತಿ ಹರ್ಸಿಮ್ರತ್ ಕೌರ್ ಬಾದಲ್ ಹೇಳಿದ್ದಾರೆ . ಎಫ್ ‌ ಐಸಿಸಿಐ , ಸಿಐಐ , ಅಸ್ಸೋಚಾಮ್ , ಪಿಎಚ್ ‌ ಡಿಸಿಸಿಐ ಮತ್ತು ಇತರ ಪ್ರಮುಖ ಉದ್ಯಮ ಸಂಘಗಳೊಂದಿಗೆ ಸಚಿವರು 2020 ರ ಏಪ್ರಿಲ್ 4 ರಂದು 2 ನೇ ವಿಡಿಯೋ ಕಾನ್ಫರೆನ್ಸ್ ನಡೆಸಿದರು . ಈ ಸಂದರ್ಭದಲ್ಲಿ , ಆಹಾರ ಸಂಸ್ಕರಣಾ ಕೈಗಾರಿಕಾ ಸಚಿವಾಲಯದ ಹಿರಿಯ ಅಧಿಕಾರಿಗಳು ವ್ಯಾಪಾರ ವಾತಾವರಣವನ್ನು ಸರಾಗಗೊಳಿಸಲು ಕೇಂದ್ರ ಮತ್ತು ರಾಜ್ಯ ಸರ್ಕಾರಗಳು ಕೈಗೊಂಡ ವಿವಿಧ ಕ್ರಮಗಳ ಬಗ್ಗೆ ಮತ್ತು ಮೊದಲ ವಿಡಿಯೋ ಕಾನ್ಫರೆನ್ಸ್ ನಂತರದ ಸಮಸ್ಯೆಗಳ ಸ್ಥಿತಿಗತಿಗಳ ಬಗ್ಗೆ ಮಾಹಿತಿ ನೀಡಿದರು .


    ಆಹಾರ ಮತ್ತು ಔಷಧಿಗಳ ಲಭ್ಯತೆಗಾಗಿ ಪೂರೈಕೆ ಸರಪಳಿ ಮತ್ತು ಲಾಜಿಸ್ಟಿಕ್ಸ್ ನಿರ್ವಹಣೆಗೆ ಅನುಕೂಲವಾಗುವಂತೆ ಸ್ವೀಕರಿಸಲಾದ ಸುಮಾರು 348 ಸಮಸ್ಯೆಗಳಲ್ಲಿ ಶೇ . 50 ನ್ನು ಪರಿಹರಿಸಲಾಗಿದೆ ಮತ್ತು ಉಳಿದವುಗಳು ಆ ನಿಟ್ಟಿನಲ್ಲಿವೆ ಎಂದು ಉದ್ಯಮವು ಎದುರಿಸುತ್ತಿರುವ ಸೂಕ್ಷ್ಮ ಸಮಸ್ಯೆಗಳನ್ನು ಪರಿಹರಿಸಲು ರಚಿಸಲಾಗಿರುವ ಕುಂದುಕೊರತೆ ಕೋಶವು ಸಚಿವಾಲಯಕ್ಕೆ ತಿಳಿಸಿದೆ . ವಸ್ತುಗಳು ಸಂಚಾರ ಆರಂಭಿಸಿವೆ ಮತ್ತು MoFPI ಯಿಂದ ಅಪಾರ ಬೆಂಬಲವನ್ನು ಸಿಗುತ್ತಿದೆ ಎಂದು ಉದ್ಯಮದ ಸದಸ್ಯರು ಹೇಳಿದರು .


    ಲಾಕ್ ಡೌನ್ ಮುಗಿದ ನಂತರ ಆಹಾರ ಸಂಸ್ಕರಣಾ ಉದ್ಯಮದ ಸುಗಮ ಕಾರ್ಯನಿರ್ವಹಣೆಯನ್ನು ಖಚಿತಪಡಿಸಿಕೊಳ್ಳಲು ಕೇಂದ್ರ ಸಚಿವರು ಉದ್ಯಮದ ಮುಖಂಡರಿಂದ ಸಲಹೆಗಳನ್ನು ಆಹ್ವಾನಿಸಿದರು . ಉದ್ಯಮವು ಕಾರ್ಮಿಕರು ಮತ್ತೆ ಮರಳಿ ಕೆಲಸಕ್ಕೆ ಬರಬೇಕಾದ ಅವಶ್ಯಕತೆಯಂತಹ ಕಳವಳಗಳನ್ನು ವ್ಯಕ್ತಪಡಿಸಿತು . ಅದಕ್ಕಾಗಿ ವಿಶೇಷ ರೈಲುಗಳು ಬೇಕಾಗಬಹುದು ಎಂದು ಅವರು ಸೂಚಿಸಿದರು . ತಕ್ಷಣದ ಹಣಕಾಸು ಬಿಕ್ಕಟ್ಟಿನ ಸಮಸ್ಯೆಯ ಬಗ್ಗೆಯೂ ಮಾತನಾಡಿದರು . ಕೃಷಿ ಉತ್ಪನ್ನಗಳ ಸಂಗ್ರಹಕ್ಕೆ ಕಾರ್ಯ ಬಂಡವಾಳದ ಅಗತ್ಯವಿದೆ , ಈಶಾನ್ಯ ಪ್ರದೇಶದಲ್ಲಿನ ಕಾರ್ಯಾಚರಣೆಗಳ ಬಗ್ಗೆಯೂ ಸಮಸ್ಯೆ ಇದೆ ಎಂದು ಅವರು ಹೇಳಿದರು .


    ಉದ್ಯಮದ ಸಲಹೆಗಳಿಗೆ ಶ್ರೀಮತಿ ಹರ್ಸಿಮ್ರತ್ ಕೌರ್ ಬಾದಲ್ ಧನ್ಯವಾದ ಅರ್ಪಿಸಿದರು ಮತ್ತು ಅವರ ಎಲ್ಲಾ ಕಳವಳಗಳನ್ನು ಸೂಕ್ತ ವೇದಿಕೆಗಳಲ್ಲಿ ಬಗೆಹರಿಸುವುದಾಗಿ ಭರವಸೆ ನೀಡಿದರು . ಎಲ್ಲರೂ ಆರೋಗ್ಯವಾಗಿ ಮತ್ತು ಸುರಕ್ಷಿತವಾಗಿರಲಿ ಎಂದು ಆಶಿಸಿ ಅವರು ಸಭೆಯನ್ನು ಮುಕ್ತಾಯಗೊಳಿಸಿದರು .


    ಎಫ್ ‌ ಪಿಐ ರಾಜ್ಯ ಸಚಿವ ಶ್ರೀ ರಾಮೇಶ್ವರ ತೆಲಿ ಅವರು ಉದ್ಯಮವು ಎತ್ತಿದ ಅಂಶಗಳನ್ನು ಶ್ಲಾಘಿಸಿದರು ಮತ್ತು ವಿವಿಧ ಈಶಾನ್ಯ ರಾಜ್ಯಗಳೊಂದಿಗೆ ಈ ಸಮಸ್ಯೆಗಳನ್ನು ಚರ್ಚಿಸುವುದಾಗಿ ತಿಳಿಸಿದರು .


    ***

    
    
    (Release ID: 1611378) Visitor Counter : 18
    
    
      Read this release in: English , Marathi , Hindi , Bengali , Assamese , Punjabi , Gujarati , Odia , Tamil , Tamil , Telugu