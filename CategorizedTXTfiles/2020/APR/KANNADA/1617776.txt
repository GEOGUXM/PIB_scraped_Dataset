      ಮಾನವ ಸಂಪನ್ಮೂಲ ಅಭಿವೃದ್ಧಿ ಸಚಿವಾಲಯ

      ನವದೆಹಲಿಯಲ್ಲಿ ಕೇಂದ್ರ ಮಾನವ ಸಂಪನ್ಮೂಲ ಸಚಿವರು ಹಿರಿಯ ಪ್ರಾಥಮಿಕ ಹಂತಕ್ಕೆ ಪರ್ಯಾಯ ಶೈಕ್ಷಣಿಕ ಕ್ಯಾಲೆಂಡರ್ ಬಿಡುಗಡೆ ಮಾಡಿದರು
      Posted On: 23 APR 2020 1:39PM by PIB Bengaluru


    ನವದೆಹಲಿಯಲ್ಲಿ ಕೇಂದ್ರ ಮಾನವ ಸಂಪನ್ಮೂಲ ಸಚಿವರು ಹಿರಿಯ ಪ್ರಾಥಮಿಕ ಹಂತಕ್ಕೆ ಪರ್ಯಾಯ ಶೈಕ್ಷಣಿಕ ಕ್ಯಾಲೆಂಡರ್ ಬಿಡುಗಡೆ ಮಾಡಿದರು


    16 ಏ ಪ್ರಿಲ್ 2020 ರಂದು ಕೇಂದ್ರ ಮಾನವ ಸಂಪನ್ಮೂಲ ಸಚಿವರು ಪ್ರಾಥಮಿಕ ಹಂತಕ್ಕೆ ಪರ್ಯಾಯ ಶೈಕ್ಷಣಿಕ ಕ್ಯಾಲೆಂಡರ್ ಬಿಡುಗಡೆ ಮಾಡಿದ್ದ ರು

    ಕೋವಿಡ್ – 19 ರಿಂದಾಗಿ ಮನೆಯಲ್ಲಿಯೇ ಉಳಿದ ವಿದ್ಯಾರ್ಥಿಗಳನ್ನು ತಮ್ಮ ಪೋಷಕರು ಮತ್ತು ಶಿಕ್ಷಕರ ಸಹಾಯದಿಂದ ಅರ್ಥಪೂರ್ಣವಾಗಿ ಶೈಕ್ಷಣಿಕ ಚಟುವಟಿಗಳಲ್ಲಿ ತೊಡಗಿಸಿಕೊಳ್ಳುವಂತೆ ಮಾಡಲು ಪ್ರಾಥಮಿಕ ಮತ್ತು ಉನ್ನತ ಪ್ರಾಥಮಿಕ ಹಂತಗಳಿಗೆ ( ವರ್ಗ vi ರಿಂದ viii) ಪರ್ಯಾಯ ಶೈಕ್ಷಣಿಕ ಕ್ಯಾಲೆಂಡರ್ ನ್ನು ಎಂ ಹೆಚ್ ಆರ್ ಡಿ ಮಾರ್ಗದರ್ಶನದಲ್ಲಿ ಎನ್ ಸಿ ಇ ಆರ್ ಟಿ ಸಿದ್ಧಪಡಿಸಿದೆ .


    ಇಂದು ನವದೆಹಲಿಯಲ್ಲಿ ಉನ್ನತ ಪ್ರಾಥಮಿಕ ಹಂತಕ್ಕೆ ಪರ್ಯಾಯ ಶೈಕ್ಷಣಿಕ ಕ್ಯಾಲೆಂಡರ್ ಅನ್ನು ಕೇಂದ್ರ ಮಾನವ ಸಂಪನ್ಮೂಲ ಸಚಿವರಾದ ಶ್ರೀ ರಮೇಶ್ ಪೋಖ್ರಿಯಾಲ್ ನಿಶಾಂಕ್ ಬಿಡುಗಡೆ ಮಾಡಿದ್ದಾರೆ . 16 ಏಪ್ರೀಲ್ 2020 ರಂದು ಪ್ರಾಥಮಿಕ ಹಂತಕ್ಕೆ ಪರ್ಯಾಯ ಶೈಕ್ಷಣಿಕ ಕ್ಯಾಲೆಂಡರ್ ನ್ನು ಬಿಡುಗಡೆ ಮಾಡಿದ್ದರು .


    ಈ ಸಂದರ್ಭದಲ್ಲಿ ಮಾತನಾಡಿದ ಶ್ರೀ ಪೋಖ್ರಿಯಾಲ್ ಈ ಕ್ಯಾಲೆಂಡರ್ ವಿನೋದಮಯವಾಗಿ , ಆಸಕ್ತಿಕರ ರೀತಿಯಲ್ಲಿ ಶಿಕ್ಷಣವನ್ನು ಒದಗಿಸಲು ಲಭ್ಯವಿರುವ ವಿವಿಧ ತಾಂತ್ರಿಕ ಪರಿಕರಗಳು ಮತ್ತು ಸಾಮಾಜಿಕ ಮಾಧ್ಯಮ ಟೂಲ್ ಗಳನ್ನು ಬಳಸಲು ಶಿಕ್ಷಕರಿಗೆ ಮಾರ್ಗಸೂಚಿಗಳನ್ನು ಒದಗಿಸುತ್ತದೆ . ಇವನ್ನು ಕಲಿಕೆದಾರರು , ಪೋಷಕರು ಮತ್ತು ಶಿಕ್ಷಕರು ಮನೆಯಲ್ಲಿದ್ದುಕೊಂಡೇ ಬಳಸಿಕೊಳ್ಳಬಹುದಾಗಿದೆ . ಆದಾಗ್ಯೂ ಮೊಬೈಲ್ , ರೇಡಿಯೋ , ಟೆಲಿವಿಷನ್ , ಎಸ್ ಎಂ ಎಸ್ , ಮತ್ತು ವಿವಿಧ ಸಾಮಾಜಿಕ ಜಾಲತಾಣಗಳಂಥ ಟೂಲ್ಸ್ ಗಳ ಲಭ್ಯತೆಯ ವಿವಿಧ ಹಂತಗಳನ್ನು ಗಣನೆಗೆ ತೆಗೆದುಕೊಂಡಿದೆ . ನಮ್ಮಲ್ಲಿ ಬಹಳಷ್ಟು ಜನರ ಬಳಿ ಮೊಬೈಲ್ ನಲ್ಲಿ ಇಂಟರ್ ನೆಟ್ ಇಲ್ಲದಿರುವುದು ಅಥವಾ ವಾಟ್ಸ್ ಆಪ್ , ಟ್ವಿಟ್ಟರ್ , ಗೂಗಲ್ ಮುಂತಾದ ವಿವಿಧ ಸಾಮಾಜಿಕ ಮಾಧ್ಯಮಗಳ ಟೂಲ್ಸ್ ಬಳಸಲು ಬಹಳಷ್ಟು ಜನರಿಗೆ ಸಾಧ್ಯವಾಗಲಿಕ್ಕಿಲ್ಲ ಎಂಬುದೂ ಸತ್ಯ ಎಂದು ಅವರು ಹೇಳಿದರು . ಮೊಬೈಲ್ ಫೋನ್ ಗೆ ಎಸ್ ಎಂ ಎಸ್ ಅಥವಾ ಧ್ವನಿ ಸಂದೇಶದ ಮೂಲಕ ಪೋಷಕರು ಮತ್ತು ವಿದ್ಯಾರ್ಥಿಗಳಿಗೆ ಮಾರ್ಗದರ್ಶನ ನೀಡುವಂತೆ ಈ ಕ್ಯಾಲೆಂಡರ್ ಶಿಕ್ಷಕರಿಗೆ ಮಾರ್ಗದರ್ಶನ ನೀಡುತ್ತದೆ . ಈ ಕ್ಯಾಲೆಂಡರ್ ನ್ನು ಅಳವಡಿಸಿಕೊಳ್ಳಲು ಪೋಷಕರು ಪ್ರಾಥಮಿಕ ಶಾಲಾ ಮಕ್ಕಳಿಗೆ ಸಹಾಯ ಮಾಡುವಂತೆ ಅಪೇಕ್ಷಿಸಲಾಗಿದೆ .


    ಶೀಘ್ರದಲ್ಲೇ ಉಳಿದ ತರಗತಿಗಳ ಅಂದರೆ IX ರಿಂದ XII ವರ್ಗಗಳ ವಿಷಯಗಳನ್ನು ಈ ಕ್ಯಾಲೆಂಡರ್ ಅಡಿಯಲ್ಲಿ ತರಲಾಗುವುದು ಎಂದು ಸಚಿವರು ತಿಳಿಸಿದ್ದಾರೆ . ದಿವ್ಯಾಂಗ ಮಕ್ಕಳೂ ( ವಿಶೇಷ ಸೌಲಭ್ಯದ ಅವಶ್ಯಕತೆ ಇರುವ ಮಕ್ಕಳು ) ಸೇರಿದಂತೆ ಎಲ್ಲ ಮಕ್ಕಳ ಅವಶ್ಯಕತೆಗಳನ್ನು ಈ ಕ್ಯಾಲೆಂಡರ್ ಪೂರೈಸುತ್ತದೆ – ಇದರಲ್ಲಿ ಧ್ವನಿ ಪುಸ್ತಕಗಳು , ರೇಡಿಯೋ ಕಾರ್ಯಕ್ರಮಗಳು , ವಿಡಿಯೋ ಕಾರ್ಯಕ್ರಮಗಳ ಲಿಂಕ್ ಗಳನ್ನು ಸೇರಿಸಲಾಗಿರುತ್ತದೆ .


    ಪಠ್ಯಕ್ರಮ ಅಥವಾ ಪಠ್ಯಪುಸ್ತಕದಿಂದ ತೆಗೆದುಕೊಳ್ಳಲಾದ ಥೀಮ್ / ಅಧ್ಯಾಯಕ್ಕೆ ಸಂಬಂಧಿಸಿದಂತೆ ಆಸಕ್ತಿಕರ ಮತ್ತು ಸವಾಲಿನ ಚಟುವಟಿಕೆಗಳನ್ನು ಒಳಗೊಂಡ ವಾರದ ಯೋಜನೆಯನ್ನು ಈ ಕ್ಯಾಲೆಂಡರ್ ಒಳಗೊಂಡಿರುತ್ತದೆ . ಎಲ್ಲಕ್ಕಿಂತ ಪ್ರಮುಖವಾಗಿ ಕಲಿಕೆಯ ಫಲಿತಾಂಶಗಳೊಂದಿಗೆ ವಿಷಯಗಳನ್ನು ಜೋಡಿಸುತ್ತದೆ . ಕಲಿಕೆಯ ಫಲಿತಾಂಶಗಳೊಂದಿಗೆ ವಿಷಯಗಳನ್ನು ಜೋಡಿಸುವ ಉದ್ದೇಶವೇನೆಂದರೆ ಶಿಕ್ಷಕರು / ಪೋಷಕರಿಗೆ ಮಕ್ಕಳ ಕಲಿಕೆಯ ಪ್ರಗತಿಯನ್ನು ಗುರುತಿಸಲು ಅನುಕೂಲವಾಗುವಂತೆ ಮಾಡುವುದು ಮತ್ತು ಕಲಿಕೆಯ ಹಂತವನ್ನು ಪಠ್ಯಪುಸ್ತಕಗಳಿಗೂ ಮೀರಿ ಕೊಂಡೊಯ್ಯುವುದಾಗಿದೆ . ಈ ಕ್ಯಾಲೆಂಡರ್ ನಲ್ಲಿ ನೀಡಲಾದ ಚಟುವಟಿಕೆಗಳು ಕಲಿಕೆಯ ಫಲಿತಾಂಶಗಳ ಮೇಲೆ ಹೆಚ್ಚು ಕೇಂದ್ರೀಕರಿಸುತ್ತವೆ ಮತ್ತು ಮಕ್ಕಳು ತಮ್ಮ ರಾಜ್ಯಗಳಲ್ಲಿ ಅಥವಾ ಕೇಂದ್ರಾಡಳಿತ ಪ್ರದೇಶಗಳಲ್ಲಿ ಬಳಸುವ ಪಠ್ಯ ಪುಸ್ತಕಗಳೂ ಸೇರಿದಂತೆ ಯಾವುದೇ ಸಂಪನ್ಮೂಲಗಳಿಂದ ಇದನ್ನು ಸಾಧಿಸಬಹುದಾಗಿದೆ .


    ಕಲಾ ಶಿಕ್ಷಣ , ದೈಹಿಕ ವ್ಯಾಯಾಮಗಳು , ಯೋಗ , ವೃತ್ತಿಪರ ಕೌಶಲ್ಯಗಳು , ಮುಂತಾದ ಪ್ರಾಯೋಗಿಕ ಚಟುವಟಿಕೆಗಳ ಕಲಿಕೆಗಳನ್ನು ಕೂಡಾ ಇದು ಒಳಗೊಂಡಿರುತ್ತದೆ . ಕೋಷ್ಟಕ ರೂಪದಲ್ಲಿ ವರ್ಗವಾರು ಮತ್ತು ವಿಷಯವಾರು ಚಟುವಟಿಕೆಗಳನ್ನು ಈ ಕ್ಯಾಲೆಂಡರ್ ಒಳಗೊಂಡಿರುತ್ತದೆ . ಈ ಕ್ಯಾಲೆಂಡರ್ ಹಿಂದಿ , ಇಂಗ್ಲೀಷ್ , ಉರ್ದು , ಮತ್ತು ಸಂಸ್ಕೃತ ಭಾಷೆ ಹೀಗೆ ನಾಲ್ಕು ಭಾಷೆಗಳಿಗೆ ಸಂಬಂಧಿಸಿದ ಚಟುವಟಿಕೆಗಳನ್ನು ಒಳಗೊಂಡಿರುತ್ತದೆ . ಶಿಕ್ಷಕರು , ವಿದ್ಯಾರ್ಥಿಗಳು ಮತ್ತು ಪೋಷಕರಲ್ಲಿ ಒತ್ತಡ ಹಾಗೂ ಆತಂಕವನ್ನು ಕಡಿಮೆ ಮಾಡುವ ತಂತ್ರಗಳಿಗೂ ಕ್ಯಾಲೆಂಡರ್ ನಲ್ಲಿ ಅವಕಾಶ ಕಲ್ಪಿಸಲಾಗಿದೆ . ಭಾರತ ಸರ್ಕಾರದ ಇ ಪಾಠಶಾಲಾ , ಎನ್ ಆರ್ ಒ ಇ ಆರ್ ಮತ್ತು ದಿಕ್ಷಾ ಪೋರ್ಟಲ್ ಗಳಲ್ಲಿ ಅಧ್ಯಾಯವಾರು ಇ – ವಿಷಯಗಳ ಲಿಂಕ್ ಗಳನ್ನು ಕ್ಯಾಲೆಂಡರ್ ಒಳಗೊಂಡಿದೆ .


    ಕೊಟ್ಟಿರುವ ಎಲ್ಲ ಚಟುವಟಿಕೆಗಳು ಸಲಹಾ ರೂಪಿಯಾಗಿದ್ದು , ಸೂಚಿತ ಅಥವಾ ಅದೇ ಅನುಕ್ರಮ ಕಡ್ಡಾಯವಲ್ಲ . ಶಿಕ್ಷಕರು ಹಾಗೂ ಪೋಷಕರು ಸಾಂದರ್ಭಿಕವಾಗಿ ಮತ್ತು ಅನುಕ್ರಮವನ್ನು ಅನುಸರಿಸದೇ ವಿದ್ಯಾರ್ಥಿಗಳು ಆಸಕ್ತಿ ತೋರುವ ಚಟುವಟಿಕೆಗಳನ್ನು ಕೈಗೊಳ್ಳಬಹುದಾಗಿದೆ .


    ಸ್ವಯಂ ಪ್ರಭಾ ( ಕಿಶೋರ್ ಮಂಚ್ ) ಟಿವಿ ಚಾನೆಲ್ ಮೂಲಕ ವಿದ್ಯಾರ್ಥಿಗಳು ಶಿಕ್ಷಕರು ಹಾಗೂ ಪೋಷಕರೊಂದಿಗೆ ಈಗಾಗಲೇ ನೇರ ಚರ್ಚಾತ್ಮಕ ಅವಧಿಗಳನ್ನು ಎನ್ ಸಿ ಇ ಆರ್ ಟಿ ಆರಂಭಿಸಿದೆ . ( ಇದು ಉಚಿತ ಡಿಟಿಹೆಚ್ ಚಾನೆಲ್ 128 ನಲ್ಲಿ , ಡಿಶ್ ಟಿವಿ ಚಾನೆಲ್ # 950, ಸನ್ ಡೈರೆಕ್ಟ್ #793, ಜಿಯೊ ಟಿವಿ , ಟಾಟಾ ಸ್ಕೈ #756, ಏರ್ ಟೆಲ್ ಚಾನೆಲ್ #440, ವಿಡಿಯೊಕಾನ್ ಚಾನೆಲ್ # 477 ನಲ್ಲಿ ಲಭ್ಯ )


    ಕಿಶೋರ್ ಮಂಚ್ ಆಪ್ ನ್ನು ( ಪ್ಲೆ ಸ್ಟೋರ್ ನಿಂದ ಡೌನ್ ಲೋಡ್ ಮಾಡಿಕೊಳ್ಳಬಹುದು ) ಮತ್ತು ಯುಟ್ಯೂಬ್ ಲೈವ್ ( ಎನ್ ಸಿ ಇ ಆರ್ ಟಿ ಅಧಿಕೃತ ಚಾನೆಲ್ ) ಸೋಮವಾರದಿಂದ ಶನಿವಾರದವರೆಗೆ ಪ್ರತಿದಿನ ಈ ತರಗತಿಗಳು ಬೆಳಿಗ್ಗೆ 11 ರಿಂದ ಮಧ್ಯಾಹ್ನ 1 ಗಂಟೆವರೆಗೆ ಪ್ರಾಥಮಿಕ ವರ್ಗಗಳಿಗೆ ಮತ್ತು ಮಧ್ಯಾಹ್ನ 2 ರಿಂದ ಸಂಜೆ 4 ರವರೆಗೆ ಉನ್ನತ ಪ್ರಾಥಮಿಕ ವರ್ಗಗಳಿಗೆ ತರಗತಿಗಳ ಕಾರ್ಯಕ್ರಮ ಪ್ರಸಾರ ಮಾಡಲಾಗುತ್ತಿದೆ . ವೀಕ್ಷಕರೊಂದಿಗೆ ಚರ್ಚಿಸುವುದಲ್ಲದೆ ಈ ಕಾರ್ಯಕ್ರಮಗಳಲ್ಲಿ ವಿಷಯ ಬೋಧನೆ ಜೊತೆಗೆ ಚಟುವಟಿಕೆಗಳನ್ನು ಕೈಗೊಳ್ಳಲಾಗುತ್ತದೆ . ಎಸ್ ಸಿ ಇ ಆರ್ ಟಿ ಗಳು / ಎಸ್ ಐ ಇ ಗಳು , ಶಿಕ್ಷಣ ನಿರ್ದೇಶನಾಲಯಗಳು , ಕೇಂದ್ರೀಯ ವಿದ್ಯಾಲಯ ಸಂಘಟನೆ , ನವೋದಯ ವಿದ್ಯಾಲಯ ಸಮೀತಿ , ಸಿ ಬಿ ಎಸ್ ಇ , ರಾಜ್ಯ ಶಾಲಾ ಶಿಕ್ಷಣ ಮಂಡಳಿ ಉಂತಾದವುಗಳೊಂದಿಗೆ ವಿಡಿಯೊ ಕಾನ್ಫೆರೆನ್ಸಿಂಗ್ ನಡೆಸುವುದು ಕೂಡಾ ಈ ಕ್ಯಾಲೆಂಡರ್ ಒಳಗೊಂಡಿದೆ


    ಈ ಕ್ಯಾಲೆಂಡರ್ ನಮ್ಮ ವಿದ್ಯಾರ್ಥಿಗಳು , ಶಿಕ್ಷಕರು , ಶಾಲಾ ಪ್ರಾಂಶುಪಾಲರು ಮತ್ತು ಪೋಷಕರಿಗೆ ಆನ್ ಲೈನ್ ಬೋಧನೆ – ಕಲಿಕೆಯ ಸಂಪನ್ಮೂಲವನ್ನು ಬಳಸಿಕೊಂಡು ಕೋವಿಡ್ – 19 ನ್ನು ಎದುರಿಸಲು ಸಕಾರಾತ್ಮಕ ಮಾರ್ಗಗಳನ್ನು ಕಂಡುಕೊಳ್ಳಲು ನೆರವಾಗುತ್ತದೆ ಮತ್ತು ಮನೆಯಿಂದಲೇ ಶಾಲಾ ಶಿಕ್ಷಣವನ್ನು ಪಡೆಯುವ ಮೂಲಕ ಕಲಿಕೆಯ ಫಲಿತವನ್ನು ಹೆಚ್ಚಿಸುತ್ತದೆ .


    Click here for Alternative Academic Calendar for upper primary stage in English


    Click here for Alternative Academic Calendar for upper primary stage in Hindi


    ***

    
    
    (Release ID: 1617776) Visitor Counter : 36
    
    
      Read this release in: English , Urdu , Marathi , Hindi , Manipuri , Bengali , Assamese , Punjabi , Gujarati , Odia , Tamil , Telugu , Malayalam