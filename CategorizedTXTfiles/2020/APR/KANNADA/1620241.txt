      ಅತಿಸಣ್ಣ, ಸಣ್ಣ, ಮತ್ತು ಮಧ್ಯಮ ಗಾತ್ರದ ಉದ್ದಿಮೆಗಳ ಸಚಿವಾಲಯ

      ಎಂ.ಎಸ್‌.ಎಂ.ಇ. ಗಳ ಯೋಜನೆ, ಚಿಂತನೆ, ನಾವಿನ್ಯತೆ ಮತ್ತು ಸಂಶೋಧನೆಗಳ ಕುರಿತ ನೂತನ ಜಾಲತಾಣಕ್ಕೆ ಸಚಿವ ಶ್ರೀ ನಿತಿನ್ ಗಡ್ಕರಿ ಚಾಲನೆ
      Posted On: 30 APR 2020 3:56PM by PIB Bengaluru


    ಎಂ . ಎಸ್‌ .ಎಂ.ಇ. ಗಳ ಯೋಜನೆ , ಚಿಂತನೆ, ನಾವಿನ್ಯತೆ ಮತ್ತು ಸಂಶೋಧನೆಗಳ ಕುರಿತ ನೂತನ ಜಾಲತಾಣಕ್ಕೆ ಸಚಿವ ಶ್ರೀ ನಿತಿನ್ ಗಡ್ಕರಿ ಚಾಲನೆ


    ಅಸ್ತಿತ್ವದಲ್ಲಿರುವ ಮತ್ತು ಮಹತ್ವಾಕಾಂಕ್ಷೆಯ ಸೂಕ್ಷ್ಮ , ಸಣ್ಣ ಮತ್ತು ಮಧ್ಯಮ ಉದ್ಯಮಗಳ ಪರಿವರ್ತನೆಗೆ ಪ್ರಾಮುಖ್ಯತೆ ನೀಡುತ್ತಿರುವುದನ್ನು ಎಂ . ಎಸ್‌ .ಎಂ.ಇ. ನೂತನ ಜಾಲತಾಣ ಸಾಬೀತುಪಡಿಸುತ್ತಿದೆ: ಸಚಿವ ಶ್ರೀ ನಿತಿನ್ ಗಡ್ಕರಿ


    ಕೇಂದ್ರ ರಸ್ತೆ ಸಾರಿಗೆ ಮತ್ತು ಹೆದ್ದಾರಿ ಮತ್ತು ಎಂ.ಎಸ್‌.ಎಂ.ಇ ಸಚಿವ ಶ್ರೀ ನಿತಿನ್ ಗಡ್ಕರಿ ಅವರು ನಾಗ್ಪುರದಿಂದ ವಿಡಿಯೋ ಸಂವಾದ ಮೂಲಕ ನಡೆದ ಕಾರ್ಯಕ್ರಮದಲ್ಲಿ ಎಂ.ಎಸ್‌.ಎಂ.ಇ.ಗಳಲ್ಲಿ ಲಭ್ಯ ಯೋಜನೆಗಳು , ಚಿಂತನೆ/ ಐಡಿಯಾಸ್ , ನಾವಿನ್ಯತೆಗಳು/ ಇನ್ನೋವೇಶನ್ ಮತ್ತು ಸಂಶೋಧನಾ ಜಾಲತಾಣ http://ideas.msme.gov.in/ ವ ನ್ನು , ಈ ಕಾರ್ಯಕ್ರಮದಲ್ಲಿ ಭಾಗವಹಿಸಿದ್ದ ಕೇಂದ್ರ ಎಂ.ಎಸ್‌.ಎಂ.ಇ ರಾಜ್ಯ ಸಚಿವ ಶ್ರೀ ಪ್ರತಾಪ್ ಚಂದ್ರ ಸರಂಗಿ , ಕಾರ್ಯದರ್ಶಿ ಎಂಎಸ್ಎಂಇ ಡಾ.ಅರುಣ್ ಕುಮಾರ್ ಪಾಂಡ ಮತ್ತು ಡಿಸಿ , ಎಂಎಸ್ಎಂಇ ಶ್ರೀ ರಾಮ್ ಮೋಹನ್ ಮಿಶ್ರಾ ಮತ್ತು ಹಿರಿಯ ಅಧಿಕಾರಿಗಳ ಸಮ್ಮುಖದಲ್ಲಿ ಬಿಡುಗಡೆ ಮಾಡಿದರು.


    ಈ ಜಾಲತಾಣವು ಕೇಂದ್ರ , ರಾಜ್ಯ ಮತ್ತು ಕೇಂದ್ರಾಡಳಿತ ಪ್ರದೇಶಗಳ ಸರ್ಕಾರಗಳ ಎಲ್ಲಾ ಯೋಜನೆಗಳಿಗೆ ಮಾಹಿತಿ ಪೂರೈಕೆ ಜೊತೆಗೆ ಒಂದಡೆಯ ಪ್ರವೇಶ ಅವಕಾಶವನ್ನು ನೀಡುತ್ತದೆ. ಈ ವಲಯದಲ್ಲಿ ಚಿಂತೆ/ಐಡಿಯಾಸ್ , ನಾವಿನ್ಯತೆ/ ಇನ್ನೋವೇಶನ್ಸ್ ಮತ್ತು ಸಂಶೋಧನೆಗಳನ್ನು ಅಪ್‌ಲೋಡ್ ಮಾಡಲು ಈ ಜಾಲತಾಣ ಅವಕಾಶ ಹೊಂದಿದೆ. ಐಡಿಯಾಸ್‌ನ ಕ್ರೌಡ್ ಸೋರ್ಸಿಂಗ್ ಮಾತ್ರವಲ್ಲದೆ ಕ್ರೌಡ್ ಸೋರ್ಸಿಂಗ್ ಮೂಲಕ ಆಲೋಚನೆಗಳ ಮೌಲ್ಯಮಾಪನ ಮಾಡುವುದು ಮತ್ತು ರೇಟಿಂಗ್ ಮಾಡುವ ವಿಶಿಷ್ಟ ಲಕ್ಷಣಗಳನ್ನು ಈ ಜಾಲತಾಣ ಹೊಂದಿದೆ. ಇದು ವೆಂಚರ್ ಹೂಡಿಕೆ/ ಬಂಡವಾಳ , ವಿದೇಶಿ ಸಹಯೋಗ ಇತ್ಯಾದಿಗಳ ಒಳಹರಿವನ್ನು ಸಹ ಸುಗಮಗೊಳಿಸುತ್ತದೆ.


    ಈ ಜಾಲತಾಣದ ಮಹತ್ವದ ಕುರಿತು ಮಾತನಾಡಿದ ಕೇಂದ್ರ ಸಚಿವ ಶ್ರೀ ಗಡ್ಕರಿ ಅವರು , ಇದು ತುಂಬಾ ಒಳ್ಳೆಯ ಆರಂಭವಾಗಿದೆ . ಈ ಜಾಲತಾಣವು ವಿಶೇಷವಾಗಿ ಎಂ.ಎಸ್‌.ಎಂ.ಇ . ಗಳಿಗೆ ಮತ್ತು ಸಾಮಾನ್ಯವಾಗಿ ಆರ್ಥಿಕತೆಗೆ ಹೆಚ್ಚಿನ ಪರಿವರ್ತನೆಯ ಮಹತ್ವವನ್ನು ನೀಡುತ್ತದೆ ಎಂದು ಶ್ರೀ ಗಡ್ಕರಿ ಹೇಳಿದರು. ವರ್ಗವಾರು ವರ್ಗೀಕರಣ ಮತ್ತು ಮಾಹಿತಿಯ ವಿಶ್ಲೇಷಣೆ ಮತ್ತು ಪ್ರಕಟಿಸಬಹುದಾದ ಸಾಧನೆಗಳು ಇತರರು ಯಶಸ್ವಿ ಅನುಭವಗಳಿಂದ ಪಾಠಗಳನ್ನು ಕಲಿಯಲು / ತೆಗೆದುಕೊಳ್ಳಲು ಸಚಿವರು ಸಲಹೆ ನೀಡಿದರು. ಜಾಲತಾಣವ ನ್ನು ಗುಣಮಟ್ಟದ ವೃತ್ತಿಪರರು ನಿರ್ವಹಿಸಬೇಕು , ಜ್ಞಾನವನ್ನು ಸಂಪತ್ತಾಗಿ ಪರಿವರ್ತಿಸುವ ಅಗತ್ಯವಿದೆ , ಸಂಶೋಧನೆ , ತಂತ್ರಜ್ಞಾನ , ನಾವೀನ್ಯತೆ ಕುರಿತು ಹೆಚ್ಚಿನ ಕೆಲಸ ಮಾಡುವ ಅವಶ್ಯಕತೆಯಿದೆ , ಇದು ವೆಚ್ಚವನ್ನು ಕಡಿಮೆ ಮಾಡುತ್ತದೆ ಮತ್ತು ಗುಣಮಟ್ಟವನ್ನು ಸುಧಾರಿಸುತ್ತದೆ ಎಂದು ಕೇಂದ್ರ ಸಚಿವ ಶ್ರೀ ಗಡ್ಕರಿ ಹೇಳಿದರು.


    ಈ ಜಾಲತಾಣವು ಎಂ.ಎಸ್‌.ಎಂ.ಇ . ಗಳಿಗೆ ಮಾಹಿತಿ ಹಂಚಿಕೆಯ ಮೂಲಕ ದೊಡ್ಡ ರೀತಿಯಲ್ಲಿ ಸಹಾಯ ಮಾಡುತ್ತದೆ. ಇದು ಗ್ರಾಮೀಣ ಬುಡಕಟ್ಟು ಜ್ಞಾನದಂತಹ ಸಂಶೋಧನಾ ಚಟುವಟಿಕೆಗಳಿಗೆ ಸಹಾಯ ಮಾಡುತ್ತದೆ , ಕೌಶಲ್ಯಗಳು ತಮ್ಮ ಜ್ಞಾನವನ್ನು ಹರಡಲು ಅವಕಾಶವನ್ನು ಪಡೆಯುತ್ತವೆ , ಅದೇ ರೀತಿ ಇದು ರೈತರಿಗೆ ತಮ್ಮ ಉತ್ಪನ್ನಗಳ ಯೋಜನೆ , ಉತ್ಪಾದನೆ , ಸಂಗ್ರಹಣೆ ಮತ್ತು ಮಾರಾಟಕ್ಕೆ ಸಹಾಯ ಮಾಡುತ್ತದೆ ಎಂದು ಎಂ.ಎಸ್‌.ಎಂ.ಇ . ಗಾಗಿ ಎಂಒಎಸ್ ಶ್ರೀ ಪ್ರತಾಪ್ ಚಂದ್ರ ಸರಂಗಿ ಅವರು ಹೇಳಿದರು.


    ಯಾರು ಬೇಕಾದರೂ ಕಲ್ಪನೆ , ನಾವೀನ್ಯತೆ ಅಥವಾ ಸಂಶೋಧನೆ ಹೊಂದಿರುವ ಬಳಕೆದಾರರು ಈ ವೇದಿಕೆಯಲ್ಲಿ ಹಂಚಿಕೊಳ್ಳಬಹುದು , ಅದನ್ನು ಸಂಬಂಧಪಟ್ಟ ಅಧಿಕಾರಿ ಪರಿಶೀಲಿಸುತ್ತಾರೆ ಮತ್ತು ಅವುಗಳನ್ನು ಸಾರ್ವಜನಿಕ ವೀಕ್ಷಣೆಗಾಗಿ ಪ್ರಕಟಿಸುತ್ತಾರೆ. ನೋಂದಾಯಿತ ಬಳಕೆದಾರರು ತಮ್ಮ ಉತ್ತಮ ಆಲೋಚನೆಗಳನ್ನು ಕ್ರೌಡ್ ಸೋರ್ಸಿಂಗ್ ಮಾಡಬಹುದು ಮತ್ತು ವೆಂಚರ್ ಹೂಡಿಕೆ, ಬಂಡವಾಳಶಾಹಿ , ಬಳಕೆದಾರರ ಕಲ್ಪನೆ , ನಾವೀನ್ಯತೆ ಮತ್ತು ಸಂಶೋಧನೆಯೊಂದಿಗೆ ಪರಸ್ಪರ ಸಂಪರ್ಕ ಸಾಧಿಸಬಹುದು.


    ಐಡಿಯಾ , ನಾವೀನ್ಯತೆ ಮತ್ತು ಸಂಶೋಧನೆಗಾಗಿ ಆನ್‌ಲೈನ್ ಫಾರ್ಮ್‌ಗಳನ್ನು 5-6 ನಿಮಿಷಗಳಲ್ಲಿ ಸುಲಭವಾಗಿ ಇದರಲ್ಲಿ ಭರ್ತಿ ಮಾಡಬಹುದು. ವ್ಯಕ್ತಿಯು ತನ್ನ ಕಾರ್ಯಕ್ಷೇತ್ರ/ಪ್ರದೇಶಗಳನ್ನು (ಕ್ರೆಡಿಟ್ / ಹಣಕಾಸು , ಮಾನವ ಬಂಡವಾಳ ಅಭಿವೃದ್ಧಿ , ತಂತ್ರಜ್ಞಾನ , ಮೂಲಸೌಕರ್ಯ , ಮಾರ್ಕೆಟಿಂಗ್ , ನೀತಿ , ಇತ್ಯಾದಿ) ಆಯ್ಕೆ ಮಾಡಬಹುದು. ವ್ಯಕ್ತಿಯು ತನ್ನ ವಲಯವನ್ನು (ಗ್ರಾಮೀಣ ತಂತ್ರಜ್ಞಾನ ನಾವೀನ್ಯತೆ , ತ್ಯಾಜ್ಯದಿಂದ ಸಂಪತ್ತು , ಕೃಷಿ-ಸಂಸ್ಕರಣೆ , ಉತ್ಪಾದನೆ , ಸೇವೆಗಳು , ಖಾದಿ , ಕಾಯಿರ್ , ಇತ್ಯಾದಿ) ಸೂಚಿಸಬಹುದು


    ಹೆಚ್ಚು ಬಳಕೆದಾರ ಸ್ನೇಹಿಯಾಗಲು ಐಡಿಯಾ (ಪರಿಕಲ್ಪನೆ , ಮೂಲಮಾದರಿ ಅಥವಾ ವಾಣಿಜ್ಯೀಕೃತ) ಹಂತವನ್ನು ಸೂಚಿಸುವ ಸೌಲಭ್ಯವನ್ನು ಈ ಜಾಲತಾಣ ಹೊಂದಿದೆ. ಐಡಿಯಾ ಮತ್ತು ವಿಡಿಯೋ ಮತ್ತು ಸೋಷಿಯಲ್ ಮೀಡಿಯಾ ಲಿಂಕ್‌ಗಳಿಗೆ ಸಂಬಂಧಿಸಿದ ಪೇಪರ್‌ಗಳು ಮತ್ತು ಫೋಟೋವನ್ನು ಸಹ ಅಪ್‌ಲೋಡ್ ಮಾಡಬಹುದು.


    ವಾಣಿಜ್ಯೀಕರಣಕ್ಕೆ ಸಿದ್ಧವಾಗಿರುವ ಚಿಂತನೆ/ಐಡಿಯಾಸ್ , ನಾವೀನ್ಯತೆ ಮತ್ತು ಸಂಶೋಧನೆಗಳ ಮಾಹಿತಿಗಳ ಸಂಗ್ರಹಕೋಶವಾಗಿ ( “ ಒನ್ ಸ್ಟಾಪ್ ಕಂಪೆಂಡಿಯಂ ” ) ಸಂಭಾವ್ಯ ಉದ್ಯಮಿಗಳಿಗೆ ಜಾಲತಾಣ ಪ್ರಯೋಜನವನ್ನು ನೀಡುತ್ತದೆ. ರೇಟಿಂಗ್ ಆಫ್ ಐಡಿಯಾಸ್ ಅನ್ನು ಸಾರ್ವಜನಿಕವಾಗಿ ನೋಡಬಹುದು , ಇದು ನಿರ್ಧಾರ ತೆಗೆದುಕೊಳ್ಳಲು ಸಹಾಯ ಮಾಡುತ್ತದೆ. ವೆಂಚರ್ ಕ್ಯಾಪಿಟಲಿಸ್ಟ್ ಗಳ ಐಡಿಯಾ ಅಥವಾ ನಾವೀನ್ಯತೆಯನ್ನು ಹೊಂದಿರುವ ವ್ಯಕ್ತಿ ಮತ್ತು ಎಂ.ಎಸ್‌.ಎಂ.ಇ ಜೊತೆ ಸಂವಹನ ನಡೆಸಬಹುದು. ಭವಿಷ್ಯದಲ್ಲಿ ಬ್ಯಾಂಕುಗಳು , ಸರ್ಕಾರಿ ಲ್ಯಾಬ್‌ಗಳು , ಇನ್ಕ್ಯುಬೇಟರ್ಗಳು , ವೇಗವರ್ಧಕಗಳು , ವಿದೇಶಿ ಸಹಯೋಗವನ್ನು ಸೇರಿಸಲು ಜಾಲತಾಣದಲ್ಲಿ ಆಯ್ಕೆಗಳು ಲಭ್ಯವಿದೆ.


    ***

    
    
    (Release ID: 1620241) Visitor Counter : 12
    
    
      Read this release in: Assamese , Tamil , English , Urdu , Marathi , Hindi , Manipuri , Bengali , Punjabi , Gujarati , Odia , Tamil , Telugu , Malayalam