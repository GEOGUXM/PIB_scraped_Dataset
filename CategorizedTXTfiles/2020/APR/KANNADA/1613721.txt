      ರಾಸಾಯನಿಕ ಮತ್ತು ರಸಗೊಬ್ಬರ ಸಚಿವಾಲಯ

      ಪ್ರಧಾನ ಮಂತ್ರಿ ಜನೌಷಧಿ ಕೇಂದ್ರದ ಸಿಬ್ಬಂದಿ ಕೊರೊನಾ ಯೋಧರಾಗಿ ಕೆಲಸ ಮಾಡುತ್ತಿದ್ದಾರೆ: ಮಾಂಡವೀಯ
      Posted On: 12 APR 2020 5:21PM by PIB Bengaluru


    ಪ್ರಧಾನ ಮಂತ್ರಿ ಜನೌಷಧಿ ಕೇಂದ್ರದ ಸಿಬ್ಬಂದಿ ಕೊರೊನಾ ಯೋಧರಾಗಿ ಕೆಲಸ ಮಾಡುತ್ತಿದ್ದಾರೆ : ಮಾಂಡವೀಯ


    ಪ್ರಸ್ತುತ ಕಠಿಣ ಪರಿಸ್ಥಿತಿಗಳಲ್ಲಿ ಪ್ರಧಾನ ಮಂತ್ರಿ ಜನೌಷಧಿ ಕೇಂದ್ರದ ( ಪಿಎಂಜೆಕೆ ) ಸಿಬ್ಬಂದಿ ಕೊರೊನಾ ಯೋಧರಾಗಿ ಕೆಲಸ ಮಾಡುತ್ತಿದ್ದಾರೆ ಮತ್ತು ರಾಷ್ಟ್ರಕ್ಕೆ ಸೇವೆ ಸಲ್ಲಿಸುತ್ತಿದ್ದಾರೆ ಎಂದು ರಾಸಾಯನಿಕ ಮತ್ತು ರಸಗೊಬ್ಬರಗಳ ಖಾತೆ ರಾಜ್ಯ ಸಚಿವ ಶ್ರೀ ಮನ್ಸುಖ್ ಮಾಂಡವೀಯ ಹೇಳಿದ್ದಾರೆ .


    ದೇಶಾದ್ಯಂತ 6300 ಜನೌಷಧಿ ಕೇಂದ್ರಗಳಲ್ಲಿ ಕಡಿಮೆ ಬೆಲೆಯಲ್ಲಿ ಔಷಧಿಗಳು ಲಭ್ಯವಾಗುವಂತೆ ನೋಡಿಕೊಳ್ಳಲಾಗುತ್ತಿದೆ ಎಂದು ಸಚಿವರು ಟ್ವೀಟ್ ಮಾಡಿದ್ದಾರೆ .


    ಪ್ರಸ್ತುತ ಪರಿಸ್ಥಿತಿಯನ್ನು ಎದುರಿಸಲು ಅವುಗಳ ಗೋದಾಮುಗಳು ಯುದ್ಧೋಪಾದಿಯಲ್ಲಿ ಹಗಲು ರಾತ್ರಿ ಕೆಲಸ ಮಾಡುತ್ತಿವೆ ಎಂದು ಶ್ರೀ ಮಾಂಡವೀಯ ಹೇಳಿದ್ದಾರೆ .


    ಕೋವಿಡ್ -19 ಸಾಂಕ್ರಾಮಿಕ ರೋಗದಿಂದಾಗಿ ರಾಷ್ಟ್ರವ್ಯಾಪಿ ಲಾಕ್ ಡೌನ್ ಇರುವವುರಿಂದ , ಪ್ರಧಾನ ಮಂತ್ರಿ ಭಾರತೀಯ ಜನೌಷಧಿ ಕೇಂದ್ರದ ಫಾರ್ಮಾಸಿಸ್ಟ್ ಗಳು ಗುಣಮಟ್ಟದ ಸಾಮಾನ್ಯ ಔಷಧಿಗಳನ್ನು ಕಡಿಮೆ ಬೆಲೆಯಲ್ಲಿ ದೇಶದ ಜನಸಾಮಾನ್ಯರಿಗೆ ತಲುಪಿಸುತ್ತಿದ್ದಾರೆ .


    ಪ್ರಸ್ತುತ , ದೇಶಾದ್ಯಂತ 726 ಜಿಲ್ಲೆಗಳನ್ನು ಒಳಗೊಂಡಂತೆ 6300 ಕ್ಕೂ ಹೆಚ್ಚು ಪಿಎಂಜೆಎಕೆಗಳು ಕಾರ್ಯನಿರ್ವಹಿಸುತ್ತಿವೆ . ಪ್ರಧಾನ ಮಂತ್ರಿ ಭಾರತೀಯ ಜನೌಷಧಿ ಪರಿಯೋಜನೆ ( ಪಿಎಂಬಿಜೆಪಿ ) ಯನ್ನುಅಗತ್ಯವಿರುವವರಿಗೆ ಗುಣಮಟ್ಟದ ಮತ್ತು ಕಡಿಮೆ ವೆಚ್ಚದ ಆರೋಗ್ಯ ಸೇವೆ ಒದಗಿಸುವ ಉದ್ದೇಶದಿಂದ ರಾಸಾಯನಿಕ ಮತ್ತು ರಸಗೊಬ್ಬರಗಳ ಸಚಿವಾಲಯದ ಔಷಧೀಯ ಇಲಾಖೆ ನಡೆಸುತ್ತಿದೆ .


    ಕಡಿಮೆ ಬೆಲೆಯ ಔಷಧಿಗಳ ಲಭ್ಯತೆಯನ್ನು ಖಚಿತಪಡಿಸಿಕೊಳ್ಳಲು , ಗುರುಗ್ರಾಮ್ ‌ ನ ಒಂದು ಕೇಂದ್ರ ಗೋದಾಮು , ಗುವಾಹಟಿ ಮತ್ತು ಚೆನ್ನೈನಲ್ಲಿ ಎರಡು ಪ್ರಾದೇಶಿಕ ಗೋದಾಮುಗಳು ಮತ್ತು ಸುಮಾರು 50 ವಿತರಕರು ತಮ್ಮ ಸಂಪೂರ್ಣ ಸಾಮರ್ಥ್ಯದೊಂದಿಗೆ ಕಾರ್ಯನಿರ್ವಹಿಸುತ್ತಿದ್ದಾರೆ . ಔಷಧಿಗಳ ಸರಬರಾಜನ್ನು ನಿಯಂತ್ರಿಸುವ ಸಲುವಾಗಿ , ಎಸ್ ‌ ಎಪಿ ಆಧಾರಿತ ಎಂಡ್ ಟು ಎಂಡ್ ಪಾಯಿಂಟ್ ಆಫ್ ಸೇಲ್ಸ್ ಸಾಫ್ಟ್ ‌ ವೇರ್ ಅನ್ನು ಸ್ಥಾಪಿಸಲಾಗಿದೆ . “ ಜನೌಷಧಿ ಸುಗಮ್ ” ಮೊಬೈಲ್ ಅಪ್ಲಿಕೇಶನ್ ಜನಸಾಮಾನ್ಯರಿಗೆ ತಮ್ಮ ಹತ್ತಿರದ ಜನೌಷಧಿ ಕೇಂದ್ರವನ್ನು ಪತ್ತೆ ಮಾಡಲು ಮತ್ತು ಬೆಲೆಯೊಂದಿಗೆ ಔಷಧಿಗಳ ಲಭ್ಯತೆಯನ್ನು ತಿಳಿಸುತ್ತದೆ . ಅಪ್ಲಿಕೇಶನ್ ಅನ್ನು ಗೂಗಲ್ ಪ್ಲೇ ಸ್ಟೋರ್ ಮತ್ತು ಐ - ಫೋನ್ ಸ್ಟೋರ್ ‌ ನಿಂದ ಡೌನ್ ‌ ಲೋಡ್ ಮಾಡಬಹುದು .


    ಲಾಕ್ ‌ ಡೌನ್ ಅವಧಿಯಲ್ಲಿ , ಪ್ರಧಾನ ಮಂತ್ರಿ ಭಾರತೀಯ ಜನೌಷಧಿ ಪರಿಯೋಜನೆ ( ಪಿಎಂಬಿಜೆಪಿ ) ತಮ್ಮ ಸಾಮಾಜಿಕ ಮಾಧ್ಯಮ ಪ್ಲಾಟ್ ‌ ಫಾರ್ಮ್ ‌ ಗಳಲ್ಲಿ ಮಾಹಿತಿ ಪೋಸ್ಟ್ ‌ ಗಳ ಮೂಲಕ ಜಾಗೃತಿ ಮೂಡಿಸುತ್ತಿದೆ . ಜನರು ತಮ್ಮನ್ನು ಕೊರೊನಾವೈರಸ್ ‌ ನಿಂದ ರಕ್ಷಿಸಿಕೊಳ್ಳಲು ಸಹಾಯ ಮಾಡುತ್ತಿದೆ . @pmbjpbppi ಅನ್ನು ಅನುಸರಿಸುವ ಮೂಲಕ ಫೇಸ್ ‌ ಬುಕ್ , ಟ್ವಿಟರ್ , ಇನ್ ‌ ಸ್ಟಾಗ್ರಾಮ್ ಇತ್ಯಾದಿಗಳಲ್ಲಿ ಇತ್ತೀಚಿನ ಮಾಹಿತಿಯನ್ನು ಪಡೆಯಬಹುದು .


    ***


    

    
    (Release ID: 1613721) Visitor Counter : 24
    
    
      Read this release in: Bengali , Assamese , English , Urdu , Marathi , Hindi , Manipuri , Punjabi , Gujarati , Tamil , Telugu , Malayalam