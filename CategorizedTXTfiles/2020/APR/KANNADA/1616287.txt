      ರಕ್ಷಣಾ ಸಚಿವಾಲಯ

      ನರೇಲಾ ಕ್ವಾರಂಟೈನ್‌ ಕೇಂದ್ರಕ್ಕೆ ಸೇನೆ ಬೆಂಬಲ
      Posted On: 19 APR 2020 7:37PM by PIB Bengaluru


    ನರೇಲಾ ಕ್ವಾರಂಟೈನ್ ‌ ಕೇಂದ್ರಕ್ಕೆ ಸೇನೆ ಬೆಂಬಲ

    ಕೋವಿಡ್ ‌ ಶಂಕಿತರನ್ನು ಪ್ರತ್ಯೇಕವಾಗಿರಿಸಲು ದೆಹಲಿಯ ನರೆಲಾ ಕ್ವಾರಂಟೈನ್ ‌ ಕೇಂದ್ರವನ್ನು ಮೀಸಲಿಡಲಾಗಿದೆ . ಇದು ದೇಶದಲ್ಲಿ ಅತಿ ದೊಡ್ಡ ಕೇಂದ್ರವಾಗಿದೆ . 2020 ರ ಮಾರ್ಚ್ ‌ ತಿಂಗಳ ಮಧ್ಯದಲ್ಲಿ ಈ ಕೇಂದ್ರವನ್ನು ಆರಂಭಿಸಲಾಯಿತು . ಆರಂಭದಲ್ಲಿ 250 ವಿದೇಶಿಯರನ್ನಿರಿಸಲಾಗಿತ್ತು . ಬಳಿಕ , ಹೆಚ್ಚುವರಿಯಾಗಿ ಮತ್ತೆ 1000 ಮಂದಿಯನ್ನು ನಿಜಾಮುದ್ದೀನ್ ‌ ಮರ್ಕಾಜ್ ‌ ನಿಂದ ಕರೆತರಲಾಯಿತು .


    2020 ರ ಏಪ್ರಿಲ್ ‌ 1 ರಿಂದ ನರೇಲಾ ಕ್ವಾರಂಟೈನ್ ‌ ಕೇಂದ್ರದಲ್ಲಿ ಸೇನೆಯ ವೈದ್ಯರು ಮತ್ತು ನರ್ಸಿಂಗ್ ‌ ಸಿಬ್ಬಂದಿಯನ್ನೊಳಗೊಂಡ ತಂಡವು ಸಿವಿಲ್ ‌ ಆಡಳಿತದ ಜತೆ ಕೈಜೋಡಿಸಿ ಸಹಾಯಹಸ್ತ ಚಾಚಿದೆ . 2020 ರ ಏಪ್ರಿಲ್ ‌ 16 ರಿಂದ ಸೇನೆಯು ಕೇಂದ್ರದ ನಿರ್ವಹಣೆಯನ್ನು ಬೆಳಿಗ್ಗೆ 8 ರಿಂದ ಸಂಜೆ 8 ಗಂಟೆಯವರೆಗೆ ಕೈಗೊಳ್ಳುತ್ತಿದೆ . ರಾತ್ರಿಯಲ್ಲಿ ಮಾತ್ರ ದೆಹಲಿ ಸರ್ಕಾರದ ವೈದ್ಯರು ಮತ್ತು ವೈದ್ಯಕೀಯ ಸಿಬ್ಬಂದಿ ಈ ಕೇಂದ್ರದ ಉಸ್ತುವಾರಿ ವಹಿಸಿಕೊಳ್ಳುತ್ತಿದ್ದಾರೆ . ಆರ್ ‌ ವೈದ್ಯಾಧಿಕಾರಿಗಳು ಮತ್ತು 18 ಅರೆ ವೈದ್ಯಕೀಯ ಸಿಬ್ಬಂದಿ ಸೇರಿದಂತೆ 40 ಸೇನೆಯ ತಂಡ ಸ್ವಯಂ ಪ್ರೇರಣೆಯಿಂದ ಈ ಕೇಂದ್ರದ ಆವರಣದಲ್ಲೇ ವಾಸ್ತವ್ಯ ಹೂಡುತ್ತಿದ್ದಾರೆ .


    ಸೇನೆಯ ವೈದ್ಯಕೀಯ ತಂಡದ ವೃತ್ತಿಪರತೆ ಕೇಂದ್ರದಲ್ಲಿರುವವರ ಹೃದಯವನ್ನು ಗೆದ್ದಿದೆ . ಇಲ್ಲಿರುವವರು ಸೇನೆಯ ವೈದ್ಯಕೀಯ ತಂಡಕ್ಕೆ ಸಹಕಾರ ನೀಡುತ್ತಿದ್ದಾರೆ . ಈ ಮೂಲಕ ಎಲ್ಲ ವೈದ್ಯಕೀಯ ಪ್ರಕ್ರಿಯೆಗಳು ಸುಗಮವಾಗಿ ನಡೆಯುವಂತೆ ಕ್ರಮಕೈಗೊಂಡಿದ್ದಾರೆ . ಸದ್ಯ ಮರ್ಕಾಜ್ ‌ ನ 932 ಸದಸ್ಯರು ಆರೈಕೆ ಕೈಗೊಳ್ಳಲಾಗಿದೆ . ಇವರಲ್ಲಿ 367 ಮಂದಿಯಲ್ಲಿ ಸೋಂಕು ಇರುವುದು ದೃಢಪಟ್ಟಿದೆ.


    ಈ ಕೇಂದ್ರವನ್ನು ನಡೆಸುವಲ್ಲಿ ಸಿವಿಲ್ ‌ ಆಡಳಿತ ಜತೆ ಹೊಂದಾಣಿಕೆ ಮಾಡಿಕೊಳ್ಳಲಾಗಿದೆ . ದೇಶದ ಎಲ್ಲ ನಾಗರಿಕರ ಸುರಕ್ಷತೆಗಾಗಿ ಕೊರೊನಾ ವಿರುದ್ಧ ನಡೆಯುತ್ತಿರುವ ಹೋರಾಟದಲ್ಲಿ ಸೇನೆಯು ಕೈಜೋಡಿಸಿದ್ದು , ಬದ್ಧತೆ ಮತ್ತು ದೃಢ ನಿರ್ಧಾರದಿಂದ ಪಾಲ್ಗೊಂಡಿದೆ .


    ***

    
    
    (Release ID: 1616287) Visitor Counter : 18
    
    
      Read this release in: English , Hindi , Manipuri , Bengali , Assamese , Punjabi , Gujarati , Tamil , Telugu