      ರಕ್ಷಣಾ ಸಚಿವಾಲಯ

      ಕೊವಿಡ್-19 ಸಾಂಕ್ರಾಮಿಕ ರೋಗದ ವಿರುದ್ಧ ಹೋರಾಡಲು ಸಜ್ಜಾದ ಮಾಜಿ ಸೈನಿಕರು
      Posted On: 02 APR 2020 10:25AM by PIB Bengaluru


    ಕೊವಿಡ್-19 ಸಾಂಕ್ರಾಮಿಕ ರೋಗದ ವಿರುದ್ಧ ಹೋರಾಡಲು ಸಜ್ಜಾದ ಮಾಜಿ ಸೈನಿಕರು


    ‘ ಸ್ವಯಂ ಮೊದಲು ಸೇವೆ ’ ಎಂಬ ಧ್ಯೇಯವಾಕ್ಯದೊಂದಿಗೆ ಹೋರಾಟಕ್ಕೆ ಮುಂದಾದ ಇ ಎಸ್ ‌ ಎಂ


    ಕೊವಿಡ್-19 ಸೋಂಕಿನ ಸವಾಲುಗಳ ವಿರುದ್ಧ ಇಡೀ ರಾಷ್ಟ್ರವು ಹೋರಾಡುತ್ತಿದೆ . ಈ ನಿಟ್ಟಿನಲ್ಲಿ ಮಾಜಿ ಸೈನಿಕರ ಕಲ್ಯಾಣ ಇಲಾಖೆ (ESW), ರಕ್ಷಣಾ ಸಚಿವಾಲಯ (MoD) ಮಾಜಿ ಸೈನಿಕರ (ESM) ಸಮುದಾಯವು ಸೇವೆಗಳನ್ನು ನೀಡಲು ಸಿದ್ಧವಾಗಿದೆ . ಅಗತ್ಯವಿರುವ ಕಡೆ ರಾಜ್ಯ ಮತ್ತು ಜಿಲ್ಲಾಡಳಿತಕ್ಕೆ ಸಹಾಯ ಮಾಡಲು ಅಮೂಲ್ಯವಾದ ಮಾನವ ಸಂಪನ್ಮೂಲವನ್ನು ಒದಗಿಸಲಿದೆ .


    ಸಂಪರ್ಕ ಪತ್ತೆಹಚ್ಚುವಿಕೆ , ಸಮುದಾಯ ಕಣ್ಗಾವಲು , ಕ್ವಾರಂಟೈನ್ ‌ ಸೌಲಭ್ಯಗಳ ನಿರ್ವಹಣೆ ಅಥವಾ ನಿಯೋಜಿತವಾದ ಯಾವುದೇ ಸಾರ್ವಜನಿಕ ಚಟುವಟಿಕೆಗಳನ್ನು ನಿರ್ವಹಿಸುವಲ್ಲಿ ರಾಜ್ಯ ಮತ್ತು ಜಿಲ್ಲಾಡಳಿತಕ್ಕೆ ಸಹಾಯ ಮಾಡಲು ಗರಿಷ್ಠ ಇಎಸ್ಎಂ ಸ್ವಯಂಸೇವಕರನ್ನು ಗುರುತಿಸಲು ಮತ್ತು ಸಿದ್ಧಗೊಳಿಸಲು ರಾಜ್ಯ ಸೈನಿಕ್ , ಜಿಲ್ಲಾ ಸೈನಿಕ್ ಮಂಡಳಿಗಳು ಕ್ರಿಯಾತ್ಮಕ ಪಾತ್ರ ವಹಿಸುತ್ತಿವೆ .


    ರಾಷ್ಟ್ರದಿಂದ ಸಹಾಯಕ್ಕೆ ಕರೆ ಬಂದಿದ್ದು , ಈ ಅನನ್ಯ ಸವಾಲನ್ನು ಎದುರಿಸುವ ಉದ್ದೇಶದೊಂದಿಗೆ ‘ ಸ್ವಯಂ ಸೇವೆಗೆ ಮೊದಲು ’ ಎಂಬ ಧ್ಯೇಯವಾಕ್ಯದೊಂದಿಗೆ ಇಎಸ್ ‌ ಎಂ ದೇಶದಾದ್ಯಂತ ಮುಂದುವರೆಯುತ್ತಿರುವುದು ಹೃದಯಸ್ಪರ್ಶಿಯಾದ ಸಂಗತಿಯಾಗಿದೆ . ಮಾಜಿ ಸೈನಿಕರು ಶಿಸ್ತುಬದ್ಧ , ಪ್ರೇರಿತ ಮತ್ತು ಪ್ರತಿಕೂಲ ಸಂದರ್ಭಗಳಲ್ಲಿ ಕಾರ್ಯನಿರ್ವಹಿಸಲು ಉತ್ತಮ ತರಬೇತಿ ಹೊಂದಿದ್ದು , ಅವರು ದೇಶಾದ್ಯಂತ ಎಲ್ಲ ಜಿಲ್ಲೆಗಳು ಮತ್ತು ಹಳ್ಳಿಗಳಲ್ಲಿ ಉಪಸ್ಥಿತರಿರುತ್ತಾರೆ .


    ಪಂಜಾಬ್ ರಾಜ್ಯದಲ್ಲಿ 4,200 ಇಎಸ್ಎಂ ಸ್ವಯಂಸೇವಕರನ್ನು ಒಳಗೊಂಡಿರುವ ‘ ಗಾರ್ಡಿಯನ್ಸ್ ಆಫ್ ಗವರ್ನೆನ್ಸ್ ’ ಎಂಬ ಸಂಘಟನೆಯು ಎಲ್ಲ ಹಳ್ಳಿಗಳಿಂದ ಮಾಹಿತಿ ಸಂಗ್ರಹಿಸಲು ಸಹಾಯ ಮಾಡುತ್ತಿದೆ . ಪೊಲೀಸರಿಗೆ ಸಹಾಯ ಮಾಡುವ ಉದ್ದೇಶದಿಂದ ಛತ್ತೀಸ್ ‌ ಘಡ ಸರ್ಕಾರವು ಕೆಲವು ಇಎಸ್ ‌ ಎಂಗಳನ್ನು ನೇಮಿಸಿಕೊಂಡಿದೆ . ಅದೇ ರೀತಿ ಆಂಧ್ರಪ್ರದೇಶದಲ್ಲಿ ಎಲ್ಲ ಜಿಲ್ಲಾಧಿಕಾರಿಗಳು ಇಎಸ್ಎಂ ಸ್ವಯಂಸೇವಕರ ಸಹಾಯ ಕೋರಿದ್ದಾರೆ . ಉತ್ತರಪ್ರದೇಶದಲ್ಲಿ , ಜಿಲ್ಲಾ ಸೈನಿಕ್ ಕಲ್ಯಾಣ್ ‌ ನ ಎಲ್ಲ ಅಧಿಕಾರಿಗಳು ಜಿಲ್ಲಾ ನಿಯಂತ್ರಣ ಕೊಠಡಿಗಳೊಂದಿಗೆ ಸಂಪರ್ಕದಲ್ಲಿದ್ದಾರೆ . ನಿವೃತ್ತ ಸೇನಾ ವೈದ್ಯಕೀಯ ದಳದ ಸಿಬ್ಬಂದಿಗಳನ್ನು ಗುರುತಿಸಿ ಸಿದ್ಧವಾಗಿರಿಸಲಾಗಿದೆ . ಇದಲ್ಲದೆ , ಅಗತ್ಯವಿದ್ದಲ್ಲಿ ಪ್ರತ್ಯೇಕ / ಕ್ವಾರಂಟೈನ್ ‌ ಕೇಂದ್ರಗಳಾಗಿ ಕಾರ್ಯನಿರ್ವಹಿಸಲು ಉತ್ತರಾಖಂಡದಲ್ಲಿ ಸೈನಿಕ್ ರೆಸ್ಟ್ ಹೌಸ್ ‌ ಗಳನ್ನು ಸಿದ್ಧಪಡಿಸಲಾಗುತ್ತಿದೆ . ಗೋವಾದಲ್ಲಿ ನಿಯಂತ್ರಣ ಕೊಠಡಿಯನ್ನು ಸ್ಥಾಪಿಸಲಾಗಿದೆ . ಸ್ಥಳೀಯ ಆಡಳಿತಕ್ಕೆ ಯಾವುದೇ ಸಹಾಯವನ್ನು ಒದಗಿಸಲು , ಯಾವುದೇ ಸಂದರ್ಭದಲ್ಲಿ ಕರ್ತವ್ಯ ನಿಯೋಜನೆಗೆ ಇಎಸ್ ‌ ಎಂ ಸ್ವಯಂಸೇವಕರನ್ನು ಉಳಿಯುವಂತೆ ಕೋರಲಾಗಿದೆ .


    ***

    
    
    (Release ID: 1610228) Visitor Counter : 20
    
    
      Read this release in: Telugu , English , Punjabi , Hindi , Marathi , Assamese , Bengali , Gujarati , Tamil