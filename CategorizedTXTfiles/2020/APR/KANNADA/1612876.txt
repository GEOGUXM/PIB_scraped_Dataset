      ವಿಜ್ಞಾನ ಮತ್ತು ತಂತ್ರಜ್ಞಾನ ಸಚಿವಾಲಯ

      ಕೋವಿಡ್-19 ವಿರುದ್ಧ ಹೋರಾಡಲು ಎಸ್‌ಸಿಟಿಐಎಂಎಸ್‌ಟಿ (SCTIMST) ವಿಜ್ಞಾನಿಗಳಿಂದ ಸೋಂಕುನಿವಾರಕ ಗೇಟ್‌ವೇ ಮತ್ತು ಮುಖಗವಸು ವಿಲೇವಾರಿ ಬಿನ್ ಅಭಿವೃದ್ಧಿ
      Posted On: 10 APR 2020 12:04PM by PIB Bengaluru


    ಕೋವಿಡ್ -19 ವಿರುದ್ಧ ಹೋರಾಡಲು ಎಸ್ ‌ ಸಿಟಿಐಎಂಎಸ್ ‌ ಟಿ ( SCTIMST ) ವಿಜ್ಞಾನಿಗಳಿಂದ ಸೋಂಕುನಿವಾರಕ ಗೇಟ್ ‌ ವೇ ಮತ್ತು ಮುಖಗವಸು ವಿಲೇವಾರಿ ಬಿನ್ ಅಭಿವೃದ್ಧಿ


    " ಜನರು , ಉಡುಪು , ಮೇಲ್ಮೈ ಮತ್ತು ಬಳಸಿ ಬಿಸಾಡಬಹುದಾದ ರಕ್ಷಣಾತ್ಮಕ ಸಾಧನಗಳ ಸೋಂಕು ನಿವಾರಣೆಯು ಪ್ರಸರಣ ಸರಪಳಿಯನ್ನು ಮುರಿಯಲು ಅತ್ಯಗತ್ಯ " : ಡಿಎಸ್ ‌ ಟಿ ಕಾರ್ಯದರ್ಶಿ ಪ್ರೊಫೆಸರ್ ಅಶುತೋಷ್ ಶರ್ಮಾ


    ಕೇರಳದ ತಿರುವನಂತಪುರದಲ್ಲಿರುವ ಭಾರತ ಸರ್ಕಾರದ ವಿಜ್ಞಾನ ಮತ್ತು ತಂತ್ರಜ್ಞಾನ ಇಲಾಖೆಯ ( ಡಿಎಸ್ ‌ ಟಿ ) ಅಧೀನದಲ್ಲಿರುವ ಸ್ವಾಯತ್ತ ಸಂಸ್ಥೆಯಾದ ಶ್ರೀ ಚಿತ್ರ ತಿರುಣಾಲ್ ಇನ್ಸ್ಟಿಟ್ಯೂಟ್ ಫಾರ್ ಮೆಡಿಕಲ್ ಸೈನ್ಸಸ್ ಅಂಡ್ ಟೆಕ್ನಾಲಜಿ ( ಎಸ್ ‌ ಸಿಟಿಐಎಂಎಸ್ ‌ ಟಿ ) ಯ ವಿಜ್ಞಾನಿಗಳು ಕೋವಿಡ್ -19 ಸಾಂಕ್ರಾಮಿಕ ರೋಗದ ವಿರುದ್ಧ ಹೋರಾಡಲು ಎರಡು ತಂತ್ರಜ್ಞಾನಗಳನ್ನು ವಿನ್ಯಾಸಗೊಳಿಸಿದ್ದಾರೆ .


    ಎಸ್ ‌ ಸಿಟಿಐಎಂಎಸ್ ‌ ಟಿಯ ವೈದ್ಯಕೀಯ ಸಲಕರಣೆಗಳ ವಿಭಾಗದ ವಿಜ್ಞಾನಿಗಳಾದ ಜಿತಿನ್ ಕೃಷ್ಣನ್ ಮತ್ತು ಸುಭಾಶ್ ವಿ . ವಿ ಅವರು ಜನರನ್ನು ಸೋಂಕುರಹಿತರನ್ನಾಗಿಸಲು ವಿನ್ಯಾಸಗೊಳಿಸಿದ ಎರಡು ತಂತ್ರಜ್ಞಾನಗಳಲ್ಲಿ ಚಿತ್ರಾ ಸೋಂಕುನಿವಾರಕ ಗೇಟ್ ‌ ವೇ ಒಂದು . ಇದು ಪೋರ್ಟಬಲ್ ವ್ಯವಸ್ಥೆಯಾಗಿದ್ದು , ಹೈಡ್ರೋಜನ್ ಪೆರಾಕ್ಸೈಡ್ ಮಂಜು ಮತ್ತು ಯುವಿ ಆಧಾರಿತ ಸೋಂಕು ನಿವಾರಕ ಸೌಲಭ್ಯವನ್ನು ಉತ್ಪಾದಿಸುವ ವ್ಯವಸ್ಥೆಯಾಗಿದೆ .


    ಹೈಡ್ರೋಜನ್ ಪೆರಾಕ್ಸೈಡ್ ಹೊಗೆಯು ವ್ಯಕ್ತಿಯ ದೇಹ , ಕೈ ಮತ್ತು ಬಟ್ಟೆಗಳನ್ನು ಸೋಂಕುರಹಿತಗೊಳಿಸುತ್ತದೆ . ಯುವಿ ವ್ಯವಸ್ಥೆಯು ಕೊಠಡಿಯನ್ನು ಸೋಂಕುರಹಿತಗೊಳಿಸುತ್ತದೆ . ಇಡೀ ವ್ಯವಸ್ಥೆಯನ್ನು ವಿದ್ಯುನ್ಮಾನದಿಂದ ನಿಯಂತ್ರಿಸಲಾಗುತ್ತದೆ . ಕೊಠಡಿಯಲ್ಲಿ ಅಳವಡಿಸಲಾದ ಸಂವೇದಕಗಳು ವ್ಯಕ್ತಿಯ ಪ್ರವೇಶವನ್ನು ಪತ್ತೆ ಮಾಡುತ್ತವೆ ಮತ್ತು ಹೈಡ್ರೋಜನ್ ಪೆರಾಕ್ಸೈಡ್ ಮಂಜು ಉತ್ಪಾದನೆ ಪ್ರಕ್ರಿಯೆಯನ್ನು ಪ್ರಾರಂಭಿಸುತ್ತವೆ . ವ್ಯಕ್ತಿಯು ಕೋಣೆಯಲ್ಲಿ ಅದರ ಅಂತ್ಯದವರೆಗೆ ನಡೆಯಬೇಕು . ವ್ಯಕ್ತಿಯು ನಿರ್ಗಮಿಸಿದಾಗ , ವ್ಯವಸ್ಥೆಯು ಹೈಡ್ರೋಜನ್ ಪೆರಾಕ್ಸೈಡ್ ಧೂಮ ವ್ಯವಸ್ಥೆಯನ್ನು ಸ್ಥಗಿತಗೊಳಿಸುತ್ತದೆ ಮತ್ತು ಕೋಣೆಯೊಳಗಿನ ಯುವಿ ದೀಪವನ್ನು ಸೋಂಕುರಹಿತಗೊಳಿಸಲು ಆನ್ ಮಾಡುತ್ತದೆ . ನಿಗದಿತ ಸಮಯದ ನಂತರ ಯುವಿ ಬೆಳಕನ್ನು ಸ್ವಯಂಚಾಲಿತವಾಗಿ ಸ್ವಿಚ್ ಆಫ್ ಮಾಡಿದ ನಂತರ , ಮುಂದಿನ ವ್ಯಕ್ತಿಗೆ ಚೇಂಬರ್ ಸಿದ್ಧವಾಗುತ್ತದೆ . ಇಡೀ ಪ್ರಕ್ರಿಯೆಯು ಕೇವಲ 40 ಸೆಕೆಂಡುಗಳಲ್ಲಿ ನಡೆಯುತ್ತದೆ . ಈ ವ್ಯವಸ್ಥೆಯನ್ನು ಮೇಲ್ವಿಚಾರಣೆ ಮಾಡಲು ಸೈಡ್ ‌ ವಾಲ್ ‌ ಗಳಲ್ಲಿ ಗಾಜಿನ ಫಲಕಗಳನ್ನು ಹೊಂದಿದೆ ಮತ್ತು ಬಳಕೆಯ ಸಮಯವನ್ನು ತಿಳಿಯಲು ದೀಪಗಳನ್ನು ಅಳವಡಿಸಲಾಗಿದೆ . ವಿನ್ಯಾಸ ಮತ್ತು ಜ್ಞಾನವನ್ನು ಕೇರಳದ ಎರ್ನಾಕುಲಂನಲ್ಲಿರುವ ಎಚ್ ‌ ಎಂಟಿ ಮಷೀನ್ ಟೂಲ್ಸ್ ಗೆ ವರ್ಗಾಯಿಸಲಾಗಿದೆ .


    ಎರಡನೇ ತಂತ್ರಜ್ಞಾನ , ಚಿತ್ರ ಯುವಿ ಆಧರಿತ ಮುಖಗವಸು ವಿಲೇವಾರಿ ಬಿನ್ ಅನ್ನು ಎಸ್ ‌ ಸಿಟಿಎಂಎಸ್ ‌ ಟಿಯ ಸುಭಾಶ್ ವಿ . ವಿ ವಿನ್ಯಾಸಗೊಳಿಸಿದ್ದಾರೆ ,. ‘ ಯುವಿ ಬೇಸ್ಡ್ ಫೇಸ್ ‌ ಮಾಸ್ಕ್ ಡಿಸ್ಪೋಸಲ್ ಬಿನ್ ’ ಅನ್ನು ಆರೋಗ್ಯ ಕಾರ್ಯಕರ್ತರು ಆಸ್ಪತ್ರೆಗಳಲ್ಲಿ ಮತ್ತು ಸಾರ್ವಜನಿಕ ಸ್ಥಳಗಳಲ್ಲಿ ಬಳಸಬಹುದಾಗಿದೆ , ಅಲ್ಲಿ ಬಳಸಿದ ಮುಖಗವಸು , ತಲೆಗವಸು , ಫೇಸ್ ಶೀಲ್ಡ್ ಮುಂತಾದವುಗಳನ್ನು ಸೊಂಕುರಹಿತಗೊಳಿಸಿ ಸೋಂಕಿನ ಸರಪಳಿಯನ್ನು ಮುರಿಯಲು ಇದು ಅಗತ್ಯವಾಗಿರುತ್ತದೆ .


    ಪ್ರಸ್ತುತ ಕೋವಿಡ್ -19 ಸಾಂಕ್ರಾಮಿಕದ ಕಾರಣ ಮುಖಗವಸುಗಳು ಅಗತ್ಯ ವಸ್ತುಗಳಾಗಿವೆ . ಬಳಸಿದ ಮುಖಗವಸುಗಳು ಅಪಾಯಕಾರಿ ತ್ಯಾಜ್ಯವಾಗಿದ್ದು ಅದನ್ನು ಸರಿಯಾಗಿ ವಿಲೇವಾರಿ ಮಾಡಬೇಕು . ತ್ಯಾಜ್ಯ ಸಂಗ್ರಹಕಾರರು ತಮ್ಮ ಕರ್ತವ್ಯಗಳನ್ನು ನಿರ್ವಹಿಸುವಾಗ COVID19 ಗೆ ಒಡ್ಡಿಕೊಳ್ಳುವ ಅಪಾಯವಿದೆ . ಬಳಸಿದ ಮುಖಗವಸುಗಳನ್ನು ತ್ಯಾಜ್ಯ ತೊಟ್ಟಿಯಲ್ಲಿ ಎಸೆಯುವ ಬದಲು , ಬಳಸಿದ ಮುಖಗವಸುಗಳನ್ನು ಸೋಂಕುರಹಿತಗೊಳಿಸುವುದು ಅತ್ಯಗತ್ಯವಾಗಿದೆ . ವಿನ್ಯಾಸ ಮತ್ತು ಜ್ಞಾನವನ್ನು ಕೇರಳದ ಎರ್ನಾಕುಲಂನ ಎಚ್ ‌ ಎಂಟಿ ಮಷೀನ್ ಟೂಲ್ಸ್ ಗೆ ವರ್ಗಾಯಿಸಲಾಗಿದೆ .


    ಪ್ರಸರಣದ ಸರಪಳಿಯನ್ನು ಮುರಿಯಲು ಜನರು , ಉಡುಪುಗಳು , ಮೇಲ್ಮೈಗಳು ಮತ್ತು ಬಳಸಿ ಬಿಸಾಡಬಹುದಾದ ರಕ್ಷಣಾತ್ಮಕ ಸಾಧನಗಳ ಸೋಂಕುನಿವಾರಣೆ ಅತ್ಯಗತ್ಯವಾಗಿದೆ . ಹೈಡ್ರೋಜನ್ ಪೆರಾಕ್ಸೈಡ್ ಸಿಂಡಣೆ ಮತ್ತು ಯುವಿ ಬೆಳಕನ್ನು ಸೂಕ್ತ ಪ್ರಮಾಣದಲ್ಲಿ ಬಳಸುವುದು ಈ ಹೋರಾಟದಲ್ಲಿ ಎರಡು ಪ್ರಮುಖ ಕ್ರಮಗಳಾಗಿವೆ . ಇವೆರಡನ್ನೂ ಇಲ್ಲಿ ಅಭಿವೃದ್ಧಿಪಡಿಲಾಗಿರುವ ನಾವೀನ್ಯತೆಗಳಲ್ಲಿ ಬಳಸಲಾಗಿದೆ " ಎಂದು ಡಿಎಸ್ ‌ ಟಿ ಕಾರ್ಯದರ್ಶಿ ಪ್ರೊಫೆಸರ್ ಅಶುತೋಷ್ ಶರ್ಮಾ ಹೇಳುತ್ತಾರೆ .


    ( ಹೆಚ್ಚಿನ ವಿವರಗಳಿಗೆ ಸಂಪರ್ಕಿಸಿ : ಶ್ರೀಮತಿ ಸ್ವಪ್ನಾ ವಾಮದೇವನ್ , PRO, SCTIMST, Mob: 9656815943, ಇಮೇಲ್ : pro@sctimst.ac.in )


    ***

    
    
    (Release ID: 1612876) Visitor Counter : 20
    
    
      Read this release in: English , Marathi , Urdu , Hindi , Assamese , Bengali , Punjabi , Gujarati , Tamil , Telugu , Malayalam