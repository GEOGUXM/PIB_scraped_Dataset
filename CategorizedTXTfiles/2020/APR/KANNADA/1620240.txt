      ಬೃಹತ್ ಮತ್ತು ಸಾರ್ವಜನಿಕ ಉದ್ದಿಮೆಗಳ ಸಚಿವಾಲಯ

      ಕೊವಿಡ್-19 ವಿರುದ್ದ ಕಾರ್ಯಯೋಜನೆಗಳಿಗಾಗಿ ಪ್ರಧಾನಮಂತ್ರಿಯವರ ನಾಯಕತ್ವವನ್ನು ಹೊಗಳಿದ ಆಟೋಮೊಬೈಲ್ ಉದ್ಯಮದ ದಿಗ್ಗಜರು
      Posted On: 30 APR 2020 4:32PM by PIB Bengaluru


    ಕೊವಿಡ್- 19 ವಿರುದ್ದ ಕಾರ್ಯಯೋಜನೆಗಳಿಗಾಗಿ ಪ್ರಧಾನಮಂತ್ರಿಯವರ ನಾಯಕತ್ವವನ್ನು ಹೊಗಳಿದ ಆಟೋಮೊಬೈಲ್ ಉದ್ಯಮದ ದಿಗ್ಗಜರು
    ಜೀವನೋಪಾಯ , ಸಂಪನ್ಮೂಲ ಕ್ರೋಢೀಕರಣ ಮತ್ತು ಕ್ಷೇತ್ರ ಪುನರುಜ್ಜೀವನಗೊಳಿಸುವ ಕ್ರಮಗಳ ಕುರಿತು ಸುದೀರ್ಘ ಚರ್ಚೆ ಮಾಡಿದೆವು: ಶ್ರೀ ಪ್ರಕಾಶ್ ಜಾವಡೇಕರ್


    ಭಾರತದ ಆಟೋಮೊಬೈಲ್ ಕ್ಷೇತ್ರದ ಮೇಲೆ ಕೊವಿಡ್ -19 ನ ಸಂಭವನೀಯ ಪರಿಣಾಮವನ್ನು ಅರ್ಥಮಾಡಿಕೊಳ್ಳಲು , ಪರಿಣಾಮವನ್ನು ಕಡಿಮೆ ಮಾಡಲು ಸಂಭವನೀಯ ನೀತಿಗಳು ಮತ್ತು ಉದ್ಯಮ ಕ್ಷೇತ್ರದ ಸಲಹೆಗಳನ್ನು ಆಲಿಸಲು ಕೇಂದ್ರ ಬೃಹತ್ ಕೈಗಾರಿಕೆಗಳು ಮತ್ತು ಸಾರ್ವಜನಿಕ ಉದ್ಯಮಗಳ ಸಚಿವ ಶ್ರೀ ಪ್ರಕಾಶ್ ಜಾವಡೇಕರ್ ಅವರು ಭಾರತೀಯ ವಾಹನ ಉದ್ಯಮ ಕ್ಷೇತ್ರದ ಆಯ್ದ ಸಿ . ಇ . ಒಗಳ ತಂಡದದೊಂದಿಗೆ ಸಭೆ ನಡೆಸಿದರು. ವೀಡಿಯೊ ಸಂವಾದ ಮೂಲಕ ನಡೆದ ಸಭೆಯಲ್ಲಿ ಕ್ಷೇತ್ರವನ್ನು ಪುನರುಜ್ಜೀವನಗೊಳಿಸುವುದು , ಜೀವನೋಪಾಯ ಮತ್ತು ಸಂಪನ್ಮೂಲಗಳ ಕ್ರೋಢೀಕರಣದಿಂದ ಹಿಡಿದು ಎಲ್ಲಾ ಸಲಹೆಗಳನ್ನು ಅವಲೋಕಿಸಲಾಯಿತು. ಅಗತ್ಯ ಬೇಡಿಕೆಗಳನ್ನು ಮುಂದಿಟ್ಟಿದ್ದಲ್ಲದೆ , ಚರ್ಚೆಯ ಅವಧಿಯಲ್ಲಿ ಬಹಳ ಉತ್ತಮವಾದ ದೃಢಸಲಹೆಗಳೂ ಬಂದಿವೆ ಎಂದು ಕೇಂದ್ರ ಸಚಿವರು ಹೇಳಿದರು.


    ಮುಂದಿನ ದಿನಗಳಲ್ಲಿ , ಮತ್ತೆ ಕೆಲಸಕ್ಕೆ ಸೇರುವ ಮೊದಲು ಕಾರ್ಮಿಕರಿಗೆ ಬ್ಯಾಚ್ ಪರೀಕ್ಷೆ , ಆನ್‌ಲೈನ್ ನೋಂದಣಿ , ನಂತರ ಮಾರಾಟದ ಸ್ಥಳಗಳ ನೈರ್ಮಲ್ಯೀಕರಣ , ಇಬ್ಬರು ಕಾರ್ಮಿಕರ ನಡುವೆ ಭೌತಿಕ ವಿಭಜಕವನ್ನು ನೀಡುವುದು ಮುಂತಾದ ಅತ್ಯುತ್ತಮ ಸಲಹೆಗಳನ್ನು ನೀಡಿದ್ದಾರೆ ಎಂದು ಕೇಂದ್ರ ಸಚಿವ ಶ್ರೀ ಜಾವಡೇಕರ್ ಹೇಳಿದರು.


    ಇಡೀ ಆಟೋಮೋಟಿವ್ ಇಂಡಸ್ಟ್ರಿಯ ವ್ಯಾಲ್ಯೂ ಚೈನ್ ಅನ್ನು ಪುನಃ ತೆರೆಯುವುದಕ್ಕೆ ಸಂಬಂಧಿಸಿದ ಕೆಲವು ಸಲಹೆಗಳೊಂದಿಗೆ ಮಾರಾಟಗಾರರಿಗೆ ಬೆಂಬಲ ; ಉದ್ಯೋಗ ಬೆಂಬಲ ಮಧ್ಯಸ್ಥಿಕೆಗಳು ; ಉತ್ಪನ್ನಗಳ ಬೇಡಿಕೆಯನ್ನು ಹೆಚ್ಚಿಸುವುದು ಮತ್ತು ಹಣಕಾಸಿನ ಬೆಂಬಲದ ಅವಶ್ಯಕತೆಗೆ ಸಂಬಂಧಿಸಿದಂತೆ ಉದ್ಯಮವು ಎದುರಿಸುತ್ತಿರುವ ಪ್ರಮುಖ ಸಮಸ್ಯೆಗಳನ್ನು ಎತ್ತಿ ತೋರಿಸಿದರು ; .ಹಾಗೂ “ಈ ಎಲ್ಲಾ ಸಲಹೆಗಳು ಮತ್ತು ಬೇಡಿಕೆಗಳನ್ನು ಸಾರಿಗೆ ಸಚಿವಾಲಯ , ವಾಣಿಜ್ಯ ಸಚಿವಾಲಯ , ಹಣಕಾಸು ಸಚಿವಾಲಯ ಮತ್ತು ಸಂಬಂಧಪಟ್ಟ ಇತರ ಸಚಿವಾಲಯಗಳೊಂದಿಗೆ ಚರ್ಚಿಸುತ್ತೇವೆ ” ಎಂದು ಉದ್ಯಮದ ನಾಯಕರಿಗೆ ಕೇಂದ್ರ ಸಚಿವ ಶ್ರೀ ಜಾವಡೇಕರ್ ಭರವಸೆ ನೀಡಿದರು.


    ಕೊವಿಡ್ ಯೊಂದಿಗೆ ವ್ಯವಹರಿಸುವಾಗ ಕೈಗೊಂಡ ಅತ್ಯುತ್ತಮ ವಿಧಾನಗಳಿಗಾಗಿ ಪ್ರಧಾನಮಂತ್ರಿಯ ನಾಯಕತ್ವವನ್ನು ಈ ಉದ್ಯಮ ಕ್ಷೇತ್ರದ ದಿಗ್ಗಜಗಳು ಮೆಚ್ಚಿದರು. " ಭಾರತವು ಕೊವಿಡ್ ಅನ್ನು ನಿರ್ವಹಿಸುವಲ್ಲಿ ನಿಜವಾಗಿಯೂ ಉತ್ತಮ ರೀತಿಯಲ್ಲಿ ಕಾರ್ಯನಿರ್ವಹಿಸಿದೆ ಮತ್ತು ನಾವು ಅಮೂಲ್ಯವಾದ ಜೀವಗಳನ್ನು ಉಳಿಸಿದ್ದೇವೆ , ಈಗ ನಾವು ಜೀವನೋಪಾಯದತ್ತ ಗಮನ ಹರಿಸಬೇಕಾಗಿದೆ" ಎಂದು ಕೇಂದ್ರ ಬೃಹತ್ ಕೈಗಾರಿಕಾ ಸಚಿವರು ಒತ್ತಿ ಹೇಳಿದರು.


    ಕೇಂದ್ರ ಬೃಹತ್ ಕೈಗಾರಿಕೆಗಳು ಮತ್ತು ಸಾರ್ವಜನಿಕ ಉದ್ಯಮಗಳ ರಾಜ್ಯ ಸಚಿವ ಶ್ರೀ ಅರ್ಜುನ್ ಮೇಘವಾಲ್ ಮತ್ತು ಬೃಹತ್ ಕೈಗಾರಿಕೆಗಳು ಕಾರ್ಯದರ್ಶಿ ಶ್ರೀ ಅರುಣ್‌ ಗೋಯೆಲ್ ಸಹ ಈ ಚರ್ಚೆಗಳಲ್ಲಿ ಭಾಗವಹಿಸಿದ್ದರು.


    ಸಭೆಯಲ್ಲಿ ಭಾಗವಹಿಸಲು ಒಇಎಂಗಳು ಮತ್ತು ಆಟೋ ಕಾಂಪೊನೆಂಟ್ ವಲಯದಿಂದಲೂ ಪ್ರಾತಿನಿಧ್ಯವಿತ್ತು. ಸಿಯಾಮ್ ಅಧ್ಯಕ್ಷ ಶ್ರೀ ರಾಜನ್ ವಾಧೇರಾ ಮತ್ತು ಎಸಿಎಂಎ ಅಧ್ಯಕ್ಷ ಶ್ರೀ ದೀಪಕ್ ಜೈನ್ ಮುಂತಾದವರು ಈ ಕೈಗಾರಿಕಾ ತಂಡದ ಸಹ-ನೇತೃತ್ವ ವಹಿಸಿದ್ದರು. ಭಾಗವಹಿಸಿದ ಇತರ ಹಿರಿಯ ಸಿಇಒಗಳಲ್ಲಿ ಶ್ರೀ ಆರ್ ಸಿ ಭಾರ್ಗವ , ಶ್ರೀ ಪವನ್ ಮುಂಜಾಲ್ ; ಶ್ರೀ ವಿಕ್ರಮ್ ಕಿರ್ಲೋಸ್ಕರ್ ಮತ್ತು ಡಾ. ಪವನ್ ಗೋಯೆಂಕಾ ಕೂಡಾ ಸೇರಿದ್ದಾರೆ .


    ***

    
    
    (Release ID: 1620240) Visitor Counter : 10
    
    
      Read this release in: English , Urdu , Hindi , Assamese , Bengali , Punjabi , Gujarati , Odia , Tamil , Telugu , Malayalam , Malayalam