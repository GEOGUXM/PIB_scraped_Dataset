      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ಕೋವಿಡ್-19 ನಿಗ್ರಹಕ್ಕೆ ರಾಜ್ಯಗಳು ಕೈಗೊಂಡ ಕ್ರಮಗಳ ಕುರಿತು ಡಾ. ಹರ್ಷವರ್ಧನ್ ಅವರಿಂದ ವಿಡಿಯೋ ಕಾನ್ಫರೆನ್ಸ್
      Posted On: 10 APR 2020 7:18PM by PIB Bengaluru


    ಕೋವಿಡ್ -19 ನಿಗ್ರಹಕ್ಕೆ ರಾಜ್ಯಗಳು ಕೈಗೊಂಡ ಕ್ರಮಗಳ ಕುರಿತು ಡಾ . ಹರ್ಷವರ್ಧನ್ ಅವರಿಂದ ವಿಡಿಯೋ ಕಾನ್ಫರೆನ್ಸ್


    ಕೋವಿಡ್ -19 ವಿರುದ್ಧದ ದೃಢ ಹೋರಾಟದಲ್ಲಿ ಭಾರತದ ಜನರನ್ನು ಒಗ್ಗೂಡಿಸಲು ಆರೋಗ್ಯಸೇತು ಮೊಬೈಲ್ ಅಪ್ಲಿಕೇಶನ್ ಉತ್ತೇಜಿಸುವಂತೆ ರಾಜ್ಯಗಳಿಗೆ ಒತ್ತಾಯ


    ಪರಿಸ್ಥಿತಿಯನ್ನು ನಿಯಂತ್ರಣದಲ್ಲಿಟ್ಟುಕೊಳ್ಳುವಲ್ಲಿನ ಸಮರ್ಪಣೆಗೆ ನಿಮಗೆ ಅಭಿನಂದನೆ : ಡಾ . ಹರ್ಷವರ್ಧನ್


    " ನಿಮ್ಮ ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳಲ್ಲಿ ಕೋವಿಡ್ -19 ರ ವಿರುದ್ಧದ ನಮ್ಮ ಹೋರಾಟದಲ್ಲಿ ಪರಿಸ್ಥಿತಿಯನ್ನು ನಿರ್ವಹಿಸಿದ್ದಕ್ಕಾಗಿ ಮತ್ತು ನಿಯಂತ್ರಣದಲ್ಲಿಟ್ಟುಕೊಂಡಿದ್ದಕ್ಕಾಗಿ ನಾನು ನಿಮ್ಮೆಲ್ಲರನ್ನೂ ಅಭಿನಂದಿಸುತ್ತೇನೆ " ಎಂದು ಕೇಂದ್ರ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವ ಡಾ . ಹರ್ಷವರ್ಧನ್ ಹೇಳಿದರು . ಅವರು ಇಂದು ಆರೋಗ್ಯ ಖಾತೆ ರಾಜ್ಯ ಸಚಿವ ಶ್ರೀ ಅಶ್ವಿನಿ ಕುಮಾರ್ ಚೌಬೆ ಜೊತೆಗೆ COVID-19 ಅನ್ನು ತಗ್ಗಿಸುವ ಕ್ರಮಗಳು ಮತ್ತು ಸನ್ನದ್ಧತೆಯನ್ನು ಪರಿಶೀಲಿಸಲು ಎಲ್ಲಾ ರಾಜ್ಯಗಳು ಮತ್ತು ಯುಟಿಗಳ ಆರೋಗ್ಯ ಸಚಿವರು , ಮುಖ್ಯ ಕಾರ್ಯದರ್ಶಿಗಳು / ಆರೋಗ್ಯ ಕಾರ್ಯದರ್ಶಿಗಳೊಂದಿಗೆ ವಿಡಿಯೋ ಕಾನ್ಫರೆನ್ಸ್ ನಡೆಸಿದರು .


    ಮಹಾರಾಷ್ಟ್ರ , ದೆಹಲಿ , ರಾಜಸ್ಥಾನ , ಹಿಮಾಚಲ ಪ್ರದೇಶ , ಉತ್ತರ ಪ್ರದೇಶ , ಕೇರಳ , ಆಂಧ್ರಪ್ರದೇಶ , ಮಧ್ಯಪ್ರದೇಶ , ಗುಜರಾತ್ , ಕರ್ನಾಟಕ , ಪಂಜಾಬ್ , ಬಿಹಾರ , ತೆಲಂಗಾಣ , ಹರಿಯಾಣ , ಒಡಿಶಾ , ಅಸ್ಸಾಂ , ಚಂಡೀಗಢ , ಝಾರ್ಖಂಡ್ , ಮಣಿಪುರ , ಅರುಣಾಚಲ ಪ್ರದೇಶ , ಗೋವಾ , ಮಿಜೋರಾಂ , ತ್ರಿಪುರ , ಸಿಕ್ಕಿಂ , ನಾಗಾಲ್ಯಾಂಡ್ , ತಮಿಳುನಾಡು , ಮೇಘಾಲಯ ಮತ್ತು ದಾದ್ರಾ ಮತ್ತು ನಗರ ಹವೇಲಿಗಳು ಈ ವಿಡಿಯೋ ಕಾನ್ಫರೆನ್ಸ್ ನಲ್ಲಿ ಭಾಗವಹಿಸಿದ್ದವು .


    " ಸಾಂಕ್ರಾಮಿಕ ರೋಗದ ವಿರುದ್ಧದ ಹೋರಾಟವು ಈಗ ಮೂರು ತಿಂಗಳಿಗಿಂತಲೂ ಹಳೆಯದಾಗಿದೆ ಮತ್ತು ದೇಶದಲ್ಲಿ ಕೋವಿಡ್ -19 ತಡೆಗಟ್ಟುವಿಕೆ , ನಿಯಂತ್ರಣ ಮತ್ತು ನಿರ್ವಹಣೆಯನ್ನು ರಾಜ್ಯಗಳ ಸಹಯೋಗದೊಂದಿಗೆ ಉನ್ನತ ಮಟ್ಟದಲ್ಲಿ ಮೇಲ್ವಿಚಾರಣೆ ಮಾಡಲಾಗುತ್ತಿದೆ " ಎಂದು ಡಾ . ಹರ್ಷವರ್ಧನ್ ಹೇಳಿದರು . “ ಮಾನ್ಯ ಪ್ರಧಾನಿ ಶ್ರೀ ನರೇಂದ್ರ ಮೋದಿಯವರ ನೇತೃತ್ವದಲ್ಲಿ , ದೇಶವು ಹಲವಾರು ಪೂರ್ವಭಾವಿ ಮತ್ತು ಪರಿಣಾಮಕಾರಿ ಕ್ರಮಗಳನ್ನು ತೆಗೆದುಕೊಂಡಿದೆ . ಈ ಸಮಯೋಚಿತ ಕ್ರಮಗಳು ಪರಿಸ್ಥಿತಿಯನ್ನು ನಿರ್ವಹಿಸಲು ಮತ್ತು ಯಾವುದೇ ಸಂಭವನೀಯತೆಗೆ ಸಿದ್ಧರಾಗಿರಲು ನಮಗೆ ಸಹಾಯ ಮಾಡಿದೆ ” ಎಂದು ಅವರು ಹೇಳಿದರು .


    ರೋಗ ಹರಡುವ ಸರಪಳಿಯನ್ನು ಮುರಿಯಲು ಮುಂದಿನ ಕೆಲವು ವಾರಗಳು ನಿರ್ಣಾಯಕ ಎಂದ ಡಾ . ಹರ್ಷವರ್ಧನ್ ಎಲ್ಲರಿಗೂ ಸಾಮಾಜಿಕ ಅಂತರವನ್ನು ಖಚಿತಪಡಿಸಿಕೊಳ್ಳಲು ಮತ್ತು ವೈಯಕ್ತಿಕ ನೈರ್ಮಲ್ಯದ ಬಗ್ಗೆ ಜಾಗೃತಿ ಮೂಡಿಸಲು ಕೋರಿದರು , ಇದು ಕೋವಿಡ್ -19 ವಿರುದ್ಧದ ದೃಢ ಮತ್ತು ಸಾಮೂಹಿಕ ಹೋರಾಟಕ್ಕೆ ಸಹಾಯ ಮಾಡುತ್ತದೆ ಎಂದರು .


    ಗರ್ಭಿಣಿಯರು , ಡಯಾಲಿಸಿಸ್ ರೋಗಿಗಳು ಮತ್ತು ಥಲಸ್ಸೆಮಿಯಾದಂತಹ ಕಾಯಿಲೆಗಳಿಂದ ಬಳಲುತ್ತಿರುವವರ ಚಿಕಿತ್ಸೆ ಹಾಗೂ ವೈದ್ಯಕೀಯ ಅಗತ್ಯತೆಗಳನ್ನು ರಾಜ್ಯಗಳು ಗಮನದಲ್ಲಿರಿಸಿಕೊಳ್ಳಬೇಕು ಎಂದು ಅವರು ಹೇಳಿದರು . ಸ್ವಯಂಪ್ರೇರಿತ ರಕ್ತದಾನವನ್ನು ಉತ್ತೇಜಿಸಲು ಮತ್ತು ಯಾವುದೇ ಸಮಯದಲ್ಲಿ ರಕ್ತವನ್ನು ಸಮರ್ಪಕವಾಗಿ ಪೂರೈಸಲು ಸುರಕ್ಷಿತ ರಕ್ತದಾನಕ್ಕಾಗಿ ಮೊಬೈಲ್ ಘಟಕಗಳನ್ನು ವ್ಯವಸ್ಥೆ ಮಾಡುವಂತೆ ಅವರು ರಾಜ್ಯಗಳು ಹಾಗೂ ಕೇಂದ್ರಾಡಳಿತ ಪ್ರದೇಶಗಳಿಗೆ ಸೂಚಿಸಿದರು .


    ದೇಶದ ಕೋವಿಡ್ -19 ಮೀಸಲು ಆಸ್ಪತ್ರೆಗಳ ಸ್ಥಿತಿಯನ್ನು ಡಾ . ಹರ್ಷವರ್ಧನ್ ಪರಿಶೀಲಿಸಿದರು . " ದೇಶದ ಪ್ರತಿ ಜಿಲ್ಲೆಯಲ್ಲೂ COVID-19 ಮೀಸಲು ಆಸ್ಪತ್ರೆಗಳನ್ನು ಸ್ಥಾಪಿಸುವ ಅವಶ್ಯಕತೆಯಿದೆ ಮತ್ತು ಸಾಧ್ಯವಾದಷ್ಟು ಬೇಗ ಅವುಗಳನ್ನು ಗುರುತಿಸಿದರೆ , ಜನರಿಗೆ ಅವುಗಳ ಬಗ್ಗೆ ಮಾಹಿತಿ ದೊರೆಯುತ್ತದೆ " ಎಂದು ಅವರು ಹೇಳಿದರು .


    ಪ್ರತಿ ರಾಜ್ಯಗಳ ಪಿಪಿಇಗಳು , ಎನ್ 95 ಮುಖಗವಸುಗಳು , ಪರೀಕ್ಷಾ ಕಿಟ್ ‌ ಗಳು , ಔಷಧಗಳು ಮತ್ತು ವೆಂಟಿಲೇಟರ್ ‌ ಗಳ ಅವಶ್ಯಕತೆ ಮತ್ತು ಸಮರ್ಪಕತೆಯನ್ನು ಡಾ . ಹರ್ಷವರ್ಧನ್ ಪರಿಶೀಲಿಸಿದರು . ಈ ನಿರ್ಣಾಯಕ ವಸ್ತುಗಳ ಸರಬರಾಜಿನಲ್ಲಿ ಯಾವುದೇ ಕೊರತೆಯಾಗದಂತೆ ನೋಡಿಕೊಳ್ಳಲು ಭಾರತ ಸರ್ಕಾರ ಅತ್ಯುತ್ತಮ ಪ್ರಯತ್ನವನ್ನು ಮಾಡುತ್ತದೆ ಎಂದು ಭರವಸೆ ನೀಡಿದರು . ವಿವಿಧ ಅವಶ್ಯಕತೆಗಳ ಸರಬರಾಜಿಗೆ ಈಗಾಗಲೇ ಆದೇಶಗಳನ್ನು ಮಾಡಲಾಗಿದೆ ಎಂದರು . ರಾಜ್ಯಗಳು ಕೇಳಿರುವ ಅಗತ್ಯಕ್ಕೆ ತಕ್ಕಂತೆ ಅವರ ಭಾಗಶಃ ಅವಶ್ಯಕತೆಗಳನ್ನು ಪೂರೈಸಲಾಗಿದೆ ಎಂದು ಅವರು ಹೇಳಿದರು . ಯಾವ ವರ್ಗದ ಆರೋಗ್ಯ ಕಾರ್ಯಕರ್ತರು / ವೃತ್ತಿಪರರು ಯಾವ ವರ್ಗದ ಪಿಪಿಇಗಳನ್ನು ಬಳಸಬೇಕು ಎಂಬ ವಿವರವಾದ ಮಾರ್ಗಸೂಚಿಗಳು ಸಚಿವಾಲಯದ ವೆಬ್ ‌ ಸೈಟ್ ‌ ನಲ್ಲಿ (www.mohfw.gov.in) ಲಭ್ಯವಿದೆ ಮತ್ತು ರಾಜ್ಯಗಳು ಇವುಗಳ ಸೂಕ್ತ ಬಳಕೆಯ ಬಗ್ಗೆ ಜಾಗೃತಿ ಮೂಡಿಸಬೇಕಾಗಿದೆ ಎಂದು ಅವರು ಹೇಳಿದರು . ಮುಖದ ಹೊದಿಕೆ ಬಳಕೆಯ ಮಾರ್ಗಸೂಚಿಗಳು ಸಚಿವಾಲಯದ ವೆಬ್ ‌ ಸೈಟ್ ‌ ನಲ್ಲಿ ಲಭ್ಯವಿದೆ ಮತ್ತು ಇವುಗಳನ್ನು ಸಮುದಾಯಗಳಲ್ಲಿ ಪರಿಣಾಮಕಾರಿಯಾಗಿ ಬಳಸಬಹುದು ಎಂದು ಅವರು ಹೇಳಿದರು . ರಾಜ್ಯಗಳ ವಿವಿಧ ಪ್ರಯತ್ನಗಳನ್ನು ಶ್ಲಾಘಿಸಿದ ಅವರು , ಪರಸ್ಪರರ ಉತ್ತಮ ಅಭ್ಯಾಸಗಳನ್ನು ಅನುಕರಿಸಬಹುದು ಎಂದರು .


    ಕೊರೊನಾವೈರಸ್ ಸೋಂಕಿನ ಅಪಾಯವನ್ನು ತಿಳಿಯಲು ಆರೋಗ್ಯ ಸೇತು ಆ್ಯಪ್ ಡೌನ್ ‌ ಲೋಡ್ ಮಾಡಲು ಮತ್ತು ಬಳಸಲು ಅವರು ಎಲ್ಲರಿಗೂ ಕೋರಿದರು . ” ಸ್ಮಾರ್ಟ್ ಫೋನ್ ‌ ನಲ್ಲಿ ಒಮ್ಮೆ ಡೌನ್ ‌ ಲೋಡ್ ಮಾಡಿದ ನಂತರ , ಅತ್ಯಾಧುನಿಕ ನಿಯತಾಂಕಗಳನ್ನು ಆಧರಿಸಿ ಅಪ್ಲಿಕೇಶನ್ ಸೋಂಕಿನ ಅಪಾಯವನ್ನು ಲೆಕ್ಕಹಾಕುತ್ತದೆ ” ಎಂದು ಅವರು ಹೇಳಿದರು .


    ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಕಾರ್ಯದರ್ಶಿ ಶ್ರೀಮತಿ ಪ್ರೀತಿ ಸುದಾನ್ , ವಿಶೇಷ ಕಾರ್ಯದರ್ಶಿ ಶ್ರೀ ಸಂಜೀವ ಕುಮಾರ್ ಮತ್ತು ಆರೋಗ್ಯ ಸಚಿವಾಲಯದ ಹಿರಿಯ ಅಧಿಕಾರಿಗಳು ಮತ್ತು ಐಸಿಎಂಆರ್ ಪ್ರತಿನಿಧಿಗಳು ಪರಿಶೀಲನಾ ಸಭೆಯಲ್ಲಿ ಉಪಸ್ಥಿತರಿದ್ದರು .


    ***

    
    
    (Release ID: 1613140) Visitor Counter : 49
    
    
      Read this release in: English , Urdu , Marathi , Hindi , Assamese , Bengali , Manipuri , Punjabi , Gujarati , Odia , Tamil , Telugu , Malayalam