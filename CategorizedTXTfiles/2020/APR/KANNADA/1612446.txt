      ಕಾರ್ಪೋರೇಟ್ ವ್ಯವಹಾರಗಳ ಸಚಿವಾಲಯ

      ವಿ.ಸಿ. ಅಥವಾ ಒ.ಎ.ವಿ.ಎಂ. ಮೂಲಕ ವಿಶೇಷ ಸಾಮಾನ್ಯ ಸಭೆಗಳನ್ನು (ಇ.ಜಿ.ಎಂ.ಗಳು) ನಡೆಸಲು ಜೊತೆಗೆ ಪೂರಕವಾಗಿ ನೊಂದಾಯಿತ ಇ-ಮೈಲ್ ಗಳ ಮೂಲಕ ಇ-ಮತದಾನ/ ಸರಳ ಮತದಾನಕ್ಕೂ ಕಂಪೆನಿಗಳಿಗೆ ಎಂ.ಸಿ.ಎ. ಅವಕಾಶ
      Posted On: 08 APR 2020 7:58PM by PIB Bengaluru


    ವಿ . ಸಿ . ಅಥವಾ ಒ . ಎ . ವಿ . ಎಂ . ಮೂಲಕ ವಿಶೇಷ ಸಾಮಾನ್ಯ ಸಭೆಗಳನ್ನು ( ಇ . ಜಿ . ಎಂ . ಗಳು ) ನಡೆಸಲು ಜೊತೆಗೆ ಪೂರಕವಾಗಿ ನೊಂದಾಯಿತ ಇ - ಮೈಲ್ ಗಳ ಮೂಲಕ ಇ - ಮತದಾನ / ಸರಳ ಮತದಾನಕ್ಕೂ ಕಂಪೆನಿಗಳಿಗೆ ಎಂ . ಸಿ . ಎ . ಅವಕಾಶ

    ಕೋವಿಡ್ -19 ರಿಂದಾಗಿ ಜಾರಿಯಲ್ಲಿರುವ ರಾಷ್ಟ್ರವ್ಯಾಪೀ ಲಾಕ್ ಡೌನ್ ಮತ್ತು ಸಾಮಾಜಿಕ ಅಂತರ ಕಾಯ್ದುಕೊಳ್ಳುವಿಕೆಯಿಂದಾಗಿ ಕಂಪೆನಿಗಳಿಗೆ ಒದಗಿ ಬಂದಿರುವ ಸಂಕಷ್ಟದ ಬಗ್ಗೆ ಸಾಂಸ್ಥಿಕ ವ್ಯವಹಾರಗಳ ಸಚಿವಾಲಯಕ್ಕೆ ( ಎಂ . ಸಿ . ಎ ,) ಸಂಪೂರ್ಣ ಅರಿವಿದೆ . ಸಚಿವಾಲಯವು ಕೈಗಾರಿಕಾ ಸಂಘಟನೆಗಳು ಮತ್ತು ಸಂಸ್ಥೆಗಳು ಜಾಗತಿಕ ಸಾಂಕ್ರಾಮಿಕದಿಂದ ಆಗಿರುವ ಏರು ಪೇರು ಮತ್ತು ಅವ್ಯವಸ್ಥೆ ಹಿನ್ನೆಲೆಯಲ್ಲಿ ಕೆಲವು ತುರ್ತು ಕ್ರಮಗಳನ್ನು ಕೈಗೊಳ್ಳಬೇಕಾದ ಆವಶ್ಯಕತೆಯ ಬಗ್ಗೆ ಬಂದಿರುವ ವಿವಿಧ ಮನವಿಗಳನ್ನು ಗಮನಕ್ಕೆ ತೆಗೆದುಕೊಂಡಿದೆ


    ಪರಿಸ್ಥಿತಿಯನ್ನು ಗಣನೆಗೆ ತೆಗೆದುಕೊಂಡು , ಎಂ . ಸಿ . ಎ . ಯು ಈ ಮೊದಲು ನಿರ್ದೇಶಕರ ಮಂಡಳಿಯ ಸಭೆಗಳನ್ನು 2020 ರ ಜೂನ್ 30 ರವರೆಗೆ ವೀಡಿಯೋ ಕಾನ್ಫರೆನ್ಸಿಂಗ್ ( ವಿ . ಸಿ .) ಅಥವಾ ಇತರ ದೃಶ್ಯ ಶ್ರಾವ್ಯ ಮಾಧ್ಯಮ ( ಒ . ಎ . ವಿ . ಎಂ .) ಮೂಲಕ ನಡೆಸಲು 19-03-2020 ರ ಅಧಿಸೂಚನೆಯಲ್ಲಿ ತಿಳಿಸಿತ್ತು . ನಿರ್ದೇಶಕರ ದೈಹಿಕ ಹಾಜರಾತಿ ಆವಶ್ಯ ಇರುವ ಸಭೆಗಳಿಗೂ ಇದನ್ನು ಅನುಸರಿಸುವಂತೆ ತಿಳಿಸಿತ್ತು .


    ಪ್ರಸ್ತುತ ಜಾರಿಯಲ್ಲಿರುವ ಲಾಕ್ ಡೌನ್ ಅವಧಿಯಲ್ಲಿ ಸಾಂಸ್ಥಿಕ ಬದ್ದತೆಯನ್ನು ಪರಿಪಾಲಿಸಲು ಸಂಸ್ಥೆಗಳಿಗೆ ಅನುಕೂಲ ಮಾಡಿಕೊಡುವುದಕ್ಕಾಗಿ ಮತ್ತು ಕೋವಿಡ್ -19 ರ ಅಂಗವಾಗಿರುವ ಇತರ ನಿಬಂಧನೆಗಳ ಅನುಸರಣೆಗಳ ಹಿನ್ನೆಲೆಯಲ್ಲಿ ಸಚಿವಾಲಯವು ಇಂದು ಕಂಪೆನಿಗಳಿಗೆ ವೀಡಿಯೋ ಕಾನ್ಫರೆನ್ಸಿಂಗ್ ಅಥವಾ ಒ . ಎ . ವಿ . ಎಂ . ಗಳ ಮೂಲಕ ಒಂದೇ ಸ್ಥಳದಲ್ಲಿ ಶೇರುದಾರರ ದೈಹಿಕ ಹಾಜರಾತಿ ಇಲ್ಲದೆ ನೊಂದಾಯಿತ ಇ - ಮೈಲ್ ಗಳಿಂದ ಇ - ಮತದಾನ ಸೌಲಭ್ಯ / ಸರಳ ಮತದಾನಕ್ಕೆ ಅವಕಾಶ ಇರುವಂತೆ ವಿಶೇಷ ಸಾಮಾನ್ಯ ಸಭೆಗಳನ್ನು ( ಇ . ಜಿ . ಎಂ . ಗಳು ) ನಡೆಸಲು ಸುತ್ತೋಲೆಯನ್ನು ಹೊರಡಿಸಿದೆ . ಕಂಪೆನಿಗಳ ಕಾಯ್ದೆ ,2013 ಸಾಮಾನ್ಯ ಮತ್ತು ವಿಶೇಷ ಗೊತ್ತುವಳಿ / ನಿರ್ಧಾರಗಳನ್ನು ಅಂಚೆ ಮತಪತ್ರ / ಇ - ಮತದಾನ ಮೂಲಕ ಸಾಮಾನ್ಯ ಸಭೆಯಲ್ಲಿ ದೈಹಿಕ ಹಾಜರಾತಿ ಇಲ್ಲದೆಯೇ ಕೈಗೊಳ್ಳಲು ಅವಕಾಶ ನೀಡುತ್ತದೆ . ಆದಾಗ್ಯೂ ಕೋವಿಡ್ -19 ರ ಈಗಿನ ಲಾಕ್ ಡೌನ್ / ಸಾಮಾಜಿಕ ಅಂತರ ಕಾಪಾಡಿಕೊಳ್ಳುವ ಪರಿಸ್ಥಿತಿಯಲ್ಲಿ ಕಂಪೆನಿಗಳಿಗೆ ಅಂಚೆ ಮತಪತ್ರವನ್ನು ಬಳಸಿಕೊಳ್ಳುವ ಸವಲತ್ತು ಇಲ್ಲದಂತಾಗಿದೆ .


    ಆದುದರಿಂದ , ಅದರನ್ವಯ ಎಂ . ಸಿ . ಎ . ಯು ಹೊರಡಿಸಿರುವ ಸಾಮಾನ್ಯ ಸುತ್ತೋಲೆ ಸಂಖ್ಯೆ 14/2020, ದಿನಾಂಕ 08-04-2020 ರನ್ವಯ ನೊಂದಾಯಿತ ಕಂಪೆನಿಗಳು ಅಥವಾ 1,000 ಅಥವಾ ಅದಕ್ಕಿಂತ ಹೆಚ್ಚಿನ ಶೇರುದಾರರನ್ನು ಹೊಂದಿರುವ ಕಂಪೆನಿಗಳು ಕಂಪೆನಿ ಕಾಯ್ದೆ 2013 ರನ್ವಯ ವಿ . ಸಿ ./ ಒ . ಎ . ವಿ . ಎಂ . ಮೂಲಕ . ಇ . ಜಿ . ಎಂ . ನಡೆಸುವಾಗ ಇ - ಮತದಾನ ಸೌಲಭ್ಯವನ್ನು ಒದಗಿಸಬೇಕಾಗಿರುತ್ತದೆ . ಇತರ ಕಂಪೆನಿಗಳಿಗಾಗಿ ಸುಲಭದಲ್ಲಿ ಮಾಡಬಹುದಾದ ಅತ್ಯಂತ ಸರಳ ವ್ಯವಸ್ಥೆಯಾದ ನೊಂದಾಯಿತ ಇ - ಮೈಲ್ ಮೂಲಕ ಮತದಾನಕ್ಕೆ ಅವಕಾಶವಿದೆ .


    ಈ ಚೌಕಟ್ಟು ಡಿಜಿಟಲ್ ಇಂಡಿಯಾದ ಶಕ್ತಿಗಳನ್ನು ಬಳಸಿ ವಿ . ಸಿ ಮತ್ತು ಇ - ವೋಟಿಂಗ್ / ನೊಂದಾಯಿತ ಇ - ಮೈಲ್ ಮೂಲಕ ಸರಳೀಕೃತ ಮತದಾನಕ್ಕೆ ಅವಕಾಶ ನೀಡುವ ಅವುಗಳ ಇ . ಜಿ . ಎಂ . ಗಳನ್ನು ನಡೆಸಲು ಅನುವು ಮಾಡಿಕೊಡುತ್ತದೆ . ಸಭೆಗಳನ್ನು ವಿ . ಸಿ ./ ಒ . ಎ . ವಿ . ಎಂ . ಗಳ ಮೂಲಕ ನಡೆಯುವುದರಿಂದ ಪ್ರಾಕ್ಸಿಗಳ ನೇಮಕ ಸೌಲಭ್ಯವನ್ನು ವರ್ಜಿಸಲಾಗಿದೆ . ಸಾಂಸ್ಥಿಕ ಮಂಡಳಿಗಳ ಪ್ರತಿನಿಧಿಗಳು ಇಂತಹ ಸಭೆಗಳಲ್ಲಿ ಪಾಲ್ಗೊಳ್ಳುವುದಕ್ಕೆ ನೇಮಕಗೊಳ್ಳುವುದು ಯಥಾಪ್ರಕಾರ ಮುಂದುವರೆಯುತ್ತದೆ .


    ಈ ಚೌಕಟ್ಟು ಕಾನೂನಿನ ಇತರ ಆವಶ್ಯಕತೆಗಳಲ್ಲಿ ರಾಜಿ ಮಾಡಿಕೊಳ್ಳದೆ ಶೇರುದಾರರ ಇ . ಜಿ . ಎಂ . ಗಳನ್ನು ವಿ . ಸಿ ./ ಒ . ಎ . ವಿ . ಎಂ . ಗಳ ಮೂಲಕ ನಡೆಸಲು ಅವಕಾಶ ಮಾಡಿಕೊಡುತ್ತದೆ . ಹೆಚ್ಚುವರಿ ತಪಾಸಣೆಗಾಗಿ , ಇಂತಹ ಸಾಧ್ಯತೆಯನ್ನು ಬಳಸಿಕೊಳ್ಳುವ ಕಂಪೆನಿಗಳು ಇಡೀ ಪ್ರಕ್ರಿಯೆಯ ದಾಖಲೆಗಳನ್ನು ಸೇಫ್ ಕಸ್ಟಡಿಯಲ್ಲಿ ಇಡುವುದು ಅವಶ್ಯ ಮತ್ತು ಸಾರ್ವಜನಿಕ ರಂಗದ ಕಂಪೆನಿಗಳು ವಿಸ್ತೃತ ಪಾರದರ್ಶಕತೆಗಾಗಿ ಇವುಗಳನ್ನು ತಮ್ಮ ತಮ್ಮ ಜಾಲತಾಣಗಳಲ್ಲಿ ಲಭ್ಯ ಇರುವಂತೆ ನೋಡಿಕೊಳ್ಳಬೇಕು . ಇದಲ್ಲದೆ , ಇಂತಹ ಚೌಕಟ್ಟಿನಲ್ಲಿ ಅಂಗೀಕರಿಸಲಾದ ಎಲ್ಲಾ ಗೊತ್ತುವಳಿಗಳು / ನಿರ್ಧಾರಗಳು 60 ದಿನಗಳ ಒಳಗೆ ಆರ್ . ಒ . ಸಿ . ಗೆ ಸಲ್ಲಿಕೆಯಾಗಬೇಕು . ಇದರಿಂದ ಅಂತಹ ನಿರ್ಧಾರಗಳು ಸಾರ್ವಜನಿಕ ವೀಕ್ಷಣೆಗೆ ಲಭ್ಯವಾಗುತ್ತವೆ . ಸುತ್ತೋಲೆಯಲ್ಲಿ ಉಲ್ಲೇಖವಾಗಿರುವ ಇತರ ಸುರಕ್ಷಾ ವ್ಯವಸ್ಥೆಗಳಲ್ಲಿ ಪಾರದರ್ಶಕತೆಯನ್ನು ಖಾತ್ರಿಪಡಿಸುವುದು , ಉತ್ತರದಾಯಿತ್ವ , ಮತ್ತು ಹೂಡಿಕೆದಾರರ ಹಿತಾಸಕ್ತಿಯ ರಕ್ಷಣೆಗಳು ಸೇರಿವೆ .


    ಸಚಿವಾಲಯದ ದಿನಾಂಕ 08, ಏಪ್ರಿಲ್ , 2020 ರ ಸುತ್ತೋಲೆ ಈ ಜಾಲತಾಣದಲ್ಲಿ ಲಭ್ಯವಿದೆ - http://www.mca.gov.in/Ministry/pdf/Circular14_08042020.pdf


    ***


    

    
    (Release ID: 1612446) Visitor Counter : 15
    
    
      Read this release in: English , Urdu , Hindi , Marathi , Bengali , Manipuri , Assamese , Punjabi , Gujarati , Tamil , Telugu