      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ಏಮ್ಸ್ ಜಜ್ಜರ್‌ಗೆ ಡಾ. ಹರ್ಷವರ್ಧನ್: COVID-19 ನಿಗ್ರಹಿಸಲು ಸನ್ನದ್ಧತೆಯ ಪರಿಶೀಲನೆ
      Posted On: 05 APR 2020 6:07PM by PIB Bengaluru


    ಏಮ್ಸ್ ಜಜ್ಜರ್ ‌ ಗೆ ಡಾ . ಹರ್ಷವರ್ಧನ್ : COVID-19 ನಿಗ್ರಹಿಸಲು ಸನ್ನದ್ಧತೆಯ ಪರಿಶೀಲನೆ


    " ಲಾಕ್ ‌ ಡೌನ್ ಮತ್ತು ಸಾಮಾಜಿಕ ಅಂತರ : COVID-19 ವಿರುದ್ಧ ಪರಿಣಾಮಕಾರಿ ಸಾಮಾಜಿಕ ಲಸಿಕೆ "


    COVID-19 ಮೀಸಲಾದ ಆಸ್ಪತ್ರೆಯಾಗಿ ಕಾರ್ಯನಿರ್ವಹಿಸಲಿರುವ ಏಮ್ಸ್ ಜಜ್ಜರ್


    COVID-19 ಸಾಂಕ್ರಾಮಿಕ ನಿಗ್ರಹದ ಸನ್ನದ್ಧತೆಯನ್ನು ಪರಿಶೀಲಿಸಲು ಕೇಂದ್ರ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವ ಡಾ . ಹರ್ಷವರ್ಧನ್ ಅವರು ಜಜ್ಜರ್ ‌ ನ ಅಖಿಲ ಭಾರತ ವೈದ್ಯಕೀಯ ವಿಜ್ಞಾನ ಸಂಸ್ಥೆಗೆ ( ಏಮ್ಸ್ ) ಭೇಟಿ ನೀಡಿದರು .


    300 ಹಾಸಿಗೆಗಳ ಪ್ರತ್ಯೇಕತಾ ವಾರ್ಡ್ ‌ ಗಳನ್ನು ಒಳಗೊಂಡಿರುವ ಏಮ್ಸ್ ಜಜ್ಜರ್ COVID-19 ಕ್ಕೆ ಮೀಸಲಾದ ಆಸ್ಪತ್ರೆಯಾಗಿ ಕಾರ್ಯನಿರ್ವಹಿಸಲಿದ್ದು , ಐಸೋಲೇಷನ್ ನಲ್ಲಿರುವ ರೋಗಿಗಳಿಗೆ ಅಗತ್ಯವಾದ ವೈದ್ಯಕೀಯ ಬೆಂಬಲಗಳೊಂದಿಗೆ ಆರೈಕೆ ಮಾಡಲಾಗುವುದು ಎಂದು ಡಾ . ಹರ್ಷವರ್ಧನ್ ಹೇಳಿದ್ದಾರೆ . ಅವರು COVID-19 ರೋಗಿಗಳಿಗೆ ಪ್ರತ್ಯೇಕ ಸೌಲಭ್ಯವನ್ನು ಹೊಂದಿರುವ ಅತ್ಯಾಧುನಿಕ ಕಟ್ಟಡದ ವಿವಿಧ ಸೌಲಭ್ಯಗಳಿಗೆ ಹಾಗೂ ವಿಶ್ರಾಮ್ ಸದನ , ವೈದ್ಯರು ಮತ್ತು ಇತರ ಆರೋಗ್ಯ ಸಿಬ್ಬಂದಿಯ ವಸತಿ ನಿಲಯಗಳಿಗೆ ಭೇಟಿ ನೀಡಿದರು . ಈ ಸಂದರ್ಭದಲ್ಲಿ ಅವರು ಕೆಲವು COVID-19 ಪೀಡಿತ ರೋಗಿಗಳೊಂದಿಗೆ ಫೋನ್ ನಲ್ಲಿ ವೀಡಿಯೊ ಕರೆ ಮೂಲಕ ಮಾತನಾಡಿದರು ಮತ್ತು ಅವರ ಯೋಗಕ್ಷೇಮದ ಬಗ್ಗೆ ವಿಚಾರಿಸಿದರು . ಜಜ್ಜರ್ ‌ ನ ಏಮ್ಸ್ ‌ ನಲ್ಲಿ ಲಭ್ಯವಿರುವ ಸೌಲಭ್ಯಗಳ ಬಗ್ಗೆ ಅವರ ಪ್ರತಿಕ್ರಿಯೆಯನ್ನು ಕೇಳಿದರು .


    ಡಿಜಿಟಲ್ ಪ್ಲಾಟ್ ‌ ಫಾರ್ಮ್ ‌ ಗಳು ಮತ್ತು ವಿಡಿಯೋ / ವಾಯ್ಸ್ ಕಾಲ್ ತಂತ್ರಜ್ಞಾನದ ಮೂಲಕ COVID-19 ಸೋಂಕಿತ ಮತ್ತು ಶಂಕಿತ ರೋಗಿಗಳ ಯೋಗಕ್ಷೇಮವನ್ನು ದಿನದ 24 ಗಂಟೆಯೂ ಮೇಲ್ವಿಚಾರಣೆ ಮಾಡುವುದನ್ನು ಖಾತರಿಪಡಿಸಿದ್ದಕ್ಕಾಗಿ ಏಮ್ಸ್ ಜಜ್ಜರ್ ಗೆ ಡಾ . ಹರ್ಷವರ್ಧನ್ ಮೆಚ್ಚುಗೆ ವ್ಯಕ್ತಪಡಿಸಿದರು . “ ಕಳೆದ ಕೆಲವು ದಿನಗಳಲ್ಲಿ , ನಾನು COVID-19 ರ ಸನ್ನದ್ಧತೆಯನ್ನು ಪರಿಶೀಲಿಸಲು ಏಮ್ಸ್ ( ದೆಹಲಿ ), LNJP, RML, ಸಫ್ದರ್ಜಂಗ್ ಮತ್ತು ಈಗ ಏಮ್ಸ್ ಜಜ್ಜರ್ ‌ ಗಳಿಗೆ ಭೇಟಿ ನೀಡುತ್ತಿದ್ದೇನೆ . ಈ ಪರೀಕ್ಷಾ ಕಾಲದಲ್ಲಿ ನಮ್ಮ ಆರೋಗ್ಯ ಪಡೆಯ ಮನೋಸ್ಥೈರ್ಯವನ್ನು ನೋಡುವುದು ಹೃದಯಸ್ಪರ್ಶಿಯಾಗಿದೆ .” ಎಂದು ಅವರು ಹೇಳಿದರು . ಸಾಂಕ್ರಾಮಿಕ ರೋಗವನ್ನು ಪರಿಣಾಮಕಾರಿಯಾಗಿ ನಿಭಾಯಿಸಲು ಈ ಆಸ್ಪತ್ರೆಗಳು ಮಾಡಿರುವ ವ್ಯವಸ್ಥೆಗಳ ಬಗ್ಗೆ ತೃಪ್ತಿ ಹೊಂದಿದ್ದೇನೆ ಎಂದ ಅವರು , COVID-19 ರ ವಿರುದ್ಧ ಹೋರಾಟದಲ್ಲಿ ಮುಂಚೂಣಿಯಲ್ಲಿರುವ ದಾದಿಯರು , ವೈದ್ಯರು ಮತ್ತು ಇತರ ಆರೋಗ್ಯ ಸಿಬ್ಬಂದಿಗಳ ದಿಟ್ಟತನ , ಕಠಿಣ ಪರಿಶ್ರಮ , ಸಮರ್ಪಣೆ ಮತ್ತು ಬದ್ಧತೆಯನ್ನು ಅವರು ಶ್ಲಾಘಿಸಿದರು .


    ರೋಗಿಗಳು ಮತ್ತು ಅವರ ಸಂಬಂಧಿಕರಿಂದ ವೈದ್ಯರು ಮತ್ತು ಆರೋಗ್ಯ ಕಾರ್ಯಕರ್ತರ ವಿರುದ್ಧ ದಾಳಿ ಕುರಿತು , ಗೃಹ ಸಚಿವಾಲಯವು ಇಂತಹ ಘಟನೆಗಳ ಬಗ್ಗೆ ಗಮನಿಸಿದೆ ಮತ್ತು ಅಂತಹವರ ವಿರುದ್ಧ ರಾಷ್ಟ್ರೀಯ ಭದ್ರತಾ ಕಾಯ್ದೆಯಡಿ ಕಠಿಣ ಕ್ರಮ ಕೈಗೊಳ್ಳುವಂತೆ ಅಧಿಕಾರಿಗಳಿಗೆ ಸೂಚಿಸಿದೆ ಎಂದು ಹೇಳಿದರು . “ ಈಗ ನಮ್ಮ ವೈದ್ಯರು ಮತ್ತು ಆರೋಗ್ಯ ಪಡೆಯು ಭಯವಿಲ್ಲದೆ ಕೆಲಸ ಮಾಡಬೇಕು . ಸರ್ಕಾರವು ಎಲ್ಲ ರೀತಿಯಲ್ಲೂ ಅವರೊಂದಿಗಿದೆ . ಸಾಂಕ್ರಾಮಿಕದ ವಿರುದ್ಧದ ಹೋರಾಟ ಮುಂದುವರೆಸಲು ವೈದ್ಯರು , ದಾದಿಯರು ಮತ್ತು ಆರೋಗ್ಯ ಕಾರ್ಯಕರ್ತರಿಗೆ ನಾವು ಗೌರವ , ಬೆಂಬಲ ಮತ್ತು ಸಹಕಾರ ನೀಡಬೇಕು . ಅದಕ್ಕೆ ಅವರು ಅರ್ಹರು ” ಎಂದು ಅವರು ಹೇಳಿದರು .


    ಇದಲ್ಲದೆ , ದೇಶದಲ್ಲಿ COVID-19 ತಡೆಗಟ್ಟುವಿಕೆ , ನಿಯಂತ್ರಣ ಮತ್ತು ನಿರ್ವಹಣೆಯನ್ನು ಉನ್ನತ ಮಟ್ಟದಲ್ಲಿ ಮೇಲ್ವಿಚಾರಣೆ ಮಾಡಲಾಗುತ್ತಿದೆ ಮತ್ತು ರಾಜ್ಯಗಳ ಸಹಯೋಗದೊಂದಿಗೆ ವಿವಿಧ ಕ್ರಮಗಳನ್ನು ಪ್ರಾರಂಭಿಸಲಾಗಿದೆ ಎಂದು ಸಚಿವರು ಹೇಳಿದರು . ಮಾನ್ಯ ಪ್ರಧಾನ ಮಂತ್ರಿಯವರು ಸಂಬಂಧಪಟ್ಟ ಸಚಿವಾಲಯಗಳು / ಇಲಾಖೆಗಳು ಮತ್ತು ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳ ಉನ್ನತ ಅಧಿಕಾರಿಗಳೊಂದಿಗೆ ನಿಯಮಿತವಾಗಿ ಪರಿಸ್ಥಿತಿಯನ್ನು ಪರಿಶೀಲಿಸುತ್ತಿದ್ದಾರೆ ಎಂದರು .


    ಭಾರತದ ಜನರು ಲಾಕ್ ‌ ಡೌನ್ ಅನ್ನು COVID-19 ಹರಡುವುದನ್ನು ತಡೆಯಲು ಇರುವ ಪರಿಣಾಮಕಾರಿ ಸ್ತ್ರವೆಂದು ಪರಿಗಣಿಸಬೇಕು ಎಂದು ಡಾ . ಹರ್ಷವರ್ಧನ್ ಆಗ್ರಹಿಸಿದರು . " ಭೀತಿ ಹುಟ್ಟಿಸಿರುವ ವೈರಸ್ ವಿರುದ್ಧ ಲಸಿಕೆ ಕಂಡುಹಿಡಿಯಲು ಪ್ರಪಂಚದಾದ್ಯಂತ ಜನರು ಹಗಲು ರಾತ್ರಿ ಶ್ರಮಿಸುತ್ತಿದ್ದಾರೆ ಮತ್ತು ಆದರೆ ಅದಿನ್ನೂ ಪತ್ತೆಯಾಗಿಲ್ಲ , ನಾವು ಲಾಕ್ ‌ ಡೌನ್ ಮತ್ತು ಸಾಮಾಜಿಕ ಅಂತರವನ್ನು COVID-19 ವಿರುದ್ಧ ಪರಿಣಾಮಕಾರಿ ಸಾಮಾಜಿಕ ಲಸಿಕೆ ಎಂದು ಪರಿಗಣಿಸಬೇಕು " ಎಂದು ಅವರು ಹೇಳಿದರು .


    ಪಿಪಿಇಗಳು , ಎನ್ 95 ಮುಖಗವಸುಗಳು ಮತ್ತು ವೆಂಟಿಲೇಟರ್ ‌ ಗಳ ಲಭ್ಯತೆಯ ಕುರಿತು ಮಾತನಾಡಿದ ಆರೋಗ್ಯ ಸಚಿವರು , “ ಅಗತ್ಯವಿದ್ದಲ್ಲಿ ದೇಶದಲ್ಲಿ ಹೆಚ್ಚುತ್ತಿರುವ ಅಗತ್ಯವನ್ನು ಪೂರೈಸುವ ಸಲುವಾಗಿ ನಾವು ಈಗಾಗಲೇ ಸಾಕಷ್ಟು ಪ್ರಮಾಣಕ್ಕೆ ಆದೇಶ ನೀಡಿದ್ದೇವೆ ” ಎಂದು ಹೇಳಿದರು .


    ದೇಶದ ಒಗ್ಗಟ್ಟನ್ನು ಪ್ರದರ್ಶಿಸಲು ಮತ್ತು ದೇಶವನ್ನು ಕತ್ತಲೆಯಿಂದ ಬೆಳಕಿನೆಡೆಗೆ ಕೊಂಡೊಯ್ಯಲು ಮಾನ್ಯ ಪ್ರಧಾನಿಯವರು ನೀಡಿರುವ ಕರೆಗೆ ಅನುಸಾರವಾಗಿ ಜನರು ಇಂದು ರಾತ್ರಿ 09 ಗಂಟೆಗೆ ದೀಪ ಬೆಳಗಿಸಬೇಕೆಂದು ಅವರು ಒತ್ತಾಯಿಸಿದರು .


    ***


    

    
    (Release ID: 1611450) Visitor Counter : 25
    
    
      Read this release in: Tamil , English , Urdu , Marathi , Hindi , Assamese , Punjabi , Gujarati , Telugu