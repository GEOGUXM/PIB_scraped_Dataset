      ರಾಸಾಯನಿಕ ಮತ್ತು ರಸಗೊಬ್ಬರ ಸಚಿವಾಲಯ

      ಕೋವಿಡ್‌-19 ಸೋಂಕಿನ ನಡುವೆಯೂ ರೈತರಿಗಾಗಿ ರಸಗೊಬ್ಬರಗಳ ಉತ್ಪಾದನೆ, ಸಾಗಾಟ ಮತ್ತು ಲಭ್ಯತೆಯ ಮೇಲೆ ಸೂಕ್ಷ್ಮ ಗಮನಹರಿಸುತ್ತಿರುವ ರಸಗೊಬ್ಬರ ಇಲಾಖೆ
      Posted On: 16 APR 2020 3:08PM by PIB Bengaluru


    ಕೋವಿಡ್‌-19 ಸೋಂಕಿನ ನಡುವೆಯೂ ರೈತರಿಗಾಗಿ ರಸಗೊಬ್ಬರಗಳ ಉತ್ಪಾದನೆ , ಸಾಗಾಟ ಮತ್ತು ಲಭ್ಯತೆಯ ಮೇಲೆ ಸೂಕ್ಷ್ಮ ಗಮನಹರಿಸುತ್ತಿರುವ ರಸಗೊಬ್ಬರ ಇಲಾಖೆ


    ಕೊವಿಡ್ ‌- 19 ಸೋಂಕು ದೇಶದಲ್ಲಿ ಪ್ರಕ್ಷುಬ್ಧ ಪರಿಸ್ಥಿತಿಯನ್ನು ಉಂಟು ಮಾಡುತ್ತಿದ್ದು , ಇದನ್ನು ಎದುರಿಸಲು ಕೇಂದ್ರ ರಾಸಾಯನಿಕ ಮತ್ತು ರಸಗೊಬ್ಬರ ಸಚಿವರಾದ ಶ್ರೀ ಡಿ . ವಿ . ಸದಾನಂದ ಗೌಡ , ಶ್ರೀ ಮನ್ಸುಖ್ ಮಾಂಡವಿಯಾ ಮತ್ತು ರಸಗೊಬ್ಬರಗಳ ಕಾರ್ಯದರ್ಶಿ ಶ್ರೀ ಚಬಿಲೇಂದ್ರ ರೌಲ್ ಅವರು ರಸಗೊಬ್ಬರಗಳ ಉತ್ಪಾದನೆ ಮತ್ತು ವಿತರಣಾ ಚಟುವಟಿಕೆಗಳ ಮೇಲೆ ಸೂಕ್ಷ್ಮ ನಿಗಾ ವಹಿಸಿ ಪರಿಶೀಲಿಸುತ್ತಿದ್ದಾರೆ . ಇಲಾಖೆಯಲ್ಲಿನ ಉನ್ನತ ಮಟ್ಟದ ಮಧ್ಯಸ್ಥಿಕೆಗಳು ದೇಶದಾದ್ಯಂತ ರೈತರಿಗೆ ಅಗತ್ಯವಾದ ರಸಗೊಬ್ಬರಗಳು ಲಭ್ಯವಾಗುತ್ತಿರುವುದನ್ನು ಖಾತ್ರಿಪಡಿಸುತ್ತಿವೆ . ಉತ್ಪಾದನೆ ಮತ್ತು ಪೂರೈಕೆ ಸರಪಳಿಯಲ್ಲಿನ ಯಾವುದೇ ಸಮಸ್ಯೆಯನ್ನು ಎದುರಿಸಲು ಇಲಾಖೆಯು ನೈಜ ಸಮಯ ಮೇಲ್ವಿಚಾರಣೆಯನ್ನು ನಡೆಸುತ್ತಿದೆ . ಸಮರ್ಪಕ ರಸಗೊಬ್ಬರ ಲಭ್ಯತೆಯನ್ನು ಖಚಿತಪಡಿಸಿಕೊಳ್ಳಲು ಕೇಂದ್ರ ಮತ್ತು ರಾಜ್ಯ / ಕೇಂದ್ರಾಡಳಿತ ಪ್ರದೇಶಗಳು ವಿವಿಧ ಏಜೆನ್ಸಿಗಳೊಂದಿಗೆ ಸಂಪೂರ್ಣ ಸಮನ್ವಯವನ್ನು ಏರ್ಪಡಿಸಿಕೊಂಡಿವೆ .


    ರೈತರಿಗೆ ರಸಗೊಬ್ಬರದ ಪೂರೈಕೆಯನ್ನು ಕಾಪಾಡಿಕೊಳ್ಳುವ ಸರ್ಕಾರದ ಬದ್ಧತೆಯ ಬಗ್ಗೆ ಮಾತನಾಡಿದ ಶ್ರೀ ಸದಾನಂದ ಗೌಡ ಅವರು , " ಈಗಿರುವಂತೆ ಲಭ್ಯತೆಯು ಉತ್ತಮವಾಗಿರಲಿದೆ " ಎಂದು ಹೇಳಿದ್ದಾರೆ .


    ರಸಗೊಬ್ಬರಗಳ ಇಲಾಖೆ ( ಡಿಒಎಫ್ ) ಯು ಅಂತರ ಸಚಿವಾಲಯದ ಮಟ್ಟದಲ್ಲಿ ಸಮಸ್ಯೆಗಳನ್ನು ಪರಿಹರಿಸಲು ಮುಂದಾಗಿದೆ . ಅಗತ್ಯವಿರುವ ಸಂದರ್ಭದಲ್ಲಿ ಹಾಗೂ ಕಾರ್ಯಾಚರಣೆಯ ನಿರ್ಬಂಧಗಳನ್ನು ಪರಿಹರಿಸಲು ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳೊಂದಿಗೆ ಮುಂದಾಗಿದೆ


    ಘಟಕಗಳು ಮತ್ತು ಬಂದರುಗಳಿಂದ ರಸಗೊಬ್ಬರಗಳ ಸುಗಮ ಚಲನೆಯನ್ನು ಖಾತ್ರಿಪಡಿಸಿಕೊಳ್ಳಲು ಮತ್ತು ಲಾಕ್ ‌ ಡೌನ್ ‌ ನಿಂದ ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳಲ್ಲಿ ಹಿಡಿದಿಟ್ಟಿದ್ದ ರಸಗೊಬ್ಬರಗಳ ವಿವರಗಳನ್ನು ಒದಗಿಸುವಂತೆ ಎಲ್ಲ ರಸಗೊಬ್ಬರ ಕಂಪನಿಗಳಿಗೆ ಡಿಒಎಫ್ ಸಲಹೆ ನೀಡಿದೆ . ಹಿಡಿದಿಟ್ಟುಕೊಂಡಿರುವ ರೇಕ್ ‌ ಗಳನ್ನು ಇಳಿಸಲು ರೈಲ್ವೆ ಸಚಿವಾಲಯ ಮತ್ತು ಆಯಾ ರಾಜ್ಯಗಳ ಕೃಷಿ ಇಲಾಖೆಗಳ ಜತೆಗೆ ಸಂಘಟಿತ ಪ್ರಯತ್ನ ನಡೆಸಲಾಗುತ್ತಿದೆ . ಇದಕ್ಕಾಗಿ ಪ್ರತಿದಿನ ಹಾಗೂ ಪ್ರತಿಗಂಟೆಗೊಮ್ಮೆ ತೀವ್ರ ಮೇಲ್ವಿಚಾರಣೆ ನಡೆಸಲಾಗುತ್ತಿದೆ .


    ಹತ್ತಿರದ ಘಟಕಗಳಲ್ಲಿ ಹೆಚ್ಚುವರಿಯಾಗಿ ರಸಗೊಬ್ಬರವನ್ನು ಸಂಗ್ರಹಿಸಬಹುದಾದ ಸಾಧ್ಯತೆಯನ್ನು ಪರಿಶೋಧಿಸಲು ಸೂಚಿಸಲಾಗಿದೆ .


    ರಸಗೊಬ್ಬರಗಳ ಆದ್ಯತೆಯ ಮೇರೆಗೆ ಹಡಗನ್ನು ಸಾಗಿಸುವ ಪ್ರಕ್ರಿಯೆಗೆ ಶಿಪ್ಪಿಂಗ್ ಸಚಿವಾಲಯದೊಂದಿಗೆ ಡಿಒಎಫ್ ಸಮನ್ವಯ ಸಾಧಿಸುತ್ತಿದೆ . ಬಂದರುಗಳಲ್ಲಿ ರಸಗೊಬ್ಬರಗಳನ್ನು ಇಳಿಸಲು ಮತ್ತು ಹಾಗೂ ಹಡಗುಗಳ ಚಲನೆಗೂ ಅನುಮತಿ ಪಡೆಯುತ್ತಿದೆ .


    ರಸಗೊಬ್ಬರ ಅಗತ್ಯ ಸರಕಾಗಿದ್ದು , ಅವು ನಿರಂತರವಾಗಿ ಚಲನೆಯಲ್ಲಿರಬೇಕೆಂದು ರಾಜ್ಯ / ಕೇಂದ್ರಾಡಳಿತ ಪ್ರದೇಶಗಳ ಕೃಷಿ ಇಲಾಖೆಗಳು ಹಾಗೂ ಮುಖ್ಯ ಕಾರ್ಯದರ್ಶಿಗಳನ್ನು ಕೋರಲಾಗಿದೆ . ಲಾಜಿಸ್ಟಿಕ್ ಸರಪಳಿಯನ್ನು ಸುಗಮವಾಗಿ ನಡೆಸಲು ಸ್ಥಳೀಯ ಆಡಳಿತದೊಂದಿಗೆ ನಿಕಟ ಸಮನ್ವಯವನ್ನು ಸ್ಥಾಪಿಸಲು ಮತ್ತು ಒಂದೇ ಸ್ಥಳಗಳಿಗೆ ಅನೇಕ ಕುಂಟೆ ( ರೇಕ್ ‌) ಗಳು ರವಾನೆಯಾಗುವುದನ್ನು ತಪ್ಪಿಸಲು ಎಲ್ಲ ರಸಗೊಬ್ಬರ ಸಂಸ್ಥೆಗಳಿಗೆ ಸಲಹೆ ನೀಡಲಾಗಿದೆ . ಈ ಮೂಲಕ ನೆಲಮಟ್ಟದ ಸಮನ್ವಯವನ್ನು ಸಾಧಿಸಲಾಗುತ್ತಿದೆ . ಎಲ್ಲ ಕಾರ್ಯಾಚರಣೆಗಳು ಆರೋಗ್ಯ ನೈರ್ಮಲ್ಯ ಮತ್ತು ಸಾಮಾಜಿಕ ಅಂತರದ ಶಿಷ್ಟಾಚಾರಗಳನ್ನು ಅನುಸರಿಸಬೇಕು ಎಂದು ಸೂಚಿಸಲಾಗಿದೆ .


    ಸರ್ಕಾರ ಹೊರಡಿಸಿದ ವಿವಿಧ ನಿರ್ದೇಶನಗಳಿಗೆ ಅನುಗುಣವಾಗಿ ರಸಗೊಬ್ಬರಗಳ ಇಲಾಖೆಯು ಎಲ್ಲ ರೀತಿಯ ಪೂರ್ವಭಾವಿ ಕ್ರಮಗಳನ್ನು ಕೈಗೊಂಡಿದೆ . ಸಾಂಕ್ರಾಮಿಕ ರೋಗ ಹರಡುವುದನ್ನು ತಡೆಗಟ್ಟಲು ಸಾಮಾಜಿಕ ಅಂತರ , ನೈರ್ಮಲ್ಯ ಅಭ್ಯಾಸಗಳು ಇತ್ಯಾದಿಗಳನ್ನು ಖಚಿತಪಡಿಸಿಕೊಳ್ಳಲು ಕಾಲಕಾಲಕ್ಕೆ ಇಲಾಖೆಯ ಅಧಿಕಾರಿಗಳು ಮತ್ತು ಸಿಬ್ಬಂದಿಗೆ ಮತ್ತು ರಸಗೊಬ್ಬರ ಇಲಾಖೆಯ ಆಡಳಿತ ನಿಯಂತ್ರಣದಲ್ಲಿರುವ ಸಾರ್ವಜನಿಕ ವಲಯದ ಸಂಸ್ಥೆಗಳಿಗೆ ಸೂಕ್ತ ಸಲಹೆಗಳನ್ನು ನೀಡಲಾಗಿದೆ .


    ರಸಗೊಬ್ಬರ ಕ್ಷೇತ್ರದಲ್ಲಿ ಮಧ್ಯಮಾವಧಿಯಿಂದ ದೀರ್ಘಾವಧಿಯವರೆಗೆ ಬೆಳವಣಿಗೆಯನ್ನು ಪುನರ್ ‌ ಸ್ಥಾಪಿಸಲು ಮತ್ತು ಅನುಷ್ಠಾನದ ಮೇಲ್ವಿಚಾರಣೆಗೆ ಪ್ರಮುಖ ಸುಧಾರಣೆಗಳಿಗಾಗಿ ಮತ್ತು ಇತರ ಉಪಕ್ರಮಗಳ ಬಗ್ಗೆ ಸ್ಪಷ್ಟವಾದ ಮಾರ್ಗಸೂಚಿಯನ್ನು ಸಿದ್ಧಪಡಿಸಲು ಅಧಿಕಾರಿಗಳ ತಂಡವನ್ನು ರಚಿಸಲಾಗಿದೆ .


    ಸಾಮಾಜಿಕ ಜವಾಬ್ದಾರಿಯ ನಿಟ್ಟಿನಲ್ಲಿ ಸಾಂಕ್ರಾಮಿಕ ರೋಗ ಹರಡುವುದನ್ನು ತಡೆಗಟ್ಟುವ ಮತ್ತು ಅದರ ದುಷ್ಪರಿಣಾಮಗಳನ್ನು ತಗ್ಗಿಸುವಿಕೆಗೆ ಸಹಾಯ ಮಾಡಲು ರಾಸಾಯನಿಕ ಮತ್ತು ರಸಗೊಬ್ಬರ ಸಚಿವರು ತಮ್ಮ ಸಿಎಸ್ ‌ ಆರ್ ಬಜೆಟ್ ‌ ನಿಂದ ದೇಣಿಗೆ ನೀಡುವಂತೆ ಮನವಿ ಸಲ್ಲಿಸಿದರು . ಭಾರತ ಸರ್ಕಾರವು ರಚಿಸಿರುವ ಪಿಎಂ ಕೇರ್‌ ನಿಧಿಗೆ ದೇಣಿಗೆ ನೀಡುವಂತೆ ಅವರು ಮನವಿ ಮಾಡಿದರು . ಇಲ್ಲಿಯವರೆಗೆ , ಸಾರ್ವಜನಿಕ ವಲಯದ ಸಂಸ್ಥೆಗಳು ಸೇರಿದಂತೆ ವಿವಿಧ ಸಂಸ್ಥೆಗಳು ಪಿಎಂ ಕೇರ್‌ ನಿಧಿಗೆ ಸುಮಾರು 45 ಕೋಟಿ ರೂ . ಕಾಣಿಕೆ ಸಲ್ಲಿಸಿದ್ದಾರೆ .


    ತಮ್ಮ ಸಂಬಳದಿಂದ ಉದಾರವಾಗಿ ಪಿಎಂ ಕೇರ್ಸ್ ನಿಧಿಗೆ ದೇಣಿಗೆ ನೀಡುವಂತೆ ರಸಗೊಬ್ಬರ ಇಲಾಖೆಯ ಸಿಬ್ಬಂದಿಗೆ ಮತ್ತು ಇಲಾಖೆಯ ಆಡಳಿತ ನಿಯಂತ್ರಣದಲ್ಲಿರುವ ಸಿಪಿಎಸ್ ‌ ಇ ಸಿಬ್ಬಂದಿಗೆ ಮನವಿ ಮಾಡಲಾಗಿದೆ .


    ಇದಲ್ಲದೆ , ಕೋವಿಡ್ ‌ 19 ಪೀಡಿತರಿಗೆ ಚಿಕಿತ್ಸೆ ನೀಡಲು ಆಸ್ಪತ್ರೆಗಳ ಸಿದ್ಧತೆ ಕುರಿತು ಭಾರತ ಸರ್ಕಾರದ ಆರೋಗ್ಯ ಸಚಿವಾಲಯ ಹೊರಡಿಸಿದ ಸಲಹೆಗಳನ್ನು ಎನ್ ‌ ಎಫ್ ‌ ಎಲ್ ಮತ್ತು ಆರ್ ‌ ಸಿಎಫ್ ‌ ಸೂಚಿಸಲಾಗಿದೆ . ಡಿಒಎಫ್ ಅಡಿಯಲ್ಲಿರುವ ಎರಡು ಸಿಪಿಎಸ್ ‌ ಯುಗಳು ತಮ್ಮದೇ ಆದ ಆಸ್ಪತ್ರೆಗಳನ್ನು ಹೊಂದಿವೆ .


    ***

    
    
    (Release ID: 1615248) Visitor Counter : 17
    
    
      Read this release in: English , Urdu , Hindi , Marathi , Assamese , Bengali , Punjabi , Gujarati , Tamil , Telugu