      ಚುನಾವಣಾ ಆಯೋಗ

      ಮುಖ್ಯ ಚುನಾವಣಾ ಆಯುಕ್ತ ಮತ್ತು ಚುನಾವಣಾ ಆಯುಕ್ತರಿಂದ ತಮ್ಮ ಮೂಲ ವೇತನದ ಶೇ.ಮೂವತ್ತರಷ್ಟು ಒಂದು ವರ್ಷದವರೆಗೆ ಕೋವಿಡ್ ನಿಧಿಗೆ ಕೊಡುಗೆ
      Posted On: 13 APR 2020 12:18PM by PIB Bengaluru


    ಮುಖ್ಯ ಚುನಾವಣಾ ಆಯುಕ್ತ ಮತ್ತು ಚುನಾವಣಾ ಆಯುಕ್ತರಿಂದ ತಮ್ಮ ಮೂಲ ವೇತನದ ಶೇ . ಮೂವತ್ತರಷ್ಟು ಒಂದು ವರ್ಷದವರೆಗೆ ಕೋವಿಡ್ ನಿಧಿಗೆ ಕೊಡುಗೆ


    ವಿಶ್ವದ ಇತರ ಭಾಗಗಳಂತೆ ದೇಶವು ಸಹ ಕೋವಿಡ್ -19 ಸಾಂಕ್ರಾಮಿಕ ರೋಗವನ್ನು ಎದುರಿಸುತ್ತಿದೆ . ಈ ಸಾಂಕ್ರಾಮಿಕ ರೋಗದ ಹರಡುವಿಕೆಯನ್ನು ನಿಯಂತ್ರಿಸುವ ಮತ್ತು ಸಾರ್ವಜನಿಕ ಆರೋಗ್ಯ ಮತ್ತು ರಾಷ್ಟ್ರೀಯ ಆರ್ಥಿಕತೆಯ ಮೇಲೆ ಅದರ ಪ್ರಭಾವವನ್ನು ನಿಗ್ರಹಿಸಲು ಮತ್ತು ಕಡಿಮೆ ಮಾಡಲು ಸರ್ಕಾರವು ಇತರ ಏಜೆನ್ಸಿಗಳೊಂದಿಗೆ ವಿವಿಧ ಕ್ರಮಗಳನ್ನು ಕೈಗೊಳ್ಳುತ್ತಿದೆ ಎಂಬುದು ಸ್ಪಷ್ಟವಾಗಿದೆ . ಸರ್ಕಾರ ಮತ್ತು ನಾಗರಿಕ ಸಾಮಾಜಿಕ ಸಂಸ್ಥೆಗಳು ಕೈಗೊಳ್ಳುತ್ತಿರುವ ಹಲವಾರು ಕ್ರಮಗಳಿಗೆ ಅಪಾರ ಸಂಪನ್ಮೂಲಗಳ ಅವಶ್ಯಕತೆ ಇದೆ . ಇದಕ್ಕಾಗಿ ಎಲ್ಲಾ ಮೂಲಗಳಿಂದ ಬರುವ ಕೊಡುಗೆಗಳು , ಬೊಕ್ಕಸಕ್ಕೆ ಸಂಬಳದ ಹೊರೆಯನ್ನು ಕಡಿಮೆ ಮಾಡುವುದು ಇದಕ್ಕೆ ನೆರವಾಗಬಹುದು .


    ಈ ದೃಷ್ಟಿಯಿಂದ , ಭಾರತದ ಚುನಾವಣಾ ಆಯೋಗದ ಮುಖ್ಯ ಚುನಾವಣಾ ಆಯುಕ್ತ ಎಸ್ . ಸುನೀಲ್ ಅರೋರಾ ಮತ್ತು ಚುನಾವಣಾ ಆಯುಕ್ತರಾದ ಎಸ್ . ಅಶೋಕ್ ಲವಾಸಾ ಮತ್ತು ಎಸ್ . ಸುಶೀಲ್ ಚಂದ್ರ ಅವರು ತಮ್ಮ ಮೂಲ ವೇತನದಲ್ಲಿ ಶೇಕಡಾ ಮೂವತ್ತನ್ನು ಏಪ್ರಿಲ್ 1, 2020 ರಿಂದ ಒಂದು ವರ್ಷದವರೆಗೆ ಸ್ವಯಂಪ್ರೇರಣೆಯಿಂದ ಕೊಡುಗೆ ನೀಡಲು ನಿರ್ಧರಿಸಿದ್ದಾರೆ .


    ***

    
    
    (Release ID: 1613867) Visitor Counter : 18
    
    
      Read this release in: English , Urdu , Marathi , Marathi , Hindi , Assamese , Bengali , Manipuri , Punjabi , Gujarati , Odia , Tamil , Telugu , Malayalam