      PIB Headquarters

      ಯಶೋಗಾಥೆ - ಕೊರೊನಾ ಭೀತಿಯ ನಡುವೆಯೂ ಮೈಮರೆಯದ ರೈತ: ಮೈಸೂರು ಜಿಲ್ಲೆಯ ಕೃಷಿ ಇಲಾಖೆಯ ಪ್ರಗತಿಪರ ಕಾರ್ಯ
      Posted On: 15 APR 2020 2:15PM by PIB Bengaluru


    ಕೊ ರೊನಾ ಮಹಾಮಾರಿಯ ರುದ್ರನರ್ತನದ ನಡುವೆಯೂ ಮೈಸೂರು ಜಿಲ್ಲೆಯ ರೈತ ಬಾಂಧವರು ಪ್ರತಿವರ್ಷದಂತೆ ತಮ್ಮ ಕೃಷಿಕ ಕರ್ತವ್ಯಗಳಿಗೆ ತೊಡಗಿಕೊಂಡಿದ್ದಾರೆ. ಪೂರ್ವ ಮುಂಗಾರು ತಣ್ಣಗಿನ ಮಳೆಯ ಸಿಂಚನ ಶುರುವಾದ ಬೆನ್ನಲ್ಲೇ ರೈತಾಪಿ ವರ್ಗ ಜಿಲ್ಲೆಯ 8,000 ಎಕರೆ ಪ್ರದೇಶದಲ್ಲಿ ಭತ್ತ ಬಿತ್ತನೆ ಮಾಡಿ ಮುಗಿಸಿದ್ದಾರೆ. ಇನ್ನೂ ವಿಸ್ಮಯವಾದರೂ ಸತ್ಯದ ಸಂಗತಿಯೇನೆಂದರೆ , ಕೊ ರೊನಾ ದ ಬಿಸಿಬುಗ್ಗೆಯಂತಿರುವ ನಂಜನಗೂಡು ಪ್ರದೇಶದ ರೈತರೂ ಸಹ ಜಮೀನಿಗೆ ಕಾಲಿಡುವಲ್ಲಿ ಹಿಂದೆ ಬಿದ್ದಿಲ್ಲ.


    ಮೈಸೂರು ಜಿಲ್ಲಾ ಕೃಷಿ ಇಲಾಖೆಯ ಜಂಟಿ ನಿರ್ದೇಶಕರಾದ ಶ್ರೀ ಎಂ. ಮಹಾಂತೇಶಪ್ಪ ಅವರ ಪ್ರಕಾರ ಮುಂಗಾರು ಆಗಮನವಾಗುತ್ತಿದ್ದಂತೆ ಜಿಲ್ಲೆಯ ರೈತರ ಕೃಷಿ ಚಟುವಟಿಕೆಯ ಸಂಭ್ರಮ ಕೋವಿಡ್ 19 ರ ಭೀತಿಯನ್ನೂ ಹಿಂದಿಕ್ಕಿದೆ.


    ಕಳೆದ ಮಾರ್ಚ್ ಮಧ್ಯಭಾಗದಲ್ಲೇ ಭತ್ತ ಬಿತ್ತನೆ ಕಾರ್ಯ ಮುಗಿದಿದ್ದು ಈಗ ರೈತರು ಬೇಳೆಕಾಳುಗಳ ಬಿತ್ತನೆ ಬೀಜಕ್ಕೆ ಸರದಿಯ ಸಾಲಿನಲ್ಲಿ ನಿಲ್ಲುತ್ತಿದ್ದಾರೆ. ಹೌದು ಖಂಡಿತವಾಗಿಯೂ ಅವರು ರೈತ ಸಂಪರ್ಕ ಕೇಂದ್ರಗಳ ಮುಂದೆ ಸಾಮಾಜಿಕ ಅಂತರವನ್ನು ಕಾಪಾಡಿಕೊಂಡು , ಮುಖಕ್ಕೆ ಮಾಸ್ಕ್ ಅಥವಾ ಬಟ್ಟೆ ಸುತ್ತಿಕೊಂಡು ಬೀಜ ಪಡೆದುಕೊಳ್ಳುತ್ತಿದ್ದಾರೆ. ಪೊಲೀಸರೂ ಕೂಡ ಜೊತೆಗೆ ನಿಂತು ಬಿತ್ತನೆ ಬೀಜಗಳನ್ನು ಕೊಡಿಸಿಕೊಡುತ್ತಿದ್ದಾರೆ. ಲಾಕ್‍ಡೌನ್ ಮಧ್ಯೆ ನಿಗದಿತ ಮಾಡಿರುವ ಸಮಯದಲ್ಲಿ ರೈತ ಸಂಪರ್ಕ ಕೇಂದ್ರಗಳನ್ನು ತೆರೆದು ಕೃಷಿ ಚಟುವಟಿಕೆಗೆ ಬೇಕಾದ ಬಿತ್ತನೆ ಬೀಜ , ರಸಗೊಬ್ಬರ ಇತ್ಯಾದಿಗಳನ್ನು ಕೊಡಲಾಗುತ್ತಿದೆ. ಕೋವಿಡ್ 19 ಕಾಡುತ್ತಿರುವ ಇಂದಿನ ಸಂಕಷ್ಟದ ದಿನಗಳಲ್ಲಿ ತಮ್ಮ ರಕ್ಷಣೆ ಮತ್ತು ಬದುಕಿನ ನಿರ್ವಹಣೆಗೆ ನೆರವು ನೀಡುತ್ತಿರುವ ಸರ್ಕಾರಕ್ಕೆ ರೈತಬಂಧುಗಳು ಕೃತಜ್ಞತೆ ಸಲ್ಲಿಸುತ್ತಿದ್ದಾರೆ.


    ***

    
    
    (Release ID: 1614658) Visitor Counter : 40