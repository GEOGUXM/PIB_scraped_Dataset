      ವಿದ್ಯುನ್ಮಾನ ಮತ್ತು ಮಾಹಿತಿ ತಂತ್ರಜ್ಞಾನ ಸಚಿವಾಲಯ

      ಕಾಮನ್ ಸರ್ವಿಸ್ ಸೆಂಟರ್ ಗಳ ಮೂಲಕ ಆಧಾರ್ ನವೀಕರಣ ಸೌಲಭ್ಯಕ್ಕೆ ಯು.ಐ.ಡಿ.ಎ.ಐ. ಅನುಮತಿ
      Posted On: 28 APR 2020 3:19PM by PIB Bengaluru


    ಕಾಮನ್ ಸರ್ವಿಸ್ ಸೆಂಟರ್ ಗಳ ಮೂಲಕ ಆಧಾರ್ ನವೀಕರಣ ಸೌಲಭ್ಯಕ್ಕೆ ಯು . ಐ . ಡಿ . ಎ . ಐ . ಅನುಮತಿ


    ನಾಗರಿಕರ ಸೇವೆಯಲ್ಲಿ 20,000 ಕಾಮನ್ ಸರ್ವಿಸ್ ಸೆಂಟರ್ ಗಳು


    ಗ್ರಾಮೀಣ ಪ್ರದೇಶದಲ್ಲಿ ವಾಸಿಸುವವರಿಗೆ ಒಂದು ದೊಡ್ಡ ಪರಿಹಾರವಾಗಿ , ಕೇಂದ್ರ ಐಟಿ ಮತ್ತು ಎಲೆಕ್ಟ್ರಾನಿಕ್ಸ್ ಸಚಿವಾಲಯದ ಅಧೀನದಲ್ಲಿರುವ ಸುಮಾರು 20,000 ಎಸ್‌ . ಪಿ . ವಿ ( ಕಾಮನ್ ಸರ್ವಿಸ್ ಸೆಂಟರ್ ) ಗಳಲ್ಲಿ , ಬ್ಯಾಂಕಿಂಗ್ ವ್ಯವಹಾರಕ್ರೂಡೀಕಾರರು/ ವರದಿಗಾರರು (ಬಿಸಿ) ರೀತಿಯಲ್ಲಿ ಯುನಿಕ್ ಐಡೆಂಟಿಫಿಕೇಶನ್ ಅಥಾರಿಟಿ ಆಫ್ ಇಂಡಿಯಾ (ಯು . ಐ . ಡಿ . ಎ . ಐ) ಸಂಸ್ಥೆಯು ತನ್ನ "ಆಧಾರ್ ನವೀಕರಣ" ಸೌಲಭ್ಯವನ್ನು ಪ್ರಾರಂಭಿಸಲು ಅನುಮತಿ ನೀಡಿದೆ ಎಂದು ಕೇಂದ್ರ ಸಂಪರ್ಕ , ಎಂ . ಇ . ಐ.ಟಿ . ವೈ ಮತ್ತು ಕಾನೂನು ಮತ್ತು ನ್ಯಾಯ ಸಚಿವ ಶ್ರೀ ರವಿಶಂಕರ್ ಪ್ರಸಾದ್ ಅವರು ಟ್ವೀಟ್ ನಲ್ಲಿ ಹೇಳಿದ್ದಾರೆ.


    ಸುಮಾರು 20,000 ಸಿ.ಎಸ್.‌ಸಿ.ಗಳು ಈಗ ನಾಗರಿಕರಿಗೆ ಈ ಸೇವೆಯನ್ನು ನೀಡಲು ಸಾಧ್ಯವಾಗುತ್ತದೆ ಎಂದು ಕೇಂದ್ರ ಸಚಿವರು ಟ್ವೀಟ್ ಮಾಡಿದ್ದಾರೆ. ಈ ನಿಟ್ಟಿನಲ್ಲಿ ಯುಐಡಿಎಐ ನೀಡಿದ ಸೂಚನೆಗಳ ಪ್ರಕಾರ ಸಿ.ಎಸ್.ಸಿ ವಿ.ಎಲ್.ಇ.ಗಳನ್ನು ತಮ್ಮ ಆಧಾರ್ ಕೆಲಸವನ್ನು ಬಹಳ ಜವಾಬ್ದಾರಿಯಿಂದ ಪ್ರಾರಂಭಿಸಬೇಕು ಮತ್ತು ಈ ಸೌಲಭ್ಯವು ಹೆಚ್ಚಿನ ಸಂಖ್ಯೆಯ ಗ್ರಾಮೀಣ ನಾಗರಿಕರಿಗೆ ಆಧಾರ್ ಸೇವೆಗಳನ್ನು ತಮ್ಮ ವಾಸಸ್ಥಳಕ್ಕೆ ಹತ್ತಿರವಾಗಿಸಲು ಸಹಾಯ ಮಾಡುತ್ತದೆ ಎಂದು ಅವರು ಹೇಳಿದರು.


    ಬ್ಯಾಂಕಿಂಗ್ ಸೌಲಭ್ಯಗಳನ್ನು ಹೊಂದಿರುವ ಸಿ . ಎಸ್‌ . ಸಿ . ಗಳು ತಮ್ಮ ಅಗತ್ಯ ಮೂಲಸೌಕರ್ಯಗಳನ್ನು ನವೀಕರಿಸಿದ ನಂತರ ಮತ್ತು ಇತರ ಅಗತ್ಯ ಅನುಮೋದನೆಗಳನ್ನು ಪಡೆದ ನಂತರ ಯು . ಐ . ಡಿ . ಎ . ಐ ಕೆಲಸ ಪ್ರಾರಂಭಿಸಲು ಜೂನ್ 2020 ರನ್ನು ಗಡುವಾಗಿ ನಿಗದಿಪಡಿಸಿದೆ. ಈ ನಿಟ್ಟಿನಲ್ಲಿ ಯು . ಐ . ಡಿ . ಎ . ಐ ಅಪೇಕ್ಷಿಸಿದ ತಾಂತ್ರಿಕ ಮತ್ತು ಇತರ ನವೀಕರಣಗಳನ್ನು ತಕ್ಷಣವೇ ಮುಗಿಸಲು ಎಲ್ಲಾ ಬಿ . ಸಿ . ಗಳನ್ನು ಸಿ . ಎಸ್‌ . ಸಿ . ಸಂಸ್ಥೆಯ ಸಿ . ಇ . ಒ ಡಾ.ದಿನೇಶ್ ತ್ಯಾಗಿ ಅವರು ಕೇಳಿಕೊಂಡಿದ್ದಾರೆ , ಇದರಿಂದಾಗಿ ಆಧಾರ್ ನವೀಕರಣ ಕಾರ್ಯವನ್ನು ಶೀಘ್ರದಲ್ಲೇ ಪ್ರಾರಂಭಿಸಬಹುದು.


    ಸಿ . ಎಸ್‌ . ಸಿ . ಮೂಲಕ ಆಧಾರ್ ನವೀಕರಣ ಕಾರ್ಯಗಳನ್ನು ಪುನರಾರಂಭಿಸಿದ್ದಕ್ಕಾಗಿ ಕೇಂದ್ರ ಸಚಿವ ಶ್ರೀ ರವಿಶಂಕರ್ ಪ್ರಸಾದ್ ಅವರಿಗೆ ಧನ್ಯವಾದ ಅರ್ಪಿಸಿದ ಡಾ. ತ್ಯಾಗಿ ಅವರು , “ ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರು ಊಹಿಸಿದಂತೆ “ ಡಿಜಿಟಲ್ ಇಂಡಿಯಾ ” ಗುರಿಗಳನ್ನು ಸಾಧಿಸುವ ಪ್ರಯತ್ನಗಳನ್ನು ಇನ್ನಷ್ಟು ಬಲಪಡಿಸುವುದಾಗಿ ” ಹೇಳಿದರು.


    ಕೊವಿಡ್- 19 ಹರಡುವುದನ್ನು ತಡೆಗಟ್ಟಲು ವಿಧಿಸಲಾದ ಕಠಿಣ ಲಾಕ್‌ ಡೌನ್ ನಿರ್ಬಂಧಗಳ ಸಮಯದಲ್ಲಿ ಸಿ . ಎಸ್‌ . ಸಿ ಮೂಲಕ ಆಧಾರ್ ನವೀಕರಣ ಸೇವೆಗಳ ಪ್ರಾರಂಭ ಮಾಡಿರುವುದು ಗ್ರಾಮೀಣ ಜನತೆಗೆ ಒಂದು ದೊಡ್ಡ ಪರಿಹಾರವಾಗಿದೆ. ಆಧಾರ್ ನವೀಕರಿಸಲು ಈ 20,000 ಹೆಚ್ಚುವರಿ ಕೇಂದ್ರಗಳು ಲಭ್ಯವಿರುವುದರಿಂದ , ವಿಶೇಷವಾಗಿ ಗ್ರಾಮೀಣ ಪ್ರದೇಶದ ಬಳಕೆದಾರರು ಈ ಕೆಲಸಕ್ಕಾಗಿ ಬ್ಯಾಂಕ್ ಶಾಖೆಗಳಲ್ಲಿ ಅಥವಾ ಅಂಚೆ ಕಚೇರಿಗಳಲ್ಲಿನ ಆಧಾರ್ ಕೇಂದ್ರಗಳಿಗೆ ಇನ್ನು ಮುಂದೆ ಭೇಟಿ ನೀಡಬೇಕಾಗಿಲ್ಲ.


    ***

    
    
    (Release ID: 1619033) Visitor Counter : 19
    
    
      Read this release in: Assamese , English , Gujarati , Urdu , Marathi , Hindi , Bengali , Manipuri , Punjabi , Odia , Tamil , Telugu , Malayalam