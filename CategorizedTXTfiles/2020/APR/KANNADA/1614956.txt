      ಸಂಪರ್ಕ ಮತ್ತು ಮಾಹಿತಿ ತಂತ್ರಜ್ಞಾನ ಸಚಿವಾಲಯ

      ಜಮ್ಮುಮತ್ತು ಕಾಶ್ಮೀರ ಹಾಗೂ ಲಡಾಖ್‌ನ ದೂರ ಪ್ರದೇಶಗಳಿಗೆ ವಿಶೇಷ ಅಂಚೆ ವ್ಯವಸ್ಥೆ
      Posted On: 15 APR 2020 4:48PM by PIB Bengaluru


    ಜಮ್ಮುಮತ್ತು ಕಾಶ್ಮೀರ ಹಾಗೂ ಲಡಾಖ್ ‌ ನ ದೂರ ಪ್ರದೇಶಗಳಿಗೆ ವಿಶೇಷ ಅಂಚೆ ವ್ಯವಸ್ಥೆ


    ಪಿಂಚಣಿದಾರರಿಗೆ ಮನೆ ಬಾಗಿಲಿಗೇ ಪಿಂಚಣಿ ವಿತರಿಸುತ್ತಿರುವ ಅಂಚೆ ಕಚೇರಿಗಳು


    ಕೋವಿಡ್ -19 ವಿರುದ್ಧ ಹೋರಾಟದಲ್ಲಿ ಸಾಮಾಜಿಕ ಅಂತರವನ್ನು ಕಾಪಾಡಲು ಅಂಚೆ ಕಚೇರಿಗಳಲ್ಲಿ ಜನಸಂದಣಿಯನ್ನು ತಡೆಗಟ್ಟುವ ಉದ್ದೇಶದಿಂದ , ಅಂಚೆ ಕಚೇರಿಗಳು ಹೆಚ್ಚು ವಯಸ್ಸಾದ ಪಿಂಚಣಿದಾರರಿಗೆ ಪಿಂಚಣಿಯನ್ನು ಬಾಗಿಲಿಗೇ ತಲುಪಿಸಲು ಕ್ರಮಗಳನ್ನು ಕೈಗೊಂಡಿವೆ . ಕೋವಿಡ್ -19 ರ ಈ ಸವಾಲಿನ ಕಾಲದಲ್ಲಿ ಅಂಚೆ ಕಚೇರಿಗಳು ತಮ್ಮ ಸೇವೆಗಳನ್ನು ಸಮಾಜಕ್ಕೆ ಒದಗಿಸುತ್ತಿವೆ . ಆರ್ಥಿಕ , ಆರೋಗ್ಯ ಆರೈಕೆ ಮತ್ತಿತರ ಕಲ್ಯಾಣ ಅಗತ್ಯಗಳನ್ನು ಪೂರೈಸಲು ಜನಸಾಮಾನ್ಯರನ್ನು ತಲುಪಲು ರಾಜ್ಯ / ಸ್ಥಳೀಯ ಆಡಳಿತದ ಪ್ರಯತ್ನಗಳಿಗೆ ಇವು ಪೂರಕವಾಗಿ ಪ್ರಯತ್ನಿಸುತ್ತಿವೆ .


    ಜಮ್ಮು ಮತ್ತು ಕಾಶ್ಮೀರ ಹಾಗೂ ಲಡಾಖ್ ಕೇಂದ್ರಾಡಳಿತ ಪ್ರದೇಶಗಳ ಅಂಚೆ ಕಚೇರಿಗಳನ್ನು ಹಣಕಾಸಿನ ವಹಿವಾಟಿಗೆ ಅನುಕೂಲ ಕಲ್ಪಿಸುವ ಪ್ರಾಥಮಿಕ ಉದ್ದೇಶದಿಂದ ತೆರೆಯಲಾಗುತ್ತಿದೆ . ಇದರಿಂದ ಸುಲಭವಾಗಿ ಹಣ ಹಿಂಪಡೆಯುವುದು ಮತ್ತು ಹಣವನ್ನು ಠೇವಣಿ ಇಡಲು ಸಾಧ್ಯವಾಗುವುದರಿಂದ ಜನರು ತಮ್ಮ ದಿನನಿತ್ಯದ ಅಗತ್ಯತೆಗಳನ್ನು ಪೂರೈಸಲು ಸಾಕಷ್ಟು ಹಣದ ಹರಿವನ್ನು ಹೊಂದಬಹುದು . ಈ ನಿಟ್ಟಿನಲ್ಲಿ , ಅಂಚೆ ಕಚೇರಿಗಳಲ್ಲಿ ಆಧಾರ್ ಆಧರಿತ ಪಾವತಿ ವ್ಯವಸ್ಥೆಯನ್ನು ( ಎಇಪಿಎಸ್ ) ಸಹ ಸಕ್ರಿಯಗೊಳಿಸಲಾಗಿದೆ . ಇದರಿಂದ ಯಾವುದೇ ಬ್ಯಾಂಕಿನಲ್ಲಿ ಬ್ಯಾಂಕ್ ಖಾತೆ ಹೊಂದಿರುವ ಜನರು ಯಾವುದೇ ಅಂಚೆ ಕಚೇರಿಯಿಂದ ತಿಂಗಳಿಗೆ 10000 / - ರೂ ವರೆಗೆ ಹಿಂಪಡೆಯಬಹುದು . ಆದರೆ ಅವರು ತಮ್ಮ ಬ್ಯಾಂಕ್ ಖಾತೆಯನ್ನು ಆಧಾರ್ ‌ ನೊಂದಿಗೆ ಲಿಂಕ್ ಮಾಡಿರಬೇಕು .


    ಬಾರಾಮುಲ್ಲಾದಲ್ಲಿ ಮನೆ ಬಾಗಿಲಿಗೆ ಪಿಂಚಣಿ ಪಾವತಿ ವ್ಯವಸ್ಥೆ


    ಜಮ್ಮು ತಾವಿಯಲ್ಲಿ ಹಣಕಾಸು ವ್ಯವಹಾರ ನಡೆಸುತ್ತಿರುವ ಗ್ರಾಹಕರು


    ಆದ್ಯತೆಯ ಅಂಚೆಗಳಾದ ಸ್ಪೀಡ್ ಪೋಸ್ಟ್ , ನೋಂದಾಯಿತ ಪೋಸ್ಟ್ ಇತ್ಯಾದಿಗಳನ್ನು ಜಮ್ಮು , ಕಾಶ್ಮೀರ ಮತ್ತು ಲಡಾಖ್ ಕೇಂದ್ರಾಡಳಿತ ಪ್ರದೆಶದ ದೂರದ ಮತ್ತು ಗಡಿ ಪ್ರದೇಶಗಳಿಗೆ ಸುಗಮವಾಗಿ ರವಾನಿಸಲು ವಿಶೇಷ ಅಂಚೆ ವ್ಯವಸ್ಥೆ ಮಾಡಲಾಗಿದೆ .


    ಲಡಾಕ್ ‌ ನಲ್ಲಿ ಪ್ರಸಾರ ಮತ್ತು ಅಂಚೆ ವಿನಿಮಯ


    ಅಂಚೆ ಕಚೇರಿಯು ತನ್ನ ಸಾಮಾಜಿಕ ಬಾಧ್ಯತೆ ಮತ್ತು ಬಿಕ್ಕಟ್ಟಿನ ಈ ಸಮಯದಲ್ಲಿ ಸಮಾಜದ ಬಡ ಮತ್ತು ದುರ್ಬಲ ವರ್ಗಕ್ಕೆ ಪರಿಹಾರ ಮತ್ತು ಸಹಾಯವನ್ನು ನೀಡುವ ಅಗತ್ಯತೆಯ ಬಗ್ಗೆ ತಿಳಿದಿದೆ . ರಾಜ್ಯ / ಸ್ಥಳೀಯ ಆಡಳಿತದೊಂದಿಗೆ ನಿಕಟ ಸಮನ್ವಯದಲ್ಲಿ ಸಾರ್ವಜನಿಕರಿಗೆ ಮುಖಗವಸುಗಳು , ಸ್ಯಾನಿಟೈಜರ್ ‌ ಗಳು ಮತ್ತು ಸಾಬೂನು ಮುಂತಾದ ಪಡಿತರ ಮತ್ತು ರಕ್ಷಣಾ ಸಾಧನಗಳನ್ನು ತಲುಪಿಸಲು ಪ್ರಯತ್ನಿಸಲಾಗುತ್ತಿದೆ . ಆಹಾರ , ಔಷಧಿ ಮತ್ತಿತರ ವಸ್ತುಗಳ ವಿತರಣೆಯಲ್ಲಿ ಲಾಜಿಸ್ಟಿಕ್ಸ್ ಬೆಂಬಲವನ್ನು ಒದಗಿಸಲು ಇಲಾಖೆಯ ವಾಹನಗಳನ್ನು ಜಿಲ್ಲಾ / ಪುರಸಭೆ ಅಧಿಕಾರಿಗಳ ಬಳಕೆಗೆ ಇರಿಸಲಾಗಿದೆ . ಅಂಚೆ ಕಚೇರಿ ಆವರಣದ ನೈರ್ಮಲ್ಯೀಕರಣವನ್ನು ಪುರಸಭೆ ಅಧಿಕಾರಿಗಳ ಸಹಕಾರದೊಂದಿಗೆ ಕೈಗೊಳ್ಳಲಾಗಿದೆ .


    ಪಡಿತರ ವಿತರಣೆ


    ಅಂಚೆ ಕಚೇರಿಯ ನೈರ್ಮಲ್ಯೀಕರಣ


    ***

    
    
    (Release ID: 1614956) Visitor Counter : 12
    
    
      Read this release in: English , Urdu , Hindi , Assamese , Bengali , Punjabi , Gujarati , Tamil , Telugu