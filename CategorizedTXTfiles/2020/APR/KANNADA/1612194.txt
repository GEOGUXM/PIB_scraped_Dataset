      ವಿಜ್ಞಾನ ಮತ್ತು ತಂತ್ರಜ್ಞಾನ ಸಚಿವಾಲಯ

      ನೊವೆಲ್ ಕೊರೊನಾವೈರಸ್ ಜೆನೋಮ್ ಸೀಕ್ವೆನ್ಸಿಂಗ್ ಕೆಲಸ ಆರಂಭಿಸಿದ ಭಾರತೀಯ ಸಂಶೋಧಕರು
      Posted On: 08 APR 2020 11:23AM by PIB Bengaluru


    ನೊವೆಲ್ ಕೊರೊನಾವೈರಸ್ ಜೆನೋಮ್ ಸೀಕ್ವೆನ್ಸಿಂಗ್ ಕೆಲಸ ಆರಂಭಿಸಿದ ಭಾರತೀಯ ಸಂಶೋಧಕರು


    ನೊವೆಲ್ ಕೊರೊನಾವೈರಸ್ ಒಂದು ಹೊಸ ವೈರಸ್ ಆಗಿದ್ದು , ಸಂಶೋಧಕರು ಅದರ ಎಲ್ಲಾ ವಿಭಿನ್ನ ಅಂಶಗಳನ್ನು ಕಂಡುಹಿಡಿಯಲು ಪ್ರಯತ್ನಿಸುತ್ತಿದ್ದಾರೆ . ಹೈದರಾಬಾದ್ ನ ಸೆಂಟರ್ ಫಾರ್ ಸೈಂಟಿಫಿಕ್ ಅಂಡ್ ಇಂಡಸ್ಟ್ರಿಯಲ್ ರಿಸರ್ಚ್ ( ಸಿಎಸ್ಐಆರ್ ) ಸೆಂಟರ್ ಫಾರ್ ಸೆಲ್ಯುಲಾರ್ ಅಂಡ್ ಮಾಲಿಕ್ಯೂಲರ್ ಬಯಾಲಜಿ ( ಸಿಸಿಎಂಬಿ ) ಮತ್ತು ನವದೆಹಲಿಯ ಇನ್ಸ್ಟಿಟ್ಯೂಟ್ ಆಫ್ ಜೆನೋಮಿಕ್ಸ್ ಮತ್ತು ಇಂಟಿಗ್ರೇಟಿವ್ ಬಯಾಲಜಿ ( ಐಜಿಐಬಿ ) ನೊವೆಲ್ ಕೊರೊನಾ ವೈರಸ್ ನ ಸಂಪೂರ್ಣ ಜೆನೋಮ್ ಸೀಕ್ವೆನ್ಸಿಂಗ್ ನಲ್ಲಿ ಒಟ್ಟಾಗಿ ಕೆಲಸ ಮಾಡಲು ಪ್ರಾರಂಭಿಸಿವೆ .


    “ ಇದು ವೈರಸ್ ‌ ನ ವಿಕಾಸವನ್ನು ಅರ್ಥಮಾಡಿಕೊಳ್ಳಲು ನಮಗೆ ಸಹಾಯ ಮಾಡುತ್ತದೆ , ಅದು ಎಷ್ಟು ಕ್ರಿಯಾತ್ಮಕವಾಗಿದೆ ಮತ್ತು ಅದು ಎಷ್ಟು ವೇಗವಾಗಿ ವೃದ್ಧಿಸುತ್ತದೆ . ಮತ್ತು ಅದರ ಭವಿಷ್ಯದ ಅಂಶಗಳು ಯಾವುವು ಎಂಬುದನ್ನು ತಿಳಿಯಲು ಈ ಅಧ್ಯಯನವು ನಮಗೆ ಸಹಾಯ ಮಾಡುತ್ತದೆ ” ಎಂದು ಸಿಸಿಎಂಬಿಯ ನಿರ್ದೇಶಕ ಡಾ . ರಾಕೇಶ್ ಮಿಶ್ರಾ , ಡಿಎಸ್ ‌ ಟಿಯ ಇಂಡಿಯಾ ಸೈನ್ಸ್ ವೈರ್ ‌ ನ ಹಿರಿಯ ವಿಜ್ಞಾನಿ ಜ್ಯೋತಿ ಶರ್ಮಾ ಅವರೊಂದಿಗೆ ಮಾತನಾಡುತ್ತಾ ಹೇಳಿದರು .


    ಹೋಲ್ - ಜೆನೋಮ್ ಸೀಕ್ವೆನ್ಸಿಂಗ್ ಎನ್ನುವುದು ನಿರ್ದಿಷ್ಟ ಜೀವಿಗಳ ಜಿನೋಮ್ ‌ ನ ಸಂಪೂರ್ಣ ಡಿಎನ್ ‌ ಎ ಅನುಕ್ರಮವನ್ನು ನಿರ್ಧರಿಸಲು ಬಳಸುವ ವಿಧಾನವಾಗಿದೆ . ಇತ್ತೀಚಿನ ಕೊರೊನಾವೈರಸ್ ಅನ್ನು ಅನುಕ್ರಮಗೊಳಿಸುವ ವಿಧಾನವು ಪಾಸಿಟಿವ್ ರೋಗಿಗಳಿಂದ ಮಾದರಿಗಳನ್ನು ಪಡೆಯುವುದು ಮತ್ತು ಈ ಮಾದರಿಗಳನ್ನು ಅನುಕ್ರಮ ಕೇಂದ್ರಕ್ಕೆ ಕಳುಹಿಸುವುದನ್ನು ಒಳಗೊಂಡಿರುತ್ತದೆ . ಜೆನೋಮ್ ಸೀಕ್ವೆನ್ಸಿಂಗ್ ಅಧ್ಯಯನಕ್ಕಾಗಿ ಹೆಚ್ಚಿನ ಸಂಖ್ಯೆಯ ಮಾದರಿಗಳ ಅಗತ್ಯವಿದೆ . “ ಹೆಚ್ಚಿ ದತ್ತಾಂಶವಿಲ್ಲದೇ ನೀವು ಮಾಡುವ ಯಾವುದೇ ತೀರ್ಮಾನ ಸರಿಯಿಲ್ಲದಿರಬಹುದು . ಈಗ ನಾವು ಎಷ್ಟು ಸಾಧ್ಯವೋ ಅಷ್ಟು ಸೀಕ್ವೆನ್ಸಿಂಗ್ ಸಂಗ್ರಹಿಸುತ್ತಿದ್ದೇವೆ ಮತ್ತು ಒಮ್ಮೆ , ನಾವು ನೂರಾರು ಸೀಕ್ವೆನ್ಸಿಂಗ್ ಗಳನ್ನು ಹೊಂದಿದ ನಂತರ , ಈ ವೈರಸ್ ‌ ನ ಅನೇಕ ಜೈವಿಕ ಅಂಶಗಳಿಂದ ನಾವು ಅನೇಕ ನಿರ್ಣಯಗಳನ್ನು ಮಾಡಲು ಸಾಧ್ಯವಾಗುತ್ತದೆ ” ಎಂದು ಡಾ ಮಿಶ್ರಾ ಹೇಳುತ್ತಾರೆ .


    ಪ್ರತಿ ಸಂಸ್ಥೆಯಿಂದ ಮೂರರಿಂದ ನಾಲ್ವರು ಹೋಲ್ ಜೆನೋಮ್ ಸೀಕ್ವೆನ್ಸಿಂಗ್ ನಲ್ಲಿ ನಿರಂತರವಾಗಿ ಕೆಲಸ ಮಾಡುತ್ತಿದ್ದಾರೆ . ಮುಂದಿನ 3-4 ವಾರಗಳಲ್ಲಿ ಸಂಶೋಧಕರು ಕನಿಷ್ಠ 200-300 ಐಸೊಲೇಟ್ ‌ ಗಳನ್ನು ಪಡೆಯಲು ಸಾಧ್ಯವಾಗುತ್ತದೆ ಮತ್ತು ಈ ಮಾಹಿತಿಯು ಈ ವೈರಸ್ ‌ ನ ವರ್ತನೆಯ ಬಗ್ಗೆ ಮತ್ತಷ್ಟು ನಿರ್ಧಾರಕ್ಕೆ ಬರಲು ಸಹಾಯ ಮಾಡುತ್ತದೆ . ಈ ಉದ್ದೇಶಕ್ಕಾಗಿ , ಪುಣೆಯ ರಾಷ್ಟ್ರೀಯ ವೈರಾಣು ಸಂಸ್ಥೆ ( ಎನ್ ‌ ಐವಿ ) ವಿವಿಧ ಸ್ಥಳಗಳಲ್ಲಿ ಪ್ರತ್ಯೇಕವಾಗಿರುವ ವೈರಸ್ ‌ ನ್ನು ನೀಡುವಂತೆ ಕೋರಿದೆ . ಬೃಹತ್ ಮತ್ತು ಸ್ಪಷ್ಟ ಚಿತ್ರಣವನ್ನು ಪಡೆಯಲು ಇಡೀ ದೇಶವನ್ನು ವ್ಯಾಪಿಸಲು ವಿಜ್ಞಾನಿಗಳಿಗೆ ಇದು ಸಹಾಯ ಮಾಡುತ್ತದೆ . ಇದು ವೈರಸ್ ‌ ನ ವಂಶವೃಕ್ಷವನ್ನು ಪತ್ತೆಹಚ್ಚಲು ಸಂಸ್ಥೆಗಳಿಗೆ ಸಹಾಯ ಮಾಡುತ್ತದೆ . ವೈರಸ್ ಎಲ್ಲಿಂದ ಬಂದಿದೆ , ಯಾವ ಸ್ಟ್ರೈನ್ ಹೆಚ್ಚು ಹೋಲಿಕೆ ಹೊಂದಿದೆ , ವೈವಿಧ್ಯಮಯ ರೂಪಾಂತರಗಳು ಮತ್ತು ಯಾವ ಸ್ಟ್ರೈನ್ ದುರ್ಬಲವಾಗಿದೆ ಮತ್ತು ಯಾವ ಸ್ಟ್ರೈನ್ ಪ್ರಬಲವಾಗಿದೆ ಎಂಬುದನ್ನು ಅವರು ಅಧ್ಯಯನ ಮಾಡಬಹುದು ಎಂದು ಡಾ . ಮಿಶ್ರಾ ಹೇಳುತ್ತಾರೆ . " ಇದು ವೈರಸ್ ಅನ್ನು ಅರ್ಥಮಾಡಿಕೊಳ್ಳಲು ಮತ್ತು ಉತ್ತಮ ಐಸೋಲೇಷನ್ ತಂತ್ರಗಳನ್ನು ಕಾರ್ಯಗತಗೊಳಿಸಲು ನೆರವಾಗುತ್ತದೆ " ಎಂದು ಅವರು ಹೇಳುತ್ತಾರೆ .


    ಇದರ ಜೊತೆಗೆ ಸಂಸ್ಥೆಯು ಪರೀಕ್ಷಾ ಸಾಮರ್ಥ್ಯವನ್ನು ಹೆಚ್ಚಿಸಿದೆ . ಹೆಚ್ಚಿನ ಸಂಖ್ಯೆಯ ಜನರು ಪರೀಕ್ಷೆಗೆ ಒಳಗಾಗುತ್ತಿದ್ದಾರೆ ಮತ್ತು ಅವರು ಸಾಮೂಹಿಕ ತಪಾಸಣೆಗೆ ಒಳಗಾಗುತ್ತಿದ್ದಾರೆ . ಇದು ಪಾಸಿಟಿವ್ ಪ್ರಕರಣಗಳ ಸಂಖ್ಯೆಯನ್ನು ಗುರುತಿಸಲು ಮತ್ತು ನಂತರ ಅಂತಹ ಪ್ರಕರಣಗಳನ್ನು ಐಸೋಲೇಷನ್ ಅಥವಾ ಕ್ವಾರಂಟೈನ್ ಗೆ ಕಳಹಿಸಲು ಸಹಾಯ ಮಾಡುತ್ತದೆ .


    ***

    
    
    (Release ID: 1612194) Visitor Counter : 22
    
    
      Read this release in: English , Urdu , Marathi , Hindi , Assamese , Bengali , Manipuri , Punjabi , Gujarati , Tamil , Telugu , Malayalam