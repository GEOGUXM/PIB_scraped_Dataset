      ಕಾರ್ಮಿಕ ಮತ್ತು ಉದ್ಯೋಗ ಸಚಿವಾಲಯ

      COVID-19 ಸಾಂಕ್ರಾಮಿಕ ನಿಗ್ರಹಕ್ಕೆ ESIC ನಿಂದ ಹಲವಾರು ಕ್ರಮಗಳು
      Posted On: 09 APR 2020 5:02PM by PIB Bengaluru


    COVID-19 ಸಾಂಕ್ರಾಮಿಕ ನಿಗ್ರಹಕ್ಕೆ ESIC ನಿಂದ ಹಲವಾರು ಕ್ರಮಗಳು


    1042 ಐಸೋಲೇಷನ್ ಹಾಸಿಗೆಗಳನ್ನು ಹೊಂದಿರುವ ಎಂಟು ಇಎಸ್ಐಸಿ ಆಸ್ಪತ್ರೆಗಳನ್ನು COVID-19 ಮೀಸ ಲು ಆಸ್ಪತ್ರೆಗಳಾಗಿ ಘೋಷಣೆ


    COVID-19 ಸಾಂಕ್ರಾಮಿಕ ರೋಗದಿಂದಾಗಿ ದೇಶವು ಸವಾಲಿನ ಪರಿಸ್ಥಿತಿಯನ್ನು ಎದುರಿಸುತ್ತಿದೆ . ಸಾಮಾಜಿಕ ಅಂತರವನ್ನು ಜಾರಿಗೆ ತರಲು ರಾಷ್ಟ್ರವ್ಯಾಪಿ ಲಾಕ್ ಡೌನ್ ಮಾಡಲಾಗಿದೆ . ಬಿಕ್ಕಟ್ಟನ್ನು ಎದುರಿಸಲು , ನೌಕರರ ರಾಜ್ಯ ವಿಮಾ ನಿಗಮ ( ಇಎಸ್ಐಸಿ ) ಸಾರ್ವಜನಿಕರಿಗೆ ನೆರವಾಗಲು ಅನೇಕ ಕ್ರಮಗಳನ್ನು ಕೈಗೊಂಡಿದೆ .


    1042 ಐಸೋಲೇಷನ್ ಹಾಸಿಗೆಗಳನ್ನು ಹೊಂದಿರುವ ಭಾರತದಾದ್ಯಂತದ ಈ ಕೆಳಗಿನ ಇಎಸ್ಐಸಿ ಆಸ್ಪತ್ರೆಗಳನ್ನು ಕೋವಿಡ್ -19 ಮೀಸಲು ಆಸ್ಪತ್ರೆಗಳೆಂದು ಘೋಷಿಸಲಾಗಿದೆ :


    ಎ . ಇಎಸ್ಐಸಿ ಆಸ್ಪತ್ರೆ , ಅಂಕಲೇಶ್ವರ , ಗುಜರಾತ್ : 100 ಹಾಸಿಗೆಗಳು


    ಬಿ . ಇಎಸ್ಐಸಿ ಆಸ್ಪತ್ರೆ , ಗುರುಗ್ರಾಮ್ , ಹರಿಯಾಣ : 80 ಹಾಸಿಗೆಗಳು


    ಸಿ . ಇಎಸ್ಐಸಿ ಆಸ್ಪತ್ರೆ , ವಾಪಿ , ಗುಜರಾತ್ : 100 ಹಾಸಿಗೆಗಳು


    ಡಿ . ಇಎಸ್ಐಸಿ ಆಸ್ಪತ್ರೆ , ಉದಯಪುರ , ರಾಜಸ್ಥಾನ : 100 ಹಾಸಿಗೆಗಳು


    ಇ . ಇಎಸ್ಐಸಿ ಆಸ್ಪತ್ರೆ , ಜಮ್ಮು : 50 ಹಾಸಿಗೆಗಳು


    ಎಫ್ . ಇಎಸ್ಐಸಿ ಆಸ್ಪತ್ರೆ ಬಡ್ಡಿ , ಹಿಮಾಚಲ ಪ್ರದೇಶ : 100 ಹಾಸಿಗೆಗಳು


    ಜಿ . ಇಎಸ್ಐಸಿ ಆಸ್ಪತ್ರೆ , ಆದಿತ್ಯಪುರ , ಜಾರ್ಖಂಡ್ : 42 ಹಾಸಿಗೆಗಳು


    ಎಚ್ . ಇಎಸ್ಐಸಿ ಆಸ್ಪತ್ರೆ , ಜೋಕಾ , ಪಶ್ಚಿಮ ಬಂಗಾಳ : 470 ಹಾಸಿಗೆಗಳು


    ಇವುಗಳೊಂದಿಗೆ , ದೇಶಾದ್ಯಂತ ಉಳಿದಿರುವ ಇಎಸ್ಐಸಿ ಆಸ್ಪತ್ರೆಗಳಲ್ಲಿ ಸುಮಾರು 1112 ಐಸೋಲೇಷನ್ ಹಾಸಿಗೆಗಳು ಲಭ್ಯವಿವೆ . ಇದಲ್ಲದೆ , 197 ಆಸ್ಪತ್ರೆಗಳಲ್ಲಿ ಒಟ್ಟು 555 ಐಸಿಯು / ಎಚ್ ‌ ಡಿಯು ಹಾಸಿಗೆಗಳನ್ನು ಸಹ ಲಭ್ಯಗೊಳಿಸಲಾಗಿದೆ . ಫರೀದಾಬಾದ್ ( ಹರಿಯಾಣ ) ಇಎಸ್ಐಸಿ ಆಸ್ಪತ್ರೆಯಲ್ಲಿ ಕೋವಿಡ್ -19 ಪರೀಕ್ಷಾ ಸೌಲಭ್ಯ ಲಭ್ಯವಿದೆ .


    ಈ ಕೆಳಗಿನ ಇಎಸ್ಐಸಿ ಆಸ್ಪತ್ರೆಗಳಲ್ಲಿ ಕ್ವಾರಂಟೈನ್ ( ಒಟ್ಟು 1184 ಹಾಸಿಗೆಗಳು ) ಸೌಲಭ್ಯ ಕಲ್ಪಿಸಲಾಗಿದೆ :


    ಇಎಸ್ಐಸಿ ಆಸ್ಪತ್ರೆ , ಅಲ್ವಾರ್ ( ರಾಜಸ್ಥಾನ ): 444 ಹಾಸಿಗೆಗಳು


    ಇಎಸ್ಐಸಿ ಆಸ್ಪತ್ರೆ , ಬಿಹ್ತಾ , ಪಾಟ್ನಾ ( ಬಿಹಾರ ): 400 ಹಾಸಿಗೆಗಳು


    ಇಎಸ್ಐಸಿ ಆಸ್ಪತ್ರೆ , ಕಲಬುರ್ಗಿ ( ಕರ್ನಾಟಕ ): 240 ಹಾಸಿಗೆಗಳು


    ಇಎಸ್ಐಸಿ ಆಸ್ಪತ್ರೆ , ಕೊರ್ಬಾ ( ಛತ್ತೀಸ್ ‌ ಗಢ ): 100 ಹಾಸಿಗೆಗಳು


    ಈ ಕಠಿಣ ಸಂದರ್ಭದಲ್ಲಿ ಇಎಸ್ಐ ಫಲಾನುಭವಿಗಳ ಕಷ್ಟವನ್ನು ಸರಾಗಗೊಳಿಸುವ ಸಲುವಾಗಿ , ಲಾಕ್ ಡೌನ್ ಅವಧಿಯಲ್ಲಿ ಫಲಾನುಭವಿಗಳು ಖಾಸಗಿ ಕೆಮಿಸ್ಟ್ ಗಳಿಂದ ಔಷಧಿಗಳನ್ನು ಖರೀದಿಸಲು ಇಎಸ್ಐಸಿ ಅನುಮತಿ ನೀಡಿದೆ ಮತ್ತು ನಂತರ ಇಎಸ್ಐಸಿ ಇದನ್ನು ಮರುಪಾವತಿ ಮಾಡುತ್ತದೆ .


    ಕೊರೊನಾ ಶಂಕಿತ / ದೃಢಪಟ್ಟ ಪ್ರಕರಣಗಳೊಇಗಾಗಿ ಇಎಸ್ಐಸಿ ಆಸ್ಪತ್ರೆಯನ್ನು ಮೀಸಲಾದ ಕೋವಿಡ್ -19 ಆಸ್ಪತ್ರೆಯೆಂದು ಘೋಷಿಸಿರುವ ಕಡೆ ಟೈ - ಅಪ್ ಆಸ್ಪತ್ರೆಯಿಂದ ವೈದ್ಯಕೀಯ ಸೇವೆಗಳನ್ನು ಒದಗಿಸಲು ಪರ್ಯಾಯ ಅವಕಾಶ ಮಾಡಲಾಗಿದೆ . ಸಂಬಂಧಿತ ಇಎಸ್ಐಸಿ ಆಸ್ಪತ್ರೆ ಮೀಸಲಾದ ಕೋವಿಡ್ -19 ಆಸ್ಪತ್ರೆಯಾಗಿ ಕಾರ್ಯನಿರ್ವಹಿಸುವ ಅವಧಿಯಲ್ಲಿ , ನಿಗದಿತ ದ್ವಿತೀಯ / ಎಸ್ ‌ ಎಸ್ ‌ ಟಿ ಸಮಾಲೋಚನೆ / ದಾಖಲು / ಪರೀಕ್ಷೆಗಾಗಿ ಇಎಸ್ ‌ ಐ ಫಲಾನುಭವಿಗಳನ್ನು ಟೈ - ಅಪ್ ಆಸ್ಪತ್ರೆಗಳಿಗೆ ಉಲ್ಲೇಖಿಸಬಹುದು . ಇಎಸ್ಐ ಫಲಾನುಭವಿಗಳು ಅರ್ಹತೆಗೆ ಅನುಗುಣವಾಗಿ , ಉಲ್ಲೇಖಿತ ಪತ್ರವಿಲ್ಲದೆ ನೇರವಾಗಿ ಟೈ - ಅಪ್ ಆಸ್ಪತ್ರೆಯಿಂದ ತುರ್ತು / ತುರ್ತುರಹಿತ ವೈದ್ಯಕೀಯ ಚಿಕಿತ್ಸೆಯನ್ನು ಪಡೆಯಬಹುದು . ಕೊರೊನಾ ವೈರಸ್ ಸಂಬಂಧಿತ ವಿಷಯಗಳಿಗೆ ಸಂಬಂಧಿಸಿದಂತೆ ರಾಜ್ಯ / ಕೇಂದ್ರ ಆರೋಗ್ಯ ಪ್ರಾಧಿಕಾರಗಳೊಂದಿಗೆ ಪರಿಣಾಮಕಾರಿ ಸಮನ್ವಯಕ್ಕಾಗಿ ನೋಡಲ್ ಅಧಿಕಾರಿಗಳನ್ನು ಪ್ರತಿ ಇಎಸ್ಐಸಿ ಆಸ್ಪತ್ರೆಗೆ ನೇಮಿಸಲಾಗಿದೆ .


    ಇದಲ್ಲದೆ , ಇಎಸ್ಐಸಿ ಆಸ್ಪತ್ರೆಗಳು ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ ಹೊರಡಿಸಿರುವ ಎಲ್ಲಾ ಮಾರ್ಗಸೂಚಿಗಳನ್ನು ನಿಯಮಿತವಾಗಿ ಅಳವಡಿಸಿಕೊಳ್ಳುತ್ತಿವೆ . ಅಂತಹ ಎಲ್ಲಾ ಕ್ರಮಗಳ ಅನುಷ್ಠಾನವನ್ನು ಇಎಸ್ಐಸಿ ಮುಖ್ಯ ಕಚೇರಿಯಲ್ಲಿ ದೇಶಾದ್ಯಂತ ಇಎಸ್ಐಸಿ ಆಸ್ಪತ್ರೆಗಳೊಂದಿಗೆ ವೀಡಿಯೊ ಕಾನ್ಫರೆನ್ಸ್ ಮೂಲಕ ನಿಯಮಿತವಾಗಿ ಮೇಲ್ವಿಚಾರಣೆ ಮಾಡಲಾಗುತ್ತಿದೆ .


    ಮುಖಗವಸು ಮತ್ತು ವೈಯಕ್ತಿಕ ರಕ್ಷಣಾ ಸಲಕರಣೆಗಳ ( ಪಿಪಿಇ ) ಕಿಟ್ ‌ ಗಳ ಸಮರ್ಪಕ ಸಂಗ್ರಹವನ್ನು ನಿರ್ವಹಿಸಲು ಪ್ರಯತ್ನಿಸಲಾಗುತ್ತಿದೆ . ಇಎಸ್ ‌ ಐಸಿ ಆರೋಗ್ಯ ಸಂಸ್ಥೆಯ ಆವರಣದ ಸೋಂಕುನಿವಾರಕ , ಅಸೆಪ್ಸಿಸ್ ಮತ್ತು ನೈರ್ಮಲ್ಯೀಕರಣದ ಕ್ರಮಗಳನ್ನು ಹೆಚ್ಚಿಸಲಾಗಿದೆ .


    COVID-19 ಸೋಂಕಿನ ನಿರ್ವಹಣೆ ಕುರಿತು ವೈದ್ಯಕೀಯ / ಅರೆವೈದ್ಯಕೀಯ ಸಿಬ್ಬಂದಿಗೆ ಓರಿಯಂಟೇಷನ್ ನೀಡಲಾಗುತ್ತಿದೆ . ಕೊರೊನಾವೈರಸ್ ಸಾಂಕ್ರಾಮಿಕಕ್ಕೆ ವಿಷಯಗಳಿಗೆ ಸಂಬಂಧಿಸಿದಂತೆ ಇಎಸ್ಐಸಿ ಆಸ್ಪತ್ರೆಗಳು ಆಯಾ ರಾಜ್ಯಗಳ ಆಡಳಿತದೊಂದಿಗೆ ಸಮನ್ವಯದಿಂದ ಕಾರ್ಯನಿರ್ವಹಿಸುತ್ತಿವೆ .


    ಶಾಶ್ವತ ಅಂಗವೈಕಲ್ಯದ ಕಾರಣದಿಂದಾಗಿ ವಿಮೆ ಮಾಡಲಾಗದ ಉದ್ಯೋಗದಲ್ಲಿ ನಿಲ್ಲುವ ವಿಮೆ ಮಾಡಿದ ವ್ಯಕ್ತಿಗಳಿಗೆ ಮತ್ತು ನಿವೃತ್ತ ವಿಮೆದಾರರಿಗೆ ವೈದ್ಯಕೀಯ ಲಾಭವನ್ನು ನಿಯಮ 60-61 ರ ಅಡಿಯಲ್ಲಿ ಒದಗಿಸಲಾಗುತ್ತದೆ , ಒಂದು ವರ್ಷದ ಮುಂಗಡ ಮೊತ್ತದ ಕೊಡುಗೆಯನ್ನು 10/ ರೂ . - ಪ್ರತಿ ತಿಂಗಳು . ಲಾಕ್ ‌ ಡೌನ್ ‌ ನ ಚಾಲ್ತಿಯಲ್ಲಿರುವ ಸನ್ನಿವೇಶಗಳಲ್ಲಿ , ಈ ಫಲಾನುಭವಿಗಳಿಗೆ ಲಾಕ್ ‌ ಡೌನ್ ಕಾರಣದಿಂದಾಗಿ ಮುಂಗಡ ವಾರ್ಷಿಕ ಒಟ್ಟು ಮೊತ್ತದ ಕೊಡುಗೆಯನ್ನು ಜಮಾ ಮಾಡಲು ಸಾಧ್ಯವಾಗದ ಕಾರಣ ಈ ಫಲಾನುಭವಿಗಳಿಗೆ ನೀಡಲಾಗುವ ವೈದ್ಯಕೀಯ ಲಾಭದ ಕಾರ್ಡ್ ‌ ಗಳ ಸಿಂಧುತ್ವವು ಮುಕ್ತಾಯಗೊಳ್ಳುವ ಸಂದರ್ಭಗಳು ಇರಬಹುದು . ಅಂತಹ ಫಲಾನುಭವಿಗಳಿಗೆ 30.06.2020 ರವರೆಗೆ ಇಎಸ್ಐ ( ಕೇಂದ್ರ ನಿಯಮಗಳು ) ನ ನಿಯಮ 60 ಮತ್ತು 61 ರ ಅಡಿಯಲ್ಲಿ ವೈದ್ಯಕೀಯ ಸೌಲಭ್ಯ ಪಡೆಯಲು ಅವಕಾಶ ನೀಡಲಾಗಿದೆ .


    ಶಾಶ್ವತ ಅಂಗವೈಕಲ್ಯ ಸೌಲಭ್ಯ ಮತ್ತು ಅವಲಂಬಿತರ ಸೌಲಭ್ಯದ ಪಾವತಿಯನ್ನು ( ಮಾರ್ಚ್ 2020 ರ ಸುಮಾರು 4.00 ಲಕ್ಷ ಫಲಾನುಭವಿಗಳು ) ಫಲಾನುಭವಿಗಳ ಬ್ಯಾಂಕ್ ಖಾತೆಗಳಿಗೆ ಕಳುಹಿಸಲಾಗಿದೆ .


    ಉದ್ಯೋಗದಾತರು , ಮಾರ್ಚ್ 15 ರೊಳಗೆ ಪಾವತಿಸಬೇಕಾಗಿದ್ದ ಫೆಬ್ರವರಿಯ ಕೊಡುಗೆ ಅವಧಿಯನ್ನು ಏಪ್ರಿಲ್ ವರೆಗೆ ವಿಸ್ತರಿಸಲಾಗಿದೆ ಮತ್ತು ಮಾರ್ಚ್ ತಿಂಗಳಿನದನ್ನು ಮೇ ವರೆಗೆ ವಿಸ್ತರಿಸಲಾಗಿದೆ ಮತ್ತು ವಿಳಂಬದ ಮೇಲೆ ಸಂಸ್ಥೆಗಳಿಗೆ ಯಾವುದೇ ದಂಡ ಅಥವಾ ಬಡ್ಡಿ ವಿಧಿಸಲಾಗುವುದಿಲ್ಲ .


    ಇದಲ್ಲದೆ , ಏಪ್ರಿಲ್ , 2019 ರಿಂದ ಸೆಪ್ಟೆಂಬರ್ , 2019 ರವರೆಗೆ ಕೊಡುಗೆ ಅವಧಿಯ ಇಎಸ್ಐ ಕೊಡುಗೆಯನ್ನು ಕೊಡುಗೆ ಅವಧಿ ಮುಗಿದ 42 ದಿನಗಳ ಒಳಗೆ ಸಲ್ಲಿಸದ ಉದ್ಯೋಗದಾತರಿಗೆ ಒಂದು ಬಾರಿಯ ವಿನಾಯ್ತಿ ನೀಡಲಾಗಿದೆ . ಈ ಕೊಡುಗೆಯನ್ನು 15.05.2020 ರವರೆಗೆ ಸಲ್ಲಿಸಲು ಉದ್ಯೋಗದಾತರಿಗೆ ಅವಕಾಶ ನೀಡಲಾಗಿದೆ .


    ***


    

    
    (Release ID: 1612672) Visitor Counter : 33
    
    
      Read this release in: Punjabi , English , Urdu , Hindi , Assamese , Bengali , Gujarati , Tamil , Telugu