      ಮಾನವ ಸಂಪನ್ಮೂಲ ಅಭಿವೃದ್ಧಿ ಸಚಿವಾಲಯ

      ಐಐಟಿ ದೆಹಲಯಿಂದ ಕಡಿಮೆ ವೆಚ್ಚದ ಪ್ರೋಬ್- ಫ್ರೀ ಕೋವಿಡ್ 19 ಪತ್ತೆಮಾಡುವ ಪರೀಕ್ಷಾ ಕಿಟ್ ಅಭಿವೃದ್ಧಿ
      Posted On: 24 APR 2020 6:31PM by PIB Bengaluru


    ಐಐಟಿ ದೆಹಲಿಯು ಕಡಿಮೆ ವೆಚ್ಚದ ಪ್ರೋಬ್ - ಫ್ರೀ ಕೋವಿಡ್ 19 ಪತ್ತೆಮಾಡುವ ಪರೀಕ್ಷಾ ಕಿಟ್ ಅಭಿವೃದ್ಧಿಪಡಿಸಿ , ಮಹತ್ವದ ಸಾಧನೆ ಮಾಡಿದೆ


    ಪ್ರೋಬ್ - ಫ್ರೀ ಕೋವಿಡ್ - 19 ಪತ್ತೆಮಾಡುವ ಪರೀಕ್ಷಾ ಕಿಟ್ ಅಭಿವೃದ್ಧಿಯಲ್ಲಿ ಭಾಗಿಯಾಗಿರುವ ಐಐಟಿ ದೆಹಲಿಯ ವಿಜ್ಞಾನಿಗಳ ತಂಡವನ್ನು ಕೇಂದ್ರ ಮಾನವ ಸಂಪನ್ಮೂಲ ಸಚಿವರು ಸನ್ಮಾನಿಸಿದ್ದಾರೆ


    ಪರೀಕ್ಷಾ ಕಿಟ್ ಆರೋಗ್ಯ ಸೇವೆಗಳನ್ನು ಸಶಕ್ತಗೊಳಿಸುತ್ತದೆ ಮತ್ತು ಕೋವಿಡ್ 19 ಎದುರಿಸುವ ಸರ್ಕಾರದ ಪ್ರಯತ್ನಗಳನ್ನು ಬೆಂಬಲಿಸುತ್ತದೆ : ಮಾನವ ಸಂಪನ್ಮೂಲ ಸಚಿವರು


    ಪರೀಕ್ಷಾ ಕಿಟ್ , ಐಸಿಎಂಆರ್ ಕೋವಿಡ್ - 19 ಗಾಗಿ ಅನುಮೋದಿಸಿದ ಮೊದಲ ಪರೀಕ್ಷಾ ಕಿಟ್ ಆಗಿದೆ


    ಐಐಟಿ ದೆಹಲಿ ತಯಾರಿಸಿದ ಕೋವಿಡ್ 19 ಪರೀಕ್ಷಾ ಕಿಟ್ ಮೇಕ್ ಇನ್ ಇಂಡಿಯಾ ಉಪಕ್ರಮಕ್ಕೆ ಅನುಗುಣವಾಗಿದೆ - ಶ್ರೀ ರಮೇಶ್ ಪೋಖ್ರಿಯಲ್ ' ನಿಶಾಂಕ್ '


    ಪ್ರೋಬ್ - ಫ್ರೀ ಕೋವಿಡ್ 19 ಪತ್ತೆಮಾಡುವ ಪಿಸಿಆರ್ ಡಯಾಗ್ನೋಸ್ಟಿಕ್ ಕಿಟ್ ಅಭಿವೃದ್ಧಿಯಲ್ಲಿ ಭಾಗಿಯಾಗಿರುವ ಭಾರತೀಯ ತಂತ್ರಜ್ಞಾನ ಸಂಸ್ಥೆ ( ಐಐಟಿ ) ದೆಹಲಿಯ ವಿಜ್ಞಾನಿಗಳ ತಂಡವನ್ನು ಕೇಂದ್ರ ಮಾನವ ಸಂಪನ್ಮೂಲ ಅಭಿವೃದ್ಧಿ ಸಚಿವ ಶ್ರೀ ರಮೇಶ್ ಪೋಖ್ರಿಯಲ್ ' ನಿಶಾಂಕ್ ' ಇಂದು ಸನ್ಮಾನಿಸಿದರು . ಕಾರ್ಯದರ್ಶಿ , ಎಂಎಚ್ ‌ ಆರ್ ‌ ಡಿ ( ಮಾನವ ಸಂಪನ್ಮೂಲ ಅಭಿವೃದ್ಧಿ ಇಲಾಖೆ ) , ಶ್ರೀ ಅಮಿತ್ ಖರೆ ; ಹೆಚ್ಚುವರಿ ಕಾರ್ಯದರ್ಶಿ , ಎಂಎಚ್ ‌ ಆರ್ ‌ ಡಿ ಶ್ರೀ ರಾಕೇಶ್ ಸರ್ವಾಲ್ ; ಐಐಟಿ ದೆಹಲಿಯ ನಿರ್ದೇಶಕ , ಶ್ರೀ ರಾಮ್ ‌ ಗೋಪಾಲ್ ರಾವ್ ಮತ್ತು ಐಐಟಿ ದೆಹಲಿಯ ವಿಜ್ಞಾನಿಗಳ ತಂಡವು ಪ್ರೊ . ವಿವೇಕಾನಂದ್ ಪೆರುಮಾಳ್ ಮತ್ತು ಪ್ರೊ . ಮನೋಜ್ ಮೆನನ್ ನೇತೃತ್ವದಲ್ಲಿ ಸಭೆಯಲ್ಲಿ ಭಾಗವಹಿಸಿದ್ದರು .


    https://twitter.com/DrRPNishank/status/1253636361896132609?s=19


    https://twitter.com/DrRPNishank/status/1253656017059098625?s=19


    https://twitter.com/DrRPNishank/status/1253637288019415040?s=19


    https://twitter.com/DrRPNishank/status/1253637291060289538?s=19


    ಈ ಸಂದರ್ಭದಲ್ಲಿ ಮಾತನಾಡಿದ ಮಾನವ ಸಂಪನ್ಮೂಲ ಸಚಿವರು , ನಮ್ಮ ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿಯವರು ವಿಜ್ಞಾನಿಗಳು , ವಿದ್ಯಾರ್ಥಿಗಳು ಮತ್ತು ಸಂಶೋಧಕರನ್ನು ಕೋವಿಡ್ - 19 ಅನ್ನು ಎದುರಿಸಲು ಮುಂದೆ ಬರಲು ಆಹ್ವಾನಿಸಿದ್ದಾರೆ ಮತ್ತು ಈ ಮಹತ್ವದ ಕರೆಗೆ ಪ್ರತಿಕ್ರಿಯೆಯಾಗಿ , ಮಾನವ ಸಂಪನ್ಮೂಲ ಸಚಿವಾಲಯದ ಅಡಿಯಲ್ಲಿರುವ ಎಲ್ಲಾ ಪ್ರಮುಖ ಸಂಸ್ಥೆಗಳು ಮುಂಚೂಣಿಗೆ ಬಂದಿವೆ ಮತ್ತು ಶ್ಲಾಘನೀಯ ಕಾರ್ಯವನ್ನು ಮಾಡಿದ್ದಾರೆ ಮತ್ತು ಕೋವಿಡ್ - 19 ರ ಬಿಕ್ಕಟ್ಟಿನ ಪರಿಸ್ಥಿತಿಯನ್ನು ಎದುರಿಸಲು ತಮ್ಮ ಅತ್ಯುತ್ತಮ ಕೊಡುಗೆ ನೀಡುತ್ತಿದ್ದಾರೆ . ನಾವು ನಮ್ಮ ಸ್ವಂತ ಸಾಮರ್ಥ್ಯವನ್ನು ಬೆಳೆಸಿಕೊಳ್ಳಬೇಕು ಮತ್ತು ನಾವು ಪ್ರಪಂಚದ ಇತರರನ್ನು ಅವಲಂಬಿಸಬಾರದು ಎಂದು ನಮ್ಮ ಪ್ರಧಾನಮಂತ್ರಿಯವರು ಯಾವಾಗಲೂ ಆಶಿಸುತ್ತಾರೆ ಎಂದು ಶ್ರೀ ಪೋಖ್ರಿಯಾಲ್ ಹೇಳಿದ್ದಾರೆ . ಆದ್ದರಿಂದ , ನಮ್ಮ ಸಂಸ್ಥೆಗಳ , ವಿಶೇಷವಾಗಿ ಐಐಟಿಗಳ ಸಂಶೋಧನೆಯ ಸಾಮರ್ಥ್ಯ ಮತ್ತು ಉನ್ನತ ಮಾನದಂಡಗಳನ್ನು ಗಮನದಲ್ಲಿಟ್ಟುಕೊಂಡು , ಕೋವಿಡ್ 19. ಸಾಂಕ್ರಾಮಿಕ ರೋಗದ ಪ್ರಾರಂಭ ಹಂತದ ಆರಂಭದಿಂದಲೂ ಅವುಗಳ ಸಂಶೋಧನೆ ಮತ್ತು ನಾವೀನ್ಯತೆ ಉಪಕ್ರಮಗಳನ್ನು ಹೆಚ್ಚಿಸಲು ಐಐಟಿಗಳೊಂದಿಗೆ ಸಭೆಗಳು ನಡೆದವು ,


    ವಿಜ್ಞಾನಿಗಳ ತಂಡವನ್ನು ಸನ್ಮಾನಿಸುವಾಗ , ಶ್ರೀ ಪೋಖ್ರಿಯಾಲ್ ಅವರು , ಮಾನವ ಸಂಪನ್ಮೂಲ ಸಚಿವಾಲಯವು ಕೋವಿಡ್ 19 ಸಾಂಕ್ರಾಮಿಕದಿಂದ ಉದ್ಭವಿಸುವ ಸಮಸ್ಯೆಗಳಿಗೆ ಪರಿಹಾರಗಳನ್ನು ತರಲು ದಣಿವರಿಯಿಲ್ಲದೆ ಕೆಲಸ ಮಾಡುತ್ತಿರುವ ತನ್ನ ಎಲ್ಲಾ ಸಂಸ್ಥೆಗಳು , ಸಂಶೋಧಕರು , ಶಿಕ್ಷಣ ತಜ್ಞರು , ಅಧ್ಯಾಪಕ ಸದಸ್ಯರು ಮತ್ತು ಸಂಪೂರ್ಣ ಲಾಕ್ ಡೌನ್ ಸಮಯದಲ್ಲಿ ವಿದ್ಯಾರ್ಥಿಗಳ ಬಗ್ಗೆ ಬಹಳ ಹೆಮ್ಮೆಪಡುತ್ತದೆ , ಈ ಸಮಸ್ಯೆಯನ್ನು ನಮ್ಮ ದೇಶ ಮಾತ್ರವಲ್ಲದೆ ಇಡೀ ಮಾನವಕುಲವೇ ಎದುರಿಸುತ್ತಿದೆ .


    ಭಾರತದ ಜನರಿಗೆ ಅತ್ಯಂತ ಕಡಿಮೆ ವೆಚ್ಚದಲ್ಲಿ ಪರೀಕ್ಷಾ ಕಿಟ್ ಅಭಿವೃದ್ಧಿಪಡಿಸುವಲ್ಲಿ ಐಐಟಿ ದೆಹಲಿಯ ಪ್ರಯತ್ನವನ್ನು ಸಚಿವರು ಶ್ಲಾಘಿಸಿದರು . ಕಿಟ್ ಆರೋಗ್ಯ ಸೇವೆಗಳನ್ನು ಸಶಕ್ತಗೊಳಿಸುವುದಲ್ಲದೆ ಬಿಕ್ಕಟ್ಟಿನ ಸಮಯದಲ್ಲಿ ಸರ್ಕಾರವನ್ನು ಬೆಂಬಲಿಸುತ್ತದೆ . ಐಐಟಿ ದೆಹಲಿ ಕುಸುಮಾ ಸ್ಕೂಲ್ ಆಫ್ ಬಯೋಲಾಜಿಕಲ್ ಸೈನ್ಸಸ್ ( ಕೆಎಸ್ಬಿಎಸ್ ) ನ ಸಂಶೋಧಕರನ್ನು ಅವರು ಅಭಿನಂದಿಸಿದರು , ಅವರು ಕೋವಿಡ್ - 19 ಗಾಗಿ ಪರೀಕ್ಷಾ ಕಿಟ್ ಅನ್ನು ಅಭಿವೃದ್ಧಿಪಡಿಸಿದ್ದಾರೆ , ಇದನ್ನು ಈಗ ಐಸಿಎಂಆರ್ ಅನುಮೋದಿಸಿದೆ . ಐಸಿಎಂಆರ್ ನಲ್ಲಿ 100% ನಷ್ಟು ಸೂಕ್ಷ್ಮತೆ ಮತ್ತು ನಿರ್ದಿಷ್ಟತೆಯೊಂದಿಗೆ ಪರೀಕ್ಷಾ ಕಿಟ್ ಅನ್ನು ಮೌಲ್ಯೀಕರಿಸಲಾಗಿದೆ ಎಂದು ತಿಳಿದು ಅವರು ಸಂತೋಷಪಟ್ಟರು . ಐಐಟಿ ದೆಹಲಿಯು ನೈಜ - ಸಮಯದ ಪಿಸಿಆರ್ ಆಧಾರಿತ ರೋಗನಿರ್ಣಯದ ಮೌಲ್ಯಮಾಪನಕ್ಕಾಗಿ ಐಸಿಎಂಆರ್ ಅನುಮೋದನೆ ಪಡೆದ ಮೊದಲ ಶೈಕ್ಷಣಿಕ ಸಂಸ್ಥೆಯಾಗಿದೆ


    ಮಾನವ ಸಂಪನ್ಮೂಲ ಸಚಿವಾಲಯವು ತಮ್ಮ ಸಂಶೋಧನಾ ಉಪಕ್ರಮಗಳಿಗಾಗಿ ಸಂಸ್ಥೆಗಳಿಗೆ ಸಾಧ್ಯವಿರುವ ಎಲ್ಲವನ್ನು ಒದಗಿಸುತ್ತದೆ ಎಂದು ಶ್ರೀ ಪೋಖ್ರಿಯಾಲ್ ಎತ್ತಿ ತೋರಿಸಿದರು . ಈ ರೀತಿಯ ಯೋಜನೆಯು ಸರ್ಕಾರದ ಮೇಕ್ ಇನ್ ಇಂಡಿಯಾ ಉಪಕ್ರಮಕ್ಕೆ ಅನುಗುಣವಾಗಿದೆ ಎಂದು ಅವರು ಹೇಳಿದರು . ತಂತ್ರಜ್ಞಾನ ಮತ್ತು ಸಂಶೋಧನೆಯನ್ನು ಮೌಲ್ಯೀಕರಿಸುವಲ್ಲಿ ಭಾರತೀಯ ವೈದ್ಯಕೀಯ ಸಂಶೋಧನಾ ಮಂಡಳಿ ( ಐಸಿಎಂಆರ್ ) ಮಾಡಿದ ಪ್ರಯತ್ನಕ್ಕೆ ಕೇಂದ್ರ ಆರೋಗ್ಯ ಸಚಿವ ಡಾ . ಹರ್ಷ್ ವರ್ಧನ್ ಅವರಿಗೆ ಶ್ರೀ ಪೋಖ್ರಿಯಾಲ್ ಧನ್ಯವಾದಗಳನ್ನು ಅರ್ಪಿಸಿದರು .


    ಐಸಿಎಂಆರ್ ಅನುಮೋದಿಸಿದ ಕೋವಿಡ್ - 19 ಗಾಗಿ ಇದು ಮೊದಲ ಪ್ರೋಬ್ - ಫ್ರೀ ಪರೀಕ್ಷಾ ಕಿಟ್ ಆಗಿದೆ ಮತ್ತು ಇದು ನಿರ್ದಿಷ್ಟ ಮತ್ತು ಕೈಗೆಟುಕುವ ಹೆಚ್ಚಿನ ಥ್ರೋಪುಟ್ ಪರೀಕ್ಷೆಗೆ ಉಪಯುಕ್ತವಾಗಿದೆ ಎಂದು ಶ್ರೀ ರಾಮ್ ‌ ಗೋಪಾಲ್ ರಾವ್ ಸಚಿವರಿಗೆ ಮಾಹಿತಿ ನೀಡಿದರು . ಪ್ರತಿದೀಪಕ ಶೋಧಕಗಳ ( ಫ್ಳೋರಸೆಂಟ್ ಪ್ರೋಬ್ ) ಅಗತ್ಯವಿಲ್ಲದ ಕಾರಣ ಈ ಪರೀಕ್ಷಾ ಕಿಟ್ಟನ್ನು ಸುಲಭವಾಗಿ ಉದ್ದೇಶಕ್ಕನುಗುಣವಾಗಿ ಬದಲಾವಣೆ ಮಾಡಬಹುದು . ತಂಡವು ಸೂಕ್ತವಾದ ಪಾಲುದಾರರೊಂದಿಗೆ ಕೈಗೆಟುಕುವ ಬೆಲೆಯಲ್ಲಿ ಕಿಟ್ ‌ ನ ಆದಷ್ಟು ಬೇಗ ದೊಡ್ಡ ಪ್ರಮಾಣದ ತಯಾರಿಕೆಯ ಗುರಿಯನ್ನಿಟ್ಟುಕೊಂಡಿದೆ .


    ಸಂಶೋಧನಾ ತಂಡದಲ್ಲಿ ಪ್ರಶಾಂತ್ ಪ್ರಧಾನ್ ( ಪಿಎಚ್ ‌ ಡಿ ವಿದ್ವಾಂಸರು ) , ಅಶುತೋಷ್ ಪಾಂಡೆ ( ಪಿಎಚ್ ‌ ಡಿ ವಿದ್ವಾಂಸರು ) , ಪ್ರವೀಣ್ ತ್ರಿಪಾಠಿ ( ಪಿಎಚ್ ‌ ಡಿ ವಿದ್ವಾಂಸರು ) , ಡಾ . ಅಖಿಲೇಶ್ ಮಿಶ್ರಾ , ಡಾ . ಪಾರುಲ್ ಗುಪ್ತಾ , ಡಾ . ಮೆನನ್ , ಪ್ರೊ . ಬಿಶ್ವಜಿತ್ ಕುಂದು , ಐಐಟಿ ದೆಹಲಿಯ ಪ್ರೊ . ಜೇಮ್ಸ್ ಗೋಮ್ಸ್ ಇರುವರು


    ***

    
    
    (Release ID: 1618089) Visitor Counter : 25
    
    
      Read this release in: Gujarati , English , Urdu , Hindi , Marathi , Bengali , Assamese , Punjabi , Odia , Telugu