      ವಿಜ್ಞಾನ ಮತ್ತು ತಂತ್ರಜ್ಞಾನ ಸಚಿವಾಲಯ

      ಕೋವಿಡ್ – 19 ವಿರುದ್ಧ ಹೋರಾಡಲು ಆವಿಷ್ಕಾರಕ 3 ಡಿ ಉತ್ಪನ್ನಗಳನ್ನು ವಿನ್ಯಾಸಗೊಳಿಸಿದ ಗುವಾಹಾಟಿಯ ರಾಷ್ಟ್ರೀಯ ಔಷಧೀಯ ಶಿಕ್ಷಣ ಮತ್ತು ಸಂಶೋಧನಾ ಸಂಸ್ಥೆ
      Posted On: 11 APR 2020 12:30PM by PIB Bengaluru


    ಕೋವಿಡ್ – 19 ವಿರುದ್ಧ ಹೋರಾಡಲು ಆವಿಷ್ಕಾರಕ 3 ಡಿ ಉತ್ಪನ್ನಗಳನ್ನು ವಿನ್ಯಾಸಗೊಳಿಸಿದ ಗುವಾಹಾಟಿಯ ರಾಷ್ಟ್ರೀಯ ಔಷಧೀಯ ಶಿಕ್ಷಣ ಮತ್ತು ಸಂಶೋಧ ನಾ ಸಂಸ್ಥೆ


    ಗುವಾಹಾಟಿಯಲ್ಲಿರುವ ರಾಷ್ಟ್ರೀಯ ಔಷಧೀಯ ಶಿಕ್ಷಣ ಮತ್ತು ಸಂಶೋಧ ನಾ ಸಂಸ್ಥೆಯ ( ಎನ್ ಐ ಪಿ ಇ ಆರ್ - ಜಿ ) ಸಂಶೋಧಕರು ಎರಡು ಉತ್ಪನ್ನಗಳನ್ನು ಅಭಿವೃದ್ಧಿಪಡಿಸಿದ್ದಾರೆ . ಇವು ಪ್ರಸ್ತುತ ವಿಶ್ವದೆಲ್ಲೆಡೆ ಹರಡಿದ ಕೋವಿಡ್ – 19 ಸೋಂಕಿನ ವಿರುದ್ಧದ ಹೋರಾಟದಲ್ಲಿ ಸಾಕಷ್ಟು ಸಹಾಯ ಮಾಡುವ ಭರವಸೆ ಮೂಡಿಸಿವೆ .


    ಮೊದಲನೇಯದ್ದು 3 ಡಿ ಮುದ್ರಿತ ಹ್ಯಾಂಡ್ ಫ್ರೀ ಉತ್ಪನ್ನವಾಗಿದ್ದು ಬಾಗಿಲು , ಕಿಟಕಿ , ಡ್ರಾವರ್ ಗಳು ( ಅಡ್ಡಲಾದ ಮತ್ತು ಲಂಬವಾದವುಗಳೆರಡನ್ನೂ ) ತೆರೆಯಲು ಅಥವಾ ಮುಚ್ಚಲು ಮತ್ತು ಸ್ವಿಚ್ ಬಟನ್ ಗಳನ್ನು ಆನ್ / ಆಫ್ ಮಾಡುವುದು ಸೇರಿದಂತೆ ರೆಫ್ರಿಜಿರೇಟರ್ ಹ್ಯಾಂಡಲ್ ಅಥವಾ ಎಲಿವೇಟರ್ ಗುಂಡಿಗಳನ್ನು ಮತ್ತು ಲ್ಯಾಪ್ ಟಾಪ್ / ಡೆಸ್ಕ್ ಟಾಪ್ ಕೀಬೋರ್ಡ್ ಗಳನ್ನು ಒತ್ತಲುಉಪಯುಕ್ತವಾಗಿದೆ .


    ಬಾಗಿಲುಗಳು , ಕಿಟಕಿಗಳು , ಸ್ವಿಚ್ ಬಟನ್ ಗಳು , ಎಲಿವೇಟರ್ ಗುಂಡಿಗಳು , ಡ್ರಾವರ್ ಗಳ ಹ್ಯಾಂಡಲ್ ಗಳು , ( ಅಡ್ಡಲಾದ ಮತ್ತು ಲಂಬವಾದವುಗಳೆರಡನ್ನೂ ) ತೆರೆಯಲು ಅಥವಾ ಮುಚ್ಚಲು ಮತ್ತು ಮತ್ತು ಲ್ಯಾಪ್ ಟಾಪ್ / ಡೆಸ್ಕ್ ಟಾಪ್ ಕೀಬೋರ್ಡ್ ಗಳು ಮುಂತಾದ ವಸ್ತುಗಳು ಮನೆಗಳಲ್ಲಿ , ಆಸ್ಪತ್ರೆಗಳಲ್ಲಿ , ಕಾರ್ಖಾನೆಗಳಲ್ಲಿ , ಕಂಪನಿಗಳಲ್ಲಿ , ಸಂಸ್ಥೆಗಳಲ್ಲಿ ಮತ್ತು ಇತರ ಕಟ್ಟಡಗಳಲ್ಲಿನ ಅತಿ ಹೆಚ್ಚು ವೈರಾಣು ಸೋಂಕಿತ ವಸ್ತುಗಳಾಗಿವೆ . ಕೋವಿಡ್ – 19 ಸಾಂಕ್ರಾಮಿಕ ರೋಗದ ಸದ್ಯದ ಪರಿಸ್ಥಿತಿಯಲ್ಲಿ ಬರಿಗೈಯಲ್ಲಿ ಅಥವಾ ಕಲುಷಿತ ಮೇಲ್ಭಾಗದ ಮೂಲಕ ಈ ಸೋಂಕು ಒಬ್ಬರಿಂದ ಮತ್ತೊಬ್ಬರಿಗೆ ಹರಡುವಲ್ಲಿ ಪ್ರಮುಖ ಪಾತ್ರವಹಿಸುತ್ತದೆ .


    ಬರಿಗೈಯಿಂದ ಈ ವೈರಾಣುವಿನ ಸೋಂಕು ಹೇಗೆ ಹರಡುತ್ತದೆ ಮತ್ತು ಇದು ಎಷ್ಟು ಅಪಾಯಕಾರಿ ಎಂಬುದರ ಕುರಿತು ವಿವರವಾದ ವಿಶ್ಲೇಷಣೆಯನ್ನು ಕೈಗೊಂಡು ಸಂಶೋಧಕರು 3 ಡಿ ಮುದ್ರಿತ ವಸ್ತುವಿನ ವಿನ್ಯಾಸವನ್ನು ಅಭಿವೃದ್ಧಿಪಡಿಸಿದ್ದಾರೆ .


    ಈ ವಸ್ತುವು ವಿನ್ಯಾಸಗೊಳಿಸಲು ಸುಲಭವಾಗಿದೆ ಮತ್ತು ಮೂಲಮಾದರಿಯನ್ನು ವೇಗವಾಗಿ ಅಭಿವೃದ್ಧಿಗೊಳಿಸಲು ಅನುಕೂಲವಾಗಿದೆ ಎಂಬುದನ್ನು ಎನ್ ಐ ಪಿ ಇ ಆರ್ - ಜಿ ನಿರ್ದೇಶಕರಾದ ಡಾ . ಯು ಎಸ್ ಎನ್ ಮೂರ್ತಿ ಮನಗಂಡರು . ಅದು ಕೈಯಲ್ಲಿ ಹಿಡಿಯಬಹುದಾದ್ದು , ಸುಲಭವಾಗಿ ಬಳಸಬಹುದಾದದ್ದು , ಗಟ್ಟಿಯಾದದ್ದು ಮತ್ತು ಲಭ್ಯವಿರುವ ಸ್ಯಾನಿಟೈಸರ್ ಗಳು ಅಥವಾ ಮದ್ಯಯುಕ್ತ ಸೋಂಕು ನಿವಾರಕಗಳಿಂದ ಸರಳವಾಗಿ ಸ್ವಚ್ಛಗೊಳಿಬಲ್ಲದ್ದಾಗಿದೆ .


    2 ನೇ ಉತ್ಪನ್ನ 3 ಡಿ ಮುದ್ರಿತ ನೋವಲ್ ಕೊರೊನಾ ವೈರಸ್ ಹರಡುವಿಕೆ ತಡೆಗಟ್ಟುವ ಕೀಟಾಣು ನಿರೋಧಕ ಮುಖವಾಡವಾಗಿದೆ . ವೈರಾಣುಗಳು ಬಾಯಿಯಿಂದ , ಕಣ್ಣಿನಿಂದ , ಮೂಗಿನಿಂದ ಮತ್ತು ದೇಹದ ಇತರೆ ರಂಧ್ರಗಳಿಂದ ಹರಡುವುದನ್ನು ಕೂಲಂಕಷವಾಗಿ ಅಧ್ಯಯನ ಮಾಡಿದ ನಂತರ ಈ ವಸ್ತುವನ್ನು ವಿನ್ಯಾಸಗೊಳಿಸಲಾಗಿದೆ .


    ಈ ಮುಖಗವಸು ವಿನ್ಯಾಸಗೊಳಿಸಲು ಸುಲಭವಾಗಿದೆ ಮತ್ತು ಮೂಲಮಾದರಿಯನ್ನು ವೇಗವಾಗಿ ಅಭಿವೃದ್ಧಿಗೊಳಿಸಲು ಅನುಕೂಲವಾಗಿದೆ . ಇದು ಕಡಿಮೆ ವೆಚ್ಚದ್ದಾಗಿದೆ , ಧರಿಸಲು ಸುಲಭವಾಗಿದೆ , ಉತ್ತಮ ರಾಸಾಯನಿಕ ಸ್ಥಿರತೆ ಹೊಂದಿದೆ ಗಟ್ಟಿಯಾದದ್ದು ಮತ್ತು ಲಭ್ಯವಿರುವ ಸ್ಯಾನಿಟೈಸರ್ ಗಳು ಅಥವಾ ಮದ್ಯಯುಕ್ತ ಸೋಂಕು ನಿವಾರಕಗಳಿಂದ ಸರಳವಾಗಿ ಸ್ವಚ್ಛಗೊಳಿಬಲ್ಲದ್ದಾಗಿದೆ .


    ರಾಷ್ಟ್ರೀಯ ಮಹತ್ವ ಹೊಂದಿದ ಪ್ರಮುಖ ಸಂಸ್ಥೆಗಳಲ್ಲಿ ಒಂದಾದ ಎನ್ ಐ ಪಿ ಇ ಆರ್ - ಜಿ , ತ್ವರಿತಗತಿಯಲ್ಲಿ ಮೂಲ ಮಾದರಿಗಳನ್ನು ಅಥವಾ ಉತ್ಪನ್ನಗಳನ್ನು ಅಭಿವೃದ್ಧಿಪಡಿಸಿ ತಲುಪಿಸುವಲ್ಲಿ ಕೊರೊನಾ ವೈರಾಣು ವಿರುದ್ಧ ದೇಶದ ಹೋರಾಟಕ್ಕೆ ಸಹಾಯ ಮಾಡಬಹುದು ಎಂದು ಡಾ . ಮೂರ್ತಿಯವರು ಮನಗಂಡರು . “ ಎನ್ ಐ ಪಿ ಇ ಆರ್ - ಜಿ ಉಪಯುಕ್ತ ಕೊಡುಗೆಗಳನ್ನು ಮತ್ತು ಪರಿಹಾರಗಳನ್ನು ಒದಗಿಸಲು ಬದ್ಧವಾಗಿದೆ ” ಎಂದು ಹೇಳಿದರು .


    *****


    

    
    (Release ID: 1613423) Visitor Counter : 20
    
    
      Read this release in: English , Urdu , Hindi , Marathi , Assamese , Bengali , Punjabi , Gujarati , Odia , Tamil , Telugu