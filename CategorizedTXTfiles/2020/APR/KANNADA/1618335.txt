      ಗೃಹ ವ್ಯವಹಾರಗಳ ಸಚಿವಾಲಯ

      ಕೇಂದ್ರ ಸರಕಾರದಿಂದ ಅಂತರ ಸಚಿವಾಲಯ ಕೇಂದ್ರೀಯ ತಂಡಗಳ (ಐ.ಎಂ.ಸಿ.ಟಿ.) ರಚನೆ
      Posted On: 24 APR 2020 5:10PM by PIB Bengaluru


    ಕೋವಿಡ್ - 19 ಹರಡುವಿಕೆ ಪರಿಣಾಮಕಾರಿಯಾಗಿ ತಡೆಯುವಲ್ಲಿ ರಾಜ್ಯದ ಪ್ರಯತ್ನಗಳನ್ನು ಒಗ್ಗೂಡಿ ಸಲು ಹಾಗು ಪರಿಸ್ಥಿತಿಯ ಮೌಲ್ಯಮಾಪನ ಮಾಡಲು ಕೇಂದ್ರ ಸರಕಾರದಿಂದ ಅಂತರ ಸಚಿವಾಲಯ ಕೇಂದ್ರೀಯ ತಂಡಗಳ ( ಐ . ಎಂ . ಸಿ . ಟಿ .) ರಚನೆ


    ದೇಶದ ಕೆಲವು ಜಿಲ್ಲೆಗಳಲ್ಲಿ ಲಾಕ್ ಡೌನ್ ಕ್ರಮಗಳ ಹಲವಾರು ಉಲ್ಲಂಘನೆಗಳು ವರದಿಯಾಗಿವೆ . ಇದು ಕೋವಿಡ್ - 19 ಹರಡುವ ಅಪಾಯವನ್ನು , ಗಂಭೀರ ಆರೋಗ್ಯ ಅಪಾಯವನ್ನೂ ತಂದಿಟ್ಟಿದ್ದು ಇದು ಸಾರ್ವಜನಿಕ ಹಿತಾಸಕ್ತಿಗೆ ವಿರುದ್ದವಾದುದಾಗಿದೆ . ಮುಂಚೂಣಿ ಆರೋಗ್ಯ ರಕ್ಷಣಾ ವೃತ್ತಿಪರರ ಮೇಲೆ ಹಿಂಸೆ , ಪೊಲಿಸ್ ಸಿಬ್ಬಂದಿಗಳ ಮೇಲೆ ದಾಳಿ , ಮಾರುಕಟ್ಟೆ ಪ್ರದೇಶಗಳಲ್ಲಿ ಸಾಮಾಜಿಕ ಅಂತರ ನಿಯಮಗಳ ಪಾಲನೆಯಲ್ಲಿ ನಿರ್ಲಕ್ಷ ಮತ್ತು ಕ್ವಾರಂಟೈನ್ ಕೇಂದ್ರಗಳ ಸ್ಥಾಪನೆಗೆ ವಿರೋಧ ಇತ್ಯಾದಿಗಳು ಈ ಉಲ್ಲಂಘನೆಗಳಲ್ಲಿ ಸೇರಿವೆ .


    ಕೇಂದ್ರ ಸರಕಾರವು ಅಂತರ ಸಚಿವಾಲಯ ಕೇಂದ್ರೀಯ ತಂಡಗಳನ್ನು ( ಟಿ . ಎಂ . ಸಿ . ಟಿ . ಗಳನ್ನು ) ರಚಿಸಿದೆ . ಗುಜರಾತಿಗೆ ಎರಡು ಮತ್ತು ತೆಲಂಗಾಣ , ತಮಿಳುನಾಡು ಮತ್ತು ಮಹಾರಾಷ್ಟ್ರಗಳಿಗೆ ( ಈ ಮೊದಲು ರಚಿಸಲಾಗಿದ್ದ ಮುಂಬಯಿ - ಪುಣೆ ತಂಡದ ಪ್ರದೇಶವಾರು ವಿಸ್ತೀರ್ಣದ ಜವಾಬ್ದಾರಿಯನ್ನು ವಿಸ್ತರಿಸಲಾಗಿದೆ ) ತಲಾ ಒಂದರಂತೆ ಈ ತಂಡಗಳು ರಚನೆಯಾಗಿವೆ . ಈ ತಂಡಗಳು ಸ್ಥಳದಲ್ಲಿ ಪರಿಸ್ಥಿತಿಯ ಮೌಲ್ಯಮಾಪನ ಮಾಡುತ್ತವೆ ಮತ್ತು ಅವುಗಳ ಪರಿಹಾರಕ್ಕೆ ರಾಜ್ಯ ಅಧಿಕಾರಿಗಳಿಗೆ ಅವಶ್ಯ ನಿರ್ದೇಶನಗಳನ್ನು ನೀಡುತ್ತವೆ ಮತ್ತು ಅವುಗಳ ವರದಿಯನ್ನು ಸಾಮಾನ್ಯ ಸಾರ್ವಜನಿಕರ ವಿಸ್ತಾರ ಹಿತಾಸಕ್ತಿಗಾಗಿ ಕೇಂದ್ರ ಸರಕಾರಕ್ಕೆ ಸಲ್ಲಿಸುತ್ತವೆ .


    ವಿಶೇಷವಾಗಿ ಪ್ರಮುಖ ಹಾಟ್ ಸ್ಪಾಟ್ ಜಿಲ್ಲೆಗಳಲ್ಲಿ ಅಥವಾ ಉದ್ಭವಿಸುತ್ತಿರುವ ಹಾಟ್ ಸ್ಪಾಟ್ ಗಳಾದಂತಹ ಅಹಮದಾಬಾದ್ ಮತ್ತು ಸೂರತ್ ( ಗುಜರಾತ್ ) ; ಥಾಣೆ ( ಮಹಾರಾಷ್ಟ್ರ ) , ಹೈದರಾಬಾದ್ ( ತೆಲಂಗಾಣ ) ಮತ್ತು ಚೆನ್ನೈ ( ತಮಿಳು ನಾಡು ) ಗಳಲ್ಲಿ ಪರಿಸ್ಥಿತಿ ಗಂಭೀರವಾಗಿದೆ . ಈ ತಂಡಗಳು ಕೋವಿಡ್ - 19 ಹರಡುವುದನ್ನು ನಿರ್ಬಂಧಿಸುವಲ್ಲಿ ಕೇಂದ್ರದ ತಜ್ಞತೆಯನ್ನು ಬಳಸಿಕೊಳ್ಳಲಿವೆ ಮತ್ತು ಕೋವಿಡ್ - 19 ರ ವಿರುದ್ದ ಹೋರಾಡುವಲ್ಲಿ ರಾಜ್ಯಗಳ ಪ್ರಯತ್ನಗಳನ್ನು ಒಗ್ಗೂಡಿಸಿ ಈ ಕಾರ್ಯದಲ್ಲಿ ದಕ್ಷತೆಯನ್ನು ತರಲಿವೆ .


    ಐ . ಎಂ . ಸಿ . ಟಿ . ಗಳು ಲಾಕ್ ಡೌನ್ ಕ್ರಮಗಳ ಪರಿಪಾಲನೆ ಮತ್ತು ಅನುಷ್ಟಾನ ವಿಪತ್ತು ನಿರ್ವಹಣಾ ಕಾಯ್ದೆ 2005 ರ ಮಾರ್ಗದರ್ಶಿಗಳ ಅನ್ವಯ ಆಗಿದೆಯೇ ಎಂಬುದರ ಸಹಿತ ಜೀವನಾವಶ್ಯಕ ವಸ್ತುಗಳ ಪೂರೈಕೆ ; ಮನೆಯಿಂದ ಹೊರಗೆ ಜನರ ಚಲನ ವಲನ ಸಂದರ್ಭ ಸಾಮಾಜಿಕ ಅಂತರ ಪಾಲನೆ , ಆರೋಗ್ಯ ಮೂಲಸೌಕರ್ಯದ ಸಿದ್ದತೆ , ಆಸ್ಪತ್ರೆ ಸೌಲಭ್ಯಗಳು ಮತ್ತು ಜಿಲ್ಲೆಯಲ್ಲಿ ಮಾದರಿಗಳ ಅಂಕಿ ಅಂಶಗಳು , ಆರೋಗ್ಯ ವೃತ್ತಿಪರರ ಸುರಕ್ಷೆ , ಪರೀಕ್ಷಾ ಕಿಟ್ ಗಳ ಲಭ್ಯತೆ , ಪಿ . ಪಿ . ಇ . ಗಳು , ಮುಖಗವಸುಗಳು ಮತ್ತು ಇತರ ಸುರಕ್ಷಾ ಸಲಕರಣೆಗಳು ; ಕಾರ್ಮಿಕ ಮತ್ತು ಬಡಜನರ ಪರಿಹಾರ ಶಿಬಿರಗಳಲ್ಲಿಯ ಸ್ಥಿತಿ ಗತಿ ಸಹಿತ ಹಲವಾರು ವಿಷಯಗಳಿಗೆ ಆದ್ಯತೆ ನೀಡಲಿವೆ .


    ಒಂದು ವೇಳೆ ಮೇಲೆ ಹೇಳಲಾದ ಉಲ್ಲಂಘನೆಗಳು ಯಾವುದೇ ತಡೆ ಕ್ರಮಗಳಿಲ್ಲದೆ ಹಾಟ್ ಸ್ಪಾಟ್ ಜಿಲ್ಲೆಗಳಲ್ಲಿ / ಉದಯಿಸುತ್ತಿರುವ ಹಾಟ್ ಸ್ಪಾಟ್ ಗಳಲ್ಲಿ ಅಥವಾ ಗುಚ್ಚ ಮಟ್ಟದಲ್ಲಿ ದೊಡ್ಡ ಪ್ರಮಾಣದಲ್ಲಿ ಸಾಂಕ್ರಾಮಿಕದ ಆಸ್ಫೋಟ ಸಂಭವಿಸುವ ಸಾಧ್ಯತೆಗಳಿದ್ದಲ್ಲಿ ನಡೆದಿದ್ದರೆ ಅದು ದೇಶದ ಜನತೆಯ ಆರೋಗ್ಯಕ್ಕೆ ಅಪಾಯ ತರಬಲ್ಲದು .


    ಈ ಸಮಿತಿಗಳನ್ನು ಕೇಂದ್ರ ಸರಕಾರವು 2005 ರ ವಿಪತ್ತು ನಿರ್ವಹಣಾ ಕಾಯ್ದೆಯ ಸೆಕ್ಷನ್ 35(1), 35(2)( ಎ ), 35(2)( ಇ ) ಮತ್ತು 35(2)( ಐ ) ಗಳ ಅಡಿಯಲ್ಲಿ ದತ್ತವಾದ ಅಧಿಕಾರವನ್ನು ಬಳಸಿ ರಚಿಸಿದೆ . ವಿಪತ್ತು ನಿರ್ವಹಣಾ ಕಾಯ್ದೆ 2005 ರ ಅಡಿಯಲ್ಲಿ ಹೊರಡಿಸಲಾದ ಎಂ . ಎಚ್ . ಎ . ಮಾರ್ಗದರ್ಶಿಗಳಲ್ಲಿ ಹೇಳಲಾದ ಕ್ರಮಗಳಿಗಿಂತಲೂ ಕಠಿಣ ಕ್ರಮಗಳನ್ನು ಹೇರಬಹುದು ಎಂದೂ ರಾಜ್ಯಗಳ / ಕೇಂದ್ರಾಡಳಿತ ಪ್ರದೇಶಗಳ ಸರಕಾರಗಳಿಗೆ ಸಲಹೆ ಮಾಡಲಾಗಿದೆ .


    ಭಾರತದ ಸುಪ್ರೀಂ ಕೋರ್ಟು ಕೂಡಾ , ತನ್ನ ದಿನಾಂಕ 31.03.2020 ರ ಆದೇಶದಲ್ಲಿ ಎಲ್ಲಾ ರಾಜ್ಯ ಸರಕಾರಗಳು , ಸಾರ್ವಜನಿಕ ಪ್ರಾಧಿಕಾರಗಳು , ಮತ್ತು ದೇಶದ ನಾಗರಿಕರು ಭಾರತ ಸರಕಾರ ಹೊರಡಿಸಿದ ಆದೇಶಗಳನ್ನು ಮತ್ತು ನಿರ್ದೇಶನಗಳನ್ನು ಸಾರ್ವಜನಿಕ ಸುರಕ್ಷೆಯ ದೃಷ್ಟಿಯಿಂದ ಅಕ್ಷರಶಃ ನಿಷ್ಟೆಯಿಂದ ಪಾಲಿಸಬೇಕು ಎಂದು ಹೇಳಿದೆ . ಅಪೆಕ್ಸ್ ನ್ಯಾಯಾಲಯದ ಈ ಅಭಿಪ್ರಾಯವನ್ನು ನಿರ್ದೇಶನವೆಂದು ಪರಿಗಣಿಸುವಂತೆ ಎಲ್ಲಾ ರಾಜ್ಯಗಳ / ಕೇಂದ್ರಾಡಳಿತ ಪ್ರದೇಶಗಳ ಸರಕಾರಗಳಿಗೆ ತಿಳಿಸಲಾಗಿದೆ .


    ಐ . ಎಂ . ಸಿ . ಟಿ . ಗಳು ತಮ್ಮ ಭೇಟಿಯನ್ನು ಶೀಘ್ರವೇ ನೀಡಲಿವೆ .


    ***

    
    
    (Release ID: 1618335) Visitor Counter : 10
    
    
      Read this release in: English , Urdu , Hindi , Marathi , Assamese , Bengali , Punjabi , Gujarati , Odia , Tamil , Telugu , Malayalam