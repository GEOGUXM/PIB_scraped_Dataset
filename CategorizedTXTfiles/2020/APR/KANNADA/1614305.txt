      ಕೌಶಲ್ಯ ಅಭಿವೃದ್ಧಿ ಮತ್ತು ಉದ್ಯಮಶೀಲತೆ ಸಚಿವಾಲಯ

      ಕೋವಿಡ್ -19 ವಿರುದ್ಧದ ಹೋರಾಟದಲ್ಲಿ ರಾಷ್ಟ್ರಕ್ಕೆ ನೆರವಾಗಲು ಕೌಶಲ್ಯ ಅಭಿವೃದ್ಧಿ ಮತ್ತು ಉದ್ಯಮಶೀಲತೆ ಸಚಿವಾಲಯದಿಂದ ಹಲವಾರು ಕ್ರಮಗಳು
      Posted On: 14 APR 2020 11:33AM by PIB Bengaluru


    ಕೋವಿಡ್ -19 ವಿರುದ್ಧದ ಹೋರಾಟದಲ್ಲಿ ರಾಷ್ಟ್ರಕ್ಕೆ ನೆರವಾಗಲು ಕೌಶಲ್ಯ ಅಭಿವೃದ್ಧಿ ಮತ್ತು ಉದ್ಯಮಶೀಲತೆ ಸಚಿವಾಲಯದಿಂದ ಹಲವಾರು ಕ್ರಮಗಳು


    ಎಂಎಸ್ ‌ ಡಿಇ ಕೌಶಲ್ಯ ವ್ಯವಸ್ಥೆಯಡಿ ತರಬೇತಿ ಪಡೆದ 1,75,000 ಆರೋಗ್ಯ ವೃತ್ತಿಪರರನ್ನು ರಾಜ್ಯಗಳಿಗೆ ಒದಗಿಸಲಾಗಿದೆ


    ಕ್ವಾರಂಟೈನ್ ಕೇಂದ್ರಗಳು / ಪ್ರತ್ಯೇಕ ವಾರ್ಡ್ ‌ ಗಳ ಉದ್ದೇಶಕ್ಕಾಗಿ ರಾಜ್ಯಗಳಿಗೆ 33 ಕ್ಷೇತ್ರ ಸಂಸ್ಥೆಗಳ ಸೌಲಭ್ಯಗಳನ್ನು ನೀಡಲಾಗಿದೆ


    ಜನ ಶಿಕ್ಷಣ ಸಂಸ್ಥಾನದಿಂದ ಸುಮಾರು 5 ಲಕ್ಷ ಮುಖಗವಸುಗಳ ತಯಾರಿಕೆ


    ಲಾಕ್ ‌ ಡೌನ್ ಅವಧಿಯಲ್ಲಿ ಎಲ್ಲಾ ಸಂಸ್ಥೆಗಳು ತಮ್ಮ ಅಪ್ರೆಂಟಿಸ್ ‌ ಗಳಿಗೆ ಸಂಪೂರ್ಣ ಸ್ಟೈಪಂಡ್ ಪಾವತಿಸುವಂತೆ ಸೂಚನೆ


    ಕೋವಿಡ್ -19 ವಿರುದ್ಧ ಹೋರಾಡಲು ಮತ್ತು ವಿವಿಧ ಪಾಲುದಾರರ ಕಷ್ಟಗಳನ್ನು ನಿವಾರಿಸಲು ರಾಷ್ಟ್ರಕ್ಕೆ ಸಹಾಯ ಮಾಡುವ ಪ್ರಯತ್ನದಲ್ಲಿ , ಕೌಶಲ್ಯ ಅಭಿವೃದ್ಧಿ ಮತ್ತು ಉದ್ಯಮಶೀಲತೆ ಸಚಿವಾಲಯ ( ಎಂಎಸ್ ‌ ಡಿಇ ) ಹಲವಾರು ಕ್ರಮಗಳನ್ನು ಕೈಗೊಂಡಿದೆ .


    ಎ . ಎಂಎಸ್ ‌ ಡಿಇ ವಿವಿಧ ರಾಜ್ಯಗಳಲ್ಲಿರುವ 1,75,000 ಆರೋಗ್ಯ ವಲಯದ ವೃತ್ತಿಪರರ ಸಂಪರ್ಕ ವಿವರಗಳನ್ನು ( ಮೊಬೈಲ್ ಸಂಖ್ಯೆಗಳು ಮತ್ತು ಇಮೇಲ್ ವಿಳಾಸಗಳು ) ಎಲ್ಲಾ ಮುಖ್ಯ ಕಾರ್ಯದರ್ಶಿಗಳಿಗೆ ಕಳುಹಿಸಿದೆ . ಎಂಎಸ್ ‌ ಡಿಇ ಕೌಶಲ್ಯ ವ್ಯವಸ್ಥೆಯಲ್ಲಿ ತರಬೇತಿ ಪಡೆದ ಇವರಲ್ಲಿ ಆರೋಗ್ಯ ಕಾರ್ಯಕರ್ತರು , ತುರ್ತು ವೈದ್ಯಕೀಯ ತಂತ್ರಜ್ಞರು , ಸಾಮಾನ್ಯ ಕರ್ತವ್ಯ ಸಹಾಯಕರು , ಫ್ಲೆಬೋಟಮಿ ತಂತ್ರಜ್ಞರು , ಗೃಹ ಆರೋಗ್ಯ ನೆರವು ತಂತ್ರಜ್ಞರು ಇದ್ದಾರೆ . ಅವರ ಸೇವೆಗಳನ್ನು ಕೋವಿಡ್ -19 ರ ಪ್ರತ್ಯೇಕತೆ ಮತ್ತು ಕ್ವಾರಂಟೈನ್ ಕರ್ತವ್ಯಕ್ಕಾಗಿ ರಾಜ್ಯಗಳು ಬಳಸಿಕೊಳ್ಳಬಹುದು . ಎನ್ ‌ ಎಸ್ ‌ ಡಿಸಿ ಪ್ರತಿ ರಾಜ್ಯದಲ್ಲಿ ನೋಡಲ್ ಅಧಿಕಾರಿಗಳನ್ನು ನೇಮಿಸಿದೆ . ಇವರು ಅವಶ್ಯಕತೆಯ ಆಧಾರದ ಮೇಲೆ ಸಿಬ್ಬಂದಿಯನ್ನು ಸಜ್ಜುಗೊಳಿಸಲು ರಾಜ್ಯ ಆಡಳಿತದೊಂದಿಗೆ ಸಂಪರ್ಕದಲ್ಲಿರುತ್ತಾರೆ .


    ಬಿ . ಎಂಎಸ್ ‌ ಡಿಇ ಅಡಿಯಲ್ಲಿರುವ ಮಹಾನಿರ್ದೇಶಕರು ( ತರಬೇತಿ ) ಮಾರ್ಚ್ 31, 2020 ರಂದು ರಾಷ್ಟ್ರೀಯ ಕೌಶಲ್ಯ ತರಬೇತಿ ಸಂಸ್ಥೆಗಳಂತಹ ( ಎನ್ ‌ ಎಸ್ ‌ ಟಿಐ ) 33 ಕ್ಷೇತ್ರ ಸಂಸ್ಥೆಗಳ ಸೌಲಭ್ಯಗಳನ್ನು ಕ್ವಾರಂಟೈನ್ ಕೇಂದ್ರಗಳು / ಪ್ರತ್ಯೇಕ ವಾರ್ಡ್ ‌ ಗಳು ಮತ್ತು ತಾತ್ಕಾಲಿಕ ವೈದ್ಯಕೀಯ ಶಿಬಿರಗಳ ಉದ್ದೇಶಗಳಿಗಾಗಿ ಬಳಸಿಕೊಳ್ಳುವಂತೆ ಎಲ್ಲಾ ಮುಖ್ಯ ಕಾರ್ಯದರ್ಶಿಗಳಿಗೆ ಕೇಳಿಕೊಂಡರು . ಅಲ್ಲದೆ , ತಮ್ಮ ರಾಜ್ಯಗಳಲ್ಲಿರುವ ಐಟಿಐಗಳಲ್ಲಿ ಲಭ್ಯವಿರುವ ಸೌಲಭ್ಯಗಳನ್ನು ಈ ಉದ್ದೇಶಕ್ಕಾಗಿ ಬಳಸಿಕೊಳ್ಳುವಂತೆ ರಾಜ್ಯಗಳಿಗೆ ಸೂಚಿಸಲಾಯಿತು . ಒಟ್ಟು 15,697 ಐಟಿಐಗಳಿದ್ದು , ಸರ್ಕಾರಿ ವಲಯದಲ್ಲಿ 3,055 ಮತ್ತು ಖಾಸಗಿ ವಲಯದಲ್ಲಿ 12,642 ಇವೆ .


    ರಾಜ್ಯಗಳು ಈಗಾಗಲೇ ಈ ಕೆಳಗಿನ ಸಂಪನ್ಮೂಲಗಳನ್ನು ಬಳಸಿಕೊಳ್ಳಲು ಪ್ರಾರಂಭಿಸಿವೆ :


    1. ಎನ್ ‌ ಎಸ್ ‌ ಟಿಐ ( ಡಬ್ಲ್ಯೂ ) ಪಾಣಿಪತ್ ಅನ್ನು ಪ್ರತ್ಯೇಕ ವಾರ್ಡ್ ‌ ಗಳಿಗೆ (41 ಕೊಠಡಿಗಳು ಮತ್ತು 16 ಶೌಚಾಲಯಗಳು ) ಗುರುತಿಸಲಾಗಿದೆ .


    2. ಎನ್ ‌ ಎಸ್ ‌ ಟಿಐ ( ಪ ), ತಿರುವನಂತಪುರಂನಲ್ಲಿ 19 ಕೊಠಡಿಗಳು 12 ಶೌಚಾಲಯಗಳು ಮತ್ತು 6 ಸ್ನಾನಗೃಹಗಳು ಜಿಲ್ಲಾಡಳಿತಕ್ಕೆ ಹಸ್ತಾಂತರಿಸಲು ಸಿದ್ಧವಾಗಿವೆ .


    3. ಎನ್ ‌ ಎಸ್ ‌ ಟಿಐ , ಕಲ್ಲಿಕೋಟೆಯಲ್ಲಿ 46 ಕೊಠಡಿಗಳು 16 ಶೌಚಾಲಯಗಳು ಮತ್ತು 14 ಸ್ನಾನಗೃಹಗಳು ಜಿಲ್ಲಾಡಳಿತಕ್ಕೆ ಹಸ್ತಾಂತರಿಸಲು ಸಿದ್ಧವಾಗಿವೆ .


    4. 200 ವಲಸೆ ಕಾರ್ಮಿಕರಿಗೆ ಆಶ್ರಯ ನೀಡಲು ಜಿಲ್ಲಾ ಆಡಳಿತವು ಲೂಧಿಯಾನದ ಎನ್ ‌ ಎಸ್ ‌ ಟಿಐ ಅನ್ನು ಗುರುತಿಸಿದೆ .


    5. ಎನ್ ‌ ಎಸ್ ‌ ಟಿಐ , ಡೆಹ್ರಾಡೂನ್ ಹಾಸ್ಟೆಲ್ ಅನ್ನು ಪ್ರತ್ಯೇಕ ವಾರ್ಡ್ ಎಂದು ಜಿಲ್ಲಾಡಳಿತ ಗುರುತಿಸಿದೆ .


    6. ಎನ್ ‌ ಎಸ್ ‌ ಟಿಐ , ಚೆನ್ನೈ ಹಾಸ್ಟೆಲ್ ಅನ್ನು ಜಿಲ್ಲಾ ಆಡಳಿತವು ಪ್ರತ್ಯೇಕ ವಾರ್ಡ್ ಎಂದು ಗುರುತಿಸಿದೆ .


    7. ಐಟಿಐ ಮತ್ತು ಎನ್ ‌ ಎಸ್ ‌ ಟಿಐಗಳನ್ನು ಹೊರತುಪಡಿಸಿ , ಒಡಿಶಾದ 38 ಪಾಲಿಟೆಕ್ನಿಕ್ ‌ ಗಳು ಮತ್ತು ಕಾಲೇಜುಗಳನ್ನು ಪ್ರತ್ಯೇಕ ವಾರ್ಡ್ ‌ ಗಳಾಗಿ ಬಳಸಲಾಗುತ್ತಿದೆ .


    8. ಇತರ ಎನ್ ‌ ಎಸ್ ‌ ಟಿಐಗಳು ಮತ್ತು ಐಟಿಐಗಳು ಸಿದ್ಧವಾಗಿವೆ ಮತ್ತು ಜಿಲ್ಲಾಡಳಿತಗಳು ಬಯಸಿದಾಗ ಅವುಗಳಿಗೆ ವಿನಂತಿ ಮಾಡಬಹುದು .


    ಸಿ . ಕೋವಿಡ್ -19 ಹರಡುವಿಕೆಯನ್ನು ತಡೆಗಟ್ಟುವ ಸಲುವಾಗಿ , ಜಿಲ್ಲಾಧಿಕಾರಿ ಮತ್ತು ಜಿಲ್ಲಾ ಆರೋಗ್ಯ ಪ್ರಾಧಿಕಾರದ ನಿರ್ದೇಶನದ ಮೇರೆಗೆ ಮುಖಗವಸುಗಳನ್ನು ತಯಾರಿಸಲು ಎಂಎಸ್ ‌ ಡಿಇ ಜನ ಶಿಕ್ಷಣ ಸಂಸ್ಥೆಗೆ ( ಜೆಎಸ್ ‌ ಎಸ್ ) ಸೂಚನೆ ನೀಡಿದೆ . ಇತ್ತೀಚಿನ ಮಾಹಿತಿಯ ಪ್ರಕಾರ , 17 ರಾಜ್ಯಗಳ 99 ಜಿಲ್ಲೆಗಳಲ್ಲಿರುವ 101 ಜೆಎಸ್ ‌ ಎಸ್ ‌ ಗಳು ಈ ಲಾಕ್ ‌ ಡೌನ್ ಅವಧಿಯಲ್ಲಿ ಆಯಾ ಜಿಲ್ಲಾಡಳಿತಗಳಿಗಾಗಿ ಸುಮಾರು 5 ಲಕ್ಷ ಮುಖಗವಸುಗಳನ್ನು ತಯಾರಿಸಿವೆ . ಎಂಎಸ್ ‌ ಡಿಇ ಮಹಾ ನಿರ್ದೇಶಕರು ( ತರಬೇತಿ ) ಎಲ್ಲಾ ಮುಖ್ಯ ಕಾರ್ಯದರ್ಶಿಗಳಿಗೆ 64 ಐಟಿಐ ಮತ್ತು 18 ಎನ್ ‌ ಎಸ್ ‌ ಟಿಐಗಳ ಪಟ್ಟಿಯನ್ನು ಕಳುಹಿಸಿದ್ದು , ಅವರ ಸೇವೆಗಳನ್ನು ಮುಖಗವಸುಗಳನ್ನು ತಯಾರಿಸಲು ಬಳಸಿಕೊಳ್ಳಬಹುದು ಎಂದು ತಿಳಿಸಿದ್ದಾರೆ . 18 ಐಟಿಐ ಮತ್ತು 2 ಎನ್ ‌ ಎಸ್ ‌ ಟಿಐಗಳು ಈಗಾಗಲೇ ಮುಖಗವಸುಗಳ ತಯಾರಿಕೆಯಲ್ಲಿ ತೊಡಗಿವೆ .


    ಡಿ . ಎನ್ ‌ ಎಸ್ ‌ ಟಿಐಗಳು ಸಲ್ಲಿಸುತ್ತಿರುವ ಇತರ ಬೆಂಬಲ ಸೇವೆಗಳು ಹೀಗಿವೆ :


    1. ಎನ್ ‌ ಎಸ್ ‌ ಟಿಐ , ಲೂಧಿಯಾನ ಏರೋ ಬ್ಲಾಸ್ಟರ್ ಯಂತ್ರವನ್ನು ತಯಾರಿಸಿ ನಗರವನ್ನು ಸ್ವಚ್ಛಗೊಳಿಸಲು ಜಿಲ್ಲಾಡಳಿತಕ್ಕೆ ನೀಡಿದೆ .


    2. ಡಾ . ಅಂಬೇಡ್ಕರ್ ಸ್ಮಾರಕ ಐಟಿಐ ( ಪುಣೆ , ಮಹಾರಾಷ್ಟ್ರದ ಪುಣೆ ಕಂಟೋನ್ಮೆಂಟ್ ಬೋರ್ಡ್ ನಡೆಸುತ್ತಿದೆ ) ಆರು “ ಕೊರೊನಾ ಸೋಂಕುನಿವಾರಕ ಕೊಠಡಿ ” ಗಳನ್ನು ಸಿದ್ಧಪಡಿಸಿದೆ .


    3. ಬಿಹಾರದ ಜೆಹಾನಾಬಾದ್ ‌ ನ ಅರುಣ್ ಪ್ರತಿಮಾ ಪಾಠಕ್ ಮೆಮೋರಿಯಲ್ ಖಾಸಗಿ ಐಟಿಐ “ ಸಾರ್ವಜನಿಕ ಟನೆಲ್ ಸ್ಯಾನಿಟೈಸರ್ ಯಂತ್ರ ” ವನ್ನು ತಯಾರಿಸಿದ್ದು , ಇದನ್ನು ಬಿಹಾರದ ಜೆಹನಾಬಾದ್ ಜಿಲ್ಲಾ ಸರ್ಕಾರಿ ಆಸ್ಪತ್ರೆಯಲ್ಲಿ ಸ್ಥಾಪಿಸಲಾಗಿದೆ .


    4. ಮುಖಗವಸು , ಸ್ಯಾನಿಟೈಜರ್ ವಿತರಣೆ , ಸ್ಥಳೀಯ ಗ್ರಾಮಗಳನ್ನು ನೈರ್ಮಲ್ಯಗೊಳಿಸುವುದು , ಜಾಗೃತಿ ಕಾರ್ಯಕ್ರಮಗಳನ್ನು ನಡೆಸಲಾಗಿದೆ .


    5. ಕೇರಳದ ಕಣ್ಣೂರು ಐಟಿಐ , ಸಂಸ್ಥೆಯ ವಾಹನವನ್ನು ಜಿಲ್ಲಾಡಳಿತಕ್ಕೆ ಹಸ್ತಾಂತರಿಸಿದೆ .


    ಇ . ಎಂಎಸ್ ‌ ಡಿಇಯ ಎಲ್ಲಾ ಅಧಿಕಾರಿಗಳು / ಸಿಬ್ಬಂದಿ ಕನಿಷ್ಠ ಒಂದು ದಿನದ ವೇತನವನ್ನು ಪಿಎಂ ಕೇರ್ಸ್ ನಿಧಿಗೆ ನೀಡಿದ್ದಾರೆ . ಇದಲ್ಲದೆ , ರಾಷ್ಟ್ರೀಯ ಕೌಶಲ್ಯ ಅಭಿವೃದ್ಧಿ ಮಂಡಳಿ , ವಲಯ ಕೌಶಲ್ಯ ಮಂಡಳಿಗಳು ಮತ್ತು ತರಬೇತಿ ನೀಡುಗರನ್ನು ಸಿಎಸ್ಆರ್ ನಿಧಿಯ ಮೂಲಕ ಕೊಡುಗೆ ನೀಡುವಂತೆ ಕೋರಲಾಗಿದೆ . ಸಂಬಳ ಮತ್ತು ಸಿಎಸ್ ‌ ಆರ್ ‌ ನಿಂದ ಒಟ್ಟು ಕೊಡುಗೆ 3.23 ಕೋಟಿ ರೂ . ಆಗಿದೆ . ಇದಲ್ಲದೆ , 2022 ಐಟಿಐಗಳು ಇದುವರೆಗೆ ಪಿಎಂ ಕೇರ್ಸ್ ನಿಧಿಗೆ 1.47 ಕೋಟಿ ರೂ . ದೇಣಿಗೆ ನೀಡಿವೆ .


    ಎಫ್ . ಎಂಎಸ್ ‌ ಡಿಇ ಲಾಕ್ಡೌನ್ ಅವಧಿಯಲ್ಲಿ ತಮ್ಮ ಅಪ್ರೆಂಟಿಸ್ಗಳಿಗೆ ಪೂರ್ಣ ಸ್ಟೈಫಂಡ್ ಪಾವತಿಸುವಂತೆ ಎಲ್ಲಾ ಸಂಸ್ಥೆಗಳಿಗೆ ತಿಳಿಸಿದೆ . ಇದಲ್ಲದೆ , ಸಚಿವಾಲಯವು ಉದ್ದೇಶಿತ ಸಂಸ್ಥೆಗಳಿಗೆ ಅನುಮೋದಿತ ದರಕ್ಕೆ ಅನುಗುಣವಾಗಿ ಸ್ಟೈಫಂಡ್ ಅನ್ನು ಮರುಪಾವತಿ ಮಾಡುತ್ತದೆ .


    ಜಿ . ಪಿಎಂಕೆವಿವೈ 2016-20 ಯೋಜನೆಗೆ ಎಂಟು ಈಶಾನ್ಯ ರಾಜ್ಯಗಳಿಗೆ ಅಭ್ಯರ್ಥಿಗಳನ್ನು 31 ಮೇ , 2020 ರವರೆಗೆ ದಾಖಲಿಸಲು ಸಚಿವಾಲಯವು ದಾಖಲಾತಿ ದಿನಾಂಕವನ್ನು ವಿಸ್ತರಿಸಿದೆ . ಇದಲ್ಲದೆ , 2019-20 ರಲ್ಲಿ ನೀಡಲಾದ ಗುರಿಗಳಿಗೆ 2020 ಮೇ 31 ರಿಂದ ತರಬೇತಿ ನೀಡುವ ಅವಧಿಯನ್ನು ಆಗಸ್ಟ್ 31 ರವೆಗೆ ವಿಸ್ತರಿಸಲಾಗಿದೆ .


    ಎಚ್ . ಐಟಿಐಗಳನ್ನು ಮುಚ್ಚಲಾಗಿದ್ದರೂ , ಕಲಿಕೆಯ ಪ್ರಕ್ರಿಯೆಯನ್ನು ಮುಂದುವರಿಸಲು ಈ ಕೆಳಗಿನ ಕ್ರಮಗಳನ್ನು ತೆಗೆದುಕೊಳ್ಳಲಾಗಿದೆ :


    (i) ಭಾರತ್ ‌ ಸ್ಕಿಲ್ಸ್ ಪೋರ್ಟಲ್ , ಕ್ವೆಸ್ಟ್ ಅಪ್ಲಿಕೇಶನ್ , ಎನ್ ‌ ಐಎಂಐ ವರ್ಚುವಲ್ ತರಗತಿ ಕೊಠಡಿಗಳು ಮುಂತಾದ ಆನ್ ‌ ಲೈನ್ ಸಂಪನ್ಮೂಲಗಳ ಮೂಲಕ ಕಲಿಕೆಯನ್ನು ಮುಂದುವರಿಸಲಾಗಿದೆ .


    (ii) ರಾಷ್ಟ್ರವ್ಯಾಪಿ ಲಾಕ್ - ಡೌನ್ ಅವಧಿಯಲ್ಲಿ ನಿರ್ವಹಿಸಲು ತರಬೇತಿ ಪಡೆಯುತ್ತಿರುವವರಿಗೆ ಬೋಧಕರು ಕಾರ್ಯಯೋಜನೆಗಳನ್ನು ನೀಡಿದ್ದಾರೆ .


    (iii) ಬೋಧಕರು ವಾಟ್ಸಾಪ್ ಗುಂಪಿನ ಮೂಲಕ ತರಬೇತಿ ಪಡೆಯುತ್ತಿರುವವರೊಂದಿಗೆ ನಿಯಮಿತವಾಗಿ ಸಂಪರ್ಕದಲ್ಲಿರುತ್ತಾರೆ ಮತ್ತು ಅವರ ಕಾರ್ಯಯೋಜನೆಗಳ ಬಗ್ಗೆ ಮಾರ್ಗದರ್ಶನ ನೀಡುತ್ತಾರೆ .


    ***

    
    
    (Release ID: 1614305) Visitor Counter : 16
    
    
      Read this release in: English , Urdu , Hindi , Marathi , Assamese , Bengali , Manipuri , Punjabi , Gujarati , Odia , Tamil , Telugu