      ಮಾನವ ಸಂಪನ್ಮೂಲ ಅಭಿವೃದ್ಧಿ ಸಚಿವಾಲಯ

      ಐಐಟಿ (ಬಿಎಚ್‌ಯು) ನ ಆವಿಷ್ಕಾರ ಕೇಂದ್ರದಿಂದ ಪೂರ್ಣ ದೇಹದ ನೈರ್ಮಲ್ಯ ಸಾಧನ
      Posted On: 10 APR 2020 7:33PM by PIB Bengaluru


    ಐಐಟಿ (ಬಿಎಚ್‌ಯು) ನ ಆವಿಷ್ಕಾರ ಕೇಂದ್ರದಿಂದ ಪೂರ್ಣ ದೇಹದ ನೈರ್ಮಲ್ಯ ಸಾಧನ


    ಇಂದಿನ ಜಾಗತಿಕ ಪರಿಸರದಲ್ಲಿ , ಎಲ್ಲರೂ ಕೋವಿಡ್-19 ವೈರಸ್ ವಿರುದ್ಧ ಹೋರಾಡಲು ಪ್ರಯತ್ನಿಸುತ್ತಿದ್ದಾರೆ. ಪ್ರಸ್ತುತ , ಕೊರೊನಾದಿಂದ ನಮ್ಮನ್ನು ರಕ್ಷಿಸಿಕೊಳ್ಳುವ ಏಕೈಕ ಮಾರ್ಗವೆಂದರೆ ಸ್ವಚ್ಛ ವಾಗಿರುವುದು ಮತ್ತು ಸಾಮಾಜಿಕ ಅಂತರವನ್ನು ಕಾಪಾಡುವುದು. ಐಐಟಿ (ಬಿಎಚ್‌ಯು) ನಲ್ಲಿರುವ ಮಾಳವಿಯಾ ಸೆಂಟರ್ ಫಾರ್ ಇನ್ನೋವೇಶನ್ , ಇನ್ಕ್ಯುಬೇಷನ್ ಮತ್ತು ಎಂಟರ್‌ಪ್ರೆನ್ಯೂರ್‌ಶಿಪ್ (ಎಂಸಿಐಐಇ) ನ ಶ್ರೀ ಜೀತು ಶುಕ್ಲಾ ಅವರು ಇಡೀ ದೇಹವನ್ನು ಸ್ವಚ್ಛಗೊಳಿಸಲು ಬಳಸಬಹುದಾದ ಸಾಧನವನ್ನು ಅಭಿವೃದ್ಧಿಪಡಿಸಿದ್ದಾರೆ. ಈ ಸಾಧನವನ್ನು ಎಲ್ಲಿ ಬೇಕಾದರೂ ಇಡಬಹುದು ಮತ್ತು ಅದು ಸ್ವಯಂಚಾಲಿತ ರೀತಿಯಲ್ಲಿ ಕಾರ್ಯನಿರ್ವಹಿಸುತ್ತದೆ. ಈ ಸಾಧನವು ಸಂವೇದಕ ಆಧಾರಿತವಾಗಿದ್ದು ಇದನ್ನು ಯಾವುದೇ ಆವರಣದ ಹೊರಗೆ ಸ್ಥಾಪಿಸಬಹುದು. ಸಂವೇದಕ ಆಧಾರಿತ ಸ್ಥಾಪಿತ ಯಂತ್ರವು ಸಾಧನದ ಮುಂದೆ ಬರುವ ವ್ಯಕ್ತಿಯನ್ನು ಸ್ವಯಂಚಾಲಿತವಾಗಿ ಪತ್ತೆ ಮಾಡುತ್ತದೆ ಮತ್ತು 10-15 ಮಿಲಿ ಸ್ಯಾನಿಟೈಜರ್ ಅನ್ನು 15 ಸೆಕೆಂಡುಗಳ ಕಾಲ ಸಿಂಪಡಿಸುತ್ತದೆ ಮತ್ತು ಇದು ವ್ಯಕ್ತಿಯ ಸಂಪೂರ್ಣ ದೇಹ , ಬಟ್ಟೆ , ಬೂಟುಗಳು ಇತ್ಯಾದಿಗಳನ್ನು ಸ್ವಚ್ಛಗೊಳಿಸುತ್ತದೆ. ಈ ಸಾಧನವನ್ನು ಜನರ ಓಡಾಟ ಇರುವ ಯಾವುದೇ ಸ್ಥಳದಲ್ಲಿ ಬೇಕಾದರೂ ಸ್ಥಾಪಿಸಬಹುದು , ಇದರಿಂದಾಗಿ ವ್ಯಕ್ತಿಯು ಸ್ವಚ್ಛಗೊಂಡ ನಂತರವೇ ಆವರಣದೊಳಗೆ ಪ್ರವೇಶಿಸಬಹುದು.


    ಈ ನಿಟ್ಟಿನಲ್ಲಿ ಮಾಹಿತಿ ನೀಡಿದ ಮಾಲ್ವಿಯಾ ಸೆಂಟರ್ ಫಾರ್ ಇನ್ನೋವೇಶನ್ , ಇನ್ಕ್ಯುಬೇಷನ್ & ಎಂಟರ್‌ಪ್ರೆನ್ಯೂರ್‌ಶಿಪ್ , ಐಐಟಿ (ಬಿಎಚ್‌ಯು) ಕೋಆರ್ಡಿನೇಟರ್ ಆದ ಪ್ರೊ.ಪಿ.ಕೆ. ಮಿಶ್ರರವರು , ಇಂದಿನ ಅಗತ್ಯಕ್ಕೆ ಅನುಗುಣವಾಗಿ ಈ ಸಾಧನವನ್ನು ತಯಾರಿಸಲಾಗಿದೆ ಎಂದು ಹೇಳಿದರು. ಪ್ರಸ್ತುತ ಸರ್ಕಾರವು ಬಳಸುತ್ತಿರುವ ಸಾಮಾನ್ಯ ಸ್ಯಾನಿಟೈಜರ್ ಅನ್ನು ನಾವು ಬಳಸುತ್ತಿದ್ದೇವೆ. ಈ ಸಾಧನದಿಂದ ಆದ ನೈರ್ಮಲ್ಯೀಕರಣದಿಂದಾಗಿ , ಒಬ್ಬ ವ್ಯಕ್ತಿಗೆ ಹಾನಿ ಉಂಟುಮಾಡುವ ಹೆಚ್ಚಿನ ವೈರಸ್‌ಗಳನ್ನು ತಪ್ಪಿಸಲು ಸಾಧ್ಯವಿದೆ. ಡೊಸ್ ನ ಮಾನ್ಯತೆ , ಒಳಗಾಗುವ ಸಮಯ , ಆವರ್ತನವು ಇನ್ನೂ ಪ್ರಕ್ರಿಯೆಯ ಹಂತದಲ್ಲಿದೆ. ಆದರೂ , ಈ ಸಾಧನದೊಂದಿಗೆ ಸ್ವಚ್ಛಗೊಳಿಸಿದ ನಂತರವೂ , ಮುಖಗವಸುಗಳನ್ನು ಧರಿಸುವುದು , ಸಾಮಾಜಿಕ ಅಂತರವಿಡುವುದು ಮತ್ತು ನಿಯಮಿತವಾಗಿ ಸೋಪಿನಿಂದ ಕೈ ತೊಳೆಯುವುದು ಅಗತ್ಯವಾಗಿರುತ್ತದೆ.


    ***

    
    
    (Release ID: 1613167) Visitor Counter : 22
    
    
      Read this release in: English , Urdu , Hindi , Assamese , Bengali , Punjabi , Gujarati , Tamil , Telugu