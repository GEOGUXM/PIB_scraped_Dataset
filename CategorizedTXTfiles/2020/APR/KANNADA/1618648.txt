      ವಾರ್ತಾ ಮತ್ತು ಪ್ರಸಾರ ಸಚಿವಾಲಯ

      ಕೇಂದ್ರ ಸರಕಾರಿ ಸಿಬ್ಬಂದಿಗಳಿಗೆ ನಿವೃತ್ತಿ ವಯೋಮಿತಿ ಇಳಿಕೆ ಇಲ್ಲ, ಸುಳ್ಳು ಮಾಹಿತಿ ಭೇದಿಸಿದ ಪಿ ಐ ಬಿ
      Posted On: 26 APR 2020 10:00PM by PIB Bengaluru


    ಕೇಂದ್ರ ಸರಕಾರಿ ಸಿಬ್ಬಂದಿಗಳಿಗೆ ನಿವೃತ್ತಿ ವಯೋಮಿತಿ ಇಳಿಕೆ ಇಲ್ಲ , ಸುಳ್ಳು ಮಾಹಿತಿ ಭೇದಿಸಿದ ಪಿ ಐ ಬಿ


    ಪ್ರೆಸ್ ಇನಫಾರ್ಮೇಶನ್ ಬ್ಯೂರೋದ ವಸ್ತು ಸ್ಥಿತಿ ಶೋಧ ಘಟಕವು ಇಂದು ಕೇಂದ್ರ ಸರಕಾರವು ಕೇಂದ್ರ ಸರಕಾರಿ ಸಿಬ್ಬಂದಿಗಳ ನಿವೃತ್ತಿ ವಯಸ್ಸನ್ನು ಇಳಿಸುವ ಯಾವುದೇ ಚಿಂತನೆ ಹೊಂದಿಲ್ಲ ಎಂದು ಸ್ಪಷ್ಟ ಪಡಿಸಿದೆ . ವೆಬ್ ಪೋರ್ಟಲೊಂದರಲ್ಲಿ ಬಂದಿರುವ ಲೇಖನವೊಂದು ಭಾರತ ಸರಕಾರ ನಿವೃತ್ತಿ ವಯಸ್ಸನ್ನು 50 ವರ್ಷಕ್ಕೆ ಇಳಿಸುವ ಸಾಧ್ಯತೆ ಇದೆ ಎಂಬುದಾಗಿ ಹೇಳಿತ್ತು . ಇದಕ್ಕೆ ಪ್ರತಿಕ್ರಿಯೆಯಾಗಿ ಈ ಟ್ವೀಟ್ ಬಂದಿದೆ .


    https://twitter.com/PIBFactCheck/status/1254266971777953793?s=20


    ಇನ್ನೊಂದು ಟ್ವೀಟೊಂದರಲ್ಲಿ ಪಿ . ಐ . ಬಿ . ವಸ್ತು ಸ್ಥಿತಿ ಶೋಧ ವಿಭಾಗವು ಇಂದು ವ್ಯಾಟ್ಸಾಪ್ ನಲ್ಲಿ ವೇತನದಾರರು 18 % ಹಣವನ್ನು ಬ್ಯಾಂಕುಗಳಲ್ಲಿ ಠೇವಣಿ ಇರಿಸಬೇಕೆಂಬ ಕಾಯ್ದೆಯನ್ನು ಸರಕಾರ ಜಾರಿಗೆ ತರಲಿದೆ ಎಂಬುದಾಗಿ ಹರಡುತ್ತಿದ್ದ ಸುದ್ದಿಯನ್ನು ಸುಳ್ಳು ಎಂದು ಹೇಳಿದೆ . ಸರಕಾರವು ಇಂತಹ ಯಾವುದೇ ಕಾನೂನು ತರುವ ಬಗ್ಗೆ ಪರಿಶೀಲನೆ ನಡೆಸುತ್ತಿಲ್ಲ ಎಂದು ಟ್ವೀಟ್ ನಲ್ಲಿ ಸ್ಪಷ್ಟಪಡಿಸಲಾಗಿದ್ದು , ಪರಿಶೀಲನೆ ಮಾಡದೆ ಇಂತಹ ಸುಳ್ಳು ಸುದ್ದಿಳನ್ನು ಪಾರ್ವರ್ಡ್ ಮಾಡಬಾರದು ಎಂದೂ ಜನತೆಗೆ ಸಲಹೆ ಮಾಡಿದೆ .


    https://twitter.com/PIBFactCheck/status/1254336404265435136?s=20


    ಅಸ್ಸಾಂನ ಪಿ . ಐ . ಬಿ . ವಸ್ತು ಸ್ಥಿತಿ ಶೋಧ ವಿಭಾಗವು ಮಣಿಪುರದಲ್ಲಿ ಪ್ರಕಟವಾದ ಕೊರೊನಾ ಬಿಕ್ಕಟ್ಟಿನ ನಡುವೆ ತಮೆಂಗ್ಲಾಂಗ್ ನಲ್ಲಿಯ ಜಿಲ್ಲಾ ಆಸ್ಪತ್ರೆ ಮೂಲಸೌಕರ್ಯಗಳಿಲ್ಲದೆ ಮತ್ತು ಅವಶ್ಯ ಸಲಕರಣೆಗಳಿಲ್ಲದೆ ಬಳಲುತ್ತಿದೆ ಎಂಬ ವರದಿಯ ಬಗ್ಗೆ ನಡೆಸಿದ ವಸ್ತು ಸ್ಥಿತಿ ಪರಿಶೀಲನೆಯಲ್ಲಿ ರಾಜ್ಯ ಸರಕಾರದ ಆರೋಗ್ಯ ಇಲಾಖೆಯು ಈ ಹೇಳಿಕೆಯನ್ನು ನಿರಾಕರಿಸಿದೆ .


    https://twitter.com/PIB_Guwahati/status/1254076665954742272?s=20


    ಹಿನ್ನೆಲೆ :


    ಸಾಮಾಜಿಕ ಮಾಧ್ಯಮಗಳಲ್ಲಿ ಹರಡುತ್ತಿರುವ ಸುಳ್ಳು ಸುದ್ದಿಗಳ ಹಿನ್ನೆಲೆಯಲ್ಲಿ ಮತ್ತು ಸುಪ್ರೀಂ ಕೋರ್ಟು ವ್ಯಕ್ತಪಡಿಸಿದ ಅಭಿಪ್ರಾಯಗಳ ಪ್ರಕಾರ , ಪಿ . ಐ . ಬಿ . ಯು ಸಾಮಾಜಿಕ ಮಾಧ್ಯಮಗಳಲ್ಲಿ ವೈರಲ್ ಆಗುವ ವದಂತಿಗಳ ಸತ್ಯಾ ಸತ್ಯತೆಯನ್ನು ಪರಿಶೀಲಿಸಲು ಪ್ರತ್ಯೇಕ ಘಟಕವನ್ನು ರೂಪಿಸಿದೆ . ಪಿ . ಐ . ಬಿ . ಫ್ಯಾಕ್ಟ್ ಚೆಕ್ ( ಪಿ . ಐ . ಬಿ . ವಸ್ತು ಸ್ಥಿತಿ ಶೋಧ ವಿಭಾಗ ) ಟ್ವಿಟರ್ ನಲ್ಲಿಯ ಪರಿಶೀಲನಾ ಹ್ಯಾಂಡಲ್ ಆಗಿದ್ದು , ಸಾಮಾಜಿಕ ಮಾಧ್ಯಮ ವೇದಿಕೆಗಳಲ್ಲಿ ತ್ವರಿತವಾಗಿ ಹರಡುವ ಸಂದೇಶಗಳ ಮೇಲೆ ನಿಗಾ ಇಡುತ್ತದೆ ಮತ್ತು ಸುಳ್ಳು ಸುದ್ದಿಗಳನ್ನು ಬೇಧಿಸಲು ಅದರ ವಿಷಯಗಳ ಸಮಗ್ರ ಪರಿಶೀಲನೆ ನಡೆಸುತ್ತದೆ . ಇದಲ್ಲದೆ ಪಿ . ಐ . ಬಿ . ಇಂಡಿಯಾ ಹ್ಯಾಂಡಲ್ ಮತ್ತು ವಿವಿಧ ಪಿ . ಐ . ಬಿ . ಪ್ರಾದೇಶಿಕ ಘಟಕಗಳ ಟ್ವಿಟರ್ ಹ್ಯಾಂಡಲ್ ಗಳು #PIBFactCheck ಹ್ಯಾಷ್ ಟ್ಯಾಗ್ ಬಳಸಿ ಟ್ವಿಟರ್ ಸಮುದಾಯದ ವ್ಯಾಪಕ ಪ್ರಯೋಜನಕ್ಕಾಗಿ ಟ್ವಿಟರ್ ನಲ್ಲಿಯ ಯಾವುದೇ ಸುದ್ದಿ ವಿಷಯದ ಬಗ್ಗೆ ಅಧಿಕೃತ ಮತ್ತು ಕರಾರುವಾಕ್ಕಾದ ಮಾಹಿತಿಯನ್ನು ಲಗತ್ತಿಸುತ್ತವೆ .


    ಯಾವುದೇ ವ್ಯಕ್ತಿಯು ಸಾಮಾಜಿಕ ಮಾಧ್ಯಮದ ಯಾವುದೇ ಸಂದೇಶದ ಬಗ್ಗೆ , ಅದರ ಪಠ್ಯ , ಆಡಿಯೋ ಮತ್ತು ವೀಡಿಯೋ ಗಳನ್ನು ಪಿ . ಐ . ಬಿ . ವಸ್ತು ಸ್ಥಿತಿ ಶೋಧಕ್ಕೆ ಅದರ ಕರಾರುವಾಕ್ಕುತನದ ಪರಿಶೀಲನೆಗಾಗಿ ಸಲ್ಲಿಸಬಹುದು . ಇದನ್ನು ಆನ್ ಲೈನ್ ನಲ್ಲಿ ಪೋರ್ಟಲ್ https://factcheck.pib.gov.in/ ಅಥವಾ ವ್ಯಾಟ್ಸಾಪ್ ಸಂಖ್ಯೆ . +918799711259 ರಲ್ಲಿ ಅಥವಾ ಇ - ಮೈಲ್ pibfactcheck@gmail.com . ನಲ್ಲಿ ಸಲ್ಲಿಸಬಹುದು . ವಿವರಗಳು ಪಿ . ಐ . ಬಿ . ಜಾಲತಾಣ : https://pib.gov.in ದಲ್ಲಿ ಲಭ್ಯ ಇವೆ .


    ***

    
    
    (Release ID: 1618648) Visitor Counter : 13
    
    
      Read this release in: English , Urdu , Hindi , Punjabi , Tamil , Telugu