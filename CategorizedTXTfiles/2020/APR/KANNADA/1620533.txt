      ರಾಸಾಯನಿಕ ಮತ್ತು ರಸಗೊಬ್ಬರ ಸಚಿವಾಲಯ

      325000ಕ್ಕೂ ಅಧಿಕ ಮಂದಿ “ಜನೌಷಧಿ ಸುಗಮ” ಮೊಬೈಲ್ ಆಪ್ ಬಳಕೆ
      Posted On: 30 APR 2020 11:52AM by PIB Bengaluru


    ಜನೌಷಧಿ ಕೇಂದ್ರಗಳನ್ನು ತಲುಪಲು 325000 ಕ್ಕೂ ಅಧಿಕ ಮಂದಿ “ ಜನೌಷಧಿ ಸುಗಮ ” ಮೊಬೈಲ್ ಆಪ್ ಬಳ ಕೆ


    ಕೋವಿಡ್ - 19 ಬಿಕ್ಕಟ್ಟಿನ ಕಾರಣದಿಂದ ಜಾರಿಯಲ್ಲಿರುವ ರಾಷ್ಟ್ರವ್ಯಾಪೀ ಲಾಕ್ ಡೌನ್ ನಡುವೆ ಜನೌಷಧಿ ಸುಗಮ ಆಪ್ , ಜನರಿಗೆ ಅವರ ಹತ್ತಿರದ ಪ್ರಧಾನ ಮಂತ್ರಿ ಭಾರತೀಯ ಜನೌಷಧಿ ಕೇಂದ್ರಗಳನ್ನು ( ಪಿ . ಎಂ . ಜೆ . ಎ . ಕೆ .) ಅರಿಯಲು ಮತ್ತು ಕೈಗೆಟಕುವ ದರದಲ್ಲಿ ಜೆನೆರಿಕ್ ಔಷಧಿಯ ಲಭ್ಯತೆಯನ್ನು ತಿಳಿಯಲು ಸಹಾಯ ಮಾಡುತ್ತಿದೆ .


    ಸುಮಾರು 325000 ಕ್ಕೂ ಅಧಿಕ ಜನರು ಜನೌಷಧಿ ಸುಗಮ ಮೊಬೈಲ್ ಆಪ್ ನ್ನು ಅದು ಒದಗಿಸುವ ವಿವಿಧ ಸೌಲಭ್ಯಗಳಿಗಾಗಿ ಬಳಸುತ್ತಿದ್ದಾರೆ . ಬಳಕೆದಾರರ ಬದುಕನ್ನು ಸುಲಭಗೊಳಿಸಲು ಡಿಜಿಟಲ್ ತಂತ್ರಜ್ಞಾನವನ್ನು ಬಳಸುವ ಕಾರ್ಯಕ್ರಮದಂಗವಾಗಿ , ಪ್ರಧಾನ ಮಂತ್ರಿ ಭಾರತೀಯ ಜನೌಷಧಿ ಪರಿಯೋಜನಾ ( ಪಿ . ಎಂ . ಬಿ . ಜೆ . ಪಿ .) ಅಪ್ಲಿಕೇಶನನ್ನು ಅಭಿವೃದ್ದಿಪಡಿಸಲಾಗಿದೆ . ಔಷಧಿಗಳ ಇಲಾಖೆಯ ವ್ಯಾಪ್ತಿಯಲ್ಲಿ ಬರುವ ಬ್ಯುರೋ ಆಫ್ ಫಾರ್ಮಾ ಪಿ . ಎಸ್ . ಯು . ಇಂಡಿಯಾ ( ಬಿ . ಪಿ . ಪಿ . ಐ .) ಇದನ್ನು ಅಭಿವೃದ್ದಿಪಡಿಸಿದೆ . ಭಾರತ ಸರಕಾರದ ರಾಸಾಯನಿಕಗಳು ಮತ್ತು ರಸಗೊಬ್ಬರಗಳ ಸಚಿವಾಲಯವು ಇದಕ್ಕೆ ಕೈಜೋಡಿಸಿದೆ . ಸಾರ್ವಜನಿಕರಿಗೆ ಅವರ ಬೆರಳ ತುದಿಯಲ್ಲಿ ಡಿಜಿಟಲ್ ವೇದಿಕೆಯನ್ನು ಒದಗಿಸುವ ಮೂಲಕ ಹತ್ತಿರದ ಜನೌಷಧಿ ಕೇಂದ್ರಗಳನ್ನು ಗುರುತಿಸುವುದು , ಗೂಗಲ್ ಮ್ಯಾಪ್ ಮೂಲಕ ಆ ಕೇಂದ್ರದ ಸ್ಥಳವನ್ನು ತೋರಿಸುವುದು , ಜನೌಷಧಿ ಜೆನೆರಿಕ್ ಔಷಧಿಗಳನ್ನು ಹುಡುಕುವುದು , ಈ ಉತ್ಪನ್ನ ಮತ್ತು ಬ್ರಾಂಡೆಡ್ ಕಂಪೆನಿಗಳ ಔಷಧಿಗಳ ಎಂ . ಆರ್ . ಪಿ . ಯನ್ನು ತುಲನೆ ಮಾಡಿ ಉಳಿತಾಯ ಲೆಕ್ಕಾಚಾರ ಮಾಡುವುದು , ಇತ್ಯಾದಿಗಳಿಗೆ ಇದು ಸಹಕಾರಿ .


    ಜನೌಷಧಿ ಸುಗಮ್ ಮೊಬೈಲ್ ಆಪ್ ಆಂಡ್ರಾಯಿಡ್ ಮತ್ತು ಐ .- ಫೋನ್ ವೇದಿಕೆಗಳಲ್ಲಿ ಲಭ್ಯ . ಇದನ್ನು ಉಚಿತವಾಗಿ ಬಳಕೆದಾರರು ಗೂಗಲ್ ಪ್ಲೇ ಸ್ಟೋರ್ ಮತ್ತು ಆಪಲ್ ಸ್ಟೋರ್ ಗಳಿಂದ ಡೌನ್ ಲೋಡ್ ಮಾಡಿಕೊಳ್ಳಬಹುದು .


    ಕೋವಿಡ್ - 19 ವಿರುದ್ದದ ಹೋರಾಟದಲ್ಲಿ ಭಾರತ ಸರಕಾರವು ಗಮನಾರ್ಹ ಯೋಜನೆಗಳಾದ 900 ಕ್ಕೂ ಅಧಿಕ ಜೆನೆರಿಕ್ ಔಷಧಿಗಳನ್ನು ಮತ್ತು 154 ಶಸ್ತ್ರಚಿಕಿತ್ಸಾ ಸಲಕರಣೆಗಳನ್ನು ಮತ್ತು ಆ ಸಂಬಂಧಿ ಇತರ ವಸ್ತುಗಳನ್ನು ಕೈಗೆಟಕುವ ದರದಲ್ಲಿ ದೇಶದ ಪ್ರತೀ ನಾಗರಿಕರಿಗೆ ಒದಗಿಸುತ್ತಿರುವ ಪಿ . ಎಂ . ಬಿ . ಜೆ . ಪಿ . ಯಂತಹ ಯೋಜನೆಗಳ ಮೂಲಕ ಆರೋಗ್ಯ ರಕ್ಷಣಾ ವ್ಯವಸ್ಥೆಯ ಮುಖವನ್ನು ಕ್ರಾಂತಿಕಾರಕ ರೀತಿಯಲ್ಲಿ ಬದಲಾಯಿಸಲು ಹೊರಟಿದೆ .


    ಪ್ರಸ್ತುತ 6,300 ಕ್ಕೂ ಅಧಿಕ ಪಿ . ಎಂ . ಜೆ . ಎ . ಕೆ . ಗಳು ದೇಶಾದ್ಯಂತ 726 ಜಿಲ್ಲೆಗಳಲ್ಲಿ ಕಾರ್ಯಾಚರಿಸುತ್ತಿವೆ . ಲಾಕ್ ಡೌನ್ ಅವಧಿಯಲ್ಲಿ ಪಿ . ಎಂ . ಬಿ . ಜೆ . ಪಿ . ಯು ಮಾಹಿತಿಪೂರ್ಣ ಪೋಸ್ಟ್ ಗಳ ಮೂಲಕ ತನ್ನ ಸಾಮಾಜಿಕ ಮಾಧ್ಯಮ ವೇದಿಕೆಗಳಲ್ಲಿ ಜನರಿಗೆ ಕೊರೊನಾವೈರಸ್ ನಿಂದ ತಮ್ಮನ್ನು ತಾವು ರಕ್ಷಿಸಿಕೊಳ್ಳುವ ಬಗೆ ತಿಳಿ ಹೇಳುವ ಸಹಾಯ ಮಾಡುತ್ತಿದೆ .


    ***

    
    
    (Release ID: 1620533) Visitor Counter : 15
    
    
      Read this release in: Punjabi , Odia , Tamil , English , Urdu , Hindi , Marathi , Bengali , Manipuri , Gujarati , Telugu , Malayalam