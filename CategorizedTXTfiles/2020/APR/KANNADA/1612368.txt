      ವಿಜ್ಞಾನ ಮತ್ತು ತಂತ್ರಜ್ಞಾನ ಸಚಿವಾಲಯ

      ಕೋವಿಡ್-19 ನಿಯಂತ್ರಿಸಲು ಮೂಗಿನ ಹೊಳ್ಳೆಗಳಿಗೆ ಲೇಪಿಸುವ ದ್ರಾವಣ (ಜೆಲ್) ಅಭಿವೃದ್ಧಿಪಡಿಸಲು ಹಣಕಾಸು ಒದಗಿಸಲು ವಿಜ್ಞಾನ ಮತ್ತು ತಂತ್ರಜ್ಞಾನ ಇಲಾಖೆ (ಡಿ.ಎಸ್.ಟಿ.) ಅನುಮೋದನೆ
      Posted On: 08 APR 2020 11:42AM by PIB Bengaluru


    ಕೋವಿಡ್ - 19 ನಿಯಂತ್ರಿಸಲು ಮೂಗಿನ ಹೊಳ್ಳೆಗಳಿಗೆ ಲೇಪಿಸುವ ದ್ರಾವಣ ( ಜೆಲ್ ) ಅಭಿವೃದ್ಧಿಪಡಿಸಲು ಹಣಕಾಸು ಒದಗಿಸಲು ವಿಜ್ಞಾನ ಮತ್ತು ತಂತ್ರಜ್ಞಾನ ಇಲಾಖೆ ( ಡಿ . ಎಸ್ . ಟಿ .) ಅನುಮೋದನೆ


    “ ಇತರ ರಕ್ಷಣಾತ್ಮಕ ಕ್ರಮಗಳ ಜೊತೆ ಮೂಗಿನೊಳಗೆ ಹಾಕುವ ಜೆಲ್ ಅಭಿವೃದ್ದಿಪಡಿಸಲಾಗುತ್ತಿದ್ದು , ಅದು ರಕ್ಷಣಾತ್ಮಕ ಪದರಗಳಲ್ಲಿ ಇನ್ನೊಂದು ಬಲಿಷ್ಟ ಹೆಚ್ಚುವರಿ ರಕ್ಷಣಾ ಪದರವಾಗಿ ಲಭ್ಯವಾಗಲಿದೆ ”: ಡಿ . ಎಸ್ . ಟಿ . ಕಾರ್ಯದರ್ಶಿ ಪ್ರೊ . ಅಶುತೋಷ್ ಶರ್ಮಾ


    ವಿಜ್ಞಾನ ಮತ್ತು ತಂತ್ರಜ್ಞಾನ ( ಡಿ . ಎಸ್ . ಟಿ .) ಇಲಾಖೆಯ ಶಾಸನಾತ್ಮಕ ಮಂಡಳಿಯಾಗಿರುವ ವಿಜ್ಞಾನ ಮತ್ತು ತಂತ್ರಜ್ಞಾನ ಸಂಶೋಧನಾ ಮಂಡಳಿ ( ಎಸ್ . ಇ . ಆರ್ . ಬಿ .) ಯು ಐ . ಐ . ಟಿ . ಬಾಂಬೆಯ ಜೈವಿಕವಿಜ್ಞಾನ ಮತ್ತು ಜೈವಿಕ ತಂತ್ರಜ್ಞಾನ ( ಡಿ . ಬಿ . ಬಿ .) ವಿಭಾಗಕ್ಕೆ ಕೋವಿಡ್ -19 ಕ್ಕೆ ಕಾರಣವಾಗುವ ನೊವೆಲ್ ಕೊರೊನಾವೈರಸ್ ಹಿಡಿದು ನಿಷ್ಕ್ರಿಯಗೊಳಿಸುವ ತಂತ್ರಜ್ಞಾನಕ್ಕೆ ಬೆಂಬಲ ನೀಡಲಿದೆ .


    ಈ ಹಣಕಾಸು ನೆರವು ಐ . ಐ . ಟಿ . ಬಾಂಬೆಯ ಜೈವಿಕ ವಿಜ್ಞಾನಗಳು ಮತ್ತು ಜೈವಿಕ ತಂತ್ರಜ್ಞಾನ ವಿಭಾಗದ ತಂಡಕ್ಕೆ ಕೊರೊನಾವೈರಸ್ ದೇಹದೊಳಗೆ ಪ್ರವೇಶಿಸಲು ಇರುವ ಪ್ರಮುಖ ಹಾದಿಯಾಗಿರುವ ಮೂಗಿನ ಹೊಳ್ಳೆಗಳಿಗೆ ಉಪಯೋಗಿಸಬಹುದಾದ ಜೆಲ್ ಅಭಿವೃದ್ದಿಪಡಿಸಲು ಸಹಾಯ ಮಾಡಲಿದೆ . ಈ ಪರಿಹಾರವು ಆರೋಗ್ಯ ಕಾರ್ಯಕರ್ತರ ರಕ್ಷಣೆಯನ್ನು ಮಾಡುವುದು ಮಾತ್ರವಲ್ಲದೆ ಕೋವಿಡ್ -19 ಸಮುದಾಯಕ್ಕೆ ಪ್ರಸಾರವಾಗುವುದನ್ನು ಕಡಿಮೆ ಮಾಡಲಿದೆ , ಆ ಮೂಲಕ ರೋಗ ನಿರ್ವಹಣೆಗೆ ಸಹಾಯ ಮಾಡಲಿದೆ .


    ಕೋವಿಡ್ -19 ಸಾಂಕ್ರಾಮಿಕ ಸ್ವಭಾವವು ಕೋವಿಡ್ -19 ಖಾಯಿಲೆ ಪೀಡಿತರನ್ನು ಶುಶ್ರೂಷೆ ಮಾಡುವ ಆರೋಗ್ಯ ಒದಗಣೆದಾರರಾದ ವೈದ್ಯರು , ದಾದಿಯರಿಗೆ ಗರಿಷ್ಟ ಅಪಾಯದ ಸಂಭಾವ್ಯತೆಯನ್ನು ತರುವಂತಹದಾಗಿದೆ . ಅದರಲ್ಲೂ ನಿರ್ದಿಷ್ಟವಾಗಿ ಸೋಂಕು ಲಕ್ಷಣಗಳಿಲ್ಲದೆ ಯಾವುದೇ ವ್ಯಕ್ತಿಯನ್ನು ಕೂಡಲೇ ಗುರುತಿಸಲು ಸಾಧ್ಯವಿಲ್ಲದಂತಹ ಪರಿಸ್ಥಿತಿಯಲ್ಲಿ ಇದು ಬಹಳ ಅಪಾಯಕಾರಿಯಾಗಿದ್ದು ಅದು ಹರಡುವ ಅಪಾಯವೂ ಅಧಿಕವಾದುದಾಗಿದೆ .


    ತಂಡವು 2 ರೀತಿಯ ಧೋರಣೆಯನ್ನು ಅನುಸರಿಸುತ್ತಿದೆ . ಸಾರ್ಸ್ - ಕೋವ್ -2 ವೈರಸ್ ಹರಡುವಿಕೆಯನ್ನು ಸೀಮಿತಗೊಳಿಸುವುದು . ಈ ವೈರಸ್ ಕೋವಿಡ್ -19 ಕ್ಕೆ ಕಾರಣವಾಗುವ ಮಧ್ಯವರ್ತಿಯಾಗಿದೆ . ವೈರಸ್ ಗಳು ಪ್ರಾಥಮಿಕವಾಗಿ ಶ್ವಾಸಕೋಶದ ಅತಿಥೇಯ ಕೋಶಗಳ ಮೇಲೆ ಪುನರುತ್ಪಾದನೆ ಮಾಡುತ್ತವೆ . ಇಲ್ಲಿ ಮೊದಲ ವ್ಯೂಹಾತ್ಮಕ ಘಟಕವೆಂದರೆ ಅತಿಥೇಯ ಕೋಶಗಳಿಗೆ ವೈರಸ್ ಗಳು ಅಂಟಿಕೊಳ್ಳುವುದನ್ನು ಪ್ರತಿಬಂಧಿಸುವುದು . ಇದರಿಂದ ಅತಿಥೇಯ ಕೋಶಗಳ ಸೋಕನ್ನು ಕಡಿಮೆ ಮಾಡುಬಹುದೆಂದು ನಿರೀಕ್ಷಿಸಲಾಗಿದೆ . ವೈರಸ್ ಗಳು ಆಮೇಲೂ ಸಕ್ರಿಯವಾಗಿ ಉಳಿದುಕೊಂಡರೆ , ಆಗ ಅವುಗಳನ್ನು ನಿಷ್ಕ್ರಿಯಗೊಳಿಸುವ ಆವಶ್ಯಕತೆ ಉದ್ಭವಿಸುತ್ತದೆ .


    ಎರಡನೆಯದಾಗಿ ಜೈವಿಕ ಅಣುಗಳನ್ನು ಜೊತೆಗೂಡಿಸಿ ಅದರಿಂದ ಸಿಕ್ಕಿ ಬಿದ್ದ ವೈರಸ್ ಗಳನ್ನು ಡಿಟರ್ಜೆಂಟ್ ಗಳು ಮಾಡುವಂತೆ ನಿಷ್ಕ್ರಿಯಗೊಳಿಸಬಹುದು . ಈ ಲೆಕ್ಕಾಚಾರವನ್ನು ಪೂರ್ಣಗೊಳಿಸಿದಾಗ ಈ ಕ್ರಮವು ಮೂಗಿನೊಳಗೆ ಸ್ಥಳೀಯವಾಗಿ ಲೇಪನ ಮಾಡಬಹುದಾದ ಜೆಲ್ ಗಳ ಅಭಿವೃದ್ದಿಗೆ ಕಾರಣವಾಗುತ್ತದೆ .


    ಡಿ . ಎಸ್ . ಟಿ . ಕಾರ್ಯದರ್ಶಿ ಪ್ರೊ . ಅಶುತೋಷ್ ಶರ್ಮಾ ಹೇಳುತ್ತಾರೆ , “ ನಮ್ಮ ಆರೋಗ್ಯ ಕಾರ್ಯಕರ್ತರು ಮತ್ತು ವೈರಸ್ ವಿರುದ್ದ ಹೋರಾಟದಲ್ಲಿ ಮುಂಚೂಣಿಯಲ್ಲಿ ನಿಂತು ಹೋರಾಡುತ್ತಿರುವವರಿಗೆ ಸಂಪೂರ್ಣ , 200 % ರಕ್ಷಣೆ ಅವಶ್ಯವಿದೆ . ಮೂಗಿಗೆ ಹಾಕುವ ಈ ಜೆಲ್ ಇತರ ರಕ್ಷಣಾತ್ಮಕ ಕ್ರಮಗಳ ಜೊತೆಯಲ್ಲಿ ಅಭಿವೃದ್ದಿಪಡಿಸಲಾಗುತ್ತಿದ್ದು , ಅದು ರಕ್ಷಣೆಯ ನಿಟ್ಟಿನಲ್ಲಿ ಬಲಿಷ್ಟವಾದ ಹೆಚ್ಚುವರಿ ಪದರವನ್ನು ಒದಗಿಸಲಿದೆ ”


    ಬಾಂಬೆ ಐ . ಐ . ಟಿ . ಯ ಜೈವಿಕ ವಿಜ್ಞಾನ ಮತ್ತು ಜೈವಿಕ ತಂತ್ರಜ್ಞಾನ ವಿಭಾಗದ ಪ್ರೊ . ಕಿರಣ್ ಕೊಂಡಬಾಗಿಲ್ , ಪ್ರೊ . ರಿಂಟಿ ಬ್ಯಾನರ್ಜಿ , ಪ್ರೊ . ಅಶುತೋಷ್ ಕುಮಾರ್ ಮತ್ತು ಪ್ರೊ . ಶಾಮಿಕ್ ಸೇನ್ ಈ ಯೋಜನೆಯ ಭಾಗವಾಗಿರುತ್ತಾರೆ . ಈ ತಂಡವು ವೈರಾಲಜಿ , ರಾಚನಿಕ ಜೀವಶಾಸ್ತ್ರ , ಜೈವಿಕವಸ್ತುವಿಜ್ಞಾನ ಮತ್ತು ಔಷಧಿ ತಯಾರಿ ಕ್ಷೇತ್ರದಲ್ಲಿ ತಜ್ಞತೆಯನ್ನು ಹೊಂದಿದೆ , ಮತ್ತು ಈ ತಂತ್ರಜ್ಞಾನ 9 ತಿಂಗಳಲ್ಲಿ ಲಭ್ಯವಾಗುವ ನಿರೀಕ್ಷೆ ಇದೆ .


    ( ಹೆಚ್ಚಿನ ವಿವರಗಳಿಗೆ ಸಂಪರ್ಕಿಸಿ – ಪ್ರೊ . ಕಿರಣ್ ಕೊಂಡಬಾಗಿಲ್ , kirankondabagil@iitb.ac.in , ಮೊಬೈಲ್ : 9619739630 )


    ***


    

    
    (Release ID: 1612368) Visitor Counter : 22
    
    
      Read this release in: Telugu , English , Urdu , Marathi , Hindi , Assamese , Bengali , Manipuri , Punjabi , Gujarati , Tamil