      ಗ್ರಾಹಕ ವ್ಯವಹಾರ, ಆಹಾರ ಮತ್ತು ಸಾರ್ವಜನಿಕ ವಿತರಣಾ ಸಚಿವಾಲಯ

      ಕೋವಿಡ್-19 ಕಾರಣದಿಂದಾಗಿ ಸಾವು ಸಂಭವಿಸಿದ ಸಂದರ್ಭದಲ್ಲಿ, ಒಂದು ಲಕ್ಷಕ್ಕೂ ಹೆಚ್ಚು ಎಫ್‌ಸಿಐ ಉದ್ಯೋಗಿಗಳಿಗೆ ಎಕ್ಸ್-ಗ್ರೇಟಿಯಾ ಪರಿಹಾರ ನೀಡಲು ಸರ್ಕಾರದ ಅನುಮೋದನೆ
      Posted On: 10 APR 2020 7:39PM by PIB Bengaluru


    ಕೋವಿಡ್- 19 ಕಾರಣದಿಂದಾಗಿ ಸಾವು ಸಂಭವಿಸಿದ ಸಂದರ್ಭದಲ್ಲಿ , ಒಂದು ಲಕ್ಷಕ್ಕೂ ಹೆಚ್ಚು ಎಫ್‌ಸಿಐ ಉದ್ಯೋಗಿಗಳಿಗೆ ಎಕ್ಸ್-ಗ್ರೇಟಿಯಾ ಪರಿಹಾರ ನೀಡಲು ಸರ್ಕಾರ ದ ಅನುಮೋದ ನೆ


    ಕೊರೊನಾವೈರಸ್ ಸಾಂಕ್ರಾಮಿಕ ರೋಗದ ಹರಡುವಿಕೆಯ ಮಧ್ಯೆ ದೇಶಾದ್ಯಂತ ಆಹಾರ ಧಾನ್ಯಗಳನ್ನು ಪೂರೈಸಲು 24x7 ಕೆಲಸ ಮಾಡುತ್ತಿರುವ 80,000 ಕಾರ್ಮಿಕರು ಸೇರಿದಂತೆ 1,08,714 ಕಾರ್ಮಿಕರು ಮತ್ತು ಭಾರತದ ಆಹಾರ ನಿಗಮದ (ಎಫ್‌ಸಿಐ) ಅಧಿಕಾರಿಗಳಿಗೆ ಎಕ್ಸ್-ಗ್ರೇಟಿಯಾ ಪರಿಹಾರ ನೀಡುವ ಪ್ರಸ್ತಾಪವನ್ನು ಸರ್ಕಾರ ಅನುಮೋದಿಸಿದೆ.


    ಪ್ರಸ್ತುತ , ಎಫ್‌ಸಿಐ ನೌಕರರ ಕುಟುಂಬಗಳು ಭಯೋತ್ಪಾದಕರ ದಾಳಿ , ಬಾಂಬ್ ಸ್ಫೋಟ , ಜನಸಮೂಹದ ದಾಳಿ ಅಥವಾ ನೈಸರ್ಗಿಕ ವಿಕೋಪದಿಂದಾದ ಸಾವಿನ ಸಂದರ್ಭದಲ್ಲಿ ಪರಿಹಾರಕ್ಕೆ ಅರ್ಹರಾಗಿರುತ್ತಾರೆ , ಆದರೆ ಎಫ್‌ಸಿಐನ ನಿಯಮಿತ ಮತ್ತು ಗುತ್ತಿಗೆ ಕಾರ್ಮಿಕರನ್ನು ಅದರ ನಿಬಂಧನೆಗಳ ವ್ಯಾಪ್ತಿಗೆ ಒಳಪಟ್ಟಿರುವುದಿಲ್ಲ. ಇದನ್ನು ಗಮನದಲ್ಲಿಟ್ಟುಕೊಂಡು , ಕೊರೊನಾವೈರಸ್ ಕೋವಿಡ್- 19 ಸೋಂಕಿನ ಬೆದರಿಕೆಯ ನಡುವೆಯೂ ದಣಿವೆಯ ಅರಿವಿಲ್ಲದೆ ಕೆಲಸ ಮಾಡುತ್ತಿರುವ ಎಫ್‌ಸಿಐನ ಎಲ್ಲಾ ಉದ್ಯೋಗಿಗಳು ಮತ್ತು ಕಾರ್ಮಿಕರಿಗೆ ಎಕ್ಸ್-ಗ್ರೇಟಿಯಾ ಪರಿಹಾರ ನೀಡಲು ಸರ್ಕಾರ ನಿರ್ಧರಿಸಿದೆ.


    ಅದರ ನಿಬಂಧನೆಗಳ ಪ್ರಕಾರ , 2020 ರ ಮಾರ್ಚ್ 24 ರಿಂದ 2020 ರ ಸೆಪ್ಟೆಂಬರ್ 23 ರವರೆಗಿನ ಆರು ತಿಂಗಳ ಅವಧಿಯಲ್ಲಿ , ಎಫ್ಸಿಐಯೊಂದಿಗೆ ಕರ್ತವ್ಯದಲ್ಲಿದ್ದಾಗ ಕೋವಿಡ್ - 19 ಸೋಂಕಿನಿಂದ ಯಾರಾದರೂ ಸತ್ತರೆ , ನಿಯಮಿತ ಎಫ್ಸಿಐ ಕಾರ್ಮಿಕ 15 ಲಕ್ಷ ರೂಪಾಯಿಗಳ ಪರಿಹಾರ ಪಡೆಯುತ್ತಾರೆ , ಗುತ್ತಿಗೆ ಕಾರ್ಮಿಕ 10 ಲಕ್ಷ ವಿಮೆ , ವರ್ಗ - 1 ಅಧಿಕಾರಿಗಳು ರೂ. 35 ಲಕ್ಷ , ವರ್ಗ - 2 - ರೂ . 30 ಲಕ್ಷ ಮತ್ತು ವರ್ಗ - 3 ಮತ್ತು - 4 ಕೆಲಸಗಾರರು - ರೂ . 25 ಲಕ್ಷ ಪಡೆಯುತ್ತಾರೆ.


    ಇದನ್ನು ಘೋಷಿಸಿದ ಕೇಂದ್ರ ಗ್ರಾಹಕ ವ್ಯವಹಾರ , ಆಹಾರ ಮತ್ತು ಸಾರ್ವಜನಿಕ ವಿತರಣಾ ಸಚಿವ ಶ್ರೀ ರಾಮ್ ವಿಲಾಸ್ ಪಾಸ್ವಾನ್ ಅವರು , ಈ ಬಿಕ್ಕಟ್ಟಿನ ಸಮಯದಲ್ಲಿ ಸಾಮಾನ್ಯ ಜನರಿಗೆ ಅಗತ್ಯ ಸೇವೆಗಳನ್ನು ಒದಗಿಸುವಲ್ಲಿ ತೊಡಗಿರುವ ನಮ್ಮ ಕೊ ರೊನಾ-ಯೋಧರಿಗೆ ಸಾಧ್ಯವಿರುವ ಎಲ್ಲ ಭದ್ರತೆಯನ್ನು ಒದಗಿಸಲು ಸರ್ಕಾರ ಬದ್ಧವಾಗಿ ದೆ ಎಂದು ಹೇಳಿದರು.


    ***

    
    
    (Release ID: 1613166) Visitor Counter : 23
    
    
      Read this release in: Hindi , English , Urdu , Marathi , Assamese , Punjabi , Gujarati , Tamil , Telugu