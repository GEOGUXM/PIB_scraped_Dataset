      ರಕ್ಷಣಾ ಸಚಿವಾಲಯ

      ಕೊರೊನಾ ವೈರಸ್ ವಿರುದ್ಧದ ಹೋರಾಟಕ್ಕೆ ಭಾರತೀಯ ವಾಯುಪಡೆ ಬೆಂಬಲ
      Posted On: 11 APR 2020 6:26PM by PIB Bengaluru


    ಕೊರೊನಾ ವೈರಸ್ ವಿರುದ್ಧದ ಹೋರಾಟಕ್ಕೆ ಭಾರತೀಯ ವಾಯುಪಡೆ ಬೆಂಬಲ


    ನೊವೆಲ್ ಕೊರೊನಾವೈರಸ್ ನಿಗ್ರಹದ ಭಾರತ ಸರ್ಕಾರದ ಪ್ರಯತ್ನಗಳಿಗೆ ಪೂರಕವಾಗಿ ಯಾವುದೇ ಕೆಲಸ ಕೈಗೊಳ್ಳಲು ಭಾರತೀಯ ವಾಯುಪಡೆ ( ಐಎಎಫ್ ) ದಿನದ 24 ಗಂಟೆಯೂ ಸಿದ್ಧವಾಗಿದೆ . ವಿವಿಧ ರಾಜ್ಯಗಳ ನೋಡಲ್ ಪಾಯಿಂಟ್ ‌ ಗಳಿಗೆ ಅಗತ್ಯ ವೈದ್ಯಕೀಯ ಸರಬರಾಜು ಮತ್ತು ಪಡಿತರವನ್ನು ಸಕಾಲಿಕವಾಗಿ ತಲುಪಿಸುವುದನ್ನು ಖಚಿತಪಡಿಸಿಕೊಳ್ಳಲು ಎಲ್ಲಾ ಪ್ರಯತ್ನಗಳನ್ನು ಮಾಡಲಾಗುತ್ತಿದೆ , ಇದರಿಂದಾಗಿ ಸಾಂಕ್ರಾಮಿಕ ರೋಗವನ್ನು ಪರಿಣಾಮಕಾರಿಯಾಗಿ ಮತ್ತು ಸಮರ್ಥವಾಗಿ ಎದುರಿಸಲು ರಾಜ್ಯ ಸರ್ಕಾರಗಳು ಮತ್ತು ಪೂರಕ ಏಜೆನ್ಸಿಗಳನ್ನು ಸಜ್ಜುಗೊಳಿಸುತ್ತಿದೆ .


    ಕಳೆದ ಕೆಲವು ದಿನಗಳಲ್ಲಿ , ಭಾರತೀಯ ವಾಯುಪಡೆಯು ಮಹಾರಾಷ್ಟ್ರ , ಕೇರಳ , ತೆಲಂಗಾಣ , ನಾಗಾಲ್ಯಾಂಡ್ ಮತ್ತು ಕೇಂದ್ರಾಡಳಿತ ಪ್ರದೇಶಗಳಾದ ಜಮ್ಮು ಮತ್ತು ಕಾಶ್ಮೀರ ಹಾಗೂ ಲಡಾಖ್ ಸೇರಿದಂತೆ ದೇಶದ ವಿವಿಧ ರಾಜ್ಯಗಳಿಗೆ ನೋಡಲ್ ಪಾಯಿಂಟ್ ‌ ಗಳಿಂದ ಅಗತ್ಯ ವೈದ್ಯಕೀಯ ಸರಬರಾಜು ಮತ್ತು ಸರಕುಗಳನ್ನು ಸಾಗಿಸಿದೆ .


    ಭಾರತೀಯ ವಾಯುಪಡೆಯು ಡಿಆರ್ ‌ ಡಿಒಗಾಗಿ ಮೀಸಲಾದ ಹಾರಾಟಗಳನ್ನು ನಡೆಸಿತು ಮತ್ತು ಡಿಆರ್ ‌ ಡಿಒ ಉತ್ಪಾದನಾ ಸೌಲಭ್ಯಗಳಲ್ಲಿ ಪಿಪಿಇ ಉತ್ಪಾದಿಸಲು ವಿವಿಧ ನೋಡಲ್ ಪಾಯಿಂಟ್ ‌ ಗಳಿಂದ ಸುಮಾರು 9000 ಕೆಜಿ ಕಚ್ಚಾ ವಸ್ತುಗಳನ್ನು ಸಾಗಿಸಿತು . ಇದು ಡಿಆರ್ ‌ ಡಿಒ ತಯಾರಿಸಿದ ಎನ್ 95/99 ಮುಖಗವಸುಗಳನ್ನೂ ಸಹ ಸಾಗಿಸಿದೆ . ಸಾಂಕ್ರಾಮಿಕ ಹರಡುವುದನ್ನು ತಡೆಗಟ್ಟಲು ಭಾರತ ಸರ್ಕಾರವು ನಿರ್ದಿಷ್ಟಪಡಿಸಿರುವ ಎಲ್ಲಾ ಅಗತ್ಯ ಮುನ್ನೆಚ್ಚರಿಕೆಗಳನ್ನು ಈ ಕಾರ್ಯಗಳನ್ನು ಕೈಗೊಳ್ಳುವಾಗ ಐಎಎಫ್ ಖಾತ್ರಿಪಡಿಸಿಕೊಂಡಿದೆ .


    ದೇಶದಲ್ಲಿ ಸಾಂಕ್ರಾಮಿಕ ರೋಗದ ಯಾವುದೇ ಪರಿಸ್ಥಿತಿಗಳ ವಿರುದ್ಧದ ಹೋರಾಟವನ್ನು ಬೆಂಬಲಿಸಲು ಉದ್ಭವಿಸುವ ಎಲ್ಲ ಅಗತ್ಯಗಳನ್ನು ಪೂರೈಸಲು ಐಎಎಫ್ ಸದಾ ಸಿದ್ಧವಾಗಿದೆ ಮತ್ತು ಸಜ್ಜಾಗಿದೆ .


    ಛಾಯಾಚಿತ್ರಗಳು : ಡಿಆರ್ ‌ ಡಿಒ ಉತ್ಪಾದನಾ ಸೌಲಭ್ಯಗಳಲ್ಲಿ ವೈಯಕ್ತಿಕ ರಕ್ಷಣಾ ಸಾಧನ ( ಪಿಪಿಇ ) ಉತ್ಪಾದಿಸಲು ಐಎಎಫ್ ‌ ನ An -32 ವಿಮಾನಕ್ಕೆ ಅಗತ್ಯ ಕಚ್ಚಾ ವಸ್ತುಗಳನ್ನು ತುಂಬಲಾಗಿದೆ .


    ***

    
    
    (Release ID: 1613444) Visitor Counter : 13
    
    
      Read this release in: English , Urdu , Marathi , Hindi , Assamese , Bengali , Punjabi , Gujarati , Tamil , Telugu