      ರಕ್ಷಣಾ ಸಚಿವಾಲಯ

      ಡಿಆರ್‌ಡಿಒ ದಿಂದ ಸೀಮ್ ಸೀಲಿಂಗ್ ಜೈವಿಕ ಸೂಟ್ ಅಭಿವೃದ್ಧಿ
      Posted On: 02 APR 2020 6:47PM by PIB Bengaluru


    COVID-19 ವಿರುದ್ಧ ಹೋರಾಡುವ ಆರೋಗ್ಯ ಸಿಬ್ಬಂದಿಯ ಸುರಕ್ಷತೆಗೆ


    ಡಿಆರ್ ‌ ಡಿಒ ದಿಂದ ಸೀಮ್ ಸೀಲಿಂಗ್ ಜೈವಿಕ ಸೂಟ್ ಅಭಿವೃದ್ಧಿ


    COVID-19 ವಿರುದ್ಧ ಹೋರಾಡುತ್ತಿರುವ ವೈದ್ಯಕೀಯ , ಅರೆವೈದ್ಯಕೀಯ ಮತ್ತು ಇತರ ಸಿಬ್ಬಂದಿಯನ್ನು ಮಾರಕ ವೈರಸ್ ‌ ನಿಂದ ಸುರಕ್ಷಿತವಾಗಿರಿಸಲು ರಕ್ಷಣಾ ಸಂಶೋಧನೆ ಮತ್ತು ಅಭಿವೃದ್ಧಿ ಸಂಸ್ಥೆ ( ಡಿಆರ್ ‌ ಡಿಒ ) ಜೈವಿಕ ಸೂಟ್ ಅನ್ನು ಅಭಿವೃದ್ಧಿಪಡಿಸಿದೆ . ವಿವಿಧ ಡಿಆರ್ ‌ ಡಿಒ ಪ್ರಯೋಗಾಲಯಗಳ ವಿಜ್ಞಾನಿಗಳು ಜವಳಿ , ಲೇಪನ ಮತ್ತು ನ್ಯಾನೊತಂತ್ರಜ್ಞಾನದಲ್ಲಿನ ತಮ್ಮ ತಾಂತ್ರಿಕ ಜ್ಞಾನ ಮತ್ತು ಪರಿಣತಿಯನ್ನು ಅನ್ವಯಿಸಿ , ನಿರ್ದಿಷ್ಟ ರೀತಿಯ ಬಟ್ಟೆಗೆ ಲೇಪನ ಹೊಂದಿರುವ ವೈಯಕ್ತಿಕ ರಕ್ಷಣಾ ಸಾಧನವನ್ನು ( ಪಿಪಿಇ ) ಅಭಿವೃದ್ಧಿಪಡಿಸಿದ್ದಾರೆ .


    ಜವಳಿ ಉದ್ಯಮದ ಸಹಾಯದಿಂದ ಈ ಸೂಟ್ ತಯಾರಿಸಲಾಗಿದ್ದು , ಸಂಶ್ಲೇಷಿತ ರಕ್ತದ ವಿರುದ್ಧದ ರಕ್ಷಣೆ ಹಾಗೂ ಜವಳಿ ಮಾನದಂಡಗಳ ಕಠಿಣ ಪರೀಕ್ಷೆಗೆ ಒಳಪಡಿಸಲಾಗುತ್ತದೆ . ಸಂಶ್ಲೇಷಿತ ರಕ್ತದ ವಿರುದ್ಧದ ರಕ್ಷಣೆಗೆ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯವು (MoHFW) ದೇಹದ ಸೂಟ್ ‌ ಗಳಿಗೆ ವ್ಯಾಖ್ಯಾನಿಸಿರುವ ಮಾನದಂಡಗಳನ್ನು ಇದು ಮೀರಿದೆ .


    ಈ ಸೂಟ್ ‌ ಗಳನ್ನು ಹೆಚ್ಚಿನ ಪ್ರಮಾಣದಲ್ಲಿ ಉತ್ಪಾದಿಸಲು ಡಿಆರ್ ‌ ಡಿಒ ಎಲ್ಲಾ ಪ್ರಯತ್ನಗಳನ್ನು ಮಾಡುತ್ತಿದೆ ಮತ್ತು COVID-19 ಅನ್ನು ಎದುರಿಸಲು ಮುಂಚೂಣಿಯಲ್ಲಿರುವ ವೈದ್ಯರು , ಅರೆವೈದ್ಯಕೀಯ ಮತ್ತು ಇತರ ಸಿಬ್ಬಂದಿಗೆ ಸುಭದ್ರವಾದ ರಕ್ಷಣೆಯನ್ನು ನೀಡುತ್ತದೆ .


    ಉದ್ಯಮವು ಬೃಹತ್ ಪ್ರಮಾಣದಲ್ಲಿ ಸೂಟ್ ಉತ್ಪಾದನೆಗೆ ಸಜ್ಜಾಗಿದೆ . ಮೆಸರ್ಸ್ ಕುಸುಮ್ ‌ ಗರ್ ಇಂಡಸ್ಟ್ರೀಸ್ ಕಚ್ಚಾ ವಸ್ತು ಹಾಗೂ ಲೇಪನ ವಸ್ತುವನ್ನು ಉತ್ಪಾದಿಸುತ್ತಿದ್ದು , ಸಂಪೂರ್ಣ ಸೂಟನ್ನು ಮತ್ತೊಬ್ಬ ಉತ್ಪಾದಕರ ಸಹಾಯದಿಂದ ತಯಾರಿಸಲಾಗುತ್ತಿದೆ . ಪ್ರಸ್ತುತ ಉತ್ಪಾದನಾ ಸಾಮರ್ಥ್ಯ ದಿನಕ್ಕೆ 7,000 ಸೂಟ್ ‌ ಗಳು .


    ಜವಳಿ ತಂತ್ರಜ್ಞಾನದಲ್ಲಿ ಅನುಭವವಿರುವ ಮತ್ತೊಬ್ಬ ಉತ್ಪಾದಕರನ್ನು ಕರೆತರಲಾಗುತ್ತಿದ್ದು , ದಿನಕ್ಕೆ 15,000 ಸೂಟ್ ‌ ಗಳಿಗೆ ಸಾಮರ್ಥ್ಯವನ್ನು ಹೆಚ್ಚಿಸಲು ಪ್ರಯತ್ನಗಳು ನಡೆಯುತ್ತಿವೆ .


    ಸೀಮ್ ಸೀಲಿಂಗ್ ಟೇಪ್ ‌ ಗಳ ಅಲಭ್ಯತೆಯಿಂದಾಗಿ ದೇಶದಲ್ಲಿ ಡಿಆರ್ ‌ ಡಿಒ ಉದ್ಯಮದ ಪಾಲುದಾರರು ಮತ್ತು ಇತರ ಕೈಗಾರಿಕೆಗಳಿಂದ ಜೈವಿಕ ಸೂಟ್ ಉತ್ಪಾದನೆಗೆ ಅಡ್ಡಿಯಾಗುತ್ತಿದೆ .


    ಜಲಾಂತರ್ಗಾಮಿಗಳಿಗೆ ಬಳಸುವ ಸೀಲಾಂಟ್ ಆಧರಿಸಿ ಸೀಮ್ ಸೀಲಿಂಗ್ ಟೇಪ್ ‌ ಗೆ ಪರ್ಯಾಯವಾಗಿ ಡಿಆರ್ ‌ ಡಿಒ ವಿಶೇಷ ಸೀಲಾಂಟ್ ತಯಾರಿಸಿದೆ . ಪ್ರಸ್ತುತ , ಉದ್ಯಮದ ಪಾಲುದಾರರಿಂದ ಸೀಮ್ ಸೀಲಿಂಗ್ ಗಾಗಿ ಈ ಅಂಟು ಬಳಸಿ ತಯಾರಿಸಿದ ಬಯೋ ಸೂಟ್ ‌ ಗಳು ಕೊಯಮತ್ತೂರಿನ ದಕ್ಷಿಣ ಭಾರತ ಜವಳಿ ಸಂಶೋಧನಾ ಸಂಘದಲ್ಲಿ ( SITRA ) ಪರೀಕ್ಷೆಗೊಳಪಟ್ಟಿವೆ . ಜವಳಿ ಉದ್ಯಮಕ್ಕೆ ಇದೊಂದು ಪ್ರಮುಖ ತಿರುವಾಗಬಹುದು . ಸೂಟ್ ತಯಾರಕರ ಸೀಮ್ ಸೀಲಿಂಗ್ ಚಟುವಟಿಕೆಯನ್ನು ಬೆಂಬಲಿಸಲು ಡಿಆರ್ ‌ ಡಿಒ ಈ ಅಂಟನ್ನು ಬೃಹತ್ ಪ್ರಮಾಣದಲ್ಲಿ ಉತ್ಪಾದಿಸಬಹುದು .


    ರಾಸಾಯನಿಕ , ಜೈವಿಕ , ವಿಕಿರಣ ಮತ್ತು ಪರಮಾಣು ( CBRN ) ಘಟಕಗಳ ವಿರುದ್ಧ ರಕ್ಷಣೆಗಾಗಿ ಡಿಆರ್ ‌ ಡಿಒ ಹಲವಾರು ಉತ್ಪನ್ನಗಳು ಮತ್ತು ತಂತ್ರಜ್ಞಾನಗಳನ್ನು ಅಭಿವೃದ್ಧಿಪಡಿಸಿದೆ . ಡಿಆರ್ ‌ ಡಿಒದ ಗ್ವಾಲಿಯರ್ ಪ್ರಯೋಗಾಲಯ ಡಿಫೆನ್ಸ್ ರಿಸರ್ಚ್ ಅಂಡ್ ಡೆವಲಪ್ ‌ ಮೆಂಟ್ ಎಸ್ಟಾಬ್ಲಿಷ್ ‌ ಮೆಂಟ್ ( ಡಿಆರ್ ‌ ಡಿಇ ) ರಾಸಾಯನಿಕ , ಜೈವಿಕ , ವಿಕಿರಣ ಮತ್ತು ಪರಮಾಣು ನಿರೋಧಕ ಸೂಟ್ Mk.V ಸೂಟ್ ಅಭಿವೃದ್ಧಿಪಡಿಸಿದ್ದು , ಸೇನೆ ಮತ್ತು ರಾಷ್ಟ್ರೀಯ ವಿಪತ್ತು ನಿರ್ವಹಣಾ ಪಡೆ ( ಎನ್ ‌ ಡಿಆರ್ ‌ ಎಫ್ ) ಗೆ ಐವತ್ಮೂರು ಸಾವಿರ ಸೂಟ್ ‌ ಗಳನ್ನು ಸರಬರಾಜು ಮಾಡಲಾಗಿದೆ .


    ವಿಕಿರಣ d ತುರ್ತು ಪರಿಸ್ಥಿತಿಗಳಿಗೆ ಮೊದಲ ಪ್ರತಿಕ್ರಿಯೆ ನೀಡುವವರಿಗೆ , ಮರುಬಳಕೆ ಮಾಡಬಹುದಾದ ಸೂಟ್ ಅನ್ನು ದೆಹಲಿಯ ಇನ್ಸ್ಟಿಟ್ಯೂಟ್ ಆಫ್ ನ್ಯೂಕ್ಲಿಯರ್ ಮೆಡಿಸಿನ್ & ಅಲೈಡ್ ಸೈನ್ಸಸ್ (INMAS) ಅಭಿವೃದ್ಧಿಪಡಿಸಿದೆ .


    ಆಗ್ರಾದ ವೈಮಾನಿಕ ವಿತರಣಾ ಸಂಶೋಧನೆ ಮತ್ತು ಅಭಿವೃದ್ಧಿ ಸಂಸ್ಥೆ ( ADRDE ) ಸುರಕ್ಷಾ ತಾಂತ್ರಿಕ ಬಟ್ಟೆಗಳೊಂದಿಗೆ ವಿವಿಧ ರೀತಿಯ ಪ್ಯಾರಾಚೂಟ್ ಗಳನ್ನು ಅಭಿವೃದ್ಧಿಪಡಿಸಿದೆ .


    

    
    (Release ID: 1610540) Visitor Counter : 23
    
    
      Read this release in: English , Hindi , Bengali , Assamese , Gujarati , Tamil , Telugu