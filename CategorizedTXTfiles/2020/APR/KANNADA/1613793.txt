      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ಕೋವಿಡ್-19 ಅಪ್ ಡೇಟ್ಸ್
      Posted On: 12 APR 2020 6:38PM by PIB Bengaluru


    ಕೋವಿಡ್ -19 ಅಪ್ ಡೇಟ್ಸ್

    ಕೋವಿಡ್ – 19 ತಡೆಗಟ್ಟುವಿಕೆ , ನಿಯಂತ್ರಣ ಮತ್ತು ನಿರ್ವಹಣೆಗಾಗಿ , ದೇಶದಲ್ಲಿ ಕೋವಿಡ್ – 19 ವಿರುದ್ಧ ಹೋರಾಡಲು ರಾಜ್ಯ ಸರ್ಕಾರಗಳು / ಕೇಂದ್ರಾಡಳಿತ ಪ್ರದೇಶಗಳ ಜೊತೆಗೂಡಿ ಭಾರತ ಸರ್ಕಾರ ಹಲವಾರು ಕ್ರಮಗಳನ್ನು ಕೈಗೊಳ್ಳುತ್ತಿದೆ . ಇವುಗಳನ್ನು ನಿಯಮಿತವಾಗಿ ಪರಿಶೀಲಿಸಲಾಗುತ್ತಿದೆ ಮತ್ತು ಅತಿ ಹೆಚ್ಚಿನ ನಿಗಾ ಇರಿಸಲಾಗಿದೆ .


    ತುರ್ತಾಗಿ ದೇಶದ ಎಲ್ಲ ಸರ್ಕಾರಿ ಮತ್ತು ಖಾಸಗಿ ವೈದ್ಯಕೀಯ ಕಾಲೇಜುಗಳಲ್ಲಿ ಕೋವಿಡ್ – 19 ರ ಪರೀಕ್ಷೆ ಸಾಮರ್ಥ್ಯ ಹೆಚ್ಚಿಸಲು , ದೇಶಾದ್ಯಂತದ ಎಲ್ಲ ಶ್ರೇಷ್ಠ ಸಂಸ್ಥೆಗಳಿಗೆ ಜವಾಬ್ದಾರಿಯನ್ನು ಸಮನಾಗಿ ವಿತರಿಸಲು ನಿರ್ದೇಶಿಸಲಾಗಿದೆ . ಈ ಸಂಸ್ಥೆಗಳು ನಿಗದಿತ ಪ್ರದೇಶದ ವೈದ್ಯಕೀಯ ಕಾಲೇಜುಗಳಿಗೆ ಮಾರ್ಗದರ್ಶಕರಂತೆ ಕಾರ್ಯನಿರ್ವಹಿಸುವುದಾಗಿಯೂ ಮತ್ತು ಆಯಾ ರಾಜ್ಯಗಳಲ್ಲಿ ಕೋವಿಡ್ – 19 ಪರೀಕ್ಷಾ ಸೌಲಭ್ಯಗಳ ಆರಂಭಕ್ಕೆ ನೆರವಾಗಲಿವೆ ಎಂದು ನಿರೀಕ್ಷಿಸಲಾಗಿದೆ . ಈ ಎಲ್ಲ ಸಂಸ್ಥೆಗಳಿಗೆ ರಾಜ್ಯ ಸರ್ಕಾರಗಳೊಂದಿಗೆ ಸಮನ್ಯಯತೆಯಿಂದ ಕಾರ್ಯನಿರ್ವಹಿಸುವಂತೆ ನಿರ್ದೇಶಿಸಲಾಗಿದೆ .


    ನಿನ್ನೆ ಯಿಂದ ದೇಶದಲ್ಲಿ ಕೋವಿಡ್ – 19 ಖಚಿತಗೊಂಡ ಪ್ರಕರಣಗಳಲ್ಲಿ 909 ರಷ್ಟು ಏರಿಕೆ ಕಂಡುಬಂದಿದೆ . ಇಂದಿನವರೆಗೆ 716 ಜನರು ಗುಣಮುಖರಾಗಿದ್ದಾರೆ / ಚೇತರಿಸಿಕೊಂಡ ನಂತರ ಆಸ್ಪತ್ರೆಯಿಂದ ಬಿಡುಗಡೆ ಹೊಂದಿದ್ದಾರೆ ಮತ್ತು ಒಟ್ಟು 273 ಜನರು ಮೃತಪಟ್ಟಿದ್ದಾರೆ .


    ಪ್ರಾಥಮಿಕ ವೈದ್ಯಕೀಯ ಮೂಲ ಸೌಲಭ್ಯಗಳ ಸಾಮರ್ಥ್ಯಹೆಚ್ಚಿಸುವತ್ತ ಸರ್ಕಾರ ಗಮನ ಕೇಂದ್ರೀಕರಿಸಿದೆ . ಇದು ಸಮರ್ಪಿತ ಆಸ್ಪತ್ರೆಗಳು , ಐಸೊಲೇಶನ್ ಹಾಸಿಗೆಗಳು , ಐಸಿಯು ಹಾಸಿಗೆಗಳು ಮತ್ತು ಕ್ವಾರಂಟೈನ್ ಸೌಲಭ್ಯಗಳನ್ನು ಒಳಗೊಂಡಿರುತ್ತದೆ . 12.04.2020 ರಂದು 8356 ಪ್ರಕರಣಗಳಲ್ಲಿ 1671 ( ಮಧ್ಯಮ ಮತ್ತು ತೀವ್ರ / ನಿರ್ಣಾಯಕ ಚಿಕಿತ್ಸಾ ಲಕ್ಷಣಗಳನ್ನು ಹೊಂದಿದ 20% ರಷ್ಟು ಖಚಿತಪಡಿಸಲಾದ ಪ್ರಕರಣಗಳು ) ಗೆ ಹಾಸಿಗೆಗಳ ಅಗತ್ಯವಿದೆ ಎಂದು ಅಂದಾಜಿಸಲಾಗಿದೆ . ಪ್ರಸ್ತುತ ದೇಶಾದ್ಯಂತ ಕೋವಿಡ್ – 19 ಕ್ಕೆ ಸೀಮಿತವಾದ 601 ಆಸ್ಪತ್ರೆಗಳಲ್ಲಿ ಲಭ್ಯವಿರುವ ಹಾಸಿಗೆಗಳ ಸಂಖ್ಯೆ 1,05,980. ದೇಶಾದ್ಯಂತ ಕೋವಿಡ್ – 19 ಕ್ಕೆ ಸೀಮಿತವಾದ ಆಸ್ಪತ್ರೆಗಳಲ್ಲಿ ಐಸೊಲೇಶನ್ ಹಾಸಿಗೆಗಳ ಸಂಖ್ಯೆಯನ್ನು ಮತ್ತಷ್ಟು ಹೆಚ್ಚಿಸಲಾಗುತ್ತಿದೆ .


    ದೇಶಾದ್ಯಂತ ಕೋವಿಡ್ – 19 ರೋಗಿಗಳ ನಿರ್ವಹಣೆಗಾಗಿ ಮೀಸಲಾದ ಆಸ್ಪತ್ರೆಗಳ ಹೆಚ್ಚೆಚ್ಚು ಸ್ಥಾಪಿಸಲಾಗಿದೆ . ಸರ್ಕಾರಿ ಆಸ್ಪತ್ರೆಗಳ ಜೊತೆಗೆ ಹಲವಾರು ಖಾಸಗಿ ವಲಯದ ಆಸ್ಪತ್ರೆಗಳು , ಸಾರ್ವಜನಿಕ ವಲಯದ ಘಟಕಗಳು , ಸೇನಾ ಆಸ್ಪತ್ರೆಗಳು , ಭಾರತೀಯ ರೈಲ್ವೇ ಈ ಪ್ರಯತ್ನಗಳಿಗೆ ಕೈಜೋಡಿಸಿವೆ . ದೂರದ ಪ್ರದೇಶಗಳಲ್ಲಿ ವೈದ್ಯಕೀಯ ಮೂಲ ಸೌಕರ್ಯಗಳನ್ನು ಹೆಚ್ಚಿಸಲು ಯುದ್ಧೋಪಕರಣಗಳ ಕಾರ್ಖಾನೆ ಮಂಡಳಿ ವಿಶಿಷ್ಟ ಟೆಂಟ್ ಗಳ ನಿರ್ಮಾಣ ಮಾಡಿದೆ .


    ಎಐಐಎಂಎಸ್ , ನಿಮ್ಹಾನ್ಸ್ ನಂತಹ ರಾಷ್ಟ್ರೀಯ ಮಹತ್ವವುಳ್ಳ ಸಂಸ್ಥೆಗಳ ಮೂಲಕ ಆರೋಗ್ಯ ಸಿಬ್ಬಂದಿಗೆ ತರಬೇತಿ ನೀಡುವುದು ಕೂಡಾ ಸನ್ನದ್ಧತೆಯ ಒಂದು ಪ್ರಮುಖ ಭಾಗವಾಗಿದೆ . ವೆಂಟಿಲೇಟರ್ ನಿರ್ವಹಣೆ, ಚಿಕಿತ್ಸಕ ನಿರ್ವಹಣೆ, ಸೋಂಕು ತಡೆಗಟ್ಟುವಿಕೆ ನಿಯಂತ್ರಣ, ಜೈವಿಕ ವೈದ್ಯಕೀಯ ತ್ಯಾಜ್ಯ ನಿರ್ವಹಣೆ, ಮತ್ತು ಸಾಂಕ್ರಾಮಿಕ ರೋಗಶಾಸ್ತ್ರಕ್ಕಾಗಿ ಆನ್‌ಲೈನ್ ತರಬೇತಿ ಮಾಡ್ಯೂಲ್‌ಗಳು ಮತ್ತು ವೆ ಬಿ ನಾರ್‌ಗಳನ್ನು ಈ ಸಂಸ್ಥೆಗಳು ಆಯೋಜಿಸಿವೆ. ಮುಂಚೂಣಿಯ ವೈದ್ಯಕೀಯ ಕಾರ್ಯಕರ್ತರನ್ನು ಸಿದ್ಧಪಡಿಸುವುದು , ಅಣಕು ಕಾರ್ಯಾಚರಣೆ ಗಳನ್ನು ಸಹ ಈ ಸಂಸ್ಥೆಗಳಿಂದ ಆಯೋಜಿಸಲಾಗಿದೆ.


    ಕೋವಿಡ್ – 19 ಕುರಿತಾದ ತಾಂತ್ರಿಕ ಸಮಸ್ಯೆಗಳು , ಮಾರ್ಗಸೂಚಿಗಳು ಮತ್ತು ಸಲಹೆಗಳ ಕುರಿತು ಎಲ್ಲಾ ಅಧಿಕೃತ ಮತ್ತು ನವೀಕೃತ ಮಾಹಿತಿಗಾಗಿ ದಯವಿಟ್ಟುನಿಯಮಿತವಾಗಿ https://www.mohfw.gov.in/ ಗೆ ಭೇಟಿ ನೀಡಿ .


    ಕೋವಿಡ್ – 19 ಕುರಿತಾದ ತಾಂತ್ರಿಕ ಸಂದೇಹಗಳಿಗೆ technicalquery.covid19@gov.in ಗೆ ಈ ಮೇಲ್ ಮಾಡಬಹುದು ಮತ್ತು ಇತರ ಸಂದೇಹಗಳಿಗೆ ncov2019@gov.in ಗೆ ಈ ಮೇಲ್ ಕಳುಹಿಸಬಹುದು .


    ಕೋವಿಡ್ – 19 ಕುರಿತಾದ ಯಾವುದೇ ಸಂದೇಹಗಳಿದ್ದಲ್ಲಿ ದಯಮಾಡಿ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಿಲಾಖೆ ಸಹಾಯವಾಣಿ ಸಂಖ್ಯೆ : +91-11-23978046 ಅಥವಾ 1075 ( ಟೋಲ್ ಫ್ರೀ ) ಗೆ ಕರೆ ಮಾಡಿ . https://www.mohfw.gov.in/pdf/coronvavirushelplinenumber.pdf ನಲ್ಲಿ ರಾಜ್ಯಗಳ / ಕೇಂದ್ರಾಡಳಿತ ಪ್ರದೇಶಗಳ ಸಹಾಯವಾಣಿ ಸಂಖ್ಯೆಗಳು ಲಭ್ಯ .


    *****


    

    
    (Release ID: 1613793) Visitor Counter : 17
    
    
      Read this release in: English , Urdu , Hindi , Marathi , Assamese , Manipuri , Bengali , Punjabi , Gujarati , Odia , Tamil , Telugu , Malayalam