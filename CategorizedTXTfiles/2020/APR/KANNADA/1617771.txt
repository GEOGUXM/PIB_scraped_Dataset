      ಗೃಹ ವ್ಯವಹಾರಗಳ ಸಚಿವಾಲಯ

      ಸಿಬ್ಬಂದಿಗಳು ಕೋವಿಡ್-19 ಪಾಸಿಟಿವ್ ಕಂಡುಬಂದರೆ ಕಂಪೆನಿ ಸಿ.ಇ.ಒ.ಗಳನ್ನು ಕಾನೂನಿನಡಿ ಹೊಣೆಗಾರರನ್ನಾಗಿ ಮಾಡಲಾಗುವುದೆಂಬ ಕೈಗಾರಿಕಾ ಸಂಘಟನೆಗಳ ಕಳವಳದಲ್ಲಿ ಹುರುಳಿಲ್ಲ ಎಂದು ಎಂ.ಎಚ್.ಎ. ಸ್ಪಷ್ಟನೆ
      Posted On: 23 APR 2020 8:47PM by PIB Bengaluru


    ಸಿಬ್ಬಂದಿಗಳು ಕೋವಿಡ್ - 19 ಪಾಸಿಟಿವ್ ಕಂಡುಬಂದರೆ ಕಂಪೆನಿ ಸಿ . ಇ . ಒ . ಗಳನ್ನು ಕಾನೂನಿನಡಿ ಹೊಣೆಗಾರರನ್ನಾಗಿ ಮಾಡಲಾಗುವುದೆಂಬ ಕೈಗಾರಿಕಾ ಸಂಘಟನೆಗಳ ಕಳವಳದಲ್ಲಿ ಹುರುಳಿಲ್ಲ ಎಂದು ಎಂ . ಎಚ್ . ಎ . ಸ್ಪಷ್ಟನೆ


    ಕಂಟೈನ್ಮೆಂಟ್ ವಲಯದ ಹೊರಗೆ ಇರುವ ಪ್ರದೇಶಗಳಲ್ಲಿ 15.04.2020 ಕ್ಕೆ ಮೊದಲು ಅನುಮತಿಸಲಾದ ಕೈಗಾರಿಕೆಗಳಿಗೆ ಅಧಿಕಾರಿಗಳಿಂದ ಪ್ರತ್ಯೇಕ / ಹೊಸ ಅನುಮತಿ ಅಗತ್ಯವಿಲ್ಲ


    ಗೃಹ ವ್ಯವಹಾರಗಳ ಸಚಿವಾಲಯವು ( ಎಂ . ಎಚ್ . ಎ .) ದಿನಾಂಕ 15.04.2020 ರಂದು ಹೊರಡಿಸಿರುವ ಕೋವಿಡ್ - 19 ರ ವಿರುದ್ದದ ಹೋರಾಟಕ್ಕೆ ಸಂಬಂಧಿಸಿದ ಸಮಗ್ರ ಪರಿಷ್ಕೃತ ಮಾರ್ಗದರ್ಶಿಗಳಡಿಯಲ್ಲಿ ಹಾಟ್ ಸ್ಪಾಟ್ ಗಳು ಮತ್ತು ಕಂಟೈನ್ ಮೆಂಟ್ ವಲಯಗಳನ್ನು ಹೊರತುಪಡಿಸಿ ಕೆಲವು ಕಾರ್ಯಚಟುವಟಿಕೆಗಳಿಗೆ ವಿನಾಯಿತಿ ನೀಡಿ ಆದೇಶ ಹೊರಡಿಸಿದೆ .


    ( https://www.mha.gov.in/sites/default/files/MHA%20order%20dt%2015.04.2020%2C%20with%20Revised%20Consolidated%20Guidelines_compressed%20%283%29.pdf )


    ಈ ಮಾರ್ಗದರ್ಶಿಗಳ ಜೊತೆ , ಕೋವಿಡ್ - 19 ನಿರ್ವಹಣೆಗಾಗಿ ರಾಷ್ಟ್ರೀಯ ನಿರ್ದೇಶನಗಳನ್ನು ಮತ್ತು ಕಾರ್ಯಾಚರಣಾ ಪ್ರಕ್ರಿಯೆಯ ಮಾನದಂಡಗಳನ್ನು ( ಎಸ್ . ಒ . ಪಿ .) ಸಾಮಾಜಿಕ ಅಂತರ ಕಾಪಾಡುವಿಕೆ ಹಾಗು ಕಚೇರಿಗಳಲ್ಲಿ , ಕಾರ್ಯಾಗಾರಗಳಲ್ಲಿ , ಕಾರ್ಖಾನೆಗಳಲ್ಲಿ , ಮತ್ತು ಇತರ ವ್ಯವಸ್ಥೆಗಳಲ್ಲಿ ಅನುಸರಿಸಬೇಕಾದ ಸ್ವಚ್ಚತಾ ಕ್ರಮಗಳನ್ನು ನಿರ್ದಿಷ್ಟಪಡಿಸಿದೆ . ಕೆಲಸದ ಸ್ಥಳಗಳು ಮತ್ತು ಕೈಗಾರಿಕೆಗಳು ಹಾಗು ವಾಣಿಜ್ಯ ಸಂಸ್ಥೆಗಳು ಈ ಮಾರ್ಗದರ್ಶಿಗಳನ್ನು ಅನುಸರಿಸಬೇಕಾಗುತ್ತದೆ . ಮತ್ತು ಆರೋಗ್ಯ ಹಾಗು ಕುಟುಂಬ ಕಲ್ಯಾಣ ಸಚಿವಾಲಯದ ( ಎಂ . ಒ . ಎಚ್ . ಎಫ್ . ಡಬ್ಲ್ಯು .) ಅಧಿಸೂಚಿಸಿದ ಆರೋಗ್ಯ ಮಾನದಂಡ ಶಿಷ್ಟಾಚಾರಗಳನ್ನು ಪಾಲಿಸಬೇಕಾಗುತದೆ .


    ಈ ಮಾರ್ಗದರ್ಶಿಗಳನ್ನು ತಪ್ಪಾಗಿ ವ್ಯಾಖ್ಯಾನಿಸಲಾಗಿರುವುದರಿಂದ , ಉತ್ಪಾದನಾ ಸೌಲಭ್ಯ ಹೊಂದಿರುವ ಕಂಪೆನಿಗಳಿಂದ ಕೆಲವು ಕಳವಳಗಳು ಮಾಧ್ಯಮಗಳಲ್ಲಿ ವ್ಯಕ್ತವಾಗಿವೆ . ಅವುಗಳಲ್ಲಿ ಕೆಲವು ಈ ಕೆಳಗಿನಂತಿವೆ :


    · ಕಾರ್ಖಾನೆಗಳಲ್ಲಿ ಕೋವಿಡ್ - 19 ಪಾಸಿಟಿವ್ ಸಿಬ್ಬಂದಿ ಕಂಡುಬಂದರೆ ಆಗ ಸರಕಾರವು ಸಿ . ಇ . ಒ . ಅವರನ್ನು ಜೈಲಿಗೆ ಕಳುಹಿಸುವುದರ ಜೊತೆಗೆ ಕಾನೂನು ಕ್ರಮ ತೆಗೆದುಕೊಳ್ಳುತ್ತದೆ


    · ಇಂತಹ ಪರಿಸ್ಥಿತಿಯಲ್ಲಿ ಕಾರ್ಖಾನೆಯ ಆವರಣವನ್ನು 3 ತಿಂಗಳು ಸೀಲ್ ಮಾಡಲಾಗುತ್ತದೆ .


    · ಮುಂಜಾಗರೂಕತಾ ಕ್ರಮಗಳನ್ನು ಕೈಗೊಳ್ಳದಿದ್ದಲ್ಲಿ , ಕಾರ್ಖಾನೆಯನ್ನು 2 ದಿನಗಳ ಕಾಲ ಮುಚ್ಚಲಾಗುತ್ತದೆ ಮತ್ತು ಪೂರ್ಣ ಕ್ರಮಾನುಸರಣೆಯ ಬಳಿಕ ಪುನರಾರಂಭಕ್ಕೆ ಅವಕಾಶ ನೀಡಲಾಗುತ್ತದೆ .


    ಇಂತಹ ಯಾವುದೇ ನಿಬಂಧನೆಗಳು ಸಮಗ್ರ ಪರಿಷ್ಕೃತ ಮಾರ್ಗದರ್ಶಿಗಳಲ್ಲಿ ಇಲ್ಲ ಎಂದು ಸ್ಪಷ್ಟೀಕರಿಸಲಾಗಿದೆ ಮತ್ತು ಆದುದರಿಂದ ಇಂತಹ ತಪ್ಪಾಗಿ ಅರ್ಥೈಸಲಾಗಿರುವ ಕಳವಳಗಳಲ್ಲಿ ಹುರುಳಿಲ್ಲ .


    ಇನ್ನೂ ಮುಂದುವರೆದು ಸ್ಪಷ್ಟೀಕರಿಸುವುದೇನೆಂದರೆ ದಿನಾಂಕ 15.04.2020 ರ ಸಮಗ್ರ ಪರಿಷ್ಕೃತ ಮಾರ್ಗದರ್ಶಿಗಳ ಪ್ರಕಾರ 24.03. 2020 ರಂದು ಹೊರಡಿಸಲಾದ ಮೊದಲಿನ ಮಾರ್ಗದರ್ಶಿಗಳ ಅನ್ವಯ ಎಲ್ಲಾ ರೀತಿಯ ಮೊದಲಿನ ಚಟುವಟಿಕೆಗಳು ( ಸೇರಿಕೆ ಅಡಿಯಲ್ಲಿ ಅನುಮತಿಸಲಾದವು ಸಹಿತ ) , ಮತ್ತು ಅದಕ್ಕೆ ಸೇರ್ಪಡೆ ಮಾಡಲಾದ ನಿರ್ದಿಷ್ಟ ಹೊಸ ಚಟುವಟಿಕೆಗಳು ಕೂಡಾ ಅನುಮತಿಸಲ್ಪಟ್ಟಿವೆ . ಆದುದರಿಂದ ಸಮಗ್ರ ಪರಿಷ್ಕೃತ ಮಾರ್ಗದರ್ಶಿಗಳು ಈಗಾಗಲೇ ಮತ್ತು ಈ ಮೊದಲೇ ಒದಗಿಸಲಾದ ವಿನಾಯಿತಿಗಳನ್ನು ಕಡಿತ ಮಾಡುವುದಿಲ್ಲ . ಆದರೆ ವಿನಾಯಿತಿ ನೀಡಲಾದ ಕಾರ್ಯಚಟುವಟಿಕೆಯು ಕಂಟೈನ್ ಮೆಂಟ್ ವಲಯದಲ್ಲಿ ಬಂದರೆ ಆಗ ಆ ಸಡಿಲಿಕೆ ಇರುವುದಿಲ್ಲ .


    ಆದುದರಿಂದ ಕಂಟೈನ್ ಮೆಂಟ್ ವಲಯದ ಹೊರಗೆ ಇರುವ ವಲಯಗಳಲ್ಲಿ ಬರುವ ಕೈಗಾರಿಕೆಗಳಿಗೆ 15.04.2020 ಕ್ಕೆ ಮೊದಲು ಕಾರ್ಯಾಚರಿಸಲು ಅನುಮತಿ ನೀಡಿದ್ದರೆ ಪ್ರತ್ಯೇಕ / ಹೊಸ ಅನುಮತಿಗಳು ಅಧಿಕಾರಿಗಳಿಂದ ಪಡೆಯುವ ಅಗತ್ಯವಿಲ್ಲ . ಎಸ್ . ಒ . ಪಿ . ಗಳ ಪಾಲನೆ , ಸಾಮಾಜಿಕ ಅಂತರ ಪಾಲನೆಯ ಬಗ್ಗೆ ಅದರಲ್ಲಿ ಒತ್ತಿ ಹೇಳಲಾಗಿದೆಯೇ ಹೊರತು ಲಾಕ್ ಡೌನ್ ಅವಧಿಯಲ್ಲಿ ಅನುಮತಿಸಲಾದ ಕರ್ಯಚಟುವಟಿಕೆಗಳ ಪುನರಾರಂಭಕ್ಕೆ ಹೊಸ ಪರವಾನಗೆಯಾಗಲೀ , ಶಾಸನಾತ್ಮಕ ಅನುಮೋದನೆಯಾಗಲೀ ಬೇಕಾಗಿಲ್ಲ .


    ಎಂ . ಎಚ್ . ಎ . ಯು ಎಲ್ಲಾ ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳಿಗೆ ನೀಡಿರುವ ಸಂದೇಶದಲ್ಲಿ ಕೈಗಾರಿಕಾ ಕ್ಷೇತ್ರದ ಸಂಸ್ಥೆಗಳು ಮತ್ತು ಕ್ಷೇತ್ರ ಕಚೇರಿಗಳಿಗೆ ಲಾಕ್ ಡೌನ್ ಕ್ರಮಗಳ ಮಾರ್ಗದರ್ಶಿಗಳ ಬಗ್ಗೆ ತಿಳಿಸುವಂತೆ ಕೋರಿದೆ . ಅದರಲ್ಲಿ ಸಾಂಕ್ರಾಮಿಕ ಹರಡದಂತೆ ನಿರ್ಬಂಧಿಸುವ ಕ್ರಮಗಳನ್ನು ಅನುಸರಿಸಬೇಕಾದ ಬಗ್ಗೆ ತಿಳಿಸಲಾಗಿದೆ . ಮತ್ತು ಇವುಗಳನ್ನು ಉತ್ಪಾದನಾ / ವಾಣಿಜ್ಯಿಕ ಸಂಸ್ಥೆಗಳ ಆಡಳಿತಗಳಿಗೆ ಕಿರುಕುಳ ನೀಡಲು ದುರ್ಬಳಕೆ ಮಾಡಿಕೊಳ್ಳಬಾರದು ಎಂದೂ ನಿರ್ದೇಶನ ನೀಡಲಾಗಿದೆ .


    ರಾಜ್ಯಗಳಿಗೆ ನೀಡಲಾಗಿರುವ ಅಧಿಕೃತ ಸಂದೇಶಕ್ಕೆ ಇಲ್ಲಿ ಕ್ಲಿಕ್ ಮಾಡಿರಿ


    ***

    
    
    (Release ID: 1617771) Visitor Counter : 8
    
    
      Read this release in: English , Urdu , Marathi , Hindi , Punjabi , Gujarati , Odia , Tamil , Telugu , Malayalam