      ಸಂಪರ್ಕ ಮತ್ತು ಮಾಹಿತಿ ತಂತ್ರಜ್ಞಾನ ಸಚಿವಾಲಯ

      ಆಹಾರ ಪದಾರ್ಥಗಳ ತುರ್ತು ಅಗತ್ಯವಿರುವವರ ಬಗ್ಗೆ ಗಮನಹರಿಸುವಂತೆ ಅಂಚೆ ಇಲಾಖೆಗೆ ಸೂಚಿಸಿದ ಶ್ರೀ ರವಿಶಂಕರ್ ಪ್ರಸಾದ್
      Posted On: 18 APR 2020 5:02PM by PIB Bengaluru


    ಆಹಾರ ಪದಾರ್ಥಗಳ ತುರ್ತು ಅಗತ್ಯವಿರುವವರ ಬಗ್ಗೆ ಗಮನಹರಿಸುವಂತೆ ಅಂಚೆ ಇಲಾಖೆಗೆ ಸೂಚಿಸಿ ದ ಶ್ರೀ ರವಿಶಂಕರ್ ಪ್ರಸಾದ್


    ದೂರದ ಪ್ರದೇಶಗಳಲ್ಲಿ ಭರವಸೆ ಮತ್ತು ಅಗತ್ಯ ವಸ್ತುಗಳನ್ನು ಒಯ್ಯುತ್ತಿರುವ ಇಂಡಿಯಾ ಪೋಸ್ಟ್ ( ಭಾರತೀಯ ಅಂಚೆ )


    ಕೋವಿಡ್ - 19 ಬಿಕ್ಕಟ್ಟಿನ ಈ ಸಮಯದಲ್ಲಿ ಅಂಚೆ ಇಲಾಖೆ , ದೇಶಾದ್ಯಂತ ತನ್ನ ವಿಶಾಲವಾದ ಅಂಚೆ ಕಚೇರಿಗಳ ಜಾಲದ ಮೂಲಕ ದೇಶದ ಜನರಿಗೆ ಸಂದರ್ಭಕ್ಕೆ ಅನುಗುಣವಾಗಿ ಶ್ಲಾಘನೀಯ ಕಾರ್ಯನಿರ್ವಹಿಸಿದೆ . ಸಂವಹನ , ಕಾನೂನು ಮತ್ತು ನ್ಯಾಯ , ವಿದ್ಯುನ್ಮಾನ ಮತ್ತು ಮಾಹಿತಿ ತಂತ್ರಜ್ಞಾನ ಸಚಿವ ಶ್ರೀ ರವಿಶಂಕರ್ ಪ್ರಸಾದ್ ಅವರು ಪ್ರತಿ ರಾಜ್ಯದೊಂದಿಗೆ ವಿಡಿಯೋ ಕಾನ್ಫರೆನ್ಸಿಂಗ್ ನಡೆಸಿದರು , ಆ ಮೂಲಕ ಚೀಫ್ ಪೋಸ್ಟ್ ಮಾಸ್ಟರ್ ಜನರಲ್ಗಳು ಮತ್ತು ಮುಖ್ಯ ಜನರಲ್ ಮ್ಯಾನೇಜರ್ ಗಳಿಗೆ ತಮ್ಮ ಅಂಚೆ ಜಾಲವನ್ನು ಸಜ್ಜುಗೊಳಿಸಲು ಮತ್ತು ದೇಶಾದ್ಯಂತದ ಅಗತ್ಯವಿರುವವರಿಗೆ ಸಹಾಯ ಮಾಡಲು ಸಕ್ರಿಯವಾಗಿರಲು ಸೂಚನೆ ನೀಡಲಾಯಿತು . . ಭಾರತೀಯ ಅಂಚೆಯು ನಿಜವಾದ ಕೊರೊನಾ ಯೋದ್ಧರಂತೆ ದೂರದ ಪ್ರದೇಶಗಳಲ್ಲಿನ ಲಕ್ಷಾಂತರ ಜನರಿಗೆ ಭರವಸೆ ಮತ್ತು ಅಗತ್ಯ ವಸ್ತುಗಳನ್ನು ತಲುಪಿಸುತ್ತಿದೆ .


    ಆಹಾರ ಮತ್ತು ಒಣ ಪಡಿತರ ವಿತರಣೆ


    ಈ ವಿಡಿಯೋ ಕಾನ್ಫರೆನ್ಸಿನಲ್ಲಿ , ಶ್ರೀ ರವಿಶಂಕರ್ ಪ್ರಸಾದ್ ಅವರು ಆಹಾರ ಪದಾರ್ಥಗಳ ತುರ್ತು ಅಗತ್ಯವಿರುವ ದೀನ ದಲಿತರಿಗೆ ಮತ್ತು ನಿರ್ಗತಿಕರಿಗೆ ಸಹಾಯ ಮಾಡುವ ಬಗ್ಗೆ ವಿಶೇಷವಾಗಿ ಗಮನಹರಿಸಲು ಸೂಚನೆಗಳನ್ನು ನೀಡಿದರು . ಕೊಳೆಗೇರಿಗಳು , ವಲಸೆ ಕಾರ್ಮಿಕರು ಮತ್ತು ದೈನಂದಿನ ಕೂಲಿ ಮಾಡುವವರಲ್ಲಿ ಅಗತ್ಯವಿರುವವರಿಗೆ ಆಹಾರ , ಒಣ ಪಡಿತರ ಮತ್ತು ಮುಖಗವಸುಗಳನ್ನು ವಿತರಿಸಲು ಅಂಚೆ ಇಲಾಖೆಯ ನೌಕರರು ತಮ್ಮ ಉಳಿತಾಯವನ್ನು ಸಂಗ್ರಹಿಸಿದ್ದಾರೆ . ಕಳೆದ ಕೆಲವು ದಿನಗಳಲ್ಲಿ ಸುಮಾರು 1 ಲಕ್ಷ ಆಹಾರ / ಒಣ ಪಡಿತರ ಪ್ಯಾಕೆಟ್ ‌ ಗಳನ್ನು ವಿತರಿಸಲಾಗಿದೆ . ಕೇವಲ ಉತ್ತರ ಪ್ರದೇಶವೊಂದರಲ್ಲೇ ನೋಯ್ಡಾ , ಗಾಜಿಯಾಬಾದ್ , ಲಕ್ನೋ , ಪ್ರಯಾಗ್ ರಾಜ್ ಮತ್ತು ಫೈಜಾಬಾದ್ ‌ ನಲ್ಲಿ ವಲಸೆ ಕಾರ್ಮಿಕರು , ನಿರ್ಗತಿಕ ಜನರು ಮತ್ತು ಕಟ್ಟಡ ನಿರ್ಮಾಣ ಕಾರ್ಮಿಕರಿಗೆ 50,000 ಕ್ಕೂ ಹೆಚ್ಚು ಆಹಾರ / ಒಣ ಪಡಿತರ ಪ್ಯಾಕೆಟ್ ‌ ಗಳನ್ನು ವಿತರಿಸಲಾಗಿದೆ . ಅಂತೆಯೇ , ಬಿಹಾರದಲ್ಲಿ ಸುಮಾರು 16,000 ಆಹಾರ ಪ್ಯಾಕೆಟ್ ‌ ಗಳು ಮತ್ತು 11500 ಪ್ಯಾಕೆಟ್ ‌ ಗಳ ಸಾಬೂನು , ಮುಖಗವಸುಗಳು , ಸ್ಯಾನಿಟೈಜರ್ ‌ ಗಳು ಮತ್ತು ಕೈಗವಸುಗಳನ್ನು ಸ್ವಯಂಪ್ರೇರಣೆಯಿಂದ ವಿತರಿಸಲಾಗಿದೆ . ಉದಾಹರಣೆಗೆ , ತೆಲಂಗಾಣದಲ್ಲಿ , ಲಾಕ್ ‌ ಡೌನ್ ಅವಧಿಯಲ್ಲಿ , ಸುಮಾರು 18000 ಊಟಗಳನ್ನು ಅಂಚೆ ಮೇಲ್ ವ್ಯಾನ್ ‌ ಗಳಿಂದ ಸಾಗಿಸಲಾಗುತ್ತಿತ್ತು ಹಾಗೆಯೇ ಹೈದರಾಬಾದ್ ನಗರದ ಅಂಚೆ ನೌಕರರು ಸುಮಾರು 1750 ಕುಟುಂಬಗಳಿಗೆ ಆಹಾರ ಮತ್ತು ಒಣ ಪಡಿತರವನ್ನು ಸಜ್ಜುಗೊಳಿಸಿದರು ಮತ್ತು ವಿತರಿಸಿದರು . ಅಂತೆಯೇ , ನಾಗ್ ಪುರದಲ್ಲಿಯೂ ಸುಮಾರು 1500 ವಲಸೆ ಕಾರ್ಮಿಕರಿಗೆ ಅಂಚೆ ಸಿಬ್ಬಂದಿಯಿಂದ ಆಹಾರ ಪ್ಯಾಕೆಟ್ ‌ ಗಳು ಮತ್ತು ಒಣ ಪಡಿತರವನ್ನು ನೀಡಲಾಯಿತು . ಕಟ್ಟಡನಿರ್ಮಾಣ ಕಾರ್ಮಿಕರು , ವ್ಯಾಪಾರಿಗಳು , ರಿಕ್ಷಾ ಎಳೆಯುವವರು , ಪಿಜಿಐ ವೈದ್ಯಕೀಯ ಕಾಲೇಜಿನ ರೋಗಿಗಳ ಪರಿಚಾರಕರು ಮತ್ತು ಚಂಡೀಗಢದ ವಿವಿಧ ಭಾಗಗಳಲ್ಲಿ ಸಿಲುಕಿರುವ ವಲಸೆ ಕಾರ್ಮಿಕರಿಗಾಗಿ ಪಂಜಾಬ್ ಅಂಚೆ ವೃತ್ತವು “ ಫುಡ್ ಆನ್ ವೀಲ್ಸ್ ” ಅನ್ನು ಪ್ರಾರಂಭಿಸಿತು .


    ಆಹಾರ ಮತ್ತು ಸರಬರಾಜು ಇಲಾಖೆಯ ಸಹಕಾರದೊಂದಿಗೆ , ಚಂಡೀಗಢದ ಅಂಚೆ ಅಧಿಕಾರಿಗಳು ಡಿಪಾರ್ಟ್ಮೆಂಟ್ ಮೇಲ್ ಮೋಟಾರ್ ವ್ಯಾನ್ ‌ ನಲ್ಲಿ ಆಹಾರ ಪಾರ್ಸೆಲ್ ‌ ಗಳನ್ನು ತೆಗೆದುಕೊಂಡು ದಿನಕ್ಕೆ ಎರಡು ಬಾರಿ ವಿವಿಧ ಪ್ರದೇಶಗಳಲ್ಲಿ ವಿತರಿಸುತ್ತಾರೆ . ಸಾಮಾಜಿಕ ಅಂತರವನ್ನು ಗಮನದಲ್ಲಿಟ್ಟುಕೊಂಡು “ ಫುಡ್ ಆನ್ ವೀಲ್ಸ್ ” ಮೂಲಕ ಪ್ರತಿದಿನ ಸುಮಾರು 2,000 ರಿಂದ 3,500 ನಿರ್ಗತಿಕರಿಗೆ ಆಹಾರವನ್ನು ವಿತರಿಸಲಾಗುತ್ತದೆ . ರೆಡ್ ಪೋಸ್ಟಲ್ ಮೇಲ್ ಮೋಟರ್ ಈಗ ಈ ಮನೆಯಿಲ್ಲದ , ಹಸಿವಿನಿಂದ ಬಳಲುತ್ತಿರುವ ಜನರಿಗೆ ಭರವಸೆಯ ದಾರಿದೀಪವಾಗಿದೆ ಮತ್ತು ಅವರು ಅದರ ಆಗಮನಕ್ಕಾಗಿ ಕುತೂಹಲದಿಂದ ಕಾಯುತ್ತಿದ್ದಾರೆ . ಮುಂಬೈಯಲ್ಲಿ , ಅಂಚೆ ಸಿಬ್ಬಂದಿ ವಲಸೆ ಕಾರ್ಮಿಕರಿಗೆ ಮತ್ತು ಕೊಳಗೇರಿಯವರಿಗೆ ಆಹಾರವನ್ನು ನೀಡುವುದಲ್ಲದೆ , ಧಾರವಿ ಇತ್ಯಾದಿ ಭಾದಿತ ಪ್ರದೇಶಗಳಲ್ಲಿ ಮುಖಗವಸುಗಳು ಮತ್ತು ಸ್ಯಾನಿಟೈಜರ್ ‌ ಗಳನ್ನು ಒದಗಿಸುತ್ತಿದ್ದಾರೆ .


    ಔಷಧಿ ಲಭ್ಯತೆಯನ್ನು ಸುಗಮಗೊಳಿಸುವುದು


    ಲಾಕ್ ಡೌನ್ ಸಮಯದಲ್ಲಿ , ವಾಡಿಕೆಯ ಔಷಧಿಗಳು ಲಭ್ಯವಿದ್ದರೂ , ದೊಡ್ಡ ನಗರಗಳಲ್ಲಿ ವಾಸಿಸುವ ರೋಗಿಗಳ ಸಂಬಂಧಿಕರು ಮತ್ತು ಮಕ್ಕಳ ಮೂಲಕ ಸಾಮಾನ್ಯವಾಗಿ ಸಂಗ್ರಹಿಸಲಾಗುವ ಕ್ಯಾನ್ಸರ್ , ಮೂತ್ರಪಿಂಡ ಚಿಕಿತ್ಸೆ ಮತ್ತು ಇತರ ಮಾರಣಾಂತಿಕ ಕಾಯಿಲೆಗಳಿಗೆ ವಿಶೇಷ ಔಷಧಿಗಳು ಲಭ್ಯವಿಲ್ಲ . ಟ್ವಿಟರ್ ಮತ್ತು ಇತರ ಮಾಧ್ಯಮಗಳ ಮೂಲಕ ಸಂವಹನ ಸಚಿವರಿಗೆ ಸಾಕಷ್ಟು ಸಲಹೆಗಳನ್ನು ನೀಡಲಾಯಿತು . ಅದರಂತೆ , ಈ ಜೀವ ಉಳಿಸುವ ಔಷಧಿಗಳನ್ನು ತಲುಪಿಸಲು ಪೋಸ್ಟ್ ಆಫೀಸ್ ಮತ್ತು ಪೋಸ್ಟ್ ‌ ಮೆನ್ ‌ ಗಳ ಮೂಲಕ ವೇಗದ ಪೋಸ್ಟ್ ಅನ್ನು ಪ್ರತಿಯೊಂದು ಸ್ಥಳಯನ್ನು ಸಂಪರ್ಕಿಸಲು ಬಳಸಿಕೊಳ್ಳಲು ಸಚಿವರು ಪೋಸ್ಟ್ ಇಲಾಖೆಗೆ ನಿರ್ದೇಶನ ನೀಡಿದ್ದಾರೆ . ಕೆಲವು ಉದಾಹರಣೆಗಳನ್ನು ಹೇಳುವುದಾದರೆ ಜೀವ ಉಳಿಸುವ ಔಷಧಿಗಳನ್ನು ಶ್ರೀ ಸುಶೀಲ್ ಜೋಶಿಯವರ ತಂದೆ ಉತ್ತರಾಖಂಡದ ದೂರದ ಭಾಗದಲ್ಲಿರುವ ಗೌಚರ್ ‌ ನಲ್ಲಿರುವ ಶ್ರೀ ಎಂ . ಪಿ . ಜೋಶಿಯವರಿಗೆ , ಅಂತೆಯೇ , ಮೈಲ್ಯಾಬ್ ‌ ನ ಕೋರಿಕೆಯ ಮೇರೆಗೆ , ಕೋವಿಡ್ ಪರೀಕ್ಷಾ ಕಿಟ್ ‌ ಗಳ ರವಾನೆಯನ್ನು 13 ಏಪ್ರಿಲ್ 2020 ರಂದು ರಾತ್ರಿ 11 ಗಂಟೆಗೆ ಪುಣೆಯ ಎಂಎಂಎಸ್ ತೆಗೆದುಕೊಂಡು 14 ಏಪ್ರಿಲ್ 2020 ರ ಬೆಳಿಗ್ಗೆ ಗುಜರಾತ್ ‌ ನ ಅಂಕಲೇಶ್ವರಕ್ಕೆ ತಲುಪಿಸಿತು . ಅಂತೆಯೇ , ಸುಮಾರು 40 ಡಿಫಿಬ್ರಿಲೇಟರ್ ‌ ಗಳನ್ನು ಚೆನ್ನೈನಿಂದ 36 ಗಂಟೆಗಳ ಒಳಗೆ ಲಕ್ನೋದ ಉತ್ತರ ಪ್ರದೇಶ ವೈದ್ಯಕೀಯ ಸರಬರಾಜು ನಿಗಮ ಲಿಮಿಟೆಡ್ ‌ ಗೆ ತಲುಪಿಸಲಾಯಿತು . ರಸ್ತೆ ಸಾರಿಗೆ ಜಾಲಗಳಿಂದ ಕೋಲ್ಕತ್ತಾದಿಂದ ರಾಂಚಿ ಮತ್ತು ಸಿಲಿಗುರಿಗೆ ಔಷಧಿಗಳು ಮತ್ತು ಸಲಕರಣೆಗಳ ಹೊರತಾಗಿ ಪುದುಚೇರಿಯಿಂದ ಒಡಿಶಾ ಮತ್ತು ಗುಜರಾತ್ ‌ ಗೆ ವೆಂಟಿಲೇಟರ್ ‌ ಗಳನ್ನು ತಲುಪಿಸಲಾಗಿದೆ .


    ಬಾಗಿಲಿಗೇ ಹಣಕಾಸು ಸೇವೆಗಳ ವಿತರಣೆ


    ಅಂಚೆ ಜಾಲವು ಬ್ಯಾಂಕ್ ಖಾತೆ ತೆರೆಯುವ ಸೌಲಭ್ಯಗಳನ್ನು ಒದಗಿಸುತ್ತಿದೆ ಮತ್ತು ಮುಖ್ಯವಾಗಿ ಆಧಾರ್ ಆಧರಿತ ಪಾವತಿ ವ್ಯವಸ್ಥೆ ( ಎಇಪಿಎಸ್ ) ಬಳಸುವ ಬಡ ಜನರ ಮನೆ ಬಾಗಿಲಿಗೆ ಹಣ ಹಿಂಪಡೆಯುವ ಸೌಲಭ್ಯವನ್ನು ಒದಗಿಸುವುದು . ಇದು ಜನರಿಗೆ ವಿವಿಧ ಪಿಂಚಣಿ ಯೋಜನೆಗಳಾದ ಎಂಎನ್ ‌ ಆರ್ ‌ ಇಜಿಎ ಅಡಿಯಲ್ಲಿ ಕಳುಹಿಸಲಾದ ನೇರ ಲಾಭ ವರ್ಗಾವಣೆ ಮೊತ್ತವನ್ನು ಹಿಂಪಡೆಯಲು ಸಹಾಯ ಮಾಡಿದೆ ಮತ್ತು ಇತ್ತೀಚೆಗೆ ಘೋಷಿಸಿದ ಪಿಎಂ ಗರಿಬ್ ಕಲ್ಯಾಣ್ ಪ್ಯಾಕೇಜ್ ಅಡಿಯಲ್ಲಿ ಪರಿಹಾರಗಳನ್ನು ಸಹ . ಈ ಸೌಲಭ್ಯವನ್ನು ಸಾಮಾನ್ಯ ಜನರು ಚೆನ್ನಾಗಿ ಒಪ್ಪಿಕೊಂಡಿದ್ದಾರೆ ಎಂದರೆ ಏಪ್ರಿಲ್ 13 ರಂದು ಭಾರತೀಯ ಅಂಚೆ ಪಾವತಿ ಬ್ಯಾಂಕ್ ಸಾರ್ವಕಾಲಿಕ ಹೆಚ್ಚಿನ ವಹಿವಾಟುಗಳನ್ನು ದಾಖಲಿಸಿದ , , ಅಂದರೆ ರೂ . 22.82 ಕೋಟಿ ಮೌಲ್ಯದ 1.09 ಲಕ್ಷ ವಹಿವಾಟುಗಳು .


    ಕೆಲವು ಉದಾಹರಣೆಗಳನ್ನು ಉಲ್ಲೇಖಿಸಬೇಕೆಂದರೆ , ಶಿಲ್ಲಾಂಗ್ ‌ ನ ಜವಾಹರ್ ಲಾಲ್ ನೆಹರು ಕ್ರೀಡಾಂಗಣದಲ್ಲಿ ಖಾತೆ ತೆರೆಯುವ ಶಿಬಿರವನ್ನು ನಡೆಸಲಾಗಿದ್ದು , ಅಲ್ಲಿ ಹತ್ತಿರದ ಹಳ್ಳಿಗಳು ಮತ್ತು ಬೆಟ್ಟಗಳಿಂದ ಬಂದ ಎಲ್ಲಾ ವಲಸೆ ಕಾರ್ಮಿಕರನ್ನು ಸ್ಥಳೀಯ ಆಡಳಿತವು ಇರಿಸಿತ್ತು . ಮುಖಗವಸುಗಳು , ಸಾಮಾಜಿಕ ಅಂತರ ಮತ್ತು ಕೈ ಸ್ವಚ್ಛ ಗೊಳಿಸುವಿಕೆ ಮುಂತಾದ ಎಲ್ಲಾ ಅಗತ್ಯ ಮುನ್ನೆಚ್ಚರಿಕೆಗಳನ್ನು ಅನುಸರಿಸಿ ಇದನ್ನು ಮಾಡಲಾಗಿದೆ . ಐಪಿಪಿಬಿಗಳ ಖಾತೆಯ ಸಹಾಯದಿಂದ , ಈ ವಲಸೆ ಕಾರ್ಮಿಕರು ಕೇಂದ್ರ ಮತ್ತು ರಾಜ್ಯ ಯೋಜನೆಗಳ ಮೂಲಕ ಪರಿಹಾರವನ್ನು ಪಡೆಯಬಹುದು . ಅಂತೆಯೇ , ದೇಶಾದ್ಯಂತ ವಿಶೇಷವಾಗಿ ಜಮ್ಮು , ಕಾಶ್ಮೀರ , ಲೇಹ್ , ಗುಜರಾತ್ , ತೆಲಂಗಾಣ , ಕರ್ನಾಟಕ , ಜಾರ್ಖಂಡ್ , ಬಿಹಾರ ಮತ್ತು ಮಧ್ಯಪ್ರದೇಶದ ಬುಡಕಟ್ಟು ಪ್ರದೇಶಗಳಲ್ಲಿ ದೊಡ್ಡ ಪ್ರಮಾಣದಲ್ಲಿ ಮನೆ ಬಾಗಿಲಿಗೇ ಪಿಂಚಣಿ ಪಾವತಿಗಳನ್ನು ಮಾಡಲಾಗಿದೆ . ಮನೆ ಬಾಗಿಲಿಗೆ ಮಾಡುವ ಪಾವತಿಗಳಿಂದಾಗಿ ವಿಧವೆ , ಅಂಗವಿಕಲರು ಮತ್ತು ವೃದ್ಧಾಪ್ಯ ಪಿಂಚಣಿದಾರರಿಗೆ ವಿಶೇಷವಾಗಿ ಲಾಭವಾಗಿದೆ


    ***

    
    
    (Release ID: 1615930) Visitor Counter : 25
    
    
      Read this release in: English , Malayalam , Urdu , Marathi , Hindi , Bengali , Assamese , Manipuri , Punjabi , Gujarati , Odia , Tamil , Telugu