      ರಸ್ತೆ ಸಾರಿಗೆ ಮತ್ತು ಹೆದ್ದಾರಿ ಸಚಿವಾಲಯ

      ರಸ್ತೆ ಸಚಿವಾಲಯದ ಜಾಲತಾಣದಲ್ಲಿ ಧಾಬಾಗಳು ಮತ್ತು ಟ್ರಕ್ ರಿಪೇರಿ ಅಂಗಡಿಗಳ ಪಟ್ಟಿ ಹೊಂದಿದ ಡ್ಯಾಶ ಬೋರ್ಡ್ ಬಿಡುಗಡೆ
      Posted On: 20 APR 2020 4:49PM by PIB Bengaluru


    ರಸ್ತೆ ಸಚಿವಾಲಯ ದ ಜಾಲತಾಣದಲ್ಲಿ ಧಾಬಾಗಳು ಮತ್ತು ಟ್ರಕ್ ರಿಪೇರಿ ಅಂಗಡಿಗಳ ಪಟ್ಟಿ ಹೊಂದಿದ ಡ್ಯಾಶ ಬೋರ್ಡ್ ಬಿಡುಗಡೆ


    ರಸ್ತೆ ಸಾರಿಗೆ ಮತ್ತು ಹೆದ್ದಾರಿ ಸಚಿವಾಲಯ ( ಎಂಒಆರ್ ಟಿ ಹೆಚ್ ) ತನ್ನ ಜಾಲತಾಣದಲ್ಲಿ ಎನ್ ಹೆಚ್ ಎ ಐ ರಾಜ್ಯಗಳು ತೈಲ ಮಾರುಕಟ್ಟೆ ಕಂಪನಿಗಳು ಮುಂತಾದ ಸಂಸ್ಥೆಗಳಿಂದ ದೇಶಾದ್ಯಂತ ಲಭ್ಯವಿರುವ ಧಾಬಾಗಳು , ಮತ್ತು ಟ್ರಕ್ ರಿಪೇರಿ ಅಂಗಡಿಗಳ ಪಟ್ಟಿ ಮತ್ತು ವಿವರಗಳನ್ನು ಒದಗಿಸುವ ಡ್ಯಾಶ್ ಬೋರ್ಡ್ ಲಿಂಕನ್ನು ಸೃಷ್ಟಿಸಿದೆ . ಈ ಪಟ್ಟಿಯ ವಿವರಗಳನ್ನು https://morth.nic.in/dhabas-truck-repair-shops-opened-during-covid-19 ರಲ್ಲಿ ಪಡೆಯಬಹುದಾಗಿದೆ . ಕೋವಿಡ್ -19 ಸಾಂಕ್ರಾಮಿಕ ರೋಗವನ್ನು ತಡೆಗಟ್ಟುವ ನಿಟ್ಟಿನಲ್ಲಿ ಘೋಷಿಸಲಾದ ಲಾಕ್ ಡೌನ್ ನ ಪ್ರಸ್ತುತ ಸವಾಲುಗಳನ್ನು ಎದುರಿಸಲು ಅಗತ್ಯವಿರುವ ಸರಕುಗಳನ್ನು ದೇಶದ ವಿವಿಧ ಭಾಗಗಳಿಗೆ ತಲುಪಿಸುವ ಪ್ರಯಾಣದ ನಡುವೆ ಟ್ರಕ್ / ಸರಕು ಸಾಗಣೆ ವಾಹನ ಚಾಲಕರು ಮತ್ತು ಕ್ಲೀನರ್ ಗಳು ತಮ್ಮ ಪಯಣದಲ್ಲಿ ಅನುಕೂಲವಾಗಲೆಂದು ಈ ಕ್ರಮ ಕೈಗೊಳ್ಳಲಾಗಿದೆ . ಎಂಒಆರ್ ಟಿ ಹೆಚ್ ಜಾಲತಾಣದ ಲಿಂಕ್ ನಲ್ಲಿ ಪರಿಷ್ಕರಿಸಲಾದ ಮಾಹಿತಿಯನ್ನು ಒದಗಿಸಲು ವಿವಿಧ ಪಾಲುದಾರರೊಂದಿಗೆ ಅದರಲ್ಲೂ ವಿಶೇಷವಾಗಿ ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳು , ತೈಲ ಮಾರುಕಟ್ಟೆ ಕಂಪನಿಗಳು ( ಒಎಂಸಿ ) ಇತ್ಯಾದಿಗಳೊಂದಿಗೆ ನಿರಂತರ ಸಂಪರ್ಕವನ್ನು ನಿರ್ವಹಿಸಲಾಗುತ್ತಿದೆ .


    ರಾಷ್ಟ್ರೀಯ ಹೆದ್ದಾರಿಗಳಲ್ಲಿ ಲಭ್ಯವಿರುವ ಧಾಬಾಗಳು , ಮತ್ತು ರಿಪೇರಿ ಅಂಗಡಿಗಳ ಮಾಹಿತಿಯನ್ನು ಪಡೆಯಲು ವಾಹನ ಚಾಲಕರು ಮತ್ತು ಕ್ಲೀನರ್ ಗಳಿಗೆ ಸಹಾಯವಾಗುವಂತೆ ಎನ್ ಹೆಚ್ ಎ ಐ ಕೇಂದ್ರೀಕೃತ ಸಹಾಯವಾಣಿ ಸಂಖ್ಯೆ 1033 ಯನ್ನು ಕರೆಗಳನ್ನು ಉತ್ತರಿಸಲು ಸಕ್ರೀಯಗೊಳಿಸಿದೆ .


    ಈ ಧಾಬಾಗಳು , ಮತ್ತು ರಿಪೇರಿ ಅಂಗಡಿಗಳು , ವಾಹನ ಚಾಲಕರು ಮತ್ತು ಕ್ಲೀನರ್ ಗಳು ಅಥವಾ ಸರಕು ಸಾಗಾಣೆ ಸರಪಳಿಯ ಯಾವುದೇ ವ್ಯಕ್ತಿಯು ಸಾಮಾಜಿಕ ಅಂತರವನ್ನು , ಮಾಸ್ಕ ಬಳಕೆ , ನೈರ್ಮಲ್ಯ ಇತ್ಯಾದಿಗಳ ಎಲ್ಲ ಅಗತ್ಯ ಮುನ್ನೆಚ್ಚರಿಕೆಗಳನ್ನು ಮತ್ತು ಆರೋಗ್ಯ ರಕ್ಷಣಾ ಶಿಷ್ಟಾಚಾರಗಳನ್ನು ಪಾಲಿಸಲೇಬೇಕು ಎಂದು ನಿರ್ದೇಶಿಸಲಾಗಿದೆ .


    ***

    
    
    (Release ID: 1616503) Visitor Counter : 17
    
    
      Read this release in: English , Urdu , Marathi , Hindi , Bengali , Assamese , Manipuri , Punjabi , Gujarati , Odia , Tamil , Telugu