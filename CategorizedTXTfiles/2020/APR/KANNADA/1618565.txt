      ಗ್ರಾಹಕ ವ್ಯವಹಾರ, ಆಹಾರ ಮತ್ತು ಸಾರ್ವಜನಿಕ ವಿತರಣಾ ಸಚಿವಾಲಯ

      ದ್ವಿದಳ ಧಾನ್ಯಗಳ ವಿತರಣೆಯ ಅತಿದೊಡ್ಡ ಕಾರ್ಯಾಚರಣೆ
      Posted On: 25 APR 2020 4:09PM by PIB Bengaluru


    ದ್ವಿದಳ ಧಾನ್ಯಗಳ ವಿತರಣೆಯ ಅತಿದೊಡ್ಡ ಕಾರ್ಯಾಚರಣೆ


    ಪಿ . ಎಂ . ಜಿ . ಕೆ . ಎ . ಯೋಜನೆಯಡಿ ಸುಮಾರು 20 ಕೋಟಿ ಎನ್ ‌. ಎಫ್ ‌. ಎಸ್ ‌. ಎ . ಕುಟುಂಬಗಳಿಗೆ ಪಡಿತರ ಅಂಗಡಿಗಳ ಮೂಲಕ
    ಮೂರು ತಿಂಗಳವರೆಗೆ ಸುಮಾರು 5.88 ಎಲ್ ‌. ಎಂ . ಟಿ . ದ್ವಿದಳ ಧಾನ್ಯಗಳನ್ನು ನಾಫೆಡ್ ವಿತರಿಸಲಿದೆ


    4 ವಾರ ಅವಧಿಯಲ್ಲಿ ಲೋಡ್ / ಅನ್ ಲೋಡ್ ಸೇರಿದಂತೆ ಸುಮಾರು 2 ಲಕ್ಷ ಟ್ರಕ್ ಟ್ರಿಪ್ ‌ ಗಳನ್ನು ಒಳಗೊಂಡಿರುವ ಬೃಹತ್ ಕಾರ್ಯಾಚರಣೆ


    ದೇಶದಲ್ಲಿ ಮೂರು ತಿಂಗಳ ಕಾಲ ಸುಮಾರು 20 ಕೋಟಿ ಕುಟುಂಬಗಳಿಗೆ ಒಂದು ಕೆ . ಜಿ . ದ್ವಿದಳ ಧಾನ್ಯಗಳನ್ನು ವಿತರಿಸುವ ಸಲುವಾಗಿ , ದ್ವಿದಳ ಧಾನ್ಯಗಳ ಗಿರಣಿಗಳಲ್ಲಿ ಮತ್ತು ಸಾಗಣೆಯಲ್ಲಿ ಬೃಹತ್ ಕಾರ್ಯಾಚರಣೆ ನಡೆಯುತ್ತಿದೆ . ಈ ಬಿಕ್ಕಟ್ಟಿನ ಸಂದರ್ಭದಲ್ಲಿ ಜನರ ಪ್ರೋಟೀನ್ ಅಗತ್ಯಗಳನ್ನು ಪೂರೈಸುವ ಸಲುವಾಗಿ , ಪ್ರತಿ ಎನ್ ‌. ಎಫ್ ‌. ಎಸ್ ‌. ಎ . ಕುಟುಂಬಗಳಿಗೆ ಒಂದು ಕೆ . ಜಿ . ಗಿರಣಿಯಲ್ಲಿ ಅರೆದ ಮತ್ತು ಸ್ವಚ್ಛಗೊಳಿಸಿದ ದ್ವಿದಳ ಧಾನ್ಯಗಳನ್ನು ಪಿ . ಎಂ ಗರಿಬ್ ಕಲ್ಯಾಣ್ ಅನ್ನ ಯೋಜನೆ ( ಪಿ . ಎಂ . ಜಿ . ಕೆ . ಎ .) ಅಡಿಯಲ್ಲಿ ಮೂರು ತಿಂಗಳ ಕಾಲ ನೀಡಲು ಕೇಂದ್ರ ಸರ್ಕಾರ ನಿರ್ಧರಿಸಿದೆ .


    ಕೇಂದ್ರ ಸರ್ಕಾರದ ಗ್ರಾಹಕರ ವ್ಯವಹಾರಗಳ ಇಲಾಖೆಯ ಮಾರ್ಗದರ್ಶನದಲ್ಲಿ ನಾಫೆಡ್ ‌ ನಿಂದ ಕಾರ್ಯಗತಗೊಳಿಸಲ್ಪಟ್ಟ ಈ ಕಾರ್ಯಾಚರಣೆಯು ಕೇಂದ್ರ / ರಾಜ್ಯ ಗೋದಾಮಿನ ನಿಗಮಗಳ ಪ್ರತಿ ಗೋದಾಮಿನಿಂದ ಗಿರಣಿಗಳಲ್ಲಿ ಸಂಸ್ಕರಿಸದ ದ್ವಿದಳ ಧಾನ್ಯಗಳನ್ನು ಸಾಗಾಟಮಾಡುವುದು , ಎಫ್ ‌. ಎಸ್ ‌. ಎಸ್ ‌. ಎ . ಐ . ಸೂಚಿಸಿದ ಗುಣಮಟ್ಟದ ಮಾನದಂಡಗಳ ಪ್ರಕಾರ ದ್ವಿದಳ ಧಾನ್ಯಗಳನ್ನು ಗಿರಣಿಗಳಲ್ಲಿ ಅರೆದು ಸಂಸ್ಕರಿಸಿ ಸ್ವಚ್ಛಗೊಳಿಸಲಾಗುವುದು . ಆನಂತರ ಗಿರಣಿಗಳ ದ್ವಿದಳ ಧಾನ್ಯಗಳು ರಾಜ್ಯಗಳಿಗೆ ತಲುಪುತ್ತದೆ . ತದನಂತರ , ಅರೆಯಲಾದ ಈ ದ್ವಿದಳ ಧಾನ್ಯಗಳನ್ನು ರಾಜ್ಯ ಸರ್ಕಾರಿ ಉಗ್ರಾಣಗಳಿಗೆ ಮತ್ತು ನಂತರ ಕೊನೆಗೆ ಪಿ . ಡಿ . ಎಸ್ . ಅಂಗಡಿಗಳಿಗೆ ವಿತರಣೆಗಾಗಿ ಸಾಗಿಸಲಾಗುತ್ತದೆ .


    ಆನ್ ‌ ಲೈನ್ ಹರಾಜಿನ ಮೂಲಕ ಒಟ್ಟು ವ್ಯವಹಾರದ ಅನುಪಾತ ( ಒ . ಟಿ . ಆರ್ .) ಬಿಡ್ ‌ ಗಳ ಆಧಾರದ ಮೇಲೆ ಗಿರಣಿಗಳನ್ನು ನಾಫೆಡ್ ಆಯ್ಕೆ ಮಾಡುತ್ತದೆ . ಒ . ಟಿ . ಆರ್ . ಬಿಡ್ಡಿಂಗ್ ‌ ನಲ್ಲಿ , ಎಂಪನೇಲ್ಡ್ ಗಿರಣಿಗಳು ತಮ್ಮ ಪ್ರತಿ ಕ್ವಿಂಟಾಲ್ ಕಚ್ಚಾ ನಾಡಿಗಳಿಗೆ ಶೇಕಡಾವಾರು ಗಿರಣಿಯಲ್ಲಿ ಅರೆದ ದ್ವಿದಳ ಧಾನ್ಯಗಳನ್ನು ಉಲ್ಲೇಖಿಸುವುದು ಅಗತ್ಯವಾಗಿರುತ್ತದೆ . ಸ್ವಚ್ಛಗೊಳಿಸುವಿಕೆ , ಗಿರಣಿಯಲ್ಲಿ ಅರೆದ , ಪ್ಯಾಕಿಂಗ್ , ಸಾಗಣೆಗೆ ಒಳಗಿನ ಮತ್ತು ಹೊರಗಿನ ಖರ್ಚುಗಳನ್ನು ಪರಿಗಣಿಸಿ ದ್ವಿದಳ ಪ್ಯಾಕಿಂಗ್ 50 ಕೆ . ಜಿ . ಚೀಲಗಳಲ್ಲಿರುತ್ತವೆ .. ಯಾವುದೇ ಗಿರಣಿಯಲ್ಲಿ ಅರೆಯುವ ಶುಲ್ಕವನ್ನು ಗಿರಣಿಗಳಿಗೆ ಪಾವತಿಸುವುದಿಲ್ಲ .. ಗಿರಣಿಗಳನ್ನು ಗುಂಪು / ಗೊಂಚಲುಗಳಾಗಿ ವರ್ಗೀಕರಿಸಲಾಗಿದೆ . ಉತ್ಪಾದಿಸುವ ರಾಜ್ಯಗಳಲ್ಲಿ , ಸ್ಥಳೀಯವಾಗಿ ಲಭ್ಯವಿರುವ ಕಚ್ಚಾ ವಸ್ತುಗಳು ಮತ್ತು ಅಲ್ಲಿನ ಸ್ಥಳೀಯ ಗಿರಣಿಗಳಿಗೆ ಆದ್ಯತೆ ನೀಡಲಾಗುತ್ತದೆ . ಪಡಿತರ ಅಂಗಡಿಗಳಿಗೆ ನೀಡುವ ಪ್ರಾಸಂಗಿಕ ಹಾಗೂ ನಿರ್ವಹಣಾ ಶುಲ್ಕಗಳು ಸೇರಿದಂತೆ ವಿತರಣೆಯಲ್ಲಿನ ಎಲ್ಲಾ ವೆಚ್ಚಗಳನ್ನು ಕೇಂದ್ರ ಸರ್ಕಾರವು ಪೂರೈಸುತ್ತಿದೆ .


    ಈ ಕಾರ್ಯಾಚರಣೆಯ ಪ್ರಮಾಣವು ಬೃಹತ್ ಗಾತ್ರದಲ್ಲಿದ್ದು , ಸಾಮಾನ್ಯ ಆಹಾರ ಧಾನ್ಯಗಳ ಸಾಗಾಟದ ಚಲನೆಗಿಂತ ಹೆಚ್ಚು ಸಂಕೀರ್ಣವಾಗಿದೆ . ಪ್ರತಿ ಕೆ . ಜಿ . ದ್ವಿದಳವೂ ಹೊರುವಿಕೆ , ತುಂಬುವಿಕೆ , ಸಾಗಾಟ , ಮತ್ತು ಇಳಿಸುವಿಕೆಯ ಅನೇಕ ಚಕ್ರಗಳ ಮೂಲಕ ಕನಿಷ್ಠ ಮೂರು ( ಅನೇಕ ಸಂದರ್ಭಗಳಲ್ಲಿ ನಾಲ್ಕು ) ಬಾರಿ ಟ್ರಕ್ ಮೂಲಕ ಸಾಗಿ ಹೋಗುತ್ತವೆ .. ದೂರದ ಸ್ಥಳಗಳಿಗೆ , ಸರಕು ರೈಲು ಮೂಲಕ ಸಾಗಣಿಕೆ ಮಾಡಿದರೆ , ಹೆಚ್ಚಿನ ಸಂದರ್ಭಗಳಲ್ಲಿ ರಸ್ತೆ ಮೂಲಕ ಟ್ರಕ್ ‌ ಗಳಲ್ಲಿ ರವಾನೆ ನಡೆಯುತ್ತದೆ . ಈ ಪ್ರಕ್ರಿಯೆಯಲ್ಲಿ ಸುಮಾರು 5.88 ಎಲ್ . ಎಂ . ಟಿ ಗಿರಣಿಯಲ್ಲಿ ಅರೆದ / ಕ್ಲೀನ್ಡ್ ದ್ವಿದಳ ಧಾನ್ಯಗಳನ್ನು ನಾಗರಿಕರಿಗೆ ವಿತರಿಸಲು , ಸುಮಾರು 8.5 ಲಕ್ಷ ಮೆ . ಟನ್ ( ಗಿರಣಿಯಲ್ಲಿ ಅರೆಯದ ) ದ್ವಿದಳ ಧಾನ್ಯಗಳನ್ನು ಬಳಸಲಾಗುತ್ತದೆ . ಈ ಯೋಜನೆಗಾಗಿ ದೇಶಾದ್ಯಂತ ಸುಮಾರು 165 ನಾಫೆಡ್ ಉಗ್ರಾಣಲ್ಲಿರುವ ತನ್ನ ಪಾಲುಗಳನ್ನು ಬಳಸಲು ಕೇಂದ್ರ ಸರ್ಕಾರ ಅನುಮತಿ ನೀಡಿದೆ . ಇಲ್ಲಿಯವರೆಗೆ , ನಾಫೆಡ್ ತನ್ನ ಈ ದ್ವಿದಳ ಸಂಸ್ಕರಣೆ ಮತ್ತು ವಿತರಣಾ ಸೇವೆಗೆ ದೇಶಾದ್ಯಂತ 100 ದ್ವಿದಳ ಗಿರಣಿಗಳನ್ನು ಉಪಯೋಗಿಸಿದೆ .


    ಪ್ರತಿ ತಿಂಗಳು , 1.96 ಎಲ್ ‌ . ಎಮ್ ‌ . ಟಿ ದ್ವಿದಳ ಧಾನ್ಯಗಳನ್ನು ದೇಶದ ಎನ್ ‌. ಎಫ್ ‌. ಎಸ್ ‌. ಎ . ಕುಟುಂಬಗಳಿಗೆ ಪಡಿತರ ಅಂಗಡಿಗಳ ಮೂಲಕ ವಿತರಿಸಬೇಕಾಗುತ್ತದೆ . ಗಿರಣಿಯಲ್ಲಿ ಅರೆದ / ಸ್ವಚ್ಛಗೊಳಿಸಿದ ದ್ವಿದಳ ಧಾನ್ಯಗಳಲ್ಲಿ ಸುಮಾರು ನಾಲ್ಕನೇ ಒಂದು ಭಾಗವನ್ನು ( 1.45 ಎಲ್ ‌ . ಎಮ್ ‌ . ಟಿ ಗಿಂತ ಹೆಚ್ಚು ) ಈಗಾಗಲೇ ರಾಜ್ಯ ಸರ್ಕಾರಗಳು / ಕೇಂದ್ರಾಡಳಿತ ಪ್ರದೇಶಗಳಿಗೆ ನೀಡಲಾಗಿದೆ . ತಮ್ಮ ವ್ಯಾಪ್ತಿಯಲ್ಲಿ ದ್ವಿದಳ ಗಿರಣಿಗಳನ್ನು ಹೊಂದಿರುವ ಹಲವಾರು ರಾಜ್ಯಗಳು ಈ ಪ್ರಕ್ರಿಯೆಯನ್ನು ವೇಗಗೊಳಿಸಲು ಸ್ವಕ್ಷೇತ್ರದ ಗಿರಣಿಯಲ್ಲಿ ಅರೆದ ದ್ವಿದಳ ಧಾನ್ಯಗಳನ್ನು ವಿತರಣೆಗಾಗಿ ಬಳಸಿವೆ .


    ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳು ತಮ್ಮ ಮಾಸಿಕ ವಿತರಣಾ ಅವಶ್ಯಕತೆಯ ಮೂರನೇ ಒಂದು ಭಾಗವನ್ನು ವಿತರಣೆಗಾಗಿ ಈಗಾಗಲೇ ಅಂತಿಮ ಸ್ಥಳಗಳಿಗೆ ಸಾಗಿಸಿವೆ . ಈಗಾಗಲೇ ವಿತರಣೆ ಪ್ರಾರಂಭಿಸಿದ 17 ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳೆಂದರೆ - ಆಂಧ್ರಪ್ರದೇಶ , ಅಸ್ಸಾಂ , ಛತ್ತೀಸ್ ‌ ಗಡ , ದೆಹಲಿ , ಹರಿಯಾಣ , ಹಿಮಾಚಲ ಪ್ರದೇಶ , ಮಹಾರಾಷ್ಟ್ರ , ಮೇಘಾಲಯ , ಅರುಣಾಚಲ ಪ್ರದೇಶ , ಅಂಡಮಾನ್ , ಚಂಡೀಗಡ , ಒಡಿಶಾ , ಪಂಜಾಬ್ , ರಾಜಸ್ಥಾನ , ಸಿಕ್ಕಿಂ , ತಮಿಳುನಾಡು . ಇತರ ಹಲವು ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳು ಸಾಮಾಜಿಕ ಅಂತರ ಮತ್ತು ಸಾರ್ವಜನಿಕ ಸುರಕ್ಷತೆಯ ಕಾರಣಗಳಿಗಾಗಿ ಮೇ ಮೊದಲ ವಾರದಲ್ಲಿ ಆಹಾರ ಧಾನ್ಯ ವಿತರಣೆಯೊಂದಿಗೆ ದ್ವಿದಳ ಧಾನ್ಯಗಳನ್ನು ವಿತರಿಸಲು ನಿರ್ಧರಿಸಿದೆ . ಇಂದಿನ ದಿನಾಂಕದಂತೆ , ಸುಮಾರು 30,000 ಮೆ . ಟನ್ ಧಾನ್ಯಗಳನ್ನು ವಿತರಿಸಲಾಗಿದೆ , ಆದರೆ ಇದು ಮೇ ಮೊದಲ ವಾರದಲ್ಲಿ ಇನ್ನೂ ವೇಗದಲ್ಲಿ ಸಾಗಲಿದೆ . ಅನೇಕ ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳು , ವಿಶೇಷವಾಗಿ ಅಂಡಮಾನ್ , ಚಂಡೀಗಡ , ದಾದ್ರಾ ನಗರ ಹವೇಲಿ , ಗೋವಾ , ಲಡಾಖ್ , ಪುದುಚೇರಿ , ಲಕ್ಷದ್ವೀಪ ಮತ್ತು ಪಂಜಾಬ್ ‌ ಗಳಂತಹ ಸಣ್ಣ ರಾಜ್ಯಗಳಿಗೆ ಮೂರು ತಿಂಗಳ ಗಿರಣಿ ಸ್ವಚ್ಛಗೊಳಿಸಿದ ದ್ವಿದಳ ಧಾನ್ಯಗಳನ್ನು ಒಮ್ಮಲೇ ಒದಗಿಸಲಾಗಿದೆ .


    ಕೇಂದ್ರ ಗ್ರಾಹಕ ವ್ಯವಹಾರಗಳ ಇಲಾಖೆಯು ಕೇಂದ್ರ ಕೃಷಿ ಮತ್ತು ರೈತರ ಕಲ್ಯಾಣ ಸಚಿವಾಲಯದ ಸಹಾಯದಿಂದ ಜಂಟಿ ಕಾರ್ಯದರ್ಶಿಗಳ ನೇತೃತ್ವದ ಐದು ಗುಂಪುಗಳ ಅಧಿಕಾರಿಗಳನ್ನು ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳು , ನಾಫೆಡ್ , ಧಾನ್ಯಗಳ ಗಿರಣಿಗಳು ಮತ್ತು ಉಗ್ರಾಣ ನಿಗಮಗಳೊಂದಿಗೆ ಪರಸ್ಪರ ಸಮನ್ವಯಗೊಳಿಸಲು ನಿಯೋಜಿಸಲಾಗಿದೆ . ಕಾರ್ಯದರ್ಶಿ , ಕೃಷಿ ಮತ್ತು ಕಾರ್ಯದರ್ಶಿ , ಗ್ರಾಹಕ ವ್ಯವಹಾರಗಳು ಜಂಟಿಯಾಗಿ ಪ್ರತಿದಿನವೂ ಪ್ರಗತಿಯನ್ನು ಪರಿಶೀಲಿಸುತ್ತಿದ್ದಾರೆ ಮತ್ತು ತಲಮಟ್ಟದ ಸಮಸ್ಯೆ - ಅಡಚಣೆಗಳನ್ನು ಬಗೆಹರಿಸುತ್ತಿದ್ದಾರೆ . ಪ್ರತಿದಿನದ ವಿತರಣೆಯ ಅಗತ್ಯತೆಯನ್ನು ಸಂಪುಟ ಕಾರ್ಯದರ್ಶಿ ವೈಯಕ್ತಿಕವಾಗಿ ಮೇಲ್ವಿಚಾರಣೆ ಮಾಡುತ್ತಿದ್ದಾರೆ .


    ಗ್ರಾಹಕ ವ್ಯವಹಾರಗಳ ಇಲಾಖೆ ದ್ವಿದಳ ಧಾನ್ಯಗಳ ಈ ರೀತಿಯ ಬೃಹತ್ ಕಾರ್ಯಾಚರಣೆಯನ್ನು ನಡೆಸುತ್ತಿರುವುದು ಇದೇ ಮೊದಲ ಬಾರಿ . ಈ ಕಾರ್ಯಾಚರಣೆಯು ಸುಮಾರು ಎರಡು ಲಕ್ಷ ಟ್ರಕ್ ಟ್ರಿಪ್ ‌ ಗಳನ್ನು ಒಳಗೊಂಡಿರುತ್ತದೆ ಮತ್ತು 4 ವಾರಗಳ ಅವಧಿಯಲ್ಲಿ ಸಾಗಾಟ , ತುಂಬುವಿಕೆ ಮತ್ತು ಇಳಿಸುವಿಕೆಯ ಕಾರ್ಯಾಚರಣೆಯನ್ನು ಒಳಗೊಂಡಿರುತ್ತದೆ . ಇದು ಸಾಮಾನ್ಯ ಕಾಲಾವಧಿಯಲ್ಲಿ ಕೇವಲ ಮಹತ್ವಾಕಾಂಕ್ಷೆಯ ವಿಷಯವಾಗಿದ್ದರೆ , ಇಂದು ಲಾಕ್ ಡೌನ್ ಸಂದರ್ಭದಲ್ಲಿ ಅನೇಕ ಗಿರಣಿಗಳು ಮತ್ತು ಉಗ್ರಾಣಗಳು ಹಾಟ್ ‌ ಸ್ಪಾಟ್ ಪ್ರದೇಶಗಳಲ್ಲಿರುವ ಕಾರಣ ತುಂಬಾ ಸವಾಲಿನ ಸಂಗತಿಯಾಗಿದೆ . ಅಂತಹ ಪ್ರದೇಶಗಳಲ್ಲಿ ಸುರಕ್ಷಿತವಾಗಿ ಕಾರ್ಯಾಚರಣೆಗಳನ್ನು ನಿರ್ವಹಿಸುವುದು ಬಹಳ ಮುಖ್ಯ . ಅಂತಹ ಪ್ರದೇಶಗಳಲ್ಲಿ , ಟ್ರಕ್ ‌ ಗಳ ಲಭ್ಯತೆ ಮತ್ತು ತುಂಬುವಿಕೆ ಮತ್ತು ಇಳಿಸುವಿಕೆಯ ಕಾರ್ಮಿಕರ ಲಭ್ಯತೆ ದೊಡ್ಡ ಸಮಸ್ಯೆಯಾಗಿದೆ .


    ಹೆಚ್ಚಿನ ಫಲಾನುಭವಿಗಳು ತಮ್ಮ ಕೋಟಾದ ಮೊದಲ ತಿಂಗಳ ಧಾನ್ಯಗಳನ್ನು ಏಪ್ರಿಲ್ ಅಂತ್ಯದೊಳಗೆ ಅಥವಾ ಮೇ ಮೊದಲ ವಾರದೊಳಗೆ ಸ್ವೀಕರಿಸಲಿದ್ದಾರೆ . ಹಲವಾರು ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳಲ್ಲಿ ಮೊದಲಿನಿಂದಲೇ ಎಲ್ಲಾ ಮೂರು ತಿಂಗಳವರೆಗೆ ದ್ವಿದಳ ಧಾನ್ಯಗಳನ್ನು ಒಟ್ಟಿಗೆ ವಿತರಿಸಲು ಸಾಧ್ಯವಾಗಿದೆ . ಉಳಿದ ರಾಜ್ಯಗಳಲ್ಲಿ ಮೇ ತಿಂಗಳ ಮೂರನೇ ವಾರದಲ್ಲಿಯೇ ಎಲ್ಲಾ ಮೂರು ತಿಂಗಳ ಕೋಟಾವನ್ನು ಒಟ್ಟಿಗೆ ವಿತರಣೆಮಾಡಲು ಪ್ರಯತ್ನಗಳು ನಡೆಯುತ್ತಿವೆ , ಎಲ್ಲಾ ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳ ವಿತರಣಾ ಸಿದ್ಧತೆಗಳನ್ನು ಕೇಂದ್ರ ಗ್ರಾಹಕ ವ್ಯವಹಾರಗಳ ಕಾರ್ಯದರ್ಶಿ ಅವರು ಏಪ್ರಿಲ್ 24, 2020 ರಂದು ಪರಿಶೀಲಿಸಿದರು . ರಾಜ್ಯಗಳ ವಿತರಣಾ ಸನ್ನದ್ಧತೆಯ ಬಗ್ಗೆ ತೃಪ್ತಿ ವ್ಯಕ್ತಪಡಿಸಿದ ಕೇಂದ್ರ ಗ್ರಾಹಕ ವ್ಯವಹಾರಗಳ ಕಾರ್ಯದರ್ಶಿ ಅವರು , ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳು ನೀಡಿದ ಸಹಕಾರ ಮತ್ತು ಬೆಂಬಲಕ್ಕೆ ಧನ್ಯವಾದಗಳನ್ನು ಅರ್ಪಿಸಿದರು , ಹಾಗೂ ಮುಂಬರುವ ವಾರಗಳಲ್ಲಿ ವಿತರಣೆಯ ಗಾತ್ರವನ್ನು ಹೆಚ್ಚಿಸಲಾಗುವುದು ಎಂಬ ಆಶಯವನ್ನು ಕೇಂದ್ರ ಗ್ರಾಹಕ ವ್ಯವಹಾರಗಳ ಕಾರ್ಯದರ್ಶಿ ಅವರು ವ್ಯಕ್ತಪಡಿಸಿದರು


    ***

    
    
    (Release ID: 1618565) Visitor Counter : 11
    
    
      Read this release in: Punjabi , English , Marathi , Hindi , Hindi , Assamese , Bengali , Manipuri , Gujarati , Odia , Tamil , Telugu , Malayalam