      ಗ್ರಾಹಕ ವ್ಯವಹಾರ, ಆಹಾರ ಮತ್ತು ಸಾರ್ವಜನಿಕ ವಿತರಣಾ ಸಚಿವಾಲಯ

      ಲಾಕ್ ಡೌನ್ ಸಂದರ್ಭದಲ್ಲಿ ಆಹಾರ ಧಾನ್ಯಗಳ ಸರಬರಾಜು ನಿರ್ವಹಿಸಲು ಅಂಡಮಾನ್ ಮತ್ತು ನಿಕೊಬಾರ್ ದ್ವೀಪಗಳಿಗೆ 2 ಹಡಗುಗಳನ್ನು ಮತ್ತು ಲಕ್ಷದ್ವೀಪಕ್ಕೆ 7 ಸಣ್ಣ ಹಡಗುಗಳನ್ನು ಕಳುಹಿಸಿದ ಎಫ್ ಸಿ ಐ
      Posted On: 21 APR 2020 4:14PM by PIB Bengaluru


    ಲಾಕ್ ಡೌನ್ ಸಂದರ್ಭದಲ್ಲಿ ಆಹಾರ ಧಾನ್ಯಗಳ ಸರಬರಾಜು ನಿರ್ವಹಿಸಲು ಅಂಡಮಾನ್ ಮತ್ತು ನಿಕೊಬಾರ್ ದ್ವೀಪಗಳಿಗೆ 2 ಹಡಗುಗಳನ್ನು ಮತ್ತು ಲಕ್ಷದ್ವೀಪಕ್ಕೆ 7 ಸಣ್ಣ ಹಡಗುಗಳನ್ನು ಕಳುಹಿಸಿದ ಎಫ್ ಸಿ ಐ


    ಕಳೆದ 27 ದಿನಗಳಲ್ಲಿ ಮಾಸಿಕ ಸರಾಸರಿಗಿಂತ ದುಪ್ಪಟ್ಟು , ಸುಮಾರು 6500 ಮೆಟ್ರಿಕ್ ಟನ್ ಅಂಡಮಾನ್ ಮತ್ತು ನಿಕೊಬಾರ್ ದ್ವೀಪಗಳಿಗೆ ಮತ್ತು ಲಕ್ಷದ್ವೀಪಕ್ಕೆ 1750 ಮೆಟ್ರಿಕ್ ಟನ್ ಆಹಾರ ಧಾನ್ಯಗಳನ್ನು ಸಾಗಾಣೆ ಮಾಡಲಾಯಿತು


    
    ಈ ಸಂಕಷ್ಟದ ಸಮಯದಲ್ಲಿ ಅವಶ್ಯಕ ವಸ್ತುಗಳ ಸರಬರಾಜು ದೊಡ್ಡ ಸವಾಲಾಗಿ ಪರಿಣಮಿಸಿದಾಗ , ತಮ್ಮಲ್ಲಿ ಲಭ್ಯವಿರುವ ಎಲ್ಲ ಸಂಪನ್ಮೂಲಗಳು ಮತ್ತು ಸಾರಿಗೆ ವಿಧಾನಗಳನ್ನು ಬಳಸಿ ದೇಶದ ದೂರ ದ್ವೀಪ ಪ್ರದೇಶಗಳಲ್ಲೂ ಸಹ ಸಾಕಷ್ಟು ಆಹಾರ ಧಾನ್ಯಗಳು ಲಭ್ಯವಾಗುವಂತೆ ಎಫ್ ಸಿ ಐ ಖಚಿತಪಡಿಸುತ್ತಿದೆ .


    ಕಳೆದ 27 ದಿನಗಳಿಂದ ಲಾಕ್ ಡೌನ್ ಅವಧಿ ಪ್ರಾರಂಭವಾದಾಗಿನಿಂದ ಭಾರತೀಯ ಆಹಾರ ನಿಗಮ ( ಎಫ್ ಸಿ ಐ ) ಪೂರ್ಣ ಉತ್ಸಾಹದಿಂದ ಅಂಡಮಾನ್ , ನಿಕೋಬಾರ್ ಮತ್ತು ಲಕ್ಷದ್ವೀಪಗಳಿಗೆ ನಿರಂತರವಾಗಿ ಆಹಾರ ಧಾನ್ಯ ಪೂರೈಕೆಯಲ್ಲಿ ತೊಡಗಿದೆ . ಏರುಪೇರಿನ ಭೂ ನಕ್ಷೆ ಮತ್ತು ಸೀಮಿತ ಸಾರಿಗೆಯಿಂದಾಗಿ ಈ ದ್ವೀಪಗಳಿಗೆ ಸಾರ್ವಜನಿಕ ವಿತರಣಾ ವ್ಯವಸ್ಥೆ ( ಪಿಡಿಎಸ್ ) ಅಡಿಯಲ್ಲಿ ಧಾನ್ಯಗಳನ್ನು ಯಾವುದೇ ಅಡಚಣೆಯಿಲ್ಲದೆ ಆಹಾರಧಾನ್ಯಗಳನ್ನು ರವಾನಿಸುವ ಕಾರ್ಯ ನಿರ್ವಹಣೆಗೆ ಹರಸಾಹಸ ಪಡಬೇಕಿದೆ . ಈ ದ್ವೀಪಗಳು ಪಿಡಿಎಸ್ ಮೇಲೆ ಸಂಪೂರ್ಣ ಅವಲಂಬಿತವಾಗಿರುವುದರಿಂದ ಸೂಕ್ತ ಸಮಯಕ್ಕೆ ಎಲ್ಲ ದ್ವೀಪ ಪ್ರದೇಶಗಳಿಗೆ ಆಹಾರಧಾನ್ಯಗಳು ತಲುಪುವಂತೆ ಖಚಿತಪಡಿಸುವುದು ಅತ್ಯಂತ ಮಹತ್ವದ್ದಾಗಿದೆ .


    ಕಳೆದ 27 ದಿನಗಳ ದೇಶಾದ್ಯಂತದ ಲಾಕ್ ಡೌನ್ ಅವಧಿಯಲ್ಲಿ ಎಫ್ ಸಿ ಐ ಅಂಡಮಾನ್ ಮತ್ತು ನಿಕೊಬಾರ್ ದ್ವೀಪಗಳಿಗೆ 2 ನೌಕೆಗಳನ್ನು ಮತ್ತು ಲಕ್ಷದ್ವೀಪಕ್ಕೆ 7 ಚಿಕ್ಕ ನೌಕೆಗಳನ್ನು ಕಳುಹಿಸಿದೆ . ಇದು ಈ ದ್ವೀಪಗಳಿಗೆ ಕಳುಹಿಸುವ ಮಾಸಿಕ ಸರಾಸರಿಗಿಂತ ದುಪ್ಪಟ್ಟಾಗಿದೆ .


    ಅಂಡಮಾನ್ ಮತ್ತು ನಿಕೊಬಾರ್ ಹಾಗೂ ಲಕ್ಷದ್ವೀಪಗಳು ಪ್ರಮುಖ ಭೂ ಪ್ರದೇಶದಿಂದ ರಸ್ತೆ / ರೈಲು ಮಾರ್ಗದ ಸಂಪರ್ಕ ಹೊಂದಿಲ್ಲವಾದ್ದರಿಂದ ವಿಶಿಷ್ಟ ರೂಪದ ಸಾರಿಗೆ ಸವಾಲುಗಳನ್ನು ಹೊಂದಿವೆ ಮತ್ತು ಆಹಾರ ಧಾನ್ಯ ಸರಬರಾಜಿಗೆ ಸಮುದ್ರ ಮಾರ್ಗವೊಂದೇ ಆಯ್ಕೆಯಾಗಿದೆ . ಅಂಡಮಾನ್ ಮತ್ತು ನಿಕೊಬಾರ್ ಹಾಗೂ ಲಕ್ಷದ್ವೀಪಗಳಲ್ಲಿ ಎಫ್ ಸಿ ಐ ಒಂದೊಂದು ಡಿಪೊ ಹೊಂದಿದೆ . ಪೋರ್ಟ್ ಬ್ಲೇರ್ ನಲ್ಲಿ 7080 ಮೆಟ್ರಿಕ್ ಟನ್ ಸಾಮರ್ಥ್ಯದ ಮತ್ತು ಆಂಡ್ರಾಥ್ ನಲ್ಲಿ 2500 ಮೆಟ್ರಿಕ್ ಟನ್ ಸಾಮರ್ಥ್ಯದ ಡಿಪೊಗಳಿವೆ . ಇದರ ಜೊತೆಗೆ ಪೋರ್ಟ್ ಬ್ಲೇರ್ ನಲ್ಲಿರುವ ಪ್ರಮುಖ ಡಿಪೊಗೆ ಸರಕು ಸಾಗಣೆ ಜೊತೆಗೆ ಕಾಕಿನಾಡಾ ಬಂದರು ( ಆಂದ್ರಪ್ರದೇಶದಿಂದ ) ಹಡಗಿನ ಮೂಲಕ ಆಹಾರ ಧಾನ್ಯಗಳನ್ನು ನೇರವಾಗಿ 12 ಪ್ರಧಾನ ವಿತರಣಾ ಕೇಂದ್ರಗಳಿಗೆ ನೇರವಾಗಿ ಸಾಗಿಸುವ ಮೂಲಕ ಅಂಡಮಾನ್ ಮತ್ತು ನಿಕೊಬಾರ್ ದ್ವೀಪಗಳ ಎಲ್ಲೆಡೆ ಪಿಡಿಎಸ್ ಮೂಲಕ ಆಹಾರ ಧಾನ್ಯಗಳ ಸರಬರಾಜನ್ನು ಎಫ್ ಸಿ ಐ ಖಚಿತಪಡಿಸುತ್ತದೆ . ಆಂಡ್ರಾಥ್ ನಲ್ಲಿರುವ 2500 ಮೆಟ್ರಿಕ್ ಟನ್ ನ ಎಫ್ ಸಿ ಐ ಗೋದಾಮಿನಿಂದ ಲಕ್ಷದ್ವೀಪಗಳ ಪಿಡಿಎಸ್ ಅವಶ್ಯಕತೆಯನ್ನು ಪೂರೈಸಲಾಗುತ್ತಿದೆ . ಆಂಡ್ರಾಥ್ ಎಫ್ ಸಿ ಐ ಗೆ ಮಂಗಳೂರು ಬಂದರು ( ಕರ್ನಾಟಕದ ) ಮೂಲಕ ಆಹಾರ ಧಾನ್ಯಗಳನ್ನು ಸರಬರಾಜು ಮಾಡಲಾಗುತ್ತಿದೆ ಮತ್ತು ಆಂಡ್ರಾಥ್ ನಿಂದ ಪುಟ್ಟ ದ್ವೀಪಗಳಿಗೆ ಸಾಗಿಸುವ ಕೆಲಸವನ್ನು ಕೇಂದ್ರಾಡಳಿತ ಪ್ರದೇಶದ ಆಡಳಿತ ವಹಿಸಿಕೊಳ್ಳುತ್ತದೆ .


    27 ದಿನಗಳ ಲಾಕ್ ಡೌನ್ ಅವಧಿಯಲ್ಲಿ ಮಂಗಳೂರು ಬಂದರಿನಿಂದ ಸುಮಾರು 1750 ಮೆಟ್ರಿಕ್ ಟನ್ ಆಹಾರ ಧಾನ್ಯಗಳನ್ನು ಲಕ್ಷ ದ್ವೀಪಗಳಿಗೆ ಸಾಗಿಸಲಾಗಿದೆ . ಇದು ಸಾಮಾನ್ಯ ಮಾಸಿಕ ಸರಾಸರಿ 600 ಮೆಟ್ರಿಕ್ ಟನ್ ಗಿಂತ 3 ಪಟ್ಟು ಹೆಚ್ಚಾಗಿದೆ . ಇದೇ ರೀತಿ , ಕಾಕಿನಾಡಾ ಬಂದರಿನಿಂದ ಪೋರ್ಟ್ ಬ್ಲೇರ್ ಗೆ ಮತ್ತು ಅಂಡಮಾನ್ ಮತ್ತು ನಿಕೊಬಾರ್ ನ ವಿವಿಧ ದ್ವೀಪಗಳಲ್ಲಿರುವ ವಿವಿಧ ಪಿಡಿಸಿಗಳಿಗೆ ಸುಮಾರು 6500 ಮೆಟ್ರಿಕ್ ಟನ್ ಧಾನ್ಯವನ್ನು ರವಾನಿಸಲಾಗಿದೆ . ಇದು ಸಾಮಾನ್ಯ ಮಾಸಿಕ ಸರಾಸರಿ 3000 ಮೆಟ್ರಿಕ್ ಟನ್ ಗಿಂತ ದುಪ್ಪಟ್ಟಾಗಿದೆ .


    ದೇಶಾದ್ಯಂತದ ಲಾಕ್ ಡೌನ್ ನಿಂದ ಉಂಟಾದ ಅಡಚಣೆಗಳ ನಡುವೆ ಈ ದ್ವೀಪಗಳಿಗೆ ಆಹಾರ ಧಾನ್ಯಗಳ ನಿರಂತರ ಸರಬರಾಜು ಖಚಿತಪಡಿಸಲಾಗಿದೆ ಮತ್ತು ಲಾಕ್ ಡೌನ್ ಆದ 27 ದಿನಗಳಲ್ಲಿ 1100 ಮೆಟ್ರಿಕ್ ಟನ್ ಆಹಾರ ಧಾನ್ಯಗಳನ್ನು ಲಕ್ಷದ್ವೀಪಗಳಲ್ಲಿ ಮತ್ತು 5500 ಮೆಟ್ರಿಕ್ ಟನ್ ಅಂಡಮಾನ್ ಮತ್ತು ನಿಕೊಬಾರ್ ದ್ವೀಪಗಳಲ್ಲಿ ವಿತರಿಸಲಾಗಿದೆ . ಇದರಲ್ಲಿ ಪ್ರಧಾನ ಮಂತ್ರಿ ಗರೀಬ್ ಕಲ್ಯಾಣ್ ಯೋಜನೆಯ ( ಪಿಎಂಜಿಕೆಎವಾಯ್ ) ಹೆಚ್ಚುವರಿ ಹಂಚಿಕೆಯೂ ಒಳಗೊಂಡಿದೆ . ಈಗಾಗಲೇ 3 ತಿಂಗಳ ಹಂಚಿಕೆಯನ್ನು ಲಕ್ಷದ್ವೀಪ ಪಡೆದುಕೊಂಡಿದೆ . ಇದೇ ಯೋಜನೆಯಡಿ ಅಂಡಮಾನ್ ಮತ್ತು ನಿಕೊಬಾರ್ ದ್ವೀಪಗಳು 2 ತಿಂಗಳಿಗಿಂತ ಹೆಚ್ಚಿನ ಕೋಟಾವನ್ನು ಪಡೆದುಕೊಂಡಿದೆ .


    ***

    
    
    (Release ID: 1616878) Visitor Counter : 16
    
    
      Read this release in: Punjabi , English , Gujarati , Urdu , Hindi , Assamese , Tamil , Telugu