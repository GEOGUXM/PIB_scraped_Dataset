      ರಕ್ಷಣಾ ಸಚಿವಾಲಯ

      ಕೋವಿಡ್ – 19 ಹರಡುವಿಕೆ ವಿರುದ್ಧ ಹೋರಾಡಲು ರಕ್ಷಣಾ ಪಿ ಎಸ್ ಯು ಹಾಗು ಒ ಎಫ್ ಬಿ ಗಳು ತಮ್ಮ ಸಂಪನ್ಮೂಲಗಳನ್ನು ಸಿದ್ಧಪಡಿಸಿಕೊಂಡಿವೆ
      Posted On: 18 APR 2020 10:20AM by PIB Bengaluru


    ಕೋವಿಡ್ – 19 ಹರಡುವಿಕೆ ವಿರುದ್ಧ ಹೋರಾಡಲು ರಕ್ಷಣಾ ಪಿ ಎಸ್ ಯು ಹಾಗು ಒ ಎಫ್ ಬಿ ಗಳು ತಮ್ಮ ಸಂಪನ್ಮೂಲಗಳನ್ನು ಸಿದ್ಧಪಡಿಸಿಕೊಂಡಿವೆ


    ಕೋವಿಡ್ – 19 ಹರಡುವಿಕೆ ವಿರುದ್ಧ ಹೋರಾಡಲು ನಾಗರಿಕ ಆಡಳಿತಕ್ಕೆ ಸಹಾಯ ಮಾಡಲು ರಕ್ಷಣಾ ಸಾರ್ವಜನಿಕ ವಲಯದ ಸಂಸ್ಥೆಗಳು (ಡಿಪಿಎಸ್ ಯುಗಳು) ಮತ್ತು ಆರ್ಡನನ್ಸ್ ಕಾರ್ಖಾನೆ ಮಂಡಳಿ ತಮ್ಮದೇ ಆದ ಪಾತ್ರವನ್ನು ವಹಿಸಿವೆ. ರಾಷ್ಟ್ರ ಮಾರಣಾಂತಿಕ ವೈರಾಣುವನ್ನು ವಿರುದ್ಧ ಹೋರಾಡಲು ರಕ್ಷಣಾ ಉತ್ಪಾದನಾ ಇಲಾಖೆ (ಡಿಡಿಪಿ) , ರಕ್ಷಣಾ ಸಚಿವಾಲಯದ ಪ್ರಮುಖ ಸಂಸ್ಥೆಗಳು ತಮ್ಮ ಎಲ್ಲಾ ಸಂಪನ್ಮೂಲಗಳನ್ನು ತಾಂತ್ರಿಕ ಜ್ಞಾನ ಮತ್ತು ಮಾನವಶಕ್ತಿಯನ್ನು ಮೀಸಲಿರಿಸಿವೆ. ಒ ಎಫ್ ಬಿ ಮತ್ತು ಡಿಪಿಎಸ್ ಯುಗಳ ವಿಜ್ಞಾನಿಗಳು ಮತ್ತು ಸಿಬ್ಬಂದಿಯ ಪ್ರಯತ್ನಗಳ ಪ್ರತಿಫಲ ಕೆಳಗಿನಂತಿವೆ.


    ರಕ್ಷಣಾ ಪಿ ಎಸ್ ಯು ಭಾಗವಾದ ಬೆಂಗಳೂರಿನ ಹಿಂದುಸ್ತಾನ್ ಎರೊನಾಟಿಕ್ಸ್ ಲಿಮಿಟೆಡ್ (ಹೆಚ್ ಎ ಎಲ್) ಐಸೋಲೇಶನ್ ವಾರ್ಡ್ ವ್ಯವಸ್ಥೆಯನ್ನು ಸ್ಥಾಪಿಸಿದ್ದು ತುರ್ತು ಚಿಕಿತ್ಸಾ ಘಟಕದಲ್ಲಿ 3 ಹಾಸಿಗೆಗಳು ಮತ್ತು ವಾರ್ಡ್ ಗಳಲ್ಲಿ 30 ಹಾಸಿಗೆಗಳನ್ನು ಒದಗಿಸಿದೆ. ಇದರ ಜೊತೆಗೆ 30 ಕೊಠಡಿಗಳಿರುವ ಕಟ್ಟಡವನ್ನು ಸಿದ್ಧಪಡಿಸಲಾಗಿದೆ. ಒಟ್ಟಾರೆ ಹೆಚ್ ಎ ಎಲ್ ಕಲ್ಪಿಸಿದ ಸೌಲಭ್ಯಗಳಲ್ಲಿ 93 ಜನರಿಗೆ ಚಿಕಿತ್ಸೆ ನೀಡಬಹುದಾಗಿದೆ. ಬೆಂಗಳೂರಿನ ವಿವಿಧ ಆಸ್ಪತ್ರೆಗಳ ಕೋವಿಡ್ – 19 ರೋಗಿಗಳಿಗೆ ಚಿಕಿತ್ಸೆ ನೀಡಲು ಅಧಿಕಾರ ಹೊಂದಿರುವ ವೈದ್ಯರುಗಳಿಗೆ ಹೆಚ್ ಎ ಎಲ್ 25 ಪಿಪಿಇಗಳನ್ನು ತಯಾರಿಸಿ ವಿತರಿಸಿದೆ. ಬೆಂಗಳೂರು , ಮೈಸೂರು , ಮುಂಬೈ , ಪುಣೆ , ಉತ್ತರ ಪ್ರದೇಶ , ತೆಲಂಗಾಣ , ಆಂಧ್ರಪ್ರದೇಶ ಮತ್ತು ತಮಿಳುನಾಡಿನ ವಿವಿಧ ಸರ್ಕಾರೀ ಆಸ್ಪತ್ರೆಗಳಿಗೆ ತಾವು ತಯಾಇಸಿದದ 160 ಎರೋಸೋಲ್ ಪೆಟ್ಟಿಗೆಗಳನ್ನು ವಿತರಿಸಲಾಗಿದೆ.


    ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ ( ಎಂಒಹೆಚ್ & ಎಫ್ ಡಬ್ಲ್ಯು ) ನಿರ್ದೇಶನದಂತೆ ಭಾರತ್ ಎಲೆಕ್ಟ್ರಾಮಿಕ್ಸ್ ನಿಯಮಿತ ( ಬಿಇಎಲ್ ) 2 ತಿಂಗಳೊಳಗೆ ದೇಶದ ಐಸಿಯುಗಳಿಗಾಗಿ 30,000 ವೆಂಟಿಲೇಟರ್ ಗಳನ್ನು ತಯಾರಿಸಿ ಸರಬರಾಜು ಮಾಡಲು ಮುಂದೆ ಬಂದಿದೆ . ಈ ವೆಂಟಿಲೇಟರ್ ಗಳ ವಿನ್ಯಾಸವನ್ನು ಮೂಲತಃ ಡಿ ಆರ್ ಡಿ ಒ ಅಭಿವೃದ್ಧಿಪಡಿಸಿದ್ದು , ಮೈಸೂರಿನ ಮೆ / ಎಸ್ ಸ್ಕಾನ್ರೆ , ಬಿಇಎಲ್ ಜೊತೆಗೂಡಿ ಇದಕ್ಕೆ ಹೊಸ ರೂಪ ನೀಡಿದೆ . ಏಪ್ರಿಲ್ 20 ರಿಂದ 24 2020 ರ ಮಧ್ಯೆ ಬಿಇಎಲ್ ವೆಂಟಿಲೇಟರ್ ಗಳ ತಯಾರಿಕೆ ಆರಂಭಿಸುವ ಸಾಧ್ಯತೆಯಿದೆ . ಅಂದಾಜಿನಂತೆ ಬಿಇಎಲ್ ಏಪ್ರಿಲ್ ವೇಳೆಗೆ 5,000 , ಮೇ ದಲ್ಲಿ 10,000 ಮತ್ತು ಜೂನ್ ನಲ್ಲಿ 15,000 ಉತ್ಪಾದಿಸುವ ನಿರೀಕ್ಷೆಯಿದೆ . ಡಿ ಆರ್ ಡಿ ಒ ನೆರವಿನಿಂದ ಈ ಭಾಗಗಳನ್ನು ಸ್ಥಳೀಯವಾಗಿ ತಯಾರಿಸುವ ಪ್ರಯತ್ನ ನಡೆಸಿದೆ .


    ಭಾರತ್ ಡೈನಾಮಿಕ್ಸ್ ನಿಯಮಿತ ( ಬಿಡಿಎಲ್ ) ಹೊಸ ಬಗೆಯ ವೆಂಟಿಲೇಟರ್ ನ್ನು ಅಭಿವೃದ್ಧಿಪಡಿಸುತ್ತಿದ್ದು ತಾವು ಉತ್ಪಾದನೆ ಆರಂಭಿಸುವ ಮುನ್ನ ಮೇ ಮೊದಲನೇ ವಾರದೊಳಗೆ ಇದರ ಪರೀಕ್ಷೆ ನಡೆಸಿ ಪ್ರಮಾಣೀಕರಿಸುವ ಸಾಧ್ಯತೆಯಿದೆ . ಪುಣೆಯಲ್ಲಿರುವ ಖಾಸಗಿ ಸ್ಟಾರ್ಟ್ ಅಪ್ ಕಂಪನಿ ಸಹಾಯದೊಂದಿಗೆ ಈ ಯೋಜನೆಯ ಕುರಿತು ಕಾರ್ಯನಿರ್ವಹಿಸುತ್ತಿದೆ .


    ರಕ್ಷಣಾ ಪಿ ಎಸ್ ಯು ಮೆ / ಎಸ್ ಬಿಇಎಲ್ ಹೆಚ್ಚಿನ ಪ್ರಮಾಣದಲ್ಲಿ ವೆಂಟಿಲೇಟರ್ ಗಳನ್ನು ಉತ್ಪಾದಿಸುವ ಪ್ರಯತ್ನಕ್ಕೆ ಕೈ ಜೋಡಿಸಿದೆ . ಮೈಸೂರಿನ ಮೆ / ಎಸ್ ಸ್ಕಾನ್ರೆ ತಯರಿಸುತ್ತಿರುವ ವೆಂಟಿಲೇಟರ್ ಗಳಿಗಾಗಿ ಭಾರತ್ ಅರ್ತ್ ಮೂವರ್ಸ್ ( ಬಿಇಎಂಎಲ್ ) 5 ಭಾಗಗಳನ್ನು ಹೊಂದಿದ 25 ಸೆಟ್ ಗಳನ್ನು ಉತ್ಪಾದಿಸಲಿದೆ .


    ದೇಶದ 40 ಆಯುಧ ತಯಾರಿಕಾ ಕಾರ್ಖಾನೆಗಳ ನೇತೃತ್ವವಹಿಸಿರುವ ಆಯುಧ ತಯಾರಿಕಾ ಕಾರ್ಖಾನೆ ಮಂಡಳಿ ಐ ಎಸ್ ಒ ಕ್ಲಾಸ್ 3 ಗುಣಮಟ್ಟ ಹೊಂದಿರುವ ಉತ್ಪನ್ನಗಳನ್ನು ಸರಬರಾಜು ಮಾಡಲು ಆರಂಭಿಸಿದೆ . ಹೆಚ್ ಎಲ್ ಎಲ್ ಲೈಫ್ ಕೇರ್ ನಿಯಮಿತ ( ಹೆಚ್ ಎಲ್ ಎಲ್ ) ಪಡೆದ 1.10 ಲಕ್ಷ ದ ಪ್ರಥಮ ಆರ್ಡರ್ ನ ಕೆಲಸ ಭರದಿಂದ ಸಾಗಿದೆ , ಈ ಆರ್ಡರ್ 40 ದಿನಗಳೊಳಗೆ ಪೂರ್ಣಗೊಳ್ಳಲಿದೆ .


    ಕಾನ್ಪುರ್ , ಶಾಹಾಜಹಾನ್ಪುರ್ , ಹಜ್ರತ್ ಪುರ ( ಫಿರೋಜಾಬಾದ್ ) ಮತ್ತು ಚೆನ್ನೈ ನಲ್ಲಿ ನೆಲೆಸಿರುವ ಈ 5 ಆಯುಧ ಸಲಕರಣೆಗಳ ತಯಾರಿಕಾ ಕಾರ್ಖಾನೆ ಗುಂಪು ಕವರ್ ಆಲ್ ಗಳ ಉತ್ಪಾದನೆಯಲ್ಲಿ ತೊಡಗಿವೆ . ಪ್ರಸ್ತುತ ಉತ್ಪಾದನಾ ಸಂಖ್ಯೆ ಪ್ರತಿದಿನಕ್ಕೆ 800. ಪ್ರತಿದಿನದ ಸಾಮರ್ಥ್ಯವನ್ನು 1500 ಕ್ಕೆ ಹೆಚ್ಚಿಸುವ ಪ್ರಯತ್ನಗಳು ನಡೆಯುತ್ತಿವೆ . ಕವರ್ ಆಲ್ ಗಳು ಮತ್ತು ಮಾಸ್ಕ್ ಗಳ ಗುಣಮಟ್ಟ ಪರೀಕ್ಷೆಗೆ 3 ಬಗೆಯ ಯಂತ್ರಗಳನ್ನು ಅಭಿವೃದ್ಧಿಪಡಿಸಲಾಗಿದೆ ಮತ್ತು ಇವುಗಳನ್ನು ದಕ್ಷಿಣ ಭಾರತ ಜವಳಿ ಸಂಶೋಧನಾ ಸಂಸ್ಥೆ ( ಸಿಟ್ರಾ ) ಯಿಂದ ಅನುಮೋದಿಸಲ್ಪಟ್ಟಿದ್ದು ಗುಣಮಟ್ಟ ಕಾಪಾಡಿಕೊಳ್ಳಲು ಉತ್ಪಾದನೆಯಲ್ಲಿ ಬಳಸಲಾಗುತ್ತದೆ .


    ಶಸ್ತ್ರಾಸ್ತ ಕಾರ್ಖಾನೆಗಳ ಮಂಡಳಿ 5,870 ಪಿಪಿಇಗಳನ್ನು ಉತ್ಪಾದಿಸಿದ್ದು , ಇವುಗಳನ್ನು ತಮ್ಮ ಶಸ್ತ್ರಾಸ್ತ ಕಾರ್ಖಾನೆಗಳ ಆಸ್ಪತ್ರೆಗಳೂ ಸೇರಿದಂತೆ ಹೆಚ್ ಎಲ್ ಎಲ್ , ಸಿಎಂಒ , ಫಿರೋಜಾಬಾದ್ ಗೆ ವಿತರಿಸುತ್ತಿದೆ .


    ಕಾರ್ಖಾನೆಗಳ ಮಂಡಳಿ ವಿಶೇಷ 2 ಮೀಟರ್ ಗಳ ಟೆಂಟ್ ಗಳನ್ನು ಅಭಿವೃದ್ಧಿಪಡಿಸಿದ್ದು ಇವುಗಳನ್ನು ವೈದ್ಯಕೀಯ ತುರ್ತು ಸ್ಥಿತಿ , ಸ್ಕ್ರೀನಿಂಗ್ ಮಾಡಲು , ಆಸ್ಪತ್ರೆಯ ಚಿಕಿತ್ಸಾ ಸರದಿಯನ್ನು ನಿರ್ಧರಿಸಲು ಮತ್ತು ಕ್ವಾರಂಟೈನ್ ಉದ್ದೇಶಗಳಿಗಾಗಿ ಬಳಸಬಹುದಾಗಿದೆ . ಇವುಗಳನ್ನು ವಾಟರ್ ಪ್ರೂಫ್ ವಸ್ತ್ರ , ಮೃದುವಾದ ಉಕ್ಕು ಮತ್ತು ಅಲ್ಯುಮಿನಿಯಂ ಮಿಶ್ರಲೋಹದಿಂದ ತಯಾರಿಸಲಾಗಿದೆ . ಇವುಗಳ ಸರಬರಾಜು ಈಗ ಆರಂಭವಾಗಿದೆ . ವಿವಿಧ ಬಗೆಯ 420 ಟೆಂಟ್ ಗಳನ್ನು ಈಗಾಗಲೇ ಒಡಿಶಾ ರಾಜ್ಯ ವೈದ್ಯಕೀಯ ನಿಗಮ , ಡೆಹ್ರಾಡೂನ್ ನ ಜೊಲಿ ಗ್ರಾಂಟ್ ಆಸ್ಪತ್ರೆ , ಅರುಣಾಚಲ ಪ್ರದೇಶದ ಡಿಎಂಎ ಮತ್ತು ಚಂಡೀಗಢದ ಪಂಜಾಬ್ ಪೋಲಿಸರಿಗೆ ವಿತರಿಸಲಾಗಿದೆ . ಈ ವೆಂಟಿಲೇಟರ್ ಗಳ ರಿಪೇರಿ ಕೆಲಸವನ್ನೂ ಸಹ ಒ ಎಫ್ ಬಿ ಕೈಗೊಳ್ಳುತ್ತದೆ . ಇಲ್ಲಿವರೆಗೆ 53 ವೆಂಟಿಲೇಟರ್ ಗಳನ್ನು ಸರಿಪಡಿಸಿ ತೆಲಂಗಾಣದ ಟಿ ಎಸ್ ಐ ಎಂ ಡಿಸಿ ಗೆ ನೀಡಲಾಗಿದೆ .


    ಪ್ರಸ್ತುತ ಕೇಂದ್ರೀಕೃತ ಶೇಖರಣೆಗಾಗಿ ಭಾರತ ಸರ್ಕಾರ ನೇಮಿಸಿದ ನೋಡಲ್ ಏಜೆನ್ಸಿ ಎಚ್ ಎಲ್ ಎಲ್ ನೀಡಿದ 28000 ಲೀ . ಆರ್ಡರ್ ಗೆ ಸಂಬಂಧಿಸಿದಂತೆ , 7500 ಲೀ . ಗಳ ಸ್ಯಾನಿಟೈಜರ್ ಗಳ ಉತ್ಪಾದನೆಯಲ್ಲಿ ಶಸ್ತ್ರಾಸ್ತ್ರಗಳ ಕಾರ್ಖಾನೆ ( ಒ ಎಫ್ ಎಸ್ ) ತೊಡಗಿದೆ . ಒ ಎಫ್ ಎಸ್ ಈಗಾಗಲೇ 5148 ಲೀ . ಗಳ ಸ್ಯಾನಿಟೈಜರ್ ಅನ್ನು ಸರಬರಾಜು ಮಾಡಿದ್ದು , 15000 ಲೀ . ಗಳು ಸರಬರಾಜಿಗೆ ಸಿದ್ಧವಾಗಿದ್ದು ಹೆಚ್ ಎಲ್ ಎಲ್ ಆರ್ಡರ್ ಗಾಗಿ ಕಾಯುತ್ತಿವೆ . ಇಲ್ಲಿವರೆಗೆ ಒ ಡಫ್ ಡಿ 60230 ಲೀ . ಗಳ ಸ್ಯಾನಿಟೈಜರ್ ಗಳನ್ನು ಉತ್ಪಾದನೆ ಮಾಡಿದ್ದು ಶಸ್ತ್ರಾಸ್ತ್ರ ಕಾರ್ಖಾನೆಗಳಲ್ಲಿರುವ ಆಸ್ಪತ್ರೆಗಳೂ ಸೇರಿದಂತೆ , ಇಂದೋರ್ , ಬೆಳಗಾವಿ , ತಿರುವನಂತಪುರಂ , ಕೇಂದ್ರ ರೈಲ್ವೇ , ಎಂ ಇ ಸಿ ಎಲ್ , ನಾಗ್ಪುರ ಜಿಲ್ಲಾ ಆಡಳಿತ , ಉತ್ತರಾಖಂಡ್ , ಬಿಹಾರ್ , ಕಂಟೋನ್ ಮೆಂಟ್ ಬೋರ್ಡ್ ವಿಲ್ಲಿಂಗ್ ಟನ್ , ಡಿ ಎಂ ನಾಗ್ಪುರ್ , ಡಿ ಆರ್ ಎಂ ಸೋಲ್ಲಾಪೂರದ ಹೆಚ್ ಎಲ್ ಎಲ್ ಘಟಕಗಳಿಗೆ ವಿತರಿಸಲಾಗಿದೆ . ರಕ್ತ ಪರೀಕ್ಷೆಗಾಗಿ 2 ಪರೀಕ್ಷಾ ಸೌಲಭ್ಯಗಳನ್ನು ಆರಂಭಿಸಲಾಗಿದ್ದು , ಒಂದು ಚೆನ್ನೈ ನಲ್ಲಿ ಮತ್ತೊಂದು ಕಾನ್ಪುರ್ ನಲ್ಲಿ ಕಾರ್ಯನಿರ್ವಹಿಸುತ್ತಿವೆ .


    ಇಲ್ಲಿವರೆಗೆ ಒ ಎಫ್ ಬಿ 38,520, 3 ಪದರಿನ ವೈದ್ಯಕೀಯ ಮಾಸ್ಕ್ ಗಳೂ ಸೇರಿದಂತೆ ಒಟ್ಟು 1,11,405 ಮಾಸ್ಕ್ ಗಳನ್ನು ಉತ್ಪಾದಿಸಿದೆ . ಇವುಗಳನ್ನು ತಮಿಳುನಾಡು ಪೊಲೀಸ್ , ಫಿರೊಜಾಬಾದ್ ಮತ್ತು ಆಗ್ರಾ ಜಿಲ್ಲಾ ನಾಗರಿಕ ಮತ್ತು ಪೊಲೀಸ್ ಅಧಿಕಾರಿಗಳಿಗೆ , ಶಾಹ್ಜಹಾನ್ಪುರದ ಕಂಟೋನ್ಮೆಂಟ್ ಮಂಡಳಿಗೆ , ಉತ್ತರಾಖಂಡ್ ಸರ್ಕಾರಕ್ಕೆ , ಶಾಹ್ಜಹಾನ್ಪುರದ ಜಿಲ್ಲಾ ಆರೋಗ್ಯ ಅಧಿಕಾರಿಗಳಿಗೆ , ಮಿಲಿಟರಿ ಇಂಟೆಲಿಜೆನ್ಸ್ ಮುಂತಾದವುಗಳಿಗೆ ವಿತರಿಸಲಾಗಿದೆ .


    ***

    
    
    (Release ID: 1615709) Visitor Counter : 22
    
    
      Read this release in: Punjabi , English , Urdu , Marathi , Hindi , Manipuri , Bengali , Assamese , Gujarati , Tamil , Telugu