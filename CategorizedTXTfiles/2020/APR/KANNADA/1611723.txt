      ವಿಜ್ಞಾನ ಮತ್ತು ತಂತ್ರಜ್ಞಾನ ಸಚಿವಾಲಯ

      COVID-19 ವಿರುದ್ಧ ತಮ್ಮ ಹೋರಾಟ ತೀವ್ರಗೊಳಿಸಿದ ಭಾರತದ ವಿಜ್ಞಾನ ಮತ್ತು ತಂತ್ರಜ್ಞಾನ ಸಂಸ್ಥೆಗಳು
      Posted On: 06 APR 2020 1:05PM by PIB Bengaluru


    COVID-19 ವಿರುದ್ಧ ತಮ್ಮ ಹೋರಾಟ ತೀವ್ರಗೊಳಿಸಿದ ಭಾರತದ ವಿಜ್ಞಾನ ಮತ್ತು ತಂತ್ರಜ್ಞಾನ ಸಂಸ್ಥೆಗಳು


    ಕೊರೊನಾವೈರಸ್ ಎಂದೂ ಕರೆಯಲ್ಪಡುವ COVID-19, ಪ್ರಪಂಚದಾದ್ಯಂತದ ಜನರನ್ನು ಹೈರಾಣ ಮಾಡುತ್ತಿದೆ . ‘worldometer’ ಪ್ರಕಾರ , ಈಗಾಗಲೇ ಒಂದು ದಶಲಕ್ಷಕ್ಕೂ ಹೆಚ್ಚು ಜನರು ಈ ವೈರಸ್ ‌ ಗೆ ಸೋಂಕಿತರಾಗಿದ್ದಾರೆ ಮತ್ತು ಈ ಸಂಖ್ಯೆ ವೇಗವಾಗಿ ಹೆಚ್ಚುತ್ತಲೇ ಇವೆ . 59,000 ಕ್ಕೂ ಹೆಚ್ಚು ಜನರು ಸಾವಿಗೀಡಾಗಿದ್ದಾರೆ . ಭಾರತದಲ್ಲಿ , ಇದು 3000 ಕ್ಕೂ ಹೆಚ್ಚು ಜನರ ಮೇಲೆ ಪರಿಣಾಮ ಬೀರಿದೆ ಮತ್ತು ಇದುವರೆಗೆ ಸುಮಾರು 60 ಸಾವುಗಳಾಗಿವೆ . ವಿಜ್ಞಾನ ಮತ್ತು ತಂತ್ರಜ್ಞಾನ ಇಲಾಖೆಯ ಹಿರಿಯ ವಿಜ್ಞಾನಿ ಜ್ಯೋತಿ ಶರ್ಮಾ ಮತ್ತು ಅಂತರರಾಷ್ಟ್ರೀಯ ದ್ವಿಪಕ್ಷೀಯ ಸಹಕಾರ ವಿಭಾಗದ ಮುಖ್ಯಸ್ಥ ಎಸ್ . ಕೆ . ವರ್ಷ್ಣಿ , COVID-19 ವಿರುದ್ಧದ ಹೋರಾಟದಲ್ಲಿ ಭಾರತೀಯ ವಿಜ್ಞಾನಿಗಳು ಮತ್ತು ಸಂಸ್ಥೆಗಳು ಮಾಡುತ್ತಿರುವ ಪ್ರಯತ್ನಗಳನ್ನು ಇಲ್ಲಿ ದಾಖಲಿಸಿದ್ದಾರೆ .


    ವಿಶ್ವ ಆರೋಗ್ಯ ಸಂಸ್ಥೆ ( ಡಬ್ಲ್ಯುಎಚ್ ‌ ಒ ) ಯು ಸಂಭಾವ್ಯ ಲಸಿಕೆಗಾಗಿ ವಿಶ್ವದಾದ್ಯಂತದ ಸಂಪನ್ಮೂಲಗಳು ಮತ್ತು ವಿಜ್ಞಾನಿಗಳನ್ನು ಕಲೆಹಾಕಿದೆ . ಡಬ್ಲ್ಯುಎಚ್ ‌ ಒದ ಈ ಕೆಲಸದಲ್ಲಿ ಭಾರತ ಕೂಡ ದೊಡ್ಡ ಪಾತ್ರ ವಹಿಸುತ್ತಿದೆ . ಇದಲ್ಲದೆ , COVID-19 ವಿರುದ್ಧ ಹೋರಾಡಲು ಕ್ರೌಡ್ ‌ ಫೈಟ್ COVID-19 ನಂತಹ ಅಂತರರಾಷ್ಟ್ರೀಯ ವೇದಿಕೆಗಳ ಮೂಲಕ ವಿಶ್ವದಾದ್ಯಂತದ ಸಾವಿರಾರು ಸಂಶೋಧಕರು ತಮ್ಮ ಪರಿಣತಿ , ಸಮಯ ಮತ್ತು ಸಹಾಯವನ್ನು ನೀಡುತ್ತಿದ್ದಾರೆ . ಸಂಶೋಧಕರು ತಮ್ಮ ಸೇವೆಗಳನ್ನು ಸ್ವಯಂಪ್ರೇರಣೆಯಿಂದ ಒದಗಿಸಲು ಸಾಮಾಜಿಕ ಮಾಧ್ಯಮಗಳಾದ ಟ್ವಿಟರ್ , ಫೇಸ್ ‌ ಬುಕ್ ಮತ್ತು ಲಿಂಕ್ಡ್ ‌ ಇನ್ ಮೂಲಕ ಸಂಪರ್ಕ ಸಾಧಿಸುತ್ತಿದ್ದಾರೆ .


    ಕನಿಷ್ಠ 12-18 ತಿಂಗಳುಗಳವರೆಗೆ ಯಾವುದೇ ಲಸಿಕೆ ಲಭ್ಯವಾಗದಿರುವುದರಿಂದ , ಈ ಮಾರಕ ವೈರಸ್ ‌ ನಿಂದ ಮಾನವಕುಲವನ್ನು ರಕ್ಷಿಸುವ ಹೋರಾಟವು ಇದೀಗ ಆರಂಭವಾಗಿದೆ ಎಂದು ತೋರುತ್ತಿದೆ . ಪ್ರತಿಕ್ರಿಯೆ ಕಾರ್ಯವಿಧಾನದ ಬಗ್ಗೆ ನಿಜವಾದ ಜಾಗತಿಕ ಒಮ್ಮತವಿಲ್ಲದೆ , ಪ್ರತಿ ರಾಷ್ಟ್ರವೂ ತನ್ನ ನಾಗರಿಕರನ್ನು ತಾನಾಗಿಯೇ ರಕ್ಷಿಸಿಕೊಳ್ಳಬೇಕಾಗಿದೆ .


    ಭಾರತದ ತ್ವರಿತ ಪ್ರತಿಕ್ರಿಯೆ


    130 ಕೋಟಿಗೂ ಹೆಚ್ಚು ಜನರನ್ನು ತನ್ನ ಮಡಿಲಲ್ಲಿ ಹೊಂದಿರುವ ಭಾರತದಲ್ಲಿ ಹರಡುತ್ತಿರುವ ಕೊರೊನಾವೈರಸ್ ಮತ್ತು ಅದಕ್ಕೆ ಭಾರತದ ಪ್ರತಿಕ್ರಿಯೆಯ ಕಾರ್ಯವಿಧಾನಗಳನ್ನು ಜಗತ್ತಿನ ಇತರ ಜನರು ಸೂಕ್ಷ್ಮವಾಗಿ ಗಮನಿಸುತ್ತಿದ್ದಾರೆ . ಪ್ರಧಾನಿ ಶ್ರೀ ನರೇಂದ್ರ ಮೋದಿ ನೇತೃತ್ವದಲ್ಲಿ ಭಾರತವು ಈ ವೈರಸ್ ವಿರುದ್ಧ ತನ್ನೆಲ್ಲಾ ಶಕ್ತಿಯೊಂದಿಗೆ ಹೋರಾಡುತ್ತಿದೆ . 2015 ರ ವಿಪತ್ತು ನಿರ್ವಹಣಾ ಕಾಯ್ದೆಯನ್ನು ಜಾರಿಮಾಡಿದ ಭಾರತವು ಮಾರ್ಚ್ 25 ರಂದು 21 ದಿನಗಳ ಅವಧಿಗೆ ಸಂಪೂರ್ಣ ಲಾಕ್ ‌ ಡೌನ್ ಘೋಷಿಸಿತು . ಸೋಂಕಿತರ ಸಂಖ್ಯೆ 400 ಕ್ಕಿಂತ ಕಡಿಮೆಯಿದ್ದಾಗಲೇ ಲಾಕ್ ‌ ಡೌನ್ ‌ ಪ್ರಕಟಿಸಿದ್ದು WHO ಮೆಚ್ಚುಗೆಗೆ ಪಾತ್ರವಾಯಿತು . COVID-19 ಕಾರ್ಯಪಡೆ ಸ್ಥಾಪನೆ ಮತ್ತು ‘ ಸಾಮಾಜಿಕ ಅಂತರ ’ ಕುರಿತು ಘೋಷಣೆಗಳ ಸರಣಿ ಮತ್ತು ಇತರ ಗಂಭೀರ ಕ್ರಮಗಳನ್ನು ಅನುಸರಿಸಲಾಯಿತು . ಅಂತಹ ಕೆಲವು ಪ್ರಮುಖ ಕ್ರಮಗಳನ್ನು ಇಲ್ಲಿ ಪಟ್ಟಿ ಮಾಡಲಾಗಿದೆ .

      * COVID- ಸೋಂಕಿತರೊಂದಿಗಿನ ಸಂಪರ್ಕಗಳನ್ನು ಪತ್ತೆಹಚ್ಚಲು ಪ್ರಾರಂಭಿಸಲಾಯಿತು .
      * ಅಸ್ತಿತ್ವದಲ್ಲಿರುವ ಎಲ್ಲಾ ವೀಸಾಗಳನ್ನು ರದ್ದುಪಡಿಸಲಾಯಿತು . ( ರಾಜತಾಂತ್ರಿಕ , ಅಧಿಕೃತ , ವಿಶ್ವಸಂಸ್ಥೆ / ಅಂತರರಾಷ್ಟ್ರೀಯ ಸಂಸ್ಥೆಗಳು , ಉದ್ಯೋಗ , ಪ್ರಾಜೆಕ್ಟ್ ವೀಸಾಗಳನ್ನು ಹೊರತುಪಡಿಸಿ ).
      * ಏಪ್ರಿಲ್ 15 ರವರೆಗೆ ಎಲ್ಲಾ ಅಂತರರಾಷ್ಟ್ರೀಯ ಮತ್ತು ದೇಶೀಯ ವಿಮಾನಗಳು , ರೈಲುಗಳು ಮತ್ತು ಬಸ್ ಸೇವೆಗಳನ್ನು ಸ್ಥಗಿತಗೊಳಿಸಲಾಗಿದೆ .
      * ಈ ಅವಧಿಯಲ್ಲಿ ಯಾರೂ ಹಸಿವಿನಿಂದ ಬಳಲದಂತೆ ಬಡವರನ್ನು ಗುರಿಯಾಗಿಸಿಕೊಂಡು ಆರ್ಥಿಕ ಕ್ರಮಗಳನ್ನು ಪ್ರಾರಂಭಿಸಲಾಗಿದೆ .
      * ಭಾರತೀಯ ರೈಲ್ವೆಯ ಬೋಗಿಗಳನ್ನು ಐಸೋಲೇಷನ್ ವಾರ್ಡ್ ‌ ಗಳಾಗಿ ಪರಿವರ್ತಿಸಲಾಗಿದೆ .

    ಸವಾಲು ಕೈಗೆತ್ತಿಕೊಂಡ ಸಂಶೋಧನೆ ಮತ್ತು ಅಭಿವೃದ್ಧಿ ( ಆರ್ & ಡಿ ) ಸಂಸ್ಥೆಗಳು


    COVID-19 ಸಾಂಕ್ರಾಮಿಕ ರೋಗದ ವಿರುದ್ಧ ಹೋರಾಡುವ ಭಾರತದ ಸಕ್ರಿಯ ಮತ್ತು ' ಇಡೀ ಸರ್ಕಾರ ' ದ ವಿಧಾನವು ಒಂದೆಡೆಯಾದರೆ , ಭಾರತ ಮತ್ತು ವಿಶ್ವದ ಇತರ ಭಾಗಗಳ ನಡುವಿನ ವ್ಯಾಪಾರದ ಕುಸಿತ ಮತ್ತೊಂದೆಡೆಯಾಗಿದೆ . ವ್ಯಾಪಾರದಲ್ಲಿನ ಈ ಮಂದಗತಿಯು ಹೋರಾಟಕ್ಕೆ ಅಗತ್ಯವಾದ ಅನೇಕ ಅಗತ್ಯ ವಸ್ತುಗಳ ಪೂರೈಕೆಗೆ ಅಡ್ಡಿಪಡಿಸುತ್ತಿದೆ . ಅಂತಹ ಅಗತ್ಯ ವಸ್ತುಗಳ ಪಟ್ಟಿಯಲ್ಲಿ COVID-19 ಪರೀಕ್ಷಾ ಕಿಟ್ ‌ ಗಳು , ಮುಖಗವಸುಗಳು , ಆಲ್ಕೋಹಾಲ್ ಆಧಾರಿತ ಸ್ಯಾನಿಟೈಜರ್ ‌ ಗಳು , ವೈಯಕ್ತಿಕ ರಕ್ಷಣಾ ಸಾಧನಗಳು ( ಪಿಪಿಇಗಳು ), ಮುಂಚೂಣಿ ಆರೋಗ್ಯ ಕಾರ್ಯಕರ್ತರಿಗೆ ಉಡುಗೆಗಳು , ರೋಗಿಗಳಿಗೆ ವೆಂಟಿಲೇಟರ್ ‌ ಗಳು ( ಉಸಿರಾಟದ ಸಾಧನಗಳು ) ಇತ್ಯಾದಿಗಳು ಸೇರಿವೆ .


    ಈ ಅಗತ್ಯ ವಸ್ತುಗಳನ್ನು ಸಾಧ್ಯವಾದಷ್ಟು ಬೇಗ ಮತ್ತು ಬೃಹತ್ ಪ್ರಮಾಣದಲ್ಲಿ ಉತ್ಪಾದಿಸುವುದು ಸವಾಲಾಗಿದೆ . ಈ ಪರಿಸ್ಥಿತಿಯು ‘ ಮೇಕ್ ಇನ್ ಇಂಡಿಯಾ ’ ಕಾರ್ಯಕ್ರಮವನ್ನು ತೀವ್ರವಾಗಿ ಸಕ್ರಿಯಗೊಳಿಸಲು ಮತ್ತು ದೇಶದ ವಿವಿಧ ಸಂಶೋಧನೆ ಮತ್ತು ಅಭಿವೃದ್ಧಿ ( ಆರ್ & ಡಿ ) ಸಂಸ್ಥೆಗಳನ್ನು ಒಳಗೊಳ್ಳಲು ಭಾರತ ಸರ್ಕಾರವನ್ನು ಪ್ರೇರೇಪಿಸಿದೆ .


    ಆರೋಗ್ಯ , ವಿಜ್ಞಾನ ಮತ್ತು ತಂತ್ರಜ್ಞಾನ ಮತ್ತು ಭೂ ವಿಜ್ಞಾನ ಸಚಿವ ಡಾ . ಹರ್ಷವರ್ಧನ್ ಅವರ ನೇತೃತ್ವದಲ್ಲಿ ದೇಶದ ವೈಜ್ಞಾನಿಕ ಸಮುದಾಯವನ್ನು ಸಕ್ರಿಯಗೊಳಿಸಲು ಸುಸಂಘಟಿತ ವಿಧಾನವನ್ನು ಅಳವಡಿಸಲಾಗಿದೆ . ಈ ವಿಧಾನವು ಉತ್ತಮ ಅಭ್ಯಾಸಗಳ ಹಂಚಿಕೆ , ಕೆಲಸದಲ್ಲಿ ಸಹಯೋಗ , ಅಗತ್ಯ - ಆಧಾರಿತ ಆವಿಷ್ಕಾರಗಳ ಅಭಿವೃದ್ಧಿ ಮತ್ತು ಸಂಶೋಧನಾ ಕಾರ್ಯಗಳನ್ನು ನಕಲು ಮಾಡುವುದನ್ನು ತಪ್ಪಿಸಲು ಸಾಮಾನ್ಯ ವೇದಿಕೆಯನ್ನು ಒದಗಿಸಲು ಸಹಾಯ ಮಾಡಿದೆ . ಸಂಕ್ಷಿಪ್ತವಾಗಿ ಹೇಳಬೇಕೆಂದರೆ , ಇಷ್ಟು ಕಡಿಮೆ ಅವಧಿಯಲ್ಲಿ , ಹೊಸ ಪರೀಕ್ಷಾ ಕಿಟ್ ‌ ಗಳು , ರಕ್ಷಣಾ ಸಾಧನಗಳು , ಉಸಿರಾಟದ ಸಾಧನಗಳು ಇತ್ಯಾದಿಗಳನ್ನು ಅಭಿವೃದ್ಧಿಪಡಿಸಲು ದೇಶದ ಸಾವಿರಾರು ಸಂಶೋಧಕರನ್ನು ದಿನದ 24 ಗಂಟೆಯೂ ಕೆಲಸ ಮಾಡುವಂತೆ ಮಾಡಲು ಭಾರತಕ್ಕೆ ಸಾಧ್ಯವಾಯಿತು .


    ಭಾರತದ ಅತ್ಯುನ್ನತ ಎಸ್ & ಟಿ ಸಂಸ್ಥೆ ಮತ್ತು ಅದರ ಪ್ರಯತ್ನಗಳು


    ವಿಜ್ಞಾನ ಮತ್ತು ತಂತ್ರಜ್ಞಾನ ಇಲಾಖೆ ( ಡಿಎಸ್ ‌ ಟಿ ) ಭಾರತದ ಅತ್ಯುನ್ನತ ವಿಜ್ಞಾನ ಮತ್ತು ತಂತ್ರಜ್ಞಾನ ( ಎಸ್ & ಟಿ ) ಸಂಸ್ಥೆಯಾಗಿದೆ . ಡಿಎಸ್ ‌ ಟಿ ಮತ್ತು ಅದರ ಸಹೋದರ ಸಚಿವಾಲಯಗಳ ಅಡಿಯಲ್ಲಿರುವ ಸಂಸ್ಥೆಗಳ ಸಹಾಯದಿಂದ , COVID-19 ಕ್ಕೆ ಸಂಬಂಧಿಸಿದ ಹಲವಾರು ಸಮಸ್ಯೆಗಳನ್ನು ಪರಿಹರಿಸಲು ಭಾರತದಲ್ಲಿ ಸೂಕ್ತ ತಂತ್ರಜ್ಞಾನಗಳನ್ನು ಗುರುತಿಸುವ ಮತ್ತು ಉನ್ನತೀಕರಿಸುವ ಪ್ರಯತ್ನವನ್ನು ಡಿಎಸ್ ‌ ಟಿ ಮಾಡುತ್ತಿದೆ . ಇದು ದೇಶಕ್ಕೆ ಹೆಚ್ಚು ಪ್ರಸ್ತುತವಾದ ಪರಿಹಾರಗಳಿಗಾಗಿ ಅನ್ವೇಷಣೆ ಮಾಡುತ್ತದೆ ಮತ್ತು COVID-19 ಸಾಂಕ್ರಾಮಿಕ ರೋಗದಿಂದ ಉಂಟಾಗುವ ಅನಿವಾರ್ಯತೆಗಳಿಗಾಗಿ ದೇಶವನ್ನು ಸನ್ನದ್ಧಗೊಳಿಸಲು ಸಹಾಯ ಮಾಡುತ್ತದೆ .


    ಡಿಎಸ್ಟಿ ತನ್ನ ಸ್ವಾಯತ್ತ ಸಂಸ್ಥೆಗಳು ಮತ್ತು ಅಂಗ ಸಂಸ್ಥೆಗಳ ಮೂಲಕ COVID-19 ವಿರುದ್ಧ ಹೋರಾಡಲು ಮೂರು ಮಾರ್ಗಗಳನ್ನು ರೂಪಿಸಿದೆ :


    ಎ . ಆರ್ & ಡಿ ಬೆಂಬಲದ ಅಗತ್ಯವಿರುವ ಪರಿಹಾರಗಳ ವ್ಯಾಪಕ ಮ್ಯಾಪಿಂಗ್ , ನೆರವು ಮತ್ತು ಉತ್ಪಾದನಾ ಬೆಂಬಲ ಅಗತ್ಯವಿರುವ ಕಾರ್ಯಸಾಧ್ಯವಾದ ಉತ್ಪನ್ನಗಳ ಸ್ಟಾರ್ಟ್ ಅಪ್ ಗಳು .


    ಬಿ . ಬೆಂಬಲ ಅಗತ್ಯವಿರುವ ಮಾರುಕಟ್ಟೆಗೆ ನಿಯೋಜಿಸಬಹುದಾದ ಉತ್ಪನ್ನಗಳ ಗುರುತಿಸುವಿಕೆ


    ಸಿ . ಈಗಾಗಲೇ ಮಾರುಕಟ್ಟೆಯಲ್ಲಿರುವ ಪರಿಹಾರಗಳಿಗೆ ಬೆಂಬಲ . ಆದರೆ ಅವುಗಳ ಉತ್ಪಾದನಾ ಮೂಲಸೌಕರ್ಯ ಮತ್ತು ಸಾಮರ್ಥ್ಯಗಳನ್ನು ಹೆಚ್ಚಿಸಲು ಗಣನೀಯ ಪ್ರಮಾಣದ ಅಗತ್ಯವಿರುತ್ತದೆ .


    ಹೆಚ್ಚಿನ ಆದ್ಯತೆಯ ಕ್ಷೇತ್ರದಲ್ಲಿ ಸಂಶೋಧನೆಯ ತೀವ್ರತೆ ( ಐಆರ್ ‌ ಪಿಹೆಚ್ ‌ ಎ )


    ವಿಜ್ಞಾನ ಮತ್ತು ಎಂಜಿನಿಯರಿಂಗ್ ಸಂಶೋಧನಾ ಮಂಡಳಿ ( ಎಸ್ ‌ ಇಆರ್ ‌ ಬಿ ) ಡಿಎಸ್ ‌ ಟಿ ಅಡಿಯಲ್ಲಿ ಸ್ವಾಯತ್ತ ಸಂಸ್ಥೆಯಾಗಿದೆ . ಹೈ ಪ್ರಿಯಾರಿಟಿ ಏರಿಯಾ ( ಐಆರ್ ‌ ಪಿಎಚ್ ‌ ಎ ) ಯೋಜನೆಯಡಿಯಲ್ಲಿ , ಎಸ್ ‌ ಇಆರ್ ‌ ಬಿ ರಾಷ್ಟ್ರೀಯ ಆರ್ & ಡಿ ಪ್ರಯತ್ನಗಳನ್ನು ಹೆಚ್ಚಿಸಲು ಸಾಂಕ್ರಾಮಿಕ ರೋಗಶಾಸ್ತ್ರೀಯ ಅಧ್ಯಯನಗಳು , ಉಸಿರಾಟದ ವೈರಲ್ ಸೋಂಕುಗಳು , ಹೊಸ ಆಂಟಿ - ವೈರಲ್ ‌ ಗಳು , ಲಸಿಕೆಗಳು ಮತ್ತು COVID-19 ಮತ್ತು ಸಂಬಂಧಿತ ಉಸಿರಾಟದ ವೈರಲ್ ಸೋಂಕುಗಳ ವಿರುದ್ಧ ಕೈಗೆಟುಕುವ ರೋಗನಿರ್ಣಯದ ಸಮಯದಲ್ಲಿ ರೋಗನಿರೋಧಕ ಪ್ರತಿಕ್ರಿಯೆ ಮತ್ತು ಪ್ರತಿರಕ್ಷೆಯ ಕುರಿತ ಅಧ್ಯಯನಗಳಿಗಾಗಿ ಬಲವಾದ ಅಂತರಶಿಸ್ತೀಯ ಘಟಕವನ್ನು ಹೊಂದಿರುವ ಸ್ಪರ್ಧಾತ್ಮಕ ಪ್ರಸ್ತಾಪಗಳನ್ನು ಆಹ್ವಾನಿಸಿತ್ತು . ಇದಲ್ಲದೆ , ಆರೋಗ್ಯ ಕಾರ್ಯಕರ್ತರ ಪ್ರಸ್ತುತ ಅಗತ್ಯತೆಗಳನ್ನು ಪೂರೈಸಲು ಉದಾಹರಣೆಗೆ ( ಎ ) ಕಡಿಮೆ ಬೆಲೆಯ ಮತ್ತು ಪೋರ್ಟಬಲ್ ಕ್ಷಿಪ್ರ ರೋಗನಿರ್ಣಯ ಕಿಟ್ ‌ ಗಳು ಅಥವಾ ಉಪಕರಣಗಳು , ( ಬಿ ) COVID-19 ಆಣ್ವಿಕ ಗುರಿಗಳ ಕಂಪ್ಯೂಟೇಶನಲ್ ಗುರುತಿಸುವಿಕೆ ಮತ್ತು ಮೌಲ್ಯಮಾಪನ ( ಸಿ ) ಪ್ರಮುಖ COVID-19 ಗುರಿಗಳ ವಿರುದ್ಧ ಪುನರಾವರ್ತಿಸುವ ಔಷಧ ಮತ್ತು ಪೌಷ್ಠಿಕಾಂಶದ ಇನ್ - ವಿಟ್ರೊ / ಕ್ಲಿನಿಕಲ್ ಡೋಸ್ ಪರೀಕ್ಷೆಗಳಿಗಾಗಿ ಎಸ್ ‌ ಇಆರ್ ‌ ಬಿ ಅಲ್ಪಾವಧಿಯ ‘Core Research Grant Special Call on COVID-19’ ಅನ್ನು ಆಹ್ವಾನಿಸಿತ್ತು .


    ಐದು ಯೋಜನೆಗಳ ಮೊದಲ ಗುಂಪನ್ನು ಎಸ್ ‌ ಇಆರ್ ‌ ಬಿ ಆಯ್ಕೆ ಮಾಡಿದೆ , ಇದು ಕಾರ್ಯಗತಗೊಳಿಸಬಹುದಾದ ತಂತ್ರಜ್ಞಾನಗಳಾಗಿ ಮತ್ತಷ್ಟು ಅಭಿವೃದ್ಧಿಗೆ ಸಹಕರಿಸುತ್ತದೆ . ಇವುಗಳಲ್ಲಿ ಮೂರು ಯೋಜನೆಗಳು ವೈಯಕ್ತಿಕ ಸಂರಕ್ಷಣಾ ಸಾಧನಗಳಂತಹ ( ಪಿಪಿಇ ) ನಿರ್ಜೀವ ಮೇಲ್ಮೈಗಳ ಆಂಟಿವೈರಲ್ ಮತ್ತು ವೈರಸ್ಟಾಟಿಕ್ ಮೇಲ್ಮೈ ಲೇಪನದ ಪ್ರಮುಖ ವಿಷಯವಾಗಿದೆ . ನಾಲ್ಕನೆಯದು COVID-19 ಸೋಂಕಿತ ರೋಗಿಗಳಲ್ಲಿ ಮೆಟಾಬೊಲೈಟ್ ಬಯೋಮಾರ್ಕರ್ ‌ ಗಳನ್ನು ಗುರುತಿಸುವುದರೊಂದಿಗೆ ಚಿಕಿತ್ಸಕ ಗುರಿ ಗುರುತಿಸುವಿಕೆಯನ್ನು ಶಕ್ತಗೊಳಿಸುತ್ತದೆ ಮತ್ತು ಕೊನೆಯದು ಕೊರೊನಾ ವೈರಸ್ ನ ಸ್ಪೈಕ್ ಗ್ಲೈಕೊಪ್ರೊಟೀನ್ ‌ ನ ಡೊಮೇನ್ ‌ ನ ವಿರುದ್ಧ ಆ್ಯಂಟಿಬಾಡಿ ಅಭಿವೃದ್ಧಿಗೆ ಸಂಬಂಧಿಸಿದೆ .


    ಡೇಟಾ - ಚಾಲಿತ ವಿಧಾನದ ಮೂಲಕ ವೈರಸ್ ಅನ್ನು ಪತ್ತೆಹಚ್ಚುವುದು ಮತ್ತು ಹಿಂಬಾಲಿಸುವುದು ಅದರ ನಿಗ್ರಹದ ಒಂದು ಪ್ರಮುಖ ಹಂತವಾಗಿದೆ . ಈ ದಿಕ್ಕಿನಲ್ಲಿ , ಎಸ್ ‌ ಇಆರ್ ‌ ಬಿ COVID-19 ಹರಡುವಿಕೆಯ ಗಣಿತದ ಮಾಡೆಲಿಂಗ್ ಕುರಿತು ಅಲ್ಪಾವಧಿಯ ಯೋಜನೆಯನ್ನು ಘೋಷಿಸಿದೆ ; ಸಾಂಕ್ರಾಮಿಕ ದತ್ತಾಂಶ ಕಲಿಕೆ , ಮುನ್ಸೂಚನೆ ಮತ್ತು ಸಾಂಕ್ರಾಮಿಕ ದತ್ತಾಂಶಗಳು ; ಸಾಂಕ್ರಾಮಿಕ ರೋಗ ಮಾದರಿ ಮತ್ತು ಸಾಂಕ್ರಾಮಿಕ ರೋಗಶಾಸ್ತ್ರೀಯ ಮಾದರಿಗಳಿಗಾಗಿ ಪರಿಮಾಣಾತ್ಮಕ ಸಾಮಾಜಿಕ ವಿಜ್ಞಾನ ವಿಧಾನಗಳಿಗಾಗಿ ಕೇಂದ್ರೀಕೃತ ಕ್ರಮಾವಳಿಗಳು , ತಡೆಗಟ್ಟುವ ಮತ್ತು ಗುಣಪಡಿಸಬಹುದಾದ ಕ್ರಮಗಳ ಅಲಭ್ಯತೆಯಲ್ಲಿ , ಹೊಸ ಪ್ರದೇಶಗಳಲ್ಲಿ ನಿರಂತರ ಪ್ರಸರಣ ಸಂಭವಿಸುವ ಸಾಮರ್ಥ್ಯವನ್ನು ನಿರ್ಣಯಿಸಲು ಈ ಗಣಿತದ ಮಾದರಿಗಳು ಸಹಾಯ ಮಾಡಬಹುದು .


    ಸಂಶೋಧನಾ ಪ್ರಸ್ತಾಪಗಳಿಗೆ ಟಿಡಿಬಿ ಆಹ್ವಾನ


    ಡಿಎಸ್ಟಿಯ ಅಂಗ ಸಂಸ್ಥೆಯಾದ ಟೆಕ್ನಾಲಜಿ ಡೆವಲಪ್ಮೆಂಟ್ ಬೋರ್ಡ್ ( ಟಿಡಿಬಿ ) COVID- 19 ರೋಗಿಗಳಿಗೆ ರಕ್ಷಣೆ ಮತ್ತು ಗೃಹಾಧಾರಿತ ಉಸಿರಾಟದ ಮಧ್ಯಸ್ಥಿಕೆಗಳನ್ನು ಒದಗಿಸಲು ಭಾರತೀಯ ಕಂಪನಿಗಳು ಮತ್ತು ಉದ್ಯಮಗಳಿಂದ ಪ್ರಸ್ತಾಪಗಳನ್ನು ಆಹ್ವಾನಿಸಿದೆ . ಅಗತ್ಯ - ಆಧಾರಿತ ಸ್ಥಳೀಯವಾಗಿ ಅಭಿವೃದ್ಧಿಪಡಿಸಿದ ಅಥವಾ ಆಮದು ಮಾಡಿದ ತಾಂತ್ರಿಕವಾಗಿ ಉತ್ತಮವಾದ ಮತ್ತು ಕಡಿಮೆ - ವೆಚ್ಚದ ಮುಖಗವಸುಗಳು , ದುಬಾರಿಯಲ್ಲದ ಉಷ್ಣ ಸ್ಕ್ಯಾನಿಂಗ್ ಸಾಧನಗಳು , ದೊಡ್ಡ ಪ್ರದೇಶಗಳು ಮತ್ತು ಸಂಪರ್ಕವಿಲ್ಲದೆ ಪ್ರವೇಶ ಮಾಡುವ ನೈರ್ಮಲ್ಯೀಕರಣ ತಂತ್ರಜ್ಞಾನಗಳು , ಕ್ಷಿಪ್ರ ರೋಗನಿರ್ಣಯ ಕಿಟ್ ‌ ಗಳು ಮತ್ತು ಆಮ್ಲಜನಕಗಳು ಮತ್ತು ವೆಂಟಿಲೇಟರ್ ‌ ಗಳಲ್ಲಿ ಉದ್ಯಮಗಳು ಈ ಸಂಕಷ್ಟ ಕಾಲದಲ್ಲಿ ನೆರವಾಗಬಹುದು .


    ಕೃತಕ ಮ್ಯಾನುವಲ್ ಉಸಿರಾಟದ ಘಟಕ (AMBU)


    ತಿರುವನಂತಪುರದ ಶ್ರೀ ಚಿತ್ರ ತಿರುಣಾಲ್ ಇನ್ಸ್ಟಿಟ್ಯೂಟ್ ಆಫ್ ಮೆಡಿಕಲ್ ಸೈನ್ಸ್ ಅಂಡ್ ಟೆಕ್ನಾಲಜಿ ( ಎಸ್ ‌ ಸಿಟಿಐಎಂಎಸ್ ‌ ಟಿ ) ಕೃತಕ ಮ್ಯಾನುವಲ್ ಉಸಿರಾಟದ ಘಟಕ ( ಎಎಂಬಿಯು ) ಆಧರಿಸಿ ವೆಂಟಿಲೇಟರ್ ವ್ಯವಸ್ಥೆಯನ್ನು ಅಭಿವೃದ್ಧಿಪಡಿಸಿದೆ . ಕ್ಲಿನಿಕಲ್ ಸಿಬ್ಬಂದಿಯ ನೆರವಿನೊಂದಿಗೆ ಸಂಸ್ಥೆಯ ಸ್ವಯಂಚಾಲಿತ AMBU ವೆಂಟಿಲೇಟರ್ ಐಸಿಯು ವೆಂಟಿಲೇಟರ್ ‌ ಗಳಿಗೆ ಪ್ರವೇಶವಿಲ್ಲದ ನಿರ್ಣಾಯಕ ರೋಗಿಗಳ ಉಸಿರಾಟಕ್ಕೆ ಸಹಾಯ ಮಾಡುತ್ತದೆ . ಈ ತಂತ್ರಜ್ಞಾನವು ಬೆಂಗಳೂರಿನ ವಿಪ್ರೊ 3 ಡಿ ಮೂಲಕ ಕ್ಲಿನಿಕಲ್ ಪ್ರಯೋಗಗಳು ಮತ್ತು ಉತ್ಪಾದನೆಗೆ ತ್ವರಿತವಾಗಿ ಸಾಗಿದೆ . ಈ ತುರ್ತು ವೆಂಟಿಲೇಟರ್ ‌ ನ ಹೊರತಾಗಿ , COVID-19 ರೋಗಿಗಳನ್ನು ತಪಾಸಣೆ ಮಾಡಲು ಕಡಿಮೆ - ವೆಚ್ಚದ ಕೃತಕ ಬುದ್ಧಿಮತ್ತೆ ಹೊಂದಿರುವ ಡಿಜಿಟಲ್ ಎಕ್ಸ್ ರೇ ಡಿಟೆಕ್ಟರ್ ‌ ಗಳನ್ನು ಅಭಿವೃದ್ಧಿಪಡಿಸುವಲ್ಲಿ ಸಂಸ್ಥೆ ಪ್ರಯತ್ನಿಸುತ್ತಿದೆ .


    ಆ್ಯಂಟಿ - ಮೈಕ್ರೋಬಿಯಲ್ ಲೇಪನ


    ಡಿಎಸ್ಟಿ ಅಡಿಯಲ್ಲಿ ಸ್ವಾಯತ್ತ ಸಂಸ್ಥೆಯಾದ ಜವಾಹರಲಾಲ್ ನೆಹರು ಸೆಂಟರ್ ಫಾರ್ ಅಡ್ವಾನ್ಸ್ಡ್ ಸೈಂಟಿಫಿಕ್ ರಿಸರ್ಚ್ ( ಜೆಎನ್ ‌ ಸಿಎಎಸ್ಆರ್ ) ಒಂದು ಹಂತದ ಗುಣಪಡಿಸಬಹುದಾದ ಆಂಟಿ - ಮೈಕ್ರೋಬಿಯಲ್ ಲೇಪನವನ್ನು ಕಂಡು ಹಿಡಿದಿದೆ . ಈ ಲೇಪನವು ಮೆಥಿಸಿಲಿನ್ - ನಿರೋಧಕ ಸ್ಟ್ಯಾಫಿಲೋಕೊಕಸ್ ಔರೆಸ್ , ಫ್ಲುಕೋನಜೋಲ್ - ನಿರೋಧಕ ಸಿ . ಅಲ್ಬಿಕಾನ್ಸ್ ಎಸ್ಪಿಪಿ . ಮತ್ತು Severe Acute Respiratory Syndrome Coronavirus 2 (SARS-COV-19) ಗಳೂ ಸೇರಿದಂತೆ ಇನ್ಫ್ಲುಯೆನ್ಜಾ ವೈರಸ್ ಮತ್ತು ನಿರೋಧಕ ರೋಗಕಾರಕ ಬ್ಯಾಕ್ಟೀರಿಯಾ ಮತ್ತು ಶಿಲೀಂಧ್ರಗಳನ್ನು ಸಂಪೂರ್ಣವಾಗಿ ಕೊಲ್ಲುವ ಸಾಮರ್ಥ್ಯವನ್ನು ಹೊಂದಿದೆ , ಈ ಲೇಪನವು ಸೂಕ್ಷ್ಮಜೀವಿಗಳನ್ನು ಲೇಪಿತ ಮೇಲ್ಮೈಗಳಲ್ಲಿ ಸಕ್ರಿಯವಾಗಿರಲು ಬಿಡುವುದಿಲ್ಲ ಎಂದು ಹೇಳಲಾಗಿದೆ . COVID-19 ಸಾಂಕ್ರಾಮಿಕದ ಸಮಯದಲ್ಲಿ , ಆರೋಗ್ಯ ಕಾರ್ಯಕರ್ತರ ವೈಯಕ್ತಿಕ ರಕ್ಷಣಾ ಸಾಧನಗಳು , ಬಟ್ಟೆ ಮತ್ತು ಸಾಧನಗಳನ್ನು ರಕ್ಷಿಸಲು ಈ ಲೇಪನವನ್ನು ಬಳಸಬಹುದು .


    ತಳಮಟ್ಟದ ಆವಿಷ್ಕಾರಗಳು


    ಡಿಎಸ್ಟಿಯ ಮತ್ತೊಂದು ಸ್ವಾಯತ್ತ ಸಂಸ್ಥೆಯಾದ ನ್ಯಾಷನಲ್ ಇನ್ನೋವೇಶನ್ ಫೌಂಡೇಶನ್ ( ಎನ್ಎಸ್ಎಫ್ ) ಯಾವುದೇ ತಾಂತ್ರಿಕ ಕ್ಷೇತ್ರದಲ್ಲಿ ವ್ಯಕ್ತಿಗಳು ಮತ್ತು ಸ್ಥಳೀಯ ಸಮುದಾಯಗಳು ಅಭಿವೃದ್ಧಿಪಡಿಸಿದ ತಳಮಟ್ಟದ ಆವಿಷ್ಕಾರಗಳನ್ನು ಪ್ರೋತ್ಸಾಹಿಸುತ್ತದೆ ಮತ್ತು ಬೆಂಬಲಿಸುತ್ತದೆ . ಈ ಕೆಳಗಿನ ಸಮಸ್ಯೆಗಳನ್ನು ನಿಭಾಯಿಸಲು ಎನ್ ‌ ಎಸ್ ‌ ಎಫ್ ತನ್ನ ‘ ಚಾಲೆಂಜ್ ಕೋವಿಡ್ -19 ಸ್ಪರ್ಧೆ ( ಸಿ 3) ಮೂಲಕ ಸೃಜನಶೀಲ ಮತ್ತು ನೂತನ ಆಲೋಚನೆಗಳನ್ನು ಹಂಚಿಕೊಳ್ಳಲು ನಾಗರಿಕರನ್ನು ಆಹ್ವಾನಿಸಿದೆ : ( ಎ ) ಪೋಷಣೆ ಮತ್ತು ರೋಗ ನಿರೋಧಕ ಶಕ್ತಿ ಹೆಚ್ಚಳಕ್ಕೆ ಆರೋಗ್ಯಕರ ಆಹಾರ ( ಬಿ ) ಕೊರೊನಾವೈರಸ್ ಹರಡುವಿಕೆಯನ್ನು ಕಡಿಮೆ ಮಾಡುವುದು ( ಸಿ ) ವ್ಯಕ್ತಿಯೊಬ್ಬರ ಕೈ , ದೇಹ , ಮನೆಯ ವಸ್ತುಗಳು ಮತ್ತು ಮನೆ , ಸಾರ್ವಜನಿಕ ಸ್ಥಳಗಳಲ್ಲಿ ಅಗತ್ಯವಿರುವ ಕಡೆಗಳಲ್ಲಿ ಸ್ವಚ್ಛಗೊಳಿಸುವುದು ; ( ಡಿ ) ಜನರಿಗೆ ವಿಶೇಷವಾಗಿ ವಯಸ್ಸಾದವರು ಒಂಟಿಯಾಗಿ ವಾಸಿಸು ಕಡೆಗಳಲ್ಲಿ ಅಗತ್ಯ ವಸ್ತುಗಳ ಸರಬರಾಜು ಮತ್ತು ವಿತರಣೆ , ( ಇ ) ಜನರನ್ನು ಮನೆಯಲ್ಲಿ ಲಾಭದಾಯಕವಾಗಿಸುವುದು ( ಎಫ್ ) ಪಿಪಿಇಗಳು ಮತ್ತು ಆರೋಗ್ಯ ರಕ್ಷಣೆಯ ಸಾಮರ್ಥ್ಯವನ್ನು ಹೆಚ್ಚಿಸಲು ತ್ವರಿತ ರೋಗನಿರ್ಣಯ ಪರೀಕ್ಷಾ ಸೌಲಭ್ಯಗಳು ( ಜಿ ) COVID-19 ರ ಅವಧಿಯಲ್ಲಿ ಕೊರೊನಾ ನಂತರದ ಅನುಷ್ಠಾನ ಅಗತ್ಯತೆಗಳು ಮತ್ತು ಜನಸಂಖ್ಯೆಯ ವಿವಿಧ ವಿಭಾಗದ ವಿವಿಧ ಅಗತ್ಯಗಳಿಗಾಗಿ " ಸಂಪರ್ಕವಿಲ್ಲದ " ಸಾಧನಗಳನ್ನು ಪುನರ್ವಿಮರ್ಶಿಸುವುದು . ಜನಸಾಮಾನ್ಯರಲ್ಲಿ ವೈಜ್ಞಾನಿಕ ಮನೋಧರ್ಮವನ್ನು ಬೆಳೆಸುವುದರ ಜೊತೆಗೆ , ಸಾಂಕ್ರಾಮಿಕ ರೋಗದ ವಿರುದ್ಧ ಸರ್ಕಾರದ ಕಾರ್ಯಕ್ರಮಗಳಲ್ಲಿ ಸಕ್ರಿಯವಾಗಿ ಭಾಗವಹಿಸಲು ಈ ಉಪಕ್ರಮವು ಪ್ರೋತ್ಸಾಹಿಸುತ್ತದೆ .


    ಎಸ್ & ಟಿ ಪ್ರಯತ್ನಗಳಿಗೆ ಸಹಕರಿಸುವುದು


    ಮೊದಲೇ ಹೇಳಿದಂತೆ , ಸ್ಟಾರ್ಟ್ ಅಪ್ ‌ ಗಳು , ಅಕಾಡೆಮಿ , ರಿಸರ್ಚ್ ಮತ್ತು ಡೆವಲಪ್ ‌ ಮೆಂಟ್ ಲ್ಯಾಬ್ ‌ ಗಳು ಮತ್ತು ಉದ್ಯಮಗಳಲ್ಲಿ COVID-19 ಸಂಬಂಧಿತ ತಂತ್ರಜ್ಞಾನ ಸಾಮರ್ಥ್ಯಗಳನ್ನು ಮ್ಯಾಪಿಂಗ್ ಮಾಡಲು ಭಾರತ ಸರ್ಕಾರವು ‘COVID-19 ಟಾಸ್ಕ್ ಫೋರ್ಸ್ ’ ಅನ್ನು ಸ್ಥಾಪಿಸಿದೆ . ಡಿಎಸ್ಟಿ , ಜೈವಿಕ ತಂತ್ರಜ್ಞಾನ ಇಲಾಖೆ ( ಡಿಬಿಟಿ ), ಭಾರತೀಯ ವೈದ್ಯಕೀಯ ಸಂಶೋಧನಾ ಮಂಡಳಿ ( ಐಸಿಎಂಆರ್ ), ಎಲೆಕ್ಟ್ರಾನಿಕ್ಸ್ ಮತ್ತು ಮಾಹಿತಿ ತಂತ್ರಜ್ಞಾನ ಸಚಿವಾಲಯ ( ಎಂಇಐಟಿ ), ಕೌನ್ಸಿಲ್ ಫಾರ್ ಸೈಂಟಿಫಿಕ್ ಅಂಡ್ ಇಂಡಸ್ಟ್ರಿಯಲ್ ರಿಸರ್ಚ್ ( ಸಿಎಸ್ಐಆರ್ ), ಅಟಲ್ ಇನ್ನೋವೇಶನ್ ಮಿಷನ್ ( ಎಐಎಂ ), ಅತಿ ಸಣ್ಣ , ಸಣ್ಣ ಮತ್ತು ಮಧ್ಯಮ ಉದ್ಯಮಗಳ ಸಚಿವಾಲಯ ( ಎಂಎಸ್ ‌ ಎಂಇ ), ಸ್ಟಾರ್ಟ್ಅಪ್ ಇಂಡಿಯಾ ಮತ್ತು ಅಖಿಲ ಭಾರತ ತಾಂತ್ರಿಕ ಶಿಕ್ಷಣ ಮಂಡಳಿ ( ಎಐಸಿಟಿಇ ) ಈ ಮ್ಯಾಪಿಂಗ್ ಗುಂಪಿನಲ್ಲಿವೆ .


    ರೋಗನಿರ್ಣಯ , ಔಷಧಗಳು , ವೆಂಟಿಲೇಟರ್ ‌ ಗಳು , ರಕ್ಷಣಾ ಸಾಧನ , ಸೋಂಕುನಿವಾರಕ ವ್ಯವಸ್ಥೆಗಳು ಮುಂತಾದ ಕ್ಷೇತ್ರಗಳಲ್ಲಿ ಈ ಕಾರ್ಯಪಡೆಯು 500 ಕ್ಕೂ ಹೆಚ್ಚು ಘಟಕಗಳನ್ನು ಗುರುತಿಸಿದೆ . ಮುಖಗವಸುಗಳು ಮತ್ತು ಇತರ ರಕ್ಷಣಾತ್ಮಕ ಸಾಧನಗಳು , ಸ್ಯಾನಿಟೈಜರ್ ‌ ಗಳು , ಸ್ಕ್ರೀನಿಂಗ್ ‌ ಗೆ ಕೈಗೆಟುಕುವಬೆಲೆಯ ಕಿಟ್ ‌ ಗಳು , ವೆಂಟಿಲೇಟರ್ ‌ ಗಳು ಮತ್ತು ಆಮ್ಲಜನಕಗಳು , ಡೇಟಾ ವಿಶ್ಲೇಷಣೆ ಎಐ ಮತ್ತು ಐಒಟಿ ಆಧಾರಿತ ಪರಿಹಾರಗಳ ಮೂಲಕ ಸಾಂಕ್ರಾಮಿಕ ಹರಡುವುದನ್ನು ಪತ್ತೆಹಚ್ಚುವುದು , ಮೇಲ್ವಿಚಾರಣೆ ಮತ್ತು ನಿಯಂತ್ರಣ ಗುರುತಿಸಲಾದ ಪರಿಹಾರಗಳಲ್ಲಿ ಕೆಲವು .


    ಜೈವಿಕ ತಂತ್ರಜ್ಞಾನ ಇಲಾಖೆ ( ಡಿಬಿಟಿ ) ಮತ್ತು ಡಿಎಸ್ ‌ ಟಿಯ ಸಹೋದರ ವಿಭಾಗವಾದ ಬಯೋಟೆಕ್ನಾಲಜಿ ಇಂಡಸ್ಟ್ರಿ ರಿಸರ್ಚ್ ಅಸಿಸ್ಟೆನ್ಸ್ ಕೌನ್ಸಿಲ್ ( ಬಿಐಆರ್ಎಸಿ ) ಸಹ ಕೋವಿಡ್ -19 ರಿಸರ್ಚ್ ಕನ್ಸೋರ್ಟಿಯಂ ಕಾರ್ಯಕ್ರಮವನ್ನು ಘೋಷಿಸಿವೆ ಮತ್ತು ಕಡಿಮೆ ವೆಚ್ಚದ ರೋಗನಿರ್ಣಯ , ಲಸಿಕೆಗಳು , ಹೊಸ ಚಿಕಿತ್ಸೆಗಳು , ಔಷಧಿಗಳ ಮರುಹಂಚಿಕೆ ಅಥವಾ COVID-19 ರ ನಿಯಂತ್ರಣಕ್ಕಾಗಿ ಯಾವುದೇ ಹಸ್ತಕ್ಷೇಪಕ್ಕಾಗಿ ಉದ್ಯಮ , ಅಕಾಡೆಮಿ , ಇಂಡಸ್ಟ್ರಿ - ಅಕಾಡೆಮಿ ಸಹಭಾಗಿತ್ವದಿಂದ ಪ್ರಸ್ತಾಪಗಳನ್ನು ಆಹ್ವಾನಿಸಿವೆ .


    ಕೌನ್ಸಿಲ್ ಆಫ್ ಸೈಂಟಿಫಿಕ್ ಅಂಡ್ ಇಂಡಸ್ಟ್ರಿಯಲ್ ರಿಸರ್ಚ್ ( ಸಿಎಸ್ಐಆರ್ ) ತನ್ನ ನ್ಯೂ ಮಿಲೇನಿಯಮ್ ಇಂಡಿಯನ್ ಟೆಕ್ನಾಲಜಿ ಲೀಡರ್ಶಿಪ್ ಇನಿಶಿಯೇಟಿವ್ ( ಎನ್ಎಂಐಟಿಎಲ್ಐ ) ಅಡಿಯಲ್ಲಿ , ಪರಿಣಾಮಕಾರಿಯಾದ ನಿಗ್ರಹ ಕ್ರಮಗಳು , ಕೈಗೆಟುಕುವ ಬೆಲೆಯ ವೆಂಟಿಲೇಟರ್ಗಳು , ಹೊಸ ರೋಗನಿರ್ಣಯಗಳು ( ಕ್ಷಿಪ್ರ , ಕೈಗೆಟುಕುವ , ಅತ್ಯಾಧುನಿಕ ) ), ಹೊಸ ಔಷಧಗಳು ಅಥವಾ ಪುನರಾವರ್ತಿತ ಔಷಧಗಳು , ಹೊಸ ಲಸಿಕೆಗಳು ಅಥವಾ ಮರುಬಳಕೆಯ ಲಸಿಕೆ ಮತ್ತು ಟ್ರ್ಯಾಕ್ - ಅಂಡ್ - ಟ್ರೇಸ್ ತಂತ್ರಜ್ಞಾನಗಳ ಬಗ್ಗೆ ಉದ್ಯಮಗಳಿಂದ ಪ್ರಸ್ತಾವನೆಗಳನ್ನು ಆಹ್ವಾನಿಸಿದೆ .


    ಇತರ ಸಂಸ್ಥೆಗಳಿಂದ ನವೀನ , ತ್ವರಿತ ಮತ್ತು ಆರ್ಥಿಕ ಪರಿಹಾರಗಳು ಸಹ ಬರುತ್ತಿವೆ . ಉದಾಹರಣೆಗೆ , ಸಿಎಸ್ಐಆರ್ - ಇನ್ಸ್ಟಿಟ್ಯೂಟ್ ಆಫ್ ಜೀನೋಮಿಕ್ಸ್ ಅಂಡ್ ಇಂಟಿಗ್ರೇಟಿವ್ ಬಯಾಲಜಿ ( ಐಜಿಐಬಿ ) ಕಾಗದದ ಪಟ್ಟಿ ಆಧಾರಿತ ಪರೀಕ್ಷಾ ಮೌಲ್ಯಮಾಪನವನ್ನು ಅಭಿವೃದ್ಧಿಪಡಿಸಿದೆ . ಈ ಪರೀಕ್ಷಾ ವಿಶ್ಲೇಷಣೆಯು ಕೊರೊನಾವೈರಸ್ SARS-Cov-2 ನೊವೆಲ್ ವೈರಲ್ ಆರ್ ಎನ್ ಎ ಯನ್ನು ಒಂದು ಗಂಟೆಯೊಳಗೆ ಪತ್ತೆ ಮಾಡುತ್ತದೆ .


    ವೈರಸ್ ಮಾರ್ಫೋಜೆನೆಸಿಸ್ ಮತ್ತು ಅಭಿವೃದ್ಧಿ , ವೈರಸ್ - ಹೋಸ್ಟ್ ಸಂವಹನ , ವೈರಲೆನ್ಸ್ , ವಿಕಸನ ಮತ್ತು ಪ್ರಸರಣ ಮಾದರಿಯೊಂದಿಗೆ ಸಂಬಂಧಿಸಿರುವ ಆನುವಂಶಿಕ ರೂಪಾಂತರಗಳು , ರೋಗಕಾರಕ ಅಧ್ಯಯನಗಳು ಮತ್ತು ಸಾಂಕ್ರಾಮಿಕ ರೋಗಗಳ ಸಂಗ್ರಹದಂತಹ ಅನೇಕ ಸಾಂಕ್ರಾಮಿಕ ರೋಗಗಳ ಮೂಲ ವಿಜ್ಞಾನ ಮತ್ತು ಇತರ ಸಾಮಾಜಿಕ ಅಂಶಗಳ ಮೇಲೆ ಅನೇಕ ಸಂಶೋಧನಾ ಗುಂಪುಗಳು ಗಮನ ಹರಿಸುತ್ತಿವೆ . COVID-19 ವಿರುದ್ಧದ ಲಸಿಕೆಗಳು ಮತ್ತು ಚಿಕಿತ್ಸಕ ಔಷಧಿಗಳ ಅಭಿವೃದ್ಧಿಗೆ ಈ ಅಧ್ಯಯನಗಳು ತುಂಬಾ ಅವಶ್ಯಕವಾಗಿವೆ .


    ಖಾಸಗಿ ಪ್ರಯೋಗಾಲಯಗಳಲ್ಲಿ ಎಸ್ & ಟಿ


    ರೋಗನಿರ್ಣಯ , ಲಸಿಕೆಗಳು ಮತ್ತು ನೂತನ ಚಿಕಿತ್ಸಕಗಳ ಅಭಿವೃದ್ಧಿಯ ಪ್ರಕ್ರಿಯೆಯಲ್ಲಿ ಖಾಸಗಿ ವಲಯದ ಪ್ರಯತ್ನಗಳು ಮತ್ತು ಕೊಡುಗೆಗಳು ವೇಗಗೊಂಡಿವೆ . ಪುಣೆ ಮೂಲದ ಆಣ್ವಿಕ ರೋಗನಿರ್ಣಯ ಸಂಸ್ಥೆ ಮೈಲಾಬ್ ಡಿಸ್ಕವರಿ ಸೊಲ್ಯೂಷನ್ಸ್ , ಭಾರತದಲ್ಲಿ ಮೊದಲ COVID-19 ಕ್ಷಿಪ್ರ ಪರೀಕ್ಷಾ ಕಿಟ್ ಅನ್ನು ಅಭಿವೃದ್ಧಿಪಡಿಸಿದೆ . ಈ ಪರೀಕ್ಷಾ ಕಿಟ್ ಅನ್ನು ಭಾರತೀಯ ಆಹಾರ ಮತ್ತು ಔಷಧ ಆಡಳಿತ , ಕೇಂದ್ರ ಡ್ರಗ್ಸ್ ಸ್ಟ್ಯಾಂಡರ್ಡ್ ಕಂಟ್ರೋಲ್ ಆರ್ಗನೈಸೇಶನ್ ( ಸಿಡಿಎಸ್ಕೊ ) ಮತ್ತು ಐಸಿಎಂಆರ್ ಅನುಮೋದಿಸಿವೆ . ಈ ಕಿಟ್ ಎರಡೂವರೆ ಗಂಟೆಗಳ ಒಳಗೆ ಪರೀಕ್ಷಾ ಫಲಿತಾಂಶಗಳನ್ನು ನೀಡುತ್ತದೆ . ಸೀರಮ್ ಇನ್ ‌ ಸ್ಟಿಟ್ಯೂಟ್ ಆಫ್ ಇಂಡಿಯಾ ಮತ್ತು ಎಪಿ ಗ್ಲೋಬಲೆ ಜೊತೆ ಕೈಜೋಡಿಸಿದ ನಂತರ , ಮೈಲಾಬ್ ‌ ನ ಪರೀಕ್ಷಾ ಸಾಮರ್ಥ್ಯವು ವಾರಕ್ಕೆ 1.5 ಲಕ್ಷ ಪರೀಕ್ಷೆಗಳಿಂದ ವಾರಕ್ಕೆ 20 ಲಕ್ಷ (2 ಮಿಲಿಯನ್ ) ಪರೀಕ್ಷೆಗಳಿಗೆ ಹೆಚ್ಚಾಗಿದೆ .


    ಪುಣೆ ಮೂಲದ ವಿಜ್ಞಾನ ಮತ್ತು ತಂತ್ರಜ್ಞಾನ ಪಾರ್ಕ್ ನ ಇನ್ಕ್ಯುಬೇಟ್ ಕಂಪನಿಯು ಡಿಎಸ್ ‌ ಟಿಯ ‘ ನಿಧಿ ಪ್ರಯಾಸ್ ’ ಕಾರ್ಯಕ್ರಮದಡಿ ‘ ಸೈಟೆಕ್ ಏರಾನ್ ’ ಎಂಬ ಉತ್ಪನ್ನದ ಮೂಲಕ ನೂತನ COVID-19 ಪರಿಹಾರವನ್ನು ತಂದಿದೆ . ಅಯಾನೈಸರ್ ಯಂತ್ರವು ಋಣಾತ್ಮಕ ಆವೇಶದ ಅಯಾನುಗಳನ್ನು 8 ಸೆಕೆಂಡಿಗೆ ಸುಮಾರು ನೂರು ಮಿಲಿಯನ್ ( ಸೆಕೆಂಡಿಗೆ 10 ಅಯಾನುಗಳು ) ಉತ್ಪಾದಿಸುತ್ತದೆ ಎಂದು ಈ ಸ್ಟಾರ್ಟ್ ಅಪ್ ಹೇಳಿದೆ . ಈ ಯಂತ್ರವು ಕೋಣೆಯೊಳಗಿನ ವೈರಲ್ ಲೋಡ್ ಅನ್ನು ಶೇಕಡಾ 99.7 ರಷ್ಟು ಕಡಿಮೆ ಮಾಡುವ ಸಾಮರ್ಥ್ಯವನ್ನು ಹೊಂದಿದೆ ( ಕೋಣೆಯ ಗಾತ್ರವನ್ನು ಆಧರಿಸಿ ). ಕ್ವಾರಂಟೈನ್ ಸೌಲಭ್ಯಗಳು ಮತ್ತು ಆಸ್ಪತ್ರೆಗಳನ್ನು ಸ್ವಚ್ಛಗೊಳಿಸಲು ಇದು ಉತ್ತಮ ಸಹಾಯ ಮಾಡುತ್ತದೆ .


    ತಾಂತ್ರಿಕ ಮತ್ತು ವೈದ್ಯಕೀಯ ಪರಿಹಾರಗಳ ಜೊತೆಗೆ , ವಿಜ್ಞಾನ ಆಧಾರಿತ ಐಇಸಿ ( ಮಾಹಿತಿ , ಶಿಕ್ಷಣ ಮತ್ತು ಸಂವಹನ ) ಸಾಮಗ್ರಿಗಳನ್ನು ತಯಾರಿಸುವುದು ಮತ್ತು ಅದನ್ನು ಅಪಾರ ಸಂಖ್ಯೆಯ ಸಾರ್ವಜನಿಕರಿಗೆ ಪ್ರಸಾರ ಮಾಡುವುದು ಸಹ ಒಂದು ಪ್ರಮುಖ ಕಾರ್ಯವಾಗಿದೆ . ಅಂತಹ ಐಇಸಿ ವಸ್ತುಗಳು ಸಾರ್ವಜನಿಕರು ಎದುರಿಸುತ್ತಿರುವ ಮಿಥ್ಯೆ , ಭೀತಿ ಮತ್ತು ಮಾನಸಿಕ ಒತ್ತಡವನ್ನು ಹೋಗಲಾಡಿಸಬಹುದು . ಅಂತಹ ಒಂದು ಸರ್ಕಾರಿ ನೇತೃತ್ವದ ಎಐ ಆಧಾರಿತ ಆ್ಯಪ್ ‘ ಕೊರೊನಾ ಕಾ ವಾಚ್ ’ ಅನ್ನು ಈ ದಿಕ್ಕಿನಲ್ಲಿ ಅಭಿವೃದ್ಧಿಪಡಿಸಲಾಗಿದೆ . ಕೊರೊನಾವೈರಸ್ ಪಾಸಿಟಿವ್ ದೃಢಪಟ್ಟ ವ್ಯಕ್ತಿಯ ಸಾಮೀಪ್ಯದಲ್ಲಿ ಬಂದಾಗ ಬಳಕೆದಾರರನ್ನು ಎಚ್ಚರಿಸುವ ಹಾಗೂ ಇನ್ನಿತರ ಟ್ರ್ಯಾಕಿಂಗ್ ಅಪ್ಲಿಕೇಶನ್ ‌ ಗಳು ಲಭ್ಯವಿವೆ . ಆದಾಗ್ಯೂ , ಈ ಅಪ್ಲಿಕೇಶನ್ ‌ ಗಳು ಇಲ್ಲಿಯವರೆಗೆ ಸಾರ್ವಜನಿಕರಲ್ಲಿ ಸಾಕಷ್ಟು ಆಕರ್ಷಣೆಯನ್ನು ಗಳಿಸಿಲ್ಲ .


    ಯುದ್ಧೋಪಾದಿಯಲ್ಲಿ ಸಮಗ್ರ ಪ್ರಯತ್ನಗಳು


    COVID-19 ವಿರುದ್ಧದ ಹೋರಾಟದಲ್ಲಿ ಭಾರತೀಯ ಆರೋಗ್ಯ ಮತ್ತು ವೈಜ್ಞಾನಿಕ ಸಮುದಾಯಕ್ಕೆ ಭಾರತ ಸರ್ಕಾರ ಸಂಪೂರ್ಣ ಬೆಂಬಲವಾಗಿ ನಿಂತಿದೆ . ಸಮುದಾಯ , ಸಂಶೋಧಕರು , ಖಾಸಗಿ ಮತ್ತು ಸಾರ್ವಜನಿಕ ಸಂಶೋಧನಾ ಪ್ರಯೋಗಾಲಯಗಳು , ಸ್ಟಾರ್ಟ್ ಅಪ್ ಗಳು , ಇನ್ಕ್ಯುಬೇಟರ್ಗಳು , ಉದ್ಯಮಿಗಳು ಮತ್ತು ಕೈಗಾರಿಕೆಗಳಿಗೆ ಸಂಪೂರ್ಣ ಬೆಂಬಲ ನೀಡುವ ಸಲುವಾಗಿ ಸರ್ಕಾರಿ ವೈಜ್ಞಾನಿಕ ಸಂಸ್ಥೆಗಳು ಯಾವುದೇ ಅವಕಾಶಗಳನ್ನೂ ಬಿಟ್ಟುಕೊಡುತ್ತಿಲ್ಲ .. ರಾಷ್ಟ್ರಗಳ ನಡುವೆ ಪರಿಣತಿಯನ್ನು ಹಂಚಿಕೊಳ್ಳಲು , ನಕಲು ಮಾಡುವುದನ್ನು ತಪ್ಪಿಸಲು ಮತ್ತು ಅಗತ್ಯವಿದ್ದಾಗ ಮತ್ತು ಸಂಪೂರ್ಣ ಪ್ರಕ್ರಿಯೆಯನ್ನು ವೇಗಗೊಳಿಸಲು ರಾಷ್ಟ್ರೀಯ ಯೋಜನೆಗಳನ್ನು ಜಾಗತಿಕ ಯೋಜನೆಗಳೊಂದಿಗೆ ಜೋಡಿಸುವ ಪ್ರಯತ್ನವನ್ನು ಧನಸಹಾಯ ಸಂಸ್ಥೆಗಳು ಮಾಡುತ್ತಿವೆ .


    ಮಾರ್ಚ್ 21 ರಂದು , COVID-19 ಸೋಂಕಿತ ಜನರಿಂದ ರಕ್ತ , ಮೂಗು ಮತ್ತು ಗಂಟಲಿನ ಮಾದರಿಗಳನ್ನು ಸಂಗ್ರಹಿಸಲು ಭಾರತೀಯ ವಿಜ್ಞಾನಿಗಳಿಗೆ ಅವಕಾಶವನ್ನು ನೀಡಲಾಯಿತು . ಇದು ಸ್ಥಳೀಯವಾಗಿ COVID-19 ಕುರಿತ ಹಲವಾರು ಸಂಶೋಧನಾ ಯೋಜನೆಗಳಿಗೆ ನೆರವಾಯಿತು . ರೋಗನಿರ್ಣಯ ಕಿಟ್ ‌ ಗಳ ಅಭಿವೃದ್ಧಿ , ಲಸಿಕೆ ಮುಂತಾದ ಹಲವಾರು ಸಂಶೋಧನಾ ಯೋಜನೆಗಳಿಗೆ ಇದು ಉತ್ತೇಜನ ನೀಡಿದೆ . ಇದಲ್ಲದೆ , ಸಿಎಸ್ಐಆರ್ , ಡಿಬಿಟಿ , ಡಿಎಸ್ಟಿ ಮತ್ತು ಪರಮಾಣು ಶಕ್ತಿ ಇಲಾಖೆ ( ಡಿಎಇ ) ಸೇರಿದಂತೆ ಎಲ್ಲಾ ರಾಷ್ಟ್ರೀಯ ಸಂಶೋಧನಾ ಪ್ರಯೋಗಾಲಯಗಳಿಗೆ COVID-19 ಪರೀಕ್ಷೆಯನ್ನು ನಡೆಸಲು ಸರ್ಕಾರ ಅನುಮತಿ ನೀಡಿದೆ . ಸ್ಕ್ರೀನಿಂಗ್ ಪ್ರಕ್ರಿಯೆಯನ್ನು ವೇಗಗೊಳಿಸಲು ಮತ್ತು ಸಂಪರ್ಕಗಳನ್ನು ಪತ್ತೆಹಚ್ಚಲು ಇದು ಸಹಾಯ ಮಾಡುತ್ತದೆ .


    COVID-19 ಸವಾಲುಗಳನ್ನು ಎದುರಿಸುವ 50 ಆವಿಷ್ಕಾರಗಳು ಮತ್ತು ಸ್ಟಾರ್ಟ್ ಅಪ್ ‌ ಗಳನ್ನು ಮೌಲ್ಯಮಾಪನ ಮಾಡಲು ಮತ್ತು ಬೆಂಬಲಿಸಲು ಏಪ್ರಿಲ್ 3 ರಂದು ಡಿಎಸ್ ‌ ಟಿ ಒಟ್ಟು 56 ಕೋ . ರೂ . ವೆಚ್ಚದಲ್ಲಿ ' ಸೆಂಟರ್ ಫಾರ್ ಆಗ್ಮೆಂಟಿಂಗ್ ವಾರ್ ವಿತ್ ಕೋವಿಡ್ -19 ಹೆಲ್ತ್ ಕ್ರೈಸಿಸ್ ' ( CAWACH ) ಅನ್ನು ಸ್ಥಾಪಿಸಿದೆ . ಐಐಟಿ ಬಾಂಬೆಯಲ್ಲಿ ತಂತ್ರಜ್ಞಾನ ವ್ಯವಹಾರ ಇನ್ಕ್ಯುಬೇಟರ್ ಸೊಸೈಟಿ ಫಾರ್ ಇನ್ನೋವೇಶನ್ ಅಂಡ್ ಎಂಟರ್ ‌ ಪ್ರೆನ್ಯೂರ್ ‌ ಶಿಪ್ ( ಸಿನ್ ) ನಲ್ಲಿ CAWACH ಅನ್ನು ಸ್ಥಾಪಿಸಲಾಗಿದೆ . ಭವಿಷ್ಯದಲ್ಲಿ ಸಾಂಕ್ರಾಮಿಕ ರೋಗದಿಂದ ಹೊರಬರಲು ಈ ಆರ್ & ಡಿ ಉಪಕ್ರಮಗಳು ಖಂಡಿತವಾಗಿಯೂ ದೇಶಕ್ಕೆ ನೆರವಾಗುತ್ತವೆ ಎಂದು ಭಾರತ ಸರ್ಕಾರ ದೃಢವಾಗಿ ನಂಬಿದೆ .


    ***


    

    
    (Release ID: 1611723) Visitor Counter : 259
    
    
      Read this release in: English , Urdu , Hindi , Assamese , Bengali , Punjabi , Gujarati , Tamil , Telugu
    
    
    

*