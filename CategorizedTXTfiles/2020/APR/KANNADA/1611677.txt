      ಮಾನವ ಸಂಪನ್ಮೂಲ ಅಭಿವೃದ್ಧಿ ಸಚಿವಾಲಯ

      ಕೇಂದ್ರ ಮಾನವ ಸಂಪನ್ಮೂಲ ಸಚಿವರ ಸಲಹೆಯಂತೆ ಕೋವಿಡ್ -19 ಹಿನ್ನೆಲೆಯಲ್ಲಿ ವಿದ್ಯಾರ್ಥಿಗಳ ಮಾನಸಿಕ ಆರೋಗ್ಯ ಮತ್ತು ಯೋಗಕ್ಷೇಮಕ್ಕಾಗಿ ಸೂಚನೆ ಹೊರಡಿಸಿದ ವಿಶ್ವವಿದ್ಯಾಲಯಗಳ ಧನ ಸಹಾಯ ಆಯೋಗ
      Posted On: 06 APR 2020 3:21PM by PIB Bengaluru


    ಕೇಂದ್ರ ಮಾನವ ಸಂಪನ್ಮೂಲ ಸಚಿವರ ಸಲಹೆಯಂತೆ ಕೋವಿಡ್ - 19 ಹಿನ್ನೆಲೆಯಲ್ಲಿ ವಿದ್ಯಾರ್ಥಿಗಳ ಮಾನಸಿಕ ಆರೋಗ್ಯ ಮತ್ತು ಯೋಗಕ್ಷೇಮಕ್ಕಾಗಿ ಸೂಚನೆ ಹೊರಡಿಸಿದ ವಿಶ್ವವಿದ್ಯಾಲಯಗಳ ಧನ ಸಹಾಯ ಆಯೋಗ


    ಕೋವಿಡ್ -19 ಒಡ್ಡಿರುವ ಭೀತಿಯ ಪ್ರಸಕ್ತ ಸನ್ನಿವೇಶದ ಹಿನ್ನೆಲೆಯಲ್ಲಿ , ಕೇಂದ್ರ ಎಚ್.ಆರ್.ಡಿ. ಸಚಿವರಾದ ಶ್ರೀ ರಮೇಶ್ ಪೋಖ್ರಿಯಾಲ್ ನಿಶಾಂಕ್ ತಮ್ಮ ಸಚಿವಾಲಯದ ಅಡಿಯಲ್ಲಿ ಬರುವ ಸ್ವಾಯತ್ತ ಸಂಸ್ಥೆಗಳ ಮುಖ್ಯಸ್ಥರಿಗೆ ನಿರ್ದೇಶನ ನೀಡಿದ್ದು, ಕೋವಿಡ್ -19 ಮಹಾಮಾರಿಯ ಹಿನ್ನೆಲೆಯಲ್ಲಿ ವಿದ್ಯಾರ್ಥಿಗಳ ಮಾನಸಿಕ ಆರೋಗ್ಯ ಮತ್ತು ಯೋಗಕ್ಷೇಮಕ್ಕಾಗಿ ಅಗತ್ಯ ಕ್ರಮಗಳನ್ನು ಕೈಗೊಳ್ಳುವಂತೆ ತಿಳಿಸಿದ್ದಾರೆ.


    ಆ ಪ್ರಕಾರವಾಗಿ , ಕೋವಿಡ್ -19 ವೇಳೆ ಮತ್ತು ನಂತರ ವಿದ್ಯಾರ್ಥಿ ಸಮುದಾಯದಲ್ಲಿ ಯಾವುದೇ ರೀತಿಯ ಮಾನಸಿಕ ಆರೋಗ್ಯ ಮತ್ತು ಮಾನಸಿಕ-ಸಾಮಾಜಿಕ ಕಾಳಜಿಗೆ ಸಂಬಂಧಿಸಿದಂತೆ, ವಿದ್ಯಾರ್ಥಿಗಳ ಯೋಗಕ್ಷಂಮ ಮತ್ತು ಮಾನಸಿಕ ಆರೋಗ್ಯ ಹಾಗೂ ಮಾನಸಿಕ-ಸಾಮಾಜಿಕ ಅಂಶಗಳ ಕುರಿತಂತೆ ಈ ಕೆಳಕಂಡ ಕ್ರಮಗಳನ್ನು ಕೈಗೊಳ್ಳುವಂತೆ ಯುಜಿಸಿ ಎಲ್ಲ ವಿಶ್ವವಿದ್ಯಾಲಯಗಳು ಮತ್ತು ಕಾಲೇಜುಗಳಿಗೆ ಸೂಚಿಸಿದೆ:


    1. ವಿಶ್ವವಿದ್ಯಾನಿಲಯಗಳು/ ಕಾಲೇಜುಗಳಲ್ಲಿ ಮಾನಸಿಕ ಆರೋಗ್ಯ , ಮಾನಸಿಕ ಕಾಳಜಿ ಮತ್ತು ವಿದ್ಯಾರ್ಥಿಗಳ ಯೋಗಕ್ಷೇಮಕ್ಕಾಗಿ ಸಹಾಯವಾಣಿಗಳ ಸ್ಥಾಪನೆ. ಸಮಾಲೋಚಕರು ಮತ್ತು ಇತರ ಗುರುತಿಸಲ್ಪಟ್ಟ ಬೋಧಕ ಸದಸ್ಯರು ನಿಯಮಿತವಾಗಿ ಮೇಲ್ವಿಚಾರಣೆ ಮತ್ತು ನಿಗಾ ವಹಿಸುವುದು.


    2. ವಿಶ್ವವಿದ್ಯಾಲಯಗಳು / ಕಾಲೇಜುಗಳಿಂದ ಶಾಂತ ಮತ್ತು ಒತ್ತಡ ಮುಕ್ತವಾಗಿರುವಂತೆ ನೋಡಿಕೊಳ್ಳಲು ಸಂವಾದಗಳು ಮತ್ತು ಮನವಿ / ಪತ್ರಗಳ ಮೂಲಕ ವಿದ್ಯಾರ್ಥಿಗಳ ನಿರಂತರ ನಿಗಾ. ಇದನ್ನು ಟೆಲಿಫೋನ್ , ಇಮೇಲ್, ಡಿಜಿಟಲ್ ಮತ್ತು ಸಾಮಾಜಿಕ ಮಾಧ್ಯಮಗಳ ವೇದಿಕೆ ಮೂಲಕ ಸಾಧಿಸಬಹುದು.


    3. ವಿದ್ಯಾರ್ಥಿಗೆ ನೆರವಿನ ಅಗತ್ಯವಿದ್ದಾಗ , ಸ್ನೇಹಿತರು / ಸಹಪಾಠಿಗಳನ್ನು ಗುರುತಿಸುವ ಮತ್ತು ತತ್ ಕ್ಷಣದ ಅಗತ್ಯ ನೆರವು ಒದಗಿಸುವಂಥ ಹಾಸ್ಟೆಲ್ ವಾರ್ಡನ್ ಗಳು / ಹಿರಿಯ ಬೋಧಕರುಗಳ ನೇತೃತ್ವದ ಕೋವಿಡ್ -19 ವಿದ್ಯಾರ್ಥಿಗಳ ನೆರವು ಗುಂಪು ರೂಪಿಸುವುದು.


    4. ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯದ ಈ ಕೆಳಗಿನ ವಿಡಿಯೋ ಲಿಂಕ್ https://www.mohfw.gov.in/ ಅನ್ನು ನಿಮ್ಮ ವಿಶ್ವವಿದ್ಯಾಲಯ / ಕಾಲೇಜು ಅಂತರ್ಜಾಲ ತಾಣದಲ್ಲಿ ಮತ್ತು ವಿದ್ಯಾರ್ಥಿಗಳೊಂದಿಗೆ ಹಾಗೂ ಬೋಧಕರೊಂದಿಗೆ ಇ-ಮೇಲ್ ಮೂಲಕ , ಸಾಮಾಜಿಕ ತಾಣಗಳಾದ ಫೇಸ್ ಬುಕ್, ವ್ಯಾಟ್ಸ್ ಅಪ್, ಟ್ವಿಟರ್ ಇತ್ಯಾದಿಯಲ್ಲಿ ಹಂಚಿಕೊಳ್ಳಿ .:


    · ಮನೆಯೊಳಗೆ ಉಳಿದಿರುವಾಗ ಮಾನಸಿಕ ಆರೋಗ್ಯದ ಕಾಳಜಿ ವಹಿಸಲು ಪ್ರಾಯೋಗಿಕ ಟಿಪ್ಸ್ ಗಳು.. https://www.youtube.com/watch?v=uHB 3 WJsLJ 8 s&feature=youtu.be


    · ಕೋವಿಡ್ -19 ಸಂದರ್ಭದಲ್ಲಿ ನಮ್ಮ ಮನಸ್ಸನ್ನು ಹಿಡಿತದಲ್ಲಿಟ್ಟುಕೊಳ್ಳುವುದು.


    h ttps://www.mohfw.gov.in/pdf/MindingourmindsduringCoronaeditedat.pdf


    · ವಿವಿಧ ಆರೋಗ್ಯ ತಜ್ಞರು ಕೋವಿಡ್ -19 ಸಂದರ್ಭದಲ್ಲಿ ಮಾನಸಿಕ ಆರೋಗ್ಯ ಮತ್ತು ಯೋಗಕ್ಷೇಮವನ್ನು ನಿರ್ವಹಿಸುವುದು ಹೇಗೆ ಎಂದು ತಿಳಿಸಿದ್ದಾರೆ. https://www.youtube.com/watch?v=iuKhtSehp24&feature=youtu.be


    · ನಡತೆಯ ಆರೋಗ್ಯ : ಮಾನಸಿಕ- ಸಾಮಾಜಿಕ ಉಚಿತ ಸಹಾಯವಾಣಿ - 0804611007


    ಮೇಲಿನ ಕ್ರಮಗಳ ಅನುಷ್ಠಾನಕ್ಕೆ ನಿಯಮಿತವಾಗಿ ನಿಗಾವಹಿಸಬೇಕು ಮತ್ತು ಈ ನಿಟ್ಟಿನಲ್ಲಿ ಕೈಗೊಂಡ ಕ್ರಮಗಳ ಬಗ್ಗೆ ಯುಜಿಸಿಯ ವಿಶ್ವವಿದ್ಯಾಲಯ ಚಟುವಟಿಕೆ ನಿಗಾ ಪೋರ್ಟಲ್ ugc.ac.in/uamp . ನಲ್ಲಿ ಸಲ್ಲಿಸಬೇಕು.


    *****


    

    
    (Release ID: 1611677) Visitor Counter : 21
    
    
      Read this release in: English , Hindi , Marathi , Assamese , Bengali , Punjabi , Gujarati , Odia , Tamil , Telugu