      ವಿಜ್ಞಾನ ಮತ್ತು ತಂತ್ರಜ್ಞಾನ ಸಚಿವಾಲಯ

      ವಿಜ್ಞಾನಿಗಳು ಬೆಳ್ಳುಳ್ಳಿ ತೈಲವನ್ನು ಬಳಸಿ ಕೋವಿಡ್ ನಿವಾರಕ ಔಷಧಿ
      Posted On: 23 APR 2020 2:33PM by PIB Bengaluru


    ವಿಜ್ಞಾನಿಗಳು ಬೆಳ್ಳುಳ್ಳಿ ತೈಲವನ್ನು ಬಳಸಿ ಕೋವಿಡ್ ನಿವಾರಕ ಔಷಧಿ


    ಮೊಹಾಲಿಯಲ್ಲಿರುವ ಬಯೋಟೆಕ್ನಾಲಜಿಸ್ ಸೆಂಟರ್ ಆಫ್ ಇನ್ನೋವೇಟಿವ್ ಅಂಡ್ ಅಪ್ಲೈಡ್ ಬಯೋಪ್ರೊಸೆಸಿಂಗ್ ( ಡಿಬಿಟಿ - ಸಿಐಎಬಿ ) ಕೇಂದ್ರವು ಪ್ರಸ್ತುತ ಇಡೀ ಪ್ರಪಂಚವನ್ನೇ ತಲ್ಲಣಗೊಳಿಸುತ್ತಿರುವ ಮಾರಣಾಂತಿಕ ಕೋವಿಡ್ 19 ಸೋಂಕನ್ನು ತಡೆಗಟ್ಟಲು , ರೋಗನಿರ್ಣಯ ಮಾಡಲು ಅಥವಾ ಗುಣಪಡಿಸಲು ಬಳಸಬಹುದಾದ ಉತ್ಪನ್ನಗಳನ್ನು ಉತ್ಪಾದಿಸುವ ಉದ್ದೇಶದಿಂದ ಹಲವಾರು ಸಂಶೋಧನಾ ಯೋಜನೆಗಳನ್ನು ಯೋಜಿಸಿದೆ .


    ರಸಾಯನಶಾಸ್ತ್ರ , ರಾಸಾಯನಿಕ ಎಂಜಿನಿಯರಿಂಗ್ , ಜೈವಿಕ ತಂತ್ರಜ್ಞಾನ , ಆಣ್ವಿಕ ಜೀವಶಾಸ್ತ್ರ , ಪೋಷಣೆ , ನ್ಯಾನೊತಂತ್ರಜ್ಞಾನ ಸೇರಿದಂತೆ ವಿವಿಧ ರೀತಿಯ ಸಂಶೋಧನಾ ಹಿನ್ನೆಲೆಯಿಂದ ಬಂದಿರುವ ತನ್ನ ವಿಜ್ಞಾನಿಗಳ ಪರಿಣತಿಯನ್ನು ಬಳಸಿಕೊಳ್ಳಲು ಈ ಯೋಜನೆಯನ್ನು ವಿನ್ಯಾಸಗೊಳಿಸಲಾಗಿದೆ .


    ತಡೆಗಟ್ಟುವ ವೇದಿಕೆಯಡಿಯಲ್ಲಿ , ಆಂಟಿವೈರಲ್ ಲೇಪನ ವಸ್ತುಗಳನ್ನು ಅಭಿವೃದ್ಧಿಪಡಿಸಲು ಲಿಗ್ನಿನ್ ನಿಂದ ಪಡೆದ ನೋಬಲ್ ಮೆಟಲ್ ನ್ಯಾನೊಕಾಂಪ್ಲೆಕ್ಸ್ ‌ ಗಳು ಮತ್ತು ರೋಸ್ ಆಕ್ಸೈಡ್ - ಪುಷ್ಟೀಕರಿಸಿದ ಸಿಟ್ರೊನೆಲ್ಲಾ ಎಣ್ಣೆ , ಕಾರ್ಬೋಪೋಲ್ ಮತ್ತು ಟ್ರೈಥೆನೊಲಮೈನ್ ನಿಂದ ರೂಪಿಸಿದ ಆಲ್ಕೊಹಾಲ್ ಯುಕ್ತ ಸ್ಯಾನಿಟೈಜರ್ ಅನ್ನು ಚಿಕಿತ್ಸಕ ವೇದಿಕೆಯಡಿಯಲ್ಲಿ ಕೆಲಸ ಮಾಡಲು ಸಂಸ್ಥೆ ಯೋಜಿಸಿದೆ , ಈ ಪ್ರಯತ್ನವನ್ನು ಪಾಲಿಪೈರೋಲಿಕ್ ಫೋಟೊಸೆನ್ಸಿಟೈಜರ್ ‌ ಗಳು ಮತ್ತು ಆಂಟಿವೈರಲ್ ಫೋಟೊಡೈನಾಮಿಕ್ ಥೆರಪಿಗಾಗಿ ಅವುಗಳ ನ್ಯಾನೊಫಾರ್ಮ್ಯುಲೇಶನ್ ‌ ಗಳು , ಇಮ್ಯುನೊಮೊಡ್ಯುಲೇಟರಿ ಮತ್ತು ಆಂಟಿವೈರಲ್ ಫ್ರಕ್ಟಾನ್ ಜೈವಿಕ ಅಣುಗಳ ಸೂಕ್ಷ್ಮಜೀವಿಯ ಉತ್ಪಾದನೆ , ಮತ್ತು ಕೊರೊನಾ ಸೋಂಕಿನಲ್ಲಿ ಉಂಟಾಗುವ ಎದೆಯ ಕಫವನ್ನು ಸರಾಗಗೊಳಿಸುವ ಮೂಗಿನ ತುಂತುರು ಕಿಟ್ ‌ ನ ಅಭಿವೃದ್ಧಿ ಮತ್ತು ವಾಣಿಜ್ಯ ಉತ್ಪಾದನೆ ಇತ್ಯಾದಿಗಳಿಗಾಗಿ ಕೇಂದ್ರೀಕರಿಸಲಾಗುವುದು .


    ಡ್ರಗ್ ಡಿಸ್ಕವರಿ ಪ್ಲಾಟ್ ‌ ಫಾರ್ಮ್ ಅಡಿಯಲ್ಲಿ , ಸಂಶೋಧನೆಯು ಹಣ್ಣುಗಳ ಸಿಪ್ಪೆ ಮತ್ತು ಬೀಜಗಳಿಂದ ಚಿಕಿತ್ಸಕ ಮತ್ತು ಮೌಲ್ಯಯುತ ಔಷಧೀಯ ಘಟಕಗಳನ್ನು ಬೇರ್ಪಡಿಸುವುದು ಮತ್ತು ನೈಸರ್ಗಿಕ ಬೆಳ್ಳುಳ್ಳಿಯ ತೈಲವನ್ನು ಎಸ್ ‌ ಎಆರ್ ಎಸ್ - ಸಿ ಒ ವಿ - 2 ಆಕ್ರಮಣವನ್ನು ತಡೆಗಟ್ಟಲು . ಎಸಿಇ 2 ಪ್ರೋಟೀನ್ ಪ್ರತಿರೋಧಕವಾಗಿ ಉಪಯೋಗಿಸುವುದನ್ನು ಅಧ್ಯಯನ ಮಾಡುವುದು .


    ಇದಲ್ಲದೆ , ಆಂಟಿವೈರಲ್ ಔಷಧಿ ವಿತರಣೆಯ ಸಾಮರ್ಥ್ಯವನ್ನು ಹೊಂದಿರುವ ಲಿಗ್ನಿನ್ ನಿಂದ ಪಡೆದ ನ್ಯಾನೊಕ್ಯಾರಿಯರ್ಸ್ ( ಎಲ್ ‌ ಎನ್ ‌ ಸಿ ) ಅಭಿವೃದ್ಧಿಗೆ ಮತ್ತು ಕರ್ಕ್ಯುಮಿನ್ ಫೋರ್ಟಿಫೈಡ್ ಪ್ರೋಟೀನ್ ಪೌಡರ್ ಅನ್ನು ನ್ಯೂಟ್ರಾಸ್ಯುಟಿಕಲ್ ಆಗಿ ಬಳಸುವುದಕ್ಕಾಗಿ ಅಧ್ಯಯನಗಳನ್ನು ನಡೆಸಬೇಕಾಗಿದೆ .


    ಜೈವಿಕ ಹೊಂದಾಣಿಕೆಯ , ಕಡಿಮೆ ವೆಚ್ಚದ ಮತ್ತು ಗಾತ್ರ , ತೂಕ ಬದಲಾಯಿಸಬಹುದಾದಂತಹ ಉತ್ಪನ್ನಗಳನ್ನು ಆರು ತಿಂಗಳಿಂದ ಒಂದು ವರ್ಷದದೊಳಗೆ ಹೊರತರಲು ಸಂಶೋಧಕರು ಪ್ರಯತ್ನಿಸುತ್ತಿದ್ದಾರೆ . ರಾಸಾಯನಿಕ ಕೈಗಾರಿಕೆಗಳು ಮತ್ತು ಇತರ ಸರ್ಕಾರಿ ಪ್ರಯೋಗಾಲಯಗಳ ಸಹಯೋಗದೊಂದಿಗೆ ಬಿಎಸ್ಎಲ್ - 3 ಸೌಲಭ್ಯದೊಂದಿಗೆ ಅಧ್ಯಯನಗಳನ್ನು ನಡೆಸಲಾಗುವುದು .


    ***

    
    
    (Release ID: 1617606) Visitor Counter : 16
    
    
      Read this release in: English , Urdu , Hindi , Assamese , Bengali , Punjabi , Gujarati , Tamil , Telugu