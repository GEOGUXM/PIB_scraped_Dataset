      ಪಂಚಾಯತ್ ರಾಜ್ ಸಚಿವಾಲಯ

      ಗ್ರಾಮೀಣ ಪ್ರದೇಶಗಳಲ್ಲಿ ಕೋವಿಡ್-19 ಹರಡುವಿಕೆ ನಿಗ್ರಹಿಸಲು ದೇಶದ ಗ್ರಾಮ ಪಂಚಾಯಿತಿಗಳಿಂದ ಸಕ್ರಿಯ ಕ್ರಮಗಳು
      Posted On: 16 APR 2020 11:14AM by PIB Bengaluru


    ಗ್ರಾಮೀಣ ಪ್ರದೇಶಗಳಲ್ಲಿ ಕೋವಿಡ್ -19 ಹರಡುವಿಕೆ ನಿಗ್ರಹಿಸಲು ದೇಶದ ಗ್ರಾಮ ಪಂಚಾಯಿತಿಗಳಿಂದ ಸಕ್ರಿಯ ಕ್ರಮಗಳು


    ಸಾರ್ವಜನಿಕ ಸ್ಥಳಗಳ ದೈನಂದಿನ ನೈರ್ಮಲ್ಯೀಕರಣ ; ನಿರ್ಗತಿಕ ವ್ಯಕ್ತಿಗಳು ಮತ್ತು ವಲಸಿಗರಿಗೆ ಆಶ್ರಯ ಮತ್ತು ಕ್ವಾರಂಟೈನ್ ಸೌಲಭ್ಯ ; ಅಗತ್ಯವಿರುವವರಿಗೆ ರಕ್ಷಣಾತ್ಮಕ ಸಾಧನ , ಹಣಕಾಸಿನ ನೆರವು ಮತ್ತು ಆಹಾರ / ಪಡಿತರವನ್ನು ಒದಗಿಸುವುದು ಹಾಗೂ ರೋಗದ ಬಗ್ಗೆ ಜಾಗೃತಿ ಮೂಡಿಸುವುದು ಜಿಲ್ಲಾ ಮತ್ತು ಗ್ರಾಮ ಮಟ್ಟದಲ್ಲಿ ನಡೆಯುತ್ತಿರುವ ವಿವಿಧ ಕ್ರಮಗಳಲ್ಲಿ ಸೇರಿವೆ


    ದೇಶದ ಒಳಪ್ರದೇಶಗಳಲ್ಲಿ ಕೋವಿಡ್ -19 ಸಾಂಕ್ರಾಮಿಕ ರೋಗ ಹರಡುವುದನ್ನು ತಡೆಯಲು ದೇಶಾದ್ಯಂತ ಜಿಲ್ಲಾಡಳಿತಗಳು ಮತ್ತು ಗ್ರಾಮ ಪಂಚಾಯಿತಿಗಳು ವಿವಿಧ ಕ್ರಮಗಳನ್ನು ತೆಗೆದುಕೊಳ್ಳುತ್ತಿವೆ . ಲಾಕ್ ‌ ಡೌನ್ ಮಾರ್ಗಸೂಚಿಗಳು ಉಲ್ಲಂಘನೆಯಾಗದಂತೆ ನೋಡಿಕೊಳ್ಳುವುದು ಮತ್ತು ಸಾಮಾಜಿಕ ಅಂತರದ ಮಾನದಂಡಗಳ ಅನುಸರಣೆಯನ್ನು ಖಚಿತಪಡಿಸಿಕೊಳ್ಳಲು ಭಾರತ ಸರ್ಕಾರ ಪಂಚಾಯತಿ ರಾಜ್ ಸಚಿವಾಲಯ , ರಾಜ್ಯ ಸರ್ಕಾರಗಳು , ಜಿಲ್ಲಾಡಳಿತ ಮತ್ತು ಗ್ರಾಮ ಪಂಚಾಯಿತಿಗಳೊಂದಿಗೆ ನಿಕಟ ಸಮನ್ವಯದಲ್ಲಿದೆ .


    ಪಂಚಾಯತ್ ಮಟ್ಟದಲ್ಲಿ ವಿವಿಧ ಉಪಕ್ರಮಗಳನ್ನು ಕೈಗೊಳ್ಳಲಾಗುತ್ತಿದ್ದು , ಇವುಗಳನ್ನು ಇತರರು ಉತ್ತಮ ಅಭ್ಯಾಸಗಳ ಮಾದರಿಗಳಾಗಿ ಅನುಸರಿಸಬಹುದು . ಅವುಗಳಲ್ಲಿ ಕೆಲವು –


    ಉತ್ತರ ಪ್ರದೇಶ :

      * ಸಿದ್ಧಾರ್ಥನಗರ ಜಿಲ್ಲೆಯಲ್ಲಿ , ಪೋಸ್ಟ್ ‌ ಮ್ಯಾನ್ ಒಬ್ಬರು ಮೈಕ್ರೊ ಎಟಿಎಂ ಮೂಲಕ ಹಣದ ಲಭ್ಯತೆಯನ್ನು ಒದಗಿಸುವ ಮೂಲಕ ಗ್ರಾಮ ಪಂಚಾಯಿತಿಗಳಲ್ಲಿ ಗ್ರಾಮಸ್ಥರಿಗೆ ಸಹಾಯ ಮಾಡುತ್ತಿದ್ದಾರೆ .

      * ಮೀರತ್ ವಿಭಾಗದ ಎಲ್ಲಾ 6 ಜಿಲ್ಲೆಗಳಲ್ಲಿ ಸುಮಾರು 20,000 ವಲಸಿಗರನ್ನು ಗುರುತಿಸಲಾಗಿದೆ . ಒಟ್ಟು 600 ವಲಸಿಗರು ವಿದೇಶಿ ಪ್ರವಾಸದ ಇತಿಹಾಸವನ್ನು ಹೊಂದಿದ್ದಾರೆ .

      * ಒಟ್ಟು 700 ಕ್ವಾರಂಟೈನ್ ಕೇಂದ್ರಗಳು 6600 ಜನರೊಂದಿಗೆ ಕಾರ್ಯನಿರ್ವಹಿಸುತ್ತಿವೆ .
      * ಆಹಾರ ಮತ್ತು ವಸತಿ ಸೌಕರ್ಯಗಳನ್ನು ಗ್ರಾಮಪ್ರಧಾನ / ಕಾರ್ಯದರ್ಶಿ ಮಾಡಿದ್ದಾರೆ .
      * ಎಲ್ಲಾ ನಿರ್ಗತಿಕ ಕುಟುಂಬಗಳಿಗೆ ತಿಂಗಳಿಗೆ 1000 ರೂ . ಪರಿಹಾರ ನೀಡಲಾಗಿದೆ .
      * ವಲಸಿಗರು ಮತ್ತು ದುರ್ಬಲರಿಗೆ ಪಡಿತರ / ಬೇಯಿಸಿದ ಆಹಾರವನ್ನು ಪ್ರತಿದಿನ ವಿತರಿಸಲಾಗುತ್ತಿದೆ .
      * ಎಲ್ಲಾ 2820 ಪೌರಕಾರ್ಮಿಕರಿಗೆ ಮುಖಗವಸುಗಳು , ಸ್ಯಾನಿಟೈಜರ್ / ಸಾಬೂನುಗಳು , ಕೈಗವಸುಗಳು ಇತ್ಯಾದಿಗಳನ್ನು ಒದಗಿಸಲಾಗಿದೆ ಮತ್ತು ಇವರು ಪ್ರತಿದಿನ ಹಳ್ಳಿಗಳನ್ನು ಸ್ವಚ್ಛಗೊಳಿಸುತ್ತಿದ್ದಾರೆ .
      * ದುರ್ಬಲ ಪ್ರದೇಶಗಳಲ್ಲಿ ಸೋಡಿಯಂ ಹೈಪೋಕ್ಲೋರೈಟ್ ಮತ್ತು ಬೀಚಿಂಗ್ ಪೌಡರ್ ಬಳಸಿ ನಿಯಮಿತವಾಗಿ ನೈರ್ಮಲ್ಯೀಕರಣ ಮಾಡಲಾಗುತ್ತಿದೆ .

    ಕೇರಳ :


    ಸ್ಥಳೀಯ ಸ್ವಯಂ ಸರ್ಕಾರಿ ಸಂಸ್ಥೆಗಳ ಸಹಾಯದಿಂದ ಪಂಚಾಯಿತಿಗಳು ಮತ್ತು ಪುರಸಭೆಗಳಲ್ಲಿ 1304 ಸಮುದಾಯ ಅಡಿಗೆಮನೆಗಳನ್ನು ಪ್ರಾರಂಭಿಸಲಾಗಿದೆ . ಈ ಪೈಕಿ 1100 ಸಮುದಾಯ ಅಡಿಗೆಮನೆಗಳು ಕುಡುಂಬಶ್ರೀ ( ರಾಜ್ಯ ಮಹಿಳಾ ಸಬಲೀಕರಣ ಕಾರ್ಯಕ್ರಮ ) ಯೊಂದಿಗೆ ಕೆಲಸ ಮಾಡುತ್ತಿವೆ ಮತ್ತು ಉಳಿದವುಗಳನ್ನು ಸ್ವತಃ ಸ್ಥಳೀಯ ಸ್ವಯಂ ಸರ್ಕಾರಿ ಸಂಸ್ಥೆಗಳೇ ನಡೆಸುತ್ತವೆ .

      * ಕುಡುಂಬಶ್ರೀ ಸುಮಾರು 300 ಟೈಲರಿಂಗ್ ಘಟಕಗಳ ಮೂಲಕ 18 ಲಕ್ಷಕ್ಕೂ ಹೆಚ್ಚು ಹತ್ತಿ ಮುಖಗವಸುಗಳನ್ನು ತಯಾರಿಸಿ ವಿತರಿಸಿವೆ .
      * ಅಲ್ಲದೆ , 21 ಮೈಕ್ರೋ ಎಂಟರ್ ‌ ಪ್ರೈಸ್ ಘಟಕಗಳು 2700 ಲೀಟರ್ ಸ್ಯಾನಿಟೈಜರ್ ‌ ಗಳನ್ನು ತಯಾರಿಸಿವೆ .
      * ಕುಡುಂಬಶ್ರೀಯ 360 ಸಮುದಾಯ ಸಲಹೆಗಾರರ ಮೂಲಕ , ಅಗತ್ಯವಿರುವವರಿಗೆ ವಿವಿಧ ಮಾನಸಿಕ ಸಮಸ್ಯೆಗಳಿಗಾಗಿ ಸಮಾಲೋಚನೆ ಮತ್ತು ಮಾನಸಿಕ ಬೆಂಬಲವನ್ನು ನೀಡಲಾಗುತ್ತಿದೆ . ಮಾರ್ಚ್ 15 ರಿಂದ ಏಪ್ರಿಲ್ 5 ರವರೆಗೆ 49,488 ಜನರು ಈ ಸೇವೆಗಳನ್ನು ಪಡೆದುಕೊಂಡಿದ್ದಾರೆ .
      * ಕುಡುಂಬಶ್ರೀ ಸಹಾಯದಿಂದ ಎಲ್ ‌ ಎಸ್ ‌ ಜಿಐಗಳು ಲಾಕ್ ‌ ಡೌನ್ ಸಮಯದಲ್ಲಿ ಕೋವಿಡ್ -19 ಬಗ್ಗೆ ಸರ್ಕಾರದ ಸೂಚನೆಗಳ ಬಗ್ಗೆ ತಿಳಿಸಲು 22 ಲಕ್ಷ ನೆರೆಹೊರೆಯ ಗುಂಪು ( ಎನ್ ‌ ಎಚ್ ‌ ಜಿ ) ಸದಸ್ಯರೊಂದಿಗೆ 1.9 ಲಕ್ಷ ವಾಟ್ಸಾಪ್ ಗುಂಪುಗಳನ್ನು ರಚಿಸಲಾಗಿದೆ . ಪ್ರಸ್ತುತ ಈ ವೇದಿಕೆಯ ಮೂಲಕ ಮಾಹಿತಿಯನ್ನು ಎನ್ ‌ ಎಚ್ ‌ ಜಿ ಗುಂಪುಗಳಿಗೆ ಕಳುಹಿಸಲಾಗುತ್ತಿದೆ .

    ದಾದ್ರಾ ಮತ್ತು ನಗರ ಹವೇಲಿ :

      * ಪಂಚಾಯತ್ ಪ್ರದೇಶಗಳ ನೈರ್ಮಲ್ಯೀಕರಣದ ಜೊತೆಗೆ ಪ್ರತಿದಿನ ಮಾಡಬೇಕಾದ ಹಾಗೂ ಮಾಡದಿರುವ ಕೆಲಸಗಳ ಬಗ್ಗೆ ಜಾಗೃತಿ ನೀಡಲಾಗುತ್ತಿದೆ .
      * ಗ್ರಾಮೀಣ ಪ್ರದೇಶದಲ್ಲಿ 1.32 ಲಕ್ಷ ಹ್ಯಾಂಡ್ ಸ್ಯಾನಿಟೈಜರ್ ‌ ಗಳು ಮತ್ತು 17,400 ಮುಖಗವಸುಗಳನ್ನು ಉಚಿತವಾಗಿ ವಿತರಿಸಲಾಗಿದೆ
      * ನಿರ್ದಿಷ್ಟ ಸಮಯಕ್ಕಾಗಿ ಅಂಗಡಿಗಳನ್ನು ತೆರೆಯಲಾಗುತ್ತದೆ ; ಸಾಮಾಜಿಕ ಅಂತರವನ್ನು ಅನುಸರಿಸಲು ಅಂಗಡಿಗಳ ಆವರಣದಲ್ಲಿ ಗುರುತು ಮಾಡಲಾಗಿದೆ .
      * ದಾರಿತಪ್ಪಿದ ದನಕರುಗಳು ಮತ್ತು ಪ್ರಾಣಿಗಳಿಗೆ ಆಹಾರ ಸೇರಿದಂತೆ ಅಕ್ಷಯ ಪಾತ್ರ ಪ್ರತಿಷ್ಠಾನದ ಮೂಲಕ ಅಗತ್ಯವಿರುವವರಿಗೆ ದೈನಂದಿನ ಬೇಯಿಸಿದ ಊಟದ ವಿತರಣೆ .
      * ಮೂರು ಐಇಸಿ ವಾಹನಗಳ ಮೂಲಕ 20 ಗ್ರಾಮ ಪಂಚಾಯಿತಿಗಳ ಎಲ್ಲಾ ಗ್ರಾಮಗಳಲ್ಲಿ ಕೋವಿಡ್ -19 ಕುರಿತು ಜಾಗೃತಿ ಪ್ರಸಾರ ಮಾಡಲಾಗುತ್ತಿದೆ .
      * ಎಲ್ಲಾ 20 ಗ್ರಾಮ ಪಂಚಾಯಿತಿಗಳಲ್ಲಿ 10000 ಕರಪತ್ರಗಳನ್ನು ವಿತರಿಸಲಾಗಿದೆ .
      * ಎಲ್ಲಾ ಎತ್ತರದ ಕಟ್ಟಡಗಳ ಲಿಫ್ಟ್ ‌ ಗಳನ್ನು ಸ್ವಚ್ಛಗೊಳಿಸಲಾಗಿದೆ ಮತ್ತು ಹಿರಿಯ ನಾಗರಿಕರು , ಗರ್ಭಿಣಿಯರು ಮತ್ತು ವಿಕಲಾಂಗ ವ್ಯಕ್ತಿಗಳಿಗೆ ಮಾತ್ರ ಲಿಫ್ಟ್ ‌ ಗಳನ್ನು ಬಳಸುವಂತೆ ನಿವಾಸಿಗಳಿಗೆ ಅರಿವು ಮೂಡಿಸಲಾಗಿದೆ .

    ಆಂಧ್ರಪ್ರದೇಶ :


    ಮನೆ ಮನೆ ಸಮೀಕ್ಷೆ ಮತ್ತು ಮುಖಗವಸುಗಳ ವಿತರಣೆ : ಕೋವಿಡ್ -19 ನಿಗ್ರಹಕ್ಕೆ ಸರ್ಕಾರವು ನಾಗರಿಕರಿಗೆ 16 ಕೋಟಿಗೂ ಹೆಚ್ಚು ಮುಖಗವಸುಗಳನ್ನು ವಿತರಿಸಲಿದೆ ಮತ್ತು ರಾಜ್ಯವು ಮೂರನೇ ಸುತ್ತಿನ ಮನೆ - ಮನೆ ಸಮೀಕ್ಷೆಯನ್ನು ಸಹ ನಡೆಸುತ್ತಿದೆ .


      * ಕೋವಿಡ್ ಪ್ರಕರಣಗಳನ್ನು ಗುರುತಿಸುವ ಕಾರ್ಯದಲ್ಲಿ ಒಟ್ಟು 1.47 ಕೋಟಿ ಕುಟುಂಬಗಳಲ್ಲಿ 1.43 ಕೋಟಿ ಕುಟುಂಬಗಳು ಸೇರಿವೆ .

      * ಇಲ್ಲಿಯವರೆಗೆ , 32,349 ಪ್ರಕರಣಗಳನ್ನು ವೈದ್ಯಕೀಯ ಅಧಿಕಾರಿಗಳಿಗೆ ಉಲ್ಲೇಖಿಸಲಾಗಿದೆ , ಅದರಲ್ಲಿ 9,107 ಪ್ರಕರಣಗಳನ್ನು ಪರೀಕ್ಷೆಗೆ ಶಿಫಾರಸು ಮಾಡಲಾಗಿದೆ .

    ಭಾರತೀಯ ವೈದ್ಯಕೀಯ ಸಂಶೋಧನಾ ಮಂಡಳಿ ( ಐಸಿಎಂಆರ್ ) ನೀಡಿದ ಸಲಹೆಗಳಿಗೆ ಅನುಸಾರವಾಗಿ ಈ ಸಮೀಕ್ಷೆಯನ್ನು ಮಾಡಲಾಗುತ್ತಿದೆ .


    ***

    
    
    (Release ID: 1614961) Visitor Counter : 48
    
    
      Read this release in: English , Urdu , Marathi , Hindi , Bengali , Assamese , Manipuri , Punjabi , Gujarati , Tamil , Telugu , Malayalam
    
    
    

*