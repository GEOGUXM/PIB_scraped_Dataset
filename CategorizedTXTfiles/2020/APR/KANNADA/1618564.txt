      ರೈಲ್ವೇ ಸಚಿವಾಲಯ

      ಭಾರತೀಯ ರೈಲ್ವೆಯಲ್ಲಿ ಬೋಗಿ ನಿರ್ಮಾಣ ಪುನರಾರಂಭ
      Posted On: 25 APR 2020 4:23PM by PIB Bengaluru


    ಭಾರತೀಯ ರೈಲ್ವೆಯಲ್ಲಿ ಬೋಗಿ ನಿರ್ಮಾಣ ಪುನ ರಾರಂಭ


    ಆರ್ ‌ . ಸಿ . ಎಫ್ . ಕಪುರ್ಥಲಾ 23.04.2020 ರಿಂದ ಉತ್ಪಾದನೆ ಪುನಾರಂಭಿಸಿದೆ
    ರಾಜ್ಯಗಳಲ್ಲಿನ ಲಾಕ್ ‌ ಡೌನ್ ಆದೇಶಗಳನ್ನು ಅವಲಂಬಿಸಿ , ರಾಜ್ಯ ಸರ್ಕಾರಗಳಿಂದ ಅನುಮತಿ ಪಡೆದ ತಕ್ಷಣ ಇತರ ಘಟಕಗಳಲ್ಲೂ ಉತ್ಪಾದನೆ ಪ್ರಾರಂಭ


    ಸರಕು ಸಾಗಣೆಯನ್ನು ಹೆಚ್ಚಿಸಲು ಆರ್ ‌ . ಸಿ . ಎಫ್ . ಕಳೆದೆರಡು ದಿನಗಳಲ್ಲಿ 2 ಸರಕು ಬೋಗಿಗಳನ್ನು ಉತ್ಪಾದಿಸಿದೆ


    ರಾಷ್ಟ್ರವ್ಯಾಪಿ 28 ದಿನಗಳ ಲಾಕ್ ‌ ಡೌನ್ ನಂತರ ಭಾರತೀಯ ರೈಲ್ವೆಯ ಉತ್ಪಾದನಾ ಘಟಕ ರೈಲ್ ಕೋಚ್ ಫ್ಯಾಕ್ಟರಿ ( ಆರ್ ‌ . ಸಿ . ಎಫ್ .) ಕಪುರ್ಥಲಾ ತನ್ನ ಉತ್ಪಾದನಾ ಪ್ರಕ್ರಿಯೆಯನ್ನು 23.04.2020 ರಂದು ಪುನರಾರಂಭಿಸಿದೆ . ಕೋವಿಡ್ - 19 ವಿರುದ್ಧ ಹೋರಾಟದಲ್ಲಿ , ಎಲ್ಲಾ ಸುರಕ್ಷತಾ ಮುನ್ನೆಚ್ಚರಿಕೆಗಳನ್ನು , ಕೇಂದ್ರ ಗೃಹ ಸಚಿವಾಲಯದ ಆದೇಶಗಳು ಮತ್ತು ಸ್ಥಳೀಯ ಆಡಳಿತಗಳ ಹೊರಡಿಸಿದ ಮಾರ್ಗಸೂಚಿಗಳನ್ನು ಅನುಸರಿಸಿ ಕಾರ್ಖಾನೆಯನ್ನು ತೆರೆಯಲಾಗಿದೆ . ಆರ್ ‌. ಸಿ . ಎಫ್ . ಆವರಣದ ವಸಾಹತು ಒಳಗೆ ವಾಸವಾಗಿರುವ ಒಟ್ಟು 3744 ಉದ್ಯೋಗಿಗಳಿಗೆ ಕೆಲಸಕ್ಕೆ ಸೇರಲು ಅನುಮತಿ ನೀಡಲಾಗಿದೆ . ಕೇಂದ್ರ ಗೃಹ ಸಚಿವಾಲಯ ಸಲಹೆಯಂತೆ ಮತ್ತು ರಾಜ್ಯ ಸರ್ಕಾರಗಳ ಮಾರ್ಗಸೂಚಿಗಳ ಪ್ರಕಾರ , ಭಾರತೀಯ ರೈಲ್ವೆಯ ಇತರ ಉತ್ಪಾದನಾ ಘಟಕಗಳು ಕೂಡಾ ಉತ್ಪಾದನೆಯನ್ನು ಪುನರಾರಂಭಿಸಲಿವೆ .


    ಉತ್ಪಾದನೆಗಾಗಿ ಸಂಪನ್ಮೂಲಗಳ ಸೀಮಿತ ಲಭ್ಯತೆಯ ಹೊರತಾಗಿಯೂ , ಆರ್ ‌. ಸಿ . ಎಫ್ . ಕಪುರ್ಥಲಾ ಘಟಕವು ಎರಡು ಕೆಲಸದ ದಿನಗಳಲ್ಲಿ ಎರಡು ಬೋಗಿಗಳನ್ನು ತಯಾರಿಸಿದೆ . ದಿನಾಂಕ 23.04.2020 ರಂದು ಒಂದು ಹೆಚ್ಚಿನ ಸಾಮರ್ಥ್ಯದ ಎಲ್ ‌ . ಎಚ್ ‌ . ಬಿ . ಪಾರ್ಸೆಲ್ ವ್ಯಾನ್ ಮತ್ತು 24.04.2020 ರಂದು ಒಂದು ಲಗೇಜ್ ಕಮ್ ಜನರೇಟರ್ ಬೋಗಿಗಳನ್ನು ನಿರ್ಮಾಣ ಮಾಡಿದೆ .


    ಲಾಕ್ ಡೌನ್ ನಂತರ ಈಗ ಎಲ್ಲಾ ಉದ್ಯೋಗಿಗಳಿಗೆ ಮುಖಕವಚಗಳು , ಸ್ಯಾನಿಟೈಜರ್ ಬಾಟಲ್ ಮತ್ತು ಸಾಬೂನು ಹೊಂದಿರುವ ಸುರಕ್ಷತಾ ಕಿಟ್ ನೀಡಲಾಗಿದೆ . ಎಲ್ಲಾ ಅನುಮತಿ ಪಡೆದ ನೌಕರರನ್ನು ಕೋಚ್ ಉತ್ಪಾದನೆಗಾಗಿ ಕಾರ್ಖಾನೆಯ ಕರ್ತವ್ಯಕ್ಕೆ ಕರೆಸಿಕೊಳ್ಳಲಾಗಿದೆ . ಆಡಳಿತ ಕಚೇರಿಗಳಲ್ಲಿ , ಎಲ್ಲಾ ಅಧಿಕಾರಿಗಳು ಕಚೇರಿಗಳಿಗೆ ಬರುತ್ತಿದ್ದು , ಉಳಿದ 33% ಸಿಬ್ಬಂದಿಯನ್ನು ಪರ್ಯಾಯ ( ರೋಸ್ಟರ್ ) ಆಧಾರದ ಮೇಲೆ ಪ್ರತಿದಿನವೂ ಕೆಲಸಕ್ಕೆ ಕರೆಯಲಾಗುತ್ತಿದೆ . ಕೊವಿಡ್ ಜಾಗೃತಿ ಪೋಸ್ಟರ್ ‌ ಗಳು ಮತ್ತು ಅನುಸರಿಸಬೇಕಾದ ಸುರಕ್ಷತಾ ಸೂಚನೆಗಳನ್ನು ಕಾರ್ಯಾಗಾರ , ಕಚೇರಿಗಳು ಮತ್ತು ವಸತಿ ಆವರಣದ ಪ್ರಮುಖ ಸ್ಥಳಗಳಲ್ಲಿ ಪ್ರದರ್ಶಿಸಲಾಗಿದೆ . ಎಲ್ಲಾ ಕಾರ್ಮಿಕರಿಗೆ ಕೆಲಸದ ಸ್ಥಳದಲ್ಲಿ ಸುರಕ್ಷತಾ ಮಾರ್ಗಸೂಚಿಗಳನ್ನು ಅನುಸರಿಸಬೇಕೆಂದು , ಅವರ ಮೇಲ್ವಿಚಾರಕರು ಮತ್ತು ಅಧಿಕಾರಿಗಳು ಆಗಾಗ ಸಲಹೆ ನೀಡುತ್ತಿದ್ದಾರೆ . ನೌಕರರಿಗೆ ಹ್ಯಾಂಡ್ಸ್ ಫ್ರೀ ಲಿಕ್ವಿಡ್ ಸೋಪ್ ಉಪಕರಣಗಳು ಮತ್ತು ಶುದ್ಧ ನೀರಲ್ಲಿ ಕೈ - ಮುಖ ತೊಳೆಯುವ ವ್ಯವಸ್ಥೆ ಸಾಕಷ್ಟು ಪ್ರಮಾಣದಲ್ಲಿ ಒದಗಿಸಲಾಗಿದೆ .


    ಮೂರು ಪಾಳಿಯಲ್ಲಿ ವಿಭಿನ್ನ ಸಮಯಗಳನ್ನು ನೀಡಿ ಕಾರ್ಮಿಕರನ್ನು ಕೆಲಸಕ್ಕೆ ಕರೆಯಲಾಗುತ್ತಿದೆ . ಎಲ್ಲಾ ಮೂರು ಪಾಳಿಗಳಿಗೆ ಬರುವ ಸಮಯಗಳ , ಊಟದ ಸಮಯಗಳ ಮತ್ತು ನಿರ್ಗಮನ ಸಮಯಗಳ ನಡುವೆ ಅಂತರವಿಡಲಾಗಿದೆ . ಪ್ರತಿಯೊಬ್ಬ ಉದ್ಯೋಗಿಯನ್ನು ತಮ್ಮ ದೇಹದ ಉಷ್ಣತೆ ಮಾಪನಕ್ಕಾಗಿ ಪ್ರವೇಶ ದ್ವಾರಗಳಲ್ಲಿ ಥರ್ಮಲ್ ಸ್ಕ್ಯಾನರ್ ‌ ಗಳಿಂದ ಪರೀಕ್ಷಿಸಲಾಗುತ್ತಿದೆ . ಆರ್ ‌. ಸಿ . ಎಫ್ . ಆವರಣದಲ್ಲಿ ಪ್ರವೇಶಿಸುವ ಪ್ರತಿಯೊಂದು ವಾಹನವನ್ನು ಪ್ರವೇಶ ದ್ವಾರಗಳಲ್ಲಿ ಒದಗಿಸಲಾದ ಸ್ಯಾನಿಟೈಜರ್ ಸಿಂಪಣಿಕೆಯ ಸುರಂಗದಿಂದ ಸ್ವಚ್ಛಗೊಳಿಸಲಾಗುತ್ತಿದೆ . ಎಲ್ಲಾ ಕಾರ್ಮಿಕರು ಸಾಮಾಜಿಕ ಅಂತರದ ಶಿಷ್ಠಾಚಾರವನ್ನು ನಿರ್ವಹಿಸುತ್ತಿದ್ದಾರೆ . ತಮ್ಮ ಕೆಲಸದ ಸ್ಥಳದಲ್ಲಿ ಕೆಲಸದ ಸುರಕ್ಷತೆ ಮತ್ತು ನೈರ್ಮಲ್ಯ ಮಾರ್ಗಸೂಚಿಗಳನ್ನು ಸರಿಯಾಗಿ ಅನುಸರಿಸುತ್ತಿದ್ದಾರೆ . ಕೊವಿಡ್ ಸೋಂಕಿನ ಯಾವುದೇ ಲಕ್ಷಣಗಳನ್ನು ಹೊಂದಿರುವ ರೋಗಿಗಳಿಗಾಗಿ ಆರ್ ‌. ಸಿ . ಎಫ್ . ಕ್ಯಾಂಪಸ್ ‌ ನಲ್ಲಿರುವ ಲಾಲಾ ಲಜಪತ್ ರೈಲು ಆಸ್ಪತ್ರೆಯ ಪ್ರತ್ಯೇಕ ಕೌಂಟರ್ ‌ ಗಳು ಮತ್ತು ಒ . ಪಿ . ಡಿ ಕೇಂದ್ರಗಳು ಸದಾ ಲಭ್ಯವಿದೆ . ಆರ್ ‌. ಸಿ . ಎಫ್ . ಕ್ಯಾಂಪಸ್ ‌ ನಲ್ಲಿ 24 ಬೆಡ್ ಕ್ಯಾರೆಂಟೈನ್ ಸೌಲಭ್ಯ ಮತ್ತು ಎಲ್ ‌ . ಎಲ್ ‌ . ಆರ್ ಆಸ್ಪತ್ರೆಯಲ್ಲಿ 8 ಬೆಡ್ ಐಸೊಲೇಷನ್ ವಾರ್ಡ್ಗಳು ಕೊವಿಡ್ ಸೋಂಕಿಗೆ ಸಂಬಂಧಿಸಿದ ಯಾವುದೇ ಪ್ರಕರಣವನ್ನು ನಿರ್ವಹಿಸಲು ಸದಾ ಸಿದ್ಧವಾಗಿದೆ .


    ರಾಜ್ಯಗಳಲ್ಲಿನ ಲಾಕ್ ‌ ಡೌನ್ ಆದೇಶಗಳನ್ನು ಅವಲಂಬಿಸಿ , ರಾಜ್ಯ ಸರ್ಕಾರಗಳಿಂದ ಅನುಮತಿ ಪಡೆದ ತಕ್ಷಣ ಇತರೆ ಘಟಕಗಳಲ್ಲೂ ಉತ್ಪಾದನೆಯನ್ನು ಪ್ರಾರಂಭಿಸಲಾಗುವುದು


    ***

    
    
    (Release ID: 1618564) Visitor Counter : 14
    
    
      Read this release in: English , Urdu , Hindi , Marathi , Manipuri , Bengali , Punjabi , Gujarati , Tamil , Telugu