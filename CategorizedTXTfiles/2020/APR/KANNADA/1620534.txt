      ವಾಣಿಜ್ಯ ಮತ್ತು ಕೈಗಾರಿಕಾ ಸಚಿವಾಲಯ

      ಲಾಕ್ ಡೌನ್ ಅವಧಿಯಲ್ಲಿ ಮಹತ್ವದ ಪಾತ್ರ ನಿರ್ವಹಿಸಿದ ಡಿ.ಪಿ.ಐ.ಐ. ಟಿ ನಿಯಂತ್ರಣ ಕೊಠಡಿ
      Posted On: 30 APR 2020 2:04PM by PIB Bengaluru


    ವ್ಯಾಪಾರ ಮತ್ತು ಕೈಗಾರಿಕೆಗಳಿಗೆ ಸಂಬಂಧಪಟ್ಟ ವಿಷಯಗಳ ಮೇಲೆ ನಿಗಾ ವಹಿಸುವಲ್ಲಿ ಹಾಗು ಲಾಕ್ ಡೌನ್ ಅವಧಿಯಲ್ಲಿ ವಿವಿಧ ಭಾಗೀದಾರರು ಎದುರಿಸುತ್ತಿರುವ ಸಂಕಷ್ಟಗಳನ್ನು ಪರಿಹರಿಸುವಲ್ಲಿ ಮಹತ್ವದ ಪಾತ್ರ ನಿರ್ವಹಿಸಿದ ಡಿ . ಪಿ . ಐ . ಐ . ಟಿ ನಿಯಂತ್ರಣ ಕೊಠಡಿ


    89% ವಿಚಾರಣೆಗಳನ್ನು ಪರಿಹರಿಸಲಾಗಿದೆ / ಬಗೆಹರಿಸಲಾಗಿದೆ


    ಸಚಿವರು , ಕಾರ್ಯದರ್ಶಿಗಳು ಮತ್ತು ಹಿರಿಯ ಅಧಿಕಾರಿಗಳ ನಿಯಮಿತ ನಿಗಾ ಮತ್ತು ಪರಿಶೀಲನೆಯು ತ್ವರಿತ ಪರಿಹಾರಕ್ಕೆ ಸಹಾಯ ಮಾಡಿದೆ


    ದೂರವಾಣಿ ಸಂಖ್ಯೆ : 01123062487 ಮತ್ತು ಇ - ಮೇ ಲ್ controlroom-dpiit@gov.in


    ವಾಣಿಜ್ಯ ಮತ್ತು ಕೈಗಾರಿಕೆಗಳ ಸಚಿವಾಲಯದ ಅಡಿಯಲ್ಲಿರುವ ಕೈಗಾರಿಕಾ ಉತ್ತೇಜನ ಮತ್ತು ಆಂತರಿಕ ವ್ಯಾಪಾರ ಇಲಾಖೆಯು 26.3.2020 ರಿಂದ ನಿಯಂತ್ರಣ ಕೊಠಡಿಯನ್ನು ಸ್ಥಾಪಿಸಿದೆ . ಕೈಗಾರಿಕೆ ಮತ್ತು ವ್ಯಾಪಾರಕ್ಕೆ ಸಂಬಂಧಿಸಿದ ವ್ಯವಹಾರಗಳ ಮೇಲೆ ನಿಗಾ ಇಡುವುದು , ಅವುಗಳಿಗೆ ಸಂಬಂಧಪಟ್ಟ ವಿಷಯಗಳನ್ನು ರಾಜ್ಯ ಸರಕಾರಗಳು , ಜಿಲ್ಲಾ ಮತ್ತು ಪೊಲೀಸ್ ಅಧಿಕಾರಿಗಳ ಮತ್ತು ಇತರ ಸಂಬಂಧಿತ ಏಜೆನ್ಸಿಗಳ ಗಮನಕ್ಕೆ ತಂದು ಪರಿಹಾರಕ್ಕೆ ಯತ್ನಿಸುವುದು ಇದರ ಕಾರ್ಯಚಟುವಟಿಕೆಗಳಲ್ಲಿ ಸೇರಿದೆ . ನಿಯಂತ್ರಣ ಕೊಠಡಿಯು ಈ ಕೆಳಗಿನ ವಿಷಯಗಳ ಮೇಲೆ ನಿಗಾ ಇಡುತ್ತದೆ .


    a. ಆಂತರಿಕ ವ್ಯಾಪಾರ , ಉತ್ಪಾದನೆ , ಪೂರೈಕೆ ಮತ್ತು ಅವಶ್ಯಕ ವಸ್ತುಗಳ ಸಾಗಾಣಿಕೆ ಮತ್ತು


    b. ವಿವಿಧ ಭಾಗೀದಾರರು ಲಾಕ್ ಡೌನ್ ಅವಧಿಯಲ್ಲಿ ಎದುರಿಸುವ ಸಂಕಷ್ಟಗಳು ಮತ್ತು ಪೂರೈಕೆ ಸರಪಳಿಗೆ ಸಂಬಂಧಿಸಿದ ಯಾವುದೇ ವಿಷಯಗಳ ಪರಿಹಾರ .


    2020 ರ ಏಪ್ರಿಲ್ 28 ರವರೆಗೆ ನೊಂದಾಯಿಸಲ್ಪಟ್ಟ ಒಟ್ಟು 1962 ವಿಚಾರಣೆಗಳಲ್ಲಿ 1739 ನ್ನು ಪರಿಹರಿಸಲಾಗಿದೆ , 223 ದೂರುಗಳು ಪರಿಹಾರ ಪ್ರಕ್ರಿಯೆಯಲ್ಲಿವೆ . ಒಟ್ಟು 1962 ವಿಚಾರಣೆಗಳ ಪೈಕಿ 1000 ಕ್ಕೂ ಅಧಿಕ ವಿಚಾರಣೆಗಳು ದಿಲ್ಲಿ , ಮಹಾರಾಷ್ಟ್ರ , ಉತ್ತರ ಪ್ರದೇಶ , ಹರ್ಯಾಣಾ ಮತ್ತು ಗುಜರಾತ್ ಗಳಿಂದ ಬಂದಿವೆ .


    ವಿಚಾರಣೆಗಳು , ದೂರುಗಳ ಮೇಲೆ ನಿಗಾ ಇಡಲು ಮತ್ತು ಅವುಗಳು ಇತ್ಯರ್ಥವಾಗಿವೆಯೇ ಎಂಬುದನ್ನು ಗಮನಿಸಲು ಹಾಗು ಇಲಾಖೆಯ ಹಿರಿಯ ಅಧಿಕಾರಿಗಳ ಮಾಹಿತಿಗಾಗಿ ಎಂ . ಐ . ಎಸ್ . ವರದಿಗಳನ್ನು ತಯಾರಿಸಲು ಅದಕ್ಕಾಗಿಯೇ ತಂಡವನ್ನು ನಿಯೋಜಿಸಲಾಗಿದೆ . ಕೆಲವು ಪ್ರಮುಖ ದೂರುಗಳಿಗೆ ಸಂಬಂಧಿಸಿ ಈ ತಂಡವು ದೂರುದಾರರನ್ನೆ ನೇರವಾಗಿ ಸಂಪರ್ಕಿಸಿ ಅವರಿಂದ ಮಾಹಿತಿ ಪಡೆಯುತ್ತದೆ . ಆ ಬಳಿಕ ಸಂಬಂಧಿತ ಏಜೆನ್ಸಿಯೊಂದಿಗೆ ಈ ದೂರನ್ನು ಪ್ರಸ್ತಾಪಿಸುತ್ತದೆ . ಇದು ದೂರುಗಳ ವಿಷಯದಲ್ಲಿ ಅವುಗಳ ಪರಿಹಾರದಲ್ಲಿ ವಿವಿಧ ಏಜೆನ್ಸಿಗಳ ದಕ್ಷತೆ ಮತ್ತು ಮೌಲ್ಯಮಾಪನಕ್ಕೆ ಸಹಕಾರಿಯಾಗುತ್ತದೆ . ಈ ವೃತ್ತಿಪರರ ತಂಡವು ಹಿರಿಯ ಅಧಿಕಾರಿಗಳಿಗೆ ಅವರ ಮಧ್ಯಪ್ರವೇಶದ ಪರಿಣಾಮವನ್ನು ತಿಳಿಯಲು ನೆರವಾಗುತ್ತದೆ ಮತ್ತು ಆ ಮೂಲಕ ಪ್ರತಿಯೊಬ್ಬರಿಗೂ ದೂರುಗಳ ಪರಿಹಾರದ ಬಗ್ಗೆ ಮಾಹಿತಿ ಇರುತ್ತದೆ .


    ನಿಯಂತ್ರಣ ಕೊಠಡಿಗೆ ದೂರವಾಣಿ ಮೂಲಕ ಮತ್ತು ಇ - ಮೈಲ್ ಮೂಲಕ ವಿಚಾರಣೆ , ದೂರುಗಳು ಬರುತ್ತವೆ . ಯಾವುದೇ ಉತ್ಪಾದಕರು , ಸಾರಿಗೆದಾರರು , ವಿತರಕರು , ರಖಂ ಅಥವಾ ಇ - ವಾಣಿಜ್ಯ ಕಂಪೆನಿಗಳು ತಳ ಮಟ್ಟದಲ್ಲಿ ಸರಕುಗಳ ಸಾರಿಗೆ ಮತ್ತು ವಿತರಣೆಯಲ್ಲಿ ಸಮಸ್ಯೆಗಳನ್ನು ಎದುರಿಸುತ್ತಿದ್ದರೆ , ಸಂಪನ್ಮೂಲ ಕ್ರೋಢೀಕರಣದಲ್ಲಿ ಸಮಸ್ಯೆಗಳನ್ನು ಎದುರಿಸುತ್ತಿದ್ದರೆ ಅವರು ಈ ಕೆಳಗಿನ ದೂರವಾಣಿ ಸಂಖ್ಯೆ / ಇ - ಮೈಲ್ ಮೂಲಕ ಸಂಪರ್ಕಿಸಬಹುದು .


    ದೂರವಾಣಿ ಸಂಖ್ಯೆ : + 91 11 23062487


    ಇ - ಮೈಲ್ : controlroom-dpiit@gov.in


    ದೂರವಾಣಿ ಸಂಖ್ಯೆಗಳು ಬೆಳಿಗ್ಗೆ 8 ಗಂಟೆಯಿಂದ ಸಂಜೆ 6 ಗಂಟೆಯವರೆಗೆ ಕಾರ್ಯಾಚರಿಸುತ್ತಿರುತ್ತವೆ , ತಳ ಮಟ್ಟದ ಸಂಕಷ್ಟಗಳ ದೂರುಗಳನ್ನು , ಉತ್ಪಾದಕರು , ಸಾರಿಗೆದಾರರು , ರಖಂ ವ್ಯಾಪಾರಸ್ಥರು , ಇ - ವಾಣಿಜ್ಯ ಕಂಪೆನಿಗಳು ಪ್ರಕ್ರಿಯಾ ಮತ್ತು ನೀತಿ ಸಂಬಂಧಿ ವಿಷಯಗಳಲ್ಲಿ ಸಮಸ್ಯೆಗಳಾದಾಗ ಸಲ್ಲಿಸುತ್ತಿದ್ದಾರೆ . ಇವುಗಳನ್ನು ನೊಂದಾಯಿಸಿಕೊಂಡು ಡಿ . ಪಿ . ಐ . ಐ . ಟಿ . ನಿಯಂತ್ರಣ ಕೊಠಡಿಯ ಸಿಬ್ಬಂದಿಗಳು ಅವುಗಳನ್ನು ರಾಜ್ಯ ಮಟ್ಟದ ನಿಯಂತ್ರಣ ಕೊಠಡಿಗಳಿಗೆ ಮತ್ತು ರಾಜ್ಯದ ಮುಖ್ಯಕಾರ್ಯದರ್ಶಿಗಳಿಗೆ ಸೂಕ್ತ ಕ್ರಮಗಳನ್ನು ಕೈಗೊಳ್ಳುವಂತೆ ಕೋರಿಕೆಯೊಂದಿಗೆ ರವಾನಿಸುತ್ತಾರೆ ಮತ್ತು ಆ ದೂರುಗಳಿಗೆ ಸಂಬಂದಿಸಿ ಸಾಧ್ಯವಾದಷ್ಟು ಬೇಗ ಪರಿಹಾರ ಲಭಿಸುವುದನ್ನು ಖಾತ್ರಿಪಡಿಸಲಾಗುತ್ತದೆ .


    ನಿಯಂತ್ರಣ ಕೊಠಡಿಗೆ ಬರುವ ದೂರುಗಳನ್ನು ಡಿ . ಪಿ . ಐ . ಐ . ಟಿ . ಯ ಅಧಿಕಾರಿಗಳಿಗೆ ಕಳುಹಿಸಲಾಗುತ್ತದೆ , ಅವರು ಸತತವಾಗಿ ಇವುಗಳ ಮೇಲೆ ನಿಗಾ ಇಡುತ್ತಾರೆ ಮತ್ತು ತುರ್ತು ಮಧ್ಯಪ್ರವೇಶ ಅವಶ್ಯವಾದರೆ ಅವರು ರಾಜ್ಯ ಸರಕಾರದ ಇತರ ಅಧಿಕಾರಿಗಳ ಗಮನಕ್ಕೆ ತರುತ್ತಾರೆ . ಜಿಲ್ಲಾ ಮ್ಯಾಜಿಸ್ಟ್ರೇಟ್ ಅಥವಾ ಪೊಲೀಸ್ ಅಧಿಕಾರಿಗಳ ಗಮನಕ್ಕೆ ತಂದು ಪರಿಹಾರಕ್ಕೆ ಪ್ರಯತ್ನಿಸುತ್ತಾರೆ . ಡಿ . ಪಿ . ಐ . ಐ . ಟಿ . ಯ ಎಲ್ಲಾ ಹಿರಿಯ ಅಧಿಕಾರಿಗಳಿಗೆ ನಿರ್ದಿಷ್ಟ ರಾಜ್ಯಗಳನ್ನು ಹಂಚಿಕೆ ಮಾಡಲಾಗಿದ್ದು , ಅವರು ಬಾಕಿ ಇರುವ ವಿಷಯಗಳನ್ನು ಬಗೆ ಹರಿಸಲು ರಾಜ್ಯಗಳ ಅಧಿಕಾರಿಗಳ ಜೊತೆ ಸತತ ಸಂಪರ್ಕದಲ್ಲಿರುತ್ತಾರೆ . ರಾಜ್ಯ ಸರಕಾರದ ಕೈಗಾರಿಕೆ , ಸಾರಿಗೆ , ಗ್ರಾಹಕ ವ್ಯವಹಾರಗಳು ಮತ್ತು ಆಹಾರ ಹಾಗು ಸಾರ್ವಜನಿಕ ವಿತರಣೆ ಇಲಾಖೆಗಳು ಇಂತಹ ದೂರುಗಳ ಪರಿಹಾರದ ಮೇಲೆ ನಿಗಾ ಇರಿಸಿರುತ್ತವೆ .


    ರೈಲ್ವೇ , ವಾಣಿಜ್ಯ ಮತ್ತು ಕೈಗಾರಿಕಾ ಸಚಿವರಾದ ಶ್ರೀ ಪೀಯೂಷ್ ಗೋಯಲ್ ಅವರೂ ಆಗಾಗ ನಿಯಂತ್ರಣ ಕೊಠಡಿಯಲ್ಲಿ ಬರುವ ವಿವಿಧ ವಿಷಯಗಳ ಬಗ್ಗೆ , ಅವುಗಳ ಸ್ವರೂಪದ ಬಗ್ಗೆ ಗಮನ ಹರಿಸುತ್ತಾರೆ . ಮತ್ತು ಸಂಬಂಧಿತ ಎಲ್ಲರಿಗೂ ದೇಶದ ಪ್ರತೀ ಭಾಗದಲ್ಲಿರುವ ಜನ ಸಾಮಾನ್ಯರಿಗೆ ಅವಶ್ಯಕ ಸಾಮಗ್ರಿಗಳು ತಲುಪುವುದನ್ನು ಖಾತ್ರಿಪಡಿಸಲು ಅವಶ್ಯ ಕ್ರಮಗಳನ್ನು ಜರುಗಿಸುವಂತೆ ಮನವಿ ಮಾಡುತ್ತಾರೆ . ಡಿ . ಪಿ . ಐ . ಐ . ಟಿ . ಕಾರ್ಯದರ್ಶಿ ಡಾ . ಗುರುಪ್ರಸಾದ್ ಮಹಾಪಾತ್ರ ಅವರು ತಮ್ಮ ಹಿರಿಯ ಅಧಿಕಾರಿಗಳೊಂದಿಗೆ ಬಾಕಿ ಇರುವ ವಿಷಯಗಳ ಬಗ್ಗ್ಗೆ ವೀಡಿಯೋ ಕಾನ್ಫರೆನ್ಸ್ ಮೂಲಕ ರಾಜ್ಯಗಳ ಜೊತೆಗಿನ ತಮ್ಮ ಸಭೆಗಳಲ್ಲಿ ಪರಾಮರ್ಶೆ ನಡೆಸುತ್ತಾರೆ .


    2020 ರ ಮಾರ್ಚ್ 24 ರಂದು ಕೇಂದ್ರ ಸರಕಾರವು ಕೋವಿಡ್ - 19 ಹರಡುವಿಕೆಯನ್ನು ತಡೆಯಲು ರಾಷ್ಟ್ರವ್ಯಾಪೀ ಲಾಕ್ ಡೌನ್ ಘೋಷಿಸಿತ್ತು , ಆವಶ್ಯಕ ಸರಕುಗಳು ಮತ್ತು ಸೇವೆಗಳು ಎಲ್ಲ ನಾಗರಿಕರಿಗೂ ಲಭ್ಯವಾಗುವುದನ್ನು ಖಾತ್ರಿಪಡಿಸಲು ಅಗತ್ಯ ವ್ಯವಸ್ಥೆಗಳನ್ನೂ ಜಾರಿಗೆ ತಂದಿತ್ತು .


    ***

    
    
    (Release ID: 1620534) Visitor Counter : 13
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Odia , Tamil , Telugu , Malayalam