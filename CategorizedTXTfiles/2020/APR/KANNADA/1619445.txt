      PIB Headquarters

      ಕೋವಿಡ್-19: ಪಿ ಐ ಬಿ ದೈನಿಕ ವರದಿ
      Posted On: 29 APR 2020 6:49PM by PIB Bengaluru


    ಕೋವಿಡ್-19: ಪಿ ಐ ಬಿ ದೈನಿಕ ವರದಿ


    (ಕಳೆದ 24 ಗಂಟೆಗಳಲ್ಲಿ ಕೋವಿಡ್-19ಕ್ಕೆ ಸಂಬಂಧಿಸಿದಂತೆ ಬಿಡುಗಡೆ ಮಾಡಲಾದ ಮಾಧ್ಯಮ ಹೇಳಿಕೆಗಳು ಮತ್ತು ಪಿಐಬಿ ಮಾಡಿದ ವಾಸ್ತವದ ಪರಿಶೀಲನೆ -Fact check- ಯನ್ನು ಒಳಗೊಂಡಿದೆ)


    ಕೋವಿಡ್ - 19 ಕುರಿತಂತೆ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯದ ಅಪ್ ಡೇಟ್


    ಇದುವರೆಗೆ 7695 ಜನರು ಗುಣಮುಖರಾಗಿದ್ದಾರೆ . ಇದು ನಮ್ಮ ಒಟ್ಟು ಗುಣಮುಖ ದರವನ್ನು 24.5%. ಗೇರಿಸಿದೆ . ಈಗ ಒಟ್ಟು ದೃಢೀಕೃತ ಪ್ರಕರಣಗಳ ಸಂಖ್ಯೆ 31,332. ಕೋವಿಡೇತರ ಅವಶ್ಯಕ ವೈದ್ಯಕೀಯ ಸೇವೆಯನ್ನು ನಿರ್ಲಕ್ಷಿಸಬಾರದು ಎಂದು ಕಾರ್ಯದರ್ಶಿ ( ಎಚ್ . ಎಫ್ . ಡಬ್ಲ್ಯು .) ದೃಢವಾಗಿ ಹೇಳಿದ್ದಾರೆ . ಡಯಾಲಿಸಿಸ್ , ಕ್ಯಾನ್ಸರ್ ಚಿಕಿತ್ಸೆ , ಮಧು ಮೇಹ , ಗರ್ಭಿಣಿ ಸ್ತ್ರೀಯರು , ಮತ್ತು ಹೃದಯ ಸಂಬಂಧಿ ತೊಂದರೆಯಿಂದ ಬಳಲುತ್ತಿರುವವರಿಗೆ ಸಾಕಷ್ಟು ಶುಶ್ರೂಷೆ ಒದಗಿಸತಕ್ಕದ್ದು . ಸರಕಾರದ ನಿಯಂತ್ರಣ ಕ್ರಮಗಳಲ್ಲಿ ಸಹಾಯ ಮಾಡುವ ಸ್ವ ಮೌಲ್ಯಮಾಪನ ಸಾಧನವಾಗಿರುವ ಆರೋಗ್ಯ ಸೇತು ಆಪ್ ನ್ನು ಉತ್ತೇಜಿಸುವಂತೆ ಅವರು ರಾಜ್ಯಗಳನ್ನು ಕೋರಿದ್ದಾರೆ .


    ವಿವರಗಳಿಗೆ : https://pib.gov.in/PressReleseDetail.aspx?PRID=1619317


    ಎಲ್ಲಾ ರಾಜ್ಯಗಳ ಶಿಕ್ಷಣ ಸಚಿವರು ಮತ್ತು ಶಿಕ್ಷಣ ಕಾರ್ಯದರ್ಶಿಗಳ ಜೊತೆ ಕೇಂದ್ರ ಎಚ್ . ಆರ್ . ಡಿ . ಸಚಿವರ ಸಂವಾದ


    ಸಭೆಯನ್ನು ಉದ್ದೇಶಿಸಿ ಮಾತನಾಡಿದ ಕೇಂದ್ರ ಸಚಿವರು ಈಗಿರುವ ಕೋವಿಡ್ - 19 ಪರಿಸ್ಥಿತಿ ದುರದೃಷ್ಟಕರವಾದುದು , ಆದರೆ ಇಲ್ಲಿ ಜಾಣ್ಮೆಯಿಂದ ಕಾರ್ಯಾಚರಿಸಿ , ಹೊಸ ಪ್ರಯೋಗಗಳನ್ನು ಮಾಡಿ , ಪರಿಸ್ಥಿತಿಯನ್ನು ಅವಕಾಶವನ್ನಾಗಿ ಪರಿವರ್ತಿಸಬೇಕಿದೆ , ಸುರಕ್ಷೆಯನ್ನು ಖಾತ್ರಿಪಡಿಸಿಕೊಂಡು ವಿದ್ಯಾರ್ಥಿಗಳ ಶೈಕ್ಷಣಿಕ ಅಭಿವೃದ್ದಿಯನ್ನು ಸಾಧಿಸಬೇಕಿದೆ ಎಂದರು . ಶಾಲೆಗಳಲ್ಲಿ ಬೇಸಿಗೆ ರಜೆ ಅವಧಿಯಲ್ಲಿ ಮಧ್ಯಾಹ್ನದ ಊಟ ಒದಗಿಸಲು ಅನುಮೋದನೆ ನಿಡಲಾಗಿದೆ , ಇದಕ್ಕೆ ಹೆಚ್ಚುವರಿ 1,600 ಕೋ . ರೂ . ಖರ್ಚು ಬರಲಿದ್ದು ಅದನ್ನು ಒದಗಿಸಲಾಗುವುದು ಎಂದರು . ಬೋರ್ಡ್ ಪರೀಕ್ಷೆಗಳ ಉತ್ತರ ಪತ್ರಿಕೆಗಳ ಮೌಲ್ಯಮಾಪನ ಪ್ರಕ್ರಿಯೆಯನ್ನು ಆರಂಭಿಸುವಂತೆ ಅವರು ರಾಜ್ಯಗಳನ್ನು ಕೋರಿದರು ಮತ್ತು ಸಿ . ಬಿ . ಎಸ್ . ಇ . ಗೂ ಅವರವರ ರಾಜ್ಯಗಳಲ್ಲಿ ವಿದ್ಯಾರ್ಥಿಗಳ ಉತ್ತರಪತ್ರಿಕೆಗಳ ಮೌಲ್ಯಮಾಪನಕ್ಕೆ ಅವಕಾಶ ಮಾಡಿಕೊಡುವಂತೆ ಮನವಿ ಮಾಡಿದರು .


    ವಿವರಗಳಿಗೆ : https://pib.gov.in/PressReleseDetail.aspx?PRID=1619006


    ಕೋವಿಡ್ - 19 ಜಾಗತಿಕ ಸಾಂಕ್ರಾಮಿಕದ ಹಿನ್ನೆಲೆಯಲ್ಲಿ ವಿವಿಧ ಕಡೆಗಳಲ್ಲಿ ಸಿಲುಕಿ ಹಾಕಿಕೊಂಡಿರುವ ಜನತೆ ಮತ್ತು ವಲಸೆ ಕಾರ್ಮಿಕರ ಅಂತಾರಾಜ್ಯ ಸಂಚಾರಕ್ಕೆ ಕೇಂದ್ರ ಅವಕಾಶ


    ಕೋವಿಡ್ - 19 ವಿರುದ್ದ ಹೋರಾಡಲು ವಿಧಿಸಲಾದ ಲಾಕ್ ಡೌನ್ ನಿರ್ಬಂಧಗಳ ಪಲಿತಾಂಶವಾಗಿ ದೇಶದ ವಿವಿಧ ಕಡೆಗಳಲ್ಲಿ ವಲಸೆ ಕಾರ್ಮಿಕರು , ಯಾತ್ರಿಕರು , ಪ್ರವಾಸಿಗರು , ವಿದ್ಯಾರ್ಥಿಗಳು ಮತ್ತು ಇತರರು ಸಿಲುಕಿ ಹಾಕಿಕೊಂಡಿದ್ದಾರೆ . ಈಗ ಕೇಂದ್ರ ಸರಕಾರವು ಹೀಗೆ ಸಿಲುಕಿ ಹಾಕಿಕೊಂಡಿರುವವರು ರಸ್ತೆ ಮೂಲಕ ಸಂಚಾರ ಮುಂದುವರೆಸಲು ಅನುಮತಿ ನೀಡಿದೆ . ಒಂದು ರಾಜ್ಯದಿಂದ / ಕೇಂದ್ರಾಡಳಿತ ಪ್ರದೇಶದಿಂದ ಇನ್ನೊಂದು ರಾಜ್ಯ / ಕೇಂದ್ರಾಡಳಿತ ಪ್ರದೇಶಗಳಿಗೆ ಸಂಬಂಧಿತ ರಾಜ್ಯಗಳು ಪರಸ್ಪರ ಸಮಾಲೋಚಿಸಿ ಒಪ್ಪಿಗೆ ನೀಡಿದ ಬಳಿಕ ಅವರಿಗೆ ಸಂಚಾರದ ಅವಕಾಶ ಲಭಿಸುತ್ತದೆ . ಮತ್ತು ಅವರು ತಮ್ಮ ನಿಗದಿತ ಸ್ಥಳಕ್ಕೆ ತಲುಪಿದಾಗ ಅವರ ದೈಹಿಕ ತಪಾಸಣೆಯನ್ನು ಸ್ಥಳೀಯ ಆರೋಗ್ಯ ಅಧಿಕಾರಿಗಳು ನಡೆಸಿ , ಅವರನ್ನು ಸಾಂಸ್ಥಿಕ ಕ್ವಾರಂಟೈನ್ ನಲ್ಲಿರಿಸಬೇಕಾದ ಅಗತ್ಯ ಕಂಡುಬಾರದೇ ಇದ್ದಲ್ಲಿ ಗೃಹ ಕ್ವಾರಂಟೈನ್ ನಲ್ಲಿರಿಸುತ್ತಾರೆ . ಅವರನ್ನು ಕಾಲಕಾಲಕ್ಕೆ ಆರೋಗ್ಯ ತಪಾಸಣೆಗೆ ಒಳಪಡಿಸಲಾಗುತ್ತದೆ .


    ವಿವರಗಳಿಗೆ : https://pib.gov.in/PressReleseDetail.aspx?PRID=1619318


    ಕೋವಿಡ್ - 19 ತೊಲಗಿಸುವ ಪರಿಹಾರಗಳನ್ನು ತ್ವರಿತವಾಗಿ ಅಭಿವೃದ್ದಿಪಡಿಸುವಂತೆ ವಿಜ್ಞಾನಿಗಳನ್ನು ಡಾ . ಹರ್ಷ ವರ್ಧನ ಆಗ್ರಹಿಸಿದ್ದಾರೆ


    ಜೈವಿಕ ತಂತ್ರಜ್ಞಾನ ಇಲಾಖೆ ಮತ್ತು ಅದರ ಸ್ವಾಯತ್ತ ಸಂಸ್ಥೆಗಳು ಮತ್ತು ಸಾರ್ವಜನಿಕ ರಂಗದ ಉದ್ಯಮಗಳಾದ – ಬಿ . ಐ . ಆರ್ . ಎ . ಸಿ . ಮತ್ತು ಬಿ . ಐ . ಬಿ . ಸಿ . ಒ . ಎಲ್ . ಗಳು , ಹಾಲಿ ಚಾಲ್ತಿಯಲ್ಲಿರುವ ಕೋವಿಡ್ - 19 ಸಂಕಷ್ಟವನ್ನು ನಿಭಾಯಿಸಲು , ವಿಶೇಷವಾಗಿ ಲಸಿಕೆಯನ್ನು ದೇಶೀಯವಾಗಿ ಅಭಿವೃದ್ದಿಪಡಿಸುವ ನಿಟ್ಟಿನಲ್ಲಿ ಆಗಿರುವ ಪ್ರಗತಿಯನ್ನು , ತ್ವರಿತ ಪರೀಕ್ಷೆ ಮತ್ತು ಆರ್ . ಟಿ .- ಪಿ . ಸಿ . ಆರ್ . ರೋಗ ಪತ್ತೆ ಕಿಟ್ ಗಳ ಬಗ್ಗೆ ಡಾ . ಹರ್ಷ ವರ್ಧನ ಅವರು ಪರಾಮರ್ಶೆ ನಡೆಸಿದರು . ಕನಿಷ್ಟ ಅರ್ಧ ಡಜನ್ನಿನಷ್ಟು ಅಭ್ಯರ್ಥಿಗಳ ಲಸಿಕೆಗಳನ್ನು ಬೆಂಬಲಿಸಲಾಗುತ್ತಿದೆ , ಇದರಲ್ಲಿ ನಾಲ್ಕು ಮುನ್ನಡೆ ಹಂತದಲ್ಲಿವೆ ಎಂದರು .


    ವಿವರಗಳಿಗೆ : https://pib.gov.in/PressReleseDetail.aspx?PRID=1619183


    ಕೋವಿಡೋತ್ತರ ಕಾಲದಲ್ಲಿ , ಜಾಗತಿಕ ಪೂರೈಕೆ ಸರಪಳಿಯಲ್ಲಿ ಅನುಭವ ಗ್ರಾಹ್ಯ ಬದಲಾವಣೆಗಳಾಗಲಿವೆ , ಮತ್ತು ಭಾರತವು ವಿಶ್ವ ವ್ಯಾಪಾರದಲ್ಲಿ ಪ್ರಮುಖ ಪಾಲನ್ನು ಹಿಡಿಯುವುದನ್ನು ಎದುರು ನೋಡುತ್ತಿದೆ , ಎನ್ನುತ್ತಾರೆ ಶ್ರೀ ಪೀಯುಶ್ ಗೋಯೆಲ್


    ರಫ್ತುದಾರರು ವಿಶ್ವ ಮಾರುಕಟ್ಟೆಯಲ್ಲಿ ನಿರ್ದಿಷ್ಟ ಕ್ಷೇತ್ರದಲ್ಲಿ ತಮ್ಮ ಶಕ್ತಿ , ಸಾಮರ್ಥ್ಯ , ಮತ್ತು ಸ್ಪರ್ಧಾತ್ಮಕ ಪ್ರಯೋಜನಗಳನ್ನು ಗುರುತಿಸಿಕೊಂಡು ಅವುಗಳನ್ನು ಅಳವಡಿಸಿಕೊಳ್ಳುವಲ್ಲಿ ಗಮನ ಕೇಂದ್ರೀಕರಿಸಿಕೊಳ್ಳುವಂತೆ ವಾಣಿಜ್ಯ ಮತ್ತು ಕೈಗಾರಿಕಾ ಸಚಿವ ಶ್ರೀ ಪೀಯುಶ್ ಗೋಯೆಲ್ ಕರೆ ನೀಡಿದ್ದಾರೆ . ಕೋವಿಡೋತ್ತರ ಕಾಲದಲ್ಲಿ ಜಾಗತಿಕ ಪೂರೈಕೆ ಸರಪಳಿಯಲ್ಲಿ ಅನುಭವಗ್ರಾಹ್ಯವಾದ ಬದಲಾವಣೆಗಳು ಆಗಲಿವೆ , ಮತ್ತು ಭಾರತೀಯ ಕೈಗಾರಿಕೋದ್ಯಮಿಗಳು ಹಾಗು ರಫ್ತುದಾರರು ವಿಶ್ವ ವ್ಯಾಪಾರದಲ್ಲಿ ಗಮನಾರ್ಹ ಪಾಲನ್ನು ಪಡೆಯುವುದನ್ನು ಎದುರು ನೋಡುತ್ತಿರಬೇಕು ಎಂದವರು ಹೇಳಿದರು . ಅವರ ಪ್ರಯತ್ನಗಳಿಗೆ ಸರಕಾರವು ಕ್ರಿಯಾಶೀಲ ಬೆಂಬಲ ನೀಡುತ್ತದೆ ಮತ್ತು ಅನುಕೂಲಗಳನ್ನು ಒದಗಿಸುತ್ತದೆ , ಮತ್ತು ವಿದೇಶಗಳಲ್ಲಿರುವ ಭಾರತೀಯ ಮಿಶನ್ ಗಳು ಈ ನಿಟ್ಟಿನಲ್ಲಿ ಪ್ರಮುಖ ಪಾತ್ರ ವಹಿಸಬಲ್ಲವು ಎಂದರು . ಪ್ರೋತ್ಸಾಹಧನವನ್ನು ನೀಡಬಹುದು , ಆದರೆ ಅದಕ್ಕೆ ಸಮರ್ಥನೆ ಬೇಕು , ನ್ಯಾಯೋಚಿತವಾಗಿರಬೇಕು ಮತ್ತು ಅವು ಡಬ್ಯು . ಟಿ . ಓ . ಅನುಸರಣೆಯನ್ನು ಮಾಡುತ್ತಿರಬೇಕು ಎಂದೂ ಸಚಿವರು ಹೇಳಿದರು .


    ವಿವರಗಳಿಗೆ : https://pib.gov.in/PressReleseDetail.aspx?PRID=1619315


    ಕೋವಿಡ್ - 19 ವಿರುದ್ದ ಹೋರಾಟದಲ್ಲಿ ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳು ಕೈಗೊಂಡ ಕ್ರಮಗಳಿಗೆ ಶ್ರೀ ರವಿ ಶಂಕರ ಪ್ರಸಾದ್ ಮೆಚ್ಚುಗೆ


    ಕೇಂದ್ರ ಇಲೆಕ್ಟ್ರಾನಿಕ್ಸ್ ಮತು ಮಾಹಿತಿ ತಂತ್ರಜ್ಞಾನ ಸಚಿವರಾದ ಶ್ರೀ ರವಿ ಶಂಕರ ಪ್ರಸಾದ್ ಅವರು 2020 ರ ಏಪ್ರಿಲ್ 28 ರಂದು ರಾಜ್ಯಗಳ ಮಾಹಿತಿ ತಂತ್ರಜ್ಞಾನ ಸಚಿವರ ಜೊತೆ ಸಭೆ ನಡೆಸಿದರು . “ ಮನೆಯಿಂದ ಕೆಲಸ ಮಾಡುವ “ ಮಾನದಂಡಗಳ ಸಡಿಲಿಕೆಯ ದೂರಸಂಪರ್ಕ ಇಲಾಖೆಯ ಗಡುವನ್ನು ಏಪ್ರಿಲ್ 30 ರಿಂದ 2020 ರ ಜುಲೈ 31 ರವರೆಗೆ ವಿಸ್ತರಿಸಲು ಕೇಂದ್ರ ಸರಕಾರ ನಿರ್ಧರಿಸಿದೆ ಎಂದರು . ಭಾರತ್ ನೆಟ್ ಯೋಜನೆಯನ್ನು ಬೆಂಬಲಿಸುವಂತೆ ರಾಜ್ಯಗಳನ್ನು ಕೋರಿದ ಅವರು ಈ ಬಗ್ಗ್ಗೆ ಪರ್ಶೀಲಿಸುವಂತೆ ಹೇಳಿದರು . ಆರೋಗ್ಯ ಸೇತು ಆಪ್ ನ ದತ್ತಾಂಶಗಳು ರಾಜ್ಯಗಳಿಗೆ ಜಿಲ್ಲಾ ಮಟ್ಟದ ಅಧಿಕಾರಿಗಳವರೆಗೆ ಆನ್ ಲೈನ್ ಮೂಲಕ ಲಭ್ಯವಾಗುವಂತೆ ಮಾಡಬೇಕು ಎಂದರು . ದೂರವಾಣಿ ಬಳಕೆದಾರರಿಗೆ ಇಂತಹದೇ ಪರಿಹಾರಗಳು ಲಭ್ಯವಾಗುವಂತೆ ಮಾಡಲು ಅದನ್ನು ಅಭಿವೃದ್ದಿಪಡಿಸಲಾಗುತ್ತಿದೆ ಎಂದರು .


    ವಿವರಗಳಿಗೆ : https://pib.gov.in/PressReleseDetail.aspx?PRID=1619105


    ದಿವ್ಯಾಂಗರಿಗೆ ಕೋವಿಡ್ - 19 ಪರೀಕ್ಷಾ ಕೇಂದ್ರಗಳು ಮತ್ತು ಕ್ವಾರಂಟೈನ್ ಸೌಲಭ್ಯಗಳಲ್ಲಿ ಹಾಗು ಆಸ್ಪತ್ರೆಗಳಲ್ಲಿ ಚಿಕಿತ್ಸೆ ನೀಡುವಲ್ಲಿ ದಿವ್ಯಾಂಗರಿಗೆ ಮೂಲ ಭೌತಿಕ ಆವಶ್ಯಕತೆಗಳು ಲಭ್ಯ ಇರುವುದನ್ನು ಖಾತ್ರಿಪಡಿಸಲು ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳಿಗೆ ಸಾಮಾಜಿಕ ನ್ಯಾಯ ಮತ್ತು ಸಶಕ್ತೀಕರಣ ಸಚಿವಾಲಯದಿಂದ ಪತ್ರ


    ಎಲ್ಲಾ ರಾಜ್ಯಗಳ ಮತ್ತು ಕೇಂದ್ರಾಡಳಿತ ಪ್ರದೇಶಗಳ ಮುಖ್ಯ ಕಾರ್ಯದರ್ಶಿಗಳಿಗೆ ಪತ್ರ ಬರೆದಿರುವ ದೈಹಿಕ ನ್ಯೂನತೆ ಇರುವ ವ್ಯಕ್ತಿಗಳ ಸಶಕ್ತೀಕರಣ ಇಲಾಖೆಯ ಕಾರ್ಯದರ್ಶಿ ( ಡಿ . ಇ . ಪಿ . ಡಬ್ಲ್ಯು . ಡಿ .) ಅವರು ಜಾಗತಿಕ ಸಾಂಕ್ರಾಮಿಕದ ಪರಿಣಾಮಗಳನ್ನು ನಿವಾರಿಸಲು ಹಲವು ಕೋವಿಡ್ - ೧೯ ಕೇಂದ್ರಗಳನ್ನು ಕಂಟೈನ್ ಮೆಂಟ್ ಘಟಕಗಳೆಂದು , ಐಸೋಲೇಶನ್ ಚಿಕಿತ್ಸಾ ಕೇಂದ್ರಗಳೆಂದೂ , ಮತ್ತು ಪರೀಕ್ಷಾ ಕೇಂದ್ರಗಳೆಂದೂ ವೈದ್ಯಕೀಯ ಉದ್ದೇಶದಿಂದ ಅವುಗಳ ಹಿಡಿದಿಡುವ ಸಾಮರ್ಥ್ಯವನ್ನು ಹೆಚ್ಚಿಸುವುದಕ್ಕೆ ಬೇಕಾಗಿ ಅವಶ್ಯಕತೆಗೆ ಅನುಗುಣವಾಗಿ ಗುರುತಿಸಲಾಗಿದೆ . ಈಗಿನ ಸಂಕಷ್ಟದ ಸ್ಥಿತಿಯು ದಿವ್ಯಾಂಗರಿಗೆ ದೊಡ್ಡ ಬೆದರಿಕೆಯಾಗಿದೆ , ಇದು ಅವರಲ್ಲಿ ರೋಗ ನಿರೋಧಕ ಶಕ್ತಿ ಕಡಿಮೆ ಎಂಬ ಒಂದೇ ಕಾರಣಕ್ಕೆ ಅಲ್ಲ . ಅಂತಹ ಕೋವಿಡ್ ಸಂಬಂಧಿ ಸೌಲಭ್ಯಗಳಲ್ಲಿ ಅವರಿಗೆ ಅವಶ್ಯವಾದ ಭೌತಿಕ ಪರಿಸರ , ಪರಿಸರ ವ್ಯವಸ್ಥೆ ಇಲ್ಲದಿರುವುದೂ ಕಾರಣ ಎಂದು ಹೇಳಿದ್ದಾರೆ .


    ವಿವರಗಳಿಗೆ : https://pib.gov.in/PressReleseDetail.aspx?PRID=1619284


    ಪ್ರಧಾನ ಮಂತ್ರಿ ಮತ್ತು ಕೆನಡಾ ಪ್ರಧಾನ ಮಂತ್ರಿ ನಡುವೆ ದೂರವಾಣಿ ಸಂಭಾಷಣೆ


    ಪ್ರಧಾನ ಮಂತ್ರಿ ಅವರು ಕೆನಡಾ ಪ್ರಧಾನ ಮಂತ್ರಿ ಗೌರವಾನ್ವಿತ ಜಸ್ಟಿನ್ ಟ್ರುಡೇವ್ ಅವರ ಜೊತೆ ದೂರವಾಣಿ ಮೂಲಕ ಮಾತನಾಡಿದರು . ಕೋವಿಡ್ - 19 ಜಾಗತಿಕ ಸಾಂಕ್ರಾಮಿಕದ ಹಿನ್ನೆಲೆಯಲ್ಲಿ ಜಾಗತಿಕವಾಗಿ ಇರುವ ಪರಿಸ್ಥಿತಿಯನ್ನು ಇಬ್ಬರು ನಾಯಕರೂ ಚರ್ಚಿಸಿದರು . ಜಾಗತಿಕ ಒಗ್ಗಟ್ಟು ಮತ್ತು ಸಮನ್ವಯ , ಪೂರೈಕೆ ಸರಪಳಿಯ ನಿರ್ವಹಣೆ ಮತ್ತು ಸಹಯೋಗದ ಸಂಶೋಧನಾ ಚಟುವಟಿಕೆಗಳ ಮಹತ್ವವನ್ನು ಇಬ್ಬರೂ ಮನಗಂಡರು . ಕೆನಡಾದಲ್ಲಿರುವ ಭಾರತೀಯರಿಗೆ ಅದರಲ್ಲೂ ವಿಶೇಷವಾಗಿ ಭಾರತೀಯ ವಿದ್ಯಾರ್ಥಿಗಳಿಗೆ ನೀಡಿದ ಸಹಾಯ ಮತ್ತು ಬೆಂಬಲಕ್ಕಾಗಿ ಕೆನಡಾದ ಪ್ರಧಾನ ಮಂತ್ರಿ ಅವರಿಗೆ ಪ್ರಧಾನ ಮಂತ್ರಿ ಅವರು ಕೃತಜ್ಞತೆ ಸಲ್ಲಿಸಿದರು .


    ವಿವರಗಳಿಗೆ : https://pib.gov.in/PressReleseDetail.aspx?PRID=1619155


    ಕಳೆದ ವರ್ಷಕ್ಕೆ ಹೋಲಿಸಿದರೆ ಲಾಕ್ ಡೌನ್ ಅವಧಿಯಲ್ಲಿ ಖಾಸಗಿ ಆಹಾರ ಧಾನ್ಯಗಳ ( ಪಿ . ಎಫ್ . ಜಿ .) ಸಾಗಾಟದಲ್ಲಿ ಭಾರೀ ಹೆಚ್ಚಳ


    2020 ರ ಮಾರ್ಚ್ 25 ರಿಂದ ಏಪ್ರಿಲ್ 28 ರ ವರೆಗೆ ಲಾಕ್ ಡೌನ್ ಅವಧಿಯಲ್ಲಿ ಭಾರತೀಯ ರೈಲ್ವೇಯು 7.75 ಲಕ್ಷ ಟನ್ನಿಗೂ ( 303 ರೇಕುಗಳು ) ಅಧಿಕ ಪಿ . ಎಫ್ . ಜಿ . ಸರಕು ಸಾಗಾಟ ಮಾಡಿದೆ . ಕಳೆದ ವರ್ಷದ ಇದೇ ಅವಧಿಯಲ್ಲಿ ಇದು 6.62 ಲಕ್ಷ ಟನ್ನು ( 243 ರೇಕುಗಳು ) ಗಳಾಗಿತ್ತು . ಆಹಾರ ಧಾನ್ಯಗಳಂತಹ ಕೃಷಿ ಉತ್ಪನ್ನಗಳನ್ನು ಸಕಾಲದಲ್ಲಿ ಪಡೆದುಕೊಂಡು ಅಡೆತಡೆರಹಿತ ಪೂರೈಕೆ ಸರಪಳಿಯನ್ನು ಖಾತ್ರಿಪಡಿಸಲು ರೈಲ್ವೇಯು ಎಲ್ಲಾ ಪ್ರಯತ್ನಗಳನ್ನು ಮಾಡುತ್ತಿದೆ .


    ವಿವರಗಳಿಗೆ : https://pib.gov.in/PressReleseDetail.aspx?PRID=1619310


    ಎಫ್ . ಐ . ಸಿ . ಸಿ . ಐ . ಮತ್ತು ಪ್ರಮುಖ ಕೈಗಾರಿಕಾ ಸದಸ್ಯರ ಜೊತೆ ವೀಡಿಯೋ ಕಾನ್ಫರೆನ್ಸ್ ನಡೆಸಿದ ಶ್ರೀಮತಿ ಹರ್ಶಿಮ್ ರತ್ ಕೌರ್ ಬಾದಲ್


    ರೈತರ ಪ್ರಯೋಜನಕ್ಕಾಗಿ ಆಹಾರ ಧಾನ್ಯಗಳು ಮತ್ತು ಬೇಗ ಹಾಳಾಗುವ ವಸ್ತುಗಳನ್ನು ಖರೀದಿಸಲು ಮುಂದೆ ಬರಬೇಕು ಎಂದು ಕೈಗಾರಿಕೋದ್ಯಮದ ಸದಸ್ಯರಿಗೆ ಕೇಂದ್ರ ಎಫ್ . ಪಿ . ಐ . ಸಚಿವರು ಮನವಿ ಮಾಡಿದ್ದಾರೆ . ಕೈಗರಿಕೋದ್ಯಮದ ಸದಸ್ಯರಿಗೆ ಸಚಿವಾಲಯದಿಂದ ಅವಶ್ಯ ಬೆಂಬಲದ ಭರವಸೆಯನ್ನು ನೀಡಿರುವ ಸಚಿವರು ಯಾವುದೇ ಸಹಾಯಕ್ಕಾಗಿ ಕಾರ್ಯ ಪಡೆಯ ಜೊತೆ ಸಂಪರ್ಕದಲ್ಲಿರುವಂತೆ ಎಲ್ಲಾ ಸದಸ್ಯರಿಗೆ ಸಲಹೆ ಮಾಡಿದರು .


    ವಿವರಗಳಿಗೆ : https://pib.gov.in/PressReleseDetail.aspx?PRID=1619149


    ಮೊಟ್ಟ ಮೊದಲ ಪೀಟರ್ಸ್ ಬರ್ಗ್ ವಾತಾವರಣ ವರ್ಚುವಲ್ ಸಮಾವೇಶದಲ್ಲಿ ವಾತಾವರಣ ಬದಲಾವಣೆಯ ವಿಷಯಗಳ ಬಗ್ಗೆ ಭಾರತವು 30 ದೇಶಗಳ ಜೊತೆ ಚರ್ಚೆಯಲ್ಲಿ ಪಾಲ್ಗೊಂಡಿತು


    ಪೀಟರ್ಸ್ ಬರ್ಗ್ ವಾತಾವರಣ ಸಮ್ಮೇಳನದ ಹನ್ನೊಂದನೆ ಅಧಿವೇಶನದಲ್ಲಿ ಭಾರತವು ಇತರ 30 ದೇಶಗಳೊಂದಿಗೆ ಕೋವಿಡ್ - 19 ರ ಬಳಿಕದ ಸ್ಥಿತಿಯಲ್ಲಿ ಆರ್ಥಿಕತೆ ಮತ್ತು ಸಮಾಜಗಳಲ್ಲಿ ಮರುಉತ್ಸಾಹ ತುಂಬುವ ಸವಾಲುಗಳ ನಿಭಾವಣೆಯ ಬಗ್ಗೆ ಹಾದಿಗಳನ್ನು ಮತ್ತು ಕ್ರಮಗಳನ್ನು ಅನ್ವೇಷಿಸುವ ಬಗ್ಗೆ ಚರ್ಚಿಸಿತು . ಸಾಮೂಹಿಕ ಪುನಃ ಶ್ಚೇತನ ಮತ್ತು ವಾತಾವರಣ ಸಂಬಂಧಿ ಕ್ರಮಗಳನ್ನು ತ್ವರಿತಗೊಳಿಸುವಿಕೆ ಹಾಗು ಅಪಾಯಕ್ಕೆ ಈಡಾಗುವ ಸಂಭಾವ್ಯತೆಯಲ್ಲಿರುವರನ್ನು ಬೆಂಬಲಿಸುವಿಕೆ ಬಗ್ಗೆ ಯೂ ಸಮಾಲೋಚನೆಗಳ ನಡೆದವು .


    ವಿವರಗಳಿಗೆ : https://pib.gov.in/PressReleseDetail.aspx?PRID=1619061


    ಕೋವಿಡ್ 19 ರ ಹಿನ್ನೆಲೆಯಲ್ಲಿ ಉದ್ಯೋಗದಾತರಿಗೆ ಉದ್ಯೋಗಿಗಳನ್ನು ಕೆಲಸದಿಂದ ತೆಗೆಯದಂತೆ ಅಥವಾ ವೇತನವನ್ನು ಕಡಿಮೆ ಮಾಡದಂತೆ ಸಲಹೆ ನೀಡಲು ಎಲ್ಲಾ ಮುಖ್ಯ ಕಾರ್ಯದರ್ಶಿಗಳಿಗೆ ಕಾರ್ಮಿಕ ಸಚಿವಾಲಯದ ಕೋರಿಕೆ : ಪಿ . ಐ . ಬಿ . ವಸ್ತು ಸ್ಥಿತಿ ಶೋಧ ಈ ಸುದ್ದಿಯನ್ನು ಖಚಿತಪಡಿಸಿದೆ


    ವಿವರಗಳಿಗೆ : https://pib.gov.in/PressReleseDetail.aspx?PRID=1619346


    ಲಯನ್ಸ್ ಕ್ಲಬ್ ಇಂಟರ್ ನ್ಯಾಶನಲ್ ಗಳ ಜೊತೆ ಡಾ . ಹರ್ಷ ವರ್ಧನ ವೀಡಿಯೋ ಕಾನ್ಫರೆನ್ಸ್


    ಕೋವಿಡ್ - 19 ರ ವಿರುದ್ದ ಭಾರತದ ಯುದ್ದ ಹಾದಿಯನ್ನು ಪ್ರಧಾನವಾಗಿ ಪ್ರಸ್ತಾಪಿಸಿದ ಅವರು ” ಈ ಸಮಯದಲ್ಲಿ ನಮ್ಮ ಧೋರಣೆಯು ಐದು ಅಂಶಗಳನ್ನು ಒಳಗೊಂಡಿತ್ತು . ( 1,) ನಿರಂತರವಾಗಿ ಪರಿಸ್ಥಿತಿಯ ಬಗ್ಗೆ ಜಾಗೃತಿ ( ii.) ಪೂರ್ವತಯಾರಿಯ ಮತ್ತು ಧನಾತ್ಮಕ ಮುಂಜಾಗರೂಕತಾ ಧೋರಣೆ , (iii.) ನಿರಂತರವಾಗಿ ಉದ್ಭವಿಸುವ ಪರಿಸ್ಥಿತಿಗಳಿಗೆ ಅನುಗುಣವಾಗಿ ಹಂತ ಹಂತವಾದ ಪ್ರತಿಕ್ರಿಯೆ , (iv.) ಎಲ್ಲಾ ಮಟ್ಟಗಳಲ್ಲಿಯೂ ಅಂತರ ವಲಯವಾರು ಸಮನ್ವಯ , ( v.) ಈ ರೋಗದ ವಿರುದ್ದ ಹೋರಾಡಲು ಜನತಾ ಆಂದೋಲನದ ನಿರ್ಮಾಣ ಇದರಲ್ಲಿತ್ತು ಎಂದರು . ಇದು ನಮ್ಮ ವೈಶಿಷ್ಟವೂ ಆಗಿತ್ತು ಎಂದವರು ಹೇಳಿದರು .


    ವಿವರಗಳಿಗೆ : https://pib.gov.in/PressReleseDetail.aspx?PRID=1619287


    ದೇಶಾದ್ಯಂತ ಸ್ವ - ಸಹಾಯ ಗುಂಪುಗಳಿಂದ ತ ಒಂದು ಕೋಟಿಗೂ ಅಧಿಕ ಮುಖಗವಸುಗಳು ಸಿದ್ದ .


    ದೇಶಾದ್ಯಂತ ಇರುವ ವಿವಿಧ ಸ್ವ ಸಹಾಯ ಗುಂಪುಗಳು ಒಂದು ಕೋಟಿಗೂ ಅಧಿಕ ಮುಖಗವಸುಗಳನ್ನು ತಯಾರಿಸಿವೆ . ಇದು ಅವಿಶ್ರಾಂತ ಪ್ರಯತ್ನ , ಧನಾತ್ಮಕ ಶಕ್ತಿ , ಮತ್ತು ಕೋವಿಡ್ - 19 ರ ವಿರುದ್ದ ಹೋರಾಡುವ ಎಸ್ . ಎಚ್ . ಜಿ . ಗಳ ಸಂಯುಕ್ತ ನಿರ್ಧಾರವನ್ನು ತೋರಿಸುತ್ತದೆ . ವಸತಿ ಮತ್ತು ನಗರ ವ್ಯವಹಾರಗಳ ಸಚಿವಾಲಯದ ಡೇ - ಎನ್ . ಯು . ಎಲ್ . ಎಂ . ಪ್ರಮುಖ ಯೋಜನೆಯಡಿ ಈ ಕೆಲಸ ನಡೆದಿದೆ .


    ವಿವರಗಳಿಗೆ : https://pib.gov.in/PressReleseDetail.aspx?PRID=1619192


    ಮುಂಗಾರುವಿಗಾಗಿ ತಯಾರಾಗುತ್ತಿದೆ ಜಲ್ ಶಕ್ತಿ ಅಭಿಯಾನ್


    “ ಈಗಿರುವ ಆರೋಗ್ಯ ಬಿಕ್ಕಟ್ಟನ್ನು ಎದುರಿಸಲು ಜಲ್ ಶಕ್ತಿ ಅಭಿಯಾನ್ “ ತಯಾರಾಗುತ್ತಿದೆ ಮತ್ತು ಅದರ ವಿವಿಧ ಘಟಕಾಂಶಗಳ ಮೂಲಕ ಗ್ರಾಮೀಣ್ ಆರ್ಥಿಕತೆಗೆ ಉತ್ತೇಜನ ಕೊಡಲಿದೆ . ಈ ವರ್ಷ ಕೋವಿಡ್ - 19 ತುರ್ತು ಸ್ಥಿತಿಯಿಂದಾಗಿ ಮತ್ತು ಗ್ರಾಮೀಣ ಪ್ರದೇಶಗಳಲ್ಲಿ ಬೃಹತ್ ಪ್ರಮಾಣದ ಕಾರ್ಮಿಕ ಶಕ್ತಿ ಲಭ್ಯ ಇರುವುದರಿಂದಾಗಿ ಬರಲಿರುವ ಮುಂಗಾರುವಿಗಾಗಿ ಅಭಿಯಾನವು ಸಿದ್ದಗೊಳ್ಳುತ್ತಿದೆ .


    ವಿವರಗಳಿಗೆ : https://pib.gov.in/PressReleseDetail.aspx?PRID=1619166


    ಸ್ಮಾರ್ಟ್ ಸಿಟಿ ಕಲ್ಯಾಣ್ – ಡೊಂಬಿವಿಲಿಯ ಕೋವಿಡ್ - 19 ಡ್ಯಾಶ್ ಬೋರ್ಡ್ ಈಗ ಸಾರ್ವಜನಿಕರಿಗೆ ಮುಕ್ತ


    ವಿವರಗಳಿಗೆ : https://pib.gov.in/PressReleseDetail.aspx?PRID=1619174


    ಪ್ರವಾಸೋದ್ಯಮ ಸಚಿವಾಲಯದಿಂದ 11 ನೇ ವೆಬಿನಾರ್ , ’ ದೇಖೋ ಅಪ್ನಾ ದೇಶ್ “ ಅಡಿಯಲ್ಲಿ “ ಭಾರತ ಎಂಬ ಮಹಾಕಾವ್ಯ – ಅಸಂಖ್ಯಾತ ಕಥೆಗಳ ಭೂಮಿ ” ಉಪಶೀರ್ಷಿಕೆಯಲ್ಲಿ ಆಯೋಜಿಸಲ್ಪಟ್ಟಿತ್ತು


    ವಿವರಗಳಿಗೆ : https://pib.gov.in/PressReleseDetail.aspx?PRID=1619178


    ಹಕಾರ್ಡ್ ( HCARD), ಎಂಬ ರೊಬೋಟ್ ಕೋವಿಡ್ - 19 ರಲ್ಲಿ ಮುಂಚೂಣಿಯಲ್ಲಿರುವ ಆರೋಗ್ಯ ರಕ್ಷಣಾ ವಾರಿಯರ್ ಗಳಿಗೆ ಸಹಾಯ ಮಾಡುತ್ತದೆ


    ವಿವರಗಳಿಗೆ : https://pib.gov.in/PressReleseDetail.aspx?PRID=1619169


    ಪಿ.ಐ.ಬಿ. ಕ್ಷೇತ್ರ ಕಾರ್ಯಾಲಯಗಳಿಂದ ಮಾಹಿತಿ


      * ಚಂಡೀಗಢ : ಪಾಸಿಟಿವ್ ಪ್ರಕರಣಗಳಲ್ಲಿ ಹೆಚ್ಚಳವಾದುದರಿಂದ ಕೇಂದ್ರಾಡಳಿತ ಪ್ರದೇಶ ಚಂಡೀಗಢದ ಸಲಹೆಗಾರರು ಈ ಸಾಂಕ್ರಾಮಿಕ ಸ್ಪೋಟವನ್ನು ನಮ್ಮೆಲ್ಲ ಶಕ್ತಿಯನ್ನು ಮತ್ತು ಸಂಪನ್ಮೂಲಗಳನ್ನು ಕ್ರೋಢೀಕರಿಸಿಕೊಂಡು ತಹಬಂದಿಗೆ ತರಬೇಕು ಎಂದಿದ್ದಾರೆ . ಬಾಪು ಧಾಮ್ ಕಾಲನಿಯ ಸೆಕ್ಟರ್ 26 ಮತ್ತು ಸೆಕ್ಟರ್ 30 - ಬಿ . ಪ್ರದೇಶಗಳಲ್ಲಿ ಪಾಸಿಟಿವ್ ಪ್ರಕರಣಗಳ ಹೆಚ್ಚಳ ಕಂಡು ಬಂದಿದೆ . ಈ ಪ್ರದೇಶಗಳನ್ನು ಸಂಪೂರ್ಣವಾಗಿ ಸೀಲ್ ಮಾಡಿರುವುದಲ್ಲದೆ , ಸ್ಥಳೀಯರು ಸಾಮಾಜಿಕ ಅಂತರ ಕಾಯ್ದುಕೊಳ್ಳುವುದನ್ನು ಖಾತ್ರಿಗೊಳಿಸಲಾಗುತ್ತಿದೆ , ಇದಕ್ಕಾಗಿ ಸ್ಥಳೀಯರ ಮತ್ತು ನಾಯಕರ ಸಹಾಯವನ್ನು ಪಡೆಯಲಾಗುವುದು ಎಂದವರು ತಿಳಿಸಿದ್ದಾರೆ . ಈ ಪ್ರದೇಶದಲ್ಲಿ ಸಾಮಾಜಿಕ ಅಂತರ ಪಾಲನೆಯನ್ನು ಉಲ್ಲಂಘಿಸುವವರ ಮೇಲೆ ನಿಗಾ ಇಡಲು ಮತ್ತು ಅವರನ್ನು ಪತ್ತೆ ಹಚ್ಚಲು ಸಿ . ಸಿ . ಟಿ . ವಿ . ಕ್ಯಾಮರಾಗಳನ್ನು ಅಳವಡಿಸಲಾಗುವುದು ಹಾಗು ಡ್ರೋನ್ ಕ್ಯಾಮರಾ ಛಾಯಾಚಿತ್ರಗಳನ್ನು ಬಳಸಲಾಗುವುದು ಎಂದರು . ಈ ಪ್ರದೇಶಗಳಲ್ಲಿ ಕರ್ಫ್ಯೂ ಆದೇಶಗಳ ಕಟ್ಟು ನಿಟ್ಟಿನ ಅನುಷ್ಟಾನವನ್ನು ಖಾತ್ರಿಗೊಳಿಸಲು ಪೊಲೀಸರು ನಿಯಮಿತವಾಗಿ ಗಸ್ತು ತಿರುಗುತ್ತಾರೆ .

      * ಪಂಜಾಬ್ : ಗ್ರಾಮಗಳಲ್ಲಿರುವ ಮಹಿಳಾ ಸ್ವಸಹಾಯ ಗುಂಪುಗಳು ಕೊರೊನಾ ವೈರಸ್ ವಿರುದ್ದದ ಹೋರಾಟದಲ್ಲಿ ದೊಡ್ಡ ಪ್ರಮಾಣದಲ್ಲಿ ವಾರಿಯರ್ ಗಳಾಗಿ ಮೂಡಿ ಬಂದಿದ್ದಾರೆ . ಪಂಜಾಬಿನ ಗ್ರಾಮೀಣಾಬಿವೃದ್ದಿ ಇಲಾಖೆಯ ಮೂಲಕ ಎಸ್ . ಎಚ್ . ಜಿ . ಗಳು ಮುಖಗವಸುಗಳನ್ನು , ಏಪ್ರನ್ ಗಳನ್ನು ಮತ್ತು ಗ್ಲೋವ್ಸ್ ಗಳನ್ನು ನಾಗರಿಕ ಆಡಳಿತ , ಪೊಲೀಸರು ಮತ್ತು ಪಂಚಾಯತ್ ಗಳಿಗಾಗಿ ತಯಾರಿಸುತ್ತಿದ್ದಾರೆ . ಪಂಜಾಬ್ ಸರಕಾರದ ಐ . ಟಿ . ಐ . ವಿದ್ಯಾರ್ಥಿಗಳು ಲಾಕ್ ಡೌನ್ ಅವಧಿಯಲ್ಲಿ ಮುಖಗವಸುಗಳನ್ನು ತಯಾರಿಸುವಲ್ಲಿ ಅಗ್ರ ಸ್ಥಾನದಲ್ಲಿದ್ದು ರಾಜ್ಯಕ್ಕೆ ಹೆಮ್ಮೆ ತಂದಿದ್ದಾರೆ .
      * ಹ ರಿಯಾ ಣ : ರಾಜ್ಯ ಸರಕಾರದ ಮಾಹಿತಿ ತಂತ್ರಜ್ಞಾನ ಉಪಕ್ರಮಗಳು ಕೋವಿಡ್ -19 ಜಾಗತಿಕ ಸಾಂಕ್ರಾಮಿಕ ಸಂದರ್ಭದಲ್ಲಿ ಸಹಾಯ ಒದಗಿಸಲು ಮತ್ತು ಖರೀದಿ ಸೇವೆ ಒದಗಿಸುವ ನಿಟ್ಟಿನಲ್ಲಿ ಪ್ರಮುಖ ಪಾತ್ರ ವಹಿಸಿವೆ ಎಂದು ಮುಖ್ಯಮಂತ್ರಿ ಹೇಳಿದ್ದಾರೆ . ರಾಜ್ಯ ಸರಕಾರವು ಸಂಕಷ್ಟದಲ್ಲಿರುವ ಜನರಿಗಾಗಿ ಇ - ಪಿ . ಡಿ . ಎಸ್ . ಮೂಲಕ ಪಡಿತರ ಟೋಕನ್ ಗಳನ್ನು ಒದಗಿಸಿದೆ , ಇವರಿಗೆ ಮೂರು ತಿಂಗಳ ಕಾಲ ಉಚಿತವಾಗಿ ಪಡಿತರ ಒದಗಿಸಲಾಗುತ್ತದೆ .
      * ಹಿಮಾಚಲ ಪ್ರದೇಶ : ಸಹಾಯವಾಣಿ ಮತ್ತು ಇ - ಮೈಲ್ ಮೂಲಕ ಸರಕಾರಕ್ಕೆ ಮನವಿ ಮಾಡಿರುವ 5000 ಕ್ಕೂ ಅಧಿಕ ಮಂದಿಗೆ ಸಹಾಯ ಮಾಡುವುದರೊಂದಿಗೆ ದೇಶದ ವಿವಿಧ ಭಾಗಗಳಲ್ಲಿ ಸಿಲುಕಿ ಹಾಕಿಕೊಂಡಿರುವ ಹಿಮಾಚಲದ ಜನರನ್ನು ತಲುಪಲು ರಾಜ್ಯ ಸರಕಾರ ಹಲವಾರು ಕ್ರಮಗಳನ್ನು ಕೈಗೊಂಡಿದೆ . ಹಿಮಾಚಲ ಪ್ರದೇಶ ಮುಖ್ಯಮಂತ್ರಿ ಅವರು ದೊಡ್ಡ ಸಂಖ್ಯೆಯಲ್ಲಿ ಹಿಮಾಚಲದ ಜನರು ಸಿಲುಕಿ ಹಾಕಿಕೊಂಡಿರುವ ರಾಜ್ಯಗಳ ಮುಖ್ಯಮಂತ್ರಿಗಳಿಗೆ ಪತ್ರ ಬರೆದು ಅವರಿಗೆ ಅವಶ್ಯ ಸಹಾಯ ಒದಗಿಸುವಂತೆ ಕೋರಿಕೊಂಡಿದ್ದಾರೆ ’
      * ಕೇರಳ : ಕೋವಿಡ್ 19 ಜಾಗತಿಕ ಸಾಂಕ್ರಾಮಿಕದ ಹಿನ್ನೆಲೆಯಲ್ಲಿ ಸರಕಾರಿ ಸಿಬ್ಬಂದಿಗಳ ವೇತನ ಕಡಿತಕ್ಕೆ ಅನುವು ಮಾಡಿಕೊಡುವ ಸುಗ್ರೀವಾಜ್ಞೆಗೆ ಸರಕಾರ ಅನುಮೋದನೆ ನೀಡಿದೆ . ಈ ಮೊದಲು ಕೇರಳ ಹೈಕೋರ್ಟು ಈ ಕುರಿತಾದ ಸರಕಾರದ ಆದೇಶಕ್ಕೆ ತಡೆ ನೀಡಿತ್ತು .. ಎಲ್ಲಾ ಸಾರ್ವಜನಿಕ ಸ್ಥಳಗಳಲ್ಲಿಯೂ ಮುಖಗವಸುಗಳನ್ನು ಕಡ್ದಾಯ ಮಾಡಿ ಸರಕಾರ ಆದೇಶ ಹೊರಡಿಸಿದೆ . ಕಾಸರಗೋಡಿನಲ್ಲಿ ಪಾಸಿಟಿವ್ ಆಗಿರುವ ವ್ಯಕ್ತಿಯ ಸೋಂಕಿನ ಮೂಲ ಕಂಡು ಹಿಡಿಯಲು ಆರೋಗ್ಯ ಅಧಿಕಾರಿಗಳಿಗೆ ಸಾಧ್ಯವಾಗಿಲ್ಲ . ವಿವಿಧ ಧಾರ್ಮಿಕ ನಾಯಕರು ಮೇ 3 ರಂದು ಈ ಜಾಗತಿಕ ಸಾಂಕ್ರಾಮಿಕರಿಂದ ಬಾಧಿತರಾದವರಿಗೆಲ್ಲಾ ಜಂಟಿ ಪ್ರಾರ್ಥನಾ ದಿನವನ್ನು ಆಚರಿಸಲು ರಾಜ್ಯಕ್ಕೆ ಮನವಿ ಮಾಡಿವೆ . ನಿನ್ನೆಯವರೆಗೆ ಒಟ್ಟು ದೃಢೀಕೃತ ಪ್ರಕರಣಗಳು 485 ಆಕ್ಟಿವ್ ಪ್ರಕರಣಗಳು : 123, ಗುಣಮುಖರಾದವರು 359.
      * ತಮಿಳುನಾಡು : ಚೆನ್ನೈಯ ಆಹಾರ ಪೂರೈಕೆ ಸಿಬ್ಬಂದಿಗೆ ಕೋವಿಡ್ 19 ದೃಢಪಟ್ಟಿದೆ . , ತಂದೆ ಸೋಂಕಿನಿಂದ ಮೃತಪಟ್ಟಿದ್ದಾರೆ . ತಮಿಳುನಾಡಿನಲ್ಲಿ ಅಕ್ಕಿ ಕಾರ್ಡ್ ಹೊಂದಿರುವ ಎಲ್ಲಾ ಕಾರ್ಡುದಾರರಿಗೂ ಮೂರು ತಿಂಗಳ ಕಾಲ ಅವರ ನಿಗದಿತ ಪ್ರಮಾಣಕ್ಕಿಂತ ದುಪ್ಪಟ್ಟು ಉಚಿತ ಅಕ್ಕಿ ದೊರೆಯಲಿದೆ . ವಿದೇಶಗಳಿಂದ ಮರಳಿ ಬರಲು ಉದ್ದೇಶಿಸಿರುವ ಕಾರ್ಮಿಕರಿಗಾಗಿ ಪೋರ್ಟಲ್ ಆರಂಭಿಸಲು ತಮಿಳುನಾಡು ಯೋಜಿಸಿದೆ . ನಗರದ ಎಲ್ಲಾ ಕೇಂದ್ರೀಯ , ರಾಜ್ಯ , ಮತ್ತು ಅವಶ್ಯಕ ಸೇವೆಗಳ ಸಂಸ್ಥೆಗಳಿಗೆ ಅವರ ಕಚೇರಿಗಳನ್ನು ದಿನಕ್ಕೆರಡು ಬಾರಿ ಕ್ರಿಮಿನಾಶಕಗೊಳಿಸಲು ಚೆನ್ನೈ ಮಹಾನಗರ ಪಾಲಿಕೆ ಆದೇಶಿಸಿದೆ . ನಿನ್ನೆಯವರೆಗೆ ಒಟ್ಟು ಪ್ರಕರಣಗಳು : 2048. ಆಕ್ಟಿವ್ ಪ್ರಕರಣಗಳು : 902, ಸಾವುಗಳು : 25. ಬಿಡುಗಡೆಗೊಂಡವರು : 1128. ಗರಿಷ್ಟ ಪ್ರಕರಣಗಳು ಚೆನ್ನೈಯಿಂದ , 673.
      * ಕರ್ನಾಟಕ : ಇಂದು 9 ಹೊಸ ಪ್ರಕರಣಗಳು ದೃಢಪಟ್ಟಿವೆ . ಕಲಬುರ್ಗಿಯಿಂದ 8 ಮತ್ತು ಬೆಳಗಾವಿಯಿಂದ 1., ಒಟ್ಟು ಪ್ರಕರಣಗಳ ಸಂಖ್ಯೆ 532 . ಇದುವರೆಗೆ 20 ಮಂದಿ ಮೃತಪಟ್ಟಿದ್ದಾರೆ ಮತ್ತು 215 ಮಂದಿ ಗುಣಮುಖರಾಗಿ ಬಿಡುಗಡೆ ಹೊಂದಿದ್ದಾರೆ .
      * ಆಂಧ್ರಪ್ರದೇಶ : ಕಳೆದ 24 ಗಂಟೆಗಳಲ್ಲಿ 73 ಹೊಸ ಪ್ರಕರಣಗಳು ವರದಿಯಾಗಿವೆ . ಒಟ್ಟು ಪ್ರಕರಣಗಳು : 1332. ಆಕ್ಟಿವ್ ಪ್ರಕರಣಗಳು ;1014, ಗುಣಮುಖರಾದವರು : 287. ಸಾವುಗಳು : 31. ಎಲ್ಲಾ ಸರಕಾರಿ ಇಲಾಖೆಗಳು , ಬ್ಯಾಂಕುಗಳು , ಗುತ್ತಿಗೆ ಸಿಬ್ಬಂದಿಗಳು , ಮಾಧ್ಯಮ ಸಿಬ್ಬಂದಿಗಳು , ವರ್ತಕರು , ಸಾರಿಗೆ ವಾಹನಗಳ ಚಾಲಕರು ವೈರಸ್ ಹರಡುವಿಕೆ ತಡೆಯಲು ಆರೋಗ್ಯ ಸೇತು ಆಪ್ ನ್ನು ಡೌನ್ ಲೋಡ್ ಮಾಡಿಕೊಳ್ಳಬೇಕು ಎಂದು ರಾಜ್ಯ ಸರಕಾರ ಸೂಚಿಸಿದೆ . ಲಾಕ್ ಡೌನ್ ರದ್ದಾದರೆ ಮೇ 3 ರ ಬಳಿಕ ಕಂಟೈನ್ ಮೆಂಟ್ ವಲಯದಲ್ಲಿ ಅನುಷ್ಟಾನಿಸಬೇಕಾದ ಕಾರ್ಯತಂತ್ರವನ್ನು ರೂಪಿಸಿಕೊಳ್ಳಲು ಜಿಲ್ಲಾಧಿಕಾರಿಗಳಿಗೆ ಸಲಹೆ ಮಾಡಲಾಗಿದೆ . ಪಾಸಿಟಿವ್ ಪ್ರಕರಣಗಳಲ್ಲಿ ಮುಂಚೂಣಿಯಲ್ಲಿರುವ ಜಿಲ್ಲೆಗಳು : ಕರ್ನೂಲು (343 ) , ಗುಂಟೂರು (283 ), ಕೃಷ್ಣಾ (236 )
      * ತೆಲಂಗಾಣ : ನೆರೆಯ ಆಂಧ್ರ ಪ್ರದೇಶಕ್ಕಿಂತ ರಾಜ್ಯದಲ್ಲಿ ಕಡಿಮೆ ಪರೀಕ್ಷೆಗಳನ್ನು ನಡೆಸಲಾಗಿದೆ ಎಂದು ಆರೋಗ್ಯ ಸಚಿವರು ಹೇಳಿದ್ದಾರೆ . ಪಾಸಿಟಿವ್ ಪ್ರಕರಣಗಳ ಸಂಖ್ಯೆ ಇಳಿಕೆಯಾಗುತ್ತಿರುವುದರಿಂದ ವ್ಯಾಪಕ ಪ್ರಮಾಣದ ಪರೀಕ್ಷೆಗಳು ಅಗತ್ಯ ಇಲ್ಲ ಎಂಬ ಅಭಿಪ್ರಾಯವನ್ನು ಅವರು ವ್ಯಕ್ತಪಡಿಸಿದ್ದಾರೆ . ಹೈದರಾಬಾದಿನ ಭಾರತೀಯ ತಂತ್ರಜ್ಞಾನ ಸಂಸ್ಥೆ ( ಐ . ಐ . ಟಿ .) ಯಲ್ಲಿ ರೊಚ್ಚಿಗೆದ್ದ ವಲಸೆ ಕಾರ್ಮಿಕರು ಹಿಂಸಾಚಾರಕ್ಕೆ ಇಳಿದುದರಿಂದ ಪೊಲಿಸ್ ವಾಹನ ಹಾನಿಗೀಡಾಗಿದೆ ಮತ್ತು ಇಬ್ಬರು ಪೊಲೀಸರು ಗಾಯಗೊಂಡಿದ್ದಾರೆ . ಒಟ್ಟು ಪ್ರಕರಣಗಳು : 1009. ಆಕ್ಟಿವ್ ಪ್ರಕರಣಗಳು : 610.
      * ಮಹಾರಾಷ್ಟ್ರ : ಮಹಾರಾಷ್ಟ್ರದಲ್ಲಿ 728 ಹೊಸ ಕೋವಿಡ್ -19 ಪ್ರಕರಣಗಳು ವರದಿಯಾಗುವುದರೊಂದಿಗೆ ಒಟ್ಟು ಪ್ರಕರಣಗಳ ಸಂಖ್ಯೆ 9,318 ಕ್ಕೇರಿದೆ . ಒಟ್ಟು ಮೃತಪಟ್ಟವರು : 369 , ಇದುವರೆಗೆ 1,388 ಮಂದಿ ಗುಣಮುಖರಾಗಿ ಬಿಡುಗಡೆಯಾಗಿದ್ದಾರೆ . ಈ ನಡುವೆ ಮಹಾರಾಷ್ಟ್ರ ರಸ್ತೆ ಸಾರಿಗೆ ನಿಗಮ ತನ್ನ 70 ಬಸ್ಸುಗಳನ್ನು ರಾಜಸ್ಥಾನದ ಕೋಟಾಕ್ಕೆ ಕಳುಹಿಸಿದೆ . ರಾಜ್ಯದ 1,600 ರಷ್ಟು ವಿದ್ಯಾರ್ಥಿಗಳು ಲಾಕ್ ಡೌನ್ ನಿಂದಾಗಿ ಅಲ್ಲಿ ಸಿಲುಕಿಕೊಂಡಿದ್ದಾರೆ . ಈ ವಿದಾರ್ಥಿಗಳು ಹಲವಾರು ಐ . ಐ . ಟಿ . ಮತ್ತು ಇತರ ಸ್ಪರ್ಧಾತ್ಮಕ ಪರೀಕ್ಷೆಗಳ ಕೋಚಿಂಗ್ ಕೇಂದ್ರವಾಗಿ ಪ್ರಸಿದ್ದವಾಗಿರುವ ಕೋಟಾದಲ್ಲಿ ಕಲಿಯುತ್ತಿದ್ದಾರೆ .
      * ಗುಜರಾತ್ : ಗುಜರಾತಿನಲ್ಲಿ ಮತ್ತೆ 196 ಹೊಸ ಪ್ರಕರಣಗಳು ವರದಿಯಾಗಿವೆ . ಒಟ್ಟು ಪಾಸಿಟಿವ್ ಪ್ರಕರಣಗಳ ಸಂಖ್ಯೆ 3,744 ಕ್ಕೆ ಜಿಗಿದಿದೆ . ಇವುಗಳಲ್ಲಿ 434 ಪ್ರಕರಣಗಳು ಗುಣಮುಖವಾಗಿವೆ ಮತ್ತು 181 ಮಂದಿ ಮೃತಪಟ್ಟಿದ್ದಾರೆ .
      * ರಾಜಸ್ಥಾನ : ಬುಧವಾರದಂದು ರಾಜಸ್ಥಾನದಲ್ಲಿ ಕೊರೊನಾವೈರಸ್ಸಿನ 29 ಹೊಸ ಪ್ರಕರಣಗಳು ವರದಿಯಾಗಿವೆ ಇದರಿಂದ ರಾಜ್ಯದಲ್ಲಿ ಒಟ್ಟು ಕೋವಿಡ್ -19 ಪ್ರಕರಣಗಳ ಸಂಖ್ಯೆ 2393 ಕ್ಕೇರಿದೆ . ಈ ವೈರಸ್ಸಿಗೆ ರಾಜ್ಯದಲ್ಲಿ ಇದುವರೆಗೆ 52 ಸಾವುಗಳು ಸಂಭವಿಸಿವೆ . ಜೈಪುರವೊಂದರಲ್ಲೇ 27 ಸಾವುಗಳಾಗಿವೆ . 781 ಮಂದಿ ರೋಗಿಗಳು ಇದುವರೆಗೆ ಗುಣಮುಖರಾಗಿದ್ದಾರೆ .
      * ಮಧ್ಯಪ್ರದೇಶ : ಮತ್ತೆ 25 ಹೊಸ ಪ್ರಕರಣಗಳು ವರದಿಯಾಗುವುದರೊಂದಿಗೆ ಮಧ್ಯಪ್ರದೇಶದಲ್ಲಿ ಒಟ್ಟು ವರದಿಯಾದ ಪ್ರಕರಣಗಳ ಸಂಖ್ಯೆ 2,387 ಕ್ಕೆ ಜಿಗಿದಿದೆ . ಇವರಲ್ಲಿ 377 ಮಂದಿ ಗುಣಮುಖರಾಗಿದ್ದಾರೆ . 120 ಮಂದಿ ಮೃತಪಟ್ಟಿದ್ದಾರೆ .
      * ಛತ್ತೀಸಗಢ : ಛತ್ತೀಸಗಢದಲ್ಲಿ ಇಂದಿನವರೆಗೆ ಬರೇ 4 ಆಕ್ಟಿವ್ ಕೋವಿಡ್ -19 ಪ್ರಕರಣಗಳಿವೆ . ಇದುವರೆಗೆ ವರದಿಯಾದ 38 ಪ್ರಕರಣಗಳಲ್ಲಿ 34 ಪ್ರಕರಣಗಳು ಗುಣಮುಖವಾಗಿವೆ .
      * ಗೋವಾ : ಬರೇ 7 ಪ್ರಕರಣಗಳು ವರದಿಯಾಗಿದ್ದ ಗೋವಾದಲ್ಲಿ ಈಗ ಕೋವಿಡ್ -19 ರ ಯಾವುದೇ ಸೋಂಕಿತ ವ್ಯಕ್ತಿಯೂ ಇಲ್ಲ .
      * ಅರುಣಾಚಲ ಪ್ರದೇಶ : ಸ್ವೈನ್ ಜ್ವರ ಹರಡುವ ಭೀತಿಯಿಂದಾಗಿ ಇಟಾನಗರ ಜಿಲ್ಲಾಧಿಕಾರಿ ರಾಜಧಾನಿ ವಲಯದಲ್ಲಿ ಹಂದಿಗಳ ಸಾಗಾಟ ಮತ್ತು ಅವುಗಳ ಮಾಂಸ ಮಾರಾಟವನ್ನು ನಿಷೇಧಿಸಿದ್ದಾರೆ
      * ಅಸ್ಸಾಂ : ಕೋವಿಡ್ ಹಿನ್ನೆಲೆಯಲ್ಲಿ ಉನ್ನತ ಶಿಕ್ಷಣಕ್ಕೆ ಹೊಸ ಕಾರ್ಯವ್ಯೂಹವನ್ನು ಹೊಂದುವುದು ಸಂಕೀರ್ಣ ಸಂಗತಿ ಎಂದು ಆರೋಗ್ಯ ಸಚಿವ ಹಿಮಂತ ಬಿಸ್ವಾ ಸರ್ಮಾ ಹೇಳಿದ್ದಾರೆ . ಇದಕ್ಕಾಗಿ ಹಾದಿಯನು ರೂಪಿಸಲು ಆವರು ಅಸ್ಸಾಂನ ಕಾಲೇಜು ಪ್ರಾಂಶುಪಾಲರ ಮಂಡಳಿ ಮತ್ತು ಅಸ್ಸಾಂ ಕಾಲೇಜು ಶಿಕ್ಷಕರ ಸಂಘಟನೆಗಳು , ಪ್ರಧಾನ ಕಾರ್ಯದರ್ಶಿ ಮತ್ತು ಶಿಕ್ಷಣ ಆಯುಕ್ತರ ಜೊತೆ ಸಭೆ ನಡೆಸಿದರು .
      * ಮಣಿಪುರ : ಕರ್ಫ್ಯು ಮತ್ತು ಲಾಕ್ ಡೌನ್ ಆದೇಶ ಉಲ್ಲಂಘನೆಗಾಗಿ ನಿನ್ನೆ 784 ಜನರನ್ನು ವಶಕ್ಕೆ ತೆಗೆದುಕೊಳ್ಳಲಾಗಿದೆ . ಮತ್ತು 1 ಲಕ್ಷ ರೂಪಾಯಿಯಷ್ಟು ದಂಡವನ್ನು ವಿಧಿಸಲಾಗಿದೆ .
      * ಮಿಜೋರಾಂ : ಮಿಜೋರಾಂನ 693 ಮಂದಿ ನಾಲ್ಕು ಈಶಾನ್ಯ ರಾಜ್ಯಗಳಲ್ಲಿ ಸಿಲುಕಿ ಹಾಕಿ ಕೊಂಡಿದ್ದು , ಅವರನ್ನು ಏಪ್ರಿಲ್ 30 ರಿಂದ ಮೇ 2 ರೊಳಗೆ ಮಿಜೋರಾಂಗೆ ಕರೆತರಲಾಗುವುದು ಎಂದು ಮುಖ್ಯಮಂತ್ರಿ ಹೇಳಿದ್ದಾರೆ . ವಾಹನಗಳು ಇಲ್ಲದವರಿಗೆ ಸರಕಾರ ವಾಹನಗಳನ್ನು ವ್ಯವಸ್ಥೆ ಮಾಡಲಿದೆ .
      * ಮೇಘಾಲಯ : ಶಿಲ್ಲಾಂಗಿನ ಎನ್ . ಇ . ಐ . ಜಿ . ಆರ್ . ಐ . ಎಚ್ . ಎಂ . ಎಸ್ . ನಲ್ಲಿ ಟೆಲಿ ವೈದ್ಯಕೀಯ ಸೌಲಭ್ಯಕ್ಕೆ ಮುಖ್ಯಮಂತ್ರಿ ಚಾಲನೆ . ಕೋವಿಡ್ ಸಂಬಂಧಿತ ಪ್ರಕರಣಗಳು ಮತ್ತು ಇತರ ಸಾಮಾನ್ಯ ಪ್ರಕರಣಗಳಲ್ಲಿ ದೂರ ಪ್ರದೇಶದ ಜನತೆಗೆ ಆನ್ ಲೈನ್ ಮೂಲಕ ತಕ್ಷಣವೇ ವೈದ್ಯಕೀಯ ಸಮಾಲೋಚನೆ ಸವಲತ್ತು ಇದರಿಂದ ಲಭ್ಯ .
      * ನಾಗಾಲ್ಯಾಂಡ್ : ಇಂಧನ ದರ ಹೆಚ್ಚಳಕ್ಕೆ ರಾಜ್ಯ ಸರಕಾರದ ನಿರ್ಧಾರ . ಈಗಿರುವ ತೆರಿಗೆ ಮತ್ತು ಮೇಲ್ತೆರಿಗೆಗಳ ಜೊತೆಯಲ್ಲಿ ಕೋವಿಡ್ -19 ಮೇಲ್ತೆರಿಗೆಯನ್ನು ಎಲ್ಲಾ ಇಂಧನ ಉತ್ಪಾದನೆಗಳ ಮೇಲೆ ಜಾರಿ ಮಾಡಲಾಗುವುದು ಎಂದು ಸರಕಾರಿ ಆದೇಶ ಹೇಳಿದೆ .
      * ಸಿಕ್ಕಿಂ : ಹೊಸದಿಲ್ಲಿಯ ಆಸ್ಪತ್ರೆಯೊಂದರಲ್ಲಿ ಡಯಾಲಿಸಿಸ್ ಚಿಕಿತ್ಸೆಗೆ ಒಳಗಾಗಿರುವ ಸಿಕ್ಕಿಂನ ಮಹಿಳೆ ಕೋವಿಡ್ -19 ಪಾಸಿಟಿವ್ ಆಗಿದ್ದಾರೆ . ಆಕೆಗೆ ವೈರಸ್ ಎಲ್ಲಿಂದ ತಗಲಿತು ಎಂಬ ಬಗ್ಗೆ ಇದುವರೆಗೆ ಮಾಹಿತಿ ಇಲ್ಲ ಎಂದಿರುವ ಅಸ್ಸಾಂ ಮುಖ್ಯಮಂತ್ರಿ ಆಕೆಗೆ ಸೂಕ್ತ ಚಿಕಿತ್ಸೆ ದೊರೆಯುತ್ತದೆ ಎಂದು ಭರವಸೆ ನೀಡಿರುವುದಲ್ಲದೆ , ಜನತೆ ಭಯ ಭೀತರಾಗಬೇಕಾದ ಅಗತ್ಯ ಇಲ್ಲ ಎಂದಿದ್ದಾರೆ .
      * ತ್ರಿಪುರಾ : ಕೋವಿಡ್ -19 ಕಾರಣಕ್ಕಾಗಿ ಸರಕಾರವು ಎಂ . ಜಿ . ನರೇಗಾ ಕಾಮಗಾರಿಗಳನ್ನು ಝುಮಿಯಾ ಕುಟುಂಬದ ಓರ್ವರಿಗೆ 202 ರೂಪಾಯಿಗಳಂತೆ 6 ದಿನಗಳ ಕಾಲ ನೀಡಲಿದೆ ಅಂದರೆ ಕುಟುಂಬಕ್ಕೆ 1212 ರೂಪಾಯಿಗಳ ಕೆಲಸ ಸಿಗಲಿದೆ .

    ಪಿ.ಐ.ಬಿ. ವಾಸ್ತವ ಪರಿಶೀಲನೆ


    ***

    
    
    (Release ID: 1619445) Visitor Counter : 39
    
    
      Read this release in: Malayalam , English , Hindi , Marathi , Assamese , Manipuri , Bengali , Punjabi , Gujarati , Tamil , Telugu
    
    
    

*