      ಪ್ರಧಾನ ವೈಜ್ಞಾನಿಕ ಸಲಹೆಗಾರರ ಕಛೇರಿ, ಭಾರತ ಸರ್ಕಾರ

      ಜನದಟ್ಟಣೆಯ ಪ್ರದೇಶಗಳಲ್ಲಿ ಕೋವಿಡ್-19 ಹರಡುವುದನ್ನು ನಿಯಂತ್ರಿಸಲು ಭಾರತ ಸರ್ಕಾರದ ಪ್ರಧಾನ ವೈಜ್ಞಾನಿಕ ಸಲಹೆಗಾರರ ಕಚೇರಿಯಿಂದ ಸರಳ ಮಾರ್ಗಸೂಚಿಗಳು
      Posted On: 13 APR 2020 7:31PM by PIB Bengaluru


    ಜನದಟ್ಟಣೆಯ ಪ್ರದೇಶಗಳಲ್ಲಿ ಕೋವಿಡ್ -19 ಹರಡುವುದನ್ನು ನಿಯಂತ್ರಿಸಲು ಭಾರತ ಸರ್ಕಾರದ ಪ್ರಧಾನ ವೈಜ್ಞಾನಿಕ ಸಲಹೆಗಾರರ ಕಚೇರಿಯಿಂದ ಸರಳ ಮಾರ್ಗಸೂಚಿಗಳು


    ಸಾಂಕ್ರಾಮಿಕ ರೋಗಗಳನ್ನು ನಿಗ್ರಹಿಸಲು ವಿಶ್ವವ್ಯಾಪಿ ಬಳಸಲಾಗುತ್ತಿರುವ Do –it- yourself ಕೈ ತೊಳೆಯುವ ಕೇಂದ್ರಗಳ ತ್ವರಿತ ಸ್ಥಾಪನೆಯನ್ನು ಮಾರ್ಗಸೂಚಿ ಪ್ರಸ್ತಾಪಿಸಿದೆ


    “ ಪಿಎಸ್ ‌ ಎ ಕಚೇರಿಯ ತಂಡವು ಸಿದ್ಧಪಡಿಸಿರುವ ಕೈಪಿಡಿಯು , ಮಿತವ್ಯಯದ ಆದರೆ ಪರಿಣಾಮಕಾರಿಯಾದ ಸಾಧನಗಳ ಧನಾತ್ಮಕ ಪರಿಣಾಮವನ್ನು ತಿಳಿಸುತ್ತದೆ ” - ಪ್ರೊ . ಕೆ . ವಿಜಯ ರಾಘವನ್ , ಭಾರತ ಸರ್ಕಾರದ ಪ್ರಧಾನ ವೈಜ್ಞಾನಿಕ ಸಲಹೆಗಾರ


    ಈ ಕ್ರಮಗಳನ್ನು ಜಾರಿಗೆ ತರುವಂತೆ ಸಮುದಾಯದ ಮುಖಂಡರು , ಎನ್ ‌ ಜಿಒಗಳು , ಕಾರ್ಪೊರೇಟ್ ‌ ಗಳಿಗೆ ಪ್ರೊ . ರಾಘವನ್ ಮನವಿ


    ನೈರ್ಮಲ್ಯ ಮತ್ತು ಆರೋಗ್ಯಕರ ಅಭ್ಯಾಸಗಳಿಗೆ ಒತ್ತು ನೀಡುವುದು ಮತ್ತು ಪ್ರಮುಖ ಮಧ್ಯಸ್ಥಿಕೆಗಳನ್ನು ಸೂಚಿಸುವುದು ಉದ್ದೇಶಿತ ಕ್ರಮಗಳ ಪ್ರಮುಖ ಗುರಿಯಾಗಿದೆ


    ಜನದಟ್ಟಣೆಯ ಪ್ರದೇಶಗಳಲ್ಲಿ ಕೋವಿಡ್ -19 ಹರಡುವುದನ್ನು ನಿಯಂತ್ರಿಸಲು ಭಾರತ ಸರ್ಕಾರದ ಪ್ರಧಾನ ವೈಜ್ಞಾನಿಕ ಸಲಹೆಗಾರರ ಕಚೇರಿಯು ಮುನ್ನೆಚ್ಚರಿಕೆಗಳು ಮತ್ತು ಕ್ರಮಗಳೊಂದಿಗೆ ಸರಳ ಮಾರ್ಗಸೂಚಿಗಳನ್ನು ನೀಡಿದೆ . ನಿರ್ದಿಷ್ಟವಾಗಿ ಹೇಳುವುದಾದರೆ , ಶೌಚಾಲಯಗಳು , ತೊಳೆಯುವುದು ಅಥವಾ ಸ್ನಾನದ ಸೌಲಭ್ಯಗಳನ್ನು ಹಂಚಿಕೊಳ್ಳುವ ಪ್ರದೇಶಗಳಿಗೆ ಇವು ಸಂಬಂಧಿಸಿವೆ .


    ನೈರ್ಮಲ್ಯ ಮತ್ತು ಆರೋಗ್ಯಕರ ಅಭ್ಯಾಸಗಳಿಗೆ ಒತ್ತು ನೀಡುವುದು ಮತ್ತು ರೋಗದ ಹರಡುವಿಕೆಯನ್ನು ನಿಯಂತ್ರಿಸಲು ಹೆಚ್ಚು ಸಹಾಯ ಮಾಡುವ ಪ್ರಮುಖ ಮಧ್ಯಸ್ಥಿಕೆಗಳನ್ನು ಸೂಚಿಸುವುದು ಉದ್ದೇಶಿತ ಕ್ರಮಗಳ ಪ್ರಮುಖ ಗುರಿಯಾಗಿದೆ .


    ಈ ಸಮುದಾಯಗಳಲ್ಲಿನ ನಿವಾಸಿಗಳು ನಿಯಮಿತವಾಗಿ ಕೈ ತೊಳೆಯಲು ಅನುವು ಮಾಡಿಕೊಡುವ ಕಾರ್ಯವಿಧಾನಗಳನ್ನು ಸಕ್ರಿಯವಾಗಿ ಜಾರಿಗೆ ತರುವ ತುರ್ತು ಅಗತ್ಯವನ್ನು ತಿಳಿಸುವ ಮೂಲಕ , ಸಾಂಕ್ರಾಮಿಕ ರೋಗಗಳನ್ನು ತಡೆಗಟ್ಟಲು ವಿಶ್ವವ್ಯಾಪಿ ಬಳಸಲಾಗಿರುವ ಡು - ಇಟ್ - ಯುವರ್ ಸೆಲ್ಫ್ - ಕೈ ತೊಳೆಯುವ ಕೇಂದ್ರಗಳನ್ನು ತ್ವರಿತವಾಗಿ ಸ್ಥಾಪಿಸಲು ಮಾರ್ಗಸೂಚಿಗಳು ಪ್ರಸ್ತಾಪಿಸುತ್ತವೆ .


    ಈ ಕಾಲು - ಚಾಲಿತ ಕೇಂದ್ರಗಳು ಹೆಚ್ಚಿನ ಸೋಂಕಿನ ಪ್ರದೇಶಗಳೊಂದಿಗೆ ನೇರ ಸಂಪರ್ಕವನ್ನು ತಡೆಗಟ್ಟುವ ಮೂಲಕ ಸೋಂಕು ಹರಡುವ ಅವಕಾಶವನ್ನು ಕಡಿಮೆ ಮಾಡುವುದಲ್ಲದೆ , ಕೈ ತೊಳೆಯುವ ಸಮಯದಲ್ಲಿ ಜನರು ಬಳಸುವ ನೀರಿನ ಪ್ರಮಾಣವನ್ನೂ ಕಡಿಮೆ ಮಾಡುತ್ತವೆ .


    ಲಾಕ್ ‌ ಡೌನ್ ಮತ್ತು ಪೂರೈಕೆ - ಸರಪಳಿ ಸವಾಲುಗಳ ನಡುವೆಯೂ ಸ್ಥಳೀಯವಾಗಿ ಲಭ್ಯವಿರುವ ವಸ್ತುಗಳನ್ನು ಬಳಸಿಕೊಂಡು ಕಡಿಮೆ ವೆಚ್ಚದಲ್ಲಿ ಸಮುದಾಯ ಸ್ವಯಂಸೇವಕರು ಮತ್ತು ಆಡಳಿತದಿಂದ ಸ್ವಯಂ - ಜೋಡಣೆಯ ವಿನ್ಯಾಸವನ್ನು ಪ್ರಸ್ತಾಪಿಸಲಾಗಿದೆ .


    ಸಾರ್ವಜನಿಕ ಮತ್ತು ಸಮುದಾಯ ಶೌಚಾಲಯಗಳಲ್ಲಿ ಶಾಶ್ವತ ಕಾಲು ಚಾಲಿತ ಕೇಂದ್ರಗಳನ್ನು ಸ್ಥಾಪಿಸುವುದರಿಂದ ನೀರಿನ ಬಳಕೆಯನ್ನು ಕಡಿಮೆ ಮಾಡುತ್ತದೆ ಮತ್ತು ಕೈ ತೊಳೆಯುವುದನ್ನು ಪ್ರೋತ್ಸಾಹಿಸುತ್ತದೆ .


    ಅಂತಹ ಕೈ ತೊಳೆಯುವ ಕೇಂದ್ರಗಳ ನೀರನ್ನು ಕ್ಲೋರಿನೇಟ್ ಮಾಡುವುದು ಹೆಚ್ಚುವರಿ ಪರಿಣಾಮವನ್ನು ನೀಡುತ್ತದೆ ಮತ್ತು ಇದನ್ನು ಪರಿಗಣಿಸಬೇಕು .


    ಸಮುದಾಯಗಳಲ್ಲಿ ನೈರ್ಮಲ್ಯ ಮತ್ತು ಸ್ವಚ್ಛತೆಯನ್ನು ಕಾಪಾಡಿಕೊಳ್ಳಲು ಉತ್ತಮ ಶೌಚಾಲಯ ಅಭ್ಯಾಸಗಳ ರೂಪರೇಖೆಯನ್ನು ಸಹ ಸ್ಪಷ್ಟವಾಗಿ ವಿವರಿಸಲಾಗಿದೆ . ಶೌಚಾಲಯದಲ್ಲಿ ಯಾವಾಗಲೂ ಮುಖ - ಕವರ್ ಮತ್ತು ಪಾದರಕ್ಷೆಗಳನ್ನು ಧರಿಸುವುದು , ಬಳಸಿದ ಕೂಡಲೇ ಕೈ ತೊಳೆಯುವುದು ಮತ್ತು ಸಾಮಾಜಿಕ ಅಂತರವನ್ನು ಕಾಪಾಡಿಕೊಳ್ಳುವುದು ಮುಂತಾದ ಸರಳ ಕ್ರಮಗಳನ್ನು ವಿವರಿಸಲಾಗಿದೆ .


    ಸಾರ್ವಜನಿಕ ಪ್ರದೇಶಗಳು ಮತ್ತು ಮನೆಗಳನ್ನು ಸ್ವಚ್ಛಗೊಳಿಸಲು ಸೋಂಕುನಿವಾರಕಗಳನ್ನು ವಿವರಿಸಲಾಗಿದೆ .


    ಸುಸ್ಥಿರತೆಯನ್ನು ಖಚಿತಪಡಿಸಿಕೊಳ್ಳಲು ಆಡಳಿತ , ಸ್ವಯಂಸೇವಕರು ಮತ್ತು ಸಮುದಾಯಗಳು ಈ ಪರಿಹಾರಗಳನ್ನು ಜೊತೆಯಾಗಿ ನಿರ್ವಹಿಸುವ ಅಗತ್ಯತೆಯ ಬಗ್ಗೆ ಮಾರ್ಗಸೂಚಿಗಳು ಒತ್ತಿಹೇಳುತ್ತವೆ . ರೋಗದ ನಿಯಂತ್ರಣದಲ್ಲಿ ನಿರ್ಣಾಯಕ ಪಾತ್ರ ವಹಿಸುತ್ತಿರುವ ಎಲ್ಲಾ ಮುಂಚೂಣಿ ಕಾರ್ಮಿಕರು ಮತ್ತು ನೈರ್ಮಲ್ಯ ಸಿಬ್ಬಂದಿಗೆ ಸಂಪೂರ್ಣ ಸಹಕಾರ ಮತ್ತು ಗೌರವದ ಅಗತ್ಯವನ್ನು ಹೇಳಲಾಗಿದೆ .


    " ಕೋವಿಡ್ -19 ಸಾಂಕ್ರಾಮಿಕ ರೋಗದ ವಿರುದ್ಧದ ನಮ್ಮ ಹೋರಾಟದಲ್ಲಿ ಪ್ರತಿ ಸಂದರ್ಭಕ್ಕೂ ಸೂಕ್ತವಾದ ಅತ್ಯಂತ ಪರಿಣಾಮಕಾರಿಯಾದ ಕ್ರಮಗಳನ್ನು ಅನ್ವಯಿಸಲು ಭಾರತ ಒಟ್ಟಾಗಿದೆ . ಧಾರಾವಿಯಂತಹ ನಮ್ಮ ಜನನಿಬಿಡ ಸ್ಥಳಗಳ ಬಗ್ಗೆ ವಿಶೇಷ ಗಮನ ಹರಿಸಬೇಕು . ಪಿಎಸ್ಎ ಕಚೇರಿ ತಂಡವು ಒಟ್ಟುಗೂಡಿಸಿದ ಕೈಪಿಡಿ , ಮಿತವ್ಯಯದ ಆದರೆ ಪರಿಣಾಮಕಾರಿಯಾದ ಸಾಧನಗಳು ಹೇಗೆ ಧನಾತ್ಮಕ ಪರಿಣಾಮವನ್ನು ಬೀರುತ್ತವೆ ಎಂಬುದನ್ನು ವಿವರಿಸುತ್ತದೆ . ಸಮುದಾಯದ ಸಂಪರ್ಕ ತಾಣಗಳಾದ ಸಾಮಾನ್ಯ ಶೌಚಾಲಯಗಳು ಮತ್ತು ಸ್ನಾನದ ಪ್ರದೇಶಗಳು ಕೇಂದ್ರಬಿಂದುವಾಗಿವೆ . ಸಮುದಾಯದ ಮುಖಂಡರು , ಎನ್ ‌ ಜಿಒಗಳು , ಕಾರ್ಪೊರೇಟ್ ‌ ಗಳು ಈ ಕ್ರಮಗಳನ್ನು ಜಾರಿಗೆ ತರುವಂತೆ ಒತ್ತಾಯಿಸಲಾಗಿದೆ ”. ಎಂದು ಭಾರತ ಸರ್ಕಾರದ ಪ್ರಧಾನ ವೈಜ್ಞಾನಿಕ ಸಲಹೆಗಾರ ಪ್ರೊಫೆಸರ್ ಕೆ . ವಿಜಯ ರಾಘವನ್ ಹೇಳುತ್ತಾರೆ .


    ಕಾರ್ಪೊರೇಟ್ ‌ ಗಳು , ಎನ್ ‌ ಜಿಒಗಳು ಮತ್ತು ಸಂಸ್ಥೆಗಳು ನಿರ್ದಿಷ್ಟವಾಗಿ ಜನನಿಬಿಡ ನಗರ ಪ್ರದೇಶಗಳಲ್ಲಿ ರೋಗ ನಿಗ್ರಹಕ್ಕೆ ಸಹಾಯ ಮಾಡುವ ಸ್ಪಷ್ಟವಾದ ಮಧ್ಯಸ್ಥಿಕೆಗಳನ್ನು ಬೆಂಬಲಿಸಬೇಕು . ಈ ಮಾರ್ಗಸೂಚಿಗಳಲ್ಲಿ ಪ್ರಸ್ತಾಪಿಸಲಾಗಿರುವ ಪರಿಹಾರಗಳನ್ನು ಅಳವಡಿಸಿಕೊಳ್ಳುವುದು , ಬೆಂಬಲಿಸುವುದು ಮತ್ತು ಪ್ರಾಯೋಜಿಸುವುದು ಮತ್ತು ಅವುಗಳನ್ನು ಕಾರ್ಯಗತಗೊಳಿಸಲು ಸಮುದಾಯಗಳು ಮತ್ತು ಸ್ವಯಂಸೇವಕರೊಂದಿಗೆ ಕೆಲಸ ಮಾಡಬೇಕು ಎಂದು ಸೂಚಿಸಲಾಗಿದೆ .


    ಈ ಮಾರ್ಗಸೂಚಿಗಳು ಇಂಗ್ಲಿಷ್ ಜೊತೆಗೆ ಎಲ್ಲಾ ಭಾಷೆಗಳಲ್ಲೂ ಲಭ್ಯವಾಗುತ್ತವೆ .


    (Pl follow the link below for English language Guidelines.)


    ***


    

    
    (Release ID: 1614302) Visitor Counter : 26
    
    
      Read this release in: Assamese , English , Urdu , Marathi , Hindi , Bengali , Gujarati , Tamil , Telugu