      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ಕೋವಿಡ್ -19 ಹೊಸ ಮಾಹಿತಿ
      Posted On: 23 APR 2020 5:46PM by PIB Bengaluru


    ಕೋವಿಡ್ - 19 ಹೊಸ ಮಾಹಿತಿ


    ಕೋವಿಡ್ - 19 ತಡೆಗಟ್ಟುವಿಕೆ , ನಿಯಂತ್ರಣ ಮತ್ತು ನಿರ್ವಹಣೆಗೆ ಹಲವಾರು ಕ್ರಮಗಳನ್ನು ಭಾರತ ಸರ್ಕಾರ ಮತ್ತು ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳು ಕೈಗೊಳ್ಳುತ್ತಿವೆ . ಇವುಗಳನ್ನು ನಿಯಮಿತವಾಗಿ ಉನ್ನತ ಮಟ್ಟದಲ್ಲಿ ಪರಿಶೀಲಿಸಲಾಗುತ್ತಿದೆ ಮತ್ತು ಮೇಲ್ವಿಚಾರಣೆ ಮಾಡಲಾಗುತ್ತಿದೆ .


    ಕೋವಿಡ್ - 19 ರ ಸಾಂಕ್ರಾಮಿಕ ಪರಿಸ್ಥಿತಿಯಲ್ಲಿ ಸಾಂಕ್ರಾಮಿಕ ರೋಗಗಳ ಕಾಯ್ದೆ 1897 ಅನ್ನು ತಿದ್ದುಪಡಿ ಮಾಡುವ ಸುಗ್ರೀವಾಜ್ಞೆಯನ್ನು ಪ್ರಕಟಿಸಲಾಗಿದೆ . ಈ ಸುಗ್ರೀವಾಜ್ಞೆಯನ್ನು ಸಾಂಕ್ರಾಮಿಕ ರೋಗ ( ಕಾಯಿದೆ ) ಆರ್ಡಿನೆನ್ಸ್ 2020 ಎಂದು ಕರೆಯಲಾಗುತ್ತದೆ , ಇದು " ಆರೋಗ್ಯ ಸೇವಾ ಸಿಬ್ಬಂದಿಗಳ ವಿರುದ್ಧ ಯಾವುದೇ ವ್ಯಕ್ತಿಯು ಯಾವುದೇ ಹಿಂಸಾಚಾರದಲ್ಲಿ ತೊಡಗಬಾರದು ಅಥವಾ ಸಾಂಕ್ರಾಮಿಕ ಸಮಯದಲ್ಲಿ ಯಾವುದೇ ಆಸ್ತಿಗೆ ಯಾವುದೇ ನಷ್ಟ ಅಥವಾ ಹಾನಿಯನ್ನುಂಟುಮಾಡಬಾರದು " ಎಂದು ಹೇಳುತ್ತದೆ . ಈ ತಿದ್ದುಪಡಿಯು ಹಿಂಸಾಚಾರವನ್ನು ಶಿಕ್ಷೆಗೆ ಪರಿಗಣಿಸಬಹುದಾದ ಮತ್ತು ಜಾಮೀನು ರಹಿತ ಅಪರಾಧಗಳನ್ನಾಗಿ ಮಾಡುತ್ತದೆ . ಅಂತಹ ಹಿಂಸಾಚಾರದ ಆಯೋಜನೆ ಅಥವಾ ಪ್ರಚೋದನೆಗೆ ಮೂರು ತಿಂಗಳಿಂದ ಐದು ವರ್ಷಗಳವರೆಗೆ ಜೈಲು ಶಿಕ್ಷೆ ಮತ್ತು ರೂ . 50,000 / - ರಿಂದ ರೂ . 2,00,000 / - ದಂಡ . ತೀವ್ರವಾದ ನೋವನ್ನುಂಟುಮಾಡಿದಲ್ಲಿ , ಆರು ತಿಂಗಳಿನಿಂದ ಏಳು ವರ್ಷಗಳವರೆಗೆ ಜೈಲು ಶಿಕ್ಷೆ ಮತ್ತು ರೂ . 1,00,000 / - ರಿಂದ ರೂ . 5,00,000/- ರವರೆಗೆ ದಂಡ . ಹೆಚ್ಚುವರಿಯಾಗಿ , ನೊಂದವರಿಗೆ ಮತ್ತು ಆಸ್ತಿಯ ಹಾನಿ ಅಥವಾ ಉಂಟಾದ ನಷ್ಟಕ್ಕೆ ನ್ಯಾಯಯುತ ಮಾರುಕಟ್ಟೆ ಮೌಲ್ಯಕ್ಕಿಂತ ಎರಡು ಪಟ್ಟು ( ನ್ಯಾಯಾಲಯವು ನಿರ್ಧರಿಸಿದಂತೆ ). ಪರಿಹಾರವನ್ನು ಕೊಡುವುದೂ ಸಹ ಅಪರಾಧಿಯ ಜವಾಬ್ದಾರಿಯಾಗಿರುತ್ತದೆ


    ಪ್ರಸ್ತುತ , ಕಳೆದ 28 ದಿನಗಳಲ್ಲಿ ಅಥವಾ ಅದಕ್ಕಿಂತ ಹೆಚ್ಚಿನ ಅವಧಿಯಲ್ಲಿ ಹೊಸ ಪ್ರಕರಣಗಳಿಲ್ಲದ 12 ಜಿಲ್ಲೆಗಳಿವೆ . ಏಪ್ರಿಲ್ 21 2020 ರಿಂದ ಹೊಸ ಎಂಟು ಜಿಲ್ಲೆಗಳನ್ನು ಸೇರಿಸಲಾಗಿದೆ . ಅವುಗಳೆಂದರೆ : ಚಿತ್ರದುರ್ಗ ( ಕರ್ನಾಟಕ ) , ಬಿಲಾಸ್ಪುರ ( ಛತ್ತೀಸ್ ‌ ಗಢ ) , ಇಂಫಾಲ್ ವೆಸ್ಟ್ ( ಮಣಿಪುರ ) , ಐಜಾವ್ಲ್ ವೆಸ್ಟ್ ( ಮಿಜೋರಾಂ ) , ಭದ್ರಾಧರಿ ಕೊಥಗುಡೆಮ್ ( ತೆಲಂಗಾಣ ) , ಪಿಲಿಭಿತ್ ( ಉತ್ತರ ಪ್ರದೇಶ ) , ಎಸ್ ‌ ಬಿಎಸ್ ನಗರ ( ಪಂಜಾಬ್ ) ಮತ್ತು ದಕ್ಷಿಣ ಗೋವಾ ( ಗೋವಾ ).


    ಅಲ್ಲದೆ , 23 ರಾಜ್ಯಗಳು / ಕೇಂದ್ರಾಡಳಿತ ಪರದೇಶಗಳ 78 ಜಿಲ್ಲೆಗಳು ಕಳೆದ 14 ದಿನಗಳಲ್ಲಿ ಯಾವುದೇ ಹೊಸ ಪ್ರಕರಣಗಳನ್ನು ವರದಿ ಮಾಡಿಲ್ಲ .


    ಪ್ರಸ್ತುತ , 4,257 ಜನರನ್ನು ಗುಣಪಡಿಸಲಾಗಿದೆ ಇದರಿಂದ ಚೇತರಿಕೆಯು 19.89% ರಷ್ಟಾಗಿದೆ . ನಿನ್ನೆಯಿಂದ , ಹೊಸ 1409 ಪ್ರಕರಣಗಳ ವರದಿಯಾಗಿದೆ . ಅಲ್ಲದೆ , ಭಾರತದಲ್ಲಿ ಒಟ್ಟು ಧೃಡಪಟ್ಟ ಕೋವಿಡ್ - 19 ಸೋಂಕಿತರ ಸಂಖ್ಯೆ 21,393 ಆಗಿದೆ .


    ಕೋವಿಡ್ - 19 ಗೆ ಸಂಬಂಧಿತ ತಾಂತ್ರಿಕ ಸಮಸ್ಯೆಗಳು , ಮಾರ್ಗಸೂಚಿಗಳು ಮತ್ತು ಸಲಹೆಗಳ ಎಲ್ಲಾ ಅಧಿಕೃತ ಮತ್ತು ಹೊಸ ಮಾಹಿತಿಗಾಗಿ ದಯವಿಟ್ಟು ನಿಯಮಿತವಾಗಿ ಭೇಟಿ ನೀಡಿ : https://www.mohfw.gov.in


    ಕೋವಿಡ್ - 19 ಗೆ ಸಂಬಂಧಿಸಿದ ತಾಂತ್ರಿಕ ಪ್ರಶ್ನೆಗಳನ್ನು technquery.covid19@gov.in ಮತ್ತು ಇತರ ಪ್ರಶ್ನೆಗಳನ್ನು ಕೇಳಲು ncov2019@gov.in ಗೆ ಇಮೇಲ್ ಮಾಡಬಹುದು .


    ಕೋವಿಡ್ - 19 ಬಗ್ಗೆ ಯಾವುದೇ ಪ್ರಶ್ನೆಗಳಿದ್ದಲ್ಲಿ , ದಯವಿಟ್ಟು ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಹಾಯವಾಣಿ ಸಂಖ್ಯೆ . : +91-11-23978046 ಅಥವಾ 1075 ( ಟೋಲ್ - ಫ್ರೀ ). ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳ ಕೋವಿಡ್ - 19 ಗೆ ಸಂಬಂಧಿಸಿದ ಸಹಾಯವಾಣಿ ಸಂಖ್ಯೆಗಳ ಪಟ್ಟಿ https://www.mohfw.gov.in/pdf/coronvavirushelplinenumber.pdf ನಲ್ಲಿಯೂ ಲಭ್ಯವಿದೆ .


    ***

    
    
    (Release ID: 1617628) Visitor Counter : 17
    
    
      Read this release in: English , Urdu , Hindi , Marathi , Assamese , Manipuri , Bengali , Punjabi , Gujarati , Odia , Tamil , Telugu , Malayalam