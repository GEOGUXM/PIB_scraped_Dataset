      ಗ್ರಾಹಕ ವ್ಯವಹಾರ, ಆಹಾರ ಮತ್ತು ಸಾರ್ವಜನಿಕ ವಿತರಣಾ ಸಚಿವಾಲಯ

      ಏಪ್ರಿಲ್ 2020 ರಲ್ಲಿ ಎಫ್‌.ಸಿ.ಐ. ಮಾಸಿಕ ಸರಾಸರಿ 30 ಲಕ್ಷ ಟನ್ ಆಹಾರ ಧಾನ್ಯಗಳಿಗಿಂತ ಎರಡು ಪಟ್ಟು ಹೆಚ್ಚು, 60 ಲಕ್ಷ ಟನ್ ಸಾಗಾಟ
      Posted On: 30 APR 2020 6:45PM by PIB Bengaluru


    ಏಪ್ರಿಲ್ 2020 ರಲ್ಲಿ ಎಫ್‌ . ಸಿ . ಐ . ಮಾಸಿಕ ಸರಾಸರಿ 30 ಲಕ್ಷ ಟನ್ ಆಹಾರ ಧಾನ್ಯಗಳಿಗಿಂತ ಎರಡು ಪಟ್ಟು ಹೆಚ್ಚು, 60 ಲಕ್ಷ ಟನ್ ಸಾಗಾಟ


    ವಿವಿಧ ರಾಜ್ಯಗಳಲ್ಲಿ ಈ ತಿಂಗಳಲ್ಲಿ 58 ಎಲ್‌ಎಮ್‌ಟಿ ಆಹಾರ ಧಾನ್ಯಗಳ ಸರಕು ಸಾಗಿಸಲಾಗಿದೆ , ಬಿಹಾರವು ಗರಿಷ್ಠ 7.7 ಲಕ್ಷ ಮೆಟ್ರಿಕ್ ಟನ್ ಪಡೆದಿದೆ ಮತ್ತು ಕರ್ನಾಟಕವು 7 ಲಕ್ಷ ಮೆಟ್ರಿಕ್ ಟನ್ ಹೊಂದಿದೆ


    ಗೋಧಿ ಖರೀದಿ 130 ಲಕ್ಷ ಮೆಟ್ರಿಕ್ ಟನ್ ದಾಟಿದೆ , ಪಂಜಾಬ್ 68 ಲಕ್ಷ ಮೆಟ್ರಿಕ್ ಟನ್ ಮುನ್ನಡೆ ಸಾಧಿಸಿದೆ


    ಫುಡ್ ಕಾರ್ಪೊರೇಷನ್ ಆಫ್ ಇಂಡಿಯಾ (ಎಫ್‌ಸಿಐ) 2020 ರ ಏಪ್ರಿಲ್ ತಿಂಗಳಲ್ಲಿ 60 ಲಕ್ಷ ಮೆಟ್ರಿಕ್ ಟನ್ (ಎಲ್‌ಎಂಟಿ) ಆಹಾರ ಧಾನ್ಯಗಳನ್ನು ಸಾಗಾಟಮಾಡಿದೆ. ಈ ಮೊದಲು, ಮಾರ್ಚ್ 2014 ರಲ್ಲಿ ಸಾಧಿಸಿದ ಏಕೈಕ ಏಕ ತಿಂಗಳ ಗರಿಷ್ಠ ಸಾಗಾಟ 38 ಎಲ್‌ಎಂಟಿಗಿಂತಲೂ ಇದು 57% ರಷ್ಟು ಮೀರಿದೆ. ಇದು ಸಾಮಾನ್ಯ ಮಾಸಿಕ ಸರಾಸರಿ ಸಾಗಾಟ ಸುಮಾರು 30 ಲಕ್ಷ ಮೆಟ್ರಿಕ್ ಟನ್ (ಎಲ್‌ಎಂಟಿ) ಗಿಂತ ಎರಡು ಪಟ್ಟು ಹೆಚ್ಚು. ಈ ಸೂಚಿತ ಪ್ರಮಾಣದಲ್ಲಿ ಕಾಶ್ಮೀರ ಕಣಿವೆ ಮತ್ತು ಲೇಹ್ / ಲಡಾಖ್‌ಗೆ ಸುಮಾರು 1 ಎಲ್‌ಎಂಟಿಯ ರಸ್ತೆ ಸಂಚಾರ ಮೂಲಕ ಮತ್ತು ಈಶಾನ್ಯ ರಾಜ್ಯಗಳಾದ ಅರುಣಾಚಲ ಪ್ರದೇಶ ಮತ್ತು ಮೇಘಾಲಯಕ್ಕೆ ಸುಮಾರು 0.81 ಎಲ್‌ಎಮ್‌ಟಿ ರಸ್ತೆ ಸಂಚಾರ ಮೂಲಕ ಸಾಗಾಟ ಮಾಡಲಾಯಿತು. ಸುಮಾರು 0.1 ಎಲ್‌ಎಮ್‌ಟಿ ದಾಸ್ತಾನುಗಳನ್ನು ಅಂಡಮಾನ್ ಮತ್ತು ಲಕ್ಷದ್ವೀಪ ದ್ವೀಪಗಳಿಗೆ ಸಮುದ್ರದ ಮೂಲಕ ಸಾಗಿಸಲಾಯಿತು.


    ಕೋವಿಡ್ - 19 ಹರಡುವಿಕೆಯಿಂದ ಉಂಟಾದ ನಿರ್ಬಂಧಗಳ ಮಧ್ಯೆ , ಎಫ್‌ಸಿಐ 2020 ರ ಏಪ್ರಿಲ್ ತಿಂಗಳಲ್ಲಿ ಸುಮಾರು 58 ಲಕ್ಷ ಮೆ.ಟನ್ ಆಹಾರ ಧಾನ್ಯಗಳ ದಾಸ್ತಾನುಗಳನ್ನು ವಿವಿಧ ರಾಜ್ಯಗಳಲ್ಲಿ ಸರಕು ಸಾಗಾಟಮಾಡಿ ಉಗ್ರಾಣಗಳಿಗೆ ಇಳಿಸಲಾಯಿತು. ಕೋವಿಡ್ - 19 ಪರಿಸ್ಥಿತಿಯು ಹಾಟ್‌ಸ್ಪಾಟ್‌ಗಳು ಮತ್ತು ಧಾರಕ ವಲಯಗಳಿಗೆ ಹೆಚ್ಚು ಕ್ರಿಯಾತ್ಮಕ ಮತ್ತು ಆಗಾಗ್ಗೆ ಸೇರ್ಪಡೆಯಾಗುವ ಪ್ರದೇಶಗಳಲ್ಲಿ ಅನೇಕ ಕೇಂದ್ರಗಳಿರುವುದರಿಂದ ಸಾಗಾಟ ಮತ್ತು ಇಳಿಸುವಿಕೆಯ ವಿಶೇಷ ಸವಾಲಾಗಿದೆ. ಆದಾಗ್ಯೂ , ಎಫ್‌ಸಿಐ ಪೀಡಿತ ಪ್ರದೇಶಗಳಲ್ಲಿಯೂ ಸಹ ಆಹಾರ ಧಾನ್ಯದ ದಾಸ್ತಾನು ಇಳಿಸುವುದನ್ನು ನಿರ್ವಹಿಸಲು ಮತ್ತು ರಾಜ್ಯ ಸರ್ಕಾರಗಳ ಸಕ್ರಿಯ ಸಹಕಾರದೊಂದಿಗೆ ಸಾರ್ವಜನಿಕ ವಿತರಣಾ ವ್ಯವಸ್ಥೆ (ಪಿಡಿಎಸ್) ಅಡಿಯಲ್ಲಿ ಸರಬರಾಜು ಮಾಡಲು ಎಲ್ಲಾ ರಾಜ್ಯಗಳಿಗೆ ಸಕಾಲಿಕವಾಗಿ ವಿತರಿಸಲು ಸಾಧ್ಯವಾಯಿತು.


    ಪ್ರಧಾನ್ ಮಂತ್ರಿ ಗರಿಬ್ ಕಲ್ಯಾಣ್ ಅನ್ನ ಯೋಜನೆ (ಪಿಎಂಜಿಕೆಎ) ಯ ಅಡಿಯಲ್ಲಿ ಎಫ್‌ಸಿಐಯಿಂದ ಆಹಾರ ಧಾನ್ಯಗಳನ್ನು ಒಟ್ಟಾರೆ ಸಾಗಿಸುವ ಕಾರ್ಯ ನಡೆಯಿತು, ಇದರ ಅಡಿಯಲ್ಲಿ ವ್ಯಕ್ತಿಗೆ ಉಚಿತವಾಗಿ 5 ಕೆಜಿ ರೀತಿಯಲ್ಲಿ ಸುಮಾರು 60 ಎಲ್‌ಎಂಟಿ ಆಹಾರ ಧಾನ್ಯಗಳನ್ನು ಸುಮಾರು 80 ಕೋಟಿ ಜನರಿಗೆ ತಲುಪಿಸಲಾಗಿದೆ. ಇದು ಒಟ್ಟು ಹಂಚಿಕೆಯಾದ 120 ಎಲ್‌ಎಂಟಿಯ 50% ರ ಗುರಿ ತಲುಪಿದೆ . ಕೋವಿಡ್ - 19 ನಿಂದ ಬಳಲುತ್ತಿರುವ ಜನರಿಗೆ ನೀಡಲು ಆಹಾರಕ್ಕಾಗಿ ರಾಜ್ಯ ಸರ್ಕಾರಗಳ ಯಾವುದೇ ಬೇಡಿಕೆಯನ್ನು ಪೂರೈಸಲು ಎಫ್‌ಸಿಐ ದೇಶಾದ್ಯಂತ ಸಾಕಷ್ಟು ಆಹಾರ ಧಾನ್ಯಗಳ ದಾಸ್ತಾನು ಇರಿಸಿದೆ.


    ಕೇಂದ್ರ ಸಂಗ್ರಹಣಾ ಕೇಂದ್ರದಲ್ಲಿ ಗೋಧಿ ಸಂಗ್ರಹವು 130 ಲಕ್ಷ ಮೆ.ಟನ್ ದಾಟಿದೆ , ಹಾಗೂ ಪಂಜಾಬ್ 68 ಎಲ್ಎಂಟಿಗಳೊಂದಿಗೆ ಅಗ್ರಸ್ಥಾನದಲ್ಲಿದೆ, ಹರಿಯಾಣ ( 30 ಎಲ್ಎಂಟಿ) ಮತ್ತು ಮಧ್ಯಪ್ರದೇಶ ( 25 ಎಲ್ಎಂಟಿ) ನಂತರದ ಸ್ಥಾನದಲ್ಲಿವೆ. ಉತ್ತಮ ಸಂಗ್ರಹಣೆಯ ಮೂಲಕ ಆಹಾರ ಧಾನ್ಯಗಳ ಸ್ಥಿರ ಒಳಹರಿವಿನೊಂದಿಗೆ , ಎನ್‌ಎಫ್‌ಎಸ್‌ಎ ಮತ್ತು ಪಿಎಂಜಿಕೆಎ ಸೇರಿದಂತೆ ವಿವಿಧ ಯೋಜನೆಗಳ ಅಡಿಯಲ್ಲಿ ಸುಮಾರು 122 ಲಕ್ಷ ಎಂಟಿ ಪಾಲುಗಳನ್ನು ವಿವಿಧ ರಾಜ್ಯಗಳಿಗೆ ಬಿಡುಗಡೆ ಮಾಡಿದ ನಂತರವೂ ಒಟ್ಟಾರೆ ಕೇಂದ್ರ ಸೆಂಟ್ರಲ್ ಸಂಗ್ರಹಣಾ (ಪೂಲ್ ಸ್ಟಾಕ್‌ ) ಗಳ ಸಂಗ್ರಹಣಾ ಮತ್ತು ವಿತರಣಾ ವ್ಯವಸ್ಥೆ- ಸ್ಥಾನಗಳು ಸ್ಥಿರವಾಗಿರುತ್ತದೆ.


    ***

    
    
    (Release ID: 1619979) Visitor Counter : 22
    
    
      Read this release in: Punjabi , Telugu , English , Gujarati , Urdu , Hindi , Assamese , Bengali , Odia , Tamil