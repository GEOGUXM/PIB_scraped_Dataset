      ರಕ್ಷಣಾ ಸಚಿವಾಲಯ

      ನೋವೆಲ್ ಕೊರೊನಾವೈರಸ್ ಅನ್ನು ವಿಭಜಿಸಲು ಮೈಕ್ರೊವೇವ್ ಸ್ಟೆರಿಲೈಸರ್ ಅಭಿವೃದ್ಧಿ
      Posted On: 30 APR 2020 6:22PM by PIB Bengaluru


    ನೋವೆಲ್ ಕೊರೊನಾವೈರಸ್ ಅನ್ನು ವಿಭಜಿಸಲು ಮೈಕ್ರೊವೇವ್ ಸ್ಟೆರಿಲೈಸರ್ ಅಭಿವೃದ್ಧಿ


    ರಕ್ಷಣಾ ಸಂಶೋಧನೆ ಮತ್ತು ಅಭಿವೃದ್ಧಿ ಸಂಸ್ಥೆ (ಡಿಫೆನ್ಸ್ ರಿಸರ್ಚ್ ಅಂಡ್ ಡೆವಲಪ್ಮೆಂಟ್ ಆರ್ಗನೈಸೇಶನ್ ) ಬೆಂಬಲಿಸುವ ಡಿಫೆನ್ಸ್ ಇನ್ಸ್ಟಿಟ್ಯೂಟ್ ಆಫ್ ಅಡ್ವಾನ್ಸ್ಡ್ ಟೆಕ್ನಾಲಜಿ , ಪುಣೆ , ಎಂಬ ಡೀಮ್ಡ್ ವಿಶ್ವವಿದ್ಯಾಲಯವು ಕೊವಿಡ್ -19 ವೈರಸ್ ವಿಭಜಿಸಿ ನಾಶ ಮಾಡಲು ‘ ಅತುಲ್ಯ ’ ಎಂಬ ಮೈಕ್ರೊವೇವ್ ಸ್ಟೆರಿಲೈಸರ್ ಅನ್ನು ಅಭಿವೃದ್ಧಿಪಡಿಸಿದೆ. ಇದರಲ್ಲಿ 560 ರಿಂದ 600 ಸೆಲ್ಸಿಯಸ್ ತಾಪಮಾನದ ವ್ಯಾಪ್ತಿಯಲ್ಲಿ ಭೇದಾತ್ಮಕ ತಾಪನದಿಂದ ವೈರಸ್ ವಿಭಜನೆಯಾಗುತ್ತದೆ.


    ಉತ್ಪನ್ನವು ಕಡಿಮೆವೆಚ್ಚದಾಯಕ ಪರಿಹಾರವಾಗಿದೆ . ಇದನ್ನು ಸಾಗಾಟ ಅಥವಾ ಸ್ಥಿರ ಸ್ಥಾಪನೆಗಳಲ್ಲಿ ಸುಲಭವಾಗಿ ನಿರ್ವಹಿಸಬಹುದು. ಈ ವ್ಯವಸ್ಥೆಯನ್ನು ಮಾನವ / ಆಪರೇಟರ್ ಸುರಕ್ಷತೆಗಾಗಿ ಪರೀಕ್ಷಿಸಲಾಯಿತು ಮತ್ತು ಇದು ಸುರಕ್ಷಿತವಾಗಿದೆ ಎಂದು ಕಂಡುಬಂದಿದೆ. ವಿವಿಧ ವಸ್ತುಗಳ ಗಾತ್ರ ಮತ್ತು ಆಕಾರವನ್ನು ಅವಲಂಬಿಸಿ , ಸ್ಟೆರಿಲೈಸರ್ /ಕ್ರಿಮಿನಾಶಕ ಸಮಯವು 30 ಸೆಕೆಂಡುಗಳಿಂದ ಒಂದು ನಿಮಿಷದವರೆಗೆ ಇರುತ್ತದೆ. ‘ ಅತುಲ್ಯ ’ ಎಂಬ ಮೈಕ್ರೊವೇವ್ ಸ್ಟೆರಿಲೈಸರ್ ವ್ಯವಸ್ಥೆಯ ಅಂದಾಜು ತೂಕವು ಮೂರು ಕಿಲೋಗ್ರಾಂಗಳಷ್ಟಿದೆ ಮತ್ತು ಇದನ್ನು ಲೋಹವಲ್ಲದ ವಸ್ತುಗಳಿಗೆ ಮಾತ್ರ ಬಳಸಬಹುದು.


    ***

    
    
    (Release ID: 1619931) Visitor Counter : 15
    
    
      Read this release in: English , Urdu , Hindi , Manipuri , Bengali , Assamese , Punjabi , Gujarati , Odia , Tamil , Telugu