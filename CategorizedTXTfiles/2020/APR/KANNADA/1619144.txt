      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ಕೋವಿಡ್-19 ಹೊಸ ಮಾಹಿತಿ
      Posted On: 28 APR 2020 6:32PM by PIB Bengaluru


    ಕೋವಿಡ್ -19 ಹೊಸ ಮಾಹಿತಿ


    ಶ್ರೇಣೀಕೃತ , ಹತೋಟಿಯಲ್ಲಿಡುವ ಮತ್ತು ಸಕ್ರಿಯ ವಿಧಾನದ ಮೂಲಕ , ಕೋವಿಡ್ - 19 ರ ತಡೆಗಟ್ಟುವಿಕೆಗೆ , ಮತ್ತು ನಿರ್ವಹಣೆಗಾಗಿ ರಾಜ್ಯ ಸರ್ಕಾರಗಳು ಹಾಗು ಕೇಂದ್ರಾಡಳಿತ ಪ್ರದೇಶಗಳೊಂದಿಗೆ ಭಾರತ ಸರ್ಕಾರವು ಹಲವಾರು ಕ್ರಮಗಳನ್ನು ಕೈಗೊಳ್ಳುತ್ತಿದೆ . ಇವುಗಳನ್ನು ನಿಯಮಿತವಾಗಿ ಉನ್ನತ ಮಟ್ಟದಲ್ಲಿ ಪರಿಶೀಲಿಸಲಾಗುತ್ತಿದೆ ಮತ್ತು ಮೇಲ್ವಿಚಾರಣೆ ಮಾಡಲಾಗುತ್ತಿದೆ .


    ಕೇಂದ್ರ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವರಾದ ಡಾ . ಹರ್ಷ್ ವರ್ಧನ್ ರವರು ಇಂದು ಜೈವಿಕ ತಂತ್ರಜ್ಞಾನ ವಿಭಾಗದ ಮತ್ತು ಅದರ 18 ಸ್ವಾಯತ್ತ ಸಂಸ್ಥೆಗಳು ಮತ್ತು ಸಾರ್ವಜನಿಕ ವಲಯದ ಉದ್ದಿಮೆಗಳ ನಿರ್ದೇಶಕರು / ಮುಖ್ಯಸ್ಥರುಗಳೊಡನೆ ವಿಡಿಯೋ ಕಾನ್ಫರೆನ್ಸ್ ಮೂಲಕ ಸಂಸ್ಥೆಗಳ ುನಡೆಸಿದ ಸಂಶೋಧನಾ ಕಾರ್ಯಗಳನ್ನು ಪರಿಶೀಲಿಸಿದರು . ' ಮೇಕ್ ಇನ್ ಇಂಡಿಯಾ ' ಅಡಿಯಲ್ಲಿ ಕೋವಿಡ್ - 19 ಗಾಗಿ ಪ್ರತಿಕಾಯ ಪತ್ತೆ ಕಿಟ್ ‌ ಗಳು , ನೈಜ - ಸಮಯದ ಪಿಸಿಆರ್ ಆಧಾರಿತ ಪತ್ತೆ ಕಿಟ್ ‌ ಗಳು ಮತ್ತು ಲಸಿಕೆಗಳ ಅಭಿವೃದ್ಧಿಯನ್ನು ತ್ವರಿತಗೊಳಿಸಲು ಅವರು ನಿರ್ದೇಶಿಸಿದ್ದಾರೆ .


    ದೆಹಲಿಯ ಕೋವಿಡ್ - 19 ಕಣ್ಗಾವಲಿನ ಸ್ಥಿತಿಯನ್ನು ದೆಹಲಿಯ ಲೆಫ್ಟನೆಂಟ್ ಗವರ್ನರ್ ಶ್ರೀ ಅನಿಲ್ ಬೈಜಾಲ್ , ದೆಹಲಿಯ ಆರೋಗ್ಯ ಸಚಿವರಾದ ಶ್ರೀ ಸತ್ಯೇಂದರ್ ಜೈನ್ , ಎಂಸಿಡಿ ಆಯುಕ್ತರು , ದೆಹಲಿ , ಕೇಂದ್ರ / ರಾಜ್ಯದ ಎಲ್ಲಾ ಜಿಲ್ಲೆಗಳ ಡಿಸಿಪಿಗಳು ಮತ್ತು ಜಿಲ್ಲಾ ಕಣ್ಗಾವಲು ಅಧಿಕಾರಿಗಳು ಮತ್ತು ಸರ್ಕಾರಿ ಆಸ್ಪತ್ರೆಗಳ ಮುಖ್ಯಸ್ಥರು ಪಾಲ್ಗೊಂಡಿದ್ದ ವಿಡಿಯೋ ಕಾನ್ಫರೆನ್ಸಿಂಗ್ ಮೂಲಕ ಕೇಂದ್ರ ಆರೋಗ್ಯ ಸಚಿವರು ಪರಿಶೀಲಿಸಿದರು . ಪರಿಶೀಲನಾ ಸಭೆಯಲ್ಲಿ ಶ್ರೀ ರಾಜೇಶ್ ಭೂಷಣ್ , ಒಎಸ್ ಡಿ ( ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಇಲಾಖೆ ) , ಡಾ . ರಾಜೀವ್ ಗರ್ಗ್ , ಡಿಜಿಹೆಚ್ಎಸ್ ( ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಇಲಾಖೆ ) ಮತ್ತು ಡಾ ಎಸ್ ಕೆ ಸಿಂಗ್ , ನಿರ್ದೇಶಕರು , ರಾಷ್ಟ್ರೀಯ ರೋಗ ನಿಯಂತ್ರಣ ಕೇಂದ್ರ ( ಎನ್ ‌ ಸಿಡಿಸಿ ) ಉಪಸ್ಥಿತರಿದ್ದರು .


    ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯವು ಅತ್ಯಂತ ಸೌಮ್ಯ / ಪೂರ್ವ - ರೋಗಲಕ್ಷಣದ ರೋಗಿಗಳಿಗೆ ಮನೆ ಪ್ರತ್ಯೇಕತೆಯ ಬಗ್ಗೆ ಮಾರ್ಗಸೂಚಿಗಳನ್ನು ಹೊರಡಿಸಿದೆ . ಸ್ವಯಂ - ಪ್ರತ್ಯೇಕತೆಗಾಗಿ ತಮ್ಮ ನಿವಾಸದಲ್ಲಿ ಅಗತ್ಯವಾದ ಸೌಲಭ್ಯವನ್ನು ಹೊಂದಿರುವ ರೋಗಿಗಳು ಮನೆ ಪ್ರತ್ಯೇಕತೆಯ ಆಯ್ಕೆಯನ್ನು ಹೊಂದಿರುತ್ತಾರೆ . ಈ ಮಾರ್ಗಸೂಚಿಗಳು ಏಪ್ರಿಲ್ 7, 2020 ರಂದು ಇಲಾಖೆಯು ಹೊರಡಿಸಿದ ಕೋವಿಡ್ - 19 ನ ಶಂಕಿತ / ದೃಢಪಡಿಸಿದ ಪ್ರಕರಣದ ಸೂಕ್ತ ನಿರ್ವಹಣೆಯ ಮಾರ್ಗಸೂಚಿಗಳಿಗೆ ಹೆಚ್ಚುವರಿಯಾಗಿ ಇರುತ್ತವೆ . ಈ ಮಾರ್ಗಸೂಚಿಗಳು ಕೊಂಡಿಯಲ್ಲಿ https://www.mohfw.gov.in/pdf/GuidelinesforHomeIsolationofverymildpresymptomaticCOVID19cases.pdf . ಲಭ್ಯವಿವೆ


    ಕೋವಿಡ್ - 19 ಗಾಗಿ ಪ್ಲಾಸ್ಮಾ ಚಿಕಿತ್ಸೆಗೆ ಸಂಬಂಧಿಸಿದಂತೆ , ಪ್ಲಾಸ್ಮಾ ಥೆರಪಿ ಸೇರಿದಂತೆ ಕೋವಿಡ್ - 19 ಗೆ ಪ್ರಸ್ತುತ ಯಾವುದೇ ಅನುಮೋದಿತ ಚಿಕಿತ್ಸೆಗಳಿಲ್ಲ ಎಂದು ಐಸಿಎಂಆರ್ ಈಗಾಗಲೇ ಸ್ಪಷ್ಟಪಡಿಸಿದೆ . ಪ್ರಯೋಗಿಸಲಾಗುತ್ತಿರುವ ಅನೇಕ ಚಿಕಿತ್ಸೆಗಳಲ್ಲಿ ಇದೂ ಒಂದು . ಆದಾಗ್ಯೂ , ಇದು ಚಿಕಿತ್ಸೆಯಾಗಿ ಬೆಂಬಲಿಸಲು ಯಾವುದೇ ಪುರಾವೆಗಳಿಲ್ಲ . ಚಿಕಿತ್ಸೆಯ ಪರಿಣಾಮಕಾರಿತ್ವವನ್ನು ಮೌಲ್ಯಮಾಪನ ಮಾಡಲು ಐಸಿಎಂಆರ್ ರಾಷ್ಟ್ರೀಯ ಅಧ್ಯಯನವನ್ನು ಸಹ ಪ್ರಾರಂಭಿಸಿದೆ . ಆದಾಗ್ಯೂ , ಐಸಿಎಂಆರ್ ತನ್ನ ಅಧ್ಯಯನವನ್ನು ಮುಕ್ತಾಯಗೊಳಿಸುವವರೆಗೆ ಮತ್ತು ದೃಢವಾದ ವೈಜ್ಞಾನಿಕ ಪುರಾವೆಗಳು ಲಭ್ಯವಾಗುವವರೆಗೆ , ಇದನ್ನು ಸಂಶೋಧನೆ ಮತ್ತು ಪ್ರಯೋಗ ಉದ್ದೇಶಗಳನ್ನು ಹೊರತುಪಡಿಸಿ ಬಳಸಬಾರದು ಎಂದು ಸ್ಪಷ್ಟಪಡಿಸುವ ಅಗತ್ಯವಿದೆ . ವಾಸ್ತವವಾಗಿ , ಪ್ಲಾಸ್ಮಾ ಚಿಕಿತ್ಸೆಯ ಬಳಕೆಯು ಮಾರಣಾಂತಿಕ ತೊಡಕುಗಳನ್ನು ಹೊಂದಿರಬಹುದು . ಅಧ್ಯಯನದ ಉದ್ದೇಶಗಳಿಗೆ ಹೊರತಾಗಿ ಪ್ಲಾಸ್ಮಾ ಚಿಕಿತ್ಸೆಯ ಬಳಕೆಗಾಗಿ ಐಸಿಎಂಆರ್ ಈಗಾಗಲೇ ಈ ಬಗ್ಗೆ ವಿವರವಾದ ಮಾರ್ಗಸೂಚಿಗಳನ್ನು ಬಿಡುಗಡೆ ಮಾಡಿದೆ .


    ಪ್ರಸ್ತುತ , ಈ ಹಿಂದೆ ಪ್ರಕರಣಗಳು ವರದಿಯಾಗಿದ್ದ 17 ಜಿಲ್ಲೆಗಳಲ್ಲಿ , ಈಗ ಕಳೆದ 28 ದಿನಗಳಿಂದ ಯಾವುದೇ ಹೊಸ ಪ್ರಕರಣಗಳು ವರದಿಯಾಗಿಲ್ಲ . ಈ ಜಿಲ್ಲೆಗಳ ಸಂಖ್ಯೆಯಲ್ಲಿ 1 ಹೆಚ್ಚಾಗಿದೆ ( ಎರಡು ಹೊಸ ಜಿಲ್ಲೆಗಳನ್ನು ಸೇರಿಸಲಾಗಿದೆ , ಆದರೆ ಹಿಂದಿನ ಪಟ್ಟಿಯಿಂದ ಒಂದನ್ನು ಕೈಬಿಡಲಾಗಿದೆ ). ಈ ಪಟ್ಟಿಗೆ ಸೇರ್ಪಡೆಗೊಂಡ ಜಿಲ್ಲೆಗಳು ಕಾಲಿಂಪಾಂಗ್ ( ಪಶ್ಚಿಮ ಬಂಗಾಳ ) ಮತ್ತು ವಯನಾಡ್ ( ಕೇರಳ ). ಈ ಪಟ್ಟಿಯಿಂದ ತೆಗೆದುಹಾಕಲ್ಪಟ್ಟ ಜಿಲ್ಲೆ ಲಖಿಸರೈ ( ಬಿಹಾರ ).


    ಪ್ರಸ್ತುತ , 6,868 ಜನರನ್ನು ಗುಣಪಡಿಸಲಾಗಿದೆ ಇದರಿಂದ ಚೇತರಿಕೆಯ ಪ್ರಮಾಣವು 23.3% ರಷ್ಟು ಆಗಿದೆ ಭಾರತದಲ್ಲಿ ಒಟ್ಟು ಧೃಡಪಟ್ಟ ಕೋವಿಡ್ - 19 ಸೋಂಕಿತರ ಸಂಖ್ಯೆಯು 29,435 ಆಗಿದೆ .


    ಕೋವಿಡ್ -19 ಗೆ ಸಂಬಂಧಿತ ತಾಂತ್ರಿಕ ಸಮಸ್ಯೆಗಳು , ಮಾರ್ಗಸೂಚಿಗಳು ಮತ್ತು ಸಲಹೆಗಳ ಎಲ್ಲಾ ಅಧಿಕೃತ ಮತ್ತು ಹೊಸ ಮಾಹಿತಿಗಾಗಿ ದಯವಿಟ್ಟು ಇಲಾಖೆಯ ಜಾಲತಾಣಕ್ಕೆ ನಿಯಮಿತವಾಗಿ ಭೇಟಿ ನೀಡಿ : https://www.mohfw.gov.in


    ಕೋವಿಡ್ -19 ಗೆ ಸಂಬಂಧಿಸಿದ ತಾಂತ್ರಿಕ ಪ್ರಶ್ನೆಗಳನ್ನು technquery.covid19@gov.in ಮತ್ತು ಇತರ ಪ್ರಶ್ನೆಗಳನ್ನು ಕೇಳಲು ncov2019@gov.in ಗೆ ಇಮೇಲ್ ಮಾಡಬಹುದು .


    ಕೋವಿಡ್ -19 ಬಗ್ಗೆ ಯಾವುದೇ ಪ್ರಶ್ನೆಗಳಿದ್ದಲ್ಲಿ , ದಯವಿಟ್ಟು ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಇಲಾಖೆಯ ಸಹಾಯವಾಣಿ ಸಂಖ್ಯೆ . : +91-11-23978046 ಅಥವಾ 1075 ( ಟೋಲ್ - ಫ್ರೀ ). ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳ ಕೋವಿಡ್ -19 ಗೆ ಸಂಬಂಧಿಸಿದ ಸಹಾಯವಾಣಿ ಸಂಖ್ಯೆಗಳ ಪಟ್ಟಿ https://www.mohfw.gov.in/pdf/coronvavirushelplinenumber.pdf ನಲ್ಲಿಯೂ ಲಭ್ಯವಿದೆ .


    ***

    
    
    (Release ID: 1619144) Visitor Counter : 16
    
    
      Read this release in: English , Urdu , Hindi , Marathi , Assamese , Manipuri , Bengali , Punjabi , Gujarati , Odia , Tamil , Telugu , Malayalam