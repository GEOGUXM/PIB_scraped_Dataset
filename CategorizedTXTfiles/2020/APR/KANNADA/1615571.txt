      ರಕ್ಷಣಾ ಸಚಿವಾಲಯ

      ಕೋವಿಡ್‌-19 ಸಶಸ್ತ್ರ ಪಡೆ ವೈದ್ಯಕೀಯ ಸೇವಾ ಕಾರ್ಯವನ್ನು ಪರಿಶೀಲಿಸಿದ ರಕ್ಷಣಾ ಸಚಿವ ಶ್ರೀ ರಾಜನಾಥ್‌ ಸಿಂಗ್
      Posted On: 17 APR 2020 3:04PM by PIB Bengaluru


    ಕೋವಿಡ್ ‌- 19 ಸಶಸ್ತ್ರ ಪಡೆ ವೈದ್ಯಕೀಯ ಸೇವಾ ಕಾರ್ಯವನ್ನು ಪರಿಶೀಲಿಸಿದ ರಕ್ಷಣಾ ಸಚಿವ ಶ್ರೀ ರಾಜನಾಥ್ ‌ ಸಿಂಗ್


    ಇಂದು ನಡೆದ ಸಭೆಯಲ್ಲಿ ಭಾಗವಹಿಸಿದ್ದ ರಕ್ಷಣಾ ಸಚಿವ ಶ್ರೀ ರಾಜನಾಥ್ ಸಿಂಗ್ ಅವರು , ಕೋವಿಡ್ -19 ಹರಡುವಿಕೆ ನಿಯಂತ್ರಿಸಲು ಸಶಸ್ತ್ರ ಪಡೆಗಳ ವೈದ್ಯಕೀಯ ಸೇವಾ ( ಎಎಫ್ ‌ ಎಂಎಸ್ ) ಕಾರ್ಯವೈಖರಿ ಹಾಗೂ ನಾಗರಿಕ ಸೇವಾ ಅಧಿಕಾರಿಗಳಿಗೆ ನೀಡಿದ ಸಹಾಕರವನ್ನು ಪರಿಶೀಲಿಸಿದರು .


    ರಕ್ಷಣಾ ಕಾರ್ಯದರ್ಶಿ ಶ್ರೀ . ಡಾ . ಅಜಯ್ ಕುಮಾರ್ , ಎಎಫ್ ‌ ಎಂಎಸ್ ‌ ನ ಮಹಾನಿರ್ದೇಶಕ ಲೆಫ್ಟಿನೆಂಟ್ ಜನರಲ್ ಶ್ರೀ. ಅನುಪ್ ಬ್ಯಾನರ್ಜಿ , ಎಎಫ್ ‌ ಎಂಎಸ್ ‌ ( ಸಂಸ್ಥೆ ಮತ್ತು ಸಿಬ್ಬಂದಿ ) ನ ಮಹಾನಿರ್ದೇಶಕರಾದ ಲೆಫ್ಟಿನೆಂಟ್ ಜನರಲ್ ಶ್ರೀ ಎ . ಕೆ . ಹುಡಾ , ಮಹಾನಿರ್ದೇಶಕ ವೈದ್ಯಕೀಯ ಸೇವೆಗಳ ( ನೌಕಾಪಡೆಯ ) ಶಸ್ತ್ರಚಿಕಿತ್ಸಕ ವೈಸ್ ಅಡ್ಮಿರಲ್ ಎಂ . ವಿ . ಸಿಂಗ್ ಮತ್ತು ವೈದ್ಯಕೀಯ ಸೇವೆ ( ನೌಕಾಪಡೆ ) ಮಹಾನಿರ್ದೇಶಕರಾದ ಸರ್ಜನ್ ವೈಸ್ ‌ ಅಡ್ಮಿರಲ್ ‌ ಶ್ರೀ ಎಂ . ವಿ . ಸಿಂಗ್ ‌ ಹಾಗೂ ವೈದ್ಯಕೀಯ ಸೇವೆಗಳ ( ವಾಯುಪಡೆ ) ಮಹಾನಿರ್ದೇಶಕರಾದ ಮಾರ್ಷಲ್ ‌ ಶ್ರೀ ಎಂ . ಎಸ್ ‌. ಭುಟೋಲಾ ಭಾಗವಹಿಸಿದ್ದರು .


    ಸಶಸ್ತ್ರ ಪಡೆಗಳ ಸಿಬ್ಬಂದಿಗೆ ಸಲಹೆ ಸೂಚನೆ ನೀಡುವುದು , ಕ್ವಾರಂಟೀನ್ ಸೌಲಭ್ಯಗಳಿಗೆ ಸಂಬಂಧಿಸಿದಂತೆ ನಾಗರಿಕ ಸೇವಾ ಅಧಿಕಾರಿಗಳಿಗೆ ಸಹಾಯ ಒದಗಿಸುವುದು , ಪ್ರಸ್ತುತ ಪರಿಸ್ಥಿತಿಯಲ್ಲಿ ಆಸ್ಪತ್ರೆಗಳು ಹಾಗೂ ಆರೋಗ್ಯ ಸೇವೆ ಒದಗಿಸುವುದು ಮುಂತಾದ ವಿವಿಧ ಕ್ರಮಗಳ ಬಗ್ಗೆ ಅವರು ರಕ್ಷಣಾ ಸಚಿವರಿಗೆ ವಿವರಣೆ ನೀಡಿದರು .


    ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯದ ಕೋರಿಕೆಯ ಮೇರೆಗೆ, ನಾಗರಿಕರಿಗೆ ಕ್ವಾರಂಟೀನ್ ಸೌಲಭ್ಯವನ್ನು ನೀಡಲಾಗುತ್ತಿದೆ. ಪ್ರಸ್ತುತ ಇಟಲಿ, ಇರಾನ್, ಚೀನಾ, ಮಲೇಷ್ಯಾ ಮತ್ತು ಜಪಾನ್‌ನ ನಿರಾಶ್ರಿತ ನಾಗರಿಕರಿಗೆ ಆರು ಕೇಂದ್ರಗಳಲ್ಲಿ ಈ ಸೌಲಭ್ಯವನ್ನು ಒದಗಿಸಲಾಗುತ್ತಿದೆ. ಇತರ ಕೇಂದ್ರಗಳಲ್ಲಿ ಸ್ಟ್ಯಾಂಡ್‌ಬೈ ಕ್ಯಾರೆಂಟೈನ್ ಸೌಲಭ್ಯಗಳನ್ನು ಸಹ ರಚಿಸಲಾಗಿದೆ. 2020ರ ಫೆಬ್ರವರಿ 1ರಿಂದ ಈ ಕೇಂದ್ರಗಳು 1,738 ವ್ಯಕ್ತಿಗಳಿಗೆ ಈ ಸೌಲಭ್ಯಗಳನ್ನು ನೀಡುತ್ತಿವೆ.


    ಐಸಿಎಂಆರ್ ಸಹಾಯದ ಮೂಲಕ ಆರು ವೈರಲ್ ಪರೀಕ್ಷಾ ಪ್ರಯೋಗಾಲಯಗಳನ್ನು ಈಗಾಗಲೇ ಸ್ಥಾಪಿಸಲಾಗಿದ್ದು , ವಿವಿಧ ಎಎಫ್ ‌ ಎಂಎಸ್ ಆಸ್ಪತ್ರೆಗಳಲ್ಲಿ ಅವು ಕಾರ್ಯನಿರ್ವಹಿಸುತ್ತಿವೆ . ರಕ್ಷಣಾ ಮಂತ್ರಿಗಳು ನೀಡಿರುವ ತುರ್ತು ಆರ್ಥಿಕ ಅಧಿಕಾರಗಳನ್ನು ಉಪಯೋಗಿಸಿಕೊಂಡು ಅಗತ್ಯ ಆರೋಗ್ಯ ಸಾಧನಗಳಾದ ಮುಖಗವುಸು , ಸ್ಯಾನಿಟೈಸರ್ ‌, ವೈಯಕ್ತಿಕ ರಕ್ಷಣಾ ಸಾಧನಗಳು ( ಪಿಪಿಇಗಳು ) ವೆಂಟಿಲೇಟರ್ ‌ ಸೇರಿದಂತೆ ಇನ್ನಿತರ ಉಪಕರಣಗಳನ್ನು ಸರಾಗವಾಗಿ ಒದಗಿಸುತ್ತಿರುವುದನ್ನು ಸಶಸ್ತ್ರ ಪಡೆ ವೈದ್ಯಕೀಯ ಸೇವೆಗಳ ಮಹಾನಿರ್ದೇಶಕರಾದ ಲೆಫ್ಟಿನೆಂಟ್ ‌ ಜನರಲ್ ‌ ಶ್ರೀ ಅನುಪ್ ‌ ಬ್ಯಾನರ್ಜಿ ಅವರು ರಕ್ಷಣಾ ಮಂತ್ರಿಗಳಿಗೆ ವಿವರಿಸಿದರು .


    ಪ್ರಸ್ತುತ ನವದೆಹಲಿಯ ನರೇಲಾದಲ್ಲಿರುವ ಕ್ವಾರಂಟೀನ್ ಶಿಬಿರಕ್ಕೆ ಸೇನಾ ವೈದ್ಯಕೀಯ ದಳವು ವೈದ್ಯಕೀಯ ರಕ್ಷಣೆಯನ್ನು ಒದಗಿಸುತ್ತಿದೆ . ಅಲ್ಲಿ ಆರು ವೈದ್ಯಕೀಯ ಅಧಿಕಾರಿಗಳು ಮತ್ತು 18 ಅರೆವೈದ್ಯಕೀಯ ಸಿಬ್ಬಂದಿಯನ್ನು ನಿಯೋಜಿಸಲಾಗಿದೆ .


    ಕೋವಿಡ್ ‌-19 ಪ್ರಕರಣಗಳಿಗೆ ಪ್ರತ್ಯೇಕತೆ ಹಾಗೂ ಚಿಕಿತ್ಸೆಯನ್ನು ನೀಡಲು ( ಐಸಿಯು ಆಧರಿತ ಆರೈಕೆ ಸೇರಿದಂತೆ ) ೫೦ ಎಎಫ್ ‌ ಎಂಎಸ್ ‌ ಆಸ್ಪತ್ರೆಗಳನ್ನು ಕೋವಿಡ್ ‌ ಆಸ್ಪತ್ರೆಗಳೆಂದು ಮೀಸಲಿರಿಸಲಾಗಿದೆ . ಅವುಗಳನ್ನು ಮಿಶ್ರ ಕೋವಿಡ್ ‌ ಆಸ್ಪತ್ರೆಗಳೆಂದು ಸೂಚಿಸಬೇಕೆಂದು ಆದೇಶ ಹೊರಡಿಸಲಾಗಿದೆ . ಈ ಆಸ್ಪತ್ರೆಗಳು ಒಟ್ಟು 9,038 ಹಾಸಿಗೆಯ ಸಾಮರ್ಥ್ಯವನ್ನು ಹೊಂದಿವೆ . ರಾಜ್ಯ ಆರೋಗ್ಯ ಸೌಲಭ್ಯಗಳನ್ನು ಹೆಚ್ಚಿಸುವ ಸಾಮರ್ಥ್ಯದ ಆಧಾರದ ಮೇಲೆ ನಾಗರೀಕ ಕೋವಿಡ್ ‌ 19 ಪ್ರಕರಣಗಳನ್ನು ಇಲ್ಲಿ ದಾಖಲಿಸಿಕೊಳ್ಳಲಾಗುತ್ತಿದೆ .


    ಲಕ್ನೋದ ಎಎಂಸಿ ಕೇಂದ್ರ ಮತ್ತು ಕಾಲೇಜು ಹಾಗೂ ಪುಣೆಯಲ್ಲಿರುವ ಸಶಸ್ತ್ರ ಪಡೆಗಳ ವೈದ್ಯಕೀಯ ಕಾಲೇಜಿನಲ್ಲಿ ತರಬೇತಿ ಚಟುವಟಿಕೆಗಳನ್ನು ಸ್ಥಗಿತಗೊಳಿಸಲಾಗಿದೆ . ಎಎಫ್ ‌ ಎಂಸಿಯಲ್ಲಿ ಸ್ನಾತಕೋತ್ತರ ತರಬೇತಿಗೆ ದಾಖಲಾಗುವ ಸುಮಾರು 650 ವೈದ್ಯಕೀಯ ಅಧಿಕಾರಿಗಳನ್ನು ಪರಿಸ್ಥಿತಿಗೆ ಅನುಗುಣವಾಗಿ ವೈದ್ಯಕೀಯ ಸೇವೆ ಒದಗಿಸಲು ಘಟಕಗಳಿಗೆ ಹಿಂತಿರುಗಿಸಲಾಗುತ್ತಿದೆ . ಕೋವಿಡ್ ವಾರ್ಡ್ ‌ ಗಳನ್ನು ಸ್ಥಾಪಿಸಲಾಗುತ್ತಿರುವ ಆಸ್ಪತ್ರೆಗಳಲ್ಲಿ ಕಾರ್ಯನಿರ್ವಹಿಸಲು ನೇಮಕಾತಿ ಸಂಸ್ಥೆಗಳ 100 ವೈದ್ಯಕೀಯ ಅಧಿಕಾರಿಗಳನ್ನು ನೇಮಕ ಮಾಡಿಕೊಳ್ಳಲಾಗುತ್ತಿದೆ .


    ನಿವೃತ್ತ ಎಎಂಸಿ ಅಧಿಕಾರಿಗಳು ಮತ್ತು ಅರೆವೈದ್ಯಕೀಯ ಸಿಬ್ಬಂದಿಗಳ ಪಟ್ಟಿಯನ್ನು ಸಿದ್ಧಪಡಿಸಲಾಗಿದೆ . ಅಗತ್ಯವಿದ್ದಲ್ಲಿ ಅವರು ತಮ್ಮ ಗೃಹ ಕೇಂದ್ರಗಳಲ್ಲಿರುವ ಎಎಫ್ ‌ ಎಂಎಸ್ ಆಸ್ಪತ್ರೆಗಳಲ್ಲಿ ಸ್ವಯಂ ಸೇವಕರಾಗಿ ಕಾರ್ಯ ನಿರ್ವಹಿಸುವಂತೆ ಕೇಳಿಕೊಳ್ಳಬಹುದು . ಇದುವರೆಗೂ 43 ಅಧಿಕಾರಿಗಳು ಮತ್ತು 990 ಅರೆವೈದ್ಯರು ಸ್ವಯಂ ಸೇವಕರಾಗಿ ದಾಖಲಾಗಿದ್ದಾರೆ .


    ಕೋವಿಡ್ ‌ ನಿರ್ವಹಿಸುವ ಕಾರ್ಯತಂತ್ರವನ್ನು ಅಭಿವೃದ್ಧಿಪಡಿಸಲು ಕುವೈತ್ ಸರ್ಕಾರಕ್ಕೆ ಸಹಾಯ ಮಾಡಲು 15 ಸದಸ್ಯರ ವೈದ್ಯಕೀಯ ತಂಡವನ್ನು ಪಿಸಿಆರ್ ಯಂತ್ರ ಮತ್ತು ರೋಗನಿರ್ಣಯದ ಕಿಟ್ ‌ ಗಳೊಂದಿಗೆ ಕುವೈತ್ ‌ ಗೆ ಕಳುಹಿಸಲಾಗಿದೆ .


    ಸಶಸ್ತ್ರ ಪಡೆಗಳ ವೈದ್ಯಕೀಯ ಸೇವೆಗಳು ಪ್ರಾರಂಭಿಸಿರುವ ವಿವಿಧ ಕ್ರಮಗಳನ್ನು ಶ್ಲಾಘಿಸುತ್ತಾ ಮಾತನಾಡಿದ ಶ್ರೀ ರಾಜನಾಥ್ ಸಿಂಗ್ ಅವರು , ಕೋವಿಡ್ -19 ಸವಾಲುಗಳನ್ನು ಎದುರಿಸಲು ನಾಗರಿಕ ಸೇವಾ ಅಧಿಕಾರಿಗಳಿಗೆ ಸಾಧ್ಯವಿರುವ ಎಲ್ಲ ಸಹಾಯವನ್ನು ನೀಡುವಂತೆ ನಿರ್ದೇಶಿಸಿದರು .


    ***

    
    
    (Release ID: 1615571) Visitor Counter : 17
    
    
      Read this release in: English , Urdu , Hindi , Marathi , Assamese , Bengali , Punjabi , Gujarati , Tamil , Telugu