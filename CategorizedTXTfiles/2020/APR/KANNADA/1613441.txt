      ರೈಲ್ವೇ ಸಚಿವಾಲಯ

      ಭಾರತೀಯ ರೈಲ್ವೆಯಿಂದ ಅಗತ್ಯವಿರುವವರಿಗೆ 1 ಮಿಲಿಯನ್ ಗೂ ಹೆಚ್ಚು ಉಚಿತ ಬಿಸಿ ಊಟದ ವಿತರಣೆ
      Posted On: 11 APR 2020 2:59PM by PIB Bengaluru


    ಭಾರತೀಯ ರೈಲ್ವೆಯಿಂದ ಅಗತ್ಯವಿರುವವರಿಗೆ 1 ಮಿಲಿಯನ್ ಗೂ ಹೆಚ್ಚು ಉಚಿತ ಬಿಸಿ ಊಟದ ವಿತರಣೆ


    ಕೋವಿಡ್ -19 ಲಾಕ್ ‌ ಡೌನ್ ಅವಧಿಯಲ್ಲಿ 313 ಸ್ಥಳಗಳಲ್ಲಿ ವಿತರಣೆ


    ವಲಯ ರೈಲ್ವೆ , ಜಿಆರ್ ‌ ಪಿ , ಎನ್ ‌ ಜಿಒಗಳ ಜೊತೆಗೆ ಉಚಿತ ಊಟ ನೀಡುವ ಸವಾಲು ನಿಭಾಯಿಸುತ್ತಿರುವ ಐಆರ್ ‌ ಸಿಟಿಸಿ , ಆರ್ ‌ ಪಿಎಫ್


    ಐಆರ್ ‌ ಸಿಟಿಸಿ , ಆರ್ ‌ ಪಿಎಫ್ , ವಲಯ ರೈಲ್ವೆ ಮತ್ತು ಇತರ ಹಲವಾರು ಭಾರತೀಯ ರೈಲ್ವೆ ಸಂಸ್ಥೆಗಳ ಸಿಬ್ಬಂದಿಯು ರೈಲ್ವೆಯ ಸಾಮಾಜಿಕ ಸೇವಾ ಬದ್ಧತೆಯನ್ನು ನಿಸ್ವಾರ್ಥವಾಗಿ ಮತ್ತು ಸ್ವಯಂಪ್ರೇರಣೆಯಿಂದ ಕೋವಿಡ್ -19 ಲಾಕ್ ಡೌನ್ ನಂತರ ಅಗತ್ಯವಿರುವವರಿಗೆ ಬಿಸಿ ಊಟವನ್ನು ನೀಡುವ ಮೂಲಕ ದಣಿವರಿಯದೆ ಕೆಲಸ ಮಾಡುತ್ತಿದ್ದಾರೆ . ಐಆರ್ ‌ ಸಿಟಿಸಿ ಅಡುಗೆ ಮನೆಗಳು , ಆರ್ ‌ ಪಿಎಫ್ ಸಂಪನ್ಮೂಲಗಳು ಮತ್ತು ಎನ್ ‌ ಜಿಒಗಳ ಕೊಡುಗೆಗಳ ಮೂಲಕ ರೈಲ್ವೆಯು 2020 ರ ಮಾರ್ಚ್ 28 ರಿಂದ ದೊಡ್ಡ ಪ್ರಮಾಣದಲ್ಲಿ ಬೇಯಿಸಿದ ಆಹಾರವನ್ನು ಮಧ್ಯಾಹ್ನದ ಊಟಕ್ಕೆ ಕಾಗದದ ತಟ್ಟೆ ಮತ್ತು ರಾತ್ರಿ ಊಟಕ್ಕೆ ಆಹಾರ ಪ್ಯಾಕೆಟ್ ಗಳಲ್ಲಿ ಒದಗಿಸುತ್ತಿದೆ .


    ಊಟ ವಿತರಣೆಯು ಇಂದು ಸುಮಾರು 10.2 ಲಕ್ಷಗಳೊಂದಿಗೆ ಒಂದು ಮಿಲಿಯನ್ ಗಡಿ ದಾಟಿದೆ . ಬಡವರು , ಮಕ್ಕಳು , ಕೂಲಿ ಕಾರ್ಮಿಕರು , ವಲಸೆ ಕಾರ್ಮಿಕರು , ಸಿಲುಕಿರುವ ವ್ಯಕ್ತಿಗಳು ಮತ್ತು ರೈಲ್ವೆ ನಿಲ್ದಾಣಗಳಲ್ಲಿ ಮತ್ತು ರೈಲ್ವೆ ನಿಲ್ದಾಣಗಳಿಂದ ಅನತಿ ದೂರದಲ್ಲಿ ಆಹಾರವನ್ನು ಅರಸುತ್ತಿರುವವರಿಗೆ ಆಹಾರವನ್ನು ವಿತರಿಸಲಾಗುತ್ತಿದೆ . ಅಗತ್ಯವಿರುವವರಿಗೆ ಆಹಾರವನ್ನು ವಿತರಿಸುವಾಗ , ಸಾಮಾಜಿಕ ಅಂತರ ಮತ್ತು ಸ್ವಚ್ಛತೆಯನ್ನು ಕಾಪಾಡಿಕೊಳ್ಳಲಾಗುತ್ತಿದೆ .


    ನವದೆಹಲಿ , ಬೆಂಗಳೂರು , ಹುಬ್ಬಳ್ಳಿ , ಮುಂಬೈ ಸೆಂಟ್ರಲ್ , ಅಹಮದಾಬಾದ್ , ಭೂಸಾವಲ್ , ಹೌರಾ , ಪಾಟ್ನಾ , ಗಯಾ , ರಾಂಚಿ , ಕತಿಹಾರ್ , ದೀನ್ ದಯಾಳ್ ಉಪಾಧ್ಯಾಯ ನಗರ , ಬಾಲಸೋರ್ , ವಿಜಯವಾಡ , ಖುರ್ದಾ , ಕಟ್ಪಾಡಿ , ತಿರುಚಿರಾಪಳ್ಳಿ , ಧನಬಾದ್ , ಗುವಾಹಟಿ , ಸಮಸ್ತಿಪುರ , ಪ್ರಯಾಗರಾಜ್ , ಇಟಾರ್ಸಿ , ವಿಶಾಖಪಟ್ಟಣಂ , ಚೆಂಗಲ್ಪಟ್ಟು , ಪುಣೆ , ಹಾಜಿಪುರ , ರಾಯ್ ‌ ಪುರ ಮತ್ತು ಟಾಟಾನಗರ ಐಆರ್ ‌ ಸಿಟಿಸಿ , ಮೂಲ ಅಡಿಗೆಮನೆಗಳ ಸಕ್ರಿಯ ಸಹಕಾರದೊಂದಿಗೆ ಉತ್ತರ , ಪಶ್ಚಿಮ , ಪೂರ್ವ , ದಕ್ಷಿಣ ಮತ್ತು ದಕ್ಷಿಣ ಮಧ್ಯದಂತಹ ವಿವಿಧ ವಲಯಗಳಲ್ಲಿ ಸುಮಾರು 10.2 ಲಕ್ಷ ಬಿಸಿ ಊಟವನ್ನು ನಿನ್ನೆಯವರೆಗೆ ( ಏಪ್ರಿಲ್ 10, 2020) ವಿತರಿಸಲಾಯಿತು . ಈ ಪೈಕಿ 60 ಪ್ರತಿಶತದಷ್ಟು ಬೇಯಿಸಿದ ಊಟವನ್ನು ಐಆರ್ ‌ ಸಿಟಿಸಿ ಒದಗಿಸಿದೆ , ಸುಮಾರು 2.3 ಲಕ್ಷ ಊಟವನ್ನು ಆರ್ ‌ ಪಿಎಫ್ ತನ್ನದೇ ಆದ ಸಂಪನ್ಮೂಲಗಳಿಂದ ಒದಗಿಸಿದೆ ಮತ್ತು ರೈಲ್ವೆ ಸಂಸ್ಥೆಗಳೊಂದಿಗೆ ಕೆಲಸ ಮಾಡುವ ಎನ್ ‌ ಜಿಒಗಳು ಸುಮಾರು 2 ಲಕ್ಷ ಊಟವನ್ನು ನೀಡಿವೆ .


    ಆರ್ ‌ ಪಿಎಫ್ , ಜಿಆರ್ ‌ ಪಿ , ವಲಯಗಳ ವಾಣಿಜ್ಯ ಇಲಾಖೆಗಳು , ರಾಜ್ಯ ಸರ್ಕಾರಗಳು ಮತ್ತು ಎನ್ ‌ ಜಿಒಗಳ ಸಹಾಯದಿಂದ ಆಹಾರ ವಿತರಣೆ ನಡೆಯುತ್ತಿದೆ . ಜಿಲ್ಲಾಡಳಿತ ಮತ್ತು ಎನ್ ‌ ಜಿಒಗಳ ಸಹಾಯದಿಂದ ರೈಲ್ವೆ ನಿಲ್ದಾಣಗಳ ಫಾಸಲೆಯಿಂದಾಚೆಯೂ ಅಗತ್ಯವಿರುವ ಜನರ ಆಹಾರ ಅಗತ್ಯತೆಗಳನ್ನು ಪೂರೈಸಲು ಐಆರ್ ‌ ಸಿಟಿಸಿಯ ಈ ಪ್ರಯತ್ನವನ್ನು ಹೆಚ್ಚಿಸಲು ಸಂಬಂಧಪಟ್ಟ ವಲಯ ಮತ್ತು ವಿಭಾಗದ ಜಿಎಂಗಳು / ಡಿಆರ್ ‌ ಎಂಗಳು ಐಆರ್ ‌ ಸಿಟಿಸಿ ಅಧಿಕಾರಿಗಳೊಂದಿಗೆ ನಿರಂತರ ಸಂಪರ್ಕದಲ್ಲಿದ್ದಾರೆ .


    ಐಆರ್ ‌ ಸಿಟಿಸಿ , ಎನ್ ‌ ಜಿಒಗಳು ತಯಾರಿಸಿದ ಮತ್ತು ತನ್ನದೇ ಅಡಿಗೆಮನೆಗಳಿಂದ ತಯಾರಿಸಿದ ಆಹಾರವನ್ನು ಅಗತ್ಯವುರುವವರಿಗೆ ವಿತರಿಸುವಲ್ಲಿ ರೈಲ್ವೆ ರಕ್ಷಣಾ ಪಡೆ ಪ್ರಮುಖ ಪಾತ್ರ ವಹಿಸಿದೆ . 28.03.2020 ರಂದು 74 ಸ್ಥಳಗಳಲ್ಲಿ 5419 ನಿರ್ಗತಿಕರಿಗೆ ಆಹಾರ ವಿತರಣೆಯಿಂದ ಪ್ರಾರಂಭಿಸಿ , ಈ ಸಂಖ್ಯೆ ಪ್ರತಿದಿನವೂ ಹೆಚ್ಚಾಗಿದೆ . ಸುಮಾರು 6.5 ಲಕ್ಷ ಊಟವನ್ನು ನಿನ್ನೆಯವರೆಗೆ 313 ಸ್ಥಳಗಳಲ್ಲಿ ಆರ್ ‌ ಪಿಎಫ್ ವಿತರಿಸಿದೆ .


    ಅಗತ್ಯವಿರುವ ಜನರಿಗೆ ಆಹಾರ ಮತ್ತು ಇತರ ನೆರವು ನೀಡುವಲ್ಲಿ ತಮ್ಮ ಪ್ರಯತ್ನಗಳನ್ನು ವಿಸ್ತರಿಸುವಂತೆ ರೈಲ್ವೆ ಹಾಗೂ ವಾಣಿಜ್ಯ ಮತ್ತು ಕೈಗಾರಿಕಾ ಸಚಿವ ಶ್ರೀ ಪಿಯೂಷ್ ಗೋಯಲ್ ರೈಲ್ವೆ ಸಿಬ್ಬಂದಿಗೆ ಸೂಚಿಸಿದ್ದನ್ನು ಇಲ್ಲಿ ಸ್ಮರಿಸಬಹುದು . ಈ ಸೂಚನೆಯನ್ವಯ ಐಆರ್ ‌ ಸಿಟಿಸಿ ಸಿಬ್ಬಂದಿ PM-CARES ನಿಧಿಗೆ 20 ಕೋಟಿ ರೂ . ನೀಡಿದ್ದಾರೆ . ಇದರಲ್ಲಿ 2019-20 ರ ಸಿಎಸ್ ‌ ಆರ್ ನಿಧಿಯಿಂದ 1.5 ಕೋಟಿ ರೂ ., 2020-21 ರ ಸಿಎಸ್ ‌ ಆರ್ ನಿಧಿಯಿಂದ 6.5 ಕೋಟಿ ರೂ . ಮತ್ತು 12 ಕೋಟಿ ರೂ . ದೇಣಿಗೆಯಾಗಿದೆ . ಈ ಕೊಡುಗೆ ಪ್ರಧಾನಿ ಶ್ರೀ ನರೇಂದ್ರ ಮೋದಿಯವರ ಮೆಚ್ಚುಗೆಗೂ ಪಾತ್ರವಾಗಿದೆ . “ ಕೊರೊನಾವೈರಸ್ ಅನ್ನು ಹಿಮ್ಮೆಟ್ಟಿಸಲು ನೀಡಿದ ಕೊಡುಗೆಗಾಗಿ ನಾನು @IRCTCofficial ಸಮುದಾಯವನ್ನು ಶ್ಲಾಘಿಸುತ್ತೇನೆ . #IndiaFightsCorona ” ಎಂದು ಅವರು ಟ್ವೀಟ್ ಮಾಡಿದ್ದಾರೆ .


    ***

    
    
    (Release ID: 1613441) Visitor Counter : 20
    
    
      Read this release in: Telugu , Bengali , English , Urdu , Hindi , Marathi , Assamese , Punjabi , Gujarati , Odia , Tamil