      ವಿಜ್ಞಾನ ಮತ್ತು ತಂತ್ರಜ್ಞಾನ ಸಚಿವಾಲಯ

      ಕೋವಿಡ್-19 ವಿರುದ್ಧ ಹೋರಾಡಲು ಅಸ್ಸಾಂ ಗ್ರಾಮೀಣ ಮಹಿಳೆಯರಿಂದ ಹ್ಯಾಂಡ್ ಸ್ಯಾನಿಟೈಜರ್, ಮುಖಗವಸುಗಳ ತಯಾರಿಕೆ
      Posted On: 13 APR 2020 11:16AM by PIB Bengaluru


    ಕೋವಿಡ್ -19 ವಿರುದ್ಧ ಹೋರಾಡಲು ಅಸ್ಸಾಂ ಗ್ರಾಮೀಣ ಮಹಿಳೆಯರಿಂದ ಹ್ಯಾಂಡ್ ಸ್ಯಾನಿಟೈಜರ್ , ಮುಖಗವಸುಗಳ ತಯಾರಿಕೆ


    ಸಿಎಸ್ಐಆರ್ - ಈಶಾನ್ಯ ವಿಜ್ಞಾನ ಮತ್ತು ತಂತ್ರಜ್ಞಾನ ಸಂಸ್ಥೆ , ಜೋರ್ಹಾತ್ ಅಡಿಯಲ್ಲಿ ವಿಜ್ಞಾನ ಮತ್ತು ತಂತ್ರಜ್ಞಾನ ಇಲಾಖೆಯ SEED ವಿಭಾಗದಿಂದ ಬೆಂಬಲಿತವಾದ ಗ್ರಾಮೀಣ ಮಹಿಳಾ ತಂತ್ರಜ್ಞಾನ ಪಾರ್ಕ್ ( ಆರ್ಡಬ್ಲ್ಯೂಟಿಪಿ ), ಗ್ರಾಮೀಣ ಮಹಿಳೆಯರನ್ನು ಹ್ಯಾಂಡ್ ಸ್ಯಾನಿಟೈಜರ್ , ಮುಖಗವಸು ಮತ್ತು ದ್ರವರೂಪದ ಸೋಂಕುನಿವಾರಕವನ್ನುತಯಾರಿಸಲು ತೊಡಗಿಸಿದೆ . ಈ ಉತ್ಪನ್ನಗಳನ್ನು ಈ ಪ್ರದೇಶದಲ್ಲಿ ಕೋವಿಡ್ -19 ಸಾಂಕ್ರಾಮಿಕ ಎದುರಿಸಲು ಹತ್ತಿರದ ಹಳ್ಳಿಗಳ ಬಡ ಜನರಿಗೆ ಉಚಿತವಾಗಿ ವಿತರಿಸಲಾಗುವುದು ,


    " ಕೋವಿಡ್ -19 ರಂತಹ ಸವಾಲನ್ನು ಎದುರಿಸಲು ಬಲವಾದ ಸಮುದಾಯದ ಭಾಗವಹಿಸುವಿಕೆ ಮತ್ತು ಬೆಂಬಲ ಬೇಕು . ಜಾಗೃತಿ ಮೂಡಿಸುವುದು , ಸಂಬಂಧಿತ ಪರಿಹಾರಗಳನ್ನು ಪರಿಚಯಿಸುವುದು , ಮುಖಗವಸುಗಳು ಮತ್ತು ಸೋಂಕುನಿವಾರಕಗಳಂತಹ ಕಡಿಮೆ ತಂತ್ರಜ್ಞಾನದ ವಸ್ತುಗಳನ್ನು ತಯಾರಿಸಲು ಮತ್ತು ವಿತರಿಸಲು ಸ್ವ - ಸಹಾಯ ಗುಂಪುಗಳು ಮತ್ತು ಸಮರ್ಪಿತ ಎನ್ ‌ ಜಿಒಗಳು ಪ್ರಸ್ತುತ ಸನ್ನಿವೇಶದಲ್ಲಿ ಪರಿಪೂರ್ಣ ವಾಹಕಗಳಾಗಿವೆ " ಎಂದು ಡಿ ಎಸ್ ಟಿ ಕಾರ್ಯದರ್ಶಿ ಪ್ರೊಫೆಸರ್ ಅಶುತೋಷ್ ಶರ್ಮಾ ಹೇಳಿದ್ದಾರೆ .


    ಜೋರ್ಹಾತ್ ‌ ನ ಗ್ರಾಮೀಣ ಮಹಿಳಾ ತಂತ್ರಜ್ಞಾನ ಪಾರ್ಕ್ ನಿಂದ ಸಾಂಪ್ರದಾಯಿಕ ‘ ಗಮೊಚಾ ’ ( ಸಾಂಪ್ರದಾಯಿಕ ಅಸ್ಸಾಮೀಸ್ ಹತ್ತಿ ಟವೆಲ್ ) ದಿಂದದ ಮನೆಯಲ್ಲಿಯೇ ಮುಖಗವಸು ತಯಾರಿಸಲು ಈ ಪ್ರದೇಶದ ಗ್ರಾಮೀಣ ಮಹಿಳೆಯರಿಗೆ ತರಬೇತಿ ನೀಡಲಾಯಿತು . ಮನೆಯಲ್ಲಿ ತಯಾರಿಸಿದ ಮುಖಗವಸಿನ ವಿನ್ಯಾಸವನ್ನು ಅಂತಿಮಗೊಳಿಸಲಾಗಿದೆ , ಸುಮಾರು 150 ಗಮೊಚಾಗಳನ್ನು ಖರೀದಿಸಲಾಗಿದೆ ಮತ್ತು ಎರಡು ಹೊಲಿಗೆ ಯಂತ್ರಗಳನ್ನು ವ್ಯವಸ್ಥೆ ಮಾಡಲಾಗಿದೆ ( ಒಂದು ಗಮೊಚಾದಿಂದ 6 ಮುಖಗವಸುಗಳನ್ನು ತಯಾರಿಸಬಹುದು ).


    ಪ್ರತಿ ಮುಖಗವಸಿಗೆ ಮಹಿಳೆಯರಿಗೆ ರೂ .15 ನೀಡಬೇಕೆಂದು ಪ್ರಸ್ತಾಪಿಸಲಾಗಿದೆ . ಇದಲ್ಲದೆ 200 ಲೀಟರ್ ದ್ರವ ಸೋಂಕುನಿವಾರಕವನ್ನು ಉತ್ಪಾದಿಸಲಾಗುತ್ತಿದೆ . ದ್ರವ ಸೋಂಕುನಿವಾರಕಕ್ಕೆ ಬೇಕಾದ ಕಚ್ಚಾ ವಸ್ತುಗಳನ್ನು ಡೆಟ್ಟಾಲ್ , ಎಥೆನಾಲ್ , ಗ್ಲಿಸರಿನ್ , ಸಾರಭೂತ ತೈಲವನ್ನು ತರಿಸಿಕೊಳ್ಳಲಾಗಿದೆ . ಸೋಂಕುನಿವಾರಕವನ್ನು ಅವರ ಕುಟುಂಬ ಸದಸ್ಯರು ಮತ್ತು ಹತ್ತಿರದ ಹಳ್ಳಿಗಳ ಬಡ ಜನರಿಗೆ ಉಚಿತವಾಗಿ ವಿತರಿಸಲಾಗುವುದು .


    ಆರ್ ‌ ಡಬ್ಲ್ಯುಟಿಪಿಯನ್ನು ಮಾರ್ಚ್ 24 ರಂದು ಮುಚ್ಚುವ ಮೊದಲು ಮಹಿಳೆಯರಿಗೆ ತರಬೇತಿ ನೀಡಲಾಯಿತು . ಭಾಗವಹಿಸಿದ ಮಹಿಳೆಯರು ಸುಮಾರು 50 ಲೀಟರ್ ಹ್ಯಾಂಡ್ ಸ್ಯಾನಿಟೈಜರ್ , 160 ಲೀಟರ್ ದ್ರವ ಸೋಂಕುನಿವಾರಕವನ್ನು ತಯಾರಿಸಿದರು , ಇದನ್ನು ತರಬೇತಿಯಲ್ಲಿ ಭಾಗವಹಿಸಿದ 60 ಮಹಿಳೆಯರು ಮತ್ತು ಅವರ ಕುಟುಂಬ ಸದಸ್ಯರಿಗೆ ವಿತರಿಸಲಾಗಿದೆ . ಕೊರೊನಾವೈರಸ್ ಬಗ್ಗೆ ಜನರಿಗೆ ಅರಿವು ಮೂಡಿಸಲು ಮತ್ತು ಪ್ರಸ್ತುತ ಪರಿಸ್ಥಿತಿಯಲ್ಲಿ ತೆಗೆದುಕೊಳ್ಳಬೇಕಾದ ಮುನ್ನೆಚ್ಚರಿಕೆ ಕ್ರಮಗಳಿಗಾಗಿ ಆರ್ ‌ ಡಬ್ಲ್ಯುಟಿಪಿ ಅಸ್ಸಾಮೀಸ್ ಭಾಷೆಯಲ್ಲಿ ಪೋಸ್ಟರ್ ‌ ಗಳು ಮತ್ತು ಕರಪತ್ರಗಳನ್ನು ಸಿದ್ಧಪಡಿಸಿದೆ .


    ಹೆಚ್ಚಿನ ವಿವರಗಳಿಗಾಗಿ ಇವರನ್ನು ಸಂಪರ್ಕಿಸಬಹುದು :


    ಶ್ರೀ ಜತಿನ್ ಕಾಳಿತಾ , ಪ್ರಧಾನ ವಿಜ್ಞಾನಿ , ಸಿಎಸ್ಐಆರ್ - ನೀಸ್ಟ್ , ಜೋರ್ಹತ್ , ಇಮೇಲ್ : kalitajk74@gmail.com, ಮೊಬೈಲ್ : + 91-9435557824


    ಡಾ ಇಂದೂ ಪುರಿ , ವಿಜ್ಞಾನಿಗ ‘ ಎಫ್ ’ , ಡಿ ಎಸ್ ಟಿ , indub.puri@nic.in , ಮೊಬೈಲ್ : 9810557964


    ***

    
    
    (Release ID: 1613906) Visitor Counter : 21
    
    
      Read this release in: Punjabi , English , Urdu , Hindi , Marathi , Manipuri , Assamese , Bengali , Gujarati , Tamil , Telugu