      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ಕೋವಿಡ್‌–19 ಪ್ರಸ್ತುತ ಪರಿಸ್ಥಿತಿ ಮತ್ತು ನಿರ್ವಹಣೆಯ ಕ್ರಮಗಳನ್ನು ಪರಾಮರ್ಶಿಸಿದ ಸಚಿವರ ತಂಡ
      Posted On: 17 APR 2020 5:30PM by PIB Bengaluru


    ಕೋವಿಡ್ ‌–19 ಪ್ರಸ್ತುತ ಪರಿಸ್ಥಿತಿ ಮತ್ತು ನಿರ್ವಹಣೆಯ ಕ್ರಮಗಳನ್ನು ಪರಾಮರ್ಶಿಸಿದ ಸಚಿವರ ತಂಡ


    ಸಕಾಲಕ್ಕೆ ಚಿಕಿತ್ಸೆ ಪಡೆಯುವುದೇ ‍ಪ್ರಮುಖ ಅಸ್ತ್ರ: ಸಚಿವರ ತಂಡ


    ಕೋವಿಡ್‌–19ಕ್ಕೆ ಸಂಬಂಧಿಸಿದಂತೆ ಆರೋಗ್ಯ ರಕ್ಷಣೆಯ ಸವಾಲುಗಳನ್ನು ಎದುರಿಸಲು ತಕ್ಷಣಕ್ಕೆ ಪರಿಹಾರ ಕಾರ್ಯಗಳನ್ನು ಕೈಗೊಳ್ಳಬೇಕು; ವಸ್ತುಗಳ ತಯಾರಿಕೆಯಲ್ಲಿ ಗುಣಮಟ್ಟು ಮತ್ತು ನಿರ್ದಿಷ್ಟ ಮಾನದಂಡಗಳನ್ನು ಪೂರೈಸಲು ಗಮನಹರಿಸಬೇಕು: ಡಾ. ಹರ್ಷ ವರ್ಧನ್‌

    

    ಕೋವಿಡ್ ‌–19 ಕುರಿತಾದ ಸಚಿವರ ತಂಡದ 12 ನೇ ಸಭೆಯು ನಿರ್ಮನ್ ‌ ಭವನದಲ್ಲಿ ಇಲ್ಲಿ ನಡೆಯಿತು . ಕೇಂದ್ರ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವ ಶ್ರೀ ಡಾ . ಹರ್ಷ ವರ್ಧನ್ ‌ ಸಭೆಯ ಅಧ್ಯಕ್ಷತೆ ವಹಿಸಿದ್ದರು . ನಾಗರಿಕ ವಿಮಾನಯಾನ ಸಚಿವ ಶ್ರೀ ಹರದೀಪ್ ‌ ಎಸ್ ‌. ಪುರಿ , ವಿದೇಶಾಂಗ ಸಚಿವ ಶ್ರೀ ಡಾ . ಎಸ್ ‌. ಜೈಶಂಕರ್ ‌, ಗೃಹ ಖಾತೆ ರಾಜ್ಯ ಸಚಿವ ಶ್ರೀ ನಿತ್ಯಾನಂದ ರೈ , ಬಂದರು , ರಸಾಯನಿಕ ಮತ್ತು ರಸಗೊಬ್ಬರ ಖಾತೆ ರಾಜ್ಯ ಸಚಿವ ಶ್ರೀ ಮನ್ಸುಕ್ ‌ ಮಂಡವಿಯಾ , ಶ್ರೀ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಖಾತೆ ರಾಜ್ಯ ಸಚಿವರಾದ ಅಶ್ವಿನಿ ಕುಮಾರ್ ‌ ಚೌಬೆ ಹಾಗೂ ನೀತಿ ಆಯೋಗದ ಸದಸ್ಯ ಡಾ . ವಿನೋದ್ ‌ ಕೆ . ಪೌಲ್ ‌ ( ಆರೋಗ್ಯ ), ರಕ್ಷಣಾ ಸಿಬ್ಬಂದಿ ಮುಖ್ಯಸ್ಥ ಶ್ರೀ ಬಿಪಿನ್ ‌ ರಾವತ್ ಸಭೆಯಲ್ಲಿ ಪಾಲ್ಗೊಂಡಿದ್ದರು .


    ಕೋವಿಡ್ ‌–19 ನಿರ್ವಹಣೆ ಮತ್ತು ನಿಯಂತ್ರಣ ಕುರಿತು ಸಚಿವರ ತಂಡ ಸುದೀರ್ಘವಾಗಿ ಸಮಾಲೋಚನೆ ನಡೆಸಿತು . ಇದುವರೆಗೆ ಕೈಗೊಂಡ ಕ್ರಮಗಳ ಬಗ್ಗೆಯೂ ಚರ್ಚಿಸಲಾಯಿತು . ಪ್ರಸ್ತುತ ಎದುರಾಗಿರುವ ಸಮಸ್ಯೆಗಳು , ಸಾಮಾಜಿಕ ಅಂತರವನ್ನು ಯಾವ ರೀತಿ ಕಾಪಾಡಲಾಗುತ್ತಿದೆ ಹಾಗೂ ಕೋವಿಡ್ ‌–19 ಹರಡುವುದನ್ನು ನಿಯಂತ್ರಿಸಲು ಕೇಂದ್ರ ಮತ್ತು ರಾಜ್ಯ ಸರ್ಕಾರಗಳು ಯಾವ ರೀತಿಯ ಕ್ರಮಗಳನ್ನು ಕೈಗೊಂಡಿವೆ ಎನ್ನುವ ಬಗ್ಗೆ ಪರಾಮರ್ಶಿಸಲಾಯಿತು . ಕೋವಿಡ್ ‌ –19 ನಿಯಂತ್ರಿಸಲು ಯೋಜನೆಗಳನ್ನು ಸಿದ್ಧಪಡಿಸಿಕೊಳ್ಳುವಂತೆ ಎಲ್ಲ ಜಿಲ್ಲೆಗಳಿಗೆ ಸೂಚಿಸಿರುವುದನ್ನು ಸಚಿವರ ತಂಡದ ಗಮನಕ್ಕೆ ತರಲಾಯಿತು . ಕೋವಿಡ್ ‌–19 ಕ್ಕಾಗಿಯೇ ಪ್ರತ್ಯೇಕ ಆಸ್ಪತ್ರೆಗಳು , ವೈದ್ಯಕೀಯ ಸಂಸ್ಥೆಗಳಲ್ಲಿ ವೈಯಕ್ತಿಕ ರಕ್ಷಣಾ ಉಪಕರಣಗಳು ( ಪಿಪಿಇ ), ವೆಂಟಿಲೇಟರ್ ‌ ಗಳು ಮತ್ತು ಇತರ ಅಗತ್ಯ ಉಪಕರಣಗಳು ಸೇರಿದಂತೆ ಇತರ ಸಂಪನ್ಮೂಲಗಳನ್ನು ಕ್ರೋಡಿಕರಿಸಿಕೊಳ್ಳುವ ಕುರಿತು ಸಭೆಯಲ್ಲಿ ಚರ್ಚಿಸಲಾಯಿತು . ಈಗಾಗಲೇ ರೂಪಿಸಲಾಗಿರುವ ನಿಯಮಾವಳಿಗಳ ಅನ್ವಯ ಕೋವಿಡ್ ‌–19 ಕೇಂದ್ರಗಳು ಅಥವಾ ಆಸ್ಪತ್ರೆಗಳನ್ನು ಗುರುತಿಸುವಂತೆ ಎಲ್ಲ ರಾಜ್ಯ ಸರ್ಕಾರಗಳಿಗೆ ಸೂಚಿಸಲಾಯಿತು .


    ಸದ್ಯಕ್ಕೆ ಸಾವಿಗೀಡಾಗುವವರ ಸಂಖ್ಯೆ ಶೇಕಡ 3 ರಷ್ಟಿದೆ . ಗುಣಮುಖರಾಗುವವರ ಸಂಖ್ಯೆ ಶೇಕಡ 12 ರಷ್ಟು ಇದೆ . ಇದು ಬೇರೆ ದೇಶಗಳಿಗಿಂತಲೂ ಅತ್ಯುತ್ತಮವಾಗಿದೆ . ಲಾಕ್ ‌ ಡೌನ್ ‌ ಅನ್ನು ಪರಿಣಾಮಕಾರಿ ಜಾರಿಗೊಳಿಸಿದ್ದು ಮತ್ತು ಕ್ಲಸ್ಟರ್ ನಿರ್ವಹಣೆ ಹಾಗೂ ಕಂಟೇನ್ ‌ ಮೆಂಟ್ ‌ ಕಾರ್ಯತಂತ್ರವೂ ಇದಕ್ಕೆ ಕಾರಣಗಳಾಗಿವೆ ಎಂದು ಸಭೆಯಲ್ಲಿ ವಿಶ್ಲೇಷಿಸಲಾಯಿತು . ದೇಶದಲ್ಲಿ ಸದ್ಯ ಕೈಗೊಳ್ಳುತ್ತಿರುವ ತಪಾಸಣೆ ಕಾರ್ಯ ಮತ್ತು ಹಾಟ್ ‌ ಸ್ಪಾಟ್ ‌ ಗಳು ಹಾಗೂ ಕ್ಲಸ್ಟರ್ ‌ ನಿರ್ವಹಣೆ ಮುಂತಾದ ಯೋಜನೆಗಳ ಬಗ್ಗೆ ಸಚಿವರ ತಂಡ ಪರಾಮರ್ಶಿಸಿತು . ದೇಶದಲ್ಲಿ 170 ಜಿಲ್ಲೆಗಳನ್ನು ಕೆಂಪು ವಲಯದಲ್ಲಿ ( ಹಾಟ್ ‌ ಸ್ಪಾಟ್ ‌ ಗಳು ) ಮತ್ತು 123 ಜಲ್ಲೆಗಳನ್ನು ಹಾಗೂ 47 ಜಿಲ್ಲೆಗಳನ್ನು ಕ್ಲಸ್ಟರ್ ‌ ಗಳು ಎಂದು ಗುರುತಿಸಲಾಗಿದೆ . 207 ಜಿಲ್ಲೆಗಳನ್ನು ಹಾಟ್ ‌ ಸ್ಪಾಟ್ ‌ ಇಲ್ಲದ ಜಿಲ್ಲೆಗಳು ಎಂದು ಗುರುತಿಸಲಾಗಿದೆ . 353 ಜಿಲ್ಲೆಗಳು ಹಸಿರು ವಲಯದಲ್ಲಿವೆ ಎಂದು ಗುರುತಿಸಲಾಗಿದೆ . ಈ ಜಿಲ್ಲೆಗಳಲ್ಲಿ ಸೋಂಕು ಪ್ರಕರಣಗಳು ಪತ್ತೆಯಾಗಿಲ್ಲ . 14 ದಿನಗಳಲ್ಲಿ ಸೋಂಕಿನ ಯಾವುದೇ ಪ್ರಕರಣ ಪತ್ತೆಯಾಗದಿದ್ದರೆ ಕೆಂಪು ವಲಯದ ಜಿಲ್ಲೆಯನ್ನು ಕಿತ್ತಳೆ ವಲಯದಲ್ಲಿ ನಿಗದಿಪಡಿಸಲಾಗುವುದು . ಮತ್ತೆ ಮುಂದಿನ 14 ದಿನಗಳಲ್ಲಿ ಸೋಂಕಿನ ಯಾವುದೇ ಪ್ರಕರಣಗಳು ಪತ್ತೆಯಾಗದಿದ್ದರೆ ಹಸಿರು ವಲಯದಲ್ಲಿಡಲಾಗುವುದು ಎಂದು ವಿವರಿಸಲಾಯಿತು .


    ಪಿಪಿಇಗಳು , ಮಾಸ್ಕ್ ‌ ಗಳು , ವೆಂಟಿಲೇಟರ್ ‌ ಗಳು , ಔಷಧಗಳು ಮತ್ತು ಇತರ ಅಗತ್ಯ ಉಪಕರಣಗಳು ಅಗತ್ಯ ಪ್ರಮಾಣದಲ್ಲಿ ಲಭ್ಯವಿರುವುದನ್ನು ಸಚಿವರ ತಂಡಕ್ಕೆ ವಿವರಿಸಲಾಯಿತು . ಪಿಪಿಇಗಳನ್ನು ತಯಾರಿಸಲು ದೇಶಿಯ ತಯಾರಕರನ್ನು ಗುರುತಿಸಲಾಗಿದ್ದು , ಈಗಾಗಲೇ ಕಾರ್ಯಾದೇಶ ಸಹ ಮಾಡಲಾಗಿದೆ . ಜತೆಗೆ , ಹೆಚ್ಚುವರಿಯಾಗಿ , ವೆಂಟಿಲೇಟರ್ ‌ ಗಳನ್ನು ಖರೀದಿಸಲು ಸಹ ಆದೇಶಿಸಲಾಗಿದೆ . ಕೋವಿಡ್ ‌–19 ರ ಪರೀಕ್ಷೆ ನಡೆಸಲು ಹೆಚ್ಚುವರಿಯಾಗಿರುವ ಸರ್ಕಾರಿ ಮತ್ತು ಖಾಸಗಿ ಪ್ರಯೋಗಾಲಯಗಳ ಬಗ್ಗೆ ಸಭೆಯಲ್ಲಿ ವಿವರಿಸಲಾಯಿತು . ಈ ಪ್ರಯೋಗಾಲಯಗಳ ಮೂಲಕ ಪ್ರತಿ ದಿನ ಪರೀಕ್ಷೆ ನಡೆಸುತ್ತಿರುವ ವಿವರಗಳನ್ನು ಸಭೆಗೆ ನೀಡಲಾಯಿತು .


    ಕೋವಿಡ್ ‌–19 ತಪಾಸಣೆ , ಔಷಧಗಳು ಮತ್ತು ಲಸಿಕೆ ಅಭಿವೃದ್ಧಿಪಡಿಸುವ ಕುರಿತು ವಿಜ್ಞಾನ ಮತ್ತು ತಂತ್ರಜ್ಞಾನ ಇಲಾಖೆ ( ಡಿಎಸ್ ‌ ಟಿ ), ಜೈವಿಕ ತಂತ್ರಜ್ಞಾನ ಇಲಾಖೆ ( ಡಿಬಿಟಿ ), ವೈಜ್ಞಾನಿಕ ಮತ್ತು ಕೈಗಾರಿಕೆ ಸಂಶೋಧನೆ ಸಂಸ್ಥೆಗಳು ( ಸಿಎಸ್ ‌ ಐಆರ್ ‌) ವಿಸ್ತೃತವಾಗಿ ವಿವರಿಸಿದವು . ಕೋವಿಡ್ ‌–19 ನಿಯಂತ್ರಿಸಲು ಈ ಎಲ್ಲ ಸಂಸ್ಥೆಗಳು ಐಸಿಎಂಆರ್ ‌ ಮತ್ತು ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯದ ಜತೆ ಜಂಟಿಯಾಗಿ ಕಾರ್ಯನಿರ್ವಹಿಸುತ್ತಿವೆ . ಕೇಂದ್ರ ಆರೋಗ್ಯ ಸಚಿವರು ಇತ್ತೀಚೆಗೆ ಸಿಎಸ್ ‌ ಐಆರ್ ‌ ಮಹಾನಿರ್ದೇಶಕ ಡಾ . ಶೇಖರ್ ‌ ಸಿ . ಮಂಡೆ ಹಾಗೂ ಸಿಎಸ್ ‌ ಐಆರ್ ‌ ಪ್ರಯೋಗಾಲಯಗಳ ನಿರ್ದೇಶಕರ ಜತೆ ಸಮಾಲೋಚನೆ ನಡೆಸಿದ್ದರು . 38 ಪ್ರಯೋಗಾಲಯಗಳ ನಿರ್ದೇಶಕರು ವಿಡಿಯೊ ಕಾನ್ಫೆರೆನ್ಸ್ ‌ ಮೂಲಕ ಈ ಸಭೆಯಲ್ಲಿ ಪಾಲ್ಗೊಂಡಿದ್ದರು . ತಂತ್ರಜ್ಞಾನ ಅಭಿವೃದ್ಧಿ ಕುರಿತು ಈ ಸಂದರ್ಭದಲ್ಲಿ ಸಮಾಲೋಚನೆ ನಡೆಸಲಾಯಿತು . ಸಕಾಲಕ್ಕೆ ಪರಿಹಾರ ರೂಪಿಸುವುದು ಪ್ರಮುಖ ಸೂತ್ರವಾಗಿದೆ ಎಂದು ವಿಶ್ಲೇಷಿಸಲಾಯಿತು .


    ಪಿಪಿಇಗಳು , ಮಾಸ್ಕ್ ‌ ಗಳು , ವೆಂಟಿಲೇಟರ್ ‌ ಗಳು ಮತ್ತು ಇತರ ಉಪಕರಣಗಳ ತಯಾರಿಕೆಯಲ್ಲಿ ಗುಣಮಟ್ಟ ಕಾಪಾಡಬೇಕು . ಈ ವಿಷಯದಲ್ಲಿ ರಾಜಿಯಾಗಬಾರದು ಎಂದು ಸಚಿವರ ತಂಡದ ಅಧ್ಯಕ್ಷತೆವಹಿಸಿದ್ದ ಕೇಂದ್ರ ಆರೋಗ್ಯ ಸಚಿವ ಡಾ . ಹರ್ಷವರ್ಧನ್ ‌ ಸೂಚಿಸಿದರು . ಕಳಪೆ ಪಿಪಿಇಗಳು , ಮಾಸ್ಕ್ ‌ ಗಳು , ವೆಂಟಿಲೇಟರ್ ‌ ಗಳು ಮತ್ತು ಇತರ ಉಪಕರಣಗಳನ್ನು ತಯಾರಿಸುವವರ ವಿರುದ್ಧ ಕಠಿಣ ಕಾನೂನು ಕ್ರಮಗಳನ್ನು ಕೈಗೊಳ್ಳಬೇಕು ಎಂದು ಸೂಚಿಸಿದರು .


    ಯಾರು , ಯಾವ ರೀತಿಯ ಮಾಸ್ಕ್ ‌, ಪಿಪಿಇಗಳನ್ನು ಉಪಯೋಗಿಸಬೇಕು ಎನ್ನುವ ಕುರಿತು ಸಲಹೆಗಳು ಮತ್ತು ಮಾರ್ಗದರ್ಶಿ ಸೂತ್ರಗಳನ್ನು ಸಚಿವಾಲಯದ ವೆಬ್ ‌ ಸೈಟ್ ‌ ನಲ್ಲಿ ಪ್ರಕಟಿಸಲಾಗಿದೆ . ಈ ಬಗ್ಗೆ ಪ್ರಚಾರವನ್ನು ಸಹ ಕೈಗೊಳ್ಳಲಾಗಿದೆ . ಕೋವಿಡ್ ‌–19 ನಿಯಂತ್ರಿಸಲು ಸಾಮಾಜಿಕ ಅಂತರ ಮತ್ತು ಐಸೋಲೇಷನ್ ‌ ಎರಡು ಪ್ರಮುಖ ಪರಿಣಾಮಕಾರಿ ಸಾಮಾಜಿಕ ಲಸಿಕೆಗಳಾಗಿವೆ . ಲಾಕ್ ‌ ಡೌನ್ ‌ ಸಂದರ್ಭದಲ್ಲಿ ಪ್ರತಿಯೊಬ್ಬರು ಶಿಷ್ಟಾಚಾರ ಮತ್ತು ವೈಯಕ್ತಿಕ ಸ್ವಚ್ಛತೆ ಪಾಲಿಸಬೇಕು ಎಂದು ಡಾ . ಹರ್ಷ ವರ್ಧನ್ ‌ ತಿಳಿಸಿದರು .


    ಪ್ರೀತಿ ಸುದಾನ್ ‌, ಕಾರ್ಯದರ್ಶಿ ( ಎಚ್ ‌ ಎಫ್ ‌ ಡಬ್ಲ್ಯೂ ), ರವಿ ಕಪೂರ್ ‌, ಕಾರ್ಯದರ್ಶಿ ( ಜವಳಿ ), ಪ್ರದೀಪ್ ಸಿಂಗ್ ‌ ಖರೋಲಾ , ಕಾರ್ಯದರ್ಶಿ ( ವಿಮಾನ ಯಾನ ), ಪಿ . ಡಿ . ವಘೇಲಾ , ಕಾರ್ಯದರ್ಶಿ ( ಫರ್ಮಾಸುಟಿಕಲ್ಸ್ ‌), ಡಾ . ರೇಣು ಸ್ವರೂಪ್ ‌, ಕಾರ್ಯದರ್ಶಿ , ಜೈವಿಕ ತಂತ್ರಜ್ಞಾನ , ಪ್ರೊ . ಅಶುತೋಷ್ ‌ ಶರ್ಮಾ , ಕಾರ್ಯದರ್ಶಿ , ವಿಜ್ಞಾನ ಮತ್ತು ತಂತ್ರಜ್ಞಾನ , ಡಾ . ಶೇಖರ್ ‌ ಸಿ . ಮಂಡೆ , ಮಹಾನಿರ್ದೇಶಕ , ಸಿಎಸ್ ‌ ಐಆರ್ ‌ ಮತ್ತು ಡಿಎಸ್ ‌ ಐಆರ್ ‌ ಕಾರ್ಯದರ್ಶಿ , ಸಂಜೀವ್ ‌ ಕುಮಾರ್ ‌, ವಿಶೇಷ ಕಾರ್ಯದರ್ಶಿ ( ಆರೋಗ್ಯ ), ಅನೀಲ್ ‌ ಮಲಿಕ್ ‌, ಹೆಚ್ಚುವರಿ ಕಾರ್ಯದರಶಿ ( ಎಂಎಚ್ ‌ ಎ ), ಆನಂದ್ ‌ ಸ್ವರೂಪ್ ‌, ಡಿಜಿ , ಐಟಿಬಿಪಿ , ಡಾ . ರಾಜೀವ್ ‌ ಗರ್ಗ , ಡಿಜಿಎಚ್ಎಸ್ ‌, ಡಾ . ರಮನ್ ‌ ಆರ್ ‌. ಗಂಗಾಖೇಡ್ಕರ್ ‌, ಐಸಿಎಂಆರ್ ‌ ಸಾಂಕ್ರಾಮಿಕ ರೋಗಗಳ ವಿಭಾಗದ ಮುಖ್ಯಸ್ಥರು , ಲವ್ ಅಗರವಾಲ್ ‌, ಜಂಟಿ ಕಾರ್ಯದರ್ಶಿ ( ಆರೋಗ್ಯ ಸಚಿವಾಲಯ ) ಸೇರಿದಂತೆ ಸೇನೆ , ಐಟಿಬಿಪಿ , ಫರ್ಮಾ , ಡಿಜಿಸಿಎ ಮತ್ತು ಜವಳಿ ಇಲಾಖೆಯ ಅಧಿಕಾರಿಗಳು ಸಭೆಯಲ್ಲಿ ಹಾಜರಿದ್ದರು .


    ಯಾವುದೇ ಮಾಹಿತಿ ಬೇಕಾಗಿದ್ದರೆ ಅಥವಾ ಪ್ರಶ್ನೆಗಳಿದ್ದರೆ ಸಂಪರ್ಕಿಸಿ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣದ ಸಚಿವಾಲಯದ ಸಹಾಯವಾಣಿ ಸಂಖ್ಯೆ : +91–11–23978046 ಅಥವಾ 1075 ( ಟೋಲ್ ‌ ಫ್ರಿ ). ಕೋವಿಡ್ ‌–19 ಕುರಿತ ಮಾಹಿತಿ ರಾಜ್ಯಗಳು ಮತ್ತು ಕೇಂದ್ರಾಡಳಿ ಪ್ರದೇಶಗಳ ಸಹಾಯವಾಣಿ ಸಂಖ್ಯೆಗಳು https://www.mohfw.gov.in/pdf/coronvavirushelplinenumber.pdf ಇಲ್ಲಿ ಲಭ್ಯ .


    ***

    
    
    (Release ID: 1615692) Visitor Counter : 21
    
    
      Read this release in: English , Gujarati , Urdu , Marathi , Hindi , Assamese , Bengali , Punjabi , Odia , Tamil , Telugu , Malayalam