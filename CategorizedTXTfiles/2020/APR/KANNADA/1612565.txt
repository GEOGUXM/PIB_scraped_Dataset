      ಮಾನವ ಸಂಪನ್ಮೂಲ ಅಭಿವೃದ್ಧಿ ಸಚಿವಾಲಯ

      2020 ರ ಜೆಇಇ (ಮುಖ್ಯ) ಪರೀಕ್ಷೆಯ ಆನ್‌ಲೈನ್ ಅರ್ಜಿಯಲ್ಲಿ ಪರೀಕ್ಷಾ ಕೇಂದ್ರ ನಗರಗಳ ಆಯ್ಕೆಯಲ್ಲಿ ತಿದ್ದುಪಡಿ ಮಾಡಲು ಅವಕಾಶ ನೀಡುವಂತೆ ಕೇಂದ್ರ ಮಾನವ ಸಂಪನ್ಮೂಲ ಸಚಿವರ ಸಲಹೆಗೆ ರಾಷ್ಟ್ರೀಯ ಪರೀಕ್ಷಾ ಸಂಸ್ಥೆಯ ಸಮ್ಮತಿ
      Posted On: 09 APR 2020 3:56PM by PIB Bengaluru


    2020 ರ ಜೆಇಇ ( ಮುಖ್ಯ ) ಪರೀಕ್ಷೆಯ ಆನ್ ‌ ಲೈನ್ ಅರ್ಜಿಯಲ್ಲಿ ಪರೀಕ್ಷಾ ಕೇಂದ್ರ ನಗರಗಳ ಆಯ್ಕೆಯಲ್ಲಿ ತಿದ್ದುಪಡಿ ಮಾಡಲು ಅವಕಾಶ ನೀಡುವಂತೆ ಕೇಂದ್ರ ಮಾನವ ಸಂಪನ್ಮೂಲ ಸಚಿವರ ಸಲಹೆಗೆ ರಾಷ್ಟ್ರೀಯ ಪರೀಕ್ಷಾ ಸಂಸ್ಥೆಯ ಸಮ್ಮತಿ


    COVID-19 ಪರಿಸ್ಥಿತಿಯ ಹಿನ್ನೆಲೆಯಲ್ಲಿ ಮತ್ತು 2020 ರ ಜೆಇಇ ( ಮುಖ್ಯ ) ಪರೀಕ್ಷೆಯ ಆಕಾಂಕ್ಷಿಗಳು ಎದುರಿಸುತ್ತಿರುವ ಕಷ್ಟಗಳ ಹಿನ್ನೆಲೆಯಲ್ಲಿ ಕೇಂದ್ರ ಮಾನವ ಸಂಪನ್ಮೂಲ ಸಚಿವ ಶ್ರೀ ರಮೇಶ್ ಪೋಖ್ರಿಯಾಲ್ ನಿಶಾಂಕ್ ಅವರು ಅರ್ಜಿ ನಮೂನೆಗಳಲ್ಲಿ ಪರೀಕ್ಷಾ ಕೇಂದ್ರಗಳ ನಗರಗಳ ಆಯ್ಕೆಯನ್ನು ತಿದ್ದುಪಡಿ ಮಾಡಲು ವಿದ್ಯಾರ್ಥಿಗಳಿಗೆ ಅವಕಾಶ ಮಾಡಿಕೊಡುವಂತೆ ರಾಷ್ಟ್ರೀಯ ಪರೀಕ್ಷಾ ಸಂಸ್ಥೆಗೆ ಸಲಹೆ ನೀಡಿದ್ದರು . ಅದರಂತೆ , 2020 ರ ಜೆಇಇ ( ಮುಖ್ಯ ) ಪರೀಕ್ಷೆಯ ಆನ್ ‌ ಲೈನ್ ಅರ್ಜಿ ನಮೂನೆಯಲ್ಲಿ ತಿದ್ದುಪಡಿ ಸೌಲಭ್ಯಕ್ಕೆ ಸಂಬಂಧಿಸಿದಂತೆ ರಾಷ್ಟ್ರೀಯ ಪರೀಕ್ಷಾ ಸಂಸ್ಥೆಯು 01.04.2020 ರ ಸಾರ್ವಜನಿಕ ಪ್ರಕಟಣೆಯ ಮುಂದುವರಿಕೆಯಾಗಿ , ಇಂದು ಅರ್ಜಿ ನಮೂನೆಗಳಲ್ಲಿ ಪರೀಕ್ಷಾ ಕೇಂದ್ರಗಳ ನಗರಗಳ ಆಯ್ಕೆ ತಿದ್ದುಪಡಿಗೆ ಅವಕಾಶವನ್ನು ವಿಸ್ತರಿಸಿದೆ .


    ಅಪೇಕ್ಷಿತ ನಗರದಲ್ಲಿರುವ ಸಾಮರ್ಥ್ಯದ ಲಭ್ಯತೆಗೆ ಒಳಪಟ್ಟು ಅಭ್ಯರ್ಥಿಗಳು ತಮ್ಮ ಅರ್ಜಿಯಲ್ಲಿ ಈಗ ಆಯ್ಕೆ ಮಾಡಿಕೊಳ್ಳುವ ಕ್ರಮಗಳಿಗೆ ಅನುಗುಣವಾಗಿ ಪರೀಕ್ಷಾ ನಗರವನ್ನು ಅಭ್ಯರ್ಥಿಗಳಿಗೆ ನೀಡಲು ಎನ್ ‌ ಟಿಎ ಪ್ರಯತ್ನಿಸುತ್ತದೆ . ಆದಾಗ್ಯೂ , ಆಡಳಿತಾತ್ಮಕ ಕಾರಣಗಳಿಂದಾಗಿ , ಬೇರೆ ನಗರವನ್ನು ಮಂಜೂರು ಮಾಡಬಹುದು ಮತ್ತು ಪರೀಕ್ಷಾ ಕೇಂದ್ರದ ಹಂಚಿಕೆಗೆ ಸಂಬಂಧಿಸಿದಂತೆ ಎನ್ ‌ ಟಿಎ ನಿರ್ಧಾರವು ಅಂತಿಮವಾಗಿರುತ್ತದೆ .


    ಆನ್ ‌ ಲೈನ್ ಅರ್ಜಿ ನಮೂನೆಯಲ್ಲಿ ಪರೀಕ್ಷಾ ಕೇಂದ್ರಕ್ಕೆ ನಗರಗಳ ಆಯ್ಕೆ ಸೇರಿದಂತೆ ವಿವರಗಳಲ್ಲಿ ತಿದ್ದುಪಡಿ ಮಾಡುವ ಸೌಲಭ್ಯವು ಈಗ https://jeemain.nta.nic ವೆಬ್ ‌ ಸೈಟ್ ‌ ನಲ್ಲಿದೆ ಮತ್ತು ಇದು 14/04/2020 ರವರೆಗೆ ಲಭ್ಯವಿರುತ್ತದೆ ಎಂದು 2020 ರ ಜೆಇಇ ( ಮುಖ್ಯ ) ಪರೀಕ್ಷೆಯ ಎಲ್ಲ ಅಭ್ಯರ್ಥಿಗಳ ಗಮನಕ್ಕೆ ತರಲಾಗಿದೆ . ಅಭ್ಯರ್ಥಿಗಳು ವೆಬ್ ‌ ಸೈಟ್ ‌ ಗೆ ಭೇಟಿ ನೀಡಿ ಅವರ ವಿವರಗಳನ್ನು ಪರಿಶೀಲಿಸಲು ಮತ್ತು ಅಗತ್ಯ ತಿದ್ದುಪಡಿಗಳನ್ನು ಮಾಡಲು ಸೂಚಿಸಲಾಗಿದೆ .


    ಆನ್ ‌ ಲೈನ್ ಅರ್ಜಿ ನಮೂನೆಗಳಲ್ಲಿನ ವಿವರಗಳಲ್ಲಿನ ತಿದ್ದುಪಡಿಗಳನ್ನು 14/04/2020 ರ ಸಂಜೆ 05.00 ರವರೆಗೆ ಸ್ವೀಕರಿಸಲಾಗುವುದು ಮತ್ತು ಶುಲ್ಕವನ್ನು 14/04/2020 ರ ರಾತ್ರಿ 11.50 ರೊಳಗೆ ಸಲ್ಲಿಸಬೇಕು .


    ಅಗತ್ಯವಾದ ( ಹೆಚ್ಚುವರಿ ) ಶುಲ್ಕ ಅನ್ವಯಿಸಿದರೆ , ಕ್ರೆಡಿಟ್ / ಡೆಬಿಟ್ ಕಾರ್ಡ್ / ನೆಟ್ ಬ್ಯಾಂಕಿಂಗ್ / ಯುಪಿಐ ಮತ್ತು ಪೇಟಿಎಂ ಮೂಲಕ ಪಾವತಿಸಬಹುದು .


    ಒಂದು ವೇಳೆ ಅರ್ಜಿಯಲ್ಲಿ ಮಾಡಿದ ಬದಲಾವಣೆಗಳನ್ನು ಅವಲಂಬಿಸಿ ಹೆಚ್ಚುವರಿ ಶುಲ್ಕ ಪಾವತಿಯ ಅಗತ್ಯವಿದ್ದರೆ , ಅದರ ಪಾವತಿಯ ನಂತರ ಅಂತಿಮ ಅಪ್ ಡೇಟ್ ಕಾಣಿಸುತ್ತದೆ .


    ***

    
    
    (Release ID: 1612565) Visitor Counter : 13
    
    
      Read this release in: English , Urdu , Marathi , Hindi , Manipuri , Bengali , Assamese , Punjabi , Gujarati , Odia , Tamil , Telugu , Malayalam