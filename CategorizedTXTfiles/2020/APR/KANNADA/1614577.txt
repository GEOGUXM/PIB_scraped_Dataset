      ರಸ್ತೆ ಸಾರಿಗೆ ಮತ್ತು ಹೆದ್ದಾರಿ ಸಚಿವಾಲಯ

      ಕೋವಿಡ್-19 ಲಾಕ್‌ಡೌನ್ ನಂತರ ಉದ್ಯಮಗಳನ್ನು ಪುನರಾರಂಭಿಸಲು ಸರ್ಕಾರದ ಸಂಪೂರ್ಣ ಬೆಂಬಲ: ಉದ್ಯಮ ಪ್ರತಿನಿಧಿಗಳಿಗೆ ಗಡ್ಕರಿ ಭರವಸೆ
      Posted On: 14 APR 2020 4:32PM by PIB Bengaluru


    ಕೋವಿಡ್ -19 ಲಾಕ್ ‌ ಡೌನ್ ನಂತರ ಉದ್ಯಮಗಳನ್ನು ಪುನರಾರಂಭಿಸಲು ಸರ್ಕಾರದ ಸಂಪೂರ್ಣ ಬೆಂಬಲ : ಉದ್ಯಮ ಪ್ರತಿನಿಧಿಗಳಿಗೆ ಗಡ್ಕರಿ ಭರವಸೆ


    ಪ್ರತಿಕೂಲತೆಯನ್ನು ಅವಕಾಶವಾಗಿ ಪರಿವರ್ತಿಸಲು ಒಟ್ಟಾಗಿ ಕೆಲಸ ಮಾಡುವ ಎಲ್ಲಾ ಕ್ಷೇತ್ರಗಳಿಗೆ ಒತ್ತು


    ಕೋವಿಡ್ -19 ಲಾಕ್ ‌ ಡೌನ್ ತೆರವಿನ ನಂತರ ತಮ್ಮ ಉದ್ಯಮಗಳನ್ನು ಪುನರಾರಂಭಿಸಲು ಸರ್ಕಾರದಿಂದ ಸಂಪೂರ್ಣ ಸಹಕಾರ ನೀಡುವುದಾಗಿ ಉದ್ಯಮ ಪ್ರತಿನಿದಿಗಳಿಗೆ ಕೇಂದ್ರ ಸಾರಿಗೆ ಮತ್ತು ಹೆದ್ದಾರಿ ಮತ್ತು ಎಂಎಸ್ ‌ ಎಂಇ ಸಚಿವ ಶ್ರೀ ನಿತಿನ್ ಗಡ್ಕರಿ ಭರವಸೆ ನೀಡಿದ್ದಾರೆ . ವೆಬ್ ಆಧಾರಿತ ಸೆಮಿನಾರ್ ‌ ನಲ್ಲಿ ಇಂದು ಎಫ್ ‌ ಐಸಿಸಿಐ ಪ್ರತಿನಿಧಿಗಳೊಂದಿಗೆ ಸಂವಾದ ನಡೆಸಿದ ಸಚಿವರು , ಈ ದಿಕ್ಕಿನಲ್ಲಿ ಸರ್ಕಾರ ಕೈಗೊಂಡ ವಿವಿಧ ಹಣಕಾಸು ನಿರ್ಧಾರಗಳ ಬಗ್ಗೆ ಮಾಹಿತಿ ನೀಡಿದರು .


    ಅವಧಿ ಸಾಲಗಳು ಮತ್ತು ಕಾರ್ಯನಿರತ ಬಂಡವಾಳ ಸೌಲಭ್ಯಗಳನ್ನು ಮರುಹೊಂದಾಣಿಕೆ ಮಾಡಲು ಆರ್ ‌ ಬಿಐ ಅನುಮತಿ ನೀಡಿದೆ ಎಂದು ಶ್ರೀ ಗಡ್ಕರಿ ತಿಳಿಸಿದರು .


    ಅತಿ ಸಣ್ಣ , ಸಣ್ಣ ಮತ್ತು ಮಧ್ಯಮ ಉದ್ಯಮಗಳ ಕುರಿತು ಮಾತನಾಡಿದ ಶ್ರೀ ಗಡ್ಕರಿಯವರು , ಸರ್ಕಾರಕ್ಕೆ ಅವುಗಳ ತೊಂದರೆಗಳ ಬಗ್ಗೆ ತಿಳಿದಿದೆ ಮತ್ತು ಆರ್ಥಿಕತೆಗೆ ಅವುಗಳ ಮಹತ್ವ ಏನು ಎಂಬುದನ್ನೂ ಅರಿತುಕೊಂಡಿದೆ ಎಂದರು . ಸರ್ಕಾರ ಮತ್ತು ಬ್ಯಾಂಕಿಂಗ್ ಕ್ಷೇತ್ರದೊಂದಿಗೆ ಕೆಲಸ ಮಾಡಲು ಉದ್ಯಮ ಕ್ಷೇತ್ರಕ್ಕೆ ಅವರು ಕರೆ ನೀಡಿದರು . ಪ್ರತಿಯೊಬ್ಬರ ಹಿತದೃಷ್ಟಿಯಿಂದ ಎಲ್ಲಾ ಕ್ಷೇತ್ರಗಳು ಪ್ರಬಲವಾಗಿ ಉಳಿಯಬೇಕಾಗಿದೆ ಎಂದು ಅವರು ಒತ್ತಿ ಹೇಳಿದರು . ಮಾರುಕಟ್ಟೆಯಲ್ಲಿ ದ್ರವ್ಯತೆಯ ಮಹತ್ವದ ಬಗ್ಗೆ ಮಾತನಾಡಿದ ಸಚಿವರು , ಎಂಎಸ್ ‌ ಎಂಇಗಳಿಗೆ ಸಾಲ ಖಾತ್ರಿಯನ್ನು ಈಗಿನ ಹಂತದಿಂದ ಸುಮಾರು ಒಂದು ಲಕ್ಷ ಕೋಟಿ ರೂ . ಗಳಿಂದ ಐದು ಲಕ್ಷ ಕೋಟಿ ರೂ . ಗೆ ಹೆಚ್ಚಿಸಲು ಶ್ರಮಿಸುತ್ತಿರುವುದಾಗಿ ತಿಳಿಸಿದರು . ಇದರಲ್ಲಿ ಹಣಕಾಸು ಸಂಸ್ಥೆಗಳು ನೀಡುವ ಶೇಕಡಾ 75 ರಷ್ಟು ಮುಂಗಡಗಳನ್ನು ಸರ್ಕಾರದ ಕ್ರೆಡಿಟ್ ಗೌರಂಟಿ ಯೋಜನೆಯಡಿ ಖಾತರಿಪಡಿಸಲಾಗುತ್ತದೆ . ಉದ್ಯಮವು ವಿಶೇಷವಾಗಿ ಎಂಎಸ್ ‌ ಎಂಇಗಳು ಪ್ರಸ್ತಾಪಿಸಿರುವ ಸಮಸ್ಯೆಗಳನ್ನು ಸಂಬಂಧಿತ ಸಚಿವಾಲಯಗಳು ಮತ್ತು ಇಲಾಖೆಗಳೊಂದಿಗೆ ಚರ್ಚಿಸಲಾಗುವುದು ಎಂದು ಅವರು ಭರವಸೆ ನೀಡಿದರು .


    ಪ್ರಸ್ತುತ ಬಿಕ್ಕಟ್ಟಿನ ಸವಾಲನ್ನು ಅವಕಾಶವಾಗಿ ನೋಡಬೇಕೆಂದು ಶ್ರೀ ನಿತಿನ್ ಗಡ್ಕರಿ ಉದ್ಯಮಕ್ಕೆ ಕರೆ ನೀಡಿದರು . ವಿಶೇಷವಾಗಿ ಕೆಲವು ದೇಶಗಳು ತಮ್ಮ ಹೂಡಿಕೆಗಳನ್ನು ಚೀನಾದಿಂದ ಹೊರಕ್ಕೆ ಸರಿಸಲು ಪ್ರಯತ್ನಿಸುತ್ತಿವೆ . ಅವರಿಗೆ ಭಾರತವು ಅತ್ಯುತ್ತಮ ಆಯ್ಕೆಗಳಲ್ಲಿ ಒಂದಾಗಿದೆ ಎಂದರು .


    ರಸ್ತೆ ವಲಯದ ಬಗ್ಗೆ ಪ್ರಸ್ತಾಪಿಸಿದ ಅವರು , 2019-20 ರಲ್ಲಿ ದಾಖಲೆಯ ಮಟ್ಟವನ್ನು ತಲುಪಿದ ಹೆದ್ದಾರಿಗಳ ನಿರ್ಮಾಣವು , ಮೂಲಸೌಕರ್ಯ ಕ್ಷೇತ್ರದ ಹೆಚ್ಚುತ್ತಿರುವ ಅಗತ್ಯಗಳನ್ನು ಪೂರೈಸಲು ಮುಂಬರುವ ವರ್ಷಗಳಲ್ಲಿ 2-3 ಪಟ್ಟು ವೇಗವನ್ನು ಹೆಚ್ಚಿಸಬೇಕು ಎಂದು ಅವರು ಹೇಳಿದರು . ವಿಳಂಬವನ್ನು ತಪ್ಪಿಸಲು ನಿರ್ಧಾರಗಳನ್ನು ಕೈಗೊಳ್ಳುವ ಸಮಯವನ್ನು ಕನಿಷ್ಠವಾಗಿಸಬೇಕು ಎಂದು ಸಚಿವರು ತಿಳಿಸಿದರು . ಈ ದಿಕ್ಕಿನಲ್ಲಿ , 3 ತಿಂಗಳೊಳಗೆ ವಿಷಯಗಳನ್ನು ಇತ್ಯರ್ಥಪಡಿಸಲು ಎನ್ಎಚ್ಎಐ ಮತ್ತು ಅದರ ಮಧ್ಯಸ್ಥಿಕೆ ಘಟಕಗಳನ್ನು ಕೋರಿದರು . ಈ ಉದ್ದೇಶಕ್ಕಾಗಿ , ಅಂತಹ ಸಂಸ್ಥೆಗಳ ಎಲ್ಲಾ ಅಧ್ಯಕ್ಷರು ಪ್ರಸ್ತುತವಿರುವ ಸಂಜೆ 5 ರ ಬದಲು ಪ್ರತಿದಿನ ಸಂಜೆ 7 ಗಂಟೆಯವರೆಗೆ ಕೆಲಸ ಮಾಡುವಂತೆ ಅವರಿಗೆ ಕೋರಿರುವುದಾಗಿ ಅವರು ಹೇಳಿದರು .


    ಭಾರತವು ಈ ಬಿಕ್ಕಟ್ಟನ್ನು ಒಂದು ಅವಕಾಶವಾಗಿ ಪರಿವರ್ತಿಸಬೇಕು , ಮೂಲಸೌಕರ್ಯ ಯೋಜನೆಗಳನ್ನು ಚುರುಕುಗೊಳಿಸಬೇಕು ಮತ್ತು ಆರ್ಥಿಕ ಬೆಳವಣಿಗೆಯನ್ನು ಸಾಧಿಸಲು ಕೊರೊನಾ ವಿರುದ್ಧದ ಈ ಯುದ್ಧವನ್ನು ಗೆಲ್ಲಲೇಬೇಕು ಎಂದು ಸಚಿವರು ಹೇಳಿದರು . ಭಾರತೀಯ ಉದ್ಯಮವು ಪ್ರಸಕ್ತ ಪರಿಸ್ಥಿತಿಯನ್ನು ಒದು ವರದ ರೂಪದಲ್ಲಿ ನೋಡಬೇಕು ಮತ್ತು ಅದರ ರಫ್ತು ಸಾಮರ್ಥ್ಯವನ್ನು ಸುಧಾರಿಸುವ ಗುರಿಯನ್ನು ಹೊಂದಬೇಕು ಎಂದು ಅವರು ಹೇಳಿದರು . ಬಿಕ್ಕಟ್ಟಿನ ಈ ಸಮಯದಲ್ಲಿ ಮಾರುಕಟ್ಟೆಯಲ್ಲಿ ಲಿಕ್ವಿಡಿಟಿಯನ್ನು ತರುವುದು ಮುಖ್ಯವಾಗಿದೆ ಮತ್ತು ಅದನ್ನು ಖಚಿತಪಡಿಸಿಕೊಳ್ಳಲು , ಎನ್ ‌ ಎಚ್ ‌ ಎಐ ಈಗಾಗಲೇ ಎಲ್ಲಾ ಬಾಕಿಗಳನ್ನು ಇತ್ಯರ್ಥಗೊಳಿಸುವ ಪ್ರಕ್ರಿಯೆಯನ್ನು ಪ್ರಾರಂಭಿಸಿದೆ . ಎಲ್ಲಾ ಕಾನೂನುಬದ್ಧ ಕ್ಲೈಮುಗಳನ್ನು ಹೆಚ್ಚು ಕಡಿಮೆ 3 ತಿಂಗಳೊಳಗೆ ಇತ್ಯರ್ಥಪಡಿಸುವ ಖಚಿತವಾದ ಯೋಜನೆಯನ್ನು ಸಚಿವಾಲಯವು ಹೊಂದಿದೆ ಎಂದು ಅವರು ಹೇಳಿದರು .


    2020-21 ರ ಹಣಕಾಸು ವರ್ಷದಲ್ಲಿ ರಸ್ತೆ ಮತ್ತು ಹೆದ್ದಾರಿ ನಿರ್ಮಾಣದ ವೇಗವನ್ನು ದ್ವಿಗುಣಗೊಳಿಸುವ ಕುರಿತು ಮಾತನಾಡಿದ ಶ್ರೀ ಗಡ್ಕರಿಯವರು , ತಮ್ಮ ಸಚಿವಾಲಯವು ಯುದ್ಧೋಪಾದಿಯಲ್ಲಿ ಕಾರ್ಯನಿರ್ವಹಿಸುತ್ತಿದೆ ಮತ್ತು ಈ ಯುದ್ಧದ ವಿರುದ್ಧ ಹೋರಾಟದಲ್ಲಿ ವಿಜಯಶಾಲಿಯಾಗಿ ಹೊರಹೊಮ್ಮಲಿದೆ ಎಂದರು . ರಸ್ತೆ ವಲಯದ ಚೇತರಿಕೆಯ ಹಾದಿಯನ್ನು ಪ್ರಾರಂಭಿಸಲು , ಕೊರೊನಾವೈರಸ್ ಹರಡುವಿಕೆಯ ವಿರುದ್ಧ ರಕ್ಷಣೆಗೆ ಸಾಕಷ್ಟು ಕ್ರಮಗಳನ್ನು ತೆಗೆದುಕೊಳ್ಳುವ ಷರತ್ತಿನೊಂದಿಗೆ ವಿವಿಧ ಸ್ಥಳಗಳಲ್ಲಿ ಯೋಜನೆಗಳನ್ನು ಪುನರಾರಂಭಿಸಲು ಸಚಿವಾಲಯ ಮುಕ್ತವಾಗಿದೆ ಎಂದು ಸಚಿವರು ತಿಳಿಸಿದರು .


    ***

    
    
    (Release ID: 1614577) Visitor Counter : 11
    
    
      Read this release in: English , Urdu , Hindi , Punjabi , Gujarati , Tamil , Telugu , Malayalam