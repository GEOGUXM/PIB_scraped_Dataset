      ವಿಜ್ಞಾನ ಮತ್ತು ತಂತ್ರಜ್ಞಾನ ಸಚಿವಾಲಯ

      ರೋಗ ಲಕ್ಷಣಗಳಿಲ್ಲದವರಲ್ಲಿ ಕೋವಿಡ್–19 ಸೋಂಕು ಪರೀಕ್ಷಿಸಲು ಕಿಟ್ ಅಭಿವೃದ್ಧಿ ಹಾಗು ಲಸಿಕಾ ಉತ್ಪಾದನೆಗೆ ಸಜ್ಜಾದ ಡಿ ಎಸ್ ಟಿ ಅನುದಾನಿತ ಸ್ಟಾರ್ಟ್ ಅಪ್
      Posted On: 11 APR 2020 12:21PM by PIB Bengaluru


    ರೋಗ ಲಕ್ಷಣಗಳಿಲ್ಲದವರಲ್ಲಿ ಕೋವಿಡ್ –19 ಸೋಂಕು ಪರೀಕ್ಷಿಸಲು ಕಿಟ್ ಅಭಿವೃದ್ಧಿ ಹಾಗು ಲಸಿಕಾ ಉತ್ಪಾದನೆಗೆ ಸಜ್ಜಾದ ಡಿ ಎಸ್ ಟಿ ಅನುದಾನಿತ ಸ್ಟಾರ್ಟ್ ಅಪ್


    “ಲಸಿಕೆಗಳನ್ನು ಅಭಿವೃದ್ಧಿಪಡಿಸುವುದು ದೀರ್ಘಾವಧಿ ಕ್ರಿಯೆ, ಈ ಚಟುವಟಿಕೆಯನ್ನು ಶೀಘ್ರಗತಿಯಲ್ಲಿ ಕೈಗೊಳ್ಳುವುದು ಅತ್ಯವಶ್ಯಕ ”: ಡಿ ಎಸ್ ಟಿ ಕಾರ್ಯದರ್ಶಿ , ಪ್ರೋಫೆಸರ್ ಆಶುತೋಷ್ ಶರ್ಮಾ

    ಕೋವಿಡ್ 19 ತುರ್ತು ಪರಿಸ್ಥಿತಿಯಲ್ಲಿ ಆಕ್ಟಿವ್ ವೈರೊಸಮ್ ( ಎವಿ ) ಲಸಿಕೆ ಮತ್ತು ಇಮ್ಯುನೊ ಡೈಗ್ನಾಸ್ಟಿಕ್ ಕಿಟ್ ಗಳ ಅಭಿವೃದ್ಧಿಯನ್ನು ಕೈಗೊಳ್ಳಲು ಹೊಸ ಜೀವಶಾಸ್ತ್ರ ತಂತ್ರಜ್ಞಾನದ ಕುರಿತು ಕೆಲಸ ಮಾಡುತ್ತಿರುವ ಸೀಗಲ್ ಬಯೊಸೊಲ್ಯೂಶನ್ಸ್ ಎಂಬ ಸ್ಟಾರ್ಟ್ ಅಪ್ ಕಂಪನಿಗೆ ವಿಜ್ಞಾನ ಮತ್ತು ತಂತ್ರಜ್ಞಾನ ಇಲಾಖೆ ಡಿ ಎಸ್ ಟಿ ಬಂಡವಾಳ ಒದಗಿಸಿದೆ .


    ಸೀಗಲ್ ಬಯೊದಿಂದ ಅಭಿವೃದ್ಧಿಪಡಿಸಿದ ಆಕ್ಟಿವ್ ವೈರೊಸಮ್ ತಂತ್ರಜ್ಞಾನ ( ಎವಿಟಿ ) ಲಸಿಕೆಗಳು ಮತ್ತು ಇಮ್ಯುನೊಥೆರಾಪ್ಯುಟಿಕ್ ಏಜಂಟ್ ಗಳ ಉತ್ಪಾದನೆಗೆ ಉಪಯುಕ್ತವಾಗಿದೆ . ಬೇಕಾದ ರೋಗಕಾರಕಗಳಿಂದ ಅಪೇಕ್ಷಿತ ಪ್ರತಿಜನಕಗಳನ್ನು ವ್ಯಕ್ತಪಡಿಸುವ ನೂತನ , ಅಪಾಯಕಾರಿಯಲ್ಲದ ಹಾಗೂ ಆರ್ಥಿಕವಾಗಿ ಹೊರೆಯಲ್ಲದ ಆಕ್ಟಿವ್ ವೈರೊಸಮ್ ಏಜಂಟ್ ಗಳ ಉತ್ಪಾದನೆಗೆ ಎವಿಟಿ ವೇದಿಕೆ ಪ್ರಯೋಜನಕಾರಿಯಾಗಿದೆ . ಕೋವಿಡ್ – 19 ಸೋಂಕನ್ನು ತಡೆಗಟ್ಟುವ ನೂತನ ಲಸಿಕಾ ಅಬಿವೃದ್ಧಿಗೆ ಮತ್ತು ಕೋವಿಡ್ – 19 ಗಾಗಿ ಇಮ್ಯುನೊಡಯಾಗ್ನಾಸ್ಟಿಕ್ ಎಲಿಸಾ ಕಿಟ್ ಗಳನ್ನು ಅಭಿವೃದ್ಧಿಪಡಿಸಲೂ ಸಹ ಇವುಗಳನ್ನು ಬಳಸಲಾಗುತ್ತದೆ .


    “ ಕರಾರುವಕ್ಕಾದ ರೋಗಪತ್ತೆ , ಹರಡುವಿಕೆ ಸರಪಳಿಯನ್ನು ತುಂಡರಿಸುವುದು , ಚಿಕಿತ್ಸೆ ಮತ್ತು ಸುರಕ್ಷಿತ ಮತ್ತು ಪರಿಣಾಮಕಾರಿ ಲಸಿಕೆಗಳು ಕೋವಿಡ್ – 19 ಸವಾಲುಗಳನ್ನು ಎದುರಿಸಲು ಪ್ರಮುಖ ಆಧಾರಸ್ಥಂಭಗಳಾಗಿವೆ . ಇವುಗಳಲ್ಲಿ ಲಸಿಕೆಗಳನ್ನು ಅಭಿವೃದ್ಧಿಪಡಿಸುವುದೇ ದೀರ್ಘ ಸಮಯವನ್ನು ತೆಗೆದುಕೊಳ್ಳುತ್ತದೆ . ಆದ್ದರಿಂದ ಈ ಚಟುವಟಿಕೆಯನ್ನು ತ್ವರಿತಗತಿಯಲ್ಲಿ ಪೂರ್ಣಗೊಳಿಸುವುದು ಈಗ ಅತ್ಯವಶ್ಯಕವಾಗಿದೆ ” ಎಂದು ಡಿ ಎಸ್ ಟಿ ಕಾರ್ಯದರ್ಶಿ ಪ್ರೋಫೆಸರ್ ಆಶುತೋಷ್ ಶರ್ಮಾ ಹೇಳಿದ್ದಾರೆ .


    ಪ್ರಸ್ತುತ ಭಾರತದಲ್ಲಿ ಲಭ್ಯವಿರುವ ಪಾಲಿಮರೇಸ್ ಚೈನ್ ರಿಯಾಕ್ಷನ್ ( ಪಿಸಿಆರ್ ) ಆಧಾರಿತ ರೋಗಪತ್ತೆ ಕಿಟ್ ಗಳು ಸಕ್ರೀಯವಾಗಿರುವ ಕೋವಿಡ್ -19 ಸೋಂಕು ಪತ್ತೆ ಹಚ್ಚಲು ಮಾತ್ರ ಶಕ್ತವಾಗಿವೆ ಆದರೆ ರೋಗಲಕ್ಷಣಗಳಿಲ್ಲದ ಸೋಂಕುಗಳನ್ನು ಅಥವಾ ಈ ಹಿಂದೆ ಕೋವಿಡ್ -19 ಸೋಂಕು ತಗುಲಿದ ಅಥವಾ ಯಾರು ಇದರ ಪ್ರಭಾವಕ್ಕೆ ಒಳಗಾಗಿದ್ದರೊ ಅಥವಾ ಈ ಹಿಂದೆ ಕೋವಿಡ್ -19 ಸೋಂಕಿಗೆ ಒಳಗಾದವರು ಆದರೆ ಈ ರೋಗದಿಂದ ಬಳಲದೇ ಇದ್ದವರು ಅಥವಾ ಕೋವಿಡ್ -19 ಸೋಂಕಿನಿಂದ ಚೇತರಿಸಿಕೊಂಡಿದ್ದು ಮತ್ತು ಈಗಲೂ ಈ ವೈರಾಣು ಹರಡಿಸುತ್ತಿರುವವರನ್ನು ಇವು ಗುರುತಿಸಲು ಸಾಧ್ಯವಿಲ್ಲ . ಇದಕ್ಕೆ ತದ್ವಿರುದ್ಧವಾಗಿ ಇಮ್ಯುನೊಡೈಗ್ನಾಸ್ಟಿಕ್ ಕಿಟ್ ಗಳು ಕೋವಿಡ್ ನ ಪ್ರತಿಕಾಯಗಳನ್ನು ಪತ್ತೆ ಹಚ್ಚಲು ಸಹಾಯ ಮಾಡುತ್ತವೆ – ಇದರಿಂದ ಈ ಸೋಂಕುಗಳನ್ನು ಕೂಡ ಪತ್ತೆಹಚ್ಚಬಹುದು . ಆದ್ದರಿಂದ ಕೋವಿಡ್ – 19 ಕ್ಕಾಗಿ ಇಮ್ಯುನೊಡೈಗ್ನಾಸ್ಟಿಕ್ ಕಿಟ್ ಗಳನ್ನು ಉತ್ಪಾದಿಸಲು ಎಸ್ ಪಿ ಬಿ ಎಲ್ ತನ್ನ ಪ್ರಯತ್ನಗಳನ್ನು ಆರಂಭಿಸಿದೆ . ಈ ಪರೀಕ್ಷೆಗಳು ಆರೋಗ್ಯ ರಕ್ಷಣೆ ಸಂಶೋಧಕರಿಗೆ ಕೋವಿಡ್ – 19 ಹರಡುವಿಕೆಯನ್ನು ಮತ್ತಷ್ಟು ನಿಖರವಾಗಿ ಪರಿವೀಕ್ಷಿಸಲು ಅನುವು ಮಾಡಿಕೊಡುತ್ತವೆ .


    ಪುಣೆಯ ಉದ್ಯಮಶೀಲತೆ ಅಭಿವೃದ್ಧಿ ಕೇಂದ್ರ ( ವೆಂಚರ್ ಸೆಂಟರ್ ) ದಲ್ಲಿರುವ ಸೀಗಲ್ ಬಯೋ , ತಂತ್ರಜ್ಞಾನ ಅಭಿವೃದ್ಧಿ ಮಂಡಳಿಯ ( ಟಿ ಡಿ ಬಿ ) ಸೀಡ್ ಸಪ್ಪೊರ್ಟ್ ಸಿಸ್ಟೆಮ್ ನೆರವಿನೊಂದಿಗೆ ಡಿ ಎಸ್ ಟಿ , 2 ಬಗೆಯ ಆಕ್ಟಿವ್ ವೈರೋಸಂ ( ಎವಿ ) ಏಜಂಟ್ ಗಳನ್ನು ಉತ್ಪಾದಿಸುತ್ತಿದೆ . ಎಸ್ ಬಿ ಪಿ ಎಲ್ 2 ವಿಧದ ಎವಿ ಏಜಂಟ್ ಗಳನ್ನು ಉತ್ಪಾದಿಸುತ್ತಿದ್ದು ಒಂದು ಕೋವಿಡ್ – 19 ರ ( ಎವಿ - ಎಸ್ ) ಎಸ್ ಪ್ರೋಟಿನ್ ಅನ್ನು ಅಭಿವ್ಯಕ್ತಿಸುತ್ತದೆ ಮತ್ತೊಂದು ಕೋವಿಡ್ – 19 ರ ( ಎವಿ - ಎಸ್ ಪಿ ) ಗಳ ಸ್ಟ್ರಕ್ಚರಲ್ ಪ್ರೋಟಿನ್ ಅನ್ನು ಅಭಿವ್ಯಕ್ತಪಡಿಸುತ್ತದೆ . ಪ್ರಸ್ತುತ ಇವುಗಳ ಇಮ್ಯುನೊಜೆನಿಸಿಟಿಯನ್ನು ಪರೀಕ್ಷಿಸಲು ಎಸ್ ಬಿ ಪಿ ಎಲ್ ಈ ಎರಡೂ ಏಜಂಟ್ ಗಳ ಸಂಶ್ಲೇಷಣೆಯನ್ನು 10 ಮಿಲಿಗ್ರಾಂ ಮಟ್ಟಕ್ಕೆ ಹೆಚ್ಚಿಸುತ್ತಿದೆ . ಎವಿಎಸ್ ಮತ್ತು ಎವಿಎಸ್ ಪಿ ಗಳು ಕೋವಿಡ್ – 19 ನ್ನು ವಿರೋಧಿಸುವ ಮತ್ತು ತಟಸ್ಥಗೊಳಿಸುವ ಪ್ರತಿಕಾಯಗಳನ್ನು ಪ್ರಚೋದಿಸುತ್ತವೆಯೇ ಮತ್ತು ಕಣಗಳ ರೋಗ ನಿರೋಧಕ ಪ್ರತಿಕ್ರಿಯೆ ಸಾಮರ್ಥ್ಯ ಹೊಂದಿದೆಯೇ ಎಂಬುದನ್ನು ಖಚಿತಪಡಿಸಲು ಈ ಪರೀಕ್ಷೆಗಳನ್ನು ಮೊದಲು ಕಾಡು ಇಲಿಗಳ ಮೇಲೆ ಪ್ರಯೋಗಿಸಲಾಗುವುದು .


    ಒಮ್ಮೆ ಇದು ರುಜುವಾತಾದರೆ ACE2R+ mice ಕುರಿತು ಪರಿಣಾಮಕಾರಿತ್ವದ ಅಧ್ಯಯನವನ್ನು ಅವರು ಕೈಗೆತ್ತಿಕೊಳ್ಳಲಿದ್ದಾರೆ . ಇದನ್ನು ಸಾರ್ಸ್ ರೋಗಕ್ಕೆ ಮಾದರಿಯಾಗಿ ಬಳಸಲಾಗುವುದು . ಇದರ ಜೊತೆಗೆ ಎವಿ ಏಜೆಂಟ್ ಉತ್ಪಾದನೆಗೆ ಜೀವಪರಿಷ್ಕರಣಾ ಘಟಕವೊಂದನ್ನು ಸ್ಥಾಪಿಸಲಾಗುವುದು ಮತ್ತು ಬೃಹತ್ ಪ್ರಮಾಣದಲ್ಲಿ ಸುಮಾರು 100,000 ಲಸಿಕಾ ಡೋಸ್ ಗಳಷ್ಟು ಎವಿ ಏಜೆಂಟ್ ನ್ನು ಉತ್ಪಾದಿಸಲಾಗುವುದು . ACE2R+ mice ನಲ್ಲಿ ಮತ್ತು ಇತರ ಪುಟ್ಟ ಪ್ರಾಣಿ ಪ್ರಬೇಧಗಳು ಅಥವಾ ಮಂಗಗಳಲ್ಲಿ ನಂಜಿನಾಂಶ , ಸುರಕ್ಷತೆ ಮತ್ತು ಫಾರ್ಮಾಕೊಕೈನೆಟಿಕ್ ಕುರಿತು ವಿವರವಾದ ಅಧ್ಯಯನ ನಡೆಸಲಾಗುವುದು . ನಂತರ ಎವಿ ಲಸಿಕಾ ಏಜಂಟ್ ಗಳನ್ನು ಪ್ರಥಮ ಹಂತದ ಚಿಕಿತ್ಸಕ ಪ್ರಯೋಗಗಳಿಗಾಗಿ ಸಿದ್ಧಪಡಿಸಲಾಗುವುದು . 18-20 ತಿಂಗಳುಗಳ ಅಂತ್ಯದ ವೇಳೆಗೆ ಎವಿ ಗಳ ವಿಶೇಷ ಲಕ್ಷಣಗಳು ಮೊದಲ ಹಂತದ ಪ್ರಯೋಗಗಳನ್ನು ಪ್ರಾರಂಭಿಸಲು ಅನುವು ಮಾಡಿಕೊಡುತ್ತದೆ ಎಂದು ಕಂಪನಿಯು ನಿರೀಕ್ಷಿಸುತ್ತಿದೆ .


    ಈ ಲಸಿಕಾ ಯೋಜನೆಯ ಜೊತೆ ಜೊತೆಗೆ ಕೋವಿಡ್ – 19 ರ ಎಸ್ ಪ್ರೋಟಿನ್ ಅನ್ನು ಅಭಿವ್ಯಕ್ತಪಡಿಸುವ ಸಕ್ರೀಯ ವೈರೊಸೋಮ್ ಗಳನ್ನು ಇಮ್ಯುನೊಡೈಗ್ನಾಸ್ಟಿಕ್ ಕಿಟ್ ಗಳ ಅಭಿವೃದ್ಧಿಗೆ ಕೋವಿಡ್ – 19 ರ ಪ್ರತಿಜನಕದ ರೂಪದಲ್ಲಿ ಎಸ್ ಬಿ ಪಿ ಎಲ್ ಬಳಸಲಿದೆ . ಎಲಿಸಾ ( ಇ ಎಲ್ ಐ ಎಸ್ ಎ ) ಕಿಟ್ ಗಳನ್ನು ಅಧೀನದಲ್ಲಿಟ್ಟುಕೊಳ್ಳುವ ಐಜಿಎಂ ( IgM ), ಐಜಿಜಿ ( IgG ) ಮಾದರಿಯ ಪ್ರತಿರೋಧಕ ಎಲಿಸಾ ಕಿಟ್ ಗಳನ್ನು ಪತ್ತೆಹಚ್ಚುವುದು ಮತ್ತು ಒಂದು ಲ್ಯಾಟರಲ್ ಫ್ಲೊ ( ಎಲ್ ಎಫ್ ಎ ) ಇಮ್ಯುನೊಡೈಗ್ನಾಸ್ಟಿಕ್ ಪರೀಕ್ಷೆಯನ್ನು ಉತ್ಪಾದಿಸಲಾಗುತ್ತದೆ . ಈ ಎಲ್ ಎಫ್ ಎ ಪರೀಕ್ಷೆಗಳು ಭಾರತೀಯ ನಾಗರಿಕರು ಸ್ವತಃ ತಾವೇ ಸುಲಭವಾಗಿ ಪರೀಕ್ಷಿಸಿಕೊಳ್ಳಲು ಮತ್ತು ತಮಗೆ ಯಾವ ರೋಗವಿಲ್ಲ ಎಂಬುದನ್ನು ಖಾತ್ರಿಪಡಿಸಿಕೊಳ್ಳಲು ಸಬಲಗೊಳಿಸುತ್ತದೆ .


    ಆಗಸ್ಟ್ 2020 ರ ಅಂತ್ಯದ ವೇಳೆಗೆ ಇಮ್ಯುನೊಡೈಗ್ನಾಸ್ಟಿಕ್ ಕಿಟ್ ಗಳು ಕ್ಷೇತ್ರ ಪ್ರಯೋಗಗಳಿಗೆ ಸಿದ್ಧವಾಗಲಿವೆ ಮತ್ತು 10 ರಿಂದ 11 ತಿಂಗಳೊಳಗೆ ಅನುಮೋದನೆ ಪಡೆಯಲಿವೆ ಎಂದು ಎಸ್ ಬಿ ಪಿ ಎಲ್ ನಿರೀಕ್ಷಿಸುತ್ತಿದೆ . ಮತ್ತೊಂದೆಡೆ ಎವಿ ಲಸಿಕೆ ದೀರ್ಘ ಕಾಲ ತೆಗೆದುಕೊಳ್ಳುವ ನಿರೀಕ್ಷೆಯಿದೆ . ಆದಾಗ್ಯೂ ಸದ್ಯದ ತುರ್ತು ಪರಿಸ್ಥಿತಿ ಅವಲೋಕಿಸಿದಾಗ 80 ದಿನಗಳಲ್ಲಿ ತನ್ನ ಪರಿಕಲ್ಪನೆಯನ್ನು ಸಂಪೂರ್ಣಗೊಳಿಸುವ ಗುರಿಯನ್ನು ಮತ್ತು ಚಿಕಿತ್ಸಾಪೂರ್ವ ಅಭಿವೃದ್ಧಿಯನ್ನು ಪೂರ್ಣಗೊಳಿಸಿ ಮೊದಲ ಹಂತದ ಪ್ರಯೋಗವನ್ನು 18-20 ತಿಂಗಳೊಳಗೆ ಪ್ರಾರಂಭಿಸುವ ಗುರಿಯನ್ನು ಎಸ್ ಬಿ ಪಿ ಎಲ್ ಹೊಂದಿದೆ .


    ( ಹೆಚ್ಚಿನ ಮಾಹಿತಿಗಾಗಿ ಸಂಪರ್ಕಿಸಿ : ವಿಶ್ವಾಸ ಡಿ ಜೋಷಿ vishwasjo@seagullbiosolutions.in 9967547936 )


    ********

    
    
    (Release ID: 1613412) Visitor Counter : 34
    
    
      Read this release in: Assamese , English , Urdu , Hindi , Marathi , Bengali , Punjabi , Gujarati , Tamil , Telugu