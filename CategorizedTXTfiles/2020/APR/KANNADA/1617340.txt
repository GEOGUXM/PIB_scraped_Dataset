      ಕಾರ್ಮಿಕ ಮತ್ತು ಉದ್ಯೋಗ ಸಚಿವಾಲಯ

      ಇಪಿಎಫ್‌ಒ 15 ಕೆಲಸದ ದಿನಗಳಲ್ಲಿ ಪಿಎಂಜಿಕೆವೈ ಅಡಿಯಲ್ಲಿ 6.06 ಲಕ್ಷ ಕೋವಿಡ್ -19 ಕ್ಲೈಮ್‍ಗಳನ್ನು ಒಳಗೊಂಡಂತೆ 10.02 ಲಕ್ಷ ಕ್ಲೈಮ್ ಗಳನ್ನು ಪಾವತಿಸಿದೆ
      Posted On: 22 APR 2020 5:21PM by PIB Bengaluru


    ಇಪಿಎಫ್‌ಒ 15 ಕೆಲಸದ ದಿನಗಳಲ್ಲಿ ಪಿಎಂಜಿಕೆವೈ ಅಡಿಯಲ್ಲಿ 6.06 ಲಕ್ಷ ಕೋವಿಡ್ - 19 ಕ್ಲೈಮ್‍ಗಳನ್ನು ಒಳಗೊಂಡಂತೆ 10.02 ಲಕ್ಷ ಕ್ಲೈಮ್ ಗಳನ್ನು ಪಾವತಿಸಿದೆ


    ಒಟ್ಟು ವಿತರಣಾ ಮೊತ್ತ 3600 ಕೋಟಿ ರೂ. ಇದರಲ್ಲಿ 1954 ಕೋಟಿ ರೂ. ಕೋವಿಡ್ 19 ಕ್ಲೈಮ್‍ ಗಳು ಸೇರಿವೆ


    ವೇಗದ ವಿಲೇವಾರಿಗಾಗಿ ವಿನ್ಯಾಸಗೊಳಿಸಲಾದ ವಿಶೇಷ ತಂತ್ರಾಶದೊಂದಿಗೆ 3 ಕೆಲಸದ ದಿನಗಳಲ್ಲಿ ಶೇಕಡಾ 90 ಕೋವಿಡ್ 19 ಕ್ಲೈಮ್‍ಗಳನ್ನು ಪಾವತಿಸಲಾಗಿದೆ


    ಕಾರ್ಮಿಕ ಮತ್ತು ಉದ್ಯೋಗ ಸಚಿವಾಲಯದ ಶಾಸನಬದ್ಧ ಸಂಸ್ಥೆಯಾದ ಎಂಪ್ಲಾಯೀಸ್ ಪ್ರಾವಿಡೆಂಟ್ ಫಂಡ್ ಆರ್ಗನೈಸೇಶನ್ (ಇಪಿಎಫ್‌ಒ) ಪ್ರಧಾನ ಮಂತ್ರಿ ಗರಿಬ್ ಕಲ್ಯಾಣ್ ಯೋಜನೆ (ಪಿಎಂಜಿಕೆವೈ) ಪ್ಯಾಕೇಜ್ ಅಡಿಯಲ್ಲಿ 6.06 ಲಕ್ಷ ಕೋವಿಡ್- 19 ಕ್ಲೈಮ್‌ಗಳು ಸೇರಿದಂತೆ ಒಟ್ಟು 10.02 ಲಕ್ಷ ಕ್ಲೈಮ್‌ಗಳನ್ನು ಕೇವಲ 15 ಕೆಲಸದ ದಿನಗಳಲ್ಲಿ ಇತ್ಯರ್ಥಪಡಿಸಿದೆ. .


    ಇದರಲ್ಲಿ ಪಿಎಂಜಿಕೆವೈ ಪ್ಯಾಕೇಜ್ ಅಡಿಯಲ್ಲಿ 1954 ಕೋಟಿ ಸಿಒವಿಐಡಿ ಕ್ಲೈಮ್‌ಗಳು ಸೇರಿ ಒಟ್ಟು ರೂ. 3600.85 ಕೋಟಿ ರೂಪಾಯಿಗಳ ವಿಲೇವಾರಿಯಾಗಿದೆ.


    ಲಾಕ್‌ಡೌನ್ ಕಾರಣದಿಂದಾಗಿ ಮೂರನೇ ಒಂದು ಭಾಗದಷ್ಟು ಸಿಬ್ಬಂದಿ ಮಾತ್ರ ಕೆಲಸ ಮಾಡಲು ಸಾಧ್ಯವಾಗಿದ್ದರೂ , 90% ಕೋವಿಡ್- 19 ಕ್ಲೈಮ್‌ಗಳನ್ನು 3 ಕೆಲಸದ ದಿನಗಳಲ್ಲಿ ಪಾವತಿಸಲಾಗಿದೆ , ತ್ವರಿತ ವಿಲೇವಾರಿಗಾಗಿ ವಿನ್ಯಾಸಗೊಳಿಸಲಾದ ವಿಶೇಷ ಸಾಫ್ಟ್‌ವೇರ್ ಸೇವಾ ವಿತರಣೆಯಲ್ಲಿ ಹೊಸ ಮಾನದಂಡಗಳನ್ನು ನಿಗದಿಪಡಿಸುತ್ತದೆ.


    ಕೇಂದ್ರ ಸರ್ಕಾರ ಕೋವಿಡ್- 19 ಸಾಂಕ್ರಾಮಿಕ ರೋಗವನ್ನು ನಿಭಾಯಿಸಲು ಆರ್ಥಿಕವಾಗಿ ದುರ್ಬಲ ವರ್ಗಗಳಿಗೆ ಸಹಾಯ ಮಾಡಲು 26.03.2020 ರಂದು ಪಿಎಂಜಿಕೆವೈ ಯನ್ನು ಪ್ರಾರಂಭಿಸಿತು. ಕೋವಿಡ್- 19 ಸಾಂಕ್ರಾಮಿಕ ರೋಗದ ವಿರುದ್ಧ ಹೋರಾಡಲು ಇಪಿಎಫ್ ಯೋಜನೆಯಿಂದ ಹಿಂದೆ ಸರಿಯುವ ಅವಕಾಶವನ್ನು ಸರ್ಕಾರ ಘೋಷಿಸಿತು. ತುರ್ತು ಅಧಿಸೂಚನೆಯು ಇಪಿಎಫ್ ಯೋಜನೆಯಲ್ಲಿ ವಿಶೇಷ ಪ್ಯಾರಾ 68 ಎಲ್ ( 3) ಅನ್ನು ಪರಿಚಯಿಸಿತು , ಇದರಲ್ಲಿ ಮೂರು ತಿಂಗಳವರೆಗೆ ಮೂಲ ವೇತನ ಮತ್ತು ಡಿಎಗೆ ಮರುಪಾವತಿಸಲಾಗದ ಹಿಂಪಡೆಯುವಿಕೆಯನ್ನು ಒದಗಿಸುತ್ತದೆ ಅಥವಾ ಇಪಿಎಫ್ ಖಾತೆಯಲ್ಲಿ ಸದಸ್ಯರ ಸಾಲಕ್ಕೆ 75% ವರೆಗೆ ಯಾವುದು ಕಡಿಮೆ.ಮೊತ್ತವೋ ಅದನ್ನು ಹಿಂಪಡೆಯುವ ಅವಕಾಶವಿದೆ ,


    ಆನ್‌ಲೈನ್ ಕೋವಿಡ್- 19 ಮುಂಗಡ ಕ್ಲೈಮ್‍ಗಳನ್ನು ಸಲ್ಲಿಸಲು ಸಹ ಇಪಿಎಫ್‌ಒ ಸೌಲಭ್ಯವನ್ನು ಒದಗಿಸಿದೆ , ಇತರ ಸೇವೆಗಳ ಜೊತೆಗೆ ಮೊಬೈಲ್ ಫೋನ್‌ಗಳಿಂದ ಉಮಂಗ್ ಆ್ಯಪ್ ನಲ್ಲಿ ಸಹ ಸಲ್ಲಿಸಬಹುದು.


    ಈ ಕಷ್ಟಕರ ಪರಿಸ್ಥಿತಿಯಲ್ಲಿ ಇಪಿಎಫ್‌ಒ ತನ್ನ ಸದಸ್ಯರಿಗೆ ಸೇವೆ ಸಲ್ಲಿಸುವ ಬದ್ಧತೆಯನ್ನು ಪುನರುಚ್ಚರಿಸುತ್ತದೆ ಮತ್ತು ಈ ಬಿಕ್ಕಟ್ಟನ್ನು ನಿವಾರಿಸಲು ಇಪಿಎಫ್‌ಒ ಕಚೇರಿಗಳು ಕಾರ್ಯನಿರ್ವಹಿಸುತ್ತವೆ.


    ***

    
    
    (Release ID: 1617340) Visitor Counter : 15
    
    
      Read this release in: Odia , Punjabi , Assamese , English , Gujarati , Urdu , Hindi , Marathi , Bengali , Telugu