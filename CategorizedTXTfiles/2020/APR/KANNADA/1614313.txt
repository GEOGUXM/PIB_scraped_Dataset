      ಗ್ರಾಹಕ ವ್ಯವಹಾರ, ಆಹಾರ ಮತ್ತು ಸಾರ್ವಜನಿಕ ವಿತರಣಾ ಸಚಿವಾಲಯ

      20 ದಿನಗಳ ಲಾಕ್‌ಡೌನ್ ಸಂದರ್ಭದಲ್ಲಿ 1,000 ರೈಲು ಲೋಡ್ ಗಳನ್ನು ಸಾಗಿಸಿದ ಎಫ್‌ಸಿಐ
      Posted On: 13 APR 2020 9:04PM by PIB Bengaluru


    20 ದಿನಗಳ ಲಾಕ್ ‌ ಡೌನ್ ಸಂದರ್ಭದಲ್ಲಿ 1,000 ರೈಲು ಲೋಡ್ ಗಳನ್ನು ಸಾಗಿಸಿದ ಎಫ್ ‌ ಸಿಐ

    24.03.2020 ರಿಂದ ಲಾಕ್ ‌ ಡೌನ್ ಅವಧಿಯಲ್ಲಿ ಸುಮಾರು 3 ಮಿಲಿಯನ್ ಮೆಟ್ರಿಕ್ ಟನ್ ( ಎಂಎಂಟಿ ) ಆಹಾರ ಧಾನ್ಯಗಳನ್ನು ಸಾಗಿಸುವ 1,000 ಕ್ಕೂ ಹೆಚ್ಚು ರೈಲು ಲೋಡ್ ( ರೇಕ್ ) ಗಳನ್ನು ಸಾಗಿಸುವ ಮೂಲಕ ಭಾರತೀಯ ಆಹಾರ ನಿಗಮ ( ಎಫ್ ‌ ಸಿಐ ) ವು ಗುರಿಯನ್ನು ಸಾಧಿಸಿದೆ . ಇದೇ ಅವಧಿಯಲ್ಲಿ ದೇಶದ ವಿವಿಧ ರಾಜ್ಯಗಳಲ್ಲಿ ಸುಮಾರು 950 ರೇಕ್ ‌ ಗಳನ್ನು ( ಸುಮಾರು 2.7 ಎಂಎಂಟಿ ) ಇಳಿಸಲು ಸಾಧ್ಯವಾಯಿತು . ಲಾಕ್ ‌ ಡೌನ್ ಆರಂಭವಾದಾಗಿನಿಂದ ಭಾರತೀಯ ಆಹಾರ ನಿಗಮವು ಪ್ರತಿದಿನ ಸರಾಸರಿ ಸುಮಾರು 3 ಲಕ್ಷ ಮೆಟ್ರಿಕ್ ಟನ್ ‌ ಗಳನ್ನು ( ತಲಾ 50 ಕಿ . ಗ್ರಾಂಗಳಿರುವ ಸುಮಾರು 60 ಲಕ್ಷ ಚೀಲಗಳು ) ಲೋಡ್ ಮಾಡುತ್ತಿದೆ ಮತ್ತು ಇಳಿಸುತ್ತಿದೆ . ಇದು ಅದರ ಸಾಮಾನ್ಯ ಸರಾಸರಿಗಿಂತ ದುಪ್ಪಟ್ಟಾಗಿದೆ .


    ಎಫ್ ‌ ಸಿಐ ಈಗಾಗಲೇ ಸುಮಾರು 5.9 ಎಂಎಂಟಿ ಆಹಾರ ಧಾನ್ಯಗಳನ್ನು ರಾಜ್ಯ ಸರ್ಕಾರಗಳಿಗೆ ತಲುಪಿಸಿದೆ . ಪ್ರಧಾನ ಮಂತ್ರಿ ಗರಿಬ್ ಕಲ್ಯಾಣ್ ಅನ್ನ ಯೋಜನೆ ( ಪಿಎಂಜಿಕೆಎ ) ಅಡಿಯಲ್ಲಿ ಸುಮಾರು 2 ಎಂಎಂಟಿ ಸೇರಿದಂತೆ ವಿವಿಧ ಯೋಜನೆಗಳ ಅಡಿಯಲ್ಲಿ ದಿನಕ್ಕೆ ಸರಾಸರಿ 2.95 ಲಕ್ಷ ಮೆ . ಟನ್ ಅನ್ನು ತಲುಪಿಸಲಾಗಿದೆ . ಅಂಡಮಾನ್ ಮತ್ತು ನಿಕೋಬಾರ್ , ಲಕ್ಷದ್ವೀಪ , ಲೇಹ್ , ಅರುಣಾಚಲ ಪ್ರದೇಶ ಮುಂತಾದ ದೂರದ ಪ್ರದೇಶಗಳನ್ನು ಒಳಗೊಂಡಂತೆ ದೇಶದ ಪ್ರತಿಯೊಂದು ಭಾಗದಲ್ಲೂ ಎಫ್ ‌ ಸಿಐನ ಸಂಪೂರ್ಣ ಕಾರ್ಯಪಡೆಯು 24/7 ಆಧಾರದ ಮೇಲೆ ಕಾರ್ಯನಿರ್ವಹಿಸುತ್ತಿದೆ . ಪ್ರತಿದಿನ ಸುಮಾರು 6 ಲಕ್ಷ ಮೆಟ್ರಿಕ್ ಟನ್ ( ತಲಾ 50 ಕೆ . ಜಿ . ಯನ್ನೊಳಗೊಂಡ ಸುಮಾರು 1.2 ಕೋಟಿ ಚೀಲಗಳು ) ಆಹಾರ ಧಾನ್ಯಗಳನ್ನು ನಿರಂತರವಾಗಿ ವಿತರಿಸಲಾಗುತ್ತಿದೆ . ನಿಯಮಿತ ಎನ್ ‌ ಎಫ್ ‌ ಎಸ್ ‌ ಎ ಮತ್ತು ಹೆಚ್ಚುವರಿ ಅವಶ್ಯಕತೆಗಳಿಗಾಗಿ ಸಂಗ್ರಹವನ್ನು ಪೂರೈಸುತ್ತಿದೆ . ಅಲ್ಲದೇ ಕೋವಿಡ್ 19 ಸಾಂಕ್ರಾಮಿಕ ರೋಗದಿಂದಾಗಿ ಆಹಾರ ಕೊರತೆಯನ್ನು ಎದುರಿಸುತ್ತಿರುವ ಜನರಿಗೆ ಪರಿಹಾರ ಕಾರ್ಯಾಚರಣೆ ನಡೆಸುತ್ತಿರುವ ಎನ್ ‌ ಜಿಒಗಳು ಮತ್ತು ಕಲ್ಯಾಣ ಸಂಸ್ಥೆಗಳಿಗೆ ಈ ಸಂಗ್ರಹವು ಸಬ್ಸಿಡಿ ದರದಲ್ಲಿ ಲಭ್ಯವಾಗುವಂತೆ ಎಫ್ ‌ ಸಿಐ ಖಾತ್ರಿಪಡಿಸುತ್ತಿದೆ .


    *****


    

    
    (Release ID: 1614313) Visitor Counter : 15
    
    
      Read this release in: Urdu , English , Gujarati , Hindi , Bengali , Tamil , Telugu