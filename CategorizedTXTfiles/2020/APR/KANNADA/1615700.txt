      ಗೃಹ ವ್ಯವಹಾರಗಳ ಸಚಿವಾಲಯ

      ಕೆಲವು ವರ್ಗಗಳನ್ನು ಹೊರತುಪಡಿಸಿ ಭಾರತಕ್ಕೆ ವಲಸೆ ಚೆಕ್ ಪೋಸ್ಟ್‌ಗಳ ಮೂಲಕ ಬರಲು ವಿದೇಶಿಯರು ಮತ್ತು ಎಲ್ಲಾ ಒಳಬರುವ ಪ್ರಯಾಣಿಕರಿಗೆ ನೀಡಲಾಗಿದ್ದ ಎಲ್ಲಾ ವೀಸಾಗಳು 2020 ರ ಮೇ 3 ರವರೆಗೆ ರದ್ದು
      Posted On: 17 APR 2020 9:03PM by PIB Bengaluru


    ಕೆಲವು ವರ್ಗಗಳನ್ನು ಹೊರತುಪಡಿಸಿ ಭಾರತಕ್ಕೆ ವಲಸೆ ಚೆಕ್ ಪೋಸ್ಟ್ ‌ ಗಳ ಮೂಲಕ ಬರಲು ವಿದೇಶಿಯರು ಮತ್ತು ಎಲ್ಲಾ ಒಳಬರುವ ಪ್ರಯಾಣಿಕರಿಗೆ ನೀಡಲಾಗಿದ್ದ ಎಲ್ಲಾ ವೀಸಾಗಳು 2020 ರ ಮೇ 3 ರವರೆಗೆ ರದ್ದು


    ದೇಶದಲ್ಲಿ ಕೋವಿಡ್ -19 ಸೋಂಕು ಮುಂದುವರಿದಿರುವ ಹಿನ್ನೆಲೆಯಲ್ಲಿ , ರಾಜತಾಂತ್ರಿಕ , ಅಧಿಕೃತ , ವಿಶ್ವಸಂಸ್ಥೆ / ಅಂತರರಾಷ್ಟ್ರೀಯ ಸಂಸ್ಥೆಗಳು , ಉದ್ಯೋಗ ಮತ್ತು ಯೋಜನಾ ವಿಭಾಗಗಳಿಗೆ ಸೇರಿದವರನ್ನು ಹೊರತುಪಡಿಸಿ , ಉಳಿದೆಲ್ಲಾ ವಿದೇಶಿಯರಿಗೆ ನೀಡಲಾಗಿರುವ ಎಲ್ಲಾ ವೀಸಾಗಳ ಅಮಾನತು ಅವಧಿಯನ್ನು ಕೇಂದ್ರ ಗೃಹ ಸಚಿವಾಲಯವು ಮೇ 3, 2020 ರವರೆಗೆ ವಿಸ್ತರಿಸಿದೆ .


    ಯಾವುದೇ 107 ವಲಸೆ ಚೆಕ್ ಪೋಸ್ಟ್ ‌ ಗಳ ಮೂಲಕ ಭಾರತಕ್ಕೆ ಬರುವ ಎಲ್ಲಾ ಪ್ರಯಾಣಿಕರ ಸಂಚಾರವನ್ನು 2020 ರ ಮೇ 3 ರವರೆಗೆ ಸ್ಥಗಿತಗೊಳಿಸಲಾಗುವುದು ಎಂದು ಗೃಹಸಚಿವಾಲಯ ನಿರ್ದೇಶಿಸಿದೆ . ಆದಾಗ್ಯೂ , ಯಾವುದೇ ಅಗತ್ಯ ಅಥವಾ ಅಗತ್ಯವಲ್ಲದ ಸರಕು ಸಾಗಣೆಯ ವಾಹನಗಳು , ವಿಮಾನಗಳು , ಹಡಗುಗಳು , ರೈಲುಗಳು ಇತ್ಯಾದಿಗಳಿಗೆ ಈ ನಿರ್ಬಂಧ ಅನ್ವಯಿಸುವುದಿಲ್ಲ . ಇವುಗಳ ಸಿಬ್ಬಂದಿ , ನಾವಿಕರು , ಚಾಲಕರು , ಸಹಾಯಕರು , ಕ್ಲೀನರ್ ಗಳನ್ನು ಕೋವಿಡ್ -19 ರ ಸಂಪೂರ್ಣ ವೈದ್ಯಕೀಯ ತಪಾಸಣೆಗೆ ಒಳಪಡಿಸಲಾಗುತ್ತದೆ .


    ***

    
    
    (Release ID: 1615700) Visitor Counter : 11
    
    
      Read this release in: Punjabi , English , Urdu , Marathi , Hindi , Assamese , Gujarati , Tamil , Telugu , Malayalam