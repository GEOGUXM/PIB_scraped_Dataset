      ವಿಜ್ಞಾನ ಮತ್ತು ತಂತ್ರಜ್ಞಾನ ಸಚಿವಾಲಯ

      ಕೋವಿಡ್–19 ಪ್ರಕರಣಗಳಲ್ಲಿ ತೀವ್ರವಲ್ಲದ ಸ್ಥಿತಿಯಿಂದ ತೀವ್ರವಾಗುವ ಪ್ರಗತಿಯ ಮುನ್ಸೂಚನೆಗಾಗಿ ಬಯೋಮಾರ್ಕರ್ ಗಳನ್ನು ಗುರುತಿಸುವ ಅಧ್ಯಯನವು ಪರಿಸ್ಥಿತಿ ಸುಧಾರಣೆಗೆ ಸಹಾಯಕವಾಗಲಿದೆ
      Posted On: 15 APR 2020 7:33PM by PIB Bengaluru


    ಕೋವಿಡ್ –19 ಪ್ರಕರಣಗಳಲ್ಲಿ ತೀವ್ರವಲ್ಲದ ಸ್ಥಿತಿಯಿಂದ ತೀವ್ರವಾಗುವ ಪ್ರಗತಿಯ ಮುನ್ಸೂಚನೆಗಾಗಿ ಬಯೋಮಾರ್ಕರ್ ಗಳನ್ನು ಗುರುತಿಸುವ ಅಧ್ಯಯನವು ಪರಿಸ್ಥಿತಿ ಸುಧಾರಣೆಗೆ ಸಹಾಯಕವಾಗ ಲಿದೆ


    “ ಬಯೋಮಾರ್ಕರ್ ಗಳ ನಿರ್ಣಯದ ಆಧಾರದ ಮೇಲೆ ಕೋವಿಡ್ –19 ರ ತೀವ್ರ ಮತ್ತು ತೀವ್ರವಲ್ಲದ ಪ್ರಕರಣಗಳ ಮಧ್ಯೆ ವ್ಯತ್ಯಾಸವನ್ನು ಗುರುತಿಸಲು ಆಸಕ್ತಿಕರ ವಿಧಾನವಾಗಿದೆ ….. ಇದರಲ್ಲಿ ಯಶಸ್ಸು ಕಂಡುಬಂದಲ್ಲಿ ಸುಧಾರಿತ ರೋಗ ನಿರ್ಣಯ ಮತ್ತು ಚಿಕಿತ್ಸಾ ತಂತ್ರಗಳಲ್ಲಿ ಸಾಕಷ್ಟು ಸಕಾಯಕರವಾಗಬಲ್ಲದು .”


    ಮುಂಬೈಯಲ್ಲಿರುವ ಕೆಲವು ಆಸ್ಪತ್ರೆಗಳ ಜೊತೆಗೂಡಿ ಐಐಟಿ ಬಾಂಬೆ ಆಯೋಜಿಸಲಾದ ಕೋವಿಡ್ – 19 ಸೋಂಕಿನ ರೋಗಿಗಳಲ್ಲಿ ಚಯಾಪಚಯ ಬದಲಾವಣೆಯ ಪರಿಶೋಧನೆಗೆ ವಿಜ್ಞಾನ ಮತ್ತು ತಂತ್ರಜ್ಞಾನ ಇಲಾಖೆಯ ನ ಶಾಸನಬದ್ಧ ಸಂಸ್ಥೆಯಾದ ವಿಜ್ಞಾನ ಮತ್ತು ಇಂಜೀನಿಯರಿಂಗ್ ಸಂಶೋಧನೆ ಮಂಡಳಿ ( ಎಸ್ ಇ ಆರ್ ಬಿ ) ಸಹಾಯ ಮಾಡಲಿದೆ .


    ರೋಗಿಗಳಲ್ಲಿ ಕೋವಿಡ್ – 19 ಸೋಂಕು ಸಾಮಾನ್ಯದಿಂದ ತೀವ್ರವಾಗಿ ಪರಿಣಮಿಸುವ ಅಭಿವೃದ್ಧಿಯ ಮುನ್ಸೂಚಣೆ ನೀಡುವಲ್ಲಿ ಸಂಭಾವ್ಯ ಬಯೋಮಾರ್ಕರ್ ಅಭ್ಯರ್ಥಿಗಳನ್ನು ಈ ಅಧ್ಯಯನದಲ್ಲಿ ಗುರುತಿಸಲಾಗುವುದು . ಸಂಭಾವ್ಯ ರೋಗ ನಿರ್ಣಯಕ್ಕಾಗಿ ರೋಗಿಗಳ ಹುಡುಕಾಟದಲ್ಲಿ ವಿವಿಧ ತೊಡಕುಗಳನ್ನು ಹೊಂದಿದ ಬೇರೆ ಬೇರೆ ರೋಗಿಗಳ ಗುಂಪುಗಳ ಮೆಟಬೊಲೈಟ್ ಪ್ರೊಫೈಲ್ ನ್ನು ಪರೀಕ್ಷಿಸಲಾಗುತ್ತದೆ . ಮೆಟಬೊಲೈಟ್ಸ್ ಎಂದರೆ ಸಣ್ಣ ಜೈವಿಕ ಅಣುಗಳು , ಇವು ಎಲ್ಲ ಜೀವಿಗಳಲ್ಲಿ ವಿವಿಧ ನಡವಳಿಯ ಮಾರ್ಗಗಳನ್ನು ನಿಯಂತ್ರಿಸುವ ಸಾಮರ್ಥ್ಯ ಹೊಂದಿರುತ್ತವೆ .


    ಐಐಟಿ ಬಾಂಬೆಯಲ್ಲಿ ಪ್ರೊಫೆಸರ್ ಆಗಿರುವ ಡಾ . ಸಂಜೀವ್ ಶ್ರೀವಾಸ್ತವ ಅವರು , ಅತ್ಯಾಧುನಿಕ ಮಾಸ್ ಸ್ಪಕ್ಟ್ರೊಮೆಟ್ರಿ ಆಧಾರಿತ ತಂತ್ರಜ್ಞಾನಗಳನ್ನು ಬಳಸುವ ಪರಿಣಿತಿ ಹೊಂದಿದ್ದು , ಮುಂಬೈಯ ಜಸ್ಲೋಕ್ ಆಸ್ಪತ್ರೆಯ ಸೋಂಕಿತ ರೋಗಗಳ ವಿಭಾಗದ ನಿರ್ದೇಶಕರಾದ ಡಾ . ಓಂ ಶ್ರೀವಾಸ್ತವ್ , ಟಿ ಎನ್ ವೈದ್ಯಕೀಯ ಕಾಲೇಜು ಮತ್ತು ನೈರ್ ಆಸ್ಪತ್ರೆಯ ( ಸೂಕ್ಷ್ಮ ಜೀವ ವಿಜ್ಞಾನ ) ಮುಖ್ಯಸ್ಥರಾದ ಪ್ರೊಫೆಸರ್ ಡಾ ಜಯಂತಿ ಎಸ್ ಶಾಸ್ತ್ರಿ ಮತ್ತು ಕಸ್ತೂರ್ ಬಾ , ನೈಯ್ಯರ್ ಮತ್ತು ಜಸ್ಲೋಕ್ ಆಸ್ಪತ್ರೆಯ ಸೋಂಕಿತ ರೋಗಗಳ ತಜ್ಞರಾದ ಡಾ . ಮಾಲಾ ವಿನೋದ್ ಕನೇರಿಯಾ ಅವರನ್ನೊಳಗೊಂಡ ತಂಡದೊಂದಿಗೆ ಈ ಸಂಶೋಧನಾ ಕಾರ್ಯದಲ್ಲಿ ನಿರತರಾಗಿದ್ದಾರೆ . ಹೈಬ್ರಿಡ್ ಮತ್ತು ಟ್ರೈಹೈಬ್ರಿಡ್ ಸ್ಪೆಕ್ಟೋಮೀಟರ್ ಗಳುಳ್ಳ ಸುಧಾರಿತ ಮಾಸ್ ಸ್ಪೆಕ್ಟೋಮೆಟ್ರಿ ಆಧಾರಿತ ರಾಷ್ಟ್ರೀಯ ಸೌಲಭ್ಯವು ಮೂಗು ಮತ್ತು ಗಂಟಲಿನ ದ್ರವದ ಸ್ವ್ಯಾಬ್ ಮತ್ತು ಪ್ಲಾಸ್ಮಾ ಮಾದರಿಗಳ ವಿಶ್ಲೇಷಣೆಗೆ ಅನುಕೂಲ ಕಲ್ಪಿಸಲಿದೆ . ಪ್ರೊಟಿಯೊಮಿಕ್ಸ್ ಮತ್ತು ಮೆಟಾಬೊಲೊಮಿಕ್ಸ್ ಪರೀಕ್ಷೆಗಾಗಿ ಹೆಚ್ಚಿನ ಸಂಖ್ಯೆಯ ವಿವಿಧ ರೀತಿಯ ಮಾನವರ ಜೈವಿಕ ಮಾದರಿಗಳು ನಿರ್ವಹಿಸುವಲ್ಲಿ ಪರಿಣಿತಿ ಹೊಂದಿರುವ 20 ಕ್ಕೂ ಹೆಚ್ಚು ಜನ ಸಂಶೋಧಕರ ತಂಡವು ಈ ಕುರಿತು ಕಾರ್ಯ ನಿರ್ವಹಿಸಲಿದೆ .


    “ ವಿವರವಾದ ಚಯಾಪಚಯ ಮತ್ತು ಪ್ರೊಟಿಯೋಮ್ ಪರೀಕ್ಷೆಗಳ ಮೂಲಕ ಬಯೋಮಾರ್ಕರ್ ಗಳ ಇತ್ಯರ್ಥವನ್ನು ಆಧರಿಸಿ ತೀವ್ರವಲ್ಲದ ಮತ್ತು ತೀವ್ರವಾದ ಕೋವಿಡ್ – 19 ಪ್ರಕರಣಗಳಲ್ಲಿ ವ್ಯತ್ಯಾಸವನ್ನು ಕಂಡುಹಿಡಿಯುವಲ್ಲಿ ಇದು ಬಹಳ ಆಸಕ್ತಿಕರ ವಿಧಾನವಾಗಿದೆ . ಇದರಲ್ಲಿ ಯಶಸ್ಸು ಕಂಡುಬಂದಲ್ಲಿ ಸುಧಾರಿತ ರೋಗ ನಿರ್ಣಯ ಮತ್ತು ಚಿಕಿತ್ಸಾ ತಂತ್ರಗಳಲ್ಲಿ ಸಾಕಷ್ಟು ಸಕಾಯಕರವಾಗಬಲ್ಲದು .” ಎಂದು ಡಿ ಎಸ್ ಟಿ ಕಾರ್ಯದರ್ಶಿ ಪ್ರೊಫೆಸರ್ ಆಶುತೋಷ್ ಶರ್ಮಾ ಹೇಳುತ್ತಾರೆ .


    ಈ ಅಧ್ಯಯನವು ಕೋವಿಡ್ – 19 ಖಚಿತಪಟ್ಟ ರೋಗಿಗಳ ಸೌಮ್ಯ ಮತ್ತು ವಿಶಿಷ್ಟ ಉಸಿರಾಟದ ಅಂಗಭಾಗದ ರೋಗಲಕ್ಷಣಗಳನ್ನು ತೀವ್ರವಲ್ಲದ ಗುಂಪಾಗಿ ಮತ್ತು ಉಸಿರಾಟದ ತೊಂದರೆ ಅಥವಾ ಬಹು ಅಂಗಾಂಗಗಳ ವೈಫಲ್ಯವನ್ನು ತೀವ್ರ ಗುಂಪುಗಳಾಗಿ ಒಳಗೊಂಡಿರುತ್ತದೆ . ಫ್ಲು ಲಕ್ಷಣಗಳು ಮತ್ತು ಆರ್ ಟಿ – ಪಿ ಸಿ ಆರ್ ನೆಗಟಿವ್ ಬಂದವರು ನಿಯಂತ್ರಣಗಳಾಗಿ ಕಾರ್ಯನಿರ್ವಹಿಸುತ್ತಾರೆ . ರೋಗಿಯ ಪ್ಲಾಸ್ಮಾ ಮತ್ತು ಸ್ವ್ಯಾಬ್ ಮಾದರಿಯ ಸಹಾಯದಿಂದ ಈ ಗುಂಪುಗಳ ಮಧ್ಯೆ ಚಯಾಪಚಯ ಕ್ರಿಯೆಯ ಹೋಲಿಕೆ ಸೋಂಕಿನ ವಿಷಯದಲ್ಲಿ ಪ್ರಗತಿಯನ್ನು ಅರ್ಥೈಸಿಕೊಳ್ಳಲು ಮತ್ತು ಪರೀಕ್ಷೆಗೆ ಒಳಪಡುವ ರೋಗಿಯ ಮೆಟಮೊಲೈಟ್ ಪ್ರೊಫೈಲ್ ನಲ್ಲಿಯ ಬದಲಾವಣೆಗಳನ್ನು ನಿರ್ಧರಿಸಲು ಇದು ಒಂದು ನವೀನ ವಿಧಾನವಾಗಿದೆ . ತೀವ್ರತೆಯ ಆಧಾರದ ಮೇಲೆ ಪ್ರತ್ಯೇಕ ರೋಗಿಗಳನ್ನು ಗುರುತಿಸುವ ಮೂಲಕ ಸಂಭಾವ್ಯ ಮಾರ್ಕರ್ ಗಳನ್ನು ಪತ್ತೆಹಚ್ಚಿ ಚಿಕಿತ್ಸೆಗಾಗಿ ಹೊಸ ಅವಕಾಶಗಳನ್ನು ಹುಡುಕಲು ಈ ಅಧ್ಯಯನವು ಸಹಾಯ ಮಾಡುತ್ತದೆ .


    ಕೋವಿಡ್ – 19 ಸಮಸ್ಯೆ ಕುರಿತು ಜಾಗತಿಕ ಮಟ್ಟದಲ್ಲಿ ಹಲವಾರು ಸಂಶೋಧನಾ ತಂಡಗಳು ಕಾರ್ಯನಿರ್ವಹಿಸುತ್ತಿವೆ ಹಾಗೂ ಇವರ ಅಧ್ಯನವು ಹೆಚ್ಚಾಗಿ ಸೆಲ್ – ಲೈನ್ ಆಧಾರಿತ ಪರೀಕ್ಷೆಗೆ ಸೀಮಿತಗೊಂಡಿದೆ . ಆದರೂ ಕೋವಿಡ್ – 19 ತೀವ್ರತೆಯನ್ನು ಪತ್ತೆಹಚ್ಚಲು ಕೋವಿಡ್ – 19+ ರೋಗಿಗಳ ಚಿಕಿತ್ಸಕ ಮಾದರಿಗಳನ್ನು ವಿವರವಾದ ಚಯಾಪಚಯ ಅಥವಾ ಪ್ರೊಟಿಯೋಂ ಪರೀಕ್ಷೆಗೆ ಒಳಪಡಿಸಬೇಕಿದೆ .


    ಸೌಮ್ಯದಿಂದ ತೀವ್ರ ರೋಗ ಲಕ್ಷಣಗಳನ್ನು ಹೊಂದಿರುವ ವಿವಿಧ ರೋಗಿಗಳ ಗುಂಪುಗಳ ಪರೀಕ್ಷೆಯು , ರೋಗಿಗಳ ಲಕ್ಷಣರಹಿತ ತಂಡವನ್ನು ಗುರುತಿಸಲು ಆರಂಭಿಕ ಸೂಚನೆಗಳನ್ನು ಮತ್ತು ಸೋಂಕಿನ ಕಾರ್ಯವಿಧಾನವನ್ನು ಅರ್ಥಮಾಡಿಕೊಳ್ಳಲು ಹಾಗೂ ಕೋವಿಡ್ – 19 ರ ತೀವ್ರ ಪ್ರಕರಣಗಳು ಮತ್ತು ತೀವ್ರವಲ್ಲದ ಪ್ರಕರಣಗಳ ಮಧ್ಯೆ ವ್ಯತ್ಯಾಸವನ್ನು ಜೀವಿಗಳ ನಡವಳಿಕೆಯ ಮಾರ್ಗದಿಂದ ಗುರುತಿಸಲು ನೆರವಾಗುತ್ತದೆ . ಭವಿಷ್ಯದ ಚಿಕಿತ್ಸಾ ವಿಧಾನಗಳಿಗೆ ಇದು ಸಹಾಯವಾಗಬಹುದು .


    ಹೆಚ್ಚಿನ ವಿವರಗಳಿಗಾಗಿ ದಯಮಾಡಿ ಸಂಪರ್ಕಿಸಿ : ಡಾ . ಸಂಜೀವ್ ಶ್ರೀವಾಸ್ತವ ಐಐಟಿ ಬಾಂಬೆ


    ಮಿಂಚಂಚೆ : sanjeeva@iitb.ac.in , ಮೊಬೈಲ್ : 9167111637


    ಡಾ . ಸಂಜೀವ್ ಶ್ರೀವಾಸ್ತವ , ಡಾ ಮಾಲಾ ವಿನೋದ್ ಕನೇರಿಯಾ ಮತ್ತು ಡಾ . ಜಯಂತಿ ಶಾಸ್ತ್ರಿ ( ಚಿತ್ರದಲ್ಲಿ ಎಡದಿಂದ ಬಲಕ್ಕೆ ).


    ****


    

    
    (Release ID: 1614939) Visitor Counter : 24
    
    
      Read this release in: English , Urdu , Hindi , Assamese , Bengali , Gujarati , Tamil , Telugu