      ಇಂಧನ ಸಚಿವಾಲಯ

      ಕೋವಿಡ್-19 ಸಾಂಕ್ರಾಮಿಕ ನಿಯಂತ್ರಣಕ್ಕೆ ಲಾಕ್ ಡೌನ್ ನಡುವೆಯೂ ಪರಿಹಾರ ಕಾರ್ಯಕ್ಕೆ ಮುಂದಾದ ಇಂಧನ ಸಚಿವಾಲಯದ ಸಾರ್ವಜನಿಕ ವಲಯದ ಉದ್ದಿಮೆ ಆರ್ ಇಸಿ
      Posted On: 21 APR 2020 11:18AM by PIB Bengaluru


    ಕೋವಿಡ್ - 19 ಸಾಂಕ್ರಾಮಿಕ ನಿಯಂತ್ರಣಕ್ಕೆ ಲಾಕ್ ಡೌನ್ ನಡುವೆಯೂ ಪರಿಹಾರ ಕಾರ್ಯಕ್ಕೆ ಮುಂದಾದ ಇಂಧನ ಸಚಿವಾಲಯದ ಸಾರ್ವಜನಿಕ ವಲಯದ ಉದ್ದಿಮೆ ಆರ್ ಇಸಿ


    ಅಗತ್ಯವಿರುವ 76,000 ಮಂದಿಗೆ ಆಹಾರ ಮತ್ತು ಪಡಿತರ ತಲುಪಿಸಿದ ಪಿಎಸ್ ಯು


    ನವರತ್ನ ಎನ್ ಬಿಎಫ್ ಸಿ , ದೆಹಲಿ ಪೊಲೀಸರ ನೆರವಿನಿಂದ ಪ್ರತಿ ದಿನ 500 ಮಂದಿಗೆ ಊಟದ ಪ್ಯಾಕೆಟ್ ವಿತರಣೆ


    ಈ ಮೊದಲು ಪಿಎಂ ಕೇರ್ಸ್ ನಿಧಿಗೆ 150 ಕೋಟಿ ರೂ . ಕೊಡುಗೆ


    ಶ್ರೀನಗರದಿಂದ ಕನ್ಯಾಕುಮಾರಿವರಗೆ , ಜಾಮ್ ನಗರದಿಂದ ಶಿಲ್ಲಾಂಗ್ ವರೆಗೆ , ಕೋವಿಡ್ ಗಿಂತ ಹೆಚ್ಚು ಅಪಾಯಕಾರಿಯಾಗಿ ಹಸಿವು ದಿನಗೂಲಿ ನೌಕರರು ಹಾಗೂ ವಲಸಿಗರನ್ನು ದೇಶದ ಹಲವೆಡೆ ಬಾಧಿಸುತ್ತಿದೆ . ಅವರ ಭವಿಷ್ಯದ ಬಗ್ಗೆ ಕಾಳಜಿ ಹೊಂದಿರುವ ಆರ್ ಇಸಿ ಲಿಮಿಟೆಡ್ ನ ಕಾರ್ಪೋರೇಟ್ ಸಾಮಾಜಿಕ ಹೊಣೆಗಾರಿಕೆ ನಿರ್ವಹಿಸುವ ಒಂದು ವಿಭಾಗ ಆರ್ ಇಸಿ ಫೌಂಡೇಶನ್ ಮತ್ತು ನವರತ್ನ ಸಿಪಿಎಸ್ಇ ಇಂಧನ ಯೋಜನೆಗಳಿಗೆ ಹಣಕಾಸಿನ ನೆರವು ನೀಡುವ ದೇಶದ ಅಗ್ರ ಕಂಪನಿ ವಿದ್ಯುತ್ ಸಚಿವಾಲಯದಡಿ ಕಾರ್ಯ ನಿರ್ವಹಿಸುತ್ತಿದೆ . ಇವು ಈವರೆಗೆ ಸುಮಾರು 76,000 ದಿನಗೂಲಿ ನೌಕರರಿಗೆ ಮತ್ತು ಕುಟುಂಬದವರಿಗೆ ಲಾಕ್ ಡೌನ್ ಸಮಯದಲ್ಲಿ ಬೇಯಿಸಿದ ಆಹಾರ , ಪಡಿತರ , ಅಗತ್ಯ ವಸ್ತುಗಳ ಕಿಟ್ , ಮಾಸ್ಕ್ ಮತ್ತು ಸ್ಯಾನಿಟೈಸರ್ ಹಾಗೂ ವಸತಿಯನ್ನು ಕಲ್ಪಿಸಿದೆ . ಆರ್ ಇಸಿ ಫೌಂಡೇಶನ್ ಈಗಾಗಲೇ ತನ್ನ ಈ ಚಟುವಟಿಕೆಗಳಿಗೆ ಒಟ್ಟು 7 ಕೋಟಿ ರೂ . ಹಣವನ್ನು ಬಿಡುಗಡೆ ಮಾಡಿದೆ ಮತ್ತು ಇನ್ನು ಹೆಚ್ಚಿನ ಹಣ ಬಿಡುಗಡೆಗೆ ಸಿದ್ಧವಾಗಿದೆ .


    ಕೇಂದ್ರ ಇಂಧನ ಮತ್ತು ಹೊಸ ಹಾಗೂ ನವೀಕರಿಸಬಹುದಾದ ಇಂಧನ ಸಚಿವ ಶ್ರೀ ಆರ್ . ಕೆ ಸಿಂಗ್ ಅವರು ನೀಡಿದ್ದ ಕರೆಯಂತೆ ಆರ್ ಇಸಿ ಈಗಾಗಲೇ , ಕೊರೊನಾ ಸೋಂಕಿನ ವಿರುದ್ಧ ಭಾರತ ನಡೆಸುತ್ತಿರುವ ಹೋರಾಟಕ್ಕೆ ಬೆಂಬಲವಾಗಿ ಪ್ರಧಾನಮಂತ್ರಿಗಳ ನಾಗರಿಕರ ಸಹಾಯ ಮತ್ತು ತುರ್ತು ಸಂದರ್ಭಗಳಲ್ಲಿ ಪರಿಹಾರ ( ಪಿಎಂ ಕೇರ್ಸ್ ) ನಿಧಿಗೆ 150 ಕೋಟಿ ರೂ . ಗಳನ್ನು ದೇಣಿಗೆ ನೀಡಿದೆ . ಇದಲ್ಲದೆ ಎಲ್ಲ ಆರ್ ಇಸಿ ಸಿಬ್ಬಂದಿ ಸ್ವಯಂ ಪ್ರೇರಿತವಾಗಿ ಒಂದು ದಿನದ ವೇತನವನ್ನು ಪ್ರಧಾನಮಂತ್ರಿಗಳ ರಾಷ್ಟ್ರೀಯ ಪರಿಹಾರ ನಿಧಿಗೆ ನೀಡಲು ನಿರ್ಧರಿಸಿದ್ದಾರೆ .


    ಆರ್ ಇಸಿ ಫೌಂಡೇಶನ್ ಸಂಬಂಧಿಸಿದ ರಾಜ್ಯ ಸರ್ಕಾರಿ ಒಡೆತನದ ವಿದ್ಯುತ್ ವಿತರಣಾ ಕಂಪನಿಯ ಸಹಯೋಗದಲ್ಲಿ ಅಗತ್ಯವಿರುವವರಿಗೆ ಆಹಾರಧಾನ್ಯಗಳ ಪ್ಯಾಕೆಟ್ ಮತ್ತು ಮಾಸ್ಕ್ , ಸ್ಯಾನಿಟೈಸರ್ ಹಾಗೂ ಇನ್ನಿತರ ಅಗತ್ಯ ವಸ್ತುಗಳ ಕಿಟ್ ಗಳನ್ನು ವಿತರಿಸುತ್ತಿದೆ . ಅಲ್ಲದೆ ಆರ್ ಇಸಿ ದೆಹಲಿ ಪೊಲೀಸರ ನೆರವಿನೊಂದಿಗೆ ದಿನಕ್ಕೆ 4 ಬಾರಿ ಪ್ರತಿ ದಿನ 500 ಆಹಾರ ಪ್ಯಾಕೇಟ್ ಗಳನ್ನು ವಿತರಿಸುತ್ತಿದೆ . ಆರ್ ಇಸಿ ಫೌಂಡೇಶನ್ ಈಗಾಗಲೇ ವಿದ್ಯುತ್ ವಿತರಣಾ ಕಂಪನಿ ಕಚೇರಿಗಳಿಗೆ , ಕಲೆಕ್ಟರ್ ಅಥವಾ ಜಿಲ್ಲಾ ಮ್ಯಾಜಿಸ್ಟ್ರೇಟ್ ಗಳಿಗೆ ದೇಶದ ನಾನಾ ಜಿಲ್ಲೆಗಳಲ್ಲಿ ಪ್ರತಿ ದಿನ 10 ರಿಂದ 30 ದಿನಗಳ ಕಾಲ ಬೇಯಿಸಿದ ಆಹಾರವನ್ನು ನೀಡಲು ಅಗತ್ಯ ಹಣವನ್ನು ಬಿಡುಗಡೆ ಮಾಡಿದೆ . ಇನ್ನೂ ಹಲವು ಜಿಲ್ಲೆಗಳ ಅಧಿಕಾರಿಗಳೊಂದಿಗೆ ಮಾತುಕತೆ ಪ್ರಗತಿಯಲ್ಲಿದೆ . ಇದಲ್ಲದೆ ಮನೆಗಳಲ್ಲಿ ಆಹಾರ ಸಿದ್ಧಪಡಿಸಿಕೊಳ್ಳಲು ಅನುಕೂಲ ಇರುವಂತಹವರಿಗೆ ಆಹಾರ ಕಿಟ್ ಗಳನ್ನು ವಿತರಿಸಲಾಗುತ್ತಿದೆ .


    ಗುರುಗ್ರಾಮದಲ್ಲಿ ಆರ್ ಇಸಿಯ ಜಾಗತಿಕ ಕೇಂದ್ರ ಕಚೇರಿ ನಿರ್ಮಾಣದಲ್ಲಿ ಸುಮಾರು 300 ಕ್ಕೂ ಅಧಿಕ ಕಾರ್ಮಿಕರು ಹಾಗೂ ದಿನಗೂಲಿ ನೌಕರರು ತೊಡಗಿದ್ದು , ಅವರೆಲ್ಲಾ ಬಿಹಾರ , ಪಶ್ಚಿಮ ಬಂಗಾಳ , ಒಡಿಶಾ , ಗುಜರಾತ್ ಮತ್ತಿತರ ರಾಜ್ಯಗಳವರು . ಅವರಿಗಲ್ಲದೆ ಸುತ್ತಮುತ್ತಲು ವಾಸಿಸುತ್ತಿರುವ ಅಗತ್ಯವಿರುವ ಜನಗಳಿಗೂ ಗೋಧಿ ಹಿಟ್ಟು , ಅಕ್ಕಿ , ಬೇಳೆ , ಎಣ್ಣೆ , ಸೋಪು , ಸ್ಯಾನಿಟೈಸರ್ ಇತ್ಯಾದಿಗಳನ್ನು ಎರಡು ವಾರಕ್ಕೊಮ್ಮೆ ವಿತರಿಸಲಾಗುತ್ತಿದೆ .


    ***

    
    
    (Release ID: 1616837) Visitor Counter : 13
    
    
      Read this release in: English , Urdu , Hindi , Marathi , Assamese , Bengali , Manipuri , Punjabi , Gujarati , Tamil , Telugu