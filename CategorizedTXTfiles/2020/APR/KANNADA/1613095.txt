      ಗೃಹ ವ್ಯವಹಾರಗಳ ಸಚಿವಾಲಯ

      ಭಾರತ - ಪಾಕಿಸ್ತಾನ ಮತ್ತು ಭಾರತ - ಬಾಂಗ್ಲಾದೇಶದ ಗಡಿಗಳಲ್ಲಿ ಬಿಎಸ್ಎಫ್ ಜೊತೆ ಗಡಿ ಕಾವಲು ವ್ಯವಸ್ಥೆಯನ್ನು ಪರಿಶೀಲಿಸಿದ ಕೇಂದ್ರ ಗೃಹ ಸಚಿವರು
      Posted On: 10 APR 2020 5:54PM by PIB Bengaluru


    ಭಾರತ - ಪಾಕಿಸ್ತಾನ ಮತ್ತು ಭಾರತ - ಬಾಂಗ್ಲಾದೇಶದ ಗಡಿಗಳಲ್ಲಿ ಬಿಎಸ್ಎಫ್ ಜೊತೆ ಗಡಿ ಕಾವಲು ವ್ಯವಸ್ಥೆಯನ್ನು ಪರಿಶೀಲಿಸಿದ ಕೇಂದ್ರ ಗೃಹ ಸಚಿವರು


    ಕೋವಿಡ್ -19 ಕುರಿತು ಜನರಿಗೆ ಶಿಕ್ಷಣ ನೀಡಿ ಮತ್ತು ಗಡಿಯಾಚೆಗಿನ ಯಾವುದೇ ಚಲನೆ ಇಲ್ಲದಿರುವುದನ್ನು ಖಾತ್ರಿಪಡಿಸಿಕೊಳ್ಳಿ :


    ಬಿಎಸ್ ‌ ಎಫ್ ಗೆ ಗೃಹ ಸಚಿವರ ಸೂಚನೆ


    ಭಾರತ - ಪಾಕಿಸ್ತಾನ ಮತ್ತು ಭಾರತ - ಬಾಂಗ್ಲಾದೇಶದ ಗಡಿಗಳಲ್ಲಿ ಗಡಿ ಕಾವಲು ವ್ಯವಸ್ಥೆಗಳನ್ನು ಬಿಎಸ್ಎಫ್ ಕಮಾಂಡ್ ಮತ್ತು ಸೆಕ್ಟರ್ ಮುಖ್ಯ ಕಚೇರಿಗಳೊಂದಿಗೆ ನಿನ್ನೆ ವಿಡಿಯೋ ಕಾನ್ಫರೆನ್ಸಿಂಗ್ ಮೂಲಕ ಕೇಂದ್ರ ಗೃಹ ಸಚಿವ ಶ್ರೀ ಅಮಿತ್ ಶಾ ಪರಿಶೀಲಿಸಿದರು .


    ಗಡಿಯುದ್ದಕ್ಕೂ ಕಾವಲನ್ನು ತೀವ್ರಗೊಳಿಸುವಂತೆ , ವಿಶೇಷವಾಗಿ ಬೇಲಿಯಿಲ್ಲದ ಪ್ರದೇಶದ ಉದ್ದಕ್ಕೂ , ಯಾವುದೇ ಗಡಿ ಚಲನೆಗಳು ನಡೆಯದಂತೆ ನೋಡಿಕೊಳ್ಳುವಂತೆ ಅಮಿತ್ ಶಾ ನಿರ್ದೇಶಿಸಿದರು .


    ಗಡಿ ಪ್ರದೇಶಗಳಲ್ಲಿನ ರೈತರಿಗೆ ಕೋವಿಡ್ -19 ರ ಬಗ್ಗೆ ಅರಿವು ಮೂಡಿಸಬೇಕು ಮತ್ತು ಈ ಪ್ರದೇಶಗಳಲ್ಲಿ ಸೋಂಕು ಹರಡದಂತೆ ತಡೆಗಟ್ಟುವ ಕ್ರಮಗಳನ್ನು ತೆಗೆದುಕೊಳ್ಳಬೇಕು . ಅಲ್ಲದೆ , ಜನರು ಅಜಾಗರೂಕತೆಯಿಂದ ಗಡಿ ಬೇಲಿಯನ್ನು ದಾಟದಂತೆ ಜಿಲ್ಲಾಡಳಿತದ ಸಮನ್ವಯದೊಂದಿಗೆ ನೋಡಿಕೊಳ್ಳಬೇಕು ಎಂದು ಗೃಹ ಸಚಿವರು ನಿರ್ದೇಶನ ನೀಡಿದರು .


    ಕೋವಿಡ್ -19 ಸಾಂಕ್ರಾಮಿಕದ ಮಧ್ಯೆ ಬಿಎಸ್ಎಫ್ ರಚನೆಗಳು ಉತ್ತಮ ಕಾರ್ಯಗಳನ್ನು ಗೃಹ ಸಚಿವರು ಶ್ಲಾಘಿಸಿದರು . ಲಾಕ್ ‌ ಡೌನ್ ಸಮಯದಲ್ಲಿ , ಆರೋಗ್ಯ ಸಚಿವಾಲಯದ ನೈರ್ಮಲ್ಯ ಮಾರ್ಗಸೂಚಿಗಳ ಪ್ರಕಾರ , ಬಿಎಸ್ಎಫ್ ತಂಡಗಳು ಹಳ್ಳಿಗಳಲ್ಲಿ ಸಾಧ್ಯವಾದಲ್ಲೆಲ್ಲಾ ಮುಖಗವಸುಗಳನ್ನು ಒದಗಿಸುವುದು , ಕೈ ತೊಳೆಯಲು ಸಾಬೂನುಗಳನ್ನು ಒದಗಿಸುವುದು , ಗಡಿ ಪ್ರದೇಶಗಳಲ್ಲಿ ದೂರದ ಹಳ್ಳಿಗಳು , ವಲಸೆ ಕಾರ್ಮಿಕರು , ದಿನಗೂಲಿ ಕಾರ್ಮಿಕರು ಮತ್ತು ಟ್ರಕ್ ಚಾಲಕರು ಸೇರಿದಂತೆ ಅಗತ್ಯವಿರುವವರಿಗೆ ಪಡಿತರ , ಕುಡಿಯುವ ನೀರು ಮತ್ತು ವೈದ್ಯಕೀಯ ಸೌಲಭ್ಯಗಳನ್ನು ಒದಗಿಸುವುದು ಮತ್ತು ಜಾಗೃತಿ ಅಭಿಯಾನದತ್ತ ತಮ್ಮ ಗಮನ ಕೇಂದ್ರೀಕರಿಸಿವೆ ,


    ಪರಿಶೀಲನಾ ಸಭೆಯಲ್ಲಿ ಗೃಹ ವ್ಯವಹಾರಗಳ ರಾಜ್ಯ ಸಚಿವರಾದ ಶ್ರೀ ಜಿ . ಕಿಶನ್ ರೆಡ್ಡಿ ಮತ್ತು ಶ್ರೀ ನಿತ್ಯಾನಂದ್ ರಾಯ್ ಅವರೊಂದಿಗೆ ಕೇಂದ್ರ ಗೃಹ ಕಾರ್ಯದರ್ಶಿ , ಕಾರ್ಯದರ್ಶಿ ( ಗಡಿ ನಿರ್ವಹಣೆ ) ಮತ್ತು ಬಿಎಸ್ಎಫ್ ಮಹಾನಿರ್ದೇಶಕರು ಭಾಗವಹಿಸಿದ್ದರು .


    ***

    
    
    (Release ID: 1613095) Visitor Counter : 21
    
    
      Read this release in: Punjabi , English , Urdu , Marathi , Hindi , Bengali , Assamese , Gujarati , Odia , Tamil , Telugu , Malayalam