      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ಕೋವಿಡ್-19 ನಿರ್ವಹಣೆಯ ಸ್ಥಿತಿ ಪರಿಶೀಲನೆಗೆ ರಾಜೀವ್ ಗಾಂಧಿ ಸೂಪರ್ ಸ್ಪೆಷಾಲಿಟಿ ಆಸ್ಪತ್ರೆಗೆ ಡಾ. ಹರ್ಷವರ್ಧನ್ ಭೇಟಿ
      Posted On: 19 APR 2020 6:08PM by PIB Bengaluru


    ಕೋವಿಡ್ - 19 ನಿರ್ವಹಣೆಯ ಸ್ಥಿತಿ ಪರಿಶೀಲನೆಗೆ ರಾಜೀವ್ ಗಾಂಧಿ ಸೂಪರ್ ಸ್ಪೆಷಾಲಿಟಿ ಆಸ್ಪತ್ರೆಗೆ ಡಾ . ಹರ್ಷವರ್ಧನ್ ಭೇಟಿ


    ಲಾಕ್ ಡೌನ್ 2.0 ಸಂದರ್ಭದಲ್ಲಿ ಜೀವನದಲ್ಲಿ ಶಿಸ್ತನ್ನು ಅಳವಡಿಸಿಕೊಳ್ಳುವುದರಿಂದ ಕೋವಿಡ್ -19 ರ ಪ್ರಖರತೆ ತಗ್ಗಿ ಉತ್ತಮ ಫಲ ದೊರೆಯಲಿದೆ


    “ ಇಂಥ ಸಮಯದಲ್ಲಿ ನಮ್ಮ ಆರೋಗ್ಯ ಯೋಧರ ಸೇವೆಗಳಿಗೆ ದೇಶ ಕೃತಜ್ಞವಾಗಿದೆ ”


    “ ಚೇತರಿಕೆ ಪ್ರಮಾಣ ಹೆಚ್ಚುತ್ತಿರುವುದು ಭಾರತದಲ್ಲಿ ನಮ್ಮ ಮುಂಚೂಣಿ ಆರೋಗ್ಯ ಕಾರ್ಯಕರ್ತರು ನೀಡುತ್ತಿರುವ ಗುಣಮಟ್ಟದ ಸುಶ್ರೂಷೆಯನ್ನು ಬಿಂಬಿಸುತ್ತದೆ ”: ಡಾ . ಹರ್ಷವರ್ಧನ್

    ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಖಾತೆ ಕೇಂದ್ರ ಸಚಿವ ಡಾ . ಹರ್ಷವರ್ಧನ್ ಇಂದು ಕೋವಿಡ್ – 19 ನಿರ್ವಹಣೆಯ ಸ್ಥಿತಿ ಪರಿಶೀಲನೆಗೆ ರಾಜೀವ್ ಗಾಂಧಿ ಸೂಪರ್ ಸ್ಪೆಷಾಲಿಟಿ ಆಸ್ಪತ್ರೆಗೆ ಭೇಟಿ ನೀಡಿದರು . ಆಸ್ಪತ್ರೆಯ ಸನ್ನದ್ಧತೆಯ ಅವಶ್ಯಕತೆಗಳನ್ನು ಗಮನದಲ್ಲಿಟ್ಟುಕೊಂಡು ರಾಜೀವ್ ಗಾಂಧಿ ಸೂಪರ್ ಸ್ಪೆಷಾಲಿಟಿ ಆಸ್ಪತ್ರೆ ಸಾಕಷ್ಟು ಐಸೋಲೇಶನ್ ವಾರ್ಡ್ ಗಳು ಮತ್ತು ಹಾಸಿಗೆಗಳನ್ನು ಹೊಂದಿದ 450 ಹಾಸಿಗೆಗಳ ಸಮರ್ಪಕ ಕೋವಿಡ್ 19 ಆಸ್ಪತ್ರೆಯಾಗಿ ಕಾರ್ಯನಿರ್ವಹಿಸುತ್ತಿದೆ .


    ಫ್ಲು ಕೋಣೆ ( ವಿಭಾಗ ), ಐಸೋಲೇಶನ್ ವಾರ್ಡ್ ಗಳು , ನಿಗಾವಣೆ ವಾರ್ಡ್ ಗಳು , ಗಂಭೀರ ಪ್ರದೇಶ / ಐಸಿಯು ಗಳು , ಕೋವಿಡ್ ಕಾರಿಡಾರ್ , ಕೋವಿಡ್ ಪ್ರದೇಶ , ಕೋವಿಡ್ ಒಪಿಡಿ , ಕೋವಿಡ್ ಮಾದರಿ ಸಂಗ್ರಹಣಾ ಘಟಕ , ವೈದ್ಯರು ಮತ್ತು ಆರೋಗ್ಯ ಕಾರ್ಯಕರ್ತರ ವಸ್ತ್ರ ಬದಲಾವಣೆಗೆ ಸೌಲಭ್ಯಗಳಿಗೆ ಭೇಟಿ ನೀಡಿದರು . ಇಂಥ ವಾರ್ಡ್ ಗಳನ್ನು ನಿರ್ವಹಿಸುತ್ತಿರುವ ವೈದ್ಯರು ಮತ್ತು ಆರೋಗ್ಯ ಸಿಬ್ಬಂದಿಗೆ ತಮ್ಮನ್ನು ತಾವು ಸೋಂಕುನಿವಾರಣೆಗೊಳಿಸಿಕೊಳ್ಳಲು ಸ್ನಾನ , ಬಟ್ಟೆ ಬದಲಾಯಿಸಲು ಮತ್ತು ಸ್ಪ್ರೆ ದಂತಹ ವಿಶೇಷ ಸೌಲಭ್ಯಗಳನ್ನು ಆರ್ ಎಂ ಒ ವಸತಿಗೃಹದಲ್ಲಿ ಒದಗಿಸಿರುವುದಕ್ಕೆ ಅವರು ತೃಪ್ತಿ ವ್ಯಕ್ತಪಡಿಸಿದರು . ಸಂಚಾರ ಸಮಸ್ಯೆಗಳನ್ನು ತಪ್ಪಿಸಲು ಮತ್ತು ಅವರ ಕುಟುಂಬದವರಿಗೆ ಸೋಂಕು ಹರಡದಂತೆ ಕಾಪಾಡಲು ಆರೋಗ್ಯ ಕಾರ್ಯಕರ್ತರಿಗೆ ಹತ್ತಿರದ ಕೆಲ ವಸತಿಗೃಹಗಳಲ್ಲಿ ವಸತಿ ಮತ್ತು ಆಹಾರ ಸೌಲಭ್ಯ ಒದಗಿಸಲಾಗಿದೆ . ಕೋವಿಡ್ ರೋಗಿಗಳಿಗೆ ವಿಮಾನ ನಿಲ್ದಾಣದಲ್ಲಿ ಮತ್ತು ನರೇಲಾ ಕ್ವಾರೆಂಟೈನ್ ನಲ್ಲಿ ಸೇವೆ ಸಲ್ಲಿಸುವ ವೇಳೆ ಕೋವಿಡ್ ಪಾಸಿಟಿವ್ ಆಗಿ ಪರಿವರ್ತನೆಗೊಂಡ ಸ್ವತಃ ವೈದ್ಯರೂ ಆದ ರೋಗಿಯನ್ನು ಕೋವಿಡ್ ವಾರ್ಡ್ ನಲ್ಲಿ ವಿಡಿಯೊ ಕಾನ್ಫೆರೆನ್ಸಿಂಗ್ ಮೂಲಕ ಸಚಿವರು ಮಾತನಾಡಿದರು . “ ಅವರು ಧೃಡಕಾಯ ಹೊಂದಿದ್ದು ಆರೋಗ್ಯವಾಗಿದ್ದು ಆಸ್ಪತ್ರೆಯಲ್ಲಿ ಚೆನ್ನಾಗಿ ಚೇತರಿಸಿಕೊಳ್ಳುತ್ತಿದ್ದಾರೆ ಎಂದು ತಿಳಿದು ನನಗೆ ಸಂತೋಷವಾಗಿದೆ . ಸ್ವತಃ ಕೋವಿಡ್ ನಿಂದ ಬಳಲುತ್ತಿದ್ದರೂ ಅವರ ಆತ್ಮಸ್ಥೈರ್ಯ ತುಂಬಾ ಸ್ಪೂರ್ತಿದಾಯಕವಾಗಿದೆ ” ಎಂದು ಸಚಿವರು ಹೇಳಿದರು .


    ಆಸ್ಪತ್ರೆಯ ವಿವಿಧ ವಾರ್ಡ್ ಗಳು ಮತ್ತು ಆವರಣವನ್ನು ವಿಸ್ತೃತವಾಗಿ ಅವಲೋಕನ ಮತ್ತು ಪರಿಶೀಲನೆ ನಡೆಸಿದ ನಂತರ ವಿವಿಧ ಘಟಕಗಳು ಕಾರ್ಯನಿರ್ವಹಿಸುತ್ತಿರುವ ಬಗ್ಗೆ ತೃಪ್ತಿವ್ಯಕ್ತಪಡಿಸಿದರು . “ ಕಳೆದ ಕೆಲ ದಿನಗಳಲ್ಲಿ ನಾನು ಕೋವಿಡ್ – 19 ರ ಸಿದ್ಧತೆಯ ಪರಿಶೀಲನೆಗೆ ಎಐಐಎಂಎಸ್ ( ದೆಹಲಿ ), ಎಲ್ ಎನ್ ಜೆ ಪಿ . ಆರ್ ಎಂ ಎಲ್ , ಸಫ್ದರ್ ಗಂಜ್ , ಎಐಐಎಂಎಸ್ ಝಜ್ಜಾರ್ ಹೀಗೆ ವಿವಿಧ ಆಸ್ಪತ್ರೆಗಳಿಗೆ ಭೇಟಿ ನೀಡುತ್ತಿದ್ದೇನೆ ಮತ್ತು ಈಗ ರಾಜೀವ್ ಗಾಂಧಿ ಸೂಪರ್ ಸ್ಪೆಷಾಲಿಟಿ ಆಸ್ಪತ್ರೆಗೆ ಭೇಟಿ ನೀಡಿದ್ದೇನೆ ಹಾಗೂ ಸಾಂಕ್ರಾಮಿಕ ರೋಗದ ಪರಿಣಾಮಕಾರಿ ತಡೆಗೆ ಈ ಆಸ್ಪತ್ರೆಗಳು ಮಾಡಿಕೊಂಡಿರುವ ಸಿದ್ಧತೆಗಳನ್ನು ಕಂಡು ತೃಪ್ತಿಯಾಗಿದೆ ” ಎಂದು ಅವರು ಹೇಳಿದರು .


    ಕೋವಿಡ್ -19 ರ ಜೊತೆ ವ್ಯವಹರಿಸುವಾಗ ವೈದ್ಯರು , ಸುಶ್ರೂಷಕಿಯರು ಮತ್ತು ಇತರ ಆರೋಗ್ಯ ಕಾರ್ಯಕರ್ತರು ತೋರಿದ ಸಮಯ ಪ್ರಜ್ಞೆ , ಶ್ರಮ ಮತ್ತು ಸಮರ್ಪಣೆ ಮತ್ತು ಬದ್ಧತೆಯನ್ನು ಪ್ರಶಂಸಿಸಿದ ಡಾ . ಹರ್ಷವರ್ಧನ್ ಅವರು “ ಕೋವಿಡ್ – 19 ರ ರೋಗಿಗಳ ಚೇತರಿಕೆ ಮಾರ್ಚ್ 29 ರ ವಾರದಲ್ಲಿದ್ದ ಶೇ 8 ರಿಂದ ಈ ವಾರದಲ್ಲಿ ಶೇ 12 ಕ್ಕೇರಿದೆ . ಇದು ಹೆಚ್ಚೆಚ್ಚು ರೋಗಿಗಳು ಗುಣಮುಖರಾಗಿ ತಮ್ಮ ಮನೆಗಳಿಗೆ ಮರಳುತ್ತಿರುವುದನ್ನು ತೋರಿಸುತ್ತದೆ . ಇದು ನಮ್ಮ ಭಾರತದಲ್ಲಿ ಮುಂಚೂಣಿಯಲ್ಲಿದ್ದು ಕಾರ್ಯನಿರ್ವಹಿಸುವ ಆರೋಗ್ಯ ಸಿಬ್ಬಂದಿ ನೀಡುತ್ತಿರುವ ಆರೈಕೆಯ ಗುಣಮಟ್ಟವನ್ನು ಬಿಂಬಿಸುತ್ತಿದೆ . ಅವರ ಯಶಸ್ಸಿಗೆ ನಾನು ಶುಭ ಹಾರೈಸುತ್ತೇನೆ . ಇಂಥ ಸಮಯದಲ್ಲಿ ನಿಮ್ಮ ಸೇವೆಗೆ ದೇಶ ನಿಮಗೆ ಋಣಿಯಾಗಿರುತ್ತದೆ . ಇಂಥ ಸಂದಿಗ್ಧ ಸ್ಥಿತಿಯಲ್ಲಿ ನಮ್ಮ ಆರೋಗ್ಯ ಸಿಬ್ಬಂದಿ ಎದೆಗುಂದದೆ ಕಾರ್ಯನಿರ್ವಹಿಸುತ್ತಿರುವುದನ್ನು ನೋಡುವುದು ಹೃದಯಸ್ಪರ್ಶಿಯಾಗಿದೆ ” ಎಂದು ಹೇಳಿದರು .


    ಕೋವಿಡ್ – 19 ತಡೆಗಟ್ಟುವಿಕೆ , ನಿಯಂತ್ರಣ ಮತ್ತು ನಿರ್ವಹಣೆ ಕುರಿತು ರಾಜ್ಯಗಳ ಸಹಯೋಗದೊಂದಿಗೆ ತೀಕ್ಷ್ಣವಾಗಿ ಕಾಲ ಕಾಲಕ್ಕೆ ಗಮನಹರಿಸಲಾಗುತ್ತಿದೆ ಎಂದು ಡಾ . ಹರ್ಷವರ್ಧನ್ ಹೇಳಿದ್ದಾರೆ . “ ಕೆಲ ಸಮಯದಿಂದ ಹೊಸ ಪ್ರಕರಣಗಳ ಬೆಳವಣಿಗೆಯೂ ಸ್ಥಿರವಾಗಿದೆ . ಲಾಕ್ ಡೌನ್ ಮೊದಲು ಭಾರತದಲ್ಲಿ ಪ್ರತಿ 3 ದಿನಕ್ಕೆ ಸಂಖ್ಯೆ ದುಪ್ಪಟ್ಟಾಗುತ್ತಿತ್ತು . ಇಂದು ಬೆಳಿಗ್ಗೆ 8 ಗಂಟೆಗೆ ನಾನು ಪಡೆದ ಮಾಹಿತಿಯಂತೆ ಕಳೆದ 7 ದಿನಗಳಿಂದ ಪ್ರತಿ 7.2 ದಿನಗಳಿಗೆ ಈ ಸಂಖ್ಯೆ ದುಪ್ಪಟ್ಟಾಗುತ್ತಿದೆ . ಕಳೆದ 14 ದಿನಗಳಿಗೆ ಇದು 6.2 ಮತ್ತು ಕಳೆದ 3 ದಿನಗಳಿಗೆ ಇದು 9.7 ರಷ್ಟಿದೆ . ಪ್ರತಿದಿನ ಕೈಗೊಳ್ಳಲಾಗುವ ಪರೀಕ್ಷೆಗಳ ಸಂಖ್ಯೆ 14 ಪಟ್ಟು ಹೆಚ್ಚಾಗಿರುವುದರ ಹೊರತಾಗಿಯೂ ಪ್ರಕರಣಗಳ ಸಂಖ್ಯೆ ಈ ಮಟ್ಟಕ್ಕಿದೆ . ಅದೇ ರೀತಿ ರೋಗದ ಬೆಳವಣಿಗೆ ಅಂಶವನ್ನು ಗಮನಿಸಿದರೆ ಮಾರ್ಚ್ 15 ರಿಂದ 31 ರವೆಗೆ 2.1 ಆಗಿತ್ತು ಆದರೆ ಏಪ್ರಿಲ್ ನಲ್ಲಿ ಇದು 1.2 ಕ್ಕೆ ಇಳಿದಿದೆ . ಇದು ಶೇ 40 ರಷ್ಟು ಕುಸಿದಿದ್ದು ಉತ್ತಮ ಲಕ್ಷಣವಾಗಿದೆ . ಮತ್ತು ಇಡೀ ದೇಶಕ್ಕೆ ಉತ್ತೇಜನಕಾರಿಯಾಗಿದೆ . ಇದು ಕೋವಿಡ್ – 19 ರ ಒಟ್ಟಾರೆ ಪ್ರಕರಣಗಳ ಸಂಖ್ಯೆ ಹೆಚ್ಚುತ್ತಿಲ್ಲ ಮತ್ತು ಶೀಘ್ರದಲ್ಲೇ ಸ್ಥೀರಗೊಳ್ಳಬಹುದು ಎಂಬುದನ್ನು ಸೂಚಿಸುತ್ತದೆ ”. ಎಂದು ಕೂಡಾ ಡಾ . ಹರ್ಷವರ್ಧನ್ ಉಲ್ಲೇಖಿಸಿದ್ದಾರೆ .


    ಡಾ . ಹರ್ಷವರ್ಧನ್ ಅವರು ಲಾಕ್ ಡೌನ್ ವಿಸ್ತರಣಾ ಅವಧಿಯನ್ನು ( ಮೇ 3 2020 ರವರೆಗೆ ) ಅಕ್ಷರಶಃ ಉತ್ಸಾಹದಿಂದ ಪಾಲಿಸಬೇಕು ಹಾಗೂ ಸಾಂಕ್ರಾಮಿಕ ಸರಪಳಿಯನ್ನು ತುಂಡರಿಸಲು ಇದೊಂದು ಪರಿಣಾಮಕಾರಿ ಕ್ರಮವೆಂದು ಪರಿಗಣಿಸಬೇಕು ಎಂದು ಮನವಿ ಮಾಡಿಕೊಂಡರು . ಲಾಕ್ ಡೌನ್ 2.0 ಸಂದರ್ಭದಲ್ಲಿ ಜೀವನದಲ್ಲಿ ಶಿಸ್ತನ್ನು ಅಳವಡಿಸಿಕೊಳ್ಳುವುದರಿಂದ ಕೋವಿಡ್ -19 ಪ್ರಖರತೆಯನ್ನು ತಗ್ಗಿಸುವ ಮೂಲಕ ನಮಗೆ ಉತ್ತಮ ಫಲ ದೊರೆಯಲಿದೆ ಎಂದು ಹೇಳಿದ್ದಾರೆ . “ ನಾವು ಯುದ್ಧಗಳನ್ನು ಜಯಿಸಿದ್ದೇವೆ . ಕೋವಿಡ್ – 19 ರ ವಿರುದ್ಧದ ಯುದ್ಧದಲ್ಲೂ ನಾವು ಖಂಡಿತ ಜಯಿಸುತ್ತೇವೆ ” ಎಂದು ಹೇಳಿದರು .


    ***

    
    
    (Release ID: 1616248) Visitor Counter : 30
    
    
      Read this release in: English , Marathi , Hindi , Assamese , Bengali , Punjabi , Gujarati , Tamil , Telugu