      ವಿಜ್ಞಾನ ಮತ್ತು ತಂತ್ರಜ್ಞಾನ ಸಚಿವಾಲಯ

      ಕೋವಿಡ್ – 19 ಸಂಕಷ್ಟ ಸ್ಥಿತಿಯಲ್ಲಿ ಕರ್ತವ್ಯನಿರತ ಪೋಲಿಸ್ ಸಿಬ್ಬಂದಿಗೆ ಎ ಆರ್ ಸಿ ಐ ನಿಂದ ತಯಾರಿಸಲಾದ ಹ್ಯಾಂಡ್ ಸ್ಯಾನಿಟೈಸರ್ ನೀಡಲಾಯಿತು
      Posted On: 03 APR 2020 5:38PM by PIB Bengaluru


    ಕೋವಿಡ್ – 19 ಸಂಕಷ್ಟ ಸ್ಥಿತಿಯಲ್ಲಿ ಕರ್ತವ್ಯನಿರತ ಪೋಲಿಸ್ ಸಿಬ್ಬಂದಿಗೆ ಎ ಆರ್ ಸಿ ಐ ನಿಂದ ತಯಾರಿಸಲಾದ ಹ್ಯಾಂಡ್ ಸ್ಯಾನಿಟೈಸರ್ ನೀಡಲಾಯಿತು


    ಹೈದ್ರಾಬಾದ್ ನ ಪೌಡರ್ ಮೆಟಲರ್ಜಿ ಮತ್ತು ನ್ಯೂ ಮಟಿರಿಯಲ್ಸ್ ( ಪುಡಿ ಲೋಹಶಾಸ್ತ್ರ ಮತ್ತು ಹೊಸ ಸಾಮಗ್ರಿಗಳ ) ಅಂತಾರಾಷ್ಟ್ರೀಯ ಸುಧಾರಿತ ಸಂಶೋಧನಾ ಕೇಂದ್ರ ( ಎ ಆರ್ ಸಿ ಐ ), ವಿಜ್ಞಾನ ಮತ್ತು ತಂತ್ರಜ್ಞಾನ ಇಲಾಖೆಯ ಸ್ವಾಯತ್ತ ಸಂಶೋಧನೆ ಮತ್ತು ಅಭಿವೃದ್ಧಿ ಕೇಂದ್ರ ( ಡಿ ಎಸ್ ಟಿ ), ಭಾರತ ಸರ್ಕಾರ , ವಿಶ್ವ ಆರೋಗ್ಯ ಸಂಸ್ಥೆ ಮಾನದಂಡಗಳಿಗನುಸಾರ ಹ್ಯಾಂಡ್ ಸ್ಯಾನಿಟೈಸರ್ ಗಳನ್ನು ತಯಾರಿಸಿದ್ದು ಮಾರುಕಟ್ಟೆಯಲ್ಲಿ ಹ್ಯಾಂಡ್ ಸ್ಯಾನಿಟೈಸರ್ ಗಳ ಕೊರತೆಯಿರುವುದರಿಂದ ಹೈದ್ರಾಬಾದ್ ನಲ್ಲಿ ಪೋಲಿಸ್ ಸಿಬ್ಬಂದಿಗೆ , ವಿದ್ಯಾರ್ಥಿಗಳಿಗೆ ಮತ್ತು ಶಿಕ್ಷಣ ಸಂಸ್ಥೆ ಸಿಬ್ಬಂದಿಗೆ ವಿತರಿಸಿದರು . ವಿಜ್ಞಾನಿಗಳು , ವಿದ್ಯಾರ್ಥಿಗಳು ಮತ್ತು ಸಿಬ್ಬಂದಿಯ ತಂಡವೊಂದು ಸ್ವಯಂ ಪ್ರೇರಿತರಾಗಿ ಮುಂದೆ ಬಂದು 40 ಲೀಟರ್ ನಷ್ಟು ಸ್ಯಾನಿಟೈಸರ್ ತಯಾರಿಸಿದೆ .


    ಉತ್ಪಾದನೆ , ಪ್ಯಾಕಿಂಗ್ ಮತ್ತು ವಿತರಣೆಯ ಸಂಪೂರ್ಣ ಪ್ರಕ್ರಿಯೆಯನ್ನು ಕೇವಲ 6 ಗಂಟೆಗಳಲ್ಲಿ ಪೂರ್ತಿಗೊಳಿಸಲಾಗಿದೆ . ಇದೇ ವೇಳೆ , ಲಾಕ್ ಡೌನ್ ಆದೇಶ ಹೊರಡಿಸಲಾಯಿತು ಮತ್ತು ಬಹಳಷ್ಟು ವಿದ್ಯಾರ್ಥಿಗಳು ತಮ್ಮ ತಮ್ಮ ಊರುಗಳಿಗೆ ತೆರಳುತ್ತಿದ್ದರು . ಅವರ ಸುರಕ್ಷತೆಗಾಗಿ , ಪ್ರಯಾಣ ಬೆಳೆಸುತ್ತಿರುವವರಿಗೆ ಒಂದು ಬಾಟಲಿ ಸ್ಯಾನಿಟೈಸರ್ ಮತ್ತು ಮಾಸ್ಕ ನೀಡಲಾಯಿತು . ಸುರಕ್ಷತಾ ಸಿಬ್ಬಂದಿ , ಕ್ಯಾಂಟೀನ್ ಕೆಲಸ ಮಾಡುವವರು , ವಿಜ್ಞಾನಿಗಳಿಗೂ ಸ್ಯಾನಿಟೈಸರ್ ನ್ನು ವಿತರಿಸಲಾಯಿತು ಮತ್ತು ಸಾಮಾನ್ಯ ಪ್ರದೇಶಗಳು ಹಾಗೂ ಪ್ರವೇಶ ದ್ವಾರಗಳಲ್ಲೂ ಇಡಲಾಯಿತು . ತಂಡದ ಉತ್ಸುಕತೆ , ವಿಪತ್ತು ನಿರ್ವಹಣೆಗೆ ಕೈಗೂಡಬೇಕೆಂಬ ಬಯಕೆ , ಎ ಆರ್ ಸಿ ಐ ಕುಟುಂಬ ಕುರಿತಾದ ಕಾಳಜಿಯಿಂದಾಗಿ ಅತಿ ಕಡಿಮೆ ಸಮಯದಲ್ಲಿ ಇದನ್ನು ಸಾಧಿಸಲು ಸಾಧ್ಯವಾಯಿತು .


    ತದನಂತರ , ಸಾಮಾಜಿಕ ಅಂತರವನ್ನು ಜಾರಿಗೆ ತರಲು ಅವಿರತವಾಗಿ ಕೆಲಸ ಮಾಡುತ್ತಿರುವ ಪೋಲಿಸ್ ಸಿಬ್ಬಂದಿ ಹೆಚ್ಚಿನ ಅಪಾಯ ಎದುರಿಸುವುದರಿಂದ ಅವರಿಗೆ ಈ ಸ್ಯಾನಿಟೈಸರ್ ವಿತರಿಸಲು ಅದರ ಉತ್ಪಾದನೆಯನ್ನು ವೃದ್ಧಿಸುವಂತೆ ತಮ್ಮ ತಂಡಕ್ಕೆ ಎ ಆರ್ ಸಿ ಐ ನಿರ್ದೇಶಕ ಡಾ . ಜಿ ಪದ್ಮನಾಭಮ್ ನಿರ್ದೇಶನ ನೀಡಿದ್ದರು . ಅದರಂತೆ ಸಾಕಷ್ಟು ಪ್ರಮಾಣದ ಸ್ಯಾನಿಟೈಸರ್ ತಯಾರಿಲಾಗಿತ್ತು ಮತ್ತು ಎ ಆರ್ ಸಿ ಐ ಹಿರಿಯ ವಿಜ್ಞಾನಿ ಡಾ . ಆರ್ ವಿಜಯ್ ಅವರಿಂದ ರಾಚಕೊಂಡ ಆಯುಕ್ತರ ಕಛೇರಿಯ ಡಿಸಿಪಿ ಶ್ರೀ ಸನ್ ಪ್ರೀತ್ ಸಿಂಗ್ ಅವರಿಗೆ ಹಸ್ತಾಂತರಿಸಲಾಯಿತು .


    ವಿಜ್ಞಾನಿಗಳ ಸಹಾಯವನ್ನು ಶ್ಲಾಘಿಸಿದ ಪೋಲಿಸ್ ಉಪ ಆಯುಕ್ತರು ತಮ್ಮ ಸಿಬ್ಬಂದಿಗೆ ಒದಗಿಸಲು ಇನ್ನೂ ಹೆಚ್ಚಿನ ಪ್ರಮಾಣದ ಸ್ಯಾನಿಟೈಸರ್ ಒದಗಿಸುವಂತೆ ಕೋರಿದರು . ಹೆಚ್ಚಿನ ಪ್ರಮಾಣದಲ್ಲಿ ಸ್ಯಾನಿಟೈಸರ್ ಉತ್ಪಾದಿಸಲು ಎ ಆರ್ ಸಿ ಐ ಎಲ್ಲ ವ್ಯವಸ್ಥೆಗಳನ್ನು ಮಾಡಿಕೊಂಡಿದೆ ಮತ್ತು ಪೋಲಿಸರು ತಮ್ಮ ಜೇಬುಗಳಲ್ಲಿ ಸುಲಭವಾಗಿ ಕೊಂಡೊಯ್ಯಲು 100 ಎಂ ಎಲ್ ಬಾಟಲ್ ಗಳಲ್ಲಿ ವಿತರಿಸಲಿದೆ . ಪ್ರತಿ ಬಾಟಲ್ ನ್ನು ಪ್ರತಿ ಪೋಲಿಸ್ ಸಿಬ್ಬಂದಿ ಒಂದು ವಾರಕ್ಕಿಂತ ಹೆಚ್ಚು ಅವಧಿಗೆ ಬಳಸಬಹುದಾಗಿದೆ .


    ಈ ಪ್ರಯತ್ನಕ್ಕೆ ನೆರವಾದ ಮತ್ತು ಪ್ರೋತ್ಸಾಹಿಸಿದ ತಮ್ಮ ತಂಡದ ಸದಸ್ಯರೆಲ್ಲರನ್ನೂ ಡಾ . ಪದ್ಮನಾಭಮ್ ತಮ್ಮ ಮೆಚ್ಚುಗೆ ತಿಳಿಸಿದರು ಮತ್ತು ಕೋವಿಡ್ 19 ವಿರುದ್ಧ ಹೋರಾಡಲು ಹೊಸ ಯೋಚನೆಗಳನ್ನು ಹೊರತರಲು ವಿಜ್ಞಾನಿಗಳಿಗೆ ತಿಳಿಸಿದರು .


    ಅಪಾಯಕಾರಿ ಕೊರೊನಾ ವೈರಸ್ ಹರಡುವುದನ್ನು ತಡೆಗಟ್ಟಲು ಕೈಗಳನ್ನು , ಮೆಟ್ಟಿಲುಗಳ ರೇಲಿಂಗ್ ಗಳನ್ನು , ಬಾಗಿಲಿನ ಹ್ಯಾಂಡಲ್ ಗಳನ್ನು , “ ಐರಿಸ್ ” ಬಯೋಮೆಟ್ರಿಕ್ ಮೆಶಿನ್ ಕೀ ಗಳನ್ನು ಸಾಮಾನ್ಯ ಉಪಕರಣಗಳನ್ನು ಮತ್ತು ಕಛೇರಿ ವಾಹನಗಳನ್ನು ಸ್ಯಾನಿಟೈಸರ್ ನಿಂದ ಸ್ವಚ್ಛ ಮಾಡಲು ಶಿಫಾರಸ್ಸು ಮಾಡಲಾಗಿದೆ .


    ಕೆಲವೇ ಗಂಟೆಗಳಲ್ಲಿ 40 ಲೀಟರ್ ಹ್ಯಾಂಡ್ ಸ್ಯಾನಿಟೈಜರ್ ತಯಾರಿಸಿದ ತಂಡ


    ಡಾ. ಆರ್. ವಿಜಯ್ ಅವರು ಎಆರ್‌ಸಿಐ ನಲ್ಲಿ ತಯಾರಿಸಿದ ಹ್ಯಾಂಡ್ ಸ್ಯಾನಿಟೈಜರ್ ಬಾಟಲಿಗಳನ್ನು ರಾಚಕೊಂಡ ಕಮಿಷನರೇಟ್‌ನ ಡಿಸಿಪಿ ಶ್ರೀ ಸನ್‌ಪ್ರೀತ್ ಸಿಂಗ್ ಅವರಿಗೆ ಹಸ್ತಾಂತರಿಸಿದರು


    *****


    

    
    (Release ID: 1611148) Visitor Counter : 28
    
    
      Read this release in: Assamese , English , Marathi , Hindi , Punjabi , Gujarati , Tamil , Telugu