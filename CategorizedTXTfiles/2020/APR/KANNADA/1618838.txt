      ರಕ್ಷಣಾ ಸಚಿವಾಲಯ

      ಕೊವಿಡ್-19 ವಿರುದ್ಧ ಹೋರಾಟಕ್ಕೆ ಭಾರತೀಯ ವಾಯುಸೇನೆ ಬೆಂಬಲ
      Posted On: 27 APR 2020 6:19PM by PIB Bengaluru


    ಕೊವಿಡ್ -19 ವಿರುದ್ಧ ಹೋರಾ ಟಕ್ಕೆ ಭಾರತೀಯ ವಾಯುಸೇನೆ ಬೆಂಬಲ


    ನೊವೆಲ್ ಕೊರೊನ ವೈರಸ್ ಭೀತಿಯ ಈ ಸಾಂಕ್ರಾಮಿಕ ಸಮಯದಲ್ಲಿ ಭಾರತೀಯ ವಾಯುಸೇನೆ ( ಐ . ಎ . ಎಫ್ .) ಭಾರತ ಸರ್ಕಾರದ ಎಲ್ಲಾ ಸದ್ಯೋಭವಿಷ್ಯದ ಅವಶ್ಯಕತೆಗಳನ್ನು ಪೂರೈಸುವ ಪ್ರಯತ್ನಗಳಲ್ಲಿ ಪಾಲ್ಗೊಂಡು ಸಹಕರಿಸಲಿದೆ . ಸಾಂಕ್ರಾಮಿಕ ರೋಗವನ್ನು ಪರಿಣಾಮಕಾರಿಯಾಗಿ ಎದುರಿಸಲು ರಾಜ್ಯ ಸರ್ಕಾರಗಳು ಮತ್ತು ಇತರೆ ಏಜೆನ್ಸಿಗಳ ಅಗತ್ಯದ ವೈದ್ಯಕೀಯ ಸಿಬ್ಬಂದಿಗಳು , ಔಷಧಿಗಳು ಮತ್ತು ಪಡಿತರ ವಸ್ತುಗಳನ್ನು ದೇಶದೊಳಗೆ ವಿಮಾನಯಾನ ಮೂಲಕ ಐಎಎಫ್ ಸಾಗಿಸಲಿದೆ .


    ಐಎಎಫ್ ‌ ನ ಸಾರಿಗೆ ವಿಮಾನವು ಏಪ್ರಿಲ್ 25, 2020 ರಂದು , ಮಿಜೋರಾಂನ ಲೆಂಗ್ ‌ ಪುಯಿ ವಿಮಾನ ನಿಲ್ದಾಣದಲ್ಲಿ 22 ಟನ್ ವೈದ್ಯಕೀಯ ಸಾಮಗ್ರಿಗಳೊಂದಿಗೆ ಕೋವಿಡ್ - 19 ರ ವಿರುದ್ಧದ ಹೋರಾಟಕ್ಕೆ ಇಳಿಯಿತು . ಮಿಜೋರಾಂ ಮತ್ತು ಮೇಘಾಲಯ ಸರ್ಕಾರಗಳಿಗೆ ಸರಬರಾಜುಗಳನ್ನು ಐಎಎಫ್ ‌ ನ ವಿಮಾನದಲ್ಲಿ ಸಾಗಿಸಲಾಯಿತು . ಇಲ್ಲಿಯವರೆಗೆ , ಐಎಎಫ್ ತನ್ನ ವಿಮಾನ ಸೇವೆ ಮೂಲಕ ಸುಮಾರು 600 ಟನ್ ವೈದ್ಯಕೀಯ ಉಪಕರಣಗಳು ಮತ್ತು ಇತರೆ ಅಗತ್ಯ ಸಾಮಗ್ರಿಗಳನ್ನು ಸಾಗಿಸಿದೆ .


    ಭಾರತ ಸರ್ಕಾರಕ್ಕೆ ಕುವೈತ್ ಮಾಡಿದ ಮನವಿಗೆ ಸ್ಪಂದಿಸಿ , ಸಶಸ್ತ್ರ ಸೇನೆಗಳ ವೈದ್ಯಕೀಯ ಸೇವೆಗಳ ( ಎ . ಎಫ್ ‌ . ಎಂ . ಎಸ್ ) ಕ್ಷಿಪ್ರ ಕಾರ್ಯಾಚರಣೆಯ 15 ಸದಸ್ಯರ ತಂಡವನ್ನು ಏಪ್ರಿಲ್ 11, 2020 ರಂದು ಕುವೈತ್ ಗೆ ಕಳುಹಿಸಲಾಗಿತ್ತು . ಅವರನ್ನು 25 ಏಪ್ರಿಲ್ 2020 ರಂದು ಪುನಃ ಐಎಎಫ್ ‌ ನ ಸಿ - 130 ವಿಮಾನದಲ್ಲಿ ಕರೆತರಲಾಯಿತು . ಈ ಸಂದರ್ಭದಲ್ಲಿ ತಕ್ಷಣದ ತುರ್ತು ಶಸ್ತ್ರಚಿಕಿತ್ಸೆಯ ಅಗತ್ಯವಿದ್ದ , ಕ್ಯಾನ್ಸರ್ ನಿಂದ ಬಳಲುತ್ತಿದ್ದ ಆರು ವರ್ಷದ ಬಾಲಕಿಯನ್ನು , ಅವಳ ತಂದೆಯ ಜೊತೆಗೆ ಕರೆತರಲಾಯಿತು .


    ಭಾರತ ಸರ್ಕಾರ ಹೊರಡಿಸಿದ ಎಲ್ಲಾ ಮಾರ್ಗಸೂಚಿಗಳನ್ನು ಅನುಸರಿಸಿ , ನೊವೆಲ್ ಕೊರೊನ ವೈರಸ್ ಹರಡುವುದನ್ನು ತಡೆಗಟ್ಟಲು ಐಎಎಫ್ ತನ್ನ ಕಾರ್ಯಸ್ಥಳಗಳಲ್ಲಿ ಸಾಮಾಜಿಕ ಅಂತರದ ಕ್ರಮಗಳಲ್ಲಿ ಕಾರ್ಯಯೋಜನೆಗಳನ್ನು ಮುಂದುವರಿಸಿದೆ . ಸಾಂಕ್ರಾಮಿಕ ರೋಗವನ್ನು ತಡೆಗಟ್ಟಲು ಮತ್ತು ಸೋಲಿಸಲು ರಾಷ್ಟ್ರವು ತನ್ನ ಹೋರಾಟದಲ್ಲಿ ದೊಡ್ಡ ಮುನ್ನಡೆ ಸಾಧಿಸುತ್ತಿರುವುದರಿಂದ , ಸದ್ಯೋಭವಿಷ್ಯದ ಎಲ್ಲ ಅಗತ್ಯಗಳನ್ನು ವೃತ್ತಿಪರ ರೀತಿಯಲ್ಲಿ ಪೂರೈಸುವ ತನ್ನ ಬದ್ಧತೆಯನ್ನು ಐಎಎಫ್ ಪುನರುಚ್ಚರಿಸಿದೆ .


    ***

    
    
    (Release ID: 1618838) Visitor Counter : 14
    
    
      Read this release in: Gujarati , English , Urdu , Marathi , Hindi , Assamese , Manipuri , Bengali , Punjabi , Odia , Tamil , Telugu