      ಪ್ರಧಾನ ಮಂತ್ರಿಯವರ ಕಛೇರಿ

      ಕೋವಿಡ್-19 ಸಮಯದಲ್ಲಿ ಬದುಕು
      Posted On: 19 APR 2020 6:32PM by PIB Bengaluru


    ಕೋವಿಡ್ -19 ಸಮಯದಲ್ಲಿ ಬದುಕು


    ಪ್ರಧಾನಿ ಶ್ರೀ ನರೇಂದ್ರ ಮೋದಿ ಅವರು ಯುವಕರು ಮತ್ತು ವೃತ್ತಿಪರರಿಗೆ ಆಸಕ್ತಿಯನ್ನು ಹುಟ್ಟಿಸುವ ಕೆಲವು ಆಲೋಚನೆಗಳನ್ನು ಲಿಂಕ್ಡ್ ‌ ಇನ್ ನಲ್ಲಿ ಹಂಚಿಕೊಂಡಿದ್ದಾರೆ .


    ಪ್ರಧಾನ ಮಂತ್ರಿಯವರು ಲಿಂಕ್ ‌ ಡಿನ್ ‌ ನಲ್ಲಿ ಹಂಚಿಕೊಂಡಿರುವ ಆಲೋಚನೆಗಳ ಪೂರ್ಣಪಾಠ ಇಲ್ಲಿದೆ .


    " ಇದು ಈ ಶತಮಾನದ ಮೂರನೇ ದಶಕದ ಏರು - ತಗ್ಗುಗಳ ಆರಂಭವಾಗಿದೆ . ಕೋವಿಡ್ -19 ಇದಕ್ಕೆ ಅನೇಕ ಅಡೆತಡೆಗಳನ್ನು ತಂದೊಡ್ಡಿದೆ . ಕೊರೊನಾವೈರಸ್ ವೃತ್ತಿಪರ ಜೀವನದ ಬಾಹ್ಯರೇಖೆಗಳನ್ನೇ ಗಮನಾರ್ಹವಾಗಿ ಬದಲಾಯಿಸಿಬಿಟ್ಟಿದೆ . ಈಗಂತೂ , ಮನೆಯೇ ಹೊಸ ಕಚೇರಿ . ಇಂಟರ್ನೆಟ್ ಹೊಸ ಮೀಟಿಂಗ್ ರೂಮಾಗಿದೆ . ಸದ್ಯಕ್ಕೆ , ಸಹೋದ್ಯೋಗಿಗಳೊಂದಿಗೆ ಕಚೇರಿಯ ವಿರಾಮದ ಸಮಯಗಳು ಇತಿಹಾಸವಾಗಿವೆ .


    ನಾನೂ ಸಹ ಈ ಬದಲಾವಣೆಗಳಿಗೆ ಹೊಂದಿಕೊಳ್ಳುತ್ತಿದ್ದೇನೆ . ಹೆಚ್ಚಿನ ಸಭೆಗಳು , ಅದು ಸಚಿವ ಸಹೋದ್ಯೋಗಿಗಳೊಂದಿಗಿರಲಿ , ಅಧಿಕಾರಿಗಳು ಮತ್ತು ವಿಶ್ವ ನಾಯಕರೊಂದಿಗೇ ಇರಲಿ , ಈಗ ವೀಡಿಯೊ ಕಾನ್ಫರೆನ್ಸಿಂಗ್ ಮೂಲಕ ಮಾತ್ರ ನಡೆಯುತ್ತಿವೆ . ವಿವಿಧ ಪಾಲುದಾರರಿಂದ ತಳಮಟ್ಟದ ಪ್ರತಿಕ್ರಿಯೆಯನ್ನು ಪಡೆಯುವ ಸಲುವಾಗಿ , ಸಮಾಜದ ಹಲವಾರು ವರ್ಗಗಳೊಂದಿಗೆ ವೀಡಿಯೊಕಾನ್ಫರೆನ್ಸ್ ಸಭೆಗಳು ನಡೆದಿವೆ . ಎನ್ ‌ ಜಿಒಗಳು , ನಾಗರಿಕ ಸಾಮಾಜಿಕ ಗುಂಪುಗಳು ಮತ್ತು ಸಮುದಾಯ ಸಂಸ್ಥೆಗಳೊಂದಿಗೆ ವ್ಯಾಪಕವಾದ ಸಂವಾದಗಳು ನಡೆದವು . ರೇಡಿಯೋ ಜಾಕಿಗಳೊಂದಿಗೂ ಸಂವಾದವಿತ್ತು .


    ಇದಲ್ಲದೆ , ನಾನು ಪ್ರತಿದಿನ ಹಲವಾರು ಫೋನ್ ಕರೆಗಳನ್ನು ಮಾಡುತ್ತಿದ್ದೇನೆ , ಸಮಾಜದ ವಿವಿಧ ವರ್ಗಗಳಿಂದ ಪ್ರತಿಕ್ರಿಯೆ ಪಡೆಯುತ್ತಿದ್ದೇನೆ .


    ಇಂತಹ ಸಮಯದಲ್ಲಿ ಜನರು ತಮ್ಮ ಕೆಲಸವನ್ನು ಮುಂದುವರೆಸಲು ಕಂಡುಕೊಂಡಿರುವ ಹಾದಿಗಳನ್ನು ನೋಡುತ್ತಿದ್ದೇವೆ . ನಮ್ಮ ಚಲನಚಿತ್ರ ತಾರೆಯರು ಮನೆಯಲ್ಲಿಯೇ ಇರಬೇಕು ಎಂಬ ಸಂದೇಶವನ್ನು ನೀಡುವ ಸೃಜನಶೀಲ ವೀಡಿಯೊಗಳು ಬಂದಿವೆ . ನಮ್ಮ ಗಾಯಕರು ಆನ್ ‌ ಲೈನ್ ಸಂಗೀತ ಕಚೇರಿ ಮಾಡಿದರು . ಚೆಸ್ ಆಟಗಾರರು ಚೆಸ್ ಅನ್ನು ಡಿಜಿಟಲ್ ರೀತಿಯಲ್ಲಿ ಆಡಿದರು ಮತ್ತು ಅದರ ಮೂಲಕ ಕೋವಿಡ್ -19 ವಿರುದ್ಧದ ಹೋರಾಟಕ್ಕೆ ಸಹಕರಿಸಿದರು . ಇವೆಲ್ಲಾ ಸಾಕಷ್ಟು ನವೀನವಲ್ಲವೇ !


    ಕೆಲಸದ ಸ್ಥಳವು ಡಿಜಿಟಲ್ ಫಸ್ಟ್ ಆಗುತ್ತಿದೆ . ಯಾಕಾಗಬಾರದು ?


    ಎಲ್ಲಾ ನಂತರ , ತಂತ್ರಜ್ಞಾನದ ಪರಿವರ್ತನೆಯ ಪರಿಣಾಮವು ಬಡವರ ಜೀವನದಲ್ಲಿ ಹೆಚ್ಚಾಗಿ ಸಂಭವಿಸುತ್ತದೆ . ಅಧಿಕಾರಶಾಹಿಯ ಶ್ರೇಣಿಗಳನ್ನು ಕೆಡವುವುದು , ಮಧ್ಯವರ್ತಿಗಳನ್ನು ನಿರ್ಮೂಲನೆ ಮಾಡುವುದು ಮತ್ತು ಕಲ್ಯಾಣ ಕ್ರಮಗಳನ್ನು ವೇಗಗೊಳಿಸುವ ತಂತ್ರಜ್ಞಾನ ಇದು .


    ನಾನು ನಿಮಗೊಂದು ಉದಾಹರಣೆ ಕೊಡುತ್ತೇನೆ . 2014 ರಲ್ಲಿ ಸೇವೆ ಸಲ್ಲಿಸಲು ನಮಗೆ ಅವಕಾಶ ಸಿಕ್ಕಾಗ , ನಾವು ಭಾರತೀಯರನ್ನು , ವಿಶೇಷವಾಗಿ ಬಡವರನ್ನು ಅವರ ಜನ ಧನ್ ಖಾತೆ , ಆಧಾರ್ ಮತ್ತು ಮೊಬೈಲ್ ಸಂಖ್ಯೆಯೊಂದಿಗೆ ಸಂಪರ್ಕಿಸಲು ಪ್ರಾರಂಭಿಸಿದೆವು .


    ಈ ಸರಳ ಸಂಪರ್ಕವು ದಶಕಗಳಿಂದ ನಡೆಯುತ್ತಿರುವ ಭ್ರಷ್ಟಾಚಾರ ಮತ್ತು ಕಮಿಷನ್ ಪದ್ಧತಿಯನ್ನು ನಿಲ್ಲಿಸಿದ್ದಷ್ಟೇ ಅಲ್ಲ , ಒಂದು ಗುಂಡಿಯನ್ನು ಕ್ಲಿಕ್ ಮಾಡುವ ಮೂಲಕ ಹಣವನ್ನು ವರ್ಗಾಯಿಸಲು ಸರ್ಕಾರಕ್ಕೆ ಅನುವು ಮಾಡಿಕೊಟ್ಟಿತು . ಗುಂಡಿಯ ಈ ಕ್ಲಿಕ್ ಫೈಲ್ ‌ ಗಳ ಅನೇಕ ಹಂತದ ದಾಟುವಿಕೆಗಳನ್ನು ಬದಲಾಯಿಸಿದೆ ಮತ್ತು ವಾರಗಟ್ಟಲೆಯ ವಿಳಂಬವನ್ನು ತಡೆದಿದೆ .


    ಭಾರತವು ಬಹುಶಃ ವಿಶ್ವದ ಅತಿದೊಡ್ಡ ಇಂತಹ ಮೂಲಸೌಕರ್ಯವನ್ನು ಹೊಂದಿರುವ ದೇಶ . ಈ ಮೂಲಸೌಕರ್ಯವು ಕೋವಿಡ್ -19 ಪರಿಸ್ಥಿತಿಯಲ್ಲಿ ಹಣವನ್ನು ನೇರವಾಗಿ ಮತ್ತು ತಕ್ಷಣವೇ ಬಡವರಿಗೆ ಮತ್ತು ನಿರ್ಗತಿಕರಿಗೆ ವರ್ಗಾಯಿಸಲು , ಕೋಟ್ಯಂತರ ಕುಟುಂಬಗಳಿಗೆ ಪ್ರಯೋಜನವನ್ನು ನೀಡಲು ಮಹತ್ತರವಾಗಿ ಸಹಾಯ ಮಾಡಿದೆ .


    ಮತ್ತೊಂದು ಶಿಕ್ಷಣ ಕ್ಷೇತ್ರ . ಈ ವಲಯದಲ್ಲಿ ಈಗಾಗಲೇ ಅನೇಕ ಹೊಸ ವೃತ್ತಿಪರರು ಹೊಸತನವನ್ನು ಹೊಂದಿದ್ದಾರೆ . ಈ ವಲಯದಲ್ಲಿ ತಂತ್ರಜ್ಞಾನವು ಅದರ ಪ್ರಯೋಜನಗಳನ್ನು ನೀಡಿದೆ . ಶಿಕ್ಷಕರಿಗೆ ಸಹಾಯ ಮಾಡಲು ಮತ್ತು ಇ - ಕಲಿಕೆಯನ್ನು ಹೆಚ್ಚಿಸಲು ಭಾರತ ಸರ್ಕಾರವು DIKSHA ಪೋರ್ಟಲ್ ನಂತಹ ಪ್ರಯತ್ನಗಳನ್ನು ಕೈಗೊಂಡಿದೆ . ಲಭ್ಯತೆ , ಇಕ್ವಿಟಿ ಮತ್ತು ಶಿಕ್ಷಣದ ಗುಣಮಟ್ಟವನ್ನು ಸುಧಾರಿಸುವ ಗುರಿಯನ್ನು ಹೊಂದಿರುವ SWAYAM ಇದೆ . ಅನೇಕ ಭಾಷೆಗಳಲ್ಲಿ ಲಭ್ಯವಿರುವ ಇ - ಪಾಠಶಾಲೆಯು ವಿವಿಧ ಇ - ಪುಸ್ತಕಗಳು ಮತ್ತು ಅಂತಹ ಕಲಿಕಾ ಸಾಮಗ್ರಿಗಳಿಗೆ ಪ್ರವೇಶವನ್ನು ನೀಡಿದೆ .


    ಇಂದು , ಜಗತ್ತು ಹೊಸ ವ್ಯವಹಾರ ಮಾದರಿಗಳ ಅನ್ವೇಷಣೆಯಲ್ಲಿದೆ .


    ನಾವೀನ್ಯೆತೆ ಉತ್ಸಾಹಕ್ಕೆ ಹೆಸರುವಾಸಿಯಾದ ಯುವ ಭಾರತವು ಹೊಸ ಕೆಲಸದ ಸಂಸ್ಕೃತಿಯನ್ನು ಒದಗಿಸುವಲ್ಲಿ ಮುಂದಾಗಬಹುದು .


    ಈ ಹೊಸ ವ್ಯವಹಾರ ಮತ್ತು ಕೆಲಸದ ಸಂಸ್ಕೃತಿಯನ್ನು ಈ ಕೆಳಗಿನ ಸ್ವರಾಕ್ಷರಗಳ ಮೇಲೆ ಮರು ವ್ಯಾಖ್ಯಾನಿಸಲಾಗಿದೆ ಎಂದು ನಾನು ಭಾವಿಸುತ್ತೇನೆ .


    ನಾನು ಅವುಗಳನ್ನು ಹೊಸ ಸಾಮಾನ್ಯ ಸ್ವರಗಳು ಎಂದು ಕರೆಯುತ್ತೇನೆ . ಏಕೆಂದರೆ ಇಂಗ್ಲಿಷ್ ಭಾಷೆಯಲ್ಲಿನ ಸ್ವರಗಳಂತೆ , ಇವು ಕೋವಿಡ್ ನಂತರದ ಪ್ರಪಂಚದ ಯಾವುದೇ ವ್ಯವಹಾರಕ್ಕೆ ಅಗತ್ಯವಾಗಿವೆ .


    ಹೊಂದಿಕೊಳ್ಳುವಿಕೆ :


    ಸುಲಭವಾಗಿ ಹೊಂದಿಕೊಳ್ಳಬಲ್ಲ ವ್ಯವಹಾರ ಮತ್ತು ಜೀವನಶೈಲಿಯ ಮಾದರಿಗಳನ್ನು ಯೋಚಿಸುವುದು ಇಂದಿನ ಅವಶ್ಯಕತೆಯಾಗಿದೆ .


    ಹಾಗೆ ಮಾಡುವುದರಿಂದ ಬಿಕ್ಕಟ್ಟಿನ ಸಮಯದಲ್ಲಿಯೂ ಸಹ ಯಾವುದೇ ಪ್ರಾಣಹಾನಿಯಿಲ್ಲದೇ ನಮ್ಮ ಕಚೇರಿಗಳು , ವ್ಯವಹಾರಗಳು ಮತ್ತು ವಾಣಿಜ್ಯವು ವೇಗವಾಗಿ ಚಲಿಸಬಹುದು .


    ಡಿಜಿಟಲ್ ಪಾವತಿಗಳನ್ನು ಸ್ವೀಕರಿಸುವುದು ಹೊಂದಾಣಿಕೆಯ ಒಂದು ಪ್ರಮುಖ ಉದಾಹರಣೆಯಾಗಿದೆ . ದೊಡ್ಡ ಮತ್ತು ಸಣ್ಣ ಅಂಗಡಿ ಮಾಲೀಕರು ಡಿಜಿಟಲ್ ಪರಿಕರಗಳಲ್ಲಿ ಹೂಡಿಕೆ ಮಾಡಬೇಕು . ಭಾರತವು ಈಗಾಗಲೇ ಡಿಜಿಟಲ್ ವಹಿವಾಟಿನಲ್ಲಿ ಉತ್ತೇಜನೆಯ ಏರಿಕೆಗೆ ಸಾಕ್ಷಿಯಾಗಿದೆ .


    ಮತ್ತೊಂದು ಉದಾಹರಣೆ ಟೆಲಿಮೆಡಿಸಿನ್ . ಕ್ಲಿನಿಕ್ ಅಥವಾ ಆಸ್ಪತ್ರೆಗೆ ಹೋಗದೆ ನಾವು ಈಗಾಗಲೇ ಹಲವಾರು ಸಮಾಲೋಚನೆಗಳನ್ನು ನೋಡುತ್ತಿದ್ದೇವೆ . ಇದೊಂದು ಸಕಾರಾತ್ಮಕ ಚಿಹ್ನೆ . ಪ್ರಪಂಚದಾದ್ಯಂತ ಟೆಲಿಮೆಡಿಸಿನ್ ‌ ಗೆ ಸಹಾಯ ಮಾಡಲು ನಾವು ಮತ್ತಷ್ಟು ವ್ಯವಹಾರ ಮಾದರಿಗಳ ಬಗ್ಗೆ ಯೋಚಿಸಬಹುದೇ ?


    ದಕ್ಷತೆ :


    ಬಹುಶಃ , ನಾವು ಪರಿಣಾಮಕಾರಿಯಾಗಿರುವುದನ್ನು ಮರುರೂಪಿಸುವ ಬಗ್ಗೆ ಯೋಚಿಸುವ ಸಮಯ ಇದು . ದಕ್ಷತೆಯು ನಾವು ಕಚೇರಿಯಲ್ಲಿ ಎಷ್ಟು ಸಮಯ ಕಳೆದೆವು ಎನ್ನುವುದಷ್ಟೇ ಆಗಿರಬಾರದು . ಉತ್ಪಾದನೆ ಮತ್ತು ದಕ್ಷತೆಯು ನಾವು ಮಾಡಿದ ಪ್ರಯತ್ನಕ್ಕಿಂತ ಹೆಚ್ಚು ಪ್ರಾಮುಖ್ಯತೆ ಪಡೆಯುವ ಬಗ್ಗೆ ನಾವು ಯೋಚಿಸಬೇಕು . ನಿಗದಿತ ಸಮಯದ ಚೌಕಟ್ಟಿನಲ್ಲಿ ಕೆಲಸವನ್ನು ಪೂರ್ಣಗೊಳಿಸುವತ್ತ ಒತ್ತು ನೀಡಬೇಕು .


    ಒಳಗೊಳ್ಳುವಿಕೆ :


    ಬಡವರನ್ನು , ದುರ್ಬಲರು ಮತ್ತು ನಮ್ಮ ಭೂಮಿಯ ಬಗ್ಗೆ ಕಾಳಜಿ ಇರುವ ವ್ಯವಹಾರ ಮಾದರಿಗಳನ್ನು ನಾವು ಅಭಿವೃದ್ಧಿಪಡಿಸೋಣ .


    ಹವಾಮಾನ ಬದಲಾವಣೆಯನ್ನು ಎದುರಿಸುವಲ್ಲಿ ನಾವು ಪ್ರಮುಖ ಪ್ರಗತಿ ಸಾಧಿಸಿದ್ದೇವೆ . ಮಾನವನ ಚಟುವಟಿಕೆ ನಿಧಾನವಾಗಿದ್ದಾಗ ಅದು ಎಷ್ಟು ಬೇಗನೆ ಅಭಿವೃದ್ಧಿ ಹೊಂದುತ್ತದೆ ಎಂಬುದನ್ನು ಪ್ರಕೃತಿ ಮಾತೆಯು ತನ್ನ ಭವ್ಯತೆಯ ಮೂಲಕ ನಮಗೆ ತೋರಿಸಿಕೊಟ್ಟಿದ್ದಾಳೆ . ಗ್ರಹಗಳ ಮೇಲೆ ನಮ್ಮ ಪ್ರಭಾವವನ್ನು ಕಡಿಮೆ ಮಾಡುವ ತಂತ್ರಜ್ಞಾನಗಳು ಮತ್ತು ಅಭ್ಯಾಸಗಳನ್ನು ಅಭಿವೃದ್ಧಿಪಡಿಸುವಲ್ಲಿ ಮಹತ್ವದ ಭವಿಷ್ಯವಿದೆ . ಕಡಿಮೆಯಿಂದಲೇ ಹೆಚ್ಚು ಮಾಡಬೇಕು .


    ಕೋವಿಡ್ -19 ಕಡಿಮೆ ವೆಚ್ಚದಲ್ಲಿ ಮತ್ತು ದೊಡ್ಡ ಪ್ರಮಾಣದಲ್ಲಿ ಆರೋಗ್ಯ ಪರಿಹಾರಗಳ ಬಗ್ಗೆ ಕೆಲಸ ಮಾಡುವ ಅಗತ್ಯವನ್ನು ನಮಗೆ ಮನಗಾಣಿಸಿದೆ . ಮಾನವೀಯತೆಯ ಆರೋಗ್ಯ ಮತ್ತು ಯೋಗಕ್ಷೇಮವನ್ನು ಖಚಿತಪಡಿಸಿಕೊಳ್ಳಲು ಜಾಗತಿಕ ಪ್ರಯತ್ನಗಳಿಗೆ ನಾವು ಮಾರ್ಗದರ್ಶಕ ಬೆಳಕಾಗಬಹುದು .


    ಯಾವುದೇ ಪರಿಸ್ಥಿತಿಯಲ್ಲೂ ನಮ್ಮ ರೈತರಿಗೆ ಮಾಹಿತಿ , ಯಂತ್ರೋಪಕರಣಗಳು ಮತ್ತು ಮಾರುಕಟ್ಟೆಗಳ ಲಭ್ಯತೆಯಿದೆ , ನಮ್ಮ ನಾಗರಿಕರಿಗೆ ಅಗತ್ಯ ವಸ್ತುಗಳ ಲಭ್ಯತೆಯಿದೆ ಎಂದು ಖಚಿತಪಡಿಸಿಕೊಳ್ಳಲು ನಾವು ನಾವೀನ್ಯತೆಗಳಲ್ಲಿ ಹೂಡಿಕೆ ಮಾಡಬೇಕು .


    ಅವಕಾಶ :


    ಪ್ರತಿಯೊಂದು ಬಿಕ್ಕಟ್ಟು ಒಂದು ಅವಕಾಶವನ್ನೂ ಸೃಷ್ಟಿಸುತ್ತದೆ . ಕೋವಿಡ್ -19 ಕೂಡ ಇದರಿಂದ ಭಿನ್ನವಾಗಿಲ್ಲ . ಈಗ ಹೊರಹೊಮ್ಮುವ ಹೊಸ ಅವಕಾಶಗಳು / ಬೆಳವಣಿಗೆಯ ಕ್ಷೇತ್ರಗಳು ಏನೆಂದು ಮೌಲ್ಯಮಾಪನ ಮಾಡೋಣ .


    ಕೋವಿಡ್ ನಂತರದ ಜಗತ್ತಿನಲ್ಲಿ ಭಾರತವು ಇತರರ ಹಿಂದೆ ಓಡುವುದಕ್ಕಿಂತ , ತಾನೇ ಮುಂದೆ ಇರಬೇಕು . ಹಾಗೆ ಮಾಡಲು ನಮ್ಮ ಜನರು , ನಮ್ಮ ಕೌಶಲ್ಯಗಳು , ನಮ್ಮ ಪ್ರಮುಖ ಸಾಮರ್ಥ್ಯಗಳನ್ನು ಹೇಗೆ ಬಳಸಿಕೊಳ್ಳಬಹುದು ಎಂಬುದರ ಬಗ್ಗೆ ಯೋಚಿಸೋಣ .


    ಸಾರ್ವತ್ರಿಕತೆ :


    ಕೋವಿಡ್ -19 ಜನಾಂಗ , ಧರ್ಮ , ಬಣ್ಣ , ಜಾತಿ , ಮತ , ಭಾಷೆ ಅಥವಾ ಗಡಿಯನ್ನು ನೋಡುವುದಿಲ್ಲ . ಅದರ ನಂತರದ ನಮ್ಮ ಪ್ರತಿಕ್ರಿಯೆ ಮತ್ತು ನಡವಳಿಕೆಯು ಏಕತೆ ಮತ್ತು ಸಹೋದರತ್ವಕ್ಕೆ ಪ್ರಾಮುಖ್ಯತೆ ನೀಡಬೇಕು . ಇದರಲ್ಲಿ ನಾವು ಒಟ್ಟಿಗೆ ಇದ್ದೇವೆ .


    ಇತಿಹಾಸದಲ್ಲಿ ಪರಸ್ಪರ ವಿರುದ್ಧವಾಗಿ ಹೋರಾಡಿರುವ ದೇಶಗಳು ಅಥವಾ ಸಮಾಜಗಳು , ಇಂದು ಒಟ್ಟಾಗಿ ಒಂದು ಸಾಮಾನ್ಯ ಸವಾಲನ್ನು ಎದುರಿಸುತ್ತಿದ್ದೇವೆ . ಭವಿಷ್ಯವು ಒಗ್ಗೂಡಿಸುವಿಕೆ ಮತ್ತು ಸ್ಥಿತಿಸ್ಥಾಪಕತ್ವದಲ್ಲಿ ಇದೆ .


    ಭಾರತದಿಂದ ಮುಂದಿನ ದೊಡ್ಡ ಆಲೋಚನೆಗಳು ಜಾಗತಿಕ ಪ್ರಸ್ತುತತೆ ಮತ್ತು ಅನ್ವಯವನ್ನು ಕಂಡುಹಿಡಿಯಬೇಕು . ಅವುಗಳು ಕೇವಲ ಭಾರತಕ್ಕೆ ಮಾತ್ರವಲ್ಲ ಇಡೀ ಮಾನವಕುಲಕ್ಕೂ ಸಕಾರಾತ್ಮಕ ಬದಲಾವಣೆಯನ್ನು ನೀಡುವ ಸಾಮರ್ಥ್ಯವನ್ನು ಹೊಂದಿರಬೇಕು .


    ರಸ್ತೆಗಳು , ಗೋದಾಮುಗಳು , ಬಂದರುಗಳಂತಹ - ಭೌತಿಕ ಮೂಲಸೌಕರ್ಯಗಳ ಮೂಲಕ ಮಾತ್ರ ಲಾಜಿಸ್ಟಿಕ್ಸ್ ಅನ್ನು ಹಿಂದೆ ನೋಡಲಾಗುತ್ತಿತ್ತು . ಆದರೆ ಇಂದು ಲಾಜಿಸ್ಟಿಕ್ಸ್ ತಜ್ಞರು ತಮ್ಮ ಸ್ವಂತ ಮನೆಯಿಂದಲೇ ಮೂಲಕವೇ ಜಾಗತಿಕ ಪೂರೈಕೆ ಸರಪಳಿಗಳನ್ನು ನಿಯಂತ್ರಿಸಬಹುದು .


    ಕೋವಿಡ್ -19 ರ ನಂತರದ ಜಗತ್ತಿನಲ್ಲಿ ಸಂಕೀರ್ಣ ಆಧುನಿಕ ಬಹುರಾಷ್ಟ್ರೀಯ ಪೂರೈಕೆ ಸರಪಳಿಗಳ ಜಾಗತಿಕ ಜಾಲದ ಕೇಂದ್ರವಾಗಿ ಭಾರತ ಹೊರಹೊಮ್ಮಬಹುದು . ನಾವು ಆ ಸಂದರ್ಭಕ್ಕೆ ಏರಿ ಈ ಅವಕಾಶವನ್ನು ಬಳಸಿಕೊಳ್ಳೋಣ .


    ಈ ಬಗ್ಗೆ ಯೋಚಿಸಲು ಮತ್ತು ಇದಕ್ಕೆ ಕೊಡುಗೆ ನೀಡಲು ನಾನು ನಿಮ್ಮೆಲ್ಲರನ್ನೂ ಕೋರುತ್ತೇನೆ .


    BYOD ಯಿಂದ WFH ಗೆ ಬದಲಾವಣೆಯು ಅಧಿಕೃತ ಮತ್ತು ವೈಯಕ್ತಿಕ ಸಮತೋಲನಕ್ಕೆ ಹೊಸ ಸವಾಲುಗಳನ್ನು ಒಡ್ಡುತ್ತದೆ . ಏನೇ ಆಗಲಿ , ಫಿಟ್ ‌ ನೆಸ್ ಮತ್ತು ವ್ಯಾಯಾಮಕ್ಕೆ ಸಮಯವನ್ನು ಮೀಸಲಿಡಿ . ದೈಹಿಕ ಮತ್ತು ಮಾನಸಿಕ ಸ್ವಾಸ್ಥ್ಯವನ್ನು ಸುಧಾರಿಸುವ ಸಾಧನವಾಗಿ ಯೋಗವನ್ನು ಪ್ರಯತ್ನಿಸಿ .


    ಭಾರತದ ಸಾಂಪ್ರದಾಯಿಕ ಔಷಧಿ ವ್ಯವಸ್ಥೆಗಳು ದೇಹವನ್ನು ಸದೃಢವಾಗಿಡಲು ಸಹಾಯ ಮಾಡುತ್ತವೆ . ಆಯುಷ್ ಸಚಿವಾಲಯವು ಆರೋಗ್ಯವಾಗಿರಲು ಸಹಾಯ ಮಾಡುವ ಶಿಷ್ಟಾವಾರವನ್ನು ಹೊರತಂದಿದೆ . ಇವುಗಳ ಬಗ್ಗೆಯೂ ಗಮನ ಕೊಡಿ .


    ಕೊನೆಯದಾಗಿ , ಮತ್ತು ಪ್ರಮುಖವಾಗಿ , ದಯವಿಟ್ಟು ಆರೋಗ್ಯ ಸೇತು ಮೊಬೈಲ್ ಅಪ್ಲಿಕೇಶನ್ ಡೌನ್ ‌ ಲೋಡ್ ಮಾಡಿ . ಇದು ಫ್ಯೂಚರಿಸ್ಟಿಕ್ ಅಪ್ಲಿಕೇಶನ್ ಆಗಿದ್ದು , ಇದು ಕೋವಿಡ್ -19 ಹರಡುವಿಕೆಯನ್ನು ನಿಗ್ರಹಿಸಲು ಸಹಾಯ ಮಾಡುತ್ತದೆ . ಹೆಚ್ಚು ಡೌನ್ ‌ ಲೋಡ್ ‌ ಗಳದಷ್ಟೂ ಅದರ ಪರಿಣಾಮಕಾರಿತ್ವ ಹೆಚ್ಚಾಗಿರುತ್ತದೆ .


    ನಿಮ್ಮಿಂದ ಅಭಿಪ್ರಾಯಗಳನ್ನು ಕೇಳಲು ಕಾಯುತ್ತಿರುವೆ . ”

    
    
    (Release ID: 1616295) Visitor Counter : 57
    
    
      Read this release in: English , Urdu , Marathi , Hindi , Assamese , Bengali , Manipuri , Punjabi , Gujarati , Odia , Tamil , Telugu , Malayalam