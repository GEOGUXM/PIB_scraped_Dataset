      ಅತಿಸಣ್ಣ, ಸಣ್ಣ, ಮತ್ತು ಮಧ್ಯಮ ಗಾತ್ರದ ಉದ್ದಿಮೆಗಳ ಸಚಿವಾಲಯ

      ಎರಡು ಪದರಗಳ ಖಾದಿ ಮುಖಗವಸುಗಳನ್ನು ಅಭಿವೃದ್ಧಿಪಡಿಸಿದ ಖಾದಿ ಮತ್ತು ಗ್ರಾಮೋದ್ಯೋಗ ಆಯೋಗ (ಕೆವಿಐಸಿ)
      Posted On: 12 APR 2020 5:31PM by PIB Bengaluru


    ಎರಡು ಪದರಗಳ ಖಾದಿ ಮುಖಗವಸುಗಳನ್ನು ಅಭಿವೃದ್ಧಿಪಡಿಸಿದ ಖಾದಿ ಮತ್ತು ಗ್ರಾಮೋದ್ಯೋಗ ಆಯೋಗ ( ಕೆವಿಐಸಿ ) ; ಬೃಹತ್ ಪ್ರಮಾಣದ ಖರೀದಿ ಆದೇಶಗಳು


    ಶೀಘ್ರದಲ್ಲೇ ಜಮ್ಮು ಮತ್ತು ಕಾಶ್ಮೀರಕ್ಕೆ 7.5 ಲಕ್ಷ ಮುಖಗವಸುಗಳನ್ನು ಪೂರೈಸಲಿರುವ ಕೆವಿಐಸಿ


    ಎಲ್ಲ ಜಿಲ್ಲಾಧಿಕಾರಿಗಳಿಗೆ 500 ಮುಖಗವಸುಗಳನ್ನು ಉಚಿತವಾಗಿ ನೀಡುವಂತೆ ಕೆವಿಐಸಿ ಅಧ್ಯಕ್ಷರ ಮನವಿ


    ಖಾದಿ ಮತ್ತು ಗ್ರಾಮೋದ್ಯೋಗ ಆಯೋಗ ( ಕೆವಿಐಸಿ ) ಎರಡು ಪದರುಗಳ ಖಾದಿ ಮುಖಗವಸನ್ನು ಯಶಸ್ವಿಯಾಗಿ ಅಭಿವೃದ್ಧಿಪಡಿಸಿದೆ ಮತ್ತು ಅದನ್ನು ಪೂರೈಸಲು ದೊಡ್ಡ ಪ್ರಮಾಣದ ಆದೇಶಗಳನ್ನು ಪಡೆದುಕೊಂಡಿದೆ . ಕೆವಿಐಸಿ ಇತ್ತೀಚೆಗೆ ಜಮ್ಮು ಮತ್ತು ಕಾಶ್ಮೀರ ಸರ್ಕಾರಕ್ಕೆ ಮಾತ್ರ 7.5 ಲಕ್ಷ ಖಾದಿ ಮುಖಗವಸುಗಳನ್ನು ಪೂರೈಸುವ ಆದೇಶವನ್ನು ಪಡೆದುಕೊಂಡಿದೆ . ಇದರಲ್ಲಿ ಜಮ್ಮು ಜಿಲ್ಲೆಗೆ 5 ಲಕ್ಷ , ಫುಲ್ವಾಮಾ ಜಿಲ್ಲೆಗೆ ಒಂದು ಲಕ್ಷ ನಲವತ್ತು ಸಾವಿರ , ಉಧಂಪುರ ಜಿಲ್ಲೆಗೆ ಒಂದು ಲಕ್ಷ ಮತ್ತು ಕುಪ್ವಾರಾ ಜಿಲ್ಲೆಗೆ 10,000 ಮುಖಗವಸುಗಳನ್ನು ಪೂರೈಸಲಾಗುವುದು . ಏಪ್ರಿಲ್ 20 ರೊಳಗೆ ಈ ಜಿಲ್ಲೆಗಳ ಅಭಿವೃದ್ಧಿ ಆಯುಕ್ತರಿಗೆ ಈ ಮುಖಗವಸುಗಳನ್ನು ಪೂರೈಸಲಾಗುವುದು . ಹತ್ತಿ ಮರುಬಳಕೆ ಮಾಡಬಹುದಾದ ಮುಖಗವಸು 7 ಇಂಚು ( ಉದ್ದ ) 9 ಇಂಚು ( ಅಗಲ ) ಹಾಗೂ ಮೂರು ನಿರಿಗೆಗಳೊಂದಿಗೆ , ಕಟ್ಟಲು ಮೂಲೆಯಲ್ಲಿ ನಾಲ್ಕು ಪಟ್ಟಿಗಳನ್ನು ಹೊಂದಿರುತ್ತದೆ .


    " ಈ ಮುಖಗವಸುಗಳ ತಯಾರಿಕೆಗಾಗಿ ಕೆವಿಐಸಿ ನಿರ್ದಿಷ್ಟವಾಗಿ ಡಬಲ್ ಟ್ವಿಸ್ಟೆಡ್ ಖಾದಿ ಬಟ್ಟೆಯನ್ನು ಬಳಸುತ್ತಿದೆ , ಏಕೆಂದರೆ ಇದು ಶೇ . 70 ರಷ್ಟು ತೇವಾಂಶವನ್ನು ಉಳಿಸಿಕೊಳ್ಳಲು ಸಹಾಯ ಮಾಡುತ್ತದೆ , ಹಾಗೆಯೇ ಗಾಳಿಯು ಸುಲಭವಾಗಿ ಹಾದುಹೋಗಲು ಮಾರ್ಗವನ್ನು ಒದಗಿಸುತ್ತದೆ , ಆದ್ದರಿಂದ ಈಗ ಲಭ್ಯವಿರುವ ಅತ್ಯುತ್ತಮ ಕಡಿಮೆ ವೆಚ್ಚದ ಪರ್ಯಾಯ ಮುಖಗವಸು ಎಂದು ಸಾಬೀತುಪಡಿಸುತ್ತದೆ " ಎಂದು ಕೆವಿಐಸಿ ಅಧ್ಯಕ್ಷ ಶ್ರೀ ವಿ . ಕೆ . ಸಕ್ಸೇನಾ ಹೇಳಿದ್ದಾರೆ .


    " ಈ ಮುಖಗವಸುಗಳು ಹೆಚ್ಚು ವಿಶೇಷವಾದವು , ಏಕೆಂದರೆ ಅವುಗಳು ಕೈಯಿಂದ ನೂಲುವ , ಕೈಯಿಂದ ನೇಯ್ದ ಖಾದಿ ಬಟ್ಟೆಯಿಂದ ಮಾಡಲ್ಪಟ್ಟಿವೆ . ಇವು ಸರಾಗವಾಗಿ ಉಸಿರಾಡಲು ಸಹಾಯ ಮಾಡುತ್ತವೆ , ತೊಳೆದು ಮರುಬಳಕೆ ಮಾಡಬಹುದು ಮತ್ತು ಜೈವಿಕವಾಗಿ ಕರಗುತ್ತವೆ " ಎಂದು ಶ್ರೀ ಸಕ್ಸೇನಾ ತಿಳಿಸಿದರು .


    ಪ್ರಸ್ತುತ , ಜಮ್ಮು ಸಮೀಪದ ನಾಗ್ರೊಟ್ಟಾ ಖಾದಿ ಹೊಲಿಗೆ ಕೇಂದ್ರವನ್ನು ಉಖಗವಸು ಹೊಲಿಗೆ ಕೇಂದ್ರವನ್ನಾಗಿ ಮಾಡಲಾಗಿದೆ , ಇದು ದಿನಕ್ಕೆ 10,000 ಮುಖಗವಸುಗಳನ್ನು ಉತ್ಪಾದಿಸುತ್ತಿದೆ , ಉಳಿದ ಮುಖಗವಸುಗಳನ್ನು ಶ್ರೀನಗರ ಸುತ್ತಮುತ್ತಲಿನ ವಿವಿಧ ಸ್ವಸಹಾಯ ಗುಂಪುಗಳು ಮತ್ತು ಖಾದಿ ಸಂಸ್ಥೆಗಳಲ್ಲಿ ತಯಾರಿಸಲಾಗುತ್ತಿದೆ .


    ಒಂದು ಮೀಟರ್ ‌ ಖಾದಿ ಬಟ್ಟೆಯಲ್ಲಿ 10 ಎರಡು ಪದರುಗಳ ಮುಖಗವಸುಗಳನ್ನು ತಯಾರಿಸಲಾಗುವುದು . 7.5 ಲಕ್ಷ ಮುಖಗವಸುಗಳನ್ನು ತಯಾರಿಸಲು , ಸುಮಾರು 75,000 ಮೀಟರ್ ಖಾದಿ ಬಟ್ಟೆಯನ್ನು ಬಳಸಲಾಗುವುದು , ಇದು ಖಾದಿ ಕುಶಲಕರ್ಮಿಗಳಿಗೆ ಜೀವನೋಪಾಯದ ಅವಕಾಶಗಳನ್ನು ಮತ್ತಷ್ಟು ಹೆಚ್ಚಿಸುತ್ತದೆ . ಜಮ್ಮು ಮತ್ತು ಕಾಶ್ಮೀರ ಖಾದಿ ಸಂಸ್ಥೆಗಳು ಉಣ್ಣೆಯ ಬಟ್ಟೆಯನ್ನು ಮಾತ್ರ ಉತ್ಪಾದಿಸುತ್ತಿರುವುದರಿಂದ , ಮುಖಗವಸುಗಳಿಗೆ ಹತ್ತಿ ಬಟ್ಟೆಯನ್ನು ಹರಿಯಾಣ ಮತ್ತು ಉತ್ತರ ಪ್ರದೇಶ ಖಾದಿ ಸಂಸ್ಥೆಗಳಿಂದ ಸಂಗ್ರಹಿಸಲಾಗುತ್ತದೆ ಮತ್ತು ಜಿಲ್ಲಾಡಳಿತದಿಂದ ವಿಶೇಷ ಅನುಮತಿ ಪಡೆದು ಕಳುಹಿಸಲಾಗುತ್ತದೆ .


    ಏತನ್ಮಧ್ಯೆ , ದೇಶಾದ್ಯಂತ ಸ್ಥಳೀಯ ಆಡಳಿತವನ್ನು ಬೆಂಬಲಿಸಲು , ಅಧ್ಯಕ್ಷರು ಕೆವಿಐಸಿ ಎಲ್ಲಾ ಖಾದಿ ಸಂಸ್ಥೆಗಳು ಕನಿಷ್ಠ 500 ಮುಖಗವಸುಗಳನ್ನು ಆಯಾ ಜಿಲ್ಲೆಗಳ ಜಿಲ್ಲಾಧಿಕಾರಿಗಳಿಗೆ ಬಳಕೆ ಮತ್ತು ಪ್ರಸರಣಕ್ಕಾಗಿ ಉಚಿತವಾಗಿ ನೀಡುವಂತೆ ಕೆವಿಐಸಿ ಅಧ್ಯಕ್ಷರು ಎಲ್ಲಾ ಖಾದಿ ಸಂಸ್ಥೆಗಳಿಗೆ ಮನವಿ ಮಾಡಿದ್ದಾರೆ . ಕೆವಿಐಸಿ 2400 ಸಕ್ರಿಯ ಖಾದಿ ಸಂಸ್ಥೆಗಳನ್ನು ಹೊಂದಿದೆ ಮತ್ತು ಈ ಒಂದು ಕ್ರಮದಿಂದಲೇ ದೇಶಾದ್ಯಂತ 12 ಲಕ್ಷ ಮುಖಗವಸುಗಳನ್ನು ಒದಗಿಸಲಾಗುವುದು . ಅಧ್ಯಕ್ಷರ ಮನವಿಯ ನಂತರ , ಅನೇಕ ಖಾದಿ ಸಂಸ್ಥೆಗಳು ಜಿಲ್ಲಾಧಿಕಾರಿಗಳಿಗೆ 500 ಮುಖಗವಸುಗಳನ್ನು ನೀಡಲು ಪ್ರಾರಂಭಿಸಿವೆ . “ ಕೊರೊನಾ ಸಾಂಕ್ರಾಮಿಕ ರೋಗದ ವಿರುದ್ಧ ಹೋರಾಡಲು ಮುಖಗವಸುಗಳು ಅತ್ಯಂತ ನಿರ್ಣಾಯಕ ಸಾಧನಗಳಾಗಿವೆ . ಡಿಟಿ ಹತ್ತಿಯಿಂದ ತಯಾರಿಸಿದ ಈ ಮುಖಗವಸುಗಳು ವೈದ್ಯಕೀಯ ಮಾರ್ಗಸೂಚಿಗಳಿಗನುಗುಣವಾಗಿದ್ದು , ಬೇಡಿಕೆಯ ಗುಣಮಟ್ಟ ಮತ್ತು ಪ್ರಮಾಣವನ್ನು ಪೂರೈಸಬಲ್ಲ ಭಾರತದ ಏಕೈಕ ಪರಿಹಾರವಾಗಿವೆ ” ಎಂದು ಶ್ರೀ ಸಕ್ಸೇನಾ ಹೇಳಿದರು ,


    ***

    
    
    (Release ID: 1613795) Visitor Counter : 18
    
    
      Read this release in: English , Urdu , Marathi , Hindi , Bengali , Assamese , Punjabi , Gujarati , Tamil , Telugu , Malayalam