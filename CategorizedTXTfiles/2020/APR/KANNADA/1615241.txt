      ಗ್ರಾಹಕ ವ್ಯವಹಾರ, ಆಹಾರ ಮತ್ತು ಸಾರ್ವಜನಿಕ ವಿತರಣಾ ಸಚಿವಾಲಯ

      ಲಾಕ್ ಡೌನ್ ಸಂದರ್ಭದಲ್ಲಿ ಸರಾಸರಿ ಆಹಾರ ಧಾನ್ಯಗಳಿಗಿಂತ ಎರಡು ಪಟ್ಟು ಹೆಚ್ಚು ಸಾಗಾಣೆ ಮಾಡಿದ ಎಫ್ ಸಿ ಐ
      Posted On: 16 APR 2020 7:23PM by PIB Bengaluru


    ಲಾಕ್ ಡೌನ್ ಸಂದರ್ಭದಲ್ಲಿ ಸರಾಸರಿ ಆಹಾರ ಧಾನ್ಯಗಳಿಗಿಂತ ಎರಡು ಪಟ್ಟು ಹೆಚ್ಚು ಸಾಗಾಣೆ ಮಾಡಿದ ಎಫ್ ಸಿ ಐ


    ಇಂತಹ ವಾತಾವರಣದಲ್ಲಿ ದೇಶಾದ್ಯಂತ ಸಾರ್ವಜನಿಕ ವಿತರಣೆಗೆ ಅತಿದೊಡ್ಡ ಆಹಾರ ಧಾನ್ಯ ಪೂರೈಕೆ ಸರಪಳಿ ವ್ಯವಸ್ಥೆ ನಿರ್ವಹಣೆಯಂತಹ ನಿರ್ಣಯವನ್ನು ಕೈಗೊಂಡ ಭಾರತದ ಆಹಾರ ನಿಗಮ ( ಎಫ್ ಸಿ ಐ ) ಸವಾಲಿನ ಕಾರ್ಯಕ್ಕೆ ಮುಂದಾಗಿದೆ . ಎಫ್ ಸಿ ಐ ನ ಸಂಪೂರ್ಣ ಕಾರ್ಯಪಡೆಯು ಕಳೆದ 22 ದಿನಗಳಿಂದ ಈ ಕೆಲಸದಲ್ಲಿ ತೊಡಗಿಸಿಕೊಂಡಿದೆ . ಕಾರ್ಯಾಚರಣೆಯ ಪ್ರತಿಯೊಂದು ಹಂತಗಳಲ್ಲೂ ಫಲಿತಾಂಶಗಳನ್ನು ನೀಡಿದೆ . ಲಾಕ್ ಡೌನ್ ಸಂದರ್ಭದಲ್ಲಿ ದಿನಕ್ಕೆ ಸರಾಸರಿ 1.7 ಲಕ್ಷ ಮೆಟ್ರಿಕ್ ಟನ್ ( ಎಲ್ಎಂಟಿ ) ಪ್ರಮಾಣದಲ್ಲಿ ಹೆಚ್ಚುವರಿ ರಾಜ್ಯಗಳಿಂದ 1335 ರೈಲು ಲೋಡ್ಗಳನ್ನು ಬಳಸಿಕೊಂಡು ಎಫ್ ಸಿ ಐ 3.74 ಮಿಲಿಯನ್ ಮೆಟ್ರಿಕ್ ಟನ್ ( ಎಂಎಂಟಿ ) ಆಹಾರ ಧಾನ್ಯಗಳ ದಾಸ್ತಾನುಗಳನ್ನು ವರ್ಗಾಯಿಸಲು ಸಾಧ್ಯವಾಗಿದೆ . ಇದು ದಿನಕ್ಕೆ ಸುಮಾರು 0.8 ಲಕ್ಷ ಮೆಟ್ರಿಕ್ ಟನ್ ( ಎಲ್ಎಂಟಿ ) ಸಾಮಾನ್ಯ ಸರಾಸರಿ ವರ್ಗಾವಣೆಯನ್ನು ದ್ವಿಗುಣಗೊಳಿಸುತ್ತದೆ . ಇದೇ ಸಂದರ್ಭದಲ್ಲಿ , ಉದ್ದೇಶಿತ ಸಾರ್ವಜನಿಕ ವಿತರಣಾ ವ್ಯವಸ್ಥೆ ( ಪಿಡಿಎಸ್ ) ಅಡಿಯಲ್ಲಿ ಫಲಾನುಭವಿಗಳ ಅಗತ್ಯಗಳನ್ನು ಪೂರೈಸಲು ಅಗತ್ಯವಿರುವ ರಾಜ್ಯಗಳಿಗೆ 3.34 ಎಂಎಂಟಿ ಸಂಗ್ರಹವನ್ನು ವರ್ಗಾಯಿಸಲಾಗಿದೆ .


    ಎನ್ಎಫ್ಎಸ್ಎ ವ್ಯಾಪ್ತಿಯಲ್ಲಿ ಬರುವ ಪ್ರತಿ ಫಲಾನುಭವಿಗಳಿಗೆ 3 ತಿಂಗಳವರೆಗೆ 5 ಕೆ . ಜಿ ಆಹಾರ ಧಾನ್ಯಗಳನ್ನು ಉಚಿತವಾಗಿ ನೀಡುವ ಪ್ರಧಾನಮಂತ್ರಿ ಗರಿಬ್ ಕಲ್ಯಾಣ್ ಅನ್ನ ಯೋಜನೆ ( ಪಿಎಂಜಿಕೆಎವೈ ) ಅಡಿಯಲ್ಲಿ , ಈಗಾಗಲೇ 2.56 ಎಂಎಂಟಿ ಸಂಗ್ರಹವನ್ನು ವಿತರಿಸಲಾಗಿದೆ . ರಾಷ್ಟ್ರೀಯ ಆಹಾರ ಭದ್ರತಾ ಕಾಯ್ದೆ ( ಎನ್ಎಫ್ಎಸ್ಎ ) ಯೋಜನೆಗಳು ಮತ್ತು ಇತರ ಕಲ್ಯಾಣ ಯೋಜನೆಗಳಿಗೆ ನಿಯಮಿತವಾಗಿ ಆಹಾರ ಧಾನ್ಯಗಳ ಹಂಚಿಕೆಯಡಿ , ದೇಶಾದ್ಯಂತ ಲಾಕ್ ಡೌನ್ ಸಂದರ್ಭದಲ್ಲಿ 3.98 ಎಂಎಂಟಿ ಆಹಾರ ಧಾನ್ಯಗಳನ್ನು ನೀಡಲಾಗಿದೆ . ಒಟ್ಟಾರೆ , 22 ದಿನಗಳ ಲಾಕ್ ಡೌನ್ ಅವಧಿಯಲ್ಲಿ ಎನ್ಎಫ್ಎಸ್ಎ ಮತ್ತು ಭಾರತ ಸರ್ಕಾರದ ಇತರ ಕಲ್ಯಾಣ ಯೋಜನೆಗಳ ವ್ಯಾಪ್ತಿಗೆ ಒಳಪಡುವ ಜನರ ಅಗತ್ಯತೆಗಳನ್ನು ಪೂರೈಸಲು ನೀಡಲಾದ ಒಟ್ಟು ಆಹಾರ ಧಾನ್ಯದ ದಾಸ್ತಾನು , ದಿನಕ್ಕೆ ಸರಾಸರಿ 3.27 ಲಕ್ಷ ಮೆ . ಟನ್ ( ಎಲ್ಎಂಟಿ ) ನಡಿ 6.54 ಎಂಎಂಟಿ ಆಗಿದೆ . ಇದರೊಂದಿಗೆ , ಎನ್ಎಫ್ಎಸ್ಎ ವ್ಯಾಪ್ತಿಗೆ ಬರುವ ಎಲ್ಲ ಫಲಾನುಭವಿಗಳಿಗೆ ಸಮರ್ಪಕ ಆಹಾರ ಧಾನ್ಯಗಳನ್ನು ಒದಗಿಸಲು ಸಾಕಷ್ಟು ದಾಸ್ತಾನುಗಳನ್ನು ದೇಶದ ಪ್ರತಿ ರಾಜ್ಯ ಸರ್ಕಾರಕ್ಕೆ ಹಸ್ತಾಂತರಿಸಲಾಗಿದೆ .


    ಎನ್ಎಫ್ಎಸ್ಎ ವ್ಯಾಪ್ತಿಗೆ ಒಳಪಡದ ವ್ಯಕ್ತಿಗಳ ಅವಶ್ಯಕತೆಗಳನ್ನು ಪೂರೈಸಲು , ರಾಜ್ಯ ಸರ್ಕಾರಗಳಿಗೆ ಆಹಾರ ಧಾನ್ಯಗಳನ್ನು ನೀಡಲಾಗುತ್ತಿದೆ . ಕೆಜಿಗೆ 21 ರೂ . ದರದಲ್ಲಿ ಗೋಧಿ ಮತ್ತು 22 ರೂ . ದರದಲ್ಲಿ ಅಕ್ಕಿಯನ್ನು ಈಗಾಗಲೇ ವಿತರಿಸಲಾಗಿರುವ ಎನ್ಎಫ್ಎಸ್ಎ ಕಾರ್ಡುಗಳಿಗೆ ಅನುಗುಣವಾಗಿ ನೀಡಲಾಗುತ್ತಿದೆ . ಇತರ ಯಾವುದೇ ಅವಶ್ಯಕತೆಗಳನ್ನು ಪೂರೈಸಲು ರಾಜ್ಯಗಳು ಯಾವುದೇ ಹರಾಜು ಪ್ರಕ್ರಿಯೆಯಲ್ಲಿ ಭಾಗವಹಿಸದೇ ನೇರವಾಗಿ ಎಫ್ ಸಿ ಐನಿಂದ ಅಕ್ಕಿಯನ್ನು ಕೆಜಿಗೆ 22.50 ರೂ . ದರದಲ್ಲಿ ಖರೀದಿಸಲು ಅವಕಾಶ ಮಾಡಿಕೊಡಲಾಗಿದೆ . ಮುಕ್ತ ಮಾರುಕಟ್ಟೆ ಬೆಲೆಗಳನ್ನು ನಿಯಂತ್ರಣದಲ್ಲಿಡಲು ಮತ್ತು ಗೋಧಿ ಹಿಟ್ಟಿನ ಸಾಕಷ್ಟು ಲಭ್ಯತೆಯನ್ನು ಖಚಿತಪಡಿಸಿಕೊಳ್ಳಲು , ಹಿಟ್ಟು ಗಿರಣಿಗಳಿಗೆ ಗೋಧಿಯನ್ನು ಎಫ್ ಸಿ ಐನಿಂದ ನೇರವಾಗಿ ಮುಕ್ತ ಮಾರುಕಟ್ಟೆ ಮಾರಾಟ ದರದಲ್ಲಿ ವಿತರಿಸಲು ರಾಜ್ಯ ಸರ್ಕಾರಗಳಿಗೆ ಅಧಿಕಾರ ನೀಡಲಾಗಿದೆ . ಈ ವ್ಯವಸ್ಥೆಯನ್ನು ಜಿಲ್ಲಾ ನ್ಯಾಯಾಧೀಶರ ಮೂಲಕ ವಿಕೇಂದ್ರೀಕೃತ ರೀತಿಯಲ್ಲಿ ನಡೆಸಲಾಗುತ್ತಿದೆ . ಮೇಲಿನ ಉಪಕ್ರಮಗಳು ಗೋಧಿ ಮತ್ತು ಅಕ್ಕಿ ಮಾರಾಟಕ್ಕಾಗಿ ಸಾಪ್ತಾಹಿಕ ಹರಾಜನ್ನು ನಡೆಸುವ ಸಾಮಾನ್ಯ ಮುಕ್ತ ಮಾರುಕಟ್ಟೆ ಮಾರಾಟ ಯೋಜನೆಯ ಮೇಲಿರುತ್ತವೆ . ಈಗಾಗಲೇ 2020 ರ ಮಾರ್ಚ್ 24 ರಿಂದ ಮೇಲಿನ ಎಲ್ಲ ಯೋಜನೆಗಳ ಮೂಲಕ 3.74 ಲಕ್ಷ ಎಂಟಿ ಗೋಧಿ ಮತ್ತು 3.35 ಲಕ್ಷ ಎಂಟಿ ಅಕ್ಕಿಯನ್ನು ಮಾರುಕಟ್ಟೆಯಲ್ಲಿ ಸಂಗ್ರಹಿಸಲಾಗಿದೆ .


    ಈ ಸಂಕಷ್ಟದ ಸಮಯದಲ್ಲಿ ಬಡವರು ಮತ್ತು ನಿರ್ಗತಿಕರಿಗೆ ಆಹಾರವನ್ನು ನೀಡುವಲ್ಲಿ ಸರ್ಕಾರೇತರ ಸಂಸ್ಥೆಗಳು ಮತ್ತು ಇತರ ಕಲ್ಯಾಣ ಸಂಸ್ಥೆಗಳು ಕೈಗೊಳ್ಳುತ್ತಿರುವ ಈ ಕಾರ್ಯಗಳನ್ನು ಗಮನದಲ್ಲಿಟ್ಟುಕೊಂಡು ಭಾರತ ಸರ್ಕಾರವು ಕೆಜಿಗೆ 21 ರೂ . ದರದಲ್ಲಿ ಗೋಧಿ ಮತ್ತು 22 ರೂ . ದರದಲ್ಲಿ ಅಕ್ಕಿಯನ್ನು ದೇಶದಲ್ಲಿ ಎಲ್ಲಿಯಾದರೂ ಎಫ್ ಸಿ ಐನ ಯಾವುದೇ ಡಿಪೋದಿಂದ ಯಾವುದೇ ಪ್ರಮಾಣದ ಮಿತಿಯಿಲ್ಲದೆ ಪಡೆಯುವ ಅವಕಾಶ ಕಲ್ಪಿಸಿದೆ . ಈಗಾಗಲೇ ಸಂಸ್ಥೆಗಳು ಮಹಾರಾಷ್ಟ್ರ ಮತ್ತು ಕರ್ನಾಟಕದಂತಹ ರಾಜ್ಯಗಳಲ್ಲಿ ಈ ಯೋಜನೆಯನ್ನು ಬಳಸಿಕೊಳ್ಳಲು ಪ್ರಾರಂಭಿಸಿವೆ . ಲಾಕ್ ಡೌನ್ ವಿಸ್ತರಣೆಯಾಗಿರುವ ಈ ಅವಧಿಯಲ್ಲಿ ದುರ್ಬಲ ಗುಂಪುಗಳಿಗೆ ಪರಿಹಾರ ಶಿಬಿರಗಳನ್ನು ನಡೆಸಲು ಎನ್ಜಿಒಗಳು ಮತ್ತು ಕಲ್ಯಾಣ ಸಂಸ್ಥೆಗಳಿಗೆ ನಿಯಮಿತವಾಗಿ ಆಹಾರ ಧಾನ್ಯಗಳನ್ನು ಪೂರೈಸುವಲ್ಲಿ ಇದು ಪ್ರಮುಖವಾಗಿರುತ್ತದೆ ಎಂದು ನಿರೀಕ್ಷಿಸಲಾಗಿದೆ .


    ಭಾರತೀಯ ರೈಲ್ವೆ , ಕೇಂದ್ರದ ಇತರ ಸರ್ಕಾರಿ ಸಂಸ್ಥೆಗಳಾದ ಕೇಂದ್ರ ಉಗ್ರಾಣ ನಿಗಮ ( ಸಿಡಬ್ಲ್ಯುಸಿ ) , ರಾಜ್ಯ ಉಗ್ರಾಣ ನಿಗಮ ( ಎಸ್ಡಬ್ಲ್ಯುಸಿ ) ಮತ್ತು ಎಫ್ ಸಿ ಐ ನೌಕರರು ಮತ್ತು ಕಾರ್ಮಿಕರ ಸಂಪೂರ್ಣ ಬೆಂಬಲದಿಂದ ಕಾರ್ಯಾಚರಣೆಗಳನ್ನು ಕೈಗೊಳ್ಳುವ ಮೂಲಕ ಈ ಕಠಿಣ ಸಂದರ್ಭದಲ್ಲಿ ದೇಶಾದ್ಯಂತ ಆಹಾರ ಧಾನ್ಯಗಳ ನಿರಂತರ ಪೂರೈಕೆಯನ್ನು ಎಫ್ ಸಿ ಐ ಖಚಿತಪಡಿಸಿದೆ .


    ***

    
    
    (Release ID: 1615241) Visitor Counter : 22
    
    
      Read this release in: Assamese , English , Gujarati , Urdu , Hindi , Bengali , Punjabi , Tamil , Telugu