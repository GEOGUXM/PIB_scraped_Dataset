      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      "ಕಪ್ಪು ಮೋಡದ ನಡುವೆಯೂ ಬೆಳ್ಳಿಗೆರೆ ಇದ್ದೇ ಇರುತ್ತದೆ ": ಡಾ. ಹರ್ಷವರ್ಧನ್
      Posted On: 14 APR 2020 9:31PM by PIB Bengaluru


    " ಕಪ್ಪು ಮೋಡದ ನಡುವೆಯೂ ಬೆಳ್ಳಿಗೆರೆ ಇದ್ದೇ ಇರುತ್ತದೆ ": ಡಾ . ಹರ್ಷವರ್ಧನ್


    ಭಾರತೀಯ ಉದ್ಯಮಗಳ ಒಕ್ಕೂಟದ ( ಸಿಐಐ ) ಪ್ರಮುಖರೊಂದಿಗೆ ಡಾ . ಹರ್ಷವರ್ಧನ್ ಚರ್ಚೆ


    ಭಾರತೀಯ ಉದ್ಯಮಗಳ ಒಕ್ಕೂಟ ( ಸಿಐಐ ) ಆಯೋಜಿಸಿದ್ದ 50 ಕ್ಕೂ ಹೆಚ್ಚು ಭಾರತೀಯ ಉದ್ಯಮಿಗಳೊಂದಿಗೆ ಕೇಂದ್ರ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವ ಡಾ . ಹರ್ಷವರ್ಧನ್ ಅವರು ಇಂದು ವಿಡಿಯೋ ಕಾನ್ಫರೆನ್ಸಿಂಗ್ ಮೂಲಕ ಸಂವಾದ ನಡೆಸಿದರು . ಸಮ್ಮೇಳನದಲ್ಲಿ ಅವರು ಸಿಐಐ ಅಧ್ಯಕ್ಷ ಶ್ರೀ ವಿಕ್ರಮ್ ಕಿರ್ಲೋಸ್ಕರ್ , ಸಿಐಐ ನಿಯೋಜಿತ ಅಧ್ಯಕ್ಷ ಶ್ರೀ ಉದಯ ಕೊಟಕ್ , ಸಿಐಐ ಮಹಾನಿರ್ದೇಶಕ ಶ್ರೀ ಚಂದ್ರಜಿತ್ ಬ್ಯಾನರ್ಜಿ , ಸಿಐಐ ರಾಷ್ಟ್ರೀಯ ಆರೋಗ್ಯ ಮಂಡಳಿ ಅಧ್ಯಕ್ಷ ಮತ್ತು ಮೆದಾಂತ ಸಿಎಂಡಿ ಡಾ . ನರೇಶ್ ಟ್ರೆಹಾನ್ , ಶ್ರೀ ಸುನಿಲ್ ಕಾಂತ್ ಮುಂಜಾಲ್ , ಹೀರೋ ಎಂಟರ್ ‌ ಪ್ರೈಸ್ ಅಧ್ಯಕ್ಷರು , ಶ್ರೀಮತಿ ವಿನಿತಾ ಬಾಲಿ , ಗ್ಲೋಬಲ್ ಅಲೈಯನ್ಸ್ ಫಾರ್ ಇಂಪ್ರೂವ್ಡ್ ನ್ಯೂಟ್ರಿಷನ್ ( ಗೇನ್ ) ನ ಮಾಜಿ ಅಧ್ಯಕ್ಷರು , ಮಹೀಂದ್ರಾ ಮತ್ತು ಮಹೀಂದ್ರಾ ಲಿಮಿಟೆಡ್ ‌ ನ ವ್ಯವಸ್ಥಾಪಕ ನಿರ್ದೇಶಕ ಡಾ . ಪವನ್ ಗೋಯೆಂಕಾ , ಆರ್ ‌ ಸಿಬಿ ಕನ್ಸಲ್ಟಿಂಗ್ ಅಧ್ಯಕ್ಷ ಡಾ . ಪಿ . ಆರ್ . ಭಾರ್ಗವ ಮತ್ತು ಡಾ . ಕಿರಣ್ ಮಜುಂದಾರ್ ಶಾ , ಸಿಐಐ ಜೈವಿಕ ತಂತ್ರಜ್ಞಾನ ರಾಷ್ಟ್ರೀಯ ಸಮಿತಿಯ ಸದಸ್ಯೆ ಮತ್ತು ಸಂಸ್ಥಾಪಕರು ಇವರೊಂದಿಗೆ ಸಚಿವರು ಸಂವಾದ ನಡೆಸಿದರು .


    ಕೋವಿಡ್ -19 ನಿಗ್ರಹಕ್ಕೆ ಸರ್ಕಾರವು ಕೈಗೊಳ್ಳುತ್ತಿರುವ ವಿವಿಧ ಪರಿಹಾರ ಕ್ರಮಗಳ ಕುರಿತು ಡಾ . ಹರ್ಷವರ್ಧನ್ ಅವರು ಉದ್ಯಮಕ್ಕೆ ಮಾಹಿತಿ ನೀಡಿದರು . ಸಂಭವನೀಯ ಪೂರೈಕೆ ಸರಪಳಿಯ ಅಡೆತಡೆಗಳು ಮತ್ತು ಆರೋಗ್ಯ ಕ್ಷೇತ್ರವು ಅನುಭವಿಸುತ್ತಿರುವ ಸಮಸ್ಯೆಗಳಿಗೆ ಸಂಬಂಧಿಸಿದ ಅನೇಕ ನಿರ್ಣಾಯಕ ವಿಷಯಗಳಿಗೆ ಸಚಿವರು ಪ್ರತಿಕ್ರಿಯಿಸಿದರು . ಕೋವಿಡ್ -19 ವಿರುದ್ಧದ ಹೋರಾಟದ ಸಂದರ್ಭದಲ್ಲಿ ಆರ್ಥಿಕತೆಯ ಪುನರುಜ್ಜೀವನ , ಪರೀಕ್ಷಾ ಸೌಲಭ್ಯಗಳ ಲಭ್ಯತೆ , ಕ್ವಾರಂಟೈನ್ ಸೌಲಭ್ಯಗಳು , ಔಷಧೀಯ ಉದ್ಯಮಕ್ಕೆ ಕಚ್ಚಾ ವಸ್ತುಗಳು , ರೋಗಗಳ ಕಣ್ಗಾವಲು , ಟೆಲಿಮೆಡಿಸಿನ್ ಸೌಲಭ್ಯಗಳ ಬಳಕೆ ಇತ್ಯಾದಿಗಳಿಗೆ ಸಂಬಂಧಿಸಿದಂತೆ ಅವರು ಉದ್ಯಮಿಗಳ ಕಳವಳಗಳನ್ನು ನಿವಾರಿಸಿದರು . " ಪ್ರತಿಯೊಂದು ಕಪ್ಪು ಮೋಡದ ಮರೆಯಲ್ಲಿ ಬೆಳ್ಳಿಗೆರೆ ಇದ್ದೇ ಇರುತ್ತದೆ ಮತ್ತು ಪ್ರಸ್ತುತ ಪರಿಸ್ಥಿತಿಯಲ್ಲಿ ನಾವು ಉತ್ಸಾಹವನ್ನು ಬಿಟ್ಟುಕೊಡಬಾರದು . ಆಗ ನಾವು ಇದರಿಂದ ಹೊರಬರುತ್ತೇವೆ . ಫೀನಿಕ್ಸ್ ‌ ನಂತೆ ವಿಜಯಶಾಲಿಯಾಗುತ್ತೇವೆ . ಇದು ಜಗತ್ತಿನ ಆಧುನಿಕ ಇತಿಹಾಸದ ಕರಾಳ ಅಧ್ಯಾಯಗಳಲ್ಲಿ ಒಂದಾಗಿದೆ ಮತ್ತು ಮನುಕುಲವು ಇದರಿಂದ ಹೊರಬರಬೇಕು " ಎಂದು ಅವರು ಹೇಳಿದರು .


    ಉತ್ಸಾಹವನ್ನು ಹೆಚ್ಚಿಸಿಕೊಳ್ಳುವಂತೆ ಮತ್ತು ಕೋವಿಡ್ ಒಡ್ಡಿರುವ ಹೆಲ್ತ್ ‌ ಕೇರ್ ‌ ಸವಾಲುಗಳನ್ನು ಮೇಕ್ ಇನ್ ಇಂಡಿಯಾ ಅವಕಾಶವಾಗಿ ಉತ್ತಮವಾಗಿ ಬಳಸಿಕೊಳ್ಳುವಂತೆ ಡಾ . ಹರ್ಷವರ್ಧನ್ ಸಲಹೆ ನೀಡಿದರು . ಇದರಿಂದಾಗಿ ಸಾಂಕ್ರಾಮಿಕ ರೋಗದೊಂದಿಗೆ ಸಮರ್ಥವಾಗಿ ಹೋರಾಡಲು ನಿರ್ಣಾಯಕ ಆರೋಗ್ಯ ರಕ್ಷಣಾ ಸಾಧನಗಳನ್ನು ಒದಗಿಸಲು ದೇಶವು ಹೆಚ್ಚು ಚೇತರಿಸಿಕೊಳ್ಳುತ್ತದೆ ಮತ್ತು ಸ್ವಾವಲಂಬಿಯಾಗುತ್ತದೆ ಎಂದರು . " ಕೈಗಾರಿಕಾ ಚಟುವಟಿಕೆಗಳನ್ನು ಹಂತ ಹಂತವಾಗಿ ಮತ್ತು ಸುರಕ್ಷಿತ ರೀತಿಯಲ್ಲಿ ಪುನರಾರಂಭಿಸುವುದು ಹೇಗೆ " ಎಂದು ಸರ್ಕಾರ ಚರ್ಚಿಸುತ್ತಿದೆ ಎಂದು ಸಚಿವರು ಅವರಿಗೆ ಮಾಹಿತಿ ನೀಡಿದರು .


    ಇಂತಹ ಪರೀಕ್ಷೆಯ ಸಂದರ್ಭದಲ್ಲಿ ಸರ್ಕಾರದ ಪರವಾಗಿ ನಿಂತು ಪಿಎಂ ಕೇರ್ಸ್ ನಿಧಿಗೆ ಧಾರಾಳವಾಗಿ ಕೊಡುಗೆ ನೀಡಿದ್ದಕ್ಕಾಗಿ ಎಲ್ಲರಿಗೂ ಡಾ . ಹರ್ಷವರ್ಧನ್ ಧನ್ಯವಾದಗಳನ್ನು ತಿಳಿಸಿದರು . " ಕೋವಿಡ್ ಸಾಮಕ್ರಾಮಿಕದ ಕಾರಣದಿಂದಾಗಿ ದೇಶದ ಕೈಗಾರಿಕಾ ವಲಯವು ದೊಡ್ಡ ಕುಸಿತವನ್ನು ಕಂಡಿದೆ ಮತ್ತು ಮುಂಬರುವ ದಿನಗಳಲ್ಲಿ ಅದು ಮತ್ತೆ ಪುಟಿದೇಳಬಲ್ಲುದು ಎಂಬುದನ್ನು ಖಚಿತಪಡಿಸಿಕೊಳ್ಳುವುದು ಹೇಗೆ ಎಂಬುದರ ಕುರಿತು ಸರ್ಕಾರ ಈಗಾಗಲೇ ಚರ್ಚೆ ಮಾಡಿದೆ " ಎಂದು ಅವರು ಹೇಳಿದರು .


    ವಿಶಾಲ ಭಾರತದ ಬೆಳವಣಿಗೆಯಲ್ಲಿ ಕೈಗಾರಿಕಾ ವಲಯ ಪ್ರಮುಖ ಪಾತ್ರ ವಹಿಸುತ್ತದೆ ಎಂದ ಅವರು , ಮೇಕ್ ಇನ್ ಇಂಡಿಯಾಕ್ಕೆ ಹೆಲ್ತ್ ‌ ಕೇರ್ ಅನೇಕ ಅವಕಾಶಗಳನ್ನು ಒದಗಿಸುತ್ತಿದೆ ಮತ್ತು ಕೋವಿಡ್ ಸಾಂಕ್ರಾಮಿಕ ರೋಗದ ತೀವ್ರ ಸಂಕಷ್ಟದ ಸಮಯದಲ್ಲಿ ಇದನ್ನು ಬಳಸಿಕೊಂಡು ಭಾರತಕ್ಕೆ ಪ್ರಯೋಜನ ಮಾಡುವಂತೆ ಉದ್ಯಮದ ಮುಖಂಡರನ್ನು ಒತ್ತಾಯಿಸಿದರು .


    ***

    
    
    (Release ID: 1614648) Visitor Counter : 16
    
    
      Read this release in: English , Bengali , Urdu , Hindi , Assamese , Punjabi , Gujarati , Tamil , Telugu