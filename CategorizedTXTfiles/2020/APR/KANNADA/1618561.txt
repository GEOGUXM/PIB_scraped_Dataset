      ನಾಗರೀಕ ವಿಮಾನಯಾನ ಸಚಿವಾಲಯ

      ಕೋವಿಡ್ -19 ಸಂಕಷ್ಟದಲ್ಲಿ ವಾಯುಯಾನ ವೃತ್ತಿಪರರು ಮತ್ತು ಭಾಗೀದಾರರ ಶ್ಲಾಘನೀಯ ಪ್ರಯತ್ನಗಳಿಗೆ ಶ್ರೀ ಹರ್ದೀಪ್ ಸಿಂಗ್ ಪುರಿ ಮೆಚ್ಚುಗೆ
      Posted On: 24 APR 2020 5:27PM by PIB Bengaluru


    ಕೋವಿಡ್ - 19 ಸಂಕಷ್ಟದಲ್ಲಿ ವಾಯುಯಾನ ವೃತ್ತಿಪರರು ಮತ್ತು ಭಾಗೀದಾರರ ಶ್ಲಾಘನೀಯ ಪ್ರಯತ್ನಗಳಿಗೆ ಶ್ರೀ ಹರ್ದೀಪ್ ಸಿಂಗ್ ಪುರಿ ಮೆಚ್ಚುಗೆ


    ಕೋವಿಡ್ - 19 ಲಾಕ್ ಡೌನ್ ಅವಧಿಯಲ್ಲಿ ಲೈಫ್ ಲೈನ್ ಉಡಾನ್ ವಿಮಾನಗಳ ಮೂಲಕ 3,43,635 ಕಿ . ಮೀ . ಕ್ರಮಿಸಿ 591 ಟನ್ನಿಗೂ ಅಧಿಕ ಸರಕು ಸಾಗಾಟ


    ಲೈಫ್ ಲೈನ್ ಉಡಾನ್ ಮೂಲಕ ದೇಶಾದ್ಯಂತ ನಾಗರಿಕರಿಗೆ ಜೀವ ರಕ್ಷಕ ಔಷಧಿ ಮತ್ತು ಅವಶ್ಯಕ ಸರಕುಗಳನ್ನು ಕೋವಿಡ್ - 19 ಲಾಕ್ ಡೌನ್ ಅವಧಿಯಲ್ಲಿ ಪೂರೈಸುವ ಮೂಲಕ ವಾಯುಯಾನ ಕ್ಷೇತ್ರದ ವೃತ್ತಿಪರರು ಮತ್ತು ಭಾಗೀದಾರರು ತೋರಿದ ಶ್ಲಾಘನೀಯ ಪ್ರಯತ್ನಗಳನ್ನು ನಾಗರಿಕ ವಾಯುಯಾನ ಖಾತೆಯ ಪ್ರಭಾರ ಸಹಾಯಕ ಸಚಿವರಾದ ಶ್ರೀ ಹರ್ದೀಪ್ ಸಿಂಗ್ ಪುರಿ ಕೊಂಡಾಡಿದ್ದಾರೆ . ಇಂದು ಮಾಡಿರುವ ಟ್ವೀಟೊಂದರಲ್ಲಿ ಅವರು ಲೈಫ್ ಲೈನ್ ಉಡಾನ್ ವಿಮಾನಗಳು ಇಂದಿನವರೆಗೆ 3,43,635 ಕಿಲೋ ಮೀಟರ್ ದೂರವನ್ನು ಕ್ರಮಿಸಿವೆ ಎಂಬುದನ್ನು ಸಚಿವರು ಹಂಚಿಕೊಂಡಿದ್ದಾರೆ . ಏರಿಂಡಿಯಾ , ಅಲಯೆನ್ಸ್ ಏರ್ , ಐ . ಎ . ಎಫ್ . ಮತ್ತು ಖಾಸಗಿ ಕ್ಯಾರಿಯರ್ ಗಳ 347 ವಿಮಾನಗಳು ಲೈಫ್ ಲೈನ್ ಉಡಾನ್ ಅಡಿಯಲ್ಲಿ ಕಾರ್ಯಾಚರಿಸಿವೆ . ಇವುಗಳಲ್ಲಿ 206 ವಿಮಾನಗಳನ್ನು ಏರಿಂಡಿಯಾ ಮತು ಅಲಯೆನ್ಸ್ ಏರ್ ಗಳು ನಿರ್ವಹಿಸಿವೆ . ಇಂದಿನವರೆಗೆ 591.66 ಟನ್ ಸರಕನ್ನು ಸಾಗಾಟ ಮಾಡಲಾಗಿದೆ .


    2020 ರ ಏಪ್ರಿಲ್ 19-23 ರ ನಡುವೆ ವಿಸ್ತಾರಾವು 7 ಸರಕು ವಿಮಾನಗಳನ್ನು ನಿರ್ವಹಿಸಿದ್ದು 8,989 ಕಿ . ಮಿ . ದೂರ ಕ್ರಮಿಸಿ 20 ಟನ್ ಸರಕನ್ನು ಸಾಗಾಟ ಮಾಡಿದೆ . 2020 ರ ಮಾರ್ಚ್ 24 ರಿಂದ ಏಪ್ರಿಲ್ 23 ರ ವರೆಗೆ ಸ್ಪೈಸ್ ಜೆಟ್ 522 ಸರಕು ವಿಮಾನಗಳನ್ನು ನಿರ್ವಹಿಸಿದೆ . ಅದು 7,94,846 ಕಿ . ಮಿ . ದೂರ ಕ್ರಮಿಸಿ 3993 ಟನ್ ಸರಕನ್ನು ಸಾಗಾಟ ಮಾಡಿದೆ . ಇವುಗಳಲ್ಲಿ 178 ಅಂತಾರಾಷ್ಟ್ರೀಯ ಸರಕು ಸಾಗಣೆ ವಿಮಾನಗಳು . ಬ್ಲೂ ಡಾರ್ಟ್ 184 ಸರಕು ಸಾಗಣೆ ವಿಮಾನಗಳನ್ನು ನಿರ್ವಹಿಸಿದೆ . 1,87,155 ಕಿ . ಮಿ . ದೂರವನ್ನು ಕ್ರಮಿಸಿ 2957 ಟನ್ ಸರಕನ್ನು 2020 ರ ಮಾರ್ಚ್ 25 ರಿಂದ ಏಪ್ರಿಲ್ 23 ರ ನಡುವೆ ಸಾಗಾಟ ಮಾಡಿದೆ . ಇವುಗಳಲ್ಲಿ 6 ಅಂತಾರಾಷ್ಟ್ರೀಯ ಸರಕು ವಿಮಾನಗಳು . ಏಪ್ರಿಲ್ 3 ರಿಂದ 23 ರ ನಡುವೆ ಇಂಡಿಗೋ 37 ಸರಕು ಸಾಗಣೆ ವಿಮಾನಗಳನ್ನು ನಿರ್ವಹಿಸಿದೆ . 48,344 ದೂರವನ್ನು ಕ್ರಮಿಸಿ 101 ಟನ್ ಸರಕನ್ನು ಸಾಗಾಟ ಮಾಡಿದೆ ಇದರಲ್ಲಿ 8 ಅಂತಾರಾಷ್ಟ್ರೀಯ ವಿಮಾನಗಳು ಕೂಡಾ ಸೇರಿವೆ . ಇದರಲ್ಲಿ ವೈದ್ಯಕೀಯ ಪೂರೈಕೆಗಳನ್ನು ಸರಕಾರಕ್ಕೆ ಉಚಿತವಾಗಿ ಪೂರೈಕೆ ಮಾಡಲಾಗಿರುವುದೂ ಸೇರಿದೆ . ದೇಶೀಯ ಸರಕು ನಿರ್ವಾಹಕರು ಸರಕು ವಿಮಾನಗಳನ್ನು ವಾಣಿಜ್ಯಿಕ ಆಧಾರದಲ್ಲಿ ನಿರ್ವಹಿಸುತ್ತಿದ್ದಾರೆ .


    ಅಂತಾರಾಷ್ಟ್ರೀಯ ವಲಯದಲ್ಲಿ ಏರಿಂಡಿಯಾವು 2020 ರ ಏಪ್ರಿಲ್ 23 ರಂದು ಹಾಂಕಾಂಗ್ ಮತ್ತು ಗುವಾಂಗ್ ಝು ಗಳಿಂದ ತಂದ ವೈದ್ಯಕೀಯ ಸರಕಿನ ಪ್ರಮಾಣ 61 ಟನ್ . ಇದಲ್ಲದೆ ಬ್ಲೂ ಡಾರ್ಟ್ 2020 ರ ಏಪ್ರಿಲ್ 14 ರಿಂದ ಏಪ್ರಿಲ್ 23 ರವರೆಗೆ ಗುವಾಂಗ್ ಝು ನಿಂದ 86 ಟನ್ ವೈದ್ಯಕೀಯ ಪೂರೈಕೆಗಳನ್ನು ಹೊತ್ತು ತಂದಿದೆ .


    ***

    
    
    (Release ID: 1618561) Visitor Counter : 16
    
    
      Read this release in: English , Urdu , Marathi , Hindi , Assamese , Bengali , Manipuri , Punjabi , Gujarati , Tamil , Telugu