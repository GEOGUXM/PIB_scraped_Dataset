      ಸಿಬ್ಬಂದಿ, ಸಾರ್ವಜನಿಕ ಅಹವಾಲು ಮತ್ತು ಪಿಂಚಣಿ ಸಚಿವಾಲಯ

      ಕೋವಿಡ್‌–19: ಕೇಂದ್ರ ಸಚಿವ ಡಾ. ಜಿತೇಂದ್ರ ಸಿಂಗ್‌ ಜಮ್ಮು ಮತ್ತು ಕಾಶ್ಮೀರ ಕೇಂದ್ರಾಡಳಿತ ಪ್ರದೇಶದ ಕೌನ್ಸಿಲರ್‌ಗಳು ಮತ್ತು ಕಾರ್ಪೋರೇಟರ್‌ಗಳ ಜತೆ ಸಮಾಲೋಚನೆ
      Posted On: 22 APR 2020 6:55PM by PIB Bengaluru


    ಕೋವಿಡ್ ‌–19 : ಕೇಂದ್ರ ಸಚಿವ ಡಾ . ಜಿತೇಂದ್ರ ಸಿಂಗ್ ‌ ಜಮ್ಮು ಮತ್ತು ಕಾಶ್ಮೀರ ಕೇಂದ್ರಾಡಳಿತ ಪ್ರದೇಶದ ಕೌನ್ಸಿಲರ್ ‌ ಗಳು ಮತ್ತು ಕಾರ್ಪೋರೇಟರ್ ‌ ಗಳ ಜತೆ ಸಮಾಲೋಚನೆ


    ಕೇಂದ್ರ ಸಚಿವ ಡಾ . ಜಿತೇಂದ್ರ ಸಿಂಗ್ ‌ ಅವರು ಇಂದು ಕೋವಿಡ್ ‌–19 ಕ್ಕೆ ಸಂಬಂಧಿಸಿದ ವಿಷಯಗಳ ಬಗ್ಗೆ ಜಮ್ಮು ಮತ್ತು ಕಾಶ್ಮೀರ ಕೇಂದ್ರಾಡಳಿತ ಪ್ರದೇಶದ ಕೌನ್ಸಿಲರ್ ‌ ಗಳು ಮತ್ತು ಕಾರ್ಪೋರೇಟರ್ ‌ ಗಳ ಜತೆ ಸಮಾಲೋಚನೆ ನಡೆಸಿದರು .


    ಒಂದೂವರೆ ಗಂಟೆ ವಿಡಿಯೊ ಕಾನ್ಫೆರೆನ್ಸ್ ‌ ಮೂಲಕ ನಡೆದ ಸಮಾಲೋಚನೆ ಸಂದರ್ಭದಲ್ಲಿ ಡಾ . ಜಿತೇಂದ್ರ ಸಿಂಗ್ ‌ ಅವರು ವಿವಿಧ ಮುನ್ಸಿಪಲ್ ‌ ಸಂಸ್ಥೆಗಳ ಪ್ರತಿನಿಧಿಗಳ ಜತೆ ಮಾಹಿತಿಯನ್ನು ವಿನಿಮಯ ಮಾಡಿಕೊಂಡರು . ಜಮ್ಮು ಮೇಯರ್ ‌ ಚಂದ್ರ ಮೋಹನ್ ‌ ಗುಪ್ತಾ , ಅನಂತನಾಗ್ ‌ ನ ಹಿಲಾಲ್ ‌ ಶಾ , ಲೇಹ್ ‌ ನ ಡಾ . ಇಷೆ , ಕಥುವಾದ ನರೇಶ್ ‌ ಕುಮಾರ್ ‌, ಹಿರಾನಗರದ ವಿಜಯಕುಮಾರ್ ಶರ್ಮಾ , ಕುಪ್ವಾರಾದ ರಿಯಾಜ್ ‌ ಅಹ್ಮದ್ ‌ ಮಿರ್ ‌, ಉಧಮಪುರದ ಡಾ . ಯೋಗೇಶ್ವರ ಗುಪ್ತಾ , ಬಿಲ್ಲಾವರ್ ‌ ದ ಉಮಾಕಾಂತ ಬಸೋತ್ರಾ , ಭದರ್ವಾಹ ಡಾ . ಶಹೀದ್ ‌ ಮುಘಲ್ ‌, ದೋಡಾದ ವೇದ ಪ್ರಕಾಶ್ ‌, ರಿಯಾಸಿಯ ಸುದೇಶಪುರಿ , ರಾಜೌರಿಯ ಮೊಹ್ಮದ್ ‌ ಅರೀಫ್ ‌, ಕತ್ರಾದ ಶಶಿಕುಮರ್ ‌ ಮತ್ತು ಅಜಯ್ ‌ ಬಾರು , ಕಿಶ್ತಾವರ್ ‌ ನ ರಯಾಜ್ ‌, ಬಟೋಟೆಯ ಎಸ್ ‌. ರವೀಂದ್ರ ಸಿಂಗ್ ಮತ್ತು ರಂಬಾನ್ ‌ ನ ಅಮಿತ್ ಕುಮಾರ್ ‌ ಅವರು ವಿಡಿಯೊ ಕಾನ್ಫೆರೆನ್ಸ್ ‌ ನಲ್ಲಿ ಪಾಲ್ಗೊಂಡಿದ್ದ ಪ್ರಮುಖರು .


    ಕೋವಿಡ್ ‌–19 ಬಿಕ್ಕಟ್ಟಿನ ಸಂದರ್ಭದಲ್ಲಿ ಸರ್ಕಾರದ ನಿರ್ದೇಶನಗಳನ್ನು ಪರಿಣಾಮಕಾರಿ ಅನುಷ್ಠಾನಗೊಳಿಸಿದಕ್ಕಾಗಿ ಡಾ . ಜಿತೇಂದ್ರ ಸಿಂಗ್ ‌ ಅವರು ಜನಪ್ರತಿನಿಧಿಗಳಿಗೆ ಧನ್ಯವಾದಗಳನ್ನು ಸಲ್ಲಿಸಿದರು . ನಾಗರಿಕರು ಮತ್ತು ಆಡಳಿತ ನಡುವೆ ಸೇತುವೆಯಾಗಿ ಸಹಕಾರ ನೀಡಿರುವುದು ಶ್ಲಾಘನೀಯ ಎಂದು ಅಭಿನಂದಿಸಿದರು . ಸ್ಥಳೀಯ ಸಂಸ್ಥೆಗಳ ಪ್ರತಿನಿಧಿಗಳು ಸಹಕಾರ ನೀಡಿದ್ದಾರೆ ಎಂದು ವಿವಿಧ ಜಿಲ್ಲೆಯ ಜಿಲ್ಲಾಧಿಕಾರಿಗಳು ಮತ್ತು ಜಿಲ್ಲಾ ಕಲೆಕ್ಟರ್ ‌ ಗಳು ಮೆಚ್ಚುಗೆ ವ್ಯಕ್ಪಡಿಸಿದ್ದಾರೆ ಎಂದು ಡಾ . ಜಿತೇಂದ್ರ ಸಿಂಗ್ ‌ ಈ ಸಂದರ್ಭದಲ್ಲಿ ಪ್ರಸ್ತಾಪಿಸಿ ಶ್ಲಾಘಿಸಿದರು .


    ಲಾಕ್ ‌ ಡೌನ್ ‌ ನ ಕೆಲವು ನಿಯಮಾವಳಿಗಳನ್ನು ಸಡಿಲಿಕೆ ಮಾಡಲಾಗಿದೆ . ದೇಶದ ವಿವಿಧ ಭಾಗಗಳಲ್ಲಿ ನೆಲೆಸಿರುವ ಜಮ್ಮು ಮತ್ತು ಕಾಶ್ಮೀರದ ಜನತೆ ವಾಪಸ್ ತಮ್ಮ ಮನೆಗಳಿಗೆ ತೆರಳಲು ಬಯಸುವವರಿಗೆ ವ್ಯವಸ್ಥೆಗಳನ್ನು ಕಲ್ಪಿಸುವುದು ಸವಾಲಿನ ಕೆಲಸವಾಗಿದೆ ಎಂದು ಡಾ . ಜಿತೇಂದ್ರ ಸಿಂಗ್ ‌ ತಿಳಿಸಿದರು . ಅಪಾರ ಸಂಖ್ಯೆಯಲ್ಲಿ ಕಾರ್ಮಿಕರು ಸಹ ದೇಶದ ವಿವಿಧೆಡೆ ತೆರಳಿದ್ದಾರೆ . ಜತೆಗೆ ದೇಶದ ವಿವಿಧೆಡೆ ಅಧ್ಯಯನಕ್ಕಾಗಿ ತೆರಳಿರುವ ಜಮ್ಮು ಮತ್ತು ಕಾಶ್ಮೀರದ ವಿದ್ಯಾರ್ಥಿಗಳ ಪೋಷಕರು ಸಹ ಮನವಿ ಮಾಡಿದ್ದಾರೆ . ಇವರೆಲ್ಲರನ್ನು ವಾಪಸ್ ‌ ತಮ್ಮ ಮನೆಗಳಿಗೆ ಕರೆತರಲು ವ್ಯವಸ್ಥೆ ಮಾಡುವಂತೆ ಕೋರಿದ್ದಾರೆ ಎಂದು ಡಾ . ಜಿತೇಂದ್ರ ಸಿಂಗ್ ‌ ತಿಳಿಸಿದರು .


    ಜನಪ್ರತಿನಿಧಿಗಳು ವಿಶೇಷವಾಗಿ ಸ್ಥಳೀಯ ಸಂಸ್ಥೆಗಳ ಜನಪ್ರತಿನಿಧಿಗಳ ಸಹಕಾರ ಅತಿ ಅಗತ್ಯವಿದೆ . ಬೇರುಮಟ್ಟದಲ್ಲಿ ಇವರಿಗೆ ಜನರ ಸಂಪರ್ಕವಿರುವುದರಿಂದ ಜನರಿಗೆ ತಿಳಿಸಲು ಮತ್ತು ಅರಿವು ಮೂಡಿಸಲು ಸಾಧ್ಯವಾಗುತ್ತದೆ . ಸಣ್ಣ ಗುಂಪುಗಳಲ್ಲಿ ಮಾತ್ರ ಸಂಚಾರದ ವ್ಯವಸ್ಥೆ ಸಾಧ್ಯ . ಅದಕ್ಕೂ ಸಹ ಸಮರ್ಪಕ ರೀತಿಯ ವ್ಯವಸ್ಥೆಗಳನ್ನು ಕಲ್ಪಿಸಬೇಕಾಗುತ್ತದೆ ಎಂದು ಡಾ . ಜಿತೇಂದ್ರ ಸಿಂಗ್ ‌ ತಿಳಿಸಿದರು . ಅವಸರದಲ್ಲಿ ನಾವು ಯಾವುದೇ ರೀತಿಯ ಅಪಾಯ ತಂದುಕೊಳ್ಳಲು ಸಿದ್ಧರಿಲ್ಲ . ಕಥುವಾ ಜಿಲ್ಲೆ ಇದುವರೆಗೆ ಕೊರೊನಾ ಮುಕ್ತವಾಗಿದೆ . ಲಾಕ್ ‌ ಡೌನ್ ‌ ಘೋಷಣೆಯಾದ ಬಳಿಕವೂ ಈ ಜಿಲ್ಲೆಗೆ ಎರಡು ಕಡೆಯಿಂದ ಅಪಾರ ಸಂಖ್ಯೆಯಲ್ಲಿ ಜನರು ಕಥುವಾಗೆ ಬಂದಿದ್ದಾರೆ . ಆದರೆ , ದಿಢೀರನೆ ಮಹಾರಾಷ್ಟ್ರದಲ್ಲಿ ಕೆಲಸ ಮಾಡುತ್ತಿದ್ದ ವ್ಯಕ್ತಿಯೊಬ್ಬರಲ್ಲಿ ಕೊರೊನಾ ವೈರಸ್ ‌ ಸೋಂಕು ಇರುವುದು ದೃಢಪಟ್ಟಿದೆ . ನಿಗದಿಪಡಿಸಿದ ಮಾರ್ಗದರ್ಶಿ ಸೂತ್ರಗಳನ್ನು ಪಾಲಿಸದೆ ಹಿರಾನಗರದಲ್ಲಿ ಗ್ರಾಮಕ್ಕೆ ತೆರಳಲು ಈತ ಸಿದ್ಧನಾಗಿದ್ದ ಎಂದು ಡಾ . ಜಿತೇಂದ್ರ ವಿವರಿಸಿದರು .


    ವಿವಿಧ ಸ್ಥಳಗಳಲ್ಲಿ ಸಿಲುಕಿಕೊಂಡಿರುವ ಜನರು ತಮ್ಮ ಕುಟುಂಬವನ್ನು ಶೀಘ್ರ ಸೇರಬೇಕು ಎನ್ನುವುದು ಎಲ್ಲರ ಬಯಕೆಯಾಗಿದೆ . ಆದರೆ , ಈ ನಿಟ್ಟಿನಲ್ಲಿ ನಿಮ್ಮೆಲ್ಲರ ಸಹಕಾರ ಅಗತ್ಯ . ಇದಕ್ಕಾಗಿ ಸಾಕಷ್ಟು ವ್ಯವಸ್ಥೆಗಳನ್ನು ಮಾಡಿಕೊಳ್ಳಲಾಗುತ್ತಿದೆ . ದೇಶದ ವಿವಿಧ ಭಾಗಗಳಲ್ಲಿ ಅತಂತ್ರ ಸ್ಥಿತಿಯಲ್ಲಿ ಸಿಲುಕಿರುವವರಿಗೆ ಅಗತ್ಯವಿರುವ ಎಲ್ಲ ವ್ಯವಸ್ಥೆಗಳನ್ನು ಕಲ್ಪಿಸಲಾಗುತ್ತಿದೆ . ಅವರ ಸಮಸ್ಯೆಗಳ ಬಗ್ಗೆ ಮಾಹಿತಿ ಪಡೆದ ತಕ್ಷಣ ಸ್ಥಳೀಯ ಜಿಲ್ಲಾಡಳಿತದ ಅಧಿಕಾರಿಗಳು ಸಂಬಂಧಿಸಿದವರನ್ನು ಸಂಪರ್ಕಿಸಿ ಪರಿಹಾರೋಪಾಯಗಳನ್ನು ಕಂಡುಕೊಳ್ಳಲಾಗುತ್ತಿದೆ . ಸಮಸ್ಯೆಗಳಿಗೆ ಶೀಘ್ರ ಪರಿಹಾರ ರೂಪಿಸಲಾಗುತ್ತಿದೆ ಎಂದು ಡಾ . ಜಿತೇಂದ್ರ ಸಿಂಗ್ ‌ ವಿವರಿಸಿದರು .


    ಕಳೆದ ನಾಲ್ಕು ವಾರಗಳಲ್ಲಿ ನಾಗರಿಕರ ಸಮಾಜ ಕಾರ್ಮಿಕರಿಗೆ ರೇಷನ್ ‌ ಮತ್ತು ಆಹಾರವನ್ನು ಒದಗಿಸುತ್ತಿರುವುದು ಶ್ಲಾಘನೀಯ ಎಂದು ಡಾ . ಜಿತೇಂದ್ರ ಸಿಂಗ್ ‌ ಮೆಚ್ಚುಗೆ ವ್ಯಕ್ತಪಡಿಸಿದರು . ಯಾವುದಾದರೂ ಸಮಸ್ಯೆ ಮತ್ತು ತೊಂದರೆಗಳನ್ನು ಗಮನಕ್ಕೆ ತಂದರೆ ಆಯಾ ಕಾರ್ಪೋರೇಷನ್ ‌/ ಮುನ್ಸಿಪಲ್ ‌ ಸಂಸ್ಥೆಗಳ ಸದಸ್ಯರು ತಕ್ಷಣವೇ ಮಧ್ಯಪ್ರವೇಶಿಸಿ ನೆರವು ಒದಗಿಸುತ್ತಿದ್ದಾರೆ ಎಂದು ಡಾ . ಜಿತೇಂದ್ರ ಸಿಂಗ್ ‌ ವಿವರಿಸಿದರು .


    ***

    
    
    (Release ID: 1617559) Visitor Counter : 13
    
    
      Read this release in: English , Urdu , Hindi , Punjabi , Gujarati , Tamil , Telugu