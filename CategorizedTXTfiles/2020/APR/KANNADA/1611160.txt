      ಕೃಷಿ ಸಚಿವಾಲಯ

      ಕೃಷಿ ಕ್ಷೇತ್ರಕ್ಕೆ ಇನ್ನೂ ಹೆಚ್ಚು ಲಾಕ್‌ಡೌನ್ ವಿನಾಯ್ತಿ
      Posted On: 04 APR 2020 4:30PM by PIB Bengaluru


    ಕೃಷಿ ಕ್ಷೇತ್ರಕ್ಕೆ ಇನ್ನೂ ಹೆಚ್ಚು ಲಾಕ್ ‌ ಡೌನ್ ವಿನಾಯ್ತಿ


    ಕೃಷಿ ಯಂತ್ರೋಪಕರಣಗಳ ಅಂಗಡಿಗಳು , ಬಿಡಿಭಾಗಗಳು ಮತ್ತು ದುರಸ್ತಿ , ಹೆದ್ದಾರಿಗಳಲ್ಲಿನ ಟ್ರಕ್ ದುರಸ್ತಿ ಅಂಗಡಿಗಳಿಗೆ ವಿನಾಯಿತಿ ನೀಡಲಾಗಿದೆ ; ಚಹಾ ತೋಟಗಳು ಸೇರಿದಂತೆ ಚಹಾ ಉದ್ಯಮಕ್ಕೆ ವಿನಾಯ್ತಿ


    COVID-19 ಸಾಂಕ್ರಾಮಿಕ ರೋಗದ ಲಾಕ್ ‌ ಡೌನ್ ಕುರಿತು ಕೇಂದ್ರ ಗೃಹ ಸಚಿವಾಲಯ 4 ನೇ ಅನುಬಂಧ ನೀಡಿದೆ


    ಜಮೀನು ಮತ್ತು ಸಂಬಂಧಿತ ಕೃಷಿ ಕ್ಷೇತ್ರಗಳಲ್ಲಿನ ರೈತರು ಮತ್ತು ಕಾರ್ಮಿಕರ ತೊಂದರೆಗಳನ್ನು ನಿವಾರಿಸಲು ನೆರವಾಗುವ ಕ್ರಮಗಳು


    COVID-19 ಸಾಂಕ್ರಾಮಿಕ ರೋಗದ ಕಾರಣದಿಂದಾಗಿ 21 ದಿನಗಳ ಲಾಕ್ ‌ ಡೌನ್ ‌ ಗೆ ಸಂಬಂಧಿಸಿದಂತೆ ರೈತರು ಯಾವುದೇ ಪ್ರತಿಕೂಲ ಪರಿಸ್ಥಿತಿಗೆ ಸಿಲುಕದಂತೆ ಕೃಷಿ ಮತ್ತು ಅದರ ಸಂಬಂಧಿ ವಲಯಗಳಿಗೆ ಕೇಂದ್ರ ಸರ್ಕಾರವು ವಿನಾಯಿತಿ ನೀಡಿದೆ . ಈ ನಿಟ್ಟಿನಲ್ಲಿ , ಕೇಂದ್ರ ಗೃಹ ಸಚಿವಾಲಯವು ವಿಪತ್ತು ನಿರ್ವಹಣಾ ಕಾಯ್ದೆಗೆ 4 ನೇ ಅನುಬಂಧ ಅಧಿಸೂಚನೆ ಹೊರಡಿಸಿದೆ .


    ಈ ಅನುಬಂಧದ ಪ್ರಕಾರ , ಕೃಷಿ ಯಂತ್ರೋಪಕರಣಗಳ ಅಂಗಡಿಗಳು , ಅದರ ಬಿಡಿಭಾಗಗಳು ( ಅದರ ಪೂರೈಕೆ ಸರಪಳಿ ಸೇರಿದಂತೆ ) ಮತ್ತು ರಿಪೇರಿ ಮತ್ತು ಹೆದ್ದಾರಿಗಳಲ್ಲಿ ಟ್ರಕ್ ರಿಪೇರಿಗಾಗಿ ಅಂಗಡಿಗಳು , ವಿಶೇಷವಾಗಿ ಇಂಧನ ಪಂಪ್ ‌ ಗಳಲ್ಲಿ , ಕೃಷಿ ಉತ್ಪನ್ನಗಳ ಸಾಗಣೆಗೆ ಅನುಕೂಲವಾಗುವಂತೆ ತೆರೆದಿರಬಹುದು . ಅಲ್ಲದೆ , ತೋಟಗಳು ಸೇರಿದಂತೆ ಚಹಾ ಉದ್ಯಮವು ಗರಿಷ್ಠ ಶೇ . 50 ಕಾರ್ಮಿಕರೊಂದಿಗೆ ಕಾರ್ಯನಿರ್ವಹಿಸಬಹುದು .


    ಸಂಸ್ಥೆ / ಸಂಘಟನೆಗಳ ಮುಖ್ಯಸ್ಥರು ಸಾಮಾಜಿಕ ಅಂತರದ ನಿಯಮಗಳು ಮತ್ತು ಸೂಕ್ತ ನೈರ್ಮಲ್ಯವನ್ನು ಖಚಿತಪಡಿಸಿಕೊಳ್ಳುವಂತೆ ಗೃಹ ಸಚಿವಾಲಯ ಒತ್ತಿಹೇಳಿದೆ . ಆದೇಶಗಳನ್ನು ಕಟ್ಟುನಿಟ್ಟಾಗಿ ಜಾರಿಗೊಳಿಸುವಂತೆ ಜಿಲ್ಲಾಡಳಿತಕ್ಕೆ ನಿರ್ದೇಶಿಸಲಾಗಿದೆ .


    ***

    
    
    (Release ID: 1611160) Visitor Counter : 16
    
    
      Read this release in: Assamese , English , Urdu , Hindi , Marathi , Bengali , Punjabi , Gujarati , Tamil , Telugu