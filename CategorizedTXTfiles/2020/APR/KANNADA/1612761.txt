      ಮಾನವ ಸಂಪನ್ಮೂಲ ಅಭಿವೃದ್ಧಿ ಸಚಿವಾಲಯ

      ಕೋವಿಡ್-19 ಲಾಕ್‌ಡೌನ್ ಅವಧಿಯಲ್ಲಿ ಡಿಜಿಟಲ್ ಕಲಿಕೆಲ್ಲಿ ದೊಡ್ಡ ಮಟ್ಟದ ಅಭಿವೃದ್ಧಿ
      Posted On: 09 APR 2020 5:18PM by PIB Bengaluru


    ಕೋವಿಡ್- 19 ಲಾಕ್ ‌ ಡೌನ್ ಅವಧಿಯಲ್ಲಿ ಡಿಜಿಟಲ್ ಕಲಿಕೆಲ್ಲಿ ದೊಡ್ಡ ಮಟ್ಟದ ಅಭಿವೃದ್ಧಿ


    ಎಚ್ ‌ ಆರ್ ‌ ಡಿ ಸಚಿವಾಲಯದ ಇ - ಕಲಿಕಾ ವೇದಿಕೆಗಳಲ್ಲಿ ಐದು ಪಟ್ಟು ಹೆಚ್ಚಳ ಪ್ರವೇಶ


    ಶೈಕ್ಷಣಿಕ ಟಿವಿ ವಾಹಿನಿಗಳಾದ ಸ್ವಯಂ ಪ್ರಭಾ ಮತ್ತು ಗ್ಯಾನ್ ದರ್ಶನ್ ಬಳಸಿಕೊಳ್ಳಲು ಕೇಂದ್ರ ಮಾನವ ಸಂಪನ್ಮೂಲ ಸಚಿವರು ಒತ್ತಾಯಿಸಿದರು


    ಕೋವಿಡ್ -19 ಲಾಕ್ ‌ ಡೌನ್ ‌ ಪರಿಣಾಮಗಳನ್ನು ತಗ್ಗಿಸಲು ಮತ್ತು ಈ ಸಂದರ್ಭದಲ್ಲಿ ವಿದ್ಯಾರ್ಥಿಗಳ ಕಲಿಕೆಗೆ ನಿರಂತರ ಹಾದಿ ಒದಗಿಸುವ ಪ್ರಯತ್ನಗಳನ್ನು ಮಾನವ ಸಂಪನ್ಮೂಲ ಸಚಿವಾಲಯವು ನಡೆಸುತ್ತಿರುವುದರಿಂದ , ಕಳೆದ ಎರಡು ವಾರಗಳಲ್ಲಿ ದೇಶದಲ್ಲಿ ಇ - ಲರ್ನಿಂಗ್ ಗಮನಾರ್ಹ ಏರಿಕೆ ಕಂಡಿದೆ . ಕೇಂದ್ರ ಮಾನವ ಸಂಪನ್ಮೂಲ ಸಚಿವರಾದ ಶ್ರೀ ರಮೇಶ್ ಪೋಖ್ರಿಯಾಲ್ ನಿಶಾಂಕ್ ಅವರು , ಶೈಕ್ಷಣಿಕ ಸಂಸ್ಥೆಗಳ ಮುಖ್ಯಸ್ಥರೊಂದಿಗೆ ವಿಡಿಯೋ ಕಾನ್ಫರೆನ್ಸಿಂಗ್ ಮೂಲಕ ನಿರಂತರ ಸಂಪರ್ಕದಲ್ಲಿದ್ದಾರೆ . ಅಗತ್ಯ ಮಾರ್ಗದರ್ಶನ ಮತ್ತು ನಿರ್ದೇಶನಗಳನ್ನು ನೀಡುತ್ತಿದ್ದಾರೆ . ಹಾಗೂ ಈ ನಿಟ್ಟಿನಲ್ಲಿ ಪ್ರತಿಕ್ರಿಯೆಗಳನ್ನೂ ಸ್ವೀಕರಿಸುತ್ತಿದ್ದಾರೆ .


    ಶಾಲೆಗಳು ಮತ್ತು ಉನ್ನತ ಶಿಕ್ಷಣ ಸಂಸ್ಥೆಗಳು ಆನ್ ‌ ಲೈನ್ ತರಗತಿಗಳ ವಿವಿಧ ವಿಧಾನಗಳನ್ನು ಪ್ರಾರಂಭಿಸಿವೆ . ಲಭ್ಯವಿರುವ ಸಂಪನ್ಮೂಲಗಳನ್ನು ಅವಲಂಬಿಸಿ ಅಧ್ಯಯನ ವಿದ್ಯಾರ್ಥಿಗಳಿಗೆ ಹಂಚಿಕೆ ಮಾಡುವ ಕಾರ್ಯವೂ ಆರಂಭವಾಗಿದೆ . ಸ್ಕೈಪ್ , ಜೂಮ್ , ಗೂಗಲ್ ಕ್ಲಾಸ್ ‌ ರೂಮ್ , ಗೂಗಲ್ ಹ್ಯಾಂಗೌಟ್ , ಪಿಯಾಜಾ ಮುಂತಾದ ವೇದಿಕೆಗಳ ಮೂಲಕ ರಚನಾತ್ಮಕ ಆನ್ ‌ ಲೈನ್ ತರಗತಿಗಳನ್ನು ನಡೆಸಲಾಗುತ್ತಿದೆ . ಯೂಟ್ಯೂಬ್ , ವಾಟ್ಸಾಪ್ ಮೂಲಕ ಉಪನ್ಯಾಸಗಳು ಮತ್ತು ತರಗತಿ ಟಿಪ್ಪಣಿಗಳನ್ನು ಅಪ್ ‌ ಲೋಡ್ ಮಾಡುವ ಶಿಕ್ಷಕರು , ಡಿಜಿಟಲ್ ಕಲಿಕಾ ಸಂಪನ್ಮೂಲಗಳಾದ ಸ್ವಯಂ , ಎನ್ ‌ ಪಿಟಿಇಎಲ್ ‌ ನ ಲಿಂಕ್ ‌ ಗಳನ್ನು ವಿದ್ಯಾರ್ಥಿಗಳಿಗೆ ಒದಗಿಸುತ್ತಿದ್ದಾರೆ . ಇದರಿಂದ ಆನ್ ‌ ಲೈನ್ ಜರ್ನಲ್ ‌ ಗಳಿಗೆ ವಿದ್ಯಾರ್ಥಿಗಳಿಗೆ ಪ್ರವೇಶ ದೊರಕುತ್ತದೆ .


    ಕೇಂದ್ರೀಯ ವಿಶ್ವವಿದ್ಯಾಲಯಗಳು , ಐಐಟಿಗಳು , ಐಐಐಟಿಗಳು , ಎನ್ಐಟಿಗಳು , ಐಐಎಸ್ಇಆರ್ ಗಳಂತಹ ಉನ್ನತ ಶಿಕ್ಷಣ ಸುಮಾರು 50-65 ಪ್ರತಿಶತದಷ್ಟು ವಿದ್ಯಾರ್ಥಿಗಳು ಕೆಲವು ರೀತಿಯ ಇ - ಕಲಿಕೆಯಲ್ಲಿ ಭಾಗವಹಿಸುತ್ತಿದ್ದಾರೆ . ಆದರೆ ಅಂತರ್ಜಾಲ ಸಂಪರ್ಕ ಮತ್ತು ವಿದ್ಯಾರ್ಥಿಗಳೊಂದಿಗೆ ಅಗತ್ಯವಿರುವ ಇತರ ಡಿಜಿಟಲ್ ಮೂಲಸೌಕರ್ಯಗಳ ಕೊರತೆಯಿಂದಾಗಿ ಅನೇಕ ಸಂದರ್ಭಗಳಲ್ಲಿ ಇ - ಕಲಿಕೆಗೆ ಅಡ್ಡಿಯಾಗಿದೆ ಎಂಬುದು ಸಾಬೀತಾಗಿದೆ . ಸಮಸ್ಯೆ ಯನ್ನು ಸ್ವಲ್ಪ ಮಟ್ಟಿಗೆ ನಿವಾರಿಸಲು , ಶಿಕ್ಷಕರು ರೆಕಾರ್ಡ್ ಮಾಡಿದ ಮತ್ತು ನೇರ ಉಪನ್ಯಾಸಗಳ ಹೊರತಾಗಿ ಸ್ಲೈಡ್ ‌ ಗಳು ಅಥವಾ ಕೈಬರಹದ ಟಿಪ್ಪಣಿಗಳನ್ನು ಸಹ ವಿದ್ಯಾರ್ಥಿಗಳಿಗೆ ಒದಗಿಸುತ್ತಿದ್ದಾರೆ . ಇದರಿಂದ ನೆಟ್ ‌ ವರ್ಕ್ ಸಮಸ್ಯೆ ಎದುರಿಸುತ್ತಿರುವ ವಿದ್ಯಾರ್ಥಿಗಳಿಗೆ ಸ್ವಲ್ಪವಾದರೂ ಕಲಿಕಾ ಸಾಮಾಗ್ರಿಗಳು ದೊರೆಯುತ್ತಿವೆ . ರೆಕಾರ್ಡ್ ಮಾಡಿದ ಉಪನ್ಯಾಸಗಳಿಂದ ನೆಟ್ ‌ ವರ್ಕ್ ಅಲ್ಪಾವಧಿಯ ಸಮಸ್ಯೆಯು ವಿದ್ಯಾರ್ಥಿಯನ್ನು ಯಾವುದೇ ರೀತಿಯಿಂದಲೂ ನಿರ್ಬಂಧಿಸುವುದಿಲ್ಲ ಎಂದು ಖಚಿತಪಡಿಸುತ್ತದೆ . ಅಧ್ಯಾಪಕರು ವಿದ್ಯಾರ್ಥಿಗಳ ಪ್ರಶ್ನೆಗಳಿಗೆ ಉತ್ತರಿಸಲು ಅಂತರ್ಜಾಲ ಚಾಟ್ ಸೆಷನ್ ‌ ಗಳನ್ನು ನಡೆಸುತ್ತಿದ್ದಾರೆ .


    ಮಾನವ ಸಂಪನ್ಮೂಲ ಸಚಿವಾಲಯದ ವಿವಿಧ ಇ - ಲರ್ನಿಂಗ್ ವೇದಿಕೆಗಳು 2020 ರ ಮಾರ್ಚ್ 23 ರಿಂದ 1.4 ಕೋಟಿಗೂ ಅಧಿಕ ಪ್ರವೇಶವನ್ನು ಕಂಡಿವೆ . ರಾಷ್ಟ್ರೀಯ ಆನ್ ‌ ಲೈನ್ ಶಿಕ್ಷಣ ವೇದಿಕೆ ಸ್ವಯಂನಲ್ಲಿ ನಿನ್ನೆಯವರೆಗೆ ಸುಮಾರು 2.5 ಲಕ್ಷ ಸದಸ್ಯರ ಪ್ರವೇಶ ದಾಖಲಾಗಿದೆ . ಇದು ಮಾರ್ಚ್ ಕೊನೇ ವಾರದಲ್ಲಿ 50,000 ಕ್ಕಿಂತ ಐದು ಪಟ್ಟು ಹೆಚ್ಚಾಗಿದೆ . ಇದು ಈಗಾಗಲೇ ಸ್ವಯಂ ವೇದಿಕೆಯಲ್ಲಿ ಲಭ್ಯವಿರುವ 574 ಕೋರ್ಸ್ ‌ ಗಳಿಗೆ ಸುಮಾರು 26 ಲಕ್ಷ ಕಲಿಕಾರ್ಥಿಗಳು ಹೆಚ್ಚುವರಿಯಾಗಿ ದಾಖಲಾಗಿದ್ದಾರೆ . ಅದೇ ರೀತಿ ಪ್ರತಿದಿನ ಸುಮಾರು 59 ಸಾವಿರ ಜನರು ಸ್ವಯಂ ಪ್ರಭಾ ಡಿಟಿಎಚ್ ಟಿವಿ ವಾಹಿನಿಗಳ ವೀಡಿಯೊಗಳನ್ನು ವೀಕ್ಷಿಸುತ್ತಿದ್ದಾರೆ . ಲಾಕ್ ‌ ಡೌನ್ ಪ್ರಾರಂಭವಾದಾಗಿನಿಂದ 6.8 ಲಕ್ಷಕ್ಕೂ ಹೆಚ್ಚು ಜನರು ಇದನ್ನು ವೀಕ್ಷಿಸಿದ್ದಾರೆ .


    ಇವು ಸಚಿವಾಲಯ ಮತ್ತು ಅದರ ಅಡಿಯಲ್ಲಿರುವ ಸಂಸ್ಥೆಗಳ ಇತರ ಡಿಜಿಟಲ್ ಉಪಕ್ರಮಗಳಂತೆಯೇ ಇವೆ . ರಾಷ್ಟ್ರೀಯ ಡಿಜಿಟಲ್ ಲೈಬ್ರರಿಗೆ ನಿನ್ನೆ ಕೇವಲ ಒಂದು ದಿನದ ಅವಧಿಯಲ್ಲಿ ಸುಮಾರು 1,60,804 ಬಾರಿ ಮತ್ತು ಲಾಕ್ ‌ ಡೌನ್ ‌ ಅವಧಿಯಲ್ಲಿ ಸುಮಾರು 14,51,886 ಬಾರಿ ಸದಸ್ಯರು ಪ್ರವೇಶಿಸಿದ್ದಾರೆ . ಈ ಮೊದಲು ಸುಮಾರು 22000 ಬಾರಿ ಸದಸ್ಯರು ಭೇಟಿ ನೀಡುತ್ತಿದ್ದರು . ಎನ್ ‌ ಸಿಇಆರ್ ‌ ಟಿಯ ಶಿಕ್ಷಣ ಪೋರ್ಟಲ್ ‌ ಗಳಾದ ದೀಕ್ಷಾ , ಇ - ಪಾಠಶಾಲಾ , ಮುಕ್ತ ಶೈಕ್ಷಣಿಕ ಸಂಪನ್ಮೂಲಗಳ ರಾಷ್ಟ್ರೀಯ ಭಂಡಾರ , ಎನ್ ‌ ಐಒಎಸ್ ‌ ನ ಹಿರಿಯ ಮಾಧ್ಯಮಿಕ ಕೋರ್ಸ್ ‌ ಗಳು , ಎನ್ ‌ ಪಿಟಿಇಎಲ್ , ನೀಟ್ , ಎಐಸಿಟಿಇ ವಿದ್ಯಾರ್ಥಿ - ಕಾಲೇಜು ಸಹಾಯವಾಣಿ ಜಾಲತಾಣ , ಎಐಸಿಟಿಇ ತರಬೇತಿ ಮತ್ತು ಕಲಿಕೆ ( ಎಟಿಎಎಲ್ ), ಇಗ್ನೋ ಕೋರ್ಸ್ ‌ ಗಳು , ಯುಜಿಸಿ ಮೂಕ್ಸ್ ಕೋರ್ಸ್ ‌ ಗಳು , ಶೋಧಗಂಗಾ , ಶೋಧ್ ‌ ಶುದ್ದಿ , ವಿದ್ವಾನ್ , ಇ - ಪಿಜಿ ಪಾಠಶಾಲ , ಮತ್ತು ಇತರ ಐಸಿಟಿ ಉಪಕ್ರಮಗಳಾದ ರೊಬೊಟಿಕ್ಸ್ ಶಿಕ್ಷಣ ( ಇ - ಯಂತ್ರ ), ಓಪನ್ ಸೋರ್ಸ್ ಸಾಫ್ಟ್ ‌ ವೇರ್ ಫಾರ್ ಎಜುಕೇಶನ್ ( ಎಫ್ಒಎಸ್ಎಸ್ಇಇ ), ವರ್ಚುವಲ್ ಪ್ರಯೋಗಗಳು ( ವರ್ಚುವಲ್ ಲ್ಯಾಬ್ಸ್ ) ಮತ್ತು ಲರ್ನಿಂಗ್ ಪ್ರೋಗ್ರಾಮಿಂಗ್ ( ಸ್ಪೋಕನ್ ಟ್ಯುಟೋರಿಯಲ್ ) ಸಹ ಹೆಚ್ಚಿನ ಪ್ರಮಾಣದ ಪ್ರವೇಶವನ್ನು ಕಾಣುತ್ತಿವೆ .


    ಕಂಪ್ಯೂಟರ್ ಮತ್ತು ಅಂತರ್ಜಾಲ ಸಂಪರ್ಕ ಹೊಂದಿರದ ಹೆಚ್ಚಿನ ಸಂಖ್ಯೆಯ ವಿದ್ಯಾರ್ಥಿಗಳಿಗೆ , ಸಚಿವಾಲಯವು ದೂರದರ್ಶನದ ಮೂಲಕ ಕಲಿಕೆಯನ್ನು ಉತ್ತೇಜಿಸುತ್ತಿದೆ ಎಂದು ಶ್ರೀ ಪೋಖ್ರಿಯಾಲ್ ಹೇಳಿದರು . 32 ಡಿಟಿಎಚ್ ಚಾನೆಲ್ ‌ ಗಳನ್ನು ಒಳಗೊಂಡಿರುವ ಸ್ವಯಂಪ್ರಭಾವು ಜಿಎಸ್ ‌ ಎಟಿ -15 ಉಪಗ್ರಹವನ್ನು ಬಳಸಿಕೊಂಡು 24X7 ಆಧಾರಿತ ಉತ್ತಮ ಗುಣಮಟ್ಟದ ಶೈಕ್ಷಣಿಕ ಕಾರ್ಯಕ್ರಮಗಳನ್ನು ಪ್ರಸಾರ ಮಾಡುತ್ತಿದೆ . ಎನ್ ‌ ಪಿಟಿಇಎಲ್ , ಐಐಟಿಗಳು , ಯುಜಿಸಿ , ಸಿಇಸಿ , ಇಗ್ನೋ , ಎನ್ ‌ ಸಿಇಆರ್ಟಿ ಮತ್ತು ಎನ್ಐಒಎಸ್ ಗಳು ವಿಷಯಗಳನ್ನು ಒದಗಿಸುತ್ತಿವೆ . ಅದೇ ರೀತಿ , ಇಗ್ನೋದ ಜ್ಞಾನವಾಣಿ (105.6 ಎಫ್ ‌ ಎಂ ರೇಡಿಯೋ ) ಮತ್ತು ಜ್ಞಾನ ದರ್ಶನಗಳು 24 ಗಂಟೆಗಳ ಶೈಕ್ಷಣಿಕ ವಾಹಿನಿಯಾಗಿದ್ದು , ಇದು ಪೂರ್ವಶಾಲಾ , ಪ್ರಾಥಮಿಕ , ಪ್ರೌಢ ಮತ್ತು ಉನ್ನತ ಮಾಧ್ಯಮಿಕ ವಿದ್ಯಾರ್ಥಿಗಳು , ಕಾಲೇಜು / ವಿಶ್ವವಿದ್ಯಾಲಯದ ವಿದ್ಯಾರ್ಥಿಗಳು , ವೃತ್ತಿ ಅವಕಾಶಗಳನ್ನು ಬಯಸುವ ಯುವಕರಿಗೆ , ಗೃಹಿಣಿಯರು ಮತ್ತು ವೃತ್ತಿಪರರಿಗೆ ಉತ್ತಮ ಶೈಕ್ಷಣಿಕ ಕಾರ್ಯಕ್ರಮಗಳನ್ನು ನೀಡುತ್ತಿದೆ . ಈ ವಾಹಿನಿಗಳನ್ನು ತಮ್ಮ ಕಲಿಕೆಗೆ ಪೂರಕವಾಗಿ ಬಳಸಿಕೊಳ್ಳುವಂತೆ ಸಚಿವರು ವಿದ್ಯಾರ್ಥಿಗಳನ್ನು ಕೋರಿದ್ದಾರೆ .


    *****


    

    
    (Release ID: 1612761) Visitor Counter : 95
    
    
      Read this release in: English , Urdu , Marathi , Hindi , Assamese , Manipuri , Punjabi , Gujarati , Tamil , Telugu , Malayalam