      ವಸತಿ ಮತ್ತು ನಗರ ಬಡತನ ನಿರ್ಮೂಲನೆ ಸಚಿವಾಲಯ

      COVID-19: ಸ್ಮಾರ್ಟ್ ಸಿಟಿಗಳ ವೈದ್ಯರೊಂದಿಗೆ ನಗರಾಡಳಿತಗಳ ಸಹಯೋಗ
      Posted On: 07 APR 2020 1:57PM by PIB Bengaluru


    COVID-19: ಸ್ಮಾರ್ಟ್ ಸಿಟಿಗಳ ವೈದ್ಯರೊಂದಿಗೆ ನಗರಾಡಳಿತಗಳ ಸಹಯೋಗ


    COVID-19 ಶಂಕಿತ ಪ್ರಕರಣಗಳನ್ನು ಮೇಲ್ವಿಚಾರಣೆ ಮಾಡಲು ಜಿಲ್ಲಾ ಆಡಳಿತ , ಜಿಲ್ಲಾ ಪೊಲೀಸ್ ಮತ್ತು ನಗರ ಆಡಳಿತದ ಸಹಯೋಗದ ಪ್ರಯತ್ನಗಳನ್ನು ಸ್ಮಾರ್ಟ್ ಸಿಟಿಗಳು ಖಾತ್ರಿಪಡಿಸುತ್ತಿವೆ . ಸ್ಮಾರ್ಟ್ ಮೂಲಸೌಕರ್ಯವನ್ನು ಬಳಸಿಕೊಳ್ಳುವ ಮೂಲಕ , ನಗರಗಳು heat map ಗಳನ್ನು ಬಳಸಿಕೊಂಡು ಮುನ್ಸೂಚಕ ವಿಶ್ಲೇಷಣೆಯನ್ನು ಅಭಿವೃದ್ಧಿಪಡಿಸುತ್ತಿವೆ ಮತ್ತು ಅನುಮಾನಾಸ್ಪದ ಪ್ರಕರಣಗಳ ಚಲನೆಯನ್ನು ಮೇಲ್ವಿಚಾರಣೆ ಮಾಡುವುದು ( ಜಿಯೋ - ಫೆನ್ಸಿಂಗ್ ಬಳಸಿ ) ಹಾಗೂ ಕಾಲಕಾಲಕ್ಕೆ ಅವರ ಆರೋಗ್ಯ ಪರಿಸ್ಥಿತಿಯ ಬಗ್ಗೆ ಮಾಹಿತಿ ಪಡೆಯುತ್ತಿವೆ .


    COVID-19 ಸಾಂಕ್ರಾಮಿಕ ರೋಗದ ವಿರುದ್ಧ ಹೋರಾಡುವ ಪ್ರಮುಖ ಕ್ರಮಗಳಲ್ಲಿ ಸಾಮಾಜಿಕ ಅಂತರವೂ ಒಂದಾಗಿದೆ . ಸಮರ್ಥ ಸಂವಹನದ ಮೂಲಕ ನಾಗರಿಕರ ಸುರಕ್ಷತೆಯನ್ನು ಖಚಿತಪಡಿಸಿಕೊಳ್ಳಲು ಟೆಲಿಮೆಡಿಸಿನ್ ಒಂದು ಪ್ರಮುಖ ತಂತ್ರಜ್ಞಾನವಾಗಿ ಹೊರಹೊಮ್ಮಿದೆ . ಈ ತಂತ್ರಜ್ಞಾನವನ್ನು ಸದುಪಯೋಗಪಡಿಸಿಕೊಂಡು ಸ್ಮಾರ್ಟ್ ಸಿಟಿಗಳು , ನಾಗರಿಕರಿಗೆ ಆನ್ ‌ ಲೈನ್ ವೈದ್ಯಕೀಯ ಸಮಾಲೋಚನೆ ಸೌಲಭ್ಯಗಳನ್ನು ಒದಗಿಸಲು ನಗರಗಳಲ್ಲಿರುವ ವೈದ್ಯರೊಂದಿಗೆ ( ಪ್ರಮಾಣೀಕೃತ ವೈದ್ಯರು ಮತ್ತು ಆರೋಗ್ಯ ತಜ್ಞರು ) ಸಹಯೋಗ ಮಾಡಿಕೊಂಡಿವೆ . ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ ( ಎಂಒಹೆಚ್ ‌ ಡಬ್ಲ್ಯು ) ನೀತಿ ಆಯೋಗ ಮತ್ತು ಭಾರತೀಯ ವೈದ್ಯಕೀಯ ಮಂಡಳಿಯ ಸಹಯೋಗದೊಂದಿಗೆ ಹೊರಡಿಸಿರುವ ಮಾರ್ಗಸೂಚಿಗಳು , ಲಾಕ್ ‌ ಡೌನ್ ಅವಧಿಯಲ್ಲಿ ವೈದ್ಯಕೀಯ ಸೇವೆಗಳನ್ನು ದೂರದಿಂದಲೇ ತಲುಪಿಸಲು ಅನುವು ಮಾಡಿಕೊಡುತ್ತವೆ . ದೂರವಾಣಿ , ಪಠ್ಯ ಅಥವಾ ವೀಡಿಯೊ ಸಂಭಾಷಣೆಗಳನ್ನು - ಚಾಟ್ , ಚಿತ್ರಗಳು , ಸಂದೇಶ ಕಳುಹಿಸುವಿಕೆ , ಇಮೇಲ್ ‌ ಗಳು , ಫ್ಯಾಕ್ಸ್ ಮತ್ತು ಮತ್ತಿತರ - ಆಧರಿಸಿ ಔಷಧಿಗಳನ್ನು ಬರೆಯಲು ಮಾರ್ಗಸೂಚಿಗಳು ವೈದ್ಯರಿಗೆ ಅವಕಾಶ ಮಾಡಿಕೊಡುತ್ತವೆ ಆದ್ದರಿಂದ ನಾಗರಿಕರು ಮನೆಯಿಂದ ಹೊರಗೆ ಹೋಗಬೇಕಾದ ಅಗತ್ಯವಿಲ್ಲದೆ ಪ್ರಮಾಣೀಕೃತ ವೈದ್ಯರನ್ನು ಸಂಪರ್ಕಿಸಬಹುದು , ಇದು COVID-19 ಹರಡುವ ಅಪಾಯವನ್ನು ಕಡಿಮೆ ಮಾಡುತ್ತದೆ .


    ಸ್ಮಾರ್ಟ್ ನಗರಗಳ ಕೆಲವು ಪ್ರಮುಖ ಉಪಕ್ರಮಗಳನ್ನು ಇಲ್ಲಿ ವಿವರಿಸಲಾಗಿದೆ .


    ಮಧ್ಯಪ್ರದೇಶ :


    ಭೋಪಾಲ್ ನಲ್ಲಿ , ಇಂಟಿಗ್ರೇಟೆಡ್ ಕಮಾಂಡ್ ಅಂಡ್ ಕಂಟ್ರೋಲ್ ಸೆಂಟರ್ ( ಐಸಿಸಿಸಿ ) ಅನ್ನು ನಾಗರಿಕರಿಗೆ ಸಹಾಯವಾಣಿ ಮತ್ತು ಟೆಲಿ - ಕೌನ್ಸೆಲಿಂಗ್ ಕೇಂದ್ರವಾಗಿ ಬಳಸಲಾಗುತ್ತಿದೆ . ಇದು 104 ರೊಂದಿಗೆ ಸಂಯೋಜಿಸಲ್ಪಟ್ಟಿದೆ , ಐಸಿಸಿಸಿಯ ಟೋಲ್ ಫ್ರೀ ಸಂಖ್ಯೆಗಳನ್ನು ಪ್ರಕಟಿಸಲಾಗಿದೆ . ಐಸಿಸಿಸಿಯಲ್ಲಿನ ಸ್ಟೇಷನ್ ಆಪರೇಟರ್ ‌ ಗಳಿಗೆ ಕರೆಗಳನ್ನು ಸ್ವೀಕರಿಸಲು ತರಬೇತಿ ನೀಡಲಾಗಿದೆ . ಯಾವುದೇ ಪರಿಸ್ಥಿತಿಯಲ್ಲಿ ಸಹಾಯ ಮಾಡಲು ವೈದ್ಯಕೀಯ ಅಧಿಕಾರಿಗಳು ವಿವಿಧ ಪಾಳಿಯಲ್ಲಿ ಐಸಿಸಿಸಿಯಲ್ಲಿರುತ್ತಾರೆ .


    ಉಜ್ಜಯಿನಿಯ ಐಸಿಸಿಸಿಯಲ್ಲಿ , ನಾಗರಿಕರಿಂದ ವೀಡಿಯೊ ಕಾನ್ಫರೆನ್ಸಿಂಗ್ / ದೂರವಾಣಿ ಕರೆಗಳನ್ನು ಸ್ವೀಕರಿಸಲು ಮತ್ತು ರೋಗಲಕ್ಷಣಗಳ ಆಧಾರದ ಮೇಲೆ ಸೂಕ್ತ ಸಲಹೆಗಳನ್ನು ನೀಡಲು ಇಬ್ಬರು ವೈದ್ಯರನ್ನು 24 ಗಂಟೆಗಳ ಕಾಲ ಕೇಂದ್ರದಲ್ಲಿ ಇರಿಸಲಾಗಿದೆ . ವೈದ್ಯರ ಸಲಹೆಗಳ ಆಧಾರದ ಮೇಲೆ ಜನರಿಗೆ ಔಷಧಿಗಳನ್ನು ವಿತರಿಸಲು 40 ವೈದ್ಯಕೀಯ ಮೊಬೈಲ್ ಘಟಕಗಳು ( ಎಂಎಂಯು ) ಕಾರ್ಯನಿರ್ವಹಿಸುತ್ತಿವೆ .


    ಜಬಲ್ಪುರದಲ್ಲಿ , ಸ್ಕ್ರೀನಿಂಗ್ , ಆಂಬ್ಯುಲೆನ್ಸ್ , ಕ್ಯಾರೆಂಟೈನ್ ಇತ್ಯಾದಿಗಳಿಗೆ ಸಂಬಂಧಿಸಿದಂತೆ ಐಸಿಸಿಸಿಯಲ್ಲಿ ಹಾಜರಿರುವ ಅಧಿಕಾರಿಗಳೊಂದಿಗೆ ಸಮನ್ವಯ ಸಾಧಿಸಲು ವಾರ್ಡ್ ಪ್ರಕಾರ ನಿಯೋಜನೆಗಂಡ ರಾಪಿಡ್ ರೆಸ್ಪಾನ್ಸ್ ಟೀಮ್ ( ಆರ್ಆರ್ಟಿ ) ಮತ್ತು ಮೊಬೈಲ್ ಆಕ್ಷನ್ ಯುನಿಟ್ ( ಎಂಎಯು ) ಇರುತ್ತವೆ . ಸಹಾಯವಾಣಿ ಮೂಲಕ ನಾಗರಿಕರಿಗೆ ಯಾವುದೇ ತ್ವರಿತ ವೈದ್ಯಕೀಯ ಸೇವೆ ಒದಗಿಸಲು ವೈದ್ಯಕೀಯ ತಂಡವನ್ನು ಐಸಿಸಿಸಿಯಲ್ಲಿ ಇರಿಸಲಾಗಿದೆ . +917222967605 ಈ ಸಂಖ್ಯೆಯ ಮೂಲಕ ವಾಟ್ಸಾಪ್ ವಿಡಿಯೋ ಕರೆ ಮಾಡಬಹುದು . ಟೆಲಿಮೆಡಿಸಿನ್ ಮತ್ತು ನಾಗರಿಕರ ವೀಡಿಯೊ ಸಮಾಲೋಚನೆ ಸೌಲಭ್ಯಗಳು ಜಾರಿಯಲ್ಲಿವೆ . ಎಲ್ಲಾ ಆಪರೇಟರ್ ಗಳಿಗೆ ಕ್ಯಾರೆಂಟೈನ್ ನಲ್ಲಿರುವ ನಾಗರಿಕರು , ಇತ್ತೀಚೆಗೆ ವಿದೇಶದಿಂದ ಬಂದ ಪ್ರಯಾಣಿಕರನ್ನು ಮೇಲ್ವಿಚಾರಣೆ ಮಾಡಲು ಮತ್ತು ಕೋವಿಡ್ -19 ಗೆ ಸಂಬಂಧಿಸಿದ ಸಾಮಾನ್ಯ ಪ್ರಶ್ನೆಗಳನ್ನು ಪರಿಹರಿಸುವ ದೈನಂದಿನ ಕಾರ್ಯಗಳನ್ನು ನೀಡಲಾಗುತ್ತದೆ .


    ಗ್ವಾಲಿಯರ್ ‌ ಐಸಿಸಿಸಿಯಲ್ಲಿ 24 X 7 ಸಮಾಲೋಚನಾ ಸಹಾಯ ಕೇಂದ್ರ ಸ್ಥಾಪಿಸಲಾಗಿದೆ . ತರಬೇತಿ ಪಡೆದ ವೃತ್ತಿಪರರು ನಾಗರಿಕರು ಕೇಳಿದ ಪ್ರಶ್ನೆಗಳನ್ನು ಆರಂಭಿಕ ಹಂತದಲ್ಲಿ ಪರಿಹರಿಸುತ್ತಾರೆ ಮತ್ತು ಈ ಕರೆಗಳನ್ನು ನಂತರ ಗೊತ್ತುಪಡಿಸಿದ ವೈದ್ಯರೊಂದಿಗೆ ಸಂಪರ್ಕಿಸಲಾಗುತ್ತದೆ . ಈ ಸಮಾಲೋಚನೆ ಪ್ರಕ್ರಿಯೆಯು ಕರೆ ಮಾಡುವವರಲ್ಲಿ ಭಯವನ್ನು ಕಡಿಮೆ ಮಾಡುತ್ತದೆ . ಅನುಮಾನಾಸ್ಪದ ನಾಗರಿಕರು ವೈದ್ಯರನ್ನು ಸಂಪರ್ಕಿಸುವಂತೆ ಪ್ರೋತ್ಸಾಹಿಸಲಾಗುತ್ತಿದೆ .


    ಸತ್ನಾ ಮತ್ತು ಸಾಗರಗಳಲ್ಲಿ , ನಾಗರಿಕರಿಂದ ವೀಡಿಯೊ ಕಾನ್ಫರೆನ್ಸಿಂಗ್ / ದೂರವಾಣಿ ಕರೆಗಳನ್ನು ಸ್ವೀಕರಿಸಲು ಮತ್ತು ರೋಗಲಕ್ಷಣಗಳ ಆಧಾರದ ಮೇಲೆ ಸೂಕ್ತ ಸಲಹೆಗಳನ್ನು ನೀಡಲು ವೈದ್ಯರನ್ನು ಐಸಿಸಿಸಿಯಲ್ಲಿ ಇರಿಸಲಾಗಿದೆ .


    ಉತ್ತರ ಪ್ರದೇಶ :


    ಕಾನ್ಪುರ್ ಸ್ಮಾರ್ಟ್ ಸಿಟಿಯು ಐಸಿಸಿಸಿಯ ಮೂಲಕ ಆರೋಗ್ಯ ಸೇವೆಗಳ ಬಗ್ಗೆ ನಿಗಾ ವಹಿಸುತ್ತಿದೆ . ನಗರಾಡಳಿತ ಪ್ರಾರಂಭಿಸಿದ ವಿಡಿಯೋ ಕಾನ್ಫರೆನ್ಸಿಂಗ್ ಸೌಲಭ್ಯದ ಮೂಲಕ ಟೆಲಿಮೆಡಿಸಿನ್ ನೀಡಲಾಗುತ್ತದೆ . ಸೌಲಭ್ಯವನ್ನು ಪಡೆಯಲು ನಾಗರಿಕರು 8429525801 ಸಂಖ್ಯೆಗೆ ವೀಡಿಯೊ ಕರೆ ಮಾಡಲು ಕೋರಲಾಗಿದೆ . ಅಲೀಗಢದಲ್ಲಿ , ಟೆಲಿಮೆಡಿಸಿನ್ ಮತ್ತು ವಿಡಿಯೋ ಕಾನ್ಫರೆನ್ಸಿಂಗ್ ಸೌಲಭ್ಯವನ್ನು ನಾಗರಿಕರಿಗೆ ಮೀಸಲಾದ ವಾಟ್ಸಾಪ್ ಮೂಲಕ ಸಂಖ್ಯೆಯ ಮೂಲಕ ೊದಗಿಸಲು ಐಸಿಸಿಸಿಯಲ್ಲಿ ವೈದ್ಯರನ್ನು ಬೆಳಿಗ್ಗೆ 11:00 ರಿಂದ ಮಧ್ಯಾಹ್ನ 2:00 ರವರೆಗೆ ಮತ್ತು ಸಂಜೆ 5:00 ರಿಂದ ರಾತ್ರಿ 8:00 ರವರೆಗೆ ನಿಯೋಜಿಸಲಾಗಿದೆ .


    ವಾರಣಾಸಿಯಲ್ಲಿ , ವೈದ್ಯರಿಂದ ವೀಡಿಯೊ ಕಾನ್ಫರೆನ್ಸ್ ಮೂಲಕ ವೈದ್ಯಕೀಯ ಸೇವೆಗಳನ್ನು ಒದಗಿಸಲಾಗುತ್ತಿದೆ .


    ಮಹಾರಾಷ್ಟ್ರ :


    ಕೆಮ್ಮು , ಜ್ವರ ಮತ್ತು ಉಸಿರಾಟದ ತೊಂದರೆಯಂತಹ ರೋಗಲಕ್ಷಣವಿರುವ ನಾಗರಿಕರ ಅನುಕೂಲಕ್ಕಾಗಿ ನಾಗ್ಪುರ ಮುನ್ಸಿಪಲ್ ಕಾರ್ಪೊರೇಷನ್ ಕೊರೊನಾವೈರಸ್ ಅಪ್ಲಿಕೇಶನ್ ಅನ್ನು ಪ್ರಾರಂಭಿಸಿದೆ . ನಾಗರಿಕರು ಈ ಅಪ್ಲಿಕೇಶನ್ ‌ ನಲ್ಲಿ ತಮ್ಮ ರೋಗಲಕ್ಷಣಗಳ ಬಗ್ಗೆ ಮಾಹಿತಿಯನ್ನು ಭರ್ತಿ ಮಾಡಿ ಅದನ್ನು ಸಲ್ಲಿಸಬೇಕು ಮತ್ತು ಮೊಬೈಲ್ ಅಪ್ಲಿಕೇಶನ್ ಅವರು ಸಂಬಂಧಿತ ರೋಗಲಕ್ಷಣಗಳನ್ನು ಹೊಂದಿದ್ದಾರೆಯೇ ಇಲ್ಲವೇ ಎಂದು ಪತ್ತೆ ಮಾಡುತ್ತದೆ . ರೋಗಲಕ್ಷಣಗಳು ಕಂಡುಬಂದ ಸಂದರ್ಭದಲ್ಲಿ , ಹೆಚ್ಚಿನ ಮೇಲ್ವಿಚಾರಣೆ ಮತ್ತು ಕ್ರಮಕ್ಕಾಗಿ ಮೊಬೈಲ್ ಅಪ್ಲಿಕೇಶನ್ ಎನ್ಎಂಸಿ ವೈದ್ಯರ ತಂಡಕ್ಕೆ ತಿಳಿಸುತ್ತದೆ .


    ಕರ್ನಾಟಕ :


    ಮಂಗಳೂರಿನಲ್ಲಿ , ಸ್ವಯಂ ಕ್ವಾರಂಟೈನ್ ಆಗಿರುವ ನಾಗರಿಕರನ್ನು ಮೇಲ್ವಿಚಾರಣೆ ಮಾಡಲು ಮತ್ತು ಟೆಲಿಮೆಡಿಸಿನ್ ಸಲಹೆ ನೀಡಲು 1077 ಸಹಾಯವಾಣಿ ಸಂಖ್ಯೆ ಹೊಂದಿರುವ ಕಾಲ್ ಸೆಂಟರ್ ಅನ್ನು ಕಾರ್ಯಗತಗೊಳಿಸಲಾಗಿದೆ . ನಾಗರಿಕರಿಂದ ಕರೆಗಳನ್ನು ಸ್ವೀಕರಿಸಲು ಮತ್ತು ಸೂಕ್ತ ಮಾಹಿತಿಯನ್ನು ಒದಗಿಸಲು ಮಂಗಳೂರು ಕಾರ್ಪೊರೇಷನ್ , ಪೊಲೀಸ್ ಮತ್ತು ವೈದ್ಯರನ್ನೊಳಗೊಂಡ ವೃತ್ತಿಪರ ತಂಡವು ಕಮಾಂಡ್ ಅಂಡ್ ಕಂಟ್ರೋಲ್ ಸೆಂಟರ್ ( ಸಿಸಿಸಿ ) ನಲ್ಲಿ ಲಭ್ಯವಿದೆ .


    ತಮಿಳುನಾಡು :


    ಚೆನ್ನೈನಲ್ಲಿ , 25 ವೈದ್ಯರು ಐಸಿಸಿಸಿಯಲ್ಲಿ ತೊಡಗಿಸಿಕೊಂಡಿದ್ದಾರೆ . ಅವರು ತಲಾ 250 ಕ್ವಾರಂಟೈನ್ ವ್ಯಕ್ತಿಗಳಿಗೆ ಮಾರ್ಗದರ್ಶನ ಮತ್ತು ನೈತಿಕ ಹಾಗೂ ಮಾನಸಿಕ ಬೆಂಬಲ ನೀಡಿದ್ದಾರೆ . ಅವರು ಅಗತ್ಯವಾದ ಔಷಧಿಗಳನ್ನು ಸಹ ಸಲಹೆ ಮಾಡುತ್ತಾರೆ . ವೆಲ್ಲೂರಿನಲ್ಲಿ , 118 ಶಂಕಿತರನ್ನು ವೈಯಕ್ತಿಕ ಆರೋಗ್ಯ ತಜ್ಞರೊಂದಿಗೆ ಸಲಹೆಗಾಗಿ ಸಂಪರ್ಕ ಕಲ್ಪಿಸಲಾಗಿದೆ . ಸಂಪರ್ಕ ವಿವರಗಳು ಮತ್ತು ವೈದ್ಯಕೀಯ ಇತಿಹಾಸವನ್ನು ಹಂಚಿಕೊಳ್ಳಲಾಗಿದೆ ಮತ್ತು ಶಂಕಿತರಿಗೆ ಅಗತ್ಯವಾದ ಸಲಹೆಗಳನ್ನು ನೀಡಲಾಗುತ್ತದೆ .


    ಗುಜರಾತ್ :


    ಗಾಂಧಿನಗರದಲ್ಲಿ , ತಜ್ಞ ವೈದ್ಯರ ಆರೋಗ್ಯ ತಂಡವು ಮನೆಯಲ್ಲಯೇ ಕ್ಯಾರೆಂಟೈನ್ ಆಗಿರುವ ಅಥವಾ ಕೊರೊನಾ ಶಂಕಿತರಿಗೆ ವಿಡಿಯೊ ಕಾನ್ಫರೆನ್ಸ್ ಮೂಲಕ ಮಾತ್ರ ಆರಂಭಿಕ ಕ್ರಮಗಳು / ಮುನ್ನೆಚ್ಚರಿಕೆಗಳನ್ನು ಸೂಚಿಸುತ್ತದೆ . ಗಾಂಧಿನಗರದ ಎಲ್ಲಾ ವಲಯಗಳಿಗೆ ಕಿರಾಣಿ ಅಂಗಡಿಗಳ ಸಂಪರ್ಕ ಸಂಖ್ಯೆಗಳನ್ನು ಗಾಂಧಿನಗರ ನಗರಪಾಲಿಕೆಯ ವೆಬ್ ‌ ಸೈಟ್ ನಲ್ಲಿ ನೀಡಲಾಗಿದೆ .


    ರಾಜಸ್ಥಾನ :


    ಕೋಟಾ ಸ್ಮಾರ್ಟ್ ಸಿಟಿಯು ರಿಮೋಟ್ ಡಿಜಿಟಲ್ ವೈದ್ಯಕೀಯ ಸಮಾಲೋಚನೆ ಸೌಲಭ್ಯವನ್ನು ಒದಗಿಸಿದೆ ಮತ್ತು ಸ್ಥಳೀಯ ವೈದ್ಯಕೀಯ ಮಳಿಗೆಗಳನ್ನು ಇದರೊಂದಿಗೆ ಸಂಪರ್ಕಿಸಿದೆ


    ಕೋಲ್ಕತಾ ನವನಗರವು ಸ್ಕೈಪ್ ಬಳಕೆಯ ಮೂಲಕ ಟೆಲಿಮೆಡಿಸಿನ್ ಕೇಂದ್ರದ ಕಾರ್ಯಾಚರಣೆಯನ್ನು ಆರಂಭಿಸಿದೆ .


    ***

    
    
    (Release ID: 1612083) Visitor Counter : 29
    
    
      Read this release in: Telugu , English , Urdu , Marathi , Hindi , Assamese , Manipuri , Bengali , Punjabi , Gujarati , Tamil