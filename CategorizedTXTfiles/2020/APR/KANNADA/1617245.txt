      ಸಂಪುಟ

      ''ಭಾರತ ಕೋವಿಡ್ -19 ತುರ್ತು ಸ್ಪಂದನೆ ಮತ್ತು ಆರೋಗ್ಯ ವ್ಯವಸ್ಥೆ ಸನ್ನದ್ಧತೆ ಪ್ಯಾಕೇಜ್ '' ಗೆ 15 ಸಾವಿರ ಕೋಟಿ ರೂ.ಗೆ ಸಂಪುಟ ಅನುಮೋದನೆ
      Posted On: 22 APR 2020 3:43PM by PIB Bengaluru


    '' ಭಾರತ ಕೋವಿಡ್ -19 ತುರ್ತು ಸ್ಪಂದನೆ ಮತ್ತು ಆರೋಗ್ಯ ವ್ಯವಸ್ಥೆ ಸನ್ನದ್ಧತೆ ಪ್ಯಾಕೇಜ್ '' ಗೆ 15 ಸಾವಿರ ಕೋಟಿ ರೂ . ಗೆ ಸಂಪುಟ ಅನುಮೋದನೆ


    ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರ ಅಧ್ಯಕ್ಷತೆಯಲ್ಲಿಂದು ನಡೆದ ಕೇಂದ್ರ ಸಚಿವ ಸಂಪುಟ ಸಭೆ , '' ಭಾರತ ಕೋವಿಡ್ -19 ತುರ್ತು ಸ್ಪಂದನೆ ಮತ್ತು ಆರೋಗ್ಯ ವ್ಯವಸ್ಥೆ ಸನ್ನದ್ಧತೆ ಪ್ಯಾಕೇಜ್ '' ಗೆ 15 ಸಾವಿರ ಕೋಟಿ ರೂ . ಗೆ ತನ್ನ ಅನುಮೋದನೆ ನೀಡಿದೆ . ಮಂಜೂರಾದ ಹಣವನ್ನು 3 ಹಂತಗಳಲ್ಲಿ ಬಳಸಿಕೊಳ್ಳಲಾಗುವುದು ಮತ್ತು ತಕ್ಷಣದ ಕೋವಿಡ್ -19 ತುರ್ತು ಸ್ಪಂದನೆಗಾಗಿ (7 ,774 ಕೋಟಿ ರೂ .) ಒದಗಿಸಲಾಗಿದೆ ಮತ್ತು ಉಳಿದ ಹಣವನ್ನು ಯಂತ್ರೋಪಾದಿಯ ವಿಧಾನದ ಅಡಿಯಲ್ಲಿ ಮಧ್ಯಮ - ಅವಧಿಯ ಬೆಂಬಲಕ್ಕೆ (1-4 ವರ್ಷಗಳು ) ಒದಗಿಸಲಾಗುತ್ತದೆ .


    ಈ ಪ್ಯಾಕೇಜ್ ಪ್ರಮುಖ ಉದ್ದೇಶಗಳಲ್ಲಿ , ಕೋವಿಡ್ ಪತ್ತೆ ಮತ್ತು ಸಮರ್ಪಿತ ಚಿಕಿತ್ಸಾ ಸೌಲಭ್ಯ ಅಭಿವೃದ್ಧಿ , ಅವಶ್ಯಕ ವೈದ್ಯಕೀಯ ಉಪಕರಣಗಳು ಮತ್ತು ಸೋಂಕಿತ ರೋಗಿಗಳ ಚಿಕಿತ್ಸೆಗೆ ಅಗತ್ಯವಾದ ಔಷಧಗಳ ಕೇಂದ್ರೀಕೃತ ದಾಸ್ತಾನು , ಭವಿಷ್ಯದ ಕಾಯಿಲೆಗಳನ್ನು ತಡೆಯಲು ಸನ್ನದ್ಧತೆ ಮತ್ತು ಬಲವರ್ಧನೆಗಾಗಿ ರಾಷ್ಟ್ರೀಯ ಮತ್ತು ರಾಜ್ಯಗಳ ಆರೋಗ್ಯ ವ್ಯವಸ್ಥೆ ಮತ್ತು ಪರಿಹಾರ , ಪ್ರಯೋಗಾಲಯಗಳು ಮತ್ತು ತೀವ್ರ ಕಣ್ಗಾವಲು ಚಟುವಟಿಕೆ ಸ್ಥಾಪನೆ , ಜೈವಿಕ ಭದ್ರತೆ ಸನ್ನದ್ಧತೆಗಳು , ಸಾಂಕ್ರಾಮಿಕ ರೋಗದ ಸಂಶೋಧನೆ , ಸಮುದಾಯದ ಸಕ್ರಿಯ ಪಾಲ್ಗೊಳ್ಳುವಿಕೆ ಮೂಲಕ ಭಾರತದಲ್ಲಿ ಕೋವಿಡ್ -19 ನ್ನು ಸೀಮಿತಗೊಳಿಸಲು ಮತ್ತು ತಗ್ಗಿಸಲು ತುರ್ತು ಸ್ಪಂದನೆ ಹೆಚ್ಚಿಸುವುದು , ಮತ್ತು ಅಪಾಯದ ಸಂವಹನ ಚಟುವಟಿಕೆ ನಿಗ್ರಹವೂ ಸೇರಿದೆ . ಈ ಮಧ್ಯಸ್ಥಿಕೆಗಳು ಮತ್ತು ಉಪಕ್ರಮಗಳನ್ನು ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯದ ಒಟ್ಟಾರೆ ಉಸ್ತುವಾರಿಯಲ್ಲಿ ಅನುಷ್ಠಾನಗೊಳಿಸಲಾಗುತ್ತದೆ .


    ಪ್ರಥಮ ಹಂತದಲ್ಲಿ , ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯವು ಇತರ ಎಲ್ಲ ಸಚಿವಾಲಯಗಳ ಬೆಂಬಲದೊಂದಿಗೆ ಈ ಕೆಳಗಿನ ಹಲವು ಕ್ರಮಗಳನ್ನು ಈಗಾಗಲೇ ಕೈಗೊಂಡಿದೆ :

     1. ಈ ಪ್ಯಾಕೇಜ್ ಅಡಿ ರಾಜ್ಯ / ಕೇಂದ್ರಾಡಳಿತ ಪ್ರದೇಶಗಳು 3 ಸಾವಿರ ಕೋಟಿ ರೂ . ವರೆಗೆ ಹೆಚ್ಚುವರಿ ನಿಧಿಯನ್ನು ಹಾಲಿ ಇರುವ ಆರೋಗ್ಯ ವ್ಯವಸ್ಥೆಯನ್ನು ಕೋವಿಡ್ ಸಮರ್ಪಿತ ಆಸ್ಪತ್ರೆಗಳಾಗಿ , ಸಮರ್ಪಿತ ಕೋವಿಡ್ ಆರೋಗ್ಯ ಕೇಂದ್ರಗಳಾಗಿ ಮತ್ತು ಸಮರ್ಪಿತ ಕೋವಿಡ್ ಚಿಕಿತ್ಸಾ ಕೇಂದ್ರಗಳಾಗಿ ಬಲಪಡಿಸಲು ಬಿಡುಗಡೆ ಮಾಡಲಾಗುತ್ತದೆ . ಪ್ರತ್ಯೇಕೀಕರಣ , ಪರೀಕ್ಷೆ , ಚಿಕಿತ್ಸೆ , ರೋಗ ನಿಯಂತ್ರಣ , ಸೋಂಕುನಿವಾರಣೆ , ಸಾಮಾಜಿಕ ಅಂತರ ಮತ್ತು ನಿಗಾ ಕುರಿತಂತೆ ವಿವರವಾದ ಮಾರ್ಗಸೂಚಿ , ಶಿಷ್ಟಾಚಾರ ಮತ್ತು ಸಲಹೆಗಳನ್ನು ನೀಡಲಾಗಿದೆ . ಹಾಟ್ ಸ್ಪಾಟ್ ಗಳನ್ನು ಗುರುತಿಸಿ ಸೂಕ್ತ ದಿಗ್ಬಂಧನ ಕಾರ್ಯತಂತ್ರಗಳನ್ನು ಜಾರಿ ಮಾಡಲಾಗುತ್ತದೆ .
     2. ರೋಗಪತ್ತೆ ಪ್ರಯೋಗಾಲಯಗಳ ಜಾಲಗಳ ವಿಸ್ತರಣೆ ಮಾಡಲಾಗುತ್ತದೆ ಮತ್ತು ನಮ್ಮ ಪರೀಕ್ಷಾ ಸಾಮರ್ಥ್ಯವನ್ನು ಪ್ರತಿನಿತ್ಯ ಹೆಚ್ಚಿಸಲಾಗುತ್ತದೆ . ವಾಸ್ತವವಾಗಿ , ರಾಷ್ಟ್ರೀಯ ಕ್ಷಯರೋಗ ನಿರ್ಮೂಲನೆ ಕಾರ್ಯಕ್ರಮದ ಅಡಿಯಲ್ಲಿ ಅಸ್ತಿತ್ವದಲ್ಲಿರುವ ಬಹು - ರೋಗ ಪರೀಕ್ಷಾ ವೇದಿಕೆಗಳ ಮೇಲೆ ಪ್ರಭಾವ ಬೀರುವುದು , ಕೋವಿಡ್ - 19 ಪರೀಕ್ಷೆಯನ್ನು ಹೆಚ್ಚಿಸಲು 13 ಲಕ್ಷ ಪರೀಕ್ಷಾ ಕಿಟ್ ‌ ಗಳನ್ನು ಖರೀದಿಸಲು ಆದೇಶಗಳನ್ನು ನೀಡಲಾಗಿದೆ .
     3. ಸಮುದಾಯ ಆರೋಗ್ಯ ಸ್ವಯಂ ಸೇವಕರು ( ಆಶಾಗಳು ) ಸೇರಿದಂತೆ ಎಲ್ಲ ಆರೋಗ್ಯ ಕಾರ್ಯಕರ್ತರಿಗೆ “ ಪ್ರಧಾನಮಂತ್ರಿ ಗರೀಬ್ ಕಲ್ಯಾಣ ಪ್ಯಾಕೇಜ್ : ಕೋವಿಡ್ -19 ಆರೋಗ್ಯ ಕಾರ್ಯಕರ್ತರ ವಿಮಾ ಯೋಜನೆ " ಅಡಿಯಲ್ಲಿ ವಿಮಾ ವ್ಯಾಪ್ತಿ ಒದಗಿಸಲಾಗಿದೆ . ವೈಯಕ್ತಿಕ ಸುರಕ್ಷತಾ ಸಾಧನ ( ಪಿಪಿಇ ) , ಎನ್ . 9 ಮಾಸ್ಕ್ ಮತ್ತು ವೆಂಟಿಲೇಟರ್ , ಪರೀಕ್ಷಾ ಕಿಟ್ ಗಳು ಮತ್ತು ಚಿಕಿತ್ಸೆಯ ಔಷಧಗಳನ್ನು ಕೇಂದ್ರೀಕೃತವಾಗಿ ದಾಸ್ತಾನು ಮಾಡಲಾಗುತ್ತದೆ .

    ಈ ವೆಚ್ಚದ ಪ್ರಮುಖ ಪಾಲನ್ನು ಹೆಚ್ಚುತ್ತಿರುವ ತುರ್ತು ಸ್ಪಂದನೆಗಾಗಿ , ಸಾಂಕ್ರಾಮಿಕ ಸಂಶೋಧನೆ ಬಲಪಡಿಸುವುದರ ಜೊತೆಗೆ ರಾಷ್ಟ್ರೀಯ ಮತ್ತು ಒಂದು – ಆರೋಗ್ಯಕ್ಕಾಗಿ ರಾಜ್ಯಗಳ ಆರೋಗ್ಯ ವ್ಯವಸ್ಥೆ ಬಲಪಡಿಸಲು , ಬಹುವಲಯ ರಾಷ್ಟ್ರೀಯ ಸಂಸ್ಥೆ ಮತ್ತು ವೇದಿಕೆಗಳು , ಸಮುದಾಯ ಕಾರ್ಯಕ್ರಮ ಮತ್ತು ಅಪಾಯದ ಸಂವಹನ ಹಾಗೂ ಅನುಷ್ಠಾನ , ನಿರ್ವಹಣೆ , ಸಾಮರ್ಥ್ಯವರ್ಧನೆ , ನಿಗಾ ಮತ್ತು ಕಾಂಪೊನೆಂಟ್ ಮೌಲ್ಯಮಾಪನಕ್ಕೆ ಬಳಸಲಾಗುತ್ತದೆ . ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ ಸಂಪನ್ಮೂಲವನ್ನು ಪ್ಯಾಕೇಜ್ ನ ಅಂಶಗಳಲ್ಲಿ ಮತ್ತು ವಿವಿಧ ಜಾರಿ ಸಂಸ್ಥೆಗಳ ನಡುವೆ ( ರಾಷ್ಟ್ರೀಯ ಆರೋಗ್ಯ ಅಭಿಯಾನ , ಕೇಂದ್ರ ದಾಸ್ತಾನು , ರೈಲ್ವೆ , ಆರೋಗ್ಯ ಸಂಶೋಧನೆ / ಐಸಿಎಂಆರ್ , ರೋಗ ನಿಯಂತ್ರಣ ಕುರಿತ ರಾಷ್ಟ್ರೀಯ ಕೇಂದ್ರ ) ಗಳ ನಡುವೆ ಸಂದರ್ಭೋಚಿತವಾಗಿ ಪುನರ್ ನಿಗದಿ ಮಾಡುವ ಅಧಿಕಾರ ಹೊಂದಿರುತ್ತದೆ .


    ***

    
    
    (Release ID: 1617245) Visitor Counter : 23
    
    
      Read this release in: Tamil , Bengali , Marathi , English , Urdu , Hindi , Assamese , Manipuri , Punjabi , Gujarati , Odia , Telugu , Malayalam
    
    
    

3.