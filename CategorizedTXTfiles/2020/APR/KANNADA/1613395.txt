      ಬುಡಕಟ್ಟು ವ್ಯವಹಾರಗಳ ಸಚಿವಾಲಯ

      ಕೊರೊನಾ ವೈರಾಣು ವಿರುದ್ಧ ಮೂಲಭೂತ ಸುರಕ್ಷತೆ ಪಡೆಯುವ ಸಲುವಾಗಿ ಕುಶಲಕರ್ಮಿಗಳು/ ಎಸ್.ಎಚ್.ಜಿ.ಗಳು, ವನ್ ಧನ್ ಫಲಾನುಭವಿಗಳು ಮತ್ತು ಎನ್.ಜಿ.ಓ. ತಯಾರಿಸಿದ ಮಾಸ್ಕ್ ಗಳನ್ನು ಪೂರೈಕೆ ಮಾಡುವುದಾಗಿ ಟ್ರೈಫೆಡ್ ತಿಳಿಸಿದೆ
      Posted On: 11 APR 2020 2:47PM by PIB Bengaluru


    ಕೊ ರೊನಾ ವೈರಾಣು ವಿರುದ್ಧ ಮೂಲಭೂತ ಸುರಕ್ಷತೆ ಪಡೆಯುವ ಸಲುವಾಗಿ ಕುಶಲಕರ್ಮಿಗಳು / ಎಸ್.ಎಚ್.ಜಿ.ಗಳು , ವನ್ ಧನ್ ಫಲಾನುಭವಿಗಳು ಮತ್ತು ಎನ್.ಜಿ.ಓ. ತಯಾರಿಸಿದ ಮಾಸ್ಕ್ ಗಳನ್ನು ಪೂರೈಕೆ ಮಾಡುವುದಾಗಿ ಟ್ರೈಫೆಡ್ ತಿಳಿಸಿದೆ


    ಬುಡಕಟ್ಟು ವ್ಯವಹಾರಗಳ ಸಚಿವಾಲಯದ ಅಡಿಯಲ್ಲಿ ಟ್ರೈಪೆಡ್ ಬುಡಕಟ್ಟು ಕುಶಲಕರ್ಮಿಗಳು , ಸ್ವಸಹಾಯ ಗುಂಪುಗಳು (ಎಸ್.ಎಚ್.ಜಿ.) , ವನ್ ಧನ್ ಫಲಾನುಭವಿಗಳು ಮತ್ತು ಎನ್‌.ಜಿಒಗಳು ಇತ್ಯಾದಿಗಳೊಂದಿಗೆ ಅವರು ತಯಾರಿಸುವ ಕೈಮಗ್ಗ , ಕರಕುಶಲ ಮತ್ತು ನೈಸರ್ಗಿಕ ಉತ್ಪನ್ನಗಳಿಗೆ ಮಾರುಕಟ್ಟೆ ಬೆಂಬಲವನ್ನು ಒದಗಿಸುತ್ತಿದೆ. ಪ್ರಸಕ್ತ ಸನ್ನಿವೇಶದಲ್ಲಿ ಈ ಪೂರೈಕೆದಾರರ ಪೈಕಿ ಕೆಲವರು ಪ್ರಸಕ್ತ ಕಾಡುತ್ತಿರುವ ಸಾಂಕ್ರಾಮಿಕದಿಂದ ತಮ್ಮನ್ನು ಮತ್ತು ತಮ್ಮ ಸಮುದಾಯವನ್ನು ರಕ್ಷಿಸಿಕೊಳ್ಳಲು ತಮ್ಮ ಮನೆಗಳಲ್ಲೇ ಮಾಸ್ಕ್ ತಯಾರಿಕೆ ಮಾಡುತ್ತಿದ್ದಾರೆ. ಅವರಲ್ಲಿ ಕೆಲವರು ಸ್ಥಳೀಯ ಪ್ರಾಧಿಕಾರಗಳಿಗೆ ಪೂರೈಕೆ ಮಾಡುತ್ತಿದ್ದಾರೆ. ಈ ಸರಬರಾಜುದಾರರು ತಮ್ಮ ಮನೆಗಳಿಂದ ಮಾಸ್ಕ್ ತಯಾರಿಕೆ ಸಾಮರ್ಥ್ಯ ಹೆಚ್ಚಿಸಿ ಮತ್ತು ಕಡಿಮೆ ದರಗಳ ಜೊತೆಗೆ ಮಾಸ್ಕ್ ಗಳನ್ನು ಪೂರೈಸುವ ಮೂಲಕ ಸರ್ಕಾರಕ್ಕೆ ಸಹಾಯ ಮಾಡುವ ಇಚ್ಛೆಯನ್ನು ವ್ಯಕ್ತಪಡಿಸಿದ್ದಾರೆ. ಈ ಸರಬರಾಜುದಾರರು ತಯಾರಿಸುವ ಮಾಸ್ಕ್ ಗಳ ಪೂರೈಕೆ ಅವರಿಗೆ ಸುರಕ್ಷತೆ ಒದಗಿಸುವುದರ ಜೊತೆಗೆ ಜೀವನೋಪಾಯದ ಮಾರ್ಗವನ್ನೂ ಸೃಷ್ಟಿಸಲು ಸಹಾಯ ಮಾಡುತ್ತದೆ. ಟ್ರಾಫೆಡ್ ಪ್ರಸಕ್ತ ಸಂಕಷ್ಟದ ಸಮಯದಲ್ಲಿ ಈ ಮಾಸ್ಕ್ ಗಳಿಗೆ ಹೆಚ್ಚುವರಿ ಪೂರೈಕೆದಾರರ ಗುರುತಿಸುವ ಸಾಧ್ಯತೆಯ ಶೋಧನೆ ಮಾಡುತ್ತಿದೆ.


    ಕೋವಿಡ್ 19ರಿಂದ ತಲೆದೋರಿರುವ ಪ್ರಸಕ್ತ ಬಿಕ್ಕಟ್ಟಿನ ಪರಿಸ್ಥಿತಿ ದೇಶದಾದ್ಯಂತ ಹಿಂದೆಂದೂ ಕಾಣದಂಥಹ ಭೀತಿಯನ್ನು ತಂದೊಡ್ಡಿದೆ. ದೇಶದ ಎಲ್ಲ ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳು ಈ ಸಾಂಕ್ರಾಮಿಕದಿಂದ ವಿವಿಧ ಹಂತದಲ್ಲಿ ಬಾಧಿತವಾಗಿವೆ. ಈ ಮಹಾಮಾರಿಯ ಕರಿ ಛಾಯೆ ವಾಣಿಜ್ಯ ಮತ್ತು ಕೈಗಾರಿಕೆ ಹಾಗೂ ಸಮಾಜದ ಎಲ್ಲ ವಲಯದ ಮೇಲೆ ಬೀರಿದೆ. ಬಡವರು ಮತ್ತು ಅಂಚಿನಲ್ಲಿರುವವರು ಈ ಸಾಂಕ್ರಾಮಿಕದಿಂದ ತೀವ್ರ ಬಾಧಿತರಾಗಿದ್ದಾರೆ. ಇದು ದೇಶದ ಬಹುತೇಕ ವಲಯಗಳಲ್ಲಿ ಕೃಷಿ ಕ್ಷೇತ್ರದಲ್ಲಿ ಕೊಯ್ಲಿನ ಮತ್ತು ಮರಮುಟ್ಟು ಅಲ್ಲದ ಅರಣ್ಯ ಉತ್ಪನ್ನಗಳ (ಎನ್.ಟಿ.ಎಫ್.ಪಿ.) ಮಹತ್ವದ ಕಾಲವೂ ಆಗಿದೆ. ಹೀಗಾಗಿ ಮೂಲಭೂತ ಸುರಕ್ಷತೆಯಾದ ಮುಖವನ್ನು ಮುಚ್ಚಿಕೊಳ್ಳಲು ಮನೆಯಲ್ಲೇ ತಯಾರಿಸಿದ ಮಾಸ್ಕ್ ಅವಶ್ಯಕವಾಗಿದೆ.


    *****

    
    
    (Release ID: 1613395) Visitor Counter : 17
    
    
      Read this release in: English , Urdu , Marathi , Hindi , Bengali , Assamese , Punjabi , Gujarati , Odia , Tamil , Telugu