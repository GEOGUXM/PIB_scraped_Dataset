      ವಿಜ್ಞಾನ ಮತ್ತು ತಂತ್ರಜ್ಞಾನ ಸಚಿವಾಲಯ

      ಕೋವಿಡ್-19 ಸವಾಲುಗಳನ್ನು ಎದುರಿಸಲು ಭಾರತ-ಅಮೆರಿಕಾ ವಿಜ್ಞಾನ ಮತ್ತು ತಂತ್ರಜ್ಞಾನ ವೇದಿಕೆ (IUSSTF) ಯಿಂದ ಭಾರತ-ಅಮೆರಿಕಾ ವರ್ಚುವಲ್ ನೆಟ್‌ವರ್ಕ್‌ಗಳಿಗೆ ಉತ್ತೇಜನ
      Posted On: 13 APR 2020 11:21AM by PIB Bengaluru


    ಕೋವಿಡ್ -19 ಸವಾಲುಗಳನ್ನು ಎದುರಿಸಲು ಭಾರತ - ಅಮೆರಿಕಾ ವಿಜ್ಞಾನ ಮತ್ತು ತಂತ್ರಜ್ಞಾನ ವೇದಿಕೆ ( IUSSTF) ಯಿಂದ ಭಾರತ - ಅಮೆರಿಕಾ ವರ್ಚುವಲ್ ನೆಟ್ ‌ ವರ್ಕ್ ‌ ಗಳಿಗೆ ಉತ್ತೇಜನ


    ಭಾರತ - ಅಮೆರಿಕಾ ವಿಜ್ಞಾನ ಮತ್ತು ತಂತ್ರಜ್ಞಾನ ವೇದಿಕೆ ( ಐಯುಎಸ್ ‌ ಟಿಎಫ್ ) ಯು , ಪ್ರಸ್ತುತ ಕೋವಿಡ್ - ಸಂಬಂಧಿತ ಸಂಶೋಧನೆಯಲ್ಲಿ ತೊಡಗಿರುವ ಭಾರತೀಯ ಮತ್ತು ಅಮೆರಿಕಾ ವಿಜ್ಞಾನಿಗಳು ಮತ್ತು ಎಂಜಿನಿಯರ್ ‌ ಗಳಿಗೆ ವರ್ಚುವಲ್ ವ್ಯವಸ್ಥೆಯ ಮೂಲಕ ಜಂಟಿ ಸಂಶೋಧನಾ ಚಟುವಟಿಕೆಗಳನ್ನು ನಡೆಸಲು ಅನುವು ಮಾಡಿಕೊಡಲು ‘ ಕೋವಿಡ್ -19 ಇಂಡೋ - ಯು . ಎಸ್ . ವರ್ಚುವಲ್ ನೆಟ್ ‌ ವರ್ಕ್ ’ ಗಳಿಗಾಗಿ ಪ್ರಸ್ತಾವಗಳನ್ನು ಆಹ್ವಾನಿಸಿದೆ . ಇದು ಅಸ್ತಿತ್ವದಲ್ಲಿರುವ ಮೂಲಸೌಕರ್ಯ ಮತ್ತು ಧನಸಹಾಯವನ್ನು ಹೆಚ್ಚಿಸುತ್ತದೆ . COVID-19 ಕ್ಕೆ ಸಂಬಂಧಿಸಿದ ಮಂದುವರೆದ ಸಂಶೋಧನೆಗಳು ಮತ್ತು ನಿರ್ಣಾಯಕ ಸವಾಲುಗಳನ್ನು ಬಗೆಹರಿಸುವ ಭಾರತ - ಅಮೆರಿಕಾದ ಸಹಭಾಗಿತ್ವಕ್ಕೆ ಪ್ರಯೋಜನಕಾರಿಯಾಗುವ ಪ್ರಸ್ತಾಪಗಳನ್ನು ಪ್ರೋತ್ಸಾಹಿಸಲಾಗುತ್ತದೆ .


    ಕೋವಿಡ್ -19 ರಂತಹ ಜಾಗತಿಕ ಸವಾಲುಗಳು ಜಾಗತಿಕ ಸಹಯೋಗ ಮತ್ತು ಸಹಭಾಗಿತ್ವಕ್ಕೆ ಕರೆ ನೀಡುತ್ತವೆ . ಉತ್ತಮ ವಿಜ್ಞಾನಿಗಳು , ಎಂಜಿನಿಯರ್ ‌ ಗಳು ಮತ್ತು ಉದ್ಯಮಿಗಳನ್ನು ಒಟ್ಟುಗೂಡಿಸಿ ಪ್ರಸ್ತುತ ಸಾಂಕ್ರಾಮಿಕ ರೋಗವನ್ನು ಎದುರಿಸುವುದು ಮಾತ್ರವಲ್ಲದೆ ಮುಂದೆ ಎದುರಾಗುವ ಸವಾಲುಗಳಿಗೂ ಪರಿಹಾರಗಳನ್ನು ಕಂಡುಕೊಳ್ಳಬೇಕಾಗಿದೆ . ಎರಡೂ ದೇಶಗಳಲ್ಲಿ ಸಹಕಾರಿ ಉಪಕ್ರಮಗಳಿಗೆ ವೇಗ ನೀಡುವ ಪ್ರಮುಖ ಉದ್ದೇಶದಿಂದ ಐಯುಎಸ್ ‌ ಟಿಎಫ್ ಇಂತಹ ಸಹಯೋಗಗಳನ್ನು ಉತ್ತೇಜಿಸುತ್ತಿದೆ .


    ಮಾರ್ಚ್ 2000 ದಲ್ಲಿ ಭಾರತ ಮತ್ತು ಅಮೆರಿಕಾ ನಡುವಿನ ಒಪ್ಪಂದದಡಿಯಲ್ಲಿ ಸ್ಥಾಪಿಸಲಾದ ಐಯುಎಸ್ ‌ ಟಿಎಫ್ ಒಂದು ಸ್ವಾಯತ್ತ ದ್ವಿಪಕ್ಷೀಯ ಸಂಘಟನೆಯಾಗಿದ್ದು , ಎರಡೂ ಸರ್ಕಾರಗಳು ಜಂಟಿಯಾಗಿ ಧನಸಹಾಯವನ್ನು ಒದಗಿಸುತ್ತವೆ . ಇದು ವಿಜ್ಞಾನ , ತಂತ್ರಜ್ಞಾನ , ಎಂಜಿನಿಯರಿಂಗ್ ಮತ್ತು ನಾವೀನ್ಯತೆಯನ್ನು ಸರ್ಕಾರ , ಅಕಾಡೆಮಿ ಮತ್ತು ಉದ್ಯಮದ ನಡುವೆ ಪರಸ್ಪರ ಕ್ರಿಯೆಯ ಮೂಲಕ ಉತ್ತೇಜಿಸುತ್ತದೆ . ಭಾರತ ಸರ್ಕಾರದ ವಿಜ್ಞಾನ ಮತ್ತು ತಂತ್ರಜ್ಞಾನ ಇಲಾಖೆ ಮತ್ತು ಅಮೆರಿಕಾದ ಡಿಪಾರ್ಟ್ಮೆಂಟ್ ಆಫ್ ಸ್ಟೆಟ್ ನೋಡಲ್ ಇಲಾಖೆಗಳಾಗಿವೆ .


    " ಕೋವಿಡ್ -19 ರ ಸಮಯದಲ್ಲಿ ವಿಜ್ಞಾನವು ಜಾಗತಿಕವಾಗಿ ಪರಿಣಾಮಕಾರಿಯಾದ ಸಂವಹನ , ಅಗತ್ಯ - ಗುರುತಿಸುವಿಕೆ , ಸಹಯೋಗ , ವೇಗ , ಅನುವಾದ ಮತ್ತು ತಾಂತ್ರಿಕ ಅಂಶಗಳು , ಪಾರದರ್ಶಕತೆ , ಹೊಣೆಗಾರಿಕೆ , ಸಾಮಾಜಿಕ ಪ್ರಯೋಜನಗಳು ಮತ್ತು ಸಮಸ್ಯೆ ಪರಿಹಾರದ ಸಾಮಾನ್ಯ ಉತ್ಸಾಹ ಮುಂತಾದ ಅಂಶಗಳನ್ನು ಮುನ್ನೆಲೆಗೆ ತರುತ್ತಿದೆ . ಹೊರಹೊಮ್ಮುವ ಪರಿಣಾಮಕಾರಿ ಪರಿಹಾರಗಳು ಅಂತರದೇಶೀಯವಾಗಿರಬಹುದು . ಐಯುಎಸ್ ‌ ಟಿಎಫ್ ಬಲವಾದ ಸಹಯೋಗಗಳ ಮೂಲಕ ಸಂಬಂಧಿತ ತಂತ್ರಜ್ಞಾನಗಳನ್ನು ಅಭಿವೃದ್ಧಿಪಡಿಸುವ ಇತಿಹಾಸವನ್ನು ಹೊಂದಿದೆ . ಆದ್ದರಿಂದ ಪ್ರಾರಂಭವಾಗುವ ಚಟುವಟಿಕೆಗೆ ಇದು ಉತ್ತಮ ವೇದಿಕೆಯಾಗಿದೆ " ಎಂದು ವಿಜ್ಞಾನ ಮತ್ತು ತಂತ್ರಜ್ಞಾನ ಇಲಾಖೆ ಕಾರ್ಯದರ್ಶಿ ಪ್ರೊ . ಅಶುತೋಷ್ ಶರ್ಮಾ ಹೇಳಿತ್ತಾರೆ .


    ಕೋವಿಡ್ -19 ಸಾಂಕ್ರಾಮಿಕ ರೋಗದ ವಿರುದ್ಧ ಜಗತ್ತು ಹೋರಾಡುತ್ತಿರುವಾಗ , ಈ ಜಾಗತಿಕ ಸವಾಲನ್ನು ಎದುರಿಸಲು ವಿಜ್ಞಾನ ಮತ್ತು ತಂತ್ರಜ್ಞಾನ ಸಮುದಾಯಗಳು ಒಟ್ಟಾಗಿ ಕೆಲಸ ಮಾಡುವುದು ಮತ್ತು ಸಂಪನ್ಮೂಲಗಳನ್ನು ಹಂಚಿಕೊಳ್ಳುವುದು ಅಗತ್ಯವಾಗಿದೆ . ಹೊಸ ಲಸಿಕೆಗಳು , ಸಾಧನಗಳು , ರೋಗನಿರ್ಣಯ ಸಾಧನಗಳು ಮತ್ತು ಮಾಹಿತಿ ವ್ಯವಸ್ಥೆಗಳ ಅಭಿವೃದ್ಧಿಯ ಮೂಲಕ ಪರಿಹಾರಗಳನ್ನು ಕಂಡುಹಿಡಿಯುವಲ್ಲಿ ವಿಜ್ಞಾನ , ಎಂಜಿನಿಯರಿಂಗ್ ಮತ್ತು ತಂತ್ರಜ್ಞಾನವು ನಿರ್ಣಾಯಕ ಪಾತ್ರ ವಹಿಸುತ್ತದೆ . ರಾಷ್ಟ್ರಗಳು ಮತ್ತು ಸಂಸ್ಥೆಗಳ ಸಹಯೋಗದಿಂದಾಗಿ ವಿಜ್ಞಾನ ಮತ್ತು ತಂತ್ರಜ್ಞಾನ ಸಮುದಾಯಗಳಾದ್ಯಂತ ಪರಿಣತಿಯನ್ನು ಹಂಚಿಕೊಳ್ಳಬಹುದು . ಜಾಗತಿಕವಾಗಿ ತೊಡಗಿಸಿಕೊಂಡಿರುವ ವಿಜ್ಞಾನ , ಎಂಜಿನಿಯರಿಂಗ್ ಮತ್ತು ತಂತ್ರಜ್ಞಾನ - ಸಮರ್ಥ ಕಾರ್ಯಪಡೆಯ ಅಭಿವೃದ್ಧಿಗೆ ಅನುಕೂಲವಾಗಬಹುದು ,


    ಇದು ಸಾಂಕ್ರಾಮಿಕ ಪರಿಹಾರಗಳಿಗೆ ಸಕ್ರಿಯವಾಗಿ ಕೆಲಸ ಮಾಡುತ್ತದೆ .


    ಅರ್ಜಿಗಳನ್ನು ಆನ್ ‌ ಲೈನ್ ‌ ನಲ್ಲಿ 15 ಏಪ್ರಿಲ್ 2020 ರಿಂದ 15 ಮೇ 2020 ರವರೆಗೆ ಸ್ವೀಕರಿಸಲಾಗುತ್ತದೆ .


    ಹೆಚ್ಚಿನ ವಿವರಗಳಿಗಾಗಿ , https://www.iusstf.org/ ಗೆ ಭೇಟಿ ನೀಡಬಹುದು .


    ಸಂಪರ್ಕ ವಿವರಗಳು : ಡಾ ( ಎಂ . ಎಸ್ ) ನಂದಿನಿ ಕಣ್ಣನ್ , ಇಡಿ , ಐಯುಎಸ್ ‌ ಟಿಎಫ್


    ಇಮೇಲ್ : nandini.kannan@indousstf.org


    ಮೊಬೈಲ್ : + 91-9717957003


    ***

    
    
    (Release ID: 1613907) Visitor Counter : 34
    
    
      Read this release in: Punjabi , English , Urdu , Marathi , Hindi , Assamese , Bengali , Manipuri , Gujarati , Odia , Tamil , Telugu , Malayalam