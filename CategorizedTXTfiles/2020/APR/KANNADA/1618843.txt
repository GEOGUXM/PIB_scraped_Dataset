      ಈಶಾನ್ಯ ರಾಜ್ಯಗಳ ಅಭಿವೃಧ್ಧಿ ಸಚಿವಾಲಯ

      ಎಂಟು ಈಶಾನ್ಯ ರಾಜ್ಯಗಳ ಪೈಕಿ ಐದು ರಾಜ್ಯಗಳು ಕೊರೊನಾ ಮುಕ್ತವಾಗಿದ್ದು ಇತರ ಮೂರು ರಾಜ್ಯಗಳಲ್ಲಿ ಕಳೆದ ಕೆಲವು ದಿನಗಳಿಂದ ಯಾವುದೇ ಹೊಸ ಕೊರೊನಾ ಪ್ರಕರಣಗಳು ವರದಿಯಾಗಿಲ್ಲ: ಡಾ.ಜಿತೇಂದ್ರ ಸಿಂಗ್
      Posted On: 27 APR 2020 6:12PM by PIB Bengaluru


    ಎಂಟು ಈಶಾನ್ಯ ರಾಜ್ಯಗಳ ಪೈಕಿ ಐದು ರಾಜ್ಯಗಳು ಕೊರೊನಾ ಮುಕ್ತವಾಗಿ ದ್ದು ಇತರ ಮೂರು ರಾಜ್ಯಗಳಲ್ಲಿ ಕಳೆದ ಕೆಲವು ದಿನಗಳಿಂದ ಯಾವುದೇ ಹೊಸ ಕೊರೊನಾ ಪ್ರಕರಣಗಳು ವರದಿಯಾಗಿಲ್ಲ : ಡಾ . ಜಿತೇಂದ್ರ ಸಿಂಗ್


    ಎಂಟು ಈಶಾನ್ಯ ರಾಜ್ಯಗಳಲ್ಲಿ ಐದು ಕೊರೊನಾ ಮುಕ್ತವಾಗಿದ್ದರೆ , ಇತರ ಮೂರು ರಾಜ್ಯಗಳಲ್ಲಿ ಕಳೆದ ಕೆಲವು ದಿನಗಳಿಂದ ಯಾವುದೇ ಹೊಸ ಕೊರೊನಾ ಪ್ರಕರಣಗಳು ವರದಿಯಾಗಿಲ್ಲ . ಈ ವಿಷಯವನ್ನು ಇಂದು ಈಶಾನ್ಯ ಪ್ರದೇಶದ ಅಭಿವೃದ್ಧಿ ಸಚಿವಾಲಯದ ( ಡಿಒಎನ್ ಇ ಆರ್ ) , ಕೇಂದ್ರ ರಾಜ್ಯ ಸಚಿವರು ( ಸ್ವತಂತ್ರ ನಿರ್ವಹಣೆ ) , ಪ್ರಧಾನಮಂತ್ರಿ ಕಚೇರಿ ರಾಜ್ಯ ಸಚಿವರು , ಸಿಬ್ಬಂದಿ , ಸಾರ್ವಜನಿಕ ಕುಂದುಕೊರತೆ , ಪಿಂಚಣಿ , ಪರಮಾಣು ಶಕ್ತಿ ಮತ್ತು ಬಾಹ್ಯಾಕಾಶ , ಸಚಿವರಾದ ಡಾ . ಜಿತೇಂದ್ರ ಸಿಂಗ್ ಅವರು ವಿಡಿಯೋ ಕಾನ್ಫರೆನ್ಸ್ ಮೂಲಕ ಪರಿಶೀಲನಾ ಸಭೆಯ ನಂತರ ತಿಳಿಸಿದರು . ಇದರಲ್ಲಿ ಈಶಾನ್ಯ ಕೌನ್ಸಿಲ್ ( ಎನ್ ‌ ಇಸಿ ) ಶಿಲ್ಲಾಂಗ್ ‌ ನ ಹಿರಿಯ ಅಧಿಕಾರಿಗಳು ಮತ್ತು ವಿವಿಧ ಸರ್ಕಾರಿ ಸಂಸ್ಥೆಗಳು ಮತ್ತು ಪಿಎಸ್ ಯುಗಳ ಪ್ರತಿನಿಧಿಗಳು ಈಶಾನ್ಯ ಪ್ರಾದೇಶಿಕ ಕೃಷಿ ಮಾರುಕಟ್ಟೆ ನಿಗಮ ( ಎನ್ ‌ ಇಆರ್ ‌ ಎಎಂಸಿ ) , ಈಶಾನ್ಯ ಕರಕುಶಲ ಮತ್ತು ಕೈಮಗ್ಗ ಅಭಿವೃದ್ಧಿ ನಿಗಮ ( ಎನ್ ‌ ಇಹೆಚ್ ‌ ಡಿಸಿ ) , ಈಶಾನ್ಯ ಅಭಿವೃದ್ಧಿ ಹಣಕಾಸು ನಿಗಮ ನಿಯಮಿತ ( ಎನ್ ‌ ಇಡಿಎಫ್ ‌ ಐ ) , ಕಬ್ಬು ಮತ್ತು ಬಿದಿರಿನ ತಂತ್ರಜ್ಞಾನ ಕೇಂದ್ರ ( ಸಿಬಿಟಿಸಿ ) ಇತ್ಯಾದಿಗಳು ಆಯಾ ಸ್ಥಳಗಳಿಂದ ಭಾಗವಹಿಸಿದ್ದವು .


    ಮಾಧ್ಯಮಗಳಿಗೆ ಮಾಹಿತಿ ನೀಡಿದ ಡಾ . ಜಿತೇಂದ್ರ ಸಿಂಗ್ ರವರು , ಕಳೆದ ಆರು ವರ್ಷಗಳಲ್ಲಿ , ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿಯವರ ನೇತೃತ್ವದಲ್ಲಿ , ಈಶಾನ್ಯ ಪ್ರದೇಶವು ಅಭಿವೃದ್ಧಿಶೀಲ ಪರಿವರ್ತನೆಯ ಪ್ರದೇಶದ ಮಾದರಿಯಾಗಿ ಹೊರಹೊಮ್ಮಿದೆ , ಪ್ರಸ್ತುತ ಕೋವಿಡ್ ಬಿಕ್ಕಟ್ಟಿನ ಹಿನ್ನೆಲೆಯಲ್ಲಿ , ಇದು ಪರಿಣಾಮಕಾರಿ , ಶ್ರದ್ಧೆ ಮತ್ತು ಶಿಸ್ತುಬದ್ಧ ಆರೋಗ್ಯ ನಿರ್ವಹಣೆಯ ಪ್ರದೇಶದ ಒಂದು ಮಾದರಿಯಾಗಿ ಹೊರಹೊಮ್ಮಿದೆ


    ಡಾ . ಜಿತೇಂದ್ರ ಸಿಂಗ್ ರವರು ಮತ್ತಷ್ಟು ವಿವರಣೆಯನ್ನು ನೀಡುತ್ತ , 5 ಈಶಾನ್ಯ ರಾಜ್ಯಗಳಾದ ಸಿಕ್ಕಿಂ , ನಾಗಾಲ್ಯಾಂಡ್ , ಅರುಣಾಚಲ ಪ್ರದೇಶ , ಮಣಿಪುರ ಮತ್ತು ತ್ರಿಪುರವು ಸಂಪೂರ್ಣವಾಗಿ ಕೊರೊನಾ ಮುಕ್ತವಾಗಿದ್ದು , ಇತರ 3 ರಾಜ್ಯಗಳಾದ ಅಸ್ಸಾಂ , ಮೇಘಾಲಯ ಮತ್ತು ಮಿಜೋರಾಂ ಕ್ರಮವಾಗಿ 8, 11 ಮತ್ತು 1 ಕೊರೊನಾ ಸೋಂಕು ಧೃಡಪಟ್ಟ ಪ್ರಕರಣಗಳನ್ನು ಹೊಂದಿವೆ ಮತ್ತು ಅವು ಋಣಾತ್ಮಕವಾಗಲು ಕಾಯುತ್ತಿವೆ , ಆದರೆ ಕಳೆದ ರಾತ್ರಿಯವರೆಗೆ ಯಾವುದೇ ಹೊಸ ಪ್ರಕರಣಗಳು ವರದಿಯಾಗಿಲ್ಲ . ಪರಿಪೂರ್ಣ ಸಮನ್ವಯವನ್ನು ಖಾತ್ರಿಪಡಿಸಿದ್ದಕ್ಕಾಗಿ ಈಶಾನ್ಯ ಪ್ರದೇಶದ ರಾಜ್ಯ ಸರ್ಕಾರಗಳು , ಅವರ ಮುಖ್ಯಮಂತ್ರಿಗಳು ಮತ್ತು ಈಶಾನ್ಯ ಪ್ರದೇಶದ ಅಭಿವೃದ್ಧಿ ಸಚಿವಾಲಯ ಮತ್ತು ಈಶಾನ್ಯ ಮಂಡಳಿಯ ( ಎನ್ ‌ ಇಸಿ ) ಅಧಿಕಾರಿಗಳನ್ನು ಅವರು ಅಭಿನಂದಿಸಿದರು .


    ಸೋಂಕಿನ ನಿರ್ವಹಣೆ ಮತ್ತು ಕೊರೊನಾ ರೋಗಿಗಳ ಆರೈಕೆ , ನಿರ್ಣಾಯಕ ಆರೈಕೆ ಮತ್ತು ಸುಧಾರಿತ ಆರೋಗ್ಯ ರಕ್ಷಣೆಗಾಗಿ ಮೀಸಲಾಗಿರುವ ಹೊಸ ಆರೋಗ್ಯ ಸಂಬಂಧಿತ ಯೋಜನೆಗಳಿಗಾಗಿ ಮಿಜೋರಾಂ , ಮೇಘಾಲಯ , ಅರುಣಾಚಲ ಪ್ರದೇಶ ಮತ್ತು ಮಣಿಪುರದ ವಿವಿಧ ಈಶಾನ್ಯ ರಾಜ್ಯಗಳಿಂದ ಪಡೆದ ಮತ್ತು ಪರಿಗಣಿಸಲ್ಪಟ್ಟಿರುವ ಪ್ರಸ್ತಾಪಗಳ ಬಗ್ಗೆ ಡಾ . ಜಿತೇಂದ್ರ ಸಿಂಗ್ ಮಾಹಿತಿ ನೀಡಿದರು . ಈ ಯೋಜನೆಗಳನ್ನು ಆದ್ಯತೆಯೊಂದಿಗೆ ವ್ಯವಹರಿಸಲಾಗುವುದು ಎಂದರು . ಇದಲ್ಲದೆ , ಲಾಕ್ ‌ ಡೌನ್ ‌ ಗೆ ಮೊದಲೇ ಸಚಿವಾಲಯವು ಆರಂಭಿಕ ಹಂತದಲ್ಲಿಯೇ ಈಶಾನ್ಯ ರಾಜ್ಯಗಳ ವಿಲೇವಾರಿಗೆ 25 ಕೋಟಿ ರೂಪಾಯಿಗಳನ್ನು ಕೊರೊನಾ ಸಂಬಂಧಿತ ಚಟುವಟಿಕೆಗಳಿಗೆ ಅಂತರನಿಧಿಯಂತೆ ಇರಿಸಿತ್ತು .


    ಸಭೆಯಲ್ಲಿ , ಡಾ . ಜಿತೇಂದ್ರ ಸಿಂಗ್ ಅವರು ಗೃಹ ಸಚಿವಾಲಯದ ಮಾರ್ಗಸೂಚಿಗಳ ಪ್ರಕಾರ , ಮುಖ್ಯವಾಗಿ ಬಿದಿರು ಸಂಬಂಧಿತ ಚಟುವಟಿಕೆಗಳನ್ನು ಒಳಗೊಂಡಿದ್ದ ವಿನಾಯಿತಿ ಪಡೆದ ಪ್ರದೇಶಗಳಲ್ಲಿ ಇತ್ತೀಚಿನ ದಿನಗಳಲ್ಲಿ ಆದ ವಿವಿಧ ಆರ್ಥಿಕ ಚಟುವಟಿಕೆಗಳ ಬಗ್ಗೆ ಹೊಸ ಮಾಹಿತಿಗಳನ್ನು ಪಡೆದರು ,


    ***

    
    
    (Release ID: 1618843) Visitor Counter : 16
    
    
      Read this release in: English , Urdu , Hindi , Manipuri , Bengali , Assamese , Manipuri , Punjabi , Gujarati , Odia , Tamil , Telugu