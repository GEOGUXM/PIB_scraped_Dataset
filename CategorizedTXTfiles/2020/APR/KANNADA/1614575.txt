      ಪ್ರವಾಸೋದ್ಯಮ ಸಚಿವಾಲಯ

      ಪ್ರವಾಸೋದ್ಯಮ ಸಚಿವಾಲಯದಿಂದ “ದೇಖೊ ಅಪ್ನಾ ದೇಶ್” ವೆಬಿನಾರ್ ಸರಣಿ ಪ್ರಾರಂಭ
      Posted On: 14 APR 2020 4:20PM by PIB Bengaluru


    ಪ್ರವಾಸೋದ್ಯಮ ಸಚಿವಾಲ ಯದಿಂದ “ ದೇಖೊ ಅಪ್ನಾ ದೇಶ್ ” ವೆಬಿನಾರ್ ಸರಣಿ ಪ್ರಾರಂಭ


    ವೆಬಿನಾರ್ ಸರಣಿಯಲ್ಲಿ ಮೊದಲನೇಯದ್ದು “ ಸಿಟಿ ಆಫ್ ಸಿಟೀಸ್ – ಡೆಲ್ಹಿಸ್ ಪರ್ಸನಲ್ ಡೈರಿ ”


    “ ದೇಖೊ ಅಪ್ನಾ ದೇಶ್ ” ವೆಬಿನಾರ್ ಸರಣಿ ಮುಂದುವರಿಯಲಿದ್ದು ಭಾರತದ ವಿಭಿನ್ನತೆ ಮತ್ತು ಅಪೂರ್ವ ಇತಿಹಾಸ ಹಾಗು ಸಂಸ್ಕೃತಿಯನ್ನು ತೋರಿಸುವತ್ತ ಸಚಿವಾಲಯ ಕಾರ್ಯನಿರ್ವಹಿಸಲಿದೆ : ಶ್ರೀ ಪಟೇಲ್


    ಭಾರತದಲ್ಲಷ್ಟೇ ಅಲ್ಲ ಜಾಗತಿಕವಾಗಿಯೂ ಎಲ್ಲ ಮಾನವರ ಜೀವನದ ಮೇಲೆ ಕೋವಿಡ್ – 19 ಕೆಟ್ಟ ಪರಿಣಾಮವನ್ನು ಬೀರಿದೆ . ಸಹಜವಾಗಿಯೇ ಪ್ರವಾಸೋದ್ಯಮ ವಲಯ ಸ್ಥಳೀಯವಾಗಿ ಅಥವಾ ವಿದೇಶಗಳಿಂದ ಯಾವುದೇ ಸಂಚಾರವಿಲ್ಲದೆ ಭಾರೀ ಆಘಾತಕ್ಕೆ ಒಳಗಾಗಿದೆ . ಆದರೆ ತಂತ್ರಜ್ಞಾನದ ಸಹಾಯದಿಂದ ನಾವು ನಂತರದ ದಿನಗಳಲ್ಲಿ ನಮ್ಮ ಪ್ರವಾಸವನ್ನು ಯೋಜಿಸಲು ವಾಸ್ತವವಾಗಿ ಸ್ಥಳಗಳು ಮತ್ತು ಗಮ್ಯಸ್ಥಾನಗಳಿಗೆ ಭೇಟಿ ನೀಡಬಹುದಾಗಿದೆ . ಈ ಸಂಕಷ್ಟದ ಸಮಯದಲ್ಲಿ ಮಾನವ ಸಂಪರ್ಕ ಕಾಯ್ದುಕೊಳ್ಳಲು ತಂತ್ರಜ್ಞಾನ ಸೂಕ್ತವಾಗಿ ಬಳಕೆಯಾಗುತ್ತಿದೆ ಮತ್ತು ಶೀಘ್ರದಲ್ಲಿ ಪ್ರವಾಸ ಕೈಗೊಳ್ಳುವ ಉತ್ತಮ ಸಮಯವೂ ಬರಲಿದೆ ಎಂಬ ನಂಬಿಕೆಯನ್ನು ಉಳಿಸಿಕೊಡುತ್ತಿದೆ .


    ಇದನ್ನು ಗಮನದಲ್ಲಿಟ್ಟುಕೊಂಡು , ಪ್ರವಾಸೋದ್ಯಮ ಸಚಿವಾಲಯ ಇಂದಿನಿಂದ “ ದೇಖೊ ಅಪ್ನಾ ದೇಶ್ ” ವೆಬಿನಾರ್ ಸರಣಿಯನ್ನು ಪ್ರಾರಂಭಿಸಿದೆ . ಇದು ಹಲವಾರು ಪ್ರೇಕ್ಷಣೀಯ ಸ್ಥಳಗಳು ಮತ್ತು ಭಾರತೀಯ ಸಂಸ್ಕೃತಿ ಮತ್ತು ಪರಂಪರೆ ಬಗ್ಗೆ ಸಂಪೂರ್ಣ ಹಾಗೂ ಆಳವಾದ ಮಾಹಿತಿ ಒದಗಿಸುತ್ತದೆ . ಈ ಸರಣಿಯ ಭಾಗವಾದ ಪ್ರಥಮ ವೆಬಿನಾರ್ ದೆಹಲಿಯ ಸುದೀರ್ಘ ಇತಿಹಾಸದ ಕುರಿತಾಗಿದೆ ಹಾಗೂ 8 ನಗರಗಳ ಕುರಿತು ಮಾಹಿತಿಯನ್ನು ತೆರೆದಿಟ್ಟಿದೆ . ಇದರಲ್ಲಿ ಪ್ರತಿಯೊಂದು ನಗರವೂ ತನದೇ ವೈಶಿಷ್ಟ್ಯತೆ ಹೊಂದಿದೆ ಮತ್ತು ನಾವು ಇಂದು ಕಾಣುವಂತಹ ಭವ್ಯವಾದ ದೆಹಲಿ ನಗರವನ್ನಾಗಿಸುವ ಕುರುಹುಗಳನ್ನು ಬಿಟ್ಟುಹೋಗಿದೆ . ಈ ವೆಬಿನಾರ್ ಗೆ “ ಸಿಟಿ ಆಫ್ ಸಿಟೀಸ್ – ಡೆಲ್ಹಿಸ್ ಪರ್ಸನಲ್ ಡೈರಿ ” ಎಂಬ ಶಿರ್ಷಿಕೆ ನೀಡಲಾಗಿತ್ತು .


    ಕೇಂದ್ರ ಪ್ರವಾಸೋದ್ಯಮ ಮತ್ತು ಸಂಸ್ಕೃತಿ ಇಲಾಖೆಯ ರಾಜ್ಯ ಸಚಿವರಾದ ಶ್ರೀ ಪ್ರಹ್ಲಾದ್ ಸಿಂಗ್ ಪಟೇಲ್ ಅವರು ವೆಬಿನಾರ್ ಗಳ ಸರಣಿ ಮುಂದುವರಿಯುತ್ತಿರುವ ಪ್ರಕ್ರಿಯೆಯಾಗಿದೆ ಮತ್ತು ಸಚಿವಾಲಯ ಭಾರತದ ವೈವಿಧ್ಯಮಯ ಮತ್ತು ಭವ್ಯ ಇತಿಹಾಸವನ್ನು ಪ್ರದರ್ಶಿಸುವೆಡೆಗೆ ಕಾರ್ಯ ನಿರ್ವಹಿಸಲಿದೆ ಎಂದು ಹೇಳಿದರು , ಇದರಲ್ಲಿ ಭಾರತದ ಸ್ಮಾರಕಗಳು , ಪಾಕ ಪದ್ಧತಿ , ನೃತ್ಯ ಪ್ರಕಾರಗಳು , ನೈಸರ್ಗಿಕ ಧಾಮಗಳು , ಉತ್ಸವಗಳು ಮತ್ತು ಇನ್ನೂ ಅನೇಕ ಶ್ರೀಮಂತ ನಾಗರಿಕತೆಯ ಅಂಶಗಳನ್ನು ಈ ವೆಬಿನಾರ್ ಒಳಗೊಂಡಿದೆ .


    ಈ ಸಭೆಯ ಮುಖ್ಯ ಉದ್ದೇಶ ಪ್ರವಾಸೋದ್ಯಮ ಜಾಗೃತಿ ಮತ್ತು ಸಾಮಾಜಿಕ ಇತಿಹಾಸವನ್ನು ಆಧರಿಸಿದ್ದಾಗಿದೆ . ಆಸಕ್ತಿಕರ ಐತಿಹ್ಯದಿಂದ ಕೂಡಿದ ಈ ಸಭೆಯನ್ನು ದಿ ಇಂಡಿಯಾ ಸಿಟಿ ವಾಕ್ಸ್ ಫಾರ್ ಮಿನಿಸ್ಟ್ರಿ ಆಫ್ ಟೂರಿಸಂ ನಿಂದ ಆಯೋಜಿಸಲಾಗಿದ್ದು ಸುಮಾರು 5546 ಉತ್ಸುಕರು ಭಾಗವಹಿಸಿ ನೋಂದಾಯಿಸಿಕೊಂಡಿದ್ದರು . ಹಲವಾರು ಆಸಕ್ತಿಕರ ಪ್ರಶ್ನೆಗಳನ್ನು ಕೇಳಲಾಯಿತು . ಇದು ಪಾಲ್ಗೊಂಡವರ ಆಸಕ್ತಿಯನ್ನು ತೋರ್ಪಡಿಸಿತು . ಶೀಘ್ರದಲ್ಲೇ ಈ ವೆಬಿನಾರ್ ಸಾರ್ವಜನಿಕ ವಲಯಕ್ಕೆ ಲಭ್ಯವಾಗಲಿದೆ . ಇದು ಸಚಿವಾಲಯದ ಸಾಮಾಜಿಕ ಜಾಲತಾಣಗಳಾದ ಇನ್ ಸ್ಟಾಗ್ರಾಂ ಮತ್ತು ಫೇಸ್ ಬುಕ್ ನಲ್ಲಿ ಲಭ್ಯವಾಗಲಿದೆ .


    ಮುಂದಿನ ವೆಬಿನಾರ್ ಏಪ್ರಿಲ್ 16 ರಂದು ಬೆಳಿಗ್ಗೆ 11 ರಿಂದ ಮಧ್ಯಾಹ್ನ 12 ರವರೆಗೆ ಪ್ರಸಾರವಾಗಲಿದ್ದು ಭಾಗವಹಿಸುವ ವೀಕ್ಷಕರನ್ನು ಅದ್ಭುತ ಕೋಲ್ಕತ್ತಾ ನಗರಕ್ಕೆ ಕರೆದೊಯ್ಯಲಿದೆ .


    *******

    
    
    (Release ID: 1614575) Visitor Counter : 16
    
    
      Read this release in: Telugu , English , Urdu , Hindi , Bengali , Assamese , Punjabi , Gujarati , Tamil , Malayalam