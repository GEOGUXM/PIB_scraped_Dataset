      ಪರಿಸರ ಮತ್ತು ಅರಣ್ಯ ಸಚಿವಾಲಯ

      ಪರಿಸರ ತಂತ್ರಜ್ಞಾನವನ್ನು ಮುಕ್ತ ಸಂಪನ್ಮೂಲವಾಗಿಸುವ ನಿಟ್ಟಿನಲ್ಲಿ ವಿಶ್ವವು ಒಗ್ಗೂಡಬೇಕು ಮತ್ತು ಅದು ಕೈಗೆಟಕುವ ದರದಲ್ಲಿ ಲಭ್ಯ ಇರಬೇಕು: ಕೇಂದ್ರ ಪರಿಸರ ಸಚಿವರು
      Posted On: 28 APR 2020 7:57PM by PIB Bengaluru


    ಪರಿಸರ ತಂತ್ರಜ್ಞಾನವನ್ನು ಮುಕ್ತ ಸಂಪನ್ಮೂಲವಾಗಿಸುವ ನಿಟ್ಟಿನಲ್ಲಿ ವಿಶ್ವವು ಒಗ್ಗೂಡಬೇಕು ಮತ್ತು ಅದು ಕೈಗೆಟಕುವ ದರದಲ್ಲಿ ಲಭ್ಯ ಇರಬೇಕು : ಕೇಂದ್ರ ಪರಿಸರ ಸಚಿವರು


    ಭಾರತವು 30 ದೇಶಗಳೊಂದಿಗೆ ಮೊದಲ ವರ್ಚುವಲ್ ಪೀಟರ್ಸ್ ಬರ್ಗ್ ವಾತಾವರಣ ಸಮ್ಮೇಳನದಲ್ಲಿ ವಾತಾವರಣ ಬದಲಾವಣೆ ವಿಷಯ ಕುರಿತು ಚ ರ್ಚೆ


    ಪೀಟರ್ಸ್ ಬರ್ಗ್ ವಾತಾವರಣ ಸಮ್ಮೇಳನದ ಹನ್ನೊಂದನೇ ಅಧಿವೇಶನದಲ್ಲಿ ಭಾರತ ಇತರ 30 ದೇಶಗಳೊಂದಿಗೆ ಕೋವಿಡ್ - 19 ಬಳಿಕ ಆರ್ಥಿಕತೆ ಮತ್ತು ಸಮಾಜಗಳ ಮರು ಉತ್ತೇಜನದ ಸವಾಲುಗಳನ್ನು ನಿಭಾಯಿಸಲು ಹಾದಿಗಳ ಬಗ್ಗೆ ಚರ್ಚಿಸಿತು . ಅತ್ಯಂತ ಅಪಾಯಕ್ಕೀಡಾಗುವ ಸಂಭಾವ್ಯತೆ ಇರುವವರನ್ನು ಬೆಂಬಲಿಸಿಕೊಂಡು ವಾತಾವರಣದ ಕ್ರಮಗಳ ವೇಗವರ್ಧನೆ ಮಾಡುತ್ತ ಸಾಮೂಹಿಕ ಪುನರುಜ್ಜೀವನದ ಬಗ್ಗೆ ಅದು ಸಮಾಲೋಚಿಸಿತು .


    ಮೊಟ್ಟ ಮೊದಲ ವರ್ಚುವಲ್ ಪೀಟರ್ಸ್ ಬರ್ಗ್ ವಾತಾವರಣ ಸಮ್ಮೇಳನದಲ್ಲಿ ಕೇಂದ್ರ ಪರಿಸರ , ಅರಣ್ಯ ಮತ್ತು ವಾತಾವರಣ ಬದಲಾವಣೆ ಸಚಿವರಾದ ಶ್ರೀ ಪ್ರಕಾಶ್ ಜಾವಡೇಕರ್ ಪ್ರತಿನಿಧಿಸಿ ಮಾತನಾಡಿದರು . ಇಂದು ಇಡೀ ಜಗತ್ತು ಒಗ್ಗೂಡಿ ನೊವೆಲ್ ಕೊರೊನಾ ವೈರಸ್ ಗೆ ಲಸಿಕೆ ಹುಡುಕಲು ಪ್ರಯತ್ನಿಸುತ್ತಿದೆ , ಅದೇ ರೀತಿ ಎಲ್ಲರಿಗೂ ಕೈಗೆಟಕುವ ದರದಲ್ಲಿ ವಾತಾವರಣ ತಂತ್ರಜ್ಞಾನವನ್ನು ನಾವು ಮುಕ್ತ ಮೂಲವನ್ನಾಗಿಸಿಟ್ಟುಕೊಳ್ಳಬೇಕು ಎಂದವರು ಪ್ರತಿಪಾದಿಸಿದರು .


    ವಾತಾವರಣ ಹಣಕಾಸು ವಿಷಯದ ಬಗ್ಗೆ ಒತ್ತು ನೀಡಿ ಪ್ರಸ್ತಾಪಿಸಿದ ಶ್ರೀ ಜಾವಡೇಕರ್ , ಜಗತ್ತಿಗೆ ಈಗ ಇನ್ನೂ ಹೆಚ್ಚು ಅಗತ್ಯವಿದೆ . “ ವಿಶ್ವವನ್ನು ಅಭಿವೃದ್ದಿಗೊಳಿಸಲು ತಕ್ಷಣಕ್ಕೆ 1 ಟ್ರಿಲಿಯನ್ ಅಮೆರಿಕನ್ ಡಾಲರ್ ಅನುದಾನಕ್ಕೆ ನಾವು ಯೋಜನೆ ರೂಪಿಸಬೇಕು ’ ಎಂದು ವಾದಿಸಿದರು .


    ಕೋವಿಡ್ - 19 ಜಾಗತಿಕ ಸಾಂಕ್ರಾಮಿಕದ ವಿರುದ್ದ ಹೋರಾಡುತ್ತಿರುವ ಜಗತ್ತಿನ ಜೊತೆ ಒಗ್ಗಟ್ಟನ್ನು ವ್ಯಕ್ತಪಡಿಸಿದ ಕೇಂದ್ರ ಸಚಿವರು , ಕೋವಿಡ್ - 19 ನಾವು ಅಲ್ಪದರಲ್ಲಿ ಬದುಕಬಹುದೆಂದು ಹೇಳಿಕೊಟ್ಟಿದೆ ಎಂದರು . ಸುಸ್ಥಿರ ಜೀವನ ವಿಧಾನಗಳ ಆವಶ್ಯಕತೆಗೆ ತಕ್ಕಂತೆ ಸುಸ್ಥಿರ ಬಳಕೆ ವಿಧಾನಗಳನ್ನು ಅಳವಡಿಸಿಕೊಳ್ಳುವ ಬಗ್ಗೆ ವಿಶ್ವವು ಚಿಂತಿಸಬೇಕಾಗಿದೆ . ಈ ಚಿಂತನೆಯನ್ನು ಭಾರತದ ಗೌರವಾನ್ವಿತ ಪ್ರಧಾನ ಮಂತ್ರಿ ಶ್ರೀ ನರೇಂದ್ರ ಮೋದಿ ಅವರು ಪ್ಯಾರಿಸ್ ಸಿ . ಒ . ಪಿ . ಯಲ್ಲಿ ಮೊದಲು ಮಂಡಿಸಿದ್ದರು ಎಂದೂ ಪರಿಸರ ಸಚಿವರು ಪುನರುಚ್ಚರಿಸಿದರು .


    10 ವರ್ಷಗಳ ಸಮಯಮಿತಿಗೆ ಒಳಪಟ್ಟು ಭಾರತದ ರಾಷ್ಟ್ರೀಯ ನಿರ್ಧರಿತ ಕೊಡುಗೆಗಳು ಮಹತ್ವಾಕಾಂಕ್ಷೆಯಿಂದ ಕೂಡಿವೆ . ಮತ್ತು ಅವು ಪ್ಯಾರಿಸ್ ಒಪ್ಪಂದದ ಉಷ್ಣಾಂಶ ಗುರಿಯನ್ನು ಅನುಸರಿಸುತ್ತವೆ ಎಂದವರು ಉಲ್ಲೇಖಿಸಿದರು . ಮರುನವೀಕರಿಸಬಹುದಾದ ಇಂಧನ ಬಳಕೆಯನ್ನು ತ್ವರಿತಗೊಳಿಸಬಹುದಾದ ಅವಕಾಶ ಇಂದು ವಿಶ್ವಕ್ಕೆ ಲಭ್ಯವಾಗಿರುವ ಬಗ್ಗೆ ಮಾತನಾಡಿದ ಸಚಿವರು ಮರು ನವೀಕರಿಸಬಹುದಾದ ಇಂಧನ ಮತ್ತು ಇಂಧನ ದಕ್ಷತೆ ವಲಯದಲ್ಲಿ ಹೊಸ ಹಸಿರು ಉದ್ಯೋಗಗಳನ್ನು ಸೃಷ್ಟಿಸಬಹುದಾಗಿದೆ ಎಂದರು .


    ಮೊದಲ ವರ್ಚುವಲ್ ವಾತಾವರಣ ಸಮ್ಮೇಳನವು ಜರ್ಮನಿಯು 2020 ರಲ್ಲಿ ಆರಂಭಿಸಿದ ಪೀಟರ್ಸ್ ಬರ್ಗ್ ವಾತಾವರಣ ಸಮ್ಮೇಳನದ 11 ನೇ ಅಧಿವೇಶನವಾಗಿದೆ . ಜರ್ಮನಿಯು ಇದನ್ನು ಅನೌಪಚಾರಿಕ ಉನ್ನತ ಮಟ್ಟದ ರಾಜಕೀಯ ಚರ್ಚೆಗಳನ್ನು ನಡೆಸುವುದಕ್ಕೆ , ಅಂತಾರಾಷ್ಟ್ರೀಯ ವಾತಾವರಣ ಸಂಬಂಧಿ ಮಾತುಕತೆಗಳಿಗಾಗಿ ಮತ್ತು ವಾತಾವರಣ ಕ್ರಮಗಳಿಗಾಗಿ ಆದ್ಯತೆ ನೀಡುವುದಕ್ಕಾಗಿ ಆರಂಭಿಸಿತ್ತು . ಹನ್ನೊಂದನೆ ವರ್ಚುವಲ್ ಪೀಟರ್ಸ್ ಬರ್ಗ್ ಸಮಾವೇಶದ ಸಹ ಅಧ್ಯಕ್ಷತೆಯನ್ನು ಜರ್ಮನಿ ಮತ್ತು ಯುನೈಟೆಡ್ ಕಿಂಗ್ಡಂಗಳು ವಹಿಸಿದ್ದವು . ವಿಶ್ವಸಂಸ್ಥೆಯ ವಾತಾವರಣ ಬದಲಾವಣೆಯ ಚೌಕಟ್ಟು ಅಧಿವೇಶನ ( ಯು . ಎನ್ . ಎಫ್ . ಸಿ . ಸಿ . ಸಿ .) ಕ್ಕಾಗಿರುವ 26 ನೇ ಕಾನ್ಫರೆನ್ಸ್ ಆಫ್ ಪಾರ್ಟೀಸ್ ( ಸಿ . ಒ . ಪಿ . 26) ನ ಮುಂದಿನ ಅಧ್ಯಕ್ಷತೆಯು ಇವುಗಳ ಪಾಲಿನದಾಗಿದೆ . ಸುಮಾರು 30 ದೇಶಗಳ ಸಚಿವರು ಮತ್ತು ಪ್ರತಿನಿಧಿಗಳು ಈ ಸಮಾವೇಶದಲ್ಲಿ ಭಾಗವಹಿಸಿದ್ದರು .


    ದೇಶಗಳು , ಕೋವಿಡ್ - 19 ಜಾಗತಿಕ ಸಾಂಕ್ರಾಮಿಕ ನಿಭಾಯಿಸುವಲ್ಲಿ , ಜೀವ ರಕ್ಷಿಸುವಲ್ಲಿ ನಿರತರಾಗಿರುವಾಗ ಈ ವರ್ಷದ ಮಾತುಕತೆ ನಡೆಯುತ್ತಿದೆ . ಸಾಂಕ್ರಾಮಿಕದ ಸಾಮಾಜಿಕ ಮತ್ತು ಆರ್ಥಿಕ ಪರಿಸ್ಥಿತಿಗಳನ್ನು ನಿಭಾಯಿಸುತ್ತಲೇ 2020 ರ ಕೋವಿಡೋತ್ತರ ಕಾಲದಲ್ಲಿ ಯು . ಎನ್ . ಎಫ್ . ಸಿ . ಸಿ . ಸಿ . ಅಡಿಯಲ್ಲಿ ಪ್ಯಾರಿಸ್ ಒಪ್ಪಂದದ ಅನುಷ್ಟಾನ ಹಂತಕ್ಕೆ ಸಾಗಲು ಸಿದ್ದತೆಗಳು ನಡೆಯುತ್ತಿವೆ . ಮಾತುಕತೆಯ ಪ್ರಮುಖ ಕಾರ್ಯಪಟ್ಟಿಯೆಂದರೆ ಕೋವಿಡ್ - 19 ರ ಬಳಿಕ ನಮ್ಮ ಆರ್ಥಿಕತೆಗಳನ್ನು ಮತ್ತು ಸಮಾಜಗಳನ್ನು ಮರು ಉತ್ತೇಜಿಸುವ ಸವಾಲುಗಳನ್ನು ಜಂಟಿಯಾಗಿ ಎದುರಿಸುವುದು ಹೇಗೆ ಎಂಬುದಾಗಿದೆ ಮತ್ತು ಅತ್ಯಂತ ಅಪಾಯಕ್ಕೀಡಾಗುವ ಸಂಭಾವ್ಯತೆ ಇರುವವರನ್ನು ಬೆಂಬಲಿಸುತ್ತಲೇ ನಮ್ಮ ವಾತಾವರಣದ ಮರು ಉತ್ತೇಜನ ಹೆಚ್ಚಳಕ್ಕೆ ಮುಂದಾಗುವುದಾಗಿದೆ .


    ಕೇಂದ್ರ ಸಚಿವರು ಭಾರತ – ಜರ್ಮನ್ ದ್ವಿಪಕ್ಷೀಯ ಸಭೆಯಲ್ಲಿ ಜರ್ಮನಿಯ ಫೆಡರಲ್ ಪರಿಸರ ಸಚಿವಾಲಯ , ಪರಿಸರ ರಕ್ಷಣೆ ಮತ್ತು ಅಣು ಸುರಕ್ಷೆ ಸಚಿವರಾದ ಶ್ರೀಮತಿ ಸ್ವೆಂಜಾಶುಲ್ಜ ಅವರೊಂದಿಗೆ ಪಾಲ್ಗೊಂಡರು . ಈ ದ್ವಿಪಕ್ಷೀಯ ಸಭೆಯು ವೀಡಿಯೋ ಕಾನ್ಫರೆನ್ಸ್ ಮೂಲಕ ಪೀಟರ್ಸ್ ಬರ್ಗ್ ವಾತಾವರಣ ಮಾತುಕತೆಗೆ ಮೊದಲು ನಡೆಯಿತು . ಇದರಲ್ಲಿ ವಾತಾವರಣ ಬದಲಾವಣೆ , ಜೀವ ವೈವಿಧ್ಯ ರಕ್ಷಣೆ ಮತ್ತು ಈ ಕ್ಷೇತ್ರಗಳಲ್ಲಿ ಜರ್ಮನಿಯೊಂದಿಗೆ ತಾಂತ್ರಿಕ ಸಹಕಾರವನ್ನು ಒಳಗೊಂಡಂತೆ ವಿವಿಧ ವಿಷಯಗಳನ್ನು ಚರ್ಚಿಸಲಾಯಿತು . ಕೋವಿಡ್ - 19 ಜಾಗತಿಕ ಸಾಂಕ್ರಾಮಿಕದಿಂದ ಉಭಯ ದೇಶಗಳಲ್ಲಿ ಉದ್ಭವಿಸಿರುವ ಪರಿಸ್ಥಿತಿ ಮತ್ತು ಅದರ ಚೇತರಿಕೆ ಪ್ರಯತ್ನಗಳನ್ನು ಮಾತುಕತೆಯಲ್ಲಿ ಚರ್ಚಿಸಲಾಯಿತು .


    ***

    
    
    (Release ID: 1620860) Visitor Counter : 12
    
    
      Read this release in: English , Urdu , Marathi , Hindi , Bengali , Punjabi , Gujarati , Tamil , Telugu