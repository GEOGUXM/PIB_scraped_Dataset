      ಗೃಹ ವ್ಯವಹಾರಗಳ ಸಚಿವಾಲಯ

      ಸಿಆರ್‌ಪಿಎಫ್‌ನ ನೇರ ನೇಮಕಗೊಂಡ ಗೆಜೆಟೆಡ್ ಅಧಿಕಾರಿಗಳ 51 ನೇ ಬ್ಯಾಚ್‌ನ ಇ-ಪಿಒಪಿ (e-POP) ಸಮಾರಂಭ
      Posted On: 24 APR 2020 3:13PM by PIB Bengaluru


    ಸಿಆರ್ ‌ ಪಿಎಫ್ ‌ ನ ನೇರ ನೇಮಕಗೊಂಡ ಗೆಜೆಟೆಡ್ ಅಧಿಕಾರಿಗಳ 51 ನೇ ಬ್ಯಾಚ್ ‌ ನ ಇ - ಪಿಒಪಿ (e-POP) ಸಮಾರಂಭ


    ದೇಶದ ಆಂತರಿಕ ಭದ್ರತೆ ಮತ್ತು ರಾಷ್ಟ್ರ ನಿರ್ಮಾಣಕ್ಕೆ ನೀವು ಅತ್ಯುನ್ನತ ಕೊಡುಗೆ ನೀಡುತ್ತೀರಿ ಎಂದು ನನಗೆ ವಿಶ್ವಾಸವಿದೆ :


    ಶ್ರೀ ಅಮಿತ್ ಶಾ


    ಸಿಆರ್ ‌ ಪಿಎಫ್ ದೇಶದ ಆಂತರಿಕ ಭದ್ರತೆಯ ಬೆನ್ನೆಲುಬು : ಗೃಹ ಸಚಿವರು


    ದೇಶದಲ್ಲಿ ಕೋವಿಡ್ - 19 ಸಾಂಕ್ರಾಮಿಕ ರೋಗದ ವಿರುದ್ಧದ ನಮ್ಮ ಹೋರಾಟದಲ್ಲಿ ಸಿಆರ್ ‌ ಪಿಎಫ್ ತನ್ನ ಅತ್ಯುತ್ತಮ ಸೇವೆಗಳನ್ನು ನೀಡುತ್ತಿದೆ : ರಾಜ್ಯ ಸಚಿವರಾದ ಶ್ರೀ ಜಿ . ಕಿಶನ್ ರೆಡ್ಡಿ


    ಕೇಂದ್ರ ಮೀಸಲು ಪೊಲೀಸ್ ಪಡೆಯ ( ಸಿಆರ್ ‌ ಪಿಎಫ್ ) ನೇರ ನೇಮಕಗೊಂಡ ಗೆಜೆಟೆಡ್ ಅಧಿಕಾರಿಗಳ ( ಡಿಎಜಿಒ ) 51 ನೇ ಬ್ಯಾಚ್ ‌ ನ ಇ - ಪಿಒಪಿ ( ಪಾಸಿಂಗ್ ಔಟ್ ಪೆರೇಡ್ ) ಸಮಾರಂಭ ಇಂದು ನವದೆಹಲಿಯಲ್ಲಿ ನಡೆಯಿತು . 42 ತರಬೇತಿ ಅಧಿಕಾರಿಗಳ ಮೂಲಭೂತ ತರಬೇತಿಯನ್ನು ಪೂರ್ಣಗೊಳಿಸಿದ ನಂತರ ಆನ್ ‌ ಲೈನ್ ಕಾನ್ಫರೆನ್ಸಿಂಗ್ ಮೂಲಕ ಆದರೆ ಕೋವಿಡ್ - 19 ರ ವಿರುದ್ಧ ಹೋರಾಡಲು ಸೂಚಿಸಲಾದ ಸಾಮಾಜಿಕ ಅಂತರದ ಮಾನದಂಡಗಳನ್ನು ಕಟ್ಟುನಿಟ್ಟಾಗಿ ಪಾಲಿಸಿ ಆನ್ ‌ ಲೈನ್ ಕಾರ್ಯಕ್ರಮವನ್ನು ನಡೆಸಲಾಯಿತು , ಸಿಆರ್ ‌ ಪಿಎಫ್ ಮಹಾನಿರ್ದೇಶಕ ಶ್ರೀ ಎ . ಪಿ . ಮಹೇಶ್ವರಿ ಅವರು ವಿಡಿಯೋ ಕಾನ್ಫರೆನ್ಸ್ ನಲ್ಲಿ ಕೇಂದ್ರ ಗೃಹ ಸಚಿವ ಶ್ರೀ ಅಮಿತ್ ಶಾ ಅವರ ಸಂದೇಶವನ್ನು ಓದಿದರು .


    ತಮ್ಮ ಸಂದೇಶದಲ್ಲಿ , ಗೃಹ ಸಚಿವರು ತರಬೇತಿ ಅಧಿಕಾರಿಗಳಿಗೆ " ನಿಮ್ಮ ತರಬೇತಿಯ ನಂತರ ಕಾರ್ಯಾಚರಣೆಯ ಕಾರ್ಯಗಳನ್ನು ಪೂರೈಸುವಲ್ಲಿ ಮತ್ತು ನಿಮ್ಮ ಕರ್ತವ್ಯಗಳನ್ನು ನಿರ್ವಹಿಸುವಲ್ಲಿನ ಹಲವಾರು ಸವಾಲುಗಳನ್ನು ಸಮರ್ಥವಾಗಿ ಎದುರಿಸಲು ನೀವು ಒಂದು ನಿರ್ದಿಷ್ಟ ಮಟ್ಟದ ಪರಿಪಕ್ವತೆಯನ್ನು ಸಾಧಿಸಿದ್ದೀರಿ ಎಂದು ನಾನು ನಂಬುತ್ತೇನೆ " ಎಂದು ಹೇಳಿದರು .


    ದೇಶದ ಭದ್ರತೆಗೆ ಸಿಆರ್ ‌ ಪಿಎಫ್ ನೀಡಿದ ಅಪಾರ ಕೊಡುಗೆಯನ್ನು ಶ್ಲಾಘಿಸಿದ ಶ್ರೀ ಷಾ , ಸಿಆರ್ ‌ ಪಿಎಫ್ ಪಡೆಗಳು ದೇಶದ ಆಂತರಿಕ ಭದ್ರತೆಯ ಬೆನ್ನೆಲುಬು ಎಂದು ಬಣ್ಣಿಸಿದರು . ಸಿಆರ್ಪಿಎಫ್ ನ 2200 ಕ್ಕೂ ಹೆಚ್ಚು ಧೈರ್ಯಶಾಲಿ ಹುತಾತ್ಮರಿಗೆ ಅವರು ಗೌರವ ಸಲ್ಲಿಸಿದರು , ಅವರು ಸರ್ವೋಚ್ಚ ತ್ಯಾಗ ಮಾಡಿದ್ದಾರೆ , ದೇಶವನ್ನು ರಕ್ಷಿಸುತ್ತಿದ್ದಾರೆ . ಗೃಹ ಸಚಿವರು ತರಬೇತಿ ಅಧಿಕಾರಿಗಳಿಗೆ , “ ಇಂದು ಹೊಸದಾಗಿ ನೇಮಕಗೊಂಡ ಅಧಿಕಾರಿಗಳು ಸಿಆರ್ ‌ ಪಿಎಫ್ ‌ ಗೆ ಹೊಸ ಶಕ್ತಿಯನ್ನು ತುಂಬುತ್ತಾರೆ ಎಂಬ ವಿಶ್ವಾಸವಿದೆ . ನಿಮ್ಮ ಕೈಕೆಳಗಿನ ಸೈನಿಕರನ್ನು ಮುನ್ನಡೆಸುವ ಮೂಲಕ ನೀವು ಪರಿಣಾಮಕಾರಿ ನಾಯಕತ್ವವನ್ನು ನೀಡುತ್ತೀರಿ ಎಂದು ನಾನು ನಿರೀಕ್ಷಿಸುತ್ತೇನೆ ” ಎಂದು ಹೇಳಿದರು .


    ತರಬೇತಿ ಅಧಿಕಾರಿಗಳಿಗೆ ರಾಷ್ಟ್ರದ ಸೇವೆಯನ್ನು ತಮ್ಮ ಪ್ರಧಾನ ಕರ್ತವ್ಯವೆಂದು ಪರಿಗಣಿಸಲು ಪ್ರೇರೇಪಿಸಿದ ಶ್ರೀ ಶಾ , “ ನೀವು ನಿಮ್ಮ ಕರ್ತವ್ಯಗಳನ್ನು ಪೂರ್ಣ ಪ್ರಾಮಾಣಿಕತೆ ಮತ್ತು ಭಕ್ತಿಯಿಂದ ನಿರ್ವಹಿಸುವಿರಿ ಮತ್ತು ನಿಮ್ಮ ಬಗ್ಗೆ ನಿಷ್ಕಳಂಕ ಚಿತ್ರಣವನ್ನು ಸ್ಥಾಪಿಸುವಲ್ಲಿ ಯಶಸ್ವಿಯಾಗುತ್ತೀರಿ ಎಂದು ನನಗೆ ವಿಶ್ವಾಸವಿದೆ . ಈ ಪಡೆಯ ಖ್ಯಾತಿ ಮತ್ತು ವೈಭವಕ್ಕೆ ಅನುಗುಣವಾಗಿ ದೇಶದ ಸಮಗ್ರತೆ , ಏಕತೆ ಮತ್ತು ಸಾರ್ವಭೌಮತ್ವವನ್ನು ಕಾಪಾಡಿಕೊಳ್ಳಲು ನಿಮ್ಮನ್ನು ಮೀಸಲಿಡುವ ಮೂಲಕ ನೀವು ಪಡೆಯ ಅದ್ಭುತ ಸಂಪ್ರದಾಯಗಳನ್ನು ಶ್ರೀಮಂತಗೊಳಿಸುತ್ತೀರಿ .”


    ಅಂತಿಮವಾಗಿ , ತರಬೇತಿ ಅಧಿಕಾರಿಗಳು , ಅವರ ಕುಟುಂಬಗಳು ಮತ್ತು ಇಡೀ ಪಡೆಗೆ ಅಭಿನಂದನೆ ಸಲ್ಲಿಸಿದ ಗೃಹ ಸಚಿವರು , " ದೇಶದ ಆಂತರಿಕ ಭದ್ರತೆ ಮತ್ತು ರಾಷ್ಟ್ರ ನಿರ್ಮಾಣಕ್ಕೆ ನಿಮ್ಮ ಅತ್ಯುನ್ನತ ಕೊಡುಗೆಯನ್ನು ನೀಡುತ್ತೀರಿ ಎಂದು ನನಗೆ ವಿಶ್ವಾಸವಿದೆ " ಎಂದು ಹೇಳಿದರು .


    ವಿಡಿಯೋ ಕಾನ್ಫರೆನ್ಸಿಂಗ್ ಮೂಲಕ ಕಾರ್ಯಕ್ರಮವನ್ನುದ್ದೇಶಿಸಿ ಮಾತನಾಡುವಾಗ , ರಾಜ್ಯ ಸಚಿವರಾದ ( ಗೃಹ ವ್ಯವಹಾರ ) ಶ್ರೀ ಜಿ . ಕಿಶನ್ ರೆಡ್ಡಿ ಅವರು ಡಿ ಎ ಜಿ ಒ ಗಳ ತರಬೇತಿಯನ್ನು ಯಶಸ್ವಿಯಾಗಿ ಪೂರ್ಣಗೊಳಿಸಿದ್ದಕ್ಕಾಗಿ ಅಭಿನಂದಿಸಿದರು ಮತ್ತು ರಾಷ್ಟ್ರದ ಏಕತೆ ಸಮಗ್ರತೆ ಮತ್ತು ಭದ್ರತೆಗಾಗಿ ತಮ್ಮ ಪ್ರಾಣವನ್ನು ತ್ಯಾಗ ಮಾಡಿದ 2200 ಸಿಆರ್ ಪಿಎಫ್ ಸಿಬ್ಬಂದಿಗೆ ನಾವು ರಾಷ್ಟ್ರವಾಗಿ ಗೌರವ ಸಲ್ಲಿಸುತ್ತೇವೆ ಎಂದು ಹೇಳಿದರು .


    ಈ ತರಬೇತಿಯು ಅಧಿಕಾರಿಗಳ ಮನೋಸ್ಥೈರ್ಯವನ್ನು ಹೆಚ್ಚಿಸುತ್ತದೆ ಮತ್ತು ಅವರು ಪಡೆಕ್ಕೆ ಪರಿಪೂರ್ಣ ಆಜ್ಞೆಯನ್ನು ನೀಡಲು ಸಾಧ್ಯವಾಗುತ್ತದೆ ಎಂದು ರಾಜ್ಯ ಸಚಿವರು ಹೇಳಿದರು . ಸಿಆರ್ ಪಿಎಫ್ ತನ್ನ ಸೇವೆಗಳನ್ನು ರಾಷ್ಟ್ರಕ್ಕೆ ಒದಗಿಸುವ ಮೂಲಕ ಕೋವಿಡ್ - 19 ಸಾಂಕ್ರಾಮಿಕ ರೋಗದ ವಿರುದ್ಧದ ನಮ್ಮ ಹೋರಾಟದಲ್ಲಿ ತನ್ನ ಅತ್ಯುತ್ತಮ ಕೊಡುಗೆ ನೀಡುತ್ತಿದೆ .


    ಸಿಆರ್ ‌ ಪಿಎಫ್ ಸಿಬ್ಬಂದಿಯನ್ನು ಎಲ್ಲೆಲ್ಲಿ ನಿಯೋಜಿಸಲ್ಪಟ್ಟಿದ್ದರೂ ಜನರ ನಂಬಿಕೆ ಮತ್ತು ವಿಶ್ವಾಸವನ್ನು ಯಾವಾಗಲೂ ಗಳಿಸಿದ್ದಾರೆ ಎಂದು ಶ್ರೀ ರೆಡ್ಡಿ ಹೇಳಿದರು . ದೇಶವನ್ನು ಏಕೀಕರಿಸಿದ ದಿನಗಳಿಂದ ನಕ್ಸಲೈಟ್ ದಂಗೆ , ಈಶಾನ್ಯದಲ್ಲಿ ಪ್ರತ್ಯೇಕತಾವಾದ ಮತ್ತು ಪಂಜಾಬ್ ಮತ್ತು ಜಮ್ಮು ಕಾಶ್ಮೀರಗಳಲ್ಲಿ ಭಯೋತ್ಪಾದನೆ ಯಶಸ್ವಿಯಾಗಿ ನಿಭಾಯಿಸಲು ಪಡೆಯು ಮಹತ್ವದ ಪಾತ್ರ ವಹಿಸಿದೆ ಎಂದು ಅವರು ಹೇಳಿದರು .


    ಈ ಅಧಿಕಾರಿಗಳಿಗೆ ತರಬೇತಿ ನೀಡಲು ಹೊಸ ತಂತ್ರಜ್ಞಾನಗಳು ಮತ್ತು ಆಧುನಿಕ ತಂತ್ರಗಳನ್ನು ಬಳಸಿದ್ದಕ್ಕಾಗಿ ಸಿಆರ್ ಪಿಎಫ್ ಅನ್ನು ರಾಜ್ಯ ಸಚಿವರು ಶ್ಲಾಘಿಸಿದರು , ಇದು ಅವರನ್ನು ಸಂಪೂರ್ಣ ವೃತ್ತಿಪರರನ್ನಾಗಿ ಮಾಡುತ್ತದೆ ಮತ್ತು ಸೇವೆಯಲ್ಲಿ ಯಾವುದೇ ಸವಾಲನ್ನು ಎದುರಿಸುವ ಸಾಮರ್ಥ್ಯವನ್ನು ಹೊಂದುವಂತೆ ಮಾಡುತ್ತದೆ ಎಂದು ಹೇಳಿದರು .


    ಒಂದು ವರ್ಷದ ಕಠಿಣ ತರಬೇತಿಗೆ ಒಳಪಟ್ಟ ನಂತರ 5 ಸ್ನಾತಕೋತ್ತರ ಪದವೀಧರರು ಮತ್ತು 21 ಎಂಜಿನಿಯರಿಂಗ್ ಪದವೀಧರರು , 2 ವೈದ್ಯರು ಮತ್ತು 2 ಕಾನೂನು ಪದವೀಧರರು ಸೇರಿದಂತೆ 42 ತರಬೇತಿ ಅಧಿಕಾರಿಗಳು ಇಂದು ಅಕಾಡೆಮಿಯಿಂದ ತೇರ್ಗಡೆ ಹೊಂದಿ ಹೊರಬಂದಿರುವರು . ಈ ಸಂದರ್ಭದಲ್ಲಿ ತರಬೇತಿ ಅಧಿಕಾರಿಗಳಿಗೆ ಪ್ರಶಸ್ತಿ ಮತ್ತು ಟ್ರೋಫಿಗಳನ್ನು ಸಹ ನೀಡಲಾಯಿತು .


    ***

    
    
    (Release ID: 1618000) Visitor Counter : 15
    
    
      Read this release in: Punjabi , Gujarati , English , Urdu , Hindi , Tamil , Telugu