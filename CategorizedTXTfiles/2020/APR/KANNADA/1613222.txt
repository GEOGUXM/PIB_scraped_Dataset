      ಪೆಟ್ರೋಲಿಯಂ ಮತ್ತು ನೈಸರ್ಗಿಕ ಅನಿಲ ಸಚಿವಾಲಯ

      ಜಿ 20 ರಾಷ್ಟ್ರಗಳ ಇಂಧನ ಸಚಿವರ ವಿಶೇಷ ಸಭೆ
      Posted On: 10 APR 2020 8:02PM by PIB Bengaluru


    ಜಿ 20 ರಾಷ್ಟ್ರಗಳ ಇಂಧನ ಸಚಿವರ ವಿಶೇಷ ಸಭೆ


    ಪೆಟ್ರೋಲಿಯಂ ಹಾಗೂ ನೈಸರ್ಗಿಕ ಅನಿಲ ಮತ್ತು ಉಕ್ಕು ಸಚಿವರಾದ ಶ್ರೀ ಧರ್ಮೇಂದ್ರ ಪ್ರಧಾನ್ ಅವರು 2020 ರ ಏಪ್ರಿಲ್ 10 ರಂದು ನಡೆದ ಜಿ 20 ರಾಷ್ಟ್ರಗಳ ಇಂಧನ ಸಚಿವರ ವಿಶೇಷ ವಿಡಿಯೋ ಕಾನ್ಫರೆನ್ಸ್ ಸಭೆಯಲ್ಲಿ ಭಾಗವಹಿಸಿದರು . ಜಿ 20 ಅಧ್ಯಕ್ಷ ಸ್ಥಾನದಲ್ಲಿರುವ ಸೌದಿ ಅರೇಬಿಯಾ ಈ ಸಭೆಯನ್ನು ಕರೆದಿತ್ತು . ಸೌದಿ ಅರೇಬಿಯಾ ಇಂಧನ ಸಚಿವ ರಾಜಕುಮಾರ ಅಬ್ದುಲಜೀಜ್ ಸಭೆಯ ಅಧ್ಯಕ್ಷತೆ ವಹಿಸಿದ್ದರು . ಸಭೆಯಲ್ಲಿ ಜಿ 20 ದೇಶಗಳ ಇಂಧನ ಸಚಿವರು , ಅತಿಥಿ ರಾಷ್ಟ್ರಗಳು ಮತ್ತು ಒಪೆಕ್ , ಐಇಎ ಮತ್ತು ಐಇಎಫ್ ಸೇರಿದಂತೆ ಅಂತರರಾಷ್ಟ್ರೀಯ ಸಂಸ್ಥೆಗಳ ಮುಖ್ಯಸ್ಥರು ಭಾಗವಹಿಸಿದ್ದರು .


    ಕೋವಿಡ್ -19 ಸಾಂಕ್ರಾಮಿಕದ ಪರಿಣಾಮವಾಗಿ ಬೇಡಿಕೆ ಕಡಿತ ಮತ್ತು ಹೆಚ್ಚಿನ ಉತ್ಪಾದನೆ - ಸಂಬಂಧಿತ ವಿಷಯಗಳು ಪರಿಣಾಮ ಬೀರುವ ಸ್ಥಿರ ಇಂಧನ ಮಾರುಕಟ್ಟೆಗಳನ್ನು ಖಾತ್ರಿಪಡಿಸುವ ಮಾರ್ಗಗಳು ಮತ್ತು ವಿಧಾನಗಳ ಮೇಲೆ ಜಿ 20 ಇಂಧನ ಸಚಿವರು ಗಮನ ಕೇಂದ್ರೀಕರಿಸಿದರು .


    ಸಭೆಯಲ್ಲಿ , ಶ್ರೀ ಪ್ರಧಾನ್ ಅವರು ಸವಾಲಿನ ಸಂಕಷ್ಟವನ್ನು ಎದುರಿಸಲು ವಿಶೇಷವಾಗಿ ದುರ್ಬಲ ವರ್ಗಗಳಿಗಾಗಿ ಮಾನವ ಕೇಂದ್ರಿತ ವಿಧಾನವನ್ನು ಅನುಸರಿಸಬೇಕು ಎಂದು ಪ್ರಧಾನ ಮಂತ್ರಿ ಶ್ರೀ ನರೇಂದ್ರ ಮೋದಿಯವರು ಜಿ 20 ರಾಷ್ಟ್ರಗಳಿಗೆ ಕರೆ ನೀಡಿದ್ದನ್ನು ಪುನರುಚ್ಚರಿಸಿದರು .


    ಈ ಹಿನ್ನೆಲೆಯಲ್ಲಿ , 23 ಬಿಲಿಯನ್ ಡಾಲರ್ ಪರಿಹಾರ ಪ್ಯಾಕೇಜ್ ‌ ನ ಭಾಗವಾಗಿ ಉಜ್ವಲಾ ಯೋಜನೆಯ ಅಡಿಯಲ್ಲಿ 80.3 ಮಿಲಿಯನ್ ಬಡ ಕುಟುಂಬಗಳಿಗೆ ಉಚಿತ ಎಲ್ ‌ ಪಿಜಿ ಸಿಲಿಂಡರ್ ‌ ಗಳನ್ನು ಒದಗಿಸುವ ಮಾನ್ಯ ಪ್ರಧಾನ ಮಂತ್ರಿಯವರ ನಿರ್ಧಾರವನ್ನು ಸಚಿವರು ಪ್ರಮುಖವಾಗಿ ಪ್ರಸ್ತಾಪಿಸಿದರು . ಭಾರತವು ಜಾಗತಿಕ ಇಂಧನ ಬೇಡಿಕೆ ಕೇಂದ್ರವಾಗಿದೆ ಮತ್ತು ಹಾಗೆಯೇ ಮುಂದುವರಿಯುತ್ತದೆ ಎಂದು ಅವರು ಒತ್ತಿ ಹೇಳಿದರು . ನಮ್ಮ ಕಾರ್ಯತಂತ್ರದ ಪೆಟ್ರೋಲಿಯಂ ಸಂಗ್ರಹಗಳನ್ನು ಭರ್ತಿ ಮಾಡಲು ಭಾರತ ಸರ್ಕಾರದ ಪ್ರಯತ್ನಗಳನ್ನು ಅವರು ತಿಳಿಸಿದರು .


    ಸದ್ಯದ ಇಂಧನ ಮಾರುಕಟ್ಟೆಯ ಏರಿಳಿತದ ದೃಷ್ಟಿಯಿಂದ , ಭಾರತವು ಯಾವಾಗಲೂ ಸ್ಥಿರ ತೈಲ ಮಾರುಕಟ್ಟೆಗಾಗಿ ಪ್ರತಿಪಾದಿಸುತ್ತಿದೆ , ಇದರಿಂದ ಉತ್ಪಾದಕರಿಗೆ ಅನುಕೂಲವಾದರೆ , ಗ್ರಾಹಕರಿಗೆ ಕೈಗೆಟುಕುವ ಬೆಲೆಯಲ್ಲಿ ದೊರೆಯುವಂತಾಗುತ್ತದೆ . ದೀರ್ಘಕಾಲೀನ ಸುಸ್ಥಿರತೆಗೆ ಕಡ್ಡಾಯವಾಗಿರುವ ಪೂರೈಕೆ - ಕಡೆಯ ಅಂಶಗಳನ್ನು ಸಮತೋಲನಗೊಳಿಸಲು ಒಪೆಕ್ ಮತ್ತು ಒಪೆಕ್ - ಪ್ಲಸ್ ದೇಶಗಳ ಸಾಮೂಹಿಕ ಪ್ರಯತ್ನಗಳನ್ನು ಅವರು ಶ್ಲಾಘಿಸಿದರು . ಆದಾಗ್ಯೂ , ಬಳಕೆ - ನೇತೃತ್ವದ ಬೇಡಿಕೆ ಚೇತರಿಕೆಗೆ ಅನುವು ಮಾಡಿಕೊಡಲು ತೈಲ ಬೆಲೆಗಳನ್ನು ಕೈಗೆಟುಕುವ ಮಟ್ಟಕ್ಕೆ ತರಬೇಕು ಎಂದು ಅವರು ಒತ್ತಾಯಿಸಿದರು .


    ಜಿ 20 ಇಂಧನ ಸಚಿವರ ಸಭೆಯು ಜಂಟಿ ಹೇಳಿಕೆಯನ್ನು ಅಂಗೀಕರಿಸಲಿದ್ದು , ಇತರ ಹಂತಗಳಲ್ಲಿ , ಜಿ 20 ಇಂಧನ ಸಚಿವರಿಗೆ ಮುಂದಿನ ಹಂತಗಳ ಬಗ್ಗೆ ಸಲಹೆ ನೀಡಲು ಕಾರ್ಯಪಡೆ ಸ್ಥಾಪಿಸಲು ಪ್ರಸ್ತಾಪಿಸಿದೆ ಮತ್ತು ಮುಂಬರುವ ದಿನಗಳಲ್ಲೂ ಕಾರ್ಯ ನಿರತರಾಗಿಲು ಒಪ್ಪಿಕೊಂಡಿತು .


    ***

    
    
    (Release ID: 1613222) Visitor Counter : 32
    
    
      Read this release in: English , Gujarati , Urdu , Marathi , Hindi , Bengali , Punjabi , Tamil , Telugu