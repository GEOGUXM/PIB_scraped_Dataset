      PIB Headquarters

      PMKYಅಡಿಯ ಪ್ರಧಾನ ಮಂತ್ರಿ ಗರೀಬ್ ಕಲ್ಯಾಣ್ ಪ್ಯಾಕೇಜ್ ಬೆಂಬಲಕ್ಕೆ ಫಲಾನುಭವಿಗಳಿಂದ ಪ್ರಶಂಸೆ
      Posted On: 15 APR 2020 12:28AM by PIB Bengaluru


    ಪ್ರಧಾನ ಮಂತ್ರಿ ಗರೀಬ್ ಕಲ್ಯಾಣ್ ಪ್ಯಾಕೇಜ್ ‌ ನ ಪಿಎಂ - ಕಿಸಾನ್ ಘಟಕದ ಅಡಿಯಲ್ಲಿ 7.47 ಕೋಟಿ ರೈತರು ಪಿಎಂ - ಕಿಸಾನ್ ನ ಮೊದಲ ಕಂತು 2000 ರೂ . ಗಳನ್ನು ಪಡೆದಿದ್ದಾರೆ . ಕೇಂದ್ರ ಹಣಕಾಸು ಮತ್ತು ಕಾರ್ಪೊರೇಟ್ ವ್ಯವಹಾರಗಳ ಸಚಿವೆ ಶ್ರೀಮತಿ ನಿರ್ಮಲಾ ಸೀತಾರಾಮನ್ ಅವರು 26 ಮಾರ್ಚ್ 2020 ರಂದು 1.70 ಲಕ್ಷ ಕೋಟಿ . ರೂಗಳ ಪ್ರಧಾನ್ ಮಂತ್ರಿ ಗರೀಬ್ ಕಲ್ಯಾಣ್ ಪ್ಯಾಕೇಜ್ ಘೋಷಿಸಿದ್ದರು .


    ಕೋವಿಡ್ -19 ಸಾಂಕ್ರಾಮಿಕ ರೋಗದ ವಿರುದ್ಧ ಹೋರಾಡಲು ಬಡ ಜನರಿಗೆ ನೆರವಾಗುವ ಉದ್ದೇಶದ ಈ ಪರಿಹಾರ ಪ್ಯಾಕೇಜ್ ಅನೇಕ ಪ್ರಮುಖ ಅಂಶಗಳನ್ನು ಒಳಗೊಂಡಿದೆ . ಪಿಎಂ ಕಿಸಾನ್ ಯೋಜನೆ ಅಡಿಯಲ್ಲಿ ಲಾಭ ಮತ್ತು ಪಿಎಂಜೆಡಿವೈ ಅಡಿಯಲ್ಲಿ ನಗದು ವರ್ಗಾವಣೆಗಳು ಫಲಾನುಭವಿಗಳಿಂದ ಹೆಚ್ಚಾಗಿ ಪ್ರಶಂಸಿಸಲ್ಪಡುತ್ತಿರುವ ಅಂಶಗಳಾಗಿವೆ .


    ಇಂತಹ ಸಂಕಷ್ಟದ ಸಮಯದಲ್ಲಿ ರೈತರಿಗೆ ಮತ್ತು ದಿನಗೂಲಿಯವರಿಗೆ ಸಹಾಯ ಮಾಡಲು ಸರ್ಕಾರವು ರೂ . 7.47 ಕೋಟಿ ರೈತರಿಗೆ ಅನುಕೂಲವಾಗುವಂತೆ ಪಿಎಂ - ಕಿಸಾನ್ ಅಡಿಯಲ್ಲಿ 19,947 ಕೋಟಿ ರೂ . ಗಳನ್ನು ವರ್ಗಾಯಿಸಿದೆ . 19.86 ಕೋಟಿ ಮಹಿಳಾ ಜನ ಧನ್ ಖಾತೆದಾರರಿಗೆ 9930 ಕೋಟಿ ರೂ . ಗಳನ್ನು ವಿತರಿಸಲಾಗಿದೆ . ಪ್ರಧಾನ ಮಂತ್ರಿ ಗರೀಬ್ ಕಲ್ಯಾಣ್ ಅನ್ನಯೋಜನೆ ಅಡಿಯಲ್ಲಿ 5.26 ಕೋಟಿ ಫಲಾನುಭವಿಗಳು ಉಚಿತ ಪಡಿತರವನ್ನು ಪಡೆದಿದ್ದಾರೆ .


    ಪ್ರಧಾನ ಮಂತ್ರಿ ಗರೀಬ್ ಕಲ್ಯಾಣ್ ಯೋಜನೆ ಅಡಿಯಲ್ಲಿ ಪರಿಹಾರ ಪ್ಯಾಕೇಜ್ ಯಶಸ್ವಿಯಾಗಿ ಅನುಷ್ಠಾನಗೊಂಡಿರುವುದನ್ನು ಫಲಾನುಭವಿಗಳು ಶ್ಲಾಘಿಸುತ್ತಿದ್ದಾರೆ . ಭರವಸೆಯ ಹಣಕಾಸಿನ ನೆರವು ಅವರ ಜನ ಧನ್ ಖಾತೆಗಳಿಗೆ ಸಮಯಕ್ಕೆ ಸರಿಯಾಗಿ ತಲುಪುತ್ತಿದೆ , ಇದು ಅವರಿಗೆ ಕೋವಿಡ್ -19 ರ ಲಾಕ್ ‌ ಡೌನ್ ಸಂದರ್ಭದಲ್ಲಿ ನೆರವಾಗುತ್ತಿದೆ .


    ಪರಿಹಾರ ಪ್ಯಾಕೇಜ್ ‌ ನ ಸಮಯೋಚಿತ ವಿತರಣೆಯನ್ನು ಶ್ಲಾಘಿಸಿದ ಅನೇಕ ಫಲಾನುಭವಿಗಳು ವಿವಿಧ ಮಾಧ್ಯಮಗಳ ಮೂಲಕ ತಮ್ಮ ಕಥೆಗಳನ್ನು ಹಂಚಿಕೊಂಡಿದ್ದಾರೆ .


    ಈ ಸಂಕಷ್ಟದ ಕಾಲದಲ್ಲಿ ಸರ್ಕಾರ ಮತ್ತು ಮಾನ್ಯ ಪ್ರಧಾನಿ ನರೇಂದ್ರ ಮೋದಿ ಅವರ ಪ್ರಯತ್ನಗಳಿಗೆ ಮಂಡ್ಯ ಜಿಲ್ಲೆಯ ಶ್ರೀಮತಿ ಪುಟ್ಟಮ್ಮ ಮೆಚ್ಚುಗೆ ವ್ಯಕ್ತಪಡಿಸಿದ್ದಾರೆ . ತನ್ನ ಜನ ಧನ್ ಖಾತೆಯಲ್ಲಿ ಅವರು 500 ರೂ . ಗಳನ್ನು ಪಡೆದಿದ್ದಾರೆ . ಅದು ಲಾಕ್ ಡೌನ್ ಸಮಯದಲ್ಲಿ ಪುಟ್ಟಮ್ಮ ಮತ್ತು ಅವಳ ಕುಟುಂಬಕ್ಕೆ ನೆರವಾಗುತ್ತಿದೆ .


    ಹಾಗೆಯೇ , ಮಂಡ್ಯ ಮತ್ತು ಶಿವಮೊಗ್ಗ ಜಿಲ್ಲೆಯ ರೈತರಾದ ಶ್ರೀ ವಿವೇಕ್ ಮತ್ತು ಶ್ರೀ ಗಣೇಶ್ ಪ್ರಧಾನ ಮಂತ್ರಿ ಗರೀಬ್ ಕಲ್ಯಾಣ್ ಪ್ಯಾಕೇಜ್ ಅಡಿಯಲ್ಲಿ ಪಿಎಂ - ಕಿಸಾನ್ ಯೋಜನೆಯ ಕಂತು 2000 ರೂ . . ಪಡೆದಿದ್ದಾರೆ . ಪ್ಯಾಕೇಜ್ ಅಡಿಯಲ್ಲಿ ಇಂತಹ ಬೆಂಬಲವು ಯೋಜನೆಯಡಿಯಲ್ಲಿ ನೋಂದಾಯಿಸಲ್ಪಟ್ಟ ಎಲ್ಲಾ ರೈತರಿಗೆ ಕಷ್ಟದ ಸಮಯದಲ್ಲಿ ತಮ್ಮ ಕೃಷಿ ಚಟುವಟಿಕೆಗಳನ್ನು ಮುಂದುವರಿಸಲು ಸಹಾಯ ಮಾಡಿದೆ ಎಂದು ಅವರು ಹೇಳುತ್ತಾರೆ .


    ವಿಜಯಪುರದ ಶ್ರೀ ಅಶೋಕ್ ತಮ್ಮಣ್ಣ ಅವರು , ಪ್ರಧಾನ ಮಂತ್ರಿ ಗರೀಬ್ ಕಲ್ಯಾಣ್ ಪ್ಯಾಕೇಜ್ ಅಡಿಯಲ್ಲಿ ರಾಜ್ಯ ಮತ್ತು ಕೇಂದ್ರ ಸರ್ಕಾರದಿಂದ ಉಚಿತ ಆಹಾರ ಧಾನ್ಯಗಳನ್ನು ಪಡೆದಿದ್ದಾರೆ .


    ಇದರಂತೆಯೇ , ಪ್ರಧಾನ ಮಂತ್ರಿ ಗರೀಬ್ ಕಲ್ಯಾಣ್ ಯೋಜನೆಯ ಅನುಷ್ಠಾನಕ್ಕೆ ಸಂಬಂಧಿಸಿದ ಹಲವಾರು ಯಶೋಗಾಥೆಗಳ ವರದಿಗಳು ಬಂದಿವೆ .


    https://twitter.com/PIBBengaluru/status/1249984904370126848?s=09


    https://twitter.com/PIBBengaluru/status/1249970253200650240?s=09


    https://twitter.com/PIBBengaluru/status/1250015821159469056


    https://twitter.com/PIBBengaluru/status/1249999325951737856


    https://twitter.com/PIBBengaluru/status/1249956885324689415


    ***

    
    
    (Release ID: 1614568) Visitor Counter : 49