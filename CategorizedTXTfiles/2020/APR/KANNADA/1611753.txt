      ರಕ್ಷಣಾ ಸಚಿವಾಲಯ

      ಕೋವಿಡ್ – 19 ಸಾಂಕ್ರಾಮಿಕ ರೋಗದ ಸಂದರ್ಭದಲ್ಲಿ ‘ಎಕ್ಸರ್ಸೈಸ್ ಎನ್‌ ಸಿ ಸಿ ಯೋಗ್ದಾನ್’ ಅಡಿಯಲ್ಲಿ ಎನ್ ಸಿ ಸಿ ಕೆಡೆಟ್ ಗಳಿಂದ ಜನ ಸೇವೆ
      Posted On: 06 APR 2020 3:58PM by PIB Bengaluru


    ಕೋವಿಡ್ – 19 ಸಾಂಕ್ರಾಮಿಕ ರೋಗದ ಸಂದರ್ಭದಲ್ಲಿ ‘ ಎಕ್ಸರ್ಸೈಸ್ ಎನ್‌ ಸಿ ಸಿ ಯೋಗ್ದಾನ್ ’ ಅಡಿ ಯಲ್ಲಿ ಎನ್ ಸಿ ಸಿ ಕೆಡೆಟ್ ಗ ಳಿಂದ ಜನ ಸೇವೆ


    ಕೊರೊನಾ ವೈರಾಣು ಸಾಂಕ್ರಾಮಿಕ ಹರಡುವಿಕೆ ವಿರುದ್ಧ ಹೋರಾಟದಲ್ಲಿ ನಾಗರಿಕ ಮತ್ತು ಪೋಲಿಸ್ ಆಡಳಿತ ಹಿರಿಯ ವಿಭಾಗದ ರಾಷ್ಟ್ರೀಯ ಕೆಡೆಟ್ ಕಾಪ್ಸ್ ( ಎನ್ ಸಿಸಿ ) ಕೆಡೆಟ್ ಗಳ ಸೇವೆಗಾಗಿ ಮನವಿ ಮಾಡಿದೆ . ಇಂದಿನಿಂದ ಕೆಲ ಕೆಡೆಟ್ ಗಳು ಸೇವೆಯನ್ನು ಸಲ್ಲಿಸಲಾರಂಭಿಸಿದ್ದಾರೆ . “ ಎಕ್ಸರ್ಸೈಸ್ ಎನ್‌ ಸಿ ಸಿ ಯೋಗ್ದಾನ್ ” ಎಂಬ ಅಭ್ಯಾಸದಡಿ ಕಳೆದ ವಾರ ಎನ್ ಸಿಸಿ ಕೆಡೆಟ್ ಗಳ ತಾತ್ಕಾಲಿಕ ನೇಮಕಾತಿಗೆ ಗೃಹ ಸಚಿವಾಲಯ ಅನುಮತಿ ನೀಡಿದೆ ಮತ್ತು ಈ ಕುರಿತು ಮಾರ್ಗಸೂಚಿಗಳನ್ನು ನೀಡಿದೆ . ಪರಿಹಾರ ಪ್ರಯತ್ನಗಳನ್ನು ಸೂಕ್ತವಾಗಿ ನಿರ್ವಹಿಸುವಲ್ಲಿ ಈ ಕೆಡೆಟ್ ಗಳು ರಾಜ್ಯ ಮತ್ತು ಪೌರಾಡಳಿತ ಅಧಿಕಾರಿಗಳಿಗೆ ನೆರವು ನೀಡಲಿದ್ದಾರೆ .


    ಸರಬರಾಜು ಸರಪಳಿ ನಿರ್ವಹಣೆಗಾಗಿ ಲಡಾಕ್ ಕೇಂದ್ರಾಡಳಿತ ಪ್ರದೇಶ 8 ಜನ ಕೆಡೆಟ್ ಗಳ ನೇಮಕಾತಿಗೆ ಮನವಿ ಮಾಡಿದೆ . ಸರಬರಾಜು ಸರಪಳಿ ಮತ್ತು ಸಂಚಾರ ನಿರ್ವಹಣೆಗಾಗಿ 245 ಕೆಡೆಟ್ ಗಳ ಸೇವೆಗೆ ಮಧ್ಯ ಪ್ರದೇಶ ಮತ್ತು ಛತ್ತೀಸ್ ಘಡ ನಿರ್ದೇಶನಾಲಕ್ಕೆ ನೀಮುಚ್ ಪೋಲಿಸ್ ವರಿಷ್ಠಾಧಿಕಾರಿಗಳು ಕೋರಿದ್ದಾರೆ . 6 ಮಹಿಳೆಯರೂ ಸೇರಿದಂತೆ 64 ಹಿರಿಯ ವಿಭಾಗದ ಕೆಡೆಟ್ ಗಳನ್ನು ಈಗಾಗಲೇ ನಿಯೋಜಿಸಲಾಗಿದೆ . ಕೋವಿಡ್ – 19 ನಿರೋಧಕ ಕ್ರಮಗಳ ತರಬೇತಿ ಪಡೆಯಲು ಎನ್ ಸಿಸಿ ಸ್ವಯಂ ಸೇವಕ ಕೆಡೆಟ್ ಗಳ ಸೇವೆಗಾಗಿ ಬಿಲಾಸ್ ಪುರ್ ಜಿಲ್ಲಾಧಿಕಾರಿಗಳು ಮನವಿ ಮಾಡಿದ್ದಾರೆ . ಈ ಕೆಡೆಟ್ ಗಳಿಗೆ ಮುಂದಿನ ಕಾರ್ಯಕ್ಕಾಗಿ ಈಗಾಗಲೇ ತರಬೇತಿ ನೀಡಲಾಗುತ್ತಿದೆ .


    ನಗರ ಪ್ರದೇಶಗಳಲ್ಲಿ ಸಾಮಾಜಿಕ ಅಂತರವನ್ನು ಖಚಿತ ಪಡಿಸುವುದಕ್ಕೆ ಪೋಲಿಸ್ ಸಿಬ್ಬಂದಿಗೆ ಸಹಾಯ ಮಾಡಲು ಏಪ್ರಿಲ್ 14 2020 ರವರೆಗೆ ಹಿಮಾಚಲ ಪ್ರದೇಶದ ಕಾರಂಗಾ ಜಿಲ್ಲೆಯ ಉಪ ಆಯುಕ್ತರಿಂದ ಪಂಜಾಬ್ , ಹರಿಯಾಣ , ಹಿಮಾಚಲ ಪ್ರದೇಶ ಮತ್ತು ಛತ್ತೀಸ್ ಘಡ ( ಪಿ ಹೆಚ್ ಹೆಚ್ ಪಿ ಸಿ ) ನಿರ್ದೇಶನಾಲಯಗಳಿಗೆ 86 ಕೆಡೆಟ್ ಗಳ ಮನವಿ ಬಂದಿದೆ .


    ಕೋವಿಡ್ – 19 ಹಿನ್ನೆಲೆ ಎನ್ ಸಿಸಿ ಕೆಡೆಟ್ ಗಳ ಸೇವೆಗಾಗಿ ತಮಿಳು ನಾಡಿನ ಕಾಂಚೀಪುರಂ ಜಿಲ್ಲಾ ಪೋಲಿಸ್ ಸಿಬ್ಬಂದಿ , ಜಿಲ್ಲಾ ನೋಡಲ್ ಅಧಿಕಾರಿಯನ್ನು ಸಂಪರ್ಕಿಸಿದ್ದಾರೆ . ಇಬ್ಬರು ಮಹಿಳೆಯರು ಸೇರಿದಂತೆ 57 ಕೆಡೆಟ್ ಗಳನ್ನು ಒಗ್ಗೂಡಿಸಲಾಗಿದ್ದು ಇದಕ್ಕಾಗಿ ನಿಯೋಜಿಸಲಾಗಿದೆ . ಒಟ್ಟಾರೆ ತಮಿಳು ನಾಡು , ಪುದುಚೆರಿ ಮತ್ತು ಅಂಡಮಾನ್ ನಿಕೋಬಾರ್ ನಿರ್ದೇಶನಾಲಯವು ತಮಿಳು ನಾಡಿಗೆ 75 ಕೆಡೆಟ್ ಗಳು ಮತ್ತು ಪುದುಚೆರಿಗೆ 57 ಕೆಡೆಟ್ ಗಳ ಸೇವೆಯನ್ನು ಒದಗಿಸಿದೆ .


    ಗೋರಖ್ ಪುರ್ ನಲ್ಲಿರುವ ಎನ್ ಸಿಸಿ ತಂಡದ ಮುಖ್ಯ ಕಚೇರಿಯಿಂದ ಸ್ವಯಂ ಸೇವಕ ಕೆಡೆಟ್ ಗಳ ಸೇವೆ ಬೇಕೆಂದು ಉತ್ತರ ಪ್ರದೇಶದ ಬಲರಾಂಪುರ್ ಜಿಲ್ಲಾಡಳಿತವು ಮನವಿ ಸಲ್ಲಿಸಿದೆ . ಈ ಕಾರ್ಯಕ್ಕಾಗಿ ಕೆಲವು ಕೆಡೆಟ್ ಗಳನ್ನು ನಿಯೋಜಿಸಲಾಗಿದೆ .


    2020 ಏಪ್ರಿಲ್ 6 ರಿಂದ 8 ರವರೆಗೆ ಮೇಘಾಲಯ ಪೋಲಿಸರು ಆಹಾರ ಧಾನ್ಯ ವಿತರಣೆ ಮತ್ತು ಶಾಂತಿಯನ್ನು ಕಾಪಾಡಲು ಪೂರ್ವ ಖಾಸಿ ಹಿಲ್ಸ್ ಜಿಲ್ಲೆಯಲ್ಲಿ 80 ಕೆಡೆಟ್ ಗಳು ಸಹಾಯ ಮಾಡುತ್ತಿದ್ದಾರೆ .


    ಸಹಾಯ ವಾಣಿ / ಕಾಲ್ ಸೆಂಟರ್ ಗಳ ನಿರ್ವಹಣೆ ; ಪರಿಹಾರ ಸಾಮಗ್ರಿಗಳು , ಔಷಧಿಗಳು , ಆಹಾರ / ಅವಶ್ಯಕ ಸರಕುಗಳ ವಿತರಣೆ ; ಸಮುದಾಯ ನೆರವು ; ದತ್ತಾಂಶ ನಿರ್ವಹಣೆ ಮತ್ತು ಸರದಿ ಮತ್ತು ಸಂಚಾರ ನಿರ್ವಹಣೆ ಹಾಗೂ ನಿಯಂತ್ರಣಾ ಕೊಠಡಿಗಳಲ್ಲಿನ ಸಿಸಿಟಿವಿ ನಿರ್ವಹಣೆ - ಕೆಡೆಟ್ ಗಳಿಗೆ ವಹಿಸಲಾದ ಜವಾಬ್ದಾರಿಗಳಾಗಿವೆ .


    ಉದ್ಯೋಗ ಮಾರ್ಗ ಸೂಚಿಗಳ ಪ್ರಕಾರ ರಾಜ್ಯ ಎನ್ ಸಿಸಿ ನಿರ್ದೇಶನಾಲಯಗಳಿಂದ ಸ್ವಯಂ ಸೇವಕ ಕೆಡೆಟ್ ಗಳ ನೆರವು ಪಡೆಯಲು ರಾಜ್ಯ ಸರ್ಕಾರಗಳು / ಜಿಲ್ಲಾ ಆಡಳಿತ ಮನವಿ ಸಲ್ಲಿಸಬೇಕಿದೆ . ನಿರ್ದೇಶನಾಲಯ / ಪ್ರದೇಶಿಕ ಮುಖ್ಯ ಕಛೇರಿಗಳು / ಘಟಕ ಮಟ್ಟದಲ್ಲಿ ರಾಜ್ಯ ಸರ್ಕಾರದ / ಸ್ಥಳೀಯ ನಗರ ಪ್ರಾಧಿಕಾರಗಳೊಂದಿಗೆ ವಿವರಗಳನ್ನು ಸಮನ್ವಯಗೊಳಿಸಲಾಗುವುದು . ಕೆಡೆಟ್ ಗಳನ್ನು ಕರ್ತವ್ಯಕ್ಕೆ ನಿಯೋಜಿಸುವ ಮೊದಲು ಮೂಲಭೂತ ಅವಶ್ಯಕತೆಗಳನ್ನು ಒದಗಿಸುವುದನ್ನು ಖಚಿತಪಡಿಸಬೇಕಿದೆ .


    ***


    

    
    (Release ID: 1611753) Visitor Counter : 32
    
    
      Read this release in: Punjabi , English , Hindi , Marathi , Manipuri , Assamese , Bengali , Gujarati , Tamil , Telugu