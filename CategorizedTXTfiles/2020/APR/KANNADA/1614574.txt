      ಮಾನವ ಸಂಪನ್ಮೂಲ ಅಭಿವೃದ್ಧಿ ಸಚಿವಾಲಯ

      ಮಾನವ ಸಂಪನ್ಮೂಲ ಸಚಿವಾಲಯದ NIOS ನಿಂದ ಪರಿಣಾಮಕಾರಿ ಶಾಲಾ ಶಿಕ್ಷಣವನ್ನು ಖಚಿತಪಡಿಸಿಕೊಳ್ಳಲು ಒಂದು ಅನನ್ಯ ವಿಧಾನ
      Posted On: 14 APR 2020 3:06PM by PIB Bengaluru


    ಮಾನವ ಸಂಪನ್ಮೂಲ ಸಚಿವಾಲಯದ NIOS ನಿಂದ ಪರಿಣಾಮಕಾರಿ ಶಾಲಾ ಶಿಕ್ಷಣವನ್ನು ಖಚಿತಪಡಿಸಿಕೊಳ್ಳಲು ಒಂದು ಅನನ್ಯ ವಿಧಾನ


    ಕೋವಿಡ್ -19 ಹಿನ್ನೆಲೆಯಲ್ಲಿ , ಕೆವಿಎಸ್ , ಎನ್ ‌ ವಿಎಸ್ ಮತ್ತು ಸಿಬಿಎಸ್ ‌ ಇ ಮತ್ತು ಎನ್ ‌ ಸಿಇಆರ್ ‌ ಟಿ ಸಹಯೋಗದೊಂದಿಗೆ NIOS ನಿಂದ ಸ್ವಯಂ ಪ್ರಭಾ ಡಿಟಿಎಚ್ ಚಾನೆಲ್ ‌ ಗಳಲ್ಲಿ ಸ್ಕೈಪ್ ಮೂಲಕ ನೇರ ಪ್ರಸಾರ


    ಮನೆಯಲ್ಲಿ ಇಂಟರ್ನೆಟ್ ಲಭ್ಯತೆ ಇಲ್ಲದವರಿಗೆ ಕಲಿಯುವ ಪರಿಣಾಮಕಾರಿ ಸಾಧನ ಸ್ವಯಂ ಪ್ರಭಾ : ಶ್ರೀ ರಮೇಶ್ ಪೋಖ್ರಿಯಲ್ ನಿಶಾಂಕ್


    ಈ ಉಪಕ್ರಮದಿಂದಾಗಿ ವಿದ್ಯಾರ್ಥಿಗಳು ಮನೆಯಲ್ಲೇ ಕುಳಿತು ಜೆಇಇ / ನೀಟ್ ಪರೀಕ್ಷೆಗಳಿಗೆ ತಯಾರಿ ನಡೆಸಲು ಅನುಕೂಲ


    ಕೋವಿಡ್ - 19 ರಿಂದ ಉದ್ಭವಿಸಿರುವ ಸವಾಲಿನ ಪರಿಸ್ಥಿತಿಯಿಂದ ಕಲಿಯುವವರ ಶಿಕ್ಷಣದ ಮೇಲೆ ಪರಿಣಾಮ ಬೀರದಂತೆ ನೋಡಿಕೊಳ್ಳಲು ಮಾನವ ಸಂಪನ್ಮೂಲ ಸಚಿವಾಲಯವು ಹಲವಾರು ತ್ವರಿತ , ಹೊಸ ಮತ್ತು ವಿಶಿಷ್ಟ ಉಪಕ್ರಮಗಳನ್ನು ತೆಗೆದುಕೊಂಡಿದೆ .


    ಮಾನವ ಸಂಪನ್ಮೂಲ ಸಚಿವಾಲಯದ ನಿರ್ದೇಶನದ ಮೇರೆಗೆ , ಪರಿಣಾಮಕಾರಿಯಾದ ಶಾಲಾ ಶಿಕ್ಷಣವನ್ನು ತಲುಪದವರಿಗೆ ನೇರವಾಗಿ ಮನೆ ಬಾಗಿಲಿಗೆ ತಲುಪಿಸಲು NIOS ಒಂದು ವಿಶಿಷ್ಟ ವಿಧಾನವನ್ನು ಪ್ರಾರಂಭಿಸಿದೆ . ಗುಣಮಟ್ಟದ ಶಿಕ್ಷಣದ ಉದ್ದೇಶಗಳನ್ನು ಪೂರೈಸುವ ಮೂಲಕ , 9 ನೇ ತರಗತಿಯಿಂದ 12 ನೇ ತರಗತಿಯವರೆಗೆ ವಿವಿಧ ವಿಷಯಗಳಿಗೆ ಎಂಎಚ್ ‌ ಆರ್ ‌ ಡಿಯ ' SWAYAM ’ MOOC ಪ್ಲಾಟ್ ‌ ಫಾರ್ಮ್ ನಲ್ಲಿ ಆನ್ ಲೈನ್ ಮೂಲಕ ಲಭ್ಯವಾಗುತ್ತಿದೆ . ಸ್ವಯಂ ಕಲಿಕಾ ಸಾಮಗ್ರಿಗಳ ಜೊತೆಗೆ , 'SWAYAM’ ಪೋರ್ಟಲ್ ವೀಡಿಯೊ ಉಪನ್ಯಾಸಗಳು ಮತ್ತು ಸ್ವಯಂ - ಮೌಲ್ಯಮಾಪನದ ಸೌಲಭ್ಯವನ್ನು ಒದಗಿಸುತ್ತದೆ . ಕಲಿಯುವವರ ಪ್ರಶ್ನೆಗಳನ್ನು ಚರ್ಚಾ ವೇದಿಕೆಯ ಮೂಲಕ ಪರಿಹರಿಸಲಾಗುತ್ತಿದೆ .


    ಇದಲ್ಲದೆ , ಇಂಟರ್ನೆಟ್ ‌ ಲಭ್ಯತೆಯಿಲ್ಲದವರಿಗೆ ಈ ವೀಡಿಯೊ ಉಪನ್ಯಾಸಗಳನ್ನು ತಮ್ಮ ಶಿಕ್ಷಕರು ಮತ್ತು ವಿಷಯ ತಜ್ಞರೊಂದಿಗೆ ಸಂವಹನ ನಡೆಸಲು ಲೈವ್ ಸೆಷನ್ ‌ ಗಳೊಂದಿಗೆ ಎಂಎಚ್ ‌ ಆರ್ ‌ ಡಿ ಸ್ವಯಂಪ್ರಭ ಟಿವಿ ಚಾನೆಲ್ ‌ ಗಳಲ್ಲಿ ಪ್ರಸಾರ ಮಾಡಲಾಗುತ್ತದೆ .


    ಮನೆಯಲ್ಲಿ ಕುಳಿತು ಜೆಇಇ ಮತ್ತು ನೀಟ್ ‌ ಗೆ ತಯಾರಿ ನಡೆಸುತ್ತಿರುವ ವಿದ್ಯಾರ್ಥಿಗಳಿಗೆ ಈ ಉಪಕ್ರಮದಿಂದ ಅನುಕೂಲವಾಗುತ್ತದೆ .


    ಕೋವಿಡ್ -19 ಸಾಂಕ್ರಾಮಿಕದ ಹಿನ್ನೆಲೆಯಲ್ಲಿ , KVS, NVS ಮತ್ತು CBSE & NCERT ಗಳ ಜಂಟಿ ಸಹಯೋಗದೊಂದಿಗೆ ಸ್ಕೈಪ್ ಮೂಲಕ ಸ್ವಯಂಪ್ರಭಾ ಡಿಟಿಎಚ್ ಚಾನಲ್ ಗಳ ಮೂಲಕ NIOS ನ ಪಾಣಿನಿ (#72), ಶಾರದ (#28), ಮತ್ತು NCERT ಯ ಕಿಶೋರ್ ಮಂಚ್ (#31) ಗಳಲ್ಲಿ ನೇರ ಪ್ರಸಾರ ಅತ್ಯುತ್ತಮ ಆವಿಷ್ಕಾರಗಳನ್ನು NIOS ಮಾಡಿದೆ . ಈಗ , ವಿಷಯ ತಜ್ಞರು ತಮ್ಮ ಮನೆಯಿಂದ ಸ್ಕೈಪ್ ಮೂಲಕ ಸ್ವಯಂಪ್ರಭಾ ನೇರ ಪ್ರಸಾರಕ್ಕಾಗಿ ಸಂಪರ್ಕ ಸಾಧಿಸಲು ಸಾಧ್ಯವಾಗುತ್ತದೆ .


    ಕಲಿಯುವವರು ಈ ಡಿಟಿಎಚ್ ಚಾನೆಲ್ ‌ ಗಳು ಮತ್ತು ಎನ್ ‌ ಐಒಎಸ್ ಯೂಟ್ಯೂಬ್ ಚಾನೆಲ್ ‌ ನಲ್ಲಿ 6 ಗಂಟೆಗಳ ಮುದ್ರಿತ ಪ್ರಸಾರವನ್ನು ಬೆಳಿಗ್ಗೆ 7.00 ರಿಂದ ಮಧ್ಯಾಹ್ನ 1.00 ಗಂಟೆಯವರೆಗೆ ವೀಕ್ಷಿಸಬಹುದು ಮತ್ತು ನಂತರ 6 ಗಂಟೆಗಳ ಲೈವ್ ಸೆಷನ್ ಮಧ್ಯಾಹ್ನ 1.00 ಗಂಟೆಯಿಂದ ರಾತ್ರಿ 7.00 ಗಂಟೆಯವರೆಗೆ ನಾಲ್ವರು ವಿಭಿನ್ನ ವಿಷಯ ತಜ್ಞರೊಂದಿಗೆ ಒಂದೂವರೆ ಗಂಟೆ ಅಧಿವೇಶನ ಇರುತ್ತದೆ . ನೇರ ಪ್ರಸಾರದ ಅಧಿವೇಶನದಲ್ಲಿ ಪ್ರದರ್ಶಿಸಲಾದ ಸಂಖ್ಯೆಯ ಫೋನ್ ಗೆ ಕರೆ ಮಾಡುವ ಮೂಲಕ ಮತ್ತು NIOS ವೆಬ್ ‌ ಸೈಟ್ ‌ ನ ' ವಿದ್ಯಾರ್ಥಿ ಪೋರ್ಟಲ್ ' ಮೂಲಕ ಕಲಿಯುವವರು ತಮ್ಮ ಮನೆಯಿಂದ ವಿಷಯ ತಜ್ಞರಿಗೆ ನೇರವಾಗಿ ಪ್ರಶ್ನೆಗಳನ್ನು ಕೇಳಬಹುದು .


    ಕೇಂದ್ರ ಮಾನವ ಸಂಪನ್ಮೂಲ ಸಚಿವ ಶ್ರೀ ರಮೇಶ್ ಪೋಖ್ರಿಯಾಲ್ ‘ ನಿಶಾಂಕ್ ’ ಮತ್ತು ಕೇಂದ್ರ ಮಾಹಿತಿ ಮತ್ತು ಪ್ರಸಾರ ಸಚಿವ ಶ್ರೀ ಪ್ರಕಾಶ್ ಜಾವಡೇಕರ್ ಅವರ ಮನವಿಯ ಮೇರೆಗೆ , ಟಾಟಾ ಸ್ಕೈ ಮತ್ತು ಏರ್ ‌ ಟೆಲ್ ಡಿಟಿಎಚ್ ಆಪರೇಟರ್ ‌ ಗಳು ತಮ್ಮ ಡಿಟಿಎಚ್ ಪ್ಲಾಟ್ ‌ ಫಾರ್ಮ್ ‌ ನಲ್ಲಿ ಸ್ವಯಂ ಪ್ರಭಾ ಡಿಟಿಎಚ್ ಚಾನೆಲ್ ‌ ಗಳನ್ನು ಪ್ರಸಾರ ಮಾಡಲು ಒಪ್ಪಿದ್ದಾರೆ . ಈಗ ಈ ಮೂರು ಸ್ವಯಂ ಪ್ರಭಾ ಡಿಟಿಎಚ್ ಚಾನೆಲ್ ‌ ಗಳು ಡಿಡಿ - ಡಿಟಿಎಚ್ ಮತ್ತು ಜಿಯೋ ಟಿವಿ ಆ್ಯಪ್ ಜೊತೆಗೆ ಎಲ್ಲಾ ಡಿಟಿಎಚ್ ಸೇವಾ ಪೂರೈಕೆದಾರರ ಮೂಲಕ ಲಭ್ಯವಿವೆ . ಈ ಚಾನೆಲ್ ‌ ಗಳಿಗಾಗಿ ಜನರು ತಮ್ಮ ಡಿಟಿಎಚ್ ' ಸೇವಾ ಪೂರೈಕೆದಾರರನ್ನು ' ಯಾವುದೇ ಹೆಚ್ಚುವರಿ ವೆಚ್ಚವಿಲ್ಲದೆ ವಿನಂತಿ ಮಾಡಬಹುದು . ಏಕೆಂದರೆ ಇವು ಉಚಿತ ಚಾನೆಲ್ ‌ ಗಳಾಗಿವೆ . ಕೋವಿಡ್ -19 ಸಾಂಕ್ರಾಮಿಕದ ಕಷ್ಟದ ಪರಿಸ್ಥಿತಿಯಲ್ಲಿ ಕಲಿಯುವವರು ತಮ್ಮ ಶಿಕ್ಷಣ ಮತ್ತು ಕಲಿಕೆಯನ್ನು ಮನೆಯಲ್ಲಿ ಯೇ ಮುಂದುವರೆಸಬಹುದು .


    ವಿವಿಧ ಡಿಟಿಎಚ್ ಸೇವಾ ಪೂರೈಕೆದಾರರ ಚಾನಲ್ ಸಂಖ್ಯೆ ಹೀಗಿದೆ :


    AIRTEL : ಚಾನೆಲ್ # 437, ಚಾನೆಲ್ # 438 & ಚಾನೆಲ್ # 439


    Videocon: ಚಾನೆಲ್ # 475, ಚಾನೆಲ್ # 476, ಚಾನೆಲ್ # 477


    TATASky : ಚಾನೆಲ್ # 756.


    DISHTV : ಚಾನೆಲ್ # 946, ಚಾನೆಲ್ # 947, ಚಾನೆಲ್ # 949, ಚಾನೆಲ್ # 950


    ಸ್ವಯಂ ಪ್ರಭಾ , ತಮ್ಮ ಮನೆಯಲ್ಲಿ ಇಂಟರ್ನೆಟ್ ಲಭ್ಯತೆ ಇಲ್ಲದವರಿಗೆ ಕಲಿಯುವ ಪರಿಣಾಮಕಾರಿ ಸಾಧನವಾಗಿದೆ . ಸ್ವಯಂ ಪ್ರಭಾ ಎಂಬುದು 32 ಡಿಟಿಎಚ್ ಚಾನೆಲ್ ‌ ಗಳ ಗುಂಪಾಗಿದ್ದು , ಜಿಸ್ಯಾಟ್ -15 ಉಪಗ್ರಹವನ್ನು ಬಳಸಿಕೊಂಡು 24X7 ಆಧಾರದ ಮೇಲೆ ಉತ್ತಮ - ಗುಣಮಟ್ಟದ ಶೈಕ್ಷಣಿಕ ಕಾರ್ಯಕ್ರಮಗಳನ್ನು ಪ್ರಸಾರ ಮಾಡಲು ಮೀಸಲಿಡಲಾಗಿದೆ . ಪ್ರತಿದಿನ , ಕನಿಷ್ಠ ನಾಲ್ಕು ಗಂಟೆಗಳ ಕಾಲ ಹೊಸ ವಿಷಯವಿರುತ್ತದೆ , ಅದು ದಿನದಲ್ಲಿ 5 ಬಾರಿ ಪುನರಾವರ್ತನೆಯಾಗುತ್ತದೆ . ಇದು ವಿದ್ಯಾರ್ಥಿಗಳಿಗೆ ತಮ್ಮ ಅನುಕೂಲತೆಯ ಸಮಯದಲ್ಲಿ ಕಲಿಯಲು ಅನುವು ಮಾಡಿಕೊಡುತ್ತದೆ . ಚಾನಲ್ ‌ ಗಳನ್ನು ಗಾಂಧಿನಗರದ ಬಿಸಾಗ್ ‌ ನಿಂದ ಅಪ್ ‌ ಲಿಂಕ್ ಮಾಡಲಾಗುತ್ತಿದೆ . ವಿಷಯಗಳನ್ನು ಎನ್ ‌ ಪಿಟಿಇಎಲ್ , ಐಐಟಿಗಳು , ಯುಜಿಸಿ , ಸಿಇಸಿ , IGNOU , ಎನ್ ‌ ಸಿಇಆರ್ಟಿ ಮತ್ತು ಎನ್ ‌ ಐಒಎಸ್ ಒದಗಿಸುತ್ತದೆ . INFLIBNET ಕೇಂದ್ರವು ವೆಬ್ ಪೋರ್ಟಲ್ ಅನ್ನು ನಿರ್ವಹಿಸುತ್ತದೆ . ಎಲ್ಲಾ 32 ಚಾನೆಲ್ ‌ ಗಳು ಡಿಡಿ ಡಿಟಿಎಚ್ ಮತ್ತು ಜಿಯೊ ಟಿವಿ ಮೊಬೈಲ್ ಅಪ್ಲಿಕೇಶನ್ ‌ ನಲ್ಲಿ ಲಭ್ಯವಿರುತ್ತವೆ .


    ಡಿಟಿಎಚ್ ಚಾನೆಲ್ ‌ ಗಳು ಈ ಕೆಳಗಿನವುಗಳನ್ನು ಒಳಗೊಂಡಿವೆ :


    ಎ ) ಉನ್ನತ ಶಿಕ್ಷಣ : ಕಲೆ , ವಿಜ್ಞಾನ , ವಾಣಿಜ್ಯ , ಪ್ರದರ್ಶನ ಕಲೆಗಳು , ಸಾಮಾಜಿಕ ವಿಜ್ಞಾನಗಳು ಮತ್ತು ಮಾನವಿಕತೆಗಳು , ಎಂಜಿನಿಯರಿಂಗ್ , ತಂತ್ರಜ್ಞಾನ , ಕಾನೂನು , ಔಷಧ , ಕೃಷಿ , ಮುಂತಾದ ವಿವಿಧ ವಿಭಾಗಗಳನ್ನು ಒಳಗೊಂಡ ಸ್ನಾತಕೋತ್ತರ ಮತ್ತು ಪದವಿಪೂರ್ವ ಪಠ್ಯಕ್ರಮ ಆಧಾರಿತ ಪಠ್ಯ ವಿಷಯಗಳು . MOOC ಗಳ ಕೋರ್ಸ್ ‌ ಗಳನ್ನು ನೀಡಲು ವೇದಿಕೆಯನ್ನು ಅಭಿವೃದ್ಧಿಪಡಿಸಲಾಗುತ್ತಿರುವ SWAYAM ಮೂಲಕ ಎಲ್ಲಾ ಕೋರ್ಸ್ ‌ ಗಳು ತಮ್ಮ ಪ್ರಮಾಣೀಕರಣ - ಸಿದ್ಧವಾಗುತ್ತವೆ .


    ಬಿ ) ಶಾಲಾ ಶಿಕ್ಷಣ (9-12 ತರಗತಿಗಳು ): ಶಿಕ್ಷಕರ ತರಬೇತಿಗಾಗಿ ಮಾಡ್ಯೂಲ್ ‌ ಗಳು ಮತ್ತು ದೇಶದ ಮಕ್ಕಳಿಗೆ ಬೋಧನೆ ಮತ್ತು ಕಲಿಕಾ ಸಾಧನಗಳು ವಿಷಯಗಳನ್ನು ಉತ್ತಮವಾಗಿ ಅರ್ಥಮಾಡಿಕೊಳ್ಳಲು ಸಹಾಯ ಮಾಡುತ್ತವೆ ಮತ್ತು ವೃತ್ತಿಪರ ಪದವಿ ಕೋರ್ಸ್ ಪ್ರವೇಶಕ್ಕಾಗಿ ಸ್ಪರ್ಧಾತ್ಮಕ ಪರೀಕ್ಷೆಗಳಿಗೆ ತಯಾರಿ ಮಾಡಲು ಸಹಾಯ ಮಾಡುತ್ತವೆ .


    ಸಿ ) ಭಾರತ ಮತ್ತು ವಿದೇಶಗಳಲ್ಲಿರುವ ಭಾರತೀಯ ನಾಗರಿಕರ ಜೀವಮಾನವಿಡೀ ಕಲಿಯುವ ಅಗತ್ಯಗಳನ್ನು ಪೂರೈಸಬಲ್ಲ ಪಠ್ಯಕ್ರಮ ಆಧಾರಿತ ಕೋರ್ಸ್ ‌ ಗಳು .


    ಡಿ ) ಸ್ಪರ್ಧಾತ್ಮಕ ಪರೀಕ್ಷೆಗಳಿಗೆ ವಿದ್ಯಾರ್ಥಿಗಳು (11 ಮತ್ತು 12 ನೇ ತರಗತಿ ) ತಯಾರಾಗಲು ನೆರವು .


    ಚಾನೆಲ್ ‌ 01-10 : ಸಿಇಸಿ - ಯುಜಿಸಿ ನಿರ್ವಹಣೆ


    ಚಾನಲ್ ‌ 11- 18 : ಎನ್ ‌ ಪಿಟಿಇಎಲ್ ನಿರ್ವಹಣೆ


    ಚಾನೆಲ್ ‌ 19 -22: ಪ್ರೌಢಶಾಲಾ ವಿದ್ಯಾರ್ಥಿಗಳಿಗೆ ಐಐಟಿ ದೆಹಲಿಯಿಂದ ನಿರ್ವಹಿಸಲಾಗುತ್ತದೆ ಮತ್ತು ಇದನ್ನು ಐಐಟಿ ಪಿಎಎಲ್ ಎಂದು ಕರೆಯಲಾಗುತ್ತದೆ


    ಚಾನೆಲ್ ‌ 23, 24, 25 ಮತ್ತು 26 : IGNOU ನವದೆಹಲಿ ನಿರ್ವಹಣೆ


    ಚಾನೆಲ್ ‌ 27, 28 ಮತ್ತು 30: ನವದೆಹಲಿಯ NIOS ನಿರ್ವಹಣೆ


    ಚಾನೆಲ್ 29 : ಗಾಂಧಿನಗರದ UGC-INFLIBNET ನಿರ್ವಹಣೆ


    ಚಾನೆಲ್ 31 : ಎನ್ ‌ ಸಿಇಆರ್ ‌ ಟಿ ನಿರ್ವಹಣೆ


    ಚಾನೆಲ್ 32: IGNOU ಮತ್ತು NIOS ಜಂಟಿಯಾಗಿ ನಿರ್ವಹಣೆ


    SWAYAM PRABHA ಚಾನೆಲ್ ‌ ಗಳ ಹೆಚ್ಚಿನ ವಿವರಗಳಿಗಾಗಿ ಈ ಲಿಂಕ್ ಕ್ಲಿಕ್ ಮಾಡಿ


    https://www.swayamprabha.gov.in/index.php/ch_allocation


    ***

    
    
    (Release ID: 1614574) Visitor Counter : 14
    
    
      Read this release in: English , Urdu , Hindi , Marathi , Bengali , Assamese , Punjabi , Gujarati , Tamil , Telugu , Malayalam