      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ಪ್ರಧಾನಮಂತ್ರಿ ಗರೀಬ್ ಕಲ್ಯಾಣ ಪ್ಯಾಕೇಜ್: ಕೋವಿಡ್-19 ವಿರುದ್ಧ ಹೋರಾಡುತ್ತಿರುವ ಆರೋಗ್ಯ ಕಾರ್ಯಕರ್ತರಿಗೆ ವಿಮಾ ಯೋಜನೆ ಪ್ರಶ್ನೋತ್ತರ
      Posted On: 08 APR 2020 2:45PM by PIB Bengaluru


    ಪ್ರಧಾನಮಂತ್ರಿ ಗರೀಬ್ ಕಲ್ಯಾಣ ಪ್ಯಾಕೇಜ್ : ಕೋವಿಡ್ -19 ವಿರುದ್ಧ ಹೋರಾಡುತ್ತಿರುವ ಆರೋಗ್ಯ ಕಾರ್ಯಕರ್ತರಿಗೆ ವಿಮಾ ಯೋಜನೆ


    ಪ್ರಶ್ನೋತ್ತರ


    ಪ್ರಶ್ನೆ 1. ಈ ಯೋಜನೆ ವ್ಯಾಪ್ತಿಗೆ ಯಾವುದು ಒಳಪಡುತ್ತದೆ ?


    ಈ ಆಕಸ್ಮಿಕ ವಿಮಾ ಯೋಜನೆ ವ್ಯಾಪ್ತಿಗೆ ;

      * ಕೋವಿಡ್ -1 9 ನಿಂದಾಗುವ ಸಾವು ಮತ್ತು
      * ಕೋವಿಡ್ -19 ಸಂಬಂಧಿ ಕರ್ತವ್ಯದಲ್ಲಿದ್ದಾಗ ಆಗುವ ಆಕಸ್ಮಿಕ ಸಾವುಗಳು .

    ಪ್ರಶ್ನೆ 2. ಆಕಸ್ಮಿಕದ ವ್ಯಾಖ್ಯಾನ ಹೇಗೆ ?


    ಆಕಸ್ಮಿಕ ಎಂದರೆ ಇದ್ದಕ್ಕಿದ್ದಂತೆ ಯಾವುದೇ ಮುನ್ಸೂಚನೆ ಇಲ್ಲದೆ ದಿಢೀರ್ ಎಂದು ಆಗುವ


    ಬಾಹ್ಯ ಹಾಗೂ ಗೋಚರಿಸಬಹುದಾದ ಮತ್ತು ಹಿಂಸಾ ಕಾರಣಗಳು ಎಂದರ್ಥ .


    ಪ್ರಶ್ನೆ 3. ಯಾರೆಲ್ಲಾ ಈ ಯೋಜನೆ ವ್ಯಾಪ್ತಿಗೆ ಒಳಪಡುತ್ತಾರೆ ?

      * ಕೋವಿಡ್ -19 ರೋಗಿಗಳಿಗೆ ಆರೈಕೆ ಮಾಡುತ್ತಿರುವ ಮತ್ತು ಅವರೊಂದಿಗೆ ನೇರ ಸಂಪರ್ಕದಲ್ಲಿರುವ ಸಮುದಾಯ ಆರೋಗ್ಯ ಕಾರ್ಯಕರ್ತರು ಸೇರಿದಂತೆ ಎಲ್ಲ ಸಾರ್ವಜನಿಕ ಆರೋಗ್ಯ ಕಾರ್ಯಕರ್ತರು ಮತ್ತು ಇದರಿಂದ ಪರಿಣಾಮ ಎದುರಿಸುವಂತಹವರು .
      * ಕೋವಿಡ್ -19 ಸಂಬಂಧಿ ಹೊಣೆಗಾರಿಕೆಗಳಲ್ಲಿ ತೊಡಗಿರುವ ರಾಜ್ಯ / ಕೇಂದ್ರ ಮತ್ತು ರಾಜ್ಯ ಸರ್ಕಾರಿ ಆಸ್ಪತ್ರೆಗಳು , ಕೇಂದ್ರ / ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳ ಸ್ವಾಯತ್ತ ಆಸ್ಪತ್ರೆಗಳು , ಏಮ್ಸ್ ಮತ್ತು ಐಎನ್ಐಗಳು / ಮುಖ್ಯಮಂತ್ರಿಗಳ ಆಸ್ಪತ್ರೆಗಳು ಸೇರಿದಂತೆ ಅವುಗಳಲ್ಲಿ ಕೆಲಸ ಮಾಡುವ ಸಿಬ್ಬಂದಿ , ಖಾಸಗಿ ಆಸ್ಪತ್ರೆ ಸಿಬ್ಬಂದಿ ಮತ್ತು ನಿವೃತ್ತ ಸಿಬ್ಬಂದಿ / ಸ್ವಯಂ ಸೇವಕರು / ನಗರ ಸ್ಥಳೀಯ ಸಂಸ್ಥೆಗಳ ಗುತ್ತಿಗೆ ನೌಕರರು / ದಿನ ಗುತ್ತಿಗೆ ನೌಕರರು / ಹೊರಗುತ್ತಿಗೆ ಸಿಬ್ಬಂದಿ

    ಪ್ರಶ್ನೆ 4. ಈ ಯೋಜನೆಗೆ ಯಾರು ಸ್ವಪ್ರೇರಣೆಯಿಂದ ಸೇರಬಹುದು ?


    ಕೋವಿಡ್ -19 ರೋಗಿಗಳ ನೇರ ಸಂಪರ್ಕದಲ್ಲಿರುವ ಹಾಗೂ ಅವರಿಗೆ ಆರೈಕೆ ಮಾಡಲು ಕೇಂದ್ರ / ರಾಜ್ಯ / ಕೇಂದ್ರಾಡಳಿತ ಪ್ರದೇಶಗಳಲ್ಲಿ ಸರ್ಕಾರದ ನಿಯೋಜನೆ ಮೇಲೆ ಕರ್ತವ್ಯ ನಿರ್ವಹಿಸುತ್ತಿರುವ ಎಲ್ಲ ಸ್ವಯಂ ಸೇವಕರು .


    ಪ್ರಶ್ನೆ 5. ಈ ಯೋಜನೆಗೆ ಒಳಪಡುವ ಖಾಸಗಿ ವ್ಯಕ್ತಿಗಳು ಯಾರು ?

      * ಕೋವಿಡ್ -19 ರೋಗಿಗಳ ನೇರ ಸಂಪರ್ಕದಲ್ಲಿರುವ ಮತ್ತು ಅವರ ಆರೈಕೆಗೆ ( ಸಂಸ್ಥೆ ಮತ್ತು ಸಂಘಗಳಲ್ಲಿ ಏಜೆನ್ಸಿಗಳಿಂದ ಅವರ ಸೇವೆಯನ್ನು ಪಡೆದಿರುವುದಕ್ಕೆ ಪುರಾವೆ ಇರಬೇಕು ) ಆರೈಕೆಗೆ ನಿಯೋಜನೆಗೊಂಡಿರುವ ಅಥವಾ ಯಾವುದಾದರೂ ಏಜೆನ್ಸಿ ಮೂಲಕ ಸಾರ್ವಜನಿಕ ಮತ್ತು ಖಾಸಗಿ ಆರೋಗ್ಯ ರಕ್ಷಣಾ ಸಂಸ್ಥೆಗಳು / ಸಂಘಟನೆಗಳಲ್ಲಿ ತೊಡಗಿರುವ ಎಲ್ಲಾ ಖಾಸಗಿ ವ್ಯಕ್ತಿಗಳು .

    ಪ್ರಶ್ನೆ 6. ವಿಮಾ ಯೋಜನೆ ವ್ಯಾಪ್ತಿ ಎಲ್ಲಿಂದ ಆರಂಭವಾಗಿ ಎಲ್ಲಿಗೆ ಮುಕ್ತಾಯವಾಗುತ್ತದೆ ?

      * ಈ ವಿಮಾ ಯೋಜನೆ ವ್ಯಾಪ್ತಿ ಅವಧಿ 2020 ರ ಮಾರ್ಚ್ 30 ರಿಂದ ಆರಂಭವಾಗಿ 90 ದಿನಗಳ ಕಾಲ ಇರುತ್ತದೆ .

    ಪ್ರಶ್ನೆ 7. ಈ ಯೋಜನೆ ಅಡಿಯಲ್ಲಿ ಆರೋಗ್ಯ ಕಾರ್ಯಕರ್ತರಿಗೆ ವಯಸ್ಸಿನ ಮಿತಿ ಇದೆಯೇ ?

      * ಯೋಜನೆಯಲ್ಲಿ ಯಾವುದೇ ವಯಸ್ಸಿನ ಮಿತಿ ಇಲ್ಲ .

    ಪ್ರಶ್ನೆ 8. ವೈಯಕ್ತಿಕ ನೋಂದಣಿ ಅಗತ್ಯವಿದೆಯೇ ?

      * ವೈಯಕ್ತಿಕ ನೋಂದಣಿ ಅಗತ್ಯವಿಲ್ಲ .

    ಪ್ರಶ್ನೆ 9. ಈ ಯೋಜನೆ ವ್ಯಾಪ್ತಿಗೆ ಅರ್ಹರಾಗಲು ವ್ಯಕ್ತಿಗಳು ಪ್ರೀಮಿಯಂ ಹಣ ಏನಾದರು ಪಾವತಿಸಬೇಕೆ ?

      * ಭಾರತ ಸರ್ಕಾರದ ಕೇಂದ್ರ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ ಈ ಯೋಜನೆಯ ಸಂಪೂರ್ಣ ಪ್ರೀಮಿಯಂ ಹಣವನ್ನು ಭರಿಸಲಿದೆ .

    ಪ್ರಶ್ನೆ 10. ಈ ವಿಮಾಯೋಜನೆ ವ್ಯಾಪ್ತಿಗೆ ಒಳಪಡುವ ವ್ಯಕ್ತಿಗಳಿಗೆ ಲಭ್ಯವಿರುವ ಪ್ರಯೋಜನಗಳೇನು ?

      * ವಿಮಾ ವ್ಯಕ್ತಿಯ ಪರವಾಗಿ ಅವರ ವಾರಸುದಾರರಿಗೆ 50 ಲಕ್ಷ ರೂ . ವಿಮಾ ಪರಿಹಾರ ನೀಡಲಾಗುವುದು .

    ಪ್ರಶ್ನೆ 11. ಈ ಯೋಜನೆಯ ಪ್ರಯೋಜನ ಪಡೆಯಲು ಕೋವಿಡ್ -19 ಪ್ರಯೋಗಾಲಯ ಪರೀಕ್ಷೆ


    ಕಡ್ಡಾಯವೇ ?

      * ಕೋವಿಡ್ -19 ನಿಂದಾಗಿಯೇ ಜೀವಹಾನಿ ಆಗಿದೆ ಎಂಬುದಕ್ಕೆ ಪ್ರಯೋಗಾಲಯ ಪ್ರಮಾಣೀಕರಿಸಿರುವ ಸೋಂಕು ದೃಢಪಟ್ಟಿರುವ ( ಪಾಸಿಟಿವ್ ) ವೈದ್ಯಕೀಯ ವರದಿ ಅಗತ್ಯವಿದೆ . ಆದರೆ ಒಂದು ವೇಳೆ ಕೋವಿಡ್ -19 ಕುರಿತ ಕರ್ತವ್ಯದಲ್ಲಿದ್ದಾಗ ಆಕಸ್ಮಿಕವಾಗಿ ಸಾವನ್ನಪ್ಪಿದರೆ ಅಂತಹ ವೇಳೆ ಈ ಪ್ರಮಾಣಪತ್ರ ಅಗತ್ಯವಿಲ್ಲ .

    ಪ್ರಶ್ನೆ 12. ಚಿಕಿತ್ಸೆ ಅಥವಾ ಕ್ವಾರಂಟೈನ್ ಅವಧಿಯಲ್ಲಿ ತಗುಲುವ ವೆಚ್ಚ ಈ ಯೋಜನೆ ವ್ಯಾಪ್ತಿಗೆ


    ಒಳಪಡಲಿದೆಯೇ ?

      * ಚಿಕಿತ್ಸೆ ಮತ್ತು ಕ್ವಾರಂಟೈನ್ ಅವಧಿಯಲ್ಲಿ ತಗುಲುವ ಯಾವುದೇ ರೀತಿಯ ವೆಚ್ಚಗಳು ಇದರ ವ್ಯಾಪ್ತಿಗೆ ಒಳಪಡುವುದಿಲ್ಲ .

    ಪ್ರಶ್ನೆ 13. ವ್ಯಕ್ತಿ , ಬೇರೊಂದು ವೈಯಕ್ತಿಕ ಅಪಘಾತ ವಿಮೆ ಅಥವಾ ಜೀವ ವಿಮಾ ಪಾಲಿಸಿಯನ್ನು


    ಹೊಂದಿದ್ದರೆ ಅಂತಹ ಸಂದರ್ಭದಲ್ಲಿ ಈ ವಿಮೆಯ ಮೇಲೆ ಆಗುವ ಪರಿಣಾಮಗಳೇನು ?

      * ಈ ವಿಮಾ ಯೋಜನೆಯಡಿ ಪಡೆಯುವ ಪ್ರಯೋಜನ ಅಥವಾ ಪರಿಹಾರ ಹೆಚ್ಚುವರಿಯಾಗಿದ್ದು , ಇತರೆ ವಿಮಾ ಯೋಜನೆಗಳಿಗೂ ಇದಕ್ಕೂ ಸಂಬಂಧವಿಲ್ಲ .

    ಪ್ರಶ್ನೆ 14. ಈ ಯೋಜನೆ ಅಡಿ ಪರಿಹಾರ ಪ್ರಯೋಜನ ಪಡೆಯಲು ಅಗತ್ಯ ದಾಖಲೆಗಳೇನು ?


    ಎ . ಕೋವಿಡ್ -19 ನಿಂದ ಜೀವಹಾನಿಯಾದ ಸಂದರ್ಭದಲ್ಲಿ ಈ ಕೆಳಗಿನ ದಾಖಲೆಗಳು ಅತ್ಯಗತ್ಯ .

     1. ನಾಮಿನಿ / ವಾರಸುದಾರರ / ಭರ್ತಿಮಾಡಿ ಸಹಿ ಹಾಕಲಾದ ಅರ್ಜಿ ನಮೂನೆ .
     2. ಮೃತಪಟ್ಟವರ ಗುರುತಿನ ಸಾಕ್ಷ್ಯಗಳು ( ಪ್ರಮಾಣೀಕರಿಸಿದ ಪ್ರತಿ )
     3. ವಾರಸುದಾರನ ಗುರುತಿನ ಸಾಕ್ಷ್ಯಗಳು ( ಪ್ರಮಾಣೀಕರಿಸಿದ ಪ್ರತಿ )
     4. ಮೃತಪಟ್ಟವರು ಮತ್ತು ವಾರಸುದಾರರ ನಡುವಿನ ಸಂಬಂಧ ಸಾಬೀತುಪಡಿಸುವ ದಾಖಲೆ ( ಪ್ರಮಾಣೀಕರಿಸಿದ ಪ್ರತಿ )
     5. ಸಾವು ಸಂಭವಿಸಿದ ಆಸ್ಪತ್ರೆಯಲ್ಲಿ ನೀಡಿದ ಮರಣೋತ್ತರ ವರದಿ ( ಒಂದು ವೇಳೆ ಆಸ್ಪತ್ರೆಯಲ್ಲಿ ಮೃತಪಟ್ಟರೆ ) ( ಪ್ರಮಾಣೀಕರಿಸಿದ ಪ್ರತಿ )
     6. ಮರಣ ಪ್ರಮಾಣ ಪತ್ರ ( ಮೂಲ ಪ್ರತಿ )
     7. ಮೃತಪಟ್ಟವರು ಕೋವಿಡ್ -19 ರೋಗಿಯ ಜೊತೆ ನೇರ ಸಂಪರ್ಕ ಹೊಂದಿದ್ದರೂ ಮತ್ತು ಅವರ ಆರೈಕೆಯಲ್ಲಿ ತೊಡಗಿದ್ದರೂ ಎಂಬುದಕ್ಕೆ , ಅವರನ್ನು ಸೇವೆಗೆ ನಿಯೋಜಿಸಿಕೊಂಡಿರುವ ಆರೋಗ್ಯ ರಕ್ಷಣಾ ಸಂಸ್ಥೆ / ಸಂಘಟನೆ / ಕಚೇರಿಯಿಂದ ಪ್ರಮಾಣಪತ್ರ ಪಡೆದಿರಬೇಕು . ಸಮುದಾಯ ಆರೋಗ್ಯ ರಕ್ಷಣಾ ಕಾರ್ಯಕರ್ತರಿಗೆ ಪ್ರಾಥಮಿಕ ಆರೋಗ್ಯ ಕೇಂದ್ರ ( ಪಿಎಚ್ ಸಿ ) ವೈದ್ಯಾಧಿಕಾರಿ ಆ ಆಶಾ / ಆಶಾಕಾರ್ಯಕರ್ತೆಯರನ್ನು ಕೋವಿಡ್ -19 ಸಂಬಂಧಿ ಕೆಲಸಕ್ಕೆ ಬಳಸಿಕೊಳ್ಳಲಾಗಿತ್ತು ಎಂದು ಪ್ರಮಾಣಪತ್ರ ನೀಡಬೇಕು .







    ಬಿ . ಒಂದು ವೇಳೆ ಕೋವಿಡ್ -19 ಗೆ ಸಂಬಂಧಿಸಿದ ಕರ್ತವ್ಯದಲ್ಲಿದ್ದಾಗ ಆಕಸ್ಮಿಕವಾಗಿ ಮೃತಪಟ್ಟರೆ ಆ


    ವೇಳೆ ಸಲ್ಲಿಸಬೇಕಾದ ದಾಖಲೆಗಳು

     1. ನಾಮಿನಿ / ವಾರಸುದಾರರು / ಭರ್ತಿಮಾಡಿ ಸಹಿ ಹಾಕಲಾದ ಅರ್ಜಿ ನಮೂನೆ .
     2. ಮೃತಪಟ್ಟವರ ಗುರುತಿನ ಸಾಕ್ಷ್ಯಗಳು ( ಪ್ರಮಾಣೀಕರಿಸಿದ ಪ್ರತಿ )
     3. ವಾರಸುದಾರರು ಗುರುತಿನ ಸಾಕ್ಷ್ಯಗಳು ( ಪ್ರಮಾಣೀಕರಿಸಿದ ಪ್ರತಿ )
     4. ಮೃತಪಟ್ಟವರು ಮತ್ತು ವಾರಸುದಾರರ ನಡುವಿನ ಸಂಬಂಧ ಸಾಬೀತುಪಡಿಸುವ ದಾಖಲೆ ( ಪ್ರಮಾಣೀಕರಿಸಿದ ಪ್ರತಿ )
     5. ಸಾವು ಸಂಭವಿಸಿದ ಆಸ್ಪತ್ರೆಯಲ್ಲಿ ನೀಡಿದ ಮರಣೋತ್ತರ ವರದಿ ( ಒಂದು ವೇಳೆ ಆಸ್ಪತ್ರೆಯಲ್ಲಿ ಮೃತಪಟ್ಟರೆ ) ( ಪ್ರಮಾಣೀಕರಿಸಿದ ಪ್ರತಿ )
     6. ಮರಣ ಪ್ರಮಾಣ ಪತ್ರ ( ಮೂಲ ಪ್ರತಿ )
     7. ಶವ ಪರೀಕ್ಷೆಯ ವರದಿ ( ಪ್ರಮಾಣೀಕರಿಸಿದ ಪ್ರತಿ )
     8. ಕ್ಯಾನ್ಸಲ್ ಮಾಡಿರುವ ಚೆಕ್ ( ಐಚ್ಛಿಕ ) ( ಮೂಲ ಚೆಕ್ )
     9. ಎಫ್ಐಆರ್ ( ಪ್ರಮಾಣೀಕರಿಸಿದ ಪ್ರತಿ )
    10. ಕೋವಿಡ್ -19 ಸಂಬಂಧಿ ಕರ್ತವ್ಯದ ವೇಳೆ ಆಕಸ್ಮಿಕವಾಗಿ ಸಾವನ್ನಪ್ಪಿದ್ದಾರೆ ಎನ್ನುವ ಕುರಿತು ಯಾವ ಉದ್ಯೋಗಿಯನ್ನು ಯಾವ ಸಂಸ್ಥೆಯಿಂದ ನಿಯೋಜನೆ ಮಾಡಿಕೊಳ್ಳಲಾಗಿತ್ತು ಎಂಬ ಬಗ್ಗೆ ಆರೋಗ್ಯ ರಕ್ಷಣಾ ಸಂಸ್ಥೆಗಳು / ಸಂಘಟನೆಗಳು / ಕಚೇರಿಯಿಂದ ಮೃತಪಟ್ಟವರ ಬಗ್ಗೆ ಪ್ರಮಾಣಪತ್ರ

    ಪ್ರಶ್ನೆ 15. ಒಂದು ವೇಳೆ ಪರಿಹಾರಕ್ಕಾಗಿ ಯಾರನ್ನೂ ಸಂಪರ್ಕಿಸಬೇಕು ?


    ವಿಮಾ ವ್ಯಾಪ್ತಿಗೆ ಒಳಪಟ್ಟ ವ್ಯಕ್ತಿ , ಸಂಸ್ಥೆ / ಇಲಾಖೆಯಲ್ಲಿ ವಿಮೆ ವ್ಯಾಪ್ತಿಗೆ ಒಳಪಡುವ ವ್ಯಕ್ತಿ ಸೇವೆ ಸಲ್ಲಿಸುತ್ತಿರುವ ಬಗ್ಗೆ ಮಾಹಿತಿ ನೀಡಬೇಕು . ವಿಮಾ ಕಂಪನಿಗೆ nia.312000@newindia.co.in ಈ ಇ - ಮೇಲ್ ವಿಳಾಸದ ಮೂಲಕ ಮಾಹಿತಿ ನೀಡಬೇಕು .


    ಪ್ರಶ್ನೆ 16. ಕ್ಲೈಮ್ ಸಲ್ಲಿಕೆ ಪ್ರಕ್ರಿಯೆ ಹೇಗೆ ?

      * ಕ್ಲೈಮ್ ದಾರರು ಕ್ಲೈಮ್ ಅರ್ಜಿಯನ್ನು ಭರ್ತಿಮಾಡಿ ಅದರ ಜೊತೆ ಎಲ್ಲ ಅಗತ್ಯ ದಾಖಲಾತಿಗಳನ್ನು ಮೃತಪಟ್ಟ ವ್ಯಕ್ತಿ ಯಾವ ಸಂಸ್ಥೆಯಲ್ಲಿ ಉದ್ಯೋಗಿ / ನಿಯೋಜನೆ ಮೇಲೆ ಕರ್ತವ್ಯ ನಿರ್ವಹಿಸುತ್ತಿದ್ದರೋ ಅಂತಹ ಆರೋಗ್ಯ ರಕ್ಷಣಾ ಸಂಸ್ಥೆಗಳು / ಸಂಘಟನೆಗಳು / ಕಚೇರಿಗೆ ಸಲ್ಲಿಸಬೇಕು .
      * ನಂತರ ಆ ಸಂಸ್ಥೆಗಳು ಅಗತ್ಯ ಪ್ರಮಾಣೀಕರಣ ಮಾಡಿ , ಮುಂದಿನ ಪ್ರಕ್ರಿಯೆಗೆ ಸಕ್ಷಮ ಪ್ರಾಧಿಕಾರಕ್ಕೆ ಕಳುಹಿಸಿ ಕೊಡಲಿದೆ .

    * ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳಿಗೆ ಸಕ್ಷಮ ಪ್ರಾಧಿಕಾರಗಳಾಗಿ ಆರೋಗ್ಯ ಸೇವೆಗಳ ಮಹಾ ನಿರ್ದೇಶಕರು / ಆರೋಗ್ಯ ಸೇವೆಗಳ ನಿರ್ದೇಶಕರು / ವೈದ್ಯಕೀಯ ಶಿಕ್ಷಣ ನಿರ್ದೇಶಕರು ಅಥವಾ ಈ ಉದ್ದೇಶಕ್ಕಾಗಿ ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳ ಸರ್ಕಾರ ಅಧಿಕೃತವಾಗಿ ನಿಯೋಜಿಸಿರುವ ಅಧಿಕಾರಿಯಾಗಿರುತ್ತಾರೆ .


    * ಕೇಂದ್ರ ಸರ್ಕಾರ , ಕೇಂದ್ರದ ಸ್ವಾಯತ್ತ ಸಂಸ್ಥೆಗಳು / ಪಿಎಸ್ ಯು ಆಸ್ಪತ್ರೆಗಳು , ಏಮ್ಸ್ , ಐಎನ್ ಐ ಮತ್ತು ಇತರೆ ಕೇಂದ್ರ ಸಚಿವಾಲಯಗಳ ಆಸ್ಪತ್ರೆಗಳಿಗೆ ಸಕ್ಷಮ ಪ್ರಾಧಿಕಾರವಾಗಿ ಆಯಾ ಸಂಸ್ಥೆಗಳ ನಿರ್ದೇಶಕರು ಅಥಾವಾ ವೈದ್ಯಕೀಯ ಅಧೀಕ್ಷಕರು ಅಥವಾ ಮುಖ್ಯಸ್ಥರಾಗಿರುತ್ತಾರೆ .


      * ಸಕ್ಷಮ ಪ್ರಾಧಿಕಾರ ವಿಮಾ ಅರ್ಜಿಯನ್ನು ಅನುಮೋದನೆಗಾಗಿ ವಿಮಾ ಪ್ರಾಧಿಕಾರಕ್ಕೆ ಕಳುಹಿಸಿ ಕೊಡಲಿದೆ .


    ಪ್ರಶ್ನೆ 17. ವಿಮಾ ಕಂಪನಿ ಕಡೆಯಿಂದ ಯಾರನ್ನು ಸಂಪರ್ಕಿಸಬೇಕು ?

      * ದಿ ನ್ಯೂ ಇಂಡಿಯಾ ಅಶ್ಯೂರೆನ್ಸ್ ಕಂಪನಿ ಲಿಮಿಟೆಡ್ ನ ವಿಭಾಗೀಯ ಕಚೇರಿ , ಸಿಡಿಯು 312000, ವಿಳಾಸ ಬಿ -401, ಅನ್ಸಾಲ್ ಚೇಂಬರ್ಸ್ 1, ಭಿಕಾಜಿ ಕಾಮ ಪ್ಲೇಸ್ , ನವದೆಹಲಿ - 110066.

    ಸಂಪರ್ಕ ವ್ಯಕ್ತಿಗಳು :-

     1. ಶ್ರೀಮತಿ ಸಾರಿಕಾ ಅರೋರಾ , ವಿಭಾಗೀಯ ವ್ಯವಸ್ಥಾಪಕರು , ಇ - ಮೇಲ್ : sarika.arora@newindia.co.in ಅಥವಾ nia.312000@newindia.co.in
     1. ಎನ್ . ರವಿ ರಾವ್ , ಉಪ ವ್ಯವಸ್ಥಾಪಕರು , ಇ - ಮೇಲ್ : ravin.rao@newindia.co.in ಅಥವಾ niadelbroker20@gmail.com
     1. ಶ್ರೀ ಯೋಗೇಂದ್ರ ಸಿಂಗ್ ತನ್ವಾರ್ , ಆಡಳಿತಾಧಿಕಾರಿ , ಇ - ಮೇಲ್ : yogendra.tanwar@newindia.co.in

    ***


    

    
    (Release ID: 1612222) Visitor Counter : 40
    
    
    
    
    

   
   
   
   
1.