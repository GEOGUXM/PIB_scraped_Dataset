      ನಾಗರೀಕ ವಿಮಾನಯಾನ ಸಚಿವಾಲಯ

      ಲೈಫ್ ಲೈನ್ ಉಡಾನ್ ಅಡಿಯಲ್ಲಿ 2 ಲಕ್ಷ ಕಿ ಮೀ ಗಿಂತಲೂ ಹೆಚ್ಚು ಹಾರಾಟ ನಡೆಸಿದ ವಿಮಾನಗಳು ವೈದ್ಯಕೀಯ ಸರಕುಗಳನ್ನು ರಾಷ್ಟ್ರಾದ್ಯಂತ ಸಾಗಿಸಿವೆ
      Posted On: 13 APR 2020 4:44PM by PIB Bengaluru


    ಲೈಫ್ ಲೈನ್ ಉಡಾನ್ ಅಡಿಯಲ್ಲಿ 2 ಲಕ್ಷ ಕಿ ಮೀ ಗಿಂತಲೂ ಹೆಚ್ಚು ಹಾರಾಟ ನಡೆಸಿದ ವಿಮಾನಗಳು ವೈದ್ಯಕೀಯ ಸರಕುಗಳನ್ನು ರಾಷ್ಟ್ರಾದ್ಯಂತ ಸಾಗಿ ಸಿವೆ


    ಕೋವಿಡ್ – 19 ವಿರುದ್ಧದ ಭಾರತದ ಹೋರಾಟಕ್ಕೆ ನೆರವು ನೀಡಲು ದೇಶದ ದೂರದ ಪ್ರದೇಶಗಳಿಗೆ ವೈದ್ಯಕೀಯ ಸರಕುಗಳನ್ನು ಸಾಗಿಸಲು 214 ಕ್ಕೂ ಹೆಚ್ಚು ಲೈಫ್ ಲೈನ್ ವಿಮಾನಗಳ ಮೂಲಕ ದೇಶದ ದೂರದ ಭಾಗಗಳಿಗೆ ಅಗತ್ಯ ವೈದ್ಯಕೀಯ ಸರಕುಗಳನ್ನು ಸಾಗಿಸುವ ಕಾರ್ಯವನ್ನ ನಾಗರಿಕ ವಿಮಾನಯಾನ ಸಚಿವಾಲಯ ( ಎಂ ಒ ಸಿ ಎ ) ನಿರ್ವಹಿಸಿದೆ . ಎಂದು ನಾಗರಿಕ ವಿಮಾನಯಾನದ ಎಂ ಒ ಎಸ್ , ಐ / ಸಿ ಎಸ್ ಹೆಚ್ . ಹರ್ದೀಪ್ ಸಿಂಗ್ ಪುರಿ ಇಂದು ತಮ್ಮ ಟ್ವೀಟ್ ಸಂದೇಶದಲ್ಲಿ ತಿಳಿಸಿದ್ದಾರೆ . ಇಲ್ಲಿಯವರೆಗೆ ಸುಮಾರು 377.50 ಟನ್ ಗಳಷ್ಟು ಸರಕುಗಳನ್ನು ಸಾಗಿಸಲಾಗಿದೆ ಮತ್ತು ಸುಮಾರು 2,05,709 ಕಿ ಮೀ ದೂರವನ್ನು ಲೈಫ್ ಲೈನ್ ವಿಮಾನಗಳು ಕ್ರಮಿಸಿವೆ ಎಂದು ನಾಗರಿಕ ವಿಮಾನಯಾನ ಸಚಿವರು ಟ್ವೀಟ್ ಮಾಡಿದ್ದಾರೆ . ಇವುಗಳಲ್ಲಿ 132 ವಿಮಾನಗಳು ಏರ್ ಇಂಡಿಯಾ ಮತ್ತು ಅಲಯೆನ್ಸ್ ಏರ್ ಸಂಸ್ಥೆಗಳದ್ದಾಗಿವೆ . ಏಪ್ರಿಲ್ 12, 2020 ರಂದು ಸಾಗಿಸಲಾದ ಸರಕುಗಳ ತೂಕ 4.27 ಟನ್ ಗಳು . ನಾಗರಿಕ ವಿಮಾನಯಾನ ಸಚಿವಾಲಯ ಮತ್ತು ವಾಯುಯಾನ ಉದ್ಯಮವು , ಭಾರತದಲ್ಲಿ ಮತ್ತು ವಿದೇಶಗಳಿಗೆ ವೈದ್ಯಕೀಯ ಸರಕುಗಳನ್ನು ಪರಿಣಾಮಕಾರಿ ಮತ್ತು ಕಡಿಮೆ ಬೆಲೆಯಲ್ಲಿ ಸಾಗಿಸುವ ಮೂಲಕ ಕೊವಿಡ್ – 19 ರ ವಿರುದ್ಧದ ಭಾರತದ ಹೋರಾಟಕ್ಕೆ ಬೆಂಬಲ ನೀಡಲು ದೃಢ ನಿರ್ಧಾರ ಕೈಗೊಂಡಿವೆ .


    ಈಶಾನ್ಯ ಪ್ರದೇಶ , ದ್ವೀಪ ಪ್ರದೇಶಗಳು ಮತ್ತು ಬೆಟ್ಟ ಪ್ರದೇಶದ ರಾಜ್ಯಗಳಿಗೆ ವಿಶೇಷ ಗಮನಹರಿಸಲಾಗಿದೆ . ಸರಕುಗಳ ಹೆಚ್ಚಿನ ಪ್ರಮಾಣ ಹಗುರವಾದ ಮತ್ತು ಕಡಿಮೆ ತೂಕದ ವಸ್ತುಗಳಾದ ಮಾಸ್ಕ್ ಗಳು , ಕೈಗವಸುಗಳು ಮತ್ತು ವಿಮಾನಗಳಲ್ಲಿ ಹೆಚ್ಚು ಸಂಗ್ರಹಣಾ ಸ್ಥಳವನ್ನು ಬಳಸುವ ಸೇವಿಸಬಹುದಾದ ವಸ್ತುಗಳನ್ನು ಒಳಗೊಂಡಿದೆ . ತಕ್ಕ ಮುನ್ನೆಚ್ಚರಿಕಾ ಕ್ರಮಗಳೊಂದಿಗೆ ಪ್ರಯಾಣಿಕರು ಕುಳಿತುಕೊಳ್ಳುವ ಪ್ರದೇಶ ಮತ್ತು ಓವರ್ ಹೆಡ್ ಕ್ಯಾಬಿನ್ ಗಳಲ್ಲಿ ಸರಕುಗಳನ್ನು ಶೇಖರಿಸಲು ವಿಶೇಷ ಅನುಮತಿ ಪಡೆಯಲಾಗಿದೆ .


    ಲೈಫ್ ಲೈನ್ ಉಡಾನ್ ವಿಮಾನಗಳಿಗೆ ಸಂಬಂಧಿಸಿದ ಸಾರ್ವಜನಿಕ ಮಾಹಿತಿಯ ಇತ್ತೀಚಿನ ವರದಿಯನ್ನು ಪ್ರತಿದಿನ https://esahaj.gov.inlifeline_udan/public_info ವೆಬ್ ಸೈಟ್ ನಲ್ಲಿ ಪ್ರಕಟಿಸಲಾಗುವುದು . ಇದು ವಿವಿಧ ಪಾಲುದಾರರ ಜೊತೆ ಅಡೆತಡೆಯಿಲ್ಲದ ಸಮನ್ವಯತೆಗೆ ಅವಕಾಶ ಕಲ್ಪಿಸುತ್ತದೆ .


    ದೇಶೀಯ ಸರಕು ಸಾಗಿಸುವ ವಿಮಾನಯಾನ ನಿರ್ವಾಹಕರಾದ ಸ್ಪೈಸ್ ಜೆಟ್ , ಬ್ಲೂ ಡಾರ್ಟ್ , ಮತ್ತು ಇಂಡಿಗೊ ವಾಣಿಜ್ಯ ಆಧಾರದ ಮೇಲೆ ಕಾರ್ಗೊ ವಿಮಾನಗಳ ಹಾರಾಟ ನಿರ್ವಹಿಸುತ್ತಿವೆ . ಸ್ಪೈಸ್ ಜೆಟ್ 24 ಮಾರ್ಚ್ ನಿಂದ 12 ಏಪ್ರಿಲ್ 2020 ರವರೆಗೆ 4, 26, 533 ಕಿ . ಮೀ . ದೂರವನ್ನು ಕ್ರಮಿಸಿ 2478 ಟನ್ ಗಳಷ್ಟು ಸರಕುಗಳನ್ನು 300 ಕಾರ್ಗೊ ವಿಮಾನಗಳ ಮೂಲಕ ಸಾಗಾಟ ನಡೆಸಿತು . ಇವುಗಳಲ್ಲಿ 95 ವಿದೇಶೀ ಕಾರ್ಗೊ ವಿಮಾನಗಳಾಗಿವೆ . ಬ್ಲೂ ಡಾರ್ಟ್ 25 ಮಾರ್ಚ್ ನಿಂದ 12 ಏಪ್ರಿಲ್ 2020 ರವರೆಗೆ 92,075 ಕಿ . ಮೀ . ದೂರವನ್ನು ಕ್ರಮಿಸಿ 1479 ಟನ್ ಗಳಷ್ಟು ಸರಕುಗಳನ್ನು 94 ದೇಶೀಯ ಕಾರ್ಗೊ ವಿಮಾನಗಳ ಮೂಲಕ ಸಾಗಾಟ ನಡೆಸಿತು . ಇಂಡಿಗೊ 3-12 ಏಪ್ರಿಲ್ 2020 ರವರೆಗೆ 21,906 ಕಿ . ಮೀ . ದೂರವನ್ನು ಕ್ರಮಿಸಿ 21.77 ಟನ್ ಗಳಷ್ಟು ಸರಕುಗಳನ್ನು 25 ಕಾರ್ಗೊ ವಿಮಾನಗಳ ಮೂಲಕ ಸಾಗಾಟ ನಡೆಸಿತು . ಇದರಲ್ಲಿ ಸರ್ಕಾರಕ್ಕಾಗಿ ಉಚಿತವಾಗಿ ಸಾಗಿಸಲಾದ ವೈದ್ಯಕೀಯ ಸಾಮಗ್ರಿಗಳೂ ಒಳಗೊಂಡಿವೆ .


    ಸ್ಪೈಸ್ ಜೆಟ್ ನಿಂದ ದೇಶೀಯ ಕಾರ್ಗೊ ಸಾಗಣೆ

                                                   
ದಿನಾಂಕ      ವಿಮಾನಗಳ ಸಂಖ್ಯೆ  ಟನ್ನುಗಳು  ಕಿ . ಮೀ . ಗಳು
                                                   
                                                   
                                                   
12-04-2020  6               68.21     6,943        
                                                   
                                                   

    ಸ್ಪೈಸ್ ಜೆಟ್ ನಿಂದ ಅಂತಾರಾಷ್ಟ್ರೀಯ ಕಾರ್ಗೊ ಸಾಗಣೆ

                                                   
ದಿನಾಂಕ      ವಿಮಾನಗಳ ಸಂಖ್ಯೆ  ಟನ್ನುಗಳು  ಕಿ . ಮೀ . ಗಳು
                                                   
                                                   
                                                   
12-04-2020  8               75.23     18,300       
                                                   
                                                   

    ಅಂತಾರಾಷ್ಟ್ರೀಯ ವಲಯ


    ಔಷಧಿಗಳು , ವೈದ್ಯಕೀಯ ಉಪಕರಣಗಳು ಮತ್ತು ಕೊವಿಡ್ – 19 ಪರಿಹಾರ ಸಾಮಗ್ರಿಗಳನ್ನು ಸಾಗಿಸಲು , ಏಪ್ರಿಲ್ 4, 2020 ರಿಂದ ಜಾರಿಗೆ ಬರುವಂತೆ ಏರ್ - ಬ್ರಿಡ್ಜ್ ಅನ್ನು ಪ್ರಾರಂಭಿಸಲಾಗಿದೆ . 7 ಏಪ್ರಿಲ್ 2020 ರಂದು ದಕ್ಷಿಣ ಏಷ್ಯಾದೊಳಗೆ ಏರ್ ಇಂಡಿಯಾ ಸುಮಾರು 9 ಟನ್ ಮತ್ತು 8 ಏಪ್ರಿಲ್ 2020 ರಂದು ಕೊಲಂಬೊಗೆ 4 ಟನ್ ಸರಬರಾಜು ಮಾಡಿದೆ . ಇತರ ದೇಶಗಳಿಗೆ ಅವಶ್ಯಕತೆಗೆ ತಕ್ಕಂತೆ ತುರ್ತು ವೈದ್ಯಕೀಯ ಸರಕುಗಳನ್ನು ಸಾಗಿಸಲು ಏರ್ ಇಂಡಿಯಾ ಸಮರ್ಪಿತ ಕಾರ್ಗೊ ವಿಮಾನಗಳನ್ನು ಮೀಸಲಿರಿಸಿದೆ .


    ತರಲಾದ ವೈದ್ಯಕೀಯ ಸರಕುಗಳ ದಿನಾಂಕವಾರು ಪ್ರಮಾಣ ಈ ಕೆಳಗಿನಂತಿದೆ :

                                                          
ಕ್ರಮ ಸಂಖ್ಯೆ  ದಿನಾಂಕ     ಇಂದ          ಪ್ರಮಾಣ ( ಟನ್ ಗಳಲ್ಲಿ )
                                                          
                                                          
                                                          
1            04.4.2020  ಶಾಂಘಾಯ್      21                   
                                                          
                                                          
                                                          
2            07.4.2020  ಹಾಂಗ್ ಕಾಂಗ್  6                    
                                                          
                                                          
                                                          
3            09.4.2020  ಶಾಂಘಾಯ್      22                   
                                                          
                                                          
                                                          
4            10.4.2020  ಶಾಂಘಾಯ್      18                   
                                                          
                                                          
                                                          
5            11.4.2020  ಶಾಂಘಾಯ್      18                   
                                                          
                                                          
                                                          
6            12.4.2020  ಶಾಂಘಾಯ್      24                   
                                                          
                                                          
                                                          
                                                          
                                                          
                                                          
                        ಒಟ್ಟು        109                  
                                                          
                                                          

    ಎಲ್ಲ ಹಂತಗಳಲ್ಲಿ ಸರಕು ನಿರ್ವಹಣೆಯಲ್ಲಿ ಸೂಕ್ತ ನಿಯಂತ್ರಣಾ ಉಪಕ್ರಮಗಳನ್ನು ಅನುಸರಿಸಲಾಗುತ್ತದೆ


    ಕೇರಳಕ್ಕೆ ಸಂಬಂಧಿಸಿದ ವೈದ್ಯಕೀಯ ಸರಕುಗಳನ್ನು ನಿರ್ವಹಣೆ ಮಾಡುತ್ತಿರುವ ಸಿಬ್ಬಂದಿ ಚಿತ್ರ


    ****


    

    
    (Release ID: 1614141) Visitor Counter : 19
    
    
      Read this release in: English , Urdu , Marathi , Hindi , Manipuri , Bengali , Assamese , Punjabi , Gujarati , Tamil , Telugu