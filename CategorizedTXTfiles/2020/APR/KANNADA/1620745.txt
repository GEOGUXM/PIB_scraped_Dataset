      ಅತಿಸಣ್ಣ, ಸಣ್ಣ, ಮತ್ತು ಮಧ್ಯಮ ಗಾತ್ರದ ಉದ್ದಿಮೆಗಳ ಸಚಿವಾಲಯ

      ಆಯುಷ್ ವಲಯ ಸಮರ್ಥವಾಗಿದ್ದು ಭಾರತವನ್ನು ಆರ್ಥಿಕ ಸೂಪರ್ ಪವರ್ ಮಾಡುವಲ್ಲಿ ಪ್ರಮುಖ ಪಾತ್ರ ವಹಿಸಬಲ್ಲದು: ಶ್ರೀ ನಿತಿನ್ ಗಡ್ಕರಿ
      Posted On: 30 APR 2020 6:01PM by PIB Bengaluru


    ಆಯುಷ್ ವಲಯ ಸಮರ್ಥ ವಾಗಿದ್ದು ಭಾರತವನ್ನು ಆರ್ಥಿಕ ಸೂಪರ್ ಪವರ್ ಮಾಡುವಲ್ಲಿ ಪ್ರಮುಖ ಪಾತ್ರ ವಹಿಸಬಲ್ಲದು : ಶ್ರೀ ನಿತಿನ್ ಗಡ್ಕರಿ


    ಆಯುಷ್ ವಲಯವನ್ನು ಉತ್ತೇಜಿಸಲು ಆಯುಷ್ ಮತ್ತು ಎಂ . ಎಸ್ . ಎಂ . ಇ . ಸಚಿವಾಲಯಗಳ ಆಯುಷ್ ಉದ್ಯಮಶೀಲತಾ ಕಾರ್ಯಕ್ರಮ ಆರಂಭ


    ಭಾರತದ ಆಯುಷ್ ಪದ್ದತಿಗಳು ಭಾರೀ ಸಾಮರ್ಥ್ಯವನ್ನು ಹೊಂದಿದ್ದು , ಭಾರತವನ್ನು ಸೂಪರ್ ಪವರ್ ಮಾಡುವಲ್ಲಿ ಬಹಳ ಸಹಾಯ ಮಾಡಲಿವೆ ಎಂದು ಕೇಂದ್ರ ರಸ್ತೆ ಸಾರಿಗೆ ಮತ್ತು ಹೆದ್ದಾರಿಗಳು ಹಾಗು ಎಂ . ಎಸ್ . ಎಂ . ಇ . ಸಚಿವರಾದ ಶ್ರೀ ನಿತಿನ್ ಗಡ್ಕರಿ ಹೇಳಿದ್ದಾರೆ . ಭಾರತದಲ್ಲಿ ಪರ್ಯಾಯ ಪದ್ದತಿಗಳ ಚಿಕಿತ್ಸೆ ಮತ್ತು ರೋಗ ಗುಣಪಡಿಸುವಿಕೆ ಶತಮಾನಗಳಿಂದ ಇದೆ , ಮತ್ತು ಅದು ಜನಪ್ರಿಯಗೊಳ್ಳುತ್ತಿದೆ ಎಂದವರು ಹೇಳಿದರು . ಆಯುಷ್ ವಲಯದ ಬೆಳವಣಿಗೆಗೆ ಸಹಾಯ ಮಾಡುವ ವಿಸ್ತ್ರತ ಸಂಶೋಧನೆ ಮತ್ತು ಅನ್ವೇಷಣೆಯನ್ನು ನಡೆಸುವಂತೆ ಅವರು ಕರೆ ನೀಡಿದರು . ಆಯುಷ್ ಸಚಿವಾಲಯ ಮತ್ತು ಕಿರು , ಸಣ್ಣ , ಮತ್ತು ಮಧ್ಯಮ ಉದ್ಯಮಗಳ ಸಚಿವಾಲಯವು ಜಂಟಿಯಾಗಿ ದೇಶದಲ್ಲಿ ಆಯುಷ್ ವಲಯವನ್ನು ಎಂ . ಎಸ್ . ಎಂ . ಇ . ಸಚಿವಾಲಯದ ವಿವಿಧ ಯೋಜನೆಗಳ ಅಡಿಯಲ್ಲಿ ಉತ್ತೇಜಿಸುವುದಕ್ಕಾಗಿ ಆಯೋಜಿಸಿದ್ದ ಆಯುಷ್ ಉದ್ಯಮಶೀಲತಾ ಅಭಿವೃದ್ದಿ ಕಾರ್ಯಕ್ರಮಕ್ಕೆ ಚಾಲನೆ ನೀಡಿ ಶ್ರೀ ಗಡ್ಕರಿ ಅವರು ಮಾತನಾಡಿದರು . ಭಾರತೀಯ ಆಯುರ್ವೇದ , ಹೋಮಿಯೋಪತಿ , ಯೋಗ , ಸಿದ್ದ ಗಳನ್ನು ದೊಡ್ಡ ಮಟ್ಟದಲ್ಲಿ ಉತ್ತೇಜಿಸಬೇಕಾದ ಅಗತ್ಯವಿದೆ ಎಂಬುದನ್ನವರು ಒತ್ತಿ ಹೇಳಿದರು .


    ಭಾರತೀಯ ಆಯುರ್ವೇದ , ಯೋಗ , ಹೋಮಿಯೋಪತಿ , ಸಿದ್ದ ಪದ್ದತಿಗಳಿಗೆ ಇತರ ದೇಶಗಳಲ್ಲಿ ಭಾರೀ ಬೇಡಿಕೆ ಇದೆ ಎಂದ ಅವರು ಹಾಲಿ ಇರುವ ಉದ್ಯಮಪತಿಗಳು ಈ ಅವಕಾಶವನ್ನು ಬಳಸಿಕೊಂಡು ಅಲ್ಲಿ ಅವರ ಕ್ಲಿನಿಕ್ ಗಳನ್ನು ತೆರೆದು ರಫ್ತನ್ನು ಬೆಂಬಲಿಸಬೇಕು ಎಂದರು .


    ಜಾಗತಿಕವಾಗಿ ಆಯುರ್ವೇದ ಚಿಕಿತ್ಸೆ ಮತ್ತು ಯೋಗಕ್ಕೆ ಭಾರೀ ಬೇಡಿಕೆ ಇದೆ , ಅದು ಇನ್ನೂ ವಿಸ್ತರಿಸುತ್ತಿದೆ ಎಂದ ಅವರು ಈ ಬೇಡಿಕೆಯನ್ನು ಪ್ರಖ್ಯಾತರ ಮಾರ್ಗದರ್ಶನದಡಿಯಲ್ಲಿ ತರಬೇತಿ ಪಡೆದ ಮಾನವ ಶಕ್ತಿಯನ್ನು ಹೆಚ್ಚಿಸುವುದರ ಮೂಲಕ ಈಡೇರಿಸಬಹುದು ಎಂದರು .


    ಆಯುಷ್ ವಲಯವನ್ನು ಬಲಪಡಿಸುವ , ಹೆಚ್ಚು ಉದ್ಯಮಗಳನ್ನು ರೂಪಿಸುವ , ಭಾರತೀಯ ಆರ್ಥಿಕತೆಗೆ ಉದ್ಯೋಗಗಳನ್ನು ರೂಪಿಸುವ ಕಾರ್ಯಕ್ರಮಗಳನ್ನು ಆರಂಭಿಸಬೇಕಾದ ಅಗತ್ಯವನ್ನು ಅವರು ಒತ್ತಿ ಹೇಳಿದರು . ಆಯುರ್ವೇದದ ಕಚ್ಚಾ ವಸ್ತುಗಳು ಸಾಮಾನ್ಯವಾಗಿ ಅರಣ್ಯದಲ್ಲಿ , ಗ್ರಾಮೀಣ ಪ್ರದೇಶಗಳಲ್ಲಿ , ಬುಡಕಟ್ಟು ಪ್ರದೇಶಗಳಲ್ಲಿ , ಅಭಿವೃದ್ದಿ ಆಶಯದ ಜಿಲ್ಲೆಗಳಲ್ಲಿ ದೊರೆಯುತ್ತವೆ ಮತ್ತು ಅಲ್ಲಿ ಸಂಸ್ಕರಣಾ ಘಟಕಗಳ ಆವಶ್ಯಕತೆ ಇದೆ , ಉದ್ಯೋಗ ಸೃಷ್ಟಿಯ ಗುಚ್ಚಗಳಿವೆ , ಉದ್ಯಮ ಅಭಿವೃದ್ದಿ , ಸ್ವ ಉದ್ಯೋಗಕ್ಕೂ ಅವಕಾಶಗಳಿವೆ ಎಂದವರು ನುಡಿದರು .


    ತರಬೇತಿ ಪಡೆದ ಯೋಗ ತಜ್ಞರು / ತರಬೇತುದಾರರನ್ನು ಅಭಿವೃದ್ದಿ ಮಾಡಬೇಕಾದ ಆವಶ್ಯಕತೆಯನ್ನು ಪ್ರತಿಪಾದಿಸಿದ ಶ್ರೀ ಗಡ್ಕರಿ ಅವರು ಇದಕ್ಕಾಗಿ ಪ್ರಖ್ಯಾತ ತರಬೇತಿ ಸಂಸ್ಥೆಗಳ ಸಹಯೋಗದಲ್ಲಿ ಕೋರ್ಸುಗಳನ್ನು ಆರಂಭಿಸಬಹುದು ಎಂದರು . ಯೋಗವನ್ನು , ಆಯುರ್ವೇದವನ್ನು ಮತ್ತು ಸಮತೋಲಿತ ಆಹಾರ ಪದ್ದತಿಯನ್ನು ಅಳವಡಿಸಿಕೊಳ್ಳುವುದರ ಮೂಲಕ ಜೀವನಶೈಲಿಯಲ್ಲಿ ಬದಲಾವಣೆಗಳನ್ನು ತರುವುದರತ್ತ ಅವರು ಗಮನ ಸೆಳೆದರು . ಪರಿಹಾರ ಒದಗಿಸುವಂತಹ ಸಾಮರ್ಥ್ಯದ ನವೀನ / ಪರ್ಯಾಯ ಚಿಕಿತ್ಸೆಗಳನ್ನು ಸೂಕ್ತ ಕೌಶಲ್ಯ ಅಭಿವೃದ್ದಿಯನ್ನು ಅಳವಡಿಸಿಕೊಂಡು ಒದಗಿಸಬೇಕು , ಇದರಿಂದ ಈ ಚಿಕಿತ್ಸೆಗಳು ಎಲ್ಲರಲ್ಲೂ ಜನಪ್ರಿಯಗೊಳ್ಳುವುದಕ್ಕೆ ಸಾಧ್ಯವಿದೆ ಎಂದವರು ಹೇಳಿದರು .


    ಆಯುಷ್ ಸಚಿವಾಲಯದ ಎಂ . ಒ . ಎಸ್ . ( ಪ್ರಭಾರ ) ಶ್ರೀ ಶ್ರೀಪಾದ್ ಯೆಸ್ಸೋ ನಾಯಕ್ , ಎಂ . ಎಸ್ . ಎಂ . ಇ . ಯ ಎಂ . ಒ . ಎಸ್ . ಶ್ರೀ ಪ್ರತಾಪ ಸಿಂಗ್ ಸಾರಂಗಿ , ಉಭಯ ಸಚಿವಾಲಯಗಳ ಕಾರ್ಯದರ್ಶಿಗಳು , ಎಂ . ಎಸ್ . ಎಂ . ಇ . ಯ ಅಭಿವೃದ್ದಿ ಆಯುಕ್ತರು ಈ ಸಂದರ್ಭದಲ್ಲಿ ಉಪಸ್ಥಿತರಿದ್ದರು .


    ಈ ಸಂದರ್ಭದಲ್ಲಿ ಮಾತನಾಡಿದ ಶ್ರೀ ಶ್ರೀಪಾದ್ ಯೆಸ್ಸೋ ನಾಯಕ್ ಅವರು ಎಂ . ಎಸ್ . ಎಂ . ಇ . ಮತ್ತು ಆಯುಷ್ ಸಚಿವಾಲಯ ಮಾಡಿರುವ ಪ್ರಯತ್ನಗಳನ್ನು ಶ್ಲಾಘಿಸಿದರಲ್ಲದೆ ಜಾಗತಿಕ ಮಟ್ಟದಲ್ಲಿ ಆಯುಷ್ ನ್ನು ದೊಡ್ಡ ಮಟ್ಟದಲ್ಲಿ ಪ್ರಾಯೋಜಿಸಲು ಇಂತಹದೇ ಸಹಕಾರವನ್ನು ಎದುರು ನೋಡುತ್ತಿರುವುದಾಗಿ ಹೇಳಿದರು . ಕೋವಿಡ್ - 19 ಜಾಗತಿಕ ಸಾಂಕ್ರಾಮಿಕದ ಸಂದರ್ಭದಲ್ಲಿ ಆಯುಷ್ ಸಚಿವಾಲಯವು ಕೈಗೊಂಡ ಕ್ರಮಗಳನ್ನು ವಿವರಿಸಿದರು . ಎಂ . ಎಸ್ . ಎಂ . ಇ . ಸಹಾಯಕ ಸಚಿವರಾದ ಶ್ರೀ ಪ್ರತಾಪ ಚಂದ್ರ ಸಾರಂಗಿ ಅವರು ಕೋವಿಡ್ - 19 ಜಾಗತಿಕ ಸಾಂಕ್ರಾಮಿಕದ ಈ ಸಂದರ್ಭದಲ್ಲಿ ಆಯುಷ್ ವಲಯವನ್ನು ಉತ್ತೇಜಿಸಬೇಕಾದ ಅಗತ್ಯವನ್ನು ಒತ್ತಿ ಹೇಳಿದರಲ್ಲದೆ ಉಭಯ ಸಚಿವಾಲಯಗಳ ನಡುವೆ ಬೃಹತ್ ಪ್ರಮಾಣದ ನಿಕಟ ಸಮನ್ವಯವನ್ನು ಸಲಹೆ ಮಾಡಿದರು . ಎಂ . ಎಸ್ . ಎಂ . ಇ . ಯ ವಿಶೇಷ ಕಾರ್ಯದರ್ಶಿ ಮತ್ತು ಅಭಿವೃದ್ದಿ ಆಯುಕ್ತರು ಸಮನ್ವಯದ ಹಿನ್ನೆಲೆ ; ಆಯುಷ್ ಉತ್ತೇಜನಕ್ಕೆ ಎಂ . ಎಸ್ . ಎಂ . ಇ . ಸಚಿವಾಲಯವು ಹಾಲಿ ಇರುವ ಸಚಿವಾಲಯದ ಯೋಜನೆಗಳ ಜೊತೆ ರೂಪಿಸಿರುವ ಕ್ರಿಯಾ ಯೋಜನೆಯ ಬಗ್ಗೆ ತಿಳಿಸಿದರು .


    ಆಯುಷ್ ನಲ್ಲಿ ಆಯುರ್ವೇದ , ಯೋಗ , ಮತ್ತು ನ್ಯಾಚುರೋಪತಿ , ಯುನಾನಿ , ಸಿದ್ದ ಮತ್ತು ಹೋಮಿಯೋಪತಿ ವೈದ್ಯಪದ್ದತಿಗಳು ಅಡಕಗೊಂಡಿವೆ . ಆಯುಷ್ ನ ಪ್ರಮುಖ ಗುಚ್ಚಗಳೆಂದರೆ : ಅಹ್ಮದಾಬಾದ್ , ಹುಬ್ಬಳ್ಳಿ , ತ್ರಿಶೂರ್ , ಸೋಲಾನ್ , ಇಂದೋರ್ , ಜೈಪುರ , ಕಾನ್ಪುರ , ಕಣ್ಣೂರು , ಕರ್ನಾಲ್ . ಕೋಲ್ಕೊತ್ತಾ , ನಾಗಪುರ .


    ಈ ವಲಯವು ಅಸಂಘಟಿತ ವಲಯವಾಗಿ , ಉತ್ತಮ ಉತ್ಪಾದನಾ ಪದ್ದತಿಯ ಕೊರತೆ , ಗುಣಮಟ್ಟ ವ್ಯವಸ್ಥೆಯ ಕೊರತೆ , ಪರೀಕ್ಷೆ ಇತ್ಯಾದಿಗಳು , ಸಾಂಪ್ರದಾಯಿಕ ಮಾರುಕಟ್ಟೆ ಪದ್ದತಿಗಳು , ರಫ್ತಿಗೆ ಅತ್ಯಲ್ಪ ಅವಕಾಶ , ಉತ್ತೇಜನ ಕಾರ್ಯಕ್ರಮಗಳು ಮತ್ತು ಬೆಂಬಲದ ಕೊರತೆಯಂತಹ ಸವಾಲುಗಳನ್ನು ಎದುರಿಸುತ್ತಿದೆ .


    ಇಂದು ನಡೆದ ಕಾರ್ಯಕ್ರಮವು ಆಯುಷ್ ವಲಯವು ಎದುರಿಸುತ್ತಿರುವ ಸವಾಲುಗಳನ್ನು ದಾಟಿಕೊಳ್ಳುವ ಕ್ರಿಯಾ ಯೋಜನೆಯ ಭಾಗವಾಗಿದೆ . ವಿವಿಧ ಆನ್ ಲೈನ್ / ಸಾಮಾಜಿಕ ಮಾಧ್ಯಮಗಳ ಮೂಲಕ ಈ ಕಾರ್ಯಕ್ರಮದಲ್ಲಿ ಆಯುಷ್ ಆಧಾರಿತ ಸುಮಾರು 1000 ಎಂ . ಎಸ್ . ಎಂ . ಇ . ಗಳು ಇದರಲ್ಲಿ ಭಾಗವಹಿಸಿದ್ದವು . ಈ ಕಾರ್ಯಕ್ರಮವು ಸಾಮಾಜಿಕ ಮಾಧ್ಯಮಗಳ ವೇದಿಕೆಗಳಲ್ಲಿ ಏಕಕಾಲಕ್ಕೆ ನೇರ ಪ್ರಸಾರಗೊಂಡಿತ್ತು .


    ಎರಡೂ ಸಚಿವಾಲಯಗಳು ಆಯುಷ್ ವಲಯವನ್ನು ಉತ್ತೇಜಿಸಲು ಕ್ರಿಯಾ ಯೋಜನೆಯನ್ನು ರೂಪಿಸಿವೆ . ಇದರನ್ವಯ ತಿಳುವಳಿಕಾ ಒಡಂಬಡಿಕೆಗೆ ಕೆಲವು ದಿನಗಳ ಹಿಂದೆ ಎಂ ./ ಒ . ಆಯುಷ್ ಮತ್ತು ಎಂ / ಒ ಎಂ . ಎಸ್ . ಎಂ . ಇ . ಗಳ ನಡುವೆ ಅಂಕಿತ ಹಾಕಲಾಗಿದೆ . ಉತ್ತೇಜನಕ್ಕಾಗಿ ಮುಂದಿನ ಹಾದಿಯನ್ನು ರೂಪಿಸಲಾಗಿದ್ದು , ಅದು ಆವಶ್ಯಕತೆಯ ಮೌಲ್ಯಮಾಪನ ಮತ್ತು ಕ್ಷೇತ್ರ ಕಚೇರಿಗಳಿಂದ ಆಯುಷ್ ಗುಚ್ಚಗಳ ಗುರುತಿಸುವಿಕೆ , ಅವುಗಳನ್ನು ಎಂ . ಒ . ಎಂ . ಎಸ್ . ಎಂ . ಇ . ಯೋಜನೆಗಳಡಿಯಲ್ಲಿ ಅಳವಡಿಸುವಿಕೆ ಒಳಗೊಂಡಿದೆ ;


    ಶೂನ್ಯ ದೋಷ , ಶೂನ್ಯ ಪರಿಣಮ / ನೇರ – ಉತ್ತಮ ಉತ್ಪಾದನಾ ಪದ್ದತಿ .


    ಖರೀದಿ ಮತ್ತು ಮಾರುಕಟ್ಟೆ ಬೆಂಬಲ ಯೋಜನೆ _ ರಾಷ್ಟ್ರೀಯ / ಅಂತಾರಾಷ್ಟ್ರೀಯ ವ್ಯಾಪಾರ .


    ಮೇಳ , ವಸ್ತುಪ್ರದರ್ಶನ , ಜಿ . ಇ . ಎಂ . , ಪ್ಯಾಕೇಜಿಂಗ್ , ಇ - ಮಾರುಕಟ್ಟೆ , ರಫ್ತು .


    ಎ . ಟಿ . ಐ .- ಸಾಮರ್ಥ್ಯ ವರ್ಧನೆ ಮತ್ತು ಕೌಶಲ್ಯ ಅಭಿವೃದ್ದಿ .


    ಇ . ಎಸ್ . ಡಿ . ಪಿ . , ಇಂಕ್ಯುಬೇಶನ್ – ನವೋದ್ಯಮ / ಉದ್ಯಮ ಅಭಿವೃದ್ದಿ


    ಗುಚ್ಚ ಅಭಿವೃದ್ದಿ ( ಎಸ್ . ಎಫ್ . ಯು . ಆರ್ . ಟಿ . ಐ ./ ಸಿ . ಡಿ . ಪಿ .) – ತಂತ್ರಜ್ಞಾನ ಮೇಲ್ದರ್ಜೆಗೇರಿಸುವಿಕೆ .


    ಸಿ . ಎಲ್ . ಸಿ . ಎಸ್ . , ಪಿ . ಎಂ . ಇ . ಜಿ . ಪಿ - ಹಣಕಾಸು ಬೆಂಬಲ


    ಕಾರ್ಟ್ ( ಕೃಷಿ ಗ್ರಾಮೀಣ ತಂತ್ರಜ್ಞಾನ ಕೇಂದ್ರ ) ವಿಭಾಗ - ಗ್ರಾಮೀಣ ಭಾಗದಲ್ಲಿ ಆಯುಷ್ .


    ತಂತ್ರಜ್ಞಾನ ಕೇಂದ್ರಗಳು : ( ಹಬ್ ಇತ್ಯಾದಿ ) – ಆಯುಷ್ ಕೇಂದ್ರೀಕೃತ ತಂತ್ರಜ್ಞಾನ ಬೆಂಬಲ .


    ಪರೀಕ್ಷಾ ಕೇಂದ್ರಗಳು - ಗುಣಮಟ್ಟ ಸುಧಾರಣೆ / ಗುಣಮಾನಕ ಸ್ಥಿರೀಕರಣ .


    ***

    
    
    (Release ID: 1620745) Visitor Counter : 7
    
    
      Read this release in: Punjabi , English , Urdu , Marathi , Hindi , Gujarati , Tamil , Telugu