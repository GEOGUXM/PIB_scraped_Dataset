      ಕಲ್ಲಿದ್ದಲು ಸಚಿವಾಲಯ

      ಕೋಲ್ ಇಂಡಿಯಾ ಲಿಮಿಟೆಡ್ ಪ್ರಸಕ್ತ ಹಣಕಾಸು ವರ್ಷದಲ್ಲಿ 710 ಮಿಲಿಯನ್ ಟನ್ ಕಲ್ಲಿದ್ದಲು ಉತ್ಪಾದಿಸಲಿದೆ: ಶ್ರೀ ಪ್ರಲ್ಹಾದ್ ಜೋಶಿ
      Posted On: 23 APR 2020 2:30PM by PIB Bengaluru


    ಕೋಲ್ ಇಂಡಿಯಾ ಲಿಮಿಟೆಡ್ ಪ್ರಸಕ್ತ ಹಣಕಾಸು ವರ್ಷದಲ್ಲಿ 710 ಮಿಲಿಯನ್ ಟನ್ ಕಲ್ಲಿದ್ದಲು ಉತ್ಪಾದಿಸಲಿದೆ : ಶ್ರೀ ಪ್ರಲ್ಹಾದ್ ಜೋಶಿ


    ಕೋಲ್ ಇಂಡಿಯಾ ಲಿಮಿಟೆಡ್ ( ಸಿಐಎಲ್ ) 710 ಮಿಲಿಯನ್ ಟನ್ ( ಎಂಟಿ ) ಕಲ್ಲಿದ್ದಲನ್ನು ಉತ್ಪಾದಿಸಲಿದೆ ಮತ್ತು ಕಂಪನಿಯ ಕಲ್ಲಿದ್ದಲು ಪಡೆದುಕೊಳ್ಳುವ ಗುರಿ ಈ ಹಣಕಾಸು ವರ್ಷದಲ್ಲಿಯೂ ಸಹ 710 ಮೆಟ್ರಿಕ್ ಟನ್ ಆಗಿರುತ್ತದೆ . 22 ಏಪ್ರಿಲ್ 2020 ರಂದು ನಡೆದ ವಿಡಿಯೋ ಕಾನ್ಫರೆನ್ಸ್ ಮೂಲಕ ಅದರ ಕಾರ್ಯಕ್ಷಮತೆಯನ್ನು ಪರಿಶೀಲಿಸುವಾಗ ಕೇಂದ್ರ ಕಲ್ಲಿದ್ದಲು ಮತ್ತು ಗಣಿ ಸಚಿವ ಶ್ರೀ ಪ್ರಲ್ಹಾದ್ ಜೋಶಿ ಅವರು ಸರ್ಕಾರಿ ಸ್ವಾಮ್ಯದ ಸಂಸ್ಥೆಗೆ ಈ ಗುರಿಗಳನ್ನು ನಿಗದಿಪಡಿಸಿದ್ದಾರೆ .


    " ಕೊ ರೊನಾವೈರಸ್ ಲಾಕ್ ‌ ಡೌನ್ ನಂತರ ಕಲ್ಲಿದ್ದಲಿನ ಬೇಡಿಕೆ ಮತ್ತೆ ಹೆಚ್ಚಾಗುತ್ತದೆ , ಆದ್ದರಿಂದ 2023-24 ರ ವೇಳೆಗೆ 1 ಬಿಲಿಯನ್ ಟನ್ ಕಲ್ಲಿದ್ದಲು ಉತ್ಪಾದನೆಯನ್ನು ಸಾಧಿಸುವ ಗುರಿಯೊಂದಿಗೆ 2020-21 ರ ಆರ್ಥಿಕ ವರ್ಷದಲ್ಲಿ 710 ಮೆ . ಟನ್ ಉತ್ಪಾದನೆ ಮತ್ತು ಗುರಿಗಳನ್ನು ಉಳಿಸಿಕೊಳ್ಳಲು ನಾನು ಸಿಐಎಲ್ ‌ ಗೆ ನಿರ್ದೇಶನ ನೀಡಿದ್ದೇನೆ . ” ಶ್ರೀ ಪ್ರಲ್ಹಾದ್ ಜೋಶಿ ಹೇಳಿದರು .


    ಕೇಂದ್ರ ಕಲ್ಲಿದ್ದಲು ಮತ್ತು ಗಣಿ ಸಚಿವರು ವರ್ಷದುದ್ದಕ್ಕೂ ಕಲ್ಲಿದ್ದಲು ಉತ್ಪಾದನೆಯಲ್ಲಿ ಸ್ಥಿರತೆಯಿರಬೇಕಾಗಿರುವುದನ್ನು ಒತ್ತಿಹೇಳಿದರು ಮತ್ತು ಮಾನ್ಸೂನ್ ಋತುವಿನಲ್ಲಿ ಸಹ ಉತ್ಪಾದನೆಯು ಪರಿಣಾಮ ಬೀರದಂತೆ ಅಗತ್ಯವಿರುವ ಎಲ್ಲಾ ಸಿದ್ಧತೆಗಳನ್ನು ಮಾಡಲು ಸಿಐಎಲ್ ಆಡಳಿತ ಸಿಬ್ಬಂಧಿಗೆ ಸೂಚಿಸಿದರು . ಎಲ್ಲಾ ಗ್ರಾಹಕರಿಗೆ ಗುಣಮಟ್ಟದ ಕಲ್ಲಿದ್ದಲು ಒದಗಿಸುವಂತೆ ಮತ್ತು ಈ ವರ್ಷದಲ್ಲಿ ವಿದ್ಯುತ್ ಸ್ಥಾವರದಲ್ಲಿ ಸಾಕಷ್ಟು ಕಲ್ಲಿದ್ದಲು ಲಭ್ಯವಾಗುವಂತೆ ನೋಡಿಕೊಳ್ಳಬೇಕೆಂದು ಅವರು ಸಿಐಎಲ್ ಅಧಿಕಾರಿಗಳನ್ನು ಕೇಳಿದರು .


    2020-21 ರ ಆರ್ಥಿಕ ವರ್ಷಕ್ಕೆ ಕಂಪನಿಯ ಓವರ್ ಬರ್ಡನ್ ( ಒಬಿ ) ತೆಗೆಯುವ ಗುರಿಯನ್ನು ಅದರ 1 ಬಿಟಿ ಯೋಜನೆಗಳೊಂದಿಗಿನ ಜೋಡಣೆಯಲ್ಲಿ 1580 ಮಿಲಿಯನ್ ಘನ ಮೀಟರ್ ‌ ಗಳೆಂದು ಸಭೆಯಲ್ಲಿ ನಿಗದಿಪಡಿಸಲಾಗಿದೆ . ಒಬಿ ತೆಗೆಯುವುದು ಕಲ್ಲಿದ್ದಲು ಸ್ತರಗಳನ್ನು ಗಣಿಗಾರಿಕೆಗೆ ಸಿದ್ಧವಾಗುವಂತೆ ಒಡ್ಡಲು ಮೇಲ್ಭಾಗದ ಮಣ್ಣನ್ನು ತೆಗೆಯುವುದನ್ನು ಸೂಚಿಸುತ್ತದೆ .


    " ಕೊರೊನಾ ಸಾಂಕ್ರಾಮಿಕ ಸಮಯದಲ್ಲಿ ಸಹಜ ಜೀವನ ಸ್ಥಿತಿಗಾಗಿ ಹಗಲು ರಾತ್ರಿ ಶ್ರಮಿಸುತ್ತಿರುವ ನಮ್ಮ ಕಲ್ಲಿದ್ದಲು ವಾರಿಯರ್ಸ್ ಬಗ್ಗೆ ನನಗೆ ಹೆಮ್ಮೆ ಇದೆ ಮತ್ತು ಸಮಯಕ್ಕೆ ಅಥವಾ ಮೊದಲು ಸಿಐಎಲ್ ಎಲ್ಲಾ ನಿಗದಿತ ಗುರಿಗಳನ್ನು ಸಾಧಿಸುತ್ತದೆ ಎಂಬ ಭರವಸೆ ಇದೆ . ಗುರಿಗಳನ್ನು ಸಾಧಿಸಲು ಸರ್ಕಾರವು ಸಾಧ್ಯವಿರುವ ಎಲ್ಲ ಬೆಂಬಲವನ್ನು ನೀಡುತ್ತದೆ . ” ಶ್ರೀ ಪ್ರಲ್ಹಾದ್ ಜೋಶಿ .


    ತಮ್ಮ ಬೇಡಿಕೆಯನ್ನು ಪೂರೈಸಲು ಪ್ರಸ್ತುತ ಕಲ್ಲಿದ್ದಲು ಆಮದು ಮಾಡಿಕೊಳ್ಳುವ ಕಂಪನಿಗಳನ್ನು ಸಂಪರ್ಕಿಸುವಂತೆ ಸಚಿವರು ಸಿಐಎಲ್ ಆಡಳಿತ ವರ್ಗವನ್ನು ಕೇಳಿದರು ಮತ್ತು ಕಲ್ಲಿದ್ದಲು ಆಮದನ್ನು ಕಡಿಮೆ ಮಾಡುವ ವಿವರವಾದ ಯೋಜನೆಯನ್ನು ರೂಪಿಸಲು ಸಲಹೆ ನೀಡಿದರು .


    ***

    
    
    (Release ID: 1617588) Visitor Counter : 16
    
    
      Read this release in: Tamil , English , Urdu , Hindi , Assamese , Manipuri , Punjabi , Gujarati , Telugu