      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ಕೋವಿಡ್ – 19 ಅಪ್ ಡೇಟ್ಸ್
      Posted On: 06 APR 2020 5:27PM by PIB Bengaluru


    ಕೋವಿಡ್ – 19 ಅಪ್ ಡೇಟ್ಸ್


    ದೇಶದಲ್ಲಿ ಕೋವಿಡ್ -19 ರ ತಡೆಗಟ್ಟುವಿಕೆ , ನಿಯಂತ್ರಣ ಮತ್ತು ನಿರ್ವಹಣೆಗಾಗಿ ಭಾರತ ಸರ್ಕಾರವು ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳ ಜೊತೆ ಹಲವಾರು ಕ್ರಮಗಳನ್ನು ತೆಗೆದುಕೊಳ್ಳುತ್ತಿದೆ . ಇವುಗಳನ್ನು ನಿಯಮಿತವಾಗಿ ಉನ್ನತ ಮಟ್ಟದಲ್ಲಿ ಪರಿಶೀಲಿಸಲಾಗುತ್ತಿದೆ ಮತ್ತು ಮೇಲ್ವಿಚಾರಣೆ ಮಾಡಲಾಗುತ್ತಿದೆ .


    ಕ್ಯಾಬಿನೆಟ್ ಕಾರ್ಯದರ್ಶಿಯವರು ವಿಡಿಯೋ ಕಾನ್ಫರೆನ್ಸ್ ಮೂಲಕ ಎಲ್ಲಾ ವಿವಿಧ ಜಿಲ್ಲೆಯ ಅಧಿಕಾರಿಗಳೊಂದಿಗೆ ಸಮನಾಗಿ ನೂತನ ಮಟ್ಟದಲ್ಲಿ ಸಂವಾದ ನಡೆಸುತ್ತಿದ್ದಾರೆ . ಕೋವಿಡ್ -19 ಕ್ಕಾಗಿ ಜಿಲ್ಲಾ ಮಟ್ಟದ ಬಿಕ್ಕಟ್ಟು ನಿರ್ವಹಣಾ ಯೋಜನೆಯನ್ನು ಹೊಂದಲು ಎಲ್ಲಾ ಜಿಲ್ಲೆಗಳಿಗೆ ಸೂಚಿಸಲಾಗಿದೆ .


    ಕೋವಿಡ್ -19 ರ ಹರಡುವಿಕೆಯನ್ನು ತಡೆಗಟ್ಟುವ ಸೌಲಭ್ಯಗಳನ್ನು ಸ್ಥಾಪಿಸಲು ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯವು ವಿವರವಾದ ಮಾರ್ಗಸೂಚಿಗಳನ್ನು ಬಿಡುಗಡೆ ಮಾಡಿದೆ . ಈ ಮಾರ್ಗಸೂಚಿಗಳು ಶಂಕಿತ ಮತ್ತು ಹೆಚ್ಚಿನ - ಅಪಾಯದ ವ್ಯಕ್ತಿಗಳನ್ನು ಇತರ ನಿರ್ಬಂಧಿತ ವ್ಯಕ್ತಿಗಳಿಂದ ಸಾಧ್ಯವಾದಷ್ಟು ಬೇಗ ಬೇರ್ಪಡಿಸುವತ್ತ ಗಮನ ಹರಿಸುತ್ತವೆ . ಮಾರ್ಗಸೂಚಿಗಳನ್ನು ಇಲ್ಲಿ ನೋಡಬಹುದು :


    https://www.mohfw.gov.in/pdf/90542653311584546120quartineguidelines.pdf


    ಕೋವಿಡ್ -19 ರೋಗಿಗಳ ಚಿಕಿತ್ಸೆ / ರೋಗನಿರ್ಣಯ / ನಿರ್ಬಂಧದ ಸಮಯದಲ್ಲಿ ಉತ್ಪತ್ತಿಯಾಗುವ ತ್ಯಾಜ್ಯವನ್ನು ನಿರ್ವಹಿಸುವುದು , ಸಂಸ್ಕರಿಸುವುದು ಮತ್ತು ವಿಲೇವಾರಿ ಮಾಡುವ ಬಗ್ಗೆ ಸಚಿವಾಲಯವು ಮಾರ್ಗಸೂಚಿಗಳನ್ನು https://www.mohfw.gov.in/pdf/63948609501585568987wastesguidelines.pdf ನಲ್ಲಿ ಹೊರಡಿಸಿದೆ . ಇದರ ಜೊತೆಗೆ , ಕೋವಿಡ್ -19 ರ ಹರಡುವಿಕೆಯಿಂದ ಉಂಟಾಗುವ ಒತ್ತಡ ಮತ್ತು ಆತಂಕವನ್ನು ನಿರ್ವಹಿಸಲು ಕೆಲವು ಶೈಕ್ಷಣಿಕ ವೀಡಿಯೊಗಳನ್ನು ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯದ ಜಾಲದಲ್ಲಿ ಸಹ ಹಾಕಲಾಗಿದೆ .


    ಕ್ವಾರಂಟೈನ್ ( ಬೇರ್ಪಡಿಕೆ ) ಕೇಂದ್ರಗಳು , ಕೋವಿಡ್ -19 ಕ್ಕಾಗಿಯೇ ಮೀಸಲಾದ ಆಸ್ಪತ್ರೆಗಳು ಮತ್ತು ಇತರ ವೈದ್ಯಕೀಯ ಉಪಕರಣಗಳು , ರೋಗಿಗಳ ಚಿಕಿತ್ಸೆ ಮತ್ತು ಕೋವಿಡ್ -19 ಕ್ಕೆ ಸಂಬಂಧಿಸಿದ ಎಲ್ಲಾ ಚಟುವಟಿಕೆಗಳನ್ನು ಕೈಗೊಳ್ಳಲು ರಾಷ್ಟ್ರೀಯ ಆರೋಗ್ಯ ಮಿಷನ್ (NHM) ಮತ್ತು ರಾಜ್ಯ ವಿಪತ್ತು ಪರಿಹಾರ ನಿಧಿ (SDRF) ಅಡಿಯಲ್ಲಿ ಹಣವನ್ನು ಬಳಸಲು ರಾಜ್ಯಗಳಿಗೆ ಈಗಾಗಲೇ ಸೂಚಿಸಲಾಗಿದೆ . ಇದರ ಜೊತೆಗೆ , ರಾಷ್ಟ್ರೀಯ ಆರೋಗ್ಯ ಮಿಷನ್ ಈಗಾಗಲೇ ರೂ . 1100 ಕೋಟಿಯನ್ನು ಎಲ್ಲಾ ರಾಜ್ಯಗಳಿಗೆ ಬಿಡುಗಡೆ ಮಾಡಿದೆ ಮತ್ತು ರೂ . 3000 ಕೋಟಿ ಹೆಚ್ಚುವರಿ ಹಣವನ್ನು ಇಂದು ಬಿಡುಗಡೆ ಮಾಡಲಾಗಿದೆ . ಹಾಗೆಯೇ , ಎನ್ -95 ಮುಖಗವಸುಗಳು , ವೆಂಟಿಲೇಟರ್ ಗಳು ಮತ್ತು ವೈದ್ಯಕೀಯ ಉಡುಗೆಗಳನ್ನು ( ಪಿಪಿಇ ) ಕೇಂದ್ರೀಕರಿಸಿದ ಸ್ಥಳದಿಂದ ಸಂಗ್ರಹಿಸಿ ದೇಶದಾದ್ಯಂತ ಎಲ್ಲಾ ರಾಜ್ಯಗಳಿಗೆ ವಿತರಿಸಲಾಗುತ್ತಿದೆ .


    ಪ್ರಸ್ತುತ , 4067 ದೃಢಪಡಿಸಿದ ಪ್ರಕರಣಗಳು ಮತ್ತು 109 ಸಾವುಗಳು ವರದಿಯಾಗಿವೆ . ಚೇತರಿಸಿಕೊಂಡ ನಂತರ 291 ಜನರನ್ನು ಗುಣಪಡಿಸಲಾಗಿದೆ / ಆಸ್ಪತ್ರೆಯಿಂದ ಬಿಡುಗಡೆ ಮಾಡಲಾಗಿದೆ .


    ಈಗ ಲಭ್ಯವಿರುವ ಮಾಹಿತಿಯ ಪ್ರಕಾರ , ಒಟ್ಟು ದೃಢಪಡಿಸಿದ ಪ್ರಕರಣಗಳ ವಿಶ್ಲೇಷಣೆಯು ಈ ಕೆಳಗಿನ ವಿತರಣೆಯನ್ನು ಪ್ರಸ್ತುತಪಡಿಸಿದೆ :

      * ಲಿಂಗವಾರು ವಿತರಣೆ :
      * 76% ಪುರುಷರು
      * 24% ಮಹಿಳೆಯರು
      * ವಯಸ್ಸಿಗನುಗುಣವಾಗಿ ವಿತರಣೆ :
      * 47% ಜನರು - 40 ವರ್ಷಕ್ಕಿಂತ ಕಡಿಮೆ ವಯಸ್ಸಿನವರು
      * 34% ಜನರು - 40 ರಿಂದ 60 ವರ್ಷದೊಳಗಿನವರು
      * 19% ಜನರು - 60 ಮತ್ತು ಅದಕ್ಕಿಂತ ಹೆಚ್ಚಿನ ವಯಸ್ಸಿನವರು

    ವರದಿಯಾದ ಕೋವಿಡ್ -19 ನಿಂದ ಆದ 109 ಸಾವುಗಳನ್ನು ವಿಶ್ಲೇಷಿಸುವಾಗ ಈ ಕೆಳಗಿನ ಅವಲೋಕನಗಳನ್ನು ಮಾಡಲಾಗಿದೆ :

      * ಲಿಂಗವಾರು ವಿತರಣೆ :
      * 73% ಪುರುಷರು
      * 27% ಮಹಿಳೆಯರು

    ವಯಸ್ಸಿಗನುಗುಣವಾಗಿ ವಿತರಣೆ :

      * ವಿತರಣೆ :
      * ವಯಸ್ಸಾದವರಿಗೆ 63% ಸಾವುಗಳು ವರದಿಯಾಗಿದೆ (60 ಮತ್ತು ಅದಕ್ಕಿಂತ ಹೆಚ್ಚಿನವರು )
      * 40 ರಿಂದ 60 ವರ್ಷದೊಳಗಿನ ಜನರಿಗೆ 30% ಸಾವುಗಳು ವರದಿಯಾಗಿದೆ
      * 40 ವರ್ಷಕ್ಕಿಂತ ಕಡಿಮೆ ವಯಸ್ಸಿನವರಿಗೆ 7% ಸಾವುಗಳು ವರದಿಯಾಗಿದೆ

    ಈಗಿನಂತೆ , 86% ಸಾವಿನ ಪ್ರಕರಣಗಳು ಮಧುಮೇಹ , ದೀರ್ಘಕಾಲದ ಮೂತ್ರಪಿಂಡದ ಸಮಸ್ಯೆಗಳು , ಅಧಿಕ ರಕ್ತದೊತ್ತಡ ಮತ್ತು ಹೃದಯ ಸಂಬಂಧಿತ ಸಮಸ್ಯೆಗಳಿಗೆ ಸಂಬಂಧಿಸಿದ ಕೊಮೊರ್ಬಿಡಿಟಿಯನ್ನು ( ಒಂದಕ್ಕಿಂದ ಹೆಚ್ಚು ಖಾಯಿಲೆಗಳು ) ಪ್ರದರ್ಶಿಸಿವೆ . ವಯಸ್ಸಾದವರಲ್ಲಿ 19% ದೃಢಪಡಿಸಿದ ಪ್ರಕರಣಗಳು ವರದಿಯಾಗಿದ್ದರೂ , ಅವರಲ್ಲಿ 63% ಸಾವುಗಳು ಕಂಡುಬಂದಿರುವುದರಿಂದ , ವೃದ್ಧರು ಹೆಚ್ಚಿನ ಅಪಾಯದ ಗುಂಪಿನಲ್ಲಿದ್ದಾರೆ . ಇದಲ್ಲದೆ , 37% ಸಾವುಗಳು 60 ವರ್ಷಕ್ಕಿಂತ ಕಡಿಮೆ ವಯಸ್ಸಿನ ಜನರಿಂದ ವರದಿಯಾಗಿದ್ದರೂ , ಸುಮಾರು , ಕೊಮೊರ್ಬಿಡಿಟಿ ಹೊಂದಿರುವ ಜನರಲ್ಲಿ 86% ಸಾವುಗಳು ಕೊಮೊರ್ಬಿಡಿಟಿ ಹೊಂದಿರುವ ಯುವಜನರು ಸಹ ಕೋವಿಡ್ -19 ಕ್ಕೆ ಒಳಗಾಗುವ ಹೆಚ್ಚಿನ ಅಪಾಯವನ್ನು ಹೊಂದಿರುತ್ತಾರೆ ಎಂದು ಸೂಚಿಸುತ್ತದೆ .


    ಕೋವಿಡ್ -19 ಸಂಬಂಧಿತ ತಾಂತ್ರಿಕ ಸಮಸ್ಯೆಗಳು , ಮಾರ್ಗಸೂಚಿಗಳು ಮತ್ತು ಸಲಹೆಗಳ ​ ಎಲ್ಲಾ ಅಧಿಕೃತ ಮತ್ತು ಹೊಸ ಮಾಹಿತಿಗಾಗಿ ದಯವಿಟ್ಟು ನಿಯಮಿತವಾಗಿ ಭೇಟಿ ನೀಡಿ : https://www.mohfw.gov.in


    ಕೋವಿಡ್ -19 ಗೆ ಸಂಬಂಧಿಸಿದ ತಾಂತ್ರಿಕ ಪ್ರಶ್ನೆಗಳನ್ನು technquery.covid19@gov.in ಮತ್ತು ಇತರ ಪ್ರಶ್ನೆಗಳನ್ನು ಕೇಳಲು ncov2019@gov.in ಗೆ ಇಮೇಲ್ ಮಾಡಬಹುದು . ಕೋವಿಡ್ -19 ರ ಬಗ್ಗೆ ಯಾವುದೇ ಪ್ರಶ್ನೆಗಳಿದ್ದಲ್ಲಿ , ದಯವಿಟ್ಟು ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಹಾಯವಾಣಿ ಸಂಖ್ಯೆ . : + 91-11-23978046 ಅಥವಾ 1075 ( ಟೋಲ್ - ಫ್ರೀ ). ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳ ಕೋವಿಡ್ -19 ಗೆ ಸಂಬಂಧಿಸಿದ ಸಹಾಯವಾಣಿ ಸಂಖ್ಯೆಗಳ ಪಟ್ಟಿ https://www.mohfw.gov.in/pdf/coronvavirushelplinenumber.pdf ನಲ್ಲಿಯೂ ಲಭ್ಯವಿದೆ .


    ***

    
    
    (Release ID: 1611914) Visitor Counter : 28
    
    
      Read this release in: English , Urdu , Hindi , Marathi , Assamese , Bengali , Punjabi , Gujarati , Odia , Tamil , Telugu , Malayalam
    
    
    

*