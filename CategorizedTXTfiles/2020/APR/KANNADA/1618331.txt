      ಸಂಪರ್ಕ ಮತ್ತು ಮಾಹಿತಿ ತಂತ್ರಜ್ಞಾನ ಸಚಿವಾಲಯ

      ಅಂಚೆ ಇಲಾಖೆಯು ಅವಶ್ಯಕ ವಸ್ತುಗಳನ್ನು ರಾಷ್ಟ್ರೀಯ ರಸ್ತೆ ಸಾರಿಗೆ ಜಾಲದ ಮೂಲಕ 22 ಮಾರ್ಗಗಳಲ್ಲಿ 500 ಕಿಲೋ ಮೀಟರ್ ದೂರದವರೆಗೆ ಪೂರೈಕೆ ಮಾಡುತ್ತದೆ
      Posted On: 24 APR 2020 7:25PM by PIB Bengaluru


    ಅಂಚೆ ಇಲಾಖೆಯು ಅವಶ್ಯಕ ವಸ್ತುಗಳನ್ನು ರಾಷ್ಟ್ರೀಯ ರಸ್ತೆ ಸಾರಿಗೆ ಜಾಲದ ಮೂಲಕ 22 ಮಾರ್ಗಗಳಲ್ಲಿ 500 ಕಿಲೋ ಮೀಟರ್ ದೂರದವರೆಗೆ ಪೂರೈಕೆ ಮಾಡುತ್ತದೆ


    ಕೊವಿಡ್ - 19 ರ ಕಾರಣದಿಂದಾದ ಸೃಷ್ಠಿಯಾದ ಸಂಪೂರ್ಣ ಸ್ಥಗಿತ ಪರಿಸ್ಥಿತಿಯಿಂದಾಗಿ ದೇಶದಲ್ಲಿ ಅಗತ್ಯ ವಸ್ತುಗಳ ಪೂರೈಕೆ ಸರಪಳಿಯಾದ ಪ್ರಯಾಣಿಕರ ವಿಮಾನಯಾನಗಳು , ರೈಲ್ವೆಗಳು ಮತ್ತು ರಾಜ್ಯ ರಸ್ತೆಮಾರ್ಗಗಳ ಸಾರಿಗೆಗಳು ತಮ್ಮ ಓಡಾಟವನ್ನು ನಿಲ್ಲಿಸಿದ್ದು , ಇದರಿಂದಾಗಿ ವಿತರಣಾ ವ್ಯವಸ್ಥೆಯ ನಿರ್ವಹಣೆ ಸಂಪೂರ್ಣವಾಗಿ ಅಸ್ತವ್ಯಸ್ತಗೊಂಡಿದೆ. ಕೇಂದ್ರ ಸಂವಹನ , ಎಲೆಕ್ಟ್ರಾನಿಕ್ಸ್ ಮತ್ತು ಮಾಹಿತಿ ತಂತ್ರಜ್ಞಾನ ಮತ್ತು ಕಾನೂನು ಮತ್ತು ನ್ಯಾಯ ಸಚಿವ ಶ್ರೀ ರವಿಶಂಕರ್ ಪ್ರಸಾದ್ ಅವರು ಅಂಚೆ ಇಲಾಖೆಯ ಹಿರಿಯ ಅಧಿಕಾರಿಗಳ ಜೊತೆಗೆ ಮಾತನಾಡಿದರು. ಈ ಬಿಕ್ಕಟ್ಟಿನ ಅವಧಿಯಲ್ಲಿ ನಮ್ಮ ಚೌಕಟ್ಟಿನಿಂದ ಹೊರಗಿನ ಸಾಧ್ಯತೆ ಬಗ್ಗೆ ಯೋಚಿಸುವಂತೆ ಇಲಾಖೆಯನ್ನು ಸಚಿವರು ಪ್ರೋತ್ಸಾಹಿಸಿದರು. ಈ ಪ್ರೋತ್ಸಾಹದ ಪರಿಣಾಮವಾಗಿ , ಅಸ್ತಿತ್ವದಲ್ಲಿರುವ ಅಂಚೆ ಇಲಾಖೆಯ ವಾಹನಗಳ ಸಮೂಹದೊಂದಿಗೆ ಪ್ರಾಥಮಿಕವಾಗಿ ಒಳ-ನಗರ ವಿತರಣೆಗೆ ಬಳಸಲು ತಮ್ಮ ರಸ್ತೆ ಜಾಲವನ್ನು ಪ್ರಾರಂಭಿಸುವ ಆಲೋಚನೆ ಮಾಡಿದರು. 22 ದೂರದ ಮಾರ್ಗಗಳೊಂದಿಗೆ ನೂತನ ರಾಷ್ಟ್ರೀಯ ರಸ್ತೆ ಸಾರಿಗೆ ಜಾಲವನ್ನು ವಿನ್ಯಾಸಗೊಳಿಸಲಾಗಿದೆ. ದೇಶದ 75 ನಗರಗಳನ್ನು ತಲುಪಲು 500 ಕಿ.ಮೀ ಅಂತರದಲ್ಲಿ 34 ಅಂತರರಾಜ್ಯ/ ಒಳ-ರಾಜ್ಯ ರಹದಾರಿಯ ವೇಳಾಪಟ್ಟಿ ಮಾಡಲಾಯಿತು. ಈ ನೂತನ ಉಪಕ್ರಮದಿಂದಾಗಿ ದೇಶದಲ್ಲಿ ಎಲ್ಲಿಗಾದರೂ ಅಗತ್ಯ ವಸ್ತುಗಳನ್ನು ಸಾಗಿಸಲು ಹಾಗೂ ಪಾರ್ಸೆಲ್‌ಗಳನ್ನು ತಲುಪಿಸಲು ಅಂಚೆ ಇಲಾಖೆಗೆ ಸಾಧ್ಯವಾಗುತ್ತದೆ ಮತ್ತು ಈಗ ದೇಶದೊಳಗೆ ಅಗತ್ಯ ವಸ್ತುಗಳ ವಿತರಣಾ ವ್ಯವಸ್ಥೆ ಸಮರ್ಪಕವಾಗಿ ನಡೆಯುತ್ತಿದೆ ಎಂಬುದನ್ನು ಇದು ಖಚಿತಪಡಿಸುತ್ತದೆ.


    ದೇಶದ ಎಲ್ಲಾ ಮೂಲೆಗಳಿಗೆ ಔಷಧಿಗಳು , ಕೊವಿಡ್ - 19 ಪರೀಕ್ಷಾ ಕಿಟ್‌ ಗಳು , ಮುಖಕವಚಗಳು , ಸ್ಯಾನಿಟೈಜರ್‌ಗಳು , ಪಿ.ಪಿ.ಇ.ಗಳು ಹಾಗೂ ಸ್ವಾಶಕ್ರಿಯಾ ಉಪಕರಣ(ವೆಂಟಿಲೇಟರ್‌)ಗಳು ಮತ್ತು ಹೃದಯಸ್ಥಂಬನದ ಉಪಕರಣ (ಡಿಫಿಬ್ರಿಲೇಟರ್‌)ಗಳು ಮುಂತಾದ ವೈದ್ಯಕೀಯ ಉಪಕರಣಗಳು ಸೇರಿದಂತೆ ಅಗತ್ಯ ವಸ್ತುಗಳ ಸರಬರಾಜನ್ನು ಸುಗಮವಾಗಿ ತಲುಪಿಸಿಕೊಡಲು ಅಂಚೆ ಇಲಾಖೆ ಈಗಾಗಲೇ ಹಲವಾರು ಉಪಕ್ರಮಗಳನ್ನು ಕೈಗೊಂಡಿದೆ. ವಿಶೇಷವಾಗಿ ಆಧಾರ್ ಜೋಡಣೆಯಾದ ಪಾವತಿ ವ್ಯವಸ್ಥೆಯ ಮೂಲಕ ಹಿರಿಯರು , ದಿವ್ಯಾಂಗ ಜನರು , ಪಿಂಚಣಿದಾರರಿಗೆ ಹಣವನ್ನು ಅವರ ಮನೆ ಬಾಗಿಲಿಗೆ ಅಂಚೆ ಇಲಾಖೆ ತಲುಪಿಸುತ್ತಿದೆ. ದೇಶಾದ್ಯಂತದ ಜನರಿಗೆ ಅಗತ್ಯ ಸಾಮಾಗ್ರಿ ತಲುಪಲು ಸಾಧ್ಯವಾದ ರಾಷ್ಟ್ರೀಯ ರಸ್ತೆ ಸಾರಿಗೆ ಜಾಲವು ಅಂಚೆ ಇಲಾಖೆಯ ಮತ್ತೊಂದು ನೂತನ ಉಪಕ್ರಮವಾಗಿದೆ .


    ***

    
    
    (Release ID: 1618331) Visitor Counter : 11
    
    
      Read this release in: English , Assamese , Telugu , Urdu , Hindi , Marathi , Bengali , Punjabi , Gujarati , Tamil