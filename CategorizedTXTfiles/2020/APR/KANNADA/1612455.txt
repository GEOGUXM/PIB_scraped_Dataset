      ವಿಜ್ಞಾನ ಮತ್ತು ತಂತ್ರಜ್ಞಾನ ಸಚಿವಾಲಯ

      ವೈದ್ಯಕೀಯ ಸಾಧನಗಳ ಉತ್ಪಾದನೆಗಾಗಿ ಭಾರತ್ ಎಲೆಕ್ಟ್ರಾನಿಕ್ಸ್ ಲಿಮಿಟೆಡ್ (ಬಿಇಎಲ್) ನೊಂದಿಗೆ ಕೈ ಜೋಡಿಸಿದ ಪುಣೆಯ ಸಿಎಸ್ಐಆರ್- ರಾಷ್ಟ್ರೀಯ ರಾಸಾಯನಿಕ ಪ್ರಯೋಗಾಲಯ (ಎನ್‌ಸಿಎಲ್)
      Posted On: 09 APR 2020 10:46AM by PIB Bengaluru


    ವೈದ್ಯಕೀಯ ಸಾಧನಗಳ ಉತ್ಪಾದನೆಗಾಗಿ ಭಾರತ್ ಎಲೆಕ್ಟ್ರಾನಿಕ್ಸ್ ಲಿಮಿಟೆಡ್ ( ಬಿಇಎಲ್ ) ನೊಂದಿಗೆ ಕೈ ಜೋಡಿಸಿದ ಪುಣೆಯ ಸಿಎಸ್ಐಆರ್ - ರಾಷ್ಟ್ರೀಯ ರಾಸಾಯನಿಕ ಪ್ರಯೋಗಾಲಯ ( ಎನ್ ‌ ಸಿಎಲ್ )


    ಸಾಮೂಹಿಕ ಉತ್ಪಾದನೆಯ ಸಿದ್ಧಪಡಿಸಿದ ಹಾರ್ಡ್ ವೇರ್ ಮತ್ತು ಸಾಫ್ಟ್ ‌ ವೇರ್ ವಿನ್ಯಾಸವು ಭಾರತದಾದ್ಯಂತ ತಯಾರಕರಿಗೆ ಉಚಿತವಾಗಿ ಲಭ್ಯವಿರುತ್ತದೆ


    ಸಿಎಸ್ಐಆರ್ ನ ಪ್ರಯೋಗಾಲಯ , ಸಿಎಸ್ಐಆರ್ - ಎನ್ ‌ ಸಿಎಲ್ ‌ ಪುಣೆ , ಕಳೆದ ಒಂದು ದಶಕದಿಂದ ತನ್ನ ವೆಂಚರ್ ಸೆಂಟರ್ ಮೂಲಕ ನಾವೀನ್ಯತೆ ಮತ್ತು ಉದ್ಯಮಶೀಲತೆಯನ್ನು ಉತ್ತೇಜಿಸುವಲ್ಲಿ ಮುನ್ನಡೆ ಸಾಧಿಸುತ್ತಿದೆ ಮತ್ತು ಅಲ್ಲಿಂದ ಹೊರಬಂದಿರುವ ಹೊಸ ಆವಿಷ್ಕಾರಗಳು ಕೊರೊನಾ ವೈರಸ್ ವಿರುದ್ಧ ಹೋರಾಡಲು ಸಹಾಯ ಮಾಡುತ್ತಿವೆ . ಕೊರೊನಾ ಸಾಂಕ್ರಾಮಿಕ ನಿಗ್ರಹಿಸಲು ಸಹಾಯ ಮಾಡುವ ಇತ್ತೀಚಿನ ಎರಡು ವಿಶಿಷ್ಟ ಆವಿಷ್ಕಾರಗಳು ಇಲ್ಲಿವೆ :

     1. ಡಿಜಿಟಲ್ ಐಆರ್ ಥರ್ಮಾಮೀಟರ್ : ಶ್ರೀ ಪ್ರತೀಕ್ ಕುಲಕರ್ಣಿ ನೇತೃತ್ವದ ಸಿಎಸ್ಐಆರ್ - ಎನ್ ‌ ಸಿಎಲ್ ‌ ನ ವೆಂಚರ್ ಸೆಂಟರ್ ‌ ನ ಇನ್ಕ್ಯುಬೇಟಿ ಬಿಎಂಇಕೆ ಯು ಕೈಯಲ್ಲಿ ಹಿಡಿಯಬಹುದಾದ ಡಿಜಿಟಲ್ ಐಆರ್ ಥರ್ಮಾಮೀಟರ್ ಅನ್ನು ಅಭಿವೃದ್ಧಿಪಡಿಸಿದೆ . ಇದು ಕೊರೊನಾವೈರಸ್ ಸಾಂಕ್ರಾಮಿಕವನ್ನು ತಗ್ಗಿಸುವ ಕ್ರಮಗಳಲ್ಲಿ ಪ್ರಮುಖ ಸಾಧನವಾಗಿದೆ . ಮೊಬೈಲ್ ಫೋನ್ ಅಥವಾ ಪವರ್ ಬ್ಯಾಂಕುಗಳನ್ನು ವಿದ್ಯುತ್ ಮೂಲವಾಗಿ ಬಳಸಬಹುದು . ಐಆರ್ ಥರ್ಮಾಮೀಟರ್ ‌ ಗಳ ವಿನ್ಯಾಸವು ಮುಕ್ತವಾಗಿದ್ದು , ಸಂಪೂರ್ಣ ಜ್ಞಾನದೊಂದಿಗೆ ಸಾಮೂಹಿಕ ಉತ್ಪಾದನೆಗೆ ಸಿದ್ಧವಾದ ಹಾರ್ಡ್ ವೇರ್ ಮತ್ತು ಸಾಫ್ಟ್ ‌ ವೇರ್ ವಿನ್ಯಾಸವು ಭಾರತದಾದ್ಯಂತದ ತಯಾರಕರಿಗೆ ಉಚಿತವಾಗಿ ಲಭ್ಯವಿರುತ್ತದೆ . ಹೆಚ್ಚಿನ ಸಂಖ್ಯೆಯ ತಯಾರಕರು ಥರ್ಮಾಮೀಟರ್ ‌ ಗಳನ್ನು ತಯಾರಿಸಲು ಮತ್ತು ಅವರ ಸ್ಥಳೀಯ ಬೇಡಿಕೆಗಳನ್ನು ಪೂರೈಸಲು ಅನುವು ಮಾಡಿಕೊಡುವ ಪ್ರಯತ್ನ ಇದಾಗಿದೆ . ಈಗ ಇದರ ತಯಾರಿಕೆಯ ಪ್ರಮಾಣವನ್ನು ಬಿಇಎಲ್ ( ಭಾರತ್ ಎಲೆಕ್ಟ್ರಾನಿಕ್ಸ್ ಲಿಮಿಟೆಡ್ , ಪುಣೆ ) ಸಹಭಾಗಿತ್ವದಲ್ಲಿ ಹೆಚ್ಚಿಸಲಾಗುತ್ತಿದೆ . ಬೆಂಗಳೂರಿನ TUV Rheinland India Pvt Ltd ನಲ್ಲಿ ಪ್ರಾಯೋಗಿಕ ವಿತರಣೆ ಮತ್ತು ಪರೀಕ್ಷೆಗಾಗಿ ಸುಮಾರು 100 ಮೂಲಮಾದರಿಗಳನ್ನು ತಯಾರಿಸಲಾಗುವುದು .
     2. ಆಮ್ಲಜನಕ ಪುಷ್ಟೀಕರಣ ಘಟಕ ( oxygen enrichment unit) (OEU): COVID-19 ರೋಗಿಗಳಲ್ಲಿ ಶ್ವಾಸಕೋಶದ ಸಮಸ್ಯೆಗಳು ಕಂಡುಬರುವುದರಿಂದ ಅವರಿಗೆ ಆಮ್ಲಜನಕದ ಅವಶ್ಯಕತೆಗಳನ್ನು ಪೂರೈಸುವುದು ನಿರ್ಣಾಯಕವಾದುದು . ಆಮ್ಲಜನಕದ ಸಾಂದ್ರತೆಯನ್ನು 21-22% ರಿಂದ 38-40% ಕ್ಕೆ ಹೆಚ್ಚಿಸಲು ಆಮ್ಲಜನಕ ಪುಷ್ಟೀಕರಣ ಘಟಕವನ್ನು ( ಒಇಯು ) ಸಿಎಸ್ಐಆರ್ - ಎನ್ ‌ ಸಿಎಲ್ ಮತ್ತು ಎನ್ ‌ ಸಿಎಲ್ ‌ ನಲ್ಲಿ ಪಾಲಿಮರ್ ಸೈನ್ಸ್ ಮತ್ತು ಎಂಜಿನಿಯರಿಂಗ್ ವಿಭಾಗದ ಮುಖ್ಯಸ್ಥರಾಗಿರುವ ಡಾ . ಉಲ್ಹಾಸ್ ಖರುಲ್ ಸ್ಥಾಪಿಸಿರುವ ಸ್ಟಾರ್ಟ್ - ಅಪ್ ಜೆನ್ರಿಚ್ ಮೆಂಬ್ರೇನ್ಸ್ ಅಭಿವೃದ್ಧಿಪಡಿಸಿವೆ . ಟೊಳ್ಳಾದ ಫೈಬರ್ ಮೆಂಬರೇನ್ ಕಂತೆಯಾದ ಒಇಯು , ಮನೆ ಮತ್ತು ಆಸ್ಪತ್ರೆಗಳಲ್ಲಿ ರೋಗಿಗಳಿಗೆ ಪುಷ್ಟೀಕರಿಸಿದ ಆಮ್ಲಜನಕವನ್ನು ಉತ್ಪಾದಿಸಲು ಸುತ್ತುವರಿದ ಗಾಳಿಯನ್ನು ಬೇರ್ಪಡಿಸಲು ಮತ್ತು ಶುದ್ಧೀಕರಿಸುತ್ತದೆ . ಮೂಲಮಾದರಿಗಳು ಪುಣೆಯಲ್ಲಿ ಸಿದ್ಧವಾಗಿದ್ದು , ಪರೀಕ್ಷೆ ಮತ್ತು ಅನುಮೋದನೆಗಾಗಿ ಬೆಂಗಳೂರಿನ ಟಿಯುವಿ ರೈನ್ ‌ ಲ್ಯಾಂಡ್ ಇಂಡಿಯಾ ಪ್ರೈವೇಟ್ ಲಿಮಿಟೆಡ್ ಗೆ ಕಳುಹಿಸಲಾಗುವುದು . ಸುಮಾರು 10 ಒಇಯು ಯಂತ್ರಗಳನ್ನು ಪುಣೆಯ ಎನ್ ‌ ಸಿಎಲ್ - ಬಿಇಎಲ್ ಸಂಯೋಜಿಸುತ್ತವೆ . ಪ್ರಯೋಗಗಳ ನಂತರ , ಈ ಪ್ರಮಾಣವನ್ನು ಹೆಚ್ಚಿಸಲಾಗುವುದು .

    ಐದು , ಸಂಪರ್ಕ ರಹಿತ ಥರ್ಮಾಮೀಟರ್ ‌ ಗಳನ್ನು ಪುಣೆಯ ಉಪ ಪೊಲೀಸ್ ಆಯುಕ್ತರಿಗೆ ಹಸ್ತಾಂತರಿಸಲಾಯಿತು .


    ಜೆನ್ರಿಚ್ - ಎನ್ ‌ ಸಿಎಲ್ ಆಮ್ಲಜನಕ ಪುಷ್ಟೀಕರಣ ಯಂತ್ರವನ್ನು ಮೂಲಮಾದರಿಯ ಪರೀಕ್ಷೆಗಾಗಿ ಪುಣೆ ಸಮೀಪದ ವೈದ್ಯಕೀಯ ಕೇಂದ್ರದಲ್ಲಿ ರೋಗಿಯ ಉಸಿರಾಟದ ಮುಖವಾಡಕ್ಕೆ ಸಂಪರ್ಕಿಸಿರುವುದು .


    ***

    
    
    (Release ID: 1612455) Visitor Counter : 23
    
    
      Read this release in: English , Urdu , Hindi , Marathi , Assamese , Bengali , Manipuri , Punjabi , Gujarati , Tamil , Telugu
    
    
    

2.