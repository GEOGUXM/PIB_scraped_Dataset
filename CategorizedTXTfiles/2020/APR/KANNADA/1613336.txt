      ವಿಜ್ಞಾನ ಮತ್ತು ತಂತ್ರಜ್ಞಾನ ಸಚಿವಾಲಯ

      ಕೋವಿಡ್-19 ವಿರುದ್ಧ ಹೋರಾಟಕ್ಕೆ ತಂತ್ರಜ್ಞಾನ ಅಭಿವೃದ್ಧಿ ಮಂಡಳಿಯ ಪ್ರಸ್ತಾಪಗಳ ಆಹ್ವಾನಕ್ಕೆ ಭಾರತೀಯ ಉದ್ಯಮಗಳಿಂದ ಉತ್ಸಾಹದ ಪ್ರತಿಕ್ರಿಯೆ
      Posted On: 11 APR 2020 12:19PM by PIB Bengaluru


    ಕೋವಿಡ್ -19 ವಿರುದ್ಧ ಹೋರಾಟಕ್ಕೆ ತಂತ್ರಜ್ಞಾನ ಅಭಿವೃದ್ಧಿ ಮಂಡಳಿಯ ಪ್ರಸ್ತಾಪಗಳ ಆಹ್ವಾನಕ್ಕೆ ಭಾರತೀಯ ಉದ್ಯಮಗಳಿಂದ ಉತ್ಸಾಹದ ಪ್ರತಿಕ್ರಿಯೆ


    ವಿಜ್ಞಾನ ಮತ್ತು ತಂತ್ರಜ್ಞಾನ ಇಲಾಖೆಯ ( ಡಿಎಸ್ ‌ ಟಿ ) ಅಂಗ ಸಂಸ್ಥೆಯಾದ ತಂತ್ರಜ್ಞಾನ ಅಭಿವೃದ್ಧಿ ಮಂಡಳಿ ( ಟಿಡಿಬಿ ) ಕೋವಿಡ್ -19 ವಿರುದ್ಧ ಹೋರಾಟಕ್ಕೆ ತಾಂತ್ರಿಕವಾಗಿ ನವೀನ ಪರಿಹಾರಗಳ ಪ್ರಸ್ತಾವನೆಗಳನ್ನು ನೀಡುವಂತೆ ಭಾರತೀಯ ಕಂಪನಿಗಳು ಮತ್ತು ಉದ್ಯಮಗಳಿಗೆ ನೀಡಿದ್ದ ಆಹ್ವಾನಕ್ಕೆ ಭಾರತೀಯ ಉದ್ಯಮ ಮತ್ತು ಸ್ಟಾರ್ಟ್ ಅಪ್ ಗಳಿಂದ ಉತ್ಸಾಹದ ಪ್ರತಿಕ್ರಿಯೆ ದೊರೆತಿದೆ .


    ದೇಶೀಯ ತಂತ್ರಜ್ಞಾನದ ವ್ಯಾಪಾರೀಕರಣ ಅಥವಾ ಆಮದು ತಂತ್ರಜ್ಞಾನದ ಅಳವಡಿಕೆಗಾಗಿ ತಂತ್ರಜ್ಞಾನ ಅಭಿವೃದ್ಧಿ ಮಂಡಳಿಯು ಭಾರತೀಯ ಕಂಪನಿಗಳಿಗೆ ಹಣಕಾಸಿನ ನೆರವು ನೀಡುತ್ತದೆ . ಕೋವಿಡ್ -19 ರ ವಿರುದ್ಧ ಹೋರಾಡುವಲ್ಲಿ ದೇಶದ ಪ್ರಮುಖ ಸಾಮರ್ಥ್ಯಗಳನ್ನು ಬಲಪಡಿಸಲು 2020 ರ ಮಾರ್ಚ್ 20 ರಂದು ಉದ್ಯಮಗಳಿಂದ ಪ್ರಸ್ತಾಪಗಳನ್ನು ಆಹ್ವಾನಿಸಿತ್ತು . ಕಣ್ಗಾವಲು , ಪ್ರಯೋಗಾಲಯದ ಬೆಂಬಲ , ಸೋಂಕು ತಡೆಗಟ್ಟುವಿಕೆ ನಿಯಂತ್ರಣ , ಲಾಜಿಸ್ಟಿಕ್ಸ್ , ಅಪಾಯ ಸಂವಹನ ಮತ್ತು ನಿರ್ದಿಷ್ಟವಾಗಿ ಸಾಂಕ್ರಾಮಿಕ ರೋಗ ಹರಡುವುದನ್ನು ತಡೆಗಟ್ಟಲು ಮತ್ತು ಅನಾರೋಗ್ಯ ಪೀಡಿತ ರೋಗಿಗಳ ಪ್ರತ್ಯೇಕತೆ ಮತ್ತು ನಿರ್ವಹಣೆಯ ದೃಷ್ಟಿಯಿಂದ ಸಾಮರ್ಥ್ಯಗಳನ್ನು ಬಲಪಡಿಸುವುದು ಮುಂತಾದ ಪ್ರಮುಖ ಕ್ಷೇತ್ರಗಳಲ್ಲಿ ಪ್ರಸ್ತಾವನೆಗಳನ್ನು ಆಹ್ವಾನಿಸಿದೆ .


    ಈ ಆಹ್ವಾನದ ಪರಿಣಾಮ ವ್ಯಾಪಕವಾಗಿದ್ದು , ಮೊದಲ ವಾರದಲ್ಲಿಯೇ 300 ಕ್ಕೂ ಹೆಚ್ಚು ಕಂಪನಿಗಳು ಟಿಡಿಬಿ ಪೋರ್ಟಲ್ ‌ ನಲ್ಲಿ ನೋಂದಾಯಿಸಿಕೊಳ್ಳುವ ಮೂಲಕ ತಮ್ಮ ಆಸಕ್ತಿಯನ್ನು ತಿಳಿಸಿವೆ . ಇದಲ್ಲದೆ , ಇದುವರೆಗೆ 140 ಕಂಪನಿಗಳು ತಮ್ಮ ಪ್ರಸ್ತಾಪಗಳನ್ನು ಸಲ್ಲಿಸಿವೆ . ಇವುಗಳಲ್ಲಿ ಹಲವು ಪ್ರದೇಶಗಳಿಗೆ ನವೀನ ಪರಿಹಾರಗಳನ್ನು ನೀಡುವ ಸ್ಟಾರ್ಟ್ಅಪ್ ‌ ಗಳಿಂದ ಬಂದಿವೆ .


    " ಕೋವಿಡ್ -19 ಕ್ಕೆ ಸಂಬಂಧಿಸಿದ ಉತ್ಪನ್ನಗಳು ಮತ್ತು ತಂತ್ರಜ್ಞಾನಗಳ ಸಂಪೂರ್ಣ ಉತ್ಪಾದನೆಯನ್ನು ಬೆಂಬಲಿಸುವ ಟಿಡಿಬಿ ಕರೆಗೆ ನಮ್ಮ ಸ್ಟಾರ್ಟ್ ಅಪ್ ಮತ್ತು ಎಂಎಸ್ಎಂಇಗಳು ತ್ವರಿತವಾಗಿ ಸ್ಪಂದಿಸಿವೆ . ರಾಷ್ಟ್ರವು ನಮ್ಮ ನಷ್ಟವನ್ನು ತ್ವರಿತವಾಗಿ ಮತ್ತು ಸಂಪೂರ್ಣವಾಗಿ ಸರಿದೂಗಿಸಬೇಕಾಗಿದೆ ಮತ್ತು ದೇಶೀಯ ತಂತ್ರಜ್ಞಾನ ಉತ್ಪಾದನೆಯಲ್ಲಿರುವ ಸವಾಲುಗಳನ್ನು ಎದುರಿಸಲು ಹೊಸ ಚೈತನ್ಯದೊಂದಿಗೆ ಮುಂದುವರೆಯಬೇಕಾಗಿದೆ . ಈ ದಿಕ್ಕಿನಲ್ಲಿ ತೆಗೆದುಕೊಳ್ಳುವ ಪ್ರತಿಯೊಂದು ಹೆಜ್ಜೆಯೂ ಭಾರೀ ಪರಿಣಾಮವನ್ನು ಬೀರುತ್ತದೆ ." ಎಂದು ಡಿಎಸ್ ‌ ಟಿ ಕಾರ್ಯದರ್ಶಿ ಪ್ರೊಫೆಸರ್ ಅಶುತೋಷ್ ಶರ್ಮಾ ಹೇಳುತ್ತಾರೆ .


    ಡಯಗ್ನೊಸ್ಟಿಕ್ ಕಿಟ್ ‌ ಗಳು , ರಿಯಲ್ - ಟೈಮ್ ರಿವರ್ಸ್ ಟ್ರಾನ್ಸ್ ‌ ಸ್ಕ್ರಿಪ್ಟೇಸ್ ಪಿಸಿಆರ್ ( ಆರ್ ಟಿ - ಪಿಸಿಆರ್ ) ಮತ್ತು ಪ್ರತಿಕಾಯ ( ಆ್ಯಂಟಿಬಾಡಿ ) ಕ್ಷಿಪ್ರ ಪರೀಕ್ಷೆಗಳ ಬಗ್ಗೆ ಹಲವಾರು ಪ್ರಸ್ತಾಪಗಳನ್ನು ಸ್ವೀಕರಿಸಲಾಗಿದೆ . ಕಾಗದ ಆಧಾರಿತದಿಂದ ಆನ್ - ಚಿಪ್ ಅಸ್ಸೇಸ್ ‌ ಗಳವರೆಗೆ ಮತ್ತು ಪಾಯಿಂಟ್ ಆಫ್ ಕೇರ್ ಅಪ್ಲಿಕೇಶನ್ ‌ ಗಳಿಗಾಗಿ ನ್ಯಾನೊ - ಫ್ಲ್ಯೂಯಿಡಿಕ್ ಪ್ಲಾಟ್ ‌ ಫಾರ್ಮ್ ‌ ಗಳವರೆಗೆ ಪರಿಹಾರಗಳ ಪ್ರಸ್ತಾಪಗಳು ಬಂದಿವೆ .


    ಬಯೋಟೆಕ್ ಕ್ಷೇತ್ರದಲ್ಲಿ , ಕೆಲವು ಲಸಿಕೆ ಅಭಿವೃದ್ಧಿಗೆ , ಕೆಲವು ಮಾರ್ಕರ್ ಗಳ ಆಧಾರದ ಮೇಲೆ ರೋಗದ ತೀವ್ರತೆಯನ್ನು ಗುರುತಿಸುವ ಪಾಯಿಂಟ್ - ಆಫ್ - ಕೇರ್ ಸಾಧನಕ್ಕೆ ಮತ್ತು ಆರೋಗ್ಯ ಸ್ಥಿತಿಗಳನ್ನು ಸುಧಾರಿಸುವ ಸಾಧನವಾಗಿ ನೈಸರ್ಗಿಕ ಮೂಲಗಳಿಂದ ಪಡೆದ ಉತ್ಪನ್ನಗಳಿಗೆ ಪ್ರಸ್ತಾಪಗಳು ಬಂದಿವೆ .


    ವಿನ್ಯಾಸ , ವಸ್ತು ಮತ್ತು ಉತ್ಪಾದನಾ ತಂತ್ರಗಳಲ್ಲಿ ಹೊಸ ಆವಿಷ್ಕಾರಗಳನ್ನು ಪರಿಚಯಿಸುವ ಮೂಲಕ ವಿವಿಧ ಕಂಪನಿಗಳು ದೊಡ್ಡ ಪ್ರಮಾಣದಲ್ಲಿ ವೆಚ್ಚ - ಪರಿಣಾಮಕಾರಿ ಮುಖಗವಸುಗಳ ಉತ್ಪಾದನೆಗೆ ಪರಿಹಾರಗಳನ್ನು ನೀಡಲು ಮುಂದೆ ಬಂದಿವೆ . ಈ ಕ್ಷೇತ್ರದಲ್ಲಿನ ಹೆಚ್ಚಿನ ಪರಿಹಾರಗಳು ಹೆಣೆದ ಮುಖಗವಸುಗಳು ಸೇರಿದಂತೆ ಕಡಿಮೆ ವೆಚ್ಚದ ಸಾಮಾನ್ಯ ಮುಖಗವಸುಗಳಾಗಿವೆ . ಇದಲ್ಲದೆ , ಆಂಟಿವೈರಲ್ ಡ್ರಗ್ 3 ಡಿ ಪ್ರಿಂಟೆಡ್ ಮಾಸ್ಕ್ , ನ್ಯಾನೊಫೈಬರ್ ಲೇಪಿತ ಎನ್ -95 ಮಾಸ್ಕ್ , ಪೊವಿಡೋನ್ ಅಯೋಡಿನ್ ತೆಳು - ಫಿಲ್ಮ್ ಲೇಪಿತ ಮುಖಗವಸನ್ನು ಸಾಮೂಹಿಕ ಬಳಕೆಗಾಗಿ ಪ್ರಸ್ತಾಪಿಸಲಾಗಿದೆ .


    ಬೃಹತ್ ಪ್ರದೇಶಗಳ ನೈರ್ಮಲ್ಯೀಕರಣ ಮತ್ತು ಕ್ರಿಮಿನಾಶಕ ಪ್ರಸ್ತಾವಗಳಲ್ಲಿ , ಬೃಹತ್ ಪ್ರದೇಶದ ನೈರ್ಮಲ್ಯೀಕರಣಕ್ಕಾಗಿ Full Depth Disinfection Cycle ( ಎಫ್ ‌ ಡಿಡಿಸಿ ) ತಂತ್ರಜ್ಞಾನ , ಹ್ಯಾಂಡ್ ಸ್ಯಾನಿಟೈಜರ್ ನಿಂದ ಸ್ವಯಂಚಾಲಿತ ಸೋಂಕುನಿವಾರಕ ರೋಬೋಟ್ ‌ ಗಳವರೆಗೆ ವಿವಿಧ ಪರಿಹಾರಗಳ ಪ್ರಸ್ತಾವಗಳು ಬಂದಿವೆ . ಅನೇಕ ಕಂಪನಿಗಳು ತಮ್ಮ ಉತ್ಪನ್ನಗಳಲ್ಲಿ ಸೋಂಕುನಿವಾರಕಕ್ಕಾಗಿ ಬೆಳ್ಳಿ ನ್ಯಾನೊಪರ್ಟಿಕಲ್ಸ್ ‌ ನ ಆಂಟಿವೈರಲ್ ಗುಣಲಕ್ಷಣಗಳನ್ನು , ಸೋಂಕುನಿವಾರಕ ಕೋಣೆಗಳಲ್ಲಿ ಯುವಿ ಕಿರಣಗಳ ಸೂಕ್ಷ್ಮಾಣುಜೀವಿ ಗುಣಲಕ್ಷಣಗಳ ಬಳಕೆ , ಥೈಮೋಲ್ ಮತ್ತು ಲಿಕ್ವಿಡ್ ಓಝೋನ್ ಆಧಾರಿತ ಸೋಂಕುನಿವಾರಕ ತಂತ್ರಜ್ಞಾನಗಳು ಮತ್ತು ಸ್ಥಾಯೀವಿದ್ಯುತ್ತಿನ ಸಿಂಪಡಿಸುವಿಕೆಯಂತಹ ಸಿಂಪಡಿಸುವ ಗನ್ ‌ ಗಳನ್ನು ಅನ್ವೇಷಿಸಿವೆ .


    ಥರ್ಮಲ್ ಸ್ಕ್ಯಾನರ್ ಅಡಿಯಲ್ಲಿ ಪ್ರಸ್ತಾಪಿಸಲಾದ ಕೆಲವು ಪರಿಹಾರಗಳಲ್ಲಿ , ಗುಣಮಟ್ಟದ ಥರ್ಮಲ್ ಇಮೇಜಿಂಗ್ , ಹೆಚ್ಚಿನ ರೆಸಲ್ಯೂಶನ್ ತಾಪಮಾನದ ವ್ಯಾಪ್ತಿಯನ್ನು ಹೊಂದಿರುವ ಸ್ಕ್ರೀನಿಂಗ್ ಸಿಸ್ಟಮ್ , 0.3 ಡಿಗ್ರಿಗಿಂತ ಕಡಿಮೆ , ಮತ್ತು ಸಾಮೂಹಿಕ - ಪ್ರಮಾಣದ ಆರಂಭಿಕ ಸ್ಕ್ರೀನಿಂಗ್ ಗೆ ಸೇರಿವೆ . ಇವುಗಳಲ್ಲಿ ಕೆಲವು ಕಂಪನಿಗಳು ಉತ್ತಮ ಸ್ಕ್ಯಾನಿಂಗ್ ಫಲಿತಾಂಶಗಳನ್ನು ಸಾಧಿಸಲು , ಕ್ವಾರಂಟೈನ್ ಮೇಲ್ವಿಚಾರಣೆಯಲ್ಲಿ ಆಹಾರ ಮತ್ತು ಔಷಧಿ ವಿತರಣೆಯಲ್ಲಿ , ಸ್ವಯಂ ಮೌಲ್ಯಮಾಪನಕ್ಕಾಗಿ ಅಪ್ಲಿಕೇಶನ್ ‌ ಗಳು ಮತ್ತು ಟೆಲಿಮೆಡಿಸಿನ್ ನಲ್ಲಿಇ ಕಂಪ್ಯೂಟಿಂಗ್ ತಂತ್ರಗಳನ್ನು ಮತ್ತು ಕೃತಕ ಬುದ್ಧಿಮತ್ತೆಯನ್ನು ಬಳಸಿಕೊಳ್ಳುವುದಾಗಿ ಹೇಳಿಕೊಂಡಿವೆ . ಪ್ರಸ್ತಾಪಿತ ಯೋಜನೆಗಳಲ್ಲಿ ಅವರ ತಾಂತ್ರಿಕ ಸಾಮರ್ಥ್ಯ ಮತ್ತು ಆರ್ಥಿಕ ಬೆಂಬಲದ ಬಗ್ಗೆ ತಜ್ಞರ ಸಮಿತಿಗಳು ಮೌಲ್ಯಮಾಪನ ಮಾಡುತ್ತಿವೆ .


    ( ಹೆಚ್ಚಿನ ವಿವರಗಳಿಗಾಗಿ ಸಂಪರ್ಕಿಸಿ , ಕಮಾಂಡರ್ ನವನೀತ್ ಕೌಶಿಕ್ , ಎಸ್ ಸಿ ' ಇ ', ತಂತ್ರಜ್ಞಾನ ಅಭಿವೃದ್ಧಿ ಮಂಡಳಿ , navneetkaushik.tdb@gmail.com, ಮೊಬೈಲ್ : 9560611391)


    ***

    
    
    (Release ID: 1613336) Visitor Counter : 21
    
    
      Read this release in: English , Hindi , Marathi , Assamese , Bengali , Punjabi , Gujarati , Tamil , Telugu