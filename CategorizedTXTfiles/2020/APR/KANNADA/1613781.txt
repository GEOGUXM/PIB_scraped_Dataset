      PIB Headquarters

      ಕೋವಿಡ್-19: ಪಿ ಐ ಬಿ ದೈನಿಕ ವರದಿ
      Posted On: 12 APR 2020 7:00PM by PIB Bengaluru


    ಕೋವಿಡ್ -19 : ಪಿ ಐ ಬಿ ದೈನಿಕ ವರದಿ


    ( ಕಳೆದ 24 ಗಂಟೆಗಳಲ್ಲಿ ಕೋವಿಡ್ -19 ಕ್ಕೆ ಸಂಬಂಧಿಸಿದಂತೆ ಬಿಡುಗಡೆ ಮಾಡಲಾದ ಪತ್ರಿಕಾ ಪ್ರಕಟಣೆಗಳನ್ನು ಮತ್ತು ಪಿಐಬಿ ಕೈಗೊಂಡ ವಾಸ್ತವದ ಪರಿಶೀಲನೆಯನ್ನು ಒಳಗೊಂಡಿದೆ )


    ಕೋವಿಡ್ 19 ಕುರಿತಂತೆ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯದ ಅಪ್ ಡೇಟ್


    ದೇಶದಲ್ಲಿ ನಿನ್ನೆಯಿಂದ ಇಲ್ಲಿಯವರೆಗೆ 909 ಕೋವಿಡ್ ಸೋಂಕು ದೃಢಪಟ್ಟ ಪ್ರಕರಣಗಳು ವರದಿಯಾಗಿವೆ, ಈ ದಿನದವರೆಗೆ 716 ಜನರು ಗುಣಮುಖರಾಗಿ / ಚೇತರಿಕೆಯ ಬಳಿಕ ಆಸ್ಪತ್ರೆಗಳಿಂದ ಬಿಡುಗಡೆಯಾಗಿದ್ದಾರೆ ಇವತ್ತಿನವರೆಗೆ 273 ಜನರು ಮೃತಪಟ್ಟಿರುವುದಾಗಿ ವರದಿಯಾಗಿದೆ. ಸಮರ್ಪಿತ ಆಸ್ಪತ್ರೆಗಳು, ಪ್ರತ್ಯೇಕೀಕರಣ ಹಾಸಿಗೆಗಳು, ಐಸಿಯು ಹಾಸಿಗೆಗಳು ಮತ್ತು ದಿಗ್ಬಂಧನ ಸೌಲಭ್ಯ ಸೇರಿದಂತೆ ಪ್ರಾಥಮಿಕ ವೈದ್ಯಕೀಯ ಮೂಲಸೌಕರ್ಯ ಸಾಮರ್ಥ್ಯವರ್ಧನೆಗೆ ಸರ್ಕಾರ ಗಮನ ಹರಿಸಿದೆ. ಕೋವಿಡ್ -19 ರೋಗಿಗಳ ನಿರ್ವಹಣೆಗೆ ಸಮರ್ಪಿತ ಆಸ್ಪತ್ರೆಗಳನ್ನು ದೇಶದಾದ್ಯಂತ ಸ್ಥಾಪಿಸಲಾಗುತ್ತಿದೆ. ಸರ್ಕಾರಿ ಆಸ್ಪತ್ರೆಗಳ ಜೊತೆಗೆ ವಿವಿಧ ಖಾಸಗಿ ವಲಯದ ಆಸ್ಪತ್ರೆಗಳು, ಸಾರ್ವಜನಿಕ ವಲಯದ ಘಟಕಗಳು, ಮಿಲಿಟರಿ ಆಸ್ಪತ್ರೆಗಳು, ಭಾರತೀಯ ರೈಲ್ವೆ ಈ ಪ್ರಯತ್ನದಲ್ಲಿ ತನ್ನ ಯೋಗದಾನ ನೀಡುತ್ತಿವೆ.


    ಹೆಚ್ಚಿನ ವಿವರಗಳಿಗೆ : https://pib.gov.in/PressReleseDetail.aspx?PRID=1613793


    ಪರಿಹಾರ ಶಿಬಿರಗಳು / ಆಶ್ರಯದಲ್ಲಿರುವ ವಲಸೆ ಕಾರ್ಮಿಕರ ಕಲ್ಯಾಣ ಕುರಿತಂತೆ ಸುಪ್ರೀಂಕೋರ್ಟ್ ನೀಡಿರುವ ನಿರ್ದೇಶನದ ಅನುಸರಣೆಯ ಖಾತ್ರಿ ಪಡಿಸಿಕೊಳ್ಲುವಂತೆ ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳಿಗೆ ಪತ್ರ ಬರೆದ ಎಂ . ಎಚ್ . ಎ .


    ದೇಶದ ವಿವಿಧ ಭಾಗಗಳಲ್ಲಿ ಪರಿಹಾರ ಶಿಬಿರ / ಆಶ್ರಯಗಳಲ್ಲಿರುವ ವಲಸೆ ಕಾರ್ಮಿಕರ ಕಲ್ಯಾಣ ಕುರಿತಂತೆ ಸುಪ್ರೀಂಕೋರ್ಟ್ ನೀಡಿರುವ ನಿರ್ದೇಶನದ ಹಿನ್ನೆಲೆಯಲ್ಲಿ ಕೇಂದ್ರ ಗೃಹ ಸಚಿವಾಲಯ ಎಲ್ಲ ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳಿಗೆ ಪತ್ರ ಬರೆದು ಆದೇಶದ ಅನುಸರಣೆಗೆ ಸೂಕ್ತ ಕ್ರಮ ಕೈಗೊಳ್ಳುವಂತೆ ಮತ್ತು ಕೋವಿಡ್ -19 ವಿರುದ್ಧ ಸಮರ್ಥ ಹೋರಾಟಕ್ಕೆ ಲಾಕ್ ಡೌನ್ ಕ್ರಮಗಳ ಜಾರಿಗೆ ಸೂಚಿಸಿದೆ .


    ಹೆಚ್ಚಿನ ವಿವರಗಳಿಗೆ : https://pib.gov.in/PressReleseDetail.aspx?PRID=1613661


    ಕೋವಿಡ್ -19 ವಿರುದ್ಧ ಹೋರಾಡುತ್ತಿರುವ ಎಲ್ಲ ವೈದ್ಯರಿಗೆ ಮತ್ತು ವೈದ್ಯಕೀಯ ಸಿಬ್ಬಂದಿಗೆ ಸೂಕ್ತ ಪೊಲೀಸ್ ಭದ್ರತೆ ಒದಗಿಸಲು ಎಲ್ಲ ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳಿಗೆ ಎಂ . ಎಚ್ . ಎ . ನಿರ್ದೇಶನ


    ವೈದ್ಯರು ಮತ್ತು ವೈದ್ಯಕೀಯ ಸಿಬ್ಬಂದಿಗೆ ಕಿರುಕುಳ ನೀಡುತ್ತಿರುವ ವರದಿಗಳ ಹಿನ್ನೆಲೆಯಲ್ಲಿ ಆಯಾ ಪೊಲೀಸ್ ಪ್ರಾಧಿಕಾರಗಳು ಕೋವಿಡ್ -19 ಸೋಂಕು ದೃಢಪಟ್ಟ ರೋಗಿಗಳಿರುವ ಅಥವಾ ಕ್ವಾರಂಟೈನ್ ಮಾಡಲಾದ ಶಂಕಿತರಿರುವ ಆಸ್ಪತ್ರೆಗಳಿಗೆ ಸೂಕ್ತ ಪೊಲೀಸ್ ರಕ್ಷಣೆ ನೀಡುವಂತೆ ಕೇಂದ್ರ ಗೃಹ ವ್ಯವಹಾರಗಳ ಸಚಿವಾಲಯ ( ಎಂ . ಎಚ್ . ಎ .) ಎಲ್ಲ ರಾಜ್ಯಗಳು / ಯುಟಿಗಳಿಗೆ ನಿರ್ದೇಶನ ನೀಡಿದೆ .


    ಹೆಚ್ಚಿನ ವಿವರಗಳಿಗೆ : https://pib.gov.in/PressReleseDetail.aspx?PRID=1613466


    ಈ ತಿಂಗಳು ಸುಮಾರು 85 ಲಕ್ಷ ಪಿ . ಎಂ . ಯು . ವೈ ಫಲಾನುಭವಿಗಳು ಎಲ್ . ಪಿ . ಜಿ . ಸಿಲಿಂಡರ್ ಪಡೆದಿದ್ದಾರೆ ; ಕೋವಿಡ್ -19 ವಿರುದ್ಧ ಹೋರಾಡುತ್ತಿರುವ ರಾಷ್ಟ್ರಕ್ಕೆ ಬೆಂಬಲ ನೀಡಲು ಸಿಲಿಂಡರ್ ಪೂರೈಕೆಯ ಜಾಲದಲ್ಲಿ ಕೆಲಸ ಮಾಡುತ್ತಿರುವ ಸಿಬ್ಬಂದಿ ದಣಿವರಿಯದೆ ದುಡಿಯುತ್ತಿದ್ದಾರೆ


    ಭಾರತ ಸರ್ಕಾರ ಕೋವಿಡ್ -19 ಹಿನ್ನಲೆಯಲ್ಲಿ ಆರ್ಥಿಕ ಸ್ಪಂದನೆಯ ಭಾಗವಾಗಿ ಪ್ರಧಾನಮಂತ್ರಿ ಗರೀಬ್ ಕಲ್ಯಾಣ ಯೋಜನೆ ಅಡಿಯಲ್ಲಿ ಬಡವರ ಪರವಾದ ಉಪಕ್ರಮಗಳನ್ನು ಪ್ರಕಟಿಸಿದೆ . ಈ ಯೋಜನೆಯನ್ವಯ ಮುಂದಿನ 3 ತಿಂಗಳುಗಳ ಕಾಲ ಅಂದರೆ 2020 ರ ಏಪ್ರಿಲ್ ನಿಂದ ಜೂನ್ ವರೆಗೆ ಉಚಿತ ಅಡುಗೆ ಅನಿಲ ಸಿಲಿಂಡರ್ ಗಳನ್ನು ಉಜ್ವಲ ಫಲಾನುಭವಿಗಳಿಗೆ ಒದಗಿಸಲಾಗುತ್ತಿದೆ . ಈ ದಿನಾಂಕದವರೆಗೆ ಫಲಾನುಭವಿಗಳಿಂದ 1.26 ಕೋಟಿ ಸಿಲಿಂಡರ್ ಬುಕಿಂಗ್ ಆಗಿದ್ದು , ಈ ಪೈಕಿ 85 ಲಕ್ಷ ಸಿಲಿಂಡರ್ ಗಳನ್ನು ಪಿಎಂಯುವೈ ಫಲಾನುಭವಿಗಳಿಗೆ ಸರಬರಾಜು ಮಾಡಲಾಗಿದೆ .


    ಹೆಚ್ಚಿನ ವಿವರಗಳಿಗೆ : https://pib.gov.in/PressReleseDetail.aspx?PRID=1613796


    ಲಾಕ್ ಡೌನ್ ಅವಧಿಯಲ್ಲಿ ಕೃಷಿ ಮತ್ತು ಪೂರಕ ಚಟುವಟಿಕೆ ಪ್ರೋತ್ಸಾಹಕ್ಕೆ ಕೃಷಿ , ಸಹಕಾರ ಮತ್ತು ರೈತ ಕಲ್ಯಾಣ ಇಲಾಖೆಯ ಉಪಕ್ರಮ


    ಕೃಷಿ ಸಹಕಾರ ಮತ್ತು ರೈತ ಕಲ್ಯಾಣ ಇಲಾಖೆ ಲಾಕ್ ಡೌನ್ ಅವಧಿಯಲ್ಲಿ ರೈತರಿಗೆ ಮತ್ತು ಕೃಷಿ ಚಟುವಟಿಕೆಗೆ ಕ್ಷೇತ್ರ ಮಟ್ಟದಲ್ಲಿ ಅವಕಾಶ ನೀಡಲು ಹಲವು ಕ್ರಮಗಳನ್ನು ಕೈಗೊಂಡಿದೆ .


    ಹೆಚ್ಚಿನ ವಿವರಗಳಿಗೆ : https://pib.gov.in/PressReleseDetail.aspx?PRID=1613560


    ಕೋವಿಡ್ -19 ಚಟುವಟಿಕೆಗಳಿಗೆ ಸಂಬಂಧಿಸಿದಂತೆ ಸಿಎಸ್ . ಆರ್ . ವೆಚ್ಚದ ಅರ್ಹತೆ ಕುರಿತಂತೆ ಎಂಸಿಎ ಪದೆ ಪದೇ ಕೇಳುವ ಪ್ರಶ್ನೆಗಳು


    ಹೆಚ್ಚಿನ ವಿವರಗಳಿಗೆ : https://pib.gov.in/PressReleseDetail.aspx?PRID=1613555


    ಕೊರೊನಾ ವೈರಾಣು ವಿರುದ್ಧದ ಹೋರಾಟಕ್ಕೆ ಐ . ಎ . ಎಫ್ . ಬೆಂಬಲ


    ವಿವಿಧ ರಾಜ್ಯಗಳ ನೋಡಲ್ ಕೇಂದ್ರಗಳಿಗೆ ಅವಶ್ಯಕ ವೈದ್ಯಕೀಯ ವಸ್ತುಗಳು ಮತ್ತು ದಿನಸಿಯ ಸಕಾಲಿಕ ಪೂರೈಕೆ ಖಾತ್ರಿ ಪಡಿಸಲು ಮತ್ತು ಆ ಮೂಲಕ ರಾಜ್ಯ ಸರ್ಕಾರಗಳಿಗೆ ಮತ್ತು ಬೆಂಬಲಿತ ಸಂಸ್ಥೆಗಳಿಗೆ ಕೋವಿಡ್ ವಿರುದ್ಧ ಸಮರ್ಥವಾಗಿ ಮತ್ತು ದಕ್ಷತೆಯಿಂದ ಹೋರಾಡಲು ಎಲ್ಲ ಪ್ರಯತ್ನಗಳನ್ನೂ ಮಾಡಲಾಗುತ್ತಿದೆ .


    ಹೆಚ್ಚಿನ ವಿವರಗಳಿಗೆ : https://pib.gov.in/PressReleseDetail.aspx?PRID=1613444


    ಪೋರ್ಟ್ ಬ್ಲೇರ್ ನಲ್ಲಿ ಕೊವಿಡ್ ವಿರುದ್ಧದ ಹೋರಾಟಕ್ಕೆ ಭಾರತೀಯ ನೌಕಾಪಡೆಯ ಬೆಂಬಲ


    ಕೋವಿಡ್ -19 ರ ಬಿಕ್ಕಟ್ಟಿನ ಸಂದರ್ಭದಲ್ಲಿ ಅಗತ್ಯ ಇರುವವರನ್ನು ತಲುಪಿರುವ ನೇವಲ್ ಏರ್ ಸ್ಟೇಷನ್ ( ಎನ್ಎಎಸ್ ) ಉತ್ಕ್ರೋಶ್ ಮತ್ತು ಮೆಟೀರಿಯಲ್ ಆರ್ಗನೈಸೇಶನ್ ( ಪೋರ್ಟ್ ಬ್ಲೇರ್ ) ಪೋರ್ಟ್ ಬ್ಲೇರ್ ‌ ನಲ್ಲಿ ಆಹಾರ ವಿತರಣೆ ಮಾಡಿದೆ .


    ಹೆಚ್ಚಿನ ವಿವರಗಳಿಗೆ : https://pib.gov.in/PressReleseDetail.aspx?PRID=1613562


    ಪಿಎಂ ಜನೌಷಧಿ ಕೇಂದ್ರಗಳ ಜನರು ಕೊರೊನಾ ಯೋಧರಾಗಿ ಕಾರ್ಯ ನಿರ್ವಹಿಸುತ್ತಿದ್ದಾರೆ : ಮಾಂಡವೀಯ


    ಕೇಂದ್ರ ರಾಸಾಯನಿಕ ಮತ್ತು ರಸಗೊಬ್ಬರ ಖಾತೆ ರಾಜ್ಯ ಸಚಿವ ಶ್ರೀ ಮನ್ಸುಖ್ ಮಾಂಡವೀಯ ಪ್ರಸಕ್ತ ಕ್ಲಿಷ್ಟಕರ ಸನ್ನಿವೇಶದಲ್ಲೂ ಪ್ರಧಾನಮಂತ್ರಿ ಜನೌಷಧ ಕೇಂದ್ರ ( ಪಿಎಂಜೆಕೆ ) ಜನರು ಕೊರೊನಾ ಯೋಧರಂತೆ ದೇಶ ಸೇವೆ ಮಾಡುತ್ತಿದ್ದಾರೆ ಎಂದು ಹೇಳಿದ್ದಾರೆ .


    ಹೆಚ್ಚಿನ ವಿವರಗಳಿಗೆ : https://pib.gov.in/PressReleseDetail.aspx?PRID=1613721


    ಕೇಂದ್ರ ಎಚ್ . ಆರ್ . ಡಿ . ಸಚಿವ ರಮೇಶ್ ಪೋಖ್ರಿಯಾಲ್ ನಿಶಾಂಕ್ – ಯುಕ್ತಿ ( ಯುವ ಭಾರತ ಜ್ಞಾನ , ತಂತ್ರಜ್ಞಾನ ಮತ್ತು ನಾವಿನ್ಯತೆಯೊಂದಿಗೆ ಕೋವಿಡ್ ವಿರುದ್ಧ ಹೋರಾಡುತ್ತಿದೆ ) ಎಂಬ ವೆಬ್ ಪೋರ್ಟಲ್ ಗೆ ಚಾಲನೆ ನೀಡಿದ್ದಾರೆ


    ಕೋವಿಡ್ -19 ಹಿನ್ನೆಲೆಯಲ್ಲಿ ಎಂಎಚ್ಆರ್ . ಡಿ ಕೈಗೊಂಡಿರುವ ಉಪಕ್ರಮಗಳ ನಿಗಾ ವಹಿಸಿ ದಾಖಲಿಸುವ ಉದ್ದೇಶವನ್ನು ಇದು ಹೊಂದಿದೆ . ಈ ಪೋರ್ಟಲ್ ಎಚ್ . ಆರ್ . ಡಿ . ಸಚಿವಾಲಯ ಮತ್ತು ಸಂಸ್ಥೆಗಳ ನಡುವೆ ದ್ವಿಮುಖ ಸಂವಹನವನ್ನು ಸ್ಥಾಪಿಸುತ್ತದೆ , ಇದರಿಂದ ಸಚಿವಾಲಯ ಸಂಸ್ಥೆಗಳಿಗೆ ಅಗತ್ಯ ಬೆಂಬಲದ ವ್ಯವಸ್ಥೆ ಒದಗಿಸಬಹುದಾಗಿದೆ .


    ಹೆಚ್ಚಿನ ವಿವರಗಳಿಗೆ : https://pib.gov.in/PressReleseDetail.aspx?PRID=1613678


    ದೆಹಲಿ ವಲಯದ ಕೇಂದ್ರೀಯ ವಿದ್ಯಾಲಯ ಸಂಘಟನ್ ಕೋವಿಡ್ -19 ಪರಿಸ್ಥಿತಿಯಲ್ಲಿ ವಿದ್ಯಾರ್ಥಿಗಳ ಕಲಿಕೆಗೆ ಹಲವು ಕ್ರಮಗಳನ್ನು ಕೈಗೊಂಡಿದೆ


    ಆರನೆ ತರಗತಿಯಿಂದ 8 ನೇ ತರಗತಿವರೆಗೆ ಸೋಮವಾರದಿಂದ ಲೈವ್ ಆನ್ ಲೈನ್ ತರಗತಿ ಆರಂಭವಾಗಲಿದ್ದು , ದೆಹಲಿ ವಲಯದ ಕೆ . ವಿ . ಎಸ್ . ಈಗಾಗಲೇ 9 ರಿಂದ 12 ರ ವರೆಗಿನ ತರಗತಿಗಳಿಗೆ ಫೇಸ್ ಬುಕ್ ಮತ್ತು ಯೂಟ್ಯೂಬ್ ನಲ್ಲಿ ಲೈವ್ ಆನ್ ಲೈನ್ ಕ್ಲಾಸ್ ಆರಂಭಿಸಿದೆ .


    ಹೆಚ್ಚಿನ ವಿವರಗಳಿಗೆ : https://pib.gov.in/PressReleseDetail.aspx?PRID=1613554


    ಎರಡು ಪದರದ ಖಾದಿ ಮಾಸ್ಕ್ ಅಭಿವೃದ್ಧಿ ಪಡಿಸಿದ ಕೆವಿಐಸಿ


    ಖಾದಿ ಮತ್ತು ಗ್ರಾಮೋದ್ಯೋಗ ಆಯೋಗ ಎರಡು ಪದರದ ಖಾದಿ ಮಾಸ್ಕ್ ಗಳನ್ನು ಯಶಸ್ವಿಯಾಗಿ ಅಭಿವೃದ್ಧಿಪಡಿಸಿದೆ ಮತ್ತು ಬೃಹತ್ ಪ್ರಮಾಣದಲ್ಲಿ ಸರಬರಾಜು ಮಾಡಲು ಬೇಡಿಕೆಯನ್ನು ಪಡೆದುಕೊಂಡಿದೆ . ಅದರ ಯಶಸ್ಸಿಗೆ ಇದೇ ಸೇರ್ಪಡೆಯಾಗಿದ್ದು , ಕೆವಿಐಸಿ ಇತ್ತೀಚೆಗೆ 7.5 ಲಕ್ಷ ಖಾದಿ ಮಾಸ್ಕ್ ಗಳನ್ನು ಜಮ್ಮು ಮತ್ತು ಕಾಶ್ಮೀರ ಸರ್ಕಾರವೊಂದಕ್ಕೇ ಸರಬರಾಜು ಮಾಡಲು ಬೇಡಿಕೆ ಪಡೆದಿದೆ .


    ಹೆಚ್ಚಿನ ವಿವರಗಳಿಗೆ : https://pib.gov.in/PressReleseDetail.aspx?PRID=1613795


    ದೇಶದಲ್ಲಿ ಕೋವಿಡ್ -19 ಪ್ರಸರಣ ತಡೆಯುವಲ್ಲಿ ಎನ್ . ಆರ್ . ಎಲ್ . ಎಂ . ಸ್ವಸಹಾಯ ಗುಂಪುಗಳ ಮಹಿಳೆಯರು ಸಮುದಾಯ ಸೈನಿಕರಾಗಿದ್ದಾರೆ


    ಎರಡು ಲಕ್ಷ ಮಾಸ್ಕ್ ಗಳನ್ನು 78 ಸಾವಿರ ಎಸ್ . ಎಚ್ . ಜಿ . ಸದಸ್ಯರು 27 ರಾಜ್ಯಗಳ ಗ್ರಾಮೀಣ ಜೀವನೋಪಾಯ ಅಭಿಯಾನದ ( ಎಸ್ . ಆರ್ . ಎಲ್ . ಎಂ . ಗಳು ) ಅಡಿಯಲ್ಲಿ ತಯಾರಿಸಿದ್ದಾರೆ . ವಿವಿಧ ರಾಜ್ಯಗಳಲ್ಲಿ 5000 ಕ್ಕೂ ಹೆಚ್ಚು ಪಿಪಿಇ ಕಿಟ್ ಗಳನ್ನೂ ಎಸ್ . ಎಚ್ . ಜಿ . ಗಳು ಉತ್ಪಾದಿಸಿವೆ . 9 ರಾಜ್ಯಗಳ ಸುಮಾರು 900 ಎಸ್ . ಎಚ್ . ಜಿ . ಉದ್ದಿಮೆಗಳು 1 ಲಕ್ಷ ಲೀಟರ್ ಕರ ನೈರ್ಮಲ್ಯಕಗಳನ್ನು ಉತ್ಪಾದಿಸಿವೆ . ಕೆಲವು ಎಸ್ . ಎಚ್ . ಜಿ . ಗಳು ಕೈ ನೈರ್ಮಲ್ಯ ಕಾಪಾಡಲು ದ್ರವರೂಪದ ಸಾಬೂನು ತಯಾರಿಕೆ ಮಾಡಿವೆ .


    ಹೆಚ್ಚಿನ ವಿವರಗಳಿಗೆ : https://pib.gov.in/PressReleseDetail.aspx?PRID=1613790


    ಎನ್ . ಆರ್ . ಎಲ್ . ಎಂ . ಸ್ವಸಹಾಯ ಗುಂಪುಗಳ ಜಾಲ ದೇಶದಲ್ಲಿ ಕೋವಿಡ್ -19 ಪರಿಸ್ಥಿತಿಯ ಸವಾಲು ಎದುರಿಸಲು ಗರಿಗೆದರಿ ನಿಂತಿದೆ


    ಪ್ರಸಕ್ತ ಬಿಕ್ಕಟ್ಟಿನ ನಡುವೆಯೂ ಎಸ್ . ಎಚ್ . ಜಿ . ಸದಸ್ಯರು ಸಮುದಾಯ ಯೋಧರಂತೆ ಹೊರಹೊಮ್ಮಿದ್ದು , ತಮ್ಮ ಕೈಲಾದ ರೀತಿಯಲ್ಲಿ ಕೋವಿಡ್ 19 ತಡೆಗೆ ಕೊಡುಗೆ ನೀಡುತ್ತಿದ್ದಾರೆ . ಗ್ರಾಮೀಣ ಅಭಿವೃದ್ಧಿ ಸಚಿವಾಲಯದ ದೀನದಯಾಳ್ ಅಂತ್ಯೋದಯ ಯೋಜನೆ ರಾಷ್ಟ್ರೀಯ ಗ್ರಾಮೀಣ ಜೀವನೋಪಾಯ ಅಭಿಯಾನ ( ಡೇ ಎನ್ಆರ್ . ಎಲ್ . ಎಂ .) ಅಡಿ ಸ್ಥಾಪನೆಯಾದ ಸುಮಾರು 690 ಲಕ್ಷ ಮಹಿಳಾ ಸದಸ್ಯರು ದೇಶಾದ್ಯಂತದ 63 ಲಕ್ಷ ಸ್ವಸಹಾಯ ಗುಂಪುಗಳು ( ಎಸ್ . ಎಚ್ . ಜಿ .) ಬದ್ಧತೆಯಿಂದ ಕಾರ್ಯ ನಿರ್ವಹಿಸುತ್ತಿವೆ .


    ಹೆಚ್ಚಿನ ವಿವರಗಳಿಗೆ : https://pib.gov.in/PressReleseDetail.aspx?PRID=1613788


    ಹೈದರಾಬಾದ್ ‌ ನ ಸಿಎಸ್ ‌ ಐಆರ್ - ಸೆಂಟರ್ ಫಾರ್ ಸೆಲ್ಯುಲಾರ್ ಮತ್ತು ಮಾಲಿಕ್ಯುಲರ್ ಬಯಾಲಜಿ ( ಸಿಸಿಎಂಬಿ ) ಬಹು ವಿಭಾಗಗಳಲ್ಲಿ ಕೋವಿಡ್ -19 ವಿರುದ್ಧದ ಹೋರಾಟದಲ್ಲಿ ನಿರತವಾಗಿದೆ


    ಕೋವಿಡ್ - 19 ವಿರುದ್ಧ ಹೋರಾಡಲು ಹೈದರಾಬಾದ್ ಮೂಲದ ಸಿಎಸ್ . ಐಆರ್ . ನ ಪ್ರಮುಖ ಜೀವಶಾಸ್ತ್ರ ಪ್ರಯೋಗಾಲಯ ಸಿಸಿಎಂಬಿ ದೇಶಗಳಲ್ಲಿ ಹಲವಾರು ಸಾಧನಗಳು ಮತ್ತು ವಿಧಾನಗಳನ್ನು ಬಳಸುತ್ತಿದೆ


    ಹೆಚ್ಚಿನ ವಿವರಗಳಿಗೆ : https://pib.gov.in/PressReleseDetail.aspx?PRID=1613659


    ಪಿಐಬಿ ಕ್ಷೇತ್ರೀಯ ಕಚೇರಿಗಳ ವರದಿ

      * ಕೇರಳ : - ರಾಜ್ಯದ ಒಂದು ಹಾಟ್ ‌ ಸ್ಪಾಟ್ - ಕಸರಗೋಡಿನಲ್ಲಿ 26 ಕೋವಿಡ್ ರೋಗಿಗಳನ್ನು ಗುಣಪಡಿಸಲಾಗಿದೆ ಮತ್ತು ಇಂದು ಬಿಡುಗಡೆ ಮಾಡಲಾಗಿದೆ ; ಜಿಲ್ಲೆಯಲ್ಲಿ ಈಗಾಗಲೇ 60 ಮಂದಿ ಚೇತರಿಸಿಕೊಂಡಿದ್ದಾರೆ ಮತ್ತು 105 ಸಕ್ರಿಯ ಪ್ರಕರಣಗಳಿವೆ . ರಾಜ್ಯಕ್ಕೆ ಕೇಂದ್ರ ಸರಿಯಾದ ಹಣಕಾಸಿನ ನೆರವು ನೀಡುತ್ತಿಲ್ಲ ಎಂದು ರಾಜ್ಯ ಹಣಕಾಸು ಸಚಿವರು ಟೀಕಿಸಿದ್ದಾರೆ . ಅಕ್ರಮ ವಾಹನಗಳ ಓಡಾಟದ ಹಿನ್ನೆಲೆಯಲ್ಲಿ ತಮಿಳುನಾಡಿನ ಗಡಿಯಲ್ಲಿರುವ ಎಲ್ಲಾ ಉಪ - ಮಾರ್ಗಗಳನ್ನು ಪೊಲೀಸರು ಬಂದ್ ಮಾಡುತ್ತಾರೆ .
      * ತಮಿಳುನಾಡು : ರಾಜ್ಯದಲ್ಲಿ 12 ನೇ ಸಾವು ವರದಿಯಾಗಿದೆ ; 45/ ಎಫ್ ಚೆನ್ನೈನ ಸರ್ಕಾರಿ ಎಂ . ಸಿ . ಗೆ ದಾಖಲಾಗಿದ್ದಾರೆ . ರಾಜ್ಯದಲ್ಲಿ 8 ವೈದ್ಯರಲ್ಲಿ ಸೋಂಕು ದೃಢಪಟ್ಟಿದೆ . ಇಲ್ಲಿಯವರೆಗೆ ದೃಢಪಟ್ಟ ಒಟ್ಟು ಪ್ರಕರಣಗಳು 969. ವಿಲ್ಲುಪುರಂನಿಂದ ನಾಪತ್ತೆಯಾಗಿರುವ ದೆಹಲಿ ಮೂಲದ ಕೋವಿಡ್ ಸೋಂಕಿತನ ವಿರುದ್ಧ ರಾಷ್ಟ್ರವ್ಯಾಪಿ ಎಚ್ಚರಿಕೆ ನೀಡಲಾಗಿದೆ . ಲಾಕ್ ‌ ಡೌನ್ ‌ ನಿಂದಾಗಿ ರಾಜ್ಯವು 10,000 ಕೋಟಿ ರೂ . ಆದಾಯದ ಕೊರತೆ ಅನುಭವಿಸುತ್ತಿದೆ .
      * ಕರ್ನಾಟಕ : ರಾಜ್ಯದಲ್ಲಿ 11 ಹೊಸ ಪ್ರಕರಣಗಳು ಇಂದು ಮಧ್ಯಾಹ್ನದವರೆಗೆ ವರದಿಯಾಗಿವೆ . ಇದರಿಂದ ಒಟ್ಟು ಪ್ರಕರಣಗಳ ಸಂಖ್ಯೆ 226 ಆಗಿದೆ . ಬೆಳಗಾವಿಯಲ್ಲಿ 4 ಪ್ರಕರಣ ದೃಢಪಟ್ಟಿವೆ . ವಿಜಯಪುರವೀಗ ರಾಜ್ಯದಲ್ಲಿ ಕೋವಿಡ್ ಬಾಧಿತವಾದ 19 ನೇ ಜಿಲ್ಲೆಯಾಗಿದೆ . 60/ ಎಫ್ ನಲ್ಲಿ ಸೋಂಕು ದೃಢಪಟ್ಟಿದೆ . ಇಂದಿನಿಂದ ಬೆಂಗಳೂರು ನಗರ ಜಿಲ್ಲೆಯಲ್ಲಿ ಮನೆ ಮನೆಗೆ ತೆರಳಿ ಕೋವಿಡ್ ಸಮೀಕ್ಷೆ ಮಾಡಲಾಗುತ್ತಿದೆ .
      * ಆಂಧ್ರಪ್ರದೇಶ : 12 ಹೊಸ ಪ್ರಕರಣಗಳು ಇಂದು ವರದಿಯಾಗಿವೆ . ಒಟ್ಟು ಸೋಂಕಿತ ಪ್ರಕರಣಗಳ ಸಂಖ್ಯೆ 417 ಕ್ಕೆ ಏರಿದೆ . ಸಾರ್ವಜನಿಕ ಸ್ಥಳಗಳಲ್ಲಿ ಪಾನ್ , ತಂಬಾಕುರಹಿತ ಉತ್ಪನ್ನ ಮತ್ತು ಕಫ ಉಗುಳುವುದನ್ನು ದಂಡನೀಯ ಅಪರಾಧವಾಗಿ ಮಾಡಿದೆ . ಮುಖ್ಯಮಂತ್ರಿಯವರು ಪ್ರತಿಯೊಬ್ಬರಿಗೂ 3 ಮಾಸ್ಕ್ ವಿತರಿಸಲು ಆದೇಶ ನೀಡಿದ್ದಾರೆ . ರಾಜ್ಯ 1.47 ಕೋಟಿ ಕುಟುಂಬಳ ಪೈಕಿ 1.43 ಕೋಟಿ ಕುಟುಂಬಗಳ 3 ನೇ ಹಂತದ ಸಮೀಕ್ಷೆ ಪೂರ್ಣಗೊಳಿಸಿದೆ .
      * ತೆಲಂಗಾಣ : ತೆಲಂಗಾಣದ ನಿರ್ಮಲ್ ನಿಂದ ಮತ್ತೆರೆಡು ಸೋಂಕಿನ ಪ್ರಕರಣ ದೃಢಪಟ್ಟಿದೆ . ಒಟ್ಟು ದೃಢಪಟ್ಟ ಪ್ರಕರಣಗಳ ಸಂಖ್ಯೆ 505 ಕ್ಕೆಏರಿದೆ . ರಾಜ್ಯದಾದ್ಯಂತ ಕೋವಿಡ್ -19 ತಡೆಗೆ ಡ್ರೋನ್ ಗಳನ್ನು ಸಾರ್ವಜನಿಕ ಸ್ಥಳದಲ್ಲಿ ಸೋಂಕು ನಿವಾರಣೆಯ ಸಿಂಚನಕ್ಕೆ ನಿಯುಕ್ತಿಗೊಳಿಸಲಾಗಿದೆ .
      * ಅರುಣಾಚಲ ಪ್ರದೇಶ : ಅರುಣಾಚಲ ಪ್ರದೇಶದಲ್ಲಿ ಪಾಸಿಘಾಟ್ ಜೆಎನ್ ಕಾಲೇಜಿನ ಎನ್ . ಎಸ್ . ಎಸ್ . ಸ್ವಯಂಸೇವಕರು ಕೋವಿಡ್ 19 ವಿರುದ್ಧ ಹೋರಾಡುತ್ತಿರುವ ಮುಂಚೂಣಿಯ ಯೋಧರಾದ ಪೊಲೀಸರು ಮತ್ತು ಆರೋಗ್ಯ ಸಿಬ್ಬಂದಿಗೆ ಮಾಸ್ಕ್ ವಿತರಣೆ ಮಾಡಿದ್ದಾರೆ .
      * ಅಸ್ಸಾಂ : ಆರೋಗ್ಯ ಸಚಿವ ಹಿಮಂತ್ ಬಿಸ್ವಾಸ್ ಶರ್ಮಾ ಟ್ವೀಟ್ ಮಾಡಿದ್ದು , ಸ್ಥಳೀಯ ಮಾಧ್ಯಮಗಳಲ್ಲಿ ವರದಿಯಾಗಿರುವಂತೆ ಗುವಾಹಟಿ ವೈದ್ಯಕೀಯ ಕಾಲೇಜು ಮತ್ತು ಆಸ್ಪತ್ರೆಯಲ್ಲಿ ( ಜಿಎಂಸಿಎಚ್ ) ಯಾವುದೇ ಕೋವಿಡ್ -19 ರೋಗಿ ಮೃತಪಟ್ಟಿಲ್ಲ ಎಂದು ತಿಳಿಸಿದ್ದಾರೆ .
      * ಮಣಿಪುರ : ಮುಖ್ಯ ಕಾರ್ಯದರ್ಶಿ ರಾಜ್ಯದಲ್ಲಿ ಆಮ್ಲಜನಕ ಪೂರೈಕೆ ( ಕೊಳವೆಯ ಅಥವಾ ಬೆಡ್ ಸೈಡ್ ಸಿಲಿಂಡರ್ ) ಲಭ್ಯತೆಯ ಪರಿಶೀಲನೆ ಮಾಡುವಂತೆ ಆರೋಗ್ಯ ಇಲಾಖೆಗೆ ಸೂಚಿಸಿದ್ದಾರೆ .
      * ಮಿಜೋರಾಂ : ಮಿಜೋರಾಂನಲ್ಲಿ ಅವಶ್ಯಕ ವಸ್ತುಗಳ ಪೂರೈಕೆಯ ಕಾರ್ಯದಲ್ಲಿ ತೊಡಗಿಕೊಂಡಿರುವ ಚಾಲಕರು ಮತ್ತು ಇತರ ಕಾರ್ಮಿಕರ ಸುರಕ್ಷತೆಯ ಬಗ್ಗೆ ಕಾಳಜಿ ವ್ಯಕ್ತಪಡಿಸಿರುವ ಸಾರಿಗೆ ಸಚಿವರು , ಅವರ ಬಗ್ಗೆ ಹೆಚ್ಚಿನ ಕಾಳಜಿ ತೋರುವಂತೆ ಅಧಿಕಾರಿಗಳಿಗೆ ಸೂಚಿಸಿದ್ದಾರೆ .
      * ಮೇಘಾಲಯ : ಜಿಲ್ಲೆಯ ಜನರಿಗೆ ನೆರವಾಗಲು ಬಯಸುವ , ರಾಜ್ಯದ ಮತ್ತು ಜಿಲ್ಲೆಯ ಹೊರಗಿನ ಎಲ್ಲಾ ಎನ್ . ಜಿ . ಓಗಳು , ಸಂಸ್ಥೆಗಳು ಮತ್ತು ವ್ಯಕ್ತಿಗಳು ತಮ್ಮ ಹೆಸರುಗಳನ್ನು ಸಂಬಂಧಪಟ್ಟ ಪ್ರಾಧಿಕಾರಗಳಲ್ಲಿ ನೋಂದಾಯಿಸಿಕೊಳ್ಳಲು ಮೇಘಾಲಯದ ಪೂರ್ವ ಮತ್ತು ಪಶ್ಚಿಮ ಜಿಂತಿಯಾ ಗಿರಿ ಜಿಲ್ಲೆಗಳ ಜಿಲ್ಲಾಧಿಕಾರಿಗಳು ನಿರ್ದೇಶಿಸಿದ್ದಾರೆ .
      * ನಾಗಾಲ್ಯಾಂಡ್ : ದಿಮಾಪುರದ 3 ಪರಿಹಾರ ಶಿಬಿರಗಳಲ್ಲಿ 363 ಜನರಿಗೆ ಪುನಃ ಆಶ್ರಯ ನೀಡಲಾಗಿದ್ದು , ಇನ್ನೂ 2000 ಜನರಿಗೆ ಆಹಾರ ಧಾನ್ಯಗಳು ಮತ್ತು ಪಡಿತರವನ್ನು ಜಿಲ್ಲಾಡಳಿತ ಮತ್ತು ಎನ್ ‌ ಜಿಒಗಳಿಂದ ಪೂರೈಸಲಾಗುತ್ತಿದೆ ಎಂದು ರಾಜ್ಯ ಸರ್ಕಾರ ಹೇಳಿದೆ .
      * ಸಿಕ್ಕಿಂ : ಕೋವಿಡ್ - 19 ರ ಕಾರಣದಿಂದಾಗಿ ಎದುರಾಗುತ್ತಿರುವ ಸವಾಲುಗಳ ಕುರಿತು ಹೆಚ್ಚಿನ ನಿರ್ಧಾರ ತೆಗೆದುಕೊಳ್ಳಲು 2020 ರ ಏಪ್ರಿಲ್ 15 ರಂದು ಸಂಪುಟ ಸಭೆ ನಡೆಸಲಾಗುವುದು ಎಂದು ಸಿಎಂ ಮಾಹಿತಿ ನೀಡಿದ್ದಾರೆ
      * ತ್ರಿಪುರ : 21,899 ಇಟ್ಟಿಗೆ ಗೂಡು ವಲಸೆ ಕಾರ್ಮಿಕರಿಗೆ ರೂ . 3.58 ಕೋಟಿ ಪರಿಹಾರ ನೀಡಲು ಸರ್ಕಾರ ನಿರ್ಧರಿಸಿದೆ . ಪ್ರತಿ ವಲಸೆ ಕಾರ್ಮಿಕರು ರೂ . 1000 ಮತ್ತು 20 ದಿನಗಳ ಪಡಿತರ ಪಡೆಯಲಿದ್ದಾರೆ .
      * ಮಹಾರಾಷ್ಟ್ರ : ಲಾಕ್ ‌ ಡೌನ್ ಸಮಯದಲ್ಲಿ ನಿರ್ಬಂಧದ ಆದೇಶಗಳು ಮತ್ತು ಕ್ವಾರಂಟೈನ್ ಮಾರ್ಗಸೂಚಿ ಉಲ್ಲಂಘಿಸಿದವರ ವಿರುದ್ಧ ಪೊಲೀಸರು ರಾಜ್ಯಾದ್ಯಂತ 35,000 ಕ್ಕೂ ಹೆಚ್ಚು ಪ್ರಕರಣಗಳನ್ನು ದಾಖಲಿಸಿಕೊಂಡಿದ್ದಾರೆ . ಏತನ್ಮಧ್ಯೆ , ಇನ್ನೂ 134 ಜನರಲ್ಲಿ ಸೋಂಕು ದೃಢಪಟ್ಟಿದೆ , ರಾಜ್ಯದ ಒಟ್ಟು ಸೋಂಕಿತರ ಸಂಖ್ಯೆ 1,895 ಕ್ಕೆ ಏರಿದೆ .
      * ಮಧ್ಯಪ್ರದೇಶ : ಮಹಾರಾಷ್ಟ್ರದ ನಂತರ , ಮಧ್ಯಪ್ರದೇಶವು ಭಾರತದಲ್ಲಿ ಇದುವರೆಗೆ ಎರಡನೇ ಅತಿ ಹೆಚ್ಚು ಕೋವಿಡ್ -19 ಸಾವುಗಳನ್ನು ದಾಖಲಿಸಿದೆ . ಕೇಂದ್ರ ಆರೋಗ್ಯ ಸಚಿವಾಲಯ ಬಿಡುಗಡೆ ಮಾಡಿದ ಇತ್ತೀಚಿನ ಅಂಕಿ ಅಂಶಗಳ ಪ್ರಕಾರ , ಮಹಾರಾಷ್ಟ್ರದಲ್ಲಿ 127 ಸಾವುಗಳು ಸಂಭವಿಸಿದ್ದರೆ , ಮಧ್ಯಪ್ರದೇಶದಲ್ಲಿ ಈವರೆಗೆ 36 ಕರೋನ ವೈರಾಣು ಸೋಂಕಿತ ರೋಗಿಗಳು ಸಾವನ್ನಪ್ಪಿದ್ದಾರೆ .
      * ರಾಜಸ್ಥಾನ : ರಾಜಸ್ಥಾನದಲ್ಲಿ 151 ಹೊಸ ಕೊರೊನಾ ವೈರಾಣು ಪ್ರಕರಣಗಳು ವರದಿಯಾಗಿದ್ದು , ಒಟ್ಟು ಕೋವಿಡ್ 19 ಪ್ರಕರಣಗಳ ಸಂಖ್ಯೆ 751 ಕ್ಕೆ ಏರಿದೆ . ಈ ದಿನಾಂಕದವರೆಗೆ ಸೋಂಕಿತರಲ್ಲಿ 21 ಮಂದಿ ಚೇತರಿಸಿಕೊಂಡಿದ್ದು , ಮೂವರು ಮೃತಪಟ್ಟಿದ್ದಾರೆ .
      * ಗುಜರಾತ್ : ಗುಜರಾತ್ ‌ ನಲ್ಲಿ 67 ಹೊಸ ಕೊರೊನಾವೈರಾಣು ಪ್ರಕರಣಗಳು ವರದಿಯಾಗಿದ್ದು , ಗುಜರಾತ್ ‌ ನಲ್ಲಿ ಕೋವಿಡ್ 19 ಪ್ರಕರಣಗಳು 308 ಕ್ಕೆ ಏರಿವೆ . ಈ ದಿನಾಂಕದವರೆಗೆ ಸೋಂಕಿತರಾದವರ ಪೈಕಿ 31 ಮಂದಿ ಚೇತರಿಸಿಕೊಂಡಿದ್ದಾರೆ ಮತ್ತು 19 ಮಂದಿ ಮೃತಪಟ್ಟಿದ್ದಾರೆ .
      * ಜಮ್ಮು ಮತ್ತು ಕಾಶ್ಮೀರ : ಜಮ್ಮು ಮತ್ತು ಕಾಶ್ಮೀರದಲ್ಲಿ 21 ಹೊಸ ಪ್ರಕರಣಗಳು ವರದಿಯಾಗಿವೆ . 17 ಕಾಶ್ಮೀರ ವಿಭಾಗದಲ್ಲಿ ಮತ್ತು ಜಮ್ಮು ವಲಯದಲ್ಲಿ 4 ಪ್ರಕರಣ ವರದಿಯಾಗಿದೆ . ಇದರೊಂದಿಗೆ ಒಟ್ಟು ಸೋಂಕಿತರ ಸಂಖ್ಯೆ 245 ಆಗಿದೆ .

    Fact Check on # Covid19


    ***


    

    
    (Release ID: 1613781) Visitor Counter : 48
    
    
      Read this release in: English , Urdu , Hindi , Marathi , Assamese , Bengali , Manipuri , Punjabi , Gujarati , Odia , Tamil , Telugu , Malayalam
    
    
    

*