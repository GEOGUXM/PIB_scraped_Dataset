      ವಿಜ್ಞಾನ ಮತ್ತು ತಂತ್ರಜ್ಞಾನ ಸಚಿವಾಲಯ

      ಕೋವಿಡ್-19 ವಿರುದ್ಧ ಹೋರಾಡಲು ದುರ್ಗಾಪುರ ಸಿಎಸ್ಐಆರ್ - ಸಿಎಮ್‌ಇಆರ್‌ಐನಿಂದ ಸೋಂಕುನಿವಾರಕ ವಾಕ್ ವೇ ಮತ್ತು ರಸ್ತೆ ನೈರ್ಮಲ್ಯೀಕರಣ ಘಟಕ
      Posted On: 10 APR 2020 11:52AM by PIB Bengaluru


    ಕೋವಿಡ್-19 ವಿರುದ್ಧ ಹೋರಾಡಲು ದುರ್ಗಾಪುರ ಸಿಎಸ್ಐಆರ್ - ಸಿಎಮ್ ‌ ಇಆರ್ ‌ ಐನಿಂದ ಸೋಂಕುನಿವಾರಕ ವಾಕ್ ವೇ ಮತ್ತು ರಸ್ತೆ ನೈರ್ಮಲ್ಯೀಕರಣ ಘಟಕ


    ನೊವೆಲ್ ಕೊರೊನಾವೈರಸ್ ( ಕೋವಿಡ್ -19) ವಿಶ್ವದಾದ್ಯಂತ ವ್ಯಾಪಕ ವಿನಾಶಕ್ಕೆ ಕಾರಣವಾಗುತ್ತಿರುವ ಹಿನ್ನೆಲೆಯಲ್ಲಿ , ವೈಜ್ಞಾನಿಕ ಮತ್ತು ಕೈಗಾರಿಕಾ ಸಂಶೋಧನಾ ಮಂಡಳಿಯು ( ಸಿಎಸ್ಐಆರ್ ) ಪರಿಹಾರಗಳನ್ನು ಕಂಡುಹಿಡಿಯುವ ಪ್ರಯತ್ನಗಳನ್ನು ಚುರುಕುಗೊಳಿಸುತ್ತಿದೆ . ಸಿಎಸ್ ‌ ಐಆರ್ ‌ ನ ಮುಖ್ಯ ಎಂಜಿನಿಯರಿಂಗ್ ಲ್ಯಾಬ್ ‌ ಗಳಲ್ಲಿ ಒಂದಾದ ದುರ್ಗಾಪುರದ ಸಿಎಸ್ ‌ ಐಆರ್ - ಸೆಂಟ್ರಲ್ ಮೆಕ್ಯಾನಿಕಲ್ ಎಂಜಿನಿಯರಿಂಗ್ ರಿಸರ್ಚ್ ಇನ್ಸ್ಟಿಟ್ಯೂಟ್ ( ಸಿಎಮ್ ‌ ಇಆರ್ ‌ ಐ ) ವೈರಸ್ ಎದುರಿಸುವ ತಂತ್ರಜ್ಞಾನ ಮತ್ತು ಉತ್ಪನ್ನಗಳನ್ನು ಅಭಿವೃದ್ಧಿಪಡಿಸಿದೆ ,


    ಸದ್ಯದ ಸಂದರ್ಭದಲ್ಲಿ ಅಗತ್ಯವಾಗಿರುವ ಅಭಿವೃದ್ಧಿಪಡಿಸಿರುವ ಕೆಲವು ತಂತ್ರಜ್ಞಾನಗಳು ಇಲ್ಲಿವೆ :


    ಸೋಂಕುನಿವಾರಕ ನಡಿಗೆ ಮಾರ್ಗಗಳು ( Disinfection Walkways ) : ಸೋಂಕುನಿವಾರಕ ವಾಕ್ ‌ ವೇ ಲಭ್ಯವಿರುವ ಅತ್ಯಂತ ವ್ಯಾಪಕವಾದ ಸೋಂಕುನಿವಾರಕ ವಿತರಣಾ ವ್ಯವಸ್ಥೆಗಳಲ್ಲಿ ಒಂದೆಂದು ಪರಿಗಣಿಸಬಹುದು . ವಾಕ್ ‌ ವೇ ಗರಿಷ್ಠ ಗುರಿ ವ್ಯಾಪ್ತಿಯನ್ನು ಖಾತ್ರಿಗೊಳಿಸುತ್ತದೆ . ಸೋಂಕುನಿವಾರಕ ನಡಿಗೆ ಮಾರ್ಗಗಳನ್ನು ಐಸೊಲೇಷನ್ / ಕ್ಯಾರೆಂಟೈನ್ ಸೌಲಭ್ಯಗಳು , ಅಧಿಕ ಸಂಖ್ಯೆಯ ಪ್ರಯಾಣಿಕರ ಪ್ರವೇಶ ಸ್ಥಳಗಳು , ವೈದ್ಯಕೀಯ ಕೇಂದ್ರಗಳು ಮತ್ತು ಗಣನೀಯ ಪ್ರಮಾಣದ ಕಾಲ್ನಡಿಗೆಯಿರುವ ಇತರ ಸ್ಥಳಗಳಲ್ಲಿ ನಿಯೋಜಿಸಬಹುದು .


    ಎರಡು ವಿಧದ ಸೋಂಕುನಿವಾರಕ ವಾಕ್ ‌ ವೇಗಳನ್ನು ಸಿಎಸ್ಐಆರ್ - ಸಿಎಮ್ ‌ ಇಆರ್ ‌ ಐ ಅಭಿವೃದ್ಧಿಪಡಿಸಿದೆ :

     1. ನ್ಯೂಮ್ಯಾಟಿಕ್ ಸೋಂಕು ನಿವಾರಕ ವಾಕ್ ‌ ವೇ : ಸೋಂಕುನಿವಾರಕ ವಾಕ್ ‌ ವೇಯ ಈ ವಿಧವು ಗರಿಷ್ಠ ಮಂಜಿನ ರಚನೆಯನ್ನು ಖಚಿತಪಡಿಸಿಕೊಳ್ಳಲು ಸಿಕ್ಸ್ ಬಾರ್ ಪ್ರೆಶರ್ ಏರ್ ಸಂಕೋಚಕವನ್ನು ನಿಯೋಜಿಸುತ್ತದೆ . ವಾಕ್ ‌ ವೇಯ ಎಂಬೆಡೆಡ್ ಸೆನ್ಸರ್ ‌ ಗಳಿಂದಾಗಿ ಕಾರ್ಯಾಚರಣೆಯ ಸಮಯವನ್ನು 20 ಸೆಕೆಂಡ್ ‌ ಗಳಿಂದ 40 ಸೆಕೆಂಡುಗಳಲ್ಲಿ ಬದಲಾಯಿಸಬಹುದು . ಈ ವಿಧದ ಆರಂಭಿಕ ವೆಚ್ಚವು ಸ್ವಲ್ಪ ಹೆಚ್ಚೆನಿಸದರೂ , ಈ ವ್ಯವಸ್ಥೆಯಲ್ಲಿ ಸೋಂಕುನಿವಾರಕವನ್ನು ಗರಿಷ್ಠವಾಗಿ ಬಳಸುವುದರಿಂದ ಈ ವ್ಯವಸ್ಥೆಯ ನಿರ್ವಹಣಾ ವೆಚ್ಚವು ತುಂಬಾ ಕಡಿಮೆಯಾಗಿದೆ . ಇದನ್ನು CMERI ನಲ್ಲಿ ಸ್ಥಾಪಿಸಲಾಗಿದೆ ಮತ್ತು CMERI ಇನ್ಸ್ಟಿಟ್ಯೂಟ್ ಮುಖ್ಯ ಗೇಟ್ ‌ ನಲ್ಲಿನ ವಾಕ್ ‌ ವೇ 2 ಮೀಟರ್ ಎತ್ತರ 2.1 ಮೀಟರ್ ಉದ್ದ ಮತ್ತು 1 ಮೀಟರ್ ಅಗಲ ಇದೆ .
     2. ಹೈಡ್ರಾಲಿಕ್ ಸೋಂಕು ನಿವಾರಕ ವಾಕ್ ‌ ವೇ : ಇದು ಅತ್ಯುತ್ತಮವಾದ ಮಂಜಿನ ರಚನೆಯನ್ನು ಖಚಿತಪಡಿಸಿಕೊಳ್ಳಲು 1 ಎಚ್ ‌ ಪಿ ಒತ್ತಡದ ಮೋಟಾರ್ ಹೈ ವೆಲಾಸಿಟಿ ಪಂಪ್ ಅನ್ನು ಅಗತ್ಯವಾದ ಸೆಟಪ್ ನಳಿಕೆಗಳೊಂದಿಗೆ ನಿಯೋಜಿಸುತ್ತದೆ . ಈ ರೂಪಾಂತರದ ಆರಂಭಿಕ ವೆಚ್ಚ ತುಲನಾತ್ಮಕವಾಗಿ ಕಡಿಮೆಯಾಗಿದೆ . ವಾಕ್ ‌ ವೇಯ ಎಂಬೆಡೆಡ್ ಸೆನ್ಸರ್ ‌ ಗಳು ವ್ಯವಸ್ಥೆಯ ಕಾರ್ಯಾಚರಣೆಯ ಸಮಯ ಕೇವಲ 20 ಸೆಕೆಂಡ್ ‌ ಗಳಿಂದ 40 ಸೆಕೆಂಡುಗಳ ವ್ಯಾಪ್ತಿಯಲ್ಲಿರುವುದನ್ನು ಖಚಿತಪಡಿಸುತ್ತದೆ . ಈ ವಿಧದ ಸೋಂಕುನಿವಾರಕ ವಾಕ್ ‌ ವೇಯನ್ನು ಸಿಎಮ್ ‌ ಇಆರ್ ‌ ಐ ವೈದ್ಯಕೀಯ ಕೇಂದ್ರದಲ್ಲಿ ಸ್ಥಾಪಿಸಲಾಗಿದೆ .

    ದೆಹಲಿಯ ರಾಷ್ಟ್ರೀಯ ವಿಜ್ಞಾನ ಕೇಂದ್ರ , ದುರ್ಗಾಪುರ ಮಹಾನಗರ ಪಾಲಿಕೆ ಮತ್ತು ದುರ್ಗಾಪುರದ ಈಶ್ವರ್ ಚಂದ್ರ ಪ್ರೌಢಶಾಲೆ ಸೋಂಕುನಿವಾರಕ ವಾಕ್ ವೇ ಸ್ಥಾಪಿಸಲು ಆಸಕ್ತಿ ವ್ಯಕ್ತಪಡಿಸಿವೆ .


    ಸೋಂಕು ನಿವಾರಕ ವಾಕ್ ‌ ವೇ


    ಸೋಂಕುನಿವಾರಕ ವಾಕ್ ‌ ವೇಗೆ ಭೇಟಿ ನೀಡಿದ ಡಿಎಂಸಿ ಪ್ರತಿನಿಧಿಗಳು


    ರಸ್ತೆ ನೈರ್ಮಲ್ಯೀಕರಣ ಘಟಕ :


    ಸಿಎಸ್ಐಆರ್ - ಸಿಎಮ್ ‌ ಇಆರ್ ‌ ಐ ರಸ್ತೆ ನೈರ್ಮಲ್ಯೀಕರಣ ಘಟಕವು ಟ್ರಾಕ್ಟರ್ ಗೆ ಅಳವಡಿಸಲಾದ ವ್ಯವಸ್ಥೆಯಾಗಿದೆ . ಈ ರಸ್ತೆ ನೈರ್ಮಲ್ಯೀಕರಣ ಘಟಕವನ್ನು ಹೆಚ್ಚಿನ ಪ್ರಮಾಣದ ದಟ್ಟಣೆ ಮತ್ತು ಸೋಂಕು ಹರಡುವ ಸಾಧ್ಯತೆಗಳಿರುವ ಸುದೀರ್ಘ ಹೆದ್ದಾರಿಗಳು , ಟೋಲ್ ಪ್ಲಾಜಾಗಳ ಸುತ್ತಮುತ್ತಲಿನ ಪ್ರದೇಶಗಳಲ್ಲಿ ಪರಿಣಾಮಕಾರಿಯಾಗಿ ನಿಯೋಜಿಸಬಹುದು . ಇದನ್ನು ವಸತಿ ಸಂಕೀರ್ಣಗಳು , ಕಚೇರಿ ಸಂಕೀರ್ಣಗಳು , ಕ್ರೀಡಾಂಗಣಗಳು , ಅಪಾರ್ಟ್ಮೆಂಟ್ ಕಟ್ಟಡಗಳು ಇತ್ಯಾದಿಗಳಲ್ಲೂ ನಿಯೋಜಿಸಬಹುದು .


    ರಸ್ತೆ ನೈರ್ಮಲ್ಯೀಕರಣ ಘಟಕವು 16 ಅಡಿಗಳಷ್ಟು ವಿಸ್ತಾರವಾಗಿದೆ . ಇದು ಸ್ಯಾನಿಟೈಜರ್ ‌ ನ ಪರಿಣಾಮಕಾರಿ ವಿತರಣೆಯನ್ನು ಖಚಿತಪಡಿಸಿಕೊಳ್ಳಲು 15 ರಿಂದ 35 ಬಾರ್ ಒತ್ತಡವನ್ನು ಬಳಸುತ್ತದೆ . ಸ್ಯಾನಿಟೈಜರ್ನ ಗರಿಷ್ಠ ರೇಡಿಯಲ್ ವ್ಯಾಪ್ತಿಯನ್ನು ಖಚಿತಪಡಿಸಿಕೊಳ್ಳಲು 12 ನಳಿಕೆಗಳನ್ನು ಬಳಸಲಾಗುತ್ತದೆ . ಈ ವ್ಯವಸ್ಥೆಯು 2000 ರಿಂದ 5000 ಲೀಟರ್ ಟ್ಯಾಂಕ್ ಅನ್ನು 22 ಎಲ್ ‌ ಎಂಪಿ ಪಂಪ್ ‌ ನೊಂದಿಗೆ ಬಳಸುತ್ತದೆ , ಇದನ್ನು 75 ಕಿ . ಮೀ . ವರೆಗಿನ ರಸ್ತೆಯನ್ನು ಸ್ವಚ್ಛಗೊಳಿಸಲು ಬಳಸಬಹುದು .


    ಅಸನ್ಸೋಲ್ ನಗರ ಪಾಲಿಕೆಯು ಘಟಕದ ಪರಿಶೀಲನೆಯ ನಂತರ ಇಂತಹ ನಾಲ್ಕು ಘಟಕಗಳಿಗೆ ಆದೇಶವನ್ನು ನೀಡಿದೆ . ಅವುಗಳಲ್ಲಿ ಒಂದನ್ನು ಈಗಾಗಲೇ ಅವರಿಗೆ ನೀಡಲಾಗಿದೆ . ದುರ್ಗಾಪುರ ಮಹಾನಗರ ಪಾಲಿಕೆಯೂ ಈ ಘಟಕದ ಬಗ್ಗೆ ಆಸಕ್ತಿ ವ್ಯಕ್ತಪಡಿಸಿದೆ ಮತ್ತು ಕಾರ್ಯವಿಧಾನದ ಮಾತುಕತೆಗಳು ಪ್ರಗತಿಯಲ್ಲಿವೆ . ಕೆಲವು ಎಂಎಸ್ ‌ ಎಂಇಗಳು ಮತ್ತು ಸಣ್ಣ ಉದ್ಯಮ ಕ್ಲಸ್ಟರ್ ‌ ಗಳು ಸಹ ಘಟಕದ ಬಗ್ಗೆ ಆಸಕ್ತಿಯನ್ನು ವ್ಯಕ್ತಪಡಿಸಿವೆ ಮತ್ತು ಇದಕ್ಕಾಗಿ ಪರಸ್ಪರ ಮಾತುಕತೆಗಳು ನಡೆಯುತ್ತಿವೆ .


    ಟ್ರಾಕ್ಟರ್ ಚಾಲಿತ ರಸ್ತೆ ಸೋಂಕುನಿವಾರಕ ಸಿಂಪಡಿಸುವಿಕೆಯ ವ್ಯವಸ್ಥೆಯ ಪ್ರದರ್ಶನ


    ***

    
    
    (Release ID: 1612863) Visitor Counter : 13
    
    
      Read this release in: English , Urdu , Hindi , Marathi , Assamese , Bengali , Punjabi , Gujarati , Tamil , Telugu
    
    
    

2.