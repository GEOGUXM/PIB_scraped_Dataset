      ರೈಲ್ವೇ ಸಚಿವಾಲಯ

      ಕೋವಿಡ್ -19 ರಿಂದ ಭಾರತವನ್ನು ರಕ್ಷಿಸುವಲ್ಲಿ ರೈಲ್ವೇ ಮುಂಚೂಣಿಯಲ್ಲಿ
      Posted On: 09 APR 2020 1:33PM by PIB Bengaluru


    ಕೋವಿಡ್ -19 ರಿಂದ ಭಾರತವನ್ನು ರಕ್ಷಿಸುವಲ್ಲಿ ರೈಲ್ವೇ ಮುಂಚೂಣಿಯಲ್ಲಿ


    ಜಾಗತಿಕ ಸಾಂಕ್ರಾಮಿಕವನ್ನು ನಿಭಾಯಿಸುವಲ್ಲಿ , ಭಾರತೀಯ ರೈಲ್ವೇಯು 6 ಲಕ್ಷದಷ್ಟು ಮರುಬಳಕೆ ಮಾಡಬಹುದಾದ ಮುಖಗವಸುಗಳನ್ನು ಮತ್ತು 40000 ಲೀಟರಿಗೂ ಅಧಿಕ ಹ್ಯಾಂಡ್ ಸ್ಯಾನಿಟೈಸರುಗಳನ್ನು ತಯಾರಿಸಿದೆ


    ಎಲ್ಲಾ ರೈಲ್ವೇ ವಲಯಗಳು , ಉತ್ಪಾದನಾ ಘಟಕಗಳು , ಮತ್ತು ಪಿ . ಎಸ್ . ಯು . ಗಳು ಒಳಗೊಂಡಿವೆ ; ಡಬ್ಲ್ಯು . ಆರ್ ., ಎನ್ . ಸಿ . ಆರ್ ., ಎನ್ . ಡಬ್ಲ್ಯು . ಆರ್ ., ಸಿ . ಆರ್ ., ಇ . ಸಿ . ಆರ್ ., ಮತ್ತು ಡಬ್ಲ್ಯು . ಸಿ . ಆರ್ . ನಂತಹ ಕೆಲವು ವಲಯಗಳು ಇದರಲ್ಲಿ ಮುಂಚೂಣಿ ಸ್ಥಾನವನ್ನು ವಹಿಸಿವೆ


    ಮುಖಗವಸುಗಳು ಮತ್ತು ಹ್ಯಾಂಡ್ ಸ್ಯಾನಿಟೈಸರ್ ಗಳು ಕರ್ತವ್ಯಕ್ಕೆ ಹಾಜರಾಗುವ ಎಲ್ಲಾ ಸಿಬ್ಬಂದಿಗಳಿಗೂ ಲಭ್ಯವಾಗುವಂತೆ ಮಾಡಲಾಗುತ್ತಿದೆ ; ಇವುಗಳನ್ನು ಗುತ್ತಿಗೆ ಕಾರ್ಮಿಕರಿಗೂ ಒದಗಿಸಲಾಗುತ್ತಿದೆ


    ಕೋವಿಡ್ -19 ಹರಡುವಿಕೆ ನಿರ್ಬಂಧಿಸಲು ಕೈಗೊಳ್ಳಲಾಗಿರುವ ಕ್ರಮಗಳ ಮುಂದುವರಿಕೆ ಭಾಗವಾಗಿ ಭಾರತೀಯ ರೈಲ್ವೇಯು ಭಾರತ ಸರಕಾರದ ಆರೋಗ್ಯ ರಕ್ಷಣಾ ಉಪಕ್ರಮಗಳನ್ನು ಬೆಂಬಲಿಸಲು ಎಲ್ಲಾ ಪ್ರಯತ್ನಗಳನ್ನು ಮಾಡುತ್ತಿದೆ . ಈ ನಿಟ್ಟಿನಲ್ಲಿ ಭಾರತೀಯ ರೈಲ್ವೇಯು ಮರುಬಳಕೆ ಮಾಡಬಹುದಾದ ಮುಖಗವಸುಗಳನ್ನು ಉತ್ಪಾದಿಸುತ್ತಿದೆ ಮಾತ್ರವಲ್ಲ ಅದರ ಎಲ್ಲಾ ವಲಯ ರೈಲ್ವೇ ಉತ್ಪಾದನಾ ಘಟಕ ಮತ್ತು ಪಿ . ಎಸ್ . ಯು . ಗಳಲ್ಲಿ ಸ್ಯಾನಿಟೈಸರ್ ಗಳನ್ನು ತಯಾರಿಸುತ್ತಿದೆ .


    ಭಾರತೀಯ ರೈಲ್ವೇಯು ಒಟ್ಟು 582317 ಸಂಖ್ಯೆಯ ಮರುಬಳಕೆಯ ಮುಖಗವಸುಗಳನ್ನು ಮತ್ತು 41882 ಲೀಟರಿನಷ್ಟು ಹ್ಯಾಂಡ್ ಸ್ಯಾನಿಟೈಸರ್ ನ್ನು 2020 ರ ಏಪ್ರಿಲ್ 7 ರ ವರೆಗೆ ತನ್ನ ವಲಯ ರೈಲ್ವೇಗಳಲ್ಲಿ , ಉತ್ಪಾದನಾ ಘಟಕಗಳಲ್ಲಿ ಮತ್ತು ಪಿ . ಎಸ್ . ಯು . ಗಳಲ್ಲಿ ತಯಾರಿಸಿದೆ . ಪಶ್ಚಿಮ ರೈಲ್ವೇ ( ಡಬ್ಲ್ಯು . ಆರ್ .) 81008 ಮರುಬಳಕೆ ಮಾಡಬಹುದಾದ ಮುಖಗವಸುಗಳನ್ನು ಮತ್ತು 2569 ಲೀಟರುಗಳಷ್ಟು ಹ್ಯಾಂಡ್ ಸ್ಯಾನಿಟೈಸರುಗಳನ್ನು , ಉತ್ತರ ಮಧ್ಯ ರೈಲ್ವೇಯು ( ಎನ್ . ಸಿ . ಆರ್ .) 77995 ಸಂಖ್ಯೆಯಲ್ಲಿ ಮರುಬಳಕೆ ಮಾಡಬಹುದಾದ ಮುಖಗವಸುಗಳನ್ನು ಮತ್ತು 3622 ಲೀಟರು ಹ್ಯಾಂಡ್ ಸ್ಯಾನಿಟೈಸರನ್ನು , ವಾಯುವ್ಯ ( ಎನ್ . ಡಬ್ಲ್ಯು . ಆರ್ .) 51961 ಸಂಖ್ಯೆಯಲ್ಲಿ ಮುಖಗವಸುಗಳನ್ನು ಮತ್ತು 3027 ಲೀಟರು ಹ್ಯಾಂಡ್ ಸ್ಯಾನಿಟೈಸರನ್ನು , ಕೇಂದ್ರೀಯ ರೈಲ್ವೇಯು ( ಸಿ . ಆರ್ .) 38904 ಸಂಖ್ಯೆಯಲ್ಲಿ ಮರುಬಳಕೆ ಮಾಡುವ ಮುಖಗವಸುಗಳನ್ನು ಮತ್ತು 3015 ಲೀಟರು ಹ್ಯಾಂಡ್ ಸ್ಯಾನಿಟೈಸರನ್ನು , ಪೂರ್ವ ಮಧ್ಯೆ ರೈಲ್ವೇಯು ( ಇ . ಸಿ . ಆರ್ .) 33473 ಸಂಖ್ಯೆಯಲ್ಲಿ ಮರುಬಳಕೆ ಮಾಡುವ ಮುಖಗವಸುಗಳನ್ನು ಮತ್ತು 4100 ಲೀಟರು ಹ್ಯಾಂಡ್ ಸ್ಯಾನಿಟೈಸರನ್ನು , ಪಶ್ಚಿಮ ಕೇಂದ್ರೀಯ ರೈಲ್ವೇ ( ಡಬ್ಲ್ಯು . ಸಿ . ಆರ್ .) 36342 ಸಂಖ್ಯೆಯಲ್ಲಿ ಮರುಬಳಕೆ ಮಾಡುವ ಮುಖಗವಸುಗಳನ್ನು ಮತ್ತು 3756 ಲೀಟರು ಹ್ಯಾಂಡ್ ಸ್ಯಾನಿಟೈಸರನ್ನು ಉತ್ಪಾದಿಸಿ ಈ ನಿಟ್ಟಿನಲ್ಲಿ ಮುಂಚೂಣಿಯಲ್ಲಿವೆ .


    ಸರಕು ಸಾಗಾಣಿಕೆ ಕಾರ್ಯಾಚರಣೆಗಳು ೨ 24*7 ಅವಧಿಯಲ್ಲೂ ನಡೆಯುತ್ತಿವೆ . ಜೀವನಾವಶ್ಯಕ ವಸ್ತುಗಳನ್ನು ಪೂರೈಸಲು ಕಾರ್ಯಾಚರಣೆ ಮತ್ತು ನಿರ್ವಹಣಾ ಸಿಬ್ಬಂದಿಗಳು ಹಗಲು ರಾತ್ರಿ ಕಾರ್ಯನಿರತರಾಗಿದ್ದಾರೆ . ಈ ಸಿಬ್ಬಂದಿಗಳ ಸುರಕ್ಷೆಯನ್ನು ಖಾತ್ರಿಪಡಿಸಲು ಮತ್ತು ನೈತಿಕ ಬಲವನ್ನು ಹೆಚ್ಚಿಸಲು , ಈ ಕೆಳಗಿನ ಕ್ರಮಗಳನ್ನು ಕೆಲಸದ ಸ್ಥಳಗಳಲ್ಲಿ ಕೈಗೊಳ್ಳಲಾಗಿದೆ .

     1. ತೆಗೆಯಬಹುದಾದ ಮುಖಗವಸುಗಳು , ಮತ್ತು ಹ್ಯಾಂಡ್ ಸ್ಯಾನಿಟೈಸರುಗಳನ್ನು ಕರ್ತವ್ಯಕ್ಕೆ ಹಾಜರಾಗುವ ಎಲ್ಲಾ ಸಿಬ್ಬಂದಿಗಳಿಗೂ ಲಭ್ಯವಾಗುವಂತೆ ಮಾಡಲಾಗಿದೆ . ಇವುಗಳನ್ನು ಗುತ್ತಿಗೆ ಕಾರ್ಮಿಕರಿಗೂ ಒದಗಿಸಲಾಗಿದೆ . ರೈಲ್ವೇ ಕಾರ್ಯಾಗಾರಗಳು , ಬೋಗಿಗಳ ಡಿಪೋ ಗಳು ಮತ್ತು ಆಸ್ಪತ್ರೆಗಳನ್ನು ಸಂದರ್ಭಕ್ಕೆ ತಕ್ಕಂತೆ ರೂಪಿಸಲಾಗಿದ್ದು , ಅಲ್ಲಿ ಸ್ಥಳೀಯವಾಗಿ ಸ್ಯಾನಿಟೈಸರ್ ಗಳು ಮತ್ತು ಮುಖಗವಸುಗಳನ್ನು ಅವಶ್ಯ ಪೂರೈಕೆಗೆ ಅನುಗುಣವಾಗಿ ಒದಗಿಸಲಾಗುತ್ತಿದೆ .
     2. ಉತ್ತಮ ಸ್ವಚ್ಚತೆಯನ್ನು ಕಾಪಾಡಲು ಮರುಬಳಕೆ ಮಾಡಬಹುದಾದ ಮುಖಗವಸುಗಳನ್ನು ಬಳಸುವಂತೆ ಎಲ್ಲಾ ಸಿಬ್ಬಂದಿಗಳನ್ನು ಪ್ರೋತ್ಸಾಹಿಸಲಾಗುತ್ತಿದೆ . ಸಿಬ್ಬಂದಿಗೆ ಮರುಬಳಕೆ ಮಾಡಬಹುದಾದ ಎರಡು ಸೆಟ್ ಮುಖಗವಸುಗಳು ಲಭ್ಯವಾಗುವಂತೆ ಮಾಡಲಾಗಿದೆ . ಪ್ರತೀದಿನ ಸಾಬೂನು ಬಳಸಿ ಮುಖಗವಸುಗಳನ್ನು ತೊಳೆಯುವಂತೆ ಎಲ್ಲಾ ಸಿಬ್ಬಂದಿಗಳಿಗೂ ಸಲಹಾ ಸಮಾಲೋಚನೆ ಮಾಡಲಾಗಿದೆ . ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯವು ಈ ನಿಟ್ಟಿನಲ್ಲಿ ಹೊರಡಿಸಿರುವ ವಿವರವಾದ ಸಲಹಾ ಮಾರ್ಗದರ್ಶಿಯನ್ನು ಎಲ್ಲರಿಗೂ ವಿತರಿಸಲಾಗಿದೆ .
     3. ಎಲ್ಲಾ ಕೆಲಸದ ಸ್ಥಳಗಳಲ್ಲಿ ಸಾಬೂನು , ನೀರು , ಮತ್ತು ತೊಳೆಯುವ ಸೌಲಭ್ಯಗಳನ್ನು ಒದಗಿಸಲಾಗುತ್ತಿದೆ . ಸ್ಥಳೀಯ ಅನ್ವೇಷಣೆಗಳೊಂದಿಗೆ ಕೈತೊಳೆಯುವ ಸವಲತ್ತುಗಳನ್ನು ಒದಗಿಸಲಾಗಿದೆ .
     4. ಸಾಮಾಜಿಕ ಅಂತರ ಪಾಲನೆಯನ್ನು ಖಾತ್ರಿಪಡಿಸಲಾಗುತ್ತಿದೆ . ಟ್ರ್ಯಾಕ್ ಮನ್ ಮತ್ತು ಲೊಕೊಮೋಟಿವ್ ಪೈಲೆಟ್ ಸಹಿತ ಎಲ್ಲಾ ಸಿಬ್ಬಂದಿಗಳಲ್ಲಿ ಈ ನಿಟ್ಟಿನಲ್ಲಿ ನಿಯಮಿತವಾಗಿ ಜಾಗೃತಿಯನ್ನು ಪ್ರಸಾರ ಮಾಡಲಾಗುತ್ತಿದೆ .

    ***


    

    
    (Release ID: 1612513) Visitor Counter : 18
    
    
      Read this release in: Manipuri , English , Urdu , Marathi , Hindi , Assamese , Punjabi , Gujarati , Odia , Tamil , Telugu
    
    
    

4.