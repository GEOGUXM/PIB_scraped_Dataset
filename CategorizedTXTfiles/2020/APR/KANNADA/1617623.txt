      ವಿಜ್ಞಾನ ಮತ್ತು ತಂತ್ರಜ್ಞಾನ ಸಚಿವಾಲಯ

      ನೈಸರ್ಗಿಕ ರಕ್ಷಣೆಯನ್ನು ಹೆಚ್ಚಿಸಿ, ಕೋವಿಡ್-19 ವಿರುದ್ಧ ಹೋರಾಡಲು ಭಾರತದ ಉಪಕ್ರಮ
      Posted On: 23 APR 2020 3:18PM by PIB Bengaluru


    ನೈಸರ್ಗಿಕ ರಕ್ಷಣೆಯನ್ನು ಹೆಚ್ಚಿ ಸಿ , ಕೋವಿಡ್ - 19 ವಿರುದ್ಧ ಹೋರಾಡಲು ಭಾರತದ ಉಪಕ್ರಮ


    ಸಿಎಸ್ಐಆರ್ , ಕೋವಿಡ್ - 19 ಹರಡುವುದನ್ನು ನಿಯಂತ್ರಿಸಲು ಹಾಗು ಕೋವಿಡ್ - 19 ರೋಗಿಗಳ ಚೇತರಿಕೆಯನ್ನು ತ್ವರಿತಗೊಳಿಸಲು ದೇಹದ ಸಹಜ ರೋಗನಿರೋಧಕ ಶಕ್ತಿಯನ್ನು ಹೆಚ್ಚಿಸಲು ಸೆಪ್ಸಿವಾಕ್ ಎಂಬ ಅನುಮೋದಿತ ಇಮ್ಯುನೊಮಾಡ್ಯುಲೇಟರ್ ಅನ್ನು ಅಭಿವೃದ್ಧಿಪಡಿಸಲು / ಮರುರೂಪಿಸಲು ನಿರ್ಧರಿಸಿದೆ


    ಹೊಸ ಕ್ಲಿನಿಕಲ್ ಪ್ರಯೋಗಗಳನ್ನು ಈಗ ಡ್ರಗ್ಸ್ ಕಂಟ್ರೋಲರ್ ಜನರಲ್ ಆಫ್ ಇಂಡಿಯಾ ( ಡಿಸಿಜಿಐ ) ಅನುಮೋದಿಸಿದೆ


    ಅವುಗಳು ರಾಂಡಮೈಸ್ಡ್ , ಡಬಲ್ - ಬ್ಲೈಂಡ್ , ಟು ಆರ್ಮ್ , ನಿಯಂತ್ರಿತ ಕ್ಲಿನಿಕಲ್ ಪ್ರಯೋಗಗಳಾಗಿರುತ್ತವೆ


    ಈ ಎರಡು ಕ್ಲಿನಿಕಲ್ ಪ್ರಯೋಗಗಳು ತೀವ್ರ ಅನಾರೋಗ್ಯಕ್ಕೊಳಗಾದ ಕೋವಿಡ್ - 19 ರೋಗಿಯಲ್ಲಿ ಮರಣ ಪ್ರಮಾಣವನ್ನು ( ಸಾವುಗಳನ್ನು ) ಕಡಿಮೆ ಮಾಡಲು , ಔಷಧದ ಪರಿಣಾಮಕಾರಿತ್ವವನ್ನು ಮೌಲ್ಯಮಾಪನ ಮಾಡಲು ಇತ್ತೀಚೆಗೆ ಘೋಷಿಸಿದ ಪ್ರಯೋಗಕ್ಕೆ ಹೆಚ್ಚುವರಿಯಾಗಿ ಸೇರಿವೆ


    ಕೋವಿಡ್ - 19 ಮತ್ತು ಇತರ ವೈರಲ್ ಸೋಂಕುಗಳ ವಿರುದ್ಧದ ಹೋರಾಟದಲ್ಲಿ ದೇಹದ ನೈಸರ್ಗಿಕ ರಕ್ಷಣಾ ಕಾರ್ಯವಿಧಾನವು ( ಸಹಜ ರೋಗನಿರೋಧಕ ಶಕ್ತಿ ) ಪ್ರಮುಖ ಪಾತ್ರ ವಹಿಸುತ್ತದೆ . ಕೋವಿಡ್ - 19 ಮತ್ತು ಇತರ ವೈರಸ್ ‌ ಗಳನ್ನು ಗುರುತಿಸಲು ಮತ್ತು ತೆಗೆದುಹಾಕಲು ಇದು ವೇಗವಾದ , ಮೊದಲ ಮತ್ತು ಪರಿಣಾಮಕಾರಿಯಾದ ರೋಗನಿರೋಧಕ ಪ್ರತಿಸ್ಪಂದನೆಯಾಗಿದೆ . ಕೋವಿಡ್ - 19 ಅಥವಾ ಇತರ ವೈರಸ್ ‌ ಗಳ ಸಂಪರ್ಕಕ್ಕೆ ಬರುವ ಬಹುಪಾಲು ವ್ಯಕ್ತಿಗಳು ಈ ರೋಗಕ್ಕೆ ಒಳಗಾಗುವುದಿಲ್ಲ ಅಥವಾ ಸಹಜ ರೋಗನಿರೋಧಕ ಶಕ್ತಿ ಸಮರ್ಪಕವಾಗಿರುವುದರಿಂದ ಸ್ವಯಂ - ಸೀಮಿತಗೊಳಿಸುವ ಕಾಯಿಲೆಯ ಸೌಮ್ಯ ಸ್ವರೂಪವನ್ನು ಪಡೆಯುತ್ತಾರೆ . ಮ್ಯಾಕ್ರೋಫೇಜಸ್ , ಎನ್ ಕೆ ಕೋಶಗಳಂತಹ ಮಾನವ ರೋಗನಿರೋಧಕ ವ್ಯವಸ್ಥೆಯ ಕೋಶಗಳು ಅಂತಹ ರಕ್ಷಣೆಯನ್ನು ನೀಡುತ್ತವೆ . ಕೋವಿಡ್ - 19 ನಿರ್ವಹಣೆಗಾಗಿ ಲಸಿಕೆಗಳು ಮತ್ತು ಆಂಟಿವೈರಲ್ ಏಜೆಂಟ್ ‌ ಗಳನ್ನು ಅಭಿವೃದ್ಧಿಪಡಿಸುವ ನಿಟ್ಟಿನಲ್ಲಿ ಜಗತ್ತು ಕಾರ್ಯನಿರ್ವಹಿಸುತ್ತಿದ್ದರೆ , ದೇಹದ ಸ್ವಾಭಾವಿಕ ಪ್ರತಿರಕ್ಷೆಯನ್ನು ಹೆಚ್ಚಿಸಲು ಸೆಪ್ಸಿವಾಕ್ ಎಂಬ ಅನುಮೋದಿತ ಇಮ್ಯುನೊಮಾಡ್ಯುಲೇಟರ್ ಅನ್ನು ಅಭಿವೃದ್ಧಿಪಡಿಸಲು / ಮರುರೂಪಿಸಲು ಕೌನ್ಸಿಲ್ ಆಫ್ ಸೈಂಟಿಫಿಕ್ ಅಂಡ್ ಇಂಡಸ್ಟ್ರಿಯಲ್ ರಿಸರ್ಚ್ ( ಸಿಎಸ್ ‌ ಐಆರ್ ) ತನ್ನ ಪ್ರಮುಖ ಯೋಜನೆ ನ್ಯೂ ಮಿಲೇನಿಯಮ್ ಇಂಡಿಯನ್ ಟೆಕ್ನಾಲಜಿ ಲೀಡರ್ಶಿಪ್ ಇನಿಶಿಯೇಟಿವ್ ( NMITLI) ಮುಖಾಂತರ ನಿರ್ಧರಿಸಿದೆ . ಇದು ಕೋವಿಡ್ - 19 ನ ಹರಡುವಿಕೆಯನ್ನು ಮಿತಿಗೊಳಿಸಿ ಮತ್ತು ಕೋವಿಡ್ - 19 ರೋಗಿಗಳ ಚೇತರಿಕೆಯನ್ನು ತ್ವರಿತಗೊಳಿಸುತ್ತದೆ .


    ಸೆಪ್ಸಿವಾಕ್ ನಿಂದ ಈ ಕೆಳಗಿನ ಕಾರ್ಯಗಳನ್ನು ನಿರೀಕ್ಷಿಸಲಾಗಿದೆ -

     1. ಕೋವಿಡ್ - 19 ರೋಗಿಗಳು ಮತ್ತು ಆರೋಗ್ಯ ಸಿಬ್ಬಂದಿಗಳ ನಿಕಟ ಸಂಪರ್ಕ ವ್ಯಕ್ತಿಗಳನ್ನು ಅವರ ಸಹಜ ಪ್ರತಿಸ್ಪಂದನೆಯನ್ನು ಹೆಚ್ಚಿಸುವ ಮೂಲಕ ಮತ್ತು ಆ ಮೂಲಕ ರೋಗ ಅಂಟಿಕೊಳ್ಳುವುದನ್ನು ತಡೆಯುವ ಮೂಲಕ ರಕ್ಷಿಸುವುದು .
     2. ತೀವ್ರವಾಗಿ ಅನಾರೋಗ್ಯಕ್ಕೆ ಒಳಗಾಗದ ಆದರೆ ಆಸ್ಪತ್ರೆಗೆ ದಾಖಲಾದ ಕೋವಿಡ್ - 19 ರೋಗಿಗಳಿಗೆ ತ್ವರಿತವಾಗಿ ಚೇತರಿಕೆಯನ್ನು ಒದಗಿಸುವುದು . ಐಸಿಯು ನಿರ್ವಹಣೆ ಅಗತ್ಯವಾಗುವಷ್ಟು ಉಲ್ಬಣವಾಗುವ ಮುನ್ನ ರೋಗದ ಬೆಳವಣಿಗೆಯನ್ನು ಇದು ತಡೆಯುತ್ತದೆ .

    ಈ ಎರಡೂ ಹೊಸ ಕ್ಲಿನಿಕಲ್ ಪ್ರಯೋಗಗಳನ್ನು ಈಗ ಡ್ರಗ್ಸ್ ಕಂಟ್ರೋಲರ್ ಜನರಲ್ ಆಫ್ ಇಂಡಿಯಾ ( ಡಿಸಿಜಿಐ ) ಅನುಮೋದಿಸಿದೆ . ಅವುಗಳು ರಾಂಡಮೈಸ್ಡ್ , ಡಬಲ್ - ಬ್ಲೈಂಡ್ , ಟು ಆರ್ಮ್ , ನಿಯಂತ್ರಿತ ಕ್ಲಿನಿಕಲ್ ಪ್ರಯೋಗಗಳಾಗಿರುತ್ತವೆ ಈ ಎರಡು ಕ್ಲಿನಿಕಲ್ ಪ್ರಯೋಗಗಳು ತೀವ್ರ ಅನಾರೋಗ್ಯಕ್ಕೊಳಗಾದ ಕೋವಿಡ್ - 19 ರೋಗಿಯಲ್ಲಿ ಮರಣ ಪ್ರಮಾಣವನ್ನು ( ಸಾವುಗಳನ್ನು ) ಕಡಿಮೆ ಮಾಡಲು , ಔಷಧದ ಪರಿಣಾಮಕಾರಿತ್ವವನ್ನು ಮೌಲ್ಯಮಾಪನ ಮಾಡಲು ಇತ್ತೀಚೆಗೆ ಘೋಷಿಸಿದ ಪ್ರಯೋಗಕ್ಕೆ ಹೆಚ್ಚುವರಿಯಾಗಿ ಸೇರಿವೆ .


    ಸೆಪ್ಸಿವಾಕ್ ಶಾಖದಿಂದ - ಕೊಲ್ಲಲ್ಪಟ್ಟ ಮೈಕೋಬ್ಯಾಕ್ಟೀರಿಯಂ W (Mw) ಅನ್ನು ಹೊಂದಿರುತ್ತದೆ . ಇದು ರೋಗಿಗಳಲ್ಲಿ ಅತ್ಯಂತ ಸುರಕ್ಷಿತವೆಂದು ಕಂಡುಬಂದಿದೆ ಮತ್ತು ಯಾವುದೇ ವ್ಯವಸ್ಥಿತ ಅಡ್ಡಪರಿಣಾಮಗಳು ಅದರ ಬಳಕೆಯೊಂದಿಗೆ ಇರುವುದಿಲ್ಲ . ಸಿಪ್ಸಿವಾಕ್ ಅನ್ನು ಸಿಎಸ್ಐ ಆರ್ ನ ಎನ್ಎಂಐಟಿಎಲ್ಐ ಕಾರ್ಯಕ್ರಮದಡಿಯಲ್ಲಿ ಅಭಿವೃದ್ಧಿಪಡಿಸಲಾಗಿದೆ ಮತ್ತು ಇದನ್ನು ಅಹಮದಾಬಾದ್ ನ ಕ್ಯಾಡಿಲಾ ಫಾರ್ಮಾಸ್ಯುಟಿಕಲ್ಸ್ ಲಿಮಿಟೆಡ್ ತಯಾರಿಸಿದೆ .


    ***

    
    
    (Release ID: 1617623) Visitor Counter : 18
    
    
      Read this release in: Punjabi , English , Urdu , Hindi , Marathi , Assamese , Bengali , Gujarati , Tamil , Telugu
    
    
    

2.