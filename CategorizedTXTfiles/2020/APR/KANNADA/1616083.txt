      ಸಂಸ್ಕೃತಿ ಸಚಿವಾಲಯ

      ಕೊರೊನಾ ಯೋಧರಿಗೆ ಗೌರವ ಸೂಚಿಸಲು ಕೆಂಪು ಕೋಟೆ, ಕುತುಬ್ ಮಿನಾರ್ ಹಾಗು ಹೂಮಾಯೂನ್ ಸಮಾಧಿ ವಿಶೇಷ ರೀತಿಯಲ್ಲಿ ಬೆಳಗುತ್ತಿವೆ
      Posted On: 18 APR 2020 9:30PM by PIB Bengaluru


    ಕೊರೊನಾ ಯೋಧರಿಗೆ ಗೌರವ ಸೂಚಿಸಲು ಕೆಂಪು ಕೋಟೆ , ಕುತುಬ್ ಮಿನಾರ್ ಹಾಗು ಹೂಮಾಯೂನ್ ಸಮಾಧಿ ವಿಶೇಷ ರೀತಿಯಲ್ಲಿ ಬೆಳಗುತ್ತಿವೆ


    ವಿಶ್ವ ಪರಂಪರೆ ದಿನದಂದು ವಿಶೇಷ ಕಾರ್ಯಕ್ರಮ ಆಯೋಜಿಸಿದ ಭಾರತದ ಪುರಾತತ್ವ ಶಾಸ್ತ್ರೀಯ ದೆಹಲಿ ವಲಯ


    ಭಾರತದ ಪುರಾತತ್ವ ಶಾಸ್ತ್ರೀಯ ದೆಹಲಿ ವಲಯ ವಿಶ್ವ ಪರಂಪರೆ ದಿನದಂದು ದೆಹಲಿಯಲ್ಲಿ ಕೆಂಪು ಕೋಟೆ , ಕುತುಬ್ ಮಿನಾರ್ ಮತ್ತು ಹೂಮಾಯೂನ್ ಸಮಾಧಿ ವಿಶೇಷ ರೀತಿಯಲ್ಲಿ ಬೆಳಗುವ ಮೂಲಕ ಕೊರೊನಾ ಯೋಧರಿಗೆ ಗೌರವ ಸೂಚಿಸಿದರು . ಇದರ ಜೊತೆಗೆ ಎ ಎಸ್ ಐ ದೆಹಲಿ ವಲಯದೊಂದಿಗೆ ಶಾಲಾ ವಿದ್ಯಾರ್ಥಿಗಳಿಗೆ ಸ್ಮಾರಕಗಳನ್ನು ಮತ್ತು ತಮ್ಮ ಪರಂಪರೆಯನ್ನು ಸಂರಕ್ಷಿಸಲು ಮತ್ತು ಗೌರವಿಸಲು ವಿಡಿಯೋ ಕಾನ್ಫೆರೆನ್ಸಿಂಗ್ ಮೂಲಕ ಪ್ರಮಾಣ ವಚನ ಬೋಧಿಸಲಾಯಿತು .


    ಈ ವಿಡಿಯೋ ಕಾನ್ಫೆರೆನ್ಸಿಂಗ್ ನಲ್ಲಿ ಸಿ ಎಸ್ ಹೆಚ್ ಪಿ ಪಬ್ಲಿಕ್ ಶಾಲೆ , ಪ್ರತಾಪ್ ವಿಹಾರ್ , ಗಾಜಿಯಾಬಾದ್ ಮತ್ತು ನೋಯ್ಡಾದ ಎ ಎಸ್ ಪಿ ಎ ಎಂ ಸ್ಕಾಟಿಶ್ ಶಾಲೆಯ ಮಕ್ಕಳು ತಮ್ಮ ಶಿಕ್ಷಕರ ಜೊತೆಗೂಡಿ ಪ್ರಮಾಣವಚನ ಸ್ವೀಕರಿಸಿದರು . ಒಟ್ಟು 60 ಶಿಕ್ಷಕರು ಮತ್ತು 247 ಶಾಲಾ ವಿದ್ಯಾರ್ಥಿಗಳು ಪ್ರಮಾಣವಚನ ಸ್ವೀಕರಿಸಿದರು . ಸಿ ಎಸ್ ಹೆಚ್ ಪಿ ಪಬ್ಲಿಕ್ ಶಾಲೆ , ಪ್ರತಾಪ್ ವಿಹಾರ್ , ಗಾಜಿಯಾಬಾದ್ ನ 9 ನೇ , 10 ನೇ ಮತ್ತು 11 ನೇ ತರಗತಿಯ ವಿದ್ಯಾರ್ಥಿಗಳು ಮತ್ತು ನೋಯ್ಡಾದ ಎ ಎಸ್ ಪಿ ಎ ಎಂ ಸ್ಕಾಟಿಶ್ ಶಾಲೆಯ ವರ್ಗ 1 ಎ ಮತ್ತು 1 ಬಿ ವಿದ್ಯಾರ್ಥಿಗಳು ಆನ್ ಲೈನ್ ಮೂಲಕ ಪ್ರಮಾಣವಚನ ಸ್ವೀಕರಿಸಿದರು .


    ಮಾನವಕುಲಕ್ಕೆ ಕೊರೊನಾ ಯೋಧರು ನಿಸ್ವಾರ್ಥ ಸೇವೆ ಸಲ್ಲಿಸುತ್ತಿರುವುದಕ್ಕೆ ಕೃತಜ್ಞತೆ ಸಲ್ಲಿಸಲು ಎ ಎಸ್ ಐ ದೆಹಲಿ ವಲಯ ಮೂರೂ ಸ್ಮಾರಕಗಳನ್ನು ಒಂದು ವಿಶೇಷ ರೀತಿಯಲ್ಲಿ ಬೆಳಗಿಸಿದರು . ಕೆಂಪು ಕೋಟೆಯಲ್ಲಿ ‘ ಹಮ್ ಜೀತೆಂಗೆ ’ ಎಂಬ ಸಂದೇಶದೊಂದಿಗೆ ಮೇಣದ ಬತ್ತಿಗಳನ್ನು ಭಾರತದ ನಕ್ಷೆಯ ರೂಪದಲ್ಲಿ ಜೋಡಿಸಿ ಬೆಳಗಿಸಲಾಯಿತು .


    ಕುತುಬ್ ಮಿನಾರ್ ನಲ್ಲಿ ‘ ಸ್ಟೇ ಹೋಂ ಸ್ಟೇ ಸೇಫ್ ’ ಎಂಬ ಸಂದೇಶದೊಂದಿಗೆ ಮನೆಯ ಆಕಾರದಲ್ಲಿ ದೀಪಗಳನ್ನು ಜೋಡಿಸಲಾಗಿತ್ತು


    ಹುಮಾಯೂನ್ ಸಮಾಧಿಯಲ್ಲಿ ಸಾಮಾನ್ಯ ಬೆಳಗುವಿಕೆ ಜೊತೆಗೆ 41 ಮೇಣದ ಬತ್ತಿಗಳನ್ನು ಹೆಚ್ಚುವರಿಯಾಗಿ ಬೆಳಗಿಸಲಾಯಿತು . ಇದು ಕೊರೊನಾ ವಿರುದ್ಧದ ನಮ್ಮ ಹೋರಾಟದಲ್ಲಿ ಕೈಗೊಳ್ಳಲಾದ 41 ದಿನಗಳ ಲಾಕ್ ಡೌನ್ ಅನ್ನು ಸೂಚಿಸುತ್ತದೆ .


    ***


    

    
    (Release ID: 1616083) Visitor Counter : 28
    
    
      Read this release in: Telugu , English , Punjabi , Gujarati , Tamil