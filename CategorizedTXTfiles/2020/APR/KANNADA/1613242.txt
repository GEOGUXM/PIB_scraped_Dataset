      ವಿಜ್ಞಾನ ಮತ್ತು ತಂತ್ರಜ್ಞಾನ ಸಚಿವಾಲಯ

      ಎನ್ಐಎಫ್ ನಿಂದ ಜಾನುವಾರುಗಳಿಗೆ ದೇಶೀಯ ಗಿಡಮೂಲಿಕೆ ಜಂತುನಾಶಕ
      Posted On: 11 APR 2020 12:16PM by PIB Bengaluru


    ಎನ್ಐಎಫ್ ನಿಂದ ಜಾನುವಾರುಗಳಿಗೆ ದೇಶೀಯ ಗಿಡಮೂಲಿಕೆ ಜಂತುನಾಶಕ


    ನ್ಯಾಷನಲ್ ಇನ್ನೋವೇಶನ್ ಫೌಂಡೇಶನ್ ಇಂಡಿಯಾ ( ಎನ್ಐಎಫ್ ) ಜಾನುವಾರುಗಳ ಜಂತುಗಳ ಚಿಕಿತ್ಸೆಯ ರಾಸಾಯನಿಕ ವಿಧಾನಕ್ಕೆ ಪರ್ಯಾಯವಾಗಿ ಜಾನುವಾರು ಮಾಲೀಕರಿಗೆ ವಾಣಿಜ್ಯ ಉತ್ಪನ್ನದ ರೂಪದಲ್ಲಿ ದೇಶೀಯ ಗಿಡಮೂಲಿಕೆ ಔಷಧಿ ಹೊರತಂದಿದೆ .


    ಜಾನುವಾರು ಮಾಲೀಕರಿಗೆ ದೇಶೀಯ ಗಿಡಮೂಲಿಕೆ ಜಂತುನಾಶಕ ‘ ವರ್ಮಿವೆಟ್ ’ ಲಭ್ಯವಾಗುವಂತೆ ಮಾಡಲು , ಗುಜರಾತ್ ‌ ನ ಹರ್ಷದ್ ‌ ಭಾಯ್ ಪಟೇಲ್ ಕಳುಹಿಸಿದ , ಜಾನುವಾರುಗಳಲ್ಲಿ ಎಂಡೋಪ್ಯಾರಸೈಟ್ ( ಜಂತು ) ಚಿಕಿತ್ಸೆಗಾಗಿ ಎನ್ಐಎಫ್ ಈ ಔಷಧಿ ತಯಾರಿಸಿದೆ . ಸ್ವಾಭಾವಿಕವಾಗಿ ಮುತ್ತಿಕೊಂಡಿರುವ ಹೆಲ್ಮಿಂಥಿಯಾಸಿಸ್ನಲ್ಲಿ ಈ ಔಷಧಿಗಳ ಆಂಥೆಲ್ಮಿಂಟಿಕ್ ಚಟುವಟಿಕೆಯನ್ನು ನಿರ್ಣಯಿಸಲಾಗುತ್ತದೆ . ಫಲಿತಾಂಶಗಳು ಈ ಔಷಧಿಯ ಯಶಸ್ವಿ ಪರಿಣಾಮವನ್ನು ತೋರಿಸಿವೆ .


    ಈ ದೇಶೀಯ ಔಷಧಿಗಾಗಿ 2007 ರಲ್ಲಿ ಪೇಟೆಂಟ್ ಗೆ ಸಲ್ಲಿಸಲಾಯಿತು ಮತ್ತು ತಳಮಟ್ಟದ ಜ್ಞಾನ ಹೊಂದಿರುವ ಶ್ರೀ ಹರ್ಷದ್ ಭಾಯ್ ಪಟೇಲ್ ಅವರ ಹೆಸರಿನಲ್ಲಿ ಪೇಟೆಂಟ್ ಅನ್ನು ನವೆಂಬರ್ 29, 2016 ರಂದು ನೀಡಲಾಯಿತು . ಜಾನುವಾರುಗಳಲ್ಲಿ ಎಂಡೋಪ್ಯಾರಸೈಟ್ ಮುತ್ತಿಕೊಳ್ಳುವಿಕೆಯನ್ನು ನಿಯಂತ್ರಿಸುವ ಈ ತಂತ್ರಜ್ಞಾನವನ್ನು ಪಸರಿಸಲು , ಎನ್ಐಎಫ್ ಇದಕ್ಕೆ ಮತ್ತಷ್ಟು ಮೌಲ್ಯಗಳನ್ನು ಸೇರಿಸಿ ಗುಜರಾತ್ ‌ ನ ಗಾಂಧಿನಗರದ ರಾಕೇಶ್ ಫಾರ್ಮಾಸ್ಯುಟಿಕಲ್ಸ್ ಮೂಲಕ ವಾಣಿಜ್ಯ ಉತ್ಪನ್ನ ' ವರ್ಮಿವೆಟ್ ' ಉತ್ಪಾದನೆಗೆ ಉತ್ತೇಜನ ನೀಡಿತು . ಔಪಚಾರಿಕ ಸಂಸ್ಥೆಯ ಸುಧಾರಿತ ಚಟುವಟಿಕೆ ಮತ್ತು ಅಭಿವೃದ್ಧಿಯಲ್ಲಿ ಸಂಶೋಧನೆಯ ದೃಷ್ಟಿಕೋನ , ಅಗತ್ಯವಿರುವ ಸ್ಥಳಗಳಿಗೆ ಉತ್ಪನ್ನಗಳನ್ನು ಅನುಷ್ಠಾನಗೊಳಿಸುವುದು , ಕೃಷಿ ಸಮುದಾಯಗಳಿಗೆ ವಿಶ್ವಾಸದ ಭರವಸೆಯನ್ನು ಈ ಮಾದರಿಯು ಪ್ರದರ್ಶಿಸಿದೆ ,


    ಜಾನುವಾರು ಸಂಪನ್ಮೂಲಗಳು ಆಹಾರ ಬೇಡಿಕೆ ಮತ್ತು ಸ್ಥಳೀಯ ಉದ್ಯೋಗವನ್ನು ಉಳಿಸಿಕೊಳ್ಳಲು ಒಂದು ಪ್ರಮುಖ ಸಾಧನವೆಂದು ಗುರುತಿಸಲಾಗಿದೆ . ದೇಶೀಯ ಜ್ಞಾನ ವ್ಯವಸ್ಥೆಯನ್ನು ಆಧರಿಸಿ ತನ್ನ ಸುತ್ತಮುತ್ತಲಿನ ಅನನ್ಯ ಸಂಪನ್ಮೂಲಗಳ ಮೂಲಕ ಸಮಾಜಗಳು ಪ್ರಾಣಿಗಳ ಆರೋಗ್ಯವನ್ನು ರಕ್ಷಿಸುತ್ತವೆ .


    ಆಂತರಿಕ ಪರಾವಲಂಬಿಯು ಗಮನಾರ್ಹ ಆರೋಗ್ಯ ಸಮಸ್ಯೆಯಾಗಿದ್ದು , ಇದು ಅತಿಸಾರ , ದೇಹದ ತೂಕದಲ್ಲಿ ನಷ್ಟ , ರಕ್ತಹೀನತೆ , ಸಂತಾನೋತ್ಪತ್ತಿ ಸಂಬಂಧಿ ಆರೋಗ್ಯ ಸಮಸ್ಯೆಯನ್ನು ಉಂಟುಮಾಡುತ್ತದೆ . ಇದರಿಂದಾಗಿ ಉತ್ಪಾದಕತೆ ಮತ್ತು ಬೆಳವಣಿಗೆಯು ಕುಂಠಿತವಾಗುತ್ತದೆ . ರಾಸಾಯನಿಕ ಜಂತು ನಾಶಕಗಳ ಅಸಮರ್ಪಕ ಬಳಕೆಯು ಪ್ರತಿರೋಧವನ್ನು ಉಂಟುಮಾಡುತ್ತದೆ . ರಾಸಾಯನಿಕ ಆಧಾರಿತ ಚಿಕಿತ್ಸೆಯಿಂದ ರೋಗನಿರ್ಣಯ ಮತ್ತು ಮಣ್ಣಿನ ಆರೋಗ್ಯವು ಕಲುಷಿತಗೊಳ್ಳುತ್ತಿರುವಾಗ ಆಂತರಿಕ ಪರಾವಲಂಬಿಗೆ ಪರ್ಯಾಯ ಸುಸ್ಥಿರ ಚಿಕಿತ್ಸೆಗಳ ಅಗತ್ಯವಿರುತ್ತದೆ .


    ಇಂತಹ ಸನ್ನಿವೇಶಗಳಲ್ಲಿ ಜ್ಞಾನ , ದೃಢವಾದ ನಂಬಿಕೆ ಮತ್ತು ತಲೆಮಾರುಗಳಿಂದ ನಿರ್ವಹಿಸಲ್ಪಟ್ಟ ಅಭ್ಯಾಸಗಳನ್ನು ಗುರುತಿಸುವುದು , ಗೌರವಿಸುವುದು ಮತ್ತು ಅದಕ್ಕೆ ಪ್ರತಿಫಲ ನೀಡುವುದು ಅತ್ಯಗತ್ಯವಾಗಿರುತ್ತದೆ . ಜಾನುವಾರುಗಳ ಆರೋಗ್ಯ ವ್ಯವಸ್ಥೆಯ ಚಿಕಿತ್ಸೆಯಲ್ಲಿ ಸಾಂಪ್ರದಾಯಿಕ ಔಷಧ ವ್ಯವಸ್ಥೆಯನ್ನು ಸಂಯೋಜಿಸಬೇಕಾಗಿದೆ . ಅಂತಹ ಮೌಲ್ಯೀಕರಿಸಿದ , ಸಾಮಾಜಿಕವಾಗಿ ಅಪೇಕ್ಷಣೀಯ ತಂತ್ರಜ್ಞಾನಗಳನ್ನು ಕಾರ್ಯಗತಗೊಳಿಸುವುದು , ದೊಡ್ಡ ಸಮುದಾಯದ ಅಂತರ್ಗತ ಅಭಿವೃದ್ಧಿ ಮತ್ತು ಪ್ರಯೋಜನಕ್ಕಾಗಿ ವೈಜ್ಞಾನಿಕವಾಗಿ ಮೌಲ್ಯೀಕರಿಸುವುದು ಸೂಕ್ತವಾಗಿದೆ - ಇದನ್ನು ಎನ್ಐಎಫ್ ಮಾಡುತ್ತಿದೆ .


    ಸಾಮಾಜಿಕ ಅಥವಾ ವಾಣಿಜ್ಯ ಮಾರ್ಗದ ಮೂಲಕ ಅಂತಹ ಕಾರ್ಯಸಾಧ್ಯವಾದ , ಕಡಿಮೆ ವೆಚ್ಚದ ಚಿಕಿತ್ಸೆಗಳ ರಕ್ಷಣೆ ಮತ್ತು ಅವುಗಳ ದೊಡ್ಡ ಪ್ರಮಾಣದ ಪ್ರಸರಣವನ್ನು ಶಕ್ತಗೊಳಿಸುವ ಎನ್ಐಎಫ್ , ಎಂಡೋಪ್ಯಾರಸೈಟ್ ಮುತ್ತಿಕೊಳ್ಳುವಿಕೆ ಮತ್ತು ಅದರ ಸ್ಥಿರೀಕರಣವನ್ನು ನಿಯಂತ್ರಿಸಲು ಜ್ಞಾನ ಸಂಘಟನೆಗೆ ಸಹಾಯ ಮಾಡಿತು , ಇದು ಸಮುದಾಯದಿಂದ ಬಂದ ಜ್ಞಾನವು ಮುಖ್ಯವಾಹಿನಿಯ ತಂತ್ರಜ್ಞಾನಕ್ಕೆ ಕಾರಣವಾಯಿತು .


    ( ಹೆಚ್ಚಿನ ವಿವರಗಳಿಗಾಗಿ ಸಂಪರ್ಕಿಸಿ : ಶ್ರೀ ತುಷಾರ್ ಗರ್ಗ್ , ವಿಜ್ಞಾನಿ , ಎನ್ಐಎಫ್ , tusharg@nifindia.org, ಮೊಬೈಲ್ : 9632776780)


    ***


    

    
    (Release ID: 1613242) Visitor Counter : 20
    
    
      Read this release in: English