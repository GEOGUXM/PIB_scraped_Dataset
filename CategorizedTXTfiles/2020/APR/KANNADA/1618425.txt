      ಜವಳಿ ಸಚಿವಾಲಯ

      ಕೋವಿಡ್ -19 ಚಿಕಿತ್ಸಾ ವೈದ್ಯಕೀಯ ಸಿಬ್ಬಂದಿಗೆ ಅವಶ್ಯ ರಕ್ಷಣಾ ಕವಚ ಉತ್ಪಾದನಾ ಸಾಮರ್ಥ್ಯ ದಿನಕ್ಕೆ 1ಲಕ್ಷಕ್ಕೂ ಅಧಿಕ ಪ್ರಮಾಣ; ಈವರೆಗೆ ಸುಮಾರು 1 ಮಿಲಿಯನ್ ಯೂನಿಟ್ ಉತ್ಪಾದನೆ
      Posted On: 26 APR 2020 3:57PM by PIB Bengaluru


    ಕೋವಿಡ್ -19 ಚಿಕಿತ್ಸಾ ವೈದ್ಯಕೀಯ ಸಿಬ್ಬಂದಿಗೆ ಅವಶ್ಯ ರಕ್ಷಣಾ ಕವಚ ಉತ್ಪಾದನಾ ಸಾಮರ್ಥ್ಯ ದಿನಕ್ಕೆ 1 ಲಕ್ಷಕ್ಕೂ ಅಧಿಕ ಪ್ರಮಾಣ ; ಈವರೆಗೆ ಸುಮಾರು 1 ಮಿಲಿಯನ್ ಯೂನಿಟ್ ಉತ್ಪಾದನೆ


    ಕೋವಿಡ್ -19 ವಿರುದ್ದ ಹೋರಾಟದಲ್ಲಿ ಮುಂಚೂಣಿಯಲ್ಲಿರುವ ಆರೋಗ್ಯ ಸೇವಾ ಕಾರ್ಯಕರ್ತರಿಗೆ ರಕ್ಷಣೆ ಒದಗಿಸುವ ನಿಟ್ಟಿನಲ್ಲಿ ಇದೊಂದು ಪ್ರಮುಖ ಉತ್ತೇಜನಾ ಕ್ರಮ


    ಸ್ವಯಂ ರಕ್ಷಣಾ ಕವಚಗಳ ( ಪಿ . ಪಿ . ಇ .) ಉತ್ಪಾದನೆಯಲ್ಲಿ ಬೆಂಗಳೂರು ಪ್ರಥಮ ಸ್ಥಾನ ; ತಮಿಳು ನಾಡಿನ ಚೆನ್ನೈ ಮತ್ತು ತಿರುಪುರ್ , ಪಂಜಾಬಿನ ಫಾಗ್ವಾರ ಮತ್ತು ಲೂಧಿಯಾನ , ಎನ್ . ಸಿ . ಆರ್ . ನಲ್ಲಿ ಗುರುಗ್ರಾಮ ಮತ್ತು ನೊಯಿಡಾಗಳೂ ಪಿ . ಪಿ . ಇ . ಗಳ ಒಟ್ಟು ಉತ್ಪಾದನೆಯಲ್ಲಿ ಪ್ರಮುಖ ತಾಣಗಳಾಗಿ ಮೂಡಿಬಂದಿವೆ


    ಅಡೆತಡೆಗಳನ್ನು ನಿವಾರಿಸಿ , ಪೂರೈಕೆ ಸರಪಳಿಯನ್ನು ಸರಿಪಡಿಸಿ , ನಿರಂತರ ಪೂರೈಕೆಗಾಗಿ ಉತ್ಪಾದಕರು ಮತ್ತು ವಿವಿಧ ಕೈಗಾರಿಕಾ ಮಂಡಳಿಗಳ ಜೊತೆ ಸರಕಾರ ಕಾರ್ಯನಿರತ


    ದೇಶದಲ್ಲಿ ಕೋವಿಡ್ -19 ಚಿಕಿತ್ಸೆ ನೀಡುತ್ತಿರುವ ವೈದ್ಯಕೀಯ ಸಿಬ್ಬಂದಿಗೆ ಅವಶ್ಯವಾದ ರಕ್ಷಾ ಕವಚ ಉತ್ಪಾದನಾ ಸಾಮರ್ಥ್ಯ್ವವನ್ನು ಹೆಚ್ಚಿಸಲಾಗಿದ್ದು , ದಿನಕ್ಕೆ 1 ಲಕ್ಷಕ್ಕೂ ಅಧಿಕ ಕವಚಗಳನ್ನು ತಯಾರಿಸಲಾಗಿದೆ . ಕೋವಿಡ್ -19 ಪ್ರಕರಣಗಳ ವಿರುದ್ದ ಹೋರಾಟಕ್ಕೆ ಪಿ . ಪಿ . ಇ . ರಕ್ಷಾ ಕವಚಗಳ ಉತ್ಪಾದನೆಯಲ್ಲಿ ಬೆಂಗಳೂರು ಪ್ರಮುಖ ತಾಣವಾಗಿದೆ . ಇದುವರೆಗಿನ ಒಟ್ಟು ಉತ್ಪಾದನೆಯು ಸುಮಾರು 1 ಮಿಲಿಯನ್ ಯೂನಿಟ್ ಗಳು . ದೇಶದಲ್ಲಿ ಸುಮಾರು 50 % ರಕ್ಷಾ ಕವಚಗಳ ಉತ್ಪಾದನೆ ಬೆಂಗಳೂರಿನಲ್ಲಿ ಆಗುತ್ತಿದೆ . ದೇಹ ರಕ್ಷಣೆಯ ಪಿ . ಪಿ . ಇ . ಗಳು ಆರೋಗ್ಯ ವೃತ್ತಿಪರರಿಗೆ ಉನ್ನತ ಮಟ್ಟದ ರಕ್ಷಣೆಯನ್ನು ಒದಗಿಸುವ ವಿಶೇಷ ರಕ್ಷಾ ಕವಚಗಳಾಗಿವೆ . ಇದರ ತಯಾರಿಕೆಗೆ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಇಲಾಖೆ ಅಂಗೀಕರಿಸಿದ ಕಠಿಣ ತಾಂತ್ರಿಕ ಆವಶ್ಯಕತೆಗಳನ್ನು ಪೂರೈಸಬೇಕಾಗಿರುತ್ತದೆ . ಮೆ / ಎಚ್ . ಎಲ್ . ಎಲ್ . ಲೈಫ್ ಕೇರ್ ಲಿಮಿಟೆಡ್ ಸಂಸ್ಥೆಯು ಆಸ್ಪತ್ರೆಗಳು ಮತ್ತು ಆರೋಗ್ಯ ರಕ್ಷಣಾ ಸಂಸ್ಥೆಗಳಿಗೆ ಇವುಗಳನ್ನು ಖರೀದಿಸಲು ಭಾರತ ಸರಕಾರದ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯದಡಿಯಲ್ಲಿ ನಿಯೋಜಿತವಾದ ಏಕ ಗವಾಕ್ಷ ಸಂಸ್ಥೆಯಾಗಿದೆ .


    ಬೆಂಗಳೂರನ್ನು ಹೊರತುಪಡಿಸಿದರೆ ಪಿ . ಪಿ . ಇ . ರಕ್ಷಾ ಕವಚಗಳನ್ನು ತಮಿಳುನಾಡಿನ ತಿರುಪುರ , ಚೆನ್ನೈ ಮತ್ತು ಕೊಯಮುತ್ತೂರು , ಗುಜರಾತಿನ ಅಹ್ಮದಾಬಾದ್ ಮತ್ತು ವಡೋದರ , ಪಂಜಾಬಿನ ಫಗ್ವಾರ ಮತ್ತು ಲೂಧಿಯಾನ , ಮಹಾರಾಷ್ಟ್ರದ ಕುಸುಮ್ ನಗರ್ ಮತ್ತು ಭಿವಂಡಿ , ರಾಜಸ್ಥಾನದ ದುಂಗಾರ್ಪುರ , ಕೋಲ್ಕೊತ್ತಾ , ದಿಲ್ಲಿ , ನೊಯಿಡಾ , ಗುರುಗ್ರಾಮ , ಮತ್ತು ಇತರ ಕೆಲವು ಕಡೆಗಳಲ್ಲಿ ತಯಾರಿಸಲಾಗುತ್ತದೆ . ಇಂದಿನವರೆಗೆ ಒಟ್ಟು ಉತ್ಪಾದನೆ ಸುಮಾರು ಒಂದು ಮಿಲಿಯನ್ ರಕ್ಷಾ ಕವಚ ಯೂನಿಟ್ ಗಳು .


    2020 ರ ಜನವರಿ ಕೊನೆಯ ವಾರದಲ್ಲಿ ರಕ್ಷಾ ಕವಚಗಳಿಗೆ ತಾಂತ್ರಿಕ ಗುಣಮಾನಕಗಳನ್ನು ಡಬ್ಲ್ಯು . ಎಚ್ . ಒ . ತರಗತಿ -3 ಒಡ್ಡುವಿಕೆ ಒತ್ತಡ ಅನ್ವಯ ಐ . ಎಸ್ . ಒ 16003 ಅಥವಾ ಅದಕ್ಕೆ ಸಮನಾದುದನ್ನು ನಿಗದಿ ಮಾಡಲಾಯಿತು . ಇಂತಹ ಸಾಮಗ್ರಿಗಳನ್ನು ಕೆಲವೇ ಕೆಲವು ಅಂತಾರಾಷ್ಟ್ರೀಯ ಕಂಪೆನಿಗಳು ಉತ್ಪಾದಿಸುತ್ತಿದ್ದವು . ಸಾಕಷ್ಟು ದಾಸ್ತಾನು ಇಲ್ಲದೆ ಇದ್ದುದರಿಂದ ಮತ್ತು ಆಯಾ ದೇಶಗಳು ರಫ್ತಿನ ಮೇಲೆ ನಿಷೇಧ ಹೇರಿದ್ದರಿಂದ ಅವುಗಳು ಈ ಸಾಮಗ್ರಿ ಪೂರೈಕೆಗೆ ತಮ್ಮ ಅಸಹಾಯಕತೆಯನ್ನು ವ್ಯಕ್ತಪಡಿಸಿದವು . ಬರೇ ಸ್ವಲ್ಪ ಪ್ರಮಾಣದಲ್ಲಿ ಅವುಗಳನ್ನು ತರಿಸಲಾಯಿತು ಮತ್ತು ಅವುಗಳನ್ನು ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯದ ಖರೀದಿ ಸಂಸ್ಥೆಗಳಿಂದ ಖರೀದಿಸಲಾಯಿತು .


    ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯವು 2020 ರ ಮಾರ್ಚ್ 2 ರಂದು ತಾಂತ್ರಿಕ ಆವಶ್ಯಕತೆಯನ್ನು ಅಂತಿಮಗೊಳಿಸಿತು . ಸಾಮಗ್ರಿಗಳ ದೇಶೀಯ ಲಭ್ಯತೆಯನ್ನು ಮತ್ತು ಕೋವಿಡ್ -19 ಪ್ರಕರಣಗಳನ್ನು ನಿಭಾಯಿಸುತ್ತಿರುವ ಆರೋಗ್ಯ ವೃತ್ತಿಪರರ ಉನ್ನತ ಮಟ್ಟದ ರಕ್ಷಣೆಯನ್ನು ಗಮನದಲ್ಲಿಟ್ಟುಕೊಂಡು , ಈ ಕ್ಷೇತ್ರದ ವೈದ್ಯಕೀಯ ತಜ್ಞರ ಸಲಹೆಗಳನ್ನು ಪಡೆದು ಈ ನಿಟ್ಟಿನಲ್ಲಿ ಮುಂದಡಿ ಇಡಲಾಯಿತು . ಎಚ್ . ಎಲ್ . ಎಲ್ . ಲೈಫ್ ಕೇರ್ ಲಿಮಿಟೆಡ್ ನ ಜಾಲತಾಣದಲ್ಲಿ 2020 ರ ಮಾರ್ಚ್ 5 ರಂದು ಇದರ ನಿರ್ದಿಷ್ಟ ಪಡಿಸಿದ ಮಾನದಂಡಗಳನ್ನು ಪ್ರಕಟಿಸಿ ಸಾಕಷ್ಟು ಸಾಮರ್ಥ್ಯ ಇರುವ ಉತ್ಪಾದಕರು ಖರೀದಿ ಪ್ರಕ್ರಿಯೆಯಲ್ಲಿ ಭಾಗವಹಿಸಲು ಆಹ್ವಾನಿಸಲಾಯಿತು .


    ಈಗ ದೇಶದಲ್ಲಿ ಕೃತಕವಾಗಿ ತಯಾರಿಸಲಾದ ರಕ್ತ ಒಳತೂರುವಿಕೆ ತಡೆಯುವ ಪರೀಕ್ಷಾ ಸೌಲಭ್ಯಗಳು ಮತ್ತು ಪರೀಕ್ಷೆಗಳನ್ನು ನಡೆಸಲು ಅವಶ್ಯ ಅನುಮೋದನೆಗಳನ್ನು ಮತ್ತು ಕೋವಿಡ್ -19 ಕ್ಕೆ ಸಂಬಂಧಿಸಿ ದೇಹಕ್ಕೆ ಸುರಕ್ಷೆ ಒದಗಿಸುವ ಪಿ . ಪಿ . ಇ . ಗಳ ಪ್ರಮಾಣೀಕರಣಕ್ಕೆ ನಾಲ್ಕು ಪ್ರಯೋಗಾಲಯಗಳಿವೆ . ಅವುಗಳೆಂದರೆ ದಕ್ಶಿಣ ಭಾರತ ಜವಳಿ ಸಂಶೋಧನಾ ಸಂಘಟನೆ ( ಸಿಟ್ರಾ ) , ಕೊಯಮುತ್ತೂರು , ಗ್ವಾಲಿಯರಿನ ರಕ್ಷಣಾ ಸಂಶೋಧನೆ ಮತ್ತು ಅಭಿವೃದ್ದಿ ಸಂಸ್ಥೆ ( ಡಿ . ಆರ್ . ಡಿ . ಇ .) ಮತ್ತು ಎರಡು ಪ್ರಯೋಗಾಲಯಗಳು ಯುದ್ದೋಪಕರಣ ಕಾರ್ಖಾನೆ ಮಂಡಳಿ ಅಡಿಯಲ್ಲಿ – ಭಾರೀ ವಾಹನಗಳ ಕಾರ್ಖಾನೆ , ಅವದಿ ಮತ್ತು ಕಾನ್ಪುರದ ಸ್ಮಾಲ್ ಆರ್ಮ್ಸ್ ಕಾರ್ಖಾನೆಗಳಲ್ಲಿ ಇವೆ .


    ಆಯಾ ತಯಾರಕರು ಕಳುಹಿಸುವ ಒಂದು ಮಾದರಿಯ ಬಟ್ಟೆಗಳಿಗೆ ಸಂಬಂಧಿಸಿ ನಡೆಸುವ ಇಂತಹ ಪ್ರತೀ ಪರೀಕ್ಷೆಗೂ ಮತ್ತು ಪಿ . ಪಿ . ಇ . ಯ ಒಟ್ಟು ವಸ್ತ್ರಕ್ಕೂ ಒಂದು ವಿಶೇಷ ಪ್ರಮಾಣೀಕರಣ ಕೋಡ್ ( ಯು . ಸಿ . ಸಿ .- ಕೋವಿಡ್ -19) ಲಭಿಸುತ್ತದೆ . ಈ ಕೋಡ್ ಬಟ್ಟೆಯ ನೂಲಿನ ಮಾದರಿ , ವಸ್ತ್ರದ ಮಾದರಿ , ಪರೀಕ್ಷೆ ನಡೆಸಿದ ದಿನಾಂಕ , ಪರೀಕ್ಷಾ ಮಾನದಂಡಗಳು ಮತ್ತು ಇತರ ಸಂಬಂಧಿತ ವಿವರಗಳನ್ನು ಒಳಗೊಂಡಿರುತ್ತದೆ . ಪ್ರತೀ ತೇರ್ಗಡೆ ಮಾಡಲಾದ ಮಾದರಿಗೆ ನೀಡಲಾದ ಯು . ಸಿ . ಸಿ . ಯನ್ನು ಡಿ . ಆರ್ . ಡಿ . ಒ ., ಒ . ಎಫ್ . ಬಿ . ಮತ್ತು ಸಿಟ್ರಾ ( ಎಸ್ . ಐ . ಟಿ . ಆರ್ . ಎ .) ಅಧಿಕೃತ ಜಾಲತಾಣಗಳಲ್ಲಿ ಈ ಉತ್ಪಾದನೆಯ ಯಾವುದೇ ಬಳಕೆದಾರರು ಪರಿಶೀಲಿಸಲು ಅನುಕೂಲವಾಗುವಂತೆ ಪ್ರಕಟಿಸಲಾಗುತ್ತದೆ . ಪರೀಕ್ಷೆಯ ಪ್ರಕ್ರಿಯೆಯನ್ನು ಇನ್ನಷ್ಟು ಸರಳಗೊಳಿಸಲು ಮತ್ತು ಪಿ . ಪಿ . ಇ . ರಕ್ಷಾ ಕವಚಗಳ ಗುಣಮಟ್ಟವನ್ನು ಕಾಪಾಡಲು ಪರೀಕ್ಷಾ ಪ್ರಯೋಗಾಲಯಗಳು ಈಗ ಮಾದರಿಗಳನ್ನು ನಿಗದಿತ ಉತ್ಪಾದಕರು ಅನುಮೋದಿತ ಪ್ರಯೋಗಾಲಯಗಳಲ್ಲಿ ತಮ್ಮ ರಕ್ಷಾ ಕವಚಗಳನ್ನು ಪರೀಕ್ಶೆಗೆ ಒಳಪಡಿಸಲು ಇಚ್ಚಿಸಿದರೆ ನಿಗದಿತ ಮಾದರಿಯಲ್ಲಿ ಅಫಿದಾವಿತ್ ಸಲ್ಲಿಸಿದರೆ ಮಾತ್ರ ಅವರ ಪಿ . ಪಿ . ಇ . ರಕ್ಷಾ ಕವಚಗಳ ಮಾದರಿಯನ್ನು ಪರೀಕ್ಷ್ಗೆ ಕೈಗೆತ್ತಿಕೊಳ್ಳುತ್ತವೆ .


    ಪಿ . ಪಿ . ಇ . ಕಿಟ್ ಗಳನ್ನು ಆವಶ್ಯಕತೆಗಳಿಗೆ ಅನುಗುಣವಾಗಿ ಆರೋಗ್ಯ ಸಚಿವಾಲಯವು ರಾಜ್ಯಗಳಿಗೆ ಕಳುಹಿಸಿಕೊಡುತ್ತದೆ . ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ , ಔಷಧ ಇಲಾಖೆ ಮತ್ತು ಜವಳಿ ಇಲಾಖೆಗಳು ನಿರಂತರವಾಗಿ ವಿವಿಧ ಕೈಗಾರಿಕಾ ಮಂಡಳಿಗಳು , ಭಾಗೀದಾರರು ಮತ್ತು ಉತ್ಪಾದಕರ ಜೊತೆ 24x7 ಆಧಾರದಲ್ಲಿ ನಿರಂತರ ಕಾರ್ಯನಿರ್ವಹಿಸುತ್ತಿವೆ . ಪೂರೈಕೆ ಸರಪಳಿಯನ್ನು ಚುರುಕುಗೊಳಿಸುವುದು , ಅಡೆತಡೆಗಳನ್ನು ನಿವಾರಿಸುವುದು ಮತ್ತು ಆರೋಗ್ಯ ಸೇವಾ ವಲಯದ ವೃತ್ತಿಪರರಿಗೆ ಅವಶ್ಯವಾದ ಎಲ್ಲಾ ವಸ್ತುಗಳು ನಿರಂತರ ಪೂರೈಕೆಯಾಗುವಂತೆ ಇವು ನೋಡಿಕೊಳ್ಳುತ್ತಿವೆ .


    ***

    
    
    (Release ID: 1618425) Visitor Counter : 15
    
    
      Read this release in: English , Urdu , Hindi , Marathi , Assamese , Bengali , Manipuri , Punjabi , Gujarati , Odia , Tamil , Telugu