      ವಿಜ್ಞಾನ ಮತ್ತು ತಂತ್ರಜ್ಞಾನ ಸಚಿವಾಲಯ

      ವಿಜ್ಞಾನ ಮತ್ತು ತಂತ್ರಜ್ಞಾನ ಇಲಾಖೆ ಅನುದಾನಿತ ಸಂಸ್ಥೆಯಿಂದ COVID-19 ರೋಗಿಗಳ ಚಿಕಿತ್ಸೆಗಾಗಿ ಗಾಳಿಯಲ್ಲಿ ಆಮ್ಲಜನಕದ ಪೂರೈಕೆಯನ್ನು ಹೆಚ್ಚಿಸುವ ಸಾಧನ
      Posted On: 09 APR 2020 10:43AM by PIB Bengaluru


    ವಿಜ್ಞಾನ ಮತ್ತು ತಂತ್ರಜ್ಞಾನ ಇಲಾಖೆ ಅನುದಾನಿತ ಸಂಸ್ಥೆಯಿಂದ COVID-19 ರೋಗಿಗಳ ಚಿಕಿತ್ಸೆಗಾಗಿ ಗಾಳಿಯಲ್ಲಿ ಆಮ್ಲಜನಕದ ಪೂರೈಕೆಯನ್ನು ಹೆಚ್ಚಿಸುವ ಸಾಧನ


    " ಈ ಆವಿಷ್ಕಾರವು ಅತ್ಯುತ್ತಮ ಮೌಲ್ಯದಭರವಸೆ ನೀಡುತ್ತದೆ ": ಡಿ ಎಸ್ ಟಿ ಕಾರ್ಯದರ್ಶಿ ಪ್ರೊ . ಅಶುತೋಷ್ ಶರ್ಮಾ


    ಸಿಎಸ್ಐಆರ್ - ನ್ಯಾಷನಲ್ ಕೆಮಿಕಲ್ ಲ್ಯಾಬೊರೇಟರಿಯಿಂದ ಪರವಾನಗಿ ಪಡೆದ ತಂತ್ರಜ್ಞಾನವನ್ನು ಆಧರಿಸಿ , ವಿಜ್ಞಾನ ಮತ್ತು ತಂತ್ರಜ್ಞಾನ ಇಲಾಖೆಯಿಂದ ಅನುದಾನ ಪಡೆದ ಸ್ಪಿನ್ - ಆಫ್ ಕಂಪನಿಯಾದ ಜೆನ್ರಿಕ್ ಮೆಂಬ್ರೇನ್ಸ್ , COVID-19 ರೋಗಿಗಳ ಚಿಕಿತ್ಸೆಗಾಗಿ ಅಭಿವೃದ್ಧಿಪಡಿಸಿದ ಮೆಂಬರೇನ್ ಆಕ್ಸಿಜನೇಟರ್ ಉಪಕರಣಗಳ ( ಎಂಒಇ ) ಉತ್ಪಾದನೆಯನ್ನು ಹೆಚ್ಚಿಸಲಿದೆ . ನಾವೀನ್ಯತೆಯ , ದೇಶೀಯ , ಟೊಳ್ಳಾದ - ಫೈಬರ್ ಮೆಂಬರೇನ್ ತಂತ್ರಜ್ಞಾನದ ಆಧಾರದಲ್ಲಿ , MOE ಗಾಳಿಯಲ್ಲಿ ಆಮ್ಲಜನಕವನ್ನು (4-7 ಬಾರ್ , ತೈಲ ಮುಕ್ತ ಸಂಕೋಚಕವನ್ನು ಬಳಸಿ ) ಶೇ . 35 ರವರೆಗೆ ಉತ್ಕೃಷ್ಟಗೊಳಿಸುತ್ತದೆ .


    ಈ ಉಪಕರಣವು ಮೆಂಬರೇನ್ ಕಾರ್ಟ್ರಿಡ್ಜ್ , ತೈಲ ಮುಕ್ತ ಸಂಕೋಚಕ , ಔಟ್ ‌ ಪುಟ್ ಫ್ಲೋಮೀಟರ್ , ಆರ್ದ್ರಕ ಬಾಟಲ್ , ಮೂಗಿನ - ತೂರುನಳಿಗೆ ಮತ್ತು ಕೊಳವೆಗಳು ಮತ್ತು ಫಿಟ್ಟಿಂಗ್ ‌ ಗಳನ್ನು ಒಳಗೊಂಡಿದೆ . ಸಂಕೋಚಕದಿಂದ ಸಂಕುಚಿತ , ಫಿಲ್ಟರ್ ಮಾಡಿದ ಗಾಳಿಯನ್ನು ಮೆಂಬರೇನ್ ಕಾರ್ಟ್ರಿಡ್ಜ್ ‌ ಗೆ ನೀಡಲಾಗುತ್ತದೆ , ಇದು ಆಮ್ಲಜನಕವನ್ನು ಸಾರಜನಕದಿಂದ ಬೇರ್ಪಡಿಸುತ್ತದೆ . ಆಮ್ಲಜನಕ - ಪುಷ್ಟೀಕರಿಸಿದ ಗಾಳಿಯನ್ನು ಸುತ್ತುವರಿದ ಒತ್ತಡದಲ್ಲಿ ಉತ್ಪನ್ನವಾಗಿ ನೀಡುತ್ತದೆ . ಆಮ್ಲಜನಕ ಮತ್ತು ಸಾರಜನಕವನ್ನು ಪ್ರತ್ಯೇಕಿಸುವ ಸಾಮರ್ಥ್ಯವಿರುವ ಮೆಂಬರೇನ್ ಕಾರ್ಟ್ರಿಡ್ಜ್ ವೈರಸ್ , ಬ್ಯಾಕ್ಟೀರಿಯಾಗಳ ಪ್ರವೇಶವನ್ನು ನಿರ್ಬಂಧಿಸುತ್ತದೆ . ಹೀಗೆ ಉತ್ಪತ್ತಿಯಾದ ಗಾಳಿಯು ವೈದ್ಯಕೀಯ ದರ್ಜೆಯದ್ದಾಗಿದೆ .


    ಈ ಉಪಕರಣವು ಸುರಕ್ಷಿತವಾಗಿದ್ದು , ಇದರ ಬಳಕೆಗೆ ತರಬೇತಿ ಪಡೆದ ಮಾನವಶಕ್ತಿಯ ಅಗತ್ಯವಿರುವುದಿಲ್ಲ . ನಿರ್ವಹಣೆ ಸುಲಭವಾಗಿದ್ದು , ಪೋರ್ಟಬಲ್ ಆಗಿದೆ ಮತ್ತು ಪ್ಲಗ್ - ಅಂಡ್ - ಪ್ಲೇ ಸೌಲಭ್ಯವು ಆನ್ - ಸೈಟ್ , ತ್ವರಿತವಾಗಿ ಆಮ್ಲಜನಕ - ಪುಷ್ಟೀಕರಿಸಿದ ಗಾಳಿಯನ್ನು ಒದಗಿಸುತ್ತದೆ .


    " ವೈದ್ಯಕೀಯ ದರ್ಜೆಯ ಆಮ್ಲಜನಕ - ಪುಷ್ಟೀಕರಿಸಿದ ಗಾಳಿಯು ಜಾಗತಿಕ ಅನುಭವದ ಪ್ರಕಾರ ಸುಮಾರು 14% ಸೋಂಕುಗಳಿಗೆ ಕೆಲವು ರೀತಿಯ ಉಸಿರಾಟದ ಬೆಂಬಲ ಬೇಕಾಗುವ , ಆದರೆ ಕೇವಲ 4% ಜನರಿಗೆ ಮಾತ್ರ ಐಸಿಯು ಆಧಾರಿತ ವೆಂಟಿಲೇಟರ್ ‌ ಗಳು ಅವಶ್ಯಕತೆಯಿರುವ COVID-19 ಸೇರಿದಂತೆ ವಿವಿಧ ರೋಗಿಗಳ ಆರೈಕೆಗಳಲ್ಲಿ ಅಗತ್ಯವಿದೆ . ಉಳಿದಂತೆ ದೀರ್ಘಕಾಲದ ಉಸಿರಾಟದ ಸಮಸ್ಯೆಗಳನ್ನು ಒಳಗೊಂಡ ಅನೇಕ ಪರಿಸ್ಥಿತಿಗಳಲ್ಲೂ ಈ ಆವಿಷ್ಕಾರವು ಅತ್ಯುತ್ತಮ ಮೌಲ್ಯದ ಭರವಸೆ ನೀಡುತ್ತದೆ " ಎಂದು ಡಿಎಸ್ಟಿ ಕಾರ್ಯದರ್ಶಿ ಪ್ರೊ . ಅಶುತೋಷ್ ಶರ್ಮಾ ಹೇಳಿದರು .


    COVID-19 ತೀವ್ರ ಲಕ್ಷಣಗಳಲ್ಲಿ ಒಂದಾದ ಉಸಿರಾಟದ ತೊಂದರೆಗೆ ಚಿಕಿತ್ಸೆ ನೀಡಲು ಉಸಿರಾಟದ ಮಧ್ಯಸ್ಥಿಕೆಗಳ ತುರ್ತು ಅವಶ್ಯಕತೆಯೊಂದಿಗೆ , ತೀವ್ರ ನಿಗಾ ಘಟಕಗಳಿಂದ ( ಐಸಿಯು ) ಬಿಡುಗಡೆಯಾದ ರೋಗಿಗಳಿಗೆ ಚಿಕಿತ್ಸೆ ನೀಡಲು ಈ ಉಪಕರಣಗಳನ್ನು ಬಳಸಬಹುದು . ದೀರ್ಘಕಾಲದ ಉಸಿರಾಟದ ಸಮಸ್ಯೆಯಿಂದ ಬಳಲುತ್ತಿರುವ ರೋಗಿಗಳಿಗೆ ದೀರ್ಘಕಾಲದ ಅಬ್ಸ್ಟ್ರಕ್ಟಿವ್ ಪಲ್ಮನರಿ ಡಿಸೀಸ್ ( ಸಿಒಪಿಡಿ ), ಆಸ್ತಮಾ , ಇಂಟರ್ಸ್ಟಿಷಿಯಲ್ ಶ್ವಾಸಕೋಶ ಕಾಯಿಲೆ ( ಐಎಲ್ ‌ ಡಿ ), - ಅವಧಿ ಪೂರ್ವ ಶಿಶುಗಳು , ಹಾವು ಕಡಿತ ಮತ್ತು ಮುಂತಾದವುಗಳಿಗೆ ಈ ಸಾಧನವು ಸಹಕಾರಿಯಾಗಿದೆ .


    ಮೂಲಮಾದರಿಯ ಪರೀಕ್ಷೆ ಮತ್ತು ಅನುಮೋದನೆಯನ್ನು ಸಂಬಂಧಿತ ಪರಿಸರದಲ್ಲಿ ನಡೆಸಲಾಗಿದೆ . ಡಿಎಸ್ಟಿ - ರಾಷ್ಟ್ರೀಯ ವಿಜ್ಞಾನ ಮತ್ತು ತಂತ್ರಜ್ಞಾನ ಉದ್ಯಮಶೀಲತೆ ಅಭಿವೃದ್ಧಿ ಮಂಡಳಿ ( ಎನ್ ‌ ಎಸ್ ‌ ಟಿಇಡಿಬಿ ) ಯಿಂದ ಬೆಂಬಲಿತವಾಗಿರುವ ಸ್ಟಾರ್ಟ್ ಅಪ್ ಗೆ ಸೀಡ್ ಸಪೋರ್ಟ್ ಸಿಸ್ಟಂ ನೀಡಿರುವ ಪುಣೆಯ ಉದ್ಯಮಶೀಲತೆ ಅಭಿವೃದ್ಧಿ ಕೇಂದ್ರವು . ( ವೆಂಚರ್ ಸೆಂಟರ್ ) ಮೂರು ತಿಂಗಳೊಳಗೆ ಈ MOE ಸಾಧನವನ್ನು ಸಿದ್ಧಪಡಿಸುವಂತಹ ಸಾಮೂಹಿಕ ಉತ್ಪಾದನಾ ವೈದ್ಯಕೀಯ ಸಾಧನ ಕಂಪನಿಗಳೊಂದಿಗೆ ಕೈಜೋಡಿಸಲು ಯೋಜಿಸುತ್ತಿದೆ .


    ಹೆಚ್ಚಿನ ವಿವರಗಳಿಗಾಗಿ ಸಂಪರ್ಕಿಸಿ : ಡಾ . ರಾಜೇಂದ್ರ ಕೆ ಖರೂಲ್ , rk.kharul@genrichmembranes.com , ಮೊಬೈಲ್ : 8308822216)


    ***

    
    
    (Release ID: 1612477) Visitor Counter : 21
    
    
      Read this release in: English , Urdu , Hindi , Marathi , Assamese , Manipuri , Bengali , Punjabi , Gujarati , Odia , Tamil , Telugu