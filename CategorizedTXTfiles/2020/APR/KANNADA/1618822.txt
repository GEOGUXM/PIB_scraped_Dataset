      ರಸ್ತೆ ಸಾರಿಗೆ ಮತ್ತು ಹೆದ್ದಾರಿ ಸಚಿವಾಲಯ

      ಕೊವಿಡ್ -19 ಸಾಂಕ್ರಾಮಿಕ ಪರಿಸ್ಥಿತಿಯನ್ನು ಅವಕಾಶವನ್ನಾಗಿ ಪರಿವರ್ತಿಸುವಲ್ಲಿ ದೊಡ್ಡ ಪಾತ್ರವಹಿಸಲು ಸಾಗರೋತ್ತರ ಭಾರತೀಯ ವಿದ್ಯಾರ್ಥಿಗಳಿಗೆ ಕೇಂದ್ರ ಸಚಿವ ಶ್ರೀ ನಿತಿನ್ ಗಡ್ಕರಿ ಕರೆ
      Posted On: 26 APR 2020 9:52PM by PIB Bengaluru


    ಕೊವಿಡ್ - 19 ಸಾಂಕ್ರಾಮಿಕ ಪರಿಸ್ಥಿತಿಯನ್ನು ಅವಕಾಶವನ್ನಾಗಿ ಪರಿವರ್ತಿಸುವಲ್ಲಿ ದೊಡ್ಡ ಪಾತ್ರವಹಿಸಲು ಸಾಗರೋತ್ತರ ಭಾರತೀಯ ವಿದ್ಯಾರ್ಥಿಗಳಿಗೆ ಕೇಂದ್ರ ಸಚಿವ ಶ್ರೀ ನಿತಿನ್ ಗಡ್ಕರಿ ಕರೆ


    ದೇಶಾದ್ಯಂತ ಹೊಸ ಹೆದ್ದಾರಿಗಳು , ಹೆಚ್ಚಿನ ಸಂಖ್ಯೆಯ ರಸ್ತೆಬದಿಯ ಸೌಲಭ್ಯಗಳು ಮತ್ತು ಬಸ್ ತಾಣಗಳ ಯೋಜನೆಯಿಂದ ಅತ್ಯುತ್ತಮ ಹೂಡಿಕೆ ಅವಕಾಶ ಸಾದ್ಯ


    ವೆಬ್ ‌ ನಾರ್ ‌ ಗಳು , ವಿ . ಸಿ . ಗಳು ಮತ್ತು ಸಾಮಾಜಿಕ ಮಾಧ್ಯಮಗಳ ಮೂಲಕ ಉದ್ಯಮಿಗಳು ಮತ್ತು ಯುವಕರು ಸೇರಿದಂತೆ ಇದುವರೆಗೆ ಸುಮಾರು 1.3 ಕೋಟಿ ಜನರ ಜೊತೆಗೆ ಸಚಿವ ಶ್ರೀ ನಿತಿನ್ ಗಡ್ಕರಿ ಅವರು ತಲುಪಿ ದ್ದಾರೆ ಮತ್ತು ಕೋವಿಡ್ - 19 ತಡೆಯಲು ಹಾಗೂ ಮನೋಸ್ಥೈರ್ಯ ಹೆಚ್ಚಿಸಲು ಸರ್ಕಾರದ ಪ್ರಯತ್ನಗಳನ್ನು ವಿವರಿಸಿದ್ದಾರೆ


    ಕೇಂದ್ರ ರಸ್ತೆ ಸಾರಿಗೆ ಮತ್ತು ಹೆದ್ದಾರಿ ಸಚಿವರು ಮತ್ತು ಎಂ . ಎಸ್ ‌. ಎಂ . ಇ . ಶ್ರೀ ನಿತಿನ್ ಗಡ್ಕರಿ ಅವರು ವೆಬ್ ‌ ನಾರ್ ‌ ಗಳು , ವಿಡಿಯೋ ಕಾನ್ಫರೆನ್ಸ್ ಮತ್ತು ಇತರ ಸಾಮಾಜಿಕ ಮಾಧ್ಯಮ ಪ್ಲಾಟ್ ‌ ಫಾರ್ಮ್ ‌ ಗಳ ಮೂಲಕ ಸಮಾಜದ ವಿವಿಧ ವರ್ಗ , ವಿಭಾಗಗಳು ಮತ್ತು ಕ್ಷೇತ್ರಗಳೊಂದಿಗೆ ಕಳೆದ ಕೆಲವು ದಿನಗಳಲ್ಲಿ ಸಂಪರ್ಕ – ಸಂವಹನದ ಬೃಹತ್ ಕಾರ್ಯಕ್ರಮಗಳನ್ನು ಕೈಗೊಂಡಿದ್ದಾರೆ . ಇದು ಸುಮಾರು 1.30 ಕೋಟಿ ಜನರೊಂದಿಗೆ ಸಂವಹನ ನಡೆಸಿದ್ದಾರೆ .


    ಅದೇ ಸರಣಿಯಲ್ಲಿ , “ ಇಂಡಿಯನ್ ರೆಸ್ಪಾನ್ಸ್ ಟು ಗ್ಲೋಬಲ್ ಪ್ಯಾಂಡೆಮಿಕ್ : ರೋಡ್ಮ್ಯಾಪ್ ಫಾರ್ ಇಂಡಿಯಾ ಎಂಬ ವಿಷಯದಡಿಯಲ್ಲಿ ಯು . ಕೆ , ಕೆನಡಾ , ಸಿಂಗಾಪುರ್ , ಇತರ ಯುರೋಪಿಯನ್ ದೇಶಗಳು ಮತ್ತು ಆಸ್ಟ್ರೇಲಿಯಾದಂತಹ ವಿವಿಧ ದೇಶಗಳಲ್ಲಿನ ಭಾರತೀಯ ಸಾಗರೋತ್ತರ ವಿದ್ಯಾರ್ಥಿಗಳೊಂದಿಗೆ ಸಂವಹನ ನಡೆಸಿದರು . ವಿದ್ಯಾರ್ಥಿಗಳನ್ನುದ್ದೇಶಿಸಿ ಮಾತನಾಡಿದ ಸಚಿವರು ಶ್ರೀ ನಿತಿನ್ ಗಡ್ಕರಿ ಅವರು , ಭಾರತಕ್ಕೆ ತನ್ನ ಮುಂದಿನ ದಾರಿ ಸ್ಪಷ್ಟವಾಗಿದೆ . ನಮ್ಮಲ್ಲಿ ಎಲ್ಲವೂ ಸಕಾರಾತ್ಮಕವಾಗಿದೆ ಮತ್ತು ಈ ಪ್ರತಿಕೂಲತೆಯನ್ನು ಅವಕಾಶವಾಗಿ ಪರಿವರ್ತಿಸಲು ಸಮಗ್ರ ಪ್ರಯತ್ನಗಳನ್ನು ಮಾಡುತ್ತಿದ್ದೇವೆ . ಅದೇ ಸಮಯದಲ್ಲಿ , ನಾವು ವಿವಿಧ ಚಟುವಟಿಕೆಗಳನ್ನು ಪುನರಾರಂಭಿಸಲು ಮುಂದಾಗುತ್ತಿರುವಾಗ , ಕೊವಿಡ್ - 19 ವೈರಸ್ ಹರಡುವುದನ್ನು ತಡೆಗಟ್ಟಲು ನಾವೆಲ್ಲರೂ ಆರೋಗ್ಯ ಶಿಷ್ಠಾಚಾರ ‌ ಗಳಿಗೆ ಸಂಬಂಧಿಸಿದ ಎಲ್ಲಾ ಮುನ್ನೆಚ್ಚರಿಕೆಗಳನ್ನು ಅನುಸರಿಸಬೇಕಾಗಿದೆ . ನಮ್ಮ ದೊಡ್ಡ , ಮಧ್ಯಮ , ಸಣ್ಣ ಅಥವಾ ಸೂಕ್ಷ್ಮ ಕೈಗಾರಿಕೆಗಳು ವ್ಯವಹಾರ ಕಾರ್ಯಾಚರಣೆಗಳನ್ನು ಮಾಡುತ್ತಿರುವ ರೀತಿಯಲ್ಲಿ ಬದಲಾವಣೆಯನ್ನು ಮಾಡಬೇಕಾಗುತ್ತದೆ , ಇದರಲ್ಲಿ ಮುಖವಾಡಗಳು , ಸೆನಿಟೈಸರ್ಗಳು ಮತ್ತು ಸಾಮಾಜಿಕ ಅಂತರವನ್ನು ಖಾತ್ರಿಪಡಿಸುವುದು ಮತ್ತು ಕಾರ್ಮಿಕರಿಗೆ ಆಹಾರ - ಆಶ್ರಯ ವ್ಯವಸ್ಥೆಗಳನ್ನು ಮಾಡುವುದು , ಅವರು ತಮ್ಮ ಆಮದು ಕಡಿಮೆ ಮಾಡಿ ಪರ್ಯಾಯವನ್ನು ಹೆಚ್ಚಿಸುವುದು , ಪ್ರಮುಖ ನಗರ ( ಮೆಟ್ರೊ ಪಟ್ಟಣ ) ಗಳಿಂದ ದೂರದಲ್ಲಿರುವ ಹೊಸ ಸಣ್ಣಪ್ರದೇಶಗಳಲ್ಲಿ ವ್ಯಾಪಾರ ಮತ್ತು ಕೈಗಾರಿಕೆಗಳನ್ನು ಪ್ರಾರಂಭಿಸುವುದು . ಭಾರತದಲ್ಲಿ ಜೆ . ವಿ . ಇತ್ಯಾದಿಗಳನ್ನು ಸ್ಥಾಪಿಸಲು ಕಂಪನಿಗಳು ಜಾಗತಿಕ ಸಂಸ್ಥೆಗಳೊಂದಿಗೆ ಹೊಸ ಸಹಭಾಗಿತ್ವವನ್ನು ಹುಡುಕುವ ಅಗತ್ಯವಿದೆ ಎಂದು ಸಚಿವರು ಹೇಳಿದರು .


    ಅನೇಕ ದೇಶಗಳ , ಅನೇಕ ಕಂಪನಿಗಳು ಚೀನಾದಿಂದ ದೂರ ಸರಿಯಲು ಪ್ರಯತ್ನಿಸುತ್ತಿರುವುದರಿಂದ ನಮ್ಮ ಪ್ರಯತ್ನಗಳು ಭಾರತೀಯ ಬೇಡಿಕೆಯನ್ನು ಮಾತ್ರವಲ್ಲದೆ ಜಾಗತಿಕ ಮಾರುಕಟ್ಟೆಯನ್ನು ಪೂರೈಸುವ ಅಗತ್ಯವಿದೆ ಎಂದು ಶ್ರೀ ಗಡ್ಕರಿ ಹೇಳಿದ್ದಾರೆ . ಭಾರತದ ಜನಸಂಖ್ಯೆಯಲ್ಲಿ ಯುವಜನರು ಬಹುಪಾಲನ್ನು ಹೊಂದಿದ್ದು , ಭಾರತ ಜಗತ್ತನ್ನು ಮುನ್ನಡೆಸುತ್ತಿರುವುದರಿಂದ ವಿದೇಶದಲ್ಲಿ ಕಲಿಯುತ್ತಿರುವ ಯುವ ಭಾರತೀಯ ವಿದ್ಯಾರ್ಥಿಗಳು ಈ ಗುರಿಯಲ್ಲಿ ಹೆಚ್ಚಿನ ಕೊಡುಗೆ ನೀಡುವಂತೆ ಸಚಿವರು ಕರೆ ನೀಡಿದರು .


    22 ಗ್ರೀನ್ ಎಕ್ಸ್ ಪ್ರೆಸ್ ಹೆದ್ದಾರಿಗಳನ್ನು ಅಭಿವೃದ್ಧಿಪಡಿಸಲಾಗುತ್ತಿದೆ ಮತ್ತು ದೆಹಲಿ - ಮುಂಬೈ ಎಕ್ಸ್ ಪ್ರೆಸ್ ಹೆದ್ದಾರಿಯ ಹೊಸ ಜೋಡಣೆಯ ಕಾಮಗಾರಿ ಪ್ರಾರಂಭವಾಗಿದೆ . ಕೈಗಾರಿಕಾ ಸಮೂಹಗಳು , ಕೈಗಾರಿಕಾ ಉದ್ಯಾನವನಗಳು , ಲಾಜಿಸ್ಟಿಕ್ಸ್ ಉದ್ಯಾನವನಗಳು ಇತ್ಯಾದಿಗಳಲ್ಲಿ ಭವಿಷ್ಯದಲ್ಲಿ ಹೂಡಿಕೆ ಮಾಡಲು ಉದ್ಯಮಕ್ಕೆ ಒಂದು ಹೊಸ ಅವಕಾಶವನ್ನು ನೀಡಲಿವೆ . ಈ ಹೆದ್ದಾರಿಗಳ ಜೊತೆಗೆ ಸುಮಾರು 2000 ದಷ್ಟು ರಸ್ತೆಬದಿಯ ಸೌಲಭ್ಯಗಳನ್ನು ಅಭಿವೃದ್ಧಿಪಡಿಸಲಾಗುವುದು ಮತ್ತು 2000 ಬಸ್ ತಾಣಗಳನ್ನು ಸ್ಥಾಪಿಸುವ ಯೋಜನೆಯನ್ನು ಹೊಂದಿದ್ದೇವೆ ಎಂದು ಸಚಿವ ಶ್ರೀ ಗಡ್ಕರಿ ಅವರು ಹೇಳಿದರು .


    ಭಾರತದ ಬೆಳವಣಿಗೆಯ ಕಥೆಯ ಸಾಗಾದಲ್ಲಿ ಭಾಗವಹಿಸಲು ಮತ್ತು ಸಂಶೋಧನೆ , ನಾವೀನ್ಯತೆ , ನಿರ್ವಹಣೆ , ಔಷಧ , ಉನ್ನತ ಶಿಕ್ಷಣ ಇತ್ಯಾದಿ ಕ್ಷೇತ್ರಗಳಲ್ಲಿನ ಹೊಸ ಅವಕಾಶಗಳಲ್ಲಿ ಭಾಗವಹಿಸಲು ವಿದೇಶದಲ್ಲಿ ಭಾರತೀಯ ಮೂಲದ ವಿದ್ಯಾರ್ಥಿಗಳು ಮತ್ತು ಯುವ ಅದ್ಭುತ ಮನಸ್ಸು ಹೊಂದಿರುವ ವಿಜ್ಞಾನಿಗಳನ್ನು ಶ್ರೀ ನಿತಿನ್ ಗಡ್ಕರಿ ಆಹ್ವಾನಿಸಿದ್ದಾರೆ . ವಿಡಿಯೋ ಕಾನ್ಫರೆನ್ಸಿಂಗ್ ಮೂಲಕ ವಿವಿಧ ದೇಶಗಳ 43 ವಿಶ್ವವಿದ್ಯಾನಿಲಯಗಳ ಸಾಗರೋತ್ತರ ಭಾರತೀಯ ವಿದ್ಯಾರ್ಥಿಗಳೊಂದಿಗೆ ಸಂವಹನ ಮಾಡಿದ ಸಚಿವರು , ಪಿಪಿಪಿ ಅಥವಾ ಜೆವಿ ಆಗಿರಲಿ , ವಿವಿಧ ವಿಧಾನಗಳಲ್ಲಿ ಸರ್ಕಾರವು ಇಂತಹ ಉದ್ಯಮಗಳಿಗೆ ಹೆಚ್ಚಿನ ಬೆಂಬಲ ನೀಡುತ್ತದೆ ಎಂದು ಭರವಸೆ ನೀಡಿದರು .


    ಇದುವರೆಗೆ ಸುಮಾರು 8000 ವ್ಯಾಪಾರ ಮುಖಂಡರು , ಕೈಗಾರಿಕೋದ್ಯಮಿಗಳು , ಉದ್ಯಮಿಗಳೊಂದಿಗೆ ಸಚಿವ ಶ್ರೀ ಗಡ್ಕರಿ ಅವರು ಸಂವಹನ ನಡೆಸಿದ್ದಾರೆ , ಹಣಕಾಸು , ವಾಣಿಜ್ಯ ಮತ್ತು ಕೈಗಾರಿಕೆ , ರೈಲ್ವೆ , ಕಾರ್ಮಿಕ ಮತ್ತು ಉದ್ಯೋಗ ಸೇರಿದಂತೆ ಸಂಬಂಧಿತ ಸಚಿವಾಲಯಗಳು ಮತ್ತು ಇಲಾಖೆಗಳಿಗೆ ತಮ್ಮ ವಿಷಯಗಳನ್ನು ತಿಳಿಸಿದ್ದಾರೆ ಮತ್ತು ಅವರ ಸಮಸ್ಯೆಗಳನ್ನು ಸದಾ ಆಲಿಸುತ್ತಿದ್ದಾರೆ .


    ಉದ್ಯಮಗಳಿಗೆ 3 ತಿಂಗಳಲ್ಲಿ ಅಗತ್ಯ ಅನುಮತಿ ಪಡೆಯಲು ತಮ್ಮ ಸಚಿವಾಲಯ ಎಲ್ಲಾ ಸಹಾಯ ಮಾಡುತ್ತದೆ ಎಂದು ಸಚಿವರು ಹೇಳಿದರು . ಮೂಲಸೌಕರ್ಯ ಅಭಿವೃದ್ಧಿಗೆ ಮತ್ತು ಗ್ರಾಮೀಣ , ಬುಡಕಟ್ಟು ಮತ್ತು ಕೃಷಿ ಕ್ಷೇತ್ರಗಳು / ಪ್ರದೇಶಗಳ ಬೆಳವಣಿಗೆಗೆ ಪ್ರಾಮುಖ್ಯತೆ ನೀಡಲಾಗುತ್ತಿದೆ , ಎಲ್ಲಾ ಪಾಲುದಾರರು ಒಟ್ಟಾಗಿ ಕೆಲಸ ಮಾಡಬೇಕಾಗುತ್ತದೆ ಎಂದ ಸಚಿವರು , ನಾವು ಕೊರೊನ ವಿರುದ್ಧ ಹೋರಾಟವನ್ನು ಗೆಲ್ಲುತ್ತೇವೆ ಮತ್ತು ಆರ್ಥಿಕ ವ್ಯವಸ್ಥೆಯನ್ನು ಮುಂಚೂಣಿಯಿಂದ ಹೋರಾಡಿ ಗೆಲ್ಲುತ್ತೇವೆ ಎಂಬ ವಿಶ್ವಾಸವನ್ನು ಸಚಿವ ಶ್ರೀ ಗಡ್ಕರಿ ಅವರು ವ್ಯಕ್ತಪಡಿಸಿದರು .


    ನಾಸಾದ ಭಾರತೀಯ ಮೂಲದ ವಿಜ್ಞಾನಿ ಹೊರತುಪಡಿಸಿ , ವಿವಿಧ ದೇಶಗಳ 43 ವಿಶ್ವವಿದ್ಯಾಲಯಗಳ ಸಾಗರೋತ್ತರ ಭಾರತೀಯ ವಿದ್ಯಾರ್ಥಿಗಳೊಂದಿಗೆ ಸಚಿವ ಶ್ರೀ ನಿತಿನ್ ಗಡ್ಕರಿ ಅವರು ಸಂವಹನ ನಡೆಸಿದರು . ಈ ಹಿಂದೆ ಎಫ್ ‌ . ಐ . ಸಿ . ಸಿ . ಐ , ಎಸ್ ‌ . ಎಂ . ಇ , ಕ್ರೆಡೈ ಮುಂಬೈ , ಎಸ್ ‌ . ಎಂ . ಇ . ಗಳು , ಸಿ . ಇ . ಒ . ಗಳ ಕ್ಲಬ್ ಆಫ್ ಇಂಡಿಯಾ , ಎ . ಐ . ಪಿ . ಎಂ . ಎ , ಭಾರತೀಯ ಶಿಕ್ಷಣ್ ಮನಲ್ , ಯುವ ಅಧ್ಯಕ್ಷರ ಸಂಸ್ಥೆ , ಮಹಾರಾಷ್ಟ್ರ ಆರ್ಥಿಕ ಅಭಿವೃದ್ಧಿ ಮಂಡಳಿ , ಅಸ್ಸೋಕಾಮ್ , ಪಿ . ಎಚ್ ‌ . ಡಿ ಚೇಂಬರ್ ಆಫ್ ಕಾಮರ್ಸ್ , ಭಾರತ್ ವಾಣಿಜ್ಯ ಸಂಸ್ಥೆ ಇತ್ಯಾದಿ ಹಲವಾರು ಸಂಸ್ಥೆಗಳು , ಸಂಘಟನೆಗಳ , ಸದಸ್ಯರು ಮತ್ತು ಪ್ರತಿನಿಧಿಗಳು ನಡೆಸಿದ ಇದೇ ರೀತಿಯ ಸಭೆಗಳಲ್ಲಿ ಭಾಗವಹಿಸಿ ಶ್ರೀ ಗಡ್ಕರಿಯೊಂದಿಗೆ ಸಂವಹನ ನಡೆಸಿದ್ದಾರೆ.


    ***

    
    
    (Release ID: 1618822) Visitor Counter : 10
    
    
      Read this release in: English , Urdu , Hindi , Assamese , Bengali , Manipuri , Punjabi , Telugu