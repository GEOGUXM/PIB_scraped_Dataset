      ರಸ್ತೆ ಸಾರಿಗೆ ಮತ್ತು ಹೆದ್ದಾರಿ ಸಚಿವಾಲಯ

      ದೇಶಾದ್ಯಂತ ಹೆಚ್ಚುತ್ತಿರುವ ಸರಕುಗಳ ಸಾಗಣಿಕೆಗಳನ್ನು ನಿರ್ವಹಿಸುತ್ತಿರುವ ಟ್ರಕ್/ ಲಾರಿ ಚಾಲಕರು ಮಾಡಬೇಕಾದ ಮತ್ತು ಮಾಡಬಾರದ ವಿಷಯಗಳ ಕುರಿತು ವಿವರಣೆ ನೀಡಲು ಕೇಂದ್ರ ರಸ್ತೆ ಸಾರಿಗೆ ಮತ್ತು ಹೆದ್ದಾರಿ ಸಚಿವಾಲಯದಿಂದ ನೂತನ ಅನಿಮೇಷನ್ ವೀಡಿಯೊ
      Posted On: 25 APR 2020 5:35PM by PIB Bengaluru


    ದೇಶಾದ್ಯಂತ ಹೆಚ್ಚುತ್ತಿರುವ ಸರಕುಗಳ ಸಾಗಣಿಕೆಗಳನ್ನು ನಿರ್ವಹಿಸುತ್ತಿರುವ ಟ್ರಕ್ / ಲಾರಿ ಚಾಲಕರು ಮಾಡಬೇಕಾದ ಮತ್ತು ಮಾಡಬಾರದ ವಿಷಯಗಳ ಕುರಿತು ವಿವರಣೆ ನೀಡಲು ಕೇಂದ್ರ ರಸ್ತೆ ಸಾರಿಗೆ ಮತ್ತು ಹೆದ್ದಾರಿ ಸಚಿವಾಲಯದಿಂದ ನೂತನ ಅ ನಿಮೇಷನ್ ವೀಡಿಯೊ


    ಲಾಕ್ ಡೌನ್ ಸಮಯದಲ್ಲಿ ಅಗತ್ಯ ಸರಕುಗಳು ಮತ್ತು ಔಷಧಿಗಳನ್ನು ಸಾಗಿಸುತ್ತಿರುವ
    ಟ್ರಕ್ / ಲಾರಿ ಚಾಲಕರನ್ನು ಗೌರವಿಸಲು ದೂರವಾಣಿ ಕರೆಗಳು


    ಕೇಂದ್ರ ರಸ್ತೆ ಸಾರಿಗೆ ಮತ್ತು ಹೆದ್ದಾರಿ ಸಚಿವಾಲಯವು ಒಂದು ವಿವರಣಾತ್ಮಕ ಆನಿಮೇಷನ್ ವೀಡಿಯೊವನ್ನು ಬಿಡುಗಡೆ ಮಾಡಿದೆ , ಇದು ದೇಶಾದ್ಯಂತ ಅಗತ್ಯ ವಸ್ತುಗಳನ್ನು ಸಾಗಿಸಲು ಪ್ರವಾಸ ಮಾಡುತ್ತಿರುವ ಮತ್ತು ಸರಕು ಸಾಗಣಿಕೆಗಳನ್ನು ನಿರ್ವಹಿಸುತ್ತಿರುವ ಟ್ರಕ್ / ಲಾರಿ ಚಾಲಕರಿಗೆ ತಾವು ಮಾಡಬೇಕಾದ ಮತ್ತು ಮಾಡಬಾರದ ವಿಷಯಗಳ ವಿವರಣೆಗಳನ್ನು ಒದಗಿಸುತ್ತದೆ . ಕೊವಿಡ್ - 19 ಅನ್ನು ನಿಗ್ರಹಿಸಲು ಮತ್ತು ಜೀವಗಳನ್ನು ಉಳಿಸಲು ಸರ್ಕಾರವು ಲಾಕ್ ‌ ಡೌನ್ ಅನ್ನು ಅನಿವಾರ್ಯವಾಗಿ ವಿಸ್ತರಿಸಬೇಕಾದ ಸನ್ನಿವೇಶದಲ್ಲಿ ದೇಶದಾದ್ಯಂತ ಅಗತ್ಯ ವಸ್ತುಗಳು ಮತ್ತು ಔಷಧಿಗಳನ್ನು ಸಾಗಿಸುವ ಮೂಲಕ ಸಾರ್ವಜಿನಕರಿಗೆ ನಮ್ಮ ಜೀವನವನ್ನು ಸರಾಗಗೊಳಿಸುವ ಕೆಲಸ ಮಾಡುತ್ತಿರುವ ಈ ಟ್ರಕ್ / ಲಾರಿ ಚಾಲಕರನ್ನು ಗೌರವಿಸಲು ಮತ್ತು ಸಹಕರಿಸುವಂತೆ ಈ ಅನಿಮೇಷನ್ ವಿಡಿಯೊ ಜನತೆಗೆ ಪ್ರೇರೇಪಿಸುತ್ತದೆ .


    ಗ್ರಾಫಿಕ್ ಅನಿಮೇಷನ್ ಮೂಲಕ ಪ್ರಭಾವಶಾಲಿ ಸಂದೇಶ ರೂಪದಲ್ಲಿ ಮಾಡಬೇಕಾದ ಮತ್ತು ಮಾಡಬಾರದ ವಿಷಯಗಳ ಮಾಹಿತಿಗಳನ್ನು ವಿವರಿಸಲಾಗಿದೆ .

      * ನೋವೆಲ್ ಕೊರೊನಾವೈರಸ್ ಸೋಂಕು ಕಾಯಿಲೆ ( ಕೊವಿಡ್ - 19) ಯಿಂದ ಸುರಕ್ಷಿತರಾಗಿರಿ
      * ಲಾಕ್ ‌ ಡೌನ್ ಸಮಯದಲ್ಲಿ ಅಗತ್ಯ ವಸ್ತುಗಳು ಮತ್ತು ಔಷಧಿಗಳ ಪೂರೈಕೆ ಹಾಗೂ ಸಾಗಣಿಕೆ - ಸರಪಳಿಯನ್ನು ನಿರ್ವಹಿಸುವ ಟ್ರಕ್ / ಲಾರಿ ಚಾಲಕರನ್ನು ಗೌರವಿಸಿ ಮತ್ತು ಅವರಿಗೆ ಸಹಕರಿಸಿ
      * ನಿಮ್ಮನ್ನು ಹಾಗು ಇತರರನ್ನು ರಕ್ಷಿಸಿ ಮತ್ತು ನಿಮ್ಮ ಸ್ವಂತ ಸುರಕ್ಷತೆಗಾಗಿ ನಿಯಮಗಳನ್ನು ಅನುಸರಿಸಿ

    ಮಾಡಬೇಕಾದದ್ದು :

      * ವೈಯಕ್ತಿಕ ನೈರ್ಮಲ್ಯವನ್ನು ಕಾಪಾಡಿಕೊಳ್ಳಿ
      * ಸಾಧ್ಯವಾದಾಗಲೆಲ್ಲಾ ಕನಿಷ್ಠ 20 ಸೆಕೆಂಡುಗಳ ಕಾಲ ನಿಮ್ಮ ಕೈಗಳನ್ನು ಸಾಬೂನು ಮತ್ತು ಶುದ್ಧ ನೀರಿನಿಂದ ತೊಳೆಯಿರಿ
      * ವಾಹನ ಚಲಾಯಿಸುವಾಗ / ಚಾಲನೆ ಬಿಟ್ಟು ನಿರ್ಗಮಿಸುವಾಗ ಮಾಸ್ಕ್ ಧರಿಸಿ
      * ಮಾಸ್ಕ್ ಬಳಸಿದ ನಂತರ ಅದನ್ನು ಸಾಬೂನು ಮತ್ತು ಶುದ್ಧ ನೀರಿನಿಂದ ತೊಳೆದು ಒಣಗಿಸಿ
      * ನಿಮ್ಮ ವಾಹನದಲ್ಲಿ ಯಾವಾಗಲೂ ಸ್ಯಾನಿಟೈಜರ್ ಇರಿಸಿ
      * ವಾಹನ ಚಲಾಯಿಸುವಾಗ / ಚಾಲನೆ ಬಿಟ್ಟು ನಿರ್ಗಮಿಸುವಾಗ 70% ಆಲ್ಕೋಹಾಲ್ ಆಧಾರಿತ ಹ್ಯಾಂಡ್ ಸ್ಯಾನಿಟೈಜರ್ ಬಳಸಿ
      * ನಿಯಮಗಳ ಪ್ರಕಾರ ಚಾಲಕ ಮತ್ತು ಸಹಾಯಕನನ್ನು ಹೊರತುಪಡಿಸಿ ಹೆಚ್ಚುವರಿ ಪ್ರಯಾಣಿಕರೊಂದಿಗೆ ಪ್ರಯಾಣಿಸಬೇಡಿ
      * ಸಾಮಾಜಿಕ ಅಂತರವನ್ನು ಕಾಪಾಡಿಕೊಳ್ಳಿ
      * ಚೆಕ್ ಪೋಸ್ಟ್ ಗಳು / ಸರಕು ತುಂಬುವ - ಇಳಿಸುವ ಸ್ಥಳಗಳು / ರೆಸ್ಟೋರೆಂಟ್ ‌ ಗಳು ಇತ್ಯಾದಿಗಳಲ್ಲಿ ಜನರೊಂದಿಗೆ ನಿಕಟ ಸಂಪರ್ಕಕ್ಕೆ ಬರುವುದನ್ನು ತಪ್ಪಿಸಿ
      * ಪ್ರತಿದಿನ ನಿಮ್ಮ ವಾಹನವನ್ನು ಸ್ವಚ್ಛಗೊಳಿಸಿ

    ಮಾಡಬಾರದು

     1. ಹರಿದ / ಹಳೆಯ ಹಾಗೂ ಇತರರು ಬಳಸಿದ ಮಾ ಸ್ಕ್ ಗಳನ್ನು ಬಳಸಬೇಡಿ
     2. ನಿಮ್ಮ ವಾಹನದಲ್ಲಿ ನಿಮ್ಮೊಂದಿಗೆ ಪ್ರಯಾಣಿಸಲು ಒಂದಕ್ಕಿಂತ ಹೆಚ್ಚು ಸಹಾಯಕರಿಗೆ ಅನುಮತಿ ನೀಡಬೇಡಿ
     3. ಸಾಮಾಜಿಕ ಕೂಟಗಳನ್ನು ಮಾಡಬೇಡಿ
     4. ನಿಮ್ಮ ನೈರ್ಮಲ್ಯವನ್ನು ನಿರ್ಲಕ್ಷಿಸಬೇಡಿ

    ಬನ್ನಿ , ನಾವೆಲ್ಲರೂ ಪರಸ್ಪರ ಒಬ್ಬರನ್ನೊಬ್ಬರು ಕಾಳಜಿಪೂರ್ವಕ ನೋಡಿಕೊಳ್ಳೋಣ ಮತ್ತು ಕೊವಿಡ್ -19 ಹರಡುವುದನ್ನು ನಿಲ್ಲಿಸೋಣ .


    ವಿಡಿಯೊವನ್ನು ವೀಕ್ಷಿಸಲು ಕ್ಲಿಕ್ ಮಾಡಿ


    ***

    
    
    (Release ID: 1618340) Visitor Counter : 13
    
    
      Read this release in: English , Urdu , Marathi , Hindi , Bengali , Assamese , Manipuri , Punjabi , Gujarati , Odia , Tamil , Telugu , Malayalam
    
    
    

   
   
4.