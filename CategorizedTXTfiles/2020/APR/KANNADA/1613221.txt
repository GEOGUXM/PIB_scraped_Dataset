      ಆಯುಷ್

      ಕೋವಿಡ್ -19 ಸಂಕಷ್ಟದಲ್ಲಿ ಸ್ವರಕ್ಷಣೆಗಾಗಿ ರೋಗ ನಿರೋಧಕ ಶಕ್ತಿ ಹೆಚ್ಚಳವನ್ನು ಪುನರುಚ್ಚರಿಸಿದ ಆಯುಷ್
      Posted On: 10 APR 2020 9:38PM by PIB Bengaluru


    ಕೋವಿಡ್ - 19 ಸಂಕಷ್ಟದಲ್ಲಿ ಸ್ವರಕ್ಷಣೆಗಾಗಿ ರೋಗ ನಿರೋಧಕ ಶಕ್ತಿ ಹೆಚ್ಚಳವನ್ನು ಪುನರುಚ್ಚರಿಸಿದ ಆಯುಷ್


    ಆಯುಷ್ ಸಚಿವಾಲಯ ವಿವಿಧ ರೋಗ ನಿರೋಧಕ ಹೆಚ್ಚಳ ಕ್ರಮಗಳ ಬಗ್ಗೆ ಆಯುರ್ವೇದದಲ್ಲಿರುವ ಕಾಲ ಕಾಲಕ್ಕೆ ಪರೀಕ್ಷಿಸಲ್ಪಟ್ಟ ಧೋರಣೆಗಳು / ಕ್ರಮಗಳ ಬಗ್ಗೆ ಸಲಹೆಗಳನ್ನು ನೀಡುತ್ತಲೇ ಬಂದಿದೆ . ಈ ಸಲಹೆಗಳು ಈ ಸಂಕಷ್ಟದ ಪರೀಕ್ಷಾ ಸಮಯದಲ್ಲಿ ವ್ಯಕ್ತಿಯ ರೋಗ ನಿರೋಧಕ ಶಕ್ತಿಯನ್ನು ಹೆಚ್ಚಿಸುವ ನಿಟ್ಟಿನಲ್ಲಿ ಕೈಗೊಳ್ಳುವ ಎಲ್ಲಾ ಕ್ರಮಗಳಿಗೆ ಪೂರಕವಾಗಿರುತ್ತವೆ ಎಂದು ಸಚಿವಾಲಯ ಪುನರುಚ್ಚರಿಸಿದೆ .


    2020 ರ ಮಾರ್ಚ್ 31 ರಂದು ಹೊರಡಿಸಲಾದ ಸಲಹಾ ಮಾರ್ಗದರ್ಶಿಗಳು , ಈ ಕೆಳಗಿನ ಐದು ಪ್ರಮುಖ ಕ್ಷೇತ್ರವನ್ನು ಒಳಗೊಂಡಿವೆ :

     1. ಸಲಹೆ ಹೊರಡಿಸಲು ಕಾರಣವಾಗಿರುವ ಹಿನ್ನೆಲೆ :

    ಕೋವಿಡ್ - 19 ಪಿಡುಗಿನ ಹಿನ್ನೆಲೆಯಲ್ಲಿ ಜಗತ್ತಿನಾದ್ಯಂತ ಇಡೀಯ ಮನುಕುಲವೇ ತೊಂದರೆಗೀಡಾಗಿದೆ . ದೇಹದ ನೈಸರ್ಗಿಕ ರಕ್ಷಣಾ ವ್ಯವಸ್ಥೆ ( ರೋಗ ನಿರೋಧಕ ಶಕ್ತಿ ) ಆರೋಗ್ಯವನ್ನು ಉತ್ತಮವಾಗಿ ಕಾಪಾಡಿಕೊಳ್ಳುವಲ್ಲಿ ಪ್ರಮುಖ ಪಾತ್ರವಹಿಸುತ್ತದೆ .


    ರೋಗ ಬಾರದಂತೆ ತಡೆಯುವುದು ಅದನ್ನು ಗುಣಪಡಿಸುವುದಕ್ಕಿಂತ ಉತ್ತಮ ಎಂಬುದು ನಮಗೆಲ್ಲರಿಗೂ ತಿಳಿದಿದೆ . ಕೋವಿಡ್ - 19 ಕ್ಕೆ ಔಷಧಿ ಇಲ್ಲದಿರುವಾಗ , ಈ ಸಮಯದಲ್ಲಿ ನಮ್ಮ ರೋಗ ನಿರೋಧಕ ಶಕ್ತಿಯನ್ನು ಹೆಚ್ಚಿಸುವ ಕ್ರಮಗಳನ್ನು ಕೈಗೊಳ್ಳುವುದು ಉತ್ತಮ .


    ಆಯುರ್ವೇದ ಜೀವನದ ವಿಜ್ಞಾನವಾಗಿ ಆರೋಗ್ಯವಂತರಾಗಿ ಮತ್ತು ಸಂತೋಷದಿಂದ ಬದುಕಲು ನಿಸರ್ಗ ಒದಗಿಸಿರುವ ಕೊಡುಗೆಗಳನ್ನು ಪ್ರಚುರಪಡಿಸುತ್ತದೆ . ರೋಗ ಬಾರದಂತೆ ತಡೆಯುವ ನಿಟ್ಟಿನಲ್ಲಿ ಆಯುರ್ವೇದದ ವಿಸ್ತಾರವಾದ ಜ್ಞಾನ , ಅರೋಗ್ಯಪೂರ್ಣ ಬದುಕಿಗಾಗಿ ದಿನನಿತ್ಯದ ಕಾರ್ಯಕ್ರಮಗಳನ್ನು ಒಳಗೊಂಡ ’ ದಿನಚರ್ಯೆ ’ ಮತ್ತು ’ ಋತುಚರ್ಯೆ ” – ಅಂದರೆ ಕಾಲಮಾನದ ದಿನಚರಿಯನ್ನು ಹೊಂದಿದೆ . ಇದು ಮುಖ್ಯವಾಗಿ ಸಸ್ಯಾಧಾರಿತ ವಿಜ್ಞಾನ . ಆಯುರ್ವೇದದ ಶಾಸ್ತ್ರೀಯ ಗ್ರಂಥಗಳು ವ್ಯಕ್ತಿತ್ವ ಮತ್ತು ಮತ್ತು ಸೌಹಾರ್ದತೆಯಿಂದಾಗಿ ಪ್ರತಿಯೊಬ್ಬರೂ ಅವರ ರೋಗ ನಿರೋಧಕ ಶಕ್ತಿಯನ್ನು ಹೆಚ್ಚಿಸಬಹುದು ಎಂಬುದನ್ನು ಒತ್ತಿ ಹೇಳುತ್ತವೆ .


    ಆಯುಷ್ ಸಚಿವಾಲಯವು ಕೆಲವು ಸ್ವ - ಶುಶ್ರೂಷೆಯ ಮಾರ್ಗದರ್ಶಿಗಳನ್ನು ಶಿಫಾರಸು ( ಅವುಗಳನ್ನು ಈ ಕೆಳಗಿನ ವಿಭಾಗಗಳಲ್ಲಿ ನೀಡಲಾಗಿದೆ .) ಮಾಡುತ್ತದೆ . ರೋಗ ಬಾರದಂತೆ ತಡೆಯುವ ಆರೋಗ್ಯ ರಕ್ಷಣಾ ಕ್ರಮಗಳನ್ನು ಮತ್ತು ಶ್ವಾಸಕೋಶ ಸಂಬಂಧಿ ಆರೋಗ್ಯಕ್ಕಾಗಿ ರೋಗ ನಿರೋಧಕ ಶಕ್ತಿಯನ್ನು ಹೆಚ್ಚಿಸುವ ಕ್ರಮಗಳು ಇದರಲ್ಲಿ ಸೇರಿವೆ . ಇವುಗಳಿಗೆ ಆಯುರ್ವೇದ ಸಾಹಿತ್ಯ ಮತ್ತು ವೈಜ್ಞಾನಿಕ ಪ್ರಕಟಣೆಗಳ ಸಾಕ್ಶ್ಯಾಧಾರವಿದೆ .

     1. ರೋಗ ನಿರೋಧಕ ಶಕ್ತಿಯನ್ನು ಹೆಚ್ಚಿಸಲು ಸಾಮಾನ್ಯ ಕ್ರಮಗಳು ;
     1. ದಿನ ಬಿಸಿ ನೀರು ಕುಡಿಯಿರಿ
     2. ಆಯುಷ್ ಸಚಿವಾಲಯ ಸಲಹೆ ಮಾಡಿರುವಂತೆ ಯೋಗಾಸನ , ಪ್ರಾಣಾಯಾಮ ಮತ್ತು ಧ್ಯಾನ ಇವುಗಳನ್ನು ದಿನ ನಿತ್ಯ 30 ನಿಮಿಷ ಕಾಲ ಆಯುಷ್ ಸಚಿವಾಲಯ ಸಲಹೆ ಮಾಡಿರುವಂತೆ ನಡೆಸಿ .
     3. ಸಾಂಬಾರು ಪದಾರ್ಥಗಳಾದ ಹಳದಿ , ಜೀರಿಗೆ , ಕೊತ್ತಂಬರಿ ಮತ್ತು ಬೆಳ್ಳುಳ್ಳಿಗಳನು ಅಡುಗೆಯಲ್ಲಿ ಬಳಸಿ
     1. ಆಯುರ್ವೇದದಲ್ಲಿ ರೋಗ ನಿರೋಧಕ ಶಕ್ತಿ ಉದ್ದೀಪನ ಕ್ರಮಗಳು:
     1. 10 ಗ್ರಾಂನಷ್ಟು ( ಒಂದು ಚಮಚ ) ಚ್ಯವನಪ್ರಾಶವನ್ನು ಬೆಳಗ್ಗಿನ ಹೊತ್ತು ಸೇವಿಸಿ . ಮಧುಮೇಹ ( ಸಕ್ಕರೆ ಖಾಯಿಲೆ ) ಇರುವವರು ಸಕ್ಕರೆ ಅಂಶ ಇಲ್ಲದಿರುವ ಚ್ಯವನಪ್ರಾಶವನ್ನು ಬಳಸಬೇಕು .
     2. ಹರ್ಬಲ್ ಚಹಾ / ತುಳಸಿ , ದಾಲ್ಚಿನಿ , ಕಾಳು ಮೆಣಸು , ಒಣ ಶುಂಠಿ ಮತ್ತು ಒಣದ್ರಾಕ್ಷಿ ಹಾಕಿ . ತಯಾರಿಸಿದ ಡಿಕಾಕ್ಷನ್ ದಿನಕ್ಕೆ ಒಂದು ಬಾರಿ ಅಥವಾ ಎರಡು ಬಾರಿ ಸೇವಿಸಿ . ಅವಶ್ಯವಿದ್ದರೆ ನಿಮ್ಮ ರುಚಿಗೆ ತಕ್ಕಷ್ಟು ಬೆಲ್ಲ ಮತ್ತು ತಾಜಾ ನಿಂಬೆ ರಸ ಸೇರಿಸಿ .
     3. ಚಿನ್ನದ ಹಾಲು - ಅರ್ಧ ಚಮಚ ಹಳದಿ ಹುಡಿಯನ್ನು 150 ಎಂ . ಎಲ್ . ಬಿಸಿ ಹಾಲಿಗೆ ಹಾಕಿ ದಿನಕ್ಕೆ ಒಂದು ಬಾರಿ ಅಥವಾ ಎರಡು ಬಾರಿ ಸೇವಿಸಿ .

    4. ಸರಳ ಆಯುರ್ವೇದ ಪ್ರಕ್ರಿಯೆಗಳು

     1. ಮೂಗಿಗೆ ಹಾಕುವ ವಸ್ತುಗಳು : ಸಾಸಿವೆ ತೈಲ / ತೆಂಗಿನೆಣ್ಣೆ ಅಥವಾ ತುಪ್ಪವನ್ನು ಮೂಗಿನ ಎರಡೂ ಹೊಳ್ಳೆಗಳಿಗೆ ( ಪ್ರತಿಮಾರ್ಷನಾಸ್ಯ ) ಬೆಳಿಗ್ಗೆ ಮತ್ತು ಸಂಜೆ ಲೇಪಿಸಿ .
     2. ಎಣ್ಣೆ ಮುಕ್ಕಳಿಸುವ ಚಿಕಿತ್ಸೆ : ಒಂಡು ಚಮಚದಷ್ಟು ಸಾಸಿವೆ ಎಣ್ಣೆ ಅಥವಾ ತೆಂಗಿನೆಣ್ಣೆಯನ್ನು ಬಾಯಿಗೆ ಹಾಕಿಕೊಳ್ಳಿ . ಅದನ್ನು ಕುಡಿಯಬೇಡಿ , ಬದಲು 2 ರಿಂದ 3 ನಿಮಿಷ ಮುಕ್ಕಳಿಸಿ ಮತ್ತು ಉಗುಳಿ , ನಂತರ ಬಿಸಿ ನೀರಿನಿಂದ ತೊಳೆಯಿರಿ . ಇದನ್ನು ದಿನಕ್ಕೊಂದು ಬಾರಿ ಅಥವಾ ಎರಡು ಬಾರಿ ಮಾಡಬಹುದು .
     1. ಒಣ ಕೆಮ್ಮು/ ಗಂಟಲಿನಲ್ಲಿ ನೋವು ಇದ್ದಾಗ ಮಾಡಬೇಕಾದ ಪ್ರಕ್ರಿಯೆಗಳು:
     1. ತಾಜಾ ಪುದಿನ ( ಮೆಂತೆ ) ಎಲೆಗಳನ್ನು ಹಾಕಿದ ಅಥವಾ ಸೋಂಪು ಬೀಜಗಳನ್ನು . ಬೆರೆಸಿದ ಹಬೆಯಲ್ಲಿ ಉಸಿರನ್ನು ಒಳಗೆಳೆದುಕೊಳ್ಳುವುದು , ಇದನ್ನು ದಿನಕ್ಕೊಂದು ಬಾರಿ ಮಾಡಬಹುದು .
     2. ಲವಂಗ ಹುಡಿಯನ್ನು ನೈಸರ್ಗಿಕ ಸಕ್ಕರೆ / ಜೇನಿನೊಂದಿಗೆ ಮಿಶ್ರಣ ಮಾಡಿ ಕಫ ಇದ್ದರೆ ಮತ್ತು ಗಂಟಲಿನಲ್ಲಿ ಕಿರಿಕಿರಿ ಇದ್ದರೆ ದಿನಕ್ಕೆ 2-3 ಬಾರಿ ಸೇವಿಸಬಹುದು .
     3. ಈ ಕ್ರಮಗಳು ಸಾಮಾನ್ಯವಾಗಿ ಸಾಮಾನ್ಯ ಒಣ ಕೆಮ್ಮು ಮತ್ತು ಗಂಟಲು ನೋವನ್ನು ಉಪಶಮನ ಮಾಡುತ್ತವೆ . ಆದಾಗ್ಯೂ , ಈ ಲಕ್ಷಣಗಳು ಮುಂದುವರೆದರೆ ವೈದ್ಯರನ್ನು ಸಮಾಲೋಚಿಸುವುದು ಉತ್ತಮ .

    ಆಯುಷ್ ಸಚಿವಾಲಯದ ಉಪಕ್ರಮವನ್ನು ಅನುಸರಿಸಿ ಹಲವು ರಾಜ್ಯ ಸರಕಾರಗಳು ಕೂಡಾ ಸಾಂಪ್ರದಾಯಿಕ ವೈದ್ಯಕೀಯ ಪರಿಹಾರಗಳನ್ನು ರೋಗ ನಿರೋಧಕ ಶಕ್ತಿ ಹೆಚ್ಚಳ ಮತ್ತು ರೋಗ ಬಾರದಂತೆ ತಡೆಯುವ ಕ್ರಮಗಳಾಗಿ ಆರೋಗ್ಯ ರಕ್ಷಣಾ ಸಲಹೆಗಳನು ಹೊರಡಿಸಿವೆ . ಇವು ನಿರ್ದಿಷ್ಟವಾಗಿ ಕೋವಿಡ್ - 19 ಜಾಗತಿಕ ಸಾಂಕ್ರಾಮಿಕದ ಹಿನ್ನೆಲೆಯಲ್ಲಿ ಪ್ರಸ್ತುತವಾದಂತಹವಾಗಿವೆ .


    ಈ ಸಲಹಾ ಮಾರ್ಗದರ್ಶಿಗಳಲ್ಲದೆ , ಇವುಗಳ ಜೊತೆಗೆ ಆಯುಷ್ ಸಚಿವಾಲಯವು ಕೋವಿಡ್ - 19 ನಿಯಂತ್ರಣಕ್ಕೆ ದೇಶಾದ್ಯಂತ ಎಲ್ಲಾ ಜಿಲ್ಲೆಗಳಲ್ಲಿ ಜಿಲ್ಲಾ ಮಟ್ಟದ ತುರ್ತು ಯೋಜನೆಗಳನ್ನು ರೂಪಿಸುವಾಗ ಆಯುಷ್ ಪರಿಹಾರಗಳನ್ನು ಸೇರಿಸಿಕೊಳ್ಳುವಂತೆ ಪ್ರಸ್ತಾವನೆಗಳನ್ನು ಮಾಡಿದೆ . ಸಚಿವಾಲಯವು ಕೋವಿಡ್ - 19 ರ ಹಿನ್ನೆಲೆಯಲ್ಲಿ ವಿವಿಧ ಆಯುಷ್ ಪದ್ದತಿಗಳನ್ನು ಅನುಸರಿಸುವ ವೈದ್ಯರಿಗೆ ಅನ್ವಯಿಸುವಂತೆ ಒಟ್ಟು ಸೇರಿಸಿದ ಕರಡು ಮಾರ್ಗದರ್ಶಿಗಳನ್ನು ರೂಪಿಸಿದ್ದು , ಅವುಗಳು ಸಾರ್ವಜನಿಕ ಆರೋಗ್ಯ ತಜ್ಞರ ಪರಿಶೀಲನೆ ಬಳಿಕ ಸದ್ಯದಲ್ಲಿಯೇ ಪ್ರಕಟಗೊಳ್ಳಲಿವೆ


    ***


    

    
    (Release ID: 1613221) Visitor Counter : 124
    
    
      Read this release in: Telugu , English , Urdu , Hindi , Assamese , Bengali , Punjabi , Gujarati , Tamil
    
    
    

3.