      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ಕೋವಿಡ್–19 ಅಪ್ ಡೇಟ್ಸ್
      Posted On: 08 APR 2020 6:27PM by PIB Bengaluru


    ಕೋವಿಡ್ –19 ಅಪ್ ಡೇಟ್ಸ್


    ದೇಶದಲ್ಲಿ ಕೋವಿಡ್ - 19 ತಡೆಗಟ್ಟುವಿಕೆ , ನಿಯಂತ್ರಣ ಮತ್ತು ನಿರ್ವಹಣೆಗಾಗಿ ಭಾರತ ಸರ್ಕಾರವು ರಾಜ್ಯಗಳು / ಕೇಂದ್ರಾಡಳಿತ ಪ್ರಧೇಶಗಳ ಜೊತೆಗೆ ಹಲವಾರು ಕ್ರಮಗಳನ್ನು ತೆಗೆದುಕೊಳ್ಳುತ್ತಿದೆ . ಇವುಗಳನ್ನು ನಿಯಮಿತವಾಗಿ ಉನ್ನತ ಮಟ್ಟದಲ್ಲಿ ಪರಿಶೀಲಿಸಲಾಗುತ್ತಿದೆ ಮತ್ತು ಮೇಲ್ವಿಚಾರಣೆ ಮಾಡಲಾಗುತ್ತಿದೆ .


    ರಾಜ್ಯಗಳು / ಕೇಂದ್ರಾಡಳಿತ ಪ್ರಧೇಶಗಳ ಪರಿಣಾಮಕಾರಿಯಾದ ಲಾಕ್ ಡೌನ್ ಕ್ರಮಗಳ ಏಕರೂಪದ ಅನುಷ್ಠಾನವನ್ನು ಖಾತ್ರಿಪಡಿಸಿಕೊಳ್ಳುವಲ್ಲಿ ಮತ್ತು ನಾಗರಿಕರು ಪರಿಣಾಮಕಾರಿಯಾಗಿ ಸಾಮಾಜಿಕ ಅಂತರವನ್ನು ರೂಡಿ ಮಾಡಿಕೊಳ್ಳುವದರ ಬಗ್ಗೆ ಸರ್ಕಾರವು ಗಮನ ಹರಿಸುತ್ತಿದೆ . ಇದು ಕೋವಿಡ್ - 19 ಸಾಂಕ್ರಾಮಿಕ ರೋಗವನ್ನು ಯಶಸ್ವಿಯಾಗಿ ಎದುರಿಸಲು ಸಹಾಯ ಮಾಡುತ್ತದೆ .


    ಪ್ರಸರಣದ ಸರಪಳಿಯನ್ನು ಮುರಿಯಲು ಕೇಂದ್ರ ಮತ್ತು ರಾಜ್ಯ ಸರ್ಕಾರವು ಸರಣಿ ಕ್ರಮಗಳನ್ನು ಕೈಗೊಂಡಿದೆ . ದೇಶಾದ್ಯಂತ ಹೆಚ್ಚುತ್ತಿರುವ ಪ್ರಕರಣಗಳ ಅನುಗುಣವಾಗಿ ಜವಾಬ್ದಾರಿಗಳನ್ನು ಹೆಚ್ಚಿಸಲಾಗಿದೆ . ದೇಶಾದ್ಯಂತ ಸಾಕಷ್ಟು ಕೋವಿಡ್ - 19 ಆರೈಕೆ ಕೇಂದ್ರಗಳು ಕಾರ್ಯನಿರ್ವಹಿಸಲು ಸಿದ್ಧವಾಗಿವೆ ಎನ್ನುವುದನ್ನು ಖಚಿತಪಡಿಸಿಕೊಳ್ಳಲು ರಾಜ್ಯಗಳಿಗೆ ಸೂಚಿಸಲಾಗಿದೆ .


    ಹಲವಾರು ಜಿಲ್ಲೆಗಳು ಉತ್ತಮ ಕ್ರಮಗಳಾಗಿ ಹೊರಹೊಮ್ಮಿದ ಕಾರ್ಯಕ್ರಮಗಳನ್ನು ಕೈಗೊಂಡಿವೆ . ಇವುಗಳಲ್ಲಿ ಕೆಲವು ಕೆಳಕಂಡಂತಿವೆ :

      * ಪುಣೆ ಜಿಲ್ಲೆಯು , ಪುಣೆ ಮತ್ತು ಕೊಂಡ್ವಾ ಪ್ರದೇಶದ ಮಧ್ಯ ಭಾಗಗಳನ್ನು ಪರಿಣಾಮಕಾರಿಯಾಗಿ ಮುಚ್ಚಿತು ಮತ್ತು 35 ಚದರ ಕಿ . ಮೀ ವ್ಯಾಪ್ತಿಯಲ್ಲಿ ಮನೆ - ಮನೆ ಸಮೀಕ್ಷೆಯನ್ನು ನಡೆಸಿತು . ಪ್ರಯಾಣದ ಇತಿಹಾಸ ಮತ್ತು ಸಂಪರ್ಕ ಪತ್ತೆಹಚ್ಚುವಿಕೆಯ ಹೊರತಾಗಿ ಮಧುಮೇಹ ಮತ್ತು ಅಧಿಕ ರಕ್ತದೊತ್ತಡದಂತಹ ವ್ಯಕ್ತಿಗಳನ್ನು ಈ ತಂಡವು ಪರಿಶೀಲಿಸುತ್ತಿದೆ .

      * ಪಟ್ಟಣಂತ್ತಿಟ್ಟ ಜಿಲ್ಲೆಯು ಕಣ್ಗಾವಲು , ಪ್ರಯಾಣದ ಇತಿಹಾಸವನ್ನು ಸಂಗ್ರಹಿಸುವುದು , ಸಂಪರ್ಕವನ್ನು ಪತ್ತೆಹಚ್ಚುವುದು , ಕ್ವಾರಂಟೈನ್ ಸವಲತ್ತುಗಳು ಮತ್ತು ಅಗತ್ಯವಾದ ಮತ್ತು ಮಾನಸಿಕ ನೆರವು ನೀಡುವುದನ್ನು ಖಾತ್ರಿಪಡಿಸಿದೆ .


    ಕೋವಿಡ್ - 19 ನಿರ್ವಹಣೆಗಾಗಿ ಭಾರತ ಸರ್ಕಾರವು ದೀಕ್ಷಾ ( ಡಿಐಕೆಎಸ್ ಹೆಚ್ ಎ ) ಪೋರ್ಟಲ್ ನಲ್ಲಿ ‘ ಇಂಟಿಗ್ರೇಟೆಡ್ ಗವರ್ನಮೆಂಟ್ ’ ಆನ್ ಲೈನ್ ಟ್ರೈನಿಂಗ್ ‘( ಐಗೋಟ್ ) ಎಂಬ ಹೆಸರಿನ ತರಬೇತಿ ಘಟಕವನ್ನು ಪ್ರಾರಂಭಿಸಿದೆ . ಸಾಂಕ್ರಾಮಿಕ ರೋಗವನ್ನು ಸಮರ್ಥವಾಗಿ ನಿಭಾಯಿಸಲು ಮುಂಚೂಣಿಯಲ್ಲಿರುವ ಕಾರ್ಮಿಕರ ಸಾಮರ್ಥ್ಯ ವೃದ್ಧಿ ಈ ತರಬೇತಿಯ ಉದ್ಧೇಶ . ಇದರಲ್ಲಿ ವೈದ್ಯರು , ದಾದಿಯರು , ಅರೆವೈದ್ಯರು , ತಂತ್ರಜ್ಞರು , ಎಎನ್ ‌ ಎಂಗಳು , ರಾಜ್ಯ ಸರ್ಕಾರಿ ಅಧಿಕಾರಿಗಳು , ನಾಗರಿಕ ರಕ್ಷಣಾ ಅಧಿಕಾರಿಗಳು , ರಾಷ್ಟ್ರೀಯ ಕೆಡೆಟ್ ಕಾರ್ಪ್ಸ್ ( ಎನ್ ‌ ಸಿಸಿ ) , ರಾಷ್ಟ್ರೀಯ ಸೇವಾ ಯೋಜನೆ ( ಎನ್ ‌ ಎಸ್ ‌ ಎಸ್ ) , ಇಂಡಿಯನ್ ರೆಡ್ ‌ ಕ್ರಾಸ್ ಸೊಸೈಟಿ ( ಐಆರ್ ‌ ಸಿಎಸ್ ) ಮತ್ತು ಇತರ ಸ್ವಯಂಸೇವಕರು ಸೇರಿದ್ದಾರೆ . ಪೋರ್ಟಲ್ ಜಾಲತಾಣದ ಕೊಂಡಿ : https://igot.gov.in/igot .


    ಕೋವಿಡ್ - 19 ರ ನಿರ್ವಹಣೆಗೆ ವಿವಿಧ ವರ್ಗದ ಆರೋಗ್ಯ ವೃತ್ತಿಪರರ ಸಾಮರ್ಥ್ಯವನ್ನು ಹೆಚ್ಚಿಸಲು ನವದೆಹಲಿಯ ಏಮ್ಸ್ ಹಲವಾರು ವೆಬಿನಾರ್ ‌ ಗಳನ್ನು ನಡೆಸುತ್ತಿದೆ . ಕೋವಿಡ್ - 19 ಸೋಂಕಿನೊಂದಿಗೆ ಶಂಕಿತ ಅಥವಾ ದೃಢಪಡಿಸಿದ ಗರ್ಭಿಣಿ ಮಹಿಳೆಯರ ಪ್ರಸವಪೂರ್ವ ಆರೈಕೆ ಮತ್ತು ಕಾರ್ಮಿಕ ನಿರ್ವಹಣೆಗಾಗಿ ವೈದ್ಯರ ಆನ್ ‌ ಲೈನ್ ತರಬೇತಿಯನ್ನು ಈ ವಾರದಲ್ಲಿ ಏಮ್ಸ್ ನಿಗದಿಪಡಿಸಿದೆ . ವಿವರವಾದ ವೇಳಾಪಟ್ಟಿ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯದ ಜಾಲತಾಣ www.mohfw.gov.in ನಲ್ಲಿ ಲಭ್ಯವಿದೆ .


    ಪ್ರಸ್ತುತ , 5194 ದೃಢಪಡಿಸಿದ ಪ್ರಕರಣಗಳು ಮತ್ತು 149 ಸಾವುಗಳು ವರದಿಯಾಗಿವೆ . 402 ಮಂದಿ ಗುಣ ಮುಖರಾಗಿದ್ದು ಚೇತರಿಸಿಕೊಂಡ ನಂತರ ಬಿಡುಗಡೆ ಮಾಡಲಾಗಿದೆ .


    ಕೋವಿಡ್ - 19 ಸಂಬಂಧಿತ ತಾಂತ್ರಿಕ ಸಮಸ್ಯೆಗಳು , ಮಾರ್ಗಸೂಚಿಗಳು ಮತ್ತು ಸಲಹೆಗಳ ಎಲ್ಲಾ ಅಧಿಕೃತ ಮತ್ತು ಹೊಸ ಮಾಹಿತಿಗಾಗಿ ದಯವಿಟ್ಟು ನಿಯಮಿತವಾಗಿ ಭೇಟಿ ನೀಡಿ : https://www.mohfw.gov.in


    ಕೋವಿಡ್ - 19 ಗೆ ಸಂಬಂಧಿಸಿದ ತಾಂತ್ರಿಕ ಪ್ರಶ್ನೆಗಳನ್ನು technquery.covid19@gov.in ಮತ್ತು ಇತರ ಪ್ರಶ್ನೆಗಳನ್ನು ಕೇಳಲು ncov2019@gov.in ಗೆ ಇಮೇಲ್ ಮಾಡಬಹುದು .


    ಕೋವಿಡ್ - 19 ಬಗ್ಗೆ ಯಾವುದೇ ಪ್ರಶ್ನೆಗಳಿದ್ದಲ್ಲಿ , ದಯವಿಟ್ಟು ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಹಾಯವಾಣಿ ಸಂಖ್ಯೆ : + 91-11-23978046 ಅಥವಾ 1075 ( ಟೋಲ್ - ಫ್ರೀ ). ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳ ಕೋವಿಡ್ - 19 ಸಂಬಂಧಿಸಿದ ಸಹಾಯವಾಣಿ ಸಂಖ್ಯೆಗಳ ಪಟ್ಟಿ https://www.mohfw.gov.in/pdf/coronvavirushelplinenumber.pdf ನಲ್ಲಿಯೂ ಲಭ್ಯವಿದೆ .


    ***

    
    
    (Release ID: 1612358) Visitor Counter : 16
    
    
      Read this release in: English , Urdu , Marathi , Hindi , Assamese , Manipuri , Bengali , Punjabi , Gujarati , Odia , Tamil , Telugu , Malayalam
    
    
    

*