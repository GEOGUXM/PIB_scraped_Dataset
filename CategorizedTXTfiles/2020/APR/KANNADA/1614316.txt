      ಕೃಷಿ ಸಚಿವಾಲಯ

      ರಾಷ್ಟ್ರೀಯ ಕೃಷಿ ಮಾರುಕಟ್ಟೆ ಪೋರ್ಟಲ್‌ ಇ–ನ್ಯಾಮ್‌ 2020ರ ಏಪ್ರಿಲ್‌ 14ರಂದು ನಾಲ್ಕು ವರ್ಷ ಪೂರೈಸಲಿದೆ
      Posted On: 13 APR 2020 8:56PM by PIB Bengaluru


    ರಾಷ್ಟ್ರೀಯ ಕೃಷಿ ಮಾರುಕಟ್ಟೆ ಪೋರ್ಟಲ್ ‌ ಇ – ನ್ಯಾಮ್ ‌ 2020 ರ ಏಪ್ರಿಲ್ ‌ 14 ರಂದು ನಾಲ್ಕು ವರ್ಷ ಪೂರೈಸಲಿದೆ


    ಕೃಷಿ ಉತ್ಪನ್ನಗಳಿಗೆ “ ಒಂದು ರಾಷ್ಟ್ರ , ಒಂದು ಮಾರುಕಟ್ಟೆ ” ಎನ್ನುವ ಪರಿಕಲ್ಪನೆಯನ್ನು ಸಾಕಾರಗೊಳಿಸಲು ಇದು ನೆರವಾಗಿದೆ


    ಹೆಚ್ಚುವರಿಯಾಗಿ 415 ಮಂಡಿಗಳು ಇ – ನ್ಯಾಮ್ ‌ ಗೆ ಸೇರಲಿ ದ್ದು ಒಟ್ಟು ಮಂಡಿಗಳ ಸಂಖ್ಯೆ ಶೀಘ್ರ 1000 ಕ್ಕೆ ತಲುಪಲಿದೆ


    ಅಂದಾಜು 1.66 ಕೋಟಿ ರೈತರು ಮತ್ತು 1.28 ಲಕ್ಷ ವರ್ತಕರು ಇ – ನ್ಯಾಮ್ ‌ ವೇದಿಕೆಯಲ್ಲಿ ನೋಂದಣಿ


    ಇ – ನ್ಯಾಮ್ ‌ ಆನ್ ‌ ಲೈನ್ ‌ ವೇದಿಕೆಯು ಭಾರತದ ಕೃಷಿ ಮಾರುಕಟ್ಟೆಯಲ್ಲಿ ಸುಧಾರಣೆ ತರುವಲ್ಲಿ ಮಹತ್ವದ ಪಾತ್ರ ವಹಿಸಿದೆ : ಶ್ರೀ ನರೇಂದ್ರ ಸಿಂಗ್ ‌ ತೋಮರ್ ‌


    ಪ್ರಸ್ತುತ ಕೋವಿಡ್ ‌–19 ಲಾಕ್ ‌ ಡೌನ್ ‌ ಸಂದರ್ಭದಲ್ಲಿ ಸಗಟು ಮಾರುಕಟ್ಟೆ ಮತ್ತು ವಿತರಣೆಯನ್ನು ಸಮರ್ಪಕವಾಗಿ ಕೈಗೊಳ್ಳಲು ಇ – ನ್ಯಾಮ್ ‌ ಅಡಿಯಲ್ಲಿ ಹಲವು ಕ್ರಮಗಳನ್ನು ಕೈಗೊಳ್ಳಲಾಗಿದೆ


    ರಾಷ್ಟ್ರೀಯ ಕೃಷಿ ಮಾರುಕಟ್ಟೆ ಪೋರ್ಟಲ್ ‌ ಇ – ನ್ಯಾಮ್ ‌ 2020 ರ ಏಪ್ರಿಲ್ ‌ 14 ರಂದು ನಾಲ್ಕು ವರ್ಷ ಪೂರೈಸಲಿದೆ . ಈ ಸಂದರ್ಭದಲ್ಲಿ ಮಾತನಾಡಿರುವ ಕೇಂದ್ರದ ಕೃಷಿ , ಸಹಕಾರ ಮತ್ತು ರೈತರ ಕಲ್ಯಾಣ ಸಚಿವ ಶ್ರೀ ನರೇಂದ್ರ ತೋಮರ್ ‌ ಅವರು ‘ ಇ – ನ್ಯಾಮ್ ‌’ ಕೃಷಿ ಮಾರುಕಟ್ಟೆಯಲ್ಲಿ ಮಹತ್ವದ ಕ್ರಾಂತಿ ಮಾಡಿದ್ದು , ಸೃಜನಶೀಲ ಪರಿಕಲ್ಪನೆಯನ್ನು ರೂಪಿಸಿದೆ . ಇದರಿಂದ , ರೈತರಿಗೆ ಡಿಜಿಟಲ್ ‌ ವಹಿವಾಟು ನಡೆಸಲು ಅವಕಾಶ ದೊರೆತಿದ್ದು , ಹಲವು ಮಾರುಕಟ್ಟೆಗಳು ಮತ್ತು ಖರೀದಿರಾರರ ಜತೆ ವಹಿವಾಟು ನಡೆಸಲು ಸಂಪರ್ಕ ಸಾಧಿಸಲು ಸಾಧ್ಯವಾಗುತ್ತಿದೆ . ಜತೆಗೆ ಪಾರದರ್ಶಕ ವಹಿವಾಟು ನಡೆಯುತ್ತಿದೆ . ಕೃಷಿ ಉತ್ಪನ್ನಗಳಿಗೆ ಉತ್ತಮ ದರ ದೊರೆಯುತ್ತಿದ್ದು , ರೈತರ ದುಡಿಮೆಗೆ ತಕ್ಕ ಫಲ ಲಭಿಸುತ್ತಿದೆ . ಈ ವ್ಯವಸ್ಥೆಯಿಂದ ಕೃಷಿ ಉತ್ಪನ್ನಗಳಿಗೆ ‘ ಒಂದು ರಾಷ್ಟ್ರ ಒಂದು ಮಾರುಕಟ್ಟೆ ’ ಎನ್ನುವ ಕಲ್ಪನೆ ಸಾಕಾರಗೊಂಡಿದೆ . ಈ ಎಲ್ಲ ಅಂಶಗಳನ್ನು ಗಮನದಲ್ಲಿಟ್ಟುಕೊಂಡು 2016 ರ ಏಪ್ರಿಲ್ ‌ 14 ರಂದು 21 ಮಂಡಿಗಳಲ್ಲಿ ಪ್ರಧಾನಿ ಅವರು ಇ – ನ್ಯಾಮ್ ‌ ಗೆ ಚಾಲನೆ ನೀಡಿದ್ದರು . ಸದ್ಯ ಈ ವ್ಯವಸ್ಥೆಯು 16 ರಾಜ್ಯಗಳಲ್ಲಿ ಮತ್ತು ಎರಡು ಕೇಂದ್ರಾಡಳಿತ ಪ್ರದೇಶಗಳ 585 ಮಂಡಿಗಳ ವ್ಯಾಪ್ತಿಯಲ್ಲಿ ಕಾರ್ಯನಿರ್ವಹಿಸುತ್ತಿದೆ ಎಂದು ವಿವರಿಸಿದರು .


    ಹೆಚ್ಚುವರಿಯಾಗಿ 415 ಮಂಡಿಗಳು ಇ – ನ್ಯಾಮ್ ‌ ಗೆ ಸೇರಲಿವೆ . ಇದರಿಂದ ಒಟ್ಟು ಮಂಡಿಗಳ ಸಂಖ್ಯೆ ಶೀಘ್ರ 1000 ಕ್ಕೆ ತಲುಪಲಿದೆ . ಈ ಆನ್ ‌ ಲೈನ್ ‌ ವೇದಿಕೆಯು ಭಾರತದಲ್ಲಿ ಕೃಷಿ ಮಾರುಕಟ್ಟೆಯ ಸುಧಾರಣೆಯಲ್ಲಿ ಅತಿ ದೊಡ್ಡ ಮಹತ್ವದ ಪಾತ್ರ ವಹಿಸುತ್ತಿದೆ ಎಂದು ಸಚಿವರು ತಿಳಿಸಿದರು .


    ಇ – ನ್ಯಾಮ್ ‌ ಆನ್ ‌ ಲೈನ್ ‌ ವೇದಿಕೆ ಅಡಿಯಲ್ಲಿ 1.66 ಕೋಟಿ ರೈತರು ಮತ್ತು 1.28 ಲಕ್ಷಕ್ಕೂ ಹೆಚ್ಚು ವರ್ತಕರು ನೋಂದಣಿ ಮಾಡಿಸಿಕೊಂಡಿದ್ದಾರೆ . ಇ – ನ್ಯಾಮ್ ‌ ಪೋರ್ಟಲ್ ‌ ನಲ್ಲಿ ಯಾವುದೇ ಸಮಯದಲ್ಲಿ ನೋಂದಣಿ ಮಾಡಿಸಿಕೊಳ್ಳಲು ರೈತರಿಗೆ ಮುಕ್ತ ಅವಕಾಶವಿದೆ . ತಮ್ಮ ಕೃಷಿ ಉತ್ಪನ್ನಗಳನ್ನು ಆನ್ ‌ ಲೈನ್ ‌ ನಲ್ಲಿ ವರ್ತಕರಿಗೆ ಮಾರಾಟ ಮಾಡಲು ಎಲ್ಲ ಇ – ನ್ಯಾಮ್ ‌ ಮಂಡಿಗಳ ಮೂಲಕ ಮಾರಾಟ ಮಾಡಬಹುದು . ವರ್ತಕರು ಸಹ ಯಾವುದೇ ಸ್ಥಳದಿಂದ ಇ – ನ್ಯಾಮ್ ‌ ಮೂಲಕ ಮಾರಾಟ ಮಾಡಲು ಬಿಡ್ ‌ ಮಾಡಬಹುದು .


    ಲಾಕ್ ‌ ಡೌನ್ ‌ ಸಮಯದಲ್ಲಿ ಕೃಷಿ ಉತ್ಪನ್ನಗಳ ಸಾಗಾಣಿಕೆಯಲ್ಲಿ ತೊಂದರೆಗಳನ್ನು ನಿವಾರಿಸಲು ಕ್ರಮಕೈಗೊಳ್ಳಲಾಗಿದೆ . ಸಕಾಲಕ್ಕೆ ಕೃಷಿ ಉತ್ಪನ್ನಗಳನ್ನು ಸಾಗಿಸಲು ಇ – ನ್ಯಾಮ್ ‌ ಆನ್ ‌ ಲೈನ್ ‌ ವೇದಿಕೆಯು ನೆರವಾಗಿದೆ . ಬ್ಲ್ಯಾಕ್ ‌ ಬಕ್ ‌, ರಿವಿಗೊ , ಮಾ್ನಿ , ಟ್ರಕ್ ‌ ಸುವಿಧಾ , ಟ್ರಕ್ ‌ ಗುರು , ಟ್ರಾನ್ಸಿನ್ ಲಾಜಿಸ್ಟಿಕ್ಸ್ ‌, ಎಲೆಸ್ಟಿಕ್ ‌ ರನ್ ‌ ಮುಂತಾದ ಸಾರಿಗೆ ಕಂಪನಿಗಳ ಜತೆ ಸಂಪರ್ಕ ಸಾಧಿಸಿ ಕೃಷಿ ಉತ್ಪನ್ನಗಳನ್ನು ಸಾಗಿಸಲಾಗುತ್ತಿದೆ . ಇದರಿಂದ , ಮಂಡಿಯಿಂದ ವಿವಿಧ ಸ್ಥಳಗಳಿಗೆ ಕೃಷಿ ಉತ್ಪನ್ನಗಳನ್ನು ಸಾಗಿಸಲು ವರ್ತಕರಿಗೆ ಅನುಕೂಲವಾಗಿದೆ . ಈ ಆನ್ ‌ ಲೈನ್ ‌ ವ್ಯವಸ್ಥೆಯಿಂದ ವರ್ತಕರು 7.76 ಲಕ್ಷಕ್ಕೂ ಹೆಚ್ಚು ಟ್ರಕ್ ‌ ಗಳ ಸೌಲಭ್ಯ ಪಡೆಯಲು ಸಾಧ್ಯವಾಗಿದೆ ಎಂದು ಸಚಿವರು ಮಾಹಿತಿ ನೀಡಿದ್ದಾರೆ .


    ಕೋವಿಡ್ ‌–19 ಲಾಕ್ ‌ ಡೌನ್ ‌ ಸಂದರ್ಭದಲ್ಲಿ ಸಗಟ್ಟು ಮಾರುಕಟ್ಟೆ ‌ ಮತ್ತು ವಿತರಣೆಯ ಸರಪಳಿಯನ್ನು ಸಾಧ್ಯವಾದಷ್ಟು ವಿಕೇಂದ್ರೀಕರಣಗೊಳಿಸಲು ಇ – ನ್ಯಾಮ್ ‌ ಅಡಿಯಲ್ಲಿ ಹಲವು ಕ್ರಮಗಳನ್ನು ಕೈಗೊಳ್ಳಲಾಗಿದೆ .


    ಕೃಷಿ ಉತ್ಪನ್ನಗಳನ್ನು ಉಗ್ರಾಣಗಳ ಆಧಾರಿತ ವ್ಯಾಪಾರಕ್ಕೆ ಅವಕಾಶ ಕಲ್ಪಿಸಲಾಗಿದೆ . ಡಬ್ಲ್ಯೂಡಿಆರ್ ‌ ಎನಲ್ಲಿ ನೋಂದಣಿಯಾದ ಉಗ್ರಾಣಗಳಿಂದ ಮಾರಾಟ ಮಾಡಬಹುದಾಗಿದೆ . ಇವುಗಳನ್ನು ಮಾರುಕಟ್ಟೆ ಎಂದು ಪರಿಭಾವಿಸಬಹುದಾಗಿದೆ . ಜೊತೆಗೆ ಎಫ್ ‌ ಪಿಒ ವ್ಯಾಪಾರಕ್ಕೆ ಅವಕಾಶ ನೀಡಲಾಗಿದೆ . ಇದರಿಂದ , ಕೃಷಿ ಉತ್ಪನ್ನಗಳನ್ನು ಸುಲಭವಾಗಿ ಸಾಗಾಣಿಕೆಯ ತೊಂದರೆ ಇಲ್ಲದೆಯೇ ಮಾರಾಟ ಮಾಡಲು ಸಾಧ್ಯವಾಗಿದೆ ಎಂದು ಸಚಿವರು ತಿಳಿಸಿದ್ದಾರೆ . ಈ ರೀತಿಯ ವಿವಿಧ ಪ್ರಯತ್ನಗಳಿಂದ ಕೋವಿಡ್ ‌–19 ಲಾಕ್ ‌ ಡೌನ್ ‌ ಸಂದರ್ಭದಲ್ಲಿ ರೈತರಿಗೆ , ಎಫ್ ‌ ಪಿಒಗಳಿಗೆ , ಸಹಕಾರಿ ಸಂಸ್ಥೆಗಳಿಗೆ ಅನುಕೂಲವಾಗಿದೆ ಎಂದು ಸಚಿವ ಶ್ರೀ ತೋಮಾರ್ ‌ ತಿಳಿಸಿದ್ದಾರೆ .


    ಈ ಸಂದರ್ಭದಲ್ಲಿ ವಿವರ ನೀಡಿರುವ ಕೃಷಿ ಸಹಕಾರ ಮತ್ತು ರೈತರ ಕಲ್ಯಾಣ ಕಾರ್ಯದರ್ಶಿ ಶ್ರೀ ಸಂಜಯ್ ‌ ಅಗರವಾಲ್ ‌ ಅವರು , ಇ – ನ್ಯಾಮ್ ‌ ಕೇವಲ ಯೋಜನೆ ಅಲ್ಲ . ಕೊನೆಯ ಹಂತದಲ್ಲಿರುವ ರೈತರಿಗೂ ಅನುಕೂಲ ಕಲ್ಪಿಸುವ ವೇದಿಕೆಯಾಗಿದ್ದು , ಕೃಷಿ ಉತ್ಪನ್ನಗಳನ್ನು ಮಾರಾಟ ಮಾಡುವ ವ್ಯವಸ್ಥೆಯನ್ನೇ ಬದಲಾಯಿಸುವುದಾಗಿದೆ ಎಂದು ತಿಳಿಸಿದ್ದಾರೆ . ಈ ವ್ಯವಸ್ಥೆಯಿಂದ ರೈತರಿಗೆ ಅಪಾರ ಲಾಭವಾಗಲಿದ್ದು , ಆದಾಯ ಹೆಚ್ಚಳವಾಗಲಿದೆ . ಕೃಷಿ ಉತ್ಪನ್ನಗಳಿಗೆ ಸ್ಪರ್ಧಾತ್ಮಕ ಮತ್ತು ಸಮರ್ಪಕ ದರ ಪಾರದರ್ಶಕವಾಗಿ ದೊರೆಯಲಿದೆ . ಜತೆಗೆ ಯಾವುದೇ ರೀತಿಯ ಹೆಚ್ಚುವರಿ ವೆಚ್ಚವೂ ಆಗುವುದಿಲ್ಲ ಎಂದು ವಿವರಿಸಿದ್ದಾರೆ .


    ಆನ್ ‌ ಲೈನ್ ‌ ಮತ್ತು ಪಾರದರ್ಶಕ ಬಿಡ್ಡಿಂಗ್ ‌ ವ್ಯವಸ್ಥೆಯು ಇ – ನ್ಯಾಮ್ ‌ ಪೋರ್ಟಲ್ ‌ ಮೂಲಕ ವ್ಯಾಪಾರ ನಡೆಸುವಂತೆ ರೈತರನ್ನು ಪ್ರೋತ್ಸಾಹಿಸುತ್ತಿದೆ . ಇ – ನ್ಯಾಮ್ ‌ ಪೋರ್ಟಲ್ ‌ ನಲ್ಲಿ ₹1 ಲಕ್ಷ ಕೋಟಿ ಮೊತ್ತದ 3.39 ಕೋಟಿ ಮೆಟ್ರಿಕ್ ‌ ಟನ್ ‌ ವಸ್ತುಗಳು ಮತ್ತು 37 ಲಕ್ಷ ಬಿದಿರುವ ಮತ್ತು ತೆಂಗಿನಕಾಯಿ ವಹಿವಾಟು ನಡೆಸಲಾಗಿದೆ . ಕಳೆದ ನಾಲ್ಕು ವರ್ಷಗಳಲ್ಲಿ ಸಹಜ ಬೆಳವಣಿಗೆ ದರ ( ಸಿಎಜಿಆರ್ ‌) ಶೇಕಡ 28 ಮತ್ತು ಶೇಕಡ 18 ರಷ್ಟು ಮೌಲ್ಯದಷ್ಟು ಸಾಧಿಸಲಾಗಿತ್ತು .


    ಇಡೀ ದೇಶದಾದ್ಯಂತ 2016–17 ರಲ್ಲಿ ಪ್ರತಿ ಲಾಟ್ ‌ ಗೆ ಎರಡು ಬಿಡ್ ‌ ಮಾಡುತ್ತಿದ್ದರೆ 2019–20 ರಲ್ಲಿ ನಾಲ್ಕು ಬಿಡ್ ‌ ಗಳನ್ನು ಮಾಡಲಾಗುತ್ತಿದೆ . ಕೊಯ್ಲು ಮಾಡುವ ಸಮಯದಲ್ಲಿ ಆಂಧ್ರಪ್ರದೇಶದ ಅದೋನಿಯಂತಹ ಮಂಡಿಗಳಲ್ಲಿ ಪ್ರಮುಖವಾಗಿ ಹತ್ತಿ ಮಾರುಕಟ್ಟೆಗಳಲ್ಲಿ ಪ್ರತಿ ಲಾಟ್ ‌ ಗೆ 15 ಬಿಡ್ ‌ ಗಳನ್ನು ಮಾಡಲಾಗಿದೆ . ಇದರಿಂದ ಪಾರದರ್ಶಕವಾಗಿ ಮತ್ತು ಸ್ಪರ್ಧಾತ್ಮಕವಾಗಿ ರೈತರಿಗೆ ಉತ್ತಮ ದರ ದೊರೆಯಲು ಪೂರಕವಾಗಿದೆ .


    ಆರಂಭದಲ್ಲಿ 25 ವಸ್ತುಗಳ ವಹಿವಾಟಿಗೆ ಚಾಲನೆ ನೀಡಲಾಗಿತ್ತು . ಇ – ವ್ಯಾಪಾರ ಈಗ 150 ವಸ್ತುಗಳನ್ನು ಮಾರಾಟ ಮಾಡಲಾಗುತ್ತಿದೆ . ಇದಕ್ಕೆ ಇ – ನ್ಯಾಮ್ ‌ ವೇದಿಕೆಯಾಗಿದೆ . ಇ – ನ್ಯಾಮ್ ‌ ಮಂಡಿಗಳಲ್ಲಿ ಗುಣಮಟ್ಟದ ಪರೀಕ್ಷೆ ಸೌಲಭ್ಯವನ್ನು ಸಹ ಕಲ್ಪಿಸಲಾಗಿದೆ . ಇದರಿಂದ , ರೈತರಿಗೆ ಕೃಷಿ ಉತ್ಪನ್ನಗಳ ಗುಣಮಟ್ಟಕ್ಕೆ ತಕ್ಕಂತೆ ಬೆಲೆ ದೊರೆಯುತ್ತದೆ . 2016–17 ರಲ್ಲಿ ಲಾಟ್ ‌ ಗಳ ಗುಣಮಟ್ಟವನ್ನು ಪರಿಶೀಲಿಸುವ ಸಂಖ್ಯೆ 1 ಲಕ್ಷ ಇದ್ದರೆ , 2019–20 ರಲ್ಲಿ 37 ಲಕ್ಷ ಲಾಟ್ ‌ ಗಳಿಗೆ ಏರಿದೆ .


    ಇ – ನ್ಯಾಮ್ ‌ ಪೋರ್ಟಲ್ ‌ ಅಥವಾ ಮೊಬೈಲ್ ‌ ಆ್ಯಪ್ ‌ ಅನ್ನು ರೈತ ಸ್ನೇಹಿಯನ್ನಾಗಿ ಮಾಡಲಾಗಿದೆ . ಮುಂಚಿತವಾಗಿಯೇ ಲಾಟ್ ‌ ಅನ್ನು ನೋಂದಣಿ ಮಾಡುವ ವ್ಯವಸ್ಥೆ ರೂಪಿಸಲಾಗಿದೆ . ಇದರಿಂದ ರೈತರು ಮಂಡಿಯ ಗೇಟುಗಳಲ್ಲಿ ಹೆಚ್ಚುವ ಹೊತ್ತು ಕಾಯಬೇಕಾಗಿಲ್ಲ . ಜತೆಗೆ , ಸುಗಮವಾಗಿ ಗೇಟ್ ‌ ಗಳಲ್ಲಿ ದಾಖಲೆಯಾಗಲಿದೆ . ರೈತರು ಈಗ ಲಾಟ್ ‌ ಗಳ ಪರಿಶೀಲನೆ ಮಾಡಬಹುದು . ರೈತರು ಲಾಟ್ ‌ ಗಳನ್ನು ಬಿಡ್ ‌ ಮಾಡುವುದನ್ನು ಸಹ ಮೊಬೈಲ್ ‌ ಮೂಲಕ ನೋಡಬಹುದು . ರೈತರು ಸಮೀಪದ ಮಂಡಿಗಳಲ್ಲಿನ ನೈಜ ಮಾಹಿತಿಯನ್ನು ಸಹ ವೀಕ್ಷಿಸಬಹುದಾಗಿದೆ . ಎಲೆಕ್ಟ್ರಾನಿಕ್ ‌ ತೂಕದ ಯಂತ್ರಗಳ ಮೂಲಕ ವಸ್ತುಗಳನ್ನು ಸರಿಯಾಗಿ ತೂಕ ಮಾಡುವ ವ್ಯವಸ್ಥೆ ಕಲ್ಪಿಸಲಾಗಿದೆ . ಇ – ನ್ಯಾಮ್ ‌ ಪೋರ್ಟಲ್ ‌ ನಲ್ಲಿ ಬಿಡ್ಡಿಂಗ್ ‌ ಮಾಡಿದ ಮೇಲೆ ತೂಕ ಮಾಡಬಹುದಾಗಿದೆ . ಇದರಿಂದ ತೂಕದಲ್ಲಿಯೂ ಪಾರದರ್ಶಕತೆ ತರಲಾಗಿದೆ . ‘ ಭೀಮ್ ‌’ ಪೇಮೆಂಟ್ ‌ ಸೌಲಭ್ಯ ಬಳಸಿಕೊಂಡು ವರ್ತಕರು ರೈತರಿಗೆ ನೇರವಾಗಿ ಹಣ ಪಾವತಿಸಬಹುದಾಗಿದೆ .


    ವರ್ತಕರಿಗೆ ಹೆಚ್ಚುವರಿಯಾಗಿ ‘ ಆನ್ ‌ ದಿ ಗೋ ’ ( ಒಟಿಜಿ ) ಸೌಲಭ್ಯ ಕಲ್ಪಿಸಲಾಗಿದೆ . ಖರೀದಿದಾರರು ಮಂಡಿಗಳಲ್ಲಿ ಭೌತಿಕವಾಗಿ ಇಲ್ಲದಿದ್ದರೂ ಯಾವುದೇ ಸ್ಥಳದಿಂದ ಬಿಡ್ ‌ ಮಾಡುವ ಅವಕಾಶವಿದೆ . ಇ – ನ್ಯಾಮ್ ‌ ಶಾಪಿಂಗ್ ‌ ಕಾರ್ಟ್ ‌ ಸೌಲಭ್ಯವನ್ನು ವರ್ತಕರ ಲಾಗಿನ್ ‌ ನಲ್ಲಿ ಪಡೆಯಬಹುದಾಗಿದೆ . ವಿವಿಧ ಇನ್ ‌ ವಾಯ್ಸ್ ‌ ಗಳಿಗೆ ಒಂದೇ ಇ – ಪೆಮೇಂಟ್ ‌ ವಹಿವಾಟು , ಏಕೀಕೃತ ವ್ಯಾಪಾರ ಲೈಸನ್ಸ್ ‌ ಗೆ ಆನ್ ‌ ಲೈನ್ ‌ ನೋಂದಣಿ ವ್ಯವಸ್ಥೆಯನ್ನು ಸಹ ರೂಪಿಸಲಾಗಿದೆ . ವರ್ತಕರಲ್ಲಿಯೂ ಹೆಚ್ಚು ವಿಶ್ವಾಸ ಮೂಡಿಸಲು ವಿವಿಧ ಕ್ರಮಗಳನ್ನು ಕೈಗೊಳ್ಳಲಾಗಿದೆ . ಇವು ಕೆಳಗಿನಂತಿವೆ .


    * ಇ – ನ್ಯಾಮ್ ‌ ಮೊಬೈಲ್ ‌ ಆ್ಯಪ್ ‌ ಮೂಲಕ ವಸ್ತುಗಳನ್ನು 360 ಡಿಗ್ರಿಯಲ್ಲಿ ಚಿತ್ರಗಳನ್ನು ಸೆರೆ ಹಿಡಿಯುವುದು .


    * ಪರಿಶೀಲನೆ ನಡೆಸುವವರು ಪ್ರಯೋಗಾಲಯದ 2/3 2 ಡಿ ಚಿತ್ರಗಳನ್ನು ಅಪ್ ‌ ಲೋಡ್ ‌ ಮಾಡಲಾಗುತ್ತಿದೆ .


    * ವರ್ತಕರಿಗೆ ವಸ್ತುಗಳ ಬಗ್ಗೆ ವಿಶ್ವಾಸ ಮೂಡಲು ಮಾದರಿ ಪ್ರಕ್ರಿಯೆಗಳ 2 ಡಿ ಚಿತ್ರಗಳನ್ನು ಅಪ್ ‌ ಲೌಡ್ ‌ ಮಾಡಲಾಗುವುದು .


    ಇ – ನ್ಯಾಮ್ ‌ ವ್ಯವಸ್ಥೆಗೆ ಮತ್ತಷ್ಟು ಉತ್ತೇಜನ ನೀಡಲು ಹಾಗೂ ರೈತರು ಮತ್ತು ವರ್ತಕರ ನಡುವೆ ನೇರ ಸಂಪರ್ಕ ಸಾಧಿಸಲು ಇ – ನ್ಯಾಮ್ ‌ ವೇದಿಕೆ ಅಡಿಯಲ್ಲಿ 16 ರಾಜ್ಯಗಳ 977 ರೈತರ ಉತ್ಪನ್ನ ಸಂಘಟನೆಗಳನ್ನು ಒಗ್ಗೂಡಿಸಲಾಗಿದೆ .


    ಜಾರ್ಖಂಡ್ ‌ ನಂತಹ ರಾಜ್ಯಗಳಲ್ಲಿ ರಾಷ್ಟ್ರೀಯ ಕೃಷಿ ಮಾರುಕಟ್ಟೆ ( ಇ – ನ್ಯಾಮ್ ‌) ಮೂಲಕ ‘ ಫಾರ್ಮ್ ‌ ಗೇಟ್ ‌’ ವ್ಯಾ ‍ ಪಾರವನ್ನು ಆರಂಭಿಸಿವೆ . ಈ ವ್ಯವಸ್ಥೆಯಲ್ಲಿ ರೈತರು ಎಪಿಎಂಸಿಗೆ ತೆರಳದೆಯೇ ತಮ್ಮ ಕೃಷಿ ಉತ್ಪನ್ನಗಳ ವಿವರಗಳನ್ನು ಚಿತ್ರಗಳ ಸಮೇತ ಇ – ನ್ಯಾಮ್ ‌ ಪೋರ್ಟ್ ‌ ನಲ್ಲಿ ಅಪ್ ‌ ಲೋಡ್ ‌ ಮಾಡುತ್ತಿದ್ದಾರೆ . ಇದೇ ರೀತಿ ಎಫ್ ‌ ಪಿಒಗಳು ಸಹ ತಮ್ಮ ಉತ್ಪನ್ನಗಳ ವ್ಯಾಪಾರಕ್ಕೆ ಇ – ನ್ಯಾಮ್ ‌ ಬಳಸಿಕೊಳ್ಳುತ್ತಿದ್ದಾರೆ .


    ಇ – ನ್ಯಾಮ್ ‌ ಪೋರ್ಟಲ್ ‌ ವೇದಿಕೆಯು ಮಂಡಿಗಳ ನಡುವೆ ಸಂಪರ್ಕ ಸಾಧಿಸುವ ಜತೆಗೆ ಈಗ ಅಂತರರಾಜ್ಯ ಮಂಡಿಗಳ ಜತೆಯೂ ಸಂಪರ್ಕ ಸಾಧಿಸುತ್ತಿವೆ . ಇದುವರೆಗೆ 13 ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳು ಅಂತರರಾಜ್ಯ ವ್ಯಾಪಾರದಲ್ಲಿ ಪಾಲ್ಗೊಂಡಿವೆ . ಉತ್ತರ ಪ್ರದೇಶ , ಉತ್ತರಾಖಂಡ , ಆಂಧ್ರಪ್ರದೇಶ , ತೆಲಂಗಾಣ , ರಾಜಸ್ಥಾನ , ಗುಜರಾತ್ ‌, ಮಹಾರಾಷ್ಟ್ರ , ಮಧ್ಯಪ್ರದೇಶ , ಚಂಡೀಗಡ , ಹಿಮಾಚಲ ಪ್ರದೇಶ , ಹರಿಯಾಣ , ಜಾರ್ಖಂಡ್ ‌ ಮತ್ತು ತಮಿಳುನಾಡು ರಾಜ್ಯಗಳು ಈ ವಹಿವಾಟಿನಲ್ಲಿ ತೊಡಗಿಸಿಕೊಂಡಿವೆ . ತರಕಾರಿ , ಬೇಳೆಗಳು , ಮಸಾಲಾ ಪದಾರ್ಥಗಳು ಸೇರಿದಂತೆ 20 ಉತ್ಪನ್ನಗಳ ಅಂತರರಾಜ್ಯ ವಹಿವಾಟು ನಡೆಯಿತು .


    ***

    
    
    (Release ID: 1614316) Visitor Counter : 26
    
    
      Read this release in: Assamese , English , Urdu , Hindi , Bengali , Gujarati , Tamil , Telugu