      PIB Headquarters

      ಕೋವಿಡ್ 19 ಸೋಂಕು ತಡೆಗೆ ವೈಯಕ್ತಿಕ ಸುರಕ್ಷತಾ ನಿಲುವಂಗಿ ಅಭಿವೃದ್ಧಿಪಡಿಸಿದ ಸಿಎಸ್.ಐ.ಆರ್ – ಎನ್.ಎ.ಎಲ್
      Posted On: 17 APR 2020 6:31PM by PIB Bengaluru


    ಸಿಎಸ್ಐಆರ್ ರಾಷ್ಟ್ರೀಯ ಏರೋಸ್ಪೇಸ್ ಪ್ರಯೋಗಾಲಯ (ಸಿಎಸ್.ಐಆರ್-ಎನ್.ಎ.ಎಲ್) , ಬೆಂಗಳೂರು , ಎಂ.ಎ.ಎಫ್. ಕ್ಲೋತಿಂಗ್ ಪ್ರೈ. ಲಿ. ಬೆಂಗಳೂರು ಸಹಯೋಗದಲ್ಲಿ ತಮ್ಮ ಜೀವಕ್ಕೆ ಎದುರಾಗುವ ಅಪಾಯವನ್ನೂ ಲೆಕ್ಕಿಸದೆ ಕೋವಿಡ್- 19 ರ ವಿರುದ್ಧ ಹಗಲಿರುಳು ಹೋರಾಡುತ್ತಿರುವ ವೈದ್ಯರು , ದಾದಿಯರು , ಅರೆವೈದ್ಯಕೀಯ ಸಿಬ್ಬಂದಿ ಮತ್ತು ಆರೋಗ್ಯ ಕಾರ್ಯಕರ್ತರ ಸುರಕ್ಷತೆಯನ್ನು ಖಾತ್ರಿಪಡಿಸಿಕೊಳ್ಳಲು ಲ್ಯಾಮಿನೇಟ್ ಮಾಡಲಾದ ಬಹು-ಪದರಗಳ ನೇಯ್ಗೆಯಿಂದ ಮಾಡಿದ್ದಲ್ಲದ ವಸ್ತ್ರ ಬಳಸಿ , ನಿಲುವಂಗಿಯನ್ನು ಅಭಿವೃದ್ಧಿಪಡಿಸಿದ್ದು , ಪ್ರಮಾಣೀಕಣವನ್ನೂ ಪಡೆದಿದೆ. ಸಿಎಸ್ಐಆರ್-ಎನ್ಎಎಲ್ ಮತ್ತು ಎಂಎಎಫ್ ವಿಜ್ಞಾನಿಗಳು ಹಗಲಿರುಳು ಶ್ರಮಿಸಿ ಸೋಂಕು ನಿರೋಧಕ ನಿಲುವಂಗಿಗಳ ಕೊರತೆಯನ್ನು ತಗ್ಗಿಸಿದ್ದಾರೆ. ಮುಖ್ಯ ವಿಜ್ಞಾನಿ ಡಾ. ಹರೀಶ್ ಸಿ ಬರ್ಸಿಲಿಯಾ ನೇತೃತ್ವದಲ್ಲಿ , ಹಿರಿಯ ಪ್ರಧಾನ ವಿಜ್ಞಾನಿ ಡಾ. ಹೇಮಂತ್ ಕುಮಾರ್ ಶುಕ್ಲ ಮತ್ತು ಎಂ.ಎ.ಎಫ್. ನ ಶ್ರೀ ಎಂ.ಜೆ. ವಿಜು ಅವರನ್ನೊಳಗೊಂಡ ಸಿಎಸ್ಐಆರ್-ಎನ್ಎಎಲ್ ತಂಡವು ತ್ವರಿತವಾಗಿ ಹಾಗೂ ಸೂಕ್ತವಾದ ದೇಶೀಯ ವಸ್ತುವಿನಿಂದ ಮತ್ತು ನಾವಿನ್ಯಪೂರ್ಣವಾದ ತಯಾರಿಕಾ ಪ್ರಕ್ರಿಯೆಯಿಂದ ಸಮಸ್ಯೆಗೆ ಪರಿಹಾರ ಕಂಡು ಹಿಡಿದಿವೆ. ಈ ನಿಲುವಂಗಿಗಳು , ಎಸ್.ಐ.ಟಿ.ಆರ್.ಎ , ಕೊಯಮತ್ತೂರಿನಲ್ಲಿ ಹಲವು ಕಠಿಣ ಪರೀಕ್ಷೆಗಳಲ್ಲಿ ಸಾಗಿ ಬಳಕೆಗೆ ಯೋಗ್ಯ ಎಂದು ಪ್ರಮಾಣೀಕರಣ ಪಡೆದಿವೆ. ಸಿಎಸ್.ಐಆರ್-ಎನ್.ಎ.ಎಲ್ ಮತ್ತು ಎಂ.ಎ.ಎಫ್ ಕೇವಲ ನಾಲ್ಕು ವಾರಗಳ ಅವಧಿಯಲ್ಲಿ ಪ್ರತಿ ನಿತ್ಯ 30 ಸಾವಿರ ನಿಲುವಂಗಿ ಉತ್ಪಾದಿಸುವ ಸಾಮರ್ಥ್ಯಕ್ಕೆ ಹೆಚ್ಚಿಸಿಕೊಳ್ಳಲು ಯೋಜಿಸಿವೆ. ಈ ನಿಲುವಂಗಿಗಳ ಪ್ರಮುಖ ಲಾಭವೆಂದರೆ , ಇವು ಇತರ ಉತ್ಪಾದಕರ ಮತ್ತು ಆಮದಾಗುವ ಇದೇ ಸ್ವರೂಪದ ನಿಲುವಂಗಿಗಳಿಗಿಗೆ ಹೋಲಿಸಿದರೆ ದರದಲ್ಲಿ ಅತ್ಯಂತ ಕಡಿಮೆ ಇದ್ದು ಸ್ಪರ್ಧಾತ್ಮಕವಾಗಿವೆ ಎಂದು ಶ್ರೀ ಜಿತೇಂದ್ರ ಜೆ ಜಾದವ್ , ನಿರ್ದೇಶಕರು ಸಿಎಸ್.ಐಆರ್-ಎನ್.ಎ.ಎಲ್ , ತಿಳಿಸಿದ್ದಾರೆ. ರಾಷ್ಟ್ರೀಯ ಉದ್ದೇಶಕ್ಕಾಗಿ ಎಸ್.ಐ.ಟಿ.ಆರ್. ತಂಡ ಪರೀಕ್ಷಾ ಪ್ರಕ್ರಿಯೆಯನ್ನು ಹೆಚ್ಚಿಸಿ ಹಗಲಿರುಳು ಶ್ರಮಿಸಿದೆ ಎಂದೂ ಅವರು ಹೇಳಿದರು.


    ***

    
    
    (Release ID: 1615422) Visitor Counter : 65