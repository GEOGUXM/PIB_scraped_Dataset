      ಸಿಬ್ಬಂದಿ, ಸಾರ್ವಜನಿಕ ಅಹವಾಲು ಮತ್ತು ಪಿಂಚಣಿ ಸಚಿವಾಲಯ

      ಜಮ್ಮು ಮತ್ತು ಕಾಶ್ಮೀರದ ಕೊರೊನಾ ಪರೀಕ್ಷಾ ಸಾಮರ್ಥ್ಯ ದಿನಕ್ಕೆ 350 ಕ್ಕೂ ಹೆಚ್ಚು ಮಾದರಿಗಳಿಗೆ ಏರಿಕೆ: ಡಾ.ಜಿತೇಂದ್ರ ಸಿಂಗ್
      Posted On: 14 APR 2020 8:19PM by PIB Bengaluru


    ಜಮ್ಮು ಮತ್ತು ಕಾಶ್ಮೀರದ ಕೊರೊನಾ ಪರೀಕ್ಷಾ ಸಾಮರ್ಥ್ಯ ದಿನಕ್ಕೆ 350 ಕ್ಕೂ ಹೆಚ್ಚು ಮಾದರಿಗಳಿಗೆ ಏರಿಕೆ : ಡಾ . ಜಿತೇಂದ್ರ ಸಿಂಗ್


    ಕ್ವಾರಂಟೈನ್ ಹಾಸಿಗೆಗಳ ಸಂಖ್ಯೆ 7,909 ರಿಂದ 26,943 ಕ್ಕೆ ಸುಮಾರು ನಾಲ್ಕು ಪಟ್ಟು ಹೆಚ್ಚಳ


    ಜಮ್ಮು ಮತ್ತು ಕಾಶ್ಮೀರದ ಕೊರೊನಾ ಪರೀಕ್ಷಾ ಸಾಮರ್ಥ್ಯವು ದಿನಕ್ಕೆ 350 ಕ್ಕೂ ಹೆಚ್ಚು ಮಾದರಿಗಳಿಗೆ ಏರಿದೆ ಎಂದು ಕೇಂದ್ರ ಸಚಿವ ಡಾ . ಜಿತೇಂದ್ರ ಸಿಂಗ್ ಹೇಳಿದ್ದಾರೆ . ಇದೊಂದು ದೊಡ್ಡ ಸಾಧನೆಯಾಗಿದೆ , ಏಕೆಂದರೆ ಸುಮಾರು ಎರಡು ಮೂರು ವಾರಗಳ ಹಿಂದೆ , ದಿನಕ್ಕೆ 50 ಮಾದರಿಗಳನ್ನು ಪರೀಕ್ಷಿಸುವ ಸೌಲಭ್ಯವೂ ಇರಲಿಲ್ಲ ಎಂದು ಅವರು ತಿಳಿಸಿದ್ದಾರೆ .


    ಜಮ್ಮು ಮತ್ತು ಕಾಶ್ಮೀರದಲ್ಲಿನ ಕೊರೊನಾ ಆರೋಗ್ಯ ಸೌಲಭ್ಯಗಳ ಬಗ್ಗೆ ವಿವರವಾದ ಆಡಿಯೋ - ಸಂವಾದದ ನಂತರ , ಡಾ . ಜಿತೇಂದ್ರ ಸಿಂಗ್ ಅವರು ಜಮ್ಮು ಮತ್ತು ಕಾಶ್ಮೀರದ ಕೇಂದ್ರಾಡಳಿ ಪ್ರದೇಶ ಸರ್ಕಾರವನ್ನು , ವಿಶೇಷವಾಗಿ ಲಾಕ್ ಡೌನ್ ಅವಧಿಯಲ್ಲಿ ತಮ್ಮ ಕೊರೊನಾ ಆರೈಕೆ ಮತ್ತು ತಡೆಗಟ್ಟುವ ಸಾಮರ್ಥ್ಯದಲ್ಲಿ ಪ್ರಮುಖ ಏರಿಕೆ ತಂದ ಆರೋಗ್ಯ ಅಧಿಕಾರಿಗಳನ್ನು ಶ್ಲಾಘಿಸಿದರು , ಆರೋಗ್ಯ ಆಡಳಿತ ಮತ್ತು ಕೇಂದ್ರಾಡಳಿತ ಪ್ರದೇಶದ ವೈದ್ಯಕೀಯ ವೃತ್ತಿಪರರ ಸಮರ್ಪಿತ ತಂಡವನ್ನು ಸಚಿವರು ಅಭಿನಂದಿಸಿದರು . ಜಮ್ಮು ಮತ್ತು ಕಾಶ್ಮೀರದ ಆರೋಗ್ಯ ಇಲಾಖೆಯ ಹಣಕಾಸು ಆಯುಕ್ತ ಅಟಲ್ ಡಲ್ಲೂ ಅವರ ಶ್ರದ್ಧೆ ಮತ್ತು ಕೇಂದ್ರ ಸರ್ಕಾರದ ಅಧಿಕಾರಿಗಳೊಂದಿಗೆ ನಿಕಟ ಹೊಂದಾಣಿಕೆಗಾಗಿ ಅವರಿಗೆ ಮೆಚ್ಚುಗೆ ವ್ಯಕ್ತಪಡಿಸಿದರು .


    ಮೊದಲು ದಿನಕ್ಕೆ ಕೇವಲ 50 ಕೊರೊನಾ ಮಾದರಿಗಳನ್ನು ಕಳುಹಿಸಲು ಮಾತ್ರ ಸಾಧ್ಯವಾಗುತ್ತಿತ್ತು , ಅದು ಈಗ ಕೆಲವೇ ದಿನಗಳಲ್ಲಿ ಏಳರಿಂದ ಎಂಟು ಪಟ್ಟು ಹೆಚ್ಚಾಗಿದೆ . ಇದು ದೊಡ್ಡ ಸಂಖ್ಯೆಯಲ್ಲಿ ವೇಗವಾಗಿ ರೋಗ ಪತ್ತೆಹಚ್ಚಲು ಪ್ರಮುಖ ಕಾರಣವಾಗಿದೆ ಎಂದು ಡಾ . ಜಿತೇಂದ್ರ ಸಿಂಗ್ ವಿವರಿಸಿದರು .


    ಇತರ ಹಲವು ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳಿಗೆ ಹೋಲಿಸಿದರೆ , ಕೊರೊನಾ ಸಾಂಕ್ರಾಮಿಕದ ಸವಾಲನ್ನು ಎದುರಿಸಲು ಜಮ್ಮು ಮತ್ತು ಕಾಶ್ಮೀರ ತನ್ನ ಆರೋಗ್ಯ ಮೂಲಸೌಕರ್ಯಗಳನ್ನು ಮೇಲ್ದರ್ಜೆಗೇರಿಸುವಲ್ಲಿ ಮುಂದಿದೆ ಎಂದು ಡಾ . ಜಿತೇಂದ್ರ ಸಿಂಗ್ ಹೇಳಿದರು . ಉದಾಹರಣೆಗೆ , ಪ್ರತ್ಯೇಕ ಹಾಸಿಗೆಗಳ ಸಂಖ್ಯೆ 1533 ರಿಂದ 2372 ಹಾಸಿಗೆಗಳಿಗೆ ಏರಿದೆ ಮತ್ತು ಇನ್ನೂ 1689 ಹೆಚ್ಚುವರಿ ಹಾಸಿಗೆಗಳು ಸಿದ್ಧವಾಗುತ್ತಿವೆ ಎಂದು ಅವರು ಹೇಳಿದರು .


    ಕೋವಿಡ್ ಮೀಸಲು ಆಸ್ಪತ್ರೆಗಳನ್ನು ಸ್ಥಾಪಿಸಿದವರಲ್ಲಿ ಜಮ್ಮು ಮತ್ತು ಕಾಶ್ಮೀರ ಮೊದಲ ಸ್ಥಾನದಲ್ಲಿದೆ . ಈಗ ಅವುಗಳ ಸಂಖ್ಯೆ 17 ಕ್ಕೆ ಏರಿದೆ ಎಂದು ಡಾ . ಜಿತೇಂದ್ರ ಸಿಂಗ್ ಹೇಳಿದರು , ಅಗತ್ಯವಿರುವ ಕೋವಿಡ್ ರೋಗಿಗಳಿಗೆ ಗೊತ್ತುಪಡಿಸಿದ ಐಸಿಯು ಹಾಸಿಗೆಗಳ ಸಂಖ್ಯೆಯನ್ನು ಸಹ 25 ರಿಂದ 209 ಕ್ಕೆ ಹೆಚ್ಚಿಸಲಾಗಿದೆ ಎಂದರು .


    ವೆಂಟಿಲೇಟರ್ ‌ ಗಳ ಲಭ್ಯತೆಯ ಬಗೆಗಿನ ಾತಂಕಗಳನ್ನು ನಿವಾರಿಸಿದ ಡಾ . ಜಿತೇಂದ್ರ ಸಿಂಗ್ , ಸಂಭವನೀಯ ಕೊರೊನಾ ರೋಗಿಗಳಿಗೆ ಗೊತ್ತುಪಡಿಸಿದ ವೆಂಟಿಲೇಟರ್ ‌ ಗಳು , ಕೆಲವು ದಿನಗಳ ಹಿಂದೆ 46 ಇದ್ದವು , ಈಗ ಅವು 209 ಆಗಿವೆ . ಅಂತೆಯೇ , ಕ್ವಾರಂಟೈನ್ ಹಾಸಿಗೆಗಳ ಸಂಖ್ಯೆ ಸುಮಾರು 7,909 ರಿಂದ 26,943 ಕ್ಕೆ ನಾಲ್ಕು ಪಟ್ಟು ಹೆಚ್ಚಾಗಿದೆ ಎಂದರು .


    ಸೋಂಕುನಿವಾರಕ ಸುರಂಗಗಳ ಸ್ಥಾಪನೆ ಅಥವಾ ರೋಗನಿರೋಧಕ ಶಕ್ತಿಯನ್ನು ಹೆಚ್ಚಿಸಲು ಆಯುಷ್ ಔಷಧಿಗಳ ವಿತರಣೆಯಂತಹ ಕೇಂದ್ರ ಸರ್ಕಾರದ ವಿವಿಧ ಮಾರ್ಗಸೂಚಿಗಳನ್ನು ಪ್ರಾಮಾಣಿಕವಾಗಿ ಪಾಲಿಸುತ್ತಿರುವುದಕ್ಕಾಗಿ ಕೇಂದ್ರಾಡಳಿತ ಪ್ರದೇಶ ಸರ್ಕಾರಕ್ಕೆ ಡಾ . ಜಿತೇಂದ್ರ ಸಿಂಗ್ ಮೆಚ್ಚುಗೆ ವ್ಯಕ್ತಪಡಿಸಿದರು .


    ***

    
    
    (Release ID: 1614687) Visitor Counter : 8
    
    
      Read this release in: Punjabi , English , Urdu , Hindi , Gujarati , Tamil , Telugu