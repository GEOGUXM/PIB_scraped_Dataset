      ಹಣಕಾಸು ಆಯೋಗ

      15 ನೇ ಹಣಕಾಸು ಆಯೋಗ ಸಲಹಾ ಮಂಡಳಿ ಸಭೆ
      Posted On: 24 APR 2020 7:01PM by PIB Bengaluru


    15 ನೇ ಹಣಕಾಸು ಆಯೋಗ ಸಲಹಾ ಮಂಡಳಿ ಸಭೆ


    ಹದಿನೈದನೇ ಹಣಕಾಸು ಆಯೋಗ ತನ್ನ ಸಲಹಾ ಮಂಡಳಿಯೊಂದಿಗೆ ಏಪ್ರಿಲ್ 23-24, 2020 ರಂದು ಜಾಲತಾಣಗಳ ಮೂಲಕ ಸಭೆಗಳನ್ನು ನಡೆಸಿತು ಮತ್ತು ಈಗ ಆಯೋಗ ಎದುರಿಸುತ್ತಿರುವ ವಿವಿಧ ವಿಷಯಗಳ ಕುರಿತು ಚರ್ಚಿಸಿತು . ಎಕ್ಸ್ . ವಿ . ಎಫ್ ‌ . ಸಿ . ಅಧ್ಯಕ್ಷರಾದ ಶ್ರೀ ಎನ್ . ಕೆ . ಸಿಂಗ್ ಅವರ ಅಧ್ಯಕ್ಷತೆಯಲ್ಲಿ ನಡೆದ ಸಭೆಯಲ್ಲಿ ಆಯೋಗದ ಎಲ್ಲಾ ಸದಸ್ಯರು ಮತ್ತು ಹಿರಿಯ ಅಧಿಕಾರಿಗಳು ಭಾಗವಹಿಸಿದ್ದರು . ಸಲಹಾ ಮಂಡಳಿಯಿಂದ , ಏಪ್ರಿಲ್ 23, 2020 ರಂದು ನಡೆದ ಸಭೆಯಲ್ಲಿ ಡಾ . ಸಜ್ಜಿದ್ ಝೆಡ್ . ಚಿನೊಯ್ , ಡಾ . ಪ್ರಾಚಿ ಮಿಶ್ರಾ , ಶ್ರೀ ನೀಲಕಂಠ್ ಮಿಶ್ರಾ ಮತ್ತು ಡಾ . ಓಂಕಾರ್ ಗೋಸ್ವಾಮಿ ಅವರು ಭಾಗವಹಿಸಿದ್ದಾರೆ ಮತ್ತು ಏಪ್ರಿಲ್ 24, 2020 ರಂದು ನಡೆದ ಸಭೆಯಲ್ಲಿ ಡಾ . ಅರವಿಂದ್ ವರ್ಮಾನಿ , ಡಾ . ಇಂದಿರಾ ರಾಜಾರಾಮನ್ , ಡಾ . ಡಿ . ಕೆ . ಶ್ರೀವಾಸ್ತವ , ಡಾ . ಎಂ . ಗೋವಿಂದ ರಾವ್ , ಡಾ . ಸುದೀಪ್ತೊ ಮುಂಡಲ್ ಮತ್ತು ಡಾ . ಕೃಷ್ಣಮೂರ್ತಿ ಸುಬ್ರಮಣಿಯನ್ ಅವರು ಭಾಗವಹಿಸಿದ್ದಾರೆ . ಎಕ್ಸ್ . ವಿ . ಎಫ್ ‌ . ಸಿ . ಯ 2020-21 ನೇ ಸಾಲಿನ ವರದಿಯನ್ನು ಸಲ್ಲಿಸಿದ ನಂತರ ಇದು ಸಲಹಾ ಮಂಡಳಿಯ ಎರಡನೇ ಸುತ್ತಿನ ಸಭೆಗಳಾಗಿವೆ


    ಕೊವಿಡ್ ಸಾಂಕ್ರಾಮಿಕದಿಂದಾಗಿ ಜಾಗತಿಕ ಬೇಡಿಕೆಯ ನಷ್ಟದ ಮೂಲಕ ದೇಶೀಯ ಚಟುವಟಿಕೆ ಮಂದಗತಿಯಲ್ಲಿದೆ , ರಾಷ್ಟ್ರೀಯ ಲೊಕ್ ಡೌನ್ ಪರಿಣಾಮದಿಂದಾಗಿ ಹಾಗೂ ಮಂದಗತಿಯ ಜಾಗತಿಕ ಆರ್ಥಿಕ ಹಿಂಜರಿಕೆಯಿಂದಾಗಿ ಭಾರತೀಯ ಉತ್ಪನ್ನಗಳಿಗೆ , ಹಣಕಾಸು ಸಂಸ್ಥೆಗಳಿಗೆ , ವ್ಯಾಪಾರೋದ್ಯಮಗಳ ಹಣದ ಒಳಹರಿವುಗಳಿಗೆ ಮತ್ತು ಭಾರತೀಯ ಆರ್ಥಿಕತೆಯ ಮೇಲೆ ಬಹಳ ದೊಡ್ಡ ಮಟ್ಟಿನಪರಿಣಾಮ ಬೀರಲಿದೆ ಎಂದು ಸಲಹಾ ಮಂಡಳಿಯ ಸದಸ್ಯರು ಅಭಿಪ್ರಾಯಪಟ್ಟರು . ಮಾರ್ಚ್ 2020 ರ ಮೊದಲು ಮಾಡಿದ ನೈಜ ಜಿ . ಡಿ . ಪಿ ಬೆಳವಣಿಗೆಯ ಪ್ರಕ್ಷೇಪಗಳನ್ನು ಸಂಪೂರ್ಣವಾಗಿ ಮರುಪರಿಶೀಲಿಸುವ ಅಗತ್ಯವಿದೆ ಎಂದು ಭಾಗವಹಿಸಿದವರೆಲ್ಲರೂ ಸರ್ವಾನುಮತದಿಂದ ಹೇಳಿದರು , ಮತ್ತು ಪುನಃ ಪರಿಷ್ಕರಣೆಗೆ ಒಳಪಡಬೇಕು ಎಂಬ ಸಲಹೆ ನೀಡಿದರು . ಆರ್ಥಿಕತೆಯ ಲಾಕ್ ‌ ಡೌನ್ ಸಡಿಲವಾಗಿ ಸರಳವಾದ ನಂತರ , ಕೆಲಸಗಾರರಿಗೆ ಶೀಘ್ರದಲ್ಲೇ ಕೆಲಸಕ್ಕೆ ಮರಳುವ ಸಾಮರ್ಥ್ಯ , ಮಧ್ಯವರ್ತಿಗಳ ಸರಬರಾಜು ವ್ಯವಸ್ಥೆ , ಉತ್ಪಾದನೆಯ ಬೇಡಿಕೆ ಮತ್ತು ಹಣದ ಒಳಹರಿವಿನ ಆಧಾರದ ಮೇಲೆ ಸಹಜವಾಗಿ ಕ್ರಮೇಣ ಚೇತರಿಕೆ ಕಾಣಬಹುದು . ಆದ್ದರಿಂದ , ಕೊವಿಡ್ ನಿಂದಾದ ಆರ್ಥಿಕ ಪ್ರಭಾವದ ದುಷ್ಪರಿಣಾಮಗಳ ಪ್ರಮಾಣವು ಕೇವಲ ಮುಂಬರುವ ದಿನಗಳಲ್ಲಿ ದೀರ್ಘಾವಧಿಯಲ್ಲಿ ಮಾತ್ರ ಸ್ಪಷ್ಟವಾಗಲಿದೆ .


    ಸಾರ್ವಜನಿಕ ಆರ್ಥಿಕತೆಯ ಮೇಲೆ ಈ ಬೆಳವಣಿಗೆಗಳ ಪ್ರಭಾವದ ಪ್ರಮಾಣ ಇನ್ನೂ ಅನಿಶ್ಚಿತವಾಗಿದೆ , ಆದರೆ ಖಂಡಿತವಾಗಿಯೂ ಬಹಳ ಮಹತ್ವದ್ದಾಗಿದೆ ಎಂದು ಸಲಹಾ ಮಂಡಳಿಯು ಅಭಿಪ್ರಾಯಪಟ್ಟಿದೆ . ಆರೋಗ್ಯ ಕ್ಷೇತ್ರದಲ್ಲಿ , ಬಡವರಿಗೆ ಮತ್ತು ಇತರ ಹಣಕಾಸು ಏಜೆಂಟರಿಗೆ ಆರ್ಥಿಕ ಬೆಂಬಲ ನೀಡುವ ಕಾರಣದಿಂದಾಗಿ ಸರ್ಕಾರಗಳು ಈಗಾಗಲೇ ಸಾಕಷ್ಟು ಖರ್ಚಿನ ಹೊರೆ ಹೊಂದಿವೆ . ಆರ್ಥಿಕ ಕುಂಠಿತ ಚಟುವಟಿಕೆಯಿಂದಾಗಿ ದೊಡ್ಡಪ್ರಮಾಣದಲ್ಲಿ ತೆರಿಗೆ ಮತ್ತು ಇತರ ಆದಾಯದ ಕೊರತೆಯಾಗಲಿದೆ ಎಂದು ಕೌನ್ಸಿಲ್ ಸದಸ್ಯರು ಅಭಿಪ್ರಾಯಪಟ್ಟರು . ಆದ್ದರಿಂದ , ಬಿಕ್ಕಟ್ಟಿಗೆ ಹಣಕಾಸಿನ ಸ್ಪಂದನೆ ಹೆಚ್ಚು ಸೂಕ್ಷ್ಮವಾಗಿರಬೇಕು . ಹಣಕಾಸಿನ ಸಹಾಯ ಪ್ರಕ್ರಿಯೆಯ ಗಾತ್ರವನ್ನು ಮಾತ್ರವಲ್ಲದೆ ವಿಧಿವಿಧಾನಗಳನ್ನು ಗಮನವಿಟ್ಟು ಎಚ್ಚರಿಕೆಯಿಂದ ನೋಡುವುದು ಈ ಸಂದರ್ಭದಲ್ಲಿ ಮುಖ್ಯವಾಗಿದೆ . ಆರ್ಥಿಕತೆಗೆ ಪೂರಕ ಸಾರ್ವಜನಿಕ ಖರ್ಚುಗಳಿಗೆ ಬೆಂಬಲ ನೀಡುವ ವಿಷಯದಲ್ಲಿ ಸಂಗ್ರಹಿಸುವ ವಿಭಿನ್ನ ಸಲಹೆಗಳ ಬಗ್ಗೆ ಕೌನ್ಸಿಲ್ ಸದಸ್ಯರು ಹಣಕಾಸು ಆಯೋಗಕ್ಕೆ ತಿಳಿಸಿದರು . ಈ ಕೆಳಗಿನ ಪರಿಗಣನೆಗೆ ಸೂಕ್ತ ಮಹತ್ತರ ಸೂಚನೆಗಳು , ಈ ಸಂದರ್ಭದಲ್ಲಿ ಬಹಳ ಮುಖ್ಯವಾಗುತ್ತವೆ ಎಂದು ಅವರು ಭಾವಿಸಿದರು .


    ( ಎ ) ಕೊವಿಡ್ ಪ್ರಾರಂಭವಾಗುವ ಮೊದಲೇ ಸಣ್ಣ ಪ್ರಮಾಣದ ಉದ್ಯಮಗಳು ಹಣದ ಸಮಸ್ಯೆಯಿಂದ ಬಳಲುತ್ತಿದ್ದವು . ಈ ಉದ್ಯಮಗಳಿಗೆ ವ್ಯವಹಾರಿಕ ಚಟುವಟಿಕೆಗಳು ಮತ್ತು ಹಣದ ಒಳಹರಿವುಗಳು ನೇರ ಪರಿಣಾಮ ಬೀರುವುದರಿಂದ , ಈ ಸಮಸ್ಯೆಯನ್ನು ಹೋಗಲಾಡಿಸಲು ಈ ಉದ್ಯಮಗಳಿಗೆ ಸಹಾಯ ಮಾಡುವ ವ್ಯವಸ್ಥೆಯನ್ನು ರೂಪಿಸುವುದು ಬಹಳ ಮುಖ್ಯ .


    ( ಬಿ ) ಈಗಿನ ಮಂದಗತಿಯಿಂದ ಬ್ಯಾಂಕೇತರ ಹಣಕಾಸು ಕಂಪನಿಗಳು ಅಧಿಕ ಪ್ರಭಾವಿತವಾಗಿವೆ . ಹಣಕಾಸು ವಲಯದಲ್ಲಿ ಬೃಹತ್ ಗಾತ್ರದಲ್ಲಿ ದಿವಾಳಿತನಗಳು ಮತ್ತು ಉತ್ಪಾದಕ ರಹಿತ ಸಂಪತ್ತ ( ಎನ್ ‌ . ಪಿ . ಎ .) ಗಳಾಗುವುದನ್ನು ತಪ್ಪಿಸಲು ಸೂಕ್ತ ಕ್ರಮಗಳನ್ನು ವಿನ್ಯಾಸಗೊಳಿಸಬೇಕು . ಖಾತರಿಯ ಭಾಗಶಃ ಸಾಲದಂತಹ ಕ್ರಮಗಳು ಬಹುಶಃ ಸಹಾಯ ಮಾಡಬಹುದು . ಹಣಕಾಸು ಸಂಸ್ಥೆಗಳು ಉತ್ತಮ ಬಂಡವಾಳಹೊಂದಿವೆಯೇ ಎಂದು ದೃಢಪಡಿಸಿಕೊಳ್ಳುವಲ್ಲಿ ಭಾರತೀಯ ರಿಸರ್ವ್ ಬ್ಯಾಂಕ್ ಬಹಳ ಪ್ರಮುಖ ಪಾತ್ರ ವಹಿಸುತ್ತದೆ .


    ( ಸಿ ) ಕೇಂದ್ರ ಮತ್ತು ರಾಜ್ಯ ಸರ್ಕಾರಗಳ ಹಣಕಾಸು ವ್ಯವಸ್ಥೆಯನ್ನು ಬಹಳ ಗಮನವಿಟ್ಟು ಎಷ್ಷರಿಕೆಯಿಂದ ನೋಡಬೇಕಾಗಿದೆ . ಈಗಿನ ಸಂದರ್ಭದಲ್ಲಿ , ಲಭ್ಯ ಹಣ ಮತ್ತು ಹಣದ ಒಳಹರಿವುಗಳು ಸರ್ಕಾರಗಳು ಮಾಡುವ ಸಹಾಯ ವ್ಯವಸ್ಥೆಗಳು ಮತ್ತು ವಿಧಾನಗಳಿಗೆ ಸಮರ್ಪಕ ಹೊಂದಾಣಿಕೆಯಾಗುತ್ತವೆ . ನಾವು ಮುಂದೆ ಸಾಗುವಾಗ , ಹೆಚ್ಚುವರಿ ಕೊರತೆಯನ್ನು ನೀಗಿಸುವ ಆಯ್ಕೆಗಳ ಬಗ್ಗೆ ನಾವು ಆಗ ಯೋಚಿಸಬೇಕು . ಸಾಂಕ್ರಾಮಿಕ ರೋಗದ ವಿರುದ್ಧದ ಹೋರಾಟವನ್ನು ಕೈಗೊಳ್ಳಲು ರಾಜ್ಯ ಸರ್ಕಾರಗಳು ಸಾಕಷ್ಟು ಹಣವನ್ನು ಪಡೆದುಕೊಳ್ಳುವುದನ್ನು ಖಚಿತಪಡಿಸಿಕೊಳ್ಳುವುದು ಈ ಸಂದರ್ಭದಲ್ಲಿ ಬಹಳ ಮುಖ್ಯ .


    ( ಡಿ ) ಸಾಂಕ್ರಾಮಿಕ ಪ್ರಭಾವದ ತೀವ್ರತೆಯಿಂದ ವಿವಿಧ ರಾಜ್ಯಗಳು ವಿವಿಧ ಹಂತಗಳಲ್ಲಿ ಸುಧಾರಿಸಿಕೊಂಡು ಹೊರಬರುವ ಸಾಧ್ಯತೆಯಿದೆ ಎಂದು ಸಮಿತಿ ಅಭಿಪ್ರಾಯಪಟ್ಟಿದೆ . ಆದ್ದರಿಂದ , ವಿವಿಧ ರಾಜ್ಯಗಳ ಪುನರುಜ್ಜೀವನ ಚಟುವಟಿಕೆಗಳ ಪರಿಶೀಲನೆಯನ್ನು ವಿಭಿನ್ನ ಹಂತಗಳಲ್ಲಿ ಮಾಡಲಾಗುವುದು .


    ಸಲಹಾ ಮಂಡಳಿಯೊಂದಿಗೆ ಸೇರಿಕೊಂಡು ಹದಿನೈದನೇ ಹಣಕಾಸು ಆಯೋಗವು ಜಾಗತಿಕವಾಗಿ ಮತ್ತು ದೇಶೀಯವಾಗಿ ಎದುರಿಸುತ್ತಿರುವ ಎಲ್ಲಾ ಪರಿಸ್ಥಿತಿಗಳನ್ನು ಬಹಳ ಆಸಕ್ತಿಯಿಂದ ಸೂಕ್ಷ್ಮವಾಗಿ ಗಮನಿಸುತ್ತಿದೆ .


    ***

    
    
    (Release ID: 1618088) Visitor Counter : 89
    
    
      Read this release in: English , Hindi , Punjabi , Gujarati , Telugu , Urdu , Bengali , Tamil