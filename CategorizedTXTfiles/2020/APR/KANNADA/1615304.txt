      PIB Headquarters

      ಪ್ರಧಾನಮಂತ್ರಿ ಗರೀಬ್ ಕಲ್ಯಾಣ ಪ್ಯಾಕೇಜ್ ರಾಜ್ಯದಲ್ಲಿ ಯಶಸ್ವಿ ಅನುಷ್ಠಾನ
      Posted On: 17 APR 2020 1:10PM by PIB Bengaluru


    ಪ್ರಧಾನಮಂತ್ರಿ ಗರೀಬ್ ಕಲ್ಯಾಣ ಪ್ಯಾಕೇಜ್ ರಾಜ್ಯದಲ್ಲಿ ಯಶಸ್ವಿ ಅನುಷ್ಠಾನ


    ಸಂ ಕಷ್ಟದಲ್ಲಿರುವ ರೈತರು , ಮಹಿಳೆಯರಿಗೆ ವರದಾನವಾದ ಕೇಂದ್ರದ ನೆರವು


    ಕೋವಿಡ್- 19 ನಿಯಂತ್ರಣಕ್ಕಾಗಿ ದೇಶಾದ್ಯಂತ ಲಾಕ್ ಡೌನ್ ಘೋಷಿಸಿರುವ ಹಿನ್ನೆಲೆಯಲ್ಲಿ ಸಂಕಷ್ಟಕ್ಕೆ ಸಿಲುಕಿರುವ ಬಡವರು , ರೈತರು , ಮಹಿಳೆಯರು ಹಾಗೂ ಕೂಲಿ ಕಾರ್ಮಿಕರಿಗೆ ನೆರವಾಗಲು ಕೇಂದ್ರ ಸರ್ಕಾ ರದ ಪ್ರಧಾನಮಂತ್ರಿ ಗರೀಬ್ ಕಲ್ಯಾಣ ಪ್ಯಾಕೇಜ್ ರಾಜ್ಯದಲ್ಲಿ ಯಶಸ್ವಿಯಾಗಿ ಅನುಷ್ಠಾನವಾಗುತ್ತಿದೆ. ಕೇಂದ್ರದ ಈ ನೆರವು ಸಂಕಷ್ಟ ಸಮಯದಲ್ಲಿ ಬಡ ರೈತರು , ಕಷ್ಟದಲ್ಲಿರುವ ಮಹಿಳೆಯರಿಗೆ ವರದಾನವಾಗಿದೆ.


    ಮಂಡ್ಯ ಜಿಲ್ಲೆಯ ಹನಿಯಂಬಾಡಿ ಗ್ರಾಮದ ಸಣ್ಣ ಹಿಡುವಳಿದಾರ ರೈತ ನಾಗರಾಜ್ , ಪ್ರಧಾನಮಂತ್ರಿಗಳ ಕಿಸಾನ್ ಯೋಜನೆ ಅಡಿ ಮೊದಲ ಕಂತಿನ 2,000 ರೂ. ದೊರೆತಿರುವುದಕ್ಕೆ ಸಂತಸ ವ್ಯಕ್ತಪಡಿಸಿದ್ದಾರೆ. ಸದ್ಯ ಸ್ವಲ್ಪ ಮಳೆಯಾಗುತ್ತಿರುವುದರಿಂದ ಈ ಹಣದ ನೆರವಿನಿಂದ ಬಿತ್ತನೆ ಕಾರ್ಯ ಕೈಗೊಳ್ಳಲು ಅನುಕೂಲವಾಗಿದೆ. ಅದಕ್ಕಾಗಿ ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರಿಗೆ ಕೃತಜ್ಞತೆಗಳನ್ನು ಸಲ್ಲಿಸುವುದಾಗಿ ಹೇಳಿದರು.


    ಜನಧನ್ ಫಲಾನುಭವಿ ಬೀದರ್ ನ ಸುರೇಖಾ , ಲಾಕ್ ಡೌನ್ ಸಮಯದಲ್ಲಿ 500 ರೂ. ದೊರೆತಿದ್ದರಿಂದ ಕುಟುಂಬ ನಿರ್ವಹಣೆಗೆ ತುಂಬಾ ಅನುಕೂಲವಾಯಿತು. ಕೇಂದ್ರದ ಈ ನೆರವಿನಿಂದ ಹೆಚ್ಚು ಕಷ್ಟವಾಗುತ್ತಿಲ್ಲ ಎಂದು ತಮ್ಮ ಅನಿಸಿಕೆ ಹಂಚಿಕೊಂಡರು.


    ತುಮಕೂರಿನ ಹೊನ್ನುಡಿಕೆ ಗ್ರಾಮದ ರೇವಕ್ಕ , ಪ್ರಧಾನಮಂತ್ರಿಗಳ ಗರೀಬ್ ಕಲ್ಯಾಣ ಯೋಜನೆ ಅಡಿ ಉಚಿತವಾಗಿ ಉಜ್ವಲ ಯೋಜನೆ ಅಡಿ ಅಡುಗೆ ಅನಿಲ ದೊರೆತಿದೆ. ಜೊತೆಗೆ ಉಚಿತ ಪಡಿತರ ಧಾನ್ಯವೂ ದೊರೆತಿರುವುದರಿಂದ ಸಂಕಷ್ಟದ ಈ ಸಮಯದಲ್ಲಿ ಸುಸ್ಥಿರ ಜೀವನ ನಡೆಸಲು ಹೆಚ್ಚಿನ ಸಹಕಾರವಾಯಿತು , ಪಿಂಚಣಿ ಹಣ ಮೊದಲೇ ಸಿಕ್ಕಿದ್ದರಿಂದ ಆ ದುಡ್ಡಿನಲ್ಲಿ ಔಷಧಿಗಳನ್ನು ಖರೀದಿಸಲು ಸಾಧ್ಯವಾಯಿತು ಎಂದು ಸ್ಮರಿಸುತ್ತಾ ಅದಕ್ಕಾಗಿ ಕೇಂದ್ರ ಸರ್ಕಾರಕ್ಕೆ ಅಭಿನಂದನೆ ಸಲ್ಲಿಸುವುದಾಗಿ ತಿಳಿಸಿದರು.


    ಬಳ್ಳಾರಿ ಜಿಲ್ಲೆಯ ಅಳಂದಾ ಗ್ರಾಮದ ಅನಂತಮ್ಮ , ಗರೀಬ್ ಕಲ್ಯಾಣ ಯೋಜನೆಯಿಂದ ಅನುಕೂಲವಾಗಿದೆ , ಲಾಕ್ ಡೌನ್ ಸಮಯದಲ್ಲಿ ಕೆಲಸವಿಲ್ಲದೆ ಹೆಚ್ಚಿನ ತೊಂದರೆಯಾಗಿತ್ತು , ಆದರೆ ಜನಧನ್ ಖಾತೆಗೆ ಕೇಂದ್ರದಿಂದ 500 ರೂ. ಪರಿಹಾರ ಬಂದಿತ್ತು , ಆ ಹಣ ಕುಟುಂಬದ ನಿರ್ವಹಣೆಗೆ ಮತ್ತು ತಮ್ಮ ಖರ್ಚಿಗೆ ನೆರವಾಯಿತು. ಕೇಂದ್ರದ ಸಕಾಲಿಕ ನೆರವಿನಿಂದ ಯಾವುದೇ ತೊಂದರೆಯಾಗಲಿಲ್ಲ ಎಂದು ಹೇಳಿದರು.


    ( ಸುದ್ದಿ ಮೂಲ: ಆಕಾಶ ವಾಣಿ ಸುದ್ದಿ ವಿಭಾಗ, ಬೆಂಗಳೂರು)


    https://twitter.com/airnewsalerts/status/1250741729864474624?s=20


    https://twitter.com/airnewsalerts/status/1250668400650539010?s=20


    https://twitter.com/airnewsalerts/status/1250630150082813954?s=20


    https://twitter.com/airnewsalerts/status/1250620480056246272?s=20


    ***

    
    
    (Release ID: 1615304) Visitor Counter : 34