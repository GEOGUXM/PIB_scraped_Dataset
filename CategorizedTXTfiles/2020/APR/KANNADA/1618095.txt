      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ಕೋವಿಡ್ – 19 ಹೊಸ ಮಾಹಿತಿ
      Posted On: 24 APR 2020 5:32PM by PIB Bengaluru


    ಕೋವಿಡ್ - 19 ಹೊಸ ಮಾಹಿತಿ


    ಶ್ರೇಣೀಕೃತ , ಹತೋಟಿಯಲ್ಲಿಡುವ ಮತ್ತು ಸಕ್ರಿಯ ವಿಧಾನದ ಮೂಲಕ , ಕೋವಿಡ್ -19 ನಿರ್ವಹಣೆಗಾಗಿ ರಾಜ್ಯ ಸರ್ಕಾರಗಳು / ಕೇಂದ್ರಾಡಳಿತ ಪ್ರದೇಶಗಳೊಂದಿಗೆ ಭಾರತ ಸರ್ಕಾರವು ಹಲವಾರು ಕ್ರಮಗಳನ್ನು ಕೈಗೊಳ್ಳುತ್ತಿದೆ . ಇವುಗಳನ್ನು ನಿಯಮಿತವಾಗಿ ಉನ್ನತ ಮಟ್ಟದಲ್ಲಿ ಪರಿಶೀಲಿಸಲಾಗುತ್ತಿದೆ ಮತ್ತು ಮೇಲ್ವಿಚಾರಣೆ ಮಾಡಲಾಗುತ್ತಿದೆ .


    ಸನ್ಯಾನ್ಯ ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿಯವರು ಇಂದು ದೇಶಾದ್ಯಂತ ಪಂಚಾಯತ್ ಮುಖ್ಯಸ್ಥ ( ಸರ್ಪಂಚ ) ರೊಡನೆ ವಿಡಿಯೋ ಕಾನ್ಫರೆನ್ಸ್ ಮೂಲಕ ಸಂವಾದ ನಡೆಸಿದರು . ಗ್ರಾಮದ ಮುಖ್ಯಸ್ಥರುಗಳು ತಮ್ಮ ಅನುಭವಗಳನ್ನು ಮತ್ತು ಲಾಕ್ ‌ ಡೌನ್ ಕ್ರಮಗಳನ್ನು ನಿರ್ವಹಿಸುವ ಪ್ರಯತ್ನಗಳನ್ನು ಹಂಚಿಕೊಂಡರು . ಬಿಕ್ಕಟ್ಟಿನ ಸಂದರ್ಭದಲ್ಲಿ ನಿಜವಾದ ಪಾಠಗಳನ್ನು ಕಲಿಯಬಹುದು ಮತ್ತು ಪ್ರಸ್ತುತ ಕಾಲವು ನಮಗೆ ಸ್ವಾವಲಂಬನೆಯ ದೊಡ್ಡ ಪಾಠವನ್ನು ಕಲಿಸಿದೆ ಎಂದು ಪ್ರಧಾನಮಂತ್ರಿಯವರು ಹೇಳಿದರು . ಉತ್ತಮ ಜಾಗರೂಕತೆಗಾಗಿ ಕೊರೊನಾ ಟ್ರ್ಯಾಕರ್ ಆ್ಯಪ್ " ಆರೋಗ್ಯ ಸೇತು " ಡೌನ್ ‌ ಲೋಡ್ ಮಾಡುವಲ್ಲಿ ಅವರ ಮೂಲಸೌಕರ್ಯಗಳನ್ನು ಬಲಪಡಿಸಲು ಮತ್ತು ಜಾಗೃತಿ ಮೂಡಿಸಲು ಪ್ರಧಾನಮಂತ್ರಿಯವರು ಪಂಚಾಯತ್ ‌ ಗಳಿಗೆ ಮನವಿ ಮಾಡಿದರು .


    ಕೋವಿಡ್ - 19 ನಿರ್ವಹಣೆಗೆ ಸಿದ್ಧತೆ ಮತ್ತು ಕ್ರಮಗಳನ್ನು ಪರಿಶೀಲಿಸಲು ಕೇಂದ್ರ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವ ಡಾ . ಹರ್ಷ್ ವರ್ಧನ್ ಅವರು ಇಂದು ಎಲ್ಲಾ ರಾಜ್ಯಗಳ ಆರೋಗ್ಯ ಸಚಿವರು ಮತ್ತು ಆರೋಗ್ಯ ಕಾರ್ಯದರ್ಶಿಗಳೊಂದಿಗೆ ವಿಡಿಯೋ ಕಾನ್ಫರೆನ್ಸ್ ಮೂಲಕ ಮಾತುಕತೆ ನಡೆಸಿದರು . ಇದುವರೆಗಿನ ರಾಜ್ಯಗಳ ಪ್ರಯತ್ನಕ್ಕೆ ಅವರು ಧನ್ಯವಾದಗಳನ್ನು ಅರ್ಪಿಸಿದರು ಮತ್ತು ಹೆಚ್ಚಿನ ಸಂಖ್ಯೆಯ ಪ್ರಕರಣಗಳನ್ನು ವರದಿ ಮಾಡುವ ಜಿಲ್ಲೆಗಳತ್ತ ಗಮನಹರಿಸುವಂತೆ ಅಥವಾ ಅವರ ಪ್ರಕರಣಗಳ ವೇಗವನ್ನು ದ್ವಿಗುಣಗೊಳಿಸುವ ದರವನ್ನು ಮತ್ತು ಹೆಚ್ಚಿನ ಪ್ರಕರಣಗಳ ಮರಣವನ್ನು ಗುರುತಿಸುವ ಜಿಲ್ಲೆಗಳ ಬಗ್ಗೆ ಗಮನಹರಿಸುವಂತೆ ವಿನಂತಿಸಿದರು .


    ರೋಗಿಗಳು ಸಮಯೋಚಿತ ಚಿಕಿತ್ಸೆ ಪಡೆಯುವುದನ್ನು ಖಚಿತಪಡಿಸಿಕೊಳ್ಳಲು ಮತ್ತು ಮರಣದ ಪ್ರಮಾಣ ಕಡಿಮೆಯಾಗುವುದನ್ನು ಖಚಿತಪಡಿಸಿಕೊಳ್ಳಲು ಕಣ್ಗಾವಲು , ಮನೆ - ಮನೆಗೆ ಸಕ್ರಿಯ ಪ್ರಕರಣ ಪತ್ತೆ , ಪ್ರಕರಣಗಳ ಆರಂಭಿಕ ಗುರುತಿಸುವಿಕೆ ಮತ್ತು ಸರಿಯಾದ ಕ್ಲಿನಿಕಲ್ ನಿರ್ವಹಣೆಯತ್ತ ಗಮನಹರಿಸಬೇಕೆಂದು ಡಾ . ಹರ್ಷ್ ವರ್ಧನ್ ರಾಜ್ಯಗಳನ್ನು ಕೋರಿದರು . ಕೋವಿಡ್ - 19 ವಿರುದ್ಧ ಹೋರಾಡುತ್ತಿರುವ ವೈದ್ಯರು ಮತ್ತು ಇತರ ಮುಂಚೂಣಿ ಆರೋಗ್ಯ ಕಾರ್ಯಕರ್ತರಿಗೆ ಹಾಗೂ ಕೋವಿಡ್ ಹೊಂದಿರುವ ರೋಗಿಗಳು ಅಥವಾ ಚೇತರಿಸಿಕೊಂಡ ರೋಗಿಗಳ ಬಗ್ಗೆ ಆಗುತ್ತಿರುವ ನಿಂದನೆ , ತಾರತಮ್ಯದ ವಿರುದ್ಧ ಕೈಗೊಳ್ಳುತ್ತಿರುವ ಕ್ರಮಗಳನ್ನು ವೈಯಕ್ತಿಕವಾಗಿ ಪರಿಶೀಲಿಸಬೇಕು ಎಂದು ಅವರು ಆರೋಗ್ಯ ಸಚಿವರುಗಳನ್ನು ಕೋರಿದರು


    ಇದಕ್ಕೂ ಮೊದಲು ಡಾ . ಹರ್ಷ್ ವರ್ಧನ್ ಅವರು ವಿಶ್ವ ಆರೋಗ್ಯ ಸಂಸ್ಥೆಯ ( ಡಬ್ಲ್ಯುಎಚ್ಒ ) ಎಲ್ಲಾ ಸದಸ್ಯ ರಾಷ್ಟ್ರಗಳ ಆರೋಗ್ಯ ಮಂತ್ರಿಗಳೊಂದಿಗೆ ವಿಡಿಯೋ ಕಾನ್ಫರೆನ್ಸ್ ಮೂಲಕ ಮಾತುಕತೆ ನಡೆಸಿದರು ಮತ್ತು ಕೋವಿಡ್ - 19 ನಿರ್ವಹಣೆಯಲ್ಲಿ ಇದುವರೆಗಿನ ಭಾರತದ ಕಾರ್ಯವನ್ನು ಹಂಚಿಕೊಂಡರು ಮತ್ತು ಭಾರತದ ನಿರ್ವಹಣಾ ಪ್ರಯತ್ನಗಳು ಸಮುದಾಯದ ಪಾಲ್ಗೊಳ್ಳುವಿಕೆ ಮತ್ತು ನಿಯಂತ್ರಿಸುವ ಪ್ರಯತ್ನಗಳ ಅವಳಿ ತತ್ವಗಳ ಮೇಲೆ ಆಧರಿಸಿವೆ ಎಂಬುದನ್ನು ಎತ್ತಿ ತೋರಿಸಿದರು .


    ಪ್ರಸ್ತುತ , ಈ ಹಿಂದೆ ಪ್ರಕರಣಗಳನ್ನು ಹೊಂದಿದ್ದ ದೇಶದ 15 ಜಿಲ್ಲೆಗಳು ಕಳೆದ 28 ದಿನಗಳಿಂದ ಯಾವುದೇ ಹೊಸ ಪ್ರಕರಣಗಳನ್ನು ವರದಿ ಮಾಡಿಲ್ಲ . ಈಗಾಗಲೇ ಗುರುತು ಮಾಡಿದ್ದ ಜಿಲ್ಲೆಗಳಲ್ಲದೆ , ಈ ಪಟ್ಟಿಗೆ ಮೂರು ಹೊಸ ಜಿಲ್ಲೆಗಳು ಸೇರಿವೆ : ಛತ್ತೀಸ್ಗಢ ದ ದುರ್ಗ್ ಮತ್ತು ರಾಜನಂದಗಾಂವ್ ; ಮತ್ತು ಮಧ್ಯಪ್ರದೇಶದ ಶಿವಪುರಿ .


    ಇದಲ್ಲದೆ , 23 ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳಿಂದ ಒಟ್ಟು 80 ಜಿಲ್ಲೆಗಳು ಕಳೆದ 14 ದಿನಗಳಿಂದ ಯಾವುದೇ ಹೊಸ ಪ್ರಕರಣಗಳನ್ನು ವರದಿ ಮಾಡಿಲ್ಲ .


    @CovidIndiaSeva ( ಕೋವಿಡ್ಇಂಡಿಸೇವಾ ) ಟ್ವಿಟರ್ ಹ್ಯಾಂಡಲ್ ನೈಜ - ಸಮಯದ ಅಧಿಕೃತ ಆರೋಗ್ಯ ಮತ್ತು ತರಬೇತಿ ಪಡೆದ ತಜ್ಞರು ಒದಗಿಸಿದ ಸಾರ್ವಜನಿಕ ಮಾಹಿತಿಯ ಮೂಲಕ ನಾಗರಿಕರ ಪ್ರಶ್ನೆಗಳಿಗೆ ಶೀಘ್ರವಾಗಿ ಉತ್ತರಿಸಲು ಸಹಾಯ ಮಾಡುತ್ತದೆ .


    ಪ್ರಸ್ತುತ , 4,748 ಜನರನ್ನು ಗುಣಪಡಿಸಲಾಗಿದೆ , ಇದರಿಂದ ಚೇತರಿಕೆಯ ಪ್ರಮಾಣವು 20.57% ರಷ್ಟು ಆಗಿದೆ . ನಿನ್ನೆಯಿಂದ , ಭಾರತದಲ್ಲಿ 1684 ಹೊಸ ಪ್ರಕರಣಗಳ ವರದಿಯಾಗಿದೆ . ಅಲ್ಲದೆ , ಒಟ್ಟು ಧೃಡಪಟ್ಟ ಕೋವಿಡ್ - 19 ಸೋಂಕಿತರ ಸಂಖ್ಯೆ 23,077 ಆಗಿದ್ದು ಒಟ್ಟು 718 ಸಾವುಗಳು ವರದಿಯಾಗಿವೆ .


    ಕೋವಿಡ್ - 19 ಗೆ ಸಂಬಂಧಿತ ತಾಂತ್ರಿಕ ಸಮಸ್ಯೆಗಳು , ಮಾರ್ಗಸೂಚಿಗಳು ಮತ್ತು ಸಲಹೆಗಳ ಎಲ್ಲಾ ಅಧಿಕೃತ ಮತ್ತು ಹೊಸ ಮಾಹಿತಿಗಾಗಿ ದಯವಿಟ್ಟು ನಿಯಮಿತವಾಗಿ ಭೇಟಿ ನೀಡಿ : https://www.mohfw.gov.in


    ಕೋವಿಡ್ - 19 ಗೆ ಸಂಬಂಧಿಸಿದ ತಾಂತ್ರಿಕ ಪ್ರಶ್ನೆಗಳನ್ನು technquery.covid19@gov.in ಮತ್ತು ಇತರ ಪ್ರಶ್ನೆಗಳನ್ನು ಕೇಳಲು ncov2019@gov.in ಗೆ ಇಮೇಲ್ ಮಾಡಬಹುದು .


    ಕೋವಿಡ್ -19 ಬಗ್ಗೆ ಯಾವುದೇ ಪ್ರಶ್ನೆಗಳಿದ್ದಲ್ಲಿ , ದಯವಿಟ್ಟು ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಹಾಯವಾಣಿ ಸಂಖ್ಯೆ . : +91-11-23978046 ಅಥವಾ 1075 ( ಟೋಲ್ - ಫ್ರೀ ). ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳ ಕೋವಿಡ್ -19 ಗೆ ಸಂಬಂಧಿಸಿದ ಸಹಾಯವಾಣಿ ಸಂಖ್ಯೆಗಳ ಪಟ್ಟಿ https://www.mohfw.gov.in/pdf/coronvavirushelplinenumber.pdf ನಲ್ಲಿಯೂ ಲಭ್ಯವಿದೆ .


    ***

    
    
    (Release ID: 1618095) Visitor Counter : 17
    
    
      Read this release in: English , Urdu , Hindi , Marathi , Assamese , Bengali , Punjabi , Punjabi , Gujarati , Odia , Tamil , Telugu , Malayalam