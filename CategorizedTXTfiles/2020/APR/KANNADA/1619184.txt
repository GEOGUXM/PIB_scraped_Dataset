      ಸಿಬ್ಬಂದಿ, ಸಾರ್ವಜನಿಕ ಅಹವಾಲು ಮತ್ತು ಪಿಂಚಣಿ ಸಚಿವಾಲಯ

      ಕೋವಿಡ್ -19 ಲಾಲ್ ಬಹಾದ್ದೂರ್ ಶಾಸ್ತ್ರಿ ರಾಷ್ಟ್ರೀಯ ತರಬೇತಿ ಅಕಾಡೆಮಿ ಯಿಂದ ಐ.ಎ.ಎಸ್. ಅಧಿಕಾರಿಗಳಿಗೆ ಆನ್ ಲೈನ್ ಮೂಲಕದ ತರಬೇತಿ - ಕೇಂದ್ರ ಸಹಾಯಕ ಸಚಿವ ಡಾ. ಜಿತೇಂದ್ರ ಸಿಂಗ್ ಶ್ಲಾಘನೆ
      Posted On: 28 APR 2020 5:14PM by PIB Bengaluru


    ಕೋವಿಡ್ -19 ಲಾಲ್ ಬಹಾದ್ದೂರ್ ಶಾಸ್ತ್ರಿ ರಾಷ್ಟ್ರೀಯ ತರಬೇತಿ ಅಕಾಡೆಮಿ ಯಿಂದ ಐ . ಎ . ಎಸ್ . ಅಧಿಕಾರಿಗಳಿಗೆ ಆನ್ ಲೈನ್ ಮೂಲಕದ ತರಬೇತಿ - ಕೇಂದ್ರ ಸಹಾಯಕ ಸಚಿವ ಡಾ . ಜಿತೇಂದ್ರ ಸಿಂಗ್ ಶ್ಲಾಘನೆ


    ಈಶಾನ್ಯ ಅಭಿವೃದ್ದಿ ಹಾಗು ಸಿಬ್ಬಂದಿ ಮತ್ತು ಸಾರ್ವಜನಿಕ ಕುಂದುಕೊರತೆಗಳ ಸಹಾಯಕ ಸಚಿವ ( ಸ್ವತಂತ್ರ ನಿರ್ವಹಣೆ ) , ಡಾ . ಜಿತೇಂದ್ರ ಸಿಂಗ್ ಅವರು ಇಂದು ಲಾಲ್ ಬಹಾದ್ದೂರ್ ಶಾಸ್ತ್ರಿ ರಾಷ್ಟ್ರೀಯ ತರಬೇತಿ ಅಕಾಡೆಮಿಯ ( ಎಲ್ . ಬಿ . ಎಸ್ . ಎನ್ . ಎ . ಎ .) ನಿರ್ದೇಶಕರು ಮತ್ತು ಬೋಧಕ ಸಿಬ್ಬಂದಿವರ್ಗದವರ ವೀಡಿಯೋ ಕಾನ್ಫರೆನ್ಸ್ ಮೂಲಕ ಸಮಾಲೋಚನೆ ನಡೆಸಿದರು .


    ಕೋವಿಡ್ -19 ಸಂಬಂಧಿ ವಿಷಯ ಮತ್ತು ಅಕಾಡೆಮಿ ನಿಭಾಯಿಸುತ್ತಿರುವ ಬಗ್ಗೆ ಮಾಹಿತಿ ಪಡೆದರು .. ಐ . ಎ . ಎಸ್ . ತರಬೇತಿ ಪಡೆಯುತ್ತಿರುವ ಅಧಿಕಾರಿಗಳ ಮೊದಲ ಹಂತದ ತರಬೇತಿ ಸಹಿತ ಅಕಾಡೆಮಿಯ ವಿವಿಧ ಕಾರ್ಯಚಟುವಟಿಕೆಗಳಿಗೆ ಸಂಬಂಧಿಸಿದಂತೆ ರೂಪಿಸಲಾಗಿರುವ ಕಾರ್ಯಕ್ರಮಗಳ ಬಗ್ಗೆ ಸಚಿವರಿಗೆ ಮಾಹಿತಿ ನೀಡಲಾಯಿತು . ತರಗತಿಗಳನ್ನು ಆನ್ ಲೈನ್ ಮೂಲಕ ನಡೆಸಲಾಗುತ್ತಿದ್ದು ಅವರ ಕೊಠಡಿಗಳಲ್ಲೇ ಕುಳಿತು ವೀಕ್ಷಿಸಬಹುದು . ಆಹಾರವನ್ನು ಅವರ ಹಾಸ್ಟೆಲುಗಳಿಗೆ ಕಳುಹಿಸಲಾಗುತ್ತಿದೆ , ಪಾತ್ರೆಗಳ ಮತ್ತು ಕೋಣೆಗಳ ಸ್ವಚ್ಚತೆಯನ್ನು ತರಬೇತಿ ಪಡೆಯುತ್ತಿರುವ ಅಧಿಕಾರಿಗಳೇ ನಿರ್ವಹಿಸುತ್ತಿದ್ದಾರೆ . ಆನ್ ಲೈನ್ ಚರ್ಚೆ , ಅಸೈನ್ ಮೆಂಟ್ ಗಳು ಮತ್ತು ರಚನಾತ್ಮಕವಾಗಿ ರೂಪಿಸಲಾದ ಮಾಹಿತಿಗಳ ಮೂಲಕ ಕೋವಿಡ್ -19 ಸಂಬಂಧಿಸಿದ ಮಾಹಿತಿಗಳನ್ನು ಒದಗಿಸಲಾಗುತ್ತಿದೆ ಎಂಬ ಬಗ್ಗೆ ಅವರಿಗೆ ತಿಳಿಸಲಾಯಿತು . ಆಕಾಡೆಮಿ ನಿರ್ದೇಶಕರು , ಜಾಗತಿಕ ಸಾಂಕ್ರಾಮಿಕದಂತಹ ಸ್ಥಿತಿಯಲ್ಲಿ ಕೈಗೊಂಡಿರುವ ಉಪಕ್ರಮಗಳ ಬಗ್ಗೆ ಸಚಿವರಿಗೆ ತಿಳಿಸಿದರು . ಕೋವಿಡ್ -19 ನಿವಾರಿಸಲು ಅತ್ಯುತಮ ಪದ್ದತಿಗಳನ್ನು ದಾಖಲು ಮಾಡುವ ಅಕಾಡೆಮಿಯ ಉಪಕ್ರಮ , ವಿಪತ್ತು ನಿರ್ವಹಣಾ ಕೇಂದ್ರ , ಆನ್ ಲೈನ್ ಮಾದರಿ , ಮೌಲ್ಯಮಾಪನ / ಪರಾಮರ್ಶೆಗಳ ಮೂಲಕ ಮೊದಲ ಹಂತದ ತರಬೇತಿಯ ಪೂರ್ಣಗೊಳಿಸುವಿಕೆ ಮತ್ತು ಮಾಹಿತಿ ತಂತ್ರಜ್ಞಾನ ಮೂಲಸೌಕರ್ಯ ಹಾಗು ಕೋವಿಡ್ -19 ಕ್ಕಾಗಿ ಮೇಲ್ದರ್ಜೆಗೇರಿಸುವಿಕೆ , ವೈದ್ಯಕೀಯ ಮೂಲ ಸೌಕರ್ಯ ಹಾಗಿ ಕೋವಿಡ್ -19 ಕ್ಕಾಗಿ ಅದನ್ನು ಮೇಲ್ದರ್ಜೆಗೇರಿಸುವಿಕೆ , ನಾಗರಿಕ ಸೇವೆಗಳ ಸಂಘಟನೆಯ ರಾಷ್ಟ್ರೀಯ ವಿಪತ್ತು ನೆರವು ( ಕರುಣಾ ) ಸ್ಥಳೀಯ ಸಮುದಾಯಗಳನ್ನು ತಲುಪುವಿಕೆ - ಟಿಬೆಟಿಯನ್ , ಸಿ . ಪಿ . ಡಬ್ಯು . ಡಿ . ಕಾರ್ಮಿಕರು ಇತ್ಯಾದಿಗಳ ಬಗ್ಗೆಯೂ ಅವರು ಮಾಹಿತಿ ಒದಗಿಸಿದರು .


    ಅಕಾಡೆಮಿಯು ತನ್ನ ತರಬೇತಿಯನ್ನು ತಂತ್ರಜ್ಞಾನದ ನವೀನ ಬಳಕೆ ಮತ್ತು ಕಲಿಕಾ ಆಡಳಿತ ವ್ಯವಸ್ಥೆಯ ಮೂಲಕ ಮರುಶೋಧಿಸಿಕೊಂಡಿದೆ . ತರಬೇತಿಯಲ್ಲಿರುವ ಅಧಿಕಾರಿಗಳಿಗೆ ಎಲ್ಲಾ ಮಾಹಿತಿಗಳನ್ನು ಮತ್ತು ಅಸೈನ್ ಮೆಂಟ್ ಗಳನ್ನು ಅದರದ್ದೇ ಆದ ಗ್ಯಾನ್ ಪೋರ್ಟಲ್ ಮೂಲಕ ಒದಗಿಸಲಾಗುತ್ತಿದೆ . ಈ ಪ್ರಯತ್ನಗಳ ಬೆಂಬಲಾರ್ಥ ಅದು ಅಂತರ್ಜಾಲ ರೇಡಿಯೋ ಸೌಲಭ್ಯವನ್ನೂ ಅಳವಡಿಸಿಕೊಂಡಿದೆ .


    ವಿವಿಧ ಕ್ಲಬ್ ಗಳು ಮತ್ತು ಸೊಸೈಟಿಗಳ ಮೂಲಕ ವಿವಿಧ ಕಾರ್ಯ ಚಟುವಟಿಕೆಗಳನ್ನು , ಸ್ಪರ್ಧೆಗಳನ್ನು ಕೈಗೆತ್ತಿಕೊಳ್ಳುವುದಕ್ಕೆ ಪ್ರೋತ್ಸಾಹ ನೀಡಲಾಗುತ್ತಿದೆ . ಸಮಾಜ ಸೇವೆಗಳ ಸೊಸೈಟಿಯು ಸ್ವಸಹಾಯ ಗುಂಪುಗಳು ತಯಾರಿಸಿದ ಮುಖಗವಸುಗಳನ್ನು ಖರೀದಿಸುವಲ್ಲಿ ಮತ್ತು ತರಬೇತಿಯಲ್ಲಿರುವ ಅಧಿಕಾರಿಗಳಿಗೆ ವಿತರಿಸುವಲ್ಲಿ ನಿರತವಾಗಿದೆ . ಜಿಲ್ಲಾಡಳಿತದ ಸಹಯೋಗದಲ್ಲಿ ಅಕಾಡೆಮಿಯು ಸುತ್ತಮುತ್ತಲಿನ ಕುಟುಂಬಗಳಿಗೆ ಪಡಿತರ ವಿತರಿಸುವಲ್ಲಿಯೂ ಕೈಜೋಡಿಸಿದೆ . ವಿಪತ್ತು ನಿರ್ವಹಣಾ ಕೇಂದ್ರವು ದೇಶಾದ್ಯಂತ ಕೋವಿಡ್ -19 ನಿರ್ವಹಣೆಯಲ್ಲಿಯ ಅತ್ಯುತ್ತಮ ಪದ್ದತಿಗಳನ್ನು ಸಂಗ್ರಹ ಮಾಡುವುದರಲ್ಲಿ ನಿರತವಾಗಿದೆ . ನಾಗರಿಕ ಸೇವಾ ಸಂಘಟನೆಯಾದ ” ಕರುಣಾ ’ ಮೂಲಕ ಅಕಾಡೆಮಿಯ ವಿವಿಧ ಬೋಧಕ ಸಿಬ್ಬಂದಿಗಳು ಈ ಉಪಕ್ರಮದಲ್ಲಿ ಪಾಲ್ಗೊಂಡಿದ್ದಾರೆ .


    ಅಕಾಡೆಮಿಯ ಎಲ್ಲಾ ವಿಭಾಗಗಳೂ ಸಾಮಾಜಿಕ ಅಂತರ ಮತ್ತು ಸ್ವಚ್ಚತೆ ಇತ್ಯಾದಿಗಳಿಗೆ ಸಂಬಂಧಿಸಿ ತಮ್ಮದೇ ಆದ ಎಸ್ . ಒ . ಪಿ . ಗಳನ್ನು ರೂಪಿಸಿವೆ . ಹೊರಗಿನಿಂದ ಬರುವ ಸಿಬ್ಬಂದಿಗಳು ಸಹಿತ ಅಕಾಡೆಮಿಯ ಎಲ್ಲಾ ಸಿಬ್ಬಂದಿಗಳಿಗೆ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಇಲಾಖೆಯ ಮಾರ್ಗದರ್ಶಿಗಳ ಪ್ರಕಾರ ಬೋಧಕ ಸಿಬ್ಬಂದಿಗಳು ತರಬೇತಿ ನೀಡಿದ್ದಾರೆ . ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯದ ಮತ್ತು ಜಿಲ್ಲಾಡಳಿತದ ಎಲ್ಲಾ ಶಿಷ್ಟಾಚಾರಗಳನ್ನು ಅನುಸರಿಸಲಾಗುತ್ತಿದೆ .


    ಅಕಾಡೆಮಿಯು ಕೈಗೊಂಡ ಕ್ರಮಗಳನ್ನು ಶ್ಲಾಘಿಸಿದ ಡಾ . ಜಿತೇಂದ್ರ ಸಿಂಗ್ ಕೊವಿಡ್ -19 ವಿಪತ್ತನ್ನು ನಿಭಾಯಿಸಲು ಪ್ರಯತ್ನಗಳು ನಡೆಯಲಿವೆ ಎಂಬ ಆಶಾವಾದವನ್ನು ವ್ಯಕ್ತಪಡಿಸಿದರು .


    ***

    
    
    (Release ID: 1619184) Visitor Counter : 11
    
    
      Read this release in: English , Urdu , Hindi , Assamese , Bengali , Punjabi , Gujarati , Tamil , Telugu