      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ಕೋವಿಡ್‌–19 ಸಾಂಕ್ರಾಮಿಕ ಕಾಯಿಲೆ ಪರಿಸ್ಥಿತಿ ಹಿನ್ನೆಲೆಯಲ್ಲಿ ಸಾಂಕ್ರಾಮಿಕ ಕಾಯಿಲೆಗಳ ಕಾಯ್ದೆ–1897 ತಿದ್ದುಪಡಿಗೆ ಸುಗ್ರೀವಾಜ್ಞೆ ಜಾರಿ
      Posted On: 22 APR 2020 10:14PM by PIB Bengaluru


    ಕೋವಿಡ್ ‌–19 ಸಾಂಕ್ರಾಮಿಕ ಕಾಯಿಲೆ ಪರಿಸ್ಥಿತಿ ಹಿನ್ನೆಲೆಯಲ್ಲಿ ಸಾಂಕ್ರಾಮಿಕ ಕಾಯಿಲೆಗಳ ಕಾಯ್ದೆ –1897 ತಿದ್ದುಪಡಿಗೆ ಸುಗ್ರೀವಾಜ್ಞೆ ಜಾರಿ


    ಪ್ರಸ್ತುತ ಕೋವಿಡ್ ‌–19 ಸಂದರ್ಭದಲ್ಲಿ , ಅತಿ ಅಗತ್ಯದ ಆರೋಗ್ಯ ರಕ್ಷಣೆಯ ಸೇವೆ ಒದಗಿಸುವವರನ್ನು ಗುರಿಯಾಗಿರಿಸಿಕೊಂಡು ದುಷ್ಕರ್ಮಿಗಳು ಹಲ್ಲೆ ನಡೆಸಿದರು . ಈ ಮೂಲಕ ಅವರ ಕರ್ತವ್ಯಕ್ಕೆ ಅಡ್ಡಿಪಡಿಸಿದರು . ವೈದ್ಯಕೀಯ ಸಮುದಾಯದ ಸದಸ್ಯರು ನಿರಂತರವಾಗಿ 24 ಗಂಟೆಯೂ ನಿಷ್ಠೆಯಿಂದ ತಮ್ಮ ಕರ್ತವ್ಯ ನಿರ್ವಹಿಸುತ್ತಾ ನಾಗರಿಕರನ್ನು ರಕ್ಷಿಸುವ ಕೈಂಕರ್ಯದಲ್ಲಿ ತೊಡಗಿದ್ದಾರೆ . ಆದರೆ , ದುರದೃಷ್ಟವಶಾತ್ ‌ ಆರೋಗ್ಯ ರಕ್ಷಕರ ಮೇಲೆಯೇ ಹಲ್ಲೆಗಳು ನಡೆಯುತ್ತಿವೆ . ಕೆಲವರು ತಪ್ಪು ತಿಳಿವಳಿಕೆಯಿಂದ ವೈರಸ್ ಅನ್ನು ಇವರೇ ಹಬ್ಬಿಸುತ್ತಿದ್ದಾರೆ ಎನ್ನುವ ವದಂತಿ ಹಬ್ಬಿಸಿದ್ದಾರೆ . ಇದರಿಂದಾಗಿ ವೈದ್ಯರಿಗೆ ಕಿರುಕುಳ ನೀಡಿ ಹಲ್ಲೆ ಮಾಡಿರುವ ಪ್ರಕರಣಗಳು ವರದಿಯಾಗಿವೆ . ಇಂತಹ ಕೃತ್ಯಗಳಿಂದಾಗಿ ವೈದ್ಯಕೀಯ ಸಮುದಾಯ ಧೈರ್ಯ ಮತ್ತು ನಿರ್ಭಿತಿಯಿಂದ ತಮ್ಮ ದೈನಂದಿನ ಕೆಲಸಗಳನ್ನು ಮಾಡುವುದು ಕಷ್ಟಕರವಾಗುತ್ತಿದೆ . ರಾಷ್ಟ್ರೀಯ ಆರೋಗ್ಯ ಬಿಕ್ಕಟ್ಟಿನ ಸಂದರ್ಭದಲ್ಲಿ ವೈದ್ಯರ ಸೇವೆ ಅತ್ಯಂತ ಅಗತ್ಯವಿರುವಾಗಲೇ ಇಂತಹ ಪ್ರಕರಣಗಳು ನಡೆಯುತ್ತಿವೆ . ಈ ಮೂಲಕ ವೈದ್ಯರ ನೈತಿಕತೆಯನ್ನು ಕುಗ್ಗಿಸುವುದಾಗಿದೆ . ಆರೋಗ್ಯ ರಕ್ಷಣೆ ಸೇವೆಯ ಸಿಬ್ಬಂದಿ ಯಾವುದೇ ರೀತಿಯ ತಾರತಮ್ಯವಿಲ್ಲದೆಯೇ ಸೇವೆ ಮಾಡಲು ಬದ್ಧರಾಗಿದ್ದಾರೆ . ಈ ಸಿಬ್ಬಂದಿ ತಮ್ಮ ಕರ್ತವ್ಯವನ್ನು ಆತ್ಮವಿಶ್ವಾಸದಿಂದ ನಿರ್ವಹಿಸಲು ನಾಗರಿಕ ಸಮಾಜದ ಬೆಂಬಲ ಮತ್ತು ಸಹಕಾರ ನೀಡುವುದು ಮೂಲಭೂತ ಅಗತ್ಯವಿದೆ .


    ಈ ಹಿಂದೆ ವೈದ್ಯರಿಗೆ ಮತ್ತು ಇತರ ವೈದ್ಯಕೀಯ ಸಿಬ್ಬಂದಿ ರಕ್ಷಣೆಗೆ ಹಲವು ರಾಜ್ಯಗಳು ವಿಶೇಷ ಕಾನೂನುಗಳನ್ನು ಜಾರಿಗೊಳಿಸಿವೆ . ಆದರೆ , ಕೋವಿಡ್ ‌–19 ವಿಭಿನ್ನ ಪರಿಸ್ಥಿತಿಯನ್ನು ಸೃಷ್ಟಿಸಿತು . ವೈರಸ್ ‌ ಸೋಂಕು ಹಬ್ಬದಂತೆ ಕೈಗೊಂಡಿರುವ ಕಾರ್ಯಗಳಲ್ಲಿ ಪಾಲ್ಗೊಂಡಿರುವ ಆರೋಗ್ಯ ಕಾರ್ಯಕರ್ತರ ಮತ್ತು ಇತರರಿಗೆ ವಿವಿಧ ಸ್ಥಳಗಳಲ್ಲಿ ಕಿರುಕುಳ ನೀಡುತ್ತಿರುವ ಪ್ರಕರಣಗಳು ವರದಿಯಾಗಿವೆ . ಸ್ಮಶಾನದಲ್ಲಿಯೂ ಸಹ ಇಂತಹ ಘಟನೆಗಳು ನಡೆದಿವೆ . ಈಗಿರುವ ಕಾನೂನುಗಳಲ್ಲಿ ವ್ಯಾಪಕದ ಕಠಿಣ ಕ್ರಮಗಳನ್ನು ಕೈಗೊಳ್ಳಲು ಅವಕಾಶಗಳಿಲ್ಲ . ಮನೆ ಮತ್ತು ಕಾರ್ಯನಿರ್ವಹಿಸುವ ಸ್ಥಳಗಳಲ್ಲಿ ನಡೆಯುವ ಕಿರುಕುಳ ಮತ್ತು ಹಲ್ಲೆಗಳನ್ನು ಇವುಗಳು ಒಳಗೊಂಡಿರಲಿಲ್ಲ . ದೈಹಿಕ ಹಲ್ಲೆಯನ್ನು ಮಾತ್ರ ಒಳಗೊಂಡಿತ್ತು . ದುಷ್ಕೃತ್ಯಗಳನ್ನು ನಡೆಸುವವರ ವಿರುದ್ಧ ಕಠಿಣ ಕ್ರಮಗಳನ್ನು ಕೈಗೊಳ್ಳಲು ಹೆಚ್ಚಿನ ಅವಕಾಶ ಇರಲಿಲ್ಲ .


    ಹೀಗಾಗಿಯೇ , ಈ ಸಾಂಕ್ರಾಮಿಕ ಹಬ್ಬಿದ ಸಂದರ್ಭದಲ್ಲಿ ಆರೋಗ್ಯ ಕಾರ್ಯಕರ್ತರು ಮತ್ತು ವೈದ್ಯರು ಹಾಗೂ ಆಸ್ತಿ ರಕ್ಷಣೆಗೆ ಸಂಬಂಧಿಸಿದಂತೆ 2020 ರ ಏಪ್ರಿಲ್ ‌ 22 ರಂದು ನಡೆದ ಕೇಂದ್ರ ಸಚಿವ ಸಂಪುಟವು ಸಾಂಕ್ರಾಮಿಕ ರೋಗಗಳ ಕಾಯ್ದೆ –1897 ಕ್ಕೆ ತಿದ್ದುಪಡಿ ಮಾಡಿ ಹೊಸ ಸುಗ್ರೀವಾಜ್ಞೆ ಹೊರಡಿಸುವ ಪ್ರಸ್ತಾವಕ್ಕೆ ಅನುಮೋದನೆ ನೀಡಿತು . ತಿದ್ದುಪಡಿಯಲ್ಲಿ ಅವರು ವಾಸಿಸುವ ಸ್ಥಳವೂ ಸೇರಿಕೊಂಡಿದೆ . ಸುಗ್ರೀವಾಜ್ಞೆಗೆ ರಾಷ್ಟ್ರಪತಿ ಅವರು ಅಂಕಿತ ಹಾಕಿದ್ದಾರೆ . ಈ ಸುಗ್ರೀವಾಜ್ಞೆಯ ಅನ್ವಯ ಹಿಂಸಾಚಾರವು ಜಾಮೀನುರಹಿತ ಅಪರಾಧವಾಗಿದೆ ಮತ್ತು ಗಾಯಗೊಂಡ ಆರೋಗ್ಯ ರಕ್ಷಣೆಯಲ್ಲಿ ಕಾರ್ಯನಿರ್ವಹಿಸುವ ಸಿಬ್ಬಂದಿಗೆ ಪರಿಹಾರ ಒದಗಿಸುತ್ತದೆ . ಆಸ್ತಿಗೆ ಹಾನಿ ಮಾಡಿರುವುದಕ್ಕೂ ಪರಿಹಾರ ದೊರೆಯಲಿದೆ .


    ಪ್ರಸ್ತುತ ಜಾರಿಯದ ಸುಗ್ರೀವಾಜ್ಞೆಯ ಅನ್ವಯ ಯಾವುದೇ ಸಂದರ್ಭದಲ್ಲಿ ಆರೋಗ್ಯ ರಕ್ಷಣೆಯ ಸಿಬ್ಬಂದಿ ಮೇಲೆ ಹಲ್ಲೆ ಮತ್ತು ಆಸ್ತಿಗೆ ಹಾನಿ ಮಾಡುವುದನ್ನು ಯಾವುದೇ ಕಾರಣಕ್ಕೂ ಸಹಿಸುವುದಿಲ್ಲ . ಸಾರ್ವಜನಿಕರು ವೈದ್ಯರು ಮತ್ತು ಆರೋಗ್ಯ ಕಾರ್ಯಕರ್ತರಿಗೆ ಸಂಪೂರ್ಣ ಸಹಕಾರ ನೀಡಬೇಕು . ಕಳೆದ ತಿಂಗಳು ವೈದ್ಯರು ಮತ್ತು ಆರೋಗ್ಯ ಕಾರ್ಯಕರ್ತರ ಸೇವೆಯನ್ನು ಸಾರ್ವಜನಿಕರು ಸಂಘಟಿತರಿಗೆ ಮೆಚ್ಚುಗೆ ವ್ಯಕ್ತಪಡಿಸಿದ್ದಾರೆ . ಆದರೂ , ಕೆಲವು ಅಹಿತಕರ ಘಟನೆಗಳು ವೈದ್ಯಕೀಯ ಸಮುದಾಯದ ಮಾನಸಿಕ ಸ್ಥೈರ್ಯವನ್ನು ಕುಗ್ಗಿಸಿವೆ . ಹೀಗಾಗಿಯೇ ಹಲ್ಲೆ ಮತ್ತು ಹಿಂಸಾಚಾರ ತಡೆಯಲು ಪ್ರತ್ಯೇಕ ಮತ್ತು ಕಠಿಣ ಕ್ರಮಗಳನ್ನು ಒಳಗೊಂಡಿರುವ ಕಾನೂನು ಅಗತ್ಯ ಎನ್ನುವುದನ್ನು ಪರಿಗಣಿಸಲಾಯಿತು .


    ಸುಗ್ರೀವಾಜ್ಞೆಯಲ್ಲಿ ವಾಖ್ಯಾನಿಸಿದಂತೆ ಹಿಂಸಾಚಾರವು ಕಿರುಕುಳ ಮತ್ತು ದೈಹಿಕ ಗಾಯ ಮತ್ತು ಆಸ್ತಿಗೆ ಹಾನಿ ಮಾಡುವುದನ್ನು ಒಳಗೊಂಡಿದೆ . ಆರೋಗ್ಯ ರಕ್ಷಣೆಯ ಸಿಬ್ಬಂದಿ ಅಂದರೆ ಸಾರ್ವಜನಿಕ ಮತ್ತು ಕ್ಲಿನಿಕಲ್ ‌ ಆರೋಗ್ಯ ರಕ್ಷಣೆಯ ಸೇವೆ ಒದಗಿಸುವವರಾಗಿದ್ದಾರೆ . ಇವರಲ್ಲಿ ವೈದ್ಯರು , ನರ್ಸ್ ‌ ಗಳು , ಪ್ಯಾರಾಮೆಡಿಕಲ್ ‌ ವರ್ಕರ್ಸ್ ‌ ಗಳು ಮತ್ತು ಸಮುದಾಯದ ಆರೋಗ್ಯ ಕಾರ್ಯಕರ್ತರು ಸೇರಿದ್ದಾರೆ . ಜತೆಗೆ , ಕಾಯ್ದೆ ಅಡಿಯಲ್ಲಿ ಸಾಂಕ್ರಾಮಿಕ ಕಾಯಿಲೆಯನ್ನು ನಿಯಂತ್ರಿಸಲು ನಿಯೋಜಿಸಲಾಗಿರುವ ವ್ಯಕ್ತಿಗಳು ಮತ್ತು ಸರ್ಕಾರದ ಗೆಜೆಟ್ ‌ ನಲ್ಲಿ ಅಧಿಸೂಚಿಸಲಾದ ರಾಜ್ಯ ಸರ್ಕಾರದ ವ್ಯಕ್ತಿಗಳು ಸಹ ಒಳಗೊಂಡಿದ್ದಾರೆ .


    ಆಸ್ತಿಗೆ ಹಾನಿ ಮಾಡಿರುವುದನ್ನು ಪರಿಗಣಿಸಿ ದಂಡ ವಿಧಿಸಲು ಅವಕಾಶವಿದೆ . ರೋಗಿಗಳ ಕ್ವಾರಂಟೈನ್ ‌ ಮತ್ತು ಐಸೋಲೇಷನ್ ‌ ಸ್ಥಳಗಳಲ್ಲಿನ ಸೌಲಭ್ಯಗಳು , ಮೊಬೈಲ್ ‌ ವೈದ್ಯಕೀಯ ಘಟಕಗಳು ಮತ್ತು ಯಾವುದೇ ಆಸ್ತಿಗಳು ಸೇರಿದ್ದು , ಸಾಂಕ್ರಾಮಿಕ ರೋಗಕ್ಕೆ ಸಂಬಂಧಿಸಿದಂತೆ ಆರೋಗ್ಯ ರಕ್ಷಣೆಯ ಸಿಬ್ಬಂದಿಗೆ ನೇರ ಹಿತಾಸಕ್ತಿ ಇರುತ್ತದೆ .


    ಸುಗ್ರೀವಾಜ್ಞೆ ಅನ್ವಯ ಹಿಂಸಾಚಾರವು ಅಪರಾಧವಾಗಿದ್ದು , ಜಾಮೀನು ರಹಿತ ಅಪರಾಧವಾಗಿದೆ . ಹಿಂಸಾಚಾರಕ್ಕೆ ಕುಮ್ಮಕ್ಕು ನೀಡುವುದು ಮತ್ತು ಹಿಂಸಾಚಾರ ನಡೆಸಿದರೆ 3 ತಿಂಗಳಿನಿಂದ ಐದು ವರ್ಷಗಳವರೆಗೆ ಜೈಲು ಶಿಕ್ಷೆ ಹಾಗೂ ರೂ. 50,000 ರಿಂದ ರೂ. 2,00,000 ದವರೆಗೆ ದಂಡ ವಿಧಿಸಲಾಗುತ್ತದೆ . ಅಪಾರ ಹಾನಿಯಾಗಿದ್ದರೆ ಜೈಲು ಶಿಕ್ಷೆಯು 6 ತಿಂಗಳಿನಿಂಧ ಏಳು ವರ್ಷಗಳವರೆಗೆ ವಿಧಿಸಬಹುದಾಗಿದ್ದು , ರೂ. 1,00,000 ರಿಂದ ರೂ. 5, 00,000 ದಂಡ ವಿಧಿಸಬಹುದಾಗಿದೆ . ಹೆಚ್ಚುವರಿಯಾಗಿ ಅಪರಾಧಿಯು ಸಂತ್ರಸ್ತರಿಗೆ ಪರಿಹಾರ ನೀಡಬೇಕಾಗುತ್ತದೆ ಮತ್ತು ಆಸ್ತಿಗೆ ಹಾನಿ ಮಾಡಿರುವುದಕ್ಕೆ ಮಾರುಕಟ್ಟೆ ಮೌಲ್ಯಕ್ಕಿಂತಲೂ ಎರಡು ಪಟ್ಟು ಪರಿಹಾರವನ್ನು ಅಪರಾಧಿಯು ನೀಡಬೇಕಾಗುತ್ತದೆ .


    ಅಪರಾಧಕ್ಕೆ ಸಂಬಂಧಿಸಿದಂತೆ ಇನ್ ‌ ಸ್ಪೆಕ್ಟರ್ ‌ ಹುದ್ದೆಯ ಅಧಿಕಾರಿ ತನಿಖೆ ನಡೆಸಿ 30 ದಿನಗಳಲ್ಲಿ ಪೂರ್ಣಗೊಳಿಸಬೇಕು ಮತ್ತು ವಿಚಾರಣೆಯು ಒಂದು ವರ್ಷದ ಒಳಗೆ ಮುಗಿಯಬೇಕು . ಅನಿವಾರ್ಯ ಕಾರಣಗಳಿಂದ ನ್ಯಾಯಾಲಯು ಲಿಖಿತವಾಗಿ ಆದೇಶ ನೀಡಿದರೆ ಮಾತ್ರ ವಿಚಾರಣೆಗೆ ಹೆಚ್ಚಿನ ಸಮಯಾವಕಾಶ ದೊರೆಯಲಿದೆ .


    ಕೋವಿಡ್ ‌–19 ಬಿಕ್ಕಟ್ಟಿನ ಸಂದರ್ಭದಲ್ಲಿ ಕೇಂದ್ರ ಸರ್ಕಾರವು ರಾಜ್ಯ ಸರ್ಕಾರಗಳು ತಮ್ಮ ಅಗತ್ಯಕ್ಕೆ ತಕ್ಕಂತೆ ಕ್ರಮಗಳನ್ನು ಕೈಗೊಂಡು ಈ ಸಾಂಕ್ರಾಮಿಕ ರೋಗವನ್ನು ತಡೆಗಟ್ಟಬೇಕು . ಜತೆಗೆ , ಹೆಚ್ಚುವರಿಯಾಗಿ , ದೇಶಕ್ಕೆ ಆಗಮಿಸುವ ಮತ್ತು ಇಲ್ಲಿಂದ ತೆರಳುವ ಹಡಗುಗಳ ಬಗ್ಗೆ ಗಮನಹರಿಸಬೇಕು . ರಸ್ತೆ , ರೈಲ್ವೆ , ಸಮುದ್ರ ಮತ್ತು ಹಡಗುಗಳ ಬಗ್ಗೆ ನಿಗಾವಹಿಸಲು ಸೂಚಿಸಲಾಗಿದೆ .


    ಆರೋಗ್ಯ ರಕ್ಷಣೆಯ ಕಾರ್ಯದಲ್ಲಿ ತೊಡಗಿರುವವರು ಮುಂಚೂಣಿಯಲ್ಲಿರುವ ಯೋಧರಾಗಿ ಕೋವಿಡ್ ‌–19 ಹಬ್ಬದಂತೆ ನಿಯಂತ್ರಣ ಕ್ರಮಗಳನ್ನು ಕೈಗೊಂಡಿದ್ದಾರೆ . ಅವರು ತಮ್ಮ ಜೀವವನ್ನು ಅಪಾಯದಲ್ಲಿ ಸಿಲುಕಿಸಿ ಇತರರ ಸುರಕ್ಷತೆಯ ಬಗ್ಗೆ ಗಮನಹರಿಸುತ್ತಿದ್ದಾರೆ . ಈ ಆರೋಗ್ಯ ರಕ್ಷಕರು ಅತಿ ಉನ್ನತ ಮಟ್ಟದ ಗೌರವ ಮತ್ತು ಪ್ರೋತ್ಸಾಹವನ್ನು ನೀಡಬೇಕಾಗಿದೆಯೇ ಹೊರತು ಅವರ ಮೇಲೆ ಹಲ್ಲೆ ಮಾಡಬಾರದು . ಈ ಸುಗ್ರೀವಾಜ್ಞೆಯಿಂದ ಈ ವೈದ್ಯ ಸಮುದಾಯಕ್ಕೆ ಆತ್ಮ ವಿಶ್ವಾಸ ಮೂಡಲಿದೆ ಎನ್ನುವ ಭರವಸೆ ಇದೆ . ಈ ಮೂಲಕ ವೈದ್ಯರು ತಮ್ಮ ಪವಿತ್ರವಾದ ತಮ್ಮ ವೃತ್ತಿಯನ್ನು ಕೈಗೊಂಡು ಸಮರ್ಪಣಾ ಮನೋಭಾವದಿಂದ ಸೇವೆಯನ್ನು ಮುಂದುವರಿಸುತ್ತಾರೆ . ಕೋವಿಡ್ ‌–19 ನಂತಹ ಬಿಕ್ಕಟ್ಟಿನ ಸಂದರ್ಭದಲ್ಲಿ ಮತ್ತು ಕ್ಲಿಷ್ಟಕರ ಸಂದರ್ಭದಗಳಲ್ಲಿ ವೈದ್ಯ ಸಮುದಾಯ ಸೇವೆ ಸಾರ್ವಜನಿಕರಿಗೆ ಎಂದಿನಂತೆ ದೊರೆಯುವ ವಿಶ್ವಾಸವಿದೆ .


    ***

    
    
    (Release ID: 1617797) Visitor Counter : 85
    
    
      Read this release in: Telugu , English , Urdu , Hindi , Marathi , Punjabi , Gujarati , Tamil