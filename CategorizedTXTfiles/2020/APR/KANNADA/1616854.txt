      ನಾಗರೀಕ ವಿಮಾನಯಾನ ಸಚಿವಾಲಯ

      541 ಟನ್ ಗಳಷ್ಟು ವೈದ್ಯಕೀಯ ಸಾಮಗ್ರಿಗಳನ್ನು ದೇಶಾದ್ಯಂತ ಸರಬರಾಜು ಮಾಡಿ ಕೊವಿಡ್-19 ವಿರುದ್ಧದ ಹೋರಾಟಕ್ಕೆ ನೆರವಾದ ಲೈಫ್ ಲೈನ್ ಉಡಾನ್ ವಿಮಾನಗಳು
      Posted On: 21 APR 2020 2:15PM by PIB Bengaluru


    541 ಟನ್ ಗಳಷ್ಟು ವೈದ್ಯಕೀಯ ಸಾಮಗ್ರಿಗಳನ್ನು ದೇಶಾದ್ಯಂತ ಸರಬರಾಜು ಮಾಡಿ ಕೊವಿಡ್-19 ವಿರುದ್ಧದ ಹೋರಾಟಕ್ಕೆ ನೆರವಾದ ಲೈಫ್ ಲೈನ್ ಉಡಾನ್ ವಿಮಾನಗಳು


    
    ಅಗತ್ಯ ವೈದ್ಯಕೀಯ ಸಾಮಗ್ರಿಗಳನ್ನು ದೇಶದ ದೂರದ ಭಾಗಗಳಿಗೆ ಸಾಗಿಸುವ ಮೂಲಕ ಕೊವಿಡ್ - 19 ರ ವಿರುದ್ಧದ ಭಾರತದ ಹೋರಾಟಕ್ಕೆ ನೆರವು ಒದಗಿಸಲು ‘ ಲೈಫ್ ಲೈನ್ ಉಡಾನ್ ’ ವಿಮಾನಗಳು ಎಂ ಒ ಸಿ ಎ ಮೂಲಕ ಕಾರ್ಯನಿರ್ವಹಿಸುತ್ತಿವೆ . ಕೊವಿಡ್ – 19 ಲಾಕ್ ಡೌನ್ ಸಂದರ್ಭದಲ್ಲಿ ಏರ್ ಇಂಡಿಯಾ , ಅಲಯೆನ್ಸ್ ಏರ್ , ಐಎಎಫ್ , ಮತ್ತು ಖಾಸಗಿ ಸಂಸ್ಥೆಗಳ 316 ವಿಮಾನಗಳು ಲೈಫ್ ಲೈನ್ ಉಡಾನ್ ಅಡಿಯಲ್ಲಿ ಕಾರ್ಯನಿರ್ವಹಿಸುತ್ತಿವೆ . ಇವುಗಳಲ್ಲಿ 196 ವಿಮಾನಗಳು ಏರ್ ಇಂಡಿಯಾ ಮತ್ತು ಅಲಯೆನ್ಸ್ ಏರ್ ಅಡಿಯಲ್ಲಿ ಕಾರ್ಯನಿರ್ವಹಿಸುತ್ತಿವೆ . ಇಂದಿನವರೆಗೆ 543.11 ಟನ್ ಗಳಷ್ಟು ಸರಕುಗಳನ್ನು ಸಾಗಿಸಲಾಗಿದೆ . ಇಂದಿನವರೆಗೆ ಲೈಫ್ ಲೈನ್ ಉಡಾನ್ ವಿಮಾನಗಳು 3,14,965 ಕಿ. ಮೀ. ಗಳಿಂತ ಹೆಚ್ಚು ದೂರವನ್ನು ಕ್ರಮಿಸಿವೆ.


    ಪವನ್ ಹನ್ಸ್ ನಿಯಮಿತ ಸಂಸ್ಥೆ ಸೇರಿದಂತೆ ಹೆಲಿಕಾಪ್ಟರ್ ಸೇವೆಗಳು ಜಮ್ಮು ಮತ್ತು ಕಾಶ್ಮೀರ , ಲದಾಖ್ , ದ್ವೀಪಗಳು ಮತ್ತು ಈಶಾನ್ಯ ಪ್ರದೇಶಗಳಿಗೆ ನಿರ್ಣಾಯಕ ವೈದ್ಯಕೀಯ ಸಾಮಗ್ರಿಗಳು ಮತ್ತು ರೋಗಿಗಳನ್ನು ಸಾಗಿಸಲು ಕಾರ್ಯನಿರ್ವಹಿಸುತ್ತಿವೆ . 20 ಏಪ್ರಿಲ್ 2020 ರವರೆಗೆ ಪವನ್ ಹನ್ಸ್ ಹೆಲಿಕಾಪ್ಟರ್ ಗಳು 6537 ಕಿ . ಮೀ . ಗಳ ದೂರ ಕ್ರಮಿಸಿ 1.90 ಟನ್ ಗಳಷ್ಟು ಸರಕುಗಳನ್ನು ಸಾಗಿಸಿವೆ .


    ದೇಶೀಯ ಲೈಫ್ ಲೈನ್ ಉಡಾನ್ ಸಾಗಾಣೆ ಮಾಡುವ ಸರಕುಗಳಲ್ಲಿ , ಕೊವಿಡ್ - 19 ಗೆ ಸಂಬಂಧಿಸಿದ ಕಾರಕಗಳು , ಕಿಣ್ವಗಳು , ವೈದ್ಯಕೀಯ ಉಪಕರಣಗಳು , ಪರೀಕ್ಷಾ ಕಿಟ್ ಗಳು ಮತ್ತು ವೈಯಕ್ತಿಕ ರಕ್ಷಣಾ ಸಾಧನಗಳು ( ಪಿಪಿಇ ), ಮಾಸ್ಕ್ ಗಳು , ಕೈಗವಸುಗಳು ಮತ್ತು ಹೆಚ್ ಎಲ್ ಎಲ್ ಹಾಗೂ ಐ ಸಿ ಎಮ್ ಆರ್ ನ ಇತರ ಉಪಕರಣಗಳು; ರಾಜ್ಯ / ಕೇಂದ್ರಾಡಳಿತ ಸರ್ಕಾರಗಳಿಂದ ಮನವಿ ಪಡೆಯಲಾದ ಸರಕುಗಳು ಮತ್ತು ಅಂಚೆ ಪ್ಯಾಕೆಟ್ ಗಳು ಇತ್ಯಾದಿ ಯನ್ನೂ ಒಳಗೊಂಡಿದೆ .


    ದೇಶೀಯ ಲೈಫ್ ಲೈನ್ ಉಡಾನ್ ವಿಮಾನಗಳು ಹಬ್ ಮತ್ತು ಸ್ಪೋಕ್ ಮಾದರಿಯಲ್ಲಿ ಕಾರ್ಯನಿರ್ವಹಿಸುತ್ತವೆ. ಈಶಾನ್ಯ ಪ್ರದೇಶ , ದ್ವೀಪ ಪ್ರದೇಶಗಳು ಮತ್ತು ಬೆಟ್ಟ ಪ್ರದೇಶದ ರಾಜ್ಯಗಳಿಗೆ ವಿಶೇಷ ಗಮನಹರಿಸಲಾಗಿದೆ . ಪ್ರಮುಖವಾಗಿ ಜಮ್ಮು ಮತ್ತು ಕಾಶ್ಮೀರ , ಲದಾಖ್ , ಈಶಾನ್ಯ ಮತ್ತು ಇತರ ದ್ವೀಪ ಪ್ರದೇಶಗಳಿಗಾಗಿ ಏರ್ ಇಂಡಿಯಾ


    ಮತ್ತು ಐಎಎಫ್ ಜಂಟಿಯಾಗಿ ಕಾರ್ಯನಿರ್ವಹಿಸುತ್ತಿವೆ .


    ಕಾರ್ಗೊದ ಹೆಚ್ಚಿನ ಭಾಗ ವಿಮಾನದಲ್ಲಿ ಹೆಚ್ಚಿನ ಸ್ಥಳವನ್ನು ಆಕ್ರಮಿಸುವಂತಹ ಮಾಸ್ಕ್ ಗಳು, ಕೈಗವಸುಗಳು ಮತ್ತು ಇತರ ಉಪಭೋಗ್ಯದ ವಸ್ತುಗಳಂತಹ ಹಗುರವಾದ ಮತ್ತು ದೊಡ್ಡ ಗಾತ್ರದ ಸರಕುಗಳನ್ನು ಹೊಂದಿದೆ. ಸೂಕ್ತ ಮುಂಜಾಗೃತೆಯೊಂದಿಗೆ ಪ್ರವಾಸಿಗರು ಕುಳಿತುಕೊಳ್ಳುವ ಸ್ಥಳದಲ್ಲಿ ಮತ್ತು ಓವರ್ ಹೆಡ್ ಕ್ಯಾಬಿನ್ ಗಳಲ್ಲಿ ಸರಕು ಶೇಖರಣೆಗೆ ವಿಶೇಷ ಪರವಾನಿಗೆ ಪಡೆಯಲಾಗಿದೆ.


    ಲೈಫ್ ಲೈನ್ ಉಡಾನ್ ವಿಮಾನಗಳಿಗೆ ಸಂಬಂಧಿಸಿದ ಸಾರ್ವಜನಿಕ ಮಾಹಿತಿಯನ್ನು https://esahaj.gov.in/lifeline_udan/public_info ಈ ಪೋರ್ಟಲ್ ನಲ್ಲಿ ಪ್ರತಿದಿನ ಪ್ರಕಟಿಸಲಾಗುವುದು.


    ಲೈಫ್ ಲೈನ್ ಉಡಾನ್ ವಿಮಾನಗಳು ರಾಜ್ಯ ಸರ್ಕಾರಗಳಿಂದ, ಡಿಜಿಸಿಎ, ಎಎಐ, ಎ ಎ ಐ ಸಿ ಎಲ್ ಎ ಎಸ್, ಎ ಐ ಎ ಎಸ್ ಎಲ್, ಪಿಪಿಪಿ ವಿಮಾನ ನಿಲ್ದಾಣಗಳು, ಖಾಸಗಿ ಸಂಸ್ಥೆಗಳು ಮತ್ತು ವಿಮಾನ ನಿಲ್ದಾಣ ಸಿಬ್ಬಂದಿಯ ಏಜೆನ್ಸಿಗಳಿಂದ ಉತ್ತಮಸಹಕಾರ ಪಡೆದಿವೆ.


    ದೇಶೀಯ ಸರಕು ಸಾಗಿಸುವ ವಿಮಾನಯಾನ ನಿರ್ವಾಹಕರಾದ ಬ್ಲೂ ಡಾರ್ಟ್, ಸ್ಪೈಸ್ ಜೆಟ್ ಮತ್ತು ಇಂಡಿಗೊ ವಾಣಿಜ್ಯ ಆಧಾರದ ಮೇಲೆ ಕಾರ್ಗೊ ವಿಮಾನಗಳ ಹಾರಾಟ ನಿರ್ವಹಿಸುತ್ತಿವೆ. ಸ್ಪೈಸ್ ಜೆಟ್ 6,64,675 ಕಿ. ಮೀ. ದೂರವನ್ನು ಮತ್ತು 3516 ಟನ್ ಗಳಷ್ಟು ಸರಕುಗಳನ್ನು 447 ಕಾರ್ಗೊ ವಿಮಾನಗಳ ಮೂಲಕ 24 ಮಾರ್ಚ್ ರಿಂದ 20 ಏಪ್ರಿಲ್ 2020 ರ ನಡುವೆ ಸಾಗಾಟ ನಡೆಸಿತು. ಇವುಗಳಲ್ಲಿ 143 ವಿದೇಶೀ ಕಾರ್ಗೊ ವಿಮಾನಗಳಾಗಿವೆ. ಬ್ಲೂ ಡಾರ್ಟ್ 1,49,333 ಕಿ. ಮೀ. ದೂರವನ್ನು ಮತ್ತು 2407 ಟನ್ ಗಳಷ್ಟು ಸರಕುಗಳನ್ನು 152 ದೇಶೀಯ ಕಾರ್ಗೊ ವಿಮಾನಗಳ ಮೂಲಕ, 25 ಮಾರ್ಚ್ ರಿಂದ 20 ಏಪ್ರಿಲ್ 2020 ರ ನಡುವೆ ಸಾಗಾಟ ನಡೆಸಿತು. ಇಂಡಿಗೊ 37,160 ಕಿ. ಮೀ. ದೂರವನ್ನು ಮತ್ತು 66 ಟನ್ ಗಳಷ್ಟು ಸರಕುಗಳನ್ನು 33 ಕಾರ್ಗೊ ವಿಮಾನಗಳ ಮೂಲಕ 3 ರಿಂದ 20 ಏಪ್ರಿಲ್ 2020 ರ ನಡುವೆ ಸಾಗಾಟ ನಡೆಸಿತು. ಇದರಲ್ಲಿ ಸರ್ಕಾರಕ್ಕಾಗಿ ಉಚಿತವಾಗಿ ಸಾಗಿಸಲಾದ ವೈದ್ಯಕೀಯ ಸಾಮಗ್ರಿಗಳೂ ಒಳಗೊಂಡಿವೆ.


    ಅಂತಾರಾಷ್ಟ್ರೀಯ ವಲಯ - ಔಷಧಿಗಳು, ವೈದ್ಯಕೀಯ ಉಪಕರಣಗಳು ಮತ್ತು ಕೊವಿಡ್ – 19 ಪರಿಹಾರ ಸಾಮಗ್ರಿಗಳ ಸಾಗಣೆಗೆ ಪೂರ್ವ ಏಷ್ಯಾದೊಂದಿಗೆ ಸಾಗಾಣೆಯ ಏರ್ ಬ್ರಿಡ್ಜ್ ಅನ್ನು ಸ್ಥಾಪಿಸಲಾಗಿದೆ. ತರಲಾದ ದಿನಾಂಕವಾರು ವೈದ್ಯಕೀಯ ಸರಕು ಪ್ರಮಾಣ ಕೆಳಗಿನಂತಿದೆ:

                                                           
ಕ್ರಮ ಸಂಖ್ಯೆ  ದಿನಾಂಕ     ಇಂದ           ಪ್ರಮಾಣ ( ಟನ್ ಗಳಲ್ಲಿ )
                                                           
                                                           
                                                           
1            04.4.2020  ಶಾಂಘೈ         21                   
                                                           
                                                           
                                                           
2            07.4.2020  ಹಾಂಗ್ ಕಾಂಗ್   06                   
                                                           
                                                           
                                                           
3            09.4.2020  ಶಾಂಘೈ         22                   
                                                           
                                                           
                                                           
4            10.4.2020  ಶಾಂಘೈ         18                   
                                                           
                                                           
                                                           
5            11.4.2020  ಶಾಂಘೈ         18                   
                                                           
                                                           
                                                           
6            12.4.2020  ಶಾಂಘೈ         24                   
                                                           
                                                           
                                                           
7            14.4.2020  ಹಾಂಗ್ ಕಾಂಗ್   11                   
                                                           
                                                           
                                                           
8            14.4.2020  ಶಾಂಘೈ         22                   
                                                           
                                                           
                                                           
9            16.4.2020  ಶಾಂಘೈ         22                   
                                                           
                                                           
                                                           
10           16.4.2020  ಹಾಂಗ್ ಕಾಂಗ್   17                   
                                                           
                                                           
                                                           
11           16.4.2020  ಸಿಯೋಲ್        05                   
                                                           
                                                           
                                                           
12           17.4.2020  ಶಾಂಘೈ         21                   
                                                           
                                                           
                                                           
13           18.4.2020  ಶಾಂಘೈ         17                   
                                                           
                                                           
                                                           
14           18.4.2020  ಸಿಯೋಲ್        14                   
                                                           
                                                           
                                                           
15           18.4.2020  ಗ್ವಾಂಗ್ ಝೊವ್  04                   
                                                           
                                                           
                                                           
16           19.4.2020  ಶಾಂಘೈ         19                   
                                                           
                                                           
                                                           
17           20.4.2020  ಶಾಂಘೈ         26                   
                                                           
                                                           
                                                           
                        ಒಟ್ಟು         287                  
                                                           
                                                           

    ಇತರ ದೇಶಗಳಿಗೆ ಅವಶ್ಯಕತೆಗೆ ತಕ್ಕಂತೆ ತುರ್ತು ವೈದ್ಯಕೀಯ ಸರಕುಗಳನ್ನು ಸಾಗಿಸಲು ಏರ್ ಇಂಡಿಯಾ ಸಮರ್ಪಿತ ಕಾರ್ಗೊ ವಿಮಾನಗಳನ್ನು ಮೀಸಲಿರಿಸಿದೆ.


    ***

    
    
    (Release ID: 1616854) Visitor Counter : 10
    
    
      Read this release in: Punjabi , English , Urdu , Hindi , Marathi , Bengali , Manipuri , Gujarati , Odia , Tamil , Telugu