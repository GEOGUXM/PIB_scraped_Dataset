      امور داخلہ کی وزارت

      مرکزی حکومت نے کووڈ – 19 سے موثر طور پر نمٹنے اور پھیلنے سے روکنے کے لئے ریاستی کوششوں کو مستحکم کرنے اور صورت حال کا جائزہ لینے کے لئے بین وزارتی مرکزی ٹیمیں ( آئی ایم سی ٹی ) تشکیل دیں
      Posted On: 24 APR 2020 5:10PM by PIB Delhi


    نئی دلّی ، 24 اپریل / ملک کے کچھ اضلاع میں لاک ڈاؤن کے اقدامات کی خلاف ورزی کی اطلاع ہے ، جس سے کووڈ – 19 کے پھیلنے کے خطرے میں اضافہ ہو رہا ہے ، جو عوام کے مفاد کے خلاف ہے ۔ ان خلاف ورزیوں میں صف اول کے صحت کارکنوں پر تشدد کے واقعات سے لے کر پولیس کے عملے ، بازاروں میں ایک دوسرے سے فاصلہ قائم رکھنے کے ضابطوں اور قرنطینہ مراکز کے قیام کی مخالفت شامل ہے ۔


    مرکز نے بین وزارتی مرکزی ٹیمیں تشکیل دی ہیں ، جن میں 2 گجرات کے لئے ، جب کہ ایک ایک تلنگانہ ، تمل ناڈو اور مہاراشٹر کے لئے ہے ( پہلے ممبئی – پونے کے لئے تشکیل دی گئی ٹیم کی ذمہ داری کے علاقے میں اضافہ کیا گیا ہے ) ۔ یہ ٹیمیں صورت حال کا موقع پر جائزہ لیں گی اور اس کے حل کے لئے ریاستی حکام کو ہدایت دیں گی اور اپنی رپورٹ ، وسیع تر عوامی مفاد میں ، مرکزی حکومت کو پیش کریں گی ۔


    آئی ایم سی ٹی بہت سے امور پر توجہ مرکوز کریں گی ، جس میں آفات کے بندوبست کے قانون ، 2005 کے تحت جاری رہنما خطوط کے مطابق لاک ڈاؤن کے ضابطوں کا نفاذ اور عمل درآمد ، گھروں سے باہر نکلنے پر لوگوں کے درمیان سوشل ڈسٹنسنگ پر عمل ، صحت کے بنیادی ڈھانچے کی تیاری ، ضلع میں اسپتال کی سہولت اور نمونوں کے اعداد و شمار ، صحت کارکنوں کا تحفظ ، ٹسٹ کٹس ، پی پی ای ، ماسک ، دیگر حفاظتی سامان کی دستیابی، مزدوروں اور غریب لوگوں کے لئے راحت کیمپوں کی حالت وغیرہ شامل ہیں ۔


    اگر مذکورہ بالا خلاف ورزیوں کو ہاٹ اسپاٹ اضلاع / ابھرتے ہوئے ہاٹ اسپاٹس ، یا ایسے علاقوں میں ، جہاں وباء کے کئی مریض سامنے آچکے ہیں ، یا متوقع کلسٹروں میں جاری رہنے کی اجازت دی گئی ، تو یہ ملک کے عوام کے لئے صحت کا خطرہ ثابت ہو سکتا ہے ۔


    مرکزی حکومت نے آفات کے بندوبست سے متعلق قانون ، 2005 کی دفعہ 35 ( 1 ) ، 35 ( 2 ) ( اے ) ، 35 ( 2 ) (ای ) اور 35 ( 2 ) ( i ) کے تحت حاصل اختیارات کے تحت یہ کمیٹیاں تشکیل دی ہیں ۔ ریاستوں / مرکز کے زیر انتظام علاقوں کی سرکاروں کو ہدایت دی گئی ہے کہ وہ آفات کے بندوبست کے قانون ، 2005 کے تحت جاری ایم ایچ اے کے رہنما خطوط میں دیئے گئے اقدامات کو سختی سے نافذ کریں اور ان میں نرمی نہ کی جائے ۔


    سپریم کورت نے بھی 31 مارچ ، 2020 ء کو جاری اپنے حکم میں کہا ہے کہ تمام متعلقہ ریاستی حکومتوں ، سرکاری حکام اور شہریوں کو چاہیئے کہ وہ مرکزی حکومت کے ذریعہ جاری کردہ حکم پر پوری طرح عمل کریں اور عوام کے تحفظ کی خاطر سختی سے نافذ کریں ۔ اس حکم سے بھی ، جسے عدالت عالیہ کی ہدایت کے طور پر سمجھا جا چاہیئے ، تمام ریاستوں / مرکز کے زیر انتظام علاقوں کی حکومتوں کو مطلع کرایا گیا ہے ۔


    آئی ایم سی ٹی جلد از جلد اپنے دورے شروع کریں گی ۔


    ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔


    ( م ن ۔ و ا ۔ ع ا )


    U. No.2019

    
    
    (Release ID: 1618067) Visitor Counter : 11
    
    
      Read this release in: English , Hindi , Marathi , Assamese , Bengali , Punjabi , Gujarati , Odia , Tamil , Telugu , Kannada , Malayalam