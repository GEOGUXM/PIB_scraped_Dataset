      ریلوے کی وزارت

      اس بات یقینی بنانے کے لئے کہ گھروں کے باورچی خانے چلتے رہیں اور کسانوں کو مدد ملتی رہے، بھارتی ریلوے کی جانب سے بڑی کوشش
      
      یکم اپریل سے 12 اپریل 2020 تک، 36724 ویگن اناج، 861 ویگن چینی، 1753 ویگن نمک، 606 ویگن / ٹینک خوردنی تیل اور 14317 ویگن کھاد کی ڈھلائی کی گئی
      
      پھلوں، سبزیوں، بیجوں اور دودھ اورڈیری مصنوعات سمیت جلدی خراب ہونے والی اشیاء کی نقل و حمل کے لئے 63 روٹ کی نشاندہی، ان راستوں میں 171 شیڈول ٹرینیں چلائی جائیں گی
      
      اناج، چینی، نمک اور خوردنی تیل کی بروقت ڈھلائی اور کسانوں کو وافر مقدار میں کھاد کی بروقت فراہمی یقینی بنانے کی کوشش

      Posted On: 13 APR 2020 6:50PM by PIB Delhi

    نئی دہلی، 13 اپریل 2020 ، بھارتی ریلوے یہ یقینی بنانے کی پوری کوشش کر رہی ہے کہ ملک میں تمام لوگوں کے باورچی خانوں میں ضرورت کی خوردنی اشیا اور زرعی شعبے میں کسانوں کو زراعت کے لئے ضروری چیزیں ملتی رہیں۔ اس کوشش کے تحت گزشتہ 12 دنوں میں یکم اپریل سے 12 اپریل 2020 تک، بھارتی ریلوے 36724 ویگن اناج، 861 ویگن چینی، 1753 ویگن نمک، 606 ویگن خوردنی تیل اور 14317 ویگن کھاد کی ڈھلائی کر چکی ہے۔ ایک ویگن میں 58-60 ٹن سامان کی کھیپ ہوتی ہے۔


    یہ کوششیں اناج، چینی، نمک اور خوردنی تیل جیسی زرعی مصنوعات کی بروقت ڈھلائی اور كووڈ کی وجہ ملک بھر میں لاک ڈاؤن کے دوران کسانوں کو وقت پر کوافر مقدار میں کھاد کی فراہمی یقینی بنانے کے لئے کی جا رہے ہیں۔ اپریل 2020 کے پہلے 12 دنوں کے دوران ان ضروری اشیاء کی ترسیل، نقل و حمل اور اترانے کا کام پوری رفتار کے ساتھ ہوتا رہا ہے۔


    آئندہ خریف کے موسم کے لئے کھاد کی ڈھلائی اور دستیابی کے لئے کیمیکل اورفرٹیلائزر کی وزارت کے ساتھ اور غذائی اجناس کی نقل و حمل کے لئے وزارت زراعت کے ساتھ نزدیکی تال میل برقرار رکھا جا رہا ہے۔


    تفصیلات درج ذیل ہیں :

                                                                                                                                                                  
نمبر شمار  تاریخ           غذائی اجناس کے ویگنوں کی تعداد  چینی کے ویگنوں کی تعداد  نمک کے ویگنوں کی تعداد  خوردنی تیل کے ویگنوں کی تعداد  کھاد کے ویگنوں کی تعداد
                                                                                                                                                                  
                                                                                                                                                                  
                                                                                                                                                                  
1 ۔        01 ۔ 04 ۔ 2020  2343                            210                      -                       -                              761                    
                                                                                                                                                                  
                                                                                                                                                                  
                                                                                                                                                                  
2 ۔        02 ۔ 04 ۔ 2020  2582                            -                        133                     64                             1047                   
                                                                                                                                                                  
                                                                                                                                                                  
                                                                                                                                                                  
3 ۔        03 ۔ 04 ۔ 2020  3285                            41                       103                     122                            1123                   
                                                                                                                                                                  
                                                                                                                                                                  
                                                                                                                                                                  
4 ۔        04 ۔ 04 ۔ 2020  3151                            42                       84                      50                             996                    
                                                                                                                                                                  
                                                                                                                                                                  
                                                                                                                                                                  
5 ۔        05 ۔ 04 ۔ 2020  2810                            42                       165                     42                             996                    
                                                                                                                                                                  
                                                                                                                                                                  
                                                                                                                                                                  
6 ۔        06 ۔ 04 ۔ 2020  2730                            42                       170                     14                             960                    
                                                                                                                                                                  
                                                                                                                                                                  
                                                                                                                                                                  
7 ۔        07 ۔ 04 ۔ 2020  3211                            105                      168                     -                              1504                   
                                                                                                                                                                  
                                                                                                                                                                  
                                                                                                                                                                  
8 ۔        08 ۔ 04 ۔ 2020  3478                            84                       236                     50                             1225                   
                                                                                                                                                                  
                                                                                                                                                                  
                                                                                                                                                                  
9 ۔        09 ۔ 04 ۔ 2020  4061                            64                       41                      50                             1434                   
                                                                                                                                                                  
                                                                                                                                                                  
                                                                                                                                                                  
10 ۔       10 ۔ 04 ۔ 2020  3192                            63                       275                     69                             1518                   
                                                                                                                                                                  
                                                                                                                                                                  
                                                                                                                                                                  
11 ۔       11 ۔ 04 ۔ 2020  2973                            42                       168                     70                             1324                   
                                                                                                                                                                  
                                                                                                                                                                  
                                                                                                                                                                  
12 ۔       12 ۔ 04 ۔ 2020  2908                            126                      210                     75                             1429                   
                                                                                                                                                                  
                                                                                                                                                                  
                                                                                                                                                                  
           کل              36724                           861                      1753                    606                            14317                  
                                                                                                                                                                  
                                                                                                                                                                  

    بھارتی ریلوے نے پھلوں ، سبزیوں، دودھ اور ڈیری مصنوعات اور زرعی کاموں کے لئے بیجوں سمیت جلد ی خراب ہونے والی اشیاء کے لئے لاک ڈاؤن کے آغاز کے بعد سے پارسل اسپیشل ٹرینوں کے لئے 63 راستوں کی نشاندہی کی ہے۔ 13 اپریل تک 63 راستوں کی نشاندہی کی گئی ہے اور ان راستوں پر شیڈول کے مطابق پر ریل گاڑیوں چلائی جا رہی ہیں۔


    پارسل اسپیشل ٹرینوں کو ملک کے تمام بڑے شہروں، دہلی، ممبئی، کولکتہ، چنئی، حیدرآباد اور بنگلور سے جوڑنے کی منصوبہ بندی کی گئی ہے۔ اس کے علاوہ، ملک کے شمال مشرقی علاقے میں بھی فراہمی کو یقینی بنانے کے لئے، گوہاٹی کو بھی اس میں شامل کر دیا گیا ہے۔ ان ٹرینوں سے جڑے دیگر اہم شہروں میں بھوپال، الہ آباد، دہرادون، وارانسی، احمد آباد، وڈودرا، رانچی، گورکھپور، ترواننت پورم، سلیم، وارنگل، وجئے واڑہ، وشاکھاپٹنم، راوركیلا، بلاسپور، بھساول، ٹاٹانگر، جے پور، جھانسی، آگرہ، ناسک، ناگپور، اكولا، جلگاؤں، سورت، پونے، رائے پور، پٹنہ، آسنسول، کانپور، جے پور، بیکانیر، اجمیر، گوالیار، متھرا، نیلور اور جبل پور وغیرہ شامل ہیں۔


    ان راستوں پر بھی یہ ٹرینیں چلائی جا رہی ہیں جہاں مانگ کم ہے، تاکہ ملک کا کوئی بھی حصہ اس سے چھوٹ نہ جائے۔ بیچ راستے میں سبھی ممکنہ مقامات پر ان ٹرینوں کا ٹھہرنا یقینی بنایا گیا ہے تاکہ زیادہ سے زیادہ تعداد میں پارسل اپنی منزل تک پہنچائے جا سکیں۔


    تمام ریاستوں میں اس مہم سے جڑے ڈائریکٹرز اور ریاستوں / مرکز کے زیر انتظام علاقوں کے متعلقہ سیکرٹریز سے درخواست کی گئی ہے کہ وہ بھارتی ریل کے ذریعے چلائی جا رہی ان ٹرینوں کا فائدہ اٹھانے کے لئے اپنے تمام وسائل کا استعمال کریں۔ رکن (تجارتی) ریلوے بورڈ نے ایسی ٹرینوں کے نئے راستوں اور ٹھہرنے کے بارے میں ریاستوں سے ملنے والی کسی بھی طرح کی مانگ پر ضروری کارروائی کرنے کی پیشکش کی ہے۔


    ریلوے کے مختلف زون کےپرنسپل سی سی ایم / چیف کمرشیل مینیجرز کی ایک فہرست، بکنگ کے عمل، اسپیشل پارسل ٹرینوں کےٹائم ٹیبل اور ایک مال کیلکولیٹر کو مشترک کرنے اور وسیع تشہیر کے لئے سبھی حکام کے ساتھ مشترک کیا گیا ہے۔ بھارتی ریلوے کی ویب سائٹ پر پارسل اسپیشل ٹرینوں سے متعلق تفصیلات کے لئے لنک دستیاب ہے :


    https://enquiry.indianrail.gov.in/mntes/q?opt=TrainRunning&subOpt=splTrnDtl


    ۔۔۔۔۔۔۔۔۔۔۔


    م ن۔ ش ت۔ن ا۔


    U-1693


    

    
    (Release ID: 1614282) Visitor Counter : 9
    
    
      Read this release in: English , Marathi , Hindi , Assamese , Punjabi , Gujarati , Tamil , Telugu , Kannada