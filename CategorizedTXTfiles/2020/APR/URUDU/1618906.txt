      جہاز رانی کی وزارت

      جناب منسکھ منڈاویا نے بھارتی بندرگاہوں پر عملے کی تبدیلی کے سلسلے میں مختلف النوع ایسو سی ایشنوں سے گفت وشنید کی
      
      جناب منڈاویا نے صورتحال سازگار ہونے کے ساتھ ہی پھنسے ہوئے بھارتی جہاز رانوں کے تیز رفتار انخلا کی یقین دہانی کرائی ہے
      Posted On: 28 APR 2020 1:30PM by PIB Delhi


    نئی دہلی ،28 ؍اپریل2020 :جہاز رانی کے وزیر مملکت (آزادانہ چارج)، جناب منسکھ منڈاویا نے ویڈیو کانفرنس کے توسط سے بھارتی بندرگاہوں پر عملے کی تبدیلی کے سلسلے میں شپ لائنروں ، جہاز رانی سے متعلق کمپنیوں ، بحری ایسو سی ایشنوں، جہاز رانوں کی یونینوں سے گفت و شنید کی ہے اور بھارتی جہاز رانوں کے کام کاج کی صورتحال اور بین الاقوامی سمندر میں پھنسے ہوئے جہاز رانوں کی کیفیت کی آگہی بھی حاصل کی ہے۔


    جناب منڈاویا نے ہدایت دی ہے کہ مستقبل کے انخلاء منصوبے کے لئے ، بیرون ملک پھنسے ہوئے بھارتی جہاز رانوں کی تفصیلات فراہم کی جائے۔ جناب منڈاویا نےمختلف النوع جہاز راں ایسو سی ایشنوں کو یقین دلایا ہے کہ جب کبھی بھی صورتحال ساز گار ہوتی ہے، فوری طور پر اسی وقت بھارتی جہاز رانوں کی انخلاء کے عمل کا انجام دیا جائے گا۔جناب منڈاویا نے اسموتھ سپلائی چین موومنٹ یعنی معمول کے مطابق سپلائی کا سلسلہ برقرار رکھنے کے عمل میں جہاز رانوں کی اہمیت کا بھی اعتراف کیا ہے۔ جناب منڈاویا نے جہاز رانوں کو درپیش چنوتیوں کا بھی اعتراف کیا ہے، ساتھ ہی ساتھ اس اہم اور چنوتی بھرے وقت میں ان کے کام کی ستائش بھی کی ہے۔


    جناب منڈاویا نے جہاز رانی کی وزارت کے افسران کو یہ ہدایت بھی دی ہے کہ وہ بھارتی بندرگاہوں پر جہاز رانوں کے سائن آن اور سائن آف ہونے کے عمل کو بھی آسان بنائیں۔


    ویڈیو کانفرنس کے مندوبین میں انڈین نیشنل شپ اونرس ایسو سی ایشن (آئی این ایس اے)، میری ٹائم ایسو سی ایشن آف نیشن وائڈ شپنگ ایجنسیز-انڈیا(ایم اے این ایس اے)، نیشنل یونین آف سی فیئررس آف انڈیا(این یو ایس آئی)، دی انڈین میری ٹائم فاؤنڈیشن (آئی ایم ایف)، دی میری ٹائم یونین آف انڈیا(ایم یو آئی)، دی میری ٹائم ایسو سی ایشن آف شپ اونرس ، شپ منیجرس اینڈ ایجنٹس(ایم اے ایس ایس اے) وغیرہ کے نمائندگاہ شامل تھے۔


    *************


    م ن۔ ن ع


    ( U : 20 97 )

    
    
    (Release ID: 1618906) Visitor Counter : 18
    
    
      Read this release in: Punjabi , English , Marathi , Hindi , Bengali , Manipuri , Assamese , Gujarati , Odia , Tamil , Telugu , Kannada