      زراعت اور کاشتکاروں کی فلاح و بہبود کی وزارت

      لاک ڈاؤن کے دوران ملک بھر میں گیہوں کی فصل کی کٹائی کا کام زوروں پر
      
      ربیع 21-2020 کے دوران دالوں اور تلہنوں کی حصولیابی کی رفتار بھی تسلی بخش

      Posted On: 28 APR 2020 1:34PM by PIB Delhi

    نئیدہلی 28 اپریل 2020۔ ملک بھر میں گیہوں کی فصل کی کٹائی کا کام لاک ڈاؤن کے دوران پورے زور شورسے جاری ہے ۔ کاشتکاروں اور کارکنان کے ذریعہ فصلوںکی کٹائی ، انہیں یکجا کرنے اور ان کی تھریشنگ کے عمل کے دوران معیاری آپریٹنگ ضوابط پرعمل کیا جارہا ہے۔ محکمہ زراعت ، امداد باہمی و کاشتکاروںکی بہبود ، حکومت ہند نے ریاستوں کے نام ایس او پی یا اسٹینڈرڈ آپریٹنگ پروسیزر دوسرے لفظوں میں معیاری ضابطہ عمل جاری کئے ہیں ، جنہیں کاشتکاروں اور کھیتوں پر کام کرنے والے مزدوروں کی صحت کی تحفظ کے لئے نیز کروناوائرس کے پھیلاؤ کی روک تھام کے لئے اپنایا جانا ضروری ہے ۔


    جیسا کے ریاستوں کی جانب سے اطلاع حاصل ہوئی ہے ، مدھیہ پردیش میں 98 اور 99 فیصد گیہوںکی فصل کاٹی جاچکی ہے۔ راجستھان میں 92سے 95 فیصد فصل کاٹی جاچکی ہے ۔ اترپردیش میں 85 سے 88فیصد فصل کاٹی جاچکی ہے ، ہریانہ میں 55سے 60فیصد فصل کاٹی جاچکی ہے ، پنجاب میں 60سے 65 فیصد فصل کاٹی جاچکی ہے ۔دیگر ریاستوں میں 87سے 88فیصد فصل کاٹی جاچکی ہے ۔


    دالوں اور تلہنوں کی حصولیابی کم از کم امدادی قیمتوں پر کاشتکاروں سے 21-2020 کی ربیع کی فصل میں قیمت امداد اسکیم ( پی ایس ایس ) کے تحت کی جارہی ہے اور یہ کام کرناٹک ، آندھریا پردیش ، تلنگانہ ،راجستھان ،مہاراشٹر ، اترپردیش اور ہریانہ میں جاری ہے۔ لاک ڈاؤن کی مدت کے دوران ان فصلوںکی حصولیابی کی نوعیت درج ذیل ہے۔

      * پانچ ریاستوں یعنی آندھر ا پردیش ، تلنگانہ ،راجستھان ، مہاراشٹر اور اترپردیش سے 72415.82 ایم ٹی چنا حاصل کیا جاچکا ہے۔
      * سات ریاستوں یعنی تمل ناڈو ،تلنگانہ ، آندھرا پردیش ، مہاراشٹر ، کرناٹک ، گجرات اوراوڈیشہ سے 120023.29 ایم ٹی تور دال کی وصولی کی جاچکی ہے۔
      * تین ریاستوں یعنی راجستھان ،اترپردیش اورہریانہ سے 183400.87 ایم ٹی سرسوں کی وصولی عمل میں آچکی ہے۔

    درایں اثنا ، نیشنل ہارٹی کلچر بورڈ ( این ایچ بی ) نے ملک بھر سے 618 این ایچ بی سے منظورشدہ نرسریوں سے پھلوں اورسبزیوں کے سلسلے میں دستیاب پود کاری میٹریل کی اطلاعات جمع کی ہیں۔ اس اطلاع کو بھارتی باغبانی کنفیڈریشن ( سی آئی ایچ ) ، اشیا پر مبنی کاشت کرنے والی ایسوسی ایشنوں ، ریاستی باغبانی مشنو ں ، این ایچ بی ریاستی دفاتر اور متعلقہ شراکتداروں کو ارسال کردیا گیا ہے۔ کاشتکاروں کو آئندہ شروع ہونے والے پلانٹنگ سیزن یا پود کاری کے موسم کے دوران ، پودکاری کے لئے ان کی پسند کے مطابق پودے فراہم کرنے کے لئے این ایچ بی نے اس اطلاع کو ویب سائٹ درج ذیل پر اپ لوڈ کردیا ہے :


    ( www.nhb.gov.in ).


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔رم


    U- 2098

    
    
    (Release ID: 1618904) Visitor Counter : 11
    
    
      Read this release in: English , Hindi , Marathi , Manipuri , Bengali , Assamese , Punjabi , Gujarati , Odia , Tamil , Telugu , Kannada , Malayalam
    
    
    

*