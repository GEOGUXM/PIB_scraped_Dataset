      سائنس اور ٹیکنالوجی کی وزارت

      ٹی آئی ایف اے سی نے کووڈ – 19 کے بعد بھارتی معیشت کی بحالی کے لئے بہترین طریقے تلاش کئے
      Posted On: 21 APR 2020 5:26PM by PIB Delhi


    نئی دلّی ، 21 اپریل / حکومتِ ہند کے سائنس اور ٹیکنا لوجی کے محکمے کے تحت ایک خود مختار ٹیکنا لوجی تھِنک ٹینک ، دی ٹیکنا لوجی انفارمیشن ، فارکاسٹنگ اینڈ اسسمنٹ کونسل ( ٹی آئی ایف اے سی ) مستقبل کے لئے کووڈ – 19 کے بعد بھارتی معیشت کو بحال کرنے کی خاطر اپنائی جانے والی حکمتِ عملی پر ایک قرطاس ابیض تیار کر رہی ہے ۔


    یہ دستاویز ، خاص طور پر میک اِن انڈیا اقدامات ، ملک میں تیار کردہ ٹیکنا لوجی کے تجارتی استعمال ، ٹیکنا لوجی پر مبنی شفاف عوامی نظامِ تقسیم (پی ڈی ایس ) کی تیاری ، موثر دیہی حفظانِ صحت کی ترسیل ، درآمدات میں کمی ، اے آئی ، مشین لرننگ ، ڈاٹا اینالیٹک اور دیگر ابھرتی ہوئی ٹیکنالوجی اپنانے پر توجہ مرکوز کرے گی ۔ یہ دستاویز جلد ہی حکومت کی فیصلہ ساز اتھارٹیوں کے حکام کو پیش کی جائے گی ۔


    کووڈ – 19 سے لڑائی کے لئے پوری دنیا متحد ہو گئی ہے ۔ یہ عالمی وباء ترقی یافتہ اور ابھرتی ہوئی معیشتوں میں انسانی زندگی پر اثر انداز ہورہی ہے ، جس سے تجارت ، ٹرانسپورٹ ، سیاحت ، تعلیم ، حفظانِ صحت اور مینو فیکچرنگ سمیت تمام شعبوں پر اثر پڑا ہے ۔ اس وباء کے اقتصادی اثرات کا انحصار ، اِس پر کنٹرول کرنے اور اس کی روک تھام کے لئے ملک کے ذریعے اپنائی جانے والی حکمتِ عملی پر ہو گا ۔


    ڈی ایس ٹی کے سکریٹری پروفیسر آشوتوش شرما نے کہا ہے کہ کووڈ – 19 وائرس سے آگے راستہ تلاش کرنے کے لئے ، اُن کارروائیوں سے متعلق دور اندیشی کی ضرورت ہے ، جو سماجی اقتصادی بہتری میں اضافہ کرتے ہوئے انسانی صحت پر پڑنے والے منفی اثرات کو کم سے کم کر سکیں ۔


    ٹی آئی ایف اے سی کے سائنس دانوں کی ٹیم ، جن کا تعلق مختلف مضامین سے ہے ، بھارتی معیشت کی بحالی کے بہترین طریقوں کو تلاش کرنے اور کووڈ – 19 کے بعد اس کے اثرات کو کم کرنے کے طریقوں کو تلاش کرنے پر توجہ مرکو ز کر رہی ہے ۔ وہ اسی طرح کی صورت حال سے نمٹنے کے لئے مستقبل کی حکمت عملی بھی مرتب کر رہے ہیں ۔


    بھارت نے اب تک اس عالمی وباء کی روک تھام کے لئے سوچے سمجھے اقدامات کئے ہیں ، جس میں ابتدائی مرحلے میں لاک ڈاؤن ایک اہم قدم ہے ۔ حکومت کے تمام محکموں ، تحقیقی اداروں ، سول سوسائٹی کے اداروں اور خاص طور پر بھارت کے شہریوں نے ، جہاں تک ممکن ہو سکے، کووڈ – 19 کے اثرات سے نمٹنے کے لئے ساجھیداری کی ہے ۔ ٹی آئی ایف اے سی کی یہ حالیہ کوشش آگے کی راہ دکھانے اور کووڈ – 19 کے بعد بھارتی معیشت کو مستحکم کرنے میں مدد کرے گی ۔


    ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔


    ( م ن ۔ و ا ۔ ع ا )


    U. No. 1922

    
    
    (Release ID: 1616939) Visitor Counter : 15
    
    
      Read this release in: English , Hindi , Assamese , Bengali , Punjabi , Gujarati , Tamil , Telugu , Kannada