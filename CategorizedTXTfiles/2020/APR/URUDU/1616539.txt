      شہری ہوابازی کی وزارت

      لائف لائن اُڑان کی پروازوں نے بھارت کے مختلف حصوں میں ضروری طبی ساز و سامان پہنچانے کے لئے 3 لاکھ کلو میٹر سے زیادہ کا فاصلہ طے کیا
      Posted On: 20 APR 2020 3:16PM by PIB Delhi


    نئی دلّی ، 20 اپریل / لائف لائن اُڑان کی پروازوں نے 507.85 ٹن ضروری طبی ساز و سامان کی ترسیل کے لئے 3 لاکھ کلو میٹر سے زیادہ کا فضائی فاصلہ طے کیا ۔ ایئر انڈیا ، الائنس ایئر ، آئی اے ایف اور پرائیویٹ ایئر لائنوں نے لائف لائن اُڑان کے تحت 301 پروازیں چلائیں ۔ اِن میں سے ایئر انڈیا اور الائنس ایئر کے ذریعے 184 پروازیں چلائی گئیں ۔ " لائف لائن اڑان " کی پروازیں شہری ہوا بازی کی وزارت کے ذریعے چلائی جا رہی ہیں ، جن کا مقصد کووڈ – 19 کے خلاف لڑائی میں بھارت کی مدد کے لئے ملک کے مختلف حصوں میں ضروری طبی ساز و سامان پہنچانا ہے ۔


    پون ہنس لمیٹیڈ سمیت ہیلی کاپٹر خدمات جموں و کشمیر ، لداخ ، جزائر اور شمال مشرقی خطوں میں اہم طبی ساز و سامان اور مریضوں کو لانے لے جانے کے لئے چلائی جا رہی ہیں ۔ پون ہنس نے 19 اپریل ، 2020 ء تک 1.90 ٹن سامان 6537 کلو میٹر کے فاصلوں تک پہنچایا ۔ گھریلو لائف لائن اڑان کے ساز و سامان میں کووڈ – 19 سے متعلق طبی ریجینٹ ، اینزائم ، طبی ساز و سامان ، ٹسٹنگ کٹس ، ذاتی تحفظ کا سامان ( پی پی ای )، ماسک ، دستانے ، ایچ ایل ایل اور آئی سی ایم آر کا دیگر سامان شامل ہے ۔ اس کے علاوہ ، ریاست / مرکز کے زیر انتظام علاقوں کے ذریعے منگایا سامان اور ڈاک کے پیکٹ بھی ، اِن ہیلی کاپٹروں کے ذریعے بھیجے گئے ہیں ۔


    خصوصی توجہ شمال مشرقی خطے ، جزائر اور پہاڑی ریاستوں پر مرکوز کی گئی ہے ۔ ایئر انڈیا اور آئی اے ایف نے بنیادی طور پر جموں و کشمیر ، لداخ ، شمال مشرقی خطے اور دیگر جزائر کے لئے اشتراک کیا ہے ۔ زیادہ تر کارگو میں بڑے ہجم والا ہلکے وزن کا ساز و سامان ، جیسے ماسک ، دستانے ، دیگر استعمال ہونے والی اشیاء شامل ہیں ، جو طیارے میں نسبتاً زیادہ جگہ گھیرتی ہیں ۔ اس ساز و سامان کو مسافروں کی سیٹوں کی جگہ رکھنے کی خصوصی اجازت حاصل کی گئی تھی ۔


    لائف لائن اڑان پروازوں کے تال میل کےلئے نیشنل انفارمیٹک سینٹر ( این آئی سی ) اور شہری ہوا بازی کی وزارت نے ایک پورٹل تیار کیا ہے ، جو مختلف فریقوں کے درمیان بلا رکاوٹ تال میل کو یقینی بناتا ہے ۔ لائف لائن اڑان کی پروازوں سے متعلق عوامی معلومات کو روزانہ https://esahaj.gov.in/lifeline_udan/public_info پر اَپ لوڈ کیا جاتا ہے ۔


    گھریلو ساز و سامان لے جانے والی ایئر لائن بلو ڈارٹ اور انڈیگو بھی تجارتی بنیادی پر سامان کی نقل و حمل کے لئے پروازیں چلا رہی ہیں ۔ اسپائس جیٹ نے 24 مارچ سے 19 اپریل ، 2020 ء تک 427 پروازیں چلائی ہیں ، جس میں 629325 کلو میٹر کا فاصلہ طے کیا گیا اور 3414 ٹن ساز و سامان پہنچایا گیا ۔ اِن میں 135 بین الاقوامی کارگو پروازیں تھیں ۔ بلو ڈارٹ نے کارگو کی 141 گھریلو پروازیں چلائیں ، جس میں 139179 کلو میٹر کا فاصلہ طے کیا گیا اور 2241 ٹن ساز و سامان پہنچایا گیا ۔ یہ پروازیں 25 مارچ سے 19 اپریل ، 2020 ء کے دوران چلائی گئیں ۔ انڈیگو نے 3 اپریل سے 19 اپریل ، 2020 ء تک کارگو کی 33 پروازیں کیں ، جس میں 37160 کلو میٹر کا فاصلہ طے کیا گیا اور 66 ٹن سامان کی ترسیل کی گئی ۔ اس میں حکومت کے لئے لے جایا گیا مفت طبی سامان بھی شامل ہے ۔


    ایسٹ ایشیاء کے ساتھ ایک " کارگو ایئر برج " قائم کیا گیا ہے ، جس کا مقصد ادویات ، طبی ساز و سامان اور کووڈ – 19 سے متعلق راحتی سامان شامل ہے ۔ طبی ساز و سامان کی نقل و حمل کی تاریخ کے حساب سے تفصیل مندرجہ ذیل ہے :

                                                   
نمبر شمار  تاریخ              مقام       مقدار     
                                                   
                                                   
                                         ( ٹن میں )
                                                   
                                                   
                                                   
1          4 اپریل ، 2020 ء   شنگھائی    21        
                                                   
                                                   
                                                   
2          7 اپریل ، 2020 ء   ہانگ کانگ  06        
                                                   
                                                   
                                                   
3          9 اپریل ، 2020 ء   شنگھائی    22        
                                                   
                                                   
                                                   
4          10 اپریل ، 2020 ء  شنگھائی    18        
                                                   
                                                   
                                                   
5          11 اپریل ، 2020 ء  شنگھائی    18        
                                                   
                                                   
                                                   
6          12 اپریل ، 2020 ء  شنگھائی    24        
                                                   
                                                   
                                                   
7          14 اپریل ، 2020 ء  ہانگ کانگ  11        
                                                   
                                                   
                                                   
8          14 اپریل ، 2020 ء  شنگھائی    22        
                                                   
                                                   
                                                   
9          16 اپریل ، 2020 ء  شنگھائی    22        
                                                   
                                                   
                                                   
10         16 اپریل ، 2020 ء  ہانگ کانگ  17        
                                                   
                                                   
                                                   
11         16 اپریل ، 2020 ء  سیول       05        
                                                   
                                                   
                                                   
12         17 اپریل ، 2020 ء  شنگھائی    21        
                                                   
                                                   
                                                   
13         18 اپریل ، 2020 ء  شنگھائی    17        
                                                   
                                                   
                                                   
14         18 اپریل ، 2020 ء  سیول       14        
                                                   
                                                   
                                                   
15         18 اپریل ، 2020 ء  گونگوژو    04        
                                                   
                                                   
                                                   
16         19 اپریل ، 2020 ء  شنگھائی    19        
                                                   
                                                   
                                                   
                              میزان      261       
                                                   
                                                   

    ایئر انڈیا اہم طبی سامان کی منتقلی کے لئے ضرورت کے مطابق کارگو پروازیں چلائے گا ۔


    ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔


    ( م ن ۔ و ا ۔ ع ا ) (20-04-2020)


    U. No. 1883

    
    
    (Release ID: 1616539) Visitor Counter : 18
    
    
      Read this release in: English , Marathi , Hindi , Manipuri , Assamese , Punjabi , Gujarati , Tamil , Telugu , Kannada