      وزارت خزانہ

      پردھان منتری غریب کلیان پیکیج: اب تک کی پیش رفت
      
      33کروڑ سے زائد نادار افراد نے پردھان منتری غریب کلیان پیکیج کےتحت 31235کروڑروپے کی مالی امداد حاصل کی
      
      20.05کروڑ خواتین جن دھن کھاتوں میں 10025کروڑروپے تقسیم کئے گئے
      
      تقریباً 2.82کروڑمعمر افراد، بیواؤں اور معذور افراد کو 1405کروڑروپے تقسیم کئے گئے
      
      پی ایم کسان کی پہلی قسط : 8کروڑ کاشتکاروں کو 16146کروڑروپے کے بقدر کی رقم منتقل کی گئی
      
      ای پی ایف عطیات کے طور پر 68775اداروں میں 162کروڑروپے منتقل کئے گئے، جن سے 10.6لاکھ ملازمین نے استفادہ کیا
      
      2.17کروڑ عمارتی اور تعمیراتی کارکنان نے 3497کروڑ روپے کی بقدر کی مالی امداد حاصل کی
      
      پردھان منتری غریب کلیان اَنّ یوجنا
      
      39.27کروڑ استفادہ کنندگان کو خوردنی اناجوں کی شکل میں مفت راشن تقسیم کیا گیا
      
      مخلف النوع ریاستوں ؍ مرکز کے زیر انتظام علاقوں کو 109227ایم ٹی دالیں ارسال کی گئیں
      
      پردھان منتری اجولا یوجنا:2.66کروڑ مفت اجولا سلنڈرس تقسیم کئے گئے
      Posted On: 23 APR 2020 12:10PM by PIB Delhi


    نئی دہلی، 23 اپریل 2020 ،ڈیجیٹل ادائیگی بنیادی ڈھانچے کا استعمال کرتے ہوئے 33کروڑ سے زائد نادار افراد کو 22؍اپریل 2020 تک پردھان منتری غریب کلیان یوجنا پیکیج (پی ایم جی کے پی) کے تحت براہ راست طور پر 31235کروڑروپے کی مالی امداد فراہم کی گئی ہے۔ اس پیکیج کا اعلان وزیر خزانہ محترمہ نرملا سیتا رمن کی جانب سے 26؍مارچ 2020 کو کیا گیا تھا تاکہ نادار افراد کو کووڈ-19 کے نتیجے میں لاحق ہوئے لاک ڈاؤن کے اثرات سے بچایا جا سکے۔


    پی ایم جی کے پی ، کے ایک حصے کے طور پر حکومت نے خواتین اور نادار معمر شہریوں اور کاشتکاروں کے لئے مفت اناجوں اور نقد رقم کی فراہمی کا اعلان کیا تھا۔ پیکیج پر بہ سُرعت عمل درآمد کی لگاتار نگرانی مرکزی اور ریاستی حکومتوں کی جانب سے کی جا رہی ہے۔ وزارت خزانہ ، متعلقہ وزارتیں، کابینہ سکریٹریٹ اور وزیراعظم کا دفتر بھی اس امر کو یقینی بنانے میں کسی فروگزاشت سے کام نہیں لے رہے ہیں کہ راحتی اقدامات کے فوائد ضرورتمند افراد تک تیزی سے پہنچیں اور لاک ڈاؤن سے راحت بہم پہنچائیں۔


    22؍اپریل 2020 تک پردھان منتری غریب کلیان پیکیج کے تحت استفادہ کنندگان کو درج ذیل مالی امداد (نقد رقم) جاری کی گئی ہے۔

                                                                                                     
اسکیم                                                      استفادہ کنندگان کی تعداد  منتقل کی گئی رقم
                                                                                                     
                                                                                                     
                                                                                                     
پی ایم جے ڈی وائی کے خواتین کھاتےداروں کی امداد            20.05Cr(98%)              10,025 Cr       
                                                                                                     
                                                                                                     
                                                                                                     
این ایس اے پی (معمر بیواؤں، دیویانگ، معمرشہریوں کو امداد)  2.82 Cr (100%)            1405 Cr         
                                                                                                     
                                                                                                     
                                                                                                     
پی ایم کسان کے تحت کاشتکاروں کو فرنٹ لوڈیڈ ادائگیاں        8 Cr (out of 8 Cr)        16,146 Cr       
                                                                                                     
                                                                                                     
                                                                                                     
بلڈنگ اور دیگر تعمیراتی کارکنان کو امداد                   2.17 Cr                   3497 Cr         
                                                                                                     
                                                                                                     
                                                                                                     
ای پی ایف او کو 24فیصد کا تعاون                            0.10 Cr                   162 Cr          
                                                                                                     
                                                                                                     
                                                                                                     
میزان                                                      33.14 Cr                  31,235 Cr       
                                                                                                     
                                                                                                     

    استفادہ کنندگان تک تیز رفتاری اور اثرانگیزی کے ساتھ منتقلی کو ممکن بنانے کے لئے فِنٹیک اور ڈیجیٹل ٹیکنالوجی کا استعمال کیا گیا ہے۔ براہ راست فائدہ منتقلی (ڈی بی ٹی) یعنی براہ راست منتقلی کے تحت اس امر کو یقینی بنایا جاتا ہے کہ رقم براہ راست استفادہ کنندہ کے کھاتے میں پہنچ جائے۔ اس میں کسی طرح کے سقم کے امکانات نہیں رہتے اور اثرانگیزی میں اضافہ ہوتا ہے۔ اس طریقے کے تحت اس امر کو بھی یقینی بنایا گیا ہے کہ استفادہ کنندہ کے کھاتے میں رقم کی منتقلی کے لئے اسے بنفس نفیس برانچ تک نہیں جانا پڑتا۔


    پی ایم جی کے پی کے دیگر عناصر کے سلسلے میں حاصل کی گئی پیش رفت کی تفصیلات درج ذیل ہیں:


    1.پردھان منتری غریب کلیان اَنّ یوجنا


    اب تک 36ریاستوں اور رمرکز کےزیر انتظام علاقوں کی جانب سے ماہ اپریل کے لئے 40.03لاکھ میٹرک ٹن خوردنی اناج اٹھائے گئے ہیں۔ اس میں سے 19.63لاکھ میٹرک ٹن اناج 31ریاستوں ؍ مرکز کے زیر انتظام علاقوں کے ذریعے ایسے 39.27کروڑ استفادہ کنندگان کو تقسیم کئے گئے ہیں، جو اپریل 2020 کے استحقاق کے تحت 1.19کروڑ راشن کارڈ کے زیر احاطہ ہیں۔


    مختلف ریاستوں ؍ مرکز کے زیرانتظام علاقوں میں 109227میٹرک ٹن دالیں ارسال کی گئی ہیں۔


    2.پردھان منتری اجولا یوجنا استفادہ کنندگان کو مفت گیس سلنڈر


    پی ایم یو وائی اسکیم کے تحت اب تک مجموعی طور پر 3.05کروڑسلنڈروں کی بکنگ کی گئی ہے اور 2.66 کروڑ پی ایم یو وائی مفت سلنڈر پہلے ہی استفادہ کنندگان کو بہم پہنچائے جا چکے ہیں۔


    3.ای پی ایف او کے اراکین کو بقایہ رقم کے 75فیصد جس کی واپسی نہیں ہونی ہے یا 3مہینے کے بقدر کی اجرتیں، جو بھی کم ہوں، فراہم کی گئی ہیں۔


    6.06 لاکھ ای پی ایف او اراکین نے اب تک 1954کروڑ روپے کا آن لائن وِتھڈرال حاصل کیا ہے۔


    4.ای پی ایف میں 3مہینوں کے لئے عطیہ۔ ای پی ایف او اراکین کو عطیہ کے طور پر 24فیصد اجرت کا تعاون یعنی جن کی اجرتیں 15000روپے ماہانہ سے کم ہیں اور جو 100کارکنان والےاداروں میں مصروف عمل ہیں، انہیں یہ فائدہ پہنچایا گیا ہے۔


    ماہ اپریل؍ 2020 کے لئے ای پی ایف او کو اس اسکیم کے تحت پہلے ہی 1000کروڑروپے کی رقم فراہم کرائی جا چکی ہے۔ 78.74لاکھ استفادہ کنندگان اور متعلقہ اداروں کو مطلع کر دیا گیا ہے۔ اسکیم کے نفاذ کی حتمی شکل کا اعلان کر دیا گیا ہے۔ ایف اے کیو کو ویب سائٹ پر فراہم کر دیا گیا ہے۔


    68775اداروں میں مصروف عمل مجموعی 10.6لاکھ ملازمین کو اب تک 162.11کروڑروپے کی مجموعی رقم کا فائدہ حاصل ہوا ہے۔


    5.ایم این آر ای جی اے


    یکم اپریل 2020 سے بڑھی ہوئی شرح کی مشتہری کی گئی ہے۔ رواں مالی سال کے دوران 1.27کروڑ افرادی دن کے بقدر کے کام فراہم کرائے گئے ہیں۔اس کے علاوہ 7300کروڑروپے کے بقدر کی رقم ریاستوں کو اجرت اور مٹیریئل کے سلسلے میں التوائی واجبات کی ادائیگی کےلئے فراہم کی گئی ہے۔


    6.سرکاری اسپتالوں اور طبی نگہداشت مراکز کے لئے انشورنس اسکیم


    یہ اسکیم نیو انڈیا انشورنس کی جانب سے چلائی گئی ہے اور اس کے ذریعے 22.12لاکھ صحتی کارکنان پر احاطہ کیا گیا ہے۔


    7.کاشتکاروں کو امداد


    جس قدر رقم تقسیم کی گئی ہے ، اس میں سے 16146کروڑ روپے کی رقم پہلی قسط کے طور پر پی ایم کسان میں منتقل ہوئی ہے۔ اس اسکیم کے تحت 8کروڑ شناخت شدہ استفادہ کنندگان میں سے 118کروڑ استفادہ کنندگان کو ان کے کھاتوں میں براہ راست 2000روپے کی رقم فراہم کرائی جا چکی ہے۔


    8.پی ایم جے ڈی وائی خواتین کھاتہ داروں کو مدد


    چونکہ بھارت میں بڑی تعداد میں کنبے خواتین کے زیر انتظام چلتے ہیں، پیکیج کے تحت 20.05کروڑ خواتین جن دھن کھاتہ داروں نے اپنے اپنے کھاتوں میں یعنی فی کھاتہ 500روپے کی رقم حاصل کی ہے۔ 22اپریل 2020 تک اس مد کے تحت مجموعی طور پر 10025کروڑروپے کی رقم تقسیم کی جا چکی ہے۔


    9.معمر افراد، بیواؤں اور معذور افراد کی امداد


    قومی سماجی امداد پروگرام (این ایس اے پی) کے تحت تقریباً 1405کروڑروپے کی رقم تقریباً 2.82کروڑ معمر افراد، بیواؤں اور معذور افراد کو تقسیم کی جا چکی ہے۔ مذکورہ ہر ایک استفادہ کنندہ نے اسکیم کے تحت پہلی قسط کے طور پر یکمشت500روپے کی رقم حاصل کی ہے۔ 500روپے کی دوسری قسط آئندہ مہینے ادا کی جائے گی۔


    10.عمارتوں اور دیگر تعمیراتی کارکنان کی امداد


    2.17کروڑ عمارتوں اور تعمیرات سے متعلق کارکنان نے ریاستی حکومتوں کے زیر انتظام عمارتوں اور تعمیراتی کارکنان سے متعلق فنڈ کے تحت مالی امداد حاصل کی ہے۔ ا س کے تحت استفادہ کنندگان کو 3497کروڑروپے کی رقم فراہم کرائی جا چکی ہے۔


    ۔۔۔۔۔۔۔۔۔۔۔


    U- 1977


    

    
    (Release ID: 1617405) Visitor Counter : 16
    
    
      Read this release in: Punjabi , English , Hindi , Marathi , Manipuri , Assamese , Gujarati , Odia , Tamil , Telugu , Kannada , Malayalam