      سائنس اور ٹیکنالوجی کی وزارت

      یچ سی اے آر ڈی ایک ایسا روبوٹ ہے جو ہراول دستے کے کووڈ-19حفظان صحت سورماؤں کی مدد کرے گا
      Posted On: 29 APR 2020 12:27PM by PIB Delhi


    نئی دہلی ،29 ؍اپریل2020 : اسپتالوں میں مصروف عمل حفظان صحت کارکنان 24x7 متاثرہ مریضوں کی دیکھ بھال اور نگہداشت کی وجہ سے ہمہ وقت کووڈ-19 کے چھوت کی لپیٹ میں آنے کےخطرے سے دو چار رہتے ہیں۔ ایسے میں ایک نئے دوست یعنی ایچ سی اے آر ڈی کے آجانے سے لاحق خطرے کی سطح اب قدرے کم ہوجائے گی۔ مذکورہ ایچ سی اے آر ڈی آلہ، در اصل ایک طرح کا روبوٹ ہے، جو اسپتال میں مریضوں کی نگہداشت کی امداد میں کام آنے والا روبوٹ ہے اور یہ روبوٹ ہراول دستے کے طورپر کام کرنے والے حفظان صحت کارکنان کو متاثرہ کورونا وائرس مریضوں سے جسمانی طورپر فاصلہ برقرار رکھنے میں مددگار ثابت ہوسکتا ہے۔


    ایچ سی اے آر ڈی کو دُرگا پور میں واقع سی ایس آئی آر تجربہ گاہ کے تحت سینٹرل میکینکل انجینئرنگ ریسرچ انسٹی ٹیوٹ نے تیار کیا ہے۔ یہ آلہ مختلف النوع جدید ترین ٹیکنالوجی سے آراستہ ہے اور خود کار اور انسانی ہاتھوں کے استعمال ، دونوں طریقوں سے کام کرتا ہے۔


    یہ روبوٹ ایک کنٹرول اسٹیشن کے ذریعے نرسنگ بوتھ سے کنٹرول اور بروئے کار لایاجاسکتا ہے اور اس کی نگرانی کی جاسکتی ہے۔ اسے چلانے کے لئے ایک ایسا نظام کار فرما ہے، جس کا استعمال کرکے اسے مریضوں کو دوا دینے ، نمونے جمع کرنے اور آڈیو ویژوول مواصلات کے امور انجام دیئے جاسکتے ہیں۔


    سی ایس آئی آر- سی ایم ای آر آئی کے ڈائرکٹر پروفیسر (ڈاکٹر)ہریش ہیرانی کا کہنا ہے کہ یہ روبوٹ کووڈ-19 کے مریضوں کے دیکھ بھال کے سلسلے میں ہراول دستے کے حفظان صحت کے کارکنان کے لئے بہت مؤثر ثابت ہوگا اور وہ اس کا استعمال کرکے یہ کارکنان ان مریضوں سے لازمی جسمانی فاصلہ برقرار رکھتے ہوئے اپنے فرائض انجام دے سکیں گے۔ اس آلے کی قیمت 5 لاکھ روپے سے کم ہے اور اس کا وزن 80 کلو گرام سے بھی کم ہے۔


    *************


    )


    م ن۔ ن ع


    ( U : 2 123 )

    
    
    (Release ID: 1619250) Visitor Counter : 19
    
    
      Read this release in: Punjabi , English , Marathi , Hindi , Assamese , Manipuri , Bengali , Gujarati , Odia , Telugu , Malayalam