      سائنس اور ٹیکنالوجی کی وزارت

      سی ایس آئی آر –سی ایف ٹی آر آئی کے پروٹین آمیز بسکٹ کووڈ-19 کے مریضوں تک پہنچے
      
      ‘‘یہ بسکٹ روبہ صحت مریضوں مطلوبہ پروٹین کی کمی دور کریں گے’’ سی ایس آئی آر – سی ایف ٹی آر آئی کے ڈائرکٹر، ڈاکٹر کے ایس ایم ایس راگھو راؤ

      Posted On: 18 APR 2020 6:11PM by PIB Delhi

    نئی دہلی، 18 اپریل : میسور کے سی ایس آئی آر-سینٹرل فوڈ ٹکنالوجیکل انسٹی ٹیوٹ ( سی آر ٹی آر آئی ) نے نئی دہلی کے آل انڈیا انسٹی ٹیوٹ آف میڈیکل سائنسیز ( اے آئی آئی ایم ایس ) میں زیر علاج کووڈ-19 کے مریضوں کو اعلیٰ پروٹین کے حامل بسکٹ مہیا کرائے ہیں۔


    سی ایف ٹی آر آئی نے مریضوں کو مہیا کرانے کے لئے ایمس ( اے آئی آئی ایم ایس ) کے شعبہ پرہیزی غذا کو اعلیٰ پروٹین کے حامل 500 کلو گرام بسکٹ اور 500 کلو گرام اعلیٰ پروٹین کی ھامل ڈبل روٹیاں فراہم کی ہیں ۔ یہ بسکٹ انسٹی ٹیوٹ کے افسران کی درخواست پر مہیا کرائے گئے ہیں۔


    زیر تبصرہ بسکٹ میں 14 فیصد پروٹین ہوتا ہے جبکہ عام طور پر استعمال ہونے والے بسکٹ میں اس کی مقدار 8 سے 9 فیصد ہی ہوتی ہے۔ سی ایس آئی آر – سی ایف ٹی آر آئی کے ڈائرکٹر ، ڈاکٹر کے ایس ایم ایس راگھو راؤ نے بتایا کہ پروٹین سے مالا مال بسکٹ مریضوں کو تیزی سے روبہ صحت ہونے کے لئے مطلوبہ پروٹین مہیا کرے گا۔


    ایمس کی چیف ڈائی ٹیشین ڈاکٹر پرمیت کور نے بسکٹ کے بارے میں بتایا کہ ‘‘ یہاں یہ بات قابل ذکر ہے کہ پروٹین سے مالا مال پروڈکٹ کی تیاری کی ریسپی سی ایس آئی آر – سی ایف ٹی آر آئی ، میسورو کے مخصوص سائنسدانوں کے ذریعہ تیار کی گئی ہے اور اسے ایف ایس ایس اے آئی کے ضابطوں کے مطابق تیار کیا گیا ہے۔ اسپتال میں زیر علاج کووڈ-19 کے مریضوں کے ساتھ ساتھ دوسرے مریضوں کو بھی ان کی روٹین ڈائیٹ کے مطابق یہ بسکٹ ملیں گے۔


    بسکٹ کی تیاری میں ان اجزاء کو شامل کیا جاتا ہے۔ یہ اجزا ہیں گیہوں کا آٹا، گندم کا میدہ، چینی، ہائیڈرو جنیٹیڈ، چکنائی ، سویا کا آٹا، آب شیر کی پروٹین ، سویابین کی پروٹین ، ٹھوس شکل میں دودھ، گلوکوز، INS 500II اور INS 503II ایجنٹ، نمک اور خوشبو شامل ہیں۔ 100 گرام کے بسکٹ کے پیکٹ میں 400 کے سی اے ایل کی توانائی اور اس کی تغذیاتی مالیت ، کاربو ہائیڈریٹ63.2 گرام، پروٹین 14 گرام، چکنائی 17.1 گرام اور معدنیات 1.2 گرام موجود ہوتی ہیں۔


    یہ بسکٹ سی ایس آئی آر –سی ایف ٹی آر آئی کے ذریعہ تیار کردہ فارموٹ کی بنیادپر سیوں سیز پرائیویٹ لمیٹیڈ کے ذریعہ اترپردیش کے نوئیڈا میں تیار کئے جا رہے ہیں۔ انڈین سوسائیٹی آف ایگریکلچرل پروفیشنلز ، نئی دہلی کے ذریعہ ضرور تمندوں کو بسکٹ کی فراہمی میں لاجسٹک مدد فراہم کی جاتی ہے۔


    ******** ********


    م ن۔ش س ۔م ف


    U: 1848

    
    
    (Release ID: 1616078) Visitor Counter : 12
    
    
      Read this release in: Gujarati , English , Hindi , Assamese , Bengali , Tamil , Telugu