      سائنس اور ٹیکنالوجی کی وزارت

      سی ایس آئی آر- سینٹر فار سیلولراینڈ مالیکیولر بایولوجی (سی سی ایم بی)حیدرآباد، کووڈ-19 کے خلاف جنگ میں کئی مورچوں پر بر سر پیکار ہے
      Posted On: 12 APR 2020 11:45AM by PIB Delhi


    نئی دہلی، 12 اپریل سی ایس آئی آر کی ممتاز بایولوجی تجربہ گاہ سی سی ایم بی حیدرآباد میں واقع ہے اور یہ کووڈ-19 کے ملک کی جنگ میں کئی طرح کے آلات اور نظریات استعمال کر رہی ہے۔


    حال ہی کے چند اہم کاموں کی جھلکیاں درج ذیل ہیں:


    مریضوں کے نمونوں کی جانچ


    کووڈ-19 کے لیے سی سی ایم بی ایک آتھورائزڈ جانچ کا مرکز ہے۔ اور اسے ایس اے آر ایس – سی او وی-2 وائرس کی جانچ کے لیے تلنگانہ کے 33 ا ضلاع سے سرکاری اسپتالوں سے مریضوں کے نمونے موصول ہوتے ہیں۔ فی الحال اس کی جانچ کرنے کی صلاحیت تقریباً 350 سیمپل یومیہ ہے۔


    کووڈ-19 جانچ کے بارے میں تربیت


    سی سی ایم بی نے 5 سرکاری اسپتالوں – این آئی ایم ایس ، آئی پی ایم گورنمنٹ سیور ہاسپٹل حیدرآباد میں کاکٹیا میڈیکل کالج ، ورنگل کے 25 میڈیکل ڈاکٹروں، ٹیکنیکل اسٹاف اور طلبا کی تربیت بھی کی ہے۔ ان تربیت یافتہ افراد کو اُن کے متعلقہ اسپتالوں میں جانچ کے کاموں کے لیے تعینات کیا گیا ہے۔ اس کے علاوہ سی ایس آئی آر – سی سی ایم بی نے مریضوں کے نمونوں کی ہینڈلنگ کے بارے میں بہترین طریقہ کار اور آر ٹی پی سی آر کے بارے میں تربیتی ویڈیو بھی تیار کیے ہیں۔یہ ویڈیو آتھورائزڈ مراکز کے لیے دستیاب ہیں اور انھیں director@ccmb.res.in سے رابطہ کرکے حاصل کیا جاسکتا ہے۔


    ایس اے آر ایس-سی او وی -2 جینوم کی سکوینسی


    سی ایس آئی آر کی تجربہ گاہیں کورونا وائرس کی جینوم سکوینسی کی راہ ہموار کر رہی ہیں۔ اور ایس اے آرایس – سی او وی-2 وائرس کے مکمل جینوم سکوینس کا پتہ لگانے کے لیے سی سی ایم بی نیکسٹ جنریشن سکوینسی اور تجزیے کا کام کر رہا ہے۔ سی سی ایم بی کے پاس موجود ایسے مریضوں کے نمونے جن میں زیادہ وائرل لوڈ نظر آتا ہے، کو جینوم تجزیے کے لیے منتخب کیا جاتا ہے۔ سی سی ایم بی نے چند مریض وائرل آئیسولیٹ کو سکوینس کیا ہے اور آئندہ تین چار ہفتوں میں کئی سو وائرس آئیسولیٹ کو سکوینس کرنے کا نشانہ ہے۔


    جانچ کے مقصد اور نئے ڈرگز کے لیےایس اے آر ایس –سی او وی-2 وائرس کی کلچرنگ


    جانچ کے لیے ری پرپزڈ ڈرگز یا نئے ڈرگز یاایسے نئے مالیکیولز جن کی مختلف مالیکیولر ماڈلنگ کے ذریعے نشان دہی کی گئی ہو، کی جانچ کے لیے آر اینڈ ڈی برادری کو جس اہم ٹول کی کمی کا سامنا کرنا پڑتا ہے وہ وائرل کلچر کی کمی ہے۔سی ایس آئی آر- سی سی ایم بی اس کام میں مصروف ہے اور زیرو سیل لائن جو کہ وائرسوں کی افزائش کے موافق ہے، میں ایس اے آر ایس –سی او وی-2 وائرس کی کلچرنگ کے لیے ایک نظام قائم کر رہا ہے۔ اس نظام کے جلد ہی تیار ہوجانے کی امید ہے۔


    سی سی ایم بی کورونا وبا کے بارے میں مختلف قسم کی احتیاط سے متعلق پیغامات اور مشاورتی نوٹ بڑے پیمانے پر عوام تک پہنچانے میں بھی سرگرمی کے ساتھ مصروف ہے۔ اور یہ کام سی سی ایم بی سوشل میڈیا پلیٹ فارموں پر علاقائی زبانوں میں انجام دے رہا ہے۔

                                                                
کورونا نمونوں کی جانچ  آرٹی- پی سی آر پر میڈیکل اسٹاف کی تربیت
                                                                
                                                                

    ******** ********


    م ن۔ ا گ ۔ ر ا


    U: 1645


    

    
    (Release ID: 1613632) Visitor Counter : 21
    
    
      Read this release in: Punjabi , English , Marathi , Hindi , Assamese , Bengali , Gujarati , Tamil , Telugu , Kannada