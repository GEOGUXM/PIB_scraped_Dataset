      صحت اور خاندانی بہبود کی وزارت

      کووڈ -19 کے بارے میں تازہ معلومات
      Posted On: 18 APR 2020 6:19PM by PIB Delhi


    نئی دہلی،18 , - اپریل 2020/ بھارت سرکار نے ریاستوں /مرکز کے زیر انتظام علاقوں کے ساتھ مل کر کووڈ-19 کی روک تھام ، اسے محدود کرنے اور اس کے بندوبست کے بارے میں بہت سے اقدامات کئے ہیں۔ ان اقدامات کا اعلی ترین سطح پر مستقل جائزہ لیا جاتاہے اور انکی نگرانی کی جاتی ہے۔


    اس لائحہ عمل پر عمل درآمد کا 23 ریاستوں /مرکز کے زیرا نتظام علاقوں کے 47 اضلاع میں اچھے نتائج برآمد ہوئے ہیں۔ کوڈگّو(کرناٹک) وہ نیا ضلع ہے جو ماہ (پڈوچیری) کے ساتھ اس فہرست میں شامل کیا گیا ہےا ور جہاں سے پچھلے 28 دنوں سےکوئی نیا کیس سامنے نہیں آیا ہے۔ 12 ریاستوں کے 22 ضلعوں سے پچھلے 14 دنوں کے دوران کسی نئے کیس کی ااطلاع نہیں ملی ہے۔اس کی تفصیل مندرج ذیل ہے۔

      * بہار میں لکھی سرائے ، گوپال گنج اور بھاگلپور
      * راجستھان میں دھولپور اور اودے پور
      * جموں کشمیر میں پلوامہ
      * منی پور میں تھوبل
      * کرناٹک میں چترادرگا
      * پنجاب میں ہوشیار پور
      * ہریانہ میں روہتک اور چرخی دادری
      * اروناچل پردیش میں لوہت
      * اوڈیشہ میں بھدرک اور پوری
      * آسام میں کریم گنج، گولا گھاٹ ،کامپرو دیہی ، نلباڑی اور جنوبی سلمارہ
      * مغربی بنگال میں جلپائی گڑی اور کالن پونگ
      * آندھرا پردیش میں وشاکھاپٹنم

    اس وقت کووڈ-19 سے مرنے والوں کی تعداد 3.3 فی صد ہے۔ اعدادوشمار کے مزید تجزیہ سےمعلوم ہوتا ہےکہ مرنے والوں میں :

      * 14.4 فی صد لوگ 0-45 سال عمر کے گروپ کے ہیں۔
      * 10.3 فی صد 45-60 سال عمر کے گروپ کے ہیں۔
      * 33.1 فی 60-77 سال عمر کے گروپ کےہیں۔
      * 42.2 فی صد 75 یا اس سے زیادہ عمر کے گروپ ہیں۔

    ان اعدادوشمار سے ظاہر ہوتاہے کہ 75.3 فی صد کیسوں کا تعلق 60 سال کی عمر کے زمرے سے ہے۔ اس کےعلاوہ یہ بھی دیکھا گیا ہے کہ 83 فی صد لوگ پہلے سے ہی افسردہ تھے۔ اس سے پہلے کے یہ حقائق ثابت ہوگئے ہیں کہ معمر افراد اور مایوسی کا شکار افراد زیادہ خطرناک حالات میں ہیں۔


    پوری دنیا کےجانچ کرنے کے طریقوں کا جائزہ لینے کے بعد آئی سی ایم آر کی قومی ٹاسک فورس نے تمام ریاستوں کے لئے ایک گائیڈ لائن جاری کی ہے ۔ تفصیلی گائیڈ لائن کو https://www.mohfw.gov.in/pdf/ProtocolRapidAntibodytest.pdf ۔ پر دیکھا جاسکتا ہے۔


    اس کے علاوہ کوئی ریپڈ ٹسٹ شروع کرنے سے پہلے ریاستوں کو چاہئے کہ وہ کووڈ -19 کی جانچ کے بارے میں کوئی بھی معلومات آئی سی ایم آر کی ویب سائٹ ( covid19cc.nic.in/ICMR ) پر درج کرادیں۔


    ملک میں کووڈ-19 کے کل ملاکر 14378 مصدقہ کیسوں کی اطلاع ہے۔ ان میں سے 1992 افراد یعنی کل کیسوں کا 13.82 فی صد حصہ کا علاج کے بعد صحتیاب ہوگیا ہے اور اسے صحت یابی کے بعد ڈسچارج کردیا گیا ہے۔


    کووڈ-19 کے بارے میں تمام مصدقہ اور تازہ معلومات نیز تکنیکی مسائل گائیڈ لائن اور مشوروں کے بارے میں https://www.mohfw.gov.in/ . کا باقاعدہ ملاحظہ کیا کریں۔


    کووڈ-19 کے بارے میں تکنیکی سوالات ، تکنیکی انکوائری technicalquery.covid19@gov.in پر اور دیگر سوالات ncov2019@gov.in . پر ای میل کئے جاسکتے ہیں۔


    کووڈ-19 کے بارے میں کسی بھی طرح کی معلومات کے بارے میں صحت اور خاندانی فلاح و بہبود کی وزارت کے ہیلپ لائن نمبر +91-11-23978046 یا 1075 ٹول فری پر کال کرسکتے ہیں۔ کووڈ-19 کے بارے میں ریاستوں /مرکز ک زیر انتظام علاقوں کے ہیلپ لائن نمبر وں کی فہرست https://www.mohfw.gov.in/pdf/coronvavirushelplinenumber.pdf . پر بھی دستیاب ہے۔


    م ن۔ ج ۔ ج


    Uno-1840

    
    
    (Release ID: 1615986) Visitor Counter : 15
    
    
      Read this release in: Punjabi , English , Hindi , Marathi , Assamese , Manipuri , Bengali , Gujarati , Odia , Tamil , Telugu , Kannada , Malayalam
    
    
    

*