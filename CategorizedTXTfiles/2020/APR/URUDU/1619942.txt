      وزارت آیوش

      آیوروید کے آل انڈیا ادارے نے - آیو رکشا کورونا سے جنگ دلی پولیس کے سنگ شروع کی
      Posted On: 30 APR 2020 7:32PM by PIB Delhi


    نئی دہلی، 31 اپریل 2020 / آیوش کی وزارت کے تحت آیوروید کے آل انڈیا ادارے (اے آئی آئی اے) اور دلی پولیس نے نئی دلی میں آج دلی پولیس کے عملے کے لیے آیورکشا پروگرام کا انعقاد کیا۔آیو رکشا کورونا سے جنگ دلی پولیس کے سنگ موضوع کے حامل اس مشترکہ پروگرام کا مقصد قوت مدافعت کو بڑھانے والے آسان اور وقت کی کسوٹی پر کھڑے اترے ہوئے اقدامات کر کے کورونا کے خلاف لڑائی کرنا ہے۔


    یہ اقدامات آیوش کی وزارت کی طرف سے جاری کی گئی ہدایت کے مطابق ہیں۔ چیونپراش (آملہ اہم جز کے طور پر) ، انوتائلہ اور سنش منی وٹی (گڈوچی سے تیار کردہ) جیسی سفارش شدہ مرکبات میں عام جڑی بوٹیاں شامل ہوتی ہیں جو وقت کی کسوٹی پر پوری اتری ہیں اور قوت مدافعت کو بڑھانے میں اہمیت کے ساتھ ثابت شدہ ہیں۔


    اس موقعے پر آیوش کی وزارت کے سکریٹری ویدیہ راجیش کوٹیچانے ویستھاپنا (عمر کو روکنے والی جڑی بوٹی) کے طور پر گیلوئے کے رول کو اجاگر کیا۔ انہوں نے بتایا کہ وزارت اُن آیوش دواؤں پر کام کر رہی ہے جو کووڈ – 19 سے متاثرہ مریضوں کو اضافی علاج کے طور پر دی جانی ہے۔ انہوں نے پیش پیش رہنے والے جانبازوں کے طور پر دلی پولیس کی کوششوں کو بھی سراہا۔


    دلی پولیس کمشنر جناب ایس این سریواستو نے دلی پولیس کی صحت کی بہتری کے لیے آیوش اور اے آئی آئی اے کی کوششوں کو سراہا۔ انہوں نے معمولی آیوروید جڑی بوٹیوں کے ، قوت مدافعت کو بڑھانے والے اثرات کو اجاگر کیا، جو وقت کی کسوٹی پر پورے اترے ہیں اور سائنسی ہیں۔ انہوں نے بتایا کہ اے آئی آئی اے اور دلی پولیس کا مشترکہ پروجیکٹ اب تک کا سب سے بڑا اور اپنی نوعیت کا سب سے پہلا پروجیکٹ ہے اور دوسروں کے لیے کامیاب اور رول ماڈل رہے گا۔


    دلی پولیس نے قوت مدافعت کو بڑھانے والے آیوروید اقدامات کے ذریعے دلی پولیس عملے جیسے ، کووڈ جانبازوں کی صحت کو برقرار رکھنے کی ایک تجویز پیش کی ہے۔ اس تجویز پر مرحلے وار طریقے سے عمل درآمد کیا جائے گا۔ ان دواؤں کی تقسیم این سی ٹی دلی کے پورے 15 ضلعوں میں دلی پولیس کے تقریباً 80 ہزار لوگوں کے لیے کی جائے گی۔ آل انڈیا انسٹی ٹیوٹ آف آیوروید نے ادارے کے ڈائریکٹر کے تحت 3 اصل رابطہ کاروں کو نامزد کیا ہے۔ اے آئی آئی اے کے 15 نوڈل افسران کو دلی کے 15 ضلعوں کے لیے مقرر کیا گیا ہے۔ جو دلی پولیس کے 15 نوڈل افسران کے ساتھ قریبی رابطہ رکھتے ہوئے کام کریں گے۔

      * پہلا مرحلہ : قرنطین میں رکھے گئے سبھی پولیس افسران اور اہلکار
      * دوسرا مرحلہ : وبا پر قابو پانے والے علاقوں میں تعینات پولیس اہلکار / افسران
      * تیسرا مرحلہ : وبا پر قابو پانے والے علاقوں میں تعینات پولیس اہلکار / افسران
      * چوتھا مرحلہ : فلڈ میں پیش پیش رہ کر کام کرنے والے سبھی پولیس اہلکار

    آل انڈیا انسٹی ٹیوٹ آف آیوروید نے ذیابیطس ، ذہنی دباؤ، ہائیپر ٹینشن وغیرہ جیسی بیماریوں سے دو چار اُن پولیس اہلکار / افسران کی شناخت کے لیے بھی منصوبہ تیار کیا ہے، جو اس وبا کے تئیں زیادہ حساس ہے۔ ان اہلکاروں / افسران کو اضافی طور پر مدد اور دیکھ بھال فراہم کی جائے گی۔ ان دواؤں کا استعمال کرنے والے سبھی افسران / اہلکاروں کے لیے ایک ڈیجیٹل شکل میں صحت سے متعلق ایک مناسب ریکارڈ تیار کیا جائے گا۔ اس کے لیے آیوش کی وزارت کی طرف سے خصوصی طور پر تیار کیا گیا ایک سوال نامہ اور ڈیجیٹل آروگیہ سنجیونی استعمال کی جائے گی۔


    دواؤں کی تقسیم کے لیے خصوصی کِٹس تیار کیا جا رہی ہیں جو ان مرکبات پر مشتمل ہوں گی اور ان پر طریقہ استعمال اور ہدایت لکھی ہوگی، جسے آیوش کی وزارت نے ہندی اور انگریزی میں جاری کیا ہے۔ یہ دوائیں آیوش کی وزارت کے تحت سرکاری فارمیسی (آئی ایم پی سی ایل) سے خریدی جائیں گی۔


    یہ منصوبہ بھی بنایا گیا ہے کہ دلی پولیس کے ہر ضلع صدر دفتر میں ایک کیوسک قائم کیا جائے گا جس میں غذا اورطرز حیات سے متعلق مکمل معلومات اور قوت مدافعت کو بڑھانے میں آیوروید ک مرکبات کے استعمال کے بارے میں پوری جانکاری دی جائے گی۔ یہ جانکاری آیوروید کے آل انڈیا ادارے کے مشیروں کی طرف سے 15 دن تک دی جائے گی۔


    روزانہ کے ایک صحت مند طرز حیات اور قوت مدافعت کو بڑھانے والے مرکبات کے ذریعے صحت کو فروغ دینا اور بیماریوں کی روک تھام کرنا ، آیوروید کا اصل مقصد ہے۔


    ۔۔۔۔۔۔۔۔۔۔۔۔۔۔۔۔۔۔


    م ن ۔ ا س۔ ت ح ۔


    U - 2160

    
    
    (Release ID: 1619942) Visitor Counter : 15
    
    
      Read this release in: Bengali , English , Hindi , Assamese , Manipuri , Punjabi , Gujarati , Tamil , Telugu
    
    
    

*