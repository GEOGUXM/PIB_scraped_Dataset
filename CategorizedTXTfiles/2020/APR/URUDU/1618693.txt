      امور صارفین، خوراک اور عوامی تقسیم کی وزارت

      دالوں کی تقسیم کیلئے بڑی کارروائی جاری
      
      نیفیڈ پی ایم جی کے اے وائی کے تحت راشن کی دوکانوں کے ذریعے لگ بھگ 20 کروڑ این ایف ایس اے خاندانوں کو تین مہینے تک 5.88 ایل ایم ٹی دال تقسیم کریگا
      
      اس کام میں ٹرک کے لگ بھگ دو لاکھ ٹرپ اور 4 ہفتے تک مال کی لدائی / اتارنا شامل

      Posted On: 25 APR 2020 4:10PM by PIB Delhi

    ملک میں لگ بھگ 20 کروڑ خاندانوں کی تین مہینے تک ایک کلو دال کی تقسیم کرنے کیلئے دالوں کو پہنچانے اور انہیں صاف کرنے کیلئے ایک اہم کارروائی چل رہی ہے۔ اس وقت موجودہ بحران کے دوران لوگوں کی پروٹین کی ضرورتوں کو پورا کرنے کیلئے مرکزی حکومت نے پردھان منتری غریب کلیان اَن یوجنا (پی ایم جی کے اے وائی) کے تحت تین مہینے تک ہر ایک این ایف ایس اے خاندان کو گہائی ہوئی اور صاف ستھری ایک کلو دال مہیا کرانے کا فیصلہ کیا ہے۔


    مرکزی حکومت کے صارفین کے اُمور سے متعلق محکمے کی رہنمائی میں نیفیڈ کے ذریعے عمل آوری کے اس کام میں مرکزی / ریاستی گودام کارپوریشن سے بغیر صاف کی ہوئی دالوں کو اٹھانا ، ایف ایس ایس اے آئی کے ذریعے مقررہ معیارات کے مطابق دالوں کو مِل کے ذریعے تیار یا صاف کرنا اور پھر صاف ستھری دالوں کو ریاستوں تک پہنچانا شامل ہے۔ اس کے بعد صاف ستھری دالوں کو تقسیم کے لئے ریاستی سرکار کے گوداموں اور پھر سرکاری نظام تقسیم (پی ڈی ایس ) کی دوکانوں تک پہنچانا ہے۔


    آن لائن نیلامی کے ذریعے نیفیڈ کے ذریعے آؤٹ ٹرن ریشیو (او ٹی آر) بولیوں کی بنیاد پر ملرس کا انتخاب کیا جاتا ہے۔ او ٹی آر بولی میں ملر کے لئے یہ ضروری ہے کہ وہ صفائی ، مِلنگ ، پیکنگ ، لانے لے جانے دونوں میں شامل خرچوں کو دھیان میں رکھتے ہوئے کچی دالوں کے ہر ایک کوئنٹل کے لئے صاف ستھری دال کا فیصد طے کرے، پیکنگ 50 کلو گرام بیگ میں ہے۔ ملرس کو کوئی بھی مِلنگ چارج نہیں دینا ہوگا۔ ملرس کو کلسٹر میں تقسیم کیا گیا ہے۔ دال کی پیداوار کرنے والی ریاستوں میں مقامی سطح پر دستیاب کچے مال اور مِلرس کو ترجیح دی جاتی ہے۔ راشن کی دوکانوں کو چارجز سمیت تقسیم میں آنے والی تمام لاگت مرکزی حکومت کے ذریعے مہیا کرائی جاتی ہے۔


    اس کام کو بڑے پیمانے پر کیاجارہا ہےاور یہ کام غذائی اجناس کو لانے لے جانے سے کہیں زیادہ مشکل ہے۔ ہر ایک کلو دال ٹرک کے کم سے کم تین (کئی معاملوں میں چار) ٹرپوں اور مال لادنے اور اتارنے کے کئی مراحل سے گزرتی ہے جب کہ طویل فاصلے کیلئے سامان مال گاڑی سے بھیجا جارہا ہے۔ زیادہ تر معاملو ں میں ٹرکوں کے ذریعے سڑک کے راستے بھیجا جاتا ہے۔ اس عمل میں لگ بھگ 5.88 ایل ایم ٹی میلڈ / صاف کی ہوئی دالیں شہریوں کو تقسیم کرنے کیلئے تقریباً 8.5 لاکھ میٹرک ٹن صاف ستھری دالوں کو پہنچایا جائے گا۔ حکومت نے اس یوجنا کے لئے ملک بھر میں لگ بھگ 165 نیفیڈ گوداموں میں پڑے اپنے اسٹاک کو استعمال کرنے کی اجازت دی ہے۔ نیفیڈ نے ملک بھر میں 100 سے زیادہ دال ملوں کو اب تک اس کام میں لگایا ہے۔


    راشن کی دوکانوں کےذریعے ہر مہینے ملک کے این ایف ایس ا ے کنبوں کو تقسیم کرنے کیلئے 1.96 ایل ایم ٹی دالوں کی ضرورت ہے۔ ریاستی سرکاروں / مرکز کے زیر انتظام علاقوں کو میلڈ / صاف کی گئی دالوں (1.45 ایل ایم ٹی سے زیادہ )لگ بھگ تین چوتھائی کی پہلے ہی پیش کش کی جاچکی ہے۔ متعدد ریاستیں جن کے اپنے دائرہ کار کے علاقے کے اندر دال کی ملیں ہیں ،ان سے اس عمل کو تیز کرن کیلئے خود صاف کی ہوئی دال کو اٹھانے کیلئے کہا گیا ہے۔


    ریاستوں اور مرکز کے زیر انتظام علاقوں نے ماہانہ ضرورت کا ایک تہائی تقسیم کے لئے آخری مقامات کے لئے لے لیا ہے۔ 17 ریاستوں اور مرکز کے زیر انتظام علاقوں ، آندھراپردیش، آسام، چھتیس گڑھ، دہلی، ہریانہ، ہماچل پردیش، مہاراشٹر، میگھالیہ، اروناچل پردیش، انڈمان، چنڈی گڑھ، اڈیشہ، پنجاب، راجستھان، سکم، تملناڈو اور تلنگانہ نے دالوں کی تقسیم کاکام شروع کردیا ہے۔ کئی دیگر ریاستوں اور مرکز کے زیر انتظام علاقوں نے سماجی فاصلے اور عوامی تحفظ کے سبب مئی کے پہلے ہفتے میں غذائی اشیاء کے ساتھ دالوں کی تقسیم کرنے کا فیصلہ کیا ہے۔ حالانکہ اب تک لگ بھگ 30 ہزار میٹرک ٹن دالوں کی تقسیم کی جاچکی ہے لیکن اس میں مئی کے پہلے ہفتہ میں تیزی آئے گی۔ کئی ریاستوں / مرکز کے زیر انتظا م علاقوں ، بالخصوص چھوٹی ریاستوں جیسے انڈمان، چنڈی گڑھ، دادرانگر حویلی، گوا ، لداخ، پڈوچیری، لکشدیپ اور یہاں تک کہ پنجاب کو بھی ایک ہی بار میں تین مہینے کیلئے میلڈ / صاف دالیں مہیا کرائی گئی ہیں۔


    صارفین کے اُمور سے متعلق وزارت نے زراعت اور کسانوں کی بہبود کی وزارت کی مدد سے ریاستوں / مرکز کے زیرانتظام علاقوں، نیفیڈ ، دال ملوں اور ویرہاؤسنگ کارپوریشن کے ساتھ تال میل قائم کرنے کیلئے جوائنٹ سکریٹریوں کی سربراہی میں افسران کے پانچ گروپ تشکیل دیا گیا ہے۔ زراعت کے سکریٹری اور صارفین کے اُمور کے سکریٹری مشترکہ طور سے روزانہ کی بنیاد پر اس کی پیش رفت کا جائزہ لے رہے ہیں اور زمینی سطح پر روکاوٹوں کو دور کررہے ہیں۔ کابینہ سکریٹری ذاتی طور سے روزانہ تقسیم کی نگرانی کررہے ہیں۔


    یہ پہلا موقع ہے جب صارفین کے اُمور سے متعلق محکمہ اتنے بڑے پیمانے پر دالوں کو پہنچانے کاکام کررہا ہے۔ اس کام میں ٹرکوں کے لگ بھگ دو لاکھ ٹرپ اور چار ہفتے کی مدت میں مال کو لادنا اور اتارنا شامل ہوگا۔ یہ عام حالات میں کافی آسان ہےلیکن لاک ڈاؤن کے دوران بہت مشکل اور چیلنج سے بھرپو ر ہے کیوں کہ متعدد دال ملیں اور کودام اور ہاٹ اسپاٹ علاقے میں واقع ہیں۔ ایسے علاقوں میں محفوظ طریقے سے کام کرنا مشکل ہے۔ ایسے علاقوں میں مال لادنے او راتارنے کیلئے ٹرکوں اور مزدوروں کی دستیابی ایک بڑا مسئلہ ہے۔


    زیادہ تر مستفدین کو اپریل کےاندر یا مئی کے پہلے ہفتے تک پہلے مہینے کا کوٹہ حاصل ہوجائے گا۔ دیگر ریاست / مرکز کے زیر انتظام علاقے سبھی تین مہینوں کیلئے پہلی بار میں ہی دالیں تقسیم کرسکیں گے۔ بقیہ ریاستوں کیلئے مئی کے اندر بہتر ہوگا کہ مئی کے تیسرے ہفتے تک سبھی تین مہینوں کیلئے تقسیم کرنے کی کوشش کی جارہی ہے۔ صارفین کے اُمور کے محکمے کے سکریٹری نے 24 اپریل 2020 کو ریاستوں او رمرکز کے زیر انتظام علاقوں کی تیاریوں کا جائزہ لیا تھا۔ تیاریوں پر اپنے اطمینان کا اظہار کرتے ہوئے انہوں نے ریاستوں اور مرکز کے زیر انتظام علاقوں کو ان کے تعاون اور مدد کیلئے شکریہ ادا کیا اور امید ظاہر کی کہ آنے والے ہفتے میں تقسیم کے عمل میں تیزی آئے گی۔


    -----------------------


    م ن۔م ع۔ ع ن


    U NO: 2046

    
    
    (Release ID: 1618693) Visitor Counter : 3