      سائنس اور ٹیکنالوجی کی وزارت

      سی آئی ایم اے پی کی جڑی بوٹیوں سے تیار مصنوعات چھوت سے بچنے کے لئے قوت مدافعت میں اضافہ کرسکتی ہیں
      Posted On: 26 APR 2020 6:30PM by PIB Delhi


    نئی دہلی ، 26 ؍اپریل2020 : طبی اور خوشبو جاتی پودوں سے متعلق مرکزی ادارہ(سی آئی ایم اے پی)، لکھنؤ کے محققین نے ایسی دو سائنٹفک طورپر مصدقہ جڑی بوٹیوں پر مبنی مصنوعات وضع کی ہے، جو انسانی جسم میں قوت مدافعت میں اضافہ کرسکتی ہیں اور عام طورپر کورونا وائرس کے لاحق ہونے کی شکل میں آنے والی سوکھی خانسی کا خاتمہ کرسکتی ہیں۔


    سی آئی ایم اے پی سائنٹفک اور صنعتی تحقیق کی کونسل(سی ایس آئی آر) کی ایک ذیلی تجربہ گاہ ہے، اس تجربہ گاہ نے فی صلہ کیا ہے کہ اس ٹیکنالوجی کو جڑی بوٹیوں پر مبنی مصنوعات ‘سی آئی ایم-پوشاک’ اور ہربل کف سیرپ کو صنعتکاروں اور اسٹارٹ اَپ کمپنیوں کو منتقل کردیا جائے۔ ان دونوں مصنوعات کو انسان کی قوت مدافعت کو فروغ دینے والی مصنوعات پایاگیا ہے۔پورانو، اشوگندھا، مولیٹھی، ہرر، بہیدا اور ستوار کے مرکبات سمیت بارہ قابل قدر جڑی بوٹیوں کو ان ادویہ کی تیاری میں استعمال کیاگیا ہے۔


    ادارہ ان جڑی بوٹیوں پر مبنی مصنوعات کے لئے اپنی پائلٹ سہولتیں فراہم کرے گا۔ یہ سہولتیں صنعت کاروں اور اسٹارٹ اَپ کو ٹکنالوجی کی منتقلی سے متعلق مفاہمتی عرض داشت پر دستخط کے بعد ہی فراہم کی جائیں گی۔ اس امر کاانکشاف سی آئی ایم اے پی کے ڈائریکٹر پربودھ کے تریویدی نے کیا ہے۔ پائلٹ پلانٹ جدید ترین سہولتوں سے آراستہ ہے اور کوالٹی کنٹرول کا ایک سیل بھی یہ اں موجود ہے۔


    *************


    م ن۔ ن ع


    ( U : 2077)

    
    
    (Release ID: 1618671) Visitor Counter : 12
    
    
      Read this release in: Telugu , English , Hindi , Bengali , Punjabi , Gujarati , Tamil , Kannada