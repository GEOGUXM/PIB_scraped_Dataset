      صحت اور خاندانی بہبود کی وزارت

      کووڈ۔19پر تازہ صورت حال (اپ ڈیٹس)
      
      بھارت میں پی پی ای کی آوٹ سورسڈ سپلائی شروع
      Posted On: 06 APR 2020 6:08PM by PIB Delhi


    چین کی طرف سے 1.70 لاکھ نجی تحفظ کے آلات (پی پی ای) کی وصولی کے ساتھ ہی بیرون ملک سے سپلائی لائنیں آج کھل گئیں جو حکومت ہند کو عطیہ کی گئی ہیں۔ 20،000 مجموعی سامان کی گھریلو سپلائی کے ساتھ اب کل 1.90 لاکھ مجموعی پی پی ای کو اسپتالوں میں تقسیم کیا جائے گا اور ابھی ملک میں پہلے سے دستیاب 3،87،473 پی پی ای میں اضافہ ہوگا۔ اب کل مجموعی طور پر 2،94 لاکھ پی پی ای کا انتظام کیا گیا ہے اور ان کی سپلائی حکومت ہند نے کی ہے۔


    اس کے علاوہ ، مقامی طور پر تیار کردہ 2 لاکھ این 95 ماسک بھی مختلف اسپتالوں میں بھیجے جارہے ہیں۔ ان سمیت ، حکومت ہند کی طرف سے 20 لاکھ سے زائد این 95 ماسک فراہم کیے جاچکے ہیں۔ اس وقت ملک میں تقریبا 16 لاکھ این 95 ماسک دستیاب ہیں اور 2 لاکھ ماسک کی تازہ سپلائی سے یہ تعداد بڑھ جائے گی۔


    تازہ ترین رسد کا زیادہ تر حصہ ان ریاستوں کو بھجوایا جارہا ہے جہاں کورونا کے نسبتا زیادہ معاملات ہیں اور وہ ریاستیں تمل ناڈو ، مہاراشٹر ، دہلی ، کیرالہ ، آندھراپردیش ، تلنگانہ اور راجستھان ہیں۔ ایمس، صفدرجنگ اور آر ایم ایل اسپتالوں ، رمس ، این ای آئی جی آر آئی ایچ ایم ایس ، بی ایچ یو اور اے ایم یو جیسے مرکزی اداروں کو بھی بھیجا جارہا ہے۔


    غیر ملکی سپلائی کا آغاز کووڈ۔ 19 کے خلاف جنگ کے لئے ذاتی تحفظ کے سازوسامان کی خریداری کی ہماری کوششوں میں ایک اہم سنگ میل کی حیثیت رکھتا ہے۔ 80 لاکھ مکمل پی پی ای کٹس (جن میں این 95 ماسک شامل ہیں) کا آرڈر پہلے سنگاپور میں واقع ایک پلیٹ فارم کو دیا گیا تھا اور اب یہ اشارہ دیا گیا ہے کہ سپلائی 11 اپریل ، 2020 سے 2 لاکھ کے ساتھ شروع ہوگی اور اس کے بعد ایک ہفتے میں 8 لاکھ مزید اس کی فراہمی ہوگی۔ چینی پلیٹ فارم کے ساتھ 60 لاکھ مکمل پی پی ای کٹس کا آرڈر دینے کے لئے بات چیت آخری مراحل میں ہے ، جس میں این 95 ماسک بھی شامل ہوں گے۔ کچھ غیر ملکی کمپنیوں کو این 95 ماسک اور حفاظتی چشموں کے الگ الگ آرڈر بھی دیئے جارہے ہیں۔


    گھریلو صلاحیتوں کو مزید تقویت دیتے ہوئے شمالی ریلوے نے ایک پی پی ای کا مجموعہ تیار کیا ہے۔ اس سے پہلے ڈی آر ڈی او کے تیار کردہ پی پی ای مجموعوں اور این 99 ماسک کے یہ علاوہ ہے۔ اب ان مصنوعات کی بڑے پیمانے پر پروڈکشن شروع کرنے کی کوششیں کی جارہی ہیں۔ موجودہ این 95 ماسک تیار کرنے والوں نے اپنی صلاحیت میں روزانہ تقریبا 80،000 ماسک تک کا اضافہ کیا ہے۔


    آرڈرز 112.76 لاکھ اسٹینڈ الون این 95 ماسک اور 157.32 لاکھ پی پی ای مجموعوں کے لئے دئیے گئے ہیں۔ ان میں سے 80 لاکھ پی پی ای کٹس میں این 95 ماسک شامل ہوں گے۔ مقصد ہر ہفتہ 10 لاکھ پی پی ای کٹس کی سپلائی حاصل کرنا ہے۔ ملک میں مریضوں کی تعداد کو دیکھیں تو یہ اس وقت کے لئے کافی مقدار میں دستیاب ہیں۔ مزید سپلائی اس ہفتے کے اندر متوقع ہے۔


    ********** ***


    ( م ن ۔ ن ا ۔ م ف (


    1512 U. No.


    

    
    (Release ID: 1611867) Visitor Counter : 20
    
    
      Read this release in: Assamese , English , Hindi , Marathi , Manipuri , Bengali , Punjabi , Gujarati , Tamil , Telugu , Kannada