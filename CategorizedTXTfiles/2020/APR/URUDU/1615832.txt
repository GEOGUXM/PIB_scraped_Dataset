      سائنس اور ٹیکنالوجی کی وزارت

      سی ایس آئی آر اور این اے ایل نے کووڈ۔ انیس سے نمٹنے کے لئے ذاتی حفاظتی کور سوٹ تیار کیا
      Posted On: 18 APR 2020 12:21PM by PIB Delhi


    بنگلورو میں سی ایس آئی آر کی نمائندہ لیب، سی ایس آئی آر۔ نیشنل ایرو اسپیس لیباریٹریز ( سی ایس آئی آر۔ این اے ایل) نے ایم اے ایف کلوتھنگ پرائیویٹ لمٹیڈ، بنگلورو کے ساتھ مل کر مجموعی حفاظتی کور سوٹ تیار کیا ہے۔ پالی پروپلن سے بنا ہوا کئی تہوں والا کپڑے کا ایک ایسا حفاظتی سوٹ بنایا گیا ہے جس کا استعمال کووڈ۔ انیس کے اثرات کو کم کرنے کے لئے چوبیسوں گھٹے کام کرنے والے ڈاکٹر، نرس، پیرا میڈیکل اسٹاف اور حفظان صحت کے کارکنان کی حفاظت کو یقینی بنانے کے لئے کیا جا سکتا ہے۔


    ڈاکٹر ہریش سی بارشیلیا ، ڈاکٹر ہیمنت کمار شکلا اور ایم اے ایف کے جناب ایم جے وجو کی سربراہی میں سی ایس آئی آر۔ این اے ایل کی ٹیم نے مناسب دیسی مواد اور اختراعی مینوفیکچرنگ طریقوں کی نشاندہی کرکے مسئلے کا حل تلاش کرنے کے لئے تیزی سے کام کیا ہے۔


    ان سوٹوں کو کوئمبٹور کے ایس آئی ٹی آر اے میں سخت ٹیسٹنگ کے بعد استعمال کے لائق مانا گیا ہے۔ سی ایس آئی آر۔ این اے ایل اور ایم اے ایف نے ایسے سوٹ بنانے کے لئے چار ہفتوں کے اندر اپنی پروڈکشن صلاحیت بڑھا کر یومیہ تقریبا تیس ہزار کرنے کا منصوبہ بنایا ہے۔


    سی ایس آئی آر۔ این اے ایل کے ڈائریکٹر جناب جتیندر جے جادھو نے بتایا ہے کہ ان سوٹوں کے بڑے فوائد یہ ہیں کہ وہ دوسرے مینوفیکچررز کے مقابلے میں قیمت میں انتہائی مسابقتی ہیں اور ان میں کسی طرح کی درآمداتی مواد کا استعمال نہیں کیا گیا ہے۔ انہوں نے این اے ایل ، ایم اے ایف کلوتھنگ پرائیوٹ لمیٹڈ اور ایس آئی ٹی آر اے کی ٹیم کی کاوشوں کو سراہا جنہوں نے ترقی اور تصدیقی عمل میں تیزی لاتے ہوئے اس قومی مقصد کے لئے چوبیسوں گھنٹے کام کیا ہے۔


    -----------------------------------


    م ن۔ ن ا ۔ ت ع


    U-1830


    

    
    (Release ID: 1615832) Visitor Counter : 12
    
    
      Read this release in: Gujarati , English , Marathi , Hindi , Assamese , Bengali , Punjabi , Odia , Tamil , Telugu