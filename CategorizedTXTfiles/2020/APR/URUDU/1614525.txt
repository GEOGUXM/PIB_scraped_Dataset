      صحت اور خاندانی بہبود کی وزارت

      کووڈ – 19 کی تازہ صورتِ حال
      Posted On: 14 APR 2020 5:02PM by PIB Delhi


    نئی دلّی ، 14 اپریل / بھارتی حکومت کووڈ – 19 کی روک تھام اور بندوبست کے لئے ریاستوں / مرکز کے زیرِ انتظام علاقوں کے ساتھ اجتماعی کوششوں کے ذریعے مختلف اقدامات کر رہی ہے ۔ ان پر مسلسل اعلیٰ ترین سطح پر نظر رکھی جا رہی ہے اور جائزہ لیا جا رہا ہے ۔


    وزیر اعظم نریندر مودی کے قوم سے خطاب میں آج شہریوں سے اپیل کی گئی ہے کہ وہ مندرجہ ذیل سات نکات پر تعاون کریں :

     1. اپنے گھروں میں بزرگوں ، خاص طور پر پرانی بیماریوں سے دو چار افراد کی خصوصی دیکھ بھال کریں ۔
     2. لاک ڈاؤن کے اقدامات اور سوشل ڈسٹینسنگ یعنی ایک دوسرے سے فاصلہ بر قرار رکھنے پر مکمل طور پر عمل کریں ۔ اپنے چہرے کو ڈھکنے کے لئے گھروں میں بنے ماسک استعمال کریں اور اس میں کوئی کوتاہی نہ کریں ۔
     3. آیوش کی وزارت کے ذریعے تجویز کردہ گرم پانی کا کاڑھا پئیں اور قوت مدافعت کو بڑھانے کے لئے وزارت کے ذریعے تجویز کردہ اقدامات پر عمل کریں ۔
     4. کورونا انفیکشن کو پھیلنے سے روکنے میں مدد کے لئے آروگیہ سیتو موبائل ایپ ڈاؤن لوڈ کریں ۔
     5. غریب کنبے کی دیکھ بھال کریں اور اُن کے کھانے کی ضروریات پوری کریں ۔
     6. آپ کے کاروبار یا صنعت میں ، جو لوگ کام کرتے ہیں ، اُن کے تئیں ہمدرد رہیں اور انہیں روزی سے محروم نہ کریں ۔
     7. ملک کے کورونا کے جنگجوؤں ، ڈاکٹروں ، نرسوں ، صفائی کرمچاریوں اور پولیس اہل کاروں کا احترام کریں ۔

    صحت اور خاندانی بہبود کی وزارت ملک میں صحت کے بنیادی ڈھانچے کو مستحکم کرنے کی خاطر ریاستوں / مرکز کے زیر انتظام علاقوں کے ساتھ مسلسل اور محنت کے ساتھ کام کر رہی ہے ۔ اب تک کووڈ – 19 کے لئے مخصوص 602 اسپتال قائم کئے جا چکے ہیں ، جن میں 106719 الگ تھلگ بستر اور آئی سی یو کے 12024 بستر تیار کئے گئے ہیں ۔


    حکومتِ ہند کے پرنسپل سائنٹفک ایڈوائزر کے دفتر نے گھنی آبادی والے علاقوں میں کووڈ – 19 کو پھیلنے سے روکنے کے لئے رہنما خطوط جاری کئے ہیں ۔ اس مینوول میں صفائی ستھرائی اور ایسے اقدامات پر زور دیا گیا ہے ، جن میں مشترکہ بیت الخلاء ، نہانے دھونے کی سہولیات کی صفائی ستھرائی پر توجہ دی گئی ہے ۔


    کل سے کووڈ – 19 کے 1211 نئے معاملے درج کئے گئے ہیں ، جب کہ 31 اموات کی اطلاع ہے ۔ البتہ 1036 افراد کو صحت مند ہونے کے بعد اسپتالوں سے چھٹی دے دی گئی ہے ۔


    کووڈ – 19 سے متعلق تمام مصدقہ معلومات ، تازہ صور ت حال ، تکنیکی معاملات ، رہنما خطوط اور ہدایات کے لئے ویب سائٹ https://www.mohfw.gov.in/ ، کووڈ – 19 سے متعلق تکنیکی معلومات کے لئے آپ ای میل technicalquery.covid19@gov.in پر اور دیگر معلومات کے لئے ای میل ncov2019@gov.in پر رجوع کر سکتے ہیں ۔


    کووڈ – 19 سے متعلق کسی سوال کے لئے مہربانی کرکے صحت اور خاندانی بہبود کی وزارت کے ہیلپ لائن نمبر +91-11-23978046 یا 1075 ( مفت ٹیلی فون ) پر رجوع کر سکتے ہیں ۔ ریاستوں / مرکز کے زیر انتظام علاقوں کے لئے کووڈ – 19 سے متعلق ہیلپ لائن نمبر ویب سائٹ https://www.mohfw.gov.in/pdf/coronavirushelplinenumber.pdf پر رجوع کر سکتے ہیں ۔


    ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔


    ( م ن ۔ و ا ۔ ع ا ) (14-04-2020)


    U. No. 1716

    
    
    (Release ID: 1614525) Visitor Counter : 13
    
    
      Read this release in: English , Marathi , Hindi , Assamese , Manipuri , Bengali , Punjabi , Gujarati , Odia , Tamil , Telugu , Kannada , Malayalam
    
    
    

7.