      وزیراعظم کا دفتر

      وزیر اعظم جناب نریندر مودی اور فلسطین کے صدر کے درمیان ٹیلی فون پر بات چیت
      Posted On: 14 APR 2020 7:05PM by PIB Delhi


    نئی دہلی، 14 اپریل 2020 ۔ وزیر اعظم جناب نریندر مودی نے آج فلسطین کے صدر عزت مآب جناب محمود عباس کے ساتھ ٹیلی فون پر بات چیت کی۔


    وزیر اعظم جناب نریندر مودی نے ماہ رمضان المبارک کی آمد پر فلسطین کے صدر اور وہاں کے عوام کو مبارکباد دی۔


    دونوں لیڈروں نے کووڈ-19 وبا سے پیدا شدہ موجودہ چیلنجوں کے بارے میں تبادلہ خیال کیا اور حالات کو قابو میں رکھنے کے لئے اپنے اپنے ملکوں میں کئے جارہے اقدامات سے ایک دوسرے کو واقف کرایا۔


    وزیر اعظم جناب نریندر مودی نے فلسطینی حکام کے ذریعہ اپنے ملک کے عوام کو اس خطرناک وائرس سے بچانے کے لئے کی جارہی کوششوں کی ستائش کی اور ان کوششوں میں ہندوستان کی جانب سے ہر ممکنہ تعاون کا یقین دلایا۔


    دونوں لیڈروں نے چیلنج سے پُر اس وقت میں باہمی تعاون کے امکانات کا پتہ لگانے کے لئے مناسب سطحوں پر مسلسل رابطے میں رہنے پر اتفاق کیا۔


    ******


    م ن۔ م م۔ م ر


    U-NO. 1722


    14.04.2020

    
    
    (Release ID: 1614523) Visitor Counter : 18
    
    
      Read this release in: English , Marathi , Hindi , Bengali , Manipuri , Assamese , Punjabi , Gujarati , Odia , Tamil , Telugu , Kannada , Malayalam