      وزارت دفاع

      ڈی آر ڈی او نے کووڈ-19 کے نمونے جمع کرنے کے لئے کیاسک تیار کیا ہے
      Posted On: 14 APR 2020 5:26PM by PIB Delhi


    نئی دہلی، 14, - اپریل 2020/ دفاعی تحقیق و ترقی کی تجربہ گاہ (ڈی آر ڈی ایل)حیدر آبادنے کورونا وائرس (کووڈ-19) سے لڑنے کے لئے کووڈ کے نمونے جمع کرنے کا ایک کیاسک (سی او وی ایس اے سی کے) تیار کرکے دفاعی تحقیق و ترقی کی تنظیم (ڈی آر ڈی او) کے شعبے میں ایک اور پراڈکٹ کا اضافہ کیا ہے۔


    ڈی آر ڈی ایل نے یہ یونٹ حیدرآباد کی ایمپلائز اسٹیٹ انشورنس کارپوریشن (ای ایس آئی سی) کے صلاح و مشورہ سے تیار کیا ہے۔ سی او وی ایس اے سی کے ایک کیاسک ہے ، جسے صحت کارکن انفیکشن کے شکار مشتبہ مریضوں سے کووڈ-19 کے نمونے جمع کرنے کے لئے استعمال کرسکتے ہیں جس مریض کی جانچ کی جانی ہے ، وہ اس کیاسک گذرتا ہے اور صحت سےمتعلق پیشہ ور افراد دستانوں کے ذریعہ اس کے بلغم یا تھوک کا نمونہ حاصل کرلیتےہیں۔


    اس کیاسک کو خود کار طریقہ سے انسانی ہاتھ لگائے بغیر جراثیم سے پاک کیا جاسکتاہے اور اس طریقہ پر جراثیم کے پھیلنے کا بھی کوئی خطرہ نہیں ہوتا۔ کیاسک کیبن کا شیلڈ والا اسکرین صحت کارکن کو سیمپل لیتے وقت جراثیم پھیلانے سے محفوظ رکھتا ہے۔ اس طرح سے صحت کارکنوں کےذریعہ ذاتی تحفظ کا لباس تبدیل کرنے کی ضرورت کم ہوجاتی ہے۔


    مریض کے کیاسک سے باہر جانے کے بعد کیاسک کیبن کے اندر لگے ہوئے چار نالیوں والی اسپرے کرنے کی مشین خالی چیمبر کو جراثیم سے پاک کردیتی ہے اور ا س کے لئے وہ 70 سیکنڈ تک جراثیم کش ادوایات کا اسپرے کرتی ہے۔ اس کے بعد کیاسک کو پانی اور یو وی لائٹ کے ذریعہ فلش کیا جاتا ہے۔ اس نظام کے ذریعہ دو منٹ سے بھی کم وقت میں اگلے مریض کا نمبر آجاتا ہے۔ سی او وی ایس اے سی کے کے ساتھ مربوط دو طرفہ مواصلاتی نظام کے ذریعہ آواز کے ذریعہ کمانڈ دی جاسکتی ہے۔ اس کیاسک کی ساخت کچھ اس طرح بنائی گئی ہے کہ اسے طبی پیشہ ور افراد ضرورت کے مطابق دونوں طرف سے استعمال کرسکتے ہیں۔ سی او ایس اے سی کے پر لاگت تقریباً ایک لاکھ روپے آتی ہے اور کرناٹک میں بیگام کے مقام پر واقع نامزد صنعت روزانہ دس یونٹ کی امداد کرسکتی ہے۔ ڈی آر ڈی او نے دو یونٹ ڈیزائن اور تیار کئے ہیں او رانہیں کامیاب ٹیسٹنگ کے بعد حیدرآباد کے ای ایس آئی سی ہاسپٹل کے حوالے کردیا ہے۔


    م ن۔ ج ۔ ج


    Uno-1727

    
    
    (Release ID: 1614659) Visitor Counter : 17
    
    
      Read this release in: English , Gujarati , Marathi , Hindi , Assamese , Manipuri , Bengali , Punjabi , Tamil , Telugu , Kannada