      বিজ্ঞানওপ্রযুক্তিমন্ত্রক

      কোভিড – ১৯ এর মোকাবিলায় আই. আই. টি., কানপুরের গবেষকরা স্বল্প মূল্যে ভাইরুসিডাল আস্তরণ যুক্ত সার্জিক্যাল মাস্ক তৈরির কাজ করছেন
      Posted On: 04 APR 2020 5:14PM by PIB Kolkata


    নতুনদিল্লি, ৪ এপ্রিল, ২০২০


    

    কোভিড – ১৯ এর বিরুদ্ধে ব্যবস্থা গ্রহণের জন্য আই. আই. টি. কানপুরের একদল গবেষক একটি বিশেষ ধরণের মাস্ক তৈরির বিষয়ে গবেষণা করছেন। বিজ্ঞান ও প্রযুক্তি দপ্তরের অধীনস্ত স্বায়ত্বশাসিত সংস্থা সায়েন্স অ্যান্ড ইঞ্জিনিয়ারিং রিসার্চ বোর্ড এই গবেষণার কাজে সাহায্য করছে।


    
    গবেষকরা এমন একটি মাস্ক তৈরি করার চেষ্টা চালাচ্ছেন যেখানে পলিমার জাতীয় একটি আস্তরণ থাকবে, যে আস্তরণটি অতি ক্ষুদ্র জীবাণুকে আটকাতে পারবে। এই মাস্ক তৈরি করা সম্ভব হলে কোভিড – ১৯ সংক্রমিত রোগীদের যে সমস্ত চিকিৎসক এবং নার্স, চিকিৎসা করছেন, তাঁরা বিশেষভাবে উপকৃত হবেন।


    
    আই. আই. টি কানপুরের রসায়নবিদ্যা দপ্তরের গবেষকরা পলিমার দিয়ে এমন একটি ভাইরুসিডাল আস্তরণ তৈরি করার কাজ করছেন, যার মাধ্যমে ব্যাকটেরিয়া এবং ভাইরাসকে আটকানো যাবে। এই পলিমারের মধ্যে এমন কিছু অংশ থাকবে, যা করোনা এবং ইনফ্লুয়েঞ্জার মতো ভাইরাসগুলিকে ধ্বংস করতে পারবে।


    
    আই. আই. টি., কানপুরের রসায়নবিদ্যা বিভাগের অধ্যাপক এম. এল. এন রাও, ডক্টর আশিষ কুমার পাত্র এবং ডক্টর নাগমা পারভিন এই মাস্ক তৈরি নিয়ে কাজ করছেন। আগামী ৩ মাসের মধ্যে তাঁরা এই কাজটি শেষ করার চেষ্টা করবেন। এই মাস্ক স্বল্প মূল্যে শিল্প সংস্থাগুলি যাতে তৈরি করতে পারে সে দিকে খেয়াল রাখা হচ্ছে।


    
    এব্যাপারে বিস্তারিত জানতে ডক্টর নাগমা পারভিনের সঙ্গে যোগাযোগ করা যেতে পারে। যোগাযোগের ঠিকানা - nagma@iitk.ac.in , মোবাইল নম্বর -৯৪৭৪০২৪১৮১ ।


    

    CG/CB/SFS

    
    
    (Release ID: 1611178) Visitor Counter : 13
    
    
      Read this release in: Marathi , English , Hindi , Manipuri , Assamese , Punjabi , Gujarati , Tamil , Telugu , Kannada