      বিজ্ঞানওপ্রযুক্তিমন্ত্রক

      পাঞ্জাবের হোশিয়ারপুর জেলার মহিলারা কোভিড-১৯-এর বিরুদ্ধে লড়াইয়ে গ্রামবাসীদের জন্য ঘরে তৈরি মাস্ক প্রস্তুত করছে
      Posted On: 15 APR 2020 7:28PM by PIB Kolkata


    নতুন দিল্লি, ১৫ এপ্রিল, ২০২০


    

    
    পাঞ্জাবের হোশিয়ারপুর জেলার হাজিপুর ব্লকে গুগওয়ালাহার গ্রামে, একদল মহিলা তাদের গ্রামের এবং আশেপাশের বাসিন্দাদের সুরক্ষার জন্য অক্লান্ত পরিশ্রম করে চলেছেন।রেশন,খাদ্য সরবরাহের কাজে যুক্ত ব্যক্তি ও পরিযায়ী শ্রমিকদের কোভিড-১৯ সংক্রমণ থেকে রক্ষার্থে বিনামূল্যে মাস্ক বিতরণ করছেন তারা। এই দলের নেতৃত্বে রয়েছেন গ্রামের সরপঞ্চ শ্রী নরিন্দর সিং।


    
    
    কেন্দ্রীয় বিজ্ঞান ও প্রযুক্তি দফতরের সহযোগিতায় 'পাঞ্জাব রাজ্য বিজ্ঞান ও প্রযুক্তি পর্ষদ' (পিএসসিএসটি) মহিলাদের জন্য সামাজিক কর্মসূচিতে একাধিক কাজ করে চলেছে। এই কর্মসূচির আওতায় "গ্রামীণ জৈববস্তু থেকে কর্মশক্তির ওপর নারীর প্রযুক্তিগত ক্ষমতায়ন" শীর্ষক প্রকল্পটি বাস্তবায়িত হয়েছে হোশিয়ারপুর জেলায় তালওয়ারা ব্লকে।কোভিড-১৯-মহামারীর বিরুদ্ধে লড়াইয়ে গোষ্ঠীগত ভাবে এই উদ্যোগ নেওয়া হয়েছে।
    
    
    স্থানীয় নেতৃত্বের সহায়তায় মাস্ক তৈরি এবং এ সম্পর্কে সচেতনতা বাড়ার সাথে সাথে সাধারণ জনগণের মধ্যে ঘরে তৈরি মাস্ক ব্যবহার করার প্রবণতা দ্রুত বৃদ্ধি পাচ্ছে। এই প্রক্রিয়া গোষ্ঠী সংক্রমণ ভেঙে ফেলতে গুরুত্বপূর্ণ ভূমিকা নেবে বলে জানিয়েছেন কেন্দ্রীয় বিজ্ঞান ও প্রযুক্তি দফতরের সচিব অধ্যাপক আশুতোষ শর্মা।


    
    
    ভারত সরকারের মুখ্য বৈজ্ঞানিক উপদেষ্টা কার্যালয় থেকে প্রকাশিত নির্দেশিকা অনুসারে মহিলারা সেলাই করে ঘরে ব্যবহৃত কাপড় দিয়েই মাস্ক তৈরি উদ্যোগ নিয়েছেন। এই উদ্যোগের জন্য পিএসসিএসটি গোষ্ঠীটিকে প্রয়োজনীয় কাঁচামাল সরবরাহ করে সাহায্য করেছে। ১০ দিনের মধ্যে এই দলের মহিলারা গুগওয়ালাহারের নিকটবর্তী চারটি গ্রামে বাসিন্দা, পরিযায়ী শ্রমিকদের, স্বল্প সময়ের জন্য খুলে রাখা ছোট দোকানদারদের ২০০০টিরও বেশি ভাল মানের মাস্ক সরবরাহ করেছেন।


    
    
    এছাড়াও, পিএসসিএসটি তালওয়ারা ব্লকের প্রায় ৩০টি গ্রামের সরপঞ্চ, স্থানীয় স্বনির্ভর গোষ্ঠীর মহিলা এবং কৃষকদের জন্য একটি হোয়াটসঅ্যাপ গ্রুপ তৈরি করেছে। রাজ্য / কেন্দ্রীয় সরকার প্রদত্ত বিভিন্ন পরামর্শ সম্পর্কে এই হোয়াটসঅ্যাপ গ্রুপের সদস্যদের জানান হচ্ছে। স্থানীয় জনগণ এই উদ্যোগকে স্বাগত জানিয়েছেন এবং সময়ে সময়ে সরকারের নির্দেশ সাধারণ মানুষ মেনে চলছেন বলেও এই গ্রামগুলির সরপঞ্চেরা জানিয়েছেন।


    

    CG/SS

    
    
    (Release ID: 1615002) Visitor Counter : 12
    
    
      Read this release in: English , Urdu , Hindi , Punjabi , Gujarati , Tamil , Telugu , Kannada