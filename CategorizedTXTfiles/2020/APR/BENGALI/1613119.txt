      পর্যটনমন্ত্রক

      স্ট্র্যান্ডেড ইন্ডিয়া পোর্টাল এর মাধ্যমে উপকৃত হয়েছেন প্রায় ১২শো পর্যটক
      
      পর্যটন সংক্রান্ত বিষয় সহযোগীদের সাথে নিয়মিত যোগাযোগ রেখে চলেছে পর্যটন মন্ত্রক

      Posted On: 10 APR 2020 6:04PM by PIB Kolkata
      নয়াদিল্লি, ১০ এপ্রিল, ২০২০
      স্ট্র্যান্ডেড ইন্ডিয়া পোর্টাল এর মাধ্যমে পর্যটকদের নিয়মিত সহায়তা প্রদান করে চলেছে পর্যটন মন্ত্রক। গতকাল পর্যন্ত এই পোর্টাল এর মাধ্যমে ১১৯৪ জনকে সাহায্য করা হয়েছে। এছাড়াও ২২ মার্চ থেকে ৯ এপ্রিলের মধ্যে পর্যটন মন্ত্রকের টোল ফ্রি হেল্প লাইন ১৩৬৩ তে ৭৭৯ টি ফোন এসেছে।
      কোভিড-১৯ এর ফলশ্রুতিতে পর্যটন ও আতিথেয়তা শিল্পের উপরস্বল্প মেয়াদি ও দীর্ঘ মেয়াদি প্রভাব নিয়ে মন্ত্রকের আধিকারিকরা নিরন্তর কাজ করে চলেছেন। এটা অনস্বীকার্য যে লক ডাউনের ফলে এই শিল্পের উপর ব্যাপক প্রভাব পড়েছে। এই সময়ে পরিস্থিতি মূল্যায়ন ও পর্যালোচনা করে পরবর্তী পদক্ষেপের ব্যাপারে চিন্তা ভাবনা করতে হবে। পর্যটন মন্ত্রকের মহা নির্দেশক শ্রীমতী মীনাক্ষী শর্মা অ্যাডভেঞ্চার ট্যুর অপারেটারস আসোসিয়াশন অফ ইন্ডিয়ার সাথে ওয়েবিনারে আলোচনার সময় বলেন দেশের সামনে এখন সব থেকে বড় কাজ হোল অতিমারিকে প্রতিরোধ করা। তিনি জানান প্রান্তিক মানুষদের দুর্দশা সম্পর্কে সরকার ওয়াকিবহাল এবং তাদের সহায়তার জন্য যথাসাধ্য চেষ্টা করা হচ্ছে। অ্যাসোসিয়াশনের তরফ থেকে সরকারের কাছে শিবির গুলি জীবাণু মুক্ত করা এবং ট্রেকিং লজ গুলিকে কিভাবে চালানো হবে সে বিষয়ে নির্দেশিকা চাওয়া হয়। শ্রীমতী শর্মা এ বিষয়ে ব্যবস্থা নেবার আশ্বাস দেন।
      ফিকি সহ পর্যটন শিল্পের সাথে যুক্ত অন্যান্য সংগঠন ও এই বিষয় নিয়ে নিয়মিত আলোচনা করছে।
      CG/SDG
    
    
    (Release ID: 1613119) Visitor Counter : 14
    
    
      Read this release in: Marathi , Punjabi , Gujarati , Kannada , English , Urdu , Assamese , Hindi , Tamil , Telugu