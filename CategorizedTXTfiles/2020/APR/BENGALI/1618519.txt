      কর্মী, জন-অভিযোগএবংপেনশনমন্ত্রক

      সরকারী কর্মচারীদের অবসরগ্রহণের বয়স কমানোর কোন উদ্যোগ বা আলোচনা সরকারের কোন পর্যায়েই হয়নি বলে জানালেন ডঃ জিতেন্দ্র সিং
      Posted On: 26 APR 2020 7:02PM by PIB Kolkata


    নতুনদিল্লি, ২৬ এপ্রিল, ২০২০


    উত্তর পূর্বাঞ্চল উন্নয়ন দপ্তরের স্বাধীন দায়িত্বপ্রাপ্ত, প্রধানমন্ত্রীর দপ্তর, কর্মী, জন অভিযোগ ও পেনশন, আনবিক শক্তি ও মহাকাশ দপ্তরের প্রতিমন্ত্রী ডঃ জীতেন্দ্র আজ স্পষ্টভাবে জানিয়েছেন যে, এক শ্রেনীর সংবাদমাধ্যমে সরকারী কর্মচারীদের অবসরের বয়স কমিয়ে ৫০ বছর করার যে খবর প্রকাশিত হয়েছে, তা ভিত্তিহীন। এই ধরণের কোন আলোচনা সরকারের কোন পর্যায়েই হয় নি বলে তিনি জানিয়েছেন।

    
    মন্ত্রী জানান, একশ্রেণীর মানুষ গত কয়েকদিন ধরে কর্মী ও প্রশিক্ষণ দপ্তরের উদ্ধৃতি দিয়ে কিছু সংবাদ মাধ্যমে ইচ্ছাকৃত ভুল খবর প্রচার করছে। প্রতিবারই এ ধরণের খবরের বিষয়ে তৎক্ষণাৎ সবাইকে সাবধান করা হচ্ছে। তিনি বলেন, গোটা দেশে যখন করোনা সঙ্কট দেখা দিয়েছে, সারা পৃথিবী পরিস্থিতি নিয়ন্ত্রণে আনার জন্য প্রধানমন্ত্রী শ্রী নরেন্দ্র মোদীর উদ্যোগের প্রশংসা করছেন, তখন এক শ্রেনীর মানুষ উদ্দেশ্যপ্রণোদিতভাবে সরকারের ভালো কাজকে খাটো করে দেখানোর জন্য সংবাদ মাধ্যমে এই সব ভুয়ো খবর প্রচার করছেন।


    
    অন্যদিকে করোনার চ্যালঞ্জ মোকাবিলায় কর্মচারীদের সুরক্ষা নিশ্চিত করতে কর্মী ও প্রশিক্ষণ দপ্তর নানা ব্যবস্থা নিয়েছে। বিভিন্ন অফিসকে লকডাউন শুরুর আগে থেকেই পরামর্শ দেওয়া হয়েছিল, তাঁরা যেন প্রয়োজন অনুসারে ন্যুনতম কর্মীদের দিয়ে কাজ করান। জরুরী পরিষেবার দপ্তরগুলি এর আওতার বাইরে থাকলেও কর্মী দপ্তর স্পষ্ট জানিয়েছিল, ভিন্ন ভাবে সক্ষম কর্মীদের জরুরী পরিষেবার বাইরে রাখতে হবে।


    
    লকডাউনের কারণে সরকারী আধিকারিকদের বার্ষিক পারফরম্যান্স অ্যাপ্রাইজাল প্রতিবেদন জমা দেবার তারিখ পিছিয়ে দেওয়া হয়েছে।


    
    ডঃ সিং আরো জানান, ইউপিএসসি এবং এসএসসি-র পরীক্ষা পিছিয়ে দেওয়া হয়েছে। আই এ এস /সিভিল সার্ভিস পরীক্ষার সাক্ষাৎকার ও পারসোনালিটি টেস্টের পরবর্তী সূচী তেশরা মার্চের পর জানানো হবে।


    
    কর্মীদপ্তর গত সপ্তাহে আরেকটি ভুয়ো সংবাদের বিষয়ে জানিয়েছিল, যেখানে বলা হয়েছিল, সরকার, পেনশনের পরিমাণ ৩০ শতাংশ কমিয়ে দেবে এবং যাঁদের বয়স ৮০ বছর উত্তীর্ণ হবে, তাঁরা কেউ পেনশন পাবেন না। আসল সত্যিটা হল, ৩১ মার্চ সব পেনশনভোগীর অ্যাকাউন্টে পেনশনের টাকা ঢুকে গিয়েছিল। যেখানে প্রয়োজন দেখা দিয়েছিল, সেখানে ডাক বিভাগের কর্মীরা বাড়ি গিয়ে পেনশনের টাকা দিয়ে এসেছেন।


    
    পেনশন মন্ত্রকের কর্মী দপ্তর, গত ৪ সপ্তাহে দেশের ২০টি শহরের পেনশন এবং প্রবীণ নাগরিকদের জন্য ভিডিও কনফারেন্সের আয়োজন করে যেখানে এইমস-এর নির্দেশক ড. রণদীপ গুলেরিয়া নানা পরামর্শ দেন। ওয়েবিনারের মাধ্যমে যোগ প্রশিক্ষণেরও ব্যবস্থা করা হয়েছিল।


    

    CG/CB/SFS

    
    
    (Release ID: 1618519) Visitor Counter : 12
    
    
      Read this release in: English , Urdu , Marathi , Hindi , Assamese , Manipuri , Punjabi , Gujarati , Odia , Tamil , Telugu