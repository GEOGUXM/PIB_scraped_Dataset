      বিজ্ঞানওপ্রযুক্তিমন্ত্রক

      নোভেল করোনাভাইরাস মোকাবিলায় নিষ্ক্রিয় ভাইরাস প্রতিষেধকে নজর
      Posted On: 16 APR 2020 6:45PM by PIB Kolkata


    নতুন দিল্লি, ১৬ এপ্রিল, ২০২০


    

    কোষ ও আণবিক জীব বিজ্ঞান কেন্দ্রের গবেষকরা মারণ নোভেল করোনাভাইরাসের জন্য নিষ্ক্রিয় ভাইরাস প্রতিষেধক তৈরির কাজ শুরু করেছেন।এই প্রতিষেধকেটি যাতে জীবনদায়ী হিসেবে কাজ করে ও সহজেই উৎপাদন করা যায় সেই দিকটি খতিয়ে দেখা হচ্ছে। বিশ্ব জুড়ে বিভিন্ন সংস্থা এই ভাইরাসের প্রতিষেধক তৈরির কাজ চালিয়ে যাচ্ছে। বিশ্ব স্বাস্থ্য সংস্থা ইতিমধ্যে ৪২ টি সংস্থাকে তালিকা ভুক্ত করেছে। সক্রিয় এই ভাইরাসকে রাসায়নিক ও উত্তাপের দ্বারা মারা যায়। যদিও প্যাথোজেন বা জীবাণুর মৃত্যু ঘটে বা পুনরায় জীবাণু উৎপাদনের ক্ষমতা না থাকলেও ভাইরাসের বিভিন্ন অংশ অক্ষত থেকে যায় ।তাই পোলিও এবং জলাতঙ্কের প্রতিষেধক টিকা যে ভাবে কাজ করে সেই পদ্ধতিতেই এই করোনাভাইরাসের টিকা তৈরির কাজ চালানো হচ্ছে। ভাইরাসের কোন অংশ অক্ষত না থাকলে, রোগ ছড়িয়ে পড়ারও কোন সম্ভাবনা থাকে না।কোষ ও আণবিক জীব বিজ্ঞান কেন্দ্রের গবেষক ডঃ রাকেশ মিশ্র জানিয়েছেন যত দ্রুত সম্ভব মারণ ভাইরাস নিষ্ক্রিয় করতে পারা গেলেই, আগামী দিনে এই প্রতিষেধকটিকে ইনজেকশন হিসেবে ব্যবহার করা সম্ভব হবে। তখন করোনা ভাইরাসটিও সক্রিয় থাকবে না ।টিকা দেওয়া হলে মানবদেহ প্রতিষেধকটি ভাইরাসের প্রোটিনগুলিকে শনাক্ত করবে এবং এর বিরুদ্ধে অ্যান্টিবডি তৈরি করা শুরু করবে। সুতরাং, তখন ওটি নিষ্ক্রিয় ভাইরাস ভ্যাকসিন হিসাবে কাজ করবে বলে জানিয়েছেন তিনি। প্রযুক্তির সাহায্যে সঠিক ভাবে কোষ চর্চা চালালে আগামী দিনে নোভেল করোনাভাইরাসের জন্য ওষুধ তৈরি করা সম্ভব হবে বলেও আশা করেছেন শ্রী মিশ্র। এখন কোষ ও আণবিক জীব বিজ্ঞান কেন্দ্রে এ নিয়ে বিস্তর গবেষণা ও পরীক্ষা চালাচ্ছে।


    

    CG/SS

    
    
    (Release ID: 1615221) Visitor Counter : 29
    
    
      Read this release in: English , Urdu , Marathi , Hindi , Assamese , Gujarati , Tamil , Telugu , Kannada