      অসামরিকবিমানপরিবহণমন্ত্রক

      কোভিড -১৯ এর বিরুদ্ধে লড়াইকে জোরদার করে তুলতে লাইফলাইন উড়ানের বিমানগুলি ২,৮৭,০৬১ কিলোমিটার দীর্ঘ পথ অতিক্রম করেছে
      Posted On: 19 APR 2020 2:22PM by PIB Kolkata


    নতুন দিল্লি, ১৯ এপ্রিল, ২০২০


    

    
    লাইফলাইন উড়ানে এয়ার ইন্ডিয়া, এলায়েন্স এয়ার, বিমানবাহিনী ও বেসরকারী বিমান পরিবহন সংস্থার মোট ২৮৮টি বিমান চলাচল করছে। এর মধ্যে এয়ার ইন্ডিয়া এবং এলায়েন্স এয়ারের ১৮০টি বিমান রয়েছে। এ পর্যন্ত লাইফলাইন উড়ানের মাধ্যমে প্রায় ৪৭৯.৫৫ টন পণ্য সরবরাহ করা হয়েছে। লাইফলাইন উড়ানের বিমানগুলি ২,৮৭,০৬১ কিলোমিটার দীর্ঘ পথ অতিক্রম করেছে। কোভিড-১৯ এর বিরুদ্ধে লড়াইকে জোরদার করে তুলতে দেশের প্রত্যন্ত অঞ্চলে প্রয়োজনীয় চিকিৎসা সামগ্রী পরিবহণের জন্য লাইফলাইন উড়ানের মাধ্যমে বিমান চালানো হচ্ছে ।
    
    ১৮ এপ্রিল পর্যন্ত পবন হনসের হেলিকপ্টারগুলি ৬২৬৫ কিলোমিটার দূরত্ব অতিক্রম করে ১.৮৬ টন পণ্য পরিবহন করেছে। এর মধ্যে রাজ্য / কেন্দ্রশাসিত অঞ্চলের জন্য ডাক প্যাকেট সহ চিকিৎসা সরঞ্জাম, পরীক্ষার কিট, ব্যক্তিগত সুরক্ষামূলক সরঞ্জাম (পিপিই), মাস্ক, গ্লাভস সহ অন্যান্য সামগ্রী রয়েছে।
    
    উত্তর পূর্বাঞ্চল, দ্বীপপুঞ্জ অঞ্চল এবং পার্বত্য রাজ্যগুলির দিকে বিশেষ নজর রেখে এই পরিষেবা চালানো হয়েছে। এয়ার ইন্ডিয়া এবং বিমানবাহিনীর বিমানগুলি জম্মু কাশ্মীর, লাদাখ, উত্তর পূর্বাঞ্চল এবং অন্যান্য দ্বীপ এলাকায় বিশেষ পরিষেবা দিচ্ছে।


    
    স্পাইসজেট দেশের অভ্যন্তরে ২৪ মার্চ থেকে ১৮এপ্রিল পর্যন্ত ৪১০টি পণ্যবাহী বিমান চালিয়েছে। ইন্ডিগো ৩-১৮ এপ্রিল পর্যন্ত ৩১টি পণ্যবাহী বিমান চালিয়েছে।


    
    আন্তর্জাতিক ক্ষেত্রে পূর্ব এশিয়ার দেশগুলির সঙ্গে বিমান সংযোগ স্থাপন করার পর সিওল, সাংহাই, হংকং ও গুয়াংঝ'র থেকে ২৪২ টন চিকিৎসা সামগ্রী সহ অন্যান্য সরজ্ঞাম নিয়ে আসা হয়েছে।
    
    এয়ার ইন্ডিয়া গত সপ্তাহে কৃষি উড়ান কর্মসূচির আওতায়, মুম্বাই-ফ্রাঙ্কফুর্ট এবং মুম্বই-লন্ডনের মধ্যে দুটি কৃষিসামগ্রী বোঝাই উড়ান চালিয়েছে। মুম্বাই থেকে মৌসুমী ফল এবং শাকসব্জি নিয়ে গিয়ে, সাধারণ পণ্যসম্ভার নিয়ে ফিরিয়ে নিয়ে বিমানটি ফিরেছে। এয়ার ইন্ডিয়া ১৫ এপ্রিল দিল্লি-সেশেলস-মরিশাস-দিল্লির মধ্যে চিকিৎসা সরঞ্জাম সরবরাহের জন্য বেশ কয়েকটি বিমান পরিচালনা করেছে।


    

    CG/SS

    
    
    (Release ID: 1616168) Visitor Counter : 28
    
    
      Read this release in: English , Urdu , Marathi , Hindi , Assamese , Manipuri , Punjabi , Gujarati , Tamil , Telugu , Kannada