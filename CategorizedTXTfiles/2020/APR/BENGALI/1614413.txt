      পর্যটনমন্ত্রক

      কেন্দ্রীয় পর্যটন মন্ত্রক, "দেখো আপনা দেশ" শীর্ষক এক ওয়েবনার সিরিজ আজ থেকে চালু করেছে
      
      এই সিরিজের প্রথমটি হলো"সিটি অফ সিটিস-দিল্লী’স পার্সোনাল ডায়রি'
      
      পর্যটন ও সংস্কৃতি দপ্তরের প্রতিমন্ত্রী শ্রী প্রহ্লাদ সিংহ প্যাটেল বলেন, "দেখো আপনা দেশ"শীর্ষক ওয়েবনার সিরিজ ধারাবাহিক ভাবে চলবে এবং মন্ত্রক ভারতের বৈচিত্র্য ঐতিহ্যশালী ইতিহাস এবং সংস্কৃতি তুলে ধরতে সব রকম প্রয়াস চালিয়ে যাবে

      Posted On: 14 APR 2020 4:20PM by PIB Kolkata

    নতুন দিল্লি, ১৪ এপ্রিল, ২০২০


    কোভিড-১৯ সংক্রমণ শুধু মাত্র ভারতে নয়,গোটা বিশ্বের মানুষের ওপর প্রবল প্রভাব ফেলেছে। পর্যটন ক্ষেত্রের ওপর স্বাভাবিক ভাবেই এর প্রভাব প্রকট আকার ধারণ করেছে। অন্তর্দেশীয় এবং আন্তর্জাতিক ক্ষেত্রে চলাচল একদম স্তব্ধ। কিন্তু প্রযুক্তির সাহায্য নিয়ে ভার্চুয়াল পদ্ধতিতে আমরা বিভিন্ন দর্শনীয় স্থানের মানস ভ্রমণ করতে পারি। পাশাপাশি এই প্রযুক্তির মাধ্যমে আগামী দিনের ভ্রমণ পরিকল্পনাও করতে পারি। এই চূড়ান্ত অসময়ে প্রযুক্তির মাধ্যমেই মানুষ একে অপরের সঙ্গে যোগাযোগ বজায় রেখেছে। এটাই বিশ্বাস যে ভালো সময় ফিরবেই এবং মানুষ আবার ভ্রমণ করতে পারবে।


    
    
    এই বিষয়টিকে গুরুত্ব দিয়ে, পর্যটন মন্ত্রক, "দেখো আপনা দেশ" শীর্ষক ওয়েবনার সিরিজ আজ থেকে চালু করেছে। এই সিরিজের মাধ্যমে বহু দর্শনীয় স্থানের পূর্ণ বিবরণ দেওয়া হবে। অতুলনীয় ভারতের ঐতিহ্য, সংস্কৃতি ও গভীরতা তুলে ধরা হবে। প্রথম ওয়েবনার সিরিজে দিল্লী শহরের বহু না জানা তথ্য তুলে ধরা হবে। আজ যে দিল্লী শহরকে আমরা দেখছি,তা গড়ে উঠেছে ৮টি শহর কে নিয়ে। এই সবকটি শহরই ছিল অনবদ্য। তাই প্রথম ওয়েবনার সিরিজটির নামকরণ করা হয়েছে 'সিটি অফ সিটিস-দিল্লী'স পার্সোনাল ডায়েরি"।


    
    
    কেন্দ্রীয় পর্যটন এবং সংস্কৃতি মন্ত্রকের প্রতিমন্ত্রী শ্রী প্রহ্লাদ সিংহ প্যাটেল জানিয়েছেন, এই ওয়েবনার সিরিজের পর্বগুলি ধারাবাহিক ভাবে চলবে। মন্ত্রক, ভারতের বিভিন্ন সৌধ ও দর্শনীয় স্থানের ঐতিহ্যশালী ইতিহাস, সংস্কৃতি তুলে ধরার পাশাপাশি ভারতের সমৃদ্ধশালী সভ্যতার খাদ্য, কলা, নৃত্যশৈলী, উৎসব এবং আরও নানান দিক তুলে ধরবে।


    
    দেশের সামাজিক ইতিহাস এবং পর্যটনের গুরুত্ব তুলে ধরার ভিত্তিতে এই সিরিজগুলি তৈরী করা হয়েছে। গল্প বলার ছলে তুলে ধরা হবে শহরের ইতিকথা। ৫৫৪৬ জন অংশগ্রহণকারী ইতিমধ্যেই তাদের নাম তালিকাভুক্ত করেছেন। খুব শীঘ্রই এই ওয়েবনার সিরিজ গুলি দর্শকদের সামনে উপস্থাপিত হবে। মন্ত্রকের ফেসবুক ও ইনস্টাগ্রাম হ্যান্ডেলে তা দেখা যাবে।


    
    এর পরের ওয়েবনার সিরিজ দেখা যাবে ১৬ই এপ্রিল ২০২০ তারিখে, বেলা ১১টা থেকে ১২টা দেখা যাবে আশ্চর্য শহর কলকাতার ইতিকথা।


    

    CG/PPM

    
    
    (Release ID: 1614413) Visitor Counter : 22
    
    
      Read this release in: Telugu , English , Urdu , Hindi , Assamese , Punjabi , Gujarati , Tamil , Kannada , Malayalam