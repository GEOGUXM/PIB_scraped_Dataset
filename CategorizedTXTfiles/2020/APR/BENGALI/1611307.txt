      নীতিআয়োগ

      নীতি আয়োগের কার্যনির্বাহী আধিকারিকের পৌরহিত্যে ভারত সরকারের গঠিত ক্ষমতাপ্রাপ্ত গোষ্ঠী
      Posted On: 05 APR 2020 10:06AM by PIB Kolkata


    নয়াদিল্লি, ০৫ এপ্রিল, ২০২০


    

    
    কোভিড-১৯ সংক্রান্ত বেসরকারি ক্ষেত্র, বেসরকারি সংগঠন এবং আন্তর্জাতিক সংগঠনগুলির সঙ্গে সমন্বয়-সাধনের ব্যাপারে গঠিত ৬ নম্বর বিশেষজ্ঞ গোষ্ঠী নিম্নলিখিত বিষয়গুলির দায়িত্বে রয়েছে –
    
    রাষ্ট্রসংঘের বিভিন্ন সংস্থা, বিশ্ব ব্যাঙ্ক, এশীয় উন্নয়ন ব্যাঙ্ক, সামাজিক সংগঠন সহ সিআইআই, ফিকি, অ্যাসোচেম, ন্যাসকম – এর মতো বণিক সভাগুলির সঙ্গে বিভিন্ন বিষয়ে সমন্বয়-সাধন, পরিকল্পনা প্রণয়ন, কার্যকর সমাধান ও সমস্যা চিহ্নিতকরণের লক্ষ্যে গত ২৯শে মার্চ নীতি আয়োগের কার্যনির্বাহী আধিকারিকের পৌরহিত্যে এই ক্ষমতাপ্রাপ্ত গোষ্ঠী গঠন করা হয়।


    
    এই কমিটির এখনও পর্যন্ত ৬টি বৈঠক অনুষ্ঠিত হয়েছে। বৈঠকে সংশ্লিষ্ট বিভিন্ন পক্ষের ভূমিকা, আগামী সপ্তাহগুলিতে তাদের পরিকল্পনা এবং সরকারের কাছে তাঁদের প্রত্যাশার মতো বিষয়গুলি নিয়ে আলোচনা হয়েছে ।


    
    এছাড়াও, আন্তর্জাতিক বিভিন্ন সংগঠন, যেমন – হু, ইউনিসেফ, ইউএনডিপি, আইএলও, বিশ্ব ব্যাঙ্ক এবং এশীয় উন্নয়ন ব্যাঙ্কের সঙ্গে ক্ষমতাপ্রাপ্ত এই গোষ্ঠীর বৈঠক হয়েছে। বৈঠকগুলিতে নজরদারি বাড়ানোর ক্ষেত্রে কারিগরি সহায়তা, স্বাস্থ্য ও পুষ্টি পরিষেবা ক্ষেত্রকে আরও সুদৃঢ় করা, সংশ্লিষ্ট ক্ষেত্রের কর্মীদের দক্ষতা বৃদ্ধি, আর্থিক সম্পদ প্রভৃতি বিষয় নিয়ে আলোচনা হয়েছে। ভারতে অবস্থিত রাষ্ট্রসংঘের কার্যালয়ের পক্ষ থেকে একটি যৌথ কর্মসূচির কার্যকর পরিকল্পনা তৈরি করে সেটি নীতি আয়োগের কাছে পেশ করা হয়েছে।


    
    এছাড়াও, ক্ষমতাপ্রাপ্ত গোষ্ঠী, নাগরিক সংগঠন এবং অসরকারি সংগঠনগুলির সঙ্গে বয়স্ক ব্যক্তি, ভিন্নভাবে সক্ষম ব্যক্তি, শিশু, রূপান্তরকামী ব্যক্তি এবং সমাজের সবচেয়ে পিছিয়ে পড়া শ্রেণীর মানুষের কাছে কোভিড-১৯ সংক্রান্ত বিভিন্ন সতর্কতামূলক বার্তা পৌঁছে দেওয়ার মতো গুরুত্বপূর্ণ বিষয়ে আলোচনা হয়েছে। বণিক সভাগুলির সঙ্গে ক্ষমতাপ্রাপ্ত এই গোষ্ঠীর আলোচনায় উদ্ভাবনমূলক প্রযুক্তি-চালিত সমাধানসূত্র খুঁজে বের করা, চাহিদা ও যোগানের মধ্যে ফারাক দূর করা, প্রয়োজনীয় অনুমতিপত্র অবিলম্বে জারি করা, জিএসটি, আমদানি শুল্ক প্রভৃতি গুরুত্বপূর্ণ বিষয়ে বিস্তারিত আলোচনা হয়েছে।


    

    CG/BD/SB

    
    
    (Release ID: 1611307) Visitor Counter : 22
    
    
      Read this release in: English , Marathi , Hindi , Assamese , Punjabi , Gujarati , Odia , Tamil , Telugu , Kannada , Malayalam