      ক্রেতা, খাদ্যএবংগণবন্টনমন্ত্রক

      একদিনে খাদ্য শস্য সরবরাহে সর্বকালীন রেকর্ড গড়ল ফুড কর্পোরেশন অফ ইন্ডিয়া (এফসিআই)
      Posted On: 05 APR 2020 7:06PM by PIB Kolkata


    নতুন দিল্লি, ৫ এপ্রিল, ২০২০


    

    
    লকডাউনের সময় দেশের প্রতিটি প্রান্তে খাদ্য শস্যের মজুত সঠিক রাখতে সবরকম প্রয়াস চালানো হচ্ছে। ফুড কর্পোরেশন অফ ইন্ডিয়া (এফসিআই) একদিনে খাদ্য শস্য সরবরাহে সর্বকালীন রেকর্ড গড়েছে। লকডাউনের মধ্যে ৩ এবং ৪ এপ্রিল, এই দুদিনে ৭০টি রেকে ১.৯৩ লক্ষ মেট্রিক টন খাদ্যশস্য সরবরাহ করছে এফসিআই। লকডাউনের আগে যেখানে এফসিআই দৈনিক গড়ে ০.৮ লক্ষ মেট্রিক টন খাদ্যশস্য সরবরাহ করতো, সেখানে লকডাউন শুরু হওয়ার ১২ দিন ধরে প্রতিদিন গড়ে ১.৪১ লক্ষ মেট্রিক টন খাদ্যশস্য সরবরাহ করেছে। এই সময়ের মধ্যে এফসিআই সারা দেশে ৬০৫ টি রেকে করে ১৬.৯৪ লক্ষ মেট্রিক টন খাদ্যশস্য সরবরাহ করেছে।


    
    
    এই সরবরাহ করা খাদ্যশস্যের মধ্যে ৪৬% আর্থাৎ ৭.৭৩ লক্ষ মেট্রিক টন পাঞ্জাব,৩.০২ লক্ষ মেট্রিক টন হরিয়ানা, ২.০৪ লক্ষ মেট্রিক টন তেলেঙ্গানা, ১.১৫ লক্ষ মেট্রিক টন ছত্তিশগড় এবং বাকি ওড়িশা, অন্ধ্রপ্রদেশ সহ অন্যান্য রাজ্যে পাঠানো হয়েছে। অন্যদিকে গ্রাহক রাজ্য গুলির মধ্যে উত্তরপ্রদেশে ২.০৭লক্ষ মেট্রিক টন, বিহার ১.৯৬ লক্ষ মেট্রিক টন,পশ্চিমবঙ্গ ১.৬৫লক্ষ মেট্রিক টন এবং কর্ণাটক ১.৫৭ লক্ষ মেট্রিক টন খাদ্যশস্য গ্রহণ করেছে। উত্তর-পূর্ব রাজ্যগুলির ওপর বিশেষ নজর দিয়ে লকডাউনের সময় ১.৪ লক্ষ মেট্রিক টন খাদ্যশস্য সরবরাহ করা হয়েছে ।৪এপ্রিলের হিসেব অনুযায়ী এফসিআই'এর কাছে কেন্দ্রীয় ভান্ডারে ৩১.২৩ মিলিয়ন মেট্রিক টন চাল এবং ২৪.২৪মিলিয়ন মেট্রিক টন গম রয়েছে।


    
    
    এ ছাড়াও প্রতিদিনের খাদ্যসামগ্রীর প্রয়োজনে জাতীয় খাদ্য সুরক্ষা আইনের আওতায় এবং প্রধানমন্ত্রী গরিব কলাণ অন্ন যোজনার আওতায় অতিরিক্ত বরাদ্দের জন্য এফসিআই ই-নিলামের রাস্তায় না গিয়ে খোলা বাজারের দামে চাল ও গম সরাসরি সরবরাহ করছে, যাতে খোলা বাজারে খাদ্যশস্য সরবরাহ ঠিক থাকে।


    

    
    CG/SS

    
    
    (Release ID: 1611536) Visitor Counter : 30
    
    
      Read this release in: English , Gujarati , Urdu , Hindi , Marathi , Assamese , Punjabi , Tamil , Telugu , Kannada