      যোগাযোগওতথ্যপ্রযুক্তিমন্ত্রক

      খাদ্যশষ্যের জরুরী প্রয়োজন রয়েছে এমন ব্যক্তিদের প্রতি নজর দিতে ডাক বিভাগকে রবিশঙ্কর প্রসাদের নির্দেশ
      Posted On: 18 APR 2020 5:02PM by PIB Kolkata


    নতুন দিল্লি, ১৮ এপ্রিল, ২০২০


    

    কোভিড–১৯ মহামারীর সঙ্কটে দেশজুড়ে ডাক ব্যবস্থার সাহায্যে জনসাধারণকে সাহায্য করা হচ্ছে। যোগাযোগ, আইন ও বিচার এবং বৈদ্যুতিন ও তথ্য প্রযুক্তি মন্ত্রী শ্রী রবিশঙ্কর প্রসাদ, আজ ভিডিও কনফারেন্সের মাধ্যমে প্রতিটি রাজ্যের চিফ পোষ্টমাস্টার জেনারেল এবং চিফ জেনারেল ম্যানেজারদের সঙ্গে বৈঠক করেন। বৈঠকে তিনি দেশজুড়ে ডাক বিভাগকে মানুষের সাহায্যে আরো সক্রিয় হবার নির্দেশ দেন। ভারতীয় ডাক প্রত্যন্ত অঞ্চলের লক্ষ্য লক্ষ্য মানুষদের কাছে অত্যাবশক সামগ্রী সরবরাহ করে প্রকৃত করোনা যোদ্ধা হয়ে উঠেছে বলে তিনি জানান।


    
    শ্রী রবিশঙ্কর প্রসাদ ঐ ভিডিও কনফারেন্সে সমাজের পিছিয়ে পড়া মানুষদের খাদ্য সরবরাহের দিকে নজর রাখতে বলেন। ডাক বিভাগের কর্মীরা তাঁদের সঞ্চয়ের থেকে বস্তি, পরিযায়ী শ্রমিক এবং দিনমজুরদের শুকনো খাবার সহ খাদ্য সামগ্রী এবং মাস্ক বন্টন করছেন। গত কয়েকদিনে ১ লক্ষ শুকনো খাবারের প্যাকেট তাঁরা বিতরণ করেছেন। উত্তরপ্রদেশের বিভিন্ন অঞ্চলে পরিযায়ী শ্রমিক, পিছিয়ে পড়া মানুষ এবং নির্মাণ কর্মীদের এরকম ৫০ হাজার শুকনো খাবারের প্যাকেট দেওয়া হয়েছে। বিহারে ডাক কর্মীরা ১৬ হাজার খাবারের প্যাকেট এবং ১১,৫০০টি সাবান, মাস্ক, স্যানিটাইজার এবং গ্লাভসের প্যাকেট বন্টন করেছেন। তেলেঙ্গানায় ডাক বিভাগের গাড়িতে ১৮ হাজার মানুষের জন্য খাবার নিয়ে যাওয়া হয়েছে। নাগপুরে, ১৫০০ পরিযায়ী শ্রমিককে ডাক কর্মীরা শুকনো খাবারের প্যাকেট দিয়েছেন। পঞ্জাব পোস্টাল সার্কেলের কর্মীরা নির্মাণকর্মী, হকার, রিকশাচালক, চন্ডীগড় পিজিআই-তে চিকিৎসারত রোগীদের পরিজনদের জন্য ফুড অন হুইলস-এর মাধ্যমে খাদ্য বন্টন করেছেন। মুম্বাইতে ডাক কর্মীরা পরিযায়ী শ্রমিক ছাড়াও করোনা ভাইরাসে সংক্রমিত ধারাভি এলাকায় মাস্ক এবং স্যানিটাইজার বন্টনের পাশাপাশি খাদ্য সামগ্রীও বিতরণ করেছেন।


    
    লকডাউনের সময় বিভিন্ন জটিল রোগের – ক্যান্সার, কিডনির মতন রোগীদের জন্য জীবনদায়ী ঔষুধ পাওয়ার ক্ষেত্রে ডাক বিভাগ বিশেষ উদ্যোগ নিয়েছে। যোগাযোগ মন্ত্রীর কাছে ট্যুইটার সহ বিভিন্ন সামাজিক মাধ্যমে এসংক্রান্ত যে সব পরামর্শ এসেছে, তিনি সেই মতো উদ্যোগ নিয়েছেন। এরমধ্যে রয়েছে, চেন্নাই থেকে লক্ষ্মৌতে ৩৬ ঘন্টার মধ্যে ৪০টি চিকিত্সা সরঞ্জাম পৌঁছে দেওয়া। পুডুচেরি থেকে ওডিশায় ভেন্টিলেটর এবং কলকাতা থেকে রাঁচি ও শিলিগুড়িতে প্রচুর ঔষুধ পাঠানো হয়েছে ।


    
    ডাক বিভাগ, দরিদ্র মানুষদের সাহায্যার্থে আধারের মাধ্যমে নগদ টাকা তাদের ব্যাঙ্ক অ্যাকাউন্ট থেকে তুলে পৌঁছে দিয়েছেন। ১৩ এপ্রিল ইন্ডিয়ান পোস্টাল পেমেন্ট ব্যাঙ্ক (আইপিপিবি) ১ লক্ষ ৯০০০ অ্যাকাউন্টে ২২ কোটি ৮২ লক্ষ টাকা লেনদেন করেছে। এর ফলে সুবিধাভোগীরা পিএম গরীব কল্যাণ প্যাকেজ, এমএনআরইজিএ প্রকল্পের অর্থ, ডাক কর্মীদের মাধ্যমেই বাড়িতে বসে পেয়েছেন।


    
    শিলং-এর জওহরলাল নেহেরু স্টেডিয়ামে যে সমস্ত পরিযায়ী শ্রমিকরা রয়েছেন, তাঁদের জন্য অ্যাকাউন্ট খোলার বিশেষ শিবিরের আয়োজন করা হয়। এর ফলে এই সব শ্রমিকরা কেন্দ্র এবং রাজ্যের বিভিন্ন যোজনা থেকে সরাসরি তাদের অ্যাকাউন্টে টাকা পেয়েছেন। জম্মু-কাশ্মীর, গুজরাট তেলেঙ্গানা, কর্ণাটক, লে-র প্রত্যন্ত অঞ্চল সহ ঝাড়খন্ড, বিহার এবং মধ্যপ্রদেশের আদিবাসী অধ্যুষিত এলাকার বাসিন্দারা, তাঁদের বাড়িতে বসেই পেনশনের টাকা পেয়েছেন। এর ফলে বিধবা, ভিন্নভাবে সক্ষম এবং প্রবীণ নাগরিকরা বিশেষভাবে উপকৃত হয়েছেন।


    

    CG/CB

    
    
    (Release ID: 1615887) Visitor Counter : 12
    
    
      Read this release in: English , Malayalam , Urdu , Marathi , Hindi , Assamese , Manipuri , Punjabi , Gujarati , Odia , Tamil , Telugu , Kannada