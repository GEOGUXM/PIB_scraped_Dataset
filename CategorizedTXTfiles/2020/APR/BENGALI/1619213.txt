      খাদ্যপ্রক্রিয়াকরণশিল্পমন্ত্রক

      শ্রীমতী হরসিমরত কৌর বাদলের ফিকি এবং শীর্ষস্থানীয় শিল্পগোষ্ঠীর সদস্যদের সঙ্গে ভিডিও কনফারেন্সিং-এর মাধ্যমে বৈঠক
      Posted On: 29 APR 2020 10:56AM by PIB Kolkata


    নতুন দিল্লি, ২৯ এপ্রিল, ২০২০


    

    কেন্দ্রীয় খাদ্য প্রক্রিয়াকরণ শিল্প মন্ত্রী, শ্রীমতী হরসিমরত কৌর বাদল, ফেডারেশন অফ ইন্ডিয়ান চেম্বার্স অফ কমার্স এন্ড ইনন্ডাস্ট্রি (ফিকি)-র সদস্যদের সঙ্গে বর্তমান এবং লকডাউন পরবর্তী সময়ে খাদ্য প্রক্রিয়াকরণ শিল্পের বিষয়ে এক বৈঠকে পৌরহিত্য করেন।


    
    ফিকির সাধারণ সম্পাদক শ্রী দিলীপ চেনয়, ভিডিও কনফারেন্সের মাধ্যমে অনুষ্ঠিত এই বৈঠকে লকডাউনের শুরু থেকে খাদ্য প্রক্রিয়াকরণ শিল্প মন্ত্রীর সাহায্যের বিষয়ে প্রশংসা করেন।


    
    শ্রীমতী বাদল, এই শিল্পের গুরুত্বের কথা তুলে ধরেন। তিনি বলেন, মন্ত্রকের একটি টাস্কফোর্স বিভিন্ন রাজ্যে কোভিড – ১৯ মহামারীর প্রেক্ষিতে উদ্ভুত সমস্যার সমাধানে সংশ্লিষ্ট শিল্প সংস্থাগুলির সঙ্গে যোগাযোগ রেখে চলেছে। মন্ত্রী বলেন, উৎপাদিত ফসল তুলে ফেলার পর সেগুলি পচে যাওয়ার বিষয়টি একটি উদ্বেগের কারণ। তিনি উৎপাদিত ফসল এবং ফল, শাক – সব্জী যেন কম নষ্ট হয় ও কৃষকরা যেন উপকৃত হন, তার জন্য শিল্প সংস্থাগুলিকে এগুলি সংগ্রহ করার অনুরোধ জানিয়েছেন। বিভিন্ন সংক্রমিত এলাকায় খাদ্য প্রক্রিয়াকরণ শিল্পের জন্য রাজ্যস্তরে একজন নোডাল আধিকারিক নিয়োগ ও কোভিড – ১৯ এ সংক্রমিত অঞ্চলগুলিকে চিহ্নিত করে, সেখানে সরবরাহ প্রক্রিয়া বজায় রাখার ওপর প্রতিনিধিরা গুরুত্ব দেন।


    
    খাদ্য প্রক্রিয়াকরণ শিল্পের যে সব কারখানা সংক্রমিত এলাকায় রয়েছে, সেই সব জায়গায় ৬০ – ৭৫ শতাংশ কর্মীকে কাজে যোগ দেবার ব্যবস্থা করতে সংস্থাগুলির প্রতিনিধিরা প্রস্তাব দেন। মন্ত্রী জানান, এবিষয়ে ভাবনা – চিন্তা চলছে, যাতে এই শিল্প সংস্থাগুলি তাদের কর্মীদের সুরক্ষা নিশ্চিত করে প্রয়োজনীয় উৎপাদন প্রক্রিয়া চালাতে পারে। খাদ্য প্রক্রিয়াকরণ শিল্পের প্রতিনিধিরা জানান, লকডাউনের পর সরবরাহ ব্যবস্থা চালু হলে দেশের মধ্যেই এই শিল্পের উৎপাদিত সামগ্রির চাহিদা বাড়বে।
    খাদ্য প্রক্রিয়াকরণ শিল্প মন্ত্রকের সচিব, শ্রীমতী পুষ্পা সুব্রামনিয়াম, সঙ্কটের এই সময়ে খাদ্য সামগ্রীর সরবরাহ বজায় রাখায় ফিকি এবং তাঁর সদস্যদের ধন্যবাদ জানান। সরকারের কাছে এই শিল্প সংস্থাগুলি যে সব সমস্যা তুলে ধরেছে, তা নিয়ে পর্যালোচনা করা হবে বলে, তিনি আশ্বাস দেন। তাদের কোনো অভাব – অভিযোগ থাকলে, তা গ্রিভান্স সেলে জানানোর তিনি পরামর্শ দেন।


    
    এই বৈঠকে খাদ্য প্রক্রিয়াকরণ শিল্পের শীর্ষ ব্যক্তিরা উপস্থিত ছিলেন।

    

    CG/CB/SFS

    
    
    (Release ID: 1619213) Visitor Counter : 10
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Odia , Tamil , Telugu , Malayalam