      রেলমন্ত্রক

      দেশজুড়ে কোভিড-১৯ সংক্রমণের দরুন লকডাউন চলাকালীন ভারতীয় রেল উদ্ভাবনী চিন্তা প্রয়োগ করে পণ্য পরিবহনের ক্ষেত্রে এক রেকর্ড সৃষ্টি করেছে
      
      উত্তর থেকে অন্নপূর্ণা এবং দক্ষিন থেকে জয় কিষান নামে অতি দ্রুতগতির দুটি বিশেষ দূর পাল্লার পণ্যবাহী ট্রেন চলাচল শুরু হয়েছে
      
      ৫০০০ টনের বেশি খাদ্যশস্য নিয়ে ৮০ টিরও বেশি পণ্যবাহী রেক সহ ট্রেনগুলি দ্রুতগতিতে দেশের নানান প্রান্তে যাতায়াত করছে
      
      এই বছরের ১লা এপ্রিল থেকে ১৬ই এপ্রিল সময়কালে ভারতীয় রেল ৩'২ মিলিয়ন টন খাদ্যশস্য বহন করেছে।গত বছর এই সময়ে ভারতীয় রেল পণ্য বহন করে ১'২৯ মিলিয়ন টন

      Posted On: 17 APR 2020 6:25PM by PIB Kolkata

    নতুন দিল্লি, ১৭ এপ্রিল, ২০২০


    কোভিড- ১৯ অতিমারীর দরুন দেশজুড়ে চলা লকডাউনের প্রেক্ষিতে অত্যাবশ্যক পণ্য সামগ্রী পরিবহন নিশ্চিত করতে ভারতীয় রেল সবরকম চেষ্টা করছে। দেশে করোনা ভাইরাস সংক্রমণ ছড়িয়ে পড়ায় এবং তার মোকাবিলায় সরকারের উদ্যোগকে সফল করতে,রেল দেশের বিভিন্ন অঞ্চলে খাদ্যশস্য সহ অন্যান্য অত্যাবশ্যক পণ্য পরিবহনের কাজ চালিয়ে যাচ্ছে।


    
    কেন্দ্রীয় সরকার চেষ্টা চালিয়ে যাচ্ছে যাতে দেশের নানান প্রান্তে অত্যাবশ্যক পণ্য সরবরাহ অব্যাহত থাকে। পাশাপাশি রাজ্যের মধ্যে বা আন্ত:রাজ্য ক্ষেত্রে কৃষি পণ্য পরিবহন যাতে নির্বিঘ্নে হয় তা নিশ্চিত করা হয়েছে। গত বছরের এই সময়কালের তুলনায় এই বছর কৃষি পণ্য পরিবহন অনেক বেশি পরিমানে হয়েছে। গত বছর ১লা থেকে ১৬ই এপ্রিলের মধ্যে কৃষি পণ্য পরিবহন হয় ১'২৯ মিলিয়ন টন,এই বছর তা বেড়ে দাঁড়ায় ৩'২ মিলিয়ন টন।


    
    অনেক বেশি পরিমানে এবং দ্রুতগতিতে পণ্য পরিবহনের লক্ষ্যে ভারতীয় রেল দুটি পণ্যবাহী ট্রেন চালু করেছে। ট্রেন দুটি, একে অপরের সঙ্গে মিলিত হবে। উত্তর রেল এবং দক্ষিন মধ্য রেলেরএই উদ্যোগ সফলতা পেয়েছে। উত্তর রেল ৫০০০ টন খাদ্যশস্য বহনকারী লম্বা ও দ্রুতগতির পণ্যবাহী ট্রেন পরিষেবা চালু করেছে। ১৬.০৪.২০২০ পর্যন্ত এই ধরনের ২৫টি অন্নপূর্ণা ট্রেন তৈরি করে উত্তর রেল পরিষেবা চালু করেছে। এই পণ্যবাহী ট্রেন গুলি আসাম, বিহার, গোয়া, গুজরাট, কর্নাটক, মহারাষ্ট্র, মণিপুর, নাগাল্যান্ড, ওডিশা, তামিলনাড়ু, উত্তরপ্রদেশ, পশ্চিমবঙ্গ এবং মিজোরামের মতন রাজ্যগুলির মধ্যে যাতায়াত করছে। এই লম্বা মালবাহী ট্রেনগুলি নিউ বঙ্গাইগাঁও পর্যন্ত পৌঁছে যাচ্ছে।


    
    উত্তর রেলের এই প্রয়াসের দিকে তাকিয়ে দেশের নানান প্রান্তে খাদ্যশস্য পৌছে দিতে মধ্য দক্ষিন রেলও একই রকম ভাবে 'জয় কিষাণ' নামে বিশেষ পণ্যবাহী ট্রেন পরিষেবা চালু করেছে।


    
    দুটি পণ্যবাহী ট্রেন, দু জায়গা থেকে পণ্য তুলে কোনো একটি জংশন স্টেশনে মিলিত হয়ে, একটি ট্রেন হয়ে যাচ্ছে। আপাতত যাত্রিবাহী ট্রেন না চলায় এই লম্বা মালবাহী ট্রেন গুলি পূর্ণ সুযোগ নিয়ে পণ্য পরিবহণ করতে পারছে।


    
    স্বাভাবিক সময়ে, একটি পণ্যবাহী ট্রেনে সাধারণত ৪২টি ঢাকা দেওয়া ওয়াগন থাকে। তাতে ২৬০০ টন খাদ্যশস্য বহন করা যায়। কিন্তু এই নতুন ধারনায়, দুটি পণ্যবাহী ট্রেন অর্থ্যাৎ ৮৪টি ঢাকা দেওয়া ওয়াগন ৫২০০ টন খাদ্যশস্য নিয়ে এক পথে চলতে পারবে।


    
    দক্ষিন মধ্য রেল জয় কিষান নামে দুটি বিশেষ পণ্যবাহী ট্রেন পরিষেবা চালু করেছে। তেলেঙ্গানার দর্নাকাল জাংশান থেকে দুটি পণ্যবাহী ট্রেন একত্রিত হয়ে দক্ষিন রেল পথে যাত্রা করবে। অপর ট্রেনটিও দর্নাকাল স্টেশনে একত্রিত হয়ে দক্ষিন রেলের অন্য পথে পাড়ি দেবে। ট্রেন গুলির গড় গতি হবে ৪৪ কিলোমিটার প্রতি ঘন্টা। এর ফলে দ্রুত গতিতে অত্যাবশ্যক পণ্য সরবরাহ করা সম্ভব হবে।


    
    লকডাউন পরিস্থিতিতে দ্রুতগতিতে পণ্য সরবরাহ অব্যাহত রাখার কাজ খুবই কঠিন। ভারতীয় রেল তাই সংশ্লিষ্ট সব পক্ষের সঙ্গে প্রতি নিয়ত সমন্বয় রেখে কাজ চালিয়ে যাচ্ছে। বিশেষ করে এফ সি আই এর সঙ্গে বৈঠক করে আগাম পরিকল্পনা করা হচ্ছে। এই পরিস্থিতি সামাল দিতে বিশেষ ট্রেন এবং গাড়িতে করে রেল কর্মচারীদের দফতর ও কন্ট্রোল রুমে নিয়ে আসা হচ্ছে। কর্মচারীদের স্বার্থ রক্ষায় প্রতি নিয়ত কন্ট্রোল রুম ও দফতর গুলি জীবাণুমুক্ত করার কাজ চলছে।


    

    CG/PPM

    
    
    (Release ID: 1615640) Visitor Counter : 16
    
    
      Read this release in: English , Urdu , Hindi , Marathi , Gujarati , Tamil , Telugu , Kannada