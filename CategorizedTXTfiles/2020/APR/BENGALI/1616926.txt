      কর্মী, জন-অভিযোগএবংপেনশনমন্ত্রক

      কোভিড-১৯ এর বিরুদ্ধে লড়াইয়ে প্রশাসনিক আধিকারিকদের কাজের ভূয়সী প্রশংসা করলেন ডঃ জিতেন্দ্র সিং
      Posted On: 21 APR 2020 4:09PM by PIB Kolkata


    নয়াদিল্লি, ২১ এপ্রিল, ২০২০


    

    
    কোভিড-১৯ এর বিরুদ্ধে লড়াইয়ে প্রশাসনিক সেবার আধিকারিকদের কাজের ভূয়সী প্রশংসা করলেন কেন্দ্রীয় প্রশাসনিক কর্মীবর্গ, জন অভিযোগ ও পেনশন দপ্তরের প্রতিমন্ত্রী ডঃ জিতেন্দ্র সিং। আজ সিভিল সার্ভিসেস দিবস উপলক্ষে ২৫ টি রাজ্য ও পাঁচটি কেন্দ্র শাসিত অঞ্চলের প্রশাসনিক আধিকারিকদের সঙ্গে ভিডিও মারফৎ তিনি এক আলোচনা বৈঠক করেন। ডঃ সিং প্রশাসনিক সেবার আধিকারিকদের মধ্যে পারস্পরিক সুসম্পর্ক গড়ে তোলার উপরেও জোর দেন। এই প্রসঙ্গে তিনি ‘কারুনা’ প্ল্যাটফর্মের প্রসঙ্গ উত্থাপন করে জানান প্রশাসনিক সেবার ২৯টি বিভাগের আধিকারিকরা এই মঞ্চে থাকায় প্রাকৃতিক বিপর্যয়ের সময় সুসংবদ্ধ ভাবে কাজ করা সম্ভব হয়েছে। প্রধানমন্ত্রী কেয়ার্স তহবিলে আধিকারিকরা তাদের এক দিনের বেতন দেওয়ায় তিনি সন্তোষ প্রকাশ করেন। তিনি বলেন জেলা শাসকরা কোভিড-১৯ এর বিরুদ্ধে একেবারে সামনের সারিতে থেকে লড়াই করছেন, তাদের কাঁধেই রয়েছে এই দেশে সংক্রমণ নিয়ন্ত্রন করার বিশাল দায়িত্ব।


    
    ডঃ জিতেন্দ্র সিং বলেন প্রধানমন্ত্রী শ্রী নরেন্দ্র মোদী নেতৃত্বাধীন সরকারের লক্ষই হোল ‘ন্যূনতম সরকার অধিকতম প্রশাসন’। গত ৬ বছরে প্রশাসনিক সেবার নিয়ম কানুনে বহু রদবদল ঘটানো হয়েছে বলে তিনি উল্লেখ করেন।


    
    ​২১ এপ্রিল প্রশাসনিক সেবা দিবসের যে অনুষ্ঠান হয়ার কথা ছিল তা লকডাউনের কারনে পিছিয়ে দেওয়া হয়েছে। প্রশাসনিক সেবায় অসামান্য অবদানের স্বীকৃতি স্বরূপ যে প্রধানমন্ত্রী পদক দেওয়া হয় তা এ বছর ৩১ অক্টোবর সর্দার বল্লভ ভাই প্যাটেলের জন্মদিনে দেওয়া হবে।


    

    
    CG/SDG

    
    
    (Release ID: 1616926) Visitor Counter : 16
    
    
      Read this release in: Punjabi , English , Hindi , Assamese , Manipuri , Gujarati , Tamil , Telugu , Kannada