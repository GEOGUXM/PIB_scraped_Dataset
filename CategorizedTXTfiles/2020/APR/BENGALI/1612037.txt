      সারওরসায়নমন্ত্রক

      প্রধানমন্ত্রী ভারতীয় জন ঔষধি পরিযোজনা (পিএমবিজেপি)-র আওতায় ‘স্বাস্থ্য কি সিপাহি’-রা রোগীদের এবং প্রবীণ নাগরিকদের বাড়িতে ঔষুধ পৌঁছে দিচ্ছেন
      Posted On: 07 APR 2020 4:24PM by PIB Kolkata


    নতুনদিল্লি, ৭ এপ্রিল, ২০২০


    

    কেন্দ্রের প্রধানমন্ত্রী ভারতীয় জন ঔষধি পরিযোজনা (পিএমবিজেপি)-র ফার্মাসিস্টরা, যাঁরা ‘স্বাস্থ্য কি সিপাহি’ নামে পরিচিত, তাঁরা প্রতিরোধমূলক নিয়ন্ত্রণ ব্যবস্থার সময় রোগী এবং বয়স্ক মানুষদের জন্য বাড়িতে ঔষুধ পৌঁছে দিচ্ছেন। সরকারের সামাজিক ব্যবধান নীতিকে অনুসরণ করে এই প্রক্রিয়াটি চলছে। প্রধানমন্ত্রী ভারতীয় জন ঔষধি কেন্দ্র থেকে কম দামে গুণমান সম্পন্ন জেনেরিক ঔষুধ পাওয়া যায়।


    
    প্রধানমন্ত্রী ভারতীয় জন ঔষধি কেন্দ্র (পিএমজেএকে), কেন্দ্রের সার ও রসায়ন মন্ত্রকের ঔষুধ, দপ্তরের ব্যুরো অফ ফার্মা পিএসইউস অফ ইন্ডিয়া (বিপিপিআই) পরিচালনা করে। দেশের ৭২৬টি জেলায় ৬৩০০টি পিএমজেএকে রয়েছে।


    
    ১৪ এপ্রিল পর্যন্ত করোনা ভাইরাস সংক্রমণ আটকাতে দেশজুড়ে যে ২১ দিনের প্রতিরোধমূলক নিয়ন্ত্রণ ব্যবস্থা কার্যকর হয়েছে, সেই সময় নিত্যপ্রয়োজনীয় ঔষুধ বাড়ি বাড়ি পৌঁছে দেওয়ার ক্ষেত্রে পিএমজেএকে গুরুত্বপূর্ণ ভূমিকা নিয়েছে।


    
    পিএমবিজেপি-র একটি কেন্দ্রীয় গুদাম গুরুগ্রামে রয়েছে। দুটি আঞ্চলিক গুদাম রয়েছে, গুয়াহাটি এবং চেন্নাই-এ। দেশজুড়ে সমস্ত কেন্দ্রে ঔষুধের সরবরাহ বজায় রাখতে ৫০জন ডিস্ট্রিবিউটর কাজ করে চলেছেন। ওষুধ যাতে শেষ না হয়ে যায়, সেই লক্ষ্যে ‘জন ঔষধি সুগম’ নামে একটি মোবাইল অ্যাপের মাধ্যমে উপভোক্তারা ওষুধ সংক্রান্ত তথ্য পেয়ে থাকেন। এই অ্যাপটি গুগুল প্লে স্টোর এবং আই-ফোন স্টোরে পাওয়া যায়।


    
    করোন ভাইরাস প্রতিরোধে পিএমবিজেপি, বিভিন্ন জন সচেতনামূলক পোষ্ট স্যোশাল মিডিয়ায় করে থাকে। ফেসবুক, ট্যুইটার, ইন্স্টাগ্রামে @pmbjpbppi এর মাধ্যমে সর্বশেষ তথ্য পাওয়া যাবে।


    

    CG/CB

    
    
    (Release ID: 1612037) Visitor Counter : 17
    
    
      Read this release in: Tamil , English , Marathi , Hindi , Manipuri , Assamese , Punjabi , Gujarati , Odia , Telugu , Kannada , Malayalam