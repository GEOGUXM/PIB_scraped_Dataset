      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 24 APR 2020 7:05PM by PIB Kolkata


    নয়াদিল্লি , ২৪ এপ্রিল , ২০২০


    

    স্বাস্থ্য ও পরিবার কল্যাণ মন্ত্রকের পক্ষ থেকে কোভিড - ১৯ সংক্রান্ত সর্বশেষ তথ্য
    দেশে এখনও পর্যন্ত ৪ হাজার ৭৪৮ জন কোভিড - ১৯ সংক্রমণ থেকে সুস্থ হয়ে উঠেছেন । সুস্থতার হার ২০ . ৫৭ শতাংশ । গতকাল থেকে আরও ১ হাজার ৬৮৪টি আক্রান্তের খবর এসেছে । এর ফলে , দেশে নিশ্চিতভাবে করোনা আক্রান্তের সংখ্যা বেড়ে ২৩ হাজার ৭৭ হয়েছে । মৃত্যু হয়েছে ৭১৮ জনের । আজ পর্যন্ত ১৫টি জেলায় যেখানে আগে আক্রান্তের খবর এসেছিল , সেখানে গত ২৮ দিনে নতুন করে আক্রান্তের কোনও খবর নেই । এছাড়াও , ২৩টি রাজ্য ও কেন্দ্রশাসিত অঞ্চলের ৮০টি জেলা থেকে বিগত ১৪ দিনে নতুন করে আক্রান্তের খবর নেই । @CovidIndiaSeva ট্যুইটার অ্যাকাউন্টে সাধারণ মানুষ বিশেষজ্ঞদের কাছ থেকে তাৎক্ষণিক - ভিত্তিতে প্রকৃত স্বাস্থ্য সংক্রান্ত তথ্য পাচ্ছেন ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1617851 – এই লিঙ্কে ক্লিক করুন ।
    
    আত্মবিশ্বাসী ও স্বনির্ভর হয়ে ওঠা করোনা মহামারী থেকে পাওয়া সবচেয়ে বড় শিক্ষা : প্রধানমন্ত্রী
    প্রধানমন্ত্রী শ্রী নরেন্দ্র মোদী জাতীয় পঞ্চায়েতি রাজ দিবস , ২০২০ উদযাপন উপলক্ষে আজ ভিডিও কনফারেন্সের মাধ্যমে দেশের গ্রাম পঞ্চায়েতগুলির প্রধানদের সঙ্গে কথা বলেন । এই অনুষ্ঠানে শ্রী মোদী একটি অভিন্ন ই - গ্রাম স্বরাজ পোর্টাল এবং মোবাইল অ্যাপের পাশাপাশি , স্বমিতভ কর্মসূচির সূচনা করেন । গ্রাম প্রধানদের উদ্দেশে ভাষণে প্রধানমন্ত্রী বলেন , মানুষ যে পদ্ধতিতে কাজ করেছেন , তা করোনা মহামারী সম্পূর্ণ পাল্টে দিয়েছে । এই মহামারী আমাদের একটি ভালো শিক্ষা দিয়েছে । তিনি আরও বলেন , এই মহামারী আমাদের শিখিয়েছে , একজনকে সর্বদাই আত্মবিশ্বাসী থাকতে হবে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1617772 – এই লিঙ্কে ক্লিক করুন ।
    
    কোনও কর্মচারীর যদি কোভিড - ১৯ পজিটিভ পাওয়া যায় , সেক্ষেত্রে কোম্পানির সিইও - দের আইনি দায়বদ্ধতা সম্পর্কে শিল্প সংগঠনগুলির ভ্রান্ত ধারণা দূর করলো কেন্দ্রীয় স্বরাষ্ট্র মন্ত্রক
    এক শ্রেণীর সংবাদ মাধ্যমে এবং উৎপাদক সংস্থার পক্ষ থেকে মন্ত্রকের নীতি - নির্দেশিকাগুলি সম্পর্কে ভুল ব্যাখ্যার জন্য যে সন্দেহের সৃষ্টি হয়েছে , তার প্রেক্ষিতে স্বরাষ্ট্র মন্ত্রক স্পষ্ট জানিয়েছে , সংক্রামিত এলাকাগুলির বাইরে যে সমস্ত শিল্প সংস্থা রয়েছে এবং যাদেরকে ১৫ই এপ্রিলের আগেই কাজ শুরু অনুমতি দেওয়া হয়েছে , তাদেরকে নতুন করে কর্তৃপক্ষের কাছ থেকে পৃথক অনুমতি নেওয়ার প্রয়োজন নেই ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1617635 – এই লিঙ্কে ক্লিক করুন ।
    
    করোনা ভাইরাসের ছুঁড়ে দেওয়া ঘাতক চ্যালেঞ্জের মোকাবিলায় ভারত পর্যাপ্ত শক্তি ও সম্পদ অর্জন করেছে
    কোভিড - ১৯ সংক্রমণের প্রেক্ষিতে উদ্ভূত চ্যালেঞ্জ মোকাবিলায় ভারত সক্রিয় ও সুপরিকল্পিত উদ্যোগ গ্রহণ করেছে । কোভিড - ১৯ সংক্রমণ মোকাবিলায় গৃহীত ব্যবস্থা নিয়ে বিশ্ব স্বাস্থ্য সংস্থা ( হু )- র সদস্য দেশগুলির স্বাস্থ্য মন্ত্রীদের সঙ্গে এক ভার্চ্যুয়াল আলোচনাসভায় অংশ নিয়ে কেন্দ্রীয় স্বাস্থ্য ও পরিবার কল্যাণ মন্ত্রী ডঃ হর্ষ বর্ধন একথা বলেন । ভাষণের শুরুতে ডঃ হর্ষ বর্ধন বলেন , কোভিড - ১৯ সংক্রান্ত বর্তমান পরিস্থিতি সারা বিশ্বেই যথেষ্ট উদ্বেগজনক । এই প্রেক্ষিতে আক্রান্ত ও মৃতের সংখ্যা কমাতে বিশেষ ব্যবস্থা নেওয়া প্রয়োজন । বিশ্ব স্বাস্থ্য সংস্থার আধিকারিকদের প্রশংসা করে ডঃ হর্ষ বর্ধন বলেন , অত্যন্ত সঙ্কটজনক সময়ে এই বৈঠক অনুষ্ঠিত হচ্ছে এবং কোভিড - ১৯ মহামারী চিরতরে দূর করতে সকলের একজোট হয়ে কাজ করা প্রয়োজন ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1617656 – এই লিঙ্কে ক্লিক করুন ।
    
    কোভিড - ১৯ মহামারীর সময় যক্ষ্মা আক্রান্ত রোগীদের নিরবচ্ছিন্ন চিকিৎসা পরিষেবা সুনিশ্চিত করতে রাজ্য ও কেন্দ্রশাসিত অঞ্চলগুলিকে চিঠি কেন্দ্রীয় স্বরাষ্ট্র মন্ত্রকের
    কেন্দ্রীয় স্বাস্থ্য ও পরিবার কল্যাণ মন্ত্রক জাতীয় যক্ষ্মা দূরীকরণ কর্মসূচির আওতায় যক্ষ্মা রোগীদের ডায়াগনোসিস ও চিকিৎসা পুরোদমে চালু রাখার জন্য রাজ্য ও কেন্দ্রশাসিত অঞ্চলগুলিকে চিঠি দিয়েছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1617835 – এই লিঙ্কে ক্লিক করুন ।
    
    কোভিড - ১৯ সংক্রমণ মোকাবিলা ও প্রতিরোধে বর্তমান পরিস্থিতির মূল্যায়ন এবং রাজ্যগুলির প্রয়াস আরও জোরদার করতে আন্তঃমন্ত্রক কেন্দ্রীয় দল গঠন করলো সরকার
    দেশের কয়েকটি জেলায় লকডাউন সম্পর্কিত নিষেধাজ্ঞা লঙ্ঘনের একাধিক খবর মিলেছে । এই সমস্ত ঘটনাগুলি কোভিড - ১৯ সংক্রমণের ঝুঁকি বাড়িয়েছে এবং স্বাস্থ্য ক্ষেত্রে গুরুতর সমস্যার সৃষ্টি করেছে । লকডাউন বিধি অমান্য করা জনস্বার্থ বিরোধী । দুর্ভাগ্যজনকভাবে যে সমস্ত ঘটনা ঘটেছে , তার মধ্যে রয়েছে – স্বাস্থ্য কর্মীদের ওপর আক্রমণ , পুলিশ কর্মীদের নিশানা করা , বাজারে সামাজিক দূরত্ব বিধি লঙ্ঘন , কোয়ারেন্টাইন সেন্টার স্থাপনে বিরোধিতা প্রভৃতি । কেন্দ্রীয় সরকার গুজরাটের জন্য ২টি এবং তেলেঙ্গানা , তামিলনাডু ও মহারাষ্ট্রের জন্য ১টি করে আন্তঃমন্ত্রক কেন্দ্রীয় দল গঠন করেছে । এই দলগুলি সরেজমিনে পরিস্থিতি খতিয়ে দেখে রাজ্য কর্তৃপক্ষগুলিকে সমস্যার সমাধানে প্রয়োজনীয় নির্দেশ দেবে । পরে , দলগুলি তাদের রিপোর্ট জনস্বার্থে কেন্দ্রীয় সরকারের কাছে জমা দেবে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1617834 – এই লিঙ্কে ক্লিক করুন ।
    
    প্রধানমন্ত্রী উজ্জ্বলা যোজনার সুবিধাভোগীদের বিনামূল্যে গ্যাস সিলিন্ডার সরবরাহে আরও গতি আনতে রাষ্ট্রায়ত্ত তেল বিপণন সংস্থাগুলির আধিকারিকদের নির্দেশ দিলেন শ্রী ধর্মেন্দ্র প্রধান
    কেন্দ্রীয় পেট্রোলিয়াম ও প্রকৃতিক গ্যাস মন্ত্রী শ্রী ধর্মেন্দ্র প্রধান প্রধানমন্ত্রী উজ্জ্বলা যোজনার সুফলভোগীদের বিনামূল্যে রান্নার গ্যাস সিলিন্ডার সরবরাহ আরও ত্বরান্বিত করতে সিলিন্ডার সরবরাহ ব্যবস্থার সঙ্গে যুক্ত সংশ্লিষ্ট সকল পক্ষকে আরও আন্তরিকতার সঙ্গে সুসংবদ্ধ উপায়ে সমগ্র প্রক্রিয়া সম্পন্ন করার আহ্বান জানিয়েছেন । উল্লেখ করা যেতে পারে , এই যোজনার আওতায় ৮ কোটিরও বেশি সুলভোগী আগামী তিন মাস বিনামূল্যে তিনটি গ্যাস সিলিন্ডার পাবেন । তেল বিপণন সংস্থাগুলির জেলা নোডাল আধিকারিকদের সঙ্গে এক ভিডিও কনফারেন্সে শ্রী প্রধান বলেছেন , কোভিড - ১৯ জনিত অভূতপূর্ব সংকটের সময় সরকার দরিদ্র মানুষের স্বার্থে যে প্যাকেজের কথা ঘোষণা করেছে , বিনামূল্যে গ্যাস সিলিন্ডার বিতরণ তার অন্যতম গুরুত্বপূর্ণ একটি অঙ্গ । তিনি আরও জানান , এপ্রিল মাসের প্রথম তিন সপ্তাহে প্রায় ৪০ শতাংশ সুবিধাভোগী রান্নার গ্যাস সিলিন্ডার পেয়েছেন । জেলার নোডাল আধিকারিকদের তিনি গ্যাস সিলিন্ডার সরবরাহ আরও বাড়াতে অভিনব কৌশল গ্রহণের পরামর্শ দেন । প্রধানমন্ত্রী উজ্জ্বলা যোজনার সুফলভোগীরা গ্যাস সিলিন্ডার বিতরণের ক্ষেত্রে অগ্রাধিকার পেলেও সাধারণ গ্রাহক যাতে কোনোভাবেই ক্ষতিগ্রস্ত না হন , সেই বিষয়টি সুনিশ্চিত করতে তিনি আধিকারিকদের নির্দেশ দিয়েছেন ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1617576 – এই লিঙ্কে ক্লিক করুন ।
    
    কেন্দ্রীয় কৃষি মন্ত্রী কৃষি গবেষণা ও শিক্ষা দপ্তরের কাজকর্ম পর্যালোচনা করেছেন
    কেন্দ্রীয় কৃষি ও কৃষক কল্যাণ মন্ত্রী শ্রী নরেন্দ্র সিং তোমর এক বৈঠকে কৃষি গবেষণা ও শিক্ষা দপ্তরের পাশাপাশি , ভারতীয় কৃষি গবেষণা পর্ষদের কাজকর্ম পর্যালোচনা করেছেন । তিনি কৃষি গবেষণা পর্ষদ এবং কৃষি বিজ্ঞান কেন্দ্রগুলির নেটওয়ার্কের মাধ্যমে আরও বেশি সংখ্যক কৃষকের কাছে আধুনিক প্রযুক্তি পৌঁছে দেওয়ার ওপর জোর দিয়েছেন ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1617642 – এই লিঙ্কে ক্লিক করুন ।


    
    লকডাউন শুরু হওয়ার সময় থেকে কৃষি বাজারগুলির স্বাভাবিক কাজকর্ম দ্বিগুণ বেড়েছে
    দেশে ২ হাজার ৫৮৭টি প্রধান কৃষি বাজারের মধ্যে ১ হাজার ৯১টি বাজার গত ২৬শে মার্চ লকডাউন ডাউন শুরু হওয়ার পর থেকেই চালু রয়েছে । কৃষি বাজারের সংখ্যা ধীরে ধীরে বেড়ে ২১শে এপ্রিল পর্যন্ত সময়ে দাঁড়িয়েছে ২ হাজার ৬৯ । এই বাজারগুলিতে আলু , পেঁয়াজ , টমেটো প্রভৃতি শাক - সব্জির যোগান বেড়েছে যথাক্রমে ৬২২ শতাংশ , ১৮৭ শতাংশ এবং ২১০ শতাংশ ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1617594 – এই লিঙ্কে ক্লিক করুন ।
    
    ভারতীয় খাদ্য নিগম খাদ্যশস্যের রেক বোঝাইয়ে নতুন মাপকাঠি স্থাপন করেছে
    ভারতীয় খাদ্য নিগম গত ২২শে এপ্রিল ১০২টি পণ্য বোঝাই ট্রেনে প্রায় ২ . ৮ লক্ষ মেট্রিক টন খাদ্য সামগ্রী বোঝাই করে নতুন মাইলফলক স্থাপন করেছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1617535 – এই লিঙ্কে ক্লিক করুন ।
    
    প্রতিরক্ষা মন্ত্রী সেনাবাহিনীর তিন শাখার অভিযান পরিচালনা এবং কোভিড - ১৯ সংক্রান্ত প্রস্তুতি খতিয়ে দেখলেন
    প্রতিরক্ষা মন্ত্রী শ্রী রাজনাথ সিং ভিডিও কনফারেন্সের মাধ্যমে তিন বাহিনীর প্রধানদের সঙ্গে কোভিড - ১৯ মোকাবিলায় গৃহীত ব্যবস্থাগুলির পাশাপাশি , অভিযান পরিচালনাগত প্রস্তুতি খতিয়ে দেখেছেন । কোভিড - ১৯ মোকাবিলায় স্থানীয় অসামরিক প্রশাসনগুলিকে সাহায্য করার জন্য সেনাবাহিনীর ভূমিকার প্রশংসা করেন । শ্রী সিং আশা প্রকাশ করেন , কোভিড - ১৯ এর বিরুদ্ধে লড়াই চালানোর পাশাপাশি , অভিযান পরিচালনাগত প্রস্তুতিও সেনাবাহিনী সুনিশ্চিত করবে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1617808 – এই লিঙ্কে ক্লিক করুন ।
    
    স্বরাষ্ট্র মন্ত্রকের সাইন অন / সাইন অফ সংক্রান্ত আদর্শ কার্যপরিচালন বিধির প্রেক্ষিতে জার্মানির একটি ক্রুজ জাহাজ থেকে ১৪৫ জন ভারতীয় নাগরিক মুম্বাই বন্দরে পৌঁছেছেন
    কেন্দ্রীয় স্বরাষ্ট্র মন্ত্রকের পক্ষ থেকে ভারতীয় নাবিকদের জন্য সাইন অন এবং সাইন অফ আদর্শ কার্যপরিচালন বিধি জারির পর প্রথমবার জার্মানির একটি ক্রুজ জাহাজের ১৪৫ জন ভারতীয় নাবিক মুম্বাই বন্দরে এসে পৌঁছেছেন ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1617583 – এই লিঙ্কে ক্লিক করুন ।
    
    প্রধানমন্ত্রীর সঙ্গে টেলিফোনে সিঙ্গাপুরের প্রধানমন্ত্রীর কথা
    দুই নেতা আজ কোভিড - ১৯ মহামারীর প্রেক্ষিতে স্বাস্থ্য ও আর্থিক ক্ষেত্রে উদ্ভূত চ্যালেঞ্জগুলি নিয়ে মতবিনিময় করেন । উভয় নেতা একে অপরকে নিজেদের দেশের মহামারী মোকাবিলায় গৃহীত পদক্ষেপগুলি সম্পর্কে অবহিত করেন । ভারতের প্রধানমন্ত্রী সেদেশকে চিকিৎসা সামগ্রী সহ অন্যান্য অত্যাবশ্যক সামগ্রী সরবরাহে সবরকম সহযোগিতার আশ্বাস দেন ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1617755 – এই লিঙ্কে ক্লিক করুন ।
    
    কোভিড - ১৯ সঙ্কটকালে বিমান পরিবহণ ক্ষেত্রের সঙ্গে যুক্ত পেশাদার ও সংশ্লিষ্ট সবপক্ষের ভূমিকার প্রশংসা করলেন শ্রী হরদীপ সিং পুরী
    কেন্দ্রীয় অসামরিক বিমান পরিবহণ মন্ত্রী শ্রী হরদিপ সিং পুরী কোভিড - ১৯ মোকাবিলায় জীবনদায়ী চিকিৎসাগত ও অত্যাবশ্যক সামগ্রী সরবরাহ করে অসামরিক বিমান পরিবহণ ক্ষেত্রের সঙ্গে যুক্ত পেশাদার ব্যক্তি ও সংশ্লিষ্ট সবপক্ষের ভূমিকার প্রশংসা করেছেন । আজ এক ট্যুইটে শ্রী পুরী বলেছেন , লাইফলাইন উড়ান পরিষেবার বিমানগুলি আজ পর্যন্ত আকাশপথে ৩ লক্ষ ৪৩ হাজার কিলোমিটারেরও বেশি পথ পাড়ি দিয়েছে । এছাড়াও , ৩৪৭টি বিমান পরিষেবার মাধ্যমে ৫৯১ টনেরও বেশি অত্যাবশ্যক সামগ্রী পরিবহণ করা হয়েছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1617848 – এই লিঙ্কে ক্লিক করুন ।
    
    কোভিড – সংক্রমণ দূরীকরণ , কোভিড সংক্রমণ দূরীকরণে বারাণসীতে বিশেষ দ্রোণের ব্যবহার
    বারাণসীতে দ্রোণের ব্যবহার সম্প্রতি শুরু হয়েছে । যে বিশেষজ্ঞ দল এই দ্রোণ পরিচালনার দায়িত্বে রয়েছে , তারা দেশের অন্যান্য শহরগুলিতেও এ ধরনের দ্রোণ ব্যবহারের পরিকল্পনা করছে । কোভিড - ১৯ এর বিরুদ্ধে ভারতীয় কর্তৃপক্ষগুলির লড়াইয়ে আরও মদত যোগাতেই প্রযুক্তি - ভিত্তিক এই উদ্যোগ ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1617537 – এই লিঙ্কে ক্লিক করুন ।
    
    বিশ্ব পুস্তক এবং কপিরাইট দিবস উপলক্ষে মানবসম্পদ উন্নয়ন মন্ত্রী কোভিড পরবর্তী সময়ে প্রকাশনা ক্ষেত্রের পরিস্থিতি নিয়ে এক ওয়েবইনারে অংশ নিলেন
    বিশ্ব পুস্তক ও কপিরাইট দিবস উপলক্ষে সকলকে শুভেচ্ছা জানিয়ে কেন্দ্রীয় মানবসম্পদ উন্নয়ন মন্ত্রী বলেছেন , ভারত জ্ঞান - ভিত্তিক এক মহা শক্তিধর দেশ । প্রাচীন বিশ্ববিদ্যালয় , প্রাচীন জ্ঞান এবং প্রাচীন গ্রন্থের এক সমৃদ্ধ ভান্ডার হিসাবে ভারত অতীত ও ভবিষ্যতের মধ্যে যোগসূত্র স্থাপনের এক সেতু হয়ে উঠেছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1617581 – এই লিঙ্কে ক্লিক করুন ।
    
    কেন্দ্রীয় মানবসম্পদ উন্নয়ন মন্ত্রী বিশ্ব পুস্তক দিবসে # মাইবুকমাইফ্রেন্ড অভিযানের সূচনা করলেন
    বিস্তারিত বিবরণের জন্য https://pib.gov.in/PressReleseDetail.aspx?PRID=1617565 – এই লিঙ্কে ক্লিক করুন ।
    
    শ্রী গড়করি সমস্ত ক্ষুদ্র ও মাঝারি শিল্প সংস্থাগুলিকে পুনরায় কাজ শুরুর সময় যাবতীয় স্বাস্থ্য সংক্রান্ত আগাম সতর্কতা মেনে চলার আহ্বান জানালেন
    কেন্দ্রীয় ক্ষুদ্র ও মাঝারি শিল্পোদ্যোগ মন্ত্রী শ্রী নীতিন গড়করি বণিকসভা ভারত চেম্বার অফ কমার্স , বিভিন্ন ক্ষেত্রের প্রতিনিধি , সংবাদ মাধ্যম ও সংশ্লিষ্ট অন্যান্য পক্ষের সঙ্গে ভিডিও কনফারেন্সে এক বৈঠকে শিল্প সংস্থাগুলিকে পুনরায় কাজ শুরু করার সময় স্বাস্থ্য সংক্রান্ত আগাম যাবতীয় সতর্কতা অবলম্বনের পরামর্শ দেন । শ্রী গড়করির সঙ্গে এই ভিডিও কনফারেন্সে বিভিন্ন ক্ষেত্রের প্রতিনিধিরা যে সমস্ত সমস্যার সম্মুখীন হচ্ছেন , সে সম্পর্কে তাঁকে অবহিত করেন ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1617551 – এই লিঙ্কে ক্লিক করুন ।
    
    ডিওপিটি - র অনলাইন করোনা কোর্সে ২ লক্ষ ৯০ হাজারেরও বেশি প্রশিক্ষণ কোর্স রয়েছে এবং এই কোর্স চালু হওয়ার দু ’ সপ্তাহের মধ্যে ১ লক্ষ ৮৩ হাজার ব্যক্তি যুক্ত হয়েছেন : ডঃ জিতেন্দ্র সিং
    ডঃ জিতেন্দ্র সিং জানিয়েছেন , এক অভিনব পরীক্ষা - নিরীক্ষার অঙ্গ হিসাবে সম্ভবত এই প্রথমবার ডিওপিটি করোনা মোকাবিলার কাজে যুক্ত ব্যক্তিদের ক্ষমতায়নে যে অভিনব প্রশিক্ষণ কোর্স চালু করেছে , তাতে ব্যাপক সাড়া মিলেছে । অনলাইন এই প্রশিক্ষণ ব্যবস্থায় কোভিড মহামারী মোকাবিলায় যাবতীয় তথ্য দিয়ে প্রশিক্ষণরতদের সমৃদ্ধ করে তোলা হচ্ছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1617562 – এই লিঙ্কে ক্লিক করুন ।
    
    কোভিড - ১৯ মোকাবিলায় জম্মু ও কাশ্মীরের প্রস্তুতি খতিয়ে দেখলেন ডঃ জিতেন্দ্র সিং
    প্রধানমন্ত্রীর কার্যালয়ের প্রতিমন্ত্রী ডঃ জিতেন্দ্র সিং আজ কোভিড - ১৯ সংক্রমণ মোকাবিলায় জম্মু ও কাশ্মীরের প্রস্তুতি পর্যালোচনা করে দেখেছেন । ভিডিও কনফারেন্সে এই পর্যালোচনা বৈঠকে জম্মু ও কাশ্মীরের উচ্চ পদস্থ আধিকারিকরা ছাড়াও সরকারি মেডিকেল কলেজ ও প্রতিষ্ঠানগুলির প্রধানরা উপস্থিত ছিলেন ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1617733 – এই লিঙ্কে ক্লিক করুন ।
    
    ভারতে পে - রোল সংক্রান্ত প্রতিবেদন – প্রথা মাফিক এক কর্মসংস্থানমূলক আভাস
    বিস্তারিত বিবরণের জন্য https://pib.gov.in/PressReleseDetail.aspx?PRID=1617728 – এই লিঙ্কে ক্লিক করুন ।
    
    আয়ুষ চিকিৎসা পদ্ধতির মাধ্যমে কোভিড - ১৯ এর সমাধান সূত্রের অনুসন্ধান
    আয়ুষ মন্ত্রক কোভিড - ১৯ এর চিকিৎসাগত রোগ উপশম ব্যবস্থায় প্রয়োজনীয় ওষুধপত্র ও পদ্ধতি প্রভাব বিশ্লেষণে স্বল্পমেয়াদী গবেষণাধর্মী প্রয়াসগুলিতে সহায়তার জন্য এক ব্যবস্থার কথা ঘোষণা করেছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1617726 – এই লিঙ্কে ক্লিক করুন ।
    
    কোভিড - ১৯ সঙ্কটের সময় মানুষের সেবার জন্য ডাকবিভাগকে তাঁদের আন্তরিক প্রয়াস অব্যাহত রাখতে বললেন শ্রী সঞ্জয় ধোত্রে
    কেন্দ্রীয় যোগাযোগ প্রতিমন্ত্রী শ্রী সঞ্জয় ধোত্রে ভিডিও কনফারেন্সের মাধ্যমে ডাকবিভাগের উদ্যোগগুলির পর্যালোচনা করেছেন । ডাকবিভাগের বিভিন্ন উদ্যোগের প্রশংসা করে শ্রী ধোত্রে সামাজিক দূরত্ব বজায় রেখে দেশের সেবায় আরও ব্রতী হওয়ার আহ্বান জানান । শ্রী ধোত্রে আরও বলেন , বিভিন্ন সরকারি দপ্তর ডাকবিভাগের পরিষেবা ব্যবস্থার সুবিধা গ্রহণ করতে পারে । তাই , দপ্তরের মধ্যে আরও সমন্বয় বাড়ানোর প্রয়োজন । আধার উপযোগী পেমেন্ট ব্যবস্থার কথা উল্লেখ করে মন্ত্রী বলেন , ডাকবিভাগকে আর্থিক পরিষেবা পৌঁছে দেওয়ার ক্ষেত্রে এ ধরনের পদ্ধতিকে গ্রাহকদের মধ্যে আরও বেশি জনপ্রিয় করে তুলতে হবে । সেই সঙ্গে , ডাক ডিভিশনগুলিকে গ্রাহকের বাড়িতে আর্থিক সুবিধা পৌঁছে দেওয়ার জন্য জেলাশাসক ও রাজ্য প্রশাসনের সঙ্গে সমন্বয় বৃদ্ধি করতে হবে । শ্রী ধোত্রে আরও জানান , কোভিড সংক্রামিত এলাকাগুলি বাদ দিয়ে দেশের বাকি অংশে অধিকাংশ ডাকঘর চালু রয়েছে । কোভিড - ১৯ সংক্রান্ত অত্যাবশ্যক পরিষবা প্রদানে গুরুত্ব দেওয়া হচ্ছে । তিনি আরও জানান , লকডাউন চলাকালীন সময় গত ২০শে এপ্রিল পর্যন্ত ১ কোটি ৮০ লক্ষ ডাকঘর সেভিংস ব্যাঙ্ক লেনদেনের পরিমাণ ছিল ২৮ হাজার কোটি টাকা । এছাড়াও , ৪ লক্ষ ৩০ হাজার এটিএম লেনদেনে ১৩৫ কোটি টাকা তোলা হয়েছে । আধার - ভিত্তিক পেমেন্ট ব্যবস্থা , বিশেষ করে গ্রামাঞ্চলে বয়স্ক ব্যক্তি , দিব্যাঙ্গজন ও পেনশন - প্রাপকদের কাছে অত্যন্ত উপযোগী হয়েছে । এমনকি , ৫২ লক্ষ প্রত্যক্ষ সুবিধা হস্তান্তর ব্যবস্থায় ৪৮০ কোটি টাকা হস্তান্তরিত করা হয়েছে । লকডাউনের সময় ওষুধপত্র পাওয়ার ক্ষেত্রে কোনও ব্যক্তি যাতে সমস্যার সম্মুখীন না হন , তার জন্য ডাকবিভাগের সমস্ত কর্মীকে সংবেদনশীল করে তোলা হয়েছে । পশ্চিমবঙ্গ সহ আরও কয়েকটি রাজ্যে ডাক ইউনিটগুলি ইন্ডিয়ান ড্রাগ ম্যানুফ্যাকচারার্স অ্যাসোসিয়েশনের সঙ্গে চুক্তি স্বাক্ষর করেছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1617729 – এই লিঙ্কে ক্লিক করুন ।

    

    
    পিআইবি ’ র আঞ্চলিক কার্যালয় থেকে প্রাপ্ত তথ্য


    
    · চন্ডীগড় : ফলমূল ও শাক - সব্জি , খবরের কাগজ , পাউরুটি এবং দুধ সহ অন্যান্য বিক্রেতাদের স্বাস্থ্য পরীক্ষা করা হয়েছে এবং প্রয়োজনীয় সুরক্ষামূলক সামগ্রী দেওয়া হয়েছে । প্রধানমন্ত্রী গরিব কল্যাণ অন্ন যোজনার আওতায় গম ও ডালশস্যের বিতরণ সুবিন্যস্ত করা হয়েছে , যাতে সামাজিক দূরত্ব বিধি বজায় রেখে বন্টন প্রক্রিয়া পরিচালনা করা যায় ।
    
    · পাঞ্জাব : করোনা ভাইরাস প্রতিরোধের প্রয়াস আরও জোরদার করতে রাজ্য সরকার আজ কৃষকদের জন্য নির্দেশিকা জারি করেছে , যাতে মহামারী প্রতিরোধে কৃষি কাজের সময় সুরক্ষা ব্যবস্থা নিশ্চিত করা যায় । রাজ্যের বিভিন্ন বাজার থেকে গম সংগ্রহ প্রক্রিয়া সুষ্ঠুভাবে সম্পন্ন করতে রাজ্য সরকার ৩ হাজার ১৯৫ জন প্রাক্তন সেনাকর্মীকে কাজে লাগিয়েছে ।
    
    · হরিয়ানা : রাজ্যের মুখ্যমন্ত্রী রমজান উদযাপনের জন্য মুসলিমদের বাড়িতে থেকেই সামাজিক দূরত্ব বজায় রেখে অনুষ্ঠান আয়োজনের আবেদন জানিয়েছেন । হরিয়ানা ওয়্যার হাউসিং নিগম ৫ হাজার ৬১৮ জন কৃষকের ব্যাঙ্ক অ্যাকাউন্টে সরিষা সংগ্রহ বাবদ ৫৩ কোটি ৪৮ লক্ষ টাকা হস্তান্তরিত করেছে ।
    
    · হিমাচল প্রদেশ : রাজ্যের মুখ্যমন্ত্রী হাসপাতালগুলিতে পিপিই কিট , মাস্ক ও ভেন্টিলেটরের যোগান সুনিশ্চিত করার জন্য আধিকারিকদের নির্দেশ দিয়েছেন । কেন্দ্রীয় আয়ুষ মন্ত্রকের নীতি - নির্দেশিকাগুলি মেনে চলার জন্য তিনি রাজ্যবাসীকে আবেদন জানিয়েছেন এবং রোগ - প্রতিরোধক ক্ষমতা বাড়ানোর উপায় জানতে আরোগ্য সেতু অ্যাপ ডাউনলোড করার পরামর্শ দিয়েছেন ।
    
    · কেরল : কেরল হাইকোর্ট আজ জানিয়েছে , দেশ জুড়ে লকডাউনের সময় কোভিড মহামারীর প্রেক্ষিতে প্রবাসী ভারতীয়দের দেশে ফিরিয়ে আনার ব্যাপারে কেন্দ্রকে কোনও রকম নির্দেশ তারা দিতে পারে না । কোজিকোড় পুর হাসপাতালে আজ এক চার মাস বয়সী শিশুর কোভিড - ১৯ চিকিৎসা চলাকালীন মৃত্যু হয়েছে । আরও একজন কেরলবাসী আজ দুবাইয়ে মারা গেছেন । রাজ্যে মোট আক্রান্তের সংখ্যা ৪৪৭ । সুস্থ হয়েছেন ৩১৬ জন । নিশ্চিত করোনায় আক্রান্তের সংখ্যা ১২৮ ।
    
    · তামিলনাডু : মুখ্যমন্ত্রী চেন্নাই , মাদুরাই ও কোয়েম্বাটোরে চার দিন সম্পূর্ণ লকডাউনের কথা ঘোষণা করেছে । চেন্নাই পুর নিগম দশম শ্রেণীর ছাত্রছাত্রীদের জন্য অনলাইন ক্লাস চালু করবে । রাজ্যে কোভিড আক্রান্তের সংখ্যা এখনও পর্যন্ত ১ হাজার ৬৮৩ । মৃত্যু হয়েছে ২০ জনের , ৭৫২ জন সুস্থ হয়ে ছাড়া পেয়েছেন ।
    
    · কর্ণাটক : আজ রাজ্যে আরও ১৮ জনের আক্রান্তের খবর মিলেছে । রাজ্যে মোট আক্রান্তের সংখ্যা ৪৬৩ । এখনও পর্যন্ত ১৮ জনের মৃত্যু হয়েছে । ছাড়া পেয়েছেন ১৫০ জন ।
    
    · অন্ধ্রপ্রদেশ : রাজ্যের মুখ্যমন্ত্রী স্বনির্ভর গোষ্ঠীর প্রায় ১ কোটি মহিলার জন্য আর্থিক সুবিধার্থে সুদ ছাড়াই ঋণ সহায়তার কথা ঘোষণা করেছে । রাজ্যে গত ২৪ ঘন্টায় ৬২ জন নতুন করে আক্রান্ত হয়েছে । এর ফলে , নিশ্চিত করোনায় আক্রান্তের সংখ্যা বেড়ে হয়েছে ৯৯৫ । সুস্থ হয়েছেন ১৪৫ জন , মৃত্যু হয়েছে ২৯ জনের ।
    
    · তেলেঙ্গানা : সাধারণ মানুষের মধ্যে করোনা ভাইরাসের সংক্রমণ মূল্যায়নে আইসিএমআর রাজ্যে র ‍ ্যাপিড অ্যান্টিবডি টেস্টের সিদ্ধান্ত নিয়েছে । হায়দরাবাদ - ভিত্তিক একটি সংস্থা কোভিড - ১৯ রোগীদের ইমিউনোগ্লুবিন চিকিৎসার জন্য কেন্দ্রীয় সরকারের কাছ থেকে ওষুধ তৈরির প্রয়োজনীয় অনুমতি পেয়েছে । রাজ্যে আক্রান্তের সংখ্যা এখন ৯৭০ । সুস্থ হয়েছেন ২৬২ জন ।
    
    · আসাম : রাজ্যের হোজাই পুলিশ প্রকাশ্য - স্থানে মাস্ক না পরার জন্য ২২ জনকে আটক করেছে ।
    
    · মিজোরাম : রাজ্যের উদ্যান পালন দপ্তর কৃষকদের মধ্যে বিনামূল্যে শাক - সব্জির বীজ বিতরণ করেছে ।
    
    · নাগাল্যান্ড : কোহিমা ইন্সটিটিউট অফ হেলথ অ্যান্ড ফ্যামিলি ওয়েলফেয়ার সেন্টারকে রাজ্যের বাইরে আটকে পড়া নাগা ছাত্রছাত্রী ও নাগরিকদের জন্য অবজারভেশন সেন্টারে পরিণত করেছে ।
    
    · সিকিম : রাজ্যের পশ্চিম জেলার কৃষকরা লকডাউনের সময় ১৫০ মেট্রিক টন টাটকা শাক - সব্জি সরবরাহ করেছে ।
    
    · ত্রিপুরা : রাজ্যের মুখ্যমন্ত্রী ত্রিপুরাকে করোনা মুক্ত করার জন্য স্বাস্থ্য কর্মী ও সাধারণ মানুষকে ধন্যবাদ দিয়েছেন । কোভিড - ১৯ মোকাবিলায় সামাজিক দূরত্ব বজায় রাখার ওপর গুরুত্ব দিয়েছেন তিনি ।
    
    · মহারাষ্ট্র : মুম্বাইয়ে একদিনে সর্বোচ্চ ৫২২টি আক্রান্তের খবর মেলায় একদিন পর রাজ্যের স্বাস্থ্য দপ্তরের আধিকারিকরা জানিয়েছেন , মানুষের সঙ্গে মানুষের ব্যাপক যোগাযোগ এবং প্রবল ঝুঁকি রয়েছে , এমন ব্যক্তিদের কোয়ারেন্টাইনে নিয়ে যাওয়ার সময় তাঁদের সংস্পর্শে আসার দরুণ মুম্বাই শহরে আক্রান্তের সংখ্যা বেড়েছে । গত ২৩শে এপ্রিল পর্যন্ত মহারাষ্ট্রে ৯৬ হাজারেরও বেশি নমুনা পরীক্ষা করা হয়েছে , যার মধ্যে ৫৫ হাজার নমুনা পরীক্ষাই হয়েছে কেবল মুম্বাই থেকে আসা নমুনাগুলির ।
    
    · গুজরাট : রাজ্য সরকার নমুনা পরীক্ষার হার বাড়ানোর সিদ্ধান্ত নিয়েছে । বর্তমানে রাজ্যে ৩ হাজারেরও বেশি নমুনা পরীক্ষা করা হয়েছে , যা ধীরে ধীরে বাড়ানোর পরিকল্পনা রয়েছে । গান্ধীনগরের আরও একটি ল্যাবরেটরিতে কোভিড - ১৯ নমুনা পরীক্ষার অনুমতি দেওয়া হয়েছে । রাজ্যে এখনও পর্যন্ত নিশ্চিত করোনায় আক্রান্তের সংখ্যা ২ হাজার ৬২৪ ।
    
    · রাজস্থান : রাজ্যে কোভিড - ১৯ আক্রান্তের সংখ্যা বেড়ে ২ হাজার হয়েছে । আজ আরও ৩৬ জনের নমুনা পরীক্ষায় করোনার উপস্থিতির প্রমাণ মিলেছে । জয়পুরে আজ আরও ১৩ জনের নমুনায় নিশ্চিত করোনার প্রমাণ মেলায় আক্রান্তের সংখ্যা বেড়ে হয়েছে ৭৫৩ । কোটা থেকে আরও ১৮ জনের এবং ভরতপুর থেকে ১ জনের নতুন করে আক্রান্তের খবর পাওয়া গেছে ।
    
    
    
    
    
    CG/BD/SB

    
    
    (Release ID: 1618013) Visitor Counter : 71
    
    
      Read this release in: English , Urdu , Hindi , Marathi , Assamese , Punjabi , Gujarati , Tamil , Telugu , Kannada , Malayalam