      স্বরাষ্ট্র মন্ত্রক

      কোভিড-১৯ মহামারীর জেরে রাজ্য বা কেন্দ্রশাসিত অঞ্চলগুলিতে আটকে পড়া ভিনরাজ্যের শ্রমিকদের চলাফেরার নিয়মবিধি (এসওপি)
      
      ভিনরাজ্যের শ্রমিকরা যে সব রাজ্য বা কেন্দ্রশাসিত অঞ্চলে আটকে রয়েছেন তার বাইরে বেরোতে পারবেন না

      Posted On: 19 APR 2020 3:37PM by PIB Kolkata

    নতুন দিল্লি, ১৯ এপ্রিল ২০২০


    

    কোভিড-১৯ ভাইরাস ছড়িয়ে পড়ার কারণে শিল্প, কৃষি, নির্মাণ ও অন্যান্য ক্ষেত্রে নিযুক্ত কর্মীদের, তাদের কর্মক্ষেত্র থেকে সরিয়ে নিয়ে এসে সংশ্লিষ্ট রাজ্য বা কেন্দ্রশাসিত সরকার পরিচালিত ত্রাণ / আশ্রয় শিবিরগুলিতে রাখা হয়েছে। ২০ শে এপ্রিল, ২০২০ থেকে সংশোধিত নির্দেশিকায় কনটেনমেন্ট জোনগুলির বাইরে অতিরিক্ত নতুন কার্যক্রমের অনুমতি দেওয়ায় এই শ্রমিকরা শিল্প, উৎপাদন, নির্মাণ, কৃষিকাজ এবং মনরেগা প্রকল্পের কাজে অংশ নিতে পারবেন।
    
    ২০২০-র ২৯ শে মার্চ, ১৫ ই এপ্রিল, এবং ১৬ই এপ্রিলে জারি হওয়া স্বরাষ্ট্র মন্ত্রকের পূর্ববর্তী নির্দেশের পর সরকার পুনরায় রাজ্য বা কেন্দ্রশাসিত অঞ্চলগুলিতে আটকে পড়া শ্রমিকদের চলাচলের জন্য একটি স্ট্যান্ডার্ড অপারেটিং প্রোটোকল (এসওপি) মন্ত্রক / বিভাগগুলিকে পাঠিয়েছে। রাজ্য তথা কেন্দ্রশাসিত অঞ্চলগুলির প্রশাসনকে তা কঠোরভাবে মেনে চলার নির্দেশ দেওয়া হয়েছে।


    
    
    রাজ্য বা কেন্দ্রশাসিত অঞ্চলগুলির মধ্যে শ্রমিকদের চলাচলের সুবিধার্থে যে নির্দেশিকা জারি করা হয়েছে তার মধ্যে রয়েছে :


    
    • বর্তমানে রাজ্য বা কেন্দ্রশাসিত অঞ্চলগুলিতে ত্রাণ / আশ্রয় শিবিরে বাস করা ভিনরাজ্যের শ্রমিকদের স্থানীয় কর্তৃপক্ষের কাছে নিবন্ধিকরণ করতে হবে ।বিভিন্ন ধরণের কাজে তাদেরকে কিভাবে যুক্ত করা যায় তার জন্য স্কিল ম্যাপিং করা বাঞ্ছনীয়।
    
    • এক্ষেত্রে, যে সমস্ত ভিনরাজ্যের শ্রমিক বর্তমানে যে যে রাজ্যে রয়েছেন, ঐ রাজ্যের মধ্যে তারা যদি কাজের জায়গায় ফিরে যেতে চান, তাহলে তাদের স্ক্রীনিং করা হবে এবং যাদের দেহে কোনও লক্ষণ নেই তাদেরকে কাজের জায়গায় নিয়ে যাওয়ার ব্যবস্থা করতে হবে।
    
    • বিশেষভাবে উল্লেখযোগ্য যে এই সমস্ত শ্রমিক বর্তমানে যে রাজ্য বা কেন্দ্রশাসিত অঞ্চলগুলিতে রয়েছেন তাদেরকে ওই রাজ্য বা কেন্দ্রশাসিত অঞ্চলগুলির বাইরে যেতে দেওয়া হবে না।
    
    • বাসে যাতায়াতের সময়, তারা যেন নিরাপদ সামাজিক দূরত্বের নিয়মগুলি অনুসরণ করেন তা নিশ্চিত করতে হবে এবং পরিবহণের জন্য ব্যবহৃত বাসগুলিকে স্বাস্থ্য কর্তৃপক্ষের নির্দেশিকা অনুসারে জীবাণুমুক্ত করতে হবে।
    
    • ১৫ এপ্রিল, ২০২০ -তে জারি করা সংশোধিত নির্দেশিকার অধীনে কোভিড-১৯ প্রতিহত করার জন্য নির্দেশগুলি কঠোরভাবে মেনে চলতে হবে।
    
    • স্থানীয় কর্তৃপক্ষ শ্রমিকদের যাত্রার সময়কালে খাদ্য ও জল ইত্যাদি সরবরাহ করবে।

    

    CG/TG

    
    
    (Release ID: 1616194) Visitor Counter : 21
    
    
      Read this release in: Punjabi , English , Urdu , Marathi , Hindi , Assamese , Gujarati , Odia , Tamil , Telugu , Kannada , Malayalam