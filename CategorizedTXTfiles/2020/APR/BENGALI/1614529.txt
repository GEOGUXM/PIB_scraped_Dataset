      সারওরসায়নমন্ত্রক

      জাতীয় স্তরে কোভিড -১৯ মোকাবিলায় লকডাউন সত্ত্বেও ন্যাশনাল ফার্টিলাইজার্স লিমিটেড- এনএফএল ১০০শতাংশ সার উৎপাদন করে কৃষকদের কাছে সরবরাহ করার বিষয়টি সুনিশ্চিত করেছে
      Posted On: 14 APR 2020 3:31PM by PIB Kolkata


    নতুন দিল্লি, ১৪ এপ্রিল ২০২০


    

    ভারত সরকারের রাসায়নিক ও সার মন্ত্রকের, অধীনে একটি শীর্ষস্থানীয় সার কোম্পানী, ন্যাশনাল ফার্টিলাইজার্স লিমিটেড- এনএফএল কৃষকদের ১০০শতাংশ সার সরবরাহ নিশ্চিত করেছে।
    
    এনএফএল এর চেয়ারম্যান ও ম্যানেজিং ডিরেক্টর শ্রী মনোজ মিশ্র জানিয়েছেন নাঙ্গল, ভান্তিডা, পানিপত এবং বিজয়পুরের দুটি ইউনিটে উৎপাদনের কাজ পুরোদমে চলছে। এই পাঁচটি প্লান্টে দৈনিক ভিত্তিতে ১১ হাজার মেট্রিক টনেরও বেশি সার উৎপাদন হচ্ছে এবং এগুলি নিয়মিত বাজারে পাঠানো হচ্ছে।
    
    কঠিন সময়ে এনএফএলের এই প্লান্টগুলিতে সর্বোত্তম পর্যায়ে উৎপাদনের বিষয়টি একটি বিশেষ সাফল্যের দিক নির্দেশ করছে, বিশেষত এটি দেশের কৃষক সম্প্রদায়ের প্রতি সরকারের প্রতিশ্রুতি পূরণ করছে।
    
    সরকার, অত্যাবশ্যকীয় পণ্য আইনের আওতায় দেশে সার কারখানায় উৎপাদনের অনুমতি দিয়েছে যাতে কৃষিক্ষেত্রে লকডাউনের আঁচ না পড়ে এবং আসন্ন খরিফ মরসুমে পর্যাপ্ত সার সরবরাহ করা সম্ভবপর হয়।
    
    কারখানাগুলিতে উৎপাদনের সময় কোভিড-১৯ মোকাবিলার অঙ্গ হিসেবে সব রকম সুরক্ষার ব্যবস্থা করা হয়েছে। এর জন্য বিশেষ টাস্ক ফোর্স গঠন করা হয়েছে। কারখানায় কর্মরত শ্রমিক এবং অন্যান্য সমস্ত কর্মীদের মাস্ক সরবরাহ করা হয়েছে। ঘন ঘন হাত ধোয়ার বিষয়টির দিকেও খেয়াল রাখা হয়।
    
    এনএফএলের কর্মীরা গরীব মানুষদের মধ্যে খাদ্য ও ওষুধের মতো প্রয়োজনীয় জিনিসপত্র বিতরণে সক্রিয় অংশ গ্রহণ করে করোনার ভাইরাসের বিস্তার রোধে সরকারের প্রয়াসে সহায়তা করছে। তারা তাদের এক মাসের বেতন প্রধানমন্ত্রীর কেয়ার্স তহবিলে দান করেছেন।

    

    CG/TG

    
    
    (Release ID: 1614529) Visitor Counter : 10
    
    
      Read this release in: English , Urdu , Marathi , Hindi , Punjabi , Gujarati , Odia , Tamil , Telugu , Kannada