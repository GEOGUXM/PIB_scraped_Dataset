      মানবসম্পদবিকাশমন্ত্রক

      কেন্দ্রীয় মানব সম্পদ উন্নয়ন মন্ত্রী কোভিড-১৯ পরিস্থিতিতে ওয়েবিনারের মাধ্যমে দেশজুড়ে অভিভাবকদের সঙ্গে বৈঠক করলেন
      Posted On: 27 APR 2020 6:46PM by PIB Kolkata


    নতুন দিল্লি, ২৭ এপ্রিল, ২০২০


    

    কেন্দ্রীয় মানব সম্পদ উন্নয়ন মন্ত্রী শ্রী রমেশ পোখরিয়াল নিশাঙ্ক আজ কোভিড-১৯-এর ফলে উদ্ভূত পরিস্থিতির মধ্যে দেশের বিভিন্ন প্রান্তের ছাত্র-ছাত্রীদের অভিভাবকদের সঙ্গে বৈঠক করেন। ওয়েবিনারের মাধ্যমে এই বৈঠকে মানব সম্পদ উন্নয়ন মন্ত্রী অনলাইনের মাধ্যমে নানা উদ্যোগের কথা জানান। তিনি বলেন, ছাত্র-ছাত্রীদের লেখাপড়ার বিষয়টি নিয়ে মন্ত্রক সবসময়ই ভাবনা-চিন্তা করে থাকে, একারণেই তারা যুদ্ধকালীন তত্পরতায় বিভিন্ন প্রকল্প হাতে নিয়েছে। এর ফলে, ৩৩ কোটি ছাত্র-ছাত্রী উপকৃত হচ্ছেন।
    
    মন্ত্রী এই অনুষ্ঠানে যোগ দেওয়ার জন্য অভিভাবকদের ধন্যবাদ জানান। তিনি বলেন, দেশ এখন এক অভূতপূর্ব সঙ্কটের মধ্য দিয়ে চলেছে।স্বভাবতঃই অভিভাবকরা তাঁদের সন্তানের ভবিষ্যত্ এবং পড়াশুনা নিয়ে চিন্তিত। শ্রী পোখরিয়াল বলেন, ছাত্র-ছাত্রীদের যথাযথ গুণমান সম্পন্ন লেখাপড়ার সুযোগ করে দিতে মন্ত্রক দায়বদ্ধ। বর্তমান পরিস্থিতিতে লেখাপড়ার জন্য ই-পাঠশালা, ন্যাশনাল রিপোজিটোরি অফ ওপেন এডুকেশনাল রিসোর্স,স্বয়ম, ডি.টি.এইচ. চ্যানেলস্বয়মপ্রভার মত নানা উদ্যোগ নেওয়া হয়েছে।


    
    মন্ত্রী জানান, অনলাইনে শিক্ষা ব্যবস্থাকে আরও শক্তিশালী করে তুলতে মন্ত্রক 'ভারত পড়ে' অনলাইন ক্যাম্পেন চালু করেছে। ১০ হাজারের বেশি পরামর্শ এখানে ছাত্র-ছাত্রী, অভিভাবক এবং শিক্ষক-শিক্ষিকারা পাঠিয়েছেন।


    
    মন্ত্রী `বিদ্যা দান ২.০' প্রকল্পের কথা উল্লেখ করেন। যেখানে মন্ত্রক- শিক্ষাবিদ এবং শিক্ষাপ্রতিষ্ঠানগুলির কাছ থেকে দেশের লেখাপড়া সংক্রান্ত বিভিন্ন তথ্য জানবেন।
    
    এই বৈঠকে অভিভাবকরা বেশকিছু গুরুত্বপূর্ণ প্রশ্ন করেন। মন্ত্রী এক প্রশ্নের জবাবে জানান, এন.সি.ই.আর.টি. প্রায় সব রাজ্যেই বই পাঠিয়ে দিয়েছে। দশম এবং দ্বাদশ শ্রেণীর সি.বি.এস.ই.-র পরীক্ষা কবে হবে সে ব্যাপারে পরে জানিয়ে দেওয়া হবে।


    
    লকডাউনের সময় ছাত্র-ছাত্রীরা ক্ষতির সম্মুখীন হয়েছে। কিভাবে এই পরিস্থিতি থেকে বেরিয়ে আসা যায় সে নিয়ে আলোচনা চলছে। ৮০ হাজারের বেশি ছাত্র-ছাত্রী বর্তমানে দীক্ষা প্ল্যাটফর্ম থেকে প্রশিক্ষণ নিচ্ছে। লকডাউনের ফলে এন.সি.ই.আর.টি. একটি বিকল্প বর্ষপঞ্জী তৈরী করেছে। তিনি জানান, রাজ্যগুলির শিক্ষামন্ত্রী এবং শিক্ষা সচিবদের থেকে আগামীকাল ভিডিও কনফারেন্সের মাধ্যমে তিনি তাঁদের বক্তব্য শুনবেন।
    
    শ্রী পোখরিয়াল এই ওয়েবিনারে যোগদানের জন্য অভিভাবকদের ধন্যবাদ জানান। তিনি সঙ্কটের এই সময়ে সকলকে লকডাউন এবং শারীরিক দূরত্ব বজায় রাখতে বলেন।


    

    
    CG/CB/AS

    
    
    (Release ID: 1618826) Visitor Counter : 10
    
    
      Read this release in: English , Urdu , Marathi , Hindi , Assamese , Punjabi , Gujarati , Odia , Tamil , Telugu , Kannada , Malayalam