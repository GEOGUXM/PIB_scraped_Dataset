      স্বাস্থ্যওপরিবারকল্যাণমন্ত্রক

      কোভিড নিয়ে সর্বশেষ তথ্য
      Posted On: 24 APR 2020 5:32PM by PIB Kolkata


    নতুন দিল্লি, ২৪ এপ্রিল, ২০২০


    কোভিড- ১৯ সংক্রমণ প্রতিরোধে, কৌশল নিরূপণে এবং ব্যবস্থাপনায় ভারত সরকার, রাজ্য ও কেন্দ্রশাসিত অঞ্চলগুলিকে সঙ্গে নিয়ে নির্দিষ্ট,স্বত:প্রণোদিত এবং অগ্রাধিকার ভিত্তিতে একাধিক পদক্ষেপ নিয়েছে। উচ্চপর্যায়ে প্রতিটি পদক্ষেপ নিয়মিত নজরদারি এবং পর্যালোচনা করা হচ্ছে।

    
    মাননীয় প্রধানমন্ত্রী শ্রী নরেন্দ্র মোদী আজ দেশের নানান অঞ্চলের পঞ্চায়েতের সরপঞ্চদের সঙ্গে ভিডিও কনফারেন্সের মাধ্যমে বর্তমান পরিস্থিতি নিয়ে আলোচনা করেন। পঞ্চায়েত প্রধান বা সরপঞ্চরা, লকডাউন বিধিনিষেধ মেনে চলতে তাঁদের উদ্যোগ এবং অভিজ্ঞতার কথা প্রধানমন্ত্রীর কাছে বিস্তারিত ভাবে ব্যাখ্যা করেন। মাননীয় প্রধানমন্ত্রী বলেন বর্তমানের এই সঙ্কটকাল থেকে আমরা যে সত্যিকারের শিক্ষা গ্রহন করছি তা আমাদেরস্বনির্ভর করে তুলতে এক বড়ো শিক্ষা। প্রধানমন্ত্রী দেশের সব পঞ্চায়েত গুলির কাছে আবেদন করেন যে শক্তিশালী পরিকাঠামো গড়ে তুলতে এবং সচেতনতা বাড়াতে করোনা গতিপথ চিহ্নিতকারী "আরোগ্য সেতু" এ্যাপটি সকলকে ডাউনলোড করতে হবে। এই এপ টির মাধ্যমে করোনা সংক্রমণ বিষয়ে খুব ভালো নজরদারি চালানো যাবে বলে প্রধানমন্ত্রী জানান।
    
    কেন্দ্রীয় স্বাস্থ্য ও পরিবার কল্যাণ মন্ত্রী ড:হর্ষ বর্ধন আজ ভিডিও কনফারেন্সের মাধ্যমে সব রাজ্যের স্বাস্থ্য মন্ত্রী ও স্বাস্থ্য সচিবদের সঙ্গে বর্তমান পরিস্থিতি পর্যালোচনা করেন। কোভিড- ১৯ সংক্রমণ মোকাবিলার প্রস্তুতি এবং এই বিষয়ে গ্রহন করা পদক্ষেপ নিয়ে আলোচনা করেন। মন্ত্রী, এখনো পর্যন্ত রাজ্যগুলির গৃহীত পদক্ষেপে সন্তোষ প্রকাশ করে ধন্যবাদ জানান। পাশাপাশি তিনি বলেন জেলা গুলির ওপর বিশেষ নজর দিতে হবে। কোনো জেলাতে সংক্রমণের হার বৃদ্ধি পেলে যেমন খবর দিতে হবে ঠিক তেমনই সুস্থ হয়ে ওঠা মানুষের সংখ্যা বৃদ্ধি পেলেও তা জানাতে হবে।


    
    ড:হর্ষ বর্ধন রাজ্যগুলির কাছে আবেদন জানান যে,বাড়ি বাড়ি গিয়ে সংক্রমণের বিষয়ে খোঁজ নিতে হবে,নজরদারি বাড়াতে হবে, প্রাথমিক ভাবে সংক্রমিত ব্যক্তিদের চিহ্নিত করে তাদের উপযুক্ত ও সময়মতন চিকিৎসা ব্যবস্থা করতে হবে। যাতে দেশে মৃত্যুহার না বাড়ে সেদিকে নজর দিতে হবে। করোনা সংক্রমণের বিরুদ্ধে লড়াইয়ে সামনের সারির যোদ্ধা চিকিৎসক ও নার্সদের হেনস্থার ঘটনা যাতে না ঘটে সে দিকে রাজ্যেরস্বাস্থ্য মন্ত্রীদের নজর দেওয়ার অনুরোধ জানান। একই সঙ্গে সুস্থ হয়ে ওঠা করোনা সংক্রমিত রোগীদের প্রতি যাতে কেউ বিরূপ আচরণ না করে,সেদিকেও লক্ষ্য রাখতে বলেছেন।


    
    এর আগে স্বাস্থ্য মন্ত্রী ড:হর্ষ বর্ধন বিশ্ব স্বাস্থ্য সংস্থা (হু)য়ের সদস্য দেশগুলির প্রতিনিধিদের সঙ্গে ভিডিও কনফারেন্সের মাধ্যমে আলোচনা করেন। কোভিড- ১৯ মোকাবিলায় ভারত এখনো পর্যন্ত যা পদক্ষেপ নিয়েছে তা তিনি ব্যাখ্যা করেন।


    
    উল্লেখ্য,আজ অবধি দেশের ১৫টি জেলায় যেখানে সংক্রমণের খবর পাওয়া গিয়েছিল, গত ২৮ দিনে আর নতুন করে সংক্রমণের খবর পাওয়া যায়নি। এই তালিকায় আরও তিনটি জেলা যোগ হয়েছে ; ছত্তিশগড়ের দুর্গ এবং রাজনন্দনগাওঁ ও মধ্যপ্রদেশের শিবপুরী।


    
    এছাড়াও দেশের ২৩টি রাজ্য ও কেন্দ্র শাসিত অঞ্চলের ৮০টি জেলা থেকে গত ১৪ দিনে নতুন করে সংক্রমণের খবর পাওয়া যায় নি।


    
    @CovidIndiaSeva টুইটার হ্যান্ডেলের সাহায্যে কোভিড- ১৯ সংক্রান্ত যাবতীয় সঠিক তথ্য মানুষের কাছে পৌছে দেওয়া হচ্ছে। এ বিষয়ে কোনো প্রশ্ন থাকলে তার উত্তরও চটজলদি পাওয়া যাচ্ছে।


    
    গতকাল অবধি ৪,৭৪৮ জন সংক্রমিত ব্যক্তি সুস্থ হয়েছেন। সুস্থ হয়ে ওঠার হার ২০.৫৭%। ১৬৮৪ জন নতুন করে সংক্রমিত হয়েছেন। সব মিলিয়ে দেশে সংক্রমিত হয়েছেন ২৩,০৭৭ জন। মোট মৃতের সংখ্যা ৭১৮ জন।


    
    কোভিড- ১৯ সংক্রান্ত যাবতীয় সঠিক তথ্য পেতে সকলকে https://www.mohfw.gov.in/ . এ নিয়মিত নজর রাখার আবেদন জানান হয়েছে।


    
    কোভিড- ১৯ সংক্রান্ত প্রযুক্তিগত কোনো প্রশ্ন থাকলে technicalquery.covid19@gov.in এ ই মেল করা যাবে। অন্য কোনো বিষয়ে জানতে হলে ncov2019@gov.in . এ মেল করা যাবে।


    
    এ ছাড়া স্বাস্থ্য ও পরিবার কল্যাণ মন্ত্রকের হেল্প লাইন 91-11-23978046 বা নিশুল্ক 1075 নম্বরে ফোন করে যাবতীয় তথ্য পাওয়া যাবে।


    
    রাজ্যগুলির হেল্প লাইন নম্বর গুলি জানতে https://www.mohfw.gov.in/pdf/coronvavirushelplinenumber.pdf এ ক্লিক করতে পারেন।


    

    CG/PPM

    
    
    (Release ID: 1618021) Visitor Counter : 26
    
    
      Read this release in: English , Urdu , Hindi , Marathi , Assamese , Punjabi , Punjabi , Gujarati , Odia , Tamil , Telugu , Kannada , Malayalam