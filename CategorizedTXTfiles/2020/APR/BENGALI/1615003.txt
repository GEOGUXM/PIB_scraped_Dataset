      বিজ্ঞানওপ্রযুক্তিমন্ত্রক

      কোভিড-১৯ সংক্রমণের প্রেক্ষিতে এলাকা-ভিত্তিক রণকৌশল ও সিদ্ধান্ত গ্রহণে ইন্টিগ্রেটেড জিওস্পেসিয়াল প্ল্যাটফর্ম সাহায্য করবে
      Posted On: 15 APR 2020 7:23PM by PIB Kolkata


    নয়াদিল্লি, ১৫ এপ্রিল, ২০২০


    

    কেন্দ্রীয় বিজ্ঞান ও প্রযুক্তি দপ্তর বর্তমান কোভিড-১৯ মহামারীর প্রেক্ষিতে প্রয়োজনীয় সিদ্ধান্ত গ্রহণ এবং মহামারী পরবর্তী সময়ে আর্থ-সামাজিক প্রভাব মোকাবিলায় এলাকা-ভিত্তিক রণকৌশল গ্রহণের উপযোগী এক ইন্টিগ্রেটেড জিওস্পেসিয়াল প্ল্যাটফর্ম গড়ে তুলেছে।


    
    এই প্ল্যাটফর্ম কেন্দ্র ও রাজ্য সরকারগুলিকে জনস্বাস্থ্য পরিষেবা প্রদান ব্যবস্থা আরও মজবুত করার পাশাপাশি, কোভিড-১৯ মোকাবিলার সাথে যুক্ত সংশ্লিষ্ট সবপক্ষকে নির্দিষ্ট এলাকা-ভিত্তিক প্রয়োজনীয় তথ্য যোগাবে। এর উদ্দেশ্য হ’ল – মহামারীজনিত বিপর্যয় পরবর্তী সময়ে স্বাস্থ্য, আর্থ-সামাজিক এবং জীবন-জীবিকার সঙ্গে জড়িত চ্যালেঞ্জগুলির মোকাবিলা করা।


    
    মোবাইল অ্যাপ্লিকেশন সহযোগ এবং দপ্তরের এই ইন্টিগ্রেটেড পোর্টালটি তৈরি করেছে সার্ভে অফ ইন্ডিয়া। মোবাইল অ্যাপ সহযোগে মহামারী মোকাবিলায় সরকারের গৃহীত পদক্ষেপগুলির পাশাপাশি, বিভিন্ন তথ্য সম্বলিত সূচক রয়েছে। ইতিমধ্যেই কেন্দ্রীয় সরকারের পক্ষ থেকে ‘আরোগ্য সেতু’ নামে যে মোবাইল অ্যাপ চালু করা হয়েছে, সহযোগ মোবাইল অ্যাপটি তার পরিপূরক হয়ে উঠবে। ইন্টিগ্রেটেড জিওস্পেসিয়াল তথ্য সরবরাহে বিজ্ঞান ও প্রযুক্তি দপ্তরের এই উদ্যোগ কোভিড মহামারীর বিরুদ্ধে দ্রুত তথ্য-ভিত্তিক সিদ্ধান্ত গ্রহণে অত্যন্ত কার্যকর ভূমিকা নেবে।


    

    CG/BD/SB

    
    
    (Release ID: 1615003) Visitor Counter : 14
    
    
      Read this release in: Gujarati , English , Urdu , Hindi , Marathi , Assamese , Tamil , Telugu , Kannada