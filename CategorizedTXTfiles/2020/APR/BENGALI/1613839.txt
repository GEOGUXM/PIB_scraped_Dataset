      উপ-রাষ্ট্রপতিরসচিবালয়

      বৈশাখী, বিশু, পুঠান্ডু, মাসাদি, বৈশখাড়ি এবং বাহাগ বিহু উপলক্ষে দেশবাসীকে উপরাষ্ট্রপতির শুভেচ্ছা
      Posted On: 13 APR 2020 10:16AM by PIB Kolkata


    নতুনদিল্লি, ১৩ এপ্রিল, ২০২০


    

    দেশের বিভিন্ন প্রান্তে ১৩ এবং ১৪ এপ্রিল বৈশাখী, বিশু, পুঠান্ডু, মাসাদি, বৈশখাড়ি এবং বাহাগ বিহু উদযাপিত হচ্ছে। উপরাষ্ট্রপতি শ্রী এম. বেঙ্কাইয়া নাইডু, এই উপলক্ষে দেশবাসীকে শুভেচ্ছা জানিয়েছেন। তাঁর শুভেচ্ছাবার্তায় উপরাষ্ট্রপতি বলেছেন, আজ যখন আমরা নোভেল করোনা ভাইরাসের সঙ্গে লড়াই করছি, এই উৎসবগুলির আনন্দ, আমাদের মনোবলকে বাড়িয়ে দিচ্ছে। ভবিষ্যতের এক নতুন দিশা দেখাচ্ছে।


    

    উপরাষ্ট্রপতি তাঁর বার্তায় বলেছেনঃ-


    
    “বৈশাখী, বিশু, পুঠান্ডু, মাসাদি, বৈশখাড়ি এবং বাহাগ বিহু-র আনন্দময় পরিবেশে সমস্ত দেশবাসীকে আন্তরিক শুভেচ্ছা জানাই।
    এই উৎসব নতুন বছরকে স্বাগত জানাচ্ছে, নতুন আরম্ভ, নতুন আশাকে অভিনন্দিত করছে। কৃষিকাজের সঙ্গে সম্পৃক্ত এই উৎসবগুলির মাধ্যমে আমরা সমাজের প্রাচুর্য্য এবং সৌন্দর্যকে উদযাপন করি।


    
    আজ যখন আমরা নোভেল করোনার অভিশাপের সঙ্গে যুদ্ধ করছি, এই উৎসবের আনন্দ, আমাদের মনোবল বাড়িয়ে দিচ্ছে। আমাদের ভবিষ্যতের নতুন দিশা , চলার পথ দেখাচ্ছে।


    
    আমি প্রার্থনা করি, আগামী বছর আমাদের জন্য সুখকর হোক, সমৃদ্ধিময় হোক, আমরা যেন আমাদের সহ-নাগরিক এবং প্রকৃতি মাতার প্রতি যত্নশীল হই। নতুন বছরে আমরা নিঃস্বার্থ, পরোপকার, স্নেহশীল করুণা, দয়ার মতন ভালো মানসিকতায় অনুপ্রাণিত হই, আমাদের জীবনে শান্তি, সদ্ভাব, সমৃদ্ধি এবং আনন্দ বর্ষিত হোক।


    
    আসুন আমরা নতুন বছরে আমাদের বাড়িতেই থাকি এবং নিকটজনেদের সঙ্গে আনন্দ করি। কোনো বড় জমায়েতের অনুষ্ঠান থেকে দূরে থাকি।


    ঘরে থাকুন, সুরক্ষিত থাকুন”।


    

    CG/CB

    
    
    (Release ID: 1613839) Visitor Counter : 7
    
    
      Read this release in: English , Urdu , Hindi , Marathi , Manipuri , Punjabi , Gujarati , Tamil , Telugu