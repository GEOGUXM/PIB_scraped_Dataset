      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 13 APR 2020 7:06PM by PIB Kolkata


    নয়াদিল্লি , ১৩ এপ্রিল , ২০২০


    কোভিড - ১৯ সংক্রান্ত স্বাস্থ্য ও পরিবার কল্যাণ মন্ত্রকের সর্বশেষ তথ্য

    দেশে গতকাল থেকে আরও ৭৯৬ জন নতুন করে আক্রান্ত হয়েছেন। এর ফলে , করোনায় আক্রান্তের সংখ্যা বেড়ে দাঁড়ালো ৯ হাজার ১৫২। আজ পর্যন্ত ৮৫৭ জন সুস্থ হয়েছেন এবং ৩০৮ জনের মৃত্যু হয়েছে। কোভিড - ১৯ মোকাবিলায় জেলা প্রশাসনিক স্তরে সময় মতো সাহায্যের জন্য স্বাস্থ্য ও পরিবার কল্যাণ মন্ত্রক সর্বাধুনিক প্রযুক্তির সাহায্য নিচ্ছে। ১৫টি রাজ্যের ২৫টি জেলায় গৃহীত পদক্ষেপগুলির ভালো পরিণাম আসতে শুরু করেছে। এই জেলাগুলি থেকে বিগত ১৪ দিনে নতুন করে কোনও আক্রান্তের খবর নেই। ভবিষ্যতেও যাতে নতুন করে আক্রান্তের ঘটনা না ঘটে সেজন্য সতর্ক নজরদারি চালানো হচ্ছে।


    
    বিস্তারিত বিবরণের জন্য https://pib.gov.in/PressReleseDetail.aspx?PRID=1614031 – এই লিঙ্কে ক্লিক করুন।


    

    প্রধানমন্ত্রী শ্রী নরেন্দ্র মোদী আগামীকাল ( ১৪ই এপ্রিল ) সকাল ১০টায় জাতির উদ্দেশে ভাষণ দেবেন
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613919 – এই লিঙ্কে ক্লিক করুন।


    

    রাজ্যে ও রাজ্যের বাইরে পণ্য পরিবহণ , লরি চলাচল , শ্রমিক এবং হিমঘরগুলির স্বাভাবিক কাজকর্ম অব্যাহত রাখতে লকডাউন সম্পর্কিত নীতি - নির্দেশিকা রাজ্যগুলিকে অক্ষরে অক্ষরে পালনের নির্দেশ দিল কেন্দ্রীয় স্বরাষ্ট্র মন্ত্রক
    রাজ্যে ও রাজ্যের বাইরে পণ্য পরিবহণ , লরি চলাচল , শ্রমিক এবং হিমঘরগুলির স্বাভাবিক কাজকর্ম অব্যাহত রাখতে লকডাউন সম্পর্কিত নীতি - নির্দেশিকা রাজ্যগুলিকে অক্ষরে অক্ষরে পালনের নির্দেশ দিল কেন্দ্রীয় স্বরাষ্ট্র মন্ত্রক। মন্ত্রকের নজরে এসেছে যে , দেশের কিছু কিছু অংশে লকডাউন সম্পর্কিত নীতি - নির্দেশিকা যথাযথভাবে পালন করা হচ্ছে না।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613775 – এই লিঙ্কে ক্লিক করুন।


    

    ভিয়েতনামের প্রধানমন্ত্রীর সঙ্গে টেলিফোনে প্রধানমন্ত্রীর কথা
    প্রধানমন্ত্রী শ্রী নরেন্দ্র মোদীর সঙ্গে আজ ভিয়েতনামের প্রধানমন্ত্রী মিঃ নিগুয়েন জুয়ান ফুকের সঙ্গে টেলিফোনে কথা হয়। দুই নেতা কোভিড - ১৯ মহামারীজনিত পরিস্থিতি নিয়ে আলোচনা করেন এবং এই চ্যালেঞ্জ মোকাবিলায় কি পদক্ষেপ নেওয়া হচ্ছে , তা নিয়েও আলোচনা করেন।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613914 – এই লিঙ্কে ক্লিক করুন।


    

    প্রধানমন্ত্রী গরিব কল্যাণ প্যাকেজের আওতায় নগদ হস্তান্তরে এক মজবুত ডিজিটাল পেমেন্ট পরিকাঠামো গুরুত্বপূর্ণ ভূমিকা নিয়েছে
    জন ধন অ্যাকাউন্টগুলির পাশাপাশি , অন্যান্য অ্যাকাউন্টগুলির সঙ্গে যোগসূত্র স্থাপন করার মধ্য দিয়ে এক মজবুত ডিজিটাল ব্যবস্থার আওতায় দ্রুত নগদ হস্তান্তর করা সম্ভব হচ্ছে। নগদ হস্তান্তর সুবিধার অন্যতম হাতিয়ার হয়ে উঠেছে এই ডিজিটাল পরিকাঠামো ব্যবস্থা। উল্লেখ করা যেতে পারে , সামাজিক সুরক্ষা ও পেনশন সুবিধা পৌঁছে দেওয়ার পাশাপাশি , অন্যান্য আর্থিক সুবিধা প্রদানের জন্য ২০১৪’র আগস্ট মাসে প্রধানমন্ত্রী জন ধন যোজনার সূচনা হয়। সক্রিয় ১২৬ কোটি সিএএসএ অ্যাকাউন্টের মধ্যে ৩৮ কোটিরও বেশি অ্যাকাউন্ট জন ধন যোজনার আওতায় খোলা হয়েছে।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613686 – এই লিঙ্কে ক্লিক করুন।


    

    প্রধানমন্ত্রী গরিব কল্যাণ প্যাকেজ : এ যাবৎ অগ্রগতি
    প্রধানমন্ত্রী গরিব কল্যাণ প্যাকেজের আওতায় ৩০ কোটিরও বেশি দরিদ্র মানুষ ২৯ হাজার ৩৫২ কোটি টাকার সাহায্য পেয়েছেন। এই যোজনার আওতায় ৫ কোটি ২৯ লক্ষ সুফলভোগীকে বিনামূল্যে খাদ্যশস্য সরবরাহ করা হয়েছে। উজ্জ্বলা যোজনার আওতায় ৯৭ লক্ষ ৮০ হাজার গ্যাস সিলিন্ডার বিনামূল্যে সরবরাহ করা হয়েছে। ইপিএফও অ্যাকাউন্টগুলি থেকে নন - রিফান্ডেবল অ্যাডভান্স হিসাবে ৫১০ কোটি টাকা উইথড্র করা হয়েছে। পিএম - কিষাণ কর্মসূচির আওতায় ৭ কোটি ৪৭ লক্ষ কৃষককে ১৪ হাজার ৯৪৬ কোটি টাকা সহায়তা দেওয়া হয়েছে। জন ধন যোজনার ১৯ কোটি ৮৬ লক্ষ মহিলা অ্যাকাউন্টধারীকে ৯ হাজার ৯৩০ কোটি টাকা দেওয়া হয়েছে। ২ কোটি ৮২ লক্ষ বয়স্ক ব্যক্তি , বিধবা ও ভিন্নভাবে সক্ষম ব্যক্তিদের বার্ধক্য ভাতা বা পেনশন হিসাবে ১ হাজার ৪০০ কোটি টাকা দেওয়া হয়েছে। ভবন বা নির্মাণ কাজের সঙ্গে যুক্ত ২ কোটি ১৭ লক্ষ শ্রমিককে ৩ হাজার ৭১ কোটি টাকা আর্থিক সাহায্য দেওয়া হয়েছে।


    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613949 – এই লিঙ্কে ক্লিক করুন।


    

    কোভিড - ১৯ মহামারীর প্রেক্ষিতে যাতায়াতে নিষেধাজ্ঞার জন্য বর্তমানে ভারতে বসবাসকারী বিদেশি নাগরিকদের আগামী ৩০ এপ্রিল পর্যন্ত কন্সুলার পরিষেবা দেওয়ার সিদ্ধান্ত
    কোভিড - ১৯ মহামারীর প্রেক্ষিতে ভারতে আটকে পড়া বিদেশি নাগরিক , যাঁদের রেগুলার ভিসা , ই - ভিসা বা স্টে স্টিপুলেশন রয়েছে , তাঁদেরকে অনলাইন আবেদনপত্র দাখিলের প্রেক্ষিতে গ্র্যাটিস নিয়ম অনুযায়ী যাতায়াতের অনুমতি দেওয়া হবে। এই সুবিধা কেবল সেই সমস্ত নাগরিকরাই পাবেন , যাঁদের ভিসার মেয়াদ আগামী ৩০শে এপ্রিল মধ্য রাত্রে শেষ হচ্ছে।


    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613898 – এই লিঙ্কে ক্লিক করুন।


    

    মুম্বাইয়ের ঘাটকোপারে নৌ - সেনার কোয়ারেন্টাইন ক্যাম্প থেকে ৪৪ জন বাড়ি ফিরলেন
    ভারতীয় নৌ - বাহিনী মুম্বাইয়ের ঘাটকোপারে কোয়ারেন্টাইন ক্যাম্প গড়ে তুলেছে। সেখান থেকে ২৪ জন মহিলা সহ ৪৪ জনকে সুস্থ হওয়ার পর ছেড়ে দেওয়া হয়েছে। উল্লেখ করা যেতে পারে , এই ৪৪ জনকে ইরান থেকে নিয়ে এসে ৩০ দিন কোয়ারেন্টাইনে রেখে দেওয়া হয়েছিল। কোয়ারেন্টাইনে থাকার সময়ে এদের প্রত্যেকের নমুনা পরীক্ষায় করোনা ভাইরাস উপস্থিতির প্রমাণ মেলেনি।


    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613832 – এই লিঙ্কে ক্লিক করুন।


    

    উড়ান কর্মসূচির আওতায় একদিনে ১০৮ টন অত্যাবশ্যক চিকিৎসা সামগ্রী বিমানে পাঠানো হয়েছে
    কোভিড - ১৯ এর বিরুদ্ধে ভারতের লড়াইয়ে দেশবাসীকে সহায়তার জন্য কেন্দ্রীয় অসামরিক বিমান চলাচল মন্ত্রক ২১৪টিরও বেশি উড়ান পরিষেবার মাধ্যমে অত্যাবশ্যক চিকিৎসা সামগ্রী দেশের বিভিন্ন জায়গায় পৌঁছে দিয়েছে।


    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613689 – এই লিঙ্কে ক্লিক করুন।


    

    লকডাউন চলাকালীন শিক্ষাবর্ষ অব্যাহত রাখার জন্য বিশ্ববিদ্যালয়গুলিকে উদ্যোগ নিতে বললেন উপ - রাষ্ট্রপতি
    উপ - রাষ্ট্রপতি শ্রী এম ভেঙ্কাইয়া নাইডু আজ এক অনুষ্ঠানে লকডাউন চলাকালীন সময়ে শিক্ষাবর্ষ অব্যাহত রাখতে প্রযুক্তির পূর্ণ সম্ভাবনাকে কাজে লাগানোর জন্য বিশ্ববিদ্যালয় ও অন্যান্য শিক্ষা প্রতিষ্ঠানগুলিকে আহ্বান জানিয়েছেন। বিভিন্ন বিশ্ববিদ্যালয়ের উপাচার্য ও অন্যান্য শিক্ষা প্রতিষ্ঠানের অধিকার্তাদের সঙ্গে আজ ভিডিও কনফারেন্সে এক বৈঠকে উপ - রাষ্ট্রপতি বলেন , যদিও স্বাভাবিক অবস্থা ফিরতে কিছুটা সময় লাগবে , তাই সেই অনুযায়ী , প্রয়োজনীয় পরিকল্পনা গ্রহণ করা প্রয়োজন।


    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613872 – এই লিঙ্কে ক্লিক করুন।


    

    ভারতীয় রেল পরিকাঠামো ক্ষেত্র সহ কোভিড - ১৯ লকডাউন চলাকালীন সময়ে সরবরাহ প্রক্রিয়া অব্যাহত রেখেছে
    ভারতীয় রেল পয়লা এপ্রিল থেকে ১১ই এপ্রিল পর্যন্ত এই ১১ দিনে ১ লক্ষ ৯২ হাজারেরও বেশি ওয়াগন ভর্তি কয়লা এবং ১৩ হাজারেরও বেশি ওয়াগন ভর্তি পেট্রোপণ্য সরবরাহ করেছে।


    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613731 – এই লিঙ্কে ক্লিক করুন।


    

    মুখ্য নির্বাচন কমিশনার ও নির্বাচন কমিশনাররা এক বছর তাঁদের মূল বেতনের ৩০ শতাংশ স্বেচ্ছায় কোভিড তহবিলে দান করবেন


    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613836 – এই লিঙ্কে ক্লিক করুন।


    

    স্বচ্ছ ভারত মিশন – শহরাঞ্চল কর্মসূচির আওতায় দ্রুত আপৎকালীন পরিস্থিতি মোকাবিলা পদ্ধতির উদ্ভাবন করেছে সুরাট
    সুরাট পুরসভা কোভিড - ১৯ এ সন্দেহজনক আক্রান্ত ব্যক্তিদের আগাম চিহ্নিত করা তথা কোভিডে আক্রান্ত হওয়ার নিশ্চিত প্রমাণ মিলেছে , এমন ঘটনাগুলির ক্ষেত্রে সর্বোচ্চ পরিচর্যা প্রদানের লক্ষ্যে ত্রিমুখী কৌশল গ্রহণ করেছে। এগুলি হ’ল – আক্রান্ত ব্যক্তিদের খুঁজে বের করা , তাঁদের নমুনা পরীক্ষা করা এবং প্রয়োজনীয় চিকিৎসা পরিষেবা পৌঁছে দেওয়া। উদ্দেশ্য , মানবদেহ থেকে মানবদেহে ভাইরাস সংক্রমণ শৃঙ্খলকে ভেঙে ফেলা।


    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613926 – এই লিঙ্কে ক্লিক করুন।


    

    কোভিড - ১৯ লকডাউন চলাকালীন প্রধানমন্ত্রী জন ধন যোজনায় মহিলা সুফলভোগীদের প্রথম কিস্তির অর্থ সাহায্য হিসাবে ৫০০ টাকা পৌঁছে দেওয়ার ক্ষেত্রে ব্যাঙ্কের বিজনেস করেসপন্ডেন্ট বা ব্যাঙ্ক সখী হিসাবে কর্মরত স্বনির্ভর গোষ্ঠীর মহিলারা গুরুত্বপূর্ণ ভূমিকা পালন করছেন
    প্রায় ৮ হাজার ৮০০ করেসপন্ডেন্ট এবং ২১ হাজার ৬০০ ব্যাঙ্ক সখীর মধ্যে প্রায় ৫০ শতাংশ মহিলা স্বেচ্ছায় লকডাউন চলাকালীন সময়ে কাজ করছেন। ব্যাঙ্কের এই প্রতিনিধিরা নগদ হস্তান্তর সুবিধা পৌঁছে দিচ্ছেন। সেই সঙ্গে , গ্রাহকদের মধ্যে সামাজিক দূরত্ব বজায় রাখার ব্যাপারে গ্রামাঞ্চলে সচেতনতা প্রচারের কাজ করছেন।


    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613916 – এই লিঙ্কে ক্লিক করুন।


    

    কোভিড - ১৯ লকডাউন চলাকালীন গ্রামাঞ্চলে সবচেয়ে দরিদ্র ও দুস্থ মানুষের কাছে খাবার পৌঁছে দিতে স্বনির্ভর গোষ্ঠীর মহিলারা সর্বজনীন রন্ধনশালা পরিচালনা করছেন
    অত্যাবশ্যক পরিষেবা নিরবচ্ছিন্নভাবে মানুষের কাছে পৌঁছে দিতে দেশ জুড়ে স্বনির্ভর গোষ্ঠীগুলি একাধিক উদ্যোগ নিয়েছে। এই মহিলারা স্বাস্থ্য কর্মীদের পাশাপাশি , শিশু এবং মাতৃত্বকালীন মায়েদের স্বাস্থ্য ও পুষ্টি পরিষেবা পৌঁছে দিতে কাজ করে চলেছেন।


    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613866 – এই লিঙ্কে ক্লিক করুন।
    
    কোভিড - ১৯ মোকাবিলায় আসামের গ্রামীণ মহিলারা হ্যান্ড স্যানিটাইজার , বাড়িতে তৈরি মাস্কের মতো সামগ্রী উৎপাদন করছে


    

    সিএসআইআর – নর্থ - ইস্ট ইন্সটিটিউট অফ সায়েন্স অ্যান্ড টেকনোলজি প্রতিষ্ঠানের আওতায় গ্রামীণ মহিলাদের নিয়ে গঠিত টেকনোলজি পার্ক কোভিড - ১৯ মোকাবিলায় হ্যান্ড স্যানিটাইজার , বাড়িতে তৈরি মাস্ক ও জীবাণু দমনকারী তরল উপাদান তৈরি করছে। সুরক্ষা সংক্রান্ত এই উপাদানগুলি গ্রামীণ মহিলাদের পরিবারের পাশাপাশি , আসেপাশের দরিদ্র পরিবারের মধ্যেও বন্টন করা হয়েছে।


    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613818 – এই লিঙ্কে ক্লিক করুন।


    

    করোনা মহামারীজনিত চ্যালেঞ্জের প্রেক্ষিতে পবিত্র রমজান মাসে সামাজিক দূরত্ব বজায় রাখা এবং লকডাউন সংক্রান্ত নীতি - নির্দেশিকাগুলি কঠোরভাবে মেনে চলার জন্য ভারতীয় মুসলিমদের প্রতি আবেদন সংখ্যালঘু বিষয়ক মন্ত্রীর
    কেন্দ্রীয় সংখ্যালঘু বিষয়ক মন্ত্রী শ্রী মুখতার আব্বাস নাকভি করোনা মহামারীজনিত চ্যালেঞ্জের প্রেক্ষিতে পবিত্র রমজান মাসের সময় সামাজিক দূরত্ব বজায় রাখার পাশাপাশি , লকডাউন সংক্রান্ত নীতি - নির্দেশিকাগুলি কঠোরভাবে মেনে চলার জন্য ভারতীয় মুসলিম সম্প্রদায়ের প্রতি আবেদন জানিয়েছেন। পবিত্র রমজান মাস ২৪ এপ্রিল থেকে শুরু হওয়ার সম্ভাবনা রয়েছে। পবিত্র এই রমজান মাসে বাড়িতে থেকেই যাবতীয় ধর্মীয় আচার - অনুষ্ঠান পালন করার জন্য মুসলিমদের প্রতি আবেদন জানানো হয়েছে।


    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613919 – এই লিঙ্কে ক্লিক করুন।


    

    ‘ ভারত পড়ে অনলাইন’ অভিযানে কেবল তিন দিনে ৩ হাজার ৭০০ - রও বেশি মতামত ও প্রস্তাব পাওয়া গেছে
    দেশে অনলাইন শিক্ষা ব্যবস্থার মানোন্নয়নে সাধারণ মানুষের মতামত ও প্রস্তাব জানানোর জন্য কেন্দ্রীয় মানবসম্পদ উন্নয়ন মন্ত্রী শ্রী রমেশ পোখরিয়াল ‘নিশাঙ্ক’ গত ১০ই এপ্রিল সপ্তাহব্যাপী ‘ভারত পড়ে অনলাইন’ অভিযানের সূচনা করেছিলেন। সোশ্যাল মিডিয়া ব্যবহারকারীদের কাছে এই অভিযান ক্রমশ জনপ্রিয় হয়ে উঠছে। মন্ত্রক কেবল তিন দিনে এই অভিযান সম্পর্কে ট্যুইটার এবং ই - মেলে ৩ হাজার ৭০০ - রও বেশি মতামত ও পরামর্শ পেয়েছে।


    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613993 – এই লিঙ্কে ক্লিক করুন।


    

    কোভিড - ১৯ পরিস্থিতির প্রেক্ষিতে ডঃ জিতেন্দ্র সিং ডিওপিটি , ডিএআরপিজি এবং ডিওপিপিডব্লিউ দপ্তরের কাজকর্ম পর্যালোচনা করলেন
    মহামারী মোকাবিলায় এই দপ্তরগুলি প্রস্তুতি পর্যালোচনা করে দেখার পাশাপাশি , ডঃ সিং লকডাউন চলাকালীন সময়ে কোনও কাজ যাতে ব্যবহত না হয় , তা সুনিশ্চিত করার জন্য দপ্তরের আধিকারিক ও কর্মীদের নির্দেশ দিয়েছেন। ১২ই এপ্রিল পর্যন্ত সরকার কোভিড - ১৯ সংক্রান্ত ৭ হাজারেরও বেশি জনঅভিযোগের নিষ্পত্তি করেছে।


    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613978 – এই লিঙ্কে ক্লিক করুন।


    
    
    পিআইবি’র আঞ্চলিক কার্যালয় থেকে প্রাপ্ত তথ্য


    
    • অরুণাচল প্রদেশ : সিআরপিএফ – এর ১৩৮ নম্বর ব্যাটেলিয়ন ইটানগরে কোভিড - ১৯ সংক্রান্ত বিষয়ে বাড়ি বাড়ি গিয়ে সচেতনতা প্রচার করছে।


    
    • আসাম : অন্যান্য রাজ্যগুলিতে আটকে পড়া আসামবাসীদের সাহায্য করার জন্য রাজ্য সরকার হেল্পলাইন নম্বর (96 -1547 - 1547) চালু করেছে। রাজ্যের স্বাস্থ্য মন্ত্রী এক ট্যুইটে একথা জানিয়েছেন।


    
    • মণিপুর : রাজ্যে স্বাস্থ্য পরিষেবা সংক্রান্ত নির্দেশালয় সাধারণ মানুষকে চিকিৎসকের পরামর্শ ছাড়া কাউন্টার থেকে হাইড্রোক্সাইডক্লোরোকুইন না কেনার পরামর্শ দিয়েছে।


    
    • মেঘালয় : রাজ্যের দক্ষিণ - পশ্চিম খাসি পার্বত্য জেলায় প্রকাশ্য স্থানে মাস্ক ব্যবহার বাধ্যতামূলক করা হয়েছে।


    • মিজোরাম : কোভিড - ১৯ মহামারীর প্রেক্ষিতে পদক্ষেপ গ্রহণের বিষয়ে রাজ্যের মুখ্যমন্ত্রী গীর্জা , স্বেচ্ছাসেবী সংগঠন , রাজনৈতিক দল ও গুরুত্বপূর্ণ আধিকারিকদের সঙ্গে আজ বৈঠক করেন।


    
    • নাগাল্যান্ড : রাজ্য সরকারের পক্ষ থেকে জানানো হয়েছে , প্রথম কোভিড - ১৯ আক্রান্ত রোগী এয়ার ইন্ডিয়া বিমানে কলকাতা থেকে ডিমাপুরে এসেছিলেন। তাঁর সঙ্গে আসা অন্যান্য সহযাত্রীদের খোঁজ নেওয়া শুরু হয়েছে।


    
    • সিকিম : রাজ্যের স্বাস্থ্য বিভাগের মহানির্দেশক আশা প্রকাশ করেছেন , এখনও পর্যন্ত ৭০টি নমুনা পরীক্ষার রিপোর্ট নেগেটিভ এসেছে। রাজ্যটি সংক্রমণের কবল থেকে গ্রিন জোনে থাকবে বলে মনে করা হচ্ছে।


    
    • ত্রিপুরা : লকডাউন চলাকালীন সময়ে রাজ্যের সমস্ত অত্যাবশ্যক পণ্য উৎপাদনকারী ইউনিটগুলি চালু থাকবে বলে রাজ্য সরকার সিদ্ধান্ত নিয়েছে।


    
    • কেরল : কেন্দ্রীয় সরকারের সিদ্ধান্ত জানার পরই লকডাউন সম্পর্কিত নিষেধাজ্ঞাগুলি শিথিল করার ব্যাপারে রাজ্য সিদ্ধান্ত নেবে। মুম্বাই ও পুণেতে কেরলের ৪ জন নার্সের নমুনা পরীক্ষায় করোনা উপস্থিতির প্রমাণ মিলেছে। সড়কগুলিতে লকডাউন নিষেধাজ্ঞা কার্যকর করার জন্য পুলিশ কঠোর পদক্ষেপ গ্রহণ করেছে। রাজ্যে ৩৬ জন রোগী সুস্থ হয়ে উঠেছেন। গতকাল আরও ২ জনের নমুনায় করোনার প্রমাণ মিলেছে। এর ফলে , করোনায় আক্রান্তের সংখ্যা বেড়ে হ’ল ৩৭৫। রাজ্যে মৃত্যু হার ০ . ৫৩ শতাংশ , যা বিশ্ব গড় হারের তুলনায় যথেষ্ট সন্তোষজনক।


    
    • তামিলনাডু : বিশেষজ্ঞ কমিটি ব্যাপকভাবে নমুনা পরীক্ষা এবং মাস্কের ব্যবহার বাধ্যতামূলক করার পরামর্শ দিয়েছে। কোয়েম্বাটোর ইএসআই হাসপালাতের যে ২ জন চিকিৎসক কোভিড আক্রান্ত রোগীদের চিকিৎসা করেছিলেন , তাঁদের মধ্যে রোগের উপসর্গ দেখা দেওয়ায় আইসোলেশনে পাঠানো হয়েছে। বেসরকারি ল্যাবগুলিতে কোভিড পরীক্ষার খরচ রাজ্য বহন করবে। গতকাল আরও ১০৬টি নতুন পজিটিভ কেসের খবর এসেছে। এর ফলে , রাজ্যে পজিটিভ আক্রান্ত ব্যক্তির সংখ্যা ১ হাজার ৭৫। সুস্থ হওয়ার পর ৫০ জনকে ছেড়ে দেওয়া হয়েছে। ১১ জনের মৃত্যু হয়েছে।
    • কর্ণাটক : আজ পর্যন্ত আরও ১৫টি নতুন আক্রান্তের ঘটনা ঘটেছে। এর ফলে , রাজ্যে ২৪৭ জনের দেহে করোনার নিশ্চিত প্রমাণ মিলেছে। এখনও পর্যন্ত মৃত্যু হয়েছে ৬ জনের। সুস্থ হওয়ার পর ৫৯ জনকে ছেড়ে দেওয়া হয়েছে।


    
    • অন্ধ্রপ্রদেশ : রাজ্যের শ্রীকাকুলামে ভ্রাম্যমাণ ওয়াক ইন স্যাম্পল কিয়স্ক স্থাপন করা হয়েছে। রাজ্য সরকার কোভিড সংক্রান্ত যে কোনও বিষয়ে সহায়তার জন্য টোল ফ্রি নম্বর 14410 চালু করেছে। রাজ্যে নমুনা পরীক্ষার কাজ আরও জোরদার করা হবে। আজ নতুন করে আরও ১২ জন আক্রান্ত হয়েছেন। এর ফলে , কোভিড পজিটিভের সংখ্যা বেড়ে হ’ল ৪৩২। ১২ জনকে সুস্থ হওয়ার পর ছেড়ে দেওয়া হয়েছে। মৃত্যু হয়েছে ৭ জনের।


    
    • তেলেঙ্গানা : রাজ্যে আরও একজনের দেহে করোনার নিশ্চিত প্রমাণ মিলেছে। এর ফলে , পজিটিভ কেসের সংখ্যা দাঁড়ালো ৫৩২। হায়দরাবাদ পুলিশ তাবলিঘি জামাতের এক নেতাকে স্থানীয় কার্যালয়ে বিদেশি নাগরিকদের আশ্রয় দেওয়ার অভিযোগে গ্রেপ্তার করেছে। লকডাউনের মেয়াদ ৩০শে এপ্রিল পর্যন্ত বাড়ার সম্ভাবনার প্রেক্ষিতে রাজ্য সরকার সমস্ত অভিন্ন প্রবেশিকা পরীক্ষা স্থগিত করে দিয়েছে।


    
    • মহারাষ্ট্র : মুম্বাইয়ে পুর কর্তৃপক্ষ ধারাবি ও অন্যান্য বস্তি এলাকায় কোভিড - ১৯ প্রভাব মোকাবিলায় ব্যবস্থা গ্রহণের পরেও ওয়ারলি ও গোভান্দির মতো এলাকায় নতুন করে সংক্রমণের ঘটনা ঘটেছে। বিপুল জনঘনত্ব বিশিষ্ট এই এলাকাগুলিতে সামাজিক দূরত্ব বজায় রাখা অত্যন্ত জটিল। স্বাস্থ্য বিশেষজ্ঞরা সন্দেহ প্রকাশ করেছেন , মুম্বাইয়ের সবচেয়ে বড় চ্যালেঞ্জ হ’ল – এই বস্তি এলাকাগুলিতে সংক্রমণ - শৃঙ্খল ভেঙে ফেলতে ব্যর্থ হওয়া।


    
    • গুজরাট : রাজ্যে আজ আরও ২২টি নতুন সংক্রমণের ঘটনা ঘটেছে। এর ফলে , পজিটিভ কেসের সংখ্যা দাঁড়ালো ৫৩৮। নতুন করে আক্রান্তদের মধ্যে ১৩ জন আমেদাবাদের এবং ৫ জন সুরাটের।


    
    • রাজস্থান : রাজ্যে সোমবার আরও ১১টি সংক্রমণের খবর পাওয়া গেছে। এর ফলে , রাজ্যে মোট আক্রান্তের সংখ্যা বেড়ে দাঁড়ালো ৮১৫। ১১টি পজিটিভ কেসের মধ্যে ১০টি - ই ঘটেছে ভরতপুর থেকে। এর প্রেক্ষিতে রাজ্য সরকার বিশ্ববিদ্যালয়ের যাবতীয় পরীক্ষা অনির্দিষ্টকালের জন্য স্থগিত করে দিয়েছে। এছাড়াও , ১৬ই এপ্রিল থেকে ৩০শে মে পর্যন্ত গ্রীষ্মকালীন ছুটির কথা ঘোষণা করা হয়েছে।


    

    CG/BD/SB

    
    
    (Release ID: 1614151) Visitor Counter : 42
    
    
      Read this release in: Malayalam , English , Urdu , Hindi , Marathi , Assamese , Manipuri , Punjabi , Gujarati , Tamil , Telugu , Kannada