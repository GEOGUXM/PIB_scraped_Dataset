      স্বাস্থ্যওপরিবারকল্যাণমন্ত্রক

      কোভিড-১৯ এর সর্বশেষ পরিস্থিতি
      Posted On: 08 APR 2020 6:27PM by PIB Kolkata


    নতুন দিল্লি, ৮ এপ্রিল, ২০২০


    

    
    কেন্দ্রীয় সরকার বিভিন্ন রাজ্য ও কেন্দ্রশাসিত অঞ্চলের সরকারের সঙ্গে একযোগে দেশে কোভিড-১৯ সংক্রমণ প্রতিরোধ, নিয়ন্ত্রণ এবং মোকাবিলায় একাধিক পদক্ষেপ গ্রহণ করেছে। প্রতিনিয়ত এই বিষয়টিকে নিয়ে পর্যালোচনা করা হচ্ছে এবং উচ্চপর্যায়ের নজরদারি চালানো হচ্ছে।


    
    
    কোভিড-১৯ রোগ সংক্রমণ ছড়িয়ে পড়ার বিরুদ্ধে লড়াইয়ে নাগরিকের মধ্যে সফল ভাবে সামাজিক দূরত্ব বজায় রাখার মতো সুঅভ্যাস তৈরি করা এবং রাজ্য ও কেন্দ্রশাসিত অঞ্চলের সরকার যাতে যথাযথ ভাবে লকডাউন নিয়ন্ত্রণ করতে পারে তার ওপর কেন্দ্রীয় সরকার নজর রেখেছে।


    
    
    গোষ্ঠী সংক্রমণ রুখতে কেন্দ্র এবং রাজ্য সরকার একাধিক পদক্ষেপ গ্রহণ করেছে।দেশে ক্রমেই সংক্রমণের সংখ্যা বৃদ্ধির দিকে নজর রেখে ধাপে ধাপে সেই মতো প্রয়োজনীয় পদক্ষেপ গ্রহণ করা হচ্ছে। রাজ্যগুলিকে পর্যাপ্ত কোভিড-১৯ চিকিৎসা কেন্দ্রের ব্যবস্থা সুনিশ্চিত করতে বলা হয়েছে।


    
    
    বিভিন্ন জেলায় বেশ কিছু গুরুত্ব পূর্ণ পদক্ষেপ গ্রহণ করা হয়েছে। সেগুলি হল-
    
    ● পুনের মধ্যবর্তী এলাকা এবং কোঁধওয়া এলাকা সিল করে দেওয়া হয়েছে। পুনে এবং কোঁধওয়া অঞ্চলের প্রায় ৩৫ বর্গকিলোমিটার এলাকা জুড়ে অবস্থিত বাড়িগুলির ঘরে ঘরে গিয়ে পুঙ্খানুপুঙ্খভাবে পরীক্ষা চালানো হচ্ছে। করোনাভাইরাস আক্রান্ত কোন ব্যক্তির সংস্পর্শে আসা এবং বিদেশ ভ্রমণের ইতিহাস সংগ্রহ ছাড়াও মধুমেহ ও উচ্চ রক্তচাপের মতো অসুখ রয়েছে এমন ব্যক্তিদের পরীক্ষা করা হচ্ছে।
    
    ● পাঠানমথিত জেলায় নজরদারি, ভ্রমণ ইতিহাস সংগ্রহ ও তাদের সঙ্গে যোগাযোগ রাখা হচ্ছে, এমনকি পৃথকীকরণের সুবিধা নিশ্চিত করা হয়েছে এবং প্রয়োজনীয় মানসিক সহায়তা প্রদানের ব্যবস্থা করা হয়েছে।
    
    কোভিড-১৯ সংক্রমণ মোকাবিলায় ভারত সরকার ‘ইন্টিগ্রেটেড গভর্নমেন্ট’ নামে একটি প্রশিক্ষণ মডিউল চালু করেছে। মহামারীকে দক্ষতার সাথে মোকাবিলা করতে,যেসব কর্মীরা সামনে থেকে লড়াই চালাচ্ছেন তাদের সক্ষমতা বৃদ্ধির জন্য 'দীক্ষা' প্ল্যাটফর্মে 'সুসংহত সরকারি অনলাইন প্রশিক্ষণ' ‘(আইজিওটি) পোর্টাল চালু করা হয়েছে। এখানে চিকিৎসক, নার্স, প্যারামেডিক্যাল , টেকনিশিয়ান, এএনএম, রাজ্য সরকারের কর্মকর্তা, প্রশাসনের আধিকারিক, জাতীয় সমর শিক্ষার্থী বাহিনী (এনসিসি), এনএসএস, ইন্ডিয়ান রেড ক্রস সোসাইটি (আইআরসিএস) এবং অন্যান্য স্বেচ্ছাসেবকরা প্রশিক্ষণ নিতে পারবেন। পোর্টালের ওয়েবসাইটি হল https://igot.gov.in/igot/


    
    
    কোভিড-১৯ সংক্রমণ মোকাবিলায় নতুন দিল্লির এইমস হাসপাতাল বিভিন্ন বিভাগের স্বাস্থ্যকর্মীদের জন্য অনলাইনের মাধ্যমে প্রশিক্ষণের ব্যবস্থা করেছে। সন্দেহজনক বা নিশ্চিত কোভিড-১৯সংক্রমণ সহ গর্ভবতী মহিলাদের প্রসবকালীন যত্ন এবং পরিচালনার জন্য চিকিৎসকদের অনলাইন প্রশিক্ষণ এই সপ্তাহে এইমস হাসপাতাল চালু করা হবে বলে নির্ধারিত হয়েছে। এই প্রশিক্ষণের বিস্তারিত https://www.mohfw.gov.in/ ওয়েবসাইটে পাওয়া যাবে।


    
    
    এ পর্যন্ত ৫১৯৪ ব্যক্তির দেহে করোনাভাইরাসের নমুনা মিলেছে এবং ১৪৯ জন ব্যক্তির মৃত্যু হয়েছে। ৪০২ জন ব্যক্তি সুস্থ হয়ে হাসপাতাল থেকে বাড়ি ফিরে গেছেন।

    

    কোভিড-১৯ সম্পর্কিত প্রযুক্তিগত বিষয়, নির্দেশিকা এবং পরামর্শ সম্পর্কিত আপডেট তথ্যের জন্য নিয়মিত https://www.mohfw.gov.in/ দেখুন।
    
    
    কোভিড-১৯ সম্পর্কিত প্রযুক্তিগত জিজ্ঞাসার জন্য technicalquery.covid19@gov.in ইমেল করুন।
    
    
    কোভিড-১৯- সম্পর্কিত কোনও প্রশ্নের ক্ষেত্রে, অনুগ্রহ করেস্বাস্থ্য ও পরিবার কল্যাণ মন্ত্রকের নম্বরে ফোন করুন : +৯১-১১-২৩৯৭৮০৪৬ বা ১০৭৫ (টোল ফ্রি)। রাজ্য / কেন্দ্রশাসিত অঞ্চলগুলির হেল্পলাইন নম্বরগুলির তালিকা পাওয়া যাবে https://www.mohfw.gov.in/pdf/coronvavirushelplinenumber.pdf


    

    CG/SS

    
    
    (Release ID: 1612391) Visitor Counter : 26
    
    
      Read this release in: English , Urdu , Marathi , Hindi , Assamese , Manipuri , Punjabi , Gujarati , Odia , Tamil , Telugu , Kannada , Malayalam