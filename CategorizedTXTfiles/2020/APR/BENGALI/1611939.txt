      উপ-রাষ্ট্রপতিরসচিবালয়

      লকডাউন পরবর্তী সময়ে সাধারণ মানুষের স্বাস্থ্যের বিষয়ে পরিকল্পনা গ্রহণের আহ্বান জানালেন উপ-রাষ্ট্রপতি
      Posted On: 07 APR 2020 12:04PM by PIB Kolkata


    নয়াদিল্লি, ০৭ এপ্রিল, ২০২০


    

    করোনা ভাইরাসের প্রেক্ষিতে দেশে ১৪ই এপ্রিল থেকে তিন সপ্তাহের লকডাউন পরবর্তী পর্যায়ে সাধারণ মানুষেরস্বাস্থ্যগত বিষয়গুলির ওপর আরও নজর দেওয়ার জন্য দেশের নেতৃবৃন্দকে আহ্বান জানিয়েছেন উপরাষ্ট্রপতি শ্রী এম ভেঙ্কাইয়া নাইডু। তিনি বলেন, অর্থনীতিতে বর্তমান স্থিতাবস্থার চেয়েও সাধারণ মানুষেরস্বাস্থ্যের বিষয়টি অনেক বেশি গুরুত্বপূর্ণ। আজ লকডাউনের দু’সপ্তাহ পূর্ণ হওয়ার প্রেক্ষিতে বর্তমান পরিস্থিতির মূল্যায়ন করে আগামী সপ্তাহটি দেশ জুড়ে চলতি লকডাউন থেকে বেরিয়ে আসার ক্ষেত্রে অত্যন্ত গুরুত্বপূর্ণ। তিনি আরও বলেন, ভাইরাস সংক্রমণের হার এবং পরিধির বিষয়টি বিবেচনায় রেখে লকডাউন থেকে বেরিয়ে আসার বিষয়টি অত্যন্ত গুরুত্বপূর্ণ হয়ে উঠেছে।


    
    লকডাউন থেকে বেরিয়ে আসার কৌশল নিয়ে প্রধানমন্ত্রীর সঙ্গে মুখ্যমন্ত্রীদের ইতিমধ্যেই যে আলাপ-আলোচনা হয়েছে, সেই প্রসঙ্গ উল্লেখ করে শ্রী নাইডু সাধারণ মানুষকে ১৪ই এপ্রিলের পর যদি লকডাউন শেষ নাও হয়, তখনও একই মানসিকতা নিয়ে প্রশাসনের বিভিন্ন সিদ্ধান্ত মেনে চলা ও সহযোগিতার আহ্বান জানান। শ্রী নাইডু আশা প্রকাশ করে বলেন, সরবরাহ প্রক্রিয়া এবং পর্যাপ্ত ত্রাণ সহায়তা সাধারণ মানুষের কাছে পৌঁছে দিতে সরকার যথাযথ ব্যবস্থা নেবে।


    
    জাতীয় রাজধানী অঞ্চলে তাবলিঘি জামাত জমায়েতের প্রসঙ্গ উল্লেখ করে হতাশার সঙ্গে বলেন, যখন দেশে করোনা ভাইরাস দমনে জোরদার প্রয়াস চলছে, তখনই এ ধরনের জমায়েত হচ্ছে। পরিস্থিতি বিবেচনা করে এ ধরনের জমায়েত এড়ানো যেতো বলেও তিনি অভিমত প্রকাশ করেন। উপ-রাষ্ট্রপতি বিশ্ব সমুদায়কে বর্তমান সঙ্কট থেকে শিক্ষা নিয়ে আগামী দিনে বিভিন্ন সমস্যার কার্যকর মোকাবিলায় আরও তৎপর হওয়ার আহ্বান জানান।


    

    CG/BD/SB

    
    
    (Release ID: 1611939) Visitor Counter : 23
    
    
      Read this release in: English , Urdu , Hindi , Marathi , Manipuri , Assamese , Punjabi , Gujarati , Odia , Tamil , Telugu , Kannada , Malayalam