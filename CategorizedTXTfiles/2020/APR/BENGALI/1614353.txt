      রেলমন্ত্রক

      কোভিড-১৯ সংক্রমণের প্রতিরোধে দেশজুড়ে লকডাউনের দরুন সমস্ত যাত্রিবাহী ট্রেন পরিষেবা ৩রা মে, ২০২০ পর্যন্ত বাতিল করা হয়েছে
      
      পরবর্তী নির্দেশ না পাওয়া পর্যন্ত ট্রেনের অসংরক্ষিত ও আসন সংরক্ষনের টিকিট কাউন্টার গুলি বন্ধ থাকবে
      
      পুনরায় নির্দেশ না দেওয়া পর্যন্ত আগাম আসন সংরক্ষন করা যাবেনা। ই-টিকিটের ক্ষেত্রেও একই নিয়ম বলবৎ থাকছে।তবে অনলাইনে টিকিট বাতিলের কাজ চলবে
      
      ট্রেন বাতিল হওয়ায় সংরক্ষণের সম্পূর্ণ অর্থ ফেরত দেওয়া হবে
      
      যে সব ট্রেন এখনো বাতিল হয়নি,সেই ট্রেনের আগাম আসন সংরক্ষণ থাকলে এবং তা বাতিল করতে চাইলেও, পুরো অর্থ ফেরত পাওয়া যাবে

      Posted On: 14 APR 2020 1:58PM by PIB Kolkata

    নতুন দিল্লি, ১৪ এপ্রিল, ২০২০


    কোভিড-১৯ সংক্রমণের প্রতিরোধে দেশজুড়ে লকডাউনের মেয়াদ বাড়ায়,ভারতীয় রেল প্রিমিয়াম ট্রেন, মেল/এক্সপ্রেস ট্রেন, প্যাসেঞ্জার ট্রেন, শহরতলীর ট্রেন, কলকাতা মেট্রো, কঙ্কন রেল সহ সব যাত্রিবাহী ট্রেন পরিষেবা আগামী ৩রা, মে ২০২০ পর্যন্ত বাতিল করার সিদ্ধান্ত নিয়েছে।


    
    তবে দেশের বিভিন্ন প্রান্তে অত্যাবশ্যক পণ্য সরবরাহ নিশ্চিত করতে মালবাহী ও পার্সেল ট্রেন পরিষেবা চালু থাকবে।


    
    যাত্রিবাহী ট্রেনের জন্য ই-টিকিট সহ সব রকম টিকিট সংরক্ষণ পুনরায় নির্দেশ না পাওয়া পর্যন্ত বন্ধ থাকবে। তবে অনলাইনে টিকিট বাতিলের কাজ চালু থাকছে।


    
    সংরক্ষিত বা অসংরক্ষিত আসনের সব টিকিট কাউন্টার পরবর্তী নির্দেশ না পাওয়া পর্যন্ত বন্ধ থাকবে।


    
    যে সমস্ত ট্রেন বাতিল হয়েছে তার আসন সংরক্ষণের সম্পূর্ণ অর্থ ফেরত দেওয়া হবে।


    
    যে সব ট্রেন এখনও বাতিল ঘোষণা করা হয়নি, সেই ট্রেনের আগাম সংরক্ষিত আসনের টিকিট বাতিল করতে চাইলে, সম্পূর্ণ অর্থ ফেরত দেওয়া হবে।


    
    ৩রা মে ২০২০ পর্যন্ত সব যাত্রিবাহী ট্রেন বাতিল হওয়ার দরুন ভারতীয় রেল অনলাইনের মাধ্যমে অর্থ উপভোক্তাদের ফেরত দেবে।তবে যে সকল যাত্রী কাউন্টার থেকে আসন সংরক্ষণ করে ছিলেন, তাঁরা ৩১শে জুলাই, ২০২০ পর্যন্ত তাদের অর্থ ফেরত পাবেন।


    

    CG/PPM

    
    
    (Release ID: 1614353) Visitor Counter : 30
    
    
      Read this release in: Assamese , English , Urdu , Marathi , Hindi , Manipuri , Punjabi , Gujarati , Odia , Tamil , Telugu , Malayalam