      পেট্রোলিয়ামওপ্রাকৃতিকগ্যাসমন্ত্রক

      প্রধানমন্ত্রী উজ্জ্বলা যোজনার সুবিধাভোগীদের বিনামূল্যে গ্যাস সিলিন্ডার সরবরাহে আরও গতি আনতে রাষ্ট্রায়ত্ত তেল বিপণন সংস্থাগুলির আধিকারিকদের নির্দেশ দিলেন শ্রী ধর্মেন্দ্র প্রধান
      Posted On: 23 APR 2020 7:29PM by PIB Kolkata


    নয়াদিল্লি, ২৩ এপ্রিল, ২০২০


    

    কেন্দ্রীয় পেট্রোলিয়াম ও প্রকৃতিক গ্যাস মন্ত্রী শ্রী ধর্মেন্দ্র প্রধান প্রধানমন্ত্রী উজ্জ্বলা যোজনার সুফলভোগীদের বিনামূল্যে রান্নার গ্যাস সিলিন্ডার সরবরাহ ত্বরান্বিত করতে সিলিন্ডার সরবরাহ ব্যবস্থার সঙ্গে যুক্ত সংশ্লিষ্ট সব পক্ষকে আরও সুষ্ঠুভাবে কাজ করতে বলেছেন। উল্লেখ করা যেতে পারে, এই যোজনার আওতায় ৮ কোটিরও বেশি সুলভোগী আগামী তিন মাস বিনামূল্যে তিনটি গ্যাস সিলিন্ডার পাবেন।


    
    তেল বিপণন সংস্থাগুলির জেলা নোডাল আধিকারিকদের সঙ্গে এক ভিডিও কনফারেন্সে শ্রী প্রধান বলেছেন, কোভিড-১৯ জনিত অভূতপূর্ব সংকটের সময় সরকার দরিদ্র মানুষের স্বার্থে যে প্যাকেজের কথা ঘোষণা করেছে, বিনামূল্যে গ্যাস সিলিন্ডার বিতরণ তার অন্যতম গুরুত্বপূর্ণ একটি অঙ্গ। তিনি আরও জানান, এপ্রিল মাসের প্রথম তিন সপ্তাহে প্রায় ৪০ শতাংশ সুবিধাভোগী রান্নার গ্যাস সিলিন্ডার পেয়েছেন। জেলার নোডাল আধিকারিকদের তিনি গ্যাস সিলিন্ডার সরবরাহ আরও বাড়াতে অভিনব কৌশল গ্রহণের পরামর্শ দেন। প্রধানমন্ত্রী উজ্জ্বলা যোজনার সুফলভোগীরা গ্যাস সিলিন্ডার বিতরণের ক্ষেত্রে অগ্রাধিকার পেলেও সাধারণ গ্রাহক যাতে কোনোভাবেই ক্ষতিগ্রস্ত না হন, সেই বিষয়টি সুনিশ্চিত করতে তিনি আধিকারিকদের নির্দেশ দিয়েছেন।


    
    জেলার নোডাল আধিকারিকরা জানিয়েছেন, সাধারণ মানুষের কাছে সুযোগ-সুবিধাগুলি আরও বেশি করে পৌঁছে দিতে তাঁরা একাধিক উদ্ভাবনমূলক পদ্ধতি গ্রহণ করেছে। গ্রাহকরা যাতে সহজেই তাঁদের অ্যাকাউন্ট থেকে টাকা তুলে সিলিন্ডার বুক করতে পারেন, তার জন্য ব্যবস্থা গ্রহণ করা হয়েছে। শ্রী প্রধান বিহারের সোপলে ডাকাতের আক্রমণে একজন রান্নার গ্যাস ডেলিভারী বয়ের দুর্ভাগ্যজনক মৃত্যুতে গভীর শোক প্রকাশ করেন। শ্রী প্রধান ঐ ডেলিভারী বয়ের পরিবার যাতে সবরকম ক্ষতিপূরণ পায়, তা নিশ্চিত করার জন্য সংশ্লিষ্ট আধিকারিকদের নির্দেশ দিয়েছেন।


    

    CG/BD/SB

    
    
    (Release ID: 1617850) Visitor Counter : 10
    
    
      Read this release in: English , Urdu , Marathi , Hindi , Assamese , Punjabi , Gujarati , Odia , Tamil , Telugu , Kannada