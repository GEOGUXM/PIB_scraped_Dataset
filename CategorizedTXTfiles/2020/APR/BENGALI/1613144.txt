      শ্রমওকর্মসংস্থানমন্ত্রক

      কোভিড – ১৯ মোকাবিলায় কর্মচারী ভবিষ্যনিধি সংগঠন ১০ দিনেরও কম সময়ে ১ লক্ষ ৩৭ হাজার কর্মীর প্রভিডেন্ট ফান্ড থেকে টাকা তোলার আবেদনের নিষ্পত্তি করেছে
      Posted On: 10 APR 2020 1:17PM by PIB Kolkata


    নতুনদিল্লি, ১০ এপ্রিল, ২০২০


    

    কেন্দ্রীয় শ্রম ও কর্মসংস্থান মন্ত্রকের অধীনস্থ স্বায়ত্বশাসিত সংস্থা, কর্মচারী ভবিষ্যনিধি সংগঠন (ইপিএফও)। এই সংগঠন কোভিড–১৯ এর বিরুদ্ধে যুদ্ধে কর্মচারীদের সাহায্য করার জন্য প্রভিডেন্ট ফান্ডের নিয়মের সংশোধনের মাধ্যমে ১ লক্ষ ৩৭ হাজার কর্মচারীর আবেদনের প্রেক্ষিতে ২৭৯ কোটি ৬৫ লক্ষ টাকা বন্টনের সিদ্ধান্ত নিয়েছে। এই টাকা পাঠানোর প্রক্রিয়া শুরু হয়ে গেছে। কর্মচারীদের প্রভিডেন্ট ফান্ড থেকে টাকা তোলার আবেদনের ৭২ ঘন্টার মধ্যে তা নিষ্পত্তি করার সিদ্ধান্ত নেওয়া হয়েছে।


    
    প্রভিডেন্ট ফান্ডের তহবিল থেকে টাকা তোলার বর্তমান সুযোগটি পিএমজিকেওয়াই যোজনার আওতাভুক্ত। ২৮ মার্চ এসংক্রান্ত নির্দেশিকা জারি করা হয়েছে। এই ব্যবস্থায় ফেরৎযোগ্য নয় এমন ক্ষেত্রে কর্মচারীরা তাদের তিন মাসের মূল বেতন ও মহার্ঘ্য ভাতা অথবা ইপিএফ তহবিলে জমা পড়া অর্থের ৭৫%, যেটি কম হবে সেটিই পাবেন ।প্রাপ্ত অর্থ আয়কর যোগ্য হবে না।


    
    ইপিএফও অনুমান করেছিল, প্রচুর কর্মচারী এই টাকা তোলার আবেদন করবেন, তাই তারা একটি নতুন সফটওয়্যার তৈরি করেছিল। এই সফটওয়্যারটি ২৪ ঘন্টার মধ্যেই অর্থাৎ ২৯ মার্চ কাজ করা শুরু করে। তবে, কর্মচারীদের কেওয়াইসি সংক্রান্ত সম্পূর্ণ তথ্য থাকলেই আবেদনের নিষ্পত্তি করা সম্ভব হচ্ছে।


    

    CG/CB

    
    
    (Release ID: 1613144) Visitor Counter : 11
    
    
      Read this release in: Punjabi , English , Urdu , Hindi , Marathi , Assamese , Gujarati , Odia , Tamil , Telugu , Kannada , Malayalam