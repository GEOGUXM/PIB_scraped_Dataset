      কর্মী, জন-অভিযোগএবংপেনশনমন্ত্রক

      সেন্ট্রাল অ্যাডমিনিসট্রেটিভ ট্রাইবুনালের প্রেস বিজ্ঞপ্তি
      Posted On: 14 APR 2020 3:51PM by PIB Kolkata


    নতুন দিল্লি, ১৪ এপ্রিল, ২০২০


    

    
    করোনা ভাইরাসের মোকাবিলায় দেশজুড়ে লকডাউন জারি হবার ফলে ২০ মার্চ থেকে সেন্ট্রাল অ্যাডমিনিসট্রেটিভ ট্রাইবুনালের নতুনদিল্লি সহ সমস্ত শাখায় কাজ বন্ধ হয়ে গেছে। ভিডিও কনফারেন্সের ব্যবস্থা না থাকায় ট্রাইবুনালের কোন কাজই হচ্ছে না। আজ প্রধানমন্ত্রী শ্রী নরেন্দ্র মোদী, জাতির উদ্দেশে ভাষণে জানিয়েছেন, ৩ মে পর্যন্ত এই লকডাউন বাড়ানো হল। তবে, ২০ তারিখ যে সব জায়গা হটস্পট নয়, সেগুলি ছাড়া অন্য জায়গার পরিস্থিতি নিয়ে পর্যালোচনা করা হবে।


    
    
    ট্রাইবুনালের বিভিন্ন শাখায় পৃথক পৃথকভাবে ছুটি দেওয়া হয়। যেমন, এরনাকুলাম শাখায় এপ্রিলের মাঝামাঝি সময় থেকে ছুটি শুরু হয়। ব্যাঙ্গালুরুতে শুরু হয়, তার কিছুদিন পর। কিন্তু করোনা ভাইরাস মোকাবিলায় সমস্ত শাখার কাজ বন্ধ থাকায় সিদ্ধান্ত নেওয়া হয়েছে, পরিস্থিতি স্বাভাবিক হলে বার অ্যাসোসিয়েশনের সদস্যদের সঙ্গে আলোচনার ভিত্তিতে এই কাজ না হওয়ার ক্ষতিপূরণের ব্যাপারে সিদ্ধান্ত নেওয়া হবে।


    
    তবে, জরুরী ভিত্তিতে কোনো শাখায়, কোনো আইনজীবী অনুরোধ জানালে প্রিন্সিপাল রেজিস্টারের কাছে তা জানাতে হবে। পরিস্থিতি বিবেচনা করে, সেক্ষেত্রে প্রয়োজনীয় নির্দেশ দেবার ব্যাবস্থা থাকছে।

    

    প্রধান বেঞ্চ এবং অন্যান্য বেঞ্চগুলিতে খুব স্বল্প সংখ্যক কর্মী দিয়ে বর্তমানে কাজ চালানো হচ্ছে, যাতে কর্মীরা কোনো রকম ক্ষতিকর পরিস্থিতির সম্মুখীন না হন।


    

    
    CG/CB

    
    
    (Release ID: 1614406) Visitor Counter : 13
    
    
      Read this release in: English , Urdu , Marathi , Hindi , Punjabi , Gujarati , Tamil , Telugu , Kannada