      স্বাস্থ্যওপরিবারকল্যাণমন্ত্রক

      কোভিড-১৯ এর সর্বশেষ পরিস্থিতি
      Posted On: 02 APR 2020 7:11PM by PIB Kolkata


    নতুন দিল্লি, ২ এপ্রিল, ২০২০


    

    কেন্দ্রীয় সরকার দেশে কোভিড-১৯ সংক্রমণ রোধ ও নিয়ন্ত্রণে রাজ্য ও কেন্দ্রশাসিত অঞ্চলগুলির প্রশাসনকে সঙ্গে নিয়ে একাধিক পদক্ষেপ গ্রহণ করেছে। প্রতিনিয়ত উচ্চ পর্যায়ের নজরদারিও চালানো হচ্ছে।
    
    প্রধানমন্ত্রী আজ ভিডিও কনফারেন্সের মাধ্যমে রাজ্য এবং কেন্দ্রশাসিত অঞ্চলের মুখ্যমন্ত্রীদের সঙ্গে উচ্চপর্যায়ের বৈঠক করেছেন। বৈঠকে রাজ্যগুলিকে জেলাস্তরে বিভিন্ন সমস্যার সমাধান ,স্বাস্থ্য পরীক্ষা এবং কোয়ারেন্টাইন ব্যবস্থাপনার ওপর বিশেষ নজর দিতে বলা হয়েছে। প্রধানমন্ত্রী লকডাউনের সময় সামাজিক দূরত্ব বজায় রাখার ওপর বিশেষ জোর দেন। পরিযায়ী শ্রমিক এবং আটকে পড়া বিদেশী পর্যটকদের জন্য রাজ্য সরকারগুলিকে যথাযথ ব্যবস্থা গ্রহণ করতে বলেছেন প্রধানমন্ত্রী। রাজ্য সরকারগুলি জানিয়েছে তাদের জন্য যথাযথ ব্যবস্থা গ্রহণ ছাড়াও, কোভিড-১৯ চিকিৎসার জন্য হাসপাতাল, আইসিইউ বেড,কোয়ারেন্টাইন ব্যবস্থাপনা বাড়ানো হয়েছে। সুপ্রিম কোর্টের নির্দেশ মেনে যারা ভুয়ো খবর ছড়াচ্ছে, তাদের বিরুদ্ধে যথাযথ ব্যবস্থা গ্রহণ করা হচ্ছে। লকডাউনের সময় বয়স্ক বা বাচ্চারা বাড়িতে থেকে যাতে মানসিক ভাবে কোন সমস্যায় না পড়ে তার জন্য 'এন আই এম এইচ এ এন এস' যথাযথ নির্দেশিকা জারি করেছে।
    
    এ পর্যন্ত কোভিড-১৯ এ আক্রান্ত হয়েছেন ১৯৬৫ জন।মৃত্যু হয়েছে ৫০জনের। গত ২৪ ঘন্টায় ৩২৮ জনের দেহে নতুন করে ভাইরাসের নমুনা মিলেছে এবং ১২ জনের মৃত্যু হয়েছে। ১৫১ জন ব্যক্তি সুস্থ হয়ে হাসপাতাল থেকে বাড়ি ফিরে গেছেন।
    
    কোভিড-১৯ এ বিষয়ে আরো বিস্তারিত জানতে কেন্দ্রীয় স্বাস্থ্য ও পরিবার কল্যাণ মন্ত্রকের টোল ফ্রি নম্বর +৯১-১১-২৩৯৭৮০৪৬ অথবা ১০৭৫(নিঃশুল্ক) ফোন নাম্বার অথবা রাজ্য সরকারের নির্ধারিত ফোন নাম্বারে যোগাযোগ করা যেতে পারে।
    https://www.mohfw.gov.in/pdf/coronvavirushelplinenumber.pdf ওয়েব সাইটটি দেখতেও পারেন।


    

    

    CG/SS

    
    
    (Release ID: 1610443) Visitor Counter : 10
    
    
      Read this release in: English