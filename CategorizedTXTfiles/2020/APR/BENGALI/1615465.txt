      প্রতিরক্ষামন্ত্রক

      কোভিড-১৯ জীবাণুমুক্ত প্রক্রিয়ার জন্য দুটি নতুন যন্ত্র চালু করেছে ভারতের প্রতিরক্ষা গবেষণা উন্নয়ন সংস্থা (ডিআরডিও)
      Posted On: 17 APR 2020 3:07PM by PIB Kolkata


    নতুন দিল্লি, ১৭ এপ্রিল, ২০২০


    

    ভারতের প্রতিরক্ষা গবেষণা ও উন্নয়ন সংস্থা (ডিআরডিও) প্রযুক্তি ও অভিজ্ঞতাকে কাজে লাগিয়ে কোভিড-১৯-এর বিরুদ্ধে লড়াইয়ে নিত্য নতুন সমাধান সূএ অন্বেষণে প্রতিনিয়ত প্রয়াস চালিয়ে যাচ্ছে। এগুলির যেমন অভিনব,তেমনি সাধারণ মানুষের প্রয়োজনের উপযোগী। আজ ডিআরডিও দুটি যন্ত্রের সূচনা করেছে,যা মহামারী রোধে প্রকাশ্য স্থানে জনসাধারণ ব্যবহার করতে পারবে।


    
    একটি হল,স্বয়ংক্রিয় ধোঁয়া ছড়ানোর স্যনিটাইজার যন্ত্র। দিল্লির পরিবেশ সুরক্ষা ও অগ্নিনির্বাপণ কেন্দ্র এইচপি-১ এর সঙ্গে ধোঁয়া ছড়ানো প্রযুক্তির অভিজ্ঞতাকে কাজে লাগিয়ে স্বয়ংক্রিয় ধোঁয়া ছড়ানো হ্যান্ড র‍্যাব ভিত্তিক রাসায়নিক মিশ্রিত এই স্যনিটাইজার যন্ত্র তৈরি করা হয়েছে ।যেকোনো জায়গায় এটি বসানো যাবে। কোন ব্যক্তি কোথাও প্রবেশের সময় স্বয়ংক্রিয় এই যন্ত্রে হাত রাখলে যন্ত্রের ভেতর থেকে একটি নির্দিষ্ট মাত্রায় ৫-৬ এম এল স্যনিটাইজার মিশ্রিত ধোঁয়া ১২ সেকেন্ড ধরে হাতের তালুতে ছড়িয়ে পড়বে এবং হাত জীবাণু মুক্ত হবে।ডিআরডিও ভবনেও এই যন্ত্র বসানো হয়েছে।

    

    দ্বিতীয়টি হল, UV স্যানিটাইজেশন বক্স এবং হ্যান্ড-হোল্ড ইউভি ডিভাইস, প্রতিরক্ষা ইনস্টিটিউট অফ ফিজিওলজি অ্যান্ড অ্যালাইড সায়েন্সেস (ডিআইপিএএস) এবং ইনস্টিটিউট অফ নিউক্লিয়ার মেডিসিন অ্যান্ড অ্যালাইড সায়েন্সেস, দিল্লির ডিআরডিও পরীক্ষাগার আল্ট্রাভায়োলেট সি লাইট ভিত্তিক স্যানিটাইজেশন বক্স এবং হাতে বহনযোগ্য ইউভি-সি (২৫৪ ন্যানোমিটার তরঙ্গদৈর্ঘ্য সহ অতিবেগুনী আলো চলাচলে সক্ষম ) যন্ত্র তৈরি করেছে। এটি কোভিড-১৯এ জিনগত উপাদানগুলি ধ্বংস করতে বিশেষভাবে সক্ষম। ইউভি-সি দ্রুত জীবাণুগুলিকে মেরে ফেলে। ইউভি-সি বক্সটি ব্যক্তিগত জিনিস যেমন মোবাইল ফোন, ট্যাবলেট, পার্স, মুদ্রা, অফিসের ফাইলগুলিকেও জীবাণুমুক্ত করতে পারে।এটি এমন ভাবে ডিজাইন করা হয়েছে যাতে ওই বাক্সের ভেতর এক মিনিটের মতো কোন জিনিস রাখলে ইউভি-সি ল্যাম্প ব্যবহার করে কোভিডি -১৯ ভাইরাসকে নিষ্ক্রিয় করা যাবে। আট ওয়াটের ইউভি-সি ল্যাম্পযুক্ত হাতে বহনযোগ্য এই ডিভাইসটির সাহায্যে অফিস এবং ঘরকে জীবাণুমুক্ত করা যায়।এমনকি চেয়ার, ফাইল, ডাক সরবরাহকৃত সামগ্রী এবং খাবারের প্যাকেটের জীবাণুনাশ করতেও এটি সক্ষম। এই যন্ত্রটি অফিসে এবং সাধারণ পরিবেশে করোনাভাইরাস সংক্রমণকে দূর করতে পারে।


    

    CG/SS

    
    
    (Release ID: 1615465) Visitor Counter : 29
    
    
      Read this release in: Punjabi , English , Urdu , Marathi , Hindi , Assamese , Gujarati , Odia , Tamil , Telugu , Kannada