      স্বাস্থ্যওপরিবারকল্যাণমন্ত্রক

      কেন্দ্রীয় স্বাস্থ্য ও পরিবার কল্যাণ মন্ত্রক(এমওএইচএফডব্লু) গর্ভধারণের আগে বা পরে ভ্রূণের লিঙ্গ নির্ধারণ সংক্রান্ত পিসি ও পিএনডিটি আইন স্থগিত করেনি
      Posted On: 09 APR 2020 7:13PM by PIB Kolkata


    নতুন দিল্লি, ৯ এপ্রিল, ২০২০


    

    ১৯৯৪ এর পিসি ও পিএনডিটি (প্রি কনসেপশন এবং প্রি নেটাল ডায়াগনস্টিক টেকনিকস (ভ্রূণের লিঙ্গ নির্ধারণ সংক্রান্ত) আইন স্বাস্থ্য ও পরিবার কল্যাণ মন্ত্রক স্থগিত রেখেছে বলে এক শ্রেনীর সংবাদমাধ্যমে প্রকাশিত হয়েছে।
    
    মন্ত্রক স্পষ্টভাবে জানিয়েছে যে গর্ভধারণের আগে বা পরে ভ্রূণের লিঙ্গ নির্ধারণ সংক্রান্ত আইন পিসি ও পিএনডিটি স্থগিত করা হয়নি।
    
    বিশ্বব্যাপী কোভিড ১৯ মহামারীজনিত কারণে চলা লকডাউনের পরিপ্রেক্ষিতেস্বাস্থ্য মন্ত্রক ১৯৯৬ এর পিসি ও পিএনডিটি আইনের কিছু নিয়মকানুন স্থগিত / সাময়িক স্থগিত রাখার জন্য গত ৪ এপ্রিল একটি বিজ্ঞপ্তি জারি করে। ডায়াগনস্টিকস কেন্দ্রগুলির এইসময়ে রেজিস্ট্রেশন নবীকরনের সময়সীমা থাকলে, সেক্ষেত্রে মাসের পঞ্চম দিনের মধ্যে তাদের রিপোর্ট জমা দেওয়া এবং রাজ্য / কেন্দ্রশাসিত অঞ্চলগুলির দ্বারা ত্রৈমাসিক অগ্রগতি প্রতিবেদন (কিউপিআর) জমা দেওয়া সম্পর্কিত ক্ষেত্রে নিয়মকানুন গুলির কথা বলা হয়েছে।
    
    এই আইনের আওতায় প্রতিটি আল্ট্রাসাউন্ড ক্লিনিক, জেনেটিক কাউন্সেলিং সেন্টার, জেনেটিক ল্যাবরেটরি, জেনেটিক ক্লিনিক্যাল ইমেজিং সেন্টারকে প্রতিদিনের ভিত্তিতে বাধ্যতামূলকভাবে সমস্ত রেকর্ড বজায় রাখতে হবে বলে আবারও উল্লেখ করা হয়েছে। এটি কেবলমাত্র উপযুক্ত কর্তৃপক্ষের কাছে জমা দেওয়ার সময়সীমা, যা ৩০ জুন, ২০২০ পর্যন্ত বাড়ানো হয়েছে। পিসি ও পিএনডিটি আইনের নিয়মকানুনে (ডায়াগনস্টিক সেন্টারগুলি্র ক্ষেত্রে) কোনও ছাড় দেওয়া হয়নি।


    
    সমস্ত রেকর্ড বাধ্যতামূলক এবং নিয়ম অনুসারে সংরক্ষণ করতে হবে এবং উল্লিখিত বিজ্ঞপ্তি কোনওভাবেই পিসি ও পিএনডিটি আইন ও নিয়মকানুনের কঠোর বাস্তবায়নের প্রয়োজনীয়তার উপর প্রভাব ফেলবে না।

    

    CG/TG

    
    
    (Release ID: 1612750) Visitor Counter : 14
    
    
      Read this release in: English , Urdu , Marathi , Hindi , Assamese , Manipuri , Punjabi , Gujarati , Tamil , Telugu , Kannada