      মানবসম্পদবিকাশমন্ত্রক

      ছাত্র-ছাত্রীদের সুবিধার জন্য কেন্দ্রীয় মানব সম্পদ উন্নয়ন মন্ত্রীর পরামর্শ, অনলাইনে শিক্ষাদানের জন্য কেন্দ্রীয় বিদ্যালয় সংগঠনের কয়েকটি পদক্ষেপ
      Posted On: 05 APR 2020 7:36PM by PIB Kolkata


    নতুনদিল্লি, ৫ এপ্রিল, ২০২০


    

    দেশজুড়ে কোভিড–১৯ মহামারীর কারণে যে প্রতিরোধমূলক নিয়ন্ত্রণ ব্যবস্থা কার্যকর করা হয়েছে, তার ফলে স্কুলগুলি বন্ধ রয়েছে। কেন্দ্রীয় মানব সম্পদ উন্নয়ন মন্ত্রী শ্রী রমেশ পোখরিয়াল 'নিশাঙ্ক', মন্ত্রকের অধীনস্থস্বায়ত্বশাসিত প্রতিষ্ঠানগুলির প্রধানদের নির্দেশ দিয়েছেন, ছাত্র-ছাত্রীদের সুবিধার জন্য প্রয়োজনীয় পদক্ষেপ নিতে হবে। কেন্দ্রীয় বিদ্যালয় সংগঠন এজন্য ছাত্র-ছাত্রীদের অনলাইনের মাধ্যমে পাঠদানে উদ্যোগী হয়েছে।


    
    কেন্দ্রীয় বিদ্যালয় সংগঠনের শিক্ষক-শিক্ষিকারা বিদ্যালয় বন্ধের এই সময়ে ডিজিটাল প্ল্যাটফর্ম ব্যবহার করে শিক্ষাদান করছেন। সংগঠনের অধ্যক্ষরা এই ব্যবস্থায় উৎসাহ দানের জন্য শিক্ষক-শিক্ষিকাদের প্রতি কিছু নীতি নির্দেশিকা জারী করেছেন।


    
    এন.আই.ও.এস প্ল্যাটফর্মের মাধ্যমেঃ-


    
    ৭ এপ্রিল থেকেস্বয়ম প্রভা পোর্টালের মাধ্যমে এন.আই.ও.এস-এর মাধ্যমিক এবং উচ্চমাধ্যমিক ছাত্র-ছাত্রীদের জন্য ব্যবহৃত বিষয়গুলি কেন্দ্রীয় বিদ্যালয় সংগঠনের ছাত্র-ছাত্রীরা ব্যবহার করতে পারবেন। শিক্ষক শিক্ষিকারা এবিষয়ে ছাত্র-ছাত্রী এবং তাঁদের অভিভাবকদের জানাতে ইমেল, হোয়াটস অ্যাপ এবং এস.এম.এস ব্যবহার করছেন।


    
    কেন্দ্রীয় বিদ্যালয় সংগঠন এই ওয়েব পোর্টালের মাধ্যমে পাঠদানের জন্য কয়েকজন শিক্ষক-শিক্ষিকাকে বাছাই করেছে। এই শিক্ষক-শিক্ষিকারা প্রতিদিন সকালবেলা পাঠদানের জন্য তাদের বক্তব্য রেকর্ড করবেন এবং বিষয়গুলি এই পোর্টালে আপলোড করে দেবেন। এরপর ছাত্র-ছাত্রীদের কোনো প্রশ্ন থাকলে সরাসরি মতবিনিময়ের অধিবেশনে সেগুলি আলোচনা হবে।


    
    এই পুরো প্রক্রিয়াটি সম্পন্ন করার জন্য এন.আই.ও.এস এবং এন.সি.ই.আর.টি, তাদের পোর্টাল ব্যবহারের পাশাপাশি টেলিভিশনের মাধ্যমেও পাঠদান করাবে। এন.আই.ও.এস-এর কোর্সগুলি ম্যাসিভ ওপেন অনলাইন কোর্স (এম.ও.ও.সি.এস)-এ পাওয়া যাবে। https://swayam.gov.in/nc_details/NIOS এই পোর্টালে মাধ্যমিক এবং উচ্চমাধ্যমিক স্তরের সমস্ত প্রধান প্রধান বিষয়গুলি পাঠ আপলোড করা থাকবে।


    
    এছাড়া মাধ্যমিক স্তরের ছাত্র-ছাত্রীদের জন্য পাঠগুলি ডি.টি.এইচ-এর ২৭ নম্বর চ্যানেল–পাণীণী


    https://www.swayamprabha.gov.in/index.php/program/current/27 এই লিঙ্কে পাওয়া যাবে।


    
    ডি.টি.এইচ-এর ২৮ নম্বর চ্যানেল শারদা-র মাধ্যমে উচ্চমাধ্যমিক স্তরের ছাত্র-ছাত্রীদের জন্য পাঠগুলি


    https://www.swayamprabha.gov.in/index.php/channel_profile/profile/28 এই লিঙ্কে পাওয়া যাবে।


    
    এছাড়াও ইউটিউব-এর মাধ্যমে ছাত্র-ছাত্রীরা বাড়িতে বসেই লেখাপড়া করতে পারবেন। মাধ্যমিক স্তরের ছাত্র-ছাত্রীদের জন্য ইউটিউব চ্যানেল হল - https://www.youtube.com/channel/UC1we0IrHSKyC7f30wE50_hQ


    
    উচ্চমাধ্যমিক স্তরের ছাত্র-ছাত্রীরা https://www.youtube.com/channel/UC6R9rI-1iEsPCPmvzlunKDg এই ইউটিউব চ্যানেলের মাধ্যমে লেখাপড়া করতে পারবেন।


    
    এন.সি.ই.আর.টি, ডি.টি.এইচ টিভির ৩১ নম্বর চ্যানেল,স্বয়ম প্রভায় নবম থেকে দ্বাদশ শ্রেণির ছাত্র-ছাত্রীদের জন্য পাঠদানের ব্যবস্থা করেছে।


    
    এগুলি ছাড়াও দীক্ষা, ই-পাঠশালার মতো বিনামূল্যে কয়েকটি ডিজিটাল প্ল্যাটফর্মও রয়েছে।


    

    
    CG/CB

    
    
    (Release ID: 1611532) Visitor Counter : 19
    
    
      Read this release in: English , Marathi , Hindi , Assamese , Punjabi , Gujarati , Odia , Tamil , Telugu , Kannada