      পেট্রোলিয়ামওপ্রাকৃতিকগ্যাসমন্ত্রক

      প্রধানমন্ত্রী গরীব কল্যাণ যোজনার আওতায় বিনামূল্যে ১ কোটি ৫১ লক্ষ পিএমইউওয়াই সুবিধাপ্রাপক ইতিমধ্যেই রান্নার গ্যাসের সিলিন্ডার পেয়েছেন
      Posted On: 16 APR 2020 7:29PM by PIB Kolkata


    নতুন দিল্লি, ১৬ এপ্রিল, ২০২০


    

    
    প্রধানমন্ত্রী গরীব কল্যাণ যোজনার (পিএমজিকেওয়াই) আওতায় পিএমইউওয়াই –এর সুবিধাভোগীদের জন্য চলতি মাসে ১ কোটি ৫১ লক্ষ রান্নার গ্যাসের সিলিন্ডার বন্টন করা হয়েছে। পিএমজিকেওয়াই – এর আওতায় কেন্দ্র, দরিদ্র মানুষদের সুবিধার্থে একগুচ্ছ প্রকল্প ঘোষণা করেছে। এর আওতায় এপ্রিল থেকে জুন মাসের মধ্যে তিনটি রান্নার গ্যাস প্রধানমন্ত্রী উজ্জ্বলা যোজনার ৮ কোটি সুবিধাভোগীদের কাছে পৌঁছে দেওয়া হবে। এই প্রকল্পের সঠিক বাস্তবায়নের লক্ষ্যে তেল ও গ্যাস কোম্পানীগুলি আগেই ১৪.২ কেজি অথবা ৫ কেজি ওজনের রান্নার গ্যাসের খুচরো মূল্য সুবিধাভোগীদের ব্যাঙ্ক অ্যাকাউন্টে পাঠিয়ে দিয়েছে। তেল এবং গ্যাস কোম্পানীগুলি প্রতিদিন ৫০ থেকে ৬০ লক্ষ রান্নার গ্যাসের সিলিন্ডার বন্টন করে। এর মধ্যে ১৮ লক্ষ সিলিন্ডার প্রধানমন্ত্রী উজ্জ্বলা যোজনার সুবিধাভোগীদের কাছে পৌঁছে দেওয়া হয়।


    
    পেট্রোলিয়াম এবং প্রাকৃতিক গ্যাস ও ইস্পাত মন্ত্রী শ্রী ধর্মেন্দ্র প্রধান, বৃহস্পতিবার দেশের নানা প্রান্তে ৮০০ জন গ্যাস ডেলিভারি বয়ের সঙ্গে ওয়েবিনারের মাধ্যমে মতবিনিময় করেন। করোনার বিরুদ্ধে যুদ্ধে সারা দেশ এই ডেলিভারি বয়দের ভূমিকার প্রশংসা করছে বলে তিনি জানান। তিনি বলেন, এই কঠিন সময়ে সামনের সারিতে থেকে যেভাবে এই সব যোদ্ধা, তাঁদের দায়িত্ব পালন করছেন, তার ফলে সমাজের থেকে তারা সম্মান পাচ্ছেন এবং দরিদ্র মানুষরা তাঁদের আশীর্বাদ করছেন।


    
    অনেক রান্নার গ্যাস ডেলিভারি বয় জানিয়েছেন, কঠিন এই সময়ে তাদের সংস্থা, সাবান, স্যানিটাইজার, মাস্ক এবং গ্লাভস সহ ব্যক্তিগত সুরক্ষা সামগ্রী দিচ্ছে। তারা জানিয়েছেন, গ্যাসের ডেলিভারি দেওয়ার আগে সিলিন্ডারগুলিকে তারা জীবাণুমুক্ত করে এবং গ্যাস দেবার সময় শারীরিক দূরত্ব বজায় রাখেন। কোনো কোনো ডেলিভারি বয়, গ্যাস দেবার সময় উপভোক্তাদের আরোগ্য সেতু অ্যাপটির বিষয়ে জানাচ্ছেন। কেউ কেউ জানিয়েছেন, তাঁরা পিএম কেয়ার্স তহবিলে অনুদানও পাঠিয়েছেন।


    

    CG/CB

    
    
    (Release ID: 1615363) Visitor Counter : 38
    
    
      Read this release in: Telugu , English , Urdu , Marathi , Hindi , Assamese , Punjabi , Gujarati , Odia , Tamil , Kannada