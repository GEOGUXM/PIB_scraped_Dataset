      মানবসম্পদবিকাশমন্ত্রক

      কেন্দ্রীয় মানবসম্পদ উন্নয়ন মন্ত্রী শ্রী রমেশ পোখরিয়াল ‘নিশাঙ্ক’ ‘যুক্তি’ ওয়েবপোর্টালের সূচনা করেছেন
      Posted On: 12 APR 2020 2:27PM by PIB Kolkata


    নয়াদিল্লি, ১২ এপ্রিল, ২০২০


    

    কেন্দ্রীয় মানবসম্পদ উন্নয়ন মন্ত্রী শ্রী রমেশ পোখরিয়াল ‘নিশাঙ্ক’ আজ নতুন দিল্লিতে মন্ত্রকের বিভিন্ন প্রয়াস ও উদ্যোগের ওপর নজর রাখতে এক অভিনব পোর্টাল ও ড্যাশবোর্ড ‘যুক্তি’র সূচনা করেছেন। সামগ্রিকভাবে সুসংবদ্ধ উপায়ে কোভিড-১৯ সংক্রান্ত চ্যালেঞ্জগুলির বিভিন্ন দিক ও আঙ্গিক এই পোর্টালে একত্রিত করা হচ্ছে।


    
    ঐ পোর্টালের সূচনা উপলক্ষে শ্রী ‘নিশাঙ্ক’ বলেন, কোভিড-১৯ ভীতির প্রেক্ষিতে আমাদের প্রাথমিক উদ্দেশ্য হ’ল শিক্ষা ব্যবস্থার সঙ্গে যুক্ত সংশ্লিষ্ট সকলকে শারীরিক ও মানসিক দিক দিয়ে সুস্থ রাখা। সেই সঙ্গে, উচ্চ গুণমানসম্পন্ন শিক্ষার বাতাবরণও বজায় রাখা। জটিল এই সময়ে শিক্ষা ক্ষেত্রের সঙ্গে যুক্ত উদ্দেশ্য অর্জনের লক্ষ্যে এই পোর্টাল চালু করা হয়েছে।


    
    তিনি আরও জানান, এই পোর্টালে শিক্ষা প্রতিষ্ঠান, বিশেষ করে গবেষণা প্রতিষ্ঠানগুলির কোভিড-১৯ সংক্রান্ত উদ্যোগ ও প্গবেষণামূলক কাজকর্ম এই পোর্টালের মধ্যে তুলে ধরা হবে । অন্যান্য শিক্ষা প্রতিষ্ঠানও কোভিড-১৯ মোকাবিলায় যে কৌশল গ্রহণ করেছে, তাও এই পোর্টালে তুলে ধরা যাবে বলে তিনি জানান। শ্রী ‘নিশাঙ্ক’ আশা প্রকাশ করেন, এই পোর্টাল আগামী ছয় মাসে মন্ত্রককে আরও ভালো পরিকল্পনা ও কার্যকর নজরদারির ব্যাপারে তথ্য যোগাতে সাহায্য করবে। মন্ত্রকের এই ওয়েবপোর্টালটি সংশ্লিষ্ট পক্ষের কাছে গবেষণাধর্মী কাজকর্মগুলি প্রকাশে বড় ভূমিকা নেবে বলে মন্ত্রী আশা প্রকাশ করেন।


    

    CG/BD/SB

    
    
    (Release ID: 1613637) Visitor Counter : 16
    
    
      Read this release in: Telugu , English , Kannada , Urdu , Marathi , Hindi , Assamese , Punjabi , Gujarati , Odia , Tamil , Malayalam