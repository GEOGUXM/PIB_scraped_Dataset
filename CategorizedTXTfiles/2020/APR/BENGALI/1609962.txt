      কেন্দ্রীয়মন্ত্রিসভারসচিবালয়

      কেন্দ্রীয় মন্ত্রীসভার সচিব আজ সব রাজ্যের মুখ্যসচিব / ডি জি পি র সঙ্গে ভিডিও কনফারেন্সিং এর মাধ্যমে বৈঠক করেছেন
      Posted On: 01 APR 2020 5:58PM by PIB Kolkata


    নতুন দিল্লি, ১ এপ্রিল, ২০২০


    

    
    কেন্দ্রীয় মন্ত্রীসভার সচিব আজ সব রাজ্যের মুখ্যসচিব / পুলিশের মহানির্দেশকের সঙ্গে ভিডিও কনফারেন্সিং এর মাধ্যমে বৈঠক করেছেন।
    
    • তাবলিগী জামাতের অংশগ্রহণকারীদের ঘনিষ্ট যোগাযোগের ব্যাপারে খোঁজ খবর করার জন্য রাজ্যগুলিকে সতর্ক করা হয়েছে । জামাতের সদস্যদের দেশের অন্যান্য এলাকার মানুষের সঙ্গে যোগাযোগের ফলে কোভিড-১৯ এর নিয়ন্ত্রণের প্রচেষ্টায় বাধার সৃষ্টি হবে। রাজ্যগুলিকে যুদ্ধকালীন তৎপরতায় অংশগ্রহণকারীদের চিহ্নিতকরণ প্রক্রিয়া সম্পূর্ণ করতে বলা হয়েছে।


    
    • লক্ষ্য করা গেছে যে তাবলিগী জামাতে অংশগ্রহনকারী বিদেশীরা ভিসার শর্ত ভঙ্গ করেছে। ভি সার শর্ত লঙ্ঘনের জন্য বিদেশীদের এবং অনুষ্ঠানের আয়োজকদের বিরুদ্ধে ব্যবস্থা নিতে রাজ্যগুলিকে নির্দেশ দেওয়া হয়েছে।


    
    • রাজ্যগুলিকে আগামী সপ্তাহের মধ্যে প্রধানমন্ত্রী গরিব কল্যাণ যোজনা বাস্তবায়িত করতে বলা হয়েছে। এতে সুবিধাভোগীদের মোটা অংকের নগদ অর্থ প্রদান করা সম্ভব হবে। সামাজিক দূরত্ব পালন করে বিষয়টি বাস্তবায়িত করতে হবে।


    
    • দেখা গেছে যে সারা দেশে কার্যকরভাবে লকডাউন পালন করা হচ্ছে। রাজ্যগুলিকে সামাজিক দূরত্ব বজায় রেখে কোনও বাধা ছাড়াই পণ্যগুলির আন্তঃরাজ্য পরিবহনের অনুমতি নিশ্চিত করতে বলা হয়েছে।


    
    • অত্যাবশ্যকীয় পণ্য উৎপাদন নিশ্চিত করা বাঞ্ছনীয়। এই জাতীয় পণ্যের সরবরাহ ব্যবস্থায় যাতে কোন ব্যাঘাত না ঘটে তা নিশ্চিত করাও প্রয়োজন বলে উল্লেখ করা হয়েছে।


    

    
    CG/TG

    
    
    (Release ID: 1609962) Visitor Counter : 14
    
    
      Read this release in: English