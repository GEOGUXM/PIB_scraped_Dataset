      বিজ্ঞানওপ্রযুক্তিমন্ত্রক

      কোভিড-১৯ মোকাবিলায় থেরাপেটিক অ্যান্টিবডি তৈরির জন্য কোভিড প্রতিরোধী জোটের প্রয়াস চলছে
      Posted On: 12 APR 2020 11:43AM by PIB Kolkata


    নয়াদিল্লি, ১২ এপ্রিল, ২০২০


    

    নোভেল সার্স করোনা ভাইরাস-২ এর কারণে কোভিড-১৯ সংক্রমণ হয়ে থাকে। এর ফলে, বহু মানুষের মৃত্যু হয়। অবশ্য, বহু আক্রান্ত মানুষ নির্দিষ্ট কোনও চিকিৎসা ছাড়াই সুস্থ হয়ে উঠছেন। এই সুস্থ হয়ে ওঠার নেপথ্যে রয়েছে – শরীরের ভেতরে তৈরি হওয়া ভাইরাস প্রতিরোধী কিছু অ্যান্টিবডি।


    
    বহু বছর ধরে প্লাজমা থেকে প্রাপ্ত অ্যান্টিবডি স্থানান্তরিত করে বিভিন্ন অসুখের চিকিৎসা করে রোগীদের সুস্থ করে তোলা হচ্ছে। এই সমস্ত রোগের মধ্যে রয়েছে – ডিপথেরিয়া, টিটেনাস, র্যা বিস এবং ইবোলা। এখন ডিএনএ-ভিত্তিক প্রযুক্তিকে কাজে লাগিয়ে পরীক্ষাগারগুলিতে এ ধরনের থেরাপেটিক অ্যান্টিবডি উৎপাদন করা যেতে পারে। যারা সুস্থ হয়ে উঠছেন, তাঁদের রক্তের মধ্যে অ্যান্টিবডিগুলিকে আলাদা করে তার জিনকে সংক্রমিত ব্যক্তির শরীরে ঢুকিয়ে সেখানে আবার পুনর্গঠন করে অ্যান্টিবডি তৈরি করে অসুস্থ ব্যক্তিকে সুস্থ করার লক্ষ্যেই সার্স – সিওভি-২ এর বিরুদ্ধে লড়াইয়ে থেরাপেটিক অ্যান্টিবডি উৎপাদনে বিশ্বব্যাপী জোরদার প্রয়াস চলছে।


    
    ভারতও এ ধরনের একটি প্রয়াসের নেতৃত্ব দিচ্ছেন দিল্লি বিশ্ববিদ্যালয়ের ইনোভেশন ইন ইনফেকশাস ডিজিস রিসার্চ, এডুকেশন অ্যান্ড ট্রেনিং সেন্টারের অধ্যাপক বিজয় চৌধুরী। প্রতিষ্ঠানের এই প্রয়াসে কেন্দ্রীয় বিজ্ঞান ও প্রযুক্তি দপ্তরের জৈব প্রযুক্তি বিভাগ সাহায্য করছে। অধ্যাপক চৌধুরী অ্যান্টিবডিগুলিকে চিহ্নিত করে জিনকে পৃথক করার কাজ করছেন, যে অ্যান্টিবডিগুলি সার্স-কভ-২ নিষ্ক্রমণে সহায়ক। সুস্থ হওয়া মানুষের রক্তের থেকে অ্যান্টিবডি সংগ্রহ করে একটি লাইব্রেরী তৈরি করা হয়েছে। সেখান থেকে অ্যা ন্টিবডি গুলির জিনকে আলাদা করে কোভিড-১৯ এ আক্রান্ত হয়েছেন এমন রোগীর দেহে তা প্রয়োগ করা হচ্ছে। এরপর প্রাপ্ত ওই অ্যান্টিবডি জিনগুলিকে পুনর্গঠিত করে সংক্রমিত ব্যক্তির দেহে অ্যান্টিবডি উৎপাদনে ব্যবহার করা হবে। এই প্রয়াস যদি সফল হয়, তা হলে ভাইরাস দমনে রিকম্বিনেট অ্যান্টিবডিগুলি অত্যন্ত কার্যকর হয়ে উঠবে। সেইসঙ্গে, ভাইরাস দমনকারী অ্যান্টিবডির উৎস খুঁজে পাওয়াও সম্ভব হবে।


    
    সমগ্র এই পরীক্ষা পরিচালিত হচ্ছে অধ্যাপক চৌধুরীর নেতৃত্বে গঠিত অ্যান্টি কোভিড কনসোডিয়ামের গৃহীত একটি পদক্ষেপ হিসাবে।


    

    CG/BD/SB

    
    
    (Release ID: 1613611) Visitor Counter : 22
    
    
      Read this release in: English , Gujarati , Urdu , Marathi , Hindi , Assamese , Punjabi , Tamil , Telugu , Kannada