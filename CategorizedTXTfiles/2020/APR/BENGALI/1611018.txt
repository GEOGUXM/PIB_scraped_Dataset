      স্বাস্থ্যওপরিবারকল্যাণমন্ত্রক

      মুখ ও মুখমন্ডলের জন্য বাড়িতে তৈরি সুরক্ষামূলক কভার ব্যবহার সংক্রান্ত নির্দেশিকা
      Posted On: 04 APR 2020 3:41PM by PIB Kolkata


    ১) আমরা সচেতন যে কোভিড-১৯ সংক্রমণ প্রতিরোধে সামাজিক দূরত্ব ও ব্যক্তিগত স্বাস্থ্যবিধি মেনে চলা অত্যন্ত জরুরী। সাধারণ মানুষের স্বার্থে বাড়িতে তৈরি মুখাবরণ অত্যন্ত কার্যকর বলে কয়েকটি দেশের পক্ষ থেকে দাবি করা হয়েছে। বাড়িতে তৈরি এ ধরনের মুখাবরণ ব্যক্তিগত স্বাস্থ্যবিধি মেনে চলার ক্ষেত্রে অত্যন্ত কার্যকর উপায়। এ ধরনের মুখাবরণ সামগ্রিক স্বাস্থ্যবিধি মেনে চলার ক্ষেত্রে নিঃসন্দেহে কার্যকর।


    
    ২) তাই বলা হচ্ছে যে, যে সমস্ত ব্যক্তির শ্বাসকষ্ট বা অন্যান্য শারীরিক সমস্যা রয়েছে, তাঁরা বাড়িতে তৈরি পুনর্ব্যবহারযোগ্য এ ধরনের মুখাবরণ বাড়ির ভেতরে এবং বিশেষ করে বাড়ির বাইরে ব্যবহার করতে পারেন। ব্যক্তিগত পর্যায়ে এ ধরনের স্বাস্থ্যবিধি অনুসরণ করলে প্রকৃতপক্ষে তা সমগ্র সমাজের জন্যই ভাল হবে।


    
    
    ৩) তবে, এ ধরনের মুখাবরণ স্বাস্থ্য কর্মী, কোভিড-১৯ রোগাক্রান্ত ব্যক্তির সংস্পর্শে আসা স্বাস্থ্য কর্মী বা রোগীদের জন্য ব্যবহারযোগ্য নয়। স্বাস্থ্য কর্মী বা রোগাক্রান্ত ব্যক্তিদের জন্য বিশেষ ধরনের সুরক্ষামূলক মুখাবরণ ব্যবহার জরুরি।


    
    ৪) আরও পরামর্শ দেওয়া হচ্ছে যে, মুখাবরণের দুটি সেট তৈরি করা যেতে পারে। একটি সেট ব্যবহার করলে অন্যটি পরিষ্কারের জন্য রাখা যেতে পারে। তবে, বার বার হাত ধোওয়ার বিষয়টি জরুরি সতর্কতা হিসাবে মেনে চলতে হবে। সেই সঙ্গে, মুখাবরণ ব্যবহারের আগে হাত ধুতে হবে। এ ধরনের মুখাবরণ বাইরে ফেলে না দিয়ে বাড়িতে সুরক্ষিতভাবে রাখা যেতে পারে। তবে, রেখে দেওয়ার পূর্বে এটিকে যথাযথভাবে সাবান ও গরম জল দিয়ে ধুয়ে শুকিয়ে রাখতে হবে।


    
    
    ৫) বাড়িতেই এ ধরনের মুখাবরণ পরিষ্কার কাপড় দিয়ে বানানো সম্ভব। তবে, মুখাবরণ সুতো দিয়ে সেলাই বা তৈরি করার আগে যথাযথভাবে জল দিয়ে ধুয়ে পরিষ্কার করে নিতে হবে। ফেসকভার বা মুখাবরণটি এমনভাবে তৈরি করতে হবে, যাতে মুখ ও নাক সম্পূর্ণভাবে ঢাকা থাকে এবং মুখমন্ডলের সঙ্গে এঁটে থাকে।


    
    ৬) এ ধরনের মুখাবরণ কেবল একজন ব্যক্তিই ব্যবহার করতে পারেন, বাড়িতে পরিবারের অন্যান্য সদস্যদের সঙ্গে আদান-প্রদান করা যাবে না। পরিবারের প্রত্যেকের জন্য পৃথক-পৃথক মুখাবারণ থাকা জরুরি।


    

    
    CG/BD/SB

    
    
    (Release ID: 1611018) Visitor Counter : 29