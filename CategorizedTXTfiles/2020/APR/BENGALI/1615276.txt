      রেলমন্ত্রক

      ভারতীয় রেল এপ্রিলে ৩০,০০০টি কভারঅল ব্যক্তিগত সুরক্ষা সরঞ্জাম উৎপাদন করবে
      Posted On: 15 APR 2020 2:23PM by PIB Kolkata


    নতুন দিল্লি, ১৫ এপ্রিল, ২০২০


    কোভিড-১৯ সংক্রমণ প্রতিরোধে ভারতীয় রেলওয়ের সমস্ত প্রোডাকশন ইউনিট, ওয়ার্কশপ, এবং ফিল্ড ইউনিটগুলি ২০২০ সালেরএপ্রিল মাসের মধ্যে ৩০,০০০ কভারঅল ব্যক্তিগত সুরক্ষা সরঞ্জাম এবং ২০২০ সালের মে মাসের মধ্যে আরও ১,০০,০০০ টি কভারঅল ব্যক্তিগত সুরক্ষা সরঞ্জাম উৎপাদন করবে। এই আন্তর্জাতিক মানের প্রোটোটাইপ কভারঅলগুলি ইতিমধ্যেই গোয়ালিয়রের ডিআরডিও পরীক্ষাগারের গুণমান স্বীকৃতি লাভ করেছে।

    
    এই কভারঅলগুলি ভারতীয় রেলের চিকিৎসক, সেবিকা, অন্যান্য স্বাস্থ্যকর্মী ও স্বাস্থ্য পরিষেবা প্রদানকারীদের ব্যক্তিগত সুরক্ষা সরঞ্জামের সাহায্যে কোভিড-১৯ এবং এজাতীয় অন্যান্য সংক্রামক রোগ প্রতিরোধে কঠিন লড়াইয়ের উপযোগী করে তুলবে। সেজন্য ভারতীয় রেল সারা ভারতে ছড়িয়ে থাকা তাঁদের সমস্ত প্রোডাকশন ইউনিট, ওয়ার্কশপ, এবং ফিল্ড ইউনিটগুলির প্রশিক্ষিত ও দক্ষ কর্মীদের এই নিরাপত্তা সরঞ্জাম উৎপাদনের দায়িত্ব দিয়েছে, যাতে এপ্রিল মাসের মধ্যে ৩০,০০০টি উন্নত মানের কভারঅল ব্যক্তিগত সুরক্ষা সরঞ্জাম এবং আগামী মে মাসের মধ্যে আরও ১,০০,০০০ টি উন্নত মানের কভারঅল ব্যক্তিগত সুরক্ষা সরঞ্জাম উৎপাদন করতে পারেন।
    
    উল্লেখযোগ্য যে ইতিমধ্যেই ভারতীয় রেলের এই প্রশিক্ষিত ও দক্ষ কর্মীদল ৫০০০এরও বেশি যাত্রী কোচকে মোবাইল কোয়ারেন্টাইন পরিষেবাযুক্ত কোচে রূপান্তরিত করেছে।


    

    CG/SB

    
    
    (Release ID: 1615276) Visitor Counter : 10
    
    
      Read this release in: English , Urdu , Hindi , Marathi , Assamese , Punjabi , Gujarati , Odia , Tamil , Telugu , Kannada , Malayalam