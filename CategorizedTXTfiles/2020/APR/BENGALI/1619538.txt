      রেলমন্ত্রক

      লকডাউনের সময় গত বছরের তুলনায় বেসরকারী কন্টেনারে বেশি পণ্য পরিবহণ হয়েছে
      Posted On: 29 APR 2020 5:51PM by PIB Kolkata


    নতুন দিল্লি, ২৯ এপ্রিল, ২০২০


    

    কোভিড – ১৯ এর মোকাবিলা করার জন্য দেশজুড়ে লকডাউন জারি হবার পর, খাদ্যশস্যের মতো অত্যাবশক পণ্য সামগ্রী যাতে দেশের প্রতিটি প্রান্তে সরবরাহ করা যায়, সেই জন্য ভারতীয় রেল, সর্বাত্মক উদ্যোগ গ্রহণ করেছে। ২৫ মার্চ থেকে ২৮ এপ্রিল পর্যন্ত বেসরকারী কন্টেনারে ৩০৩ টি রেকের মাধ্যমে ৭ লক্ষ ৭৫ হাজার টন খাদ্যশস্য পরিবহণ করা হয়েছে। গত বছর এই সময় ২৪৩টি রেকে ৬ লক্ষ ৬২ হাজার টন খাদ্যশস্য পরিবহণ করা হয়। অন্ধ্রপ্রদেশ, বিহার, মধ্যপ্রদেশ, রাজস্থান এবং তামিলনাডুতে সব থেকে বেশি বেসরকারী উদ্যোগে খাদ্যশস্য পরিবহণ করা হয়েছে।


    
    ভারতীয় রেল, লকডাউনের সময় ফল, শাক–সব্জী, দুধ, দুগ্ধজাত পণ্য এবং কৃষিকাজে ব্যবহৃত শস্যবীজের মতো পচনশীল দ্রব্য সরবরাহ করার জন্য পার্সেল স্পেশাল ট্রেন লকডাউনের সময় চালাচ্ছে। দেশের যে সব অংশে চাহিদা কম, সেখানেও এই ট্রেন চলছে। এর ফলে দেশের প্রতিটি অংশে যোগাযোগ রক্ষা করা যাচ্ছে। যাত্রাপথে ট্রেনগুলি বিভিন্ন স্টেশনে দাঁড়িয়ে মালপত্রগুলি ওঠানো – নামানোর কাজ করছে।


    

    
    CG/CB/SFS

    
    
    (Release ID: 1619538) Visitor Counter : 14
    
    
      Read this release in: English , Urdu , Hindi , Marathi , Assamese , Punjabi , Gujarati , Odia , Tamil , Telugu , Kannada