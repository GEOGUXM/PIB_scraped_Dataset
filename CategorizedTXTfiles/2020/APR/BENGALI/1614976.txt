      বিজ্ঞানওপ্রযুক্তিমন্ত্রক

      কোভিড–১৯ এ আক্রান্ত রোগীদের শারীরিক অবস্থার অবনতি হবার কারণগুলি চিহ্নিত করতে পর্যবেক্ষণ
      Posted On: 15 APR 2020 7:33PM by PIB Kolkata


    নতুন দিল্লি, ১৫ এপ্রিল, ২০২০


    

    
    বিজ্ঞান ও প্রযুক্তি দপ্তরের স্বায়ত্ত্বশাসিত সংস্থা, দ্য সায়েন্স এন্ড ইঞ্জিনিয়ারিং রিসার্চ বোর্ড, বম্বে আইআইটিকে কোভিড – ১৯ নিয়ে একটি গবেষণা করতে সাহায্য করবে। বম্বে আইআইটির গবেষকরা, মুম্বাইয়ের কিছু হাসপাতালে চিকিৎসাধীন কোভিড – ১৯ সংক্রমিত রোগীর মেটাবলমিক্স-এর পর্যালোচনা করে দেখবেন।


    
    গবেষকরা, যাদের শরীরে কোভিড – ১৯ এর সংক্রমণ প্রথমে কম ছিল, কিন্তু তারপর তা বেড়েছে, তাদের নিয়েই গবেষণা চালাবেন। তাঁরা বিভিন্ন রোগীর শারীরিক অবস্থার পর্যালোচনা করবেন, যেখানে মেটাবলাইট নিয়ে পরীক্ষা – নিরীক্ষা করা হবে। আমাদের শরীরে মেটাবলাইট একটি অত্যন্ত ক্ষুদ্র অংশ, যেটি সমস্ত কোষের বিভিন্ন কর্মকান্ডকে নিয়ন্ত্রণ করে। বম্বে আইআইটি-র ২০ জন গবেষকের দলটি লালারসের নমুনা পর্যালোচনা করবেন। এরা বিভিন্ন হাসপাতালে যে সমস্ত রোগীর সংক্রমণের হার কম এবং শ্বাসকষ্ট রয়েছে, তাদের যেমন পরীক্ষা করবেন, পাশাপাশি, যাদের সংক্রণের হার প্রবল এবং প্রচন্ড শ্বাসকষ্ট ও মাল্টিঅরগ্যান ফেইলিওর-এ ভুগছেন, তাদের নিয়েও পরীক্ষা – নিরীক্ষা চালাবেন। মেটাবলমিক্সের এই তুলনা করার সময় রোগীদের লালারস এবং রক্তের প্লাজমার সাহায্য নেওয়া হবে। এইভাবে রোগীদের ঠিক কি কি কারণে শারীরিক অবস্থার অবনতি হয়েছে, তা চিহ্নিত করা যাবে।


    
    কোভিড–১৯ নিয়ে সারা পৃথিবীজুড়ে যে গবেষণা চলছে, তাতে কোষভিত্তিক গবেষণাই হয়ে এসেছে। কিন্তু বিস্তারিতভাবে মেটাবলম অথবা প্রোটিওম নিয়ে পরীক্ষা – নিরীক্ষা করলে এই ভাইরাসের বিষয়ে আরো বিস্তারিত তথ্য পাওয়া যাবে।


    

    CG/CB

    
    
    (Release ID: 1614976) Visitor Counter : 13
    
    
      Read this release in: English , Urdu , Hindi , Assamese , Gujarati , Tamil , Telugu , Kannada