      বিজ্ঞানওপ্রযুক্তিমন্ত্রক

      সিএসআইআর - আইআইসিটি, এপিআই এবং ড্রাগ ইন্টারমিডিয়েটসের মত উপাদানের ক্ষেত্রে পরনির্ভরশীলতা হ্রাস করার উদ্যোগ নিয়েছে
      Posted On: 25 APR 2020 3:41PM by PIB Kolkata


    নতুন দিল্লি, ২৫ এপ্রিল ২০২০


    

    
    অ্যাক্টিভ ফার্মাসিউটিকাল ইনগ্রিডিয়েন্টস (এপিআই) এবং ইন্টারমেডিয়েটস হ'ল যে কোনও ওষুধ তৈরীর মূল উপাদান। ভারত এই দুটি উপাদানের জন্য প্রধানত চীনের উপর নির্ভরশীল। বর্তমানে হায়দরাবাদের ইন্ডিয়ান ইনস্টিটিউট অফ কেমিক্যাল টেকনোলজি (আইআইসিটি), হায়দরাবাদ ভিত্তিক আরেকটি ওষুধনির্মান সংস্থা, ল্যাক্সাই লাইফ সায়েন্সেসের সাথে একত্রে এপিআই এবং ড্রাগ ইন্টারমিডিয়েটস তৈরি ও উৎপাদনের কাজ শুরু করতে চলেছে। এর ফলে ওষুধ তৈরীর জন্য ভারতকে চীনা উপাদান আমদানীর ওপর নির্ভর করতে হবে না।
    
    বৈজ্ঞানিক ও শিল্প গবেষণা কাউন্সিলের (সিএসআইআর) এর অধীনে আইআইসিটি নামক পরীক্ষাগার, করোনার ভাইরাসের বিরুদ্ধে লড়াইয়ে ব্যবহৃত ওষুধের সংশ্লেষণে ল্যাক্সাই সংস্থার সাথে কাজ করছে। দুটি সংস্থার মধ্যে এধরনের সহযোগিতায় মূলত উমিফেনোভির, রেমডিসিভির এবং হাইড্রোক্সিক্লোরোকুইনের (এইচসিকিউ) একটি মূল ইন্টারমিডিয়েটের ওপর কাজ চলবে।
    
    ম্যালেরিয়ানাশক ওষুধ এইচসিকিউর অন্যতম বৃহত্তম উৎপাদক হল ভারত এবং সাম্প্রতিক সপ্তাহগুলিতে এর চাহিদা যথেষ্ট বেড়েছে। গত কয়েক দিন ধরে মার্কিন যুক্তরাষ্ট্র সহ ভারত পঞ্চাশটিরও বেশী দেশে এইচসিকিউ পাঠিয়েছে। এই সহযোগিতার ফলে মূল কাঁচামালগুলির জন্য চীনের ওপর নির্ভরতা কমে আসবে, এর জন্য খরচও অনেক কম হবে। উল্লেখ্য, ইবোলা ভাইরাসের রোগীদের জন্য প্রচলিত ওষুধ রেমডিসিভির বর্তমানে কোভিড-১৯ -এর বিরুদ্ধে কতটা কার্যকার তার পরীক্ষা চালানো হচ্ছে।
    
    ওষুধের সুরক্ষা এবং জনস্বাস্থ্যের জন্য প্রয়োজনীয় ওষুধের নিরবচ্ছিন্ন সরবরাহের কথা মাথায় রেখে প্রধানমন্ত্রীর সভাপতিত্বে কেন্দ্রীয় মন্ত্রিসভা ভারতে বৃহৎমাত্রায় ওষুধ উৎপাদন এবং চীনের উপর নির্ভরশীলতা হ্রাস করার জন্য একটি বিশেষ প্যাকেজের অনুমোদন দিয়েছে।
    
    ল্যাক্সাই লাইফ সায়েন্সেস প্রাইভেট লিমিটেড বিশ্বব্যাপী ওষুধ সংস্থাগুলিকে সাহায্য করার লক্ষ্যে ২০০৭ সালে প্রতিষ্ঠিত হয়েছিল। বর্তমানে এই সংস্থা এপিআই উৎপাদনে বিশেষ ভূমিকা পালন করছে।
    
    দুটি সংস্থার সহযোগিতায় এধরনের ওষুধের বানিজ্যিক উৎপাদনের কৌশলও স্থির করা হবে। ল্যাক্সাই লাইফ সায়েন্সেস এই ওষুধগুলির বাণিজ্যিকীকরণে প্রথম কয়েকটি সংস্থার মধ্যে একটি বলে বিবেচিত হবে।

    

    CG/TG

    
    
    (Release ID: 1618264) Visitor Counter : 9
    
    
      Read this release in: Gujarati , English , Hindi , Marathi , Punjabi , Tamil , Telugu , Kannada