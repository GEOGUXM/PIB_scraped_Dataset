      স্বাস্থ্যওপরিবারকল্যাণমন্ত্রক

      কোভিড–১৯ এর বিষয়ে সর্বশেষ তথ্য
      Posted On: 10 APR 2020 7:42PM by PIB Kolkata


    নতুনদিল্লি, ১০ এপ্রিল, ২০২০


    

    দেশে কোভিড-১৯ মহামারীর মোকাবিলায় কেন্দ্র এবং বিভিন্ন রাজ্য ও কেন্দ্রশাসিত অঞ্চলগুলি নানা উদ্যোগ গ্রহণ করেছে। উচ্চপর্যায়ে এগুলি নিয়ে প্রতিনিয়ত পর্যালোচনা করা হচ্ছে।


    
    কোভিড–১৯ এর মোকাবিলা করতে গৃহীত বিভিন্ন পদক্ষেপ নিয়ে পর্যালোচনার জন্য ডাঃ হর্ষবর্ধন আজ নতুন দিল্লিতে ভিডিও কনফারেন্সিংএর মাধ্যমে একটি বৈঠক করেন। এই বৈঠকে সব রাজ্য ও কেন্দ্রশাসিত অঞ্চলের স্বাস্থ্যমন্ত্রী, মুখ্যসচিব / স্বাস্থ্য সচিবরা যোগদেন। বৈঠকে স্বাস্থ্য ও পরিবার কল্যাণ দপ্তরের প্রতিমন্ত্রী শ্রী অশ্বিনী কুমার চৌবেও উপস্থিত ছিলেন। বৈঠকে স্বাস্থ্যমন্ত্রী, কোভিড–১৯ এর মোকাবিলায় সংশ্লিষ্ট সকল রাজ্যের প্রতিনিধিদের পরিস্থিতি নিয়ন্ত্রণে রাখার জন্য অভিনন্দন জানান।


    
    কোভিড – ১৯ এর চিকিৎসার জন্য দেশের প্রতিটি জেলায় একটি করে হাসপাতালকে চিহ্নিত করার জন্য ডাঃ হর্ষবর্ধন, পরামর্শ দেন। তিনি বলেন, স্বাস্থ্যকর্মী এবং পেশাদাররা কোন ধরণের ব্যক্তিগত সুরক্ষা সরঞ্জাম ব্যবহার করবেন, তা জানার জন্য মন্ত্রকের ওয়েবসাইট https://www.mohfw.gov.in/ থেকে জানতে পারবেন।


    
    “ইন্ডিয়া কোভিড – ১৯ ইমার্জেন্সি রেসপন্স এন্ড হেল্থ সিসটেম প্রিপেয়ার্ডনেস প্যাকেজ” – এর জন্য কেন্দ্র, ১৫,০০০ কোটি টাকা বিনিয়োগ করার কথা ঘোষণা করেছে। ৭৭৭৪ কোটি টাকা এই মুহুর্তে কোভিড – ১৯ এর মোকাবিলায় ব্যয় করা হবে। বাকি অর্থ আগামী চার বছরের মধ্যে খরচ করা হবে। এই প্যাকেজের মূল লক্ষ্য দেশের কোভিড – ১৯ এর সংক্রমণ নিয়ন্ত্রিত করা, এর চিকিৎসা পরিষেবার উন্নতি ঘটানো। জরুরী চিকিৎসা সামগ্রী এবং ওষুধ রোগীদের সরবরাহ করা। প্রধানমন্ত্রী শ্রী নরেন্দ্র মোদী, ২৪ মার্চ জাতীর উদ্দেশে ভাষণ দেবার সময় ঘোষণা করেছিলেন, করোনা ভাইরাসে সংক্রমিত রোগীদের চিকিৎসায় এবং এই চিকিৎসা পরিকাঠামোর উন্নয়নে ১৫,০০০ কোটি টাকা ব্যয় করা হবে। এর ফলে করোনার নমুনা পরীক্ষা, ব্যক্তিগত সুরক্ষা সামগ্রী (পিপিই), আইসোলেশন বেড, আইসিইউ বেড, ভেন্টিলেটর সহ অন্যান্য সরঞ্জাম কিনতে সুবিধে হবে। প্রধানমন্ত্রী, সমস্ত রাজ্য সরকারের কাছে আবেদন জানান, কোভিড – ১৯ এর চিকিৎসাকে তাঁরা যেন অগ্রাধিকার দেন।


    
    সরকার, ব্যক্তিগত সুরক্ষা সরঞ্জামের জন্য ২৯টি কোম্পানিকে চিহ্নিত করেছে, যাতে সমস্ত রাজ্যের প্রথম সারির স্বাস্থ্যকর্মীরা এই সরঞ্জামগুলি পেতে পারেন।


    
    রাজ্যগুলিকে ২০ লক্ষ ৪০ হাজার এন৯৫ মাস্ক সরবরাহ করা হয়েছে এবং ভবিষ্যৎ-এ চাহিদা মেটানোর জন্য আরো মাস্কের বরাত দেওয়া হয়েছে। এছাড়া ৪৯ হাজার ভেন্টিলেটর সরবরাহ করার জন্যও বরাত দেওয়া হয়েছে।


    
    কোভিড – ১৯ আক্রান্ত রোগী যারা আইসিইউ-তে ভর্তি এবং এই রোগীদের যে সমস্ত স্বাস্থ্যকর্মীরা চিকিৎসা করছেন ও তাদের সংস্পর্শে যারা এসেছেন, এদের জন্য ১ কোটি হাইড্রোক্সিক্লোরোকুইন (এইচসিকিউ) ট্যাবলেটের প্রয়োজন। এখনও পর্যন্ত দেশে ৩ কোটি ২৮ লক্ষ এই ট্যাবলেট রয়েছে। যা মোট চাহিদার ৩ গুন।


    
    এই মুহুর্তে ১৪৬টি সরকারী পরীক্ষাগার, ৬৭ বেসরকারী পরীক্ষাগার এবং ১৬০০০ নমুনা সংগ্রহ কেন্দ্র রয়েছে। ৯ এপ্রিল ১৬,০০২ টি নমুনার পরীক্ষা করা হয়েছে। এর মধ্যে ৩২০টি নমুনা পজিটিভ এসেছে।


    
    শেষ পাওয়া খবরে দেশে ৬৪১২ জন এই ভাইরাসে সংক্রমিত হয়েছেন। এদের মধ্যে ১৯৯ জন মারা গেছেন। ৫০৩ জন সুস্থ হয়ে ফিরে গেছেন।


    
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে নীচের লিঙ্কটি ক্লিক করুন – https://www.mohfw.gov.in/ .


    
    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in .-এই দুটি ই-মেলে যোগাযোগ করা যাবে। এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড – ১৯ সংক্রান্ত হেল্প লাইন নাম্বারগুলির তালিকা চাইলে নীচের লিঙ্কে ক্লিক করুন। https://www.mohfw.gov.in/pdf/coronvavirushelplinenumber.pdf .


    

    CG/CB/SFS

    
    
    (Release ID: 1613155) Visitor Counter : 11
    
    
      Read this release in: Assamese , English , Urdu , Hindi , Marathi , Manipuri , Punjabi , Gujarati , Tamil , Telugu , Kannada , Malayalam