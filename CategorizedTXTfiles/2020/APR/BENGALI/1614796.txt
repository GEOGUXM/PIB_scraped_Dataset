      স্বরাষ্ট্র মন্ত্রক

      দেশে কোভিড-১৯ মহামারী দমনের প্রেক্ষিতে স্বরাষ্ট্র মন্ত্রকের পুনর্বিন্যস্ত সংশোধিত নীতি-নির্দেশিকা জারি
      Posted On: 15 APR 2020 11:18AM by PIB Kolkata


    নয়াদিল্লি, ১৫ এপ্রিল, ২০২০


    

    কেন্দ্রীয় সরকারের পক্ষ থেকে ১৪ই এপ্রিল জারি করা এক নির্দেশে বলা হয়েছে, দেশে কোভিড-১৯ মহামারী দমনে স্বরাষ্ট্র মন্ত্রকের পুনর্বিন্যস্ত নীতি-নির্দেশিকায় লকডাউন সম্পর্কিত যে ব্যবস্থার কথা উল্লেখ রয়েছে, তা আগামী তেসরা মে পর্যন্ত কার্যকর থাকবে।


    
    কেন্দ্রীয় সরকারের উপরোক্ত এই নির্দেশ অনুযায়ী, স্বরাষ্ট্র মন্ত্রক লকডাউন ব্যবস্থা সম্পর্কিত পুনর্বিন্যস্ত সংশোধিত নীতি-নির্দেশিকা জারি করেছে। এই সংশোধিত নীতি-নির্দেশিকা সমস্ত কেন্দ্রীয় মন্ত্রক ও দপ্তরের পাশাপাশি, রাজ্য ও কেন্দ্রশাসিত অঞ্চলগুলির ক্ষেত্রেও প্রযোজ্য হবে।


    
    সাধারণ মানুষের কষ্ট কিছুটা লাঘব করতে আগামী ২০শে এপ্রিল থেকে নির্দিষ্ট কয়েকটি ক্ষেত্রে লকডাউন সম্পর্কিত নিষেধাজ্ঞা শিথিল করার কথা বলা হয়েছে। তবে, লকডাউন সম্পর্কিত নিষেধাজ্ঞা শিথিল করার বিষয়টি নির্দিষ্ট রাজ্য, কেন্দ্রশাসিত অঞ্চল বা জেলা প্রশাসনগুলি কঠোরভাবে মেনে চলার দিকগুলি ঠিক করবে। সংশ্লিষ্ট প্রশাসনকে নিশ্চিত করতে হবে যাতে, শিথিলতার এই সুযোগে সামাজিক দূরত্ব বজায় রাখার বিষয়টি যাতে কোনোভাবেই উপেক্ষিত না হয়।


    
    স্বরাষ্ট্র মন্ত্রকের পক্ষ থেকে সমস্ত কেন্দ্রীয় মন্ত্রক ও দপ্তরের পাশাপাশি, রাজ্য সরকার ও কেন্দ্রশাসিত প্রশাসনগুলি পুনর্বিন্যস্ত সংশোধিত এই নীতি-নির্দেশিকা কঠোরভাবে কার্যকর করার জন্য নির্দেশ দেওয়া হয়েছে।


    

    
    CG/BD/SB

    
    
    (Release ID: 1614796) Visitor Counter : 32
    
    
      Read this release in: Punjabi , English , Urdu , Marathi , Hindi , Manipuri , Gujarati , Odia , Tamil , Telugu , Kannada , Malayalam