      PIB Headquarters

      কোভিড-১৯ সংক্রান্ত পিআইবি-র দৈনিক সমাচার
      Posted On: 06 APR 2020 6:43PM by PIB Kolkata

      নয়াদিল্লি, ০৬ এপ্রিল, ২০২০
      স্বাস্থ্য ও পরিবার কল্যাণ মন্ত্রকের পক্ষ থেকে কোভিড-১৯ সংক্রান্ত সর্বশেষ তথ্য
      এখনও পর্যন্ত দেশে ৪ হাজার ৬৭ জনের কোভিড-১৯ - এ আক্রান্ত হওয়ার নিশ্চিত প্রমাণ মিলেছে। এই ভাইরাসে আক্রান্ত হয়ে মৃত্যুর সংখ্যা ১০৯। সুস্থ হয়ে ওঠার পর ২৯১ জনকে ছেড়ে দেওয়া হয়েছে। প্রাপ্ত বর্তমান তথ্য অনুযায়ী, করোনায় আক্রান্ত হয়েছেন এমন মোট ব্যক্তিদের মধ্যে ৭৬ শতাংশ পুরুষ এবং ২৪ শতাংশ মহিলা। বয়সের দিক থেকে ৪০ বছরের কম বয়সী ৪৭ শতাংশ; ৪০-৬০ বছর বয়সী ৩৪ শতাংশ এবং ৬০ বছর বা তার বেশি বয়সী ১৯ শতাংশ মানুষ করোনায় আক্রান্তদের মধ্যে রয়েছেন।
      বিস্তারিত জানতে https://pib.gov.in/PressReleseDetail.aspx?PRID=1611676 – এই লিঙ্কে ক্লিক করুন।
      কেন্দ্রীয় মন্ত্রীদের সঙ্গে প্রধানমন্ত্রীর আলোচনা; কোভিড-১৯ – এর বিরুদ্ধে যুদ্ধে একাগ্রতা, সতর্কতা ও দৃঢ় সংকল্প বজায় রাখার ওপর গুরুত্ব দিলেন
      প্রধানমন্ত্রী সংশ্লিষ্ট মন্ত্রীদের আর্জি জানিয়ে বলেছেন, গরিব কল্যাণ যোজনার সুযোগ-সুবিধা যাতে কোনও রকম বাধা-বিপত্তি ছাড়াই সঠিক উপভোক্তাদের কাছে পৌঁছয়, তার জন্য নিরন্তর নজরদারি চালাতে। তিনি আরও বলেন, উদ্ভূত সমস্যাগুলির সমাধানের লক্ষ্যে রাজ্য ও জেলা প্রশাসনের সঙ্গে মন্ত্রীদের যোগাযোগ বজায় রাখতে হবে। প্রয়োজনে জেলা-ভিত্তিক পরিকল্পনা গ্রহণ করতে হবে। মন্ত্রীদেরকে বাণিজ্যিক লেনদেন অব্যাহত রাখার জন্য পরিকল্পনা প্রস্তুত করতে হবে এবং অর্থনীতির ওপর কোভিড-১৯ প্রভাব মোকাবিলায় যুদ্ধকালীন তৎপরতায় প্রয়োজনীয় পদক্ষেপ নিতে হবে।
      বিস্তারিত বিবরণের জন্য https://pib.gov.in/PressReleseDetail.aspx?PRID=1611614 –এই লিঙ্কে ক্লিক করুন।
      কোভিড-১৯ মোকাবিলায় এমপি ল্যাড দু’বছর (২০২০-২১ এবং ২০২১-২২) কার্যকর না করার প্রস্তাবে অনুমোদন মন্ত্রিসভার
      কোভিড-১৯ সংক্রমণ প্রতিরোধে সরকারের নিরন্তর প্রয়াসের অঙ্গ হিসাবে প্রধানমন্ত্রীর নেতৃত্বে কেন্দ্রীয় মন্ত্রিসভা দু’বছর (২০২০-২১ এবং ২০২১-২২) এমপি ল্যাড বা সাংসদ স্থানীয় এলাকা উন্নয়ন কর্মসূচি দু’বছর কার্যকর না করার প্রস্তাব অনুমোদন করেছে। এমপি ল্যাডের এই অর্থ দেশে কোভিড-১৯ এর বিরূপ প্রভাব ও চ্যালেঞ্জ মোকাবিলায় সরকারের প্রয়াসগুলিকে আরও জোরদার করতে খরচ করা হবে।
      বিস্তারিত বিবরণের জন্য https://pib.gov.in/PressReleseDetail.aspx?PRID=1611674 –এই লিঙ্কে ক্লিক করুন।
      বিদেশ থেকে পিপিই ভারতে আসা শুরু হয়েছে
      বিদেশ থেকে পার্সোনাল প্রোটেকশন ইক্যুইবমেট (পিপিই) কভার ভারতে নিয়ে আসার প্রক্রিয়া আজ শুরু হয়েছে। চীন থেকে ১ লক্ষ ৭০ হাজার এ ধরনের কভার সরবরাহ হছে। ২০ হাজার দেশীয় সরবরাহ সহ ১ লক্ষ ৯০ হাজার এ ধরনের কভার হাসপাতালগুলিকে বন্টন করা হবে। সরকার এখনও পর্যন্ত ২ লক্ষ ৯৪ হাজার এ ধরনের কভার সংগ্রহ করে, তা সরবরাহ করেছে।
      বিস্তারিত বিবরণের জন্য https://pib.gov.in/PressReleseDetail.aspx?PRID=1611704 –এই লিঙ্কে ক্লিক করুন।
      এফসিআই একদিনে খাদ্যশস্য সরবরাহে সর্বকালীন রেকর্ড গড়েছে
      ভারতীয় খাদ্য নিগম বা এফসিআই ৭০টি রেকে করে ১ লক্ষ ৯৩ হাজার মেট্রিক টন খাদ্যশস্য সরবরাহ করে নতুন রেকর্ড গড়েছে। নিগম পরপর দু’দিন অর্থাৎ তেসরা ও ৪ঠা এপ্রিল এই কৃতিত্ব অর্জন করেছে।
      বিস্তারিত বিবরণের জন্য https://pib.gov.in/PressReleseDetail.aspx?PRID=1611425 – এই লিঙ্কে ক্লিক করুন।
      সারা দেশে সুষ্ঠুভাবে মেডিকেল অক্সিজেনের সরবরাহ অব্যাহত রাখতে রাজ্যগুলিকে বিশেষ নজর দেওয়ার জন্য কেন্দ্রীয় স্বরাষ্ট্র মন্ত্রকের চিঠি
      সারা দেশে মেডিকেল অক্সিজেনের সুষ্ঠু সরবরাহ অব্যাহত রাখতে রাজ্য মুখ্যসচিবদের চিঠি দিয়েছে কেন্দ্রীয় স্বরাষ্ট্র সচিব। চিঠিতে মেডিকেল অক্সিজেনের পর্যাপ্ত সরবরাহ বজায় রাখার বিষয়টি অত্যন্ত জরুরি বলে উল্লেখ করা হয়েছে। ইতিমধ্যেই কেন্দ্রীয় সরকার এবং বিশ্ব স্বাস্থ্য সংস্থা মেডিকেল অক্সিজেনকে অত্যাবশ্যক চিকিৎসা সামগ্রী হিসাবে তালিকাভুক্ত করেছে।
      বিস্তারিত বিবরণের জন্য https://pib.gov.in/PressReleseDetail.aspx?PRID=1611693 –এই লিঙ্কে ক্লিক করুন।
      ভারতীয় রেল ২ হাজার ৫০০টি কামরাকে আইসোলেশন কামরায় পরিণত করেছে; খুব অল্প সময়েই রেল প্রাথমিক লক্ষ্যমাত্রার অর্ধেক অর্জন করেছে
      প্রায় ২ হাজার ৫০০টি কামরাকে আইসোলেশন কামরায় পরিবর্তন করার সঙ্গে সঙ্গে ৪০ হাজার আইসোলেশন শয্যাও প্রস্তুত করা হয়েছে। ভারতীয় রেল দৈনিক গড়ে ৩৭৫টি কামরাকে আইসোলেশন রূপ দিচ্ছে। দেশের ১৩৩টি জায়গায় এর কাজ চলছে।
      বিস্তারিত বিবরণের জন্য https://pib.gov.in/PressReleseDetail.aspx?PRID=1611539 –এই লিঙ্কে ক্লিক করুন।
      প্রধানমন্ত্রী ও অস্ট্রেলিয়ার প্রধানমন্ত্রীর মধ্যে টেলিফোনে কথা
      উভয় নেতাই বর্তমান কোভিড-১৯ মহামারী নিয়ে আলোচনার পাশাপাশি, দুই দেশের সরকার অভ্যন্তরীণ ক্ষেত্রে যে সমস্ত কৌশল গ্রহণ করছে, সে সম্পর্কেও পরস্পরকে অবহিত করেন। বর্তমান স্বাস্থ্য সঙ্কটের প্রেক্ষিতে সহযোগিতামূলক গবেষণাধর্মী প্রয়াসের পাশাপাশি, দ্বিপাক্ষিক অভিজ্ঞতা বিনিময়ের গুরুত্বের ওপর উভয় নেতাই জোর দেন।
      বিস্তারিত বিবরণের জন্য https://pib.gov.in/PressReleseDetail.aspx?PRID=1611553 –এই লিঙ্কে ক্লিক করুন।
      কোভিড-১৯ সংক্রান্ত বিভ্রান্তিকর তথ্য দ্রুত নিয়ন্ত্রণ করা জরুরি : উপ-রাষ্ট্রপতি
      কুসংস্কার ও অন্ধবিশ্বাস কখনই কোভিড-১৯ – এর বিরুদ্ধে আমাদের লড়াইকে দুর্বল করতে পারবে না। উপ-রাষ্ট্রপতি শ্রী এম ভেঙ্কাইয়া নাইডু বলেছেন, বিভ্রান্তিকর তথ্য বিশেষ করে সোশ্যাল মিডিয়ায় ব্যাপক প্রচারের বিরুদ্ধে নিয়ন্ত্রণ জরুরি।
      বিস্তারিত বিবরণের জন্য https://pib.gov.in/PressReleseDetail.aspx?PRID=1611547 –এই লিঙ্কে ক্লিক করুন।
      কোল ইন্ডিয়ার সহযোগী সংস্থা এমসিএল ভুবনেশ্বরে কোভিড-১৯ হাসপাতালের জন্য তহবিল সহায়তা দেবে
      রাষ্ট্রায়ত্ত কোল ইন্ডিয়ার সহযোগী সংস্থা মহানদী কোলফিল্ড লিমিটেড (এমসিএল) ভুবনেশ্বরে দেশের দ্বিতীয় বৃহত্তম কোভিড-১৯ হাসপাতালের জন্য ব্যয়ভার বহন করবে। এই হাসপাতালে রোগীদের বিনামূল্যে চিকিৎসা খরচও যোগাবে এমসিএল। আজ ভিডিও কনফারেন্সের মাধ্যমে হাসপাতালের উদ্বোধনী অনুষ্ঠানে একথা জানান কেন্দ্রীয় কয়লা মন্ত্রী শ্রী প্রহ্লাদ যোশী।
      বিস্তারিত বিবরণের জন্য https://pib.gov.in/PressReleseDetail.aspx?PRID=1611583 –এই লিঙ্কে ক্লিক করুন।
      কোভিড-১৯ পরিস্থিতির ওপর নজর রাখতে কমান্ড অ্যান্ড কন্ট্রোল সেন্টারগুলিতে স্মার্টসিটি মিশন সংক্রান্ত সুসংহত ডেটা ও ড্যাশবোর্ড-কে কাজে লাগানো হচ্ছে
      পুণে, সুরাট, বেঙ্গালুরু ও টুমাকুরু স্মার্ট সিটিগুলি তাদের বিভিন্ন প্রশাসনিক এলাকায় করোনা ভাইরাস সংক্রান্ত সর্বশেষ তথ্য প্রদানের জন্য সুসংহত ডেটা ও ড্যাশবোর্ড কাজে লাগাচ্ছে।
      বিস্তারিত বিবরণের জন্য https://pib.gov.in/PressReleseDetail.aspx?PRID=1611592 –এই লিঙ্কে ক্লিক করুন।
      ভারতীয় রেলের সদ্য গঠিত কেন্দ্রীয় কন্ট্রোল কার্যালয় দ্রুত সাহায্য ও পরামর্শ দিচ্ছে
      রেলের কন্ট্রোল অফিস দুটি হেল্পলাইন একটি সোশ্যাল মিডিয়া এবং একটি ই-মেল মারফৎ দিবারাত্রি ২৪ ঘন্টা পরিস্থিতির ওপর নজর রাখছে এবং সংশ্লিষ্ট বিভিন্ন পক্ষকে ফিডব্যাক দিচ্ছে। রেলের এই ব্যবস্থাগুলির ফলে লকডাউন চলাকালীন সময়ে রেল প্রশাসন ও সাধারণ মানুষের মধ্যে তথ্যের আদান প্রদান সুনিশ্চিত হয়েছে।
      বিস্তারিত বিবরণের জন্য https://pib.gov.in/PressReleseDetail.aspx?PRID=1611565 –এই লিঙ্কে ক্লিক করুন।
      কোভিড-১৯ – এর প্রেক্ষিতে পড়ুয়াদের মানসিক স্বাস্থ্য ও সার্বিক কল্যাণ সংক্রান্ত নির্দেশিকা জারি ইউজিসি-র
      কোভিড-১৯ জনিত বর্তমান ভীতির প্রেক্ষিতে কেন্দ্রীয় মানবসম্পদ উন্নয়ন মন্ত্রী মন্ত্রকের অধীন সমস্ত স্বশাসিত প্রতিষ্ঠানের প্রধানদেরকে পড়ুয়াদের মানসিক স্বাস্থ্য ও সার্বিক কল্যাণ সুনিশ্চিত করতে প্রয়োজনীয় পদক্ষেপ গ্রহণের নির্দেশের দিয়েছেন। সেই অনুসারে, ইউজিসি সমস্ত বিশ্ববিদ্যালয় ও কলেজকে প্রয়োজনীয় ব্যবস্থা গ্রহণের অনুরোধ জানিয়েছেন।
      বিস্তারিত বিবরণের জন্য https://pib.gov.in/PressReleseDetail.aspx?PRID=1611602 –এই লিঙ্কে ক্লিক করুন।
      দেশের বিভিন্ন অংশে ১৮৪ টনের বেশি চিকিৎসা সামগ্রী পৌঁছে দেওয়া হয়েছে ১৩২টি উড়ান পরিষেবার মাধ্যমে
      কেন্দ্রীয় অসামরিক বিমান পরিবহণ মন্ত্রকের উড়ান কর্মসূচির আওতায় ১৩২টি পণ্যবাহী বিমান দেশের বিভিন্ন অংশে চিকিৎসা সামগ্রী পৌঁছে দিয়েছে। এই অঞ্চলগুলির মধ্যে প্রত্যন্ত পার্বত্য এলাকাও রয়েছে।
      বিস্তারিত বিবরণের জন্য https://pib.gov.in/PressReleseDetail.aspx?PRID=1611600 –এই লিঙ্কে ক্লিক করুন।
      কোভিড-১৯ মহামারীর প্রেক্ষিতে এনসিসি ক্যাডেটরা সাধারণ মানুষের সেবায়
      অসামরিক ও পুলিশ প্রশাসন কোভিড-১৯ মহামারীর বিরুদ্ধে লড়াইয়ে জাতীয় সমর শিক্ষার্থী বাহিনী সিনিয়র ডিভিশনের সহায়তা পেয়েছে। এই প্রেক্ষিতে এনসিসি মানুষের সেবায় উদ্যোগী হয়েছে।
      বিস্তারিত বিবরণের জন্য https://pib.gov.in/PressReleseDetail.aspx?PRID=1611630 –এই লিঙ্কে ক্লিক করুন।
      ভারতে আটকে পড়া বিদেশি পর্যটকদের জন্য চালু পোর্টালে প্রথম ৫ দিনে ৭৬৯ জন বিদেশি পর্যটক নাম নথিভুক্ত করেছেন
      বিশ্বব্যাপী কোভিড-১৯ মহামারীর প্রেক্ষিতে ভারতে লকডাউন চলাকালীন সময়ে দেশের বিভিন্ন জায়গায় আটকে পড়া বিদেশি পর্যটকদের চিহ্নিত করা, সুযোগ-সুবিধা পৌঁছে দেওয়ার লক্ষ্যে পর্যটক মন্ত্রক গত ৩১শে মার্চ www.strandedinindia.com পোর্টাল চালু করেছে।
      বিস্তারিত বিবরণের জন্য https://pib.gov.in/PressReleseDetail.aspx?PRID=1611529 –এই লিঙ্কে ক্লিক করুন।
      কেন্দ্রীয় জাহাজ চলাচল মন্ত্রকের বন্দর ও রাষ্ট্রায়ত্ত সংস্থাগুলির কর্মীরা পিএম-কেয়ার্স তহবিলে ৭ কোটি টাকারো বেশি দান করলেন
      বিস্তারিত বিবরণের জন্য https://pib.gov.in/PressReleseDetail.aspx?PRID=1611534 –এই লিঙ্কে ক্লিক করুন।
      জাহাজ পরিবহণ মন্ত্রকের বন্দর ও রাষ্ট্রায়ত্ত সংস্থাগুলির কর্পোরেট সামাজিক দায়বদ্ধতা তহবিল হিসাবে পিএম-কেয়ার্স তহবিলে ৫২ কোটি টাকা দান
      বিস্তারিত বিবরণের জন্য https://pib.gov.in/PressReleseDetail.aspx?PRID=1611533 –এই লিঙ্কে ক্লিক করুন।
      অনলাইনে পঠন-পাঠনের জন্য কেন্দ্রীয় বিদ্যালয় সংগঠনের একাধিক উদ্যোগ
      কেন্দ্রীয় বিদ্যালয় সংগঠন ছাত্রছাত্রীদের শিক্ষার জন্য অনলাইন ও ডিজিটাল পদ্ধতিতে একাধিক উদ্যোগ গ্রহণ করেছে। সংঠনের আঞ্চলিক কার্যালয়গুলিতে প্রাপ্ত সম্পদের সম্ভাবনা খুঁজে বের করতে নির্দেশ দেওয়া হয়েছে, যাতে ছাত্রছাত্রীদের সঙ্গে শিক্ষার ব্যাপারে নিরন্তর যোগাযোগ রাখা যায়।
      বিস্তারিত জবিবরণের জন্য https://pib.gov.in/PressReleseDetail.aspx?PRID=1611436 –এই লিঙ্কে ক্লিক করুন।
      সস্ত্রীক উপ-রাষ্ট্রপতি উপ-রাষ্ট্রপতি ভবনে বিদ্যুৎ বাতি বন্ধ রাখলেন
      নোভেল করোনা ভাইরাসের প্রেক্ষিতে চারপাশে যে অন্ধকারাচ্ছন্নতা ছড়িয়েছে, তা দূর করতে আমাদের একতা সমবেত শক্তি প্রদর্শনের যে আহ্বান প্রধানমন্ত্রী শ্রী নরেন্দ্র মোদী জানিয়েছিলেন, তার প্রেক্ষিতে উপ-রাষ্ট্রপতি দেশবাসীর অসীম ক্ষমতা প্রদর্শনের ভুয়সী প্রশংসা করেছেন।
      বিস্তারিত জবিবরণের জন্য https://pib.gov.in/PressReleseDetail.aspx?PRID=1611481 –এই লিঙ্কে ক্লিক করুন।
      করোনা ভাইরাস সংক্রমণ প্রতিরোধে বিবিধ উপযোগী কোটিং বা আস্তরণ আবিষ্কার করলো জেএনসিএএসআর
      বিস্তারিত জবিবরণের জন্য https://pib.gov.in/PressReleseDetail.aspx?PRID=1611637 –এই লিঙ্কে ক্লিক করুন।
      পিআইবি-র ক্ষেত্রীয় কার্যালয়গুলি থেকে প্রাপ্ত তথ্য
      উত্তর-পূর্বাঞ্চল
      • ইন্ডিয়ান মেডিকেল অ্যাসোসিয়েশনের অরুণাচল শাখা রাজ্য সরকারের সহযোগিতায় টেলিমেডিসিন হেল্পলাইন পরিষেবা দিচ্ছে।
      • আসাম সরকার করোনা মহামারীর প্রেক্ষিতে স্বেচ্ছায় মানুষের সেবা করার জন্য চিকিৎসক, নার্স ও আধা-চিকিৎসকদের জন্য ঐচ্ছিক নিবন্ধীকরণমূলক ওয়েবসাইটের সূচনা করবে।
      • মণিপুরে প্রথম কোভিড রোগীর নমুনা পরীক্ষা নেগেটিভ, জানালেন রাজ্যের স্বাস্থ্য মন্ত্রী।
      • মণিপুর এখনও পর্যন্ত কোভিড-১৯ মুক্ত। গুয়াহাটির কোভিড পজিটিভ রোগীর সংস্পর্শে যিনি এসেছিলেন তাঁর নমুনা পরীক্ষার ফল নেগেটিভ এসেছে।
      • লকডাউন চলাকালীন মিজোরামে স্থানীয় টাস্কফোর্সের ভূমিকার প্রশংসা।
      • আইসিএমআর – এর সগশ্লিষ্ট ধারার আওতায় গ্যাংটকে একটি ভাইরাস গবেষণা কেন্দ্র স্থাপন করা হবে।
      • ত্রিপুরায় এখনও পর্যন্ত কোভিডে পজিটিভ কেস নেই।
      পশ্চিমাঞ্চল
      • গুজরাটের কোভিড-১৯ পজিটিভ কেসের সংখ্যা বেড়ে ১৪৪। আমেদাবাদ, বরোদা, সুরাট প্রভৃতি জায়গা থেকে আরও ১১টি সংক্রমণের খবর মিলেছে।
      • মহারাষ্ট্রের রাজ্য স্বাস্থ্য দপ্তরের পক্ষ থেকে সোমবার ৩৩টি নতুন পজিটিভ কেস জানা গেছে। এর ফলে, রাজ্যে কোভিড-১৯ আক্রান্তের সংখ্যা ৭৮১-তে পৌঁছেছে।
      • পুণের ডি ওয়াই পাতিল মেডিকেল কলেজ হাসপাতালের ৪২ জন চিকিৎসক ও ৫০ জন চিকিৎসা কর্মীকে কোয়ারেন্টাইনে রাখা হয়েছে।
      • রাজস্থানে আরও ৮ জনের পজিটিভ কেস ধরা পড়েছে।
      • ছত্তিশগড়ে এখনও পর্যন্ত ১ জনের পজিটিভ রিপোর্ট এসেছে। ১০ জন রোগীর মধ্যে ৯ জনকে ছেড়ে দেওয়া হয়েছে।
      • গোয়ার মৎস্য বিভাগ আজ থেকে নির্দিষ্ট কিছু নিয়ম-নীতি অনুযায়ী রাজ্যে মাছ বিক্রিতে অনুমতি দিয়েছে। লকডাউন কার্যকর হওয়ার পর থেকে মাছ বিক্রি বন্ধ ছিল।
      দক্ষিণাঞ্চল
      • কেরল : কোল্লাম জেলা থেকে প্রথম করোনা আক্রান্ত ব্যক্তিকে সুস্থ হওয়ার পর হাসপাতাল থেকে ছেড়ে দেওয়া হয়েছে; আজ ব্রিটেনে একজন কেরলবাসীর মৃত্যু হয়েছে।
      • তামিলনাডু : ৮৬টি নতুন সংক্রমণের ঘটনা, গতকাল ২ জনের মৃত্যু। রাজ্যে মোট মৃত্যু ৫ জনের। মোট আক্রান্তের সংখ্যা ৫৭১। সবচেয়ে বেশি ৯৮ জন আক্রান্ত চেন্নাই থেকে।
      • কর্ণাটক : গতকাল আরও ১২টি নতুন সংক্রমণের ঘটনা। রাজ্যে মোট আক্রান্তের সংখ্যা ১৫১। মৃত্যু ৪ জনের।
      • অন্ধ্রপ্রদেশ : রাজ্যে এখনও পর্যন্ত মোট পজিটিভ কেস ২৬৬। এদের মধ্যে ২৪৩ জনের দিল্লি-যোগ রয়েছে।
      • তেলেঙ্গানা : সুরাইয়াপেত থেকে আরও ৬টি সংক্রমণের খবর। রাজ্যে মোট আক্রান্ত ৩৪০। স্থানীয় পুলিশ ও চিকিৎসা কর্মীদের নিয়ে হোয়াটসঅ্যাপ গ্রুপ তৈরি করা হচ্ছে।
      CG/BD/SB
    
    
    (Release ID: 1611814) Visitor Counter : 40
    
    
      Read this release in: English , Urdu , Hindi , Marathi , Assamese , Manipuri , Gujarati , Odia , Tamil , Telugu , Kannada , Malayalam