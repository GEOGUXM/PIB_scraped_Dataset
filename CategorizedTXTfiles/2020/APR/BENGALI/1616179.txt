      বিজ্ঞানওপ্রযুক্তিমন্ত্রক

      আইআইএ-র বিজ্ঞানীরা নতুন লিথিয়ামে ভরপুর লাল নক্ষত্রের সঙ্গে নক্ষত্রমন্ডলে লিথিয়ামের প্রাচুর্য্যের যোগ খুঁজে পেলেন
      Posted On: 19 APR 2020 2:15PM by PIB Kolkata


    নতুন দিল্লি, ১৯ এপ্রিল, ২০২০


    

    বিজ্ঞান ও প্রযুক্ত দপ্তরেরস্বায়ত্ত্বশাসিত সংস্থা ইন্ডিয়ান ইনস্টিটিউট অফ আস্ট্রোফিজিক্স (আইআইএ)-র গবেষকরা প্রচুর লিথিয়াম সমৃদ্ধ বিশালাকৃতির নক্ষত্রের সন্ধান পেয়েছেন। এর থেকে স্পষ্ট যে নক্ষত্রে উৎপন্ন লিথিয়ামের কারণে নক্ষত্রমন্ডলীতে এর এত প্রাচুর্য্য। যে সমস্ত নক্ষত্রের মধ্যে হিলিয়াম জ্বলছে, তার সঙ্গে লিথিয়ামের প্রাচুর্য্যের বিষয়টির যোগসূত্র গবেষকরা গড়ে তুলতে সক্ষম হয়েছেন। হিলিয়ামের দহনের ফলে বিশালাকৃতির নক্ষত্রগুলো লাল বর্ণ ধারণ করে। গবেষকরা হিলিয়াম দহন এবং লিথিয়ামের প্রাচুর্য্যের মধ্যে যোগসূত্র স্থাপন করার ফলে বড় আকারের এই লাল রং-এর নক্ষত্রগুলির রূপান্তরের একটি নতুন দিক উন্মোচিত হল।


    
    লিথিয়াম হল বিগব্যাং-এর নিউক্লিয়াসের সংশ্লেষণের ফলে উৎপাদিত একটি মৌলিক যৌগ। লিথিয়াম ছাড়া বিগব্যাং-এ নিউক্লিয়াসের সংশ্লেষ থেকে হাইড্রোজেন এবং হিলিয়ামও পাওয়া যায়। যদিও গবেষকরা দেখেছেন, লিথিয়াম নক্ষত্রমন্ডলীতে প্রচুর পরিমাণে থাকা সত্ত্বেও নতুন নক্ষত্রগুলির মধ্যে লিথিয়ামের পরিমাণ পুরনো নক্ষত্রগুলির থেকে ৪ গুণ বেশি। এরফলে নক্ষত্রগুলির মধ্যে অবস্থিত বিগব্যাং-এর নিউক্লিয়াসগুলি লিথিয়াম সমৃদ্ধ হওয়ার বিষয়টিতে গবেষকরা নতুন একটি দিক খুঁজে পেয়েছেন।


    
    বিগব্যাং-এর মধ্যে বিভিন্ন রাসায়নিক বিক্রিয়ার ফলে উচ্চশক্তি সম্পন্ন মহাজাগতিক রশ্মি বেরিয়ে আসে, যার মধ্যে কার্বনের মতন ভারী নিউক্লিয়াসযুক্ত মৌলও থাকে। কার্বন ছাড়াও লিথিয়ামের মতন হালকা যৌগের উপস্থিতিরও সেখানে প্রমাণ পাওয়া যায়। এর অর্থ যে সব নক্ষত্র সদ্য সৃষ্টি হয়েছে, সেগুলিতে প্রচুর লিথিয়াম থাকে এবং সময়ের সঙ্গে সঙ্গে এই লিথিয়াম আস্তে আস্তে পুড়ে যায়।


    
    গবেষকরা এই রূপান্তরের বিষয়টি হাজার হাজার নক্ষত্রের মধ্যে বিশ্লেষণ করে দেখেছেন। যে সব নক্ষত্রে হাইড্রোজেন পরিবর্তিত হয়ে হিলিয়ামে রূপান্তরিত হয়েছে এবং সেই হিলিয়াম পুড়ে গিয়ে তার ছাই ঐ নক্ষত্রের মধ্যে পাওয়া গেছে, তার কারণের বিষয়ে একটি পরিস্কার ছবি এরফলে তাঁরা তুলে ধরতে পেরেছেন। একটি নির্দিষ্ট চাপ এবং অভিকর্ষের মধ্যে থাকা হাইড্রোজেনে এমন একটি কম্পাঙ্ক সৃষ্টি হয়, যার ফলেই এই পরিবর্তনগুলি ঘটে।


    
    আইআইএ-র গবেষকরা প্রথমবারের মতন দেখালেন, যে সমস্ত নক্ষত্রে হিলিয়ামের দহন হয়, সেখানে প্রচুর পরিমাণে লিথিয়াম পাওয়া যাচ্ছে। এরফলে গ্রহের আয়তন বৃদ্ধির অথবা নিউক্লিয়াসের সংশ্লেষ সম্পর্কিত বিভিন্ন তত্ত্বের যৌক্তিকতা নিয়ে প্রশ্ন উঠছে। কারণ হিলিয়াম সমৃদ্ধ বড় বড় নক্ষত্রগুলির কেন্দ্রস্থলে হিলিয়ামের দহন না হলেও তার মধ্যে রূপান্তর ঘটার প্রমাণ পাওয়া যাচ্ছে যার ফলে আগের তত্ত্বগুলি এক্ষেত্রে প্রযোজ্য হচ্ছে না।


    

    
    CG/CB

    
    
    (Release ID: 1616179) Visitor Counter : 4
    
    
      Read this release in: English , Urdu , Hindi , Manipuri , Tamil