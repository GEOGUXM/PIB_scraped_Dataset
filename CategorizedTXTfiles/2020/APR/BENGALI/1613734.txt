      প্রতিরক্ষামন্ত্রক

      কোভিড -১৯সংক্রমণের বিরুদ্ধে লড়াইয়ে প্রায় ২,০০০ জাতীয় সমর শিক্ষার্থী বাহিনীর(এনসিসি) সদস্য নিয়োগ করা হয়েছে এবং ৫০,০০০ হাজার সদস্য স্বেচ্ছাসেবীর কাজ করেছেন
      Posted On: 11 APR 2020 4:20PM by PIB Kolkata

      নতুন দিল্লি, ১১ এপ্রিল, ২০২০
      করোনাভাইরাস সংক্রমণের বিরুদ্ধে লড়াইয়ে ১ এপ্রিল থেকে "অনুশীলনের জন্য জাতীয় সমর শিক্ষার্থী বাহিনীতে যোগদান" কর্মসূচীর আওতায় জাতীয় সমর শিক্ষার্থী বাহিনীর সদস্যরা স্বেচ্ছায় সেনা,পুলিশ স্থানীয় প্রশাসনের সঙ্গে কাঁধে কাঁধ মিলিয়ে কাজ করছেন। এখন পর্যন্ত ২,০০০ এনসিসি ক্যাডেটকে ১২টি রাজ্য ও কেন্দ্র শাসিত অঞ্চলে নিয়োগ করা হয়েছে । এর মধ্যে তামিলনাড়ুরতে ৩০৬ জন কাজ করছেন।তবে দিন দিন এই কাজে সদস্যদের যোগাদানের সংখ্যা ক্রমশ বাড়ছে।
      লকডাউন চলতে থাকায় আরও অনেকগুলি রাজ্য এনসিসি ক্যাডেটদের বিভিন্ন কাজে লাগাতে চাইছে। এখন পর্যন্ত প্রায় ৫০,০০০ ক্যাডেট "অনুশীলনের জন্য জাতীয় সমর শিক্ষার্থী বাহিনীতে যোগদান" কর্মসূচীর আওতায় স্বেচ্ছাসেবীর কাজ করেছেন। ১৮বছরের ওপর ছেলেদের বিভাগ ও মেয়েদের শাখা থেকে এনসিসি ক্যাডেটদের এই কাজে লাগানো হচ্ছে। তবে তার আগে,তাদের যথাযথ ভাবে প্রশিক্ষণ দেওয়া হচ্ছে। কাজ করার সময় প্রশাসনের পক্ষ থেকে ক্যাডেটদের মাস্ক, গ্লাভস দেওয়া হচ্ছে। রাজ্য সরকার যেসব জায়গাগুলি হট স্পট চিহ্নিত করেছে এবং ইতিমধ্যে সিল করে দেওয়া হয়েছে সেখানে তাদের কোন কাজ করতে দেওয়া হচ্ছে না। যান চলাচল নিয়ন্ত্রণ,কন্ট্রোল রুম পরিচালনা করা, খাবার তৈরি, খাদ্য সামগ্রী প্যাকেটজাতকরা, নিত্য প্রয়োজনীয় দ্রব্য সরবরাহের মতো গুরুত্বপূর্ণ কাজ করছেন ক্যাডেটরা। এমনকি ট্যুইটার, হোয়াটসঅ্যাপের মাধ্যমে সাধারণ মানুষের কাছে সচেতন মূলক বার্তাও পৌঁছে দিচ্ছেন তারা। জাতীয় সমর শিক্ষার্থী বাহিনী আরো একবার পূর্ণ ক্ষমতা নিয়ে দেশের সেবায় এগিয়ে এসেছে।
      CG/SS
    
    
    (Release ID: 1613734) Visitor Counter : 11
    
    
      Read this release in: English , Urdu , Hindi , Marathi , Assamese , Punjabi , Gujarati , Odia , Tamil , Telugu , Kannada , Malayalam