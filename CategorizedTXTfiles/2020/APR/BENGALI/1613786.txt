      অর্থমন্ত্রক

      ব্যাপক ডিজিটাল পরিকাঠামোর মাধ্যমে প্রধানমন্ত্রী গরীব কল্যাণ প্যাকেজের সুবিধাভোগীদের অর্থ প্রদান
      Posted On: 12 APR 2020 7:05PM by PIB Kolkata

      নতুনদিল্লি, ১২ এপ্রিল, ২০২০
      
      জনধন অ্যাকাউন্টের সঙ্গে ডিজিটাল পরিকাঠামো, অ্যাকাউন্ট হোল্ডারদের মোবাইল ফোন নম্বর এবং আধার সংযুক্তিকরণের ফলে সামাজিক সুরক্ষা ও বিভিন্ন পেনশন প্রকল্পের সুবিধাভোগীদের কাছে সরাসরি অর্থ পৌঁছে যাওয়া সম্ভব হচ্ছে। প্রধানমন্ত্রী জনধন যোজনা (পিএমজেডিওয়াই) ২০১৪ সালে আগষ্ট মাসে শুরু হয়েছিল। দেশের যে সমস্ত নাগরিকের ব্যাঙ্ক অ্যাকাউন্ট ছিল না, তারা যেন সহজেই ব্যাঙ্কে অ্যাকাউন্ট খুলতে পারেন, সেই উদ্দেশেই এই যোজনা।
      
      এই ব্যাঙ্ক অ্যাকাউন্টগুলিতে গ্রাহকরা নগদ অথবা ডিজিটাল প্রক্রিয়ায় লেনদেন করতে পারেন। বায়োমেট্রিক পরিচয়পত্র ব্যবহার করে, এইপিএস, ভীম আধার পে –র মাধ্যমে অর্থ লেনদেন করা যায়।
      
      এই ডিজিটাল পরিকাঠামো ব্যবহার করে প্রধানমন্ত্রী গরীব কল্যাণ প্যাকেজের আওতায় ৩০ কোটির বেশি দরিদ্র মানুষ আর্থিক সাহায্য পেয়েছেন। দেশজুড়ে কোভিড – ১৯ মোকাবিলায় লকডাউনের পরিস্থিতিতে যাতে দরিদ্র মানুষে স্বার্থ সুরক্ষিত থাকে সেই কারণে কেন্দ্রীয় অর্থমন্ত্রী শ্রীমতি নির্মলা সীতারমন, ২৬ মার্চ এই প্যাকেজের ঘোষণা করেন।
      
      যে সমস্ত মহিলাদের পিএমজেডিওয়াই-এর আওতায় অ্যাকাউন্ট আছে, তাদের মধ্যে ১৯ কোটি ৮৬ লক্ষ সুবিধাভোগীকে (মোট সুবিধাভোগীদের ৯৭ শতাংশ) মোট ৯৯৩০ কোটি টাকা দেওয়া হয়েছে। পিএম কিষাণ যোজনায় ৬ কোটি ৯৩ লক্ষ সুবিধাভোগীকে মোট ১৩,৮৫৫ কোটি টাকা দেওয়া হয়েছে। বিধবা, প্রবীণ নাগরিক এবং ভিন্নভাবে সক্ষমদের প্রকল্প এনএসএপি-র আওতায় ২ কোটি ৮২ লক্ষ সুবিধাভোগী মোট ১৪০৫ কোটি টাকা পেয়েছেন। ২ কোটি ১৬ লক্ষ নির্মাণ শ্রমিকরা ৩০৬৬ কোটি টাকা পেয়েছেন। অর্থাৎ মোট ২৮,২৫৬ কোটি টাকা ৩১ কোটি ৭৭ লক্ষ সুবিধাভোগীর ব্যাঙ্ক অ্যাকাউন্টে সরাসরি পৌঁছেছে।
      CG/CB
    
    
    (Release ID: 1613786) Visitor Counter : 41
    
    
      Read this release in: English , Urdu , Marathi , Hindi , Assamese , Punjabi , Gujarati , Odia , Tamil , Telugu , Kannada , Malayalam