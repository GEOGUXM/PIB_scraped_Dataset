      প্রতিরক্ষামন্ত্রক

      প্রতিরক্ষা মন্ত্রী রাজনাথ সিং, কোভিড–১৯ এর মোকাবিলায় ক্যান্টনমেন্ট বোর্ডগুলির উদ্যোগের পর্যালোচনা করলেন
      Posted On: 16 APR 2020 4:55PM by PIB Kolkata


    নতুন দিল্লি, ১৬ এপ্রিল, ২০২০


    

    কোভিড – ১৯ এর সংক্রমণ আটকাতে দেশজুড়ে ৬২টি ক্যান্টনমেন্ট বোর্ড কি ব্যবস্থা নিয়েছে, প্রতিরক্ষা মন্ত্রী শ্রী রাজনাথ সিং আজ তার পর্যালোচনা করেন। ডিফেন্স এস্টেটের মহানির্দেশক শ্রীমতী দীপা বাজওয়া, প্রতিরক্ষামন্ত্রীকে আশ্বস্ত করে বলেন, ক্যান্টনমেন্ট বোর্ডগুলি এই সংক্রমণ মোকাবিলায় যথাযথ ব্যবস্থা নিয়েছে। তিনি পয়প্রণালী ব্যবস্থাপনা, চিকিৎসা পরিষেবা এবং জল সরবরাহের মতন নিত্য প্রয়োজনীয় পরিষেবাগুলির রক্ষণাবেক্ষণের কথা জানান। কোয়ারান্টাইনের ব্যবস্থার জন্য হাসপাতাল, স্কুল এবং কমিউনিটি হল চিহ্নিত করে প্রয়োজনীয় ব্যবস্থা নেওয়া হয়েছে। ক্যান্টনমেন্ট এলাকার বাসিন্দাদের মধ্যে সচেতনতা গড়ে তুলতে নানা উদ্যোগ নেওয়া হয়েছে।


    
    প্রতিরক্ষা সচিব ড. অজয় কুমার জানিয়েছেন, রাজ্য বিপর্যয় মোকাবিলা তহবিল থেকে ক্যান্টনমেন্টের জন্য বরাদ্দ নিশ্চিত করতে রাজ্যের মুখ্যসচিবদের চিঠি পাঠানো হয়েছে। মন্ত্রী, স্বাস্থ্যবিধি বজায় রেখে পরিযায়ী শ্রমিক এবং দিনমজুরদের মতন সমাজের ঝুঁকিপূর্ণ মানুষদের খাদ্য এবং আশ্রয়ের ব্যবস্থা করতে বৈঠকে জোর দিয়েছেন।


    

    
    CG/CB

    
    
    (Release ID: 1615146) Visitor Counter : 8
    
    
      Read this release in: English , Urdu , Marathi , Hindi , Assamese , Punjabi , Gujarati , Tamil , Telugu , Kannada