      প্রধানমন্ত্রীরদপ্তর

      আয়ারল্যান্ডের প্রধানমন্ত্রীর সঙ্গে প্রধানমন্ত্রীর টেলিফোনে কথা
      Posted On: 22 APR 2020 7:05PM by PIB Kolkata


    নতুনদিল্লি, ২২ এপ্রিল, ২০২০


    

    
    প্রধানমন্ত্রী শ্রী নরেন্দ্র মোদী আজ আয়ারল্যান্ডের প্রধানমন্ত্রী মি লিও ভারাদকরের সঙ্গে কথা বলেন। কোভিড-১৯ মহামারী এবং এর প্রতিরোধে এই দুটি দেশ কি কি ব্যবস্থা নিচ্ছে সে নিয়ে তাঁদের মধ্যে আলোচনা হয়।


    
    আয়ারল্যান্ডের প্রধানমন্ত্রী এই সংক্রমণের মোকাবিলায় সেদেশে ভারতীয় বংশোদ্ভূত চিকিৎসক ও নার্সদের ভূমিকার প্রশংসা করেন। শ্রী মোদী আয়ারল্যান্ডে বসবাসকারী ভারতীয় নাগরিকদের প্রতি সেদেশের সরকার যে সাহায্যর হাত বাড়িয়ে দিয়েছেন, সেই বিষয়ে সন্তোষ প্রকাশ করেন। ভারতে আয়ারল্যান্ডের যেসব নাগরিক রয়েছেন, তাঁদের জন্য সব রকমের সাহায্যের আশ্বাস প্রধানমন্ত্রী দিয়েছেন।


    
    বিশ্বজুড়ে এই মহামারীর মোকাবিলায় ভারত ও আয়ারল্যান্ড ওষুধ এবং চিকিৎসা ক্ষেত্রে তাদের সাধ্যমত ভূমিকা নেবার বিষয়ে উভয় নেতা সহমত পোষণ করেন। কোভিড-১৯ পরবর্তী সময়ে আয়ারল্যান্ড ও ইউরোপীয় ইউনিয়নের সঙ্গে সম্পর্ক মজবুত করার বিষয়ে তাঁরা আলোচনা করেন।


    
    সঙ্কটের এই সময়ে দুই নেতা পরস্পরের মধ্যে যোগাযোগ রেখে চলার সিদ্ধান্তও নেন।


    

    CG/CB

    
    
    (Release ID: 1617413) Visitor Counter : 14
    
    
      Read this release in: English , Urdu , Marathi , Hindi , Manipuri , Assamese , Punjabi , Gujarati , Odia , Tamil , Telugu , Kannada , Malayalam