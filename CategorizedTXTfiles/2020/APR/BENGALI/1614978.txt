      স্বাস্থ্যওপরিবারকল্যাণমন্ত্রক

      “আমরা পারি এবং আমরাই এই ভাইরাসকে পরাজিত করবো – ড: হর্ষ বর্ধন”
      Posted On: 15 APR 2020 8:20PM by PIB Kolkata


    নতুন দিল্লি, ১৫ এপ্রিল, ২০২০


    

    কেন্দ্রীয় স্বাস্থ্য ও পরিবার কল্যাণ মন্ত্রী, ড. হর্ষ বর্ধন, ভারতে কোভিড – ১৯ মহামারীর মোকাবিলায় গৃহীত বিভিন্ন পদক্ষেপ নিয়ে আলোচনা করতে, বিশ্ব স্বাস্থ্য সংস্থা (হু)-র পদস্থ ও তৃণমূল পর্যায়ের আধিকারিক এবং কেন্দ্র ও রাজ্য সরকারের স্বাস্থ্য দপ্তরের আধিকারিকদের সঙ্গে বৈঠক করেন।


    
    ড. হর্ষ বর্ধন, হু এর আধিকারিকের বলেন, “আমরা সঙ্কটের এই সময়ে বৈঠক করছি। যেভাবে আমরা পোলিও ও গুটি বসন্ত-কে নির্মূল করেছিলাম, সেভাবেই আমরা এই ভাইরাসকে নির্মূল করবো। আমরা পারি এবং আমরাই এই ভাইরাসকে পরাজিত করবো।” ড. হর্ষ বর্ধন বলেন, কোভিড – ১৯ এর বিরুদ্ধে আমাদের এই যুদ্ধে হু, অত্যন্ত গুরুত্বপূর্ণ অংশীদার। দেশজুড়ে এই ভাইরাসের সংক্রমণকে আটকাতে হু এর পরামর্শ ও মূল্যবান অবদানের কথা তিনি স্বীকার করেন। এই প্রসঙ্গে তিনি দেশ থেকে পোলিও দূরীকরণে সরকারী চিকিৎসক এবং হু এর ভূমিকার কথা স্মরণ করেন।


    
    কোভিড–১৯ এর মোকাবিলায় ভারতই প্রথম পদক্ষেপ গ্রহণ করে বলে, স্বাস্থ্যমন্ত্রী উল্লেখ করেন। তিনি জানান, গোষ্ঠীবদ্ধ নজরদারী, বিভিন্ন নির্দেশিকা সহ নানা গুরুত্বপূর্ণ কৌশল নেওয়া হয়েছিল। প্রধানমন্ত্রী শ্রী নরেন্দ্র মোদীর যোগ্য নেতৃত্বে এবং বিশেষজ্ঞদের নানা সময় পরামর্শ গ্রহণ করে শুরু থেকেই এই ভাইরাসের বিরুদ্ধে ভারত, লড়াই চালিয়ে যাচ্ছে। তিনি করোনা যোদ্ধাদের ভূমিকার প্রশংসা করে, তাদের শুভেচ্ছা জানান।


    
    হু-র দক্ষিণ-পূর্ব এশিয়ার আঞ্চলিক অধিকর্তা, ড. পুনম ক্ষেত্রপাল সিং বলেন, বিশ্ব জুড়ে বিশাল এই সঙ্কটে ভারত, এই মহামারীর মোকাবিলায় তার দৃঢ় অঙ্গীকার দেখিয়ে আসছে। ভারতে নিযুক্ত হু-র প্রতিনিধি ড. হেঙ্ক বেকড্যাম বলেন, হু এর কর্মীরাও কোভিড – ১৯ এর বিরুদ্ধে লড়াইয়ে সরকারের পাশে রয়েছে।


    

    এই বৈঠকের মূল আলোচ্যগুলির মধ্যে ছিল –


    
    ১) হু-এর আধিকারিকদের সঙ্গে জেলাস্তরে সহযোগিতার মধ্য দিয়ে হটস্পট এবং ক্লাস্টার সংক্রমণ আটকাতে পরিকল্পনা গ্রহণ করা।
    ২) সংক্রমণের সম্ভব্য পথগুলি চিহ্নিত করতে সংক্রমিতদের বিষয়ে পর্যালোচনা করতে সাহায্য করা।
    ৩) যতক্ষণ না পর্যন্ত এই মহামারীর থেকে সংক্রমণ ছড়ানো বন্ধ না হয়, ততক্ষণ জেলাস্তরে নজরদারীর পরিকল্পনা গ্রহণ করতে সাহায্য করা।


    
    এদিনের বৈঠকে বিহার, কর্ণাটক এবং মহারাষ্ট্রের গৃহীত নীতি ও কৌশলগুলি নিয়ে আলোচনা হয়।


    
    বৈঠকে স্বাস্থ্য ও পরিবার কল্যাণ প্রতিমন্ত্রী শ্রী অশ্বিনী কুমার চৌবে, বিভিন্ন রাজ্য ও কেন্দ্রশাসিত অঞ্চলেরস্বাস্থ্যসচিব ও জাতীয় স্বাস্থ্য মিশনের নির্দেশকরা,স্বাস্থ্য ও পরিবার কল্যাণ দপ্তরের উচ্চপদস্থ আধিকারিকরা, ন্যাশনাল সেন্টার ফর ডিজিজ কন্ট্রোল ও ইন্ডিয়ান কাউন্সিল অফ মেডিকেল রিসার্চের মহানির্দেশকরা এবং হু-র উচ্চপদস্থ আধিকারিকরা উপস্থিত ছিলেন।


    

    CG/CB

    
    
    (Release ID: 1614978) Visitor Counter : 20
    
    
      Read this release in: Telugu , Tamil , Hindi , English , Punjabi , Gujarati , Kannada , Marathi