      প্রধানমন্ত্রীরদপ্তর

      প্রধানমন্ত্রী এবং ইন্দোনেশিয়ার রাষ্ট্রপতির মধ্যে টেলিফোনে বাক্যালাপ
      Posted On: 28 APR 2020 3:27PM by PIB Kolkata


    নতুন দিল্লি, ২৮ এপ্রিল, ২০২০


    প্রধানমন্ত্রী শ্রী নরেন্দ্র মোদী আজ টেলিফোনে ইন্দোনেশিয়ার রাষ্ট্রপতি শ্রী জোকো ওয়িদোদোর সঙ্গে কথা বলেন।


    
    এই অঞ্চল এবং বিশ্বজুড়ে কোভিড- ১৯ সংক্রমণের দরুন অতিমারীর বিষয়ে দুই নেতা মত বিনিময় করেন।


    
    ভারত সরকারের পক্ষ থেকে, এই সঙ্কটকালে ইন্দোনেশিয়ায় ওষুধ ও অন্যান্য চিকিৎসা সামগ্রী যে তৎপরতায় পাঠানো হয়, সেই উদ্যোগের প্রশংসা করেন ইন্দোনেশিয়ার রাষ্ট্রপতি। প্রধানমন্ত্রী শ্রী নরেন্দ্র মোদী তাঁকে নিশ্চিন্ত করে বলেন, ভারতের পক্ষ থেকে সে দেশে চিকিৎসা সামগ্রী সরবরাহ অক্ষুণ্ণ রাখার সর্বোচ্চ প্রয়াস অব্যাহত থাকবে। পাশাপাশি দু দেশের মধ্যে বানিজ্যিক সামগ্রী সরবরাহ স্বাভাবিক রাখার প্রয়াস চালানো হবে।


    
    দুই নেতার মধ্যে একে অপরের দেশে আটকে পড়া নাগরিকদের বিষয়ে আলোচনা হয়। উভয় নেতাই এ বিষয়ে সহমত হন যে উভয় দেশের সরকারী দল আটকে পড়া নাগরিকদের সঙ্গে যোগাযোগ রাখবে এবং তাদের যাবতীয় প্রয়োজনের দিকে নজর রাখবে।


    
    প্রধানমন্ত্রী বলেন, ইন্দোনেশিয়া সামুদ্রিক অঞ্চলে ভারতের গুরুত্বপূর্ণ অংশীদার। দু দেশের মধ্যে দ্বিপাক্ষিক সম্পর্কের শক্তি এই অতিমারীর বিরুদ্ধে লড়াইয়ে বিশেষ সাহায্য করবে।


    
    ইন্দোনেশিয়ার রাষ্ট্রপতি শ্রী ওয়িদদো এবং ইন্দোনেশিয়ার জনগণ কে পবিত্র রামাদান মাসের শুভেচ্ছা জানান প্রধানমন্ত্রী শ্রী নরেন্দ্র মোদী।


    

    CG/PPM

    
    
    (Release ID: 1619017) Visitor Counter : 21
    
    
      Read this release in: English , Urdu , Marathi , Hindi , Assamese , Manipuri , Punjabi , Gujarati , Odia , Telugu , Kannada , Malayalam