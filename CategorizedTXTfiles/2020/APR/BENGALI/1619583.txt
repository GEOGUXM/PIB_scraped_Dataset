      বৈদ্যুতিন ও তথ্যপ্রযুক্তি মন্ত্রক

      বর্তমান প্রতিকূল পরিস্থিতিতে নতুন সুযোগ-সুবিধা খুঁজে বের করার জন্য ইলেক্ট্রনিক্স শিল্পগুলিকে উদ্যোগী হতে বললেন শ্রী রবিশঙ্কর প্রসাদ
      Posted On: 29 APR 2020 8:41PM by PIB Kolkata


    নয়াদিল্লি, ২৯ এপ্রিল, ২০২০


    

    কেন্দ্রীয় ইলেক্ট্রনিক্স ও তথ্য প্রযুক্তি মন্ত্রী শ্রী রবিশঙ্কর প্রসাদ বর্তমান প্রতিকূল পরিস্থিতির প্রেক্ষিতে নতুন সুযোগ-সুবিধা খুঁজে বের করার জন্য ইলেক্ট্রনিক্স শিল্প সংস্থাগুলিকে উদ্যোগী হওয়ার পরামর্শ দিয়েছেন। শ্রী প্রসাদ বলেছেন, বৈদ্যুতিন সরঞ্জাম উৎপাদনে গ্লোবাল হাব হিসাবে ভারতকে পরিণত করতে ইলেক্ট্রনিক্স শিল্প সংস্থাগুলির বড় ভূমিকা রয়েছে। ইলেক্ট্রনিক্স শিল্প অ্যাসোসিয়েশন, বণিকসভা এবং বিশিষ্ট শিল্পপতিদের সঙ্গে এক বৈঠকে শ্রী প্রসাদ নতুন সুযোগ-সুবিধা কাজে লাগানোর এবং মন্ত্রকের বিভিন্ন কর্মসূচির সুবিধা গ্রহণের আহ্বান জানিয়েছেন। বৈদেশিক বিনিয়োগ আকর্ষণ এবং ইলেক্ট্রনিক্স ক্ষেত্রকে আরও মজবুত করতে মন্ত্রকের এই কর্মসূচিগুলি বড় ভূমিকা পালন করতে পারে।


    
    বৈঠকে উপস্থিত মন্ত্রকের আধিকারিকরা বর্তমান কোভিড-১৯ পরিস্থিতি এবং আরোগ্য সেতু অ্যাপের সাফল্য সম্পর্কে বিস্তারিত বিবরণী পেশ করেন। মোবাইল শিল্প সংস্থাগুলিকে প্রায় ৮ কোটি মোবাইল ব্যবহারকারীর কাছে আরোগ্য সেতু অ্যাপ পৌঁছে দেওয়ার জন্য ধন্যবাদ জানানো হয়। কোভিড-১৯ এর প্রভাব হ্রাস করার জন্য মন্ত্রকের পক্ষ থেকে যে স্বল্প মেয়াদী, মাঝারি মেয়াদী ও দীর্ঘ মেয়াদী পরিকল্পনা গ্রহণ করা হয়েছে, সে সম্পর্কে ইলেক্ট্রনিক্স শিল্প ক্ষেত্রের প্রতিনিধিদের অবহিত করা হয়।


    
    শ্রী প্রসাদ তথ্য ও যোগাযোগ প্রযুক্তি সম্পর্কিত বিভিন্ন পরিষেবাগুলির বর্তমান সংজ্ঞার পুনর্বিন্যাসের জন্য শিল্প সংস্থাগুলির কাছ থেকে যে অনুরোধ এসেছে, তিনি তার প্রশংসা করেন। অত্যাবশ্যকীয় পণ্য পরিষেবার আওতায় তথ্য প্রযুক্তি ক্ষেত্রের আরও বেশি পরিষেবাকে সামিল করার জন্য মন্ত্রকের পক্ষ থেকে স্বরাষ্ট্র মন্ত্রকের কাছে আবেদন জানানো হয়েছে। তিনি আরও জানান, ইলেক্ট্রনিক্স উৎপাদন ক্ষেত্রের প্রসারে সরকার ৫০ হাজার কোটি টাকা অর্থ সহায়তা দেবে।


    
    বৈঠকে শিল্প প্রতিনিধিরা ইলেক্টনিক্স ক্ষেত্রে নতুন সুযোগ-সুবিধা কাজে লাগানোর জন্য যে ত্রিমুখী পরিকল্পনা গ্রহণ করেছে, সে সম্পর্কে মন্ত্রীকে অবহিত করেন। প্রতিনিধিদের পক্ষ থেকে কোভিড-১৯ জনিত পরিস্থিতিতে কারখানাগুলিতে কাজকর্ম, পরিবহণ ও সরবরাহ, রপ্তানি এবং বাজার চাহিদার ক্ষেত্রে যে সমস্ত সমস্যার সম্মুখীন হতে হচ্ছে, সেই প্রসঙ্গগুলি উত্থাপন করেন। শ্রী প্রসাদ ইলেক্ট্রনিক্স শিল্প কারখানাগুলির উৎপাদন প্রক্রিয়া শীঘ্রই চালু করতে মন্ত্রকের আধিকারিকদের সংশ্লিষ্ট রাজ্য ও কেন্দ্রশাসিত অঞ্চলগুলির সঙ্গে অবিলম্বে যোগাযোগ করার নির্দেশ দেন। বৈঠকে তথ্য প্রযুক্তি ক্ষেত্র, সেলুলার ও ইলেক্ট্রনিক্স সংগঠন, ইলেক্ট্রনিক্স ইন্ডাস্ট্রি অ্যাসোসিয়েশন, কনজ্যুমার ইলেক্ট্রনিক্স অ্যান্ড অ্যাপ্লায়েন্ট ম্যানুফ্যাকচারার অ্যাসোসিয়েশন, বণিকসভা সিআইআই, ফিকি এবং অ্যাসোচেম – এর প্রতিনিধিরাও উপস্থিত ছিলেন।


    

    
    CG/BD/SB

    
    
    (Release ID: 1619583) Visitor Counter : 12
    
    
      Read this release in: Punjabi , English , Urdu , Hindi , Gujarati , Tamil , Telugu , Kannada