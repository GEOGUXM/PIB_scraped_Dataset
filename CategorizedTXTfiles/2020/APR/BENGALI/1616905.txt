      কৃষিমন্ত্রক

      কোভিড-১৯ মহামারীজনিত কারণে লকডাউন চলাকালীন সারাদেশে প্রয়োজনীয় পণ্যের নিরবচ্ছিন্ন সরবরাহের জন্য সরকারের সময়োপযোগী হস্তক্ষেপ
      Posted On: 21 APR 2020 6:21PM by PIB Kolkata


    নতুন দিল্লি, ২১ এপ্রিল, ২০২০


    

    
    কোভিড-১৯ মহামারীর কারণে লকডাউন পরিস্থিতিতে পাইকারি বাজারে কৃষিপণ্যের মজুত ভান্ডার ঠিক রাখার জন্য এবং সরবরাহ ব্যবস্থাপানয় গতি আনতে কেন্দ্রীয় কৃষি মন্ত্রক বিভিন্ন পদক্ষেপ গ্রহণ করেছে। জাতীয় কৃষি বাজার (ই-ন্যাম) পোর্টালটিতে দুটি নতুন বিষয় (মডিউল) সংযুক্ত করেছে।


    
    (ক) গুদাম ভিত্তিক বাণিজ্য ব্যবস্থাপনা এবং (খ) কৃষক উৎপাদক সংস্থা (এফপিও) ব্যবস্থাপনা
    
    গুদাম ভিত্তিক বাণিজ্য ব্যবস্থাপনা হল কৃষকরা তাদের পণ্যগুলি 'গুদাম উন্নয়ন ও নিয়ন্ত্রক কর্তৃপক্ষে'র (ডাব্লুডিআরএ) নথিভুক্ত গুদামগুলি থেকে বিক্রি করতে পারে। আর এফপিও ব্যবস্থাপনা হল, কৃষক কোন মান্ডিতে না গিয়ে অনলাইনে পণ্যের ছবি ও গুণমান তুলে ধরে বিক্রি করতে পারে। এখনও পর্যন্ত পাঞ্জাব, ওড়িশা, গুজরাট, রাজস্থান, পশ্চিমবঙ্গ, মহারাষ্ট্র, হরিয়ানা, অন্ধ্র প্রদেশ, তামিলনাড়ু, উত্তরাখণ্ড, উত্তরপ্রদেশ এবং ঝাড়খণ্ড এই ১২ টি রাজ্য এফপিও ব্যবস্থাপনায় যুক্ত হয়েছে। এফপিও'রা আশেপাশের শহর অঞ্চলে সবজি সরবরাহ করে। রাজ্যগুলি ইতিমধ্যেই এফপিওগুলির জন্য পাস / ই-পাস দেওয়ার সিদ্ধান্ত নিয়েছে।
    
    লকডাউনের সময় ই-ন্যাম ব্যবস্থাপনা সামাজিক দূরত্ব বজায় রাখার ক্ষেত্রে গুরুত্বপূর্ণ ভূমিকা পালন করছে। এমনকি রাজ্যগুলি ই-ন্যাম এর মতো ভার্চুয়াল বাণিজ্য প্ল্যাটফর্মের বিষয়ে প্রচার করছে। ঝাড়খণ্ডের মতো রাজ্যগুলি ই-ন্যাম প্ল্যাটফর্মের মাধ্যমে 'ফার্ম-গেট' বাণিজ্য শুরু করেছে, যার মাধ্যমে কৃষকরা এপিএমসিতে না পৌঁছিয়ে অনলাইনে ছবি সহ তাদের উৎপাদিত পণ্যের বিবরণগুলি আপলোড করছেন।
    
    কৃষিপণ্যের পরিবহন জরুরি এবং সরবরাহ শৃঙ্খল ঠিক রাখাও দরকার। তাই কৃষিক্ষেত্র ও উদ্যানপালনের উৎপাদিত পণ্য পরিবহণের জন্য কৃষক ও ব্যবসায়ীদের সুবিধার্থে যানবাহন অনুসন্ধানে মন্ত্রক কৃষকবান্ধব মোবাইল অ্যাপ "কিষাজন রথ" চালু করেছে। কিসান রথ অ্যাপটি ই-ন্যাম এবং নন-ই-ন্যাম উভয়ই ম্যান্ডির ব্যবহারকারীদের জন্য তৈরি করা হয়েছে।
    
    সরকার ইতিমধ্যে আন্তঃরাজ্যের মধ্যে প্রয়োজনীয় পণ্যবাহী গাড়ি (যানবাহন) চলাচল করার বিষয়ে সিদ্ধান্ত নিয়েছে। রাজ্য কৃষি বিপণন বোর্ডের সাথে সমন্বয় রেখে মন্ত্রক আন্তঃরাজ্যে চব্বিশ ঘন্টাই ফলমূল ও শাকসব্জি পরিবহনের ব্যবস্থা করছে।
    
    মহারাষ্ট্র থেকে অন্যান্য রাজ্যে পেঁয়াজ সরবরাহের জন্য মন্ত্রক মহারাষ্ট্রের মান্ডি বোর্ডের সাথে যোগাযোগ করছে। বর্তমানে, নাসিক জেলার আওতাধীন এপিএমসিগুলি থেকে প্রতিদিন দিল্লি, হরিয়ানা, বিহার, তামিলনাড়ু, পাঞ্জাব, কলকাতা, জম্মু ও কাশ্মীর, কর্ণাটক, ওড়িশা, গুজরাট, উত্তরপ্রদেশ, আসামে প্রতিদিন গড়ে ৩০০টি ট্রাক পাঠানো হয়েছে।
    
    উত্তরপূর্বাঞ্চলের আন্তঃরাজ্যে প্রয়োজনীয় পণ্য ও ফলমূল, শাকসব্জির সরবরাহ ও তার দামের ওপর নজরদারি চালানোর জন্য একটি পৃথক সেল গঠন করা হয়েছে।


    

    CG/SS

    
    
    (Release ID: 1616905) Visitor Counter : 21
    
    
      Read this release in: Punjabi , English , Urdu , Hindi , Marathi , Assamese , Gujarati , Odia , Tamil , Telugu , Kannada