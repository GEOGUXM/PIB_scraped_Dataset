      স্বরাষ্ট্র মন্ত্রক

      কোভিড – ১৯ এর মোকাবিলায় দেশজুড়ে লকডাউনের মধ্যে নিত্যপ্রয়োজনীয় পণ্যের সরবরাহ স্বাভাবিক রাখতে রাজ্যগুলির প্রতি স্বরাষ্ট্র মন্ত্রকের স্পষ্টিকরণ
      Posted On: 03 APR 2020 10:57PM by PIB Kolkata


    নতুনদিল্লি, ৩ এপ্রিল, ২০২০


    

    দেশজুড়ে কোভিড–১৯ মোকাবিলায় যে লকডাউন অর্থাৎ প্রতিরোধমূলক নিয়ন্ত্রণমূলক ব্যবস্থা জারি করা হয়েছে, সেই প্রেক্ষিতে কেন্দ্রীয় স্বরাষ্ট্র মন্ত্রক ২৪ মার্চ একটি নির্দেশিকা জারী করে। সেই নির্দেশিকাটিকে ২৫ মার্চ, ২৬ মার্চ এবং ২ এপ্রিল পরিমার্জন করা হয়েছে।


    
    নিত্যাপ্রয়োজনীয় সামগ্রীর সরবরাহ যেন বাধাহীনভাবে হয়, সেই লক্ষ্যে ফিল্ড পর্যায়ে বিভিন্ন রকমের ব্যাখ্যা করা হচ্ছিল। এর পরিপ্রেক্ষিতে কেন্দ্রীয়স্বরাষ্ট্র সচিব শ্রী অজয় কুমার ভাল্লা, সমস্ত রাজ্যের মুখ্যসচিবদের একটি চিঠি পাঠিয়েছেন।


    
    এই চিঠিতে বলা হয়েছে, সমস্ত পরীক্ষাগারগুলিতে এই লকডাউনের আওতার বাইরে রাখা হবে। বেসরকারী পরীক্ষাগারগুলিতে এই ছাড় দেওয়া হবে। এর ফলে অস্থায়ী নমুনা সংগ্রহ কেন্দ্র থেকে ল্যাব টেকনিশিয়নরা সহজেই সেগুলি সংগ্রহ করে বিনা বাধায় নিয়ে যেতে পারবেন।


    
    দৈনন্দিন নিত্যপ্রয়োজনীয় সামগ্রী ౼ যেমন খাবার, মুদিখানার জিনিস, ফল ও শাক-সব্জি, দুধ এবং দুগ্ধজাত সামগ্রী, মাছ, মাংস, পশুখাদ্য, বীজ, সার, কীটনাশক দ্রব্য, কৃষিপণ্য, ঔষুধপত্র, চিকিত্সা সামগ্রীকে ই-কমার্সের মাধ্যমে অথবা দোকান থেকে বিক্রি করা যাবে। ২৯ মার্চের এক বিজ্ঞপ্তিতে আরো স্পষ্ট করে জানানো হয়েছে, হাত ধোয়ার সাবান, শ্যাম্পু, ডিটারজেন্ট, টিস্যু পেপার, টুথপেষ্ট, স্যানিট্যারি প্যাড, ডায়পার, ব্যাটারির চার্জার এবং সেলকেও এই ছাড়ের আওতায় আনা হয়েছে।


    
    দেশজুড়ে প্রতিরোধমূলক নিয়ন্ত্রণ ব্যবস্থার মধ্যে নিত্যপ্রয়োজনীয় সামগ্রীর সরবরাহ বাধাহীনভাবে করার জন্য রাজ্য এবং কেন্দ্র শাসিত অঞ্চলগুলিতে পরামর্শ দেওয়া হয়েছে, তারা যেন প্রয়োজন অনুসারে সংশ্লিষ্ট ব্যক্তিদের যাওয়া-আসার অনুমতি সম্বলিত পাস দিয়ে থাকেন।


    
    রেল, বিমানবন্দর এবং সমুদ্র বন্দরের মাল ওঠা-নামার কাজে যে সমস্ত কর্মী এবং ঠিকাশ্রমিক নিযুক্ত, তাদেরকেও যেন এই পাস দেওয়া হয়।


    
    আন্তঃরাজ্য এবং বিভিন্ন রাজ্যের মধ্যে পণ্য সামগ্রী নিয়ে যে সমস্ত ট্রাক যাওয়া – আসা করবে, সেই সমস্ত ট্রাকের একজন ড্রাইভার এবং আরো একজনকে এই পাস দেওয়া হবে। এই ট্রাক ড্রাইভারের বৈধ ড্রাইভিং লাইসেন্স থাকা বাধ্যতামূলক। মাল খালাস করে ফেরার সময় ড্রাইভারের সঙ্গে বৈধ চালান থাকতে হবে।


    
    যাদেরকে পাস দেওয়া হবে, তাঁদেরকে সামাজিক ব্যবধান এবং স্বাস্থ্যবিধি কঠোরভাবে মেনে চলতে হবে।


    
    যে কোনো জটিলতা এবং অস্পষ্টতা এড়াতে জেলা কর্তৃপক্ষ এবং স্থানীয় প্রশাসনকে এই নির্দেশিকা পাঠাতে বলা হয়েছে।


    

    CG/CB/SFS

    
    
    (Release ID: 1610996) Visitor Counter : 15
    
    
      Read this release in: Kannada , English , Urdu , Hindi , Gujarati , Tamil , Telugu