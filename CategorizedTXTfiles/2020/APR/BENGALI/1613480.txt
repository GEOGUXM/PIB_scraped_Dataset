      রেলমন্ত্রক

      লকডাউনের প্রথম ২ সপ্তাহে রেল কর্মীরা হেল্প লাইন নম্বর ১৩৮ ও ১৩৯, সোশ্যাল মিডিয়া এবং ইমেলে ২,০৫,০০০ প্রশ্নের জবাব দিয়েছেন
      Posted On: 11 APR 2020 2:54PM by PIB Kolkata


    নতুনদিল্লি, ১১ এপ্রিল, ২০২০


    

    লকডাউন অর্থাৎ প্রতিরোধমূলক নিয়ন্ত্রণ ব্যবস্থা ঘোষণার পর ভারতীয় রেল, যাত্রী এবং অন্যান্য নাগরিকদের সহায়তার জন্য উদ্যোগী হয়েছে। এছাড়া পণ্য পরিবহণ সংক্রান্ত বিভিন্ন বিষয়ের সমাধানও তারা করছেন। প্রতিরোধমূলক নিয়ন্ত্রণ ব্যবস্থা ঘোষণা হওয়ার প্রথম ২ সপ্তাহে ২,০৫,০০০টি প্রশ্নের জবাব দেওয়া হয়েছে। এর মধ্যে রেল কর্মীরা ৯০ শতাংশ অর্থাৎ ১,৮৫,০০০টি প্রশ্নের জবাব টেলিফোনের মাধ্যমে দিয়েছে।


    
    রেলের নিয়ন্ত্রণ কক্ষ ২৪ ঘন্টাই সক্রিয় রয়েছে। রেলকর্তৃপক্ষ এবং সাধারণ মানুষের মধ্যে নিরবিচ্ছিন্ন তথ্য সরবরাহের লক্ষ্যে ১৩৮ ও ১৩৯ এই দুটি হেল্পলাইন নাম্বার ছাড়াও ট্যুইটারের মতন সামাজিক মাধ্যম ও ইমেল railmadad@rb.railnet.gov.in এর মাধ্যমে বিভিন্ন প্রশ্নের জবাব দেওয়া হয়েছে।


    
    রেলের ডিরেক্টর পদমর্যাদার আধিকারিকরা পুরো প্রক্রিয়াটির তত্ত্বাবধানে রয়েছেন। প্রতিরোধমূলক নিয়ন্ত্রণ ব্যবস্থার মধ্যে পণ্য পরিবহণের সঙ্গে যুক্ত উপভোক্তা সহ রেলের অন্যান্য উপভোক্তাদের বিভিন্ন সমস্যার সমাধানে তারা যথাযথ ব্যবস্থা নিচ্ছেন। এডিআরএম পর্যায়ের আধিকারিকরা তাঁদের সংশ্লিষ্ট এলাকায় এই কাজগুলি করছেন।


    
    ‘রেলমদদ’ হেল্পলাইন ১৩৯, ১ লক্ষ ৪০ হাজার প্রশ্নের সরাসরি জবাব দেওয়া হয়েছে। এছাড়া আইভিআরএস প্রক্রিয়াতেও বহু প্রশ্নের জবাব দেওয়া হয়েছে। বেশিরভাগ প্রশ্নই ছিল, কবে আবার রেল পরিষেবা চালু হবে এবং টিকিট বাতিল বাবদ টাকা ফেরৎ সংক্রান্ত। রেল, অত্যাবশক পণ্য পরিবহণ , রেলের কোচগুলিকে হাসপাতালের ওয়ার্ডে পরিণত করা, দুঃস্থ এবং সমস্যায় পড়া মানুষদের খাদ্যবন্টন করার মত কাজের জন্য প্রশংসিত হচ্ছে। এছাড়াও কোভিড – ১৯ মহামারীর মোকাবিলায় রেলের বিভিন্ন সংস্থা ব্যক্তিগত সুরক্ষা সরঞ্জাম এবং স্যানিটাইজার তৈরি করায় অনেকেই তারও প্রশংসা করেছেন।


    
    ১৩৮ হেল্পলাইন নাম্বারটি ফোন করলে পরে ফোনকলটি নিকটবর্তী রেলওয়ে ডিভিশনাল কন্ট্রোল অফিসে চলে যায়। সেখানে যে সমস্ত কর্মীরা আছেন, তাঁরা স্থানীয় ভাষায় কথা বলতে পারেন এবং আঞ্চলিক বিভিন্ন সমস্যার বিষয়ে ওয়াকিবহাল। এরফলে প্রশ্নকারীরা ভাষার বাধা অতিক্রম করে, তাদের যাবতীয় প্রশ্ন করতে পারেন।


    
    ভারতীয় রেল, যাত্রী এবং বাণিজ্যিক উপভোক্তাদের স্বার্থ বজায় রাখার জন্য সচেষ্ট। দেশজুড়ে সরবরাহ ব্যবস্থা অক্ষুন্ন রেখে নির্দিষ্ট সময়ের মধ্যে পণ্য পৌঁছে দেবার কাজেও রেল সক্রিয়।


    

    CG/CB

    
    
    (Release ID: 1613480) Visitor Counter : 13
    
    
      Read this release in: English , Hindi , Marathi , Assamese , Punjabi , Gujarati , Odia , Tamil , Telugu , Kannada