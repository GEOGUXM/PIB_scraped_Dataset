      অর্থমন্ত্রক

      অর্থমন্ত্রী শ্রীমতি নির্মলা সীতারমণ বিশ্বব্যাংক-আইএমএফের উন্নয়ন কমিটির বৈঠকে অংশ নিয়েছেন
      
      অর্থমন্ত্রী, ভারতে গরিব ও দুঃস্থদের জন্য সামাজিক সহায়তার ব্যবস্থা এবং বিভিন্ন সংস্থার জন্য ত্রাণ ব্যবস্থাসহ কোভিড-১৯ প্রতিহত করার জন্য গৃহীত পদক্ষেপ নিয়ে আলোচনা করেছেন

      Posted On: 17 APR 2020 7:44PM by PIB Kolkata

    নতুন দিল্লি, ১৭ এপ্রিল ২০২০


    

    কেন্দ্রীয় অর্থমন্ত্রী, শ্রীমতি নির্মলা সীতারমণ, আজ ভিডিও কনফারেন্সের মাধ্যমে উন্নয়ন কমিটির ১০১ তম পূর্নাঙ্গ বৈঠকে অংশ নিয়েছেন। আলোচনার বিষয়বস্তু ছিল কোভিড-১৯ জরুরী অবস্থা সম্পর্কিত বিশ্বব্যাংক গোষ্ঠীর প্রতিক্রিয়া, এবং কোভিড-১৯ ঋণ উদ্যোগ: আইডিএ দেশগুলির সমর্থনে আন্তর্জাতিক আহ্বান।


    
    এই অধিবেশনে শ্রীমতি নির্মলা সীতারমণ বলেছেন যে জনসংখ্যার নিরিখে ভারত একটি বড় কোভিড হটস্পটে পরিণত হতে পারতো। সরকারের পক্ষ থেকে পরিস্থিতি মোকাবিলায় কোনও ফাঁক রাখা হচ্ছে না, সঙ্কট মোকাবিলা করতে স্বাস্থ্য ও চিকিৎসা ব্যবস্থাকে সবরকম ভাবে সহায়তা প্রদান করা হচ্ছে। গুরুত্বপূর্ণ ব্যবস্থাগুলির মধ্যে রয়েছে সামাজিক দূরত্ব, ভ্রমণ নিষেধাজ্ঞা, সরকারী ও বেসরকারী ক্ষেত্রে বাড়িতে থেকে কাজ করা, এছাড়াও টেস্টিং, স্ক্রিনিং বাড়ানো হয়েছে এবং চিকিৎসা কেন্দ্রগুলিতে সঠিক স্বাস্থ্য পরিষেবা প্রদানের মাধ্যমে মহামারীর প্রভাবকে প্রতিহত করার চেষ্টা চলছে।


    
    অর্থমন্ত্রী জানিয়েছেন যে সরকার স্বাস্থ্য কর্মীদের বিনামূল্যে স্বাস্থ্য বীমা সহ ২৩ বিলিয়ন মার্কিন ডলারের সহায়তার ব্যবস্থা গ্রহণ করেছে; কর্মীদের নগদের ব্যবস্থা, নিখরচায় খাদ্য ও গ্যাস বিতরণ এবং ক্ষতিগ্রস্থ শ্রমিকদের জন্য সামাজিক সুরক্ষা ব্যবস্থাও এর অন্তর্ভুক্ত হয়েছে ।বিভিন্ন সংস্থা, বিশেষত এসএমই সংস্থাগুলিতে, আকস্মিক অর্থনৈতিক ক্ষয়ক্ষতি মোকাবিলায় সরকার আয়কর, জিএসটি, শুল্ক, আর্থিক পরিষেবা এবং কর্পোরেট সম্পর্কিত বিষয়ে বেশ কিছু ছাড় দিয়েছে। রাষ্ট্রায়ত্ত ব্যাংকগুলিও বিশেষ সহায়তা প্রদান করেছে। বাজার ঠিক রাখতে ও বেশ কিছু পদক্ষেপ নেওয়া হয়েছে। মানবিক সহায়তার অঙ্গ হিসেবে অতিরিক্ত ত্রাণ সরবরাহ এবং আগামী দিনে অর্থনৈতিক ক্ষেত্রকে চাঙ্গা করার জন্য সরকার বিভিন্ন সংস্থার কর্নধারদের সঙ্গে আলোচনা চালাচ্ছে।

    

    শ্রীমতী সীতারামন আরও উল্লেখ করেছেন যে বিশ্ব সম্প্রদায়ের দায়িত্বশীল নাগরিক হিসাবে ভারত বিভিন্ন দেশে প্রয়োজনীয় ওষুধ সরবরাহ করছে এবং পরবর্তীকালেও এই সহায়তা প্রদান করা হবে। তিনি ফাস্ট ট্র্যাক কোভিড-১৯ রেসপন্স সুবিধাটি চালু করার জন্য বিশ্বব্যাংকের প্রশংসা করেছেন।

    

    CG/TG

    
    
    (Release ID: 1615537) Visitor Counter : 6
    
    
      Read this release in: English , Urdu , Marathi , Hindi , Assamese , Punjabi , Gujarati , Tamil , Telugu , Kannada