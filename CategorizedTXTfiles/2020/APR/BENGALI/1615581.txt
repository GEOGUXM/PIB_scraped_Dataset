      সামাজিকন্যায়ওক্ষমতায়নমন্ত্রক

      আরসিডি, দিল্লি পুনরায় ব্যবহারযোগ্য ৫০,০০০ ফেসমাস্ক সরবরাহ করেছে
      
      লকডাউনের সময়ে এগুলি বাড়িতে থেকে তৈরী করা হয়েছে

      Posted On: 17 APR 2020 6:02PM by PIB Kolkata

    নতুন দিল্লি, ১৭ এপ্রিল ২০২০


    

    বর্তমান কোভিড-১৯ সংকটের সময় ত্রাণ সামগ্রীর মাধ্যমে দেশবাসীকে সহায়তার জন্য প্রধানমন্ত্রী শ্রী নরেন্দ্র মোদীর আহ্বানে সাড়া দিয়ে রোটারি ক্লাব অফ দিল্লি হেরিটেজ, প্রেস ইনফরমেশন ব্যুরোর সহযোগিতায় প্রায় ৫০,০০০ পুনরায় ব্যবহারযোগ্য ফেস মাস্ক বিতরণের জন্য সরবরাহ করছে।
    
    লকডাউন পিরিয়ডের সময় বাড়িতে থেকেই এই ফেস মাস্কগুলি দর্জিরা তৈরি করেছেন। আজ পিআইবির প্প্রিন্সিপাল ডিরেক্টর জেনারেল শ্রী কুলদীপ সিং ধাতওলিয়া, অ্যাডিশনাল ডি জি, পি আই বি, শ্রী রাজীব জৈন ফেসমাস্কগুলি বিতরণ করেন, রোটারি ক্লাব অফ দিল্লি হেরিটেজ পুরো বিষয়টি তদারক করে।
    
    প্রেসক্লাব অফ ইন্ডিয়ার সেক্রেটারি জেনারেল, শ্রী অনন্ত বাগাইতকার, প্রেস অ্যাসোসিয়েশনের সাধারণ সম্পাদক শ্রী সি কে নায়ক, জাতীয় মিডিয়া সেন্টারে সিআইএসএফের ডেপুটি কমান্ড্যান্ট সন্দীপ মানহাসের হাতে আজ মাস্কগুলি তুলে দেওয়া হয়। রোটারি দিল্লি হেরিটেজ আগামীদিনে দিল্লি পুলিশ সহ স্বাস্থ্য মন্ত্রক এবং অন্যান্য সংস্থার সাথে মিলিতভাবে এই ফেসমাস্কগুলি বিতরণে সহায়তা করবে।

    

    CG/TG/SC

    
    
    (Release ID: 1615581) Visitor Counter : 7
    
    
      Read this release in: English , Urdu , Hindi , Manipuri , Assamese , Punjabi , Gujarati , Tamil , Telugu , Kannada