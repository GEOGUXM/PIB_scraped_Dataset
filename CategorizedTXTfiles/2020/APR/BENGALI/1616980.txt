      কৃষিমন্ত্রক

      কেন্দ্রীয় কৃষি ও কৃষক কল্যাণ মন্ত্রী শ্রী নরেন্দ্র সিং তোমার ভিডিও কনফারেন্সের মাধ্যমে বিশ্বব্যাপী মহামারীর প্রেক্ষিতে খাদ্য নিরাপত্তা, স্বাস্থ্যসুরক্ষা এবং পুষ্টি নিয়ে কোভিড-১৯ জি -২০ অন্তর্ভুক্ত দেশগুলির কৃষিমন্ত্রীদের সঙ্গে একটি ব্যতিক্রমী বৈঠকে অংশ নিয়েছেন
      
      শ্রী তোমার সেই বৈঠকে ভারত সরকারের লকডাউন সময়কালে সমস্ত কৃষিক্ষেত্রকে সামাজিক দূরত্বের নিয়মাবলী মেনে কাজ চালিয়ে যাওয়ার ক্ষেত্রে ছাড় দেওয়ার সিদ্ধান্ত সম্পর্কে অবহিত করেন
      
      জি -20 কৃষিমন্ত্রীদের বৈঠকে ঘোষণাপত্র গৃহীত
      
      কৃষিমন্ত্রীরা আন্তর্জাতিক সহযোগিতা, খাদ্য অপচয় এড়ানো এবং প্রত্যেক দেশের সীমানা ছাড়িয়ে খাদ্য সরবরাহ মূল্য শৃঙ্খলার ধারাবাহিকতা বজায় রাখার আহ্বান জানিয়েছেন

      Posted On: 21 APR 2020 9:18PM by PIB Kolkata

    নতুন দিল্লি, ২১ এপ্রিল, ২০২০


    

    
    কেন্দ্রীয় কৃষিমন্ত্রী শ্রী নরেন্দ্র সিং তোমার সম্প্রতি ভিডিও কনফারেন্সের মাধ্যমে কোভিড-১৯ বিশ্বব্যাপী মহামারীর প্রেক্ষিতে খাদ্য নিরাপত্তা, স্বাস্থ্যসুরক্ষা এবং পুষ্টি নিয়ে জি -২০ অন্তর্ভুক্ত দেশগুলির কৃষিমন্ত্রীদের সঙ্গে একটি ব্যতিক্রমী বৈঠকে অংশ নিয়েছেন। তিনি সেই বৈঠকে লকডাউন সময়কালে দেশে খাদ্যের জোগান অব্যাহত রাখতে সমস্ত কৃষিক্ষেত্রকে সামাজিক দূরত্বের নিয়মাবলী এবং প্রয়োজনীয় স্বাস্থ্যবিধি মেনে কাজ চালিয়ে যাওয়ার ক্ষেত্রে ভারত সরকারের ছাড় দেওয়ার সিদ্ধান্ত সম্পর্কে অবহিত করেন। শ্রী তোমার গুরুত্ব দিয়ে বলেন যে প্রধানমন্ত্রী নরেন্দ্র মোদী বিভিন্নভাবে এই সংকট মোকাবিলায় অন্যান্য দেশগুলিকে সমর্থনের ক্ষেত্রে নেতৃত্ব দিচ্ছেন। আর ভারত তার দেশের নাগরিকদের প্রয়োজনের সঙ্গে সামঞ্জস্য রেখে কৃষি উৎপাদনেও পিছিয়ে থাকবে না।
    
    ভিডিও কনফারেন্সিংয়ের মাধ্যমে কৃষকদের জীবিকা নির্বাহ সহ খাদ্য সরবরাহ মূল্যের শৃঙ্খলার ধারাবাহিকতা সুনিশ্চিত রাখার উপায় এবং প্রক্রিয়া নিয়ে এই ‘জি -২০গোষ্ঠীভুক্ত দেশগুলির কৃষিমন্ত্রীদের ভার্চুয়াল বৈঠকটির আয়োজন করেছিল সৌদি আরব । এতে সমস্ত জি -২০ সদস্য, কিছু অতিথি দেশের কৃষিমন্ত্রী এবং কিছু কৃষি বিষয়ক আন্তর্জাতিক সংস্থার প্রতিনিধিরা যোগ দেন। শ্রী তোমার জি -২০গোষ্ঠীভুক্ত দেশগুলির কৃষিমন্ত্রীদের একত্রিত করার জন্য সৌদি আরবের এই উদ্যোগকে স্বাগত জানিয়েছেন।
    
    পরে এই বৈঠকে, জি - ২০গোষ্ঠীভুক্ত দেশগুলির কৃষিমন্ত্রীরা একটি সর্বসম্মত সিদ্ধান্ত গ্রহণ করেন। জি - ২০গোষ্ঠীভুক্ত দেশগুলিতে খাদ্য অপচয় ও ক্ষতি এড়াতে দেশের সীমানা ছাড়িয়ে খাদ্য সরবরাহ মূল্য শৃঙ্খলার ধারাবাহিকতা বজায় রাখতে কোভিড-১৯ বিশ্বব্যাপী মহামারীর পটভূমিতে আন্তর্জাতিক সহযোগিতার সংকল্প করেছেন। তাঁরা দেশগুলিতে খাদ্য সুরক্ষা এবং পুষ্টির মান বজায় রাখতে একসঙ্গে কাজ করা, পারস্পরিক অভিজ্ঞতা বিনিময়, রোগ প্রতিরোধক আবিষ্কারের জন্য গবেষণা, দায়বদ্ধ বিনিয়োগ, উদ্ভাবন এবং শিষ্টাচার বিনিময় করবেন যা কৃষিক্ষেত্র এবং খাদ্য ব্যবস্থার স্থায়িত্ব এবং স্থিতিস্থাপকতার উন্নতি করবে ।
    
    জি - ২০ গোষ্ঠীভুক্ত দেশগুলির কৃষিমন্ত্রীরা জীবজগতের ভারসাম্য নিয়ন্ত্রণের জন্য কঠোর সুরক্ষা এবং স্বাস্থ্যকর ব্যবস্থা সম্পর্কে বিজ্ঞান ভিত্তিক আন্তর্জাতিক নির্দেশিকা জারি করতে সম্মত হয়েছেন।


    

    CG/SB

    
    
    (Release ID: 1616980) Visitor Counter : 13
    
    
      Read this release in: English , Urdu , Marathi , Hindi , Assamese , Punjabi , Gujarati , Tamil , Telugu , Kannada