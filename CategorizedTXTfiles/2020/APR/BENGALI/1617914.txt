      প্রতিরক্ষামন্ত্রক

      প্রতিরক্ষা মন্ত্রী শ্রী রাজনাথ সিংহ কোভিড-১৯ সংক্রমণজনিত পরিস্থিতিতে সেনাবাহিনীর সক্রিয়তা ও প্রস্তুতি পর্য্যালোচনা করেছেন
      Posted On: 24 APR 2020 3:55PM by PIB Kolkata


    নতুন দিল্লি, ২৪ এপ্রিল, ২০২০


    প্রতিরক্ষা মন্ত্রী শ্রী রাজনাথ সিংহ আজ সেনাবাহিনীর কমান্ডার ইন চিফ দের সঙ্গে ভিডিও কনফারেন্সিং এর মাধ্যমে কোভিড- ১৯ সংক্রমণ পরিস্থিতিতে সেনাবাহিনীর সক্রিয়তা ও প্রস্তুতি পর্য্যালোচনা করেছেন।

    
    প্রতিরক্ষা মন্ত্রীর সঙ্গে আজকের এই কনফারেন্সে যোগ দেন চিফ অফ ডিফেন্স স্টাফ এবং সেনাবাহিনী সংক্রান্ত দপ্তরের সচিব জেনারেল বিপিন রাওয়াত, সেনা প্রধান জেনারেল এম এম নারাভানে, নৌবাহিনীর প্রধান এডমিরল করমবীর সিংহ, বিমান বাহিনীর প্রধান এয়ার মার্শাল আর কে এস ভদৌরিয়া, প্রতিরক্ষা সচিব ড: অজয় কুমার এবং প্রতিরক্ষা সচিব (অর্থ) শ্রীমতী গার্গী কৌল প্রমুখ।
    
    প্রতিরক্ষা মন্ত্রী শ্রী সিংহ তাঁর বক্তব্যে, কোভিড- ১৯ সংক্রমণের সঙ্কটকালে আঞ্চলিক নাগরিক প্রশাসনকে সব রকমভাবে সাহায্যের হাত বাড়িয়ে দেওয়ার জন্য সেনাবাহিনীর ভূমিকার প্রশংসা করেন।


    
    শ্রী সিংহ,বর্তমান পরিস্থিতি মোকাবিলায় সেনাবাহিনীর সক্রিয়তা প্রস্তুতিও পর্যালোচনা করেন। তিনি বলেন করোনা সংক্রমণের বিরুদ্ধে লড়াইয়ে কোনো রকম শিথিলতা দেখানো যাবেনা।


    
    কোভিড- ১৯ অতিমারীর বিরুদ্ধে লড়াই চালাতে গিয়ে দেশ অর্থনৈতিক চাপের মুখে পরবে। সেক্ষেত্রে সেনাবাহিনীকে অবাঞ্চিত খরচ হ্রাস করার পরামর্শ দেন তিনি।


    
    প্রতিরক্ষা মন্ত্রী সেনাবাহিনীকে একযোগে কাজ করার পরামর্শ দিয়ে বলেন লকডাউন বিধিনিষেধ প্রত্যাহার হওয়ার পর কোন কাজটি বেশি দরকারি তা শুধু মাত্র চিহ্নিত করলেই হবে না তা গুরুত্ব দিয়ে দ্রুত সমাধা করতে হবে পাশাপাশি দেশের অর্থনীতি কে চাঙ্গা করতেও তাদের সাহায্য করতে হবে।
    
    ভিডিও কনফারেন্সে অংশ নিয়ে সেনাবাহিনীর চিফ ইন কমান্ডার প্রতিরক্ষা মন্ত্রীর ভূমিকার প্রশংসা করেন। তিনি বলেন বাহিনীর মধ্যে সংক্রমণ যাতে ছড়িয়ে না পরে সে বিষয়ে মন্ত্রক একাধিক পদক্ষেপ নিয়েছে। পাশাপাশি স্বাস্থ্য ও পরিবার কল্যাণ মন্ত্রকের নির্দেশনামার দরুন সেনা অঞ্চলে থাকা অবসরপ্রাপ্ত সেনা ও তাদের পরিবারবর্গ সুরক্ষিত রয়েছে।


    
    এই সঙ্কট্কালে সেনা হাসপাতাল গুলি সহ স্বাস্থ্য পরিকাঠামো গড়ে তুলতে এবং সময় মতো চিকিৎসা সরঞ্জাম ও ওষুধ ক্রয় করতে প্রতিরক্ষা মন্ত্রকের পক্ষ থেকে যে আপদকালীন অর্থনৈতিক ক্ষমতা দেওয়া হয়েছে তার জন্য কমান্ডাররা ধন্যবাদ জ্ঞাপন করেন।


    
    কোভিড- ১৯ সংক্রমণ মোকাবিলার সমর্থনে সেনাবাহিনী দায়িত্ব নিয়ে অতিরিক্ত লোক নিয়োগ করেছে। সংক্রমণের বিরুদ্ধে লড়াইয়ে তাদের প্রাথমিক প্রশিক্ষণ দেওয়া হচ্ছে।


    
    সেনাবাহিনীর জন্য যে চিকিৎসা ব্যবস্থা নেওয়া হয়েছে কমান্ডাররা তার প্রশংসা করেছেন। পাশাপাশি নাগরিক প্রশাসন চাইলে আঞ্চলিক ভাবে সেনাবাহিনী যে কোনো রকম সাহায্য করতে প্রস্তুত বলে জানান হয়।
    
    উধমপুরের উত্তর কমান্ড, কলকাতার পূর্ব কমান্ড, কোচির দক্ষিন নৌ কমান্ড, মুম্বাইয়ের পশ্চিম নৌ কমান্ড, পুনের দক্ষিন কমান্ড, জয়পুরের দক্ষিন পশ্চিম কমান্ড, দিল্লীর পশ্চিম বায়ু কমান্ড, বিশাখাপত্তনমের পূর্ব নৌ কমান্ড, এলাহাবাদের মধ্য বায়ু কমান্ড, গান্ধীনগরের দক্ষিন পশ্চিম বায়ু কমান্ড, ত্রিবান্দামের দক্ষিন বায়ু কমান্ড, লক্ষৌয়ের মধ্য কমান্ড এবং পোর্ট ব্লেয়ারের আন্দামান এবং নিকোবর কমান্ড আজকের এই ভিডিও কনফারেন্সে যোগ দেন।


    

    CG/PPM

    
    
    (Release ID: 1617914) Visitor Counter : 10
    
    
      Read this release in: English , Urdu , Marathi , Hindi , Manipuri , Assamese , Punjabi , Gujarati , Odia , Tamil , Telugu , Kannada , Malayalam