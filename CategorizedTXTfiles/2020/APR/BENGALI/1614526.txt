      স্বাস্থ্যওপরিবারকল্যাণমন্ত্রক

      কোভিড–১৯ এর সর্বশেষ তথ্য
      Posted On: 14 APR 2020 5:02PM by PIB Kolkata


    নতুনদিল্লি, ১৪ এপ্রিল, ২০২০

    

    
    দেশে কোভিড-১৯ মহামারীর মোকাবিলায় কেন্দ্র এবং বিভিন্ন রাজ্য ও কেন্দ্রশাসিত অঞ্চলগুলি নানা উদ্যোগ গ্রহণ করেছে। উচ্চপর্যায়ে এগুলি নিয়ে প্রতিনিয়ত পর্যালোচনা করা হচ্ছে।
    
    প্রধানমন্ত্রী শ্রী নরেন্দ্র মোদী আজ করোনা ভাইরাসের মোকাবিলায় জাতির উদ্দেশে এক ভাষণে সহ নাগরিকদের কাছে সাতটি বিষয়ে সঙ্গ প্রার্থনা করেন।


    
    প্রথমত : বাড়িতে বয়স্ক মানুষদের প্রতি বিশেষ লক্ষ্য রাখবেন। বিশেষ করে, এমন ব্যক্তি, যাঁদের পুরনো রোগ আছে, তাঁদের প্রতি অতিরিক্ত যত্নশীল হতে হবে। তাঁদের করোনা থেকে অনেক সামলে রাখতে হবে।
    
    দ্বিতীয়ত : লকডাউন এবং সামাজিক দূরত্বের ‘লক্ষ্মণ রেখা’ সম্পূর্ণ রূপে পালন করতে হবে, বাড়িতে তৈরি ফেস কভার বা মাস্ক অবশ্যই ব্যবহার করতে হবে।
    
    তৃতীয়ত : নিজেদের রোগ প্রতিরোধ ক্ষমতা বৃদ্ধির জন্য আয়ুষ মন্ত্রকের নির্দেশাবলী পালন করা উচিৎ।
    
    চতুর্থত : করোনা সংক্রমণ প্রতিহত করতে আরোগ্য সেতু মোবাইল অ্যাপ অবশ্যই ডাউনলোড করা দরকার। অন্যদেরও এই অ্যাপ ডাউনলোড করতে উৎসাহিত করার কথা বলেন প্রধানমন্ত্রী।
    
    পঞ্চমত : যতটা সম্ভব প্রতিবেশী গরিব পরিবারগুলির দেখাশোনা করতে হবে । তাঁদের খাদ্যের প্রয়োজন মেটাতে সাহায্য করা প্রয়োজন।
    
    ষষ্ঠত : যাদের নিজেদের ব্যবসা আছে বা যারা শিল্পোদ্যোগী,তারা, তাদের সংস্থার কর্মরত মানুষদের প্রতি সংবেদনশীল হন, কাউকে চাকরি থেকে বিতাড়িত করবেন না ,যাতে এই সব মানুষের জীবিকা সঙ্কট হয়।
    
    সপ্তমত : দেশের ‘করোনা যোদ্ধা’, আমাদের চিকিৎসক, নার্স, সাফাই কর্মী ও পুলিশ কর্মীদের যথাযোগ্য সম্মান দিতে হবে।
    
    স্বাস্থ্য ও পরিবারকল্যাণ মন্ত্রক, রাজ্যগুলির সঙ্গে স্বাস্থ্য পরিকাঠামো বৃদ্ধির জন্য কাজ করে চলেছে। এ পর্যন্ত কোভিড-১৯ এ আক্রান্ত রোগীদের জন্য ৬০২টি হাসপাতাল প্রস্তুত রাখা হয়েছে। এছাড়া ১,০৬,৭১৯টি আইসোলেশন ওয়ার্ড এবং ১২,০২৪টি আই সি ইউ বেডের ব্যবস্থা করা হয়েছে।

    

    ঘনবসতিপূর্ণ অঞ্চলে কোভিড-১৯এর সংক্রমণের বিস্তার নিয়ন্ত্রণের জন্য ভারত সরকারের উপদেষ্টা প্রদানকারী প্রধান বৈজ্ঞানিক কার্যালয় সাধারণ একটি নির্দেশিকা জারি করছে। শৌচালয় বা সাধারণ স্নানাগার যেখানে এক সাথে অনেক মানুষ এই সুবিধা ভাগ করেন, সেইসব জায়গার বিষয়টি এখানে বিশেষভাবে উল্লেখ করা হয়েছে।

    

    শেষ পাওয়া খবরে দেশে গতকাল থেকে আজ শেষ খবর পাওয়া পর্যন্ত আরো ১২১১ জন এই ভাইরাসে সংক্রমিত হয়েছেন এবং ৩৬ জন মারা গেছেন। ১০৩৬ জন সুস্থ হয়ে বাড়ী ফিরে গেছেন।


    
    
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন।

    

    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড – ১৯ সংক্রান্ত হেল্প লাইন নম্বরগুলির তালিকা চাইলে নীচের লিঙ্কে ক্লিক করুন।
    https://www.mohfw.gov.in/pdf/coronvavirushelplinenumber.pdf
    
    
    

    

    CG/CB

    
    
    (Release ID: 1614526) Visitor Counter : 32
    
    
      Read this release in: English , Urdu , Marathi , Hindi , Assamese , Manipuri , Punjabi , Gujarati , Odia , Tamil , Telugu , Kannada , Malayalam