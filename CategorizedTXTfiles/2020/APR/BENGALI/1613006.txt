      বিজ্ঞানওপ্রযুক্তিমন্ত্রক

      কোভিড-১৯ এর মোকাবিলায় পায়ে হাঁটা পথ ও সড়ক জীবাণুমুক্ত রাখার যন্ত্র তৈরি করল সি এম ই আর আই, দুর্গাপুর
      Posted On: 10 APR 2020 11:52AM by PIB Kolkata


    নয়াদিল্লি, ১০ এপ্রিল, ২০২০


    বিশ্ব জুড়ে করোনা ভাইরাসের তাণ্ডব রোখার লক্ষে দেশের বিজ্ঞান ও শিল্প গবেষণা কেন্দ্র (কাউন্সিল ফর সায়েন্টিফিক অ্যান্ড ইন্ডাস্ট্রিয়াল রিসার্চ, সি এস আই আর) নিরলসভাবে প্রচেষ্টা চালিয়ে যাচ্ছে। এই প্রচেষ্টার ফলশ্রুতি হিসাবে সি এস আই আর এর অন্যতম সেরা গবেষণাগার দুর্গাপুরের সেন্ট্রাল মেকানিক্যাল ইঞ্জিনিয়ারিং রিসার্চ ইন্সটিটিউট এমন এক প্রযুক্তি উদ্ভাবন করেছে যা এই মারণ ভাইরাস মোকাবিলায় অগ্রণী ভূমিকা নেবে।


    জীবাণুমুক্ত হাটার পথঃ- কোন নির্দিষ্ট জায়গায় যাওয়ার আগে সেই পথেই সংশ্লিষ্ট ব্যক্তিকে জীবাণুমুক্ত করার কৌশল হোল ডিসইনফেকশন ওয়াক ওয়েজ। খুব সামান্য কিছু জায়গা বাদ দিয়ে কোন ব্যক্তির পূর্ণাঙ্গ জীবাণুমুক্তি ঘটানো হয় এই পদ্ধতিতে। এই কাজ করার জন্য দু ধরণের ওয়াক ওয়েজ তৈরি করেছে দুর্গাপুরের সেন্ট্রাল মেকানিক্যাল ইঞ্জিনিয়ারিং রিসার্চ ইন্সটিটিউট। এই ওয়াক ওয়েজ গুলিকে আইসলেশন, কয়ারিন্টাইন সুবিধাযুক্ত বাড়ীতে ঢোকার আগে ও পরে, হাসপাতাল, মেট্রো স্টেশন, শপিং মল এবং অফিসে এটি লাগানো যেতে পারে। যে দু ধরণের জীবাণুমুক্ত করণ যন্ত্র তৈরি করা হয়েছে তার একটি হোল নিউম্যাটিক ভ্যারিএন্ট ডিসিনফেকশন ওয়াক ওয়ে এবং অপরটি হোল হাইড্রলিক ভ্যারিএন্ট ডিসিনফেকশন ওয়াক ওয়ে। দুটি যন্ত্রের সাহায্যে মাত্র ২০-৪০ সেকেন্ডের মধ্যে জীবাণুমুক্তি ঘাঁটানো যেতে পারে। এছাড়াও সড়ক জীবাণু মুক্ত করার জন্য একধরনের গাড়ীও গবেষণাগারে উদ্ভাবন করা হয়েছে। মহাসড়ক, আবাসন, অফিস চৌহদ্দি, ক্রীড়াঙ্গন, অ্যাপার্টমেন্ট জীবাণুমুক্ত রাখার জন্যও গাড়ীটি ব্যবহার করা যেতে পারে।


    আসানসোল ও দুর্গাপুর পুরসভা এই গারি কেনার ব্যাপারে উৎসাহ দেখিয়েছে।


    CG/SDG

    
    
    (Release ID: 1613006) Visitor Counter : 24
    
    
      Read this release in: English , Urdu , Hindi , Marathi , Assamese , Punjabi , Gujarati , Tamil , Telugu , Kannada