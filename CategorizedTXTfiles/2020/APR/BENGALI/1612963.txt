      প্রধানমন্ত্রীরদপ্তর

      কোভিড–১৯ এর মোকাবিলায় ১১টি বিশেষ ক্ষমতাপ্রাপ্ত গোষ্ঠীর কাজের মূল্যায়ন করল প্রধানমন্ত্রীর দপ্তর
      Posted On: 10 APR 2020 2:39PM by PIB Kolkata


    নতুনদিল্লি, ১০ এপ্রিল, ২০২০


    

    প্রধানমন্ত্রীর প্রধান সচিবের পৌরোহিত্যে আজ নতুন দিল্লিতে বিশেষ ক্ষমতাপ্রাপ্ত গোষ্ঠীগুলির আধিকারিকদের নিয়ে একটি বৈঠক অনুষ্ঠিত হয়। কোভিড–১৯ সংক্রমণের ফলে উদ্ভূত পরিস্থিতির মোকাবিলায় কি কি উদ্যোগ নেওয়া হয়েছে, বৈঠকে তা নিয়ে বিস্তারিত আলোচনা হয়।


    
    অত্যাবশক পণ্যের সরবরাহ নিশ্চিত করা, কৃষকদের কৃষিকাজে সহায়তা করা, সামাজিক ব্যবধান বজায় রাখা, মানুষের মধ্যে আস্থা বৃদ্ধি সহ স্বরাষ্ট্র মন্ত্রকের নীতি-নির্দেশিক কতটা পালন হচ্ছে, বৈঠকে তা নিয়ে বিস্তারিত আলোচনা হয়। বৈঠকে জানানো হয়েছে, এপর্যন্ত ১,৪৫,৯১৬টি নমুনা নির্দিষ্ট নিয়ম মেনে পরীক্ষা করা হয়েছে।


    
    সমস্ত রাজ্যের মুখ্যসচিবদের নির্দেশ দেওয়া হয়েছে, পরিযায়ী শ্রমিক এবং গৃহহীনদের জন্য আশ্রয়ের ব্যবস্থা করতে। রাজ্য এবং জেলাস্তরে এবিষয়ে কেন্দ্রীয় সরকার, প্রতিনিয়ত যোগাযোগ রেখে চলেছে। ব্যক্তিগত সুরক্ষা সামগ্রীর উৎপাদন বাড়ানো হয়েছে, স্বাস্থ্যকর্মীদের দক্ষতা যাতে বৃদ্ধি পায়, তাও নিশ্চিত করা হয়েছে। অসরকারী সংগঠন এবং সুশীল সমাজকে নানা কাজে লাগানো হয়েছে। সম্পদের যথাযথ ব্যবহারের লক্ষ্যে প্রধান সচিব, রাজ্যস্তরে অসরকারী সংগঠনগুলির মধ্যে সমন্বয় বৃদ্ধির পরামর্শ দিয়েছেন।


    
    পিএম গরীব কল্যাণ যোজনার আওতায়, আর্থিক ত্রাণ প্যাকেজের বাস্তবায়ন নিয়ে বৈঠকে আলোচনা হয়েছে। সকল প্রকৃত সুবিধাভোগীরা যাতে এর থেকে উপকৃত হন, প্রধানসচিব, সেবিষয়ে যথাযথ তথ্য সংগ্রহের নির্দেশ দিয়েছেন।


    
    সঠিক সময় গোটা দেশজুড়ে গৃহীত পদক্ষেপের বিষয়ে জনসাধারণ যেন জানতে পারেন, সেই লক্ষ্যে আঞ্চলিক ভাষায় প্রচারের ওপর বৈঠকে গুরুত্ব দেওয়া হয়েছে। আরোগ্য সেতু অ্যাপের বিষয়ে সন্তোষ প্রকাশ করে বৈঠকে সিদ্ধান্ত হয়েছে, প্রযুক্তি এবং তথ্য-ব্যবস্থাপনাকে আরো বেশি করে কাজে লাগাতে হবে।


    
    এই বৈঠকে, প্রধানমন্ত্রীর দপ্তরের এবং অন্যান্য কেন্দ্রীয় মন্ত্রকের উচ্চপদস্থ আধিকারিকরা যোগ দেন।


    

    CG/CB/SFS

    
    
    (Release ID: 1612963) Visitor Counter : 19
    
    
      Read this release in: English , Urdu , Marathi , Hindi , Assamese , Manipuri , Punjabi , Gujarati , Odia , Tamil , Telugu , Kannada , Malayalam