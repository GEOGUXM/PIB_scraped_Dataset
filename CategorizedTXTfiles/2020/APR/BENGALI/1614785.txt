      কেন্দ্রীয়লোকসেবাআয়োগ

      লকডাউনের কারণে ইউপিএসসি-র পরীক্ষা সূচীর পরিবর্তন
      
      ইউপিএসসি–র চেয়ারম্যান এবং সদস্যরা ১ বছরের জন্য মূল বেতনের ৩০ শতাংশ কোভিড–১৯ এর তহবিলে স্বেচ্ছায় দান করবেন

      Posted On: 15 APR 2020 2:59PM by PIB Kolkata

    নতুন দিল্লি, ১৫ এপ্রিল, ২০২০


    

    
    করোনা ভাইরাস মহামারীর ফলে সৃষ্ট পরিস্থিতি নিয়ে ইউপিএসসি, আজ একটি পর্যালোচনা বৈঠক করেছে।


    
    লকডাউন এবং শারীরিক দূরত্ব বজায় রাখার জন্য সিদ্ধান্ত নেওয়া হয়েছে, সব রকমের ইন্টারভিউ, পরীক্ষা এবং রিক্রুটমেন্ট বোর্ডের বৈঠকের তারিখ, সময় পর্যালোচনা করা হবে। ২০১৯ এর সিভিল সার্ভিসেস পরীক্ষার পার্সোনালিটি টেস্টের তারিখ ৩মে-র পর ঘোষণা করা হবে। ২০২০-র সিভিল সার্ভিসেস (প্রিলিম) পরীক্ষা, ইঞ্জিনিয়ারিং সার্ভিসেসের মেন পরীক্ষা এবং জিওলজিস্ট সার্ভিসেসের মেন পরীক্ষার তারিখ যদিও ঘোষণা করা হয়েছে, তবুও পরিস্থিতি অনুয়াযী তা পরিবর্তন করা হতে পারে। এই বিষয়ে বিস্তারিত তথ্য ইউপিএসসি-র ওয়েবসাইটে জানানো হবে। কম্বাইন্ড মেডিকেল সার্ভিসেস পরীক্ষা, ২০২০-র দ্য ইন্ডিয়ান ইকোনমিক সার্ভিস এন্ড দ্য ইন্ডিয়ান স্ট্যাটিসটিক্যাল সার্ভিস পরীক্ষার তারিখ পিছিয়ে দেওয়ার ঘোষণাটি ইতিমধ্যেই কমিশনের ওয়েবসাইটে দেওয়া হয়েছে। ২০২০-র সিএপিএফ পরীক্ষার তারিখও পরে ওয়েবসাইটে জানানো হবে। নতুন করে বিজ্ঞপ্তি না প্রকাশ করা পর্যন্ত ন্যাশন্যাল ডিফেন্স অ্যাকাডেমি–১ এর পরীক্ষা পিছিয়ে দেওয়া হয়েছে। ১০ জুন, ন্যাশন্যাল ডিফেন্স অ্যাকাডেমি–২ পরীক্ষার তারিখ জানানো হবে। বিশদ জানতে কমিশনের ওয়েবসাইটি দেখুন।


    
    কোভিড–১৯ মহামারীর সংক্রমণ রুখতে এবং জনস্বাস্থ্য ও জাতীয় অর্থনীতির ওপর এর যথাসম্ভব কম প্রভাব সুনিশ্চিত করতে সরকার, অন্যান্য সংস্থাগুলিকে সঙ্গে নিয়ে বিশাল কর্মকান্ড চালিয়ে যাচ্ছে। একাজের জন্য প্রচুর সহায় সম্পদের প্রয়োজন। সেই কারণে সরকারী কোষাগারের ওপর চাপ কমাতে কম বেতন নিলে সেক্ষেত্রে তা, সুবিধেজনক হতে পারে। এই প্রেক্ষিতে ইউপিএসসি-র চেয়ারম্যান ও সদস্যরা মূল বেতনের ৩০ শতাংশ দান করার সিদ্ধান্ত নিয়েছেন। ১ এপ্রিল থেকে ১ বছর তাঁরা, তাঁদের মূল বেতনের ৩০ শতাংশ স্বেচ্ছায় কোভিড–১৯ তহবিলে দান করবেন।


    
    এছাড়া ইউপিএসসি-র সমস্ত আধিকারিক ও কর্মীরাও পিএম’স সিটিজেন অ্যাসিস্ট্যান্স এন্ড রিলিফ ইন ইমার্জেন্সি সিচুয়েশন ফান্ড (পিএম কেয়ার্স তহবিলে) স্বেচ্ছায় একদিনের বেতন দান করবেন।


    

    
    CG/CB

    
    
    (Release ID: 1614785) Visitor Counter : 19
    
    
      Read this release in: Assamese , English , Urdu , Hindi , Marathi , Punjabi , Gujarati , Odia , Tamil , Telugu , Malayalam