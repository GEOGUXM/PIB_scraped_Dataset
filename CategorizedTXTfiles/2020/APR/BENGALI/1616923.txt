      তথ্যওসম্প্রচারমন্ত্রক

      বিভিন্ন মন্ত্রক বন্ধের কোনো সরকারী নির্দেশিকা জারি করা হয় নি, পিআইবি ফ্যাক্ট চেকের মাধ্যমে ভুয়ো খবর চিহ্নিত
      Posted On: 21 APR 2020 9:28PM by PIB Kolkata


    নতুন দিল্লি, ২১ এপ্রিল, ২০২০


    

    বিভিন্ন মাধ্যমে প্রকাশিত ভুয়ো খবরকে পিআইবি ফ্যাক্ট চেক আজ চিহ্নিত করেছে।


    
    বহুল প্রচারিত একটি ওয়েবসাইটের খবরে আজ বলা হয়েছে, কেন্দ্র, ‘Say Namaste’ ভিডিও কনফারেন্সিং অ্যাপ চালু করতে চলেছে। পিআইবি ফ্যাক্ট চেক, স্পষ্টভাবে জানাচ্ছে, সরকার এধরণের কোনো অ্যাপ চালু করে নি এবং এই অ্যাপের মান্যতাও দেয় নি। https://twitter.com/PIBFactCheck/status/1252603481136877568?s=20


    
    আরো একটি খবরে জানানো হয়েছে, রেল মন্ত্রক, তার কর্মীদের বেতন এবং পেনশনভোগীদের পেনশনের পরিমাণ কমিয়ে দেবে। লকডাউনের ফলেই এই সিদ্ধান্ত। পিআইবি ফ্যাক্ট চেক জানাচ্ছে, এই খবরটি সম্পূর্ণ ভিত্তিহীন এবং রেল মন্ত্রকের এধরণের কোনো পরিকল্পনা নেই।
    https://twitter.com/PIBFactCheck/status/1252541165083127813?s=20


    
    সোশ্যাল মিডিয়ায় একটি টিভি চ্যানেলের উদ্ধৃতি দিয়ে জানানো হয়েছে, কেন্দ্র, বিভিন্ন মন্ত্রক বন্ধের নির্দেশ দিয়েছে। সরকারের তরফে এধরণের কোনো নির্দেশিকা জারি করা হয় নি। ঐ চ্যানেলটিকে এখবর সম্পর্কে জানানো হলে, সংশ্লিষ্ট চ্যানেল এই ভুলটি শুধরে নেয়।
    https://twitter.com/PIBFactCheck/status/1252468471029395456?s=20


    
    রাজ্যস্তরে ভুল খবর ঠিক করার ক্ষেত্রে পিআইবি-র আঞ্চলিক কেন্দ্রগুলি গুরুত্বপূর্ণ ভূমিকা পালন করছে। একটি বহুল প্রচারিত নিউজ পোর্টালে দাবি করা হয়, পঞ্জাবে একটি বিশেষ সম্প্রদায়ের দুধওয়ালাদের হিমাচল প্রদেশে ঢুকতে দেওয়া হচ্ছে না। পিআইবি সিমলা আঞ্চলিক কেন্দ্র সূত্রে জানানো হয়, এটি একটি ভুল খবর। এবিষয়ে উনার জেলাশাসকের একটি চিঠি ট্যুইটারে প্রকাশিত হয়।
    https://twitter.com/PIBShimla/status/1252191586567372801?s=20


    
    সোশ্যাল মিডিয়ায় জানানো হয়, লকডাউনের ফলে বিহারের জেহানাবাদে খাদ্য সঙ্কট দেখা দিয়েছে। এর ফলে শিশুরা সেখানে ব্যাঙ-এর মাংস খাচ্ছে। পিআইবি ফ্যাক্ট চেক, এই ভুয়ো খবরটির বিরুদ্ধে জেলাপ্রশাসনের একটি তদন্ত প্রতিবেদন তুলে ধরে। যেখানে বলা হয়েছে, ঐ পরিবারের বাচ্চাদের জন্য যথেষ্ট পরিমাণে খাবার ঘরে মজুত আছে।
    https://twitter.com/PIBFactCheck/status/1252169585832255488?s=20


    
    লকডাউনের ফলে অরুণাচলপ্রদেশে খাদ্য সঙ্কট দেখা দেওয়ায় সেখানে মানুষ, সাপের মাংস খাচ্ছেন বলে আরেকটি ভিডিওয় দাবি করা হয়। পিআইবি গুয়াহাটি শাখা জানিয়েছে, এটি একটি অসত্য সংবাদ। অরুণাচলপ্রদেশে আগামী ৩ মাসের খাবার মজুত রয়েছে এবং সেখানে নিয়মিত খাদ্যবন্টনের তথ্যসম্বলিত নথি প্রকাশ করা হয়েছে।
    https://twitter.com/PIB_Guwahati/status/1252570210382602240?s=20


    
    সোশ্যাল মিডিয়ায়, ভুয়ো খবর ছড়ানো এবং সুপ্রিমকোর্টের একটি পর্যবেক্ষণের প্রেক্ষিতে পিআইবি একটি ইউনিট গড়ে তুলেছে। যেখানে সোশ্যাল মিডিয়ায় প্রচারিত খবরগুলির সত্যাসত্য যাচাই করা হচ্ছে। ‘পিআইবি ফ্যাক্ট চেক’, একটি ট্যুইটার হ্যান্ডেল। যে কেউ এখানে কোনো টেক্স, অডিও এবং ভিডিও-র ক্লিপিং পোষ্ট করে, সেটির সত্যতা যাচাই করতে পারেন। এগুলি https://factcheck.pib.gov.in/ এই পোর্টালে অথবা হোয়াটস অ্যাপ নম্বর +918799711259 এ পোষ্ট করে জানা যেতে পারে। এছাড়াও pibfactcheck@gmail.com এই ইমেল মারফৎও বিভিন্ন খবরের সত্যতা যাচাই করা যাবে। এব্যাপারে বিস্তারিত তথ্য https://pib.gov.in এই ওয়েবসাইট থেকে পাওয়া যাবে।


    

    
    CG/CB/SFS

    
    
    (Release ID: 1616923) Visitor Counter : 42
    
    
      Read this release in: English , Urdu , Marathi , Hindi , Manipuri , Assamese , Punjabi , Gujarati , Tamil , Telugu , Kannada