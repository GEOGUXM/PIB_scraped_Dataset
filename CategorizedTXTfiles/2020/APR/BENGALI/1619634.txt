      বিজ্ঞানওপ্রযুক্তিমন্ত্রক

      দেশের বিভিন্ন প্রান্তে সিএসআইআর-এর গবেষণাগারগুলি তাদের সংশ্লিষ্ট এলাকায় দরিদ্রদের জন্য খাদ্য, স্যানিটাইজার, মাস্ক সহ নানা সামগ্রী বিতরণ করছে
      Posted On: 30 APR 2020 3:18PM by PIB Kolkata


    নতুন দিল্লি, ৩০ এপ্রিল, ২০২০


    

    
    সার্স - কোভ – ২ ভাইরাসের জনসাধারণের মধ্যে দ্রুত ছড়িয়ে পড়া আটকাতে শারীরিক দূরত্ব বজায় রাখা অত্যন্ত গুরুত্বপূর্ণ। দেশে এই মহামারীর সংক্রমণ আটকাতে লকডাউন একটি প্রয়োজনীয় পদক্ষেপ। যদিও লকডাউন অত্যন্ত প্রয়োজনীয় কিন্তু এর ফলে সমাজের প্রান্তিক শ্রেণীর মানুষ বিশেষত পরিযায়ী শ্রমিক ও আর্থসামাজিকভাবে পিছিয়ে পড়া মানুষ খুবই কষ্টে রয়েছেন।


    
    বিজ্ঞান ও কারিগরি গবেষণা পরিষদ বা সিএসআইআর, দেশের বিভিন্ন সঙ্কটে তাদের গবেষণা এবং উদ্ভাবনীমূলক কাজের পাশাপাশি মানুষের দিকে সাহায্যের হাত বাড়িয়ে দেয়। অতীতে আমরা দেখেছি, উত্তরকাশী এবং চেন্নাইয়ের বন্যা, অথবা ঘূর্ণিঝড় ফনির সময় সিএসআইআর-এর গবেষণাগারগুলি জল বিশুদ্ধ করার প্রযুক্তি, হ্যান্ডপাম্প, ঘূর্ণিঝড়ে আশ্রয়স্থল গঠন এবং পুষ্টিকর তৈরি খাবার সরবরাহ করার মতো নানা উদ্যোগ নিয়েছে। মাইসোর ভিত্তি সিএসআইআর – সিএফটিআরআই, ১০ টন উচ্চপ্রোটিনযুক্ত বিস্কুট, ১০ টন এলাচের গন্ধযুক্ত জল, ৫ টন পুষ্টিকর ফলযুক্ত বার, ৫৬ হাজার পরিযায়ী শ্রমিক, হাসপাতালের রোগী, ডাক্তার এবং পুলিশের মধ্যে বন্টন করেছে। সিএসআইআর – সিএফটিআরআই, ৫০০ কেজি উচ্চপ্রোটিনযুক্ত বিস্কুট এবং ৫০০ কেজি উচ্চপ্রোটিনযুক্ত রাস্ক, নতুন দিল্লির এইমসের কোভিড সংক্রমিত রোগীদের মধ্যে বন্টন করেছে। পালমপুরের সিএসআইআর – আইএইচবিটি, ৬০ টন ডাল, চাল, আলু মিশ্রিত মোট ৫০০০ বাক্স এবং ১.১৬ টন তৈরি খাদ্য পরিযায়ী শ্রমিকদের পাশাপাশি, চিকিৎসক, প্যারামেডিকেল স্টাফ, স্বাস্থ্যকর্মী ও পুলিশের মধ্যে সরবরাহ করেছে। এছাড়াও এই সংস্থাটি প্রোটিনযুক্ত পাউডার ও মটরের বার সমাজের প্রান্তিক মানুষদের মধ্যে বন্টন করেছে।


    
    দেরাদুনের সিএসআইআর – আইআইপি, গত ১ মাস ধরে ৩০০ জনকে খাদ্য সরবরাহ করছে।


    
    ভূবেনেশ্বরের সিএসআইআর – আইএমএমটি, খিচুরী সহ হ্যান্ড স্যানিটাইজার ও সাবান, ভূবনেশ্বরের পুলিশ কমিশনারেটের হাতে দরিদ্র মানুষদের মধ্যে বন্টনের জন্য তুলে দিয়েছে। সিএসআইআর – সিআইএমএফআর, কর্ণাটকে দনিমালাই লৌহখনির শ্রমিকদের মধ্যে প্যাকেটজাত খাবার বন্টন করেছে। এইভাবে দেশের বিভিন্ন প্রান্তে সিএসআইআর-এর ল্যাবের গবেষকরা লকডাউনের সময় প্রান্তিক মানুষদের জন্য সাহায্যের হাত বাড়িয়ে দিয়েছে।

    

    CG/CB/SFS

    
    
    (Release ID: 1619634) Visitor Counter : 11
    
    
      Read this release in: English , Urdu , Hindi , Punjabi , Gujarati , Tamil , Telugu , Kannada