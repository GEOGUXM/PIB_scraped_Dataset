      বিজ্ঞানওপ্রযুক্তিমন্ত্রক

      কোভিড-১৯ চ্যালেঞ্জ মোকাবিলায় ইন্দো-মার্কিন বিজ্ঞান ও প্রযুক্তি ফোরাম ভারচ্যুয়াল নেটওয়ার্ক ব্যবস্থার প্রসারে সম্মত হয়েছে
      Posted On: 13 APR 2020 11:21AM by PIB Kolkata


    নয়াদিল্লি, ১৩ এপ্রিল, ২০২০


    

    ইন্দো-মার্কিন বিজ্ঞান ও প্রযুক্তি ফোরাম (আইইউএসএসটিএফ) কোভিড-১৯ মোকাবিলার জন্য ভারচ্যুয়াল নেটওয়ার্ক গড়ে তোলার ব্যাপারে উদ্যোগী হয়েছে। এই নেটওয়ার্ক দু’দেশের বিজ্ঞানী ও ইঞ্জিনিয়ার, যাঁরা কোভিড-১৯ সংক্রান্ত গবেষণার কাজে যুক্ত রয়েছেন, তাঁদের যৌথ উদ্যোগে গবেষণামূলক কাজকর্ম পরিচালনায় সাহায্য করবে। এছাড়াও, কোভিড-১৯ সংক্রান্ত জটিল চ্যালেঞ্জগুলির সমাধানে আধুনিক গবেষণার ক্ষেত্রে ইন্দো-মার্কিন অংশীদারিত্বের এক উজ্জ্বল দৃষ্টান্ত হয়ে উঠবে।


    
    উল্লেখ করা যেতে পারে, ২০০০ সালের মার্চ মাসে ভারত সরকার এবং মার্কিন সরকারের মধ্যে এক চুক্তি অনুযায়ী, ইন্দো-মার্কিন বিজ্ঞান ও প্রযুক্তি ফোরাম গঠিত হয়। স্বশাসিত দ্বিপাক্ষিক এই সংগঠনটি তহবিল যোগায় দুই দেশের সরকার। বিজ্ঞান ও প্রযুক্তি, ইঞ্জিনিয়ারিং এবং উদ্ভাবনের প্রসারে সরকারি পর্যায়ে, শিক্ষা প্রতিষ্ঠান ও শিল্প সংস্থাগুলির মধ্যে পারস্পরিক যোগসূত্র গড়ে তুলতে এই সংগঠনটি সাহায্য করছে। বিজ্ঞান ও প্রযুক্তি দপ্তরের সচিব অধ্যাপক আশুতোষ শর্মা বলেছেন, সারা বিশ্ব যখন কোভিড-১৯ মোকাবিলায় লড়াই চালাচ্ছে, তখন বিজ্ঞান ও প্রযুক্তিগত ক্ষেত্রে যৌথ উদ্যোগ গড়ে তুলে এবং জ্ঞান আদান-প্রদানের মাধ্যমে পারস্পরিক সহযোগিতা গড়ে তোলা অত্যন্ত গুরুত্বপূর্ণ। নতুন ধরনের টিকা, চিকিৎসাগত উপকরণ, পরীক্ষা-নিরীক্ষার সামগ্রী এবং তথ্য ব্যবস্থার উন্নয়নের মাধ্যমে বিজ্ঞান, প্রযুক্তি ও ইঞ্জিনিয়ারিং গুরুত্বপূর্ণ ভূমিকা পালন করতে পারে। তিনি আরও বলেন, বিভিন্ন দেশ ও সংগঠনের মাধ্যে সহযোগিতা গড়ে তোলার মাধ্যমে বিশ্বব্যাপী কোভিড-১৯ সমস্যার মোকাবিলা করা সম্ভব।


    

    CG/BD/SB

    
    
    (Release ID: 1614013) Visitor Counter : 4
    
    
      Read this release in: Punjabi , English , Urdu , Marathi , Hindi , Assamese , Manipuri , Gujarati , Odia , Tamil , Telugu , Kannada , Malayalam