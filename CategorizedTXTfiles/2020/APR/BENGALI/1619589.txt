      সারওরসায়নমন্ত্রক

      জনঔষধি কেন্দ্রের সুবিধা পেতে ৩ লক্ষ ২৫ হাজারেরও বেশি মানুষ ‘জনঔষধি সুগম’ মোবাইল অ্যাপ ব্যবহার করছে
      Posted On: 30 APR 2020 11:52AM by PIB Kolkata


    নয়াদিল্লি, ৩০ এপ্রিল, ২০২০


    

    কোভিড-১৯ সঙ্কটের দরুণ দেশ জুড়ে লকডাউনের মধ্যে জনঔষধি সুগম মোবাইল অ্যাপ সাধারণ মানুষকে তাঁদের নিকটবর্তী প্রধানমন্ত্রী ভারতীয় জনঔষধি কেন্দ্রগুলির খোঁজ পেতে এবং সুলভে জেনেরিক ওষুধ সংগ্রহের ক্ষেত্রে বিশেষভাবে সাহায্য করছে।


    
    জনঔষধি সুগম মোবাইল অ্যাপ ব্যবহারকারী ৩ লক্ষ ২৫ হাজারেরও বেশি মানুষ এই অ্যাপের বিভিন্ন সুযোগ-সুবিধা গ্রহণ করছেন। গ্রাহকদের সুবিধার্থে ডিজিটাল প্রযুক্তির প্রয়োগ আরও বাড়িয়ে রাষ্ট্রায়ত্ত ফার্মাসিউটিক্যাল ব্যুরো প্রধানমন্ত্রী ভারতীয় জনঔষধি পরিযোজনার অঙ্গ হিসাবে এই মোবাইল অ্যাপটি তৈরি করেছে। সাধারণ মানুষকে তাঁদের নাগালে ডিজিটাল প্ল্যাটফর্মের মাধ্যমে সুলভে জেনেরিক ওষুধ এবং জনঔষধি কেন্দ্রগুলির হদিশ দিতে এই অ্যাপ গুরুত্বপূর্ণ ভূমিকা পালন করেছে। এই অ্যাপের সাহায্যে নিকটবর্তী জনঔষধি কেন্দ্র গুগল ম্যাপের সাহায্যে জনঔষধি কেন্দ্রগুলিতে পৌঁছনোর পথ-নির্দেশ, জেনেরিক ওষুধ এবং ব্র্যান্ডেড ওষুধের তুলনায় জেনেরিক ওষুধের গুণমান ও মূল্য সংক্রান্ত বিবরণ পাওয়া যায়।


    
    জনঔষধি সুগম মোবাইল অ্যাপটি অ্যান্ড্রয়েড এবং আইফোন প্ল্যাটফর্মে পাওয়া যাচ্ছে। অ্যাপটি ব্যবহারকারীরা নিখরচায় গুগল প্লে স্টোর এবং অ্যাপেল প্লে স্টোর থেকে ডাউনলোড করতে পারবেন। বর্তমানে দেশের ৭২৬টি জেলায় ৬ হাজার ৩০০-রও বেশি প্রধানমন্ত্রী জনঔষধি কেন্দ্র চালু রয়েছে। লকডাউনের সময় প্রধানমন্ত্রী ভারতীয় জনঔষধি পরিযোজনার মাধ্যমে বিভিন্ন সোশ্যাল মিডিয়ায় সচেতনতা প্রচারের কাজ চলছে।


    

    CG/BD/SB

    
    
    (Release ID: 1619589) Visitor Counter : 12
    
    
      Read this release in: Punjabi , Odia , Tamil , Kannada , English , Urdu , Hindi , Marathi , Manipuri , Gujarati , Telugu , Malayalam