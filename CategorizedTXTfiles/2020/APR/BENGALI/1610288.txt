      প্রতিরক্ষামন্ত্রক

      মুম্বাইয়ের নৌবাহিনীর ডকইয়ার্ড স্বল্পমুল্যে শরীরের তাপমাত্রা মাপার থার্মোমিটার বা টেম্পারেচার গান তৈরি করেছে
      Posted On: 02 APR 2020 3:52PM by PIB Kolkata


    নতুন দিল্লি, ২ এপ্রিল, ২০২০


    মুম্বাইয়ের নৌবাহিনীর ডকইয়ার্ড একসঙ্গে বহু মানুষের স্বয়ংক্রিয় ব্যবস্থাপনায় নিজের হাতে নিজে ছবি তুলে ইনফ্রারেড ভিত্তিক ব্যবস্থাপনার মাধ্যমে শরীরের তাপমাত্রা মাপার জন্য থার্মোমিটার বা টেম্পারেচার গান তৈরি করেছে। এক একটি থার্মোমিটার বা টেম্পারেচার গান তৈরিতে খরচ হয়েছে এক হাজার টাকা। মুম্বাইয়ের নৌ-ডকইয়ার্ডের মূল ফটক দিয়ে প্রবেশের সময় সকলের শরীরে তাপমাত্রা পরীক্ষা করে দেখা হবে। এতে মূল ফটকে কর্তব্যরত কর্মীদের আগত ব্যক্তিদেরস্বাস্থ্য পরীক্ষা করে দেখার সময় যেমন কমেছে তেমনি একসঙ্গে বহু লোকের শরীরের তাপমাত্রা পরীক্ষা করাও সম্ভব হচ্ছে।


    
    
    পশ্চিমাঞ্চল নৌ-কমান্ডের অন্তর্গত ২৮৫ বছরের পুরনো এই ডকইয়ার্ডে প্রতিদিন গড়ে কুড়ি হাজারের বেশি সাধারন মানুষ যাতায়াত করেন। এই ব্যবস্থাপনা করোনাভাইরাস প্রতিরোধে বিশেষ সাহায্য করবে। কোভিড-১৯ সংক্রমনের জেরে বিশ্বজুড়ে চিকিৎসা সামগ্রীর সংকট দেখা দিয়েছে। এর ফলেএই ধরনের থার্মোমিটার বা টেম্পারেচার গান বাজারে চড়া দামে বিক্রি হচ্ছে।মুম্বাইয়ের নৌ-ডকইয়ার্ডের নিজেদের তৈরি এই থার্মোমিটার সমস্যার কিছুটা সমাধান করবে। সংস্পর্শ হীন এই থার্মোমিটারে ইনফ্রারেড সেন্সর, এলইডি ডিসপ্লে, মাইক্রোকন্ট্রোলারও রয়েছে। প্রয়োজন হলে আগামী দিনে আরও বেশি পরিমাণে এই ধরনের থার্মোমিটার তৈরি করবে মুম্বাইয়ের নৌ-ডকইয়ার্ড।


    

    CG/SS

    
    
    (Release ID: 1610288) Visitor Counter : 5
    
    
      Read this release in: English