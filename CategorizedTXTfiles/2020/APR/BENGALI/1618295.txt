      বিদ্যুৎমন্ত্রক

      লকডাউন সত্ত্বেও এনটিপিসি নিরবচ্ছিন্ন বিদ্যুৎ সরবরাহ করে চলেছে
      
      লকডাউনে এনটিপিসির সমস্ত কেন্দ্র খোলা রয়েছে এবং সেখানে সামাজিক দূরত্ব মেনে কাজ চলছে
      Posted On: 25 APR 2020 3:31PM by PIB Kolkata


    নতুন দিল্লি, ২৫ এপ্রিল ২০২০


    

    
    বিশ্বব্যাপী করোনা মহামারী, ভারতের বিদ্যুৎ মন্ত্রকের অধীনে বৃহত্তম বিদ্যুৎ উৎপাদক সংস্থা এনটিপিসিকে, দেশের জন্য নিরবচ্ছিন্ন বিদ্যুৎ সরবরাহ ব্যবস্থাকে প্রভাবিত করতে পারেনি।


    
    কেন্দ্রীয় বিদ্যুৎ ও নতুন এবং পুনর্নবীকরণযোগ্য জ্বালানি প্রতিমন্ত্রী (আই / সি) শ্রী আর কে সিং এর নেতৃত্বে বিদ্যুৎ মন্ত্রকের অধীন এনটিপিসির সবকটি উৎপাদনকেন্দ্র সর্বোচ্চ মাত্রায় বিদ্যুৎ উৎপাদন ও সরবরাহ অব্যাহত রেখেছেন।
    
    কোভিড-১৯ সংকটে সব ক্ষেত্রে বিদ্যুৎ এর প্রয়োজনীয়তা আরও একবার প্রতিপন্ন হয়েছে, এই কঠিন সময়ে অর্থনীতির বিভিন্ন ক্ষেত্র সঠিকভাবে পরিচালনার জন্য বিদ্যুতের অপরিহার্যতা যথেষ্ট গুরুত্বপূর্ণ। ধারাবাহিকভাবে বিদ্যুৎ উৎপাদনের জন্য এনটিপিসি দক্ষতার সঙ্গে কয়লা সরবরাহ ব্যবস্থা পরিচালনা করছে।


    
    বিদ্যুৎ সরবরাহ অব্যাহত রাখার পাশাপাশি এনটিপিসির কর্মীরা লকডাউনের নির্দেশিকাগুলি এবং সামাজিক দূরত্ব কঠোরভাবে মেনে চলছেন। বিদ্যুৎ উৎপাদন ছাড়াও এই সংস্থা দুঃস্থ ও ভিনরাজ্যের শ্রমিকদের জন্য রেশন ও চিকিৎসা সহায়তা প্রদানের মাধ্যমে সমাজ কল্যাণমূলক কর্মকাণ্ডে নিজেদেরকে নিয়োজিত রেখেছে। কোভিড -১৯ এর বিরুদ্ধে লড়াইয়ে যাতে দেশের প্রতিটি কোণে পর্যাপ্ত পরিমাণে বিদ্যুৎ থাকে তার জন্য এনটিপিসির ঊর্ধ্বতন কর্তৃপক্ষ সদা সতর্ক দৃষ্টি রেখেছে।
    
    দেশে এনটিপিসির বিদ্যুৎ কেন্দ্রগুলির মধ্যে বৃহত্তম বিন্ধ্যাচল কেন্দ্র গত ১৩ এপ্রিল, ২০২০তে ১০০ শতাংশ বিদ্যুৎ উৎপাদন করেছে। লকডাউন সত্ত্বেও ভারতের প্রথম আল্ট্রা সুপারক্রিটিক্যাল পাওয়ার স্টেশন এনটিপিসি খারগোন ইউনিট ৬৬০ মেগাওয়াট বিদ্যুৎ উৎপাদন করেছে।
    
    এনটিপিসির মোট ৬২,১১০ মেগাওয়াট ক্ষমতাসম্পন্ন ৭০টি বিদ্যুৎ কেন্দ্র রয়েছে,এর মধ্যে ২৪টি কয়লা ব্যবহৃত, ৭ টি কম্বাইন্ড সাইকেল গ্যাস / তরল জ্বালানী, ১টি জলবিদ্যুৎ, ১৩টি পুনর্নবীকরণযোগ্য জ্বালানী দ্বারা চালিত ও ১৩টি জেভি পাওয়ার স্টেশন।

    

    CG/TG

    
    
    (Release ID: 1618295) Visitor Counter : 10
    
    
      Read this release in: Telugu , Assamese , English , Urdu , Hindi , Marathi , Punjabi , Gujarati , Odia , Tamil