      ভূ-বিজ্ঞানমন্ত্রক

      এই বছর বর্ষায় বৃষ্টিপাত স্বাভাবিক হবে বলে আবহাওয়া দপ্তর আশা প্রকাশ করেছে
      
      আগামী ১ জুন কেরলের তিরুবনন্তপুরমে বর্ষা ঢুকবে বলে মনে করা হচ্ছে

      Posted On: 15 APR 2020 3:25PM by PIB Kolkata

    নতুন দিল্লি, ১৫ এপ্রিল ২০২০


    

    এই বছর বর্ষায় বৃষ্টিপাত স্বাভাবিক হবে বলে ভারতের আবহাওয়া দপ্তর, আইএমডি আশা প্রকাশ করেছে। আইএমডি তাদের প্রথম দফার লং রেঞ্জ ফোরকাস্ট (এলআরএফ)-এ জানিয়েছে দক্ষিণ-পশ্চিম মৌসুমী বায়ুর (জুন থেকে সেপ্টেম্বর) প্রভাবে সারাদেশে স্বাভাবিক বৃষ্টিপাত হওয়ার সম্ভাবনা রয়েছে (৯৬-১০৪% )।
    
    ভিডিও লিঙ্কের মাধ্যমে সাংবাদিক সম্মেলনে, ভূবিজ্ঞান মন্ত্রকের সচিব ডঃ এম রাজীবন ২০২০-র দক্ষিণ-পশ্চিম বর্ষা মরসুমের জন্য আইএমডির লং রেঞ্জ ফোরকাস্ট বা পূর্বাভাস, প্রকাশ করেছেন। আইএমডি-র ডিরেক্টর জেনারেল ডঃ এম মহাপাত্রও এই সম্মেলনে অংশ নেন।


    
    আইএমডি ভারতে দক্ষিণ-পশ্চিম বর্ষার সূচনা / অগ্রগতির এবং প্রত্যাহারের তারিখ ও প্রকাশ করেছে।


    
    ডাঃ. রাজীবন জানিয়েছেন যে বর্ষা মরশুমের (জুন থেকে সেপ্টেম্বর) বৃষ্টিপাতের গড়, মোটের ওপর ১০০ শতাংশ থাকবে।


    
    তিনি আরো বলেছেন, পরিসংখ্যানের ওপর ভিত্তি করেই স্বাভাবিক বর্ষার পূর্বাভাস দেওয়া হয়েছে।


    
    তিনি উল্লেখ করেছেন, আইএমডি ২০২০ সালের মে মাসের শেষ সপ্তাহে / জুন মাসের প্রথম সপ্তাহে পূর্বাভাষের সর্বশেষ পরিস্থিতি প্রকাশ করবে।
    
    ডাঃ রাজীবন উল্লেখ করেছেন যে “নিউট্রাল এল নিনো সাদার্ন অসিলেশন (ইএনএসও) প্রশান্ত মহাসাগরের উপর বিরাজ করছে এবং ভারত মহাসাগরের পরিস্থিতি ও বর্ষার জন্য অনুকূল রয়েছে এবং আশা করা যায় যে আসন্ন বর্ষা মরসুমে এই পরিস্থিতি অব্যাহত থাকবে। যেহেতু প্রশান্ত মহাসাগর ও ভারত মহাসাগরের সমুদ্র পৃষ্ঠের তাপমাত্রার (এসএসটি) অবস্থার ওপর ভারতের বর্ষা পরিস্থিতিতে গভীর প্রভাব রয়েছে, সেই জন্য আইএমডি প্রশান্ত মহাসাগর এবং ভারত মহাসাগরের ওপর দিয়ে সমুদ্র পৃষ্ঠের অবস্থার গতিপ্রকৃতি যত্ন সহকারে পর্যবেক্ষণ করছে, বলেও তিনি জানিয়েছেন।
    
    দক্ষিণ-পশ্চিম বর্ষা মরসুম, যা দেশের কৃষিনির্ভর অর্থনীতির জন্য বিশেষভাবে প্রয়োজনীয়, জুনের প্রথম সপ্তাহে কেরালার দক্ষিণ প্রান্তে পৌঁছবে এবং সেপ্টেম্বরে রাজস্থান থেকে ফিরতে শুরু করবে।
    
    আশা করা হচ্ছে, ১ জুন কেরলের তিরুবনন্তপুরমে বর্ষা ঢুকবে। তবে মহারাষ্ট্র, গুজরাট, মধ্য প্রদেশ, ছত্তিসগড়, তেলেঙ্গানা, অন্ধ্রপ্রদেশ, ওড়িশা, ঝাড়খণ্ড, বিহার এবং উত্তর প্রদেশের কিছু অংশে বর্ষা স্বাভাবিক তারিখের তুলনায় ৩-৭দিন বিলম্বিত হতে পারে।
    
    দেশের উত্তর-পশ্চিমে, স্বাভাবিক তারিখের কিছুটা আগে অর্থাৎ ১৫ জুলাই-এর বদলে ৮ জুলাই বর্ষা আসার সম্ভাবনা আছে।
    
    ১৫ই অক্টোবর দক্ষিণ ভারত থেকে বর্ষা চলে যাবে বলে মনে করা হচ্ছে।

    

    CG/TG

    
    
    (Release ID: 1614839) Visitor Counter : 12
    
    
      Read this release in: English , Urdu , Marathi , Hindi , Manipuri , Tamil