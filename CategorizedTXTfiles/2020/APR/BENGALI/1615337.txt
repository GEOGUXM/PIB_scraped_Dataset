      অসামরিকবিমানপরিবহণমন্ত্রক

      লকডাউন চলাকালীন ২৪৭টি 'লাইফলাইন উড়ান'এর সাহায্যে সারাদেশে ৪১৮ টন চিকিৎসা সামগ্রী সরবরাহ করা হয়েছে
      Posted On: 16 APR 2020 7:26PM by PIB Kolkata


    নতুন দিল্লি, ১৬ এপ্রিল, ২০২০


    

    
    কোভিড-১৯-এর বিরুদ্ধে লড়াইয়ে দেশের প্রত্যন্ত অঞ্চলে 'লাইফলাইন উড়ান'এর সাহায্যে প্রয়োজনীয় চিকিৎসা সামগ্রী পরিবহণের জন্য অন্যান্য বিমান সংস্থাগুলির সমন্বয়ে অসামরিক বিমান চলাচল মন্ত্রক একটি বিশেষ কমিটি গঠন করেছে এবং ২০ মার্চ থেকে জরুরী তৎপরতার ভিত্তিতে লাইফলাইন পরিষেবার কাজ শুরু করা হয়েছে বলে জানিয়েছেন মন্ত্রকের এডিজি (মিডিয়া) রাজীব জৈন। এক বিবৃতিতে শ্রী জৈন জানিয়েছেন লকডাউন চলাকালীন লাইফলাইন উড়ানের মাধ্যমে ভারতে এয়ার ইন্ডিয়া, সহযোগী অন্যান্য বিমান সংস্থা এবং ভারতীয় বায়ুসেনার মোট ২৪৭ টি বিমান চালানো হচ্ছে। এর মধ্যে এয়ার ইন্ডিয়া ও সহযোগী অন্যান্য বিমান সংস্থার ১৫৪টি বিমান রয়েছে। এ পর্যন্ত ২৪৭ টি বিমানে ৪১৮ টন পণ্য পরিবহন করা হয়েছে।


    
    
    উওর-পূর্বাঞ্চলীয় রাজ্য, দ্বীপ অঞ্চল এবং পার্বত্য রাজ্যগুলির ওপর বিশেষ নজর রেখে মেডিকেল সামগ্রীর মতো গুরুত্বপূর্ণ পণ্য পৌঁছে দেওয়ার কাজ করছে এয়ার ইন্ডিয়া, সহযোগী অন্যান্য বিমান সংস্থা এবং ভারতীয় বায়ুসেনার বিশেষ বিমান। এমনকি জম্মু ও কাশ্মীর, লাদাখ এবং উওর পূর্ব অঞ্চলে গুরুত্বপূর্ণ মেডিকেল সামগ্রী পৌঁছানো ও রোগীদের চিকিৎসার জন্য পবন হংস হেলিকপ্টারকেও কাজে লাগানো হয়েছে।


    
    
    আন্তর্জাতিক ক্ষেত্রে, ফার্মাসিউটিক্যালস, চিকিৎসা সরঞ্জাম এবং কোভিড-১৯ মোকাবিলায় ত্রাণ সামগ্রী পরিবহনের জন্য ৪ এপ্রিল থেকে চীনের সাথে বিমান চলাচল চালু করা হয়েছে। দক্ষিণ এশিয়ার মধ্যেই এয়ার ইন্ডিয়া কলম্বোতে চিকিৎসা সামগ্রী সরবরাহ করেছে।

    

    কৃষি উড়ান প্রকল্পের আওতায় এয়ার ইন্ডিয়া ১৩ এপ্রিল মুম্বাই ও লন্ডনের মধ্যে প্রথম বিমান পরিচালনা করে লন্ডনে ২৯ টন ফলমূল ও শাকসব্জি নিয়ে যায় এবং সেখান থেকে ১৫.৬ টন সাধারণ পণ্য সামগ্রী নিয়ে ফিরে আসে। একই প্রকল্পের আওতায় এয়ার ইন্ডিয়া ১৫ এপ্রিল মুম্বাই এবং ফ্রাঙ্কফুর্টের মধ্যে বিমান পরিচালনা করে, ২৭ টন মৌসুমী ফল এবং শাকসব্জি ফ্রাঙ্কফুর্টে নিয়ে যায় এবং ১০ টন সাধারণ পণ্যসম্ভার নিয়ে দেশে ফিরে আসে।


    

    CG/SS

    
    
    (Release ID: 1615337) Visitor Counter : 5
    
    
      Read this release in: Hindi , English , Urdu , Assamese , Manipuri , Punjabi , Gujarati , Tamil , Telugu , Kannada