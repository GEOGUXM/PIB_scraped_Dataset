      তথ্যওসম্প্রচারমন্ত্রক

      ভারত করোনার বিরুদ্ধে লড়ছে, ভারতবাসী দূরদর্শন দেখছে
      Posted On: 02 APR 2020 7:20PM by PIB Kolkata


    নতুন দিল্লি, ২ এপ্রিল ২০২০


    

    লকডাউন চলাকালীন ডিডি ন্যাশনাল এবং ডিডি ভারতীতে ইতিহাস সৃষ্টি করা সিরিয়ালগুলি পুনরায় সম্প্রচারের ফলে দূরদর্শন আবারও ভারতবাসীর মনে জাতীয় সম্প্রচারক হিসাবে তার অবস্থান দৃঢ় করেছে।


    
    ব্রডকাস্ট অডিয়েন্স রিসার্চ কাউন্সিল অফ ইন্ডিয়া বার্কের সাম্প্রতিক তথ্য অনুযায়ী রামায়ণের পুনঃপ্রচার, ২০১৫ সালে যখন বার্ক কাজ সুরু করে তখন থেকে আজ পর্যন্ত হিন্দি জিইসি শোতে সর্বাধিক রেটিং অর্জন করেছে। উল্লেখ্য -
    
    কোভিড ১৯ এর প্রাদুর্ভাব মোকাবিলায় ২১ দিনের দেশব্যাপী লকডাউনের পরিপ্রেক্ষিতে, এই পাবলিক সার্ভিস ব্রডকাস্টার ৮০ -র দশকের পৌরাণিক সিরিয়াল – ‘রামায়ণ' এবং ‘মহাভারত' পুনরায় সম্প্রচার করার সিদ্ধান্ত নেয়। এছাড়াও দর্শকদের চাহিদার কথা মাথায় রেখে শক্তিমান, শ্রীমান শ্রীমতী , চানক্য, দেখ ভাই দেখ, বুনিয়াদ, সার্কাস, ব্যোমকেশ বক্সীর মত কয়েকটি জনপ্রিয় সিরিয়াল বর্তমানে ডি ডি ন্যাশনালে দেখানোর সিদ্ধান্ত নেওয়া হয়েছে, ডি ডি ভারতী-তে আলিফ লায়লা উপনিষদ গঙ্গাও দেখানো হচ্ছে।

    

    ডিডি ন্যাশনালে গত শনিবার, ২০২০র ২৮ শে মার্চ থেকে প্রতিদিন এই দু'টি মহাকাব্য সিরিয়ালের দুটি পর্বের পুনঃপ্রচারের, সঙ্গে সঙ্গে বেশ কয়েকজন সেলিব্রিটির উচ্চ প্রশংসা সহ সোশ্যাল মিডিয়ায় বিষয়টি যথেষ্ট প্রশংসিত হয়। রামায়ন প্রতিদিন সকাল ৯ টা ও রাত ৯টায় ডি ডি ন্যাশনালে, মহাভারত প্রতিদিন দুপুর ১২ টা ও সন্ধে ৭ টায় ডি ডি ভারতী তে সম্প্রচারিত হয়। দুপুর ৩ টে সার্কাস, শ্রীমান শ্রীমতী বিকেল ৪ টে, বুনিয়াদ বিকেল ৫ টায় ডি ডি ন্যাশনালে দেখানো হয়, দেখ ভাই দেখ সন্ধে ৬ টায়,শক্তিমান রাত ৮ টায় এবং চানক্য রাত ১০ টায় সম্প্রচারিত হয়।


    
    ডি ডি ভারতী তে আলিফ লায়লা সকাল সাড়ে ১০টায় এবং উপনিষদ গঙ্গা সন্ধে ৬ টায় সম্প্রচার করা হচ্ছে।


    

    CG/TG

    
    
    (Release ID: 1610825) Visitor Counter : 26
    
    
      Read this release in: English , Hindi , Assamese , Gujarati , Tamil , Telugu , Kannada