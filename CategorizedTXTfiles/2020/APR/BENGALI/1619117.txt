      অসামরিকবিমানপরিবহণমন্ত্রক

      প্রয়োজনীয় পণ্য ও চিকিৎসা সরঞ্জাম সরবরাহ সুনিশ্চিত করতে সারা দেশে লাইফলাইন উড়ানে ৪০৩ টি বিমান চলাচল করেছে
      Posted On: 28 APR 2020 4:03PM by PIB Kolkata


    নতুন দিল্লি, ২৮ এপ্রিল, ২০২০


    

    
    দেশে লাইফলাইন উড়ানের আওতায় এয়ার ইন্ডিয়া, অ্যালায়েন্স এয়ার, আইএএফ এবং বেসরকারি পণ্যবাহী সংস্থার ৪০৩ টি বিমান চলাচল করেছে। এর মধ্যে ২৩৫টি বিমান এয়ার ইন্ডিয়া এবং অ্যালায়েন্স এয়ার রয়েছে। ২৭শে এপ্রিল পর্যন্ত, লাইফলাইন উড়ানের বিমানগুলি সারাদেশের মানুষের জন্য ৭৪৮.৬৮ টন নিত্যপ্রয়োজনীয় পণ্য এবং চিকিৎসা সরঞ্জাম সরবরাহ করতে ৩,৯৭,৬৩২কিলোমিটারেরও বেশি পথ অতিক্রম করেছে। কোভিড -১৯-এর বিরুদ্ধে ভারতের এই লড়াইকে সমর্থন জানিয়ে দেশের প্রত্যন্ত অঞ্চলে নিত্য প্রয়োজনীয় ও চিকিৎসা সরঞ্জামের কার্গো পরিবহনের জন্য অসামরিক বিমান চলাচল মন্ত্রক লাইফলাইন উড়ানের আওতায় বিমান পরিচালনা করছে।
    
    
    স্পাইসজেট, ব্লু ডার্ট, ইন্ডিগো এবং ভিস্তারা বেসরকারী বিমান পরিবহন সংস্থাগুলি বাণিজ্যিক ভিত্তিতে এই কার্গো বিমান পরিচালনা করছে। স্পাইসজেট ২৭ শে এপ্রিল অবধি ৬৩৩ টি কার্গো বিমান পরিচালনা করে ১১,০৯,০২৮ কিমি পথ অতিক্রম করে ৪,৬৩৭ টন মাল পরিবহন করেছে। ব্লু ডার্ট ২১৯টি পণ্যবাহী বিমান পরিচালনা করেছে। ইন্ডিগো১৭ টি আন্তর্জাতিক উড়ান সহ ৫০টি পণ্যবাহী বিমান পরিচালনা করেছে। সরকারের জন্য বিনামূল্যে চিকিৎসা সামগ্রী সরবরাহও করেছে তারা। ভিস্তারা ২৭এপ্রিল পর্যন্ত ১৪টি পণ্যবাহী বিমান পরিচালনা করেছে।

    

    আন্তর্জাতিক ক্ষেত্রে, ওষুধ, চিকিৎসা সরঞ্জাম এবং কোভিড-১৯এর ত্রাণ সরবরাহের জন্য পূর্ব এশিয়া জুড়ে একটি পণ্যবাহী বিমানচলাচল সম্পর্ক স্থাপন করা হয়েছে। এয়ার ইন্ডিয়া ৬০৯ টন চিকিৎসা সরঞ্জাম বাইরে থেকে নিয়ে এসেছে। ছাড়াও, ব্লু ডার্ট ১৪ এপ্রিল থেকে ২৭ এপ্রিল পর্যন্ত গুয়াংজু থেকে প্রায় ১০৯ টন চিকিৎসা সরঞ্জাম নিয়ে এসেছে। ব্লু ডার্ট ২৫ এপ্রিল সাংহাই থেকে ৫ টন চিকিৎসা সরঞ্জাম কার্গো পরিবহন করেছে। স্পাইসজেট ২৭ এপ্রিলের মধ্যে সাংহাই থেকে ১৪০ টন চিকিৎসা সরঞ্জাম এবং ২৫ এপ্রিলের মধ্যে হংকং এবং সিঙ্গাপুর থেকে ১৩ টন চিকিৎসা সরঞ্জাম পরিবহন করেছে।


    

    CG/SS

    
    
    (Release ID: 1619117) Visitor Counter : 12
    
    
      Read this release in: English , Kannada , Assamese , Urdu , Marathi , Hindi , Manipuri , Punjabi , Gujarati , Tamil , Telugu