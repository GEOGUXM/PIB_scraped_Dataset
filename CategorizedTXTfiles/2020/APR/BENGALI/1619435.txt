      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 29 APR 2020 6:49PM by PIB Kolkata


    নয়াদিল্লি, ২৯ এপ্রিল, ২০২০


    স্বাস্থ্য ও পরিবার কল্যাণ মন্ত্রকের পক্ষ থেকে কোভিড-১৯ সংক্রান্ত সর্বশেষ তথ্য

    দেশে এখনও পর্যন্ত ৭ হাজার ৬৯৫ জন ব্যক্তি সুস্থ হয়ে উঠেছেন। সুস্থতার হার ২৪.৫ শতাংশ। নিশ্চিতভাবে করোনায় আক্রান্তের সংখ্যা এখন ৩১ হাজার ৩৩২। স্বাস্থ্য ও পরিবার কল্যাণ সচিব কোভিড বহির্ভূত অত্যাবশ্যক চিকিৎসা পরিষেবাকে উপেক্ষা করা যাবে না বলে স্পষ্ট জানিয়েছেন। এ প্রসঙ্গে বলা হয়েছে , ডায়ালিসিস প্রয়োজন এমন রোগীর , ক্যান্সার চিকিৎসা , ডায়াবেটিক , গর্ভবতী মহিলা এবং যাঁরা হৃদরোগের সমস্যায় ভুগছেন , তাঁদের চিকিৎসা পরিষেবায় কোনও রকম ঘাটতি থাকা চলবে না। কেন্দ্রীয় স্বাস্থ্য সচিব সরকারের প্রতিরোধমূলক প্রয়াসগুলিতে এক কার্যকর হাতিয়ার হিসাবে আরোগ্য সেতু অ্যাপের আরও প্রচারে রাজ্যগুলিকে আহ্বান জানিয়েছেন।
    বিস্তারিত বিবরণের জন্য https://pib.gov.in/PressReleseDetail.aspx?PRID=1619317 – এই লিঙ্কে ক্লিক করুন।
    
    কেন্দ্রীয় মানবসম্পদ উন্নয়ন মন্ত্রী রাজ্যগুলির শিক্ষা মন্ত্রী ও শিক্ষা সচিবদের সঙ্গে বৈঠক করলেন
    বৈঠকে কেন্দ্রীয় মন্ত্রী বলেন , বর্তমান কোভিড-১৯ পরিস্থিতি অত্যন্ত দুর্ভাগ্যজনক হলেও এখন সময় এসেছে , বিচক্ষণতার পরিচয় দিয়ে ছাত্রছাত্রীদের শিক্ষাবর্ষ সুনিশ্চিত করার ক্ষেত্রে প্রতিকূল পরিস্থিতিকে অনুকূল করে তুলে কাজে লাগানো। তিনি আরও জানান , বিদ্যালয়গুলিতে গ্রীষ্মকালীন ছুটিতেও মধ্যাহ্নকালীন আহার দেওয়া হবে। এর জন্য খরচ হবে অতিরিক্ত ১ হাজার ৬০০ কোটি টাকা। বিভিন্ন শিক্ষা পর্ষদের পরীক্ষার উত্তর পত্রগুলির মূল্যায়ন শুরু করার জন্য তিনি রাজ্যগুলির প্রতি অনুরোধ জানান।
    বিস্তারিত বিবরণের জন্য https://pib.gov.in/PressReleseDetail.aspx?PRID=1619006 – এই লিঙ্কে ক্লিক করুন।
    
    দেশে কোভিড-১৯ মহামারীর প্রেক্ষিতে আটকে পড়া মানুষ সহ প্রবাসী শ্রমিকদের আন্তঃরাজ্য যাতায়াতে অনুমতি দিল কেন্দ্র
    কোভিড-১৯ মোকাবিলায় লকডাউন নিষেধাজ্ঞার দরুণ প্রবাসী শ্রমিক , পুণ্যার্থী , পর্যটক , ছাত্রছাত্রী ও অন্যান্য ব্যক্তিরা দেশের বিভিন্ন জায়গায় আটকে পড়েছেন। আটকে পড়া এই সমস্ত ব্যক্তিদের আন্তঃরাজ্য যাতায়াতের অনুমতি দিল কেন্দ্র। এর ফলে , আটকে পড়া সংশ্লিষ্ট সকলে এক রাজ্য থেকে অন্য রাজ্যে যেতে পারবেন। তবে , তা স্থির হবে রাজ্যগুলির মধ্যে পারস্পরিক সহমতের ভিত্তিতে। এ প্রসঙ্গে আরও বলা হয়েছে , সংশ্লিষ্ট ব্যক্তিরা নিজেদের গন্তব্যে পৌঁছনোর পর স্থানীয় স্বাস্থ্য কর্তৃপক্ষ তাঁদের শারীরিক পরিস্থিতি খতিয়ে দেখে বাড়িতেই একান্তে থাকার পরামর্শ দেবে। অবশ্য , সংশ্লিষ্ট ব্যক্তিকে যদি প্রাতিষ্ঠানিক কোয়ারেন্টাইনে না রাখার প্রয়োজনীয়তা পড়ে। একই সঙ্গে , এই সমস্ত ব্যক্তিদের সকলের নিয়মমাফিক স্বাস্থ্য পরীক্ষার ব্যবস্থাও করতে হবে।
    বিস্তারিত বিবরণের জন্য https://pib.gov.in/PressReleseDetail.aspx?PRID=1619318 – এই লিঙ্কে ক্লিক করুন।
    
    কোভিড-১৯ এর প্রভাব হ্রাস করার সমাধানসূত্র খুঁজে বের করতে বিজ্ঞানীদের প্রশংসা করলেন ডঃ হর্ষ বর্ধন
    বর্তমান কোভিড-১৯ সংকট মোকাবিলায় , বিশেষ করে দেশীয় পদ্ধতিতে ভ্যাকসিন আবিষ্কার , র‍্যাপিড টেস্ট কিট প্রভৃতি ক্ষেত্রে অগ্রগতির ব্যাপারে ডঃ হর্ষ বর্ধন বিজ্ঞানীদের প্রয়াসের প্রশংসা করেছেন। তিনি জৈব প্রযুক্তি দপ্তর ও স্বশাসিত প্রতিষ্ঠান সহ রাষ্ট্রায়ত্ত ক্ষেত্রগুলির গৃহীত বিভিন্ন উদ্যোগের পর্যালোচনা বৈঠকে একথা বলেন। তিনি আরও জানান , অন্তত ৬টি ভ্যাকসিন আবিষ্কারের ক্ষেত্রে দপ্তরের পক্ষ থেকে সহায়তা দেওয়া হচ্ছে। এর মধ্যে ৪টি ভ্যাকসিন আবিষ্কারের কর্মকান্ডে অনেকটাই অগ্রগতি হয়েছে।
    বিস্তারিত বিবরণের জন্য https://pib.gov.in/PressReleseDetail.aspx?PRID=1619011 – এই লিঙ্কে ক্লিক করুন।
    
    শ্রী পীযূষ গোয়েল বলেছেন , কোভিড পরবর্তী সময়ে বিশ্বব্যাপী সরবরাহ-শৃঙ্খলে উল্লেখযোগ্য পরিবর্তন হতে চলেছে এবং বিশ্ব বাণিজ্যে উল্লেখযোগ্য কর্তৃত্ব কারায়ত্ত করতে ভারত তাকিয়ে রয়েছে
    কেন্দ্রীয় বাণিজ্য ও শিল্প মন্ত্রী শ্রী পীযূষ গোয়েল আজ রপ্তানিকারীদের নির্দিষ্ট ক্ষেত্রগুলিতে নিজেদের সামর্থ্য , সম্ভাবনা ও প্রতিযোগিতার মুখোমুখী হয়ে ওঠার বিষয়গুলি মূল্যায়ন করে দেখার পাশাপাশি , বিশ্ব বাজার ব্যবস্থায় অংশীদারিত্ব আরও বাড়ানোর ওপর গুরুত্ব দিতে বলেছেন। শ্রী গোয়েল বলেন , কোভিড পরবর্তী সময়ে বিশ্বব্যাপী সরবরাহ-শৃঙ্খলে উল্লেখযোগ্য পরিবর্তন আসতে চলেছে এবং বিশ্ব বাণিজ্যে উল্লেখযোগ্য কর্তৃত্ব কারায়ত্ত করতে ভারত তাকিয়ে রয়েছে। তিনি রপ্তানিকারকদের আশ্বাস দিয়ে বলেন , কেন্দ্রীয় সরকার তাদের প্রয়াসগুলিতে সমর্থন যোগানোর পাশাপাশি , বিভিন্ন সুযোগ-সুবিধা প্রদান করবে। বিদেশে ভারতীয় মিশনগুলি এ ব্যাপারে বড় ভূমিকা নিতে পারে বলেও তিনি অভিমত প্রকাশ করেন। মন্ত্রী আরও বলেন , রপ্তানিকারীদের অবশ্যই সুবিধা ও ছাড় দেওয়া যেতে পারে। তবে , তা হবে ন্যায়সঙ্গত , যুক্তিগ্রাহ্য এবং বিশ্ব বাণিজ্য সংস্থার নিয়ম অনুযায়ী।
    বিস্তারিত বিবরণের জন্য https://pib.gov.in/PressReleseDetail.aspx?PRID=1619315 – এই লিঙ্কে ক্লিক করুন।
    
    কোভিড-১৯ এর বিরুদ্ধে লড়াইয়ে সমস্ত রাজ্য ও কেন্দ্রশাসিত অঞ্চলের প্রচেষ্টার প্রশংসা করলেন শ্রী রবিশঙ্কর প্রসাদ
    কেন্দ্রীয় ইলেক্ট্রনিক্স ও তথ্য প্রযুক্তি মন্ত্রী শ্রী রবিশঙ্কর প্রসাদ রাজ্যগুলির তথ্য প্রযুক্তি মন্ত্রীদের সঙ্গে আজ এক বৈঠকে মিলিত হন। তিনি জানান , বাড়ি থেকেই কাজ করার জন্য টেলিযোগাযোগ দপ্তরের নির্দেশিকার মেয়াদ ৩০শে এপ্রিল থেকে বাড়িয়ে ৩১শে জুলাই করা হচ্ছে। তিনি ভারত নেট কর্মসূচিতে সহায়তার জন্য রাজ্যগুলিকে অনুরোধ জানিয়ে বলেন , এই কর্মসূচি রূপায়ণে যে বাধা-বিপত্তি রয়েছে , তা খতিয়ে দেখা প্রয়োজন। আরোগ্য সেতু অ্যাপের যাবতীয় ডেটা রাজ্যগুলিকে অনলাইনে দেওয়া হবে বলে তিনি জানান। ভবিষ্যতে ফিচারফোন ব্যবহারকারীদের জন্য একই ধরনের সমাধানসূত্র বের করার চেষ্টা চলছে এবং শীঘ্রই তা প্রকাশ করা হবে।
    বিস্তারিত বিবরণের জন্য https://pib.gov.in/PressReleseDetail.aspx?PRID=1619105 – এই লিঙ্কে ক্লিক করুন।
    
    কেন্দ্রীয় সামাজিক ন্যায় বিচার ও ক্ষমতায়ন মন্ত্রক কোভিড-১৯ নমুনা পরীক্ষা কেন্দ্র ও কোয়ারেন্টাইন ব্যবস্থাগুলির পাশাপাশি , হাসপাতালগুলিতে দিব্যাঙ্গজনদের চিকিৎসা পরিষেবায় মৌলিক সুযোগ-সুবিধাগুলি সুনিশ্চিত করতে রাজ্য ও কেন্দ্রশাসিত অঞ্চলগুলিকে চিঠি দিল
    সমস্ত রাজ্য ও কেন্দ্রশাসিত অঞ্চলের মুখ্যসচিবদেরকে লেখা এক চিঠিতে ভিন্নভাবে সক্ষম ব্যক্তিদের ক্ষমতায়ন সংক্রান্ত দপ্তরের সচিব বলেছেন , কোভিড-১৯ মহামারীর প্রভাব হ্রাস করতে একাধিক চিকিৎসা পরিষেবা কেন্দ্রকে সংক্রমণ প্রতিরোধকারী ইউনিট , আইসোলেশন চিকিৎসা কেন্দ্র এবং পরীক্ষাগারে চিহ্নিত করা হয়েছে। এই পরিস্থিতিতে দিব্যাঙ্গজনদের সুবিধার্থে যাবতীয় মৌলিক সুযোগ-সুবিধার বন্দোবস্ত করার জন্য রাজ্য ও কেন্দ্রশাসিত অঞ্চলগুলিকে বলা হয়েছে। দিব্যাঙ্গজনদের শারীরিক সক্ষমতা , দ্রুত পরিস্থিতির সঙ্গে মানিয়ে নেওয়ার ক্ষমতা ও সাম্প্রতিক বিভিন্ন তথ্য সম্পর্কে তৎক্ষণাৎ ধারণা না থাকার জন্য এই ব্যবস্থা নিতে বলা হয়েছে।
    বিস্তারিত বিবরণের জন্য https://pib.gov.in/PressReleseDetail.aspx?PRID=1619284 – এই লিঙ্কে ক্লিক করুন।
    
    প্রধানমন্ত্রীর সঙ্গে কানাডার প্রধানমন্ত্রীর টেলিফোনে কথা
    প্রধানমন্ত্রী শ্রী নরেন্দ্র মোদী টেলিফোনে কানাডার প্রধানমন্ত্রী মিঃ জাস্টিন ট্রুডো ’ র সঙ্গে কথা বলেন। দুই নেতা কোভিড-১৯ মহামারী সংক্রান্ত পরিস্থিতি নিয়ে আলোচনা করেন। উভয় নেতাই আন্তর্জাতিক স্তরে সহমর্মিতা ও সহযোগিতার পাশাপাশি , সরবরাহ প্রক্রিয়া অব্যাহত রাখা এবং গবেষণামূলক কর্মকান্ডে সহযোগিতার গুরুত্বের ব্যাপারে সহমত প্রকাশ করেন। কানাডায় ভারতীয় নাগরিক , বিশেষ করে ভারতীয় ছাত্রছাত্রীদের সহায়তা দানের জন্য শ্রী মোদী সেদেশের প্রধানমন্ত্রীকে ধন্যবাদ জানান।
    বিস্তারিত বিবরণের জন্য https://pib.gov.in/PressReleseDetail.aspx?PRID=1619109 – এই লিঙ্কে ক্লিক করুন।
    
    লকডাউনের সময় খাদ্যশস্য বোঝাই বেসরকারি কন্টেনারের পরিবহণ ক্ষমতা বৃদ্ধি
    লকডাউনের সময় গত ২৫শে মার্চ থেকে ২৮শে এপ্রিল পর্যন্ত ভারতীয় রেল ৩০৩টি পণ্যবাহী ট্রেনে করে খাদ্যশস্য বোঝাই বেসরকারি কন্টেনার দিয়ে ৭.৭৫ লক্ষ টনেরও বেশি পণ্য পরিবহণ করেছে। ভারতীয় রেল খাদ্যশস্যের মতো কৃষিজ পণ্য সঠিক সময়ে কন্টেনারে বোঝাই করার পাশাপাশি , নিরবচ্ছিন্ন সরবরাহ বজায় রাখতে সর্বাত্মক প্রয়াস নিচ্ছে।
    বিস্তারিত বিবরণের জন্য https://pib.gov.in/PressReleseDetail.aspx?PRID=1619310 – এই লিঙ্কে ক্লিক করুন।
    
    শ্রীমতী হরসিমরত কউর বাদল ভিডিও কনফারেন্সের মাধ্যমে বণিকসভা ফিকি এবং বিশিষ্ট শিল্পপতিদের সঙ্গে বৈঠক করলেন
    কেন্দ্রীয় খাদ্য প্রক্রিয়াকরণ শিল্প মন্ত্রী কৃষকদের স্বার্থে খাদ্যশস্য ও অন্যান্য পচনশীল কৃষিজ পণ্য সংগ্রহে এগিয়ে আসার জন্য শিল্পপতিদের অনুরোধ জানিয়েছেন। তাঁর মন্ত্রকের পক্ষ থেকে শিল্পপতিদের সবরকম সহায়তার আশ্বাস দিয়ে মন্ত্রী যে কোনও সহায়তার জন্য মন্ত্রকের টাস্কফোর্সের সঙ্গে যোগাযোগ রাখার জন্য শিল্প প্রতিনিধিদের পরামর্শ দেন।
    বিস্তারিত বিবরণের জন্য https://pib.gov.in/PressReleseDetail.aspx?PRID=1619149 – এই লিঙ্কে ক্লিক করুন।
    
    পিটার্স বার্গে আয়োজিত প্রথম ভার্চ্যুয়াল জলবায়ু সংক্রান্ত আলোচনায় ভারত সহ ৩০টি দেশ যোগ দিল
    জলবায়ু পরিবর্তন সংক্রান্ত পিটার্সবার্গ আলোচনার একাদশ অধিবেশনে ভারত সহ ৩০টি দেশ কোভিড-১৯ পরবর্তী সময়ে আর্থ-সামাজিক ক্ষেত্রে উদ্ভূত চ্যালেঞ্জগুলি মোকাবিলায় পন্থা-পদ্ধতি খুঁজে বের করার ব্যাপারে আলোচনা করেন। জলবায়ু পরিবর্তন মোকাবিলায় সমবেত প্রয়াস আরও বাড়ানোর ওপর জোর দিয়ে সহজেই প্রভাবিত হওয়ার সম্ভাবনা রয়েছে , এমন ক্ষেত্রগুলিতে উদ্যোগ আরও বাড়ানোর ওপর গুরুত্ব দেওয়া হয়।
    বিস্তারিত বিবরণের জন্য https://pib.gov.in/PressReleseDetail.aspx?PRID=1619061 – এই লিঙ্কে ক্লিক করুন।
    
    কেন্দ্রীয় শ্রম মন্ত্রক কোভিড-১৯ এর ফলে কর্মচারীদের বেতন কমানো বা বাতিল না করার জন্য নিয়োগকর্তাদের পরামর্শ দিতে সমস্ত রাজ্যের মুখ্যসচিবদের অনুরোধ জানিয়েছে : পিআইবি ফ্যাক্টচেক ইউনিটের পক্ষ থেকে খবরের সত্যতা সুনিশ্চিত করা হ ’ ল
    বিস্তারিত বিবরণের জন্য https://pib.gov.in/PressReleseDetail.aspx?PRID=1619095 – এই লিঙ্কে ক্লিক করুন।
    
    ডঃ হর্ষ বর্ধন ভিডিও কনফারেন্সের মাধ্যমে লায়নস্‌ ক্লাব ইন্টারন্যাশনালের সঙ্গে বৈঠক করলেন
    কোভিড-১৯ মোকাবিলায় ভারতের প্রয়াসগুলির কথা উল্লেখ করে ডঃ হর্ষ বর্ধন বলেন , বর্তমান জটিল পরিস্থিতিতে সরকার পঞ্চমুখী প্রয়াস গ্রহণ করেছে। এগুলি হ ’ ল – পরিস্থিতি সম্পর্কে নিরন্তর সচেতনতা বজায় রাখা ; সুপরিকল্পিত ও বিচক্ষণ পদক্ষেপ ; পরিস্থিতি অনুযায়ী ধাপে ধাপে পদক্ষেপ গ্রহণ ; সর্বস্তরে পারস্পরিক যোগাযোগ ও সমন্বয় এবং কোভিড-১৯ অসুখ প্রতিরোধে গণঅভিযান গড়ে তোলা।
    বিস্তারিত বিবরণের জন্য https://pib.gov.in/PressReleseDetail.aspx?PRID=1619287 – এই লিঙ্কে ক্লিক করুন।
    
    দেশে স্বনির্ভর গোষ্ঠীগুলি ১ কোটিরও বেশি ফেস মাস্ক তৈরি করেছে
    দেশে স্বনির্ভর গোষ্ঠীগুলি ১ কোটিরও বেশি ফেস মাস্ক তৈরি করেছে। কেন্দ্রীয় আবাসন ও শহরাঞ্চল বিষয়ক মন্ত্রকের জাতীয় শহরাঞ্চল জীবনযাপন মিশনের আওতায় কোভিড-১১৯ মোকাবিলায় স্বনির্ভর গোষ্ঠীগুলির অক্লান্ত প্রয়াস , ইতিবাচক প্রাণশক্তি এবং সংঘবদ্ধ প্রত্যয়ের প্রতিফলন ঘটেছে এই বিপুল পরিমাণ মাস্ক তৈরির মধ্য দিয়ে। মহিলা শিল্পোদ্যোগীদের অদম্য মনোভাবের এক গর্বের মুহূর্ত ফুটে উঠেছে – তাঁদের এই প্রয়াসের ফলে। স্বনির্ভর গোষ্ঠীগুলির সদস্যদের এই হার না মনোভাব অন্যান্যদেরকেও উদ্বুদ্ধ করেছে এবং তাঁদেরকেও এগিয়ে আসতে প্রেরণা যুগিয়েছে।প্রকৃত অর্থে জীবনযাপনের মর্যাদা রক্ষায় মহিলাদের ক্ষমতায়নের এ এক উজ্জ্বল দৃষ্টান্ত।
    বিস্তারিত বিবরণের জন্য https://pib.gov.in/PressReleseDetail.aspx?PRID=1619192 – এই লিঙ্কে ক্লিক করুন।
    
    বর্ষার মরশুমে জল শক্তি অভিযানগুলি আরও জোরদার করার পরিকল্পনা
    জলশক্তি অভিযানের আওতায় বর্তমান স্বাস্থ্য সঙ্কট মোকাবিলায় এবং গ্রামীণ অর্থনীতিতে গতিসঞ্চার করতে যাবতীয় উদ্যোগ গ্রহণ করছে। এ বছর কোভিড-১৯ জনিত আপৎকালীন পরিস্থিতি এবং গ্রামাঞ্চলে বিপুল সংখ্যক শ্রমিকের প্রেক্ষিতে জল শক্তি অভিযানের আওতায় আসন্ন বর্ষা মরশুমে বিভিন্ন কর্মসূচি রূপায়ণে ইতিমধ্যেই প্রস্তুতি গ্রহণ করেছে।
    বিস্তারিত বিবরণের জন্য https://pib.gov.in/PressReleseDetail.aspx?PRID=1619025 – এই লিঙ্কে ক্লিক করুন।
    
    কল্যাণ – ডোম্বিভ্লি স্মার্ট সিটির কোভিড-১৯ সংক্রান্ত ড্যাশবোর্ড জনসমক্ষে এলো
    বিস্তারিত বিবরণের জন্য https://pib.gov.in/PressReleseDetail.aspx?PRID=1619174 – এই লিঙ্কে ক্লিক করুন।
    
    পর্যটন মন্ত্রকের ‘ দেখো আপনা দেশ ’ ওয়েবইনারের একাদশ পর্বে ভারত শীর্ষক মহাকাব্য – অসংখ্য গল্পগাথার এক মহান ভূমি সম্পর্কে বিবরণী পেশ করা হ ’ ল
    বিস্তারিত বিবরণের জন্য https://pib.gov.in/PressReleseDetail.aspx?PRID=1619178 – এই লিঙ্কে ক্লিক করুন।
    
    কোভিড-১৯ মোকাবিলায় অগ্রভাগে থাকা স্বাস্থ্য কর্মীদের সহায়তায় এইচসিএআরডি রোবর্ট
    বিস্তারিত বিবরণের জন্য https://pib.gov.in/PressReleseDetail.aspx?PRID=1619169 – এই লিঙ্কে ক্লিক করুন।
    
    

    

    পিআইবি ’ র আঞ্চলিক কার্যালয় থেকে প্রাপ্ত তথ্য


    
    · চন্ডীগড় : কয়েকটি ক্ষেত্রে নমুনা পরীক্ষায় ভাইরাসের উপস্থিতির প্রমাণ মেলার প্রেক্ষিতে কেন্দ্রশাসিত চন্ডীগড়ের উপদেষ্টা বলেছেন , সংক্রমণ প্রতিরোধে সমস্ত রকম সহায়সম্পদ ব্যবহারের ওপর জোর দিতে হবে। এই কেন্দ্রশাসিত অঞ্চলে সেক্টর-২৬ এবং সেক্টর-৩০বি-তে কয়েকটি কলোনীর কিছু অংশে ভাইরাসের উপস্থিতির প্রমাণ পাওয়া গেছে। এই প্রেক্ষিতে সংশ্লিষ্ট এলাকাগুলি সীল করে দেওয়া হচ্ছে। সুনিশ্চিত করা হচ্ছে , স্থানীয় মানুষ যাতে সামাজিক দূরত্ব বজায় রাখেন তার ওপর। সংক্রামিত ব্যক্তিদের খুঁজে বের করতে সিসি টিভি ক্যামেরা বসানো হবে এবং প্রয়োজনে দ্রোণ প্রযুক্তি কাজে লাগানো হবে। পুলিশ বাহিনী সংক্রামিত এলাকাগুলিতে নিয়মিত টহল দেবে , যাতে কার্ফিউ সংক্রান্ত নীতি-নির্দেশিকাগুলি কঠোরভাবে মেনে চলা হয়।
    
    · পাঞ্জাব : রাজ্যের স্বনির্ভর গোষ্ঠীর মহিলারা করোনার বিরুদ্ধে লড়াইয়ে গুরুত্বপূর্ণ ভূমিকা নিয়েছে। স্বনির্ভর গোষ্ঠীগুলি অসামরিক প্রশাসন , পুলিশ এবং পঞ্চায়েতগুলির জন্য মাস্ক , দস্তানা প্রভৃতি তৈরি করছে।
    
    · হরিয়ানা : রাজ্যের মুখ্যমন্ত্রী জানিয়েছেন , তথ্য প্রযুক্তি কাজে লাগানোর ফলে কোভিড-১৯ মহামারী মোকাবিলায় ব্যাপক সাফল্য পাওয়া যাচ্ছে। তিনি আরও জানান , দুর্গত মানুষের জন্য রাজ্য সরকার বৈদ্যুতিন উপায়ে গণবন্টন ব্যবস্থার মাধ্যমে বিনামূল্যে তিন মাস রেশন সরবরাহ করবে।
    
    · হিমাচল প্রদেশ : দেশের বিভিন্ন প্রান্তে আটকে পড়া হিমাচলীদের সহায়তার জন্য রাজ্য সরকার একাধিক উদ্যোগ নিয়েছে। ইতিমধ্যেই রাজ্যের হেল্পলাইন নম্বর ও ই-মেলগুলিতে সাহায্যের জন্য আবেদনকারী ৫ হাজার মানুষকে সাহায্য করা হচ্ছে। দেশের যে সমস্ত রাজ্যে হিমাচলীরা আটকে রয়েছেন , তাঁদের সহায়তার জন্য সংশ্লিষ্ট রাজ্যের মুখ্যমন্ত্রীদের চিঠি দিয়েছেন হিমাচলের মুখ্যমন্ত্রী।
    
    · কেরল : কোভিড-১৯ মহামারীর প্রেক্ষিতে সরকারি কর্মীদের বেতন কাটা সংক্রান্ত বিষয়ে রাজ্য সরকার অধ্যাদেশ জারির অনুমোদন দিয়েছে। এর আগে কেরল হাইকোর্ট রাজ্য সরকারের এই উদ্যোগের ব্যাপারে স্থগিতাদেশ জারি করে। রাজ্যে প্রকাশ্য-স্থানে ফেস মাস্ক ব্যবহার বাধ্যতামূলক করা হয়েছে। মহামারীতে ক্ষতিগ্রস্ত সকলের জন্য একাধিক ধর্মগুরু আগামী তেসরা মার্চ যৌথভাবে প্রার্থনা দিবস আয়োজনের আবেদন জানিয়েছেন। রাজ্যে গতকাল পর্যন্ত নিশ্চিতভাবে করোনায় আক্রান্তের সংখ্যা ৪৮৫। সুস্থ হয়েছেন ৩৫৯।


    
    · তামিলনাডু : চেন্নাইয়ে একজন খাদ্য সরবরাহকারী কর্মীর নমুনায় কোভিড-১৯ এর উপস্থিতির প্রমাণ মিলেছে। আক্রান্ত ঐ ব্যক্তির বাবা সংক্রমণে মারা গেছেন। রাজ্যে সমস্ত কার্ডধারী ব্যক্তি তিন মাস দ্বিগুণ পরিমাণে বিনামূল্যে চাল পাবেন। রাজ্যে গতকাল পর্যন্ত আক্রান্তের সংখ্যা ২ হাজার ৪৮। নিশ্চিতভাবে করোনায় আক্রান্ত হয়েছেন ৯০২ জন। মৃত্যু হয়েছে ২৫ জনের। ১ হাজার ১২৮ জনকে সুস্থ হওয়ার পর ছেড়ে দেওয়া হয়েছে। সবচেয়ে বেশি ৬৭৩ জন আক্রান্ত হয়েছেন চেন্নাই থেকে।
    
    · কর্ণাটক : রাজ্যে আজ আরও ৯ জনের নমুনা পরীক্ষায় ভাইরাসের উপস্থিতির প্রমাণ মিলেছে। এর ফলে , মোট আক্রান্তের সংখ্যা বেড়ে ৫৩২। মৃত্যু হয়েছে ২০ জনের এবং ২১৫ জনকে সুস্থ হওয়ার পর ছেড়ে দেওয়া হয়েছে।
    
    · অন্ধ্রপ্রদেশ : রাজ্যে গত ২৪ ঘন্টায় আরও ৭৩ জনের আক্রান্ত হওয়ার খবর মিলেছে। এর ফলে , মোট আক্রান্তের সংখ্যা বেড়ে ১ হাজার ৩৩২। নিশ্চিতভাবে করোনায় আক্রান্ত হয়েছেন ১ হাজার ১৪ জন। সুস্থ হয়েছেন ২৮৭ জন এবং মৃত্যু হয়েছে ৩১ জনের। রাজ্য সরকারের পক্ষ থেকে সমস্ত সরকারি দপ্তর , ব্যাঙ্ক , চুক্তিবদ্ধ শ্রমিক , গণমাধ্যমের সঙ্গে যুক্ত ব্যক্তি ও যানবাহন চালকদের আরোগ্য সেতু অ্যাপ ডাউনলোড করার নির্দেশ জারি করেছে।
    
    · তেলেঙ্গানা : রাজ্যের স্বাস্থ্য মন্ত্রী জানিয়েছেন , প্রতিবেশী অন্ধ্রপ্রদেশের তুলনায় এই রাজ্যে অনেক কম নমুনা পরীক্ষা হয়েছে। তবে , নিশ্চিতভাবে করোনায় আক্রান্তের সংখ্যা হ্রাস পাওয়ায় ব্যাপক হারে নমুনা পরীক্ষার প্রয়োজনীয়তা দেখা দেয়নি। আইআইটি হায়দরাবাদে প্রবাসী শ্রমিকদের সঙ্গে এক দুর্ঘটনায় ২ জন পুলিশ কর্মী আহত এবং পুলিশের একটি গাড়ি ক্ষতিগ্রস্ত হয়েছে। রাজ্যে মোট আক্রান্তের সংখ্যা ১ হাজার ৯ জন। সুস্থ হয়েছেন ৬১০ জন।
    
    · মহারাষ্ট্র : রাজ্যে নিশ্চিতভাবে করোনায় আক্রান্তের সংখ্যা বেড়ে ৯ হাজার ৩১৮ হয়েছে। আরও ৭২৮ জন নতুন করে আক্রান্ত হয়েছেন। মৃত্যু হয়েছে ৩৬৯ জনের। সুস্থ হওয়ার পর ১ হাজার ৩৮৮ জনকে ছেড়ে দেওয়া হয়েছে। রাজ্য পরিবহণ নিগমের ৭০টি বাসে করে রাজস্থানের কোটা থেকে ১ হাজার ৬০০ জন ছাত্রছাত্রীকে রাজ্যে ফিরিয়ে আনা হচ্ছে।
    
    · গুজরাট : রাজ্যে আরও ১৯৬ জনের সংক্রমণের খবর মেলায় নিশ্চিতভাবে করোনায় আক্রান্তের সংখ্যা বেড়ে ৩ হাজার ৭৪৪ হয়েছে। এদের মধ্যে ৪৩৪ জন সুস্থ হয়েছেন এবং ১৮১ জনের মৃত্যু হয়েছে।
    
    · রাজস্থান : রাজ্যে বুধবার আরও ২৯ জনের আক্রান্ত হওয়ার খবর মিলেছে। এর ফলে , মোট আক্রান্তের সংখ্যা বেড়ে ২ হাজার ৩৯৩ হয়েছে। এখনও পর্যন্ত মৃত্যু হয়েছে ৫২ জনের এবং সুস্থ হয়েছেন ৭৮১ জন।
    
    · মধ্যপ্রদেশ : রাজ্যে আরও ২৫ জনের নমুনা পরীক্ষায় ভাইরাসের উপস্থিতির প্রমাণ মেলায় আক্রান্তের সংখ্যা বেড়ে হয়েছে ২ হাজার ৩৮৭। এর মধ্যে ৩৭৭ জন সুস্থ হয়ে উঠেছেন এবং ১২০ জন মারা গেছেন।
    
    · ছত্তিশগড় : রাজ্যে আজ পর্যন্ত নিশ্চিতভাবে করোনায় আক্রান্তের সংখ্যা ৪। আক্রান্ত ৩৮ জনের মধ্যে ৩৪ জনই সুস্থ হয়ে উঠেছেন।
    
    · গোয়া : রাজ্যে কেবল ৭ জন আক্রান্তের খবর মিললেও এদের মধ্যে কোনও ব্যক্তির নমুনা পরীক্ষায় ভাইরাসের উপস্থিতির প্রমাণ মেলেনি।
    
    · অরুণাচল প্রদেশ : ইটানগরের জেলাশাসক সোয়াইন ফ্লু সংক্রমণের ভীতির কারণে রাজধানী অঞ্চলে শূকর পরিবহণ এবং শূকরের মাংস বিক্রয় নিষিদ্ধ করেছেন।
    
    · আসাম : রাজ্যের স্বাস্থ্য মন্ত্রী জানিয়েছেন , কোভিড-১৯ এর প্রেক্ষিতে উচ্চ শিক্ষা ক্ষেত্রে নতুন রণকৌশল স্থির করা জটিল। আগাম পরিকল্পনা নির্ধারণ করতে তিনি রাজ্য কলেজ প্রিন্সিপাল কাউন্সিল এবং কলেজ টিচার্স অ্যাসোসিয়েশনের সঙ্গে বৈঠক করেছেন।
    
    · মণিপুর : কার্ফিউ নিষেধাজ্ঞা লঙ্ঘনের দায়ে গতকাল ৭৮৪ জনকে আটক করা হয়েছে। এদের কাছ থেকে ১ লক্ষ টাকা জরিমানা আদায় করা হয়েছে।
    
    · মিজোরাম : রাজ্যের মুখ্যমন্ত্রী জানিয়েছেন , উত্তর-পূর্বের ৪টি রাজ্যে আটকে পড়া ৬৯৩ জন মিজোরামবাসীকে আগামী ৩০শে এপ্রিল থেকে দোসরা মে ’ র মধ্যে রাজ্যে ফিরিয়ে আনা হবে। যাঁদের কাছে গাড়ি নেই , তাঁদের জন্য রাজ্য সরকার গাড়ির ব্যবস্থা করবে।
    
    · মেঘালয় : রাজ্যের মুখ্যমন্ত্রী শিলং-এ অনলাইন পরামর্শদানের জন্য টেলিমেডিসিন ব্যবস্থার সূচনা করেছেন।
    
    · নাগাল্যান্ড : রাজ্য সরকার জ্বালানির দাম বাড়ানোর সিদ্ধান্ত নিয়েছে। এক সরকারি নির্দেশে বলা হয়েছে , বর্তমানে চালু সমস্ত কর ও সেস – এর পাশাপাশি , যাবতীয় জ্বালানি পণ্যের ওপর কোভিড-১৯ সংক্রান্ত শুল্ক আরোপ করা হবে।
    
    · সিকিম : নতুন দিল্লির এক হাসপাতালে চিকিৎসাধীন সিকিমের এক মহিলার নমুনা পরীক্ষায় করোনায় ভাইরাসের উপস্থিতির প্রমাণ মিলেছে। রাজ্যের মুখ্যমন্ত্রী জানিয়েছেন , ঐ মহিলা কখন কিভাবে ভাইরাসের সংস্পর্শে এসেছিলেন , তা এখনও জানা যায়নি। তবে , ঐ মহিলার উপযুক্ত চিকিৎসা চলছে বলে তিনি জানিয়েছেন।
    
    
    · ত্রিপুরা : রাজ্য সরকার এমজিএনআরইজিএ – এর আওতায় ঝুমিয়া পরিবারের প্রত্যেক ব্যক্তিকে ৬টি কর্মদিবসের জন্য রোজ ২০২ টাকা করে দেবে। এছাড়াও , কোভিড-১৯ জনিত কারণে রাজ্যের প্রতি পরিবারকে ১ হাজার ২১২ টাকা করে দেওয়া হবে।


    CG/BD/SB

    
    
    (Release ID: 1619435) Visitor Counter : 41
    
    
      Read this release in: Malayalam , English , Hindi , Marathi , Assamese , Manipuri , Punjabi , Gujarati , Tamil , Telugu , Kannada