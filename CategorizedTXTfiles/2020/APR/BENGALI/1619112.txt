      কর্মী, জন-অভিযোগএবংপেনশনমন্ত্রক

      কোভিড-19 সংক্রমণের অতিমারীর প্রেক্ষিতে আই এ এস আধিকারিকদের অনলাইনে নির্বিঘ্নে প্রশিক্ষণ কর্মসূচি জারি রাখার জন্য কর্মীবৃন্দ,জন অভিযোগ এবং পেনশন মন্ত্রকের প্রতিমন্ত্রী ড:জিতেন্দ্র সিংহ লাল বাহাদুর শাস্ত্রী ন্যাশনাল একাডেমী অফ এ্যাডমিনিষ্ট্রশনের প্রশংসা করেছেন
      Posted On: 28 APR 2020 5:14PM by PIB Kolkata


    নতুন দিল্লি,২৮ এপ্রিল, ২০২০


    উত্তর পূর্ব উন্নয়ন মন্ত্রকের স্বাধীন দায়িত্বপ্রাপ্ত প্রতিমন্ত্রী,প্রধানমন্ত্রী দপ্তরের প্রতিমন্ত্রী, কর্মীবৃন্দ, জনঅভিযোগ, পেনশন, পারমাণবিক শক্তি এবং মহাকাশ মন্ত্রকের প্রতিমন্ত্রী ড:জিতেন্দ্র সিংহ আজ ভিডিও কনফারেন্সের মাধ্যমে লাল বাহাদুর শাস্ত্রী ন্যাশানাল একাডেমী অফ অ্যাডমিনিস্ট্রেশন(এল বি এস এন এ এ)এর নির্দেশক এবং অধ্যাপকদের সঙ্গে কোভিড-19 সংক্রমণ কালে কিভাবে এই শিক্ষায়তন পরিচালিত হচ্ছে সে বিষয়ে আলোচনা করেন। তিনি, আই এ এস আধিকারিকদের প্রথম পর্যায়ের প্রশিক্ষণ সহ প্রতিষ্ঠানের অন্যান্য বিষয়ের মান বজায় রাখার জন্য প্রতিষ্ঠানটির প্রশংসা করেন। আধিকারিকরা যাতে নিজেদের ঘরে থেকেই সুষ্ঠুভাবে অনলাইনে প্রশিক্ষণ চালাতে পারেন সে দিকে নজর দিতে বলা হয়েছে। প্রশিক্ষণ নিচ্ছেন এমন আধিকারিকদের খাবার ছাত্রাবাসের ঘরেই পৌঁছে দেওয়া হচ্ছে। বাসন এবং ঘর পরিষ্কারের দায়িত্ব, প্রশিক্ষণ গ্রহীতারা নিজেরাই নিয়েছেন। প্রশিক্ষণ গ্রহনকারীদের কোভিড-19 সংক্রান্ত যাবতীয় তথ্য, ছবি প্রদর্শন ও অনলাইন আলোচনা এবং নানান প্রকল্পের মাধ্যমে দেওয়ার ব্যবস্থা করা হয়েছে।

    
    এল বি এস এন এ এ এর নির্দেশক, মন্ত্রীকে এই সঙ্কট কালে প্রতিষ্ঠান কি ব্যবস্থা নিয়েছে তা বিস্তারিত ভাবে জানান। প্রথম পর্যায়ের প্রশিক্ষণ সম্পূর্ণ করতে অনলাইনে প্রশিক্ষণ, মূল্যায়ন, পুন:মূল্যায়ন, তথ্যপ্রযুক্তি, কোভিড বিষয়ে সাম্প্রতিক তথ্য দেওয়া, চিকিৎসা পরিকাঠামো ইত্যাদি বিষয়ে অবগত করেন। এই বিষয়ে সিভিল সার্ভিস অ্যাসোশিয়েসান সহ আঞ্চলিক সি পি ডব্লু ডি কর্মীবৃন্দ সাহায্যের হাত বাড়িয়ে দিয়েছে। প্রতিষ্ঠান প্রশিক্ষণ দেওয়ার পদ্ধতিতে বদল এনেছে। প্রযুক্তি ক্ষেত্রে উদ্ভাবনী পদ্ধতি ব্যবহার করা এবং পঠন ব্যবস্থাপনা পদ্ধতি,প্রকল্প এবং সব তথ্য প্রশিক্ষণ নেওয়া আধিকারিকদের কাছে প্রতিষ্ঠানের নিজস্বপোর্টাল 'জ্ঞান' এ তুলে ধরা হচ্ছে। এ ক্ষেত্রে ইন্টারনেট রেডিও ব্যবহার করা হচ্ছে।


    
    প্রশিক্ষণ নিচ্ছেন এমন আধিকারিকদের সামাজিক এবং ক্লাব কর্মসূচীতে অংশ নেওয়ার জন্য উৎসাহিত করা হচ্ছে। সামাজিক কাজের মধ্যে রয়েছে,স্বনির্ভর গোষ্টীগুলির তৈরি মাস্ক নিয়ে যে সব আধিকারিক প্রশিক্ষণ নিচ্ছেন তাদের মধ্যে এবং কর্মচারীদের মধ্যে বিলি করা এবং এর সঙ্গে প্রতিষ্ঠানের কাছাকাছি অঞ্চলের দরিদ্র পরিবারগুলির মধ্যে আঞ্চলিক প্রশাসনের সাহায্যে রেশন বণ্টনের কাজে সহযোগিতা করা ইত্যাদি। দেশের বিভিন্ন প্রান্ত থেকে কোভিড-১৯ ব্যবস্থাপনায়, বিপর্যয় ব্যবস্থাপনা কেন্দ্র সবচেয়ে কার্যকরী ভূমিকা পালন করছে। প্রতিষ্ঠানের সদস্যরা এই সিভিল সার্ভিস অ্যাসোশিয়েসান'করুনা'র নেওয়া উদ্যোগের সঙ্গে যুক্ত রয়েছেন।


    
    প্রতিষ্ঠানের সব বিভাগেই স্বাস্থ্য এবং পরিবার কল্যাণ মন্ত্রকের নির্দেশ মতন সামাজিক দূরত্ব এবং পরিচ্ছন্নতা বজায় রাখা হচ্ছে। বাইরে থেকে আসা কর্মিবৃন্দদেরও এ বিষয়ে সচেতন করা হচ্ছে।


    
    ড: জিতেন্দ্র সিংহ প্রতিষ্ঠানের এই পদক্ষেপে সন্তোষ প্রকাশ করেন। তিনি আশা প্রকাশ করেন যে এই সঙ্কট কাটিয়ে উঠতে প্রতিষ্ঠানের এই উদ্যোগ বিশেষ সাহায্য করবে।


    

    CG/PPM

    
    
    (Release ID: 1619112) Visitor Counter : 12
    
    
      Read this release in: English , Urdu , Hindi , Assamese , Punjabi , Gujarati , Tamil , Telugu , Kannada