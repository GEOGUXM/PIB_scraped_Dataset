      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 14 APR 2020 7:07PM by PIB Kolkata


    নয়াদিল্লি, ১৪ এপ্রিল, ২০২০


    কোভিড - ১৯ সংক্রান্ত স্বাস্থ্য ও পরিবার কল্যাণ মন্ত্রকের সর্বশেষ তথ্য


    দেশে কোভিড - ১৯ এ গতকাল থেকে আরও ১ হাজার ২১১ জন আক্রান্ত হয়েছেন। মারা গেছেন ৩১ জন। ১ হাজার ৩৬ জন ব্যক্তিকে আরোগ্য লাভের পর ছেড়ে দেওয়া হয়েছে। এখনও পর্যন্ত দেশে কোভিড - ১৯ চিকিৎসার জন্য নির্দিষ্ট হাসপাতালের সংখ্যা ৬০২। এই হাসপাতালগুলিতে ১ লক্ষ ৬ হাজার ৭১৯টি আইসোলেশন শয্যা এবং ১২ হাজার ২৪টি আইসিইউ বেড রয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1614366 – এই লিঙ্কে ক্লিক করুন ।


    প্রধানমন্ত্রী দেশে লকডাউনের মেয়াদ তেসরা মে পর্যন্ত বাড়ানোর কথা ঘোষণা করলেন


    কোভিড - ১৯ এর বিরুদ্ধে ভারতের লড়াই সম্পর্কে প্রধানমন্ত্রী আজ জাতির উদ্দেশে ভাষণ দেন। তিনি লকডাউনের মেয়াদ তেসরা মে পর্যন্ত বাড়ানোর কথা ঘোষণার পাশাপাশি , যে এলাকাগুলিতে ঝুঁকি কম , সেখানে নির্দিষ্ট কিছু নিষেধাজ্ঞা শিথিল করার কথাও বলেন। ব্যাপক ঝুঁকিপূর্ণ এলাকা এবং ভাইরাস সংক্রমণের উৎস কেন্দ্রগুলির ওপর নিরন্তর নজরদারি চালানো হবে। প্রধানমন্ত্রী বয়স্কদের প্রতি যত্নবান হওয়া এবং লকডাউনের সময়ে সামাজিক দূরত্ব বজায় রাখা সহ ৭টি বিষয়ের ক্ষেত্রে জনগণের সমর্থন চান। প্রধানমন্ত্রী বলেন , ভারত লকডাউন থেকে উপকৃত হয়েছে। আর্থিক দিকগুলির কথা বিবেচনায় রেখেও বহু মানুষের সুরক্ষায় লকডাউন - ই সথিক পথ বলে তিনি অভিমত প্রকাশ করেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1614255 – এই লিঙ্কে ক্লিক করুন ।


    জাতির উদ্দেশে প্রধানমন্ত্রীর ভাষণ


    বিস্তারিত বিবরণের জন্য https://pib.gov.in/PressReleseDetail.aspx?PRID=1614215 – এই লিঙ্কে ক্লিক করুন ।


    কোভিড - ১৯ লকডাউনের প্রেক্ষিতে সমস্ত যাত্রীবাহী ট্রেন পরিষেবা তেসরা মে পর্যন্ত বাতিল


    অসংরক্ষিত টিকিট সিস্টেম এবং পিআরএস সহ সমস্ত টিকিট কাউন্টার পরবর্তী নির্দেশ না আসা পর্যন্ত বন্ধ থাকবে। একইভাবে , পরবর্তী নির্দেশ জারি না হওয়া পর্যন্ত ই - টিকিট সহ আগাম রিজার্ভেশন বন্ধ থাকবে। ইতিমধ্যেই যে সমস্ত ট্রেন পরিষেবা বাতিল হয়েছে , তার জন্য টিকিট সংরক্ষণ বাবদ পুরো ভাড়া মিটিয়ে দেওয়া হয়েছে। এখনও পর্যন্ত যে সমস্ত ট্রেন পরিষেবা বাতিল করা হয়নি , সেগুলির জন্য আগাম কাটা টিকিট বাতিল করার ক্ষেত্রে পুরো টাকা মিটিয়ে দেওয়া হবে ।


    বিস্তারিত বিবরণের জন্য https://pib.gov.in/PressReleseDetail.aspx?PRID=1614272 – এই লিঙ্কে ক্লিক করুন ।


    সাধারণ মানুষের সুরক্ষায় কোভিড - ১৯ মোকাবিলায় দেশ জুড়ে লকডাউনের মেয়াদ তেসরা মে পর্যন্ত বাড়ানোর সিদ্ধান্ত : অমিত শাহ


    কোভিড - ১৯ এর বিরুদ্ধে লড়াইয়ে দেশ জুড়ে লকডাউনের মেয়াদ সরকার তেসরা মে পর্যন্ত বাড়ানোর সিদ্ধান্ত নিয়েছে। লকডাউনের মেয়াদ বৃদ্ধির সিদ্ধান্তের জন্য প্রধানমন্ত্রীর প্রতি আন্তরিক কৃতজ্ঞতা প্রকাশ করে কেন্দ্রীয় স্বরাষ্ট্র মন্ত্রী শ্রী অমিত শাহ বলেছেন , লকডাউনের মেয়াদ তেসরা মে পর্যন্ত বাড়ানোর সিদ্ধান্ত কোভিড - ১৯ মোকাবিলায় জনগণের স্বার্থ সুরক্ষার জন্য নেওয়া হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1614300 – এই লিঙ্কে ক্লিক করুন ।


    ভারতীয় খাদ্য নিগম লকডাউন চলাকালীন ২০ দিনে ১ হাজারটি ট্রেনে খাদ্যশস্য বোঝাই করেছে


    ভারতীয় খাদ্য নিগম ( এফসিআই ) গত ২৪শে মার্চ থেকে লকডাউন চলাকালীন সময়ে প্রায় ৩ মিলিয়ন মেট্রিক টন খাদ্যশস্য বোঝাই ১ হাজারটি ট্রেন পরিষেবার জন্য বন্দোবস্ত করেছে। নিগম গড়ে রোজ প্রায় ৩ লক্ষ মেট্রিক টন খাদ্যশস্য ট্রেন থেকে ওঠানো - নামানোর কাজ করছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1614116 – এই লিঙ্কে ক্লিক করুন ।


    শ্রমিক শ্রেণীর মজুরি সংক্রান্ত অভাব - অভিযোগের নিষ্পত্তিতে ২০টি কন্ট্রোল রুম খোলা হয়েছে


    কোভিড - ১৯ জনিত পরিস্থিতির প্রেক্ষিতে কেন্দ্রীয় শ্রম ও কর্মসংস্থান মন্ত্রক মুখ্য শ্রম কমিশনারের কার্যালয়ের অধীনে সারা দেশে ২০টি কন্ট্রোল রুম চালু করেছে। এ ধরনের কন্ট্রোল রুম চালু করার উদ্দেশ্য হ ’ ল – কেন্দ্রীয় প্রকল্পের সঙ্গে যুক্ত কর্মীদের মজুরি সংক্রান্ত অভাব - অভিযোগ দূর করা। এছাড়াও , বিভিন্ন রাজ্য সরকারের সঙ্গে সমন্বয় বজায় রেখে প্রবাসী শ্রমিকদের সমস্যা দূর করা।


    বিস্তারিত বিবরণের জন্য https://pib.gov.in/PressReleseDetail.aspx?PRID=1614222 – এই লিঙ্কে ক্লিক করুন ।


    ইএসআইসি তহবিলে অর্থ জমা দেওয়ার সময়সীমা আরও বাড়ানো হ ’ ল


    কোভিড - ১৯ মহামারীর প্রেক্ষিতে সমগ্র দেশ কঠিন চ্যালেঞ্জের মোকাবিলা করছে। বহু প্রতিষ্ঠান সাময়িকভাবে বন্ধ করে দেওয়া হয়েছে এবং কর্মীদের কাজ বন্ধ রয়েছে। ব্যবসায়ী মহল এবং শ্রমিকদের ত্রাণ সহায়তার অঙ্গ হিসাবে কর্মচারী রাজ্য বিমা নিগম ( ইএসআইসি ) তার নিয়োগকর্তা এবং বিমাকৃত ব্যক্তিদের সুবিধার্থে একাধিক পদক্ষেপ গ্রহণ করেছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1614362 – এই লিঙ্কে ক্লিক করুন ।


    কোভিড - ১৯ লকডাউন পরবর্তী সময়ে শিল্প সংস্থাগুলির কাজকর্ম পুনরায় চালু করতে শিল্প প্রতিনিধিদের সবরকম সরকারি সহায়তা দেওয়ার আশ্বাস দিলেন শ্রী গড়করি


    লকডাউন পরবর্তী সময়ে শিল্প সংস্থাগুলিকে তাদের কাজকর্ম পুরোদমে চালু করতে সম্পূর্ণ সরকারি সহযোগিতার আশ্বাস দিলেন কেন্দ্রীয় সড়ক পরিবহণ ও মহাসড়ক মন্ত্রী শ্রী নীতিন গড়করি। আজ ভিডিও কনফারেন্সের মাধ্যমে বণিকসভা ফিকির সদস্যদের সঙ্গে আলোচনার সময়ে শ্রী গড়করি সরকার এই ক্ষেত্রে যে সমস্ত আর্থিক পদক্ষেপ গ্রহণ করেছে , সে সম্পর্কে প্রতিনিধিদের অবহিত করেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=161 – এই লিঙ্কে ক্লিক করুন ।


    কেন্দ্রীয় প্রশাসনিক ট্রাইব্যুনালের পক্ষ থেকে প্রেস বিবৃতি


    বিস্তারিত বিবরণের জন্য https://pib.gov.in/PressReleseDetail.aspx?PRID=1614326 – এই লিঙ্কে ক্লিক করুন ।


    দেশকে কোভিড - ১৯ মোকাবিলায় সাহায্য করার জন্য দক্ষতা উন্নয়ন ও শিল্পোদ্যোগ মন্ত্রক একাধিক পদক্ষেপ গ্রহণ করেছে


    দেশকে কোভিড - ১৯ মোকাবিলায় সাহায্য করতে এবং সংশ্লিষ্ট বিভিন্ন পক্ষে বাধা - বিপত্তি দূরীকরণে দক্ষতা উন্নয়ন ও শিল্পোদ্যোগ মন্ত্রক একাধিক পদক্ষেপ নিয়েছে। এই পদক্ষেপগুলির মধ্যে রয়েছে – মন্ত্রক স্বাস্থ্য ক্ষেত্রের সঙ্গে যুক্ত ১ লক্ষ ৭৫ হাজার পেশাদার ব্যক্তির যোগাযোগ সম্বলিত বিবরণ সমস্ত রাজ্যের মুখ্যসচিবদের কাছে পাঠিয়েছে। জাতীয় দক্ষতা উন্নয়ন নিগম প্রতি রাজ্যের নোডাল অফিসার নিয়োগ করেছে। এই আধিকারিকরা রাজ্য প্রশাসনের সঙ্গে যোগাযোগ রেখে চলেছে। মন্ত্রকের অধীন প্রশিক্ষণ সংক্রান্ত মহানির্দেশক ৩১শে মার্চ পাঠানো এক চিঠিতে সমস্ত রাজ্যের মুখ্যসচিবদের জাতীয় দক্ষতা প্রশিক্ষণ প্রতিষ্ঠানের মতো ৩৩টি আঞ্চলিক প্রতিষ্ঠানকে কাজে লাগানোর কথা বলেছেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1614219 – এই লিঙ্কে ক্লিক করুন ।


    বর্তমান কোভিড - ১৯ সঙ্কটের প্রেক্ষিতে কৃষি রপ্তানি ক্ষেত্রের পুনরুজ্জীবনে সরকার আলোচনা শুরু করেছে


    কৃষি ও সহযোগী ক্ষেত্রের রপ্তানিকারীরা বর্তমান কোভিড - ১৯ পরিস্থিতির প্রেক্ষিতে যে সমস্ত সমস্যার সম্মুখীন হচ্ছেন , তা সরাসরি জানতে কৃষি , সহযোগী ও কৃষক কল্যাণ দপ্তরের সচিব আজ ভিডিও কনফারেন্সের মাধ্যমে বৈঠক করেন। দপ্তরের সচিব রপ্তানিকারীদের সমস্যা দূর করতে অর্থবহ পদক্ষেপ গ্রহণ করা হবে বলে আশ্বাস দেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1614278 – এই লিঙ্কে ক্লিক করুন ।


    কোভিড - ১৯ লকডাউন চলাকালীন বিমান পরিষেবায় সহায়তাদানে বিশাখাপত্তনম সেনাঘাঁটির কাজকর্ম দিবারাত্রি চালু রাখার সিদ্ধান্ত নিল ভারতীয় নৌ - বাহিনী


    কোভিড - ১৯ ভাইরাস সংক্রমণ প্রতিরোধে দেশ জুড়ে লকডাউনের সময়ে নৌ - সেনার পূর্বাঞ্চলীয় কমান্ডের পক্ষ থেকে বিশাখাপত্তনম নৌ - সেনাঘাঁটি দিবারাত্রি ২৪ ঘন্টাই চালু রাখার সিদ্ধান্ত নিয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1614244 – এই লিঙ্কে ক্লিক করুন ।


    কেন্দ্রীয় কৃষি মন্ত্রী লকডাউন চলাকালীন সময়ে আইসিএআর – এর কাজকর্ম পরিচালনা করলেন


    দেশব্যাপী লকডাউন এবং কোভিড - ১৯ সংক্রমণের প্রেক্ষিতে উদ্ভূত সমস্যাগুলির মোকাবিলায় কৃষকদের সাহায্য করার জন্য শ্রী নরেন্দ্র সিং তোমর ভারতীয় কৃষি গবেষণা পর্ষদের কাজকর্ম খতিয়ে দেখেছেন। পর্ষদের তিনটি প্রতিষ্ঠান কোভিড - ১৯ সংক্রান্ত পরীক্ষা - নিরীক্ষার কাজে যুক্ত রয়েছেন। এছাড়াও , পর্ষদের পক্ষ থেকে কৃষকদের সহায়তার জন্য প্রয়োজনীয় পরামর্শ দেওয়া হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1614381 – এই লিঙ্কে ক্লিক করুন ।


    কোভিড - ১৯ লকডাউন চলাকালীন পাইকারি বাজারগুলিতে ভিড় এড়াতে এবং সরবরাহ - শৃঙ্খল অব্যাহত রাখতে একাধিক উদ্যোগ গ্রহণ করা হয়েছে : শ্রী নরেন্দ্র সিং তোমর


    ই - জাতীয় কৃষি বাজারের পরিধি আরও ৪১৫টি কৃষি বাজারে সম্প্রসারিত করা হচ্ছে বলে জানালেন শ্রী তোমর। এর ফলে , ই - জাতীয় কৃষি বাজারের সংখ্যা বেড়ে দাঁড়াবে ১ হাজার। দেশে কৃষি বাজারগুলির সংস্কারে অনলাইন প্ল্যাটফর্ম সুদূরপ্রসারী ভূমিকা নেবে বলেও তিনি জানান। ইতিমধ্যেই ১ কোটি ৬৬ লক্ষ কৃষক এবং ১ লক্ষ ২৮ হাজার ব্যবসায়ী ই - ন্যাম প্ল্যাটফর্মে নাম নথিভুক্ত করেছেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1614110 – এই লিঙ্কে ক্লিক করুন ।


    লকডাউন চলাকালীন সময়ে কৃষক ও কৃষি কাজের সুবিধার্থে একাধিক পদক্ষেপ নেওয়া হয়েছে


    পিএম - কিষাণ কর্মসূচির আওতায় ৮ কোটি ৩১ লক্ষ কৃষক পরিবারকে ১৬ হাজার ৬২১ কোটি টাকা দেওয়া হয়েছে। প্রধানমন্ত্রী গরিব কল্যাণ যোজনার আওতায় রাজ্য ও কেন্দ্রশাসিত অঞ্চলগুলিকে প্রায় ৪ হাজার মেট্রিক টন ডালশস্য সরবরাহ করা হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1614054 – এই লিঙ্কে ক্লিক করুন ।


    ড্রাগ ও ফার্মা শিল্প এবং সংশ্লিষ্ট সংগঠনগুলির প্রতিনিধিদের সঙ্গে ভিডিও কনফারেন্সে বৈঠক করলেন কেন্দ্রীয় ফার্মাসিউটিক্যাল দপ্তরের সচিব


    ভারতীয় ওষুধ প্রস্তুতকারক শিল্প সংস্থাগুলি জাতীয় ও আন্তর্জাতিক চাহিদা মেটাতে পর্যাপ্ত পরিমাণে অত্যাবশ্যক ওষুধ উৎপাদন করছে। অত্যাবশ্যক ওষুধের উৎপাদন ও পরিবহণে দপ্তরের পক্ষ থেকে নিরন্তর নজরদারি চালানো হচ্ছে। ফার্মাসিউটিক্যাল দপ্তরের সচিব ডঃ পি ডি বাঘেলা ফার্মাসিউটিক্যাল এবং চিকিৎসা সরঞ্জাম নির্মাতা শিল্প সংস্থাগুলির কাজকর্ম ও সমস্যা নিয়ে ভিডিও কনফারেন্সে সংশ্লিষ্ট ক্ষেত্রের প্রতিনিধিদের সঙ্গে মিলিত হন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1614045 – এই লিঙ্কে ক্লিক করুন ।


    স্পীড পোস্টের মাধ্যমে ওষুধপত্র সরবরাহ


    যোগাযোগ ও তথ্য প্রযুক্তি মন্ত্রী শ্রী রবিশঙ্কর প্রসাদ লকডাউন চলাকালীন সময়ে স্পীড পোস্টের মাধ্যমে ওষুধপত্র সরবরাহের বিষয়টি সুনিশ্চিত করতে ডাকবিভাগের সচিবদের নির্দেশ দিয়েছেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1614037 – এই লিঙ্কে ক্লিক করুন ।


    লকডাউন চলাকালীন সময়ে খাদ্যশস্য বন্টন নিয়ে রাজ্য ও কেন্দ্রশাসিত অঞ্চলগুলির কৃষি মন্ত্রীদের সঙ্গে ভিডিও কনফারেন্সে বৈঠক শ্রী রামবিলাস পাসওয়ানের


    সমস্ত রাজ্য ও কেন্দ্রশাসিত অঞ্চলকে অতিরিক্ত মজুত ভান্ডার নিয়ন্ত্রণে এবং অত্যাবশ্যক সামগ্রীর ন্যায্য মূল্য সুনিশ্চিত করতে কেন্দ্রের পক্ষ থেকে নির্দেশ দেওয়া হয়েছে। রবি বিপণন মরশুমে গম সংগ্রহ প্রক্রিয়া ১৫ই এপ্রিল থেকে শুরু হচ্ছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1614097 – এই লিঙ্কে ক্লিক করুন ।


    ২০১৩ সালের কোম্পানি আইনের আওতায় কোম্পানিগুলির পক্ষ থেকে সাধারণ ও বিশেষ প্রস্তাব অনুমোদন সংক্রান্ত স্পষ্টীকরণ


    বিস্তারিত বিবরণের জন্য https://pib.gov.in/PressReleseDetail.aspx?PRID=1614099 – এই লিঙ্কে ক্লিক করুন ।


    ব্যাপক জনঘনত্ববিশিষ্ট এলাকাগুলিতে কোভিড - ১৯ সংক্রমণ নিয়ন্ত্রণে কেন্দ্রীয় সরকারের মুখ্য বৈজ্ঞানিক উপদেষ্টা কার্যালয়ের পক্ষ থেকে সহজ - সরল নীতি - নির্দেশিকা জারি


    বিশ্বব্যাপী মহামারী দমনে বারবার হাত ধোওয়া বা পরিষ্কার রাখার ব্যাপারে যে পদ্ধতি অনুসরণ করা হচ্ছে , তা মেনে চলার ওপর গুরুত্ব দেওয়া হয়েছে। এই কার্যালয়ের পক্ষ থেকে গঠিত অধ্যাপক রাঘবনের নেতৃত্বে একটি বিশেষজ্ঞ দল , ধর্মগুরু , স্বেচ্ছাসেবী সংগঠন ও কর্পোরেট ক্ষেত্রগুলিতে অন্যান্য ব্যবস্থা গ্রহণের পাশাপাশি , সহজে করণীয় কিছু বিষয় মেনে চলতে পরামর্শ দেওয়া হয়েছে। উদ্দেশ হ ’ ল – স্যানিটেশন এবং স্বাস্থ্যবিধি সম্পর্কিত রীতি - নীতিগুলিতে আরও গুরুত্ব দেওয়া ।


    বিস্তারিত বিবরণের জন্য https://pib.gov.in/PressReleseDetail.aspx?PRID=1614045 – এই লিঙ্কে ক্লিক করুন ।


    কোভিড - ১৯ নমুনা সংগ্রহের জন্য ডিআরডিও - র কিয়স্ক


    হায়দরাবাদের কর্মচারী রাজ্য বিমা নিগমের চিকিৎসকদের সঙ্গে আলোচনা করে এই কিয়স্ক গড়ে তোলা হয়েছে। কভস্যাক নামের এই কিয়স্ক থেকে স্বাস্থ্য কর্মীরা সন্দেহজনক সংক্রামিত ব্যক্তির নমুনা সংগ্রহ করতে পারবেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1614372 – এই লিঙ্কে ক্লিক করুন ।


    দেশে কোভিড - ১৯ সংক্রমণ মোকাবিলায় গ্রাম পঞ্চায়েতগুলি বিভিন্ন ব্যবস্থা গ্রহণ করেছে


    গ্রাম পঞ্চায়েতগুলি ওয়েবসাইট , সোশ্যাল মিডিয়া , পোস্টার এবং দেওয়াল লিখনের মাধ্যমে সচেতনতা প্রচারের একাধিক উদ্যোগ নিয়েছে। এছাড়াও , আর্ত মানুষের সহায়তার জন্য বাড়িতে বাড়িতে বিনামূল্যে রেশন ও অত্যাবশ্যক সামগ্রী পৌঁছে দেওয়া হচ্ছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1614379 – এই লিঙ্কে ক্লিক করুন ।


    কোভিড - ১৯ মোকাবিলায় পিম্প্রিচিনচাদ পুর নিগম বিশেষ রণকৌশল গ্রহণ করেছে


    কোভিড - ১৯ মহামারী মোকাবিলায় পিম্প্রিচিনচাদ পুর নিগম বর্জ্য ব্যবস্থাপনা ও নিকাশি ব্যবস্থার ক্ষেত্রে অসাধারণ কাজকর্ম করেছে। সম্প্রতি এই পুর নিগম কোভিড - ১৯ মহামারী মোকাবিলায় যে রণকৌশল গ্রহণ করেছে , তা সকলের নজর কেড়েছে। ভাইরাস সংক্রমণ প্রতিরোধে নিগমের পক্ষ থেকে একাধিক অভিনব পদক্ষেপ গ্রহণ করা হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1614310 – এই লিঙ্কে ক্লিক করুন ।


    লকডাউনের দ্বিতীয় পর্যায়ে স্কুল পড়ুয়াদের জন্য ফিট ইন্ডিয়া এবং সিবিএসই - র পক্ষ থেকে প্রথম লাইভ ফিটনেস সেশনের আয়োজন


    ভারত সরকারের ফ্ল্যাগশিপ কর্মসূচি ফিট ইন্ডিয়ার আওতায় ফিট ইন্ডিয়া অ্যাক্টিভ ডে - র উদ্যোগে ব্যাপক সাড়া মেলার পর ফিট ইন্ডিয়া এবং সিবিএসই - র যৌথ উদোগে লকডাউনের দ্বিতীয় পর্বে স্কুল পড়ুয়াদের জন্য ফিটনেস সেশনের আয়োজন করা হয়। দ্বিতীয় পর্বের এই ফিটনেস সেশনে পড়ুয়াদের মধ্যে আয়ুষ মন্ত্রকের সুস্থ থাকার নীতি - নির্দেশিকাগুলি সকলের মধ্যে ভাগ করে নেওয়া হবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1614338 – এই লিঙ্কে ক্লিক করুন ।


    অর্ডন্যান্স ফ্যাক্টরি বোর্ড আইএসও - ৩ মানক অনুযায়ী ১ লক্ষ ১০ হাজার কভার উৎপাদন করবে


    অর্ডন্যান্স ফ্যাক্টরি বোর্ড আইএসও মানক - ৩ অনুযায়ী উৎপাদিত কভার সরবরাহ শুরু করেছে। ১ লক্ষ ১০ হাজার এ ধরনের কভার উৎপাদন প্রক্রিয়া পুরোদমে চলছে। ৪০ দিনের মধ্যেই এই কাজ শেষ হবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1614292 – এই লিঙ্কে ক্লিক করুন ।


    কেন্দ্রীয় পর্যটন মন্ত্রক আজ থেকে ‘ দেখো আপনা দেশ ’ ওয়েবইনার সিরিজের সূচনা করেছে


    কেন্দ্রীয় পর্যটক মন্ত্রক আজ থেকে বিভিন্ন পর্যটন কেন্দ্র এবং ভারতের অবিশ্বাস্য সংস্কৃতি ও ঐতিহ্য সম্বন্ধে বিস্তারিত বিবরণ দিতে ওয়েবইনার সিরিজ শুরু করেছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1614342 – এই লিঙ্কে ক্লিক করুন ।


    ন্যাশনাল ফার্টিলাইজার লিমিটেড সুষ্ঠুভাবে কৃষকদের কাছে ইউরিয়া সার পৌঁছে দেওয়ার উদ্যোগ নিচ্ছে


    দেশ জুড়ে কোভিড - ১৯ লকডাউন সত্ত্বেও ন্যাশনাল ফার্টিলাইজার লিমিটেড কৃষক সমাজের কাছে পর্যাপ্ত পরিমাণে সারের যোগান দেওয়ার বিষয়টি সুনিশ্চিত করতে কাজ করে চলেছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1614318 – এই লিঙ্কে ক্লিক করুন ।


    পিআইবি ’ র আঞ্চলিক কার্যালয় থেকে প্রাপ্ত তথ্য


    • অরুণাচল প্রদেশ : রাজ্যের হলোঙ্গি চেকপোস্ট দিয়ে অবৈধভাবে একজন ব্যক্তি রাজ্যে প্রবেশ করার পর তাকে স্বাস্থ্য পরীক্ষার জন্য নিয়ে যাওয়া হয় , পরে তাকে কোয়ারেন্টাইনে নিয়ে যাওয়া হয়েছে ।


    • আসাম : গুয়াহাটি আইআইটি - র একটি দল ব্যক্তিগত সুরক্ষা সামগ্রীকে জীবাণু মুক্ত রাখার জন্য একটি অ্যাক্টি মাইক্রোবায়াল স্প্রে - ভিত্তিক কোটিং বা আস্তরণ আবিষ্কার করেছে।


    • মণিপুর : রাজ্যের মুখ্যমন্ত্রী সমস্ত জেলায় প্রধানমন্ত্রী গরিব কল্যাণ যোজনার আওতায় বিনামূল্যে চাল বিতরণ প্রক্রিয়ার পর্যালোচনা করলেন ।


    • মিজোরাম : আইসিএমআর – এর পক্ষ থেকে ৩২ কিলোগ্রামের নমুনা পরীক্ষা সামগ্রী ভারতীয় বিমান বাহিনীর একটি যুদ্ধ বিমানে করে আজ রাজ্যে এসে পৌঁছেছে।


    • নাগাল্যান্ড : বিরোধী দলের ৯ জন বিধায়ককে রাজ্যে কোভিড - ১৯ নজরদারি দলের সদস্য করা হয়েছে।


    • সিকিম : রাজ্য সরকার লকডাউনের মেয়াদ তেসরা মে পর্যন্ত করার সিদ্ধান্ত নিয়েছে। তবে , ২০শে এপ্রিলের পর কিছুটা ছাড় দেওয়ার ব্যাপারে চিন্তাভাবনা করা যেতে পারে।


    • ত্রিপুরা : লকডাউন প্রত্যাহারের পর সরকারের পদক্ষেপ কি হবে , সে সম্পর্কে মানুষের কাছ থেকে মুখ্যমন্ত্রীর কাছে ৬ হাজারেরও বেশি পরামর্শ এসেছে।


    • কেরল : রাজ্যের অর্থমন্ত্রী আর্থিক চাহিদা মেটাতে কেন্দ্রের হস্তক্ষেপ চাইলেন। আরবিআই – এর মাধ্যমে রাজ্যকে ঋণ সহায়তা দেওয়ার প্রস্তাব দিলেন। গত সন্ধ্যা পর্যন্ত রাজ্যে ১৯৭ জন সুস্থ হয়ে উঠেছেন , ১৭৮ জনের চিকিৎসা চলছে এবং ১ লক্ষ ১২ হাজারেরও বেশি মানুষ নজরদারিতে রয়েছেন।


    • তামিলনাডু : কোভিডে আক্রান্ত হয়ে নেল্লোরের যে চিকিৎসকের মৃত্যু হয়েছে , আজ চেন্নাইয়ে তাঁর অন্তেষ্টি সম্পন্ন হয়েছে। রাজ্যে পজিটিভ কেসের সংখ্যা এখনও পর্যন্ত ১ হাজার ১৭৩। ৫৮ জন সুস্থ হয়েছেন। মৃত্যু হয়েছে ১১ জনের।


    • কর্ণাটক : রাজ্যে আজ আরও ১১ জন নতুন করে আক্রান্ত হয়েছেন। এর ফলে , কোভিডে আক্রান্ত হওয়ার নিশ্চিত ঘটনার সংখ্যা বেড়ে হ ’ ল ২৫৮। মৃত্যু হয়েছে ৯ জনের , ৬৫ জনকে সুস্থ হওয়ার পর ছেড়ে দেওয়া হয়েছে ।


    • অন্ধ্রপ্রদেশ : রাজ্যে নবম শ্রেণীর পরীক্ষা বাতিল করা হয়েছে। পড়ুয়াদের অনলাইন ক্লাসে মনোযোগী হতে পরামর্শ দেওয়া হয়েছে। কোভিডে নিশ্চিত আক্রান্তের সংখ্যা বেড়ে হয়েছে ৪৭৩ । মৃত্যু হয়েছে ৯ জনের। সুস্থ হয়েছেন ১৪ জন ।


    • তেলেঙ্গানা : রাজ্যে আক্রান্তের সংখ্যা বেড়ে ৫৯২। এদের মধ্যে ১০৩ জন সুস্থ হয়েছেন , ৪৭২ জনের চিকিৎসা চলছে।


    • মহারাষ্ট্র : রাজ্যে নতুন করে আরও ১২১ জন আক্রান্ত হয়েছেন। এর ফলে , আক্রান্তের সংখ্যা বেড়ে ২ হাজার ৪৫৫ হয়েছে।


    • গুজরাট : রাজ্যে আরও ৪৫ জনের দেহে করোনার উপস্থিতির নিশ্চিত প্রমাণ মিলেছে। এর ফলে , পজিটিভ কেসের সংখ্যা দাঁড়ালো ৬১৭ ।


    • রাজস্থান : রাজ্যে আজ ৭২ জন নতুন করে আক্রান্ত হয়েছেন। পজিটিভ কেসের সংখ্যা বেড়ে দাঁড়িয়েছে ৯৬৯। রাজ্য স্বাস্থ্য দপ্তরের পক্ষ থেকে জানানো হয়েছে ৭২ জন নতুন আক্রান্তের মধ্যে ৭১ জনই জয়পুর থেকে ।


    • মধ্যপ্রদেশ : রাজ্যে ১ হাজার ১৭১টি নমুনা পরীক্ষার পর ১২৬টি নমুনায় করোনা ভাইরাসের প্রমাণ মিলেছে। এর ফলে , করোনায় আক্রান্তের সংখ্যা বেড়ে দাঁড়ালো ৭৩০।


    • গোয়া : রাজ্যে আজ সকাল পর্যন্ত নতুন করে কোনও আক্রান্তের খবর মেলেনি। যে ৭ জনের দেহে করোনার নিশ্চিত প্রমাণ মিলেছিল , তাঁদের মধ্যে ৫ জন ইতিমধ্যেই সুস্থ হয়ে উঠেছেন ।


    CG/BD/SB

    
    
    (Release ID: 1614553) Visitor Counter : 48
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Odia , Tamil , Telugu , Kannada , Malayalam