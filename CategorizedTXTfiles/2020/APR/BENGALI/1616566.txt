      বিজ্ঞানওপ্রযুক্তিমন্ত্রক

      কোভিড–১৯ এর বিরুদ্ধে যুদ্ধে ভারতীয় উদ্যোগ
      Posted On: 20 APR 2020 4:31PM by PIB Kolkata


    নতুন দিল্লি, ২০ এপ্রিল, ২০২০


    বিজ্ঞান ও শিল্প গবেষণা পরিষদ (দ্য কাউন্সিল অফ সাইন্টিফিক এন্ড ইন্ডাস্ট্রিয়াল রিসার্চ – সিএসআই আর) এর নতুন একটি ফ্লাগশিপ প্রকল্প নিউ মিলেনিয়াম ইন্ডিয়ান টেকনোলজি লিডারশিপ ইনিশিয়েটিভ (এনএমআইটিএলআই)- এর মাধ্যমে গ্রাম-নেগেটিভ সেপসিস রোগীদের বাঁচানোর জন্য ক্যাডিলা ফার্মাসিটিক্যালস লিমিটেড কে ২০০৭ সাল থেকে ওষুধ তৈরির কাজে সাহায্য করছে। সিএসআইআর-এর নজরদারী কমিটি এই ওষুধের প্রয়োগের বিষয়ে পুরো তদারকি চালাচ্ছে। সঙ্কটজনক এই অসুখে আক্রান্ত রোগীদের ওপর ওষুধটি প্রয়োগ করে দেখা গেছে, অর্ধেকের বেশি রোগী সুস্থ হয়ে গেছেন। তাঁদের যে সমস্ত অঙ্গ – প্রতঙ্গগুলি কাজ করা বন্ধ করে দিয়েছিল, সেগুলি দ্রুত সক্রিয় হয়েছে। এই ওষুধটিকে এখন বাজারজাত করার অনুমতিও পাওয়া গেছে। ক্যাডিলা ফার্মাসিউটিক্যালস লিমিটেডের এই ওষুধটি বাণিজ্যিকভাবে সেপসিভ্যাক নামে পরিচিত হবে।


    আমাদের সকলের কাছে এটি অত্যন্ত গর্বের বিষয়, কারণ আন্তর্জাতিক স্তরে গ্রাম-নেগেটিভ সেপসিসে আক্রান্তদের জন্য কোনো ওষুধ এখনও অনুমতি পায় নি। গ্রাম-নেগেটিভ সেপটিসের মতই কোভিড–১৯ এ সংক্রমিত যে সব রোগীদের অবস্থা সঙ্কটজনক হয়, তাদের রোগ - প্রতিরোধ ক্ষমতা কমে যাওয়ায়, শরীরে সাইটোকাইনের ব্যাপক পরিবর্তন ঘটে। এই ওষুধটি রোগ – প্রতিরোধ ক্ষমতাকে এমনভাবে বৃদ্ধি করে, যার ফলে শরীরের মধ্যে সাইটোকাইনের তৎপরতা বৃদ্ধি পায়। যার ফলসূতি হিসেবে মৃত্যুর আশঙ্কা হ্রাস পেয়ে রোগী সুস্থ হয়ে ওঠেন।


    গ্রাম-নেগেটিভ সেপসিসের মতই যে সব কোভিড–১৯ এ আক্রান্ত রোগীদের প্রাণ সংশয়ের অবস্থা দেখা দেয়, তাঁদের ওপর সিএসআইআর, এই নতুন ওষুধটি প্রয়োগ করতে উদ্যোগী হয়েছে। দ্য ড্রাগ কন্টোলার জেনারেল অফ ইন্ডিয়া (ডিসিজিআই) এই ওষুধ প্রয়োগের ক্ষেত্রে অনুমতি দিয়েছে। দেশের বিভিন্ন হাসপাতালে খুব শীঘ্রই এটি প্রয়োগ করা হবে।


    এই ওষুধের মধ্যে তাপরোধী মাইকোব্যাকটেরিয়াম ডব্লু (এমডব্লু) রয়েছে। যেটি রোগীদের কাছে অত্যন্ত নিরাপদ এবং এর কোনো পার্শ্বপ্রতিক্রিয়া নেই। এই এমডব্লু, রোগ – প্রতিরোধ ক্ষমতা বৃদ্ধি করে সুরক্ষাহীনতাকে দূর করে।


    সিএসআইআর, হাসপাতালে থাকা কোভিড–১৯ রোগীদের দ্রুত আরোগ্যের লক্ষ্যে এমডব্লুকে মূল্যায়ন করবে এবং এই অসুখের সংক্রমণ আটকানোর লক্ষ্যে উদ্যোগী হবে। কোভিড–১৯ এ আক্রান্ত রোগীদের পরিবারের সদস্য এবং যে সব স্বাস্থ্যকর্মীরা এই রোগীদের সংস্পর্শে আসবেন তাঁদের প্রোফিল্যাকসিস দেওয়া হবে।


    CG/CB/SFS

    
    
    (Release ID: 1616566) Visitor Counter : 30
    
    
      Read this release in: English , Urdu , Hindi , Manipuri , Punjabi , Gujarati , Tamil , Telugu , Kannada