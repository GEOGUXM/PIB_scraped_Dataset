      কর্মী, জন-অভিযোগএবংপেনশনমন্ত্রক

      কোভিড -১৯ মোকাবিলায় কর্মী প্রশিক্ষণ দফতর (ডিওপিটি),প্রশাসনিক পুর্ণগঠন এবং গণ অভিযোগ দফতর ( ডিএআরপিজি )এবং পেনশন ও পেনশনার কল্যাণ দফতর (ডিওপিপিডাব্লু)'এর কাজের পর্যালোচনা করেছেন ডঃ জিতেন্দ্র সিং
      Posted On: 13 APR 2020 4:43PM by PIB Kolkata


    নতুন দিল্লি, ১৩ এপ্রিল, ২০২০


    

    
    কেন্দ্রীয় উওর-পূর্বাঞ্চলীয় উন্নয়ন দফতরেরস্বাধীন দায়িত্বপ্রাপ্ত, প্রধানমন্ত্রীর দফতর, কর্মীবর্গ, গণ অভিযোগ, পেনশন, পারমাণবিক শক্তি ও মহাকাশ গবেষণা দফতরের প্রতিমন্ত্রী ডঃ জিতেন্দ্র সিং আজ ভিডিও কনফারেন্সিংয়ের মাধ্যমে কোভিড-১৯ মোকাবিলায় কর্মী প্রশিক্ষণ দফতর (ডিওপিটি),প্রশাসনিক পুর্ণগঠন এবং গণ অভিযোগ দফতর (ডিএআরপিজি) এবং পেনশন ও পেনশনার কল্যাণ দফতরের (ডিওপিপিডাব্লু) কাজের পর্যালোচনা করেছেন। করোনাভাইরাসের আবহে এই মহামারীর বিরুদ্ধে লড়াইয়ে তিনটি বিভাগের প্রস্তুতি তিনি খতিয়ে দেখেন।পাশাপাশি এই সময়ের মধ্যে কাজের যাতে কোন ক্ষতি না হয়, সে বিষয়টিও দফতরের আধিকারিকদের খতিয়ে দেখতে বলেছেন কেন্দ্রীয় মন্ত্রী।
    
    
    কোভিড-১৯ সম্পর্কিত অভিযোগে নজরদারি চালানো জন্য https://darpg.gov.in/ এই পোর্টালে একটি জাতীয় ড্যাশবোর্ড গত ১এপ্রিল উদ্বোধন করা হয়েছে বলে উল্লেখ করেন ডঃ জিতেন্দ্র সিং।

    

    শ্রী সিং জানান, ১২ এপ্রিল পর্যন্ত সরকার কোভিড-১৯ সম্পর্কিত ৭ হাজার গণ অভিযোগের নিষ্পত্তি করেছে। অর্থাৎ দৈনিক গড়ে ১.৫৭টি অভিযোগ নিষ্পত্তি করা হয়েছে। এর মধ্যে বিদেশ মন্ত্রকের ১৬২৫,অর্থ মন্ত্রকের ১০৪৩ এবং শ্রম মন্ত্রকের ৭৫১ টি অভিযোগ ছিল।


    
    
    বৈঠকে ডঃ জিতেন্দ্র সিং সন্তোষ প্রকাশ করে জানান যে, কোভিডের বিরুদ্ধে লড়াইয়ে এখন পর্যন্ত, ৭১ হাজারেরও বেশি ব্যক্তি প্রশিক্ষণের জন্য গত সপ্তাহে চালু হওয়া ডিওপিটি'স-লার্নিং প্ল্যাটফর্মে ( https://igot.gov.in ) নাম তালিকাভুক্ত করেছেন এবং প্রায় ২৭ হাজার প্রার্থী এই কোর্সটি সম্পূর্ণ করেছেন। চিকিৎসক, নার্স, প্যারামেডিক্স, স্বাস্থ্য কর্মী, প্রযুক্তিবিদ, নার্সিং সহায়িকা, কেন্দ্রীয় ও রাজ্য সরকারের আধিকারিক, প্রশাসনের কর্মকর্তা, বিভিন্ন পুলিশ সংগঠন, এনসিসি, নেহেরু যুব কেন্দ্র সংস্থা (এনওয়াইকেএস), ইন্ডিয়ান রেড ক্রস সোসাইটি (আইআরসিএস), ভারত স্কাউটস অ্যান্ড গাইডস (বিএসজি) এবং অন্যান্য স্বেচ্ছাসেবকদের জন্য এই প্রশিক্ষণের ব্যবস্থা করা হয়েছে। এখানে আইসিইউ কেয়ার এবং ভেন্টিলেশন ম্যানেজমেন্ট, ক্লিনিকাল ম্যানেজমেন্ট, পিপিইর মাধ্যমে সংক্রমণ প্রতিরোধ, সংক্রমণ নিয়ন্ত্রণ এবং প্রতিরোধ, কোয়ারেন্টাইন এবং আইসোলেশন ব্যবস্থাপনা, পরীক্ষাগারে নমুনা সংগ্রহ এবং পরীক্ষা, পরিচালনা ইত্যাদি বিষয়গুলির ওপর প্রশিক্ষণ চালু করা হয়েছে।


    

    CG/SS

    
    
    (Release ID: 1614090) Visitor Counter : 11
    
    
      Read this release in: English , Urdu , Marathi , Hindi , Assamese , Punjabi , Tamil , Telugu , Kannada