      ক্ষুদ্র, অতিক্ষুদ্রওমাঝারিশিল্পমন্ত্রক

      কোভিড-১৯ এর জেরে চলতি লকডাউন উঠে যাওয়ার পর শিল্প সংস্থাগুলি পুনরায় চালু করার জন্য সরকার পূর্ণ সহয়তা দেবে বলে শিল্প প্রতিনিধিদের আশ্বাস দিয়েছেন গড়করি
      Posted On: 14 APR 2020 4:51PM by PIB Kolkata


    নতুন দিল্লি, ১৪ এপ্রিল, ২০২০


    

    
    কেন্দ্রীয় সড়ক পরিবহন ও মহাসড়ক এবং অতিক্ষুদ্র, ক্ষুদ্র ও মাঝারি শিল্পোদ্যোগ (এমএসএমই) দফতরের মন্ত্রী শ্রী নীতিন গডকরি জানিয়েছেন কোভিড-১৯ পরবর্তী সময়ে লকডাউন প্রত্যাহার করার পরে বিভিন্ন শিল্প সংস্থা বা শিল্পোদ্যোগগুলিকে পুনরায় চালু করতে সরকারের পক্ষ থেকে পূর্ণ সহযোগিতা করা হবে। আজ ওয়েব ভিত্তিক সেমিনারে ফিকির প্রতিনিধিদের সাথে আলাপচারিতায় কেন্দ্রীয় মন্ত্রী একথা জানান। এই ক্ষেত্রে সরকারের গৃহীত বিভিন্ন আর্থিক সিদ্ধান্ত সম্পর্কেও প্রতিনিধিদের অবহিত করেন তিনি।


    
    গড়করি জানিয়েছিলেন যে, আরবিআই মেয়াদী লোন এবং কার্যনির্বাহী মূলধনের সুবিধার বিষয়টি নতুন করে সাজানোর অনুমতি দিয়েছে।

    

    অতিক্ষুদ্র, ক্ষুদ্র ও মাঝারি শিল্প উদ্যোগ সম্পর্কে বলতে গিয়ে শ্রী গড়করি বলেছেন, সরকার তাদের সমস্যাগুলি সম্পর্কে সচেতন এবং অর্থনীতিতে তারা গুরুত্বপূর্ণ ভূমিকা পালন করে থাকে। তিনি শিল্প সংস্থাগুলিকে সরকার এবং ব্যাঙ্কিং ক্ষেত্রের সাথে তালমেল রেখে কাজ করার আহ্বান জানান। কেন্দ্রীয় মন্ত্রী জানিয়েছিলেন, এমএসএমই গুলিকে বন্ধকী ঋণ বা প্রতিশ্রুতিবদ্ধ ঋণ বর্তমানে প্রায় এক লক্ষ কোটি টাকা থেকে বাড়িয়ে পাঁচ লক্ষ কোটি টাকা করা হয়েছে। তিনি আশ্বাস দিয়েছেন যে, শিল্প ক্ষেত্রে বিশেষত এমএসএমই গুলির উত্থাপিত সমস্যাগুলি নিয়ে সংশ্লিষ্ট মন্ত্রক এবং বিভাগের সাথে আলোচনা করা হবে।


    
    
    শ্রী নীতিন গড়করি শিল্পসংস্থা গুলিকে বর্তমান সময়ে সমস্যা ও তার সমাধান এবং এই সুযোগ কাজে লাগানো যায় কিনা, বিশেষত যখন বেশি কিছু দেশ চীন থেকে তাদের বিনিয়োগ সরিয়ে নিতে চাইছে, তখন ভারত তাদের পক্ষে অন্যতম সেরা বিকল্প হতে পারে কিনা, সে বিষয়ে ভাবনা চিন্তা করতে বলেছেন।

    

    সড়ক নির্মাণ ক্ষেত্র সম্পর্কে তিনি বলেছেন, ২০১৯-২০২০ সালে মহাসড়ক নির্মাণ এক রেকর্ড তৈরি করেছে। পরিকাঠামো ক্ষেত্রে ক্রমবর্ধমান চাহিদা আগামী বছরে ২-৩ গুণ বৃদ্ধি পাবে বলেও জানান তিনি। জাতীয় মহাসড়ক সংস্থার সকল সভাপতিকে বর্তমানে সন্ধ্যা ৫টার পরিবর্তে প্রতিদিন সন্ধ্যা ৭টা পর্যন্ত কাজ করার জন্য অনুরোধ করেছেন।


    
    
    কেন্দ্রীয় মন্ত্রী বলেছেন, ভারতের উচিত এই সঙ্কটকে সুযোগে রূপান্তর করা ও পরিকাঠামো ক্ষেত্রে প্রকল্পগুলির কাজ ত্বরান্বিত করা এবং অর্থনৈতিক বিকাশহার অর্জনের মধ্যে দিয়ে করোনার বিরুদ্ধে যুদ্ধে জয়লাভ করা উচিত। তিনি বলেছেন, ভারতীয় শিল্প সংস্থাগুলিকে বর্তমান পরিস্থিতিকে আশীর্বাদ হিসাবে দেখা উচিত এবং রপ্তানী ক্ষেত্রে সম্ভাব্য উন্নতির দিকে লক্ষ্য রাখা দরকার ।

    

    চলতি অর্থবছরে সড়ক ও মহাসড়ক নির্মাণের গতি দ্বিগুণ করার বিষয়ে কথা উল্লেখ করে, শ্রী গড়করি জানান যে, তাঁর মন্ত্রক যুদ্ধকালীন তৎপরতার ভিত্তিতে কাজ করছে এবং এই করোনার বিরুদ্ধে যুদ্ধে লড়াই করে বিজয়ী হয়ে উঠতে প্রয়াস চালাচ্ছে। তিনি জানিয়েছেন যে, করোনা ভাইরাস ছড়ানোর বিরুদ্ধে সুরক্ষার জন্য মন্ত্রকের পক্ষ থেকে পর্যাপ্ত ব্যবস্থা নেওয়া হয়েছে।


    

    CG/SS

    
    
    (Release ID: 1614557) Visitor Counter : 12
    
    
      Read this release in: English , Urdu , Marathi , Hindi , Assamese , Punjabi , Gujarati , Tamil , Telugu , Kannada