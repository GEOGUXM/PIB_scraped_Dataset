      অসামরিকবিমানপরিবহণমন্ত্রক

      প্রয়োজনীয় পণ্য ও চিকিৎসা সরঞ্জাম সরবরাহ সুনিশ্চিত করতে সারা দেশে লাইফলাইন উড়ানে ৪১১টি বিমান চলাচল করেছে
      Posted On: 29 APR 2020 8:30PM by PIB Kolkata


    নতুনদিল্লি, ২৯ এপ্রিল, ২০২০


    

    
    এয়ার ইন্ডিয়া, অ্যালায়েন্স এয়ার, ভারতীয় বায়ুসেনা এবং বেসরকারি বিমান সংস্থাগুলোর ৪১১টি উড়ান ‘লাইফলাইন উড়ান’-এর আওতায় কাজ করেছে। এয়ার ইন্ডিয়া এবং অ্যালায়েন্স এয়ারের ২৩৭টি উড়ানে ৭৭৬.৭৩ টন পণ্য সামগ্রী পরিবহণ করা হয়েছে। আকাশপথে ২৮ এপ্রিল পর্যন্ত ৪,০৪.২২৪ কিলোমিটার বিমান পরিবহণ হয়েছে। ভারতের কোভিড-১৯-এর বিরুদ্ধে যুদ্ধে অসামরিক বিমান চলাচল মন্ত্রক দেশের প্রত্যন্ত অঞ্চলে জরুরী ওষুধ সরবরাহ করছে।


    
    পবন হংস লিমিটেডের হেলিকপ্টারগুলি উত্তরপূর্বাঞ্চল, দ্বীপভূমি, লাদাখ ও জম্মু-কাশ্মীরে জরুরী ওষুধ ও চিকিৎসা পরিষেবার কাজ করছে। ২৮ তারিখ পর্যন্ত এই সংস্থা ২টন পণ্য পরিবহণ করার জন্য ৭২৫৭ কিলোমিটার পথ পাড়ি দিয়েছে। উত্তর-পূর্ব ভারত, দ্বীপ অঞ্চল এবং পার্বত্য রাজ্যগুলিকে বেশি গুরুত্ব দেওয়া হচ্ছে। জম্মু-কাশ্মীর, লাদাখ, উত্তর-পূর্ব ভারত এবং দ্বীপ অঞ্চলে পবন হংসের হেলিকপ্টার ছাড়াও এয়ার ইন্ডিয়া এবং বায়ুসেনার বিমান মূলত কাজ চালাচ্ছে।
    
    স্পাইস জেট, ব্লু ডার্ট এবং ইন্ডিগোর বিমানগুলি বাণিজ্যিক ভাবে কাজ করছে। এপ্রিলের ১৯ তারিখ থেকে বিস্তারার বিমানও এই প্রক্রিয়ায় সামিল হয়েছে।
    
    পূর্ব এশিয়ার দেশগুলির সঙ্গে ওষুধ, চিকিত্সা সরঞ্জাম সহ কোভিড-১৯-এর চিকিৎসার জন্য সামগ্রী পরিবহণের জন্য এয়ার ইন্ডিয়া ৪ এপ্রিল থেকে কার্গো এয়ার ব্রিজ গড়ে তুলেছে। ব্লু ডার্ট এবং স্পাইস জেটও ১৪ তারিখ থেকে এই কাজে সাহায্য করছে।


    

    CG/CB

    
    
    (Release ID: 1619572) Visitor Counter : 9
    
    
      Read this release in: English , Urdu , Urdu , Hindi , Assamese , Manipuri , Punjabi , Gujarati , Tamil , Telugu , Kannada