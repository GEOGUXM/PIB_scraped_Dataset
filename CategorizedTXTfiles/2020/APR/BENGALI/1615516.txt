      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 17 APR 2020 6:38PM by PIB Kolkata


    নয়াদিল্লি , ১৭ এপ্রিল, ২০২০


    কোভিড-১৯ সংক্রান্ত স্বাস্থ্য ও পরিবার কল্যাণ মন্ত্রকের সর্বশেষ তথ্য


    দেশে নতুন করে আরও ১ হাজার ৭ জনের আক্রান্তের খবর মিলেছে। গতকাল থেকে আর ২৩ জনের মৃত্যু হয়েছে। নতুন করে ১ হাজার ৭ জনের আক্রান্ত হওয়ার ফলে দেশে কোভিডে আক্রান্ত নিশ্চিত ঘটনার সংখ্যা বেড়ে দাঁড়ালো ১৩ হাজার ৩৮৭। আরোগ্য লাভের পর ১ হাজার ৭৪৯ জনকে ছেড়ে দেওয়া হয়েছে। দেশে ১ হাজার ১১৯টি স্বাস্থ্য পরিষেবা কেন্দ্রে আইসোলেশন বেডের সংখ্যা ১ লক্ষ ৭৩ হাজার ৭৪৬ এবং আইসিইউ বেডের সংখ্যা ২১ হাজার ৮০৬।


    বিস্তারিত বিবরণের জন্য https://pib.gov.in/PressReleseDetail.aspx?PRID=1615405 – এই লিঙ্কে ক্লিক করুন ।


    কোভিড-১৯ মোকাবিলায় মন্ত্রী গোষ্ঠী বর্তমান পরিস্থিতি ও গৃহীত পদক্ষেপ পর্যালোচনা করলো


    কোভিড-১৯ সংক্রমণ মোকাবিলা ও নিয়ন্ত্রণে মন্ত্রী গোষ্ঠী বিস্তারিত আলোচনা করেছে। প্রতিরোধমূলক ব্যবস্থা হিসাবে সামাজিক দূরত্ব বজায় রাখার পাশাপাশি, এখনও পর্যন্ত গৃহীত ব্যবস্থাগুলি নিয়ে মন্ত্রী গোষ্ঠীর বৈঠকে আলোচনা হয়েছে। এছাড়াও, কোভিড-১৯ চিকিৎসার জন্য নির্দিষ্ট হাসপাতালগুলিতে পর্যাপ্ত সহায়সম্পদ, চিকিৎসা প্রতিষ্ঠানগুলিকে প্রয়োজনীয় সামগ্রী দিয়ে আরও সুদৃঢ় করার পাশাপাশি, রাজ্যগুলির সামগ্রিক ক্ষমতা বাড়াতে গৃহীত পদক্ষেপগুলি নিয়েও আলোচনা হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1615392 – এই লিঙ্কে ক্লিক করুন ।


    আর্ত এবং পিছিয়ে পড়া শ্রেণীর মানুষের হাতে টাকা রাখতে এবং আর্থিক স্থিতিশীলতা বজায় রাখতে রিজার্ভ ব্যাঙ্ক একাধিক ব্যবস্থার কথা ঘোষণা করলো; কোভিড-১৯ মোকাবিলায় রাজ্য ও কেন্দ্রশাসিত অঞ্চলগুলিকে আরও ঋণ গ্রহণের অনুমতি


    সঙ্কটগ্রস্ত দেশীয় অর্থনীতির পুনরুজ্জীবনে রিজার্ভ ব্যাঙ্কের গভর্নর শ্রী শক্তিকান্ত দাস আজ ৯টি পদক্ষেপের কথা ঘোষণা করেছেন। উল্লেখ করা যেতে পারে, গত ২৭শে মার্চ আরবিআই আরও কিছু ব্যবস্থা গ্রহণের কথা ঘোষণা করেছিল। রিজার্ভ ব্যাঙ্কের গভর্নর জানিয়েছেন, কোভিড-১৯ পরিস্থিতির প্রেক্ষিতে ব্যাঙ্কগুলিকে ঋণ সহায়তা প্রদানে উৎসাহ দিতে, আর্থিক বোঝা লাঘব করতে এবং বাজারের স্বাভাবিক কাজকর্ম অব্যাহত রাখতে সমগ্র অর্থ ব্যবস্থায় পর্যাপ্ত পরিমাণে লিক্যুইডিটির যোগান অক্ষুণ্ন রাখতেই অতিরিক্ত এই ব্যবস্থা গ্রহণ করা হয়েছে। ব্যাঙ্কের গভর্নর আরও জানান, কোভিড মহামারীজনিত চ্যালেঞ্জগুলির মোকাবিলায় কেন্দ্রীয় ব্যাঙ্ক তার সবরকম পন্থা কাজে লাগাবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1615349 – এই লিঙ্কে ক্লিক করুন ।


    আরবিআই আজ যে সমস্ত পদক্ষেপের কথা ঘোষণা করেছে, প্রধানমন্ত্রী তার প্রশংসা করেছেন; কেন্দ্রীয় ব্যাঙ্কের এই পদক্ষেপ অর্থ-ব্যবস্থায় লিক্যুইডিটির যোগান বাড়াবে এবং ঋণদান ব্যবস্থায় অগ্রগতি ঘটবে : প্রধানমন্ত্রী


    বিস্তারিত বিবরণের জন্য https://pib.gov.in/PressReleseDetail.aspx?PRID=1615327 – এই লিঙ্কে ক্লিক করুন ।


    প্রবাসী শ্রমিকদের সুরক্ষা, আশ্রয় ও খাদ্য নিরাপত্তা সুনিশ্চিত করতে রাজ্য ও কেন্দ্রশাসিত অঞ্চলগুলিকে চিঠি দিলেন ক্যাবিনেট সচিব


    প্রবাসী শ্রমিকদের কল্যাণের বিষয়ে ভারত সরকার সর্বাধিক গুরুত্ব দিয়েছে। দেশে লকডাউন সম্পর্কিত নিষেধাজ্ঞাগুলি কার্যকর করার ফলে বিভিন্ন জায়গায় আটকে পড়া ব্যক্তি ও প্রবাসী শ্রমিকদের সুরক্ষা নিশ্চিত করার জন্য কেন্দ্রীয় স্বরাষ্ট্র মন্ত্রকের নীতি-নির্দেশিকা মেনে প্রয়োজনীয় ব্যবস্থা গ্রহণের জন্য ক্যাবিনেট সচিব রাজ্য ও কেন্দ্রশাসিত অঞ্চলগুলিকে চিঠি দিয়েছেন। চিঠিতে সমস্ত জেলাশাসককে অবিলম্বে পরিস্থিতি পর্যালোচনা করে দেখতে বলা হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1615085 – এই লিঙ্কে ক্লিক করুন ।


    কোভিড-১৯ মোকাবিলায় লকডাউন সংক্রান্ত নিষেধাজ্ঞা থেকে গৌণ বনজ সামগ্রী, চারাগাছ রোপণ, ব্যাঙ্ক বহির্ভূত আর্থিক প্রতিষ্ঠান, সমবায় ঋণ সহায়তা সমিতি এবং গ্রামাঞ্চলে নির্মাণ সংক্রান্ত কিছু কর্মকান্ডকে ছাড় দিতে স্বরাষ্ট্র মন্ত্রক নির্দেশ জারি করেছে


    কেন্দ্রীয় স্বরাষ্ট্র মন্ত্রক কোভিড-১৯ মোকাবিলায় সংশোধিত নীতি-নির্দেশিকার আওতায় সমস্ত মন্ত্রক ও দপ্তরকে লকডাউন নিষেধাজ্ঞা থেকে নির্দিষ্ট কিছু কাজকর্মকে ছাড় দেওয়ার জন্য নির্দেশ জারি করেছে। যে সমস্ত কর্মকান্ডকে লকডাউন নির্দেশিকা থেকে ছাড় দেওয়ার নির্দেশ জারি করা হয়েছে, সেগুলি হ’ল - অরণ্য এলাকা থেকে তপশিলি উপজাতি ও অন্যান্য অরণ্যবাসীদের গৌণ বনজ সামগ্রী বা নন-টিম্বার বন সামগ্রী সংগ্রহ, উৎপাদন এবং প্রক্রিয়াকরণ ক্ষেত্রকে ছাড় দেওয়া হয়েছে; বাঁশজাত, নারকেলজাত, কোকজাত এবং মশলা জাতীয় চারাগাছ রোপণ সহ এই ধরনের সামগ্রীগুলির প্রক্রিয়াকরণ, প্যাকেজিং, বিক্রয় ও বিপণন ক্ষেত্রে ছাড় দেওয়া হয়েছে; হাউসিং ফিনান্স কোম্পানি এবং মাইক্রো ফিনান্স কোম্পানি সহ ব্যাঙ্ক বহির্ভূত আর্থিক প্রতিষ্ঠানগুলিকেও লকডাউন নিষেধাজ্ঞার বাইরে রাখা হয়েছে; সমবায় ঋণ সহায়তা সমিতিকেও এই নিষেধাজ্ঞার বাইরে রাখা হয়েছে; গ্রামাঞ্চলে নির্মাণ কাজ সহ জল সরবরাহ, স্যানিটেশন, বিদ্যুৎ সরবরাহের লাইন স্থাপন এবং টেলিযোগাযোগ সংক্রান্ত অপ্টিক্যাল ফাইবার লাইন স্থাপনের মতো বিভিন্ন কাজকর্মকে ছাড় দেওয়ার কথা বলা হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1615255 – এই লিঙ্কে ক্লিক করুন ।


    শ্রীমতী নির্মলা সীতারমন ভিডিও কনফারেন্সের মাধ্যমে আন্তর্জাতিক অর্থ তহবিলের ইন্টারন্যাশনাল মনিটারিং অ্যান্ড ফিনান্সিয়াল কমিটির পূর্ণাঙ্গ বৈঠকে অংশ নিলেন


    কেন্দ্রীয় অর্থমন্ত্রী শ্রীমতী নির্মলা সীতারমন ভিডিও কনফারেন্সের মাধ্যমে আন্তর্জাতিক অর্থ তহবিলের ইন্টারন্যাশনাল মনিটারিং অ্যান্ড ফিনান্সিয়াল কমিটির বৈঠকে অংশ নেন। বৈঠকে কোভিড-১৯ মোকাবিলায় সদস্য দেশগুলি নিজেদের গৃহীত ব্যবস্থা ও কর্মপরিকল্পনা সম্পর্কে কমিটিকে অবহিত করেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1615113 – এই লিঙ্কে ক্লিক করুন ।


    প্রধানমন্ত্রী গরিব কল্যাণ যোজনার আওতায় প্রধানমন্ত্রী উজ্জ্বলা যোজনার সুফলভোগীদের এখনও পর্যন্ত ১ কোটি ৫১ লক্ষেরও বেশি রান্নার গ্যাস সিলিন্ডার বিনামূল্যে দেওয়া হয়েছে


    চলতি মাসে প্রধানমন্ত্রী গরিব কল্যাণ যোজনার আওতায় প্রধানমন্ত্রী উজ্জ্বলা যোজনার সুফলভোগীদের এখনও পর্যন্ত ১ কোটি ৫১ লক্ষেরও বেশি রান্নার গ্যাস সিলিন্ডার বিনামূল্যে দেওয়া হয়েছে। প্রধানমন্ত্রী গরিব কল্যাণ যোজনার আওতায় কেন্দ্রীয় সরকার গরিব মানুষের কল্যাণে যে সমস্ত পদক্ষেপ গ্রহণ করেছে, তার মধ্যে অন্যতম হ’ল – বিনামূল্যে রান্নার গ্যাস বিতরণ। এপ্রিল থেকে জুন মাস পর্যন্ত উজ্জ্বলা যোজনার সুফলভোগীরা এই সুবিধা পাবেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1615103 – এই লিঙ্কে ক্লিক করুন ।


    ভুটানের প্রধানমন্ত্রীর সঙ্গে টেলিফোনে প্রধানমন্ত্রীর কথা


    প্রধানমন্ত্রী শ্রী নরেন্দ্র মোদী আজ টেলিফোনে ভুটানের প্রধানমন্ত্রী ডঃ লোটে শেরিং – এর সঙ্গে টেলিফোনে কথা বলেন। দুই নেতা কোভিড-১৯ মহামারীর প্রেক্ষিতে এই অঞ্চলের পরিস্থিতি নিয়ে আলোচনা করেন এবং দুই দেশের সরকার পরিস্থিতি মোকাবিলায় যে পদক্ষেপ গ্রহণ করছে, তা নিয়ে পরস্পরকে অবহিত করেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1615126 – এই লিঙ্কে ক্লিক করুন ।


    জর্ডনের রাজার সঙ্গে টেলিফোনে প্রধানমন্ত্রীর কথা


    প্রধানমন্ত্রী শ্রী নরেন্দ্র মোদী আজ টেলিফোনে জর্ডনের রাজা আব্দুল্লা (দ্বিতীয়)-র সঙ্গে কথা বলেন। দুই নেতা কোভিড-১৯ মহামারীর প্রেক্ষিতে বিশ্ব জুড়ে উদ্ভূত পরিস্থিতি এবং নিজেদের দেশে এর প্রভাব মোকাবিলায় গৃহীত পদক্ষেপগুলি সম্পর্কে আলোচনা করেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1615122 – এই লিঙ্কে ক্লিক করুন ।


    ২৪৭টি লাইফলাইন উড়ান পরিষেবার মাধ্যমে দেশে ৪১৮ টন চিকিৎসা সামগ্রী সরবরাহ করা হয়েছে


    এয়ার ইন্ডিয়া, অ্যালায়েন্স এয়ার, ভারতীয় বিমান বাহিনী এবং বেসরকারি বিমান সংস্থাগুলির ২৪৭টিরও বেশি বিমানের সাহায্যে অত্যাবশ্যক চিকিৎসা সামগ্রী দেশের বিভিন্ন প্রান্তে পৌঁছে দেওয়া হয়েছে। আজ পর্যন্ত ৪১৮ টনেরও বেশি এ ধরনের সামগ্রী সরবরাহ করা হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1615089 – এই লিঙ্কে ক্লিক করুন ।


    লকডাউন চলাকালীণ সময় ভারতীয় খাদ্য নিগম গড় হারের তুলনায় দ্বিগুণেরও বেশি খাদ্য সামগ্রী সরবরাহ করেছে


    ভারতীয় খাদ্য নিগম (এফসিআই) লকডাউন চলাকালীন সময় ১ হাজার ৩৩৫টি ট্রেনে ৩.৭৪ মিলিয়ন মেট্রিক টন খাদ্য সামগ্রী দেশের বিভিন্ন প্রান্তে সরবরাহ করেছে। দৈনিক খাদ্যশস্য সরবরাহের গড় পরিমাণ ১.৭ লক্ষ মেট্রিক টন, যা নিগমের স্বাভাবিক অবস্থায় গড় পরিবহণের তুলনায় দ্বিগুণেরও বেশি।


    বিস্তারিত বিবরণের জন্য https://pib.gov.in/PressReleseDetail.aspx?PRID=1615088 – এই লিঙ্কে ক্লিক করুন ।


    ইপিএফও ১৫ দিনে কোভিড-১৯ সংক্রান্ত ৩ লক্ষ ৩১ হাজারেরও বেশি দাবি-দাওয়ার নিষ্পত্তি করেছে


    কর্মচারী ভবিষ্যনিধি তহবিল সংগঠন ১৫ দিনে ৩ লক্ষ ৩১ হাজারেরও বেশি ক্ষেত্রের সঙ্গে যুক্ত ৯৪৬ কোটি ৪৯ লক্ষ টাকার দাবি-দাওয়া মিটিয়েছে। এছাড়াও, সংগঠন ভবিষ্যনিধি ট্রাস্ট সুবিধার আওতায় ২৮৪ কোটি টাকা বন্টন করেছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1615037 – এই লিঙ্কে ক্লিক করুন ।


    কোভিড-১৯ মোকাবিলায় সেনাবাহিনীর চিকিৎসা পরিষেবা বিভাগের কাজকর্ম পর্যালোচনা করলেন প্রতিরক্ষা মন্ত্রী শ্রী রাজনাথ সিং


    কোভিড-১৯ সংক্রমণ মোকাবিলায় অসামরিক কর্তৃপক্ষগুলিকে সাহায্যের বিভিন্ন দিক নিয়ে সেনাবাহিনীর চিকিৎসা পরিষেবা বিভাগের কাজকর্ম খতিয়ে দেখলেন প্রতিরক্ষা মন্ত্রী শ্রী রাজনাথ সিং। সেনা চিকিৎসা পরিষেবা বিভাগের পদস্থ আধিকারিকরা সেনাবাহিনীর কর্মীদের জন্য জারি করা পরামর্শের ব্যাপারে বিভিন্ন পদক্ষেপ গ্রহণ সম্পর্কে প্রতিরক্ষা মন্ত্রীকে অবহিত করেন। আধিকারিকরা আরও জানান, অসামরিক কর্তৃপক্ষগুলিকে কোয়ারেন্টাইনের সুবিধা, হাসপাতাল ও চিকিৎসা পরিষেবা পৌঁছে দেওয়া হচ্ছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1615330 – এই লিঙ্কে ক্লিক করুন ।


    লকডাউন চলাকালীন খাদ্যশস্য ও পচনশীল কৃষিজ সামগ্রী সরবরাহে ‘কিষাণ রথ’ মোবাইল অ্যাপের সূচনা করলেন কৃষিমন্ত্রী শ্রী নরেন্দ্র সিং তোমর


    কেন্দ্রীয় কৃষি ও কৃষক কল্যাণ মন্ত্রী শ্রী নরেন্দ্র সিং তোমর আজ কৃষি ভবনে কৃষক-বান্ধব মোবাইল অ্যাপ ‘কিষাণ রথ’ – এর সূচনা করেন। কৃষি ও উদ্যানজাত ফসলের সরবরাহের জন্য যানবাহনের অনুসন্ধানে এনআইসি এই অ্যাপটি তৈরি করেছে। এই অ্যাপের সাহায্যে কৃষি ও পচনশীল পণ্যের বিভিন্ন বাজার, কৃষক উৎপাদক সংগঠনের সংগ্রহ কেন্দ্র এবং মজুত ভান্ডারগুলিতে সরবরাহ করা সম্ভব হবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1615352 – এই লিঙ্কে ক্লিক করুন ।


    কোভিড-১৯ জীবাণু নাশক প্রক্রিয়ার উপযোগী দুটি নতুন সামগ্রী আবিষ্কার করলো ডিআরডিও


    কোভিড-১৯ এর বিরুদ্ধে লড়াই অব্যাহত রাখতে প্রতিরক্ষা গবেষণা ও উন্নয়ন সংস্থা (ডিআরডিও) তার প্রযুক্তি ও অভিজ্ঞতাকে কাজে লাগিয়ে একাধিক সমাধানসূত্র আবিষ্কার করেছে। আজ ডিআরডিও করোনা মহামারীর সময় প্রকাশ্য-স্থানে জীবাণু দমনে আরও দুটি নতুন সামগ্রী আবিষ্কার করেছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1615331 – এই লিঙ্কে ক্লিক করুন ।


    সফটওয়্যার টেকনোলজি পার্ক অফ ইন্ডিয়া’র বিভিন্ন কেন্দ্র থেকে পরিচালিত তথ্য প্রযুক্তি কোম্পানিগুলির জন্য চার মাসের ভাড়া মকুব


    সফটওয়্যার টেকনোলজি পার্ক অফ ইন্ডিয়া’র বিভিন্ন কেন্দ্র থেকে পরিচালিত তথ্য প্রযুক্তি কোম্পানিগুলির চার মাসের ভাড়া মকুব করার সিদ্ধান্ত নিয়েছে কেন্দ্রীয় সরকার। এই কেন্দ্রগুলি থেকে পরিচালিত অধিকাংশ সংস্থাই স্টার্ট আপ শ্রেণীর বা ক্ষুদ্র ও মাঝারি মানের। ভাড়ায় ছাড়ের এই সুবিধা পয়লা মার্চ থেকে ৩০শে জুন পর্যন্ত মিলবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1615052 – এই লিঙ্কে ক্লিক করুন ।


    কেন্দ্রীয় গ্রামোন্নয়ন মন্ত্রকের সমস্ত ফ্ল্যাগশিপ কর্মসূচিগুলির পর্যালোচনা করলেন শ্রী নরেন্দ্র সিং তোমর


    শ্রী তোমর প্রধানমন্ত্রী আবাস যোজনা (গ্রামীণ) কর্মসূচির আওতায় প্রায় ৪০ লক্ষ সুফলভোগী, যাঁরা ইতিমধ্যেই দ্বিতীয় ও তৃতীয় কিস্তির তহবিল সহায়তা পেয়েছেন, তাঁদের গৃহ নির্মাণের বাকি কাজ দ্রুত সম্পূর্ণ করার জন্য প্রয়োজনীয় সাহায্যের নির্দেশ দিয়েছেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1615079 – এই লিঙ্কে ক্লিক করুন ।


    দূরদর্শন ও আকাশবাণী শিক্ষামূলক অনুষ্ঠান/ভার্চ্যুয়াল ক্লাস সম্প্রচার করবে


    ভারতের জনসম্প্রচার সংস্থা দূরদর্শন ও আকাশবাণী লকডাউন চলাকালীন সময়ে ছাত্রছাত্রীদের পঠন-পাঠন চালিয়ে যেতে সাহায্য করে আসছে। বিভিন্ন রাজ্য সরকারি প্রতিষ্ঠানের সঙ্গে সহযোগিতায় দূরদর্শন ও আকাশবাণী আঞ্চলিক চ্যানেলগুলির মাধ্যমে ছাত্রছাত্রীদের পঠন-পাঠনের সুবিধার্থে শিক্ষামূলক অনুষ্ঠান ও ভার্চ্যুয়াল ক্লাস সম্প্রচার করবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1615204 – এই লিঙ্কে ক্লিক করুন ।


    লকডাউন চলাকালীন কেন্দ্রীয় সড়ক পরিবহণ সেক্টর সাধারণ মানুষকে সাহায্য করছে


    কোভিড-১৯ জনিত লকডাউনের সময় সড়কে সাধারণ মানুষের সহায়তার জন্য সড়ক পরিবহণ ও মহাসড়ক মন্ত্রক সামাজিক কর্তব্য পালন করছে। গত মাসের ২৪ তারিখ প্রধানমন্ত্রীর ঘোষণার অব্যহিত পরেই মন্ত্রকের অধীন সমস্ত আঞ্চলিক ইউনিটগুলিকে সাধারণ মানুষের পাশাপাশি, তাদের রূপায়িত বিভিন্ন কর্মসূচির সঙ্গে যুক্ত শ্রমিকদের প্রয়োজনীয় সহায়তা দেওয়ার আর্জি জানানো হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1615393 – এই লিঙ্কে ক্লিক করুন ।


    বিজ্ঞান ও প্রযুক্তি দপ্তরের তহবিল সহায়তাপ্রাপ্ত চিত্রা জেন ল্যাম্প এমন এক কোভিড-১৯ সংক্রান্ত টেস্ট রেজাল্ট আবিষ্কার করেছে, যার সাহায্যে ২ ঘন্টার মধ্যেই পরিণাম পাওয়া সম্ভব


    বিজ্ঞান ও প্রযুক্তি দপ্তরের তহবিল সহায়তাপ্রাপ্ত চিত্রা জেন ল্যাম্প কোভিড-১৯ সংক্রান্ত এমন এক ধরনের ডায়াগনস্টিক টেস্ট পদ্ধতি আবিষ্কার করেছে, যার সাহায্যে ২ ঘন্টার মধ্যেই সার্স – কভ-২ সংক্রান্ত ভাইরাসের উপস্থিতির প্রমাণ মেলা সম্ভব।


    বিস্তারিত বিবরণের জন্য https://pib.gov.in/PressReleseDetail.aspx?PRID=1615204 – এই লিঙ্কে ক্লিক করুন ।


    পিআইবি’র আঞ্চলিক কার্যালয় থেকে প্রাপ্ত তথ্য


    · অরুণাচল প্রদেশ : রাজ্যের মুখ্যমন্ত্রী জানিয়েছেন, রাজধানী ইটানগরে আটকে পড়া রোগীদের বিভিন্ন জেলায় নিজ নিজ বাড়িতে পৌঁছে দিতে ব্যবস্থা গ্রহণ করা হয়েছে।


    · আসাম : দেশের বিভিন্ন অংশে আটকে পড়া আসামের মানুষের জন্য যে হেল্পলাইন চালু করা হয়েছে, তাতে ৪ লক্ষেরও বেশি পরিবারের কাছ থেকে ফোনকল পাওয়া গেছে – রাজ্যের স্বাস্থ্য মন্ত্রী একথা জানিয়েছেন।


    · মেঘালয় : কোভিড-১৯ মহামারীর প্রেক্ষিতে সেনা নিয়োগ শিবির স্থগিত করে দেওয়া হয়েছে। এই শিবির হবে ৫ – ৮ই অক্টোবর।


    · মণিপুর : তামেঙ্গলং জেলায় অত্যাবশ্যক সামগ্রীর দোকান দুপুর ১টা ৩০ মিনিট থেকে বিকেল ৪টে ৩০ মিনিট পর্যন্ত খোলা রাখার অনুমতি দিলেন ডেপুটি কমিশনার।


    · নাগাল্যান্ড : রাজ্যে প্রথম কোভিড-১৯ আক্রান্তের সংস্পর্শে আসা ১৪০ জন ব্যক্তির মধ্যে ১০০ জনের নমুনা পরীক্ষার রিপোর্ট নেগেটিভ এসেছে। বাকি, ৪০টি নমুনা পরীক্ষার রিপোর্ট এখনও আসেনি।


    · ত্রিপুরা : লকডাউন চলাকালীন ২৫ হাজার ২৫ জন মানুষকে ১৯ দিনের জন্য আর্থিক সহায়তা প্রদানে ২ কোটি ৮৫ লক্ষ টাকার সংস্থান করা হয়েছে।


    · কেরল : রাজ্যের মুখ্য নির্বাচনী আধিকারিক জানিয়েছেন, দুটি বিধানসভার উপ-নির্বাচন লকডাউনের জন্য নাও হতে পারে। তিরুবনন্তপুরমের শ্রীচিত্রা ইন্সটিটিউট র‍্যাপিড টেস্ট কিট আবিষ্কার করেছে। এই কিটগুলি আইসিএমআর – এর অনুমোদনের অপেক্ষায় রয়েছে। রাজ্যে আরও ৭ জনের আক্রান্তের খবর মিলেছে। গতকাল ২৭ জন সুস্থ হয়ে উঠেছেন। রাজ্যে মোট আক্রান্তের সংখ্যা এখন ৩৯৪। মৃত্যু হয়েছে ১৪৭ জনের।


    · তামিলনাডু : এমজিএম সরকারি হাসপাতাল থেকে ৩১ জন রোগীকে সুস্থ হওয়ার পর ছেড়ে দেওয়া হয়েছে। রাজ্য আরও ২৪ হাজার র‍্যাপিড টেস্ট কিট পেয়েছে। রাজ্যে মোট আক্রান্তের সংখ্যা বেড়ে হয়েছে ১ হাজার ২৬৭। মৃত্যু হয়েছে ১৫ জনের।


    · কর্ণাটক : রাজ্যে আজ আরও ৩৮ জনের করোনায় নিশ্চিত আক্রান্তের খবর মিলেছে। এর ফলে, রাজ্যে করোনায় নিশ্চিত আক্রান্তের সংখ্যা বেড়ে হ’ল ৩৫৩। মৃত্যু হয়েছে ১৩ জনের।


    · অন্ধ্রপ্রদেশ : রাজ্যে গত ২৪ ঘন্টায় নতুন করে আরও ৩৮ জন আক্রান্ত হয়েছেন। এর ফলে, আক্রান্তের সংখ্যা বেড়ে দাঁড়ালো ৫৭২। মৃত্যু হয়েছে ১৪ জনের। দক্ষিণ কোরিয়া থেকে রাজ্য সরকার ১ লক্ষ র‍্যাপিড টেস্ট কিট ক্রয় করেছে।


    · তেলেঙ্গানা : নিজামাবাদ শহরের এক ব্যক্তি কোভিডে আক্রান্ত হয়ে সৌদি আরবে মারা গেছেন। রাজ্যের সূর্যপেত থেকে আরও ৫ জনের আক্রান্ত হওয়ার খবর মিলেছে। কোভিড চিকিৎসার জন্য প্লাজমা থেরাপি ব্যবহারের অনুমতি চাওয়া হয়েছে আইসিএমআর – এর কাছ থেকে।


    · মহারাষ্ট্র : রাজ্যে করোনায় নিশ্চিত আক্রান্তের সংখ্যা বেড়ে হয়েছে ৩ হাজার ২৩৬। আজ বিকেল পর্যন্ত আরও ৩৪ জনের আক্রান্তের খবর মিলেছে। মুম্বাই থেকে ১৬৬ জন সহ ২৯৫ জনকে সুস্থ হওয়ার পর ছেড়ে দেওয়া হয়েছে। রাজ্যে এখনও পর্যন্ত মৃত্যু হয়েছে ১৯৪ জনের।


    · গুজরাট : রাজ্যে আরও ৯২ জনের আক্রান্ত হওয়ার খবর মেলার সঙ্গে সঙ্গে শুক্রবার সকাল পর্যন্ত নিশ্চিত কোভিড আক্রান্তের সংখ্যা বেড়ে দাঁড়িয়েছে ১ হাজার ২১। ৩৮ জনের মৃত্যু হয়েছে। কোভিড চিকিৎসার জন্য প্লাজমা থেরাপি ব্যবহারের অনুমতি চাওয়া হয়েছে আইসিএমআর – এর কাছ থেকে।


    · রাজস্থান : আজ রাজ্যে আরও ৩৪ জনের দেহে করোনা ভাইরাসের উপস্থিতির প্রমাণ মিলেছে। এর ফলে, নিশ্চিত কোভিড আক্রান্তের সংখ্যা বেড়ে দাঁড়ালো ১ হাজার ১৬৯। এখনও পর্যন্ত রাজ্যে মৃত্যু হয়েছে ১৬ জনের।


    · মধ্যপ্রদেশ : রাজ্যে আরও ২২৬ জনের নমুনায় করোনার প্রমাণ মেলায় মোট আক্রান্তের সংখ্যা বেড়ে হ’ল ১ হাজার ১৬৪। রাজ্যের ৫২টি জেলার মধ্যে ২৬টি জেলাই করোনায় আক্রান্ত। বিগত ২৪ ঘন্টায় ইন্দোর থেকে ১৬৩ জনের নতুন করে আক্রান্তের খবর মিলেছে।


    · চন্ডীগড় : কেন্দ্রশাসিত অঞ্চল প্রশাসনের পক্ষ থেকে সাধারণ মানুষের পাশাপাশি, সরকারি আধিকারিকদেরকেও আরোগ্য সেতু অ্যাপ ডাউনলোড করার পরামর্শ দেওয়া হয়েছে। আর্ত মানুষজনকে খাবার প্যাকেট বিলি করার জন্য বিদ্যালয়গুলির মিড-ডে মিল ব্যবস্থাকে কাজে লাগানো হচ্ছে।


    · পাঞ্জাব : লকডাউন চলাকালীন চিকিৎসা সংক্রান্ত ও মানসিক সমস্যা দূর করতে রাজ্য সরকার সাধারণ মানুষের জন্য বিশেষ হেল্পলাইন নম্বর 18001804104 চালু করেছে। এই হেল্পলাইনের সাহায্যে সাধারণ মানুষ প্রবীণ চিকিৎসকদের পরামর্শ পাবেন।


    CG/BD/SB

    
    
    (Release ID: 1615516) Visitor Counter : 25
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Tamil , Telugu , Kannada , Malayalam