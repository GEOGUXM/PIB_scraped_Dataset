      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 19 APR 2020 6:40PM by PIB Kolkata


    নয়াদিল্লি , ১৯ এপ্রিল, ২০২০


    কোভিড-১৯ সংক্রান্ত স্বাস্থ্য ও পরিবার কল্যাণ মন্ত্রকের সর্বশেষ তথ্য


    দেশে নিশ্চিত কোভিড-১৯ আক্রান্তের মোট সংখ্যা ১৫ হাজার ৭১২। এখনও পর্যন্ত ২ হাজার ২৩১ জন বা ১৪.১৯ শতাংশ মানুষ সুস্থ হয়ে উঠেছেন। কেন্দ্র ও রাজ্য স্তরে সুনির্দিষ্ট কোভিড-১৯ হাসপাতালের সংখ্যা ২ হাজার ১৪৪। আগামীকাল থেকে সংক্রমণ ছড়ায়নি এমন এলাকাগুলিতে নিষেধাজ্ঞা শিথিল করা হচ্ছে। কিন্তু, সংক্রমণের মূল উৎস কেন্দ্র এমন জায়গা বা জেলাগুলিতে নিষেধাজ্ঞা শিথিল হচ্ছে না। স্থানীয় চাহিদা অনুযায়ী, রাজ্য ও কেন্দ্রশাসিত অঞ্চলগুলি অতিরিক্ত পদক্ষেপ গ্রহণ করতে পারে। ড্রাগ টেস্টিং ও ভ্যাকসিন সংক্রান্ত গবেষণার কাজে যুক্ত বিজ্ঞানীদের সঙ্গে সমন্বয় বজায় রেখে কাজ করার জন্য একটি উচ্চ-স্তরীয় টাস্ক ফোর্স গঠন করা হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1616084 – এই লিঙ্কে ক্লিক করুন ।


    ই-কমার্স সংস্থাগুলির অত্যাবশ্যক নয়, এমন পণ্য সামগ্রীর সরবরাহে নিষেধাজ্ঞা


    কোভিড-১৯ মোকাবিলায় দেশ জুড়ে লকডাউনের প্রেক্ষিতে সমস্ত মন্ত্রক ও দপ্তরকে কেন্দ্রীয় স্বরাষ্ট্র মন্ত্রকের পক্ষ থেকে জারি করা নীতি-নির্দেশিকাগুলি মনে চলতে বলা হয়েছে। মন্ত্রকের পক্ষ থেকে সুস্পষ্টভাবে জানানো হয়েছে, লকডাউন চলাকালীন সময় ই-কমার্স সংস্থাগুলির অত্যাবশ্যক নয়, এমন পণ্য সামগ্রীর সরবরাহে নিষেধাজ্ঞা কার্যকর থাকছে। ঐ নির্দেশিকায় আরও বলা হয়েছে, অত্যাবশ্যক পণ্য সামগ্রীর পরিবহণে যুক্ত যানবাহনগুলিকে প্রয়োজনীয় অনুমতি-সাপেক্ষে চলাচল করতে দেওয়া হবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1615967 – এই লিঙ্কে ক্লিক করুন ।


    কোভিড - ১৯ মহামারীর প্রেক্ষিতে রাজ্য ও কেন্দ্রশাসিত এলাকাগুলির মধ্যে আটকে পড়া প্রবাসী শ্রমিকদের যাতায়াতের ক্ষেত্রে আদর্শ কার্যপরিচালন বিধি জারি


    কোভিড-১৯ ভাইরাস সংক্রমণের প্রেক্ষিতে শিল্প সংস্থা, কৃষি ক্ষেত্র, নির্মাণ ও অন্যান্য ক্ষেত্রের সঙ্গে যুক্ত শ্রমিক, যাঁরা কর্মক্ষেত্র থেকে অন্যত্র চলে গিয়েছেন এবং বর্তমানে তাঁরা রাজ্য বা কেন্দ্রশাসিত প্রশাসন দ্বারা পরিচালিত ত্রাণ শিবিরে আশ্রয় নিয়েছেন। সংক্রামিত এলাকার বাইরে সংশোধিত নীতি-নির্দেশিকা অনুযায়ী, আগামীকাল থেকে যে নিষেধাজ্ঞা শিথিল করার কথা ঘোষণা করা হয়েছে, তার প্রেক্ষিতে বর্তমানে আশ্রয় শিবিরে থাকা শ্রমিকরা সংশ্লিষ্ট কর্মক্ষেত্রে যোগ দিতে পারবেন। এই সমস্ত শ্রমিকদের যাতায়াতের সুবিধার্থে কেন্দ্রীয় স্বরাষ্ট্র মন্ত্রকের পক্ষ থেকে রাজ্য ও কেন্দ্রশাসিত অঞ্চলগুলিকে নির্দেশিকা জারি করা হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1616034 – এই লিঙ্কে ক্লিক করুন ।


    কোভিড-১৯ নিয়ন্ত্রণ ও ২০শে এপ্রিল থেকে কার্যকর হতে চলা লকডাউন নিষেধাজ্ঞায় শিথিলতার ব্যাপারে রাজ্যগুলির সঙ্গে আলোচনার নির্দেশ দিলেন কেন্দ্রীয় স্বরাষ্ট্র মন্ত্রী


    কেন্দ্রীয় স্বরাষ্ট্র মন্ত্রী শ্রী অমিত শাহ গতকাল মন্ত্রকের উচ্চ পদস্থ আধিকারিকদের সঙ্গে দেশে কোভিড-১৯ মহামারীজনিত পরিস্থিতি পর্যালোচনা করেন। কোভিড-১৯ মহামারী নিয়ন্ত্রণ ও ২০শে এপ্রিল থেকে কার্যকর হতে চলা লকডাউন নিষেধাজ্ঞা শিথিলতার বিষয়গুলিতে আধিকারিকদের রাজ্যের সঙ্গে আলোচনার নির্দেশ দেন। সামগ্রিক পরিস্থিতি খতিয়ে দেখে যে সমস্ত এলাকা সংক্রমণের বাইরে রয়েছে, সেখানে নির্দিষ্ট কিছু কর্মকান্ডের শিথিলতা দেওয়া হলেও প্রয়োজনীয় সতর্কতা অবলম্বন করে চলতে হবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1616061 – এই লিঙ্কে ক্লিক করুন ।


    অভ্যন্তরীণ যাত্রীবাহী বিমান পরিষেবায় কোনও সিদ্ধান্ত হয়নি


    অভ্যন্তরীণ যাত্রীবাহী বিমান পরিষেবা শুরু করার ব্যাপারে এখনও কোনও সিদ্ধান্ত হয়নি বলে কেন্দ্রীয় সরকারের পক্ষ থেকে স্পষ্ট জানানো হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1615949 – এই লিঙ্কে ক্লিক করুন ।


    পেনশন হার কমানোর কোনও প্রস্তাব নেই বলে জানালো সরকার


    কেন্দ্রীয় কর্মচারী, গণঅভিযোগ এবং পেনশন মন্ত্রকের নজরে এসেছে যে, বর্তমান কোভিড-১৯ মহামারীর প্রেক্ষিতে এবং সমসাময়িক আর্থিক পরিস্থিতি অনুযায়ী গুজব ছড়িয়ে যে, সরকার পেনশন হার কমানোর বা বন্ধ করে দেবার চিন্তাভাবনা করছে। এর ফলে, পেনশন-প্রাপকদের মধ্যে আতঙ্কের সৃষ্টি হয়েছে। মন্ত্রকের পক্ষ থেকে পুনরায় জানানো হয়েছে, পেনশন হার কমানোর এবং পেনশন বন্ধ করে দেবার কোনও রকম চিন্তাভাবনা সরকার করছে না। পক্ষান্তরে, সরকার পেনশন-প্রাপকদের সার্বিক কল্যাণে অঙ্গীকারবদ্ধ।


    বিস্তারিত বিবরণের জন্য https://pib.gov.in/PressReleseDetail.aspx?PRID=1615959 – এই লিঙ্কে ক্লিক করুন ।


    কোভিড-১৯ মহামারী মোকাবিলায় স্থাপিত স্বরাষ্ট্র মন্ত্রকের কন্ট্রোল রুমের কাজকর্ম খতিয়ে দেখলেন শ্রী অমিত শাহ


    কেন্দ্রীয় স্বরাষ্ট্র মন্ত্রী শ্রী অমিত শাহ কোভিড-১৯ মহামারী মোকাবিলায় স্থাপিত মন্ত্রকের কন্ট্রোল রুমের কাজকর্ম এক বৈঠকে খতিয়ে দেখেছেন। মন্ত্রকের এই কন্ট্রোল রুম দিবারাত্রি কাজ করে চলেছে। সেই সঙ্গে, রাজ্যগুলির পাশাপাশি, বিভিন্ন কেন্দ্রীয় মন্ত্রকের সঙ্গেও সমন্বয় বজায় রাখছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1615844 – এই লিঙ্কে ক্লিক করুন ।


    ভারতীয় নৌ-বাহিনী যে কোনও পরিস্থিতির মোকাবিলায় প্রস্তুত রয়েছে


    মুম্বাইয়ে নৌ-বাহিনীর যে ২৬ জন নাবিকের নমুনা পরীক্ষায় কোভিড-১৯ ধরা পড়েছিল, তাঁদের আইসোলেশনে রাখা হয়েছে। এখনও পর্যন্ত বাহিনীর কোনও জাহাজ, ডুবো জাহাজ বা নৌ-বিমান ঘাঁটি থেকে আক্রান্তের কোনও খবর নেই। নৌ-সেনাবাহিনী যে কোনও আপ ৎ কালীন পরিস্থিতি মোকাবিলায় প্রস্তুত রয়েছে এবং কোভিড-১৯ মহামারীর বিরুদ্ধে লড়াইয়ে ভারত মহাসাগরীয় অঞ্চলে বন্ধু মনোভাবাপন্ন প্রতিবেশী দেশগুলিতে সবরকম সহায়তা দিতেও প্রস্তুত।


    বিস্তারিত বিবরণের জন্য https://pib.gov.in/PressReleseDetail.aspx?PRID=1615814 – এই লিঙ্কে ক্লিক করুন ।


    কোভিড-১৯ লকডাউনের সময় ১৬ কোটি ১ লক্ষ সুফলভোগীর ব্যাঙ্ক অ্যাকাউন্টে পিএফএমএস পদ্ধতির মাধ্যমে ৩৬ হাজার ৬৫৯ কোটি টাকার বেশি হস্তান্তরিত করা হয়েছে


    প্রধানমন্ত্রী গরিব কল্যাণ প্যাকেজের আওতায় ঘোষিত আর্থিক সুবিধা ডিজিটাল পেমেন্ট পরিকাঠামোর মাধ্যমে হস্তান্তরিত করা হয়েছে। বিগত তিন অর্থবর্ষে নগদ সুবিধা হস্তান্তরের ক্ষেত্রে পিএফএমএস পদ্ধতির ব্যবহার বেড়েছে। প্রত্যক্ষ সুবিধা হস্তান্তর ব্যবস্থার মাধ্যমে আর্থিক লেনদেন ২০১৮-১৯ – এর ২২ শতাংশের তুলনায় ২০১৯-২০’তে বেড়ে হয়েছে ৪৫ শতাংশ। নগদ সুবিধা হস্তান্তর ব্যবস্থার মাধ্যমে লেনদেনের ক্ষেত্রে অপচয় যেমন দূর হয়েছে, তেমনই কর্মদক্ষতাও বেড়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1616022 – এই লিঙ্কে ক্লিক করুন ।


    কোভিড-১৯ এর কারণে সময়সীমা বৃদ্ধির সুবিধা করদাতাদের পৌঁছে দিতে সিবিডিটি রিটার্ন ফর্মে সংশোধন করছে


    কোভিড-১৯ মহামারীর প্রেক্ষিতে কেন্দ্রীয় সরকার করদাতাদের জন্য বিভিন্ন সুযোগ-সুবিধা গ্রহণে সময়সীমা বাড়ানোর যে কথা ঘোষণা করেছে, তার প্রেক্ষিতে কেন্দ্রীয় প্রত্যক্ষ কর পর্ষদ বা সিবিডিটি ২০১৯-২০ অর্থবর্ষের রিটার্ন ফর্ম সংশোধন করছে। চলতি মাসের শেষ নাগাদ পর্ষদের পক্ষ থেকে এই মর্মে বিজ্ঞপ্তি জারি করা হবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1616035 – এই লিঙ্কে ক্লিক করুন ।


    লকডাউনের সময় রবিশস্যের চাষাবাদে বাধা-বিপত্তি কমাতে এবং সুষ্ঠুভাবে রবিশস্য বীজ বপণে একাধিক উদ্যোগ


    বর্তমান অনিশ্চয়তার মধ্যে কৃষি ক্ষেত্রে যে একটি বিষয় আশার আলো দেখাচ্ছে, তা হ’ল – খাদ্য নিরাপত্তার আশ্বাস অক্ষুণ্ন রাখা। সারা দেশ জুড়ে অগণিত কৃষক ও কৃষি শ্রমিক বিভিন্ন প্রতিকূলতার বিরুদ্ধে লড়াই করে থাকেন। এদের সকলের নীরব এই প্রয়াসকে সময় মতো সহায়তা যোগাতে রবিশস্য বপণের সময় যাতে কোনও সমস্যার সম্মুখীন হতে না হয়, কেন্দ্র ও রাজ্য সরকারগুলি তা সুনিশ্চিত করার চেষ্টা করছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1616029 – এই লিঙ্কে ক্লিক করুন ।


    কোভিড-১৯ এর বিরুদ্ধে লড়াইকে জোরদার করতে লাইফলাইন উড়ান পরিষেবার বিমানগুলি ২ লক্ষ ৮৭ হাজার কিলোমিটারেরও বেশি পথ অতিক্রম করেছে


    লাইফলাইন উড়ান পরিষেবার আওতায় এয়ার ইন্ডিয়া, অ্যালায়েন্স এয়ার, ভারতীয় বিমান বাহিনী এবং বেসরকারি বিমান সংস্থাগুলির ২৮৮টি বিমান পণ্য পরিষেবা দিয়েছে। আজ পর্যন্ত এই বিমানগুলিতে প্রায় ৪৮০ টন পণ্য পরিবহণ করা হয়েছে। উড়ানগুলি ২ লক্ষ ৮৭ হাজারেরও বেশি পথ অতিক্রম করে এই পণ্য পরিষেবা পৌঁছে দিয়েছে। কোভিড-১৯ এর বিরুদ্ধে ভারতের লড়াইয়ে সহায়তার জন্য কেন্দ্রীয় অসামরিক বিমান পরিবহণ মন্ত্রকের উদ্যোগে প্রত্যন্ত এলাকাগুলিতে অত্যাবশ্যক চিকিৎসা সামগ্রী পৌঁছে দেওয়া হচ্ছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1616007 – এই লিঙ্কে ক্লিক করুন ।


    লকডাউন চলাকালীন সময় রেল দেশের বিভিন্ন জায়গায় ১ হাজার ১৫০ টন চিকিৎসা সামগ্রী পরিবহণ করেছে


    কোভিড-১৯ জনিত লকডাউনের সময় ভারতীয় রেল অগ্রাধিকারের ভিত্তিতে সুষ্ঠুভাবে চিকিৎসা সামগ্রী পরিবহণ করছে। দেশে করোনা ভাইরাসের বিরূপ প্রভাব মোকাবিলায় সরকারের প্রচেষ্টাগুলিকে আরও শক্তিশালী করতে ভারতীয় রেল সময়সীমা মেনে পণ্যবাহী ট্রেন পরিষেবা দিয়ে চিকিৎসা সামগ্রী, মাস্ক, হাসপাতাল সরঞ্জাম প্রভৃতি পৌঁছে দিচ্ছে। ভারতীয় রেল গতকাল পর্যন্ত দেশের বিভিন্ন অংশে ১ হাজার ১৫০ টন চিকিৎসা সামগ্রী পৌঁছে দিয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1616028 – এই লিঙ্কে ক্লিক করুন ।


    শ্রী নীতিন গড়করি জুতো শিল্পের প্রতিনিধিদের সম্ভাব্য সবরকম সাহায্যের আশ্বাস দিলেন


    কেন্দ্রীয় ক্ষুদ্র , ছোট ও মাঝারি শিল্পোদ্যোগ মন্ত্রী শ্রী নীতিন গড়করি কোভিড - ১৯ সংক্রমণ ও মোকাবিলায় লকডাউন সম্পর্কিত যাবতীয় চ্যালেঞ্জের মুখোমুখী হতে জুতো শিল্পের প্রতিনিধিদের সরকারের পক্ষ থেকে সম্ভাব্য সবরকম সহায়তা দানের আশ্বাস দিলেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1615779 – এই লিঙ্কে ক্লিক করুন ।


    সংক্রমণ ছড়াইনি এমন এলাকাগুলিতে আগামী ২০শে এপ্রিল থেকে কিছু কিছু ক্ষেত্রে যে ছাড় দেওয়ার কথা ঘোষণা হয়েছে, তার প্রেক্ষিতে কেন্দ্রীয় গ্রামোন্নয়ন মন্ত্রী রাজ্যগুলির মন্ত্রীদের সঙ্গে ভিডিও কনফারেন্সে বৈঠক করলেন


    প্রধানমন্ত্রী আবাস যোজনা (গ্রামীণ), প্রধানমন্ত্রী গ্রাম সড়ক যোজনা, জাতীয় গ্রামীণ জীবন-জীবিকা মিশন এবং এমজিএনআরইজি – এর আওতায় যাবতীয় কাজকর্ম চালিয়ে যাওয়ার সময় আগাম সতর্কতামূলক ব্যবস্থাগুলি মেনে চলার ওপর গুরুত্ব দিলেন শ্রী নরেন্দ্র সিং তোমর। শ্রী তোমর মহিলা স্বনির্ভর গোষ্ঠীগুলির ফেস কভার বা মাস্ক, স্যানিটাইজার, সাবান এবং সর্বজনীন রন্ধনশালা চালানোর প্রচেষ্টার প্রশংসা করেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1615824 – এই লিঙ্কে ক্লিক করুন ।


    করোনা – সেনানীদের সম্মানে লালকেল্লা, কুতুব মীনার ও হুমায়ুনের সমাধি বিশেষভাবে আলোকিত করা হয়েছে


    ভারতীয় পুরাতত্ত্ব সর্বেক্ষণের দিল্লি শাখা করোনা – সেনানীদের প্রতি কৃতজ্ঞতা জানাতে বিশ্ব ঐতিহ্য দিবস উপলক্ষে লালকেল্লা, কুতুব মীনার ও হুমায়ুনের সমাধির মতো ঐতিহাসিক নিদর্শনগুলিতে বিশেষ আলোকিতকরণের ব্যবস্থা করেন। বিশেষ এই উদ্যোগের পাশাপাশি, পুরাতত্ত্ব বিভাগের দিল্লি শাখা ঐতিহ্যবাহী স্মৃতি সৌধ ও নিদর্শনগুলির সুরক্ষায় ভিডিও কনফারেন্সের মাধ্যমে স্কুল পড়ুয়াদের শপথবাক্য পাঠ করায়।


    বিস্তারিত বিবরণের জন্য https://pib.gov.in/PressReleseDetail.aspx?PRID=1615962 – এই লিঙ্কে ক্লিক করুন ।


    কারওয়ারে ভারতীয় নৌ-বাহিনীর হাসপাতালে রূপান্তরিত জাহাজ পতঞ্জলি কোভিড-১৯ এর বিরুদ্ধে লড়াইয়ে অগ্রভাগে রয়েছে


    বিস্তারিত বিবরণের জন্য https://pib.gov.in/PressReleseDetail.aspx?PRID=1615976 – এই লিঙ্কে ক্লিক করুন ।


    সিইএনএফ ট্রাইবোই মাস্ক আবিষ্কার করেছে, যা সংক্রমণ রুখতে ইলেক্ট্রিক চার্জ ধরে রাখতে পারবে কোনও রকম অভ্যন্তরীণ শক্তি ছাড়াই


    বিস্তারিত বিবরণের জন্য https://pib.gov.in/PressReleseDetail.aspx?PRID=1615785 – এই লিঙ্কে ক্লিক করুন ।


    পিআইবি’র আঞ্চলিক কার্যালয় থেকে প্রাপ্ত তথ্য


    · অরুণাচল প্রদেশ : ইটানগর প্রশাসন জানিয়েছে, ত্রাণ শিবিরগুলি থেকে আটকে পড়া শ্রমিকদের খাদ্য ও চিকিৎসা সহ বিভিন্ন সুযোগ-সুবিধা পৌঁছে দেওয়া হবে।


    · আসাম : রাজ্যে ইলেক্ট্রিশিয়ান, প্লাম্বার, মোটর মেকানিক, কার্পেন্টার, কম্প্যুটার ও মোবাইল ফোন রিপেয়ার মেকানিকরা গ্রাহকের বাড়িতে গিয়ে প্রয়োজনীয় পরিষেবা দিতে পারবেন। ২১শে এপ্রিল থেকেই গ্রাহকরা এই সুবিধা পাবেন। গুয়াহাটি পুর নিগমের পক্ষ থেকে জানানো হয়েছে, কোভিড-১৯ সংক্রমণ মোকাবিলায় প্রকাশ্য-স্থানে থুথু বা প্রস্রাব করলে ১ হাজার টাকা পর্যন্ত জরিমানা হতে পারে।


    · মণিপুর : অত্যাবশ্যকীয় সামগ্রীর হোম ডেলিভারী পরিষেবাকে আরও মজবুত করতে রাজ্য সরকার আজ ইম্ফলে একটি কন্ট্রোল রুম চালু করেছে। রাজ্যে আজ পর্যন্ত নিশ্চিত করোনায় আক্রান্তের কোনও খবর নেই। আক্রান্ত দু’জনের নমুনা পরীক্ষার পরিণাম নেগেটিভ এসেছে।


    · মিজোরাম : আইসিএমআর – এর পক্ষ থেকে চিকিৎসা সামগ্রীর ৯টি বাক্স আজ আইজলে এসে পৌঁছেছে।


    · ত্রিপুরা : বিনামূল্যে রেশন দেওয়ার পাশাপাশি, ৮ হাজার ৬৬৬ জন হকারের প্রত্যেককে মুখ্যমন্ত্রী ত্রাণ তহবিল থেকে ১ হাজার টাকা করে দেওয়া হয়েছে।


    · নাগাল্যান্ড : রাজ্য সরকারের পক্ষ থেকে জানানো হয়েছে, ১৫ হাজার ৩৪০টি পিপিই, ২৩ হাজার ১১৫টি এন-৯৫ মাস্ক, ৪৯টি ভেন্টিলেটর এবং ৪৩২টি শয্যা নিয়ে প্রশাসন পরিস্থিতি মোকাবিলায় প্রস্তুত রয়েছে।


    · কেরল : রাজ্যের আইন মন্ত্রী জানিয়েছেন, একটি মার্কিন সংস্থাকে কোভিড-১৯ সংক্রান্ত স্বাস্থ্যগত তথ্য আদান-প্রদানে তথ্য প্রযুক্তি দপ্তরের পক্ষ থেকে কোনও রকম গোপনীয়তা রাখা হয়নি। রাজ্যে নতুন করে আরও ৪ জন আক্রান্ত হয়েছেন। গতকাল ২ জন সুস্থ হয়ে উঠেছেন। রাজ্যে নিশ্চিত করোনা আক্রান্তের সংখ্যা ১৪০। এখনও পর্যন্ত ২৫৭ জন সুস্থ হয়ে উঠেছেন। এছাড়াও, ৬৭ হাজার ১৯০ জন নজরদারিতে রয়েছেন।


    · তামিলনাডু : রাজ্যের স্বাস্থ্য মন্ত্রী জানিয়েছেন, নতুন করে আক্রান্তের যে ঘটনাগুলি ঘটেছে, তাতে পজিটিভ রোগীর সংস্পর্শে আসার প্রমাণ মিলেছে। সোমবার মুখ্যমন্ত্রীর কাছে ২১ সদস্যের বিশেষজ্ঞ কমিটি তাঁদের প্রতিবেদন জমা দেবেন। রাজ্যে মোট আক্রান্তের সংখ্যা এখনও পর্যন্ত ১ হাজার ৩৭২। মৃত্যু হয়েছে ১৫ জনের। সুস্থ হওয়ার পর ৩৬৫ জনকে ছেড়ে দেওয়া হয়েছে।


    · কর্ণাটক : আজ পর্যন্ত নতুন করে আরও ৪ জন আক্রান্ত হয়েছেন, এরা সকলেই মহীশূরের বাসিন্দা। রাজ্যে নিশ্চিত করোনা আক্রান্তের সংখ্যা ৩৮৮। মৃত্যু হয়েছে ১৪ জনের। ১০৪ জনকে আরোগ্য লাভের পর ছেড়ে দেওয়া হয়েছে। মুখ্যমন্ত্রী জানিয়েছেন, চলতি মাসের শেষ নাগাদ রাজ্যে আরও ১০টি নমুনা পরীক্ষা কেন্দ্র গড়ে তোলা হবে।


    · অন্ধ্রপ্রদেশ : রাজ্যে গত ২৪ ঘন্টায় নতুন করে ৪৪ জন আক্রান্ত হয়েছেন। নিশ্চিত করোনায় আক্রান্তের সংখ্যা বেড়ে ৬৪৭। মৃত্যু হয়েছে ১৭ জনের। ৬৫ জনকে সুস্থ হওয়ার পর ছেড়ে দেওয়া হয়েছে। আর্থিক সঙ্কট থেকে বেরিয়ে আসতে কেন্দ্রের লকডাউন সম্পর্কিত শিথিলতাগুলি কার্যকর করা হবে।


    · তেলেঙ্গানা : কোভিড-১৯ মহামারী সত্ত্বেও রাজ্যে ব্যাপক ধান চাষ হয়েছে। নিশ্চিত করোনা আক্রান্তের সংখ্যা এখনও পর্যন্ত ৮০৯। মৃত্যু হয়েছে ১৮ জনের।


    · চন্ডীগড় : বাইরে থেকে এসে যাঁরা শহরে প্রবেশ করবেন, তাঁদের ১৪ দিন বাড়িতে বা সরকারি কেন্দ্রে কোয়ারেন্টাইনে রাখা হবে। চন্ডীগড় প্রশাসন আরোগ্য সেতু মোবাইল অ্যাপ ডাউনলোডের জন্য শহরবাসীর প্রতি আবেদন করেছেন।


    · পাঞ্জাব : প্রকাশ্য-স্থানে মাস্ক ব্যবহার বাধ্যতামূলক করা হয়েছে। পুলিশকে এ ব্যাপারে কঠোর পদক্ষেপ গ্রহণের নির্দেশ দেওয়া হয়েছে। দেশবাসীর স্বার্থে খাদ্য সামগ্রীর নিরবচ্ছিন্ন সরবরাহ অব্যাহত রাখতে রাজ্য সরকার বিভিন্ন রাজ্যকে ৪০টি বিশেষ ট্রেনে ১ লক্ষ মেট্রিক টন গম ও চাল সরবরাহ করেছে।


    · হরিয়ানা : রাজ্যের মুখ্যমন্ত্রী মনোহরলাল ছাত্রছাত্রীদের প্রতি বাড়িতে থাকার, বাড়িতে থেকেই পঠন-পাঠন এবং বাড়ি থেকেই অনলাইনে স্কুলের ক্লাস করার পরামর্শ দিয়েছেন। রাজ্যের কৃষি ও কৃষক কল্যাণ মন্ত্রী লকডাউনের সময় গ্রাহকদের বাজার থেকে ফলমূল, শাক-সবজি ও অন্যান্য কৃষিজ পণ্য বাড়িতে পৌঁছে দেওয়ার ব্যাপারে প্রয়োজনীয় পদক্ষেপ নিতে আধিকারিকদের নির্দেশ দিয়েছেন।


    · হিমাচল প্রদেশ : রাজ্য সরকার পিএম কেয়ার্স তহবিলে মুক্ত হস্তে দান করার জন্য নাগরিকদের আহ্বান জানিয়েছেন।


    · মহারাষ্ট্র : গ্রিন ও অরেঞ্জ জোনে থাকা শিল্প সংস্থাগুলিকে উৎপাদন প্রক্রিয়া চালু করার নির্দেশ দিয়েছে রাজ্য সরকার। রাজ্যে করোনা আক্রান্তের সংখ্যা ৩ হাজার ৬৪৮। মৃত্যু হয়েছে ২১১ জনের।


    · গোয়া : আজ পর্যন্ত রাজ্যে নিশ্চিত করোনায় আক্রান্তের খবর নেই। যে ৭ জন ব্যক্তির নমুনায় করোনার প্রমাণ মিলেছিল, তাঁরা সুস্থ হয়ে হাসপাতাল থেকে ছাড়া পেয়েছেন। রাজ্যে গত তেসরা এপ্রিল থেকে নিশ্চিত করোনায় আক্রান্তের কোনও খবর নেই।


    · গুজরাট : নতুন করে আরও ১০৪ জনের আক্রান্তের খবরে রাজ্যে আক্রান্তের সংখ্যা বেড়ে দাঁড়ালো ১ হাজার ৩৭৬। এদের মধ্যে ৯৩ জন সুস্থ হয়ে উঠেছেন এবং ৫৩ জন মারা গেছেন।


    · রাজস্থান : রাজ্যে নতুন করে ১২২ জনের আক্রান্তের ফলে নিশ্চিত কোভিডে আক্রান্তের সংখ্যা বেড়ে হ’ল ১ হাজার ৩৫১। আক্রান্তদের মধ্যে ১৮৩ জন সুস্থ হয়েছেন এবং ১১ জন মারা গেছেন।


    · মধ্যপ্রদেশ : রাজ্যের ২৬টি জেলা থেকে নিশ্চিত করোনায় আক্রান্তের খবর মিলেছে। মোট আক্রান্তের সংখ্যা বেড়ে হয়েছে ১ হাজার ৪০৭। সংক্রমণের মূল উৎস কেন্দ্র হিসাবে ইন্দোর থেকেই ৭০৭ জনের আক্রান্তের খবর মিলেছে।


    · ছত্তিশগড় : কেন্দ্রীয় স্বাস্থ্য ও পরিবার কল্যাণ মন্ত্রকের পক্ষ থেকে জানানো হয়েছে, রাজ্যের ২৮টি জেলার মধ্যে ২৩টি জেলাই গ্রিন জোনে রয়েছে। সোমবার থেকে এই জেলাগুলিতে কিছু কিছু ক্ষেত্রে আর্থিক কর্মকান্ড শুরু হবে।


    CG/BD/SB

    
    
    (Release ID: 1616204) Visitor Counter : 41
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Tamil , Telugu , Kannada , Malayalam