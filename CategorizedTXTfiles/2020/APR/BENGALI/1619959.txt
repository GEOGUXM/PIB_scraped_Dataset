      বৈদ্যুতিন ও তথ্যপ্রযুক্তি মন্ত্রক

      মহামারীর মোকাবিলায় বিশ্বজুড়ে ডিজিটাল মাধ্যম ব্যবহারের আহ্বান জি-২০ গোষ্ঠীভুক্ত দেশের তথ্যপ্রযুক্তি মন্ত্রীদের শীর্ষ সম্মেলনে
      Posted On: 30 APR 2020 9:37PM by PIB Kolkata


    নতুন দিল্লি, ৩০ এপ্রিল, ২০২০


    

    কোভিড – ১৯ মহামারীর ফলে উদ্ভুত পরিস্থিতি নিয়ে আলোচনা করতে জি-২০ ডিজিটাল ইকোনমি টাস্কফোর্সের মন্ত্রীরা, যোগাযোগ পরিকাঠামোর উন্নয়নে বিশ্বজুড়ে সমন্বিত উদ্যোগের আহ্বান জানান। এই অভূতপূর্ব বৈঠকে ব্যক্তিগত নয় এমন তথ্য সুরক্ষিতভাবে আদান – প্রদান করা, স্বাস্থ্য ক্ষেত্রে ডিজিটাল পদ্ধতির প্রয়োগ, সাইবার নিরাপত্তা এবং ব্যবসা – বাণিজ্যকে আরো শক্তিশালী করার বিষয় নিয়ে আলোচনা হয়। ভিডিও কনফারেন্সের মাধ্যমে এই বৈঠকে, ভারতের প্রতিনিধিত্ব করেন কেন্দ্রীয় আইন ও বিচার, যোগাযোগ, বৈদ্যুতিন ও তথ্যপ্রযুক্তি মন্ত্রী, শ্রী রবিশঙ্কর প্রসাদ। বৈঠকে, জি-২০ গোষ্ঠীভুক্ত দেশগুলির তথ্যপ্রযুক্তিমন্ত্রীরা অংশগ্রহণ করেন। এরা ছাড়াও বেশকিছু আমন্ত্রিত দেশ ও আন্তর্জাতিক সংগঠনের প্রতিনিধিরা বৈঠকে যোগ দেন।


    
    বৈঠকে, জি-২০ গোষ্ঠীভুক্তি দেশগুলির তথ্যপ্রযুক্তি মন্ত্রীরা, এই মহামারীকে আটকাতে এবং জনগণের সুরক্ষার জন্য ডিজিটাল মাধ্যম ব্যবহারের ব্যাপারে সহমত পোষণ করেন। শ্রী প্রসাদ, জোর দিয়ে বলেন, এই সঙ্কট থেকে বেরিয়ে আসার পরেও জি-২০ গোষ্ঠীভুক্ত দেশগুলিকে অনেক কাজ করতে হবে। আমাদের ক্ষমতা বিধান করে সমন্বিত ও স্থিতিশীল অর্থনীতি গড়ে তুলতে হবে, যা বর্তমান মহামারীর ফলে উদ্ভুত সমস্যাগুলির সমাধান করতে পারবে। প্রধানমন্ত্রী শ্রী নরেন্দ্র মোদীর নেতৃত্বে ভারত সরকার, এই মহামারীর মোকাবিলায় কী কী ব্যবস্থা নিয়েছে, বৈঠকে তিনি সেবিষয়ে বিস্তারিত জানান। তিনি বলেন, সারা পৃথিবী এই পদক্ষেপগুলি অনুসরণ করতে পারে। কোভিড – ১৯ এর মোকাবিলার সঙ্গে অর্থনীতির পুনরুজ্জীবনে প্রসঙ্গটিও তিনি উল্লেখ করেন।


    
    শ্রী প্রসাদ বলেন, ডিজিটালাইজেশনের পরবর্তী প্রয়োগ হবে একটি নিরাপদ সাইবার বিশ্ব গড়ে তোলা, যেখানে জীবনের বিভিন্ন ক্ষেত্র উপকৃত হবে। জি-২০ গোষ্ঠীভুক্ত দেশগুলির মন্ত্রীদের তিনি বিশ্বজুড়ে এই মহামারীর মোকাবিলায় একটি ডিজিটাল অ্যাকশন প্ল্যান তৈরি করার অনুরোধ জানান। বর্তমান পরিস্থিতিতে ভারতীয় আইটি সংস্থাগুলির ভূমিকার প্রসঙ্গ উল্লেখ করে শ্রী প্রসাদ বলেন, বিশ্বজুড়ে সরবরাহ শৃঙ্খল বজায় রাখার ক্ষেত্রে ভারত, একটি আকর্ষণীয় গন্তব্য হতে পারে।


    

    CG/CB/SFS

    
    
    (Release ID: 1619959) Visitor Counter : 13
    
    
      Read this release in: English , Gujarati , Urdu , Hindi , Marathi , Punjabi , Tamil , Telugu , Kannada