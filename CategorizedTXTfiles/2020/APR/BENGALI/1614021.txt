      উপ-রাষ্ট্রপতিরসচিবালয়

      লকডাউন চললেও বিশ্ববিদ্যালয় গুলিকে শিক্ষাবর্ষের ধারাবাহিকতা বজায় রাখতে বললেন উপরাষ্ট্রপতি
      
      অনলাইনে পড়াশোনার জন্য বিশ্ববিদ্যালয় গুলিকে প্রযুক্তির পূর্ণ ব্যবহারের পরামর্শ

      Posted On: 13 APR 2020 1:33PM by PIB Kolkata

    নয়াদিল্লি, ১৩ এপ্রিল, ২০২০


    লকডাউন চললেও শিক্ষাবর্ষ যাতে কোনভাবেই বিঘ্নিত না হয় সে ব্যাপারে নজর দিতে উপরাষ্ট্রপতি শ্রী এম ভেঙ্কাইয়া নাইডু আজ সব বিশ্ববিদ্যালয় ও শিক্ষা প্রতিষ্ঠান গুলিকে নির্দেশ দিয়েছেন। তিনি বলেছেন প্রযুক্তির পূর্ণ ব্যবহার ঘটিয়ে শিক্ষাবর্ষের ধারাবাহিকতা বজায় রাখতেয় হবেয়।


    আজ শ্রী নাইডু আজ দিল্লি, হায়দ্রাবাদ, পন্ডিচেরি, পাঞ্জাব, মাখনলাল চতুর্বেদি বিশ্ববিদ্যালয়ের উপাচার্‍্য এবং ইন্ডিয়ান ইন্সটিটিউট অফ পাবলিক অ্যাডমিনিস্ট্রেশনের নির্দেশকের সাথে ভিডিও কনফারেন্সের মাধ্যমে চলতি পরিস্থিতির পর্যালোচনা করেন। উপরাষ্ট্রপতি বলেন স্বাভাবিক অবস্থা ফিরতে আরও কিছুদিন সময় লাগবে কিন্তু সেটা না আসা পর্যন্ত বিশ্ববিদ্যালয় গুলি কি ভাবছে তা তিনি জানতে চান।


    উল্লেখ করা যেতে পারে উপরাষ্ট্রপতি হলেন আই আই পি এর সভাপতি এবং তিনটি বিশ্ববিদ্যালয়ের আচার্য। তিনি প্রযুক্তি পূর্ণ ব্যবহারের মাধ্যমে ছাত্রছাত্রীদের কাছে পৌঁছানোর আরজি জানান।উপরাষ্ট্রপতি বলেন এই সংক্রমণের পরিপ্রেক্ষিতে নতুন নতুন শিক্ষা পদ্ধতির সৃজন ঘটছে। অনলাইন শিক্ষা ব্যবস্থা মুখোমুখি বসে পাঠ দানের বিকল্প ব্যবস্থা হিসাবে উঠে আসছে সঙ্কট কেটে গেলে এই পদ্ধতিই হয়ত আগামী দিনে স্বাভাবিক প্রথা হয় দাঁড়াবে বলে তিনি অভিমত ব্যক্ত করেন।


    শ্রী নাইডু আবাসিক ছাত্রছাত্রীদের স্বাস্থের দিকে নজর দেওয়ার জন্যও শিক্ষাবিদদের প্রতি আর্জি জানান। সরকার ও স্বাস্থ্য বিশেষজ্ঞরা সামাজিক দূরত্ব ও আইসলেশনের যে নিদান দিয়েছেন তা অক্ষরে অক্ষরে মেনে চলার কথা বলেন। তিনি ছাত্রছাত্রীদের স্বাস্থ্যকর খাবার খাওয়া, নিয়মিত ব্যায়াম করা এবং আরামদায়ক জীবনযাত্রা ছাড়ার কথা বলেন। তিনি প্রকৃতির সাথে বেঁচে থাকার গুরুত্বের কথাও সকলকে স্মরণ করিয়ে দেন।


    যে সময় পাওয়া গেছে তার সঠিক ও অর্থপূর্ণ ব্যবহার করার জন্য ছাত্রছাত্রীদের সঠিক দিশা নির্দেশ দিতে বিশ্ববিদ্যালয় গুলিকে বলেন। মোবাইল ফোনে ঘণ্টার পর ঘন্টা না কাটিয়ে এই সময় নতুন ভাষা শেখার পরামর্শ দেন। পরিবারের সাথে আরও বেশী করে সময় কাটানোর কথাও বলেন উপরাষ্ট্রপতি। সমাজ সেবা করার জন্যও ছাত্রছাত্রীদের তিনি পরামর্শ দেন।


    CG/SDG

    
    
    (Release ID: 1614021) Visitor Counter : 27
    
    
      Read this release in: English , Urdu , Hindi , Marathi , Manipuri , Assamese , Punjabi , Gujarati , Tamil , Telugu , Kannada , Malayalam