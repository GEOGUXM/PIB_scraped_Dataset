      সংস্কৃতিমন্ত্রক

      কেন্দ্রীয় সংস্কৃতি মন্ত্রী শ্রী প্রহ্লাদ সিং প্যাটেলের নতুন দিল্লিতে আজ ভারতে স্পর্শাতীত সাংস্কৃতিক ঐতিহ্যের জাতীয় তালিকা প্রকাশ
      Posted On: 18 APR 2020 2:59PM by PIB Kolkata

      নতুন দিল্লি, ১৮ এপ্রিল, ২০২০
      কেন্দ্রীয় সংস্কৃতি প্রতিমন্ত্রী (স্বাধীন দায়িত্বপ্রাপ্ত) শ্রী প্রহ্লাদ সিং প্যাটেল আজ নতুন দিল্লিতে স্পর্শাতীত সাংস্কৃতিক ঐতিহ্যের জাতীয় তালিকা প্রকাশ করলেন। এই উপলক্ষে আয়োজিত এক অনুষ্ঠানে শ্রী প্যাটেল বলেন, ভারতে প্রচুর স্পর্শাতীত সাংস্কৃতিক ঐতিহ্য (আইসিএইচ) রয়েছে। এদের মধ্যে ১৩টিকে ইউনেস্কো স্পর্শাতীত মানবিক সাংস্কৃতিক ঐতিহ্য বলে স্বীকৃতি দিয়েছে।
      
      ইউনেস্কোর পরামর্শক্রমে, জাতীয় আইসিএইচ তালিকার মাধ্যমে দেশের সাংস্কৃতিক বিবিধতাকে স্বীকৃতি দেওয়া হচ্ছে। মন্ত্রী বলেন, এর মাধ্যমে ভারতের বিভিন্ন রাজ্যের যেসব স্পর্শাতীত সাংস্কৃতিক ঐতিহ্যগুলি রয়েছে, সেগুলির প্রচার করা সম্ভব হবে। এর পাশাপাশি জাতীয় এবং আন্তর্জাতিক স্তরে এগুলি রক্ষা করার উদ্যোগও গ্রহণ করা যাবে। মন্ত্রকের ‘ভিশণ ২০২৪’-এর উদ্যোগের অঙ্গ হিসেবে এই প্রয়াস।
      
      ইউনেস্কোর ২০০৩ এর কনভেনশন অনুযায়ী স্পর্শাতীত ঐতিহ্যগুলিকে রক্ষা করার জন্য এগুলিকে ৫ ভাগে ভাগ করা হয়েছে।
      
      ১) মৌখিক নানা রীতি - নীতি এবং ভাব প্রকাশ। এরমধ্যে ভাষাও রয়েছে।
      ২) পারফরমিং আর্টস।
      ৩) সামাজিত নানা রীতি – নীতি ও সাংস্কৃতিক অনুষ্ঠান।
      ৪) প্রকৃতির সঙ্গে সম্পৃক্ত বিভিন্ন রীতি–নীতি ও প্রকৃতি পাঠ।
      ৫) প্রথাগত কারু শিল্প।
      
      এই তালিকা অনুযায়ী ২০১৩ সালে সংস্কৃতিক মন্ত্রক, “সেফগার্ডিং দ্য ইনট্যানজিবল কালচার হেরিটেজ এন্ড ডাইভার্স কালচারাল ট্রাডিশনস অফ ইন্ডিয়া” প্রকল্পের সূচনা করে। এই প্রকল্প অনুযায়ী এই তালিকায় ১০০টি জিনিসকে নথিভুক্ত করা হয়েছে। এটিকে অবশ্য একটি খসড়া তালিকা বলে বিবেচনা করা যেতে পারে। তাই সংস্কৃতিক মন্ত্রক, এবিষয়ে আরো পরামর্শ এবং সংশোধনের জন্য সংশ্লিষ্ট সকলের কাছে আবেদন জানাচ্ছে। মন্ত্রকের সঙ্গে এবিষয়ে যোগাযোগ করতে চাইলে নীচের লিঙ্কে ক্লিক করুন।
      https://www.indiaculture.nic.in/national-list-intangible-cultural-heritage-ich
      
      
      আশা করা হচ্ছে, ইউনেস্কোর মতন অন্যান্য সংস্থাগুলি এবং এবিষয়ের বিশেষজ্ঞদের পরামর্শের মাধ্যমে আইসিএইচ-এর এই বর্ণনামূলক তালিকাটি আরো সমৃদ্ধ হবে, যার মাধ্যমে ইউনেস্কোর মূল তালিকাটিতে এই তালিকা থেকে আরো কিছু উপাদান যুক্ত হওয়ার সম্ভাবনা তৈরি হবে। সংস্কৃতি মন্ত্রকের এই কাজে সঙ্গীত নাটক অ্যাকাডেমি এবং ইন্দিরা গান্ধী ন্যাশনাল সেন্টার ফর দ্য আর্টস সাহায্য করেছে। এছাড়াও এই বিষয়গুলি নিয়ে দেশের কয়েকজন গবেষকের মূল্যবান মতামত পাওয়ায় মন্ত্রক, সকলকে ধন্যবাদ জানিয়েছে।
      
      CG/CB
    
    
    (Release ID: 1615929) Visitor Counter : 4
    
    
      Read this release in: Punjabi , English , Urdu , Hindi , Tamil , Telugu , Kannada