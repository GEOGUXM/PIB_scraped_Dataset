      অর্থমন্ত্রক

      করোনা মহামারীর মধ্যে জীবনের ঝুঁকি নিয়ে পশ্চিমবঙ্গ গ্রামীণ ব্যাঙ্কের কর্মচারীরা পরিষেবা দিয়ে চলেছেন
      Posted On: 14 APR 2020 9:36PM by PIB Kolkata

      কলকাতা, ১৪ এপ্রিল, ২০২০
      সারা বিশ্বে করোনা মহামারীর সংক্রমণের আশঙ্কায় যখন সরকারের নির্দেশ মেনে মানুষ ঘরের মধ্যে রয়েছেন, সেই সময় পশ্চিমবঙ্গ গ্রামীণ ব্যাঙ্কের আধিকারিক, কর্মী এবং ব্যাঙ্কমিত্ররা, তাদের প্রাণের ঝুঁকি নিয়ে গ্রাহক পরিষেবা বজায় রেখে চলেছেন। প্রধানমন্ত্রী গরীব কল্যাণ প্যাকেজের আওতায় সুবিধাভোগী মহিলাদের এই সব করোনা যোদ্ধারা ৫০০ টাকা বন্টন করছেন।
      প্রধানমন্ত্রী জনধন যোজনার আওতায় থাকা ৩২,১৪২ জন মহিলা গ্রাহক ৩ এপ্রিল থেকে ১২ এপ্রিল পর্যন্ত ৫৭,০২,৪৯৮ টাকা তুলেছেন। ব্যাঙ্কের কর্মীরা মাস্ক পরে সরকারী নির্দেশিকা মেনে এই অর্থ বন্টনের কাজ করেছেন। গ্রাহকরাও শারীরিক দূরত্ব বজায় রেখে লাইনে দাঁড়িয়েছেন।
      পশ্চিমবঙ্গ গ্রামীণ ব্যাঙ্কের হাওড়া জেলায় ৫৯টি শাখা রয়েছে। এই ব্যাঙ্কের সদর দপ্তর টিকিয়াপাড়ায়।
      CG/CB
    
    
    (Release ID: 1614639) Visitor Counter : 8