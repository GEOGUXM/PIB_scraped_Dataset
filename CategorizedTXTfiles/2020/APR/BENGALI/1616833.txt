      অসামরিকবিমানপরিবহণমন্ত্রক

      দেশজুড়ে চলা কোভিড-১৯ অতিমারীর বিরূদ্ধে লড়াইয়ের সমর্থনে লাইফলাইন উড়ান পরিষেবার মাধ্যমে, ৫৪১ টন চিকিৎসা সরঞ্জাম পণ্যবাহী বিমানে দেশের বিভিন্ন প্রান্তে পৌছে দেওয়া হয়েছে
      Posted On: 21 APR 2020 2:15PM by PIB Kolkata


    নতুন দিল্লি, ২১ এপ্রিল, ২০২০


    দেশজুড়ে চলা কোভিড- ১৯ সংক্রমণের বিরুদ্ধে লড়াইয়ে সমর্থন জানিয়ে অসামরিক বিমান চলাচল মন্ত্রকের অধীনে "লাইফলাইন উড়ান" পরিষেবার মাধ্যমে দেশের প্রত্যন্ত অংশে অত্যাবশ্যক চিকিৎসা সরঞ্জাম,পণ্যবাহী বিমানে সরবরাহ করার কাজ চলছে। লকডাউন চলাকালীন লাইফলাইন উড়ান পরিষেবার অধীনে এয়ার ইন্ডিয়া,এল্যায়েন্স এয়ার,ভারতীয় বিমান বাহিনী এবং অসরকারী বিমান সংস্থাগুলি মোট ৩১৬টি বিমান চালিয়েছে। এর মধ্যে এয়ার ইন্ডিয়া ও এল্যায়েন্স এয়ারের ১৯৬ টি বিমান রয়েছে। মোট পণ্য পরিবহনের পরিমান ৫৪১'৩৩ টন। ৩,১৪,৯৬৫ কিলোমিটারের বেশি আকাশপথ পাড়ি দিয়েছে লাইফলাইন বিমান গুলি।


    
    পবন হংস লিমিটেড সহ হেলিকপ্টার পরিষেবার মাধ্যমে জম্মু ও কাশ্মীর,লাদাখ,ব দ্বীপ এবং পাহাড়ি অঞ্চলে বিশেষত উত্তর পূর্ব অঞ্চলে অত্যাবশ্যক চিকিৎসা সামগ্রী ও অসুস্থ মানুষদের পরিবহণ করা হচ্ছে। পবন হংস ২০ শে এপ্রিল পর্যন্ত ৬৫৩৭ কিলোমিটার আকাশপথ পাড়ি দিয়ে ১'৯০ টন পণ্য পরিবহন করেছে।


    
    কোভিড- ১৯ সংক্রান্ত চিকিৎসা সামগ্রী,টেস্টিং কিট,ব্যক্তিগত সুরক্ষা সরঞ্জাম,মাস্ক,গ্লাভস এবং এইচ এল এল ও আই সি এম আর এর নির্দিষ্ট সরঞ্জাম লাইফলাইন উড়ান পণ্য পরিষেবার জন্য ব্যবহার করা হচ্ছে। পাশাপাশি রাজ্য ও কেন্দ্র শাসিত অঞ্চল গুলি তাদের প্রয়োজনে এবং ডাক বিভাগও তাদের কাজে এই পরিষেবা ব্যবহার করছে।


    
    আভ্যন্তরীণ লাইফলাইন উড়ান পরিষেবার জন্য হাব এন্ড স্পোক মডেল ব্যবহার করা হচ্ছে। এই পরিষেবায় সব থেকে বেশি জোর দেওয়া হচ্ছে উত্তর পূর্ব অঞ্চল, ব দ্বীপ অঞ্চল এবং পাহাড়ি অঞ্চলের ওপর। ভারতীয় বিমান বাহিনী এবং এয়ার ইন্ডিয়া যৌথ ভাবে কাজ করছে জম্মু ও কাশ্মীর,লাদাখ,উত্তর পূর্ব অঞ্চল এবং ব দ্বীপ অঞ্চলে।


    
    হালকা ওজনের কিন্তু বেশী পরিমান বহন করা যায় এমন পণ্য যেমন মাস্ক,গ্লাভস সহ অন্যান্য সামগ্রী,বিমানের মালপত্র রাখার স্থানে তোলা হচ্ছে।পাশাপাশি যাত্রী আসনেও বিশেষ অনুমতি নিয়ে পণ্য নেওয়া হচ্ছে। প্রতিটি ক্ষেত্রেই সুরক্ষা ব্যবস্থার দিকে নজর রাখা হচ্ছে।


    
    লাইফলাইন উড়ান বিমানের পরিষেবা সংক্রান্ত যাবতীয় তথ্য জনগণ জানতে পারবেন https://esahaj.gov.in/lifeline_udan/public_info . পোর্টালে ক্লিক করলে।


    
    রাজ্য সরকার সহ ডি জি সি এ, এ এ আই, এ এ আই সি এল এ এস,এ আই এ এস এল,পি পি পি বিমানবন্দর, অসরকারি বাহক সংস্থা এবং গ্রাউন্ড স্টাফদের কাছ থেকে লাইফলাইন উড়ান পরিষেবা পূর্ণ সমর্থন পাচ্ছে বলে জানান হয়েছে।


    
    অভ্যন্তরীণ পণ্যবাহী পরিষেবার প্রদানকারী স্পাইস জেট,ব্লু ডার্ট এবং ইন্ডিগো বিমান সংস্থা বানিজ্যিক ভাবে পণ্য পরিবহন করছে। গত ২৪ শে মার্চ থেকে ২০শে এপ্রিল পর্যন্ত স্পাইস জেটের ৪৪৭টি বিমান,৬,৬৪,৬৭৫ কিলোমিটার আকাশপথ পাড়ি দিয়ে ৩,৫১৬ টন পণ্য পরিবহন করেছে। এর মধ্যে ১৪৩টি আন্তর্জাতিক বিমান রয়েছে। গত ২৫শে মার্চ থেকে ২০ শে এপ্রিল ২০২০ পর্যন্ত ব্লু ডার্ট বিমান সংস্থার ১৫২ টি আভ্যন্তরীণ পণ্যবাহী বিমান ১,৪৯,৩৩৩ কিলোমিটার আকাশপথ পাড়ি দিয়ে ২,৪০৭ টন পণ্য পরিবহন করেছে। অপরদিকে ইন্ডিগো বিমান সংস্থা গত ৩রা থেকে ২০ শে এপ্রিল ২০২০ পর্যন্ত ৩৩ টি পণ্যবাহী বিমানে ৩৭,১৬০ কিলোমিটার আকাশপথে ৬৬ টন মাল সরবরাহ করেছে।
    
    আন্তর্জাতিক ক্ষেত্রে পণ্য চলাচলের লক্ষ্যে পূর্ব এশিয়ার সঙ্গে একটি এয়ার ব্রিজ স্থাপন করা হয়েছে। এর মাধ্যমে কোভিড- ১৯ সংক্রমণ সংক্রান্ত পণ্য পরিবহন করা হচ্ছে। কবে,কোথা থেকে,কতো পণ্য নিয়ে আসা হয়েছে তা নিম্নে দেওয়া হলো:-


    
    (১) ০৪,০৪,২০২০ তারিখে সাংহাই থেকে ২১ টন।
    (২) ০৭,০৪,২০২০ তারিখে হংকং থেকে ৬ টন।
    (৩) ০৯,০৪,২০২০ তারিখে সাংহাই থেকে ২২ টন।
    (৪) ১০,০৪,২0২০ তারিখে সাংহাই থেকে ১৮ টন।
    (৫) ১১,০৪,২০২০ তারিখে সাংহাই থেকে ১৮ টন।
    (৬) ১২,০৪,২০২০ তারিখে সাংহাই থেকে ২৪ টন।
    (৭) ১৪,০৪,২০২০ তারিখে হংকং থেকে ১১ টন।
    (৮) ১৪,০৪,২০২০ তারিখে সাংহাই থেকে ২২ টন।
    (৯) ১৬,০৪,২০২০ তারিখে সাংহাই থেকে ২২ টন।
    (১০) ১৬,০৪,২০২০ তারিখে হংকং থেকে ১৭ টন।
    (১১) ১৬,০৪,২০২০ তারিখে সিওল থেকে ০৫ টন।
    (১২) ১৭,০৪,২০২০ তারিখে সাংহাই থেকে ২১ টন।
    (১৩) ১৮,০৪,২০২০ তারিখে সাংহাই থেকে ১৭ টন।
    (১৪) ১৮,০৪,২০২০ তারিখে সিওল থেকে ১৪ টন।
    (১৫) ১৮,০৪,২০২০ তারিখে গুয়াংজহু থেকে ০৪ টন।
    (১৬) ১৯,০৪,২০২০ তারিখে সাংহাই থেকে ১৯ টন।
    (১৭) ২০,০৪,২০২০ তারিখে সাংহাই থেকে ২৬ টন।


    
    মোট ২৮৭ টন পণ্য আমদানি করা হয়েছে।


    
    অন্য দেশগুলিতে প্রয়োজন অনুযায়ী অত্যাবশ্যক চিকিৎসা সামগ্রী সরবরাহ করতে এয়ার ইন্ডিয়া বিশেষ পণ্যবাহী বিমান পরিষেবা চালু করতে চলেছে।


    

    CG/PPM

    
    
    (Release ID: 1616833) Visitor Counter : 22
    
    
      Read this release in: Punjabi , Kannada , English , Urdu , Hindi , Marathi , Manipuri , Gujarati , Odia , Tamil , Telugu