      শ্রমওকর্মসংস্থানমন্ত্রক

      প্রতিরক্ষা মন্ত্রী শ্রী রাজনাথ সিং ভিডিও কনফারেন্সিংয়ের মাধ্যমে দেশের মধ্যে প্রথম ভ্রাম্যমাণ কোভিড-১৯ এর পরীক্ষাগারের সূচনা করেছেন
      Posted On: 23 APR 2020 6:46PM by PIB Kolkata


    নতুন দিল্লি, ২৩ এপ্রিল, ২০২০


    

    প্রতিরক্ষা মন্ত্রী শ্রী রাজনাথ সিং, আজ ভিডিও কনফারেন্সিং-এর মাধ্যমে দেশের প্রথম কোভিড – ১৯ নমুনা সংগ্রহকারী ভ্রাম্যমান পরীক্ষাগারের সূচনা করেন। এই পরীক্ষাগারের নাম " বিএসএল-৩ ভিআরডিএল ল্যাব"। এই ল্যাব এর উদ্বোধন উপলক্ষ্যে আয়োজিত অনুষ্ঠানে উপস্থিত ছিলেন শ্রম ও কর্মসংস্থান দপ্তরের স্বাধীন দায়িত্বপ্রাপ্ত প্রতিমন্ত্রী, শ্রী সন্তোষ কুমার গাঙ্গোয়ার, স্বরাষ্ট্র প্রতিমন্ত্রী শ্রী জি. কিষাণ রেড্ডি, তেলেঙ্গানা সরকারের দুই মন্ত্রী, শ্রী কে. টি. রামা রাও এবং শ্রী চামাকুরা মাল্লা রেড্ডি প্রমুখ।

    

    এই গবেষণাগারটি প্রতিরক্ষা মন্ত্রকের, প্রতিরক্ষা গবেষণা ও উন্নয়ন সংস্থা (ডিআরডিও) হায়দ্রাবাদের সনৎনগরের ইএসআইসি মেডিকেল কলেজ ও হাসপাতালের সঙ্গে যৌথভাবে তৈরি করেছে। ইন্ডিয়ান কাউন্সিল অফ মেডিকেল রিসার্চ এবং তেলেঙ্গানা সরকার, এই পরীক্ষাগারটি তৈরিতে অনুমতি দেয়।


    
    
    প্রতিরক্ষামন্ত্রী এই অনুষ্ঠানে জানান, ৬ মাসের বদলে মাত্র ১৫ দিনে এই গবেষণাগারটি তৈরি করা সম্ভব হয়েছে। এখানে প্রতিদিন, ১০০০টি নমুনা পরীক্ষা করা যাবে। এই গবেষণাগারে কোভস্যাক নমুনা সংগ্রহ পদ্ধতি ছাড়াও এয়ারোসল বক্স এবং স্যানিটাইজার রাখার ডাস্টবিন থাকছে। এখানে পিপিই, এন৯৫ এর সমতুল্য স্নোরকেল মাস্ক এবং ফেসশিল্ড রাখা থাকবে।


    
    অনুষ্ঠানে শ্রমমন্ত্রী শ্রী সন্তোষ কুমার গাঙ্গোয়ার জানান, করোনা ভাইরাসের বিরুদ্ধে লড়াইয়ে এই পরীক্ষাগার অত্যন্ত গুরুত্বপূর্ণ ভূমিকা পালন করবে।তিনি মন্ত্রকের আওতাধীন ইএসআইসি কর্তৃপক্ষের ভূমিকার প্রশংসা করেন।


    
    অনুষ্ঠানে স্বরাষ্ট্র প্রতিমন্ত্রী শ্রী জি কিশন রেড্ডি ডিআরডিওর বিজ্ঞানী এবং ইএসআইসি মেডিকেল কলেজ ও হাসপাতাল কর্মীদের ভূমিকার কথা উল্লেখ করেন।

    

    CG/CB/SS/SFS

    
    
    (Release ID: 1617677) Visitor Counter : 14
    
    
      Read this release in: Assamese , English , Urdu , Hindi , Punjabi , Gujarati , Odia , Tamil , Telugu