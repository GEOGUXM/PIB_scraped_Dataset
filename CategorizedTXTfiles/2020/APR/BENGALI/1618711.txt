      রেলমন্ত্রক

      কোভিড মোকাবিলায় ভারতীয় রেলওয়ের জরুরী সেল প্রতিদিন প্রায় ১৩০০০ প্রশ্নের উওর দিচ্ছে এবং অনুরোধ ও পরামর্শগুলি গ্রহণ করেছে
      Posted On: 27 APR 2020 2:30PM by PIB Kolkata


    নতুন দিল্লি ,২৭ এপ্রিল, ২০২০


    

    যাত্রী এবং সমস্ত বাণিজ্যিক গ্রাহকস্বার্থের দিকে তাকিয়ে জাতীয় সরবরাহ ব্যবস্থাপনা সুনিশ্চিত করতে ভারতীয় রেল সবরকমের ব্যবস্থা গ্রহণ করেছে। কোভিড-১৯ এর কারণে প্রথম ও দ্বিতীয় দফার লকডাউনের সময় যাত্রীবাহী ট্রেন চলাচল আপাতত বন্ধ রয়েছে। তবে গ্রাহক এবং সাধারণ মানুষের স্বার্থে রেলপথে পণ্যসামগ্রী সরবরাহ অব্যাহত রয়েছে। তাই লকডাউনের সময়ে মানুষের বিভিন্ন প্রশ্নের উওর দেওয়ার জন্য রেলের একটি ইউনিটের প্রয়োজনীয় হয়ে পড়েছিল। সে দিকে লক্ষ্য রেখে, কোভিড মোকাবিলায় ভারতীয় রেলওয়ে জরুরী সেল তৈরি করেছে।
    
    রেলওয়ের এই জরুরী সেল বিভিন্ন বিভাগ ও রেলওয়ে বোর্ডের প্রায় ৪০০ কর্মকর্তা ও কর্মচারীকে নিয়ে গঠন করা হয়েছে। লকডাউন চলাকালীন, ভারতীয় রেলের হেল্পলাইন ১৩৯ এবং ১৩৮নম্বর, সামাজিক যোগাযোগ মাধ্যম (বিশেষত ট্যুইটার), ইমেল ( Railmadad@rb.railnet.gov.in ) এবং সিপিজিআরএএমএস -এই পাঁচটি যোগাযোগ মাধ্যম থেকে পাওয়া প্রতিদিন প্রায় ১৩০০০ প্রশ্নের উওর দেওয়া হচ্ছে এবং অনুরোধ ও পরামর্শগুলি গ্রহণ করা হচ্ছে। এই সেলটি ২৪ ঘন্টায় কাজ করছে।
    
    লকডাউনের প্রথম চার সপ্তাহে রেলের হেল্পলাইন ১৩৯ নম্বরে আসা ২,৩০,০০০ এরও বেশি প্রশ্নের উত্তর দেওয়া হয়েছে। ১৩৮ এবং ১৩৯- নম্বরে আসা বেশির ভাগ প্রশ্নগুলি ট্রেন পরিষেবা শুরু করা, নিয়ম শিথিল এবং রিফান্ডের বিষয়ের ওপরে ছিল।
    
    একই সময়ে, রেলের হেল্পলাইন ১৩৮ নম্বরে ১,১০,০০০'র বেশি ফোন কল গ্রহণ করা হয়েছে। স্থানীয় ভাষায় পারদর্শী রেলওয়ে কর্মীদের দ্বারা এই ব্যবস্থাপনা পরিচালনা করা হয়েছে এবং যথাযথ উওর দেওয়া হয়েছে।
    
    লকডাউনের সময়ে, পার্সেল ভ্যানের মাধ্যমে চিকিৎসা সরঞ্জাম ও খাবারের মতো প্রয়োজনীয় সামগ্রী দ্রুত পরিবহণের ব্যবস্থা করা হয়েছে। ভারতীয় রেলওয়ে জনসাধারণের কাছ থেকে সময় মতো প্রাপ্ত পরামর্শগুলিকে অন্তর্ভুক্ত করেছে। যেসব মানুষ লকডাউনের জন্য জীবনদায়ী ওষুধ সংগ্রহ করতে পারেননি তাদের কাছে ঔষধ পৌঁছানোর ক্ষেত্রে গুরুত্বপূর্ণ ভূমিকা পালন করেছে রেল। একাধিক উপকৃত ব্যক্তি অনেক সময় ট্যুইটে তাঁদের অভিব্যক্তির কথা উল্লেখ করেছেন।


    

    CG/SS

    
    
    (Release ID: 1618711) Visitor Counter : 35
    
    
      Read this release in: Malayalam , English , Urdu , Marathi , Hindi , Assamese , Punjabi , Gujarati , Odia , Tamil , Telugu , Kannada