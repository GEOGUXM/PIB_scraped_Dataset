      স্বরাষ্ট্র মন্ত্রক

      ভারত-পাকিস্তান ও ভারত-বাংলাদেশ সীমান্ত নজরদারি নিয়ে বি এস এফ এর সাথে পর্যালোচনা বৈঠক করলেন স্বরাষ্ট্র মন্ত্রী
      
      কোভিড-১৯ নিয়ে সাধারণ মানুষকে সচেতন করার পাশাপাশি সীমান্ত দিয়ে অনুপ্রবেশ যাতে না ঘটে সে দিকে লক্ষ্য রাখুনঃ বি এস এফ কে নির্দেশ স্বরাষ্ট্র মন্ত্রী

      Posted On: 10 APR 2020 5:54PM by PIB Kolkata

    নয়াদিল্লি, ১০ এপ্রিল, ২০২০


    

    ভারত-পাকিস্তান ও ভারত-বাংলাদেশ সীমান্তে নজরদারি নিয়ে বি এস এফ কম্যান্ড ও সেক্টর হেডকোয়াটার্স এর সাথে কেন্দ্রীয় স্বরাষ্ট্র মন্ত্রী শ্রী অমিত শাহ ভিডিও কনফারেন্সের মাধ্যমে গতকাল এক পর্যালোচনা বৈঠক করেছেন।


    
    ​ সীমান্ত দিয়ে অনুপ্রবেশ যাতে না ঘটে সেইজন্য নজরদারি আরও জোরদার করার জন্য স্বরাষ্ট্র মন্ত্রী নির্দেশ দেন। বিশেষ করে যে সমস্ত অঞ্চলে বেড়া দেওয়া নেই সেই সমস্ত জায়গায় এই নজরদারি বাড়াতে বলা হয়েছে।


    
    সীমান্ত এলাকার কৃষিজীবীদের কোভিড-১৯ নিয়ে সচেতন করা এবং তার পাশাপাশি এই রোগ প্রতিহত করার জন্য কি ধরণের ব্যবস্থা নিতে হবে যাতে ওই সমস্ত এলাকাতে তা ছড়িয়ে না পড়ে তাও বি এস এফ কে প্রচার করতে বলা হয়েছে। সীমান্তে বসবাসকারী মানুষজন ভুল করে যাতে সীমান্ত পার না হয়ে যায় জেলা প্রশাসনের সাথে সহযোগিতায় সেদিকেও নজর রাখতে বলা হয়েছে।


    
    কোভিড-১৯ অতিমারির সময় বি এস এফ যে ভূমিকা নিয়েছে তিনি তার প্রশংসা করেন।


    
    ​বৈঠকে অন্যান্যদের মধ্যে হাজির ছিলেন কেন্দ্রীয়স্বরাষ্ট্র প্রতিমন্ত্রী শ্রী জি কিষান রেড্ডি ও শ্রী নিত্যানন্দ রাই, কেন্দ্রীয়স্বরাষ্ট্র সচিব, সচিব (সীমান্ত ব্যবস্থাপনা) এবং বি এস এফ এর ডি জি।


    

    CG/SDG

    
    
    (Release ID: 1613114) Visitor Counter : 20
    
    
      Read this release in: Punjabi , English , Urdu , Marathi , Hindi , Assamese , Gujarati , Odia , Tamil , Telugu , Kannada , Malayalam