      রেলমন্ত্রক

      ২৮ মার্চ থেকে সাড়ে ৮ লক্ষের বেশি মিল তথা রান্না করার খাবার দুঃস্থ মানুষদের মধ্যে বন্টনের মাধ্যমে রেলের সামাজিক দায়বদ্ধতা পালন
      Posted On: 09 APR 2020 3:07PM by PIB Kolkata


    নতুনদিল্লি, ৯ এপ্রিল, ২০২০


    

    ভারতীয় রেল, কোভিড–১৯ মহামারীর সংক্রমণ আটকাতে লকডাউন বা প্রতিরোধ মূলক নিয়ন্ত্রণ ব্যবস্থা চালু করার পর দুঃস্থ মানুষদের কাগজের প্লেটে দুপুরবেলা এবং রাত্রিবেলা প্যাকেটে খাদ্য বন্টন করেছে। সামাজিক দায়বদ্ধতার বিষয়টি বিবেচনা করে রেল, আইআরসিটিসি-র রান্নাঘর, আরপিএফ-এর সম্পদ এবং এনজিও-র অনুদান ব্যবহার করে দরিদ্র, দুঃস্থ, ভিক্ষুক, শিশু, মালবাহক, পরিযায়ী শ্রমিক, আটকে পড়া মানুষ সহ যারাই রেল স্টেশনে অথবা তার আশে-পাশের জায়গায় এসেছেন, তাদের সবার খাবার ব্যবস্থা করেছে।


    
    রেল, এবং শিল্প ও বাণিজ্য মন্ত্রী শ্রী পীযুষ গোয়েল, আগেই রেলকে, তাদের এলাকা এবং রেলস্টেশনের বাইরে জেলাপ্রশাসন এবং অসরকারী সংগঠনগুলির সঙ্গে আলোচনা করে দুঃস্থ মানুষদের খাবার ব্যবস্থা করার পরামর্শ দিয়েছিলেন।


    
    আরপিএফ, জিআরপি, বিভিন্ন রেলের বাণিজ্যিক দপ্তর, রাজ্য সরকার এবং অসরকারী সংগঠনগুলির সাহায্যে দুঃস্থ মানুষদের খাবার দেবার সময় স্বাস্থ্যবিধি এবং সামাজিক ব্যবধান বজায় রাখা হচ্ছে। বিভিন্ন রেলের জেনারেল ম্যানেজার এবং ডিআরএম-রা আইআরসিটিসির আধিকারিকদের সঙ্গে একাজে সমন্বয় বজায় রেখে চলেছেন।


    
    ২৮ মার্চ থেকে নতুন দিল্লী, ব্যাঙ্গালোর, হুবলি, মুম্বাই সেন্ট্রাল, আমেদাবাদ, ভূসাওয়াল, হাওড়া, পাটনা, গোয়া, রাঁচি, কাটিহার, দীনদয়াল উপাধ্যায় নগর, বালাসোর, বিজয়ওয়াড়া, খুরদা, কাটপাডি, তিরুচিরাপল্লী, ধানবাদ, গুয়াহাটি, সমস্তিপুর, প্রয়াগরাজ, ইটারসি, বিশাখাপত্তনম, চেন্ডালপাটু, পুণে, হাজিপুর, রায়পুর এবং টাটানগরে আইআরসিটিসির রান্নাঘরগুলি থেকে এপর্যন্ত ৮ লক্ষ ৫০ হাজার মিল তথা খাবার বন্টন করা হয়েছে। আইআরসিটিসি, ৬ লক্ষেরও বেশি মিল বন্টন করেছে। আরপিএফ, তার সম্পদ ব্যবহার করে প্রায় ২ লক্ষ মিল বা খাবার বন্টন করেছে। বিভিন্ন অসরকারী সংগঠন রেলকে দেড় লক্ষ মিল অনুদান হিসাবে দিয়েছে।


    
    পিএম কেয়ার্স তহবিলে আইআরসিটিসি, ২০ কোটি টাকা জমা দিয়েছে, এরমধ্যে কর্পোরেট সামাজিক দায়বদ্ধতার খাতে যে তহবিল রয়েছে, সেখান থেকে ৮ কোটি টাকা এবং ১২ কোটি টাকা তাঁরা অনুদান হিসাবে দিয়েছেন।


    

    CG/CB

    
    
    (Release ID: 1612569) Visitor Counter : 21
    
    
      Read this release in: English , Urdu , Hindi , Marathi , Manipuri , Assamese , Punjabi , Gujarati , Odia , Tamil , Telugu , Kannada , Malayalam