      পর্যটনমন্ত্রক

      কেন্দ্রীয় পর্যটন মন্ত্রক আজ 'দেখো আপনা দেশ' দ্বিতীয় ওয়েব ভিত্তিক সেমিনার বা ওয়েবিনারের আয়োজন করেছিল
      Posted On: 16 APR 2020 4:43PM by PIB Kolkata


    নতুন দিল্লি, ১৬ এপ্রিল, ২০২০


    

    
    কেন্দ্রীয় পর্যটন মন্ত্রক 'দেখো আপনা দেশ' থিমের আওতায় একগুচ্ছ ওয়েব ভিত্তিক সেমিনার বা ওয়েবিনারের আয়োজন করেছে। ভারতীয়দের নিজেদের দেশ সম্পর্কে জানার বিষয়ে উৎসাহদান এবং পর্যটন ক্ষেত্রের বিভিন্ন দিক নিয়ে শিক্ষার্থী, সাধারণ মানুষের জ্ঞান বৃদ্ধির লক্ষ্যে এই উদ্যোগ নেওয়া হয়েছে।
    
    আজ যে ওয়েব ভিত্তিক সেমিনার বা ওয়েবিনারের আয়োজন করা হয়েছিল তা হল - "কলকাতা -সংস্কৃতির মিলন স্থল"। এতে অংশ নেন ইফতেখার আহসান, ঋত্বিক ঘোষ এবং ক্যালকাটা ওয়াকের অনির্বাণ দত্ত। কলকাতার ওপর আয়োজিত এই ওয়েবিনারে কলকাতার উন্নয়নে বিভিন্ন সম্প্রদায়ের অবদান সম্পর্কে একটি আকর্ষণীয় অন্তর্নিহিত ভাব তুলে ধরা হয়েছিল।
    
    এই ওয়েবিনারের যথেষ্ট সাড়া পাওয়া যায়।২৭০০ জন এতে অংশ নেন। তবে শেষ পর্যন্ত ১৮০০জন এতে যোগ দেন।
    
    ১৮ এপ্রিল বিশ্বঐতিহ্য দিবস উপলক্ষে দুটি ওয়েবিনারে আয়োজন করা হয়েছে। সকাল ১১টা থেকে দুপুর ১২টা পর্যন্ত চলবে প্রথম অধিবেশন এই অধিবেশনের থিম ‘মমলাপুরামের স্মৃতিসৌধ - প্রস্তরখণ্ডে খোদাই করা গল্প’। দ্বিতীয় অধিবেশনটি দুপুর ১২টা থেকে ১টা পর্যন্ত। এই পর্বের থিম হল " বিশ্বঐতিহ্য দিবস এবং হুমায়ুন সমাধিতে সুস্থায়ী উন্নয়ন "। এর ওপর বক্তব্য রাখবেন আগা খান ট্রাস্ট ফর কালচারের সিইও রতিশ নন্দ।
    
    
    এই ওয়েবিনার সিরিজগুলির মাধ্যমে দেশের সংস্কৃতি এবং ঐতিহ্য সম্পর্কে গভীর এবং বিস্তারের তথ্য তুলে ধরা হচ্ছে। প্রথম ওয়েবিনারটি গত ১৪ এপ্রিল অনুষ্ঠিত হয়েছিল। ওয়েবিনারটির নাম ছিল "সিটি অফ সিটিস-দিল্লির ব্যক্তিগত ডায়েরি"।
    
    'দেখো আপনা দেশ' ওয়েবিনার সিরিজগুলি সম্পর্কে বিস্তারিত তথ্য কেন্দ্রীয় পর্যটন মন্ত্রকের "ইনক্রেডিবেল ইনন্ডিয়া"র সোস্যাল মিডিয়া পেজ' এ পাওয়া যাবে।

    

    CG/SS

    
    
    (Release ID: 1615328) Visitor Counter : 4
    
    
      Read this release in: Tamil , Assamese , English , Urdu , Hindi , Punjabi , Gujarati , Telugu , Kannada