      অর্থমন্ত্রক

      কোভিড-১৯ মহামারী জনিত পরিস্থিতিতে করদাতাদের সাহায্যার্থে কেন্দ্রীয় প্রত্যক্ষ কর পর্ষদ ( সিবিডিটি) ১০.২ লক্ষ করদাতার এক সপ্তাহে মোট ৪,২৫০ কোটি আয়কর রিফান্ডের টাকা ফেরত দিয়েছে
      Posted On: 15 APR 2020 5:42PM by PIB Kolkata


    নতুন দিল্লি, ১৫ এপ্রিল, ২০২০


    

    
    কোভিড-১৯ মহামারী জনিত পরিস্থিতিতে করদাতাদের সাহায্যার্থে গত ৮ এপ্রিল সরকার করদাতাদের বকেয়া প্রাপ্য ৫ লক্ষ টাকা পর্যন্ত আয়কর রিফান্ডের টাকা ফেরত দেওয়ার সিদ্ধান্ত নেয়। সেই প্রেক্ষিতে কেন্দ্রীয় প্রত্যক্ষ কর পর্ষদ (সিবিডিটি) জানিয়েছে ১৪ এপ্রিল পর্যন্ত ১০.২ লক্ষ করদাতার বকেয়া প্রায় মোট ৪,২৫০ কোটি আয়কর রিফান্ডের টাকা ফেরত দেওয়া হয়েছে যা ২০১৯-২০ অর্থ বর্ষে চলতি বছরের ৩১ মার্চ পর্যন্ত ২.৫০ কোটি আয়কর রিফান্ডের দাবির প্রেক্ষিতে ফেরত দেওয়া ১.৮৪ লক্ষ কোটি টাকার অতিরিক্ত।


    
    
    সিবিডিটি আরও জানিয়েছে যে এই সপ্তাহে প্রায় ১.৭৫ লক্ষ করদাতার টাকা রিফান্ডের প্রক্রিয়া শুরু হয়েছে।


    
    ৫-৭ দিনে সরাসরি করদাতার ব্যাংঙ্ক অ্যাকাউন্টে সেই টাকা জমা হয়ে যাবে। তবে, প্রায় ১.৭৪ লক্ষ করদাতা তাদের প্রাপ্য আয়কর রিফান্ডের অর্থ থেকে কেন অতিরিক্ত টাকা দাবি করেছেন, সে বিষয়ে উওর জানানোর জন্য ৭ দিনের সময় বেঁধে দিয়ে একটি ইমেল পাঠানো হয়েছে, যাতে তাঁরাও সুষ্ঠুভাবে প্রাপ্য অর্থ ফেরত পান।


    
    
    সিবিডিটি জানিয়েছে যে, করদাতাদেরস্বার্থেই এই ধরনের ইমেল পাঠানো হয়েছে। সিবিডিটি করদাতাদের ইমেলটি পরীক্ষা করে এবং তাদের ই-ফাইলিং অ্যাকাউন্ট লগইন করার জন্য অনুরোধ করেছে, যাতে অবিলম্বে তারা আয়কর বিভাগকে প্রতিক্রিয়া জানাতে পারে।


    
    
    সিবিডিটি আরও বলেছে যে, সোসাল মিডিয়া সহ কয়েকটি গণমাধ্যম ৭ দিনের সময় বেঁধে দিয়ে সিবিডিটির কম্পিউটারাইজড ইমেল পাঠানোর বিষয়ে প্রশ্ন তুলেছে বলে লক্ষ্য করা গেছে। এ বিষয়ে সিবিডিটি জানিয়েছে করদাতাদের সঙ্গে যোগাযোগ রাখার এটি নিয়মিত প্রক্রিয়া। এ ক্ষেত্রে করদাতার প্রতিক্রিয়া দ্রুত আয়কর বিভাগে জমা পড়লে আয়কর রিফান্ড প্রক্রিয়া দ্রুত করা সম্ভব হবে।


    

    CG/SS

    
    
    (Release ID: 1615040) Visitor Counter : 18
    
    
      Read this release in: English , Urdu , Marathi , Hindi , Assamese , Punjabi , Gujarati , Odia , Tamil , Telugu , Kannada , Malayalam