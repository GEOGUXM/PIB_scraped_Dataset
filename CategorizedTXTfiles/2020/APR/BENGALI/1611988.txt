      আবাসনএবংশহরাঞ্চলেরদারিদ্র্যদূরীকরণমন্ত্রক

      কোভিড-১৯:- স্মার্ট সিটি শহরাঞ্চলের স্থানীয় প্রশাসন চিকিৎসকদের সঙ্গে জোটবদ্ধ হয়ে পরিষেবা দিচ্ছে
      Posted On: 07 APR 2020 1:57PM by PIB Kolkata


    নতুনদিল্লি, ৭ এপ্রিল, ২০২০


    

    
    স্মার্ট সিটিগুলিতে কোভিড-১৯ এ কেউ সংক্রমিত হলে তার প্রতি খেয়াল রাখার জন্য জেলা প্রশাসন, জেলা পুলিশ ও স্থানীয় প্রশাসন একযোগে কাজ করছে। স্মার্ট সিটির পরিকাঠামো ব্যবহারের মাধ্যমে নির্দিষ্ট লক্ষ্যে নানা ব্যবস্থা নেওয়া হয়েছে। এই সব শহরগুলিতে ভবিষ্যৎ পরিকল্পনা হিসেবে সংক্রমিত অঞ্চলে, নাগরিকদের চলাচল ও সংক্রমিতদের স্বাস্থ্যর বিষয়ে সর্বশেষ তথ্য পর্যালোচনা করা হচ্ছে।
    
    নগরিকদের সামাজিক ব্যবধান বজায় রাখার পাশাপাশি টেলিমেডিসিন ব্যবহার করা হচ্ছে। প্রযুক্তির এই সব ব্যবস্থাপনার মাধ্যমে স্বাস্থ্য ও পরিবার কল্যাণ মন্ত্রক, নীতি আয়োগ ও ইন্ডিয়ান মেডিক্যাল কাউন্সিলের নীতি নির্দেশিকা মেনে নিবন্ধিকৃত চিকিৎসকরা অনলাইনের মাধ্যমে চিকিৎসা পরিষেবা দিচ্ছেন। চিকিৎসার জন্য নাগরিকদের সশরীরে ডাক্তারের চেম্বারে যেতে হচ্ছে না । তাঁরা টেলিফোন, ভিডিও কল, চ্যাট, ছবি পাঠিয়ে, মেসেজ করে বা মেলের মাধ্যমে চিকিৎসকের পরামর্শ পাচ্ছেন । এর ফলে কোভিড-১৯ ভাইরাসের সংক্রমণ আটকান সম্ভব হবে।

    

    
    কয়েকটি স্মার্ট সিটির উদ্যোগঃ-


    
    মধ্যপ্রদেশের ভূপাল ও উজ্জ্বয়িনীতে ইন্টিগ্রেটেড কম্যান্ড এন্ড কন্ট্রোল সেন্টার – আইসিসিসি-র মাধ্যমে ১০৪ নিঃশুল্ক নম্বর ব্যবহার করে মেডিক্যাল অফিসারদের সঙ্গে যোগাযোগ করা যাচ্ছে। উজ্জ্বয়িনীতে চল্লিশটি মেডিক্যাল ভ্যান চিকিৎসকদের প্রেশক্রিপশন অনুযায়ী রোগীদের কাছে ওষুধ পৌঁছে দিচ্ছে।


    
    জব্বলপুরে আইসিসির সঙ্গে র্যাপিড রেসপন্স টিম ও মোবাইল অ্যাকশন ইউনিট এই সমন্বয়ের কাজ করছে। এছাড়া +৯১৭২২২৯৬৭৬০৫ –এই হোয়াটস অ্যাপ নম্বরের মাধ্যমেও চিকিৎসা পরিষেবা দেওয়া হচ্ছে।


    
    গোয়ালিয়রে আইসিসিসি-তে সবসময়ের জন্য চিকিৎসকরা নাগরিকদের নানা প্রশ্নের উত্তর দিচ্ছেন। এই ভাবেই কোভিড-১৯ এর বিষয়ে কোন আতঙ্ক যেন না তৈরি হয় সেই উদ্দেশে কাজ হচ্ছে।


    
    সাতনা এবং সাগরে আইসিসিসি-তে চিকিৎসকরা ভিডিও কনফারেন্স ও টেলিফোনের মাধ্যমে নাগরিকদের প্রয়োজনীয় পরামর্শ দিচ্ছেন।


    
    উত্তর প্রদেশের কানপুর স্মার্ট সিটিতে আইসিসিসি-পক্ষ থেকে চিকিৎসা পরিষেবার ওপর নজর রাখা হচ্ছে। ৮৪২৯৫২৫৮০১ এই নম্বরের মাধ্যমে ভিডিও কল করে নাগরিকরা টেলিমেডিসিনের সুবিধে গ্রহণ করছেন। আলিগড়ে আইসিসিসি-তে সকাল ১১টা থেকে বেলা ২টো পর্যন্ত ও বিকেল ৫টা থেকে রাত ৮টা পর্যন্ত ভিডিও কনফারেন্সিং এর মাধ্যমে চিকিৎসকরা রোগীদের পরামর্শ দিচ্ছেন। বারাণসীতেও ভিডিও কনফারেন্সের মাধ্যমে চিকিৎসা পরিষেবা দেওয়া হচ্ছে।


    
    মহারাষ্ট্রের নাগপুরে পুরসভা একটি অ্যাপ চালু করেছে। এই অ্যাপের মাধ্যমে যাঁদের কাশি , জ্বর, শ্বাসকষ্ট রয়েছে, তাঁদের পরামর্শ দেওয়া হচ্ছে। কারো করোনা ভাইরাসের লক্ষণ দেখা দিলেই পরবর্তী পদক্ষেপের জন্য মোবাইল অ্যাপের মাধ্যমে যোগাযোগ করা হচ্ছে।


    
    কর্ণাটকের ম্যাঙ্গালুরুতে ১০৭৭- এই হেল্প লাইন নম্বরের মাধ্যমে যারা সেলফ কোয়ারেন্টাইনে রয়েছেন, তাঁদের টেলি মেডিসিনের সুবিধে দেওয়া হচ্ছে। পুরসভা, পুলিশ ও চিকিৎসকদের সঙ্গে নাগরিকরা টেলিফোনে যোগাযোগ রেখে চলেছেন।


    
    তামিলনাডুর চেন্নাই-এর আইসিসিসি-র ২৫ জন চিকিৎসক কোয়ারেন্টাইনে থাকা ২৫০ জন রোগীর সঙ্গে সবসময় যোগাযোগ রেখে চলেছেন। ভেলোরে সংক্রমিত হতে পারেন, এই আশংকায় থাকা ১১৮ জনকেস্বাস্থ্য পরিষেবার সঙ্গে যুক্ত বিশেষজ্ঞরা পরামর্শ দিচ্ছেন।


    
    গুজরাটের গান্ধীনগরে বিশেষজ্ঞ চিকিৎসকদের একটি দল হোল কোয়ারেন্টাইনে থাকা রোগীদের ভিডিও কনফারেন্সের মাধ্যমে যোগাযোগ রেখে চলেছেন। গান্ধীনগর পুরসভার ওয়েবসাইটে বিভিন্ন অঞ্চলের মুদির দোকানের ফোন নম্বর দেওয়া রয়েছে।


    
    রাজস্থানের কোটা স্মার্ট সিটিতে ডিজিট্যাল ব্যবস্থায় চিকিৎসকদের সঙ্গে পরামর্শ করা হচ্ছে। এছাড়া স্থানীয় ওষুধের দোকানগুলির সঙ্গেও অনলাইনে যোগাযোগ করা যাচ্ছে।


    
    পশ্চিমবঙ্গের কলকাতার নিউটাউনে স্কাইপের মাধ্যমে একটি টেলি মেডিসিন কেন্দ্র গড়ে তোলা হয়েছে।


    

    CG/CB

    
    
    (Release ID: 1611988) Visitor Counter : 20
    
    
      Read this release in: Telugu , English , Kannada , Urdu , Marathi , Hindi , Assamese , Manipuri , Punjabi , Gujarati , Tamil