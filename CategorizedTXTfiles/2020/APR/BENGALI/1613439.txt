      বিজ্ঞানওপ্রযুক্তিমন্ত্রক

      গুয়াহাটির এনআইপিইআর কোভিড-১৯ মোকাবিলায় উদ্ভাবনী থ্রিডি প্রোডাক্ট আবিষ্কার করলো
      Posted On: 11 APR 2020 12:30PM by PIB Kolkata


    নয়াদিল্লি, ১১ এপ্রিল, ২০২০


    

    গুয়াহাটির ন্যাশনাল ইন্সটিটিউট অফ ফার্মাসিউটিক্যাল এডুকেশন অ্যান্ড রিসার্চ (এনআইপিইআর) – এর গবেষকরা কোভিড-১৯ মহামারী সংক্রমণের মোকাবিলায় দুটি সৃজনশীল সামগ্রী উৎপাদন করেছে। এই প্রতিষ্ঠানের গবেষকরা থ্রিডি প্রিন্টেড হ্যান্ডস্ ফ্রি নকশা আবিষ্কার করেছে, যার সাহায্যে বন্ধ দরজা, জানালা, ড্রয়ার, রেফ্রিজরেটরের হাতল, এলিভেটরের স্যুইচ, ল্যাপটপ বা ল্যাপটপের কি বোর্ড, এমনকি বিদ্যুতের স্যুইচ অন বা অফ করার ক্ষেত্রে এই উদ্ভাবনী প্রোডাক্টটি ব্যবহার করা যাবে। উল্লেখ করা যেতে পারে, বাড়িতে দরজা, জানালা, স্যুইচ, ড্রয়ার, রেফ্রিজারেটরের হাতল প্রভৃতি সরঞ্জামে সবচেয়ে বেশি জীবাণুর সংক্রমণ ঘটে। তাই, বর্তমান মহামারীর প্রেক্ষিতে প্রতিষ্ঠানের উদ্ভাবিত এই সামগ্রীটি সংক্রমণ রোধে গুরুত্বপূর্ণ ভূমিকা পালন করতে পারে। এই প্রতিষ্ঠান নোভেল করোনা ভাইরাস সংক্রমণ নিয়ন্ত্রণে একটি থ্রিডি প্রিন্টেড অ্যান্টি মাইক্রো বায়াল ফেস শিল্ড আবিষ্কার করেছে। কিভাবে ভাইরাস এক মানুষের থেকে অন্য মানুষের দেহে ছড়ায় তার ওপর খুঁটিনাটি সমীক্ষা চালিয়ে এই ফেস শিল্ড আবিষ্কার করা হয়েছে। আবিষ্কৃত এই ফেস শিল্ডটি অত্যন্ত কম খরচে তৈরি করা সম্ভব। সহজের ব্যবহারের পাশাপাশি, ভাইরাস প্রতিরোধী ঐ মুখাবরণটি সহজে ভেঙ্গে যাবে না। এমনকি, সহজে পরিষ্কার করাও সম্ভব।


    
    প্রতিষ্ঠানের নির্দেশক ইউএসএম মূর্তি জানিয়েছেন, থ্রিডি প্রিন্টেড হ্যান্ড ফ্রি সামগ্রীটি প্রোটোটাইপ পদ্ধতিতে নক্শা বানানো হয়েছে। এর ফলে, এটি অনেক বেশি ব্যবহার-বান্ধব, সহজে পরিষ্কারযোগ্য ও জীবাণু মুক্ত সামগ্রী হয়ে উঠেছে।


    

    CG/BD/SB

    
    
    (Release ID: 1613439) Visitor Counter : 11
    
    
      Read this release in: English , Urdu , Hindi , Marathi , Assamese , Punjabi , Gujarati , Odia , Tamil , Telugu , Kannada