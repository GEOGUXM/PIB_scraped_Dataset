      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 12 APR 2020 7:00PM by PIB Kolkata


    নয়াদিল্লি, ১২ এপ্রিল, ২০২০


    

    কোভিড-১৯ সংক্রান্ত স্বাস্থ্য ও পরিবার কল্যাণ মন্ত্রকের সর্বশেষ তথ্য
    
    দেশে গতকাল থেকে কোভিড-১৯ এ আরও ৯০৯ জনের আক্রান্ত হওয়ার ঘটনা ঘটেছে। সুস্থ হওয়ার পর ৭১৬ জনকে ছেড়ে দেওয়া হয়েছে। দেশে এপর্যন্ত মৃত্যু হয়েছে ২৭৩ জনের। সরকার প্রাথমিক চিকিৎসা পরিকাঠামো আরও বৃদ্ধির ওপর গুরুত্ব দিচ্ছে। হাসপাতাল, আইসোলেশন শয্যা, আইসিইউ বেড এবং কোয়ারেন্টাইনের সুযোগ-সুবিধাও বাড়ানো হচ্ছে। কোভিড-১৯ এ আক্রান্ত রোগীদের চিকিৎসা পরিষেবা দেওয়ার জন্য দেশে নির্দিষ্ট হাসপাতালের সংখ্যা বাড়ানো হচ্ছে। সরকারি হাসপাতালগুলির পাশাপাশি, বেসরকারি হাসপাতাল, রাষ্ট্রায়ত্ত ক্ষেত্র, সেনা হাসপাতাল এবং ভারতীয় রেলের পক্ষ থেকে হাসপাতাল সুবিধা গড়ে তুলে সার্বিক প্রয়াস চালানো হচ্ছে।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613669 – এই লিঙ্কে ক্লিক করুন।
    
    ত্রাণ শিবিরগুলিতে থাকা প্রবাসী শ্রমিকদের কল্যাণে সুপ্রিম কোর্টের নির্দেশ মেনে চলার জন্য রাজ্য ও কেন্দ্রশাসিত অঞ্চলগুলিকে চিঠি স্বরাষ্ট্র মন্ত্রকের
    
    দেশের বিভিন্ন অংশে অস্থায়ী ত্রাণ শিবিরগুলিতে থাকা প্রবাসী শ্রমিকদের কল্যাণে মহামান্য সুপ্রিম কোর্টের নির্দেশের প্রেক্ষিতে স্বরাষ্ট্র মন্ত্রক সমস্ত রাজ্য ও কেন্দ্রশাসিত অঞ্চলকে আদালতের এই নির্দেশ মেনে চলার জন্য প্রয়োজনীয় পদক্ষেপ নিতে চিঠি দিয়েছে। চিঠিতে কোভিড-১৯ মোকাবিলায় লকডাউন সম্পর্কিত ব্যবস্থাগুলি কার্যকরভাবে বলবৎ করতে বলা হয়েছে ।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613624 – এই লিঙ্কে ক্লিক করুন।
    
    কোভিড-১৯ মোকাবিলার সঙ্গে যুক্ত চিকিৎসক ও স্বাস্থ্য কর্মীদের প্রয়োজনীয় পুলিশ নিরাপত্তা দিতে রাজ্য ও কেন্দ্রশাসিত অঞ্চলগুলিকে স্বরাষ্ট্র মন্ত্রকের নির্দেশ
    
    চিকিৎসক ও স্বাস্থ্য কর্মীদের বিভিন্নভাবে হয়রানির ঘটনার প্রেক্ষিতে কেন্দ্রীয় স্বরাষ্ট্র মন্ত্রক কোভিড-১৯ চিকিৎসা পরিষেবার সঙ্গে যুক্ত চিকিৎসক ও স্বাস্থ্য কর্মীদের প্রয়োজনীয় পুলিশি নিরাপত্তা প্রদানের বিষয়টি সুনিশ্চিত করতে রাজ্য ও কেন্দ্রশাসিত অঞ্চলগুলিকে নির্দেশ দিয়েছে।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613432 – এই লিঙ্কে ক্লিক করুন।
    
    প্রধানমন্ত্রী উজ্জ্বলা যোজনার প্রায় ৮৫ লক্ষ সুফলভোগী চলতি মাসে রান্নার গ্যাস সিলিন্ডার পেয়েছেন; কোভিড-১৯ মোকাবিলায় দেশের প্রয়াসে সহায়তা দিতে রান্নার গ্যাস সিলিন্ডার সরবারহের সঙ্গে যুক্ত কর্মীরা অক্লান্ত পরিশ্রম করে চলেছেন
    
    কোভিড-১৯ মহামারীর প্রেক্ষিতে প্রধানমন্ত্রী গরিব কল্যাণ যোজনার আওতায় কেন্দ্রীয় সরকার দরিদ্রদের কল্যাণে কিছু উদ্যোগের কথা ঘোষণা করেছে। এই যোজনার আওতায় উজ্জ্বলা সুফলভোগীদের এপ্রিল থেকে জুন মাস পর্যন্ত বিনামূল্যে রান্নার গ্যাস সিলিন্ডার সরবরাহ করা হবে। আজ পর্যন্ত সুফলভোগীরা ১ কোটি ২৬ লক্ষ গ্যাস সিলিন্ডার বুক করেছেন। এর মধ্যে ৮৫ লক্ষ সিলিন্ডার সরবরাহ করা হয়েছে।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613563 – এই লিঙ্কে
    ক্লিক করুন।
    
    লকডাউন চলাকালীন সময়ে কৃষি ও সহযোগী ক্ষেত্রের সুবিধার্থে কৃষি ও কৃষক কল্যাণ দপ্তরের একাধিক উদ্যোগ
    
    লকডাউন চলাকালীন সময়ে কৃষক ও কৃষি কাজের স্বার্থে কৃষি ও কৃষক কল্যাণ দপ্তর একাধিক ব্যবস্থা নিচ্ছে।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613393 – এই লিঙ্কে ক্লিক করুন।
    
    কোভিড-১৯ সংক্রান্ত কাজকর্মের ক্ষেত্রে কর্পোরেট সামাজিক দায়বদ্ধতা তহবিলের খরচ সম্পর্কে কর্পোরেট বিষয়ক মন্ত্রকের প্রায়শই জিজ্ঞাস্য কিছু প্রশ্ন
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613404 – এই লিঙ্কে ক্লিক করুন।
    
    করোনা ভাইরাসের বিরুদ্ধে লড়াইয়ে ভারতীয় বিমান বাহিনীর সাহায্য
    
    অত্যাবশ্যক চিকিৎসা সামগ্রী ও রেশন বিভিন্ন রাজ্যের নির্দিষ্ট জায়গাগুলিতে সময় মতো পৌঁছে দেওয়ার চেষ্টা চালানো হচ্ছে। এর উদ্দেশ্য হ’ল – সংশ্লিষ্ট রাজ্য সরকার ও সহায়তাদানে এগিয়ে আসা সংস্থাগুলিকে কোভিড-১৯ মোকাবিলার কাজে আরও সহায়তা যোগানো।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613372 – এই লিঙ্কে ক্লিক করুন।
    
    ভারতীয় নৌ-বাহিনী পোর্ট ব্লেয়ারে কোভিড-১৯ মোকাবিলায় সাহায্য করছে
    
    কোভিড-১৯ সঙ্কটকালে আর্ত মানুষের কাছে পৌঁছে যাওয়ার লক্ষ্যে নৌ-সেনাঘাঁটি উৎকর্ষ এবং মেটিরিয়াল অর্গানাইজেশন পোর্ট ব্লেয়ারে খাদ্য বিতরণের কাজ শুরু করেছে। নৌ-সেনাঘাঁটি উৎকর্ষ এই সেনাঘাঁটির পরিকাঠামো উন্নয়নের কাজে যুক্ত ১৫৫ জন শ্রমিকের জন্য খাদ্য বিতরণ শিবিরের আয়োজন করেছে। বর্তমানে এই শ্রমিকরা সেনাঘাঁটির কাছে রয়েছেন।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613524 – এই লিঙ্কে ক্লিক করুন।
    
    প্রধানমন্ত্রী জনঔষধি কেন্দ্রের মানুষ করোনা সেনানী হিসাবে কাজ করছেন
    
    কেন্দ্রীয় সার ও রসায়ন প্রতিমন্ত্রী শ্রী মনসুখ মান্ডভিয়া বলেছেন, প্রধানমন্ত্রী জনঔষধি কেন্দ্রের সঙ্গে যুক্ত মানুষ বর্তমান জটিল পরিস্থিতিতেও করোনা সেনানী হিসাবে কাজ করে চলেছেন এবং দেশের সেবা করছেন।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613630 – এই লিঙ্কে ক্লিক করুন।
    
    কেন্দ্রীয় মানবসম্পদ উন্নয়ন মন্ত্রী শ্রী রমেশ পোখরিয়াল ‘নিশাঙ্ক’ ‘যুক্তি’ ওয়েবপোর্টালের সূচনা করলেন
    
    কেন্দ্রীয় মানবসম্পদ উন্নয়ন মন্ত্রী শ্রী রমেশ পোখরিয়াল ‘নিশাঙ্ক’ আজ নতুন দিল্লিতে মন্ত্রকের বিভিন্ন প্রয়াস ও উদ্যোগের ওপর নজর রাখতে এক অভিনব পোর্টাল ও ড্যাশবোর্ড ‘যুক্তি’র সূচনা করেছেন। সামগ্রিকভাবে সুসংবদ্ধ উপায়ে কোভিড-১৯ সংক্রান্ত চ্যালেঞ্জগুলির বিভিন্ন দিক ও আঙ্গিক এই পোর্টালে একত্রিত করা হচ্ছে।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613569 – এই লিঙ্কে ক্লিক করুন।
    
    
    কেন্দ্রীয় বিদ্যালয় সংগঠন – দিল্লি অঞ্চল কোভিড-১৯ পরিস্থিতিতে পড়ুয়াদের পঠন-পাঠন চালিয়ে যেতে একাধিক উদ্যোগ নিয়েছে
    
    ইতিমধ্যেই ষষ্ঠ থেকে অষ্টম শ্রেণী পর্যন্ত ছাত্রছাত্রীদের জন্য অনলাইন লাইভ ক্লাস শুরু হয়েছে। এছাড়াও, ফেসবুক ও ইউটিউবের মাধ্যমে নবম ও দ্বাদশ শ্রেণীর অনলাইনে লাইভ পঠন-পাঠন চলছে।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613382 – এই লিঙ্কে ক্লিক করুন।
    
    খাদি ও গ্রামোদ্যোগ কমিশন দ্বিস্তর-বিশিষ্ট খাদি মাস্ক আবিষ্কার করেছে
    
    খাদি ও গ্রামোদ্যোগ কমিশন (কেভিআইসি) দ্বিস্তর-বিশিষ্ট খাদি নির্মিত মাস্ক আবিষ্কারে সফল হয়েছে। কমিশনকে এ ধরনের মাস্ক সরবরাহের জন্য বরাত দেওয়া হয়েছে। সম্প্রতি কমিশন জম্মু ও কাশ্মীর সরকারকে সাড়ে সাত লক্ষ টাকা মূল্যের খাদি মাস্ক সরবরাহের বরাত পেয়েছে।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613631 – এই লিঙ্কে ক্লিক করুন।
    
    এনআরএলএম – এর স্বনির্ভর গোষ্ঠীগুলির নেটওয়ার্ক দেশে কোভিড-১৯ চ্যালেঞ্জ মোকাবিলায় উদ্যোগী হয়েছে
    
    কোভিড-১৯ সংক্রমণ প্রতিরোধে সম্ভাব্য যাবতীয় উপায় হিসাবে সর্বজনীন সেবকরূপে স্বনির্ভর গোষ্ঠীর সদস্যরা গুরুত্বপূর্ণ ভূমিকা পালন করে চলেছেন। প্রায় ৬৩ লক্ষ স্বনির্ভর গোষ্ঠী ৬ কোটি ৯০ লক্ষ মহিলা সদস্যকে নিয়ে গঠিত এক বিশাল নেটওয়ার্ক কোভিড-১৯ মোকাবিলায় দীনদয়াল অন্ত্যোদয় যোজনা – জাতীয় গ্রামীণ জীবন-জীবিকা মিশনের আওতায় নিরন্তর কাজ করে চলেছে।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613605 – এই লিঙ্কে ক্লিক করুন।
    
    দেশে কোভিড-১৯ সংক্রমণ মোকাবিলায় এনআরএলএম – এর স্বনির্ভর গোষ্ঠীর মহিলারা সর্বজনীন সেবক হিসাবে কাজ করে চলেছে
    
    ২৭টি রাজ্যের গ্রামীণ জীবন-জীবিকা মিশনের প্রায় ৭৮ হাজার স্বনির্ভর গোষ্ঠীর সদস্য প্রায় ২ কোটি মাস্ক তৈরি করেছে। এছাড়াও, এই স্বনির্ভর গোষ্ঠীগুলি ৫ হাজার ব্যক্তিগত সুরক্ষা সামগ্রী উৎপাদন করেছে। ৯টি রাজ্যের প্রায় ৯০০ স্বনির্ভর গোষ্ঠী ১ লক্ষ লিটারেরও বেশি হ্যান্ড স্যানিটাইজার উৎপাদন করেছে। কিছু স্বনির্ভর গোষ্ঠী নিরাপদ স্বাস্থ্যবিধির উপাদান হিসাবে তরল সাবান উৎপাদন করছে।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613589 – এই লিঙ্কে ক্লিক করুন।
    
    হায়দরাবাদের সেন্টার ফর সেলুলার অ্যান্ড মলিকুলার বায়োলজি বিভিন্নভাবে কোভিড-১৯ মোকাবিলায় যুক্ত রয়েছে
    
    সিএসআইআর – এর অধীন হায়দরাবাদের সেন্টার ফর সেলুলার অ্যান্ড মলিকুলার বায়োলজি কোভিড-১৯ মোকাবিলায় বিভিন্ন পদ্ধতি অবলম্বন করে অগ্রসর হচ্ছে। এই পদ্ধতিগুলির মধ্যে রয়েছে – কোভিড আক্রান্ত রোগীদের নমুনা পরীক্ষা। এর জন্য তেলেঙ্গানার ৩৩টি জেলার বিভিন্ন সরকারি হাসপাতাল থেকে রোগীদের নমুনা সংগ্রহ করা হচ্ছে। প্রতিদিন ৩৫০টি নমুনা পরীক্ষা করা হচ্ছে।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613535 – এই লিঙ্কে ক্লিক করুন।
    
    
    
    পিআইবি’র আঞ্চলিক কার্যালয় থেকে প্রাপ্ত তথ্য
    • কেরল : রাজ্যের অন্যতম একটি করোনা ভাইরাস সংক্রমণ উৎস কাসারগড়ে ২৬ জন কোভিড রোগী সুস্থ হওয়ার পর তাঁদের আজ হাসপাতাল থেকে ছেড়ে দেওয়া হয়েছে। ইতিমধ্যেই এই জেলা থেকে ৬০ জন সুস্থ হয়েছেন। রাজ্যের অর্থমন্ত্রী প্রাপ্য আর্থিক সাহায্য না দেওয়ার জন্য কেন্দ্রের সমালোচনা করেছেন। অবৈধভাবে যানবাহনের যাতায়াত রুখতে তামিলনাডু সীমান্ত বরাবর সমস্ত সড়কপথ কেরল পুলিশ বন্ধ করে দিয়েছে।
    
    • তামিলনাডু : রাজ্যে ১২ জনের মৃত্যু হয়েছে। এছাড়াও, ৮ জন চিকিৎসকের কোভিডে আক্রান্ত হওয়ার নিশ্চিত প্রমাণ মিলেছে। এখনও পর্যন্ত রাজ্যে আক্রান্তের সংখ্যা ৯৬৯। লকডাউনের জন্য রাজ্যের রাজস্ব ঘাটতির পরিমাণ দাঁড়াবে ১০ হাজার কোটি টাকা।
    
    • কর্ণাটক : রাজ্যে আজ বিকেল পর্যন্ত আরও ১১ জন আক্রান্ত হয়েছেন। এর ফলে, মোট আক্রান্তের সংখ্যা দাঁড়ালো ২২৬। বেলগাভি থেকে ৪ জনের আক্রান্ত হওয়ার খবর মিলেছে। রাজ্যের ১৯তম জেলা হিসাবে বিজয়পুরা প্রভাবিত হয়েছে। আজ থেকে বেঙ্গালুরু শহরাঞ্চলীয় জেলায় বাড়ি বাড়ি গিয়ে কোভিড সমীক্ষা শুরু হয়েছে।
    
    • অন্ধ্রপ্রদেশ : রাজ্যে আজ আরও ১২টি নতুন আক্রান্তের ঘটনা ঘটেছে। এর ফলে, করোনা আক্রান্তের সংখ্যা দাঁড়ালো ৪১৭। প্রকাশ্য স্থানে পান, তামাক ও তামাক বহির্ভূত পণ্য সেবনের ফলে থুথু ফেলা শাস্তিযোগ্য অপরাধ হিসাবে ঘোষণা করা হয়েছে। রাজ্যের মুখ্যমন্ত্রী প্রত্যেক ব্যক্তিকে তিনটি করে মাস্ক দেওয়ার নির্দেশ দিয়েছেন।
    
    • তেলেঙ্গানা : রাজ্যের নির্মল থেকে আরও ২টি আক্রান্তের খবর মিলেছে। এর ফলে, করোনায় আক্রান্তের সংখ্যা বেড়ে হ’ল ৫০৫। কোভিড-১৯ সংক্রমণ মোকাবিলায় জনস্বার্থে ব্যবহৃত এলাকাগুলিতে জীবাণু মুক্ত করার জন্য দ্রোণের সাহায্য নেওয়া হচ্ছে।
    
    • অরুণাচল প্রদেশ : রাজ্যের একাধিক কলেজের এনএসএস – এর স্বেচ্ছাসেবকরা কোভিড-১৯ সংক্রমণ মোকাবিলায় পুলিশ ও স্বাস্থ্য কর্মীদের মাস্ক বিতরণ করছেন।
    
    • আসাম : রাজ্যের স্বাস্থ্য মন্ত্রী ট্যুইটে জানিয়েছেন, গুয়াহাটি মেডিকেল কলেজ ও হাসপাতালে কোনও কোভিড-১৯ আক্রান্ত রোগীর মৃত্যু হয়নি। স্থানীয় দৈনিক সংবাদপত্রে প্রকাশিত খবরের প্রেক্ষিতেই স্বাস্থ্য মন্ত্রীর এই ট্যুইট।
    
    • মণিপুর : রাজ্যে অক্সিজেন সরবরাহের যোগানে নজরদারির জন্য স্বাস্থ্য সচিব স্বাস্থ্য দপ্তরকে নির্দেশ দিয়েছেন।
    
    • মিজোরাম : রাজ্যে অত্যাবশ্যক সামগ্রীর সরবরাহের কাজে যুক্ত চালক ও অন্যান্য কর্মীদের সুরক্ষা ব্যবস্থায় উদ্বেগ প্রকাশ করে পরিবহণ মন্ত্রী এই কর্মীদের উপর সর্বাধিক গুরুত্ব দেওয়ার জন্য আধিকারিকদের নির্দেশ দিয়েছেন।
    
    • মেঘালয় : পূর্ব ও পশ্চিম জয়ন্তীয়া পার্বত্য জেলার জেলাশাসকরা সমস্ত স্বেচ্ছাসেবী সংগঠন, সংস্থা ও ব্যক্তি-বিশেষ, যাঁরা রাজ্যের বাইরে থেকে সংশ্লিষ্ট কর্তৃপক্ষগুলিকে সহায়তা দিতে চান, তাঁদেরকে নাম নথিভুক্ত করার পরামর্শ দিয়েছেন।
    
    • নাগাল্যান্ড : রাজ্য সরকারের পক্ষ থেকে জানানো হয়েছে, ডিমাপুরে তিনটি ত্রাণ শিবিরের ৩৬৩ জন আশ্রয় নিয়েছেন। জেলা প্রশাসন ও স্বেচ্ছাসেবী সংগঠনগুলি আরও ২ হাজার ব্যক্তিকে খাদ্যশস্য ও শুকনো খাবার সরবরাহ করছে।
    
    • সিকিম : রাজ্যের মুখ্যমন্ত্রী জানিয়েছেন, কোভিড-১৯ উদ্ভূত পরিস্থিতির প্রেক্ষিতে বিভিন্ন চ্যালেঞ্জ মোকাবিলায় সিদ্ধান্ত গ্রহণের জন্য আগামী ১৫ই এপ্রিল মন্ত্রিসভার বৈঠক আহ্বান করা হয়েছে।
    
    • ত্রিপুরা : রাজ্য সরকার ২১ হাজার ৮৯৯ জন ইঁট ভাটার শ্রমিকদের ৩ কোটি ৫৮ লক্ষ টাকা ত্রাণ দেওয়ার সিদ্ধান্ত নিয়েছে। এরফলে, প্রত্যেক শ্রমিক ১ হাজার টাকা এবং ২০ দিনের রেশন পাবেন।
    
    • মহারাষ্ট্র : লকডাউন চলাকালীন সময়ে সংশ্লিষ্ট নীতি-নির্দেশিকা এবং কোয়ারেন্টাইন নিয়মাবলী ভঙ্গের দায়ে রাজ্যের বিভিন্ন স্থান থেকে ৩৫ হাজার অভিযোগ নথিভুক্ত হয়েছে। এদিকে রাজ্যে আরও ১৩৪ জনের দেহে করোনার প্রমাণ মিলেছে। এর ফলে, আক্রান্তের সংখ্যা বেড়ে দাঁড়িয়েছে ১ হাজার ৮৯৫।
    
    • মধ্যপ্রদেশ : মহারাষ্ট্রের পর মধ্যপ্রদেশে সবচেয়ে বেশি কোভিড-১৯ আক্রান্ত হয়ে মৃত্যু ঘটেছে। কেন্দ্রীয় স্বাস্থ্য মন্ত্রকের পক্ষ থেকে প্রকাশিত সর্বশেষ পরিসংখ্যান অনুযায়ী মহারাষ্ট্রে ১২৭ এবং মধ্যপ্রদেশে এখনও পর্যন্ত ৩৬ জনের মৃত্যু হয়েছে।
    
    • রাজস্থান : রাজ্যে আরও ১৫১ জনের আক্রান্ত হওয়ার খবর মিলেছে। এর ফলে, আক্রান্তের সংখ্যা বেড়ে দাঁড়ালো ৭৫১। আক্রান্তদের মধ্যে আজ পর্যন্ত ২১ জন সুস্থ হয়েছেন এবং ৩ জন মারা গেছেন।
    
    • গুজরাট : রাজ্যে নতুন করে আরও ৬৭টি ঘটনার খবর মেলায় মোট আক্রান্তের সংখ্যা বেড়ে হয়েছে ৩০৮। আক্রান্তদের মধ্যে আজ পর্যন্ত ৩১ জন সুস্থ হয়েছেন এবং ১৯ জন মারা গেছেন।
    
    • জম্মু ও কাশ্মীর : আজ জম্মু ও কাশ্মীরে আরও ২১ জনের আক্রান্তের খবর মিলেছে। কাশ্মীর ডিভিশন থেকে ১৭ জন এবং জম্মু ডিভিশন থেকে ৪ জন আক্রান্ত হয়েছেন। করোনায় আক্রান্তের নিশ্চিত প্রমাণ মিলেছে ২৪৫ জনের দেহে।
    
    
    
    
    
    CG/BD/SB

    
    
    (Release ID: 1613766) Visitor Counter : 54
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Odia , Tamil , Telugu , Kannada , Malayalam