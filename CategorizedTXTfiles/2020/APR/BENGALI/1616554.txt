      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 20 APR 2020 6:25PM by PIB Kolkata


    নয়াদিল্লি, ২০ এপ্রিল, ২০২০


    কোভিড - ১৯ সংক্রান্ত স্বাস্থ্য ও পরিবার কল্যাণ মন্ত্রকের সর্বশেষ তথ্য

    দেশে নিশ্চিত করোনা আক্রান্তের সংখ্যা ১৭ হাজার ২৬৫ । মোট আক্রান্তের মধ্যে ২ হাজার ৫৪৭ জন বা ১৪ . ৭ শতাংশ মানুষ আরোগ্য লাভের পর ছাড়া পেয়েছেন । কোভিড - ১৯ এ আক্রান্ত হয়ে এখনও পর্যন্ত মৃত্যু হয়েছে ৫৪৩ জনের । লকডাউনের পূর্বে দেশে কোভিড আক্রান্তের ক্ষেত্রে প্রতি ৩ দিন ৪ ঘন্টায় সংক্রমণের যে হার ছিল , সেই হার বিগত ৭ দিনে অর্থাৎ ১৯শে এপ্রিল পর্যন্ত কিছুটা অগ্রগতি হয়ে প্রতি ৭ দিন ৫ ঘন্টায় দাঁড়িয়েছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1616415 – এই লিঙ্কে ক্লিক করুন ।
    
    কোভিড - ১৯ এর যুগে মানুষের জীবনযাপন
    প্রধানমন্ত্রী শ্রী নরেন্দ্র মোদী সোশ্যাল মিডিয়া প্ল্যাটফর্ম লিঙ্কেডিন – এ তাঁর কিছু চিন্তাভাবনা সকলের সঙ্গে ভাগ করে নিয়েছেন । তাঁর এই চিন্তাভাবনা নবীন প্রজন্ম ও পেশাদারদের মধ্যে বিশেষ আগ্রহের সৃষ্টি করবে । শ্রী মোদী বলেছেন , আজ সমগ্র বিশ্ব এক নতুন ব্যবসায়িক মডেলে আগ্রহ দেখাচ্ছে । নবীন এক দেশ হিসাবে ভারত তার উদ্ভাবনমূলক সক্ষমতার মধ্য দিয়ে নতুন ধরনের কর্মসংস্কৃতির ক্ষেত্রে অগ্রণী ভূমিকা নিতে পারে । শ্রী মোদী আরও বলেন , তিনি যে নতুন ব্যবসায়িক মডেল ও কর্মসংস্কৃতির পরিকল্পনার কথা উল্লেখ করছেন , সেগুলি গ্রহণযোগ্যতা , দক্ষতা , সর্বজনগ্রাহ্য , সুযোগ - সুবিধা এবং সর্বজনীনতার মতগুলিকে অনুসরণ করেই নেওয়া হয়েছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1616108 – এই লিঙ্কে ক্লিক করুন ।
    
    কোভিড - ১৯ সংক্রমণ মোকাবিলায় বর্তমান পরিস্থিতির মূল্যায়ন এবং রাজ্যগুলির প্রয়াস আরও বাড়াতে কেন্দ্রীয় সরকার মন্ত্রীদের নিয়ে ৬টি আন্তঃমন্ত্রক দল গঠন করেছে
    সাধারণ মানুষের বৃহত্তর স্বার্থে বর্তমান পরিস্থিতির মূল্যায়ন এবং রাজ্য কর্তৃপক্ষগুলিকে বিভিন্ন বিষয়ের নিষ্পত্তিতে প্রয়োজনীয় দিশা - নির্দেশ দেখাতে কেন্দ্রীয় সরকার পশ্চিমবঙ্গ ও মহারাষ্ট্রের জন্য ২টি করে এবং মধ্যপ্রদেশ ও রাজস্থানের জন্য ১টি করে ৬টি আন্তঃমন্ত্রক কেন্দ্রীয় দল গঠন করেছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1616325 – এই লিঙ্কে ক্লিক করুন ।
    
    ই - কমার্স সংস্থাগুলি সহ অত্যাবশ্যক পণ্য সামগ্রীর সুষ্ঠু সরবরাহে সমগ্র সরবরাহ - শৃঙ্খল সুষ্ঠুভাবে পরিচালনার বিষয়টি রাজ্যগুলিকে নিশ্চিত করতে বলা হয়েছে
    কেন্দ্রীয় স্বরাষ্ট্র মন্ত্রকের পক্ষ থেকে সমস্ত রাজ্য ও কেন্দ্রশাসিত অঞ্চলকে বলা হয়েছে যে , তারা সমস্ত এজেন্সিকে এ বিষয়ে অবগত করবে যে , যাতে সাধারণ মানুষের স্বার্থে ই - কমার্স সহ যাবতীয় অত্যাবশ্যক পণ্যের সরবরাহ - শৃঙ্খল সুষ্ঠুভাবে পরিচালনা করা যায় । মন্ত্রকের পক্ষ থেকে আরও বলা হয়েছে , রাজ্য সরকার ও কেন্দ্রশাসিত প্রশাসনগুলির জন্য জারি করা নীতি - নির্দেশিকায় উপযুক্ত পদক্ষেপ গ্রহণের বিষয়ে প্রয়োজনীয় সংশোধন করা যেতে পারে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1616113 – এই লিঙ্কে ক্লিক করুন ।
    
    কোভিড - ১৯ প্রতিরোধ ও মোকাবিলায় প্রয়োজনীয় দক্ষ মানবসম্পদের অনলাইন ডেটা পুলের সূচনা করলো কেন্দ্রীয় সরকার
    রাজ্য , জেলা বা পুর অঞ্চলের প্রশাসনের জন্য আয়ুষ পদ্ধতির চিকিৎসক , নার্স এবং অন্যান্য স্বাস্থ্য পরিচর্যা পেশাদর সহ চিকিৎসকদের নিয়ে কেন্দ্রীয় সরকার একটি অনলাইন ডেটা পুল তৈরি করেছে । এই ডেটা পুলের ওয়েবসাইট হ ’ ল https://covidwarriors.gov.in . এই ওয়েবসাইটের ড্যাশবোর্ডে বিভিন্ন তথ্য নিয়মিত আপডেট করা হচ্ছে , যেখানে কোভিড - ১৯ সংক্রমণ প্রতিরোধ ও মোকাবিলার জন্য প্রয়োজনীয় মানবসম্পদের তথ্য দেওয়া রয়েছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1616142 – এই লিঙ্কে ক্লিক করুন ।
    
    কোভিড - ১৯ নিয়ন্ত্রণে বিভিন্ন পদক্ষেপ নিয়ে জি - ২০ স্বাস্থ্য মন্ত্রীদের বৈঠকে আলোচনা
    কোভিড - ১৯ সঙ্কট মোকাবিলায় পারস্পরিক সহযোগিতা এবং একে অপরের প্রতি শ্রদ্ধা বজায় রাখার ওপর জোর দিলেন কেন্দ্রীয় স্বাস্থ্য ও পরিবার কল্যাণ মন্ত্রী ডঃ হর্ষ বর্ধন । সৌদি আরবে আয়োজিত জি - ২০ গোষ্ঠীভুক্ত দেশগুলির স্বাস্থ্য মন্ত্রীদের বৈঠকে ভিডিও কনফারেন্সের মাধ্যমে যোগ দিয়ে ডঃ হর্ষ বর্ধন বলেন , ‘ কোভিড - ১৯ মোকাবিলায় পরিস্থিতি নিয়ন্ত্রণে রাখার জন্য আমি আপনাদের ধন্যবাদ জানাতে চাই । তিনি আরও বলেন , বিশ্ব জুড়ে স্বাস্থ্য সঙ্কট আজ সারা দুনিয়া প্রত্যক্ষ করছে । এই পরিস্থিতিতে আমাদের উচিৎ , যেভাবে আমরা নিজেদের মধ্যে যোগসূত্র গড়ে তুলতে পারি , সেই সঙ্গে সমবেত প্রয়াস ও জ্ঞানের মাধ্যমে নিজেদের শক্তিকে আরও সুদৃঢ় করতে পারি ’ । অতীতে বহুবার বিশ্বের দেশগুলি সঙ্কট মোকাবিলায় জোটবদ্ধ হয়েছিল । এবারও কোভিড - ১৯ মোকাবিলায় পারস্পরিক শ্রদ্ধা ও সহযোগিতার মনোভাব নিয়ে সারা বিশ্ব এগিয়ে আসবে বলে তিনি আশা প্রকাশ করেন । কোভিড - ১৯ জনিত অভূতপূর্ব প্রভাবের কথা উল্লেখ করে ডঃ হর্ষ বর্ধন দেশগুলির মধ্যে সহযোগিতার আহ্বান জানান ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1616206 – এই লিঙ্কে ক্লিক করুন ।
    
    কোভিড - ১৯ লকডাউন সত্ত্বেও কৃষকদের চাহিদা মেটাতে সারের উৎপাদন ও সরবরাহ অব্যাহত রয়েছে
    সার উৎপাদন কেন্দ্র ও বন্দরগুলি থেকে গত ১৭ই এপ্রিল সর্বোচ্চ সংখ্যক ৪১টি সার বোঝাই মালগাড়ি রওনা হয়েছে । লকডাউন চলাকালীন সময়ে একদিনে এটাই সর্বোচ্চ ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1616089 – এই লিঙ্কে ক্লিক করুন ।
    
    লকডাউন চলাকালীন সময় উত্তর - পূর্বে ভারতীয় খাদ্য নিগমের বিভিন্ন প্রয়াস
    লকডাউন ঘোষণার পর থেকে ভারতীয় খাদ্য নিগম উত্তর - পূর্বের রাজ্যগুলিতে খাদ্যশস্য সরবরাহের ব্যাপারে বিশেষ নজর দিয়েছে । উত্তর - পূর্বের প্রতিকূল ভৌগোলিক পরিস্থিতি এবং সীমিত রেল যোগাযোগের কারণে খাদ্যশস্য সরবরাহের ক্ষেত্রে বিভিন্ন চ্যালেঞ্জের সম্মুখীন হতে হয় । ভারতীয় খাদ্য নিগম আজ উত্তর - পূর্বের রাজ্যগুলিতে চাল ও গম সরবরাহ অব্যাহত রাখতে গণবন্টন ব্যবস্থার পাশাপাশি একাধিক উদ্যোগ নিয়েছে । দেশ জুড়ে লকডাউনের সময় বিগত ২৫ দিনে খাদ্য নিগম প্রায় ৪ লক্ষ ৪২ হাজার মেট্রিক টন খাদ্যশস্য সরবরাহ করেছে । উত্তর - পূর্বের ৭টি রাজ্যে নিগমের যে ৮৬টি ডিপো রয়েছে , তার মধ্যে কেবল ৩৮টির সঙ্গে রেল যোগাযোগ রয়েছে । এই পরিস্থিতিতে আসাম থেকে ট্রাকে করে বাকি রাজ্যগুলিতে খাদ্যশস্য সরবরাহ করা হচ্ছে । এছাড়াও উত্তর - পূর্বের রাজ্যগুলির ভৌগোলিক প্রতিকূলতার দরুণ আসামের কয়েকটি বাদে নিগমের বাকি মজুত ভান্ডারগুলি আকারে ছোট । এই কারণে নিয়মিত সরবরাহ বজায় রাখা অত্যন্ত জরুরি । ট্রাক চলাচলের ক্ষেত্রে নিয়মিত বাধা - বিপত্তিগুলির পাশাপাশি , উত্তর - পূর্বের একাধিক রাজ্যে আন্তঃরাজ্য সীমান্ত দিয়ে যাতায়াতের ক্ষেত্রেও নিগমকে বাধার সম্মুখীন হতে হচ্ছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1616175 – এই লিঙ্কে ক্লিক করুন ।
    
    মালদ্বীপের রাষ্ট্রপতির সঙ্গে টেলিফোনে প্রধানমন্ত্রীর কথা
    প্রধানমন্ত্রী শ্রী নরেন্দ্র মোদী আজ টেলিফোনে মালদ্বীপের রাষ্ট্রপতি মিঃ ইব্রাহিম মহম্মদ সোলিহ ’ র সঙ্গে কথা বলেন । দুই নেতাই নিজের দেশে কোভিড - ১৯ সংক্রমণের বর্তমান পরিস্থিতি নিয়ে পরস্পরকে অবগত করেন । সার্ক দেশগুলির মধ্যে সমন্বয়মূলক সহযোগিতার মনোভাব সাফল্যের সঙ্গে রূপায়িত হচ্ছে বলে উভয় নেতাই সন্তোষ প্রকাশ করেন ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1616310 – এই লিঙ্কে ক্লিক করুন ।
    
    নারেলা কোয়ারেন্টাইন সেন্টারে সেনাবাহিনীর সহায়তা
    দিল্লির নারেলা কোয়ারেন্টাইন সেন্টার দেশের অন্যতম বৃহৎ করোনা আক্রান্ত ব্যক্তিদের কোয়ারেন্টাইনে রাখার অন্যতম কেন্দ্র হয়ে উঠেছে । মার্চ মাসের মাঝামাঝি নাগাদ দিল্লি সরকার এই কোয়ারেন্টাইন সেন্টার স্থাপন করে । শুরুতে এই সেন্টারে বন্ধু মনোভাবাপন্ন দেশগুলির ২৫০ জন বিদেশি নাগরিকদের রেখে চিকিৎসার ব্যবস্থা করা হয়েছিল । পরবর্তী সময়ে নিজামুদ্দিন জমায়েতের পর এই কোয়ারেন্টাইনের ক্ষমতা বাড়িয়ে ১ হাজার জন ব্যক্তিকে রাখার উপযুক্ত করে তোলা হয় । সেনাবাহিনীর চিকিৎসক ও নার্সদের নিয়ে গঠিত একটি দল গত পয়লা এপ্রিল থেকে নারেলা কোয়ারেন্টাইন সেন্টারে অসামরিক প্রশাসনকে সাহায্য করে আসছে । সেনাবাহিনীর পক্ষ থেকে গত ১৬ই এপ্রিল এই কোয়ারেন্টাইন সেন্টারের চিকিৎসা পরিষেবা সকাল ৮টা থেকে রাত্রি ৮টা পর্যন্ত দেওয়া হচ্ছে । ৪০ জনের সেনাবাহিনীর এই দলটিতে ৬ জন চিকিৎসা আধিকারিক সহ ১৮ জন আধা - চিকিৎসক রয়েছেন ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1616144 – এই লিঙ্কে ক্লিক করুন ।
    
    সড়ক পরিবহণ মন্ত্রকের ওয়েবসাইটে ধাবা ও লরি মেরামত কেন্দ্রের তালিকা সম্বলিত ড্যাশবোর্ডের সূচনা করেছে
    কেন্দ্রীয় সড়ক পরিবহণ ও জাতীয় মহাসড়ক মন্ত্রকের ওয়েবসাইটে জাতীয় মহাসড়ক লাগোয়া ধাবা ও লরি মেরামত কেন্দ্রের তালিকা সম্বলিত ড্যাশবোর্ড লিঙ্ক চালু করেছে । এই লিঙ্কে গিয়ে জাতীয় মহাসড়ক কর্তৃপক্ষ , রাজ্য , তেল বিপণন সংস্থাগুলির মতো বিভিন্ন সংগঠনের দেওয়া ধাবা ও লরি মেরামত কেন্দ্রের তথ্য পাওয়া যাবে । কোভিড - ১৯ মহামারীর প্রেক্ষিতে লকডাউন চলাকালীন সময় লরি চালকদের দেশের এক প্রান্ত থেকে অন্য প্রান্তে পণ্য পরিবহণের সুবিধার জন্য এই ওয়েবসাইট লিঙ্ক চালু করা হয়েছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1616391 – এই লিঙ্কে ক্লিক করুন ।
    
    কোভিড - ১৯ এর বিরুদ্ধে লড়াইয়ে কেন্দ্রীয় বিদ্যালয় সংগঠন একাধিক পদক্ষেপ নিয়েছে
    আজ পর্যন্ত ৮০টি কেন্দ্রীয় বিদ্যালয় উপযুক্ত কর্তৃপক্ষকে তাদের বিদ্যালয় ভবনগুলিতে কোয়ারেন্টাইন সেন্টার হিসাবে ব্যবহারের জন্য অনুমতি দিয়েছে । বিভিন্ন অনলাইন প্ল্যাটফর্মে ৩২ হাজারেরও বেশি শিক্ষক - শিক্ষিকা ৭ লক্ষেরও বেশি ছাত্রছাত্রীকে নিয়ে অনলাইনে ক্লাস করছেন ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1616312 – এই লিঙ্কে ক্লিক করুন ।
    
    দেশে কোভিড - ১৯ মহামারী সংক্রমণ নিয়ন্ত্রণে জেলা প্রশাসন ও গ্রাম পঞ্চায়েতগুলি একাধিক পদক্ষেপ নিয়ে এগিয়ে এসেছে
    উপদেষ্টা কমিটি গঠন সহ কোভিড - ১৯ সংক্রান্ত সচেতনতা প্রচারে দেওয়াল লিখন , স্থানীয়ভাবে মাস্ক তৈরি , দুর্গতদের মধ্যে বিনামূল্যে রান্না করা খাবার ও রেশন বিতরণ এবং প্রকাশ্য - স্থানে জীবাণু মুক্ত করার মতো একাধিক উদ্যোগ নেওয়া হয়েছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1616303 – এই লিঙ্কে ক্লিক করুন ।
    
    কোভিড - ১৯ মোকাবিলায় বর্তমান পরিস্থিতি খতিয়ে দেখতে ডঃ হর্ষ বর্ধন রাজীব গান্ধী সুপার স্পেশালিটি হাসপাতাল পরিদর্শন করলেন
    হাসপাতালগুলির প্রস্তুতি সংক্রান্ত প্রয়োজনীয়তার বিষয়টিকে বিবেচনায় রেখে রাজীব গান্ধী সুপার স্পেশালিটি হাসপাতাল কোভিড - ১৯ চিকিৎসার জন্য নিরন্তর কাজ করে চলেছে । এই হাসপাতালে পর্যাপ্ত সংখ্যায় আইসোলেশন ওয়ার্ড ও বেড সহ ৪৫০টি শয্যা রয়েছে । ডঃ হর্ষ বর্ধন জানিয়েছেন , রাজ্যগুলির সঙ্গে সহযোগিতায় দেশে কোভিড - ১৯ মোকাবিলা ও নিয়ন্ত্রণে সর্বোচ্চ পর্যায়ে নিয়মিত নজরদারি করা হচ্ছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1616096 – এই লিঙ্কে ক্লিক করুন ।
    
    ভারতীয় রেল দুর্গত মানুষদের বিনামূল্যে ২০ লক্ষের বেশি খাবার পৌঁছে দিয়েছে
    কোভিড - ১৯ এর প্রেক্ষিতে দেশ জুড়ে লকডাউনের সময় ভারতীয় রেল আজ পর্যন্ত বিনামূল্যে ২০ লক্ষ ৫০ হাজারেরও বেশি রান্না করা গরম খাবার দুর্গত মানুষের কাছে পৌঁছে দিয়েছে । লকডাউন কার্যকর হওয়ার পর গত ২৮শে মার্চ থেকে রেলের বিভিন্ন শাখা সংগঠনের কর্মীরা দুর্গত মানুষের সাহায্যে রান্না করা খাবার পৌঁছে দিচ্ছে । এছাড়াও , আইআরসিটিসি , আরপিএফ এবং স্বেচ্ছাসেবী সংগঠনগুলির পক্ষ থেকেও দুপুরের খাবারের জন্য কাগজের প্লেট সহ বিপুল পরিমাণ রান্না করা খাবার সরবরাহ করেছে । দুর্গত মানুষদের খাবার পৌঁছে দেওয়ার সময় রেল কর্মীরা সামাজিক দূরত্ব এবং স্বাস্থ্যবিধি অনুসরণ করেছেন ।


    বিস্তারিত বিবরণের জন্য https://pib.gov.in/PressReleseDetail.aspx?PRID=1616340 – এই লিঙ্কে ক্লিক করুন ।
    
    কোভিড - ১৯ এর বিরুদ্ধে লড়াইয়ে কয়লা ও খনি মন্ত্রকের রাষ্ট্রায়ত্ত সংস্থাগুলি যথাসম্ভব সহায়তা করছে
    ন্যাশনাল অ্যালুমিনিয়াম কোম্পানি ( ন্যালকো ) এবং কোল ইন্ডিয়ার সহযোগী সংস্থা মহানদী কোলফিল্ড লিমিটেড ওডিশায় কোভিড - ১৯ চিকিৎসার জন্য দুটি হাসপাতাল গড়ে তুলতে তহবিল যোগাবে । আজ ভিডিও কনফারেন্সের মাধ্যমে হাসপাতাল দুটির সূচনা অনুষ্ঠানে উপস্থিত ছিলেন কেন্দ্রীয় কয়লা ও খনি মন্ত্রী শ্রী প্রহ্লাদ যোশী সহ ওডিশার মুখ্যমন্ত্রী শ্রী নবীন পট্টনায়েক এবং কেন্দ্রীয় পেট্রোলিয়াম ও প্রাকৃতিক গ্যাস মন্ত্রী শ্রী ধর্মেন্দ্র প্রধান । রাজ্য সরকারের চালু করা এই হাসপাতাল দুটির পরিচালনায় আজ বিভিন্ন মেডিকেল কলেজ ও হাসপাতাল সাহায্য করবে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1616347 – এই লিঙ্কে ক্লিক করুন ।
    
    কোভিড - ১৯ এর বিরুদ্ধে লড়াইয়ে চন্ডীগড় শহর প্রশাসন বর্জ্য পদার্থ সংগ্রহকারী গাড়ির চালকদের জন্য জিপিএস উপযোগী স্মার্ট হাতঘড়ি এবং ভেহিকেল ট্র্যাকিং অ্যাপ্লিকেশন ব্যবহার করছে
    চন্ডীগড়ে নিশ্চিত করোনায় আক্রান্তের প্রথম ঘটনার খবর পাওয়ার সঙ্গে সঙ্গে শহর কর্তৃপক্ষ আক্রান্ত ঐ ব্যক্তির সংস্পর্শে আসা অন্যান্য ব্যক্তিদের কোয়ারেন্টাইনে পাঠানোর বন্দোবস্ত শুরু করেছে । কোয়ারেন্টাইনে থাকা ব্যক্তিদের ওপর সিভিডি ট্র্যাকার অ্যাপ্লিকেশনের মাধ্যমে নজর রাখা হচ্ছে । কোয়ারেন্টাইনে থাকা পরিবারগুলিকে অত্যাবশ্যক পণ্য সামগ্রী সরবরাহের জন্য বিশেষ বন্দোবস্ত করা হয়েছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=16163923 – এই লিঙ্কে ক্লিক করুন ।
    
    লাইফলাইন উড়ান পরিষেবার আওতায় পণ্যবাহী উড়ানগুলি দেশের বিভিন্ন প্রান্তে অত্যাবশ্যক চিকিৎসা সরঞ্জাম সরবরাহে ৩ লক্ষ কিলোমিটারেরও বেশি পথ অতিক্রম করেছে
    লাইফলাইন উড়ান পরিষেবার আওতায় একাধিক পণ্যবাহী বিমান দেশের বিভিন্ন প্রান্তে অত্যাবশ্যক চিকিৎসা সামগ্রী পৌঁছে দিতে ৩ লক্ষ কিলোমিটারেরও বেশি আকাশপথ পাড়ি দিয়েছে । এয়ার ইন্ডিয়া , অ্যালায়েন্স এয়ার , ভারতীয় বায়ু সেনা এবং বেসরকারি সংস্থার ৩০১টি বিমান ৫০৭ . ৮৫ টন অত্যাবশ্যক চিকিৎসা সামগ্রী পৌঁছে দিয়েছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1616345 – এই লিঙ্কে ক্লিক করুন ।
    
    গ্রাম - নেগেটিভ সেপ্সিসে গুরুতর অসুস্থ রোগীদের প্রাণ রক্ষায় জীবনদায়ী ওষুধ উদ্ভাবনে সিএসআইআর বিভিন্ন প্রচেষ্টায় সাহায্য করছে
    কোভিড - ১৯ আক্রান্ত রোগীদের জীবন বাঁচাতে প্রয়োজনীয় ওষুধের অনুমান যাচাইয়ে ক্লিনিক্যাল বা চিকিৎসাগত পরীক্ষা - নিরীক্ষার জন্য সিএসআইআর দুটি উদ্যোগ গ্রহণ করেছে । এই উদ্যোগের আওতায় কম্পারেটর কন্ট্রোল ক্লিনিক্যাল ট্রায়াল অনুযায়ী প্রয়োজনীয় পরীক্ষা - নিরীক্ষা চলবে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1616379 – এই লিঙ্কে ক্লিক করুন ।


    
    হিমাচল প্রদেশের উনায় ক্যান্সার আক্রান্ত শিশুর জরুরি ওষুধপত্র দ্রুততার সঙ্গে পৌঁছে দিল ভারতীয় ডাক বিভাগ
    হিমাচল প্রদেশের উনায় ৮ বছর বয়সী এক বালিকা , শালিনীর ( নাম পরিবর্তিত ) জরুরি ওষুধপত্র দ্রুততার সঙ্গে পৌঁছে দিয়েছে ভারতীয় ডাক বিভাগ । শালিনী বর্তমানে ক্যান্সারের সঙ্গে লড়াই করছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1616103 – এই লিঙ্কে ক্লিক করুন ।


    
    
    পিআইবি ’ র আঞ্চলিক কার্যালয় থেকে প্রাপ্ত তথ্য
    
    • পাঞ্জাব : কোভিড - ১৯ মহামারীর প্রেক্ষিতে বাজার থেকে নির্দ্বিধায় গম সংগ্রহের জন্য পাঞ্জাব মান্ডি পর্ষদ ৫ হাজার ৬০০ আধিকারিক ও কর্মীদের জন্য ১ লক্ষ ৫০ হাজার মাস্ক ও ১৫ হাজার বোতল স্যানিটাইজার বিতরণ করছে । পাঞ্জাবের গ্রামোন্নয়ন ও পঞ্চায়েত দপ্তর মহিলা স্বনির্ভর গোষ্ঠীগুলির দ্বারা নির্মিত ৩ লক্ষ মাস্ক বিভিন্ন সরকারি দপ্তরকে সরবরাহ করেছে ।
    
    • হিমাচল প্রদেশ : রাজ্য সরকার সাধারণ মানুষকে প্রতিরোধমূলক স্বাস্থ্যবিধি এবং রোগ প্রতিরোধ ক্ষমতা বাড়ানোর জন্য আয়ুষ মন্ত্রকের জারি করা নীতি - নির্দেশিকাগুলি অনুসরণের আহ্বান জানিয়েছে ।
    
    • অরুণাচল প্রদেশ : রাজ্যে লকডাউন চলাকালীন সময় বিধিভঙ্গের দায়ে ১ হাজার ৬৬৯ জনকে আটক করা হয়েছে । গ্রেপ্তার করা হয়েছে ৪৯২ জনকে । ৭৫০টি গাড়ি বাজেয়াপ্ত করা হয়েছে এবং ৬ লক্ষ ৫০ হাজার টাকা জরিমানা আদায় করা হয়েছে ।
    
    • আসাম : রাজ্যের স্বাস্থ্য মন্ত্রী এক ট্যুইটে জানিয়েছেন , রাজ্যের বাইরে আটকে পড়া ৮৬ হাজার ব্যক্তির প্রত্যেককে ২ হাজার টাকা করে দেওয়া হয়েছে ।
    
    • মণিপুর : রাজ্যের মুখ্যমন্ত্রী সদ্য গঠিত ইম্ফল পূর্ব ও পশ্চিম জেলা ইউনিটের স্পেশাল পেট্রোল দলকে ১২টি নতুন পেট্রোল চালিত গাড়ি হস্তান্তরিত করেছে ।
    
    • মিজোরাম : দেশ জুড়ে লকডাউনের প্রেক্ষিতে রাজ্য স্কুল শিক্ষা পর্ষদ দ্বাদশ শ্রেণীর পরীক্ষা স্থগিত করে দিয়েছে ।
    
    • নাগাল্যান্ড : বিভিন্ন জেলায় আন্ডার ট্রায়াল রিভিউ কমিটির বৈঠক আয়োজিত হয়েছে । এখনও পর্যন্ত বিচারাধীন ১০৯ জন এবং ৮ জন নাবালককে কোভিড - ১৯ মহামারীর প্রেক্ষিতে সংশোধনাগারগুলিতে বন্দী ব্যক্তিদের ভিড় এড়াতে শর্ত সাপেক্ষে ছেড়ে দেওয়া হয়েছে ।
    
    • সিকিম : রাজ্যে পাওয়ার গ্রিড সংস্থা ১০টি ভেন্টিলেটরের জন্য ৭ লক্ষ ৮৫ হাজার টাকা , পূর্ব ও উত্তর জেলার জন্য পিপিই কিট সংগ্রহে ৭ লক্ষ টাকা করে এবং রাজ্যের দক্ষিণ জেলাকে ৩ লক্ষ টাকা করে দিয়েছে ।
    
    • ত্রিপুরা : রাজ্য সরকার আজ এক মেমোরেন্ডাম জারি করে ১৬টি পৃথক শিল্প ও শিল্প প্রতিষ্ঠানকে কাজকর্ম শুরু করার অনুমতি দিয়েছে ।
    
    • কেরল : কেন্দ্রীয় সরকারের কাছ থেকে নির্দেশ আসার পর রাজ্য সরকার লকডাউন সংক্রান্ সংশোধন করেছে । ইতালির একজন নাগরিক করোনায় আক্রান্ত হওয়ার পর সুস্থ হয়ে ওঠায় রাজ্যের প্রতি কৃতজ্ঞতা প্রকাশ করেছেন । গতকাল পর্যন্ত ১৩ জন সুস্থ হয়ে উঠেছেন এবং নতুন করে ২ জনের আক্রান্তের খবর মিলেছে । ১২৯ জনের চিকিৎসা চলছে ।
    
    • তামিলনাডু : রাজ্যে তেসরা মে পর্যন্ত লকডাউন চলবে । এখনও পর্যন্ত আক্রান্তের সংখ্যা ১ হাজার ৪৭৭ । মৃত্যু হয়েছে ১৬ জনের । ৪১১ জনকে সুস্থ হওয়ার পর ছেড়ে দেওয়া হয়েছে ।
    
    • কর্ণাটক : কালবুর্গি জেলা থেকে আজ আরও ৫ জনের নমুনায় করোনার উপস্থিতির প্রমাণ মিলেছে । এর ফলে , রাজ্যে নিশ্চিত করোনায় আক্রান্তের সংখ্যা ৩৯৫ । মৃত্যু হয়েছে ১৬ জনের । সুস্থ হওয়ার পর ১১২ জনকে ছেড়ে দেওয়া হয়েছে । বেঙ্গালুরু শহরে আশা কর্মী ও পুলিশের ওপর আক্রমণের ঘটনার প্রেক্ষিতে করোনা সেনানীদের সুরক্ষায় অধ্যাদেশ জারি করা হয়েছে ।
    
    • অন্ধ্রপ্রদেশ : রাজ্যে গত ২৪ ঘন্টায় নতুন করে ৭৫ জন আক্রান্ত হয়েছেন । এর ফলে , আক্রান্তের সংখ্যা বেড়ে দাঁড়ালো ৭২২ । মৃত্যু হয়েছে ২০ জনের । প্রত্যেক ব্যক্তিকে বিনামূল্যে ৩টি করে মাস্ক দেওয়ার যে উদ্যোগ নেওয়া হয়েছে , তার ফলে স্বনির্ভর গোষ্ঠীর প্রায় ৪০ হাজার মহিলা প্রতিদিন ৫০০ টাকা করে উপার্জন করছেন ।
    
    • তেলেঙ্গানা : হায়দরাবাদ - ভিত্তিক সংস্থা টি - ওয়ার্কস্ একাধিক স্টার্ট আপ সংস্থার সহযোগিতায় আপৎকালীন ব্যবহারের জন্য ব্যাগ – ভাল্ভ – মাস্ক তৈরি করেছে । রাজ্যে ৭ই মে পর্যন্ত লকডাউনের মেয়াদ বাড়ানো হয়েছে । আক্রান্তের সংখ্যা বেড়ে ৮৫৮ । নিশ্চিত করোনায় আক্রান্তের সংখ্যা ৬৫১ । মৃত্যু হয়েছে ২১ জনের । ১৮৬ জনকে সুস্থ হওয়ার পর ছেড়ে দেওয়া হয়েছে ।
    
    • মহারাষ্ট্র : রাজ্যে নিশ্চিত কোভিড আক্রান্তের সংখ্যা বেড়ে ৪ হাজার ২০৩ । মৃত্যু হয়েছে ২২৩ জনের । ৫০৭ জনকে সুস্থ হয়ে উঠেছেন ।
    
    • গোয়া : ২৬৫ জন ব্রিটিশ নাগরিক আজ গোয়া আন্তর্জাতিক বিমানবন্দর থেকে বিশেষ বিমানে ব্রিটেনের উদ্দেশে রওনা হয়েছেন । বিদেশি পর্যটকদের নিয়ে রওনা হওয়া এটি ছিল ২৭তম বিশেষ বিমান । লকডাউন ঘোষণার পর থেকে ৫ হাজারেরও বেশি বিদেশি পর্যটককে গোয়া থেকে নিজেদের দেশে ফেরৎ পাঠানো হয়েছে ।
    
    • গুজরাট : রাজ্যে আরও ১৩৯ জনের আক্রান্ত হওয়ার খবরের সঙ্গে সঙ্গে মোট আক্রান্তের সংখ্যা বেড়ে দাঁড়িয়েছে ১ হাজার ৭৪৩ । আক্রান্তদের মধ্যে ১০৫ জন সুস্থ হয়ে উঠেছেন এবং ৬৩ জন মারা গেছেন । রাজ্যের খাদ্য ও ওষুধ নিয়ন্ত্রণ প্রশাসন ১৩টি ওষুধ উৎপাদক সংস্থাকে ২০টি চিকিৎসা সামগ্রী উৎপাদনে অনুমতি দিয়েছে ।
    
    • রাজস্থান : রাজ্যে নিশ্চিত করোনা আক্রান্তের সংখ্যা বেড়ে ১ হাজার ৪৭৮ । আক্রান্তদের চিকিৎসার জন্য ১৪টি হাসপাতাল প্রস্তুত রয়েছে । রাজ্য সরকার সাধারণ মানুষের স্বার্থে ওষুধপত্র সরবরাহ ও অনলাইন পরামর্শের জন্য একটি স্টার্ট আপ সংস্থার সঙ্গে অংশীদারিত্ব গড়ে তুলেছে ।
    
    • মধ্যপ্রদেশ : রাজ্যে করোনা আক্রান্তের সংখ্যা বেড়ে ১ হাজার ৪০৭ । ১৩১ জন সম্পূর্ণ সুস্থ হয়ে উঠেছেন । এখনও পর্যন্ত মৃত্যু হয়েছে ৭২ জনের । সবচেয়ে বেশি ৮৯০ জনের আক্রান্তের খবর মিলেছে ইন্দোর থেকে । ভোপাল থেকে আক্রান্ত হয়েছেন ২১৪ জন ।


    
    

    

    CG/BD/SB

    
    
    (Release ID: 1616554) Visitor Counter : 36
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Odia , Tamil , Telugu , Kannada , Malayalam