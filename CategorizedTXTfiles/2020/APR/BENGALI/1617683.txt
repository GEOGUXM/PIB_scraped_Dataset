      স্বাস্থ্যওপরিবারকল্যাণমন্ত্রক

      কোভিড–১৯ এর সর্বশেষ তথ্য
      Posted On: 23 APR 2020 5:46PM by PIB Kolkata


    নতুন দিল্লি, ২৩ এপ্রিল, ২০২০


    

    দেশে কোভিড-১৯ মহামারীর মোকাবিলায় কেন্দ্র এবং বিভিন্ন রাজ্য ও কেন্দ্রশাসিত অঞ্চলগুলি নানা উদ্যোগ গ্রহণ করেছে। উচ্চপর্যায়ে এগুলি নিয়ে প্রতিনিয়ত পর্যালোচনা করা হচ্ছে।
    
    এই মহামারীর পরিস্থিতিতে ১৮৯৭ সালের মহামারী ব্যাধি আইনের সংশোধন করে মহামারী ব্যাধি (আইন) অর্ডিন্যান্স ২০২০ জারি করা হয়েছে। এর ফলে স্বাস্থ্যক্ষেত্রে যুক্ত কারো উপর কেউ হামলা চালানোর জন্য ইন্ধন যোগাতে পারবে না। যদি কেউ এধরণের কাজে যুক্ত আছেন বলে প্রমাণিত হয়, তাহলে তার তিন মাস থেকে পাঁচ বছরের কারাবাস এবং ৫০হাজার টাকা থেকে ২,০০,০০০/- টাকা পর্যন্ত জরিমানা হবে। এই ধরণের ধ্বংসাত্মক কাজে ক্ষতির পরিমাণ বেশি হলে অপরাধীর ছয় মাস থেকে সাত বছরের জেল এবং এক লক্ষ থেকে ৫ লক্ষ টাকা পর্যন্ত জরিমানা হবে।
    
    আজ পর্যন্ত গত ২৮ দিনে ১২টি জেলায় নতুন কোনো সংক্রমণের খবর নেই। ২১ এপ্রিল থেকে কর্ণাটকের চিত্রদূর্গ, ছত্তিশগড়ের বিলাসপুর, মণিপুরের ইম্ফল পশ্চিম, মিজোরামের আইজল পশ্চিম, তেলেঙ্গানার ভদ্রদড়ি, কোঠাগুদেম, উত্তর প্রদেশের পিলিভিট, পঞ্জাবের এসবিএস নগর এবং গোয়ার দক্ষিণ গোয়া জেলা এই তালিকায় যুক্ত হয়েছে। দেশে গত ১৪ দিনে ২৩ টি রাজ্য এবং কেন্দ্রশাসিত অঞ্চলের ৭৮টি জেলায় নতুন কোনো সংক্রমণের খবর নেই।
    
    শেষ পাওয়া খবরে দেশে আক্রান্তের সংখ্যা ২১,৩৯৩ জন। সুস্থ হয়ে বাড়ি ফিরে গেছেন ৪২৫৭ জন। অর্থাৎ মোট আক্রান্তের ১৯.৮৯ শতাংশ সুস্থ হয়ে বাড়ি ফিরেছেন।
    
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন।
    
    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা চাইলে নীচের লিঙ্কে ক্লিক করুন।
    https://www.mohfw.gov.in/pdf/coronvavirushelplinenumber.pdf


    

    CG/CB/SFS

    
    
    (Release ID: 1617683) Visitor Counter : 20
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Odia , Tamil , Telugu , Kannada , Malayalam