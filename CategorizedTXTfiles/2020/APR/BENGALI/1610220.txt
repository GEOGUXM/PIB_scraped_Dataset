      স্বরাষ্ট্র মন্ত্রক

      দেশে কোভিড-১৯ সংক্রান্ত বিষয়ে মানুষের মনে ভীতি দূর করতে বিভ্রান্তিকর সংবাদ প্রচারের বিরুদ্ধে প্রয়োজনীয় ব্যবস্থা নিতে রাজ্য ও কেন্দ্রশাসিত অঞ্চলগুলিকে চিঠি কেন্দ্রীয় স্বরাষ্ট্র মন্ত্রকের
      Posted On: 02 APR 2020 1:32PM by PIB Kolkata


    নয়াদিল্লি, ০২ এপ্রিল, ২০২০


    

    মহামান্য সুপ্রিম কোর্ট এক রিট পিটিশনের শুনানির সময় বিভ্রান্তিকর সংবাদ প্রচারের ফলে আশঙ্কাগ্রস্ত হয়ে প্রবাসী শ্রমিকদের ব্যাপক স্থানান্তকরণের বিষয়ে গভীর উদ্বেগ প্রকাশ করেছে। মহামান্য আদালতের নজরে এসেছে যে, এই ধরনের সংবাদ প্রচারের ফলে আশঙ্কাগ্রস্ত সাধারণ মানুষকে অসহনীয় সমস্যায় পড়তে হচ্ছে।


    
    মহামান্য আদালতের এই উপলব্ধির প্রেক্ষিতে কেন্দ্রীয় স্বরাষ্ট্র সচিব শ্রী অজয় কুমার ভাল্লা বিভ্রান্তিকর সংবাদ প্রচারের বিরুদ্ধে কার্যকর ব্যবস্থা গ্রহণের জন্য সমস্ত রাজ্য ও কেন্দ্রশাসিত অঞ্চলকে চিঠি লিখেছেন। চিঠিতে জানানো হয়েছে, কেন্দ্রীয় সরকার কোভিড-১৯ সংক্রান্ত বিভিন্ন তথ্য যাচাই করার জন্য একটি ওয়েব পোর্টাল তৈরি করছে। রাজ্য ও কেন্দ্রশাসিত অঞ্চলগুলিকেও এই ধরনের বিভ্রান্তিকর খবরের প্রেক্ষিতে প্রকৃত তথ্য মানুষের কাছে পৌঁছে দেওয়ার জন্য একই ধরনের ব্যবস্থা গ্রহণের অনুরোধ জানানো হয়েছে।


    
    মহামান্য আদালতের আরও উপলব্ধি করে নির্দেশ জারি করেছে যে, খাদ্য, ওষুধপত্র প্রভৃতি মৌলিক সুযোগ-সুবিধার বিষয়গুলি সহ প্রবাসী শ্রমিকদের জন্য অস্থায়ী বাসস্থানের ব্যবস্থা করতে হবে। তবে, এই পদক্ষেপ গ্রহণের সময় এনডিএমএ অথবা স্বরাষ্ট্র মন্ত্রকের নির্দেশগুলি মেনে সেই কাজ করতে হবে। দেশে কোভিড-১৯ সংক্রমণ রুখতে কেন্দ্রীয় সরকারের পক্ষ থেকে জারি করা যাবতীয় নির্দেশ বা পরামর্শ অক্ষরে অক্ষরে পালন করার জন্য রাজ্য ও কেন্দ্রশাসিত অঞ্চলগুলিকে ঐ চিঠিতে বলা হয়েছে।


    

    
    CG/BD/SB

    
    
    (Release ID: 1610220) Visitor Counter : 13
    
    
      Read this release in: English