      বিজ্ঞানওপ্রযুক্তিমন্ত্রক

      বিজ্ঞান ও প্রযুক্তি দপ্তরের আর্থিক সহায়তাপ্রাপ্ত একটি সংস্থা কোভিড-১৯ রোগীদের চিকিৎসার জন্য বাতাসে অক্সিজেনের যোগান বাড়াতে বিশেষ যন্ত্রের উৎপাদন বাড়াবে
      Posted On: 09 APR 2020 10:43AM by PIB Kolkata


    নয়াদিল্লি, ০৯ এপ্রিল, ২০২০


    

    কেন্দ্রীয় বিজ্ঞান ও প্রযুক্তি দপ্তরের আর্থিক সহায়তাপ্রাপ্ত পুণের সংস্থা জেনরিচ মেমব্রেন্স, কোভিড আক্রান্ত রোগীদের চিকিৎসার জন্য, মেমব্রেন অক্সিজেনেটর সামগ্রীর (এমওই)উৎপাদন বাড়ানোর সিদ্ধান্ত নিয়েছে। সম্পূর্ণ দেশীয় হলো - ফাইবার মেমব্রেন প্রযুক্তিতে তৈরী এই যন্ত্রের সাহায্যে বিশেষ চাপের মধ্যে বাতাসে ৩৫শতাংশ অক্সিজেন বৃদ্ধি সম্ভব। বিশেষ এই যন্ত্রটিতে মেমব্রেন্স কার্টিজ অয়েল ফ্রি কম্প্রেসর আউটপুট ফ্লোমিটার প্রভৃতি উপাদান রয়েছে। যন্ত্রে লাগানো কম্প্রেসারটি বাতাসকে ফিল্টার করে তা অক্সিজেন ও নাইট্রোজেনের যোগান বাড়াতে সাহায্য করবে। এমনকি, এই যন্ত্র থেকে নির্গত অক্সিজেন ও নাইট্রোজেন ভাসমান ভাইরাস ও ব্যাকটেরিয়ার চলাচলেও বাধা সৃষ্টি করবে।


    
    
    এই যন্ত্রটি পরিচালনার জন্য প্রশিক্ষিত কর্মীর প্রয়োজন নেই। ন্যূনতম রক্ষণা-বেক্ষণেই যন্ত্রটির পূর্ণ সদ্ব্যবহার সম্ভব। ভ্রাম্যমান এই যন্ত্রটিতে প্ল্যাগ অ্যান্ড প্লে সুবিধা রয়েছে। এর ফলে, যন্ত্রটি চালু হওয়ার সঙ্গে সঙ্গে অক্সিজেন সমৃদ্ধ বাতাস উৎপাদন প্রক্রিয়াও শুরু হয়ে যাবে।


    
    যেহেতু কোভিড-১৯ এ আক্রান্তদের শ্বাসকষ্টজনিত সমস্যা দেখা দেয়, আর মাত্র চার শতাংশ আই সি ইউ-এর ভেন্টিলেটরে অক্সিজেন দেবার সুবিধে থাকে, তাই নতুন এই যন্ত্রটি বর্তমান পরিস্থিতিতে চিকিৎসায় সহায়ক হবে। এছাড়াও শ্বাস কষ্ট জনিত অন্যান্য অসুখেও এর সাহায্যে চিকিৎসা করা যাবে।


    

    CG/BD/SB

    
    
    (Release ID: 1612552) Visitor Counter : 24
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Odia , Tamil , Telugu , Kannada