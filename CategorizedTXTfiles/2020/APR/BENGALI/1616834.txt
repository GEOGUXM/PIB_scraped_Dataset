      স্বাস্থ্যওপরিবারকল্যাণমন্ত্রক

      নাগরিকদের জন্য মতবিনিময় প্লাটফর্ম “কোভিড ইন্ডিয়া সেবা”র সূচনা করলেন ড. হর্ষ বর্ধন
      Posted On: 21 APR 2020 3:02PM by PIB Kolkata


    নতুন দিল্লি, ২১ এপ্রিল, ২০২০


    

    কেন্দ্রীয় স্বাস্থ্য ও পরিবার কল্যাণ মন্ত্রী ড. হর্ষ বর্ধন বিশ্বজুড়ে কোভিড – ১৯ মহামারীর পরিপ্রেক্ষিতে আজ“কোভিড ইন্ডিয়া সেবা” নামে একটি প্লাটফর্মের সূচনা করেছেন। এই প্লাটফর্মের মাধ্যমে লক্ষ লক্ষ ভারতীয় কোভিড – ১৯ এর বিষয়ে সরাসরি মতবিনিময় করতে পারবেন। নাগরিকদের বিভিন্ন প্রশ্নের উত্তর, স্বচ্ছভাবে বৈদ্যুতিন প্রক্রিয়ায় দেবার উদ্দেশেই এই উদ্যোগ নেওয়া হয়েছে। জনসাধারণ @CovidIndiaSeva –য় তাদের প্রশ্ন রাখবেন এবং এখানেই তাদের জিজ্ঞাসার উত্তরও পাওয়া যাবে। এই কাজে একটি ড্যাশবোর্ডের ব্যবস্থা থাকবে, যেখানে পুরো প্রক্রিয়াটির নজরদারী চলবে।


    
    ড. হর্ষ বর্ধন, এই প্লাটফর্মের সূচনা করে বলেন, সরকার এবং নাগরিকদের মধ্যে মতবিনিময় ও তথ্যের আদান – প্রদানের জন্য ট্যুইটার একটি গুরুত্বপূর্ণ প্লাটফর্ম। #IndiafightsCorona-এর মাধ্যমে সামাজিক দূরত্ব সংক্রান্ত নানা বিষয়ে প্রচার চালানো হয়েছে। সরকার, কোভিড – ১৯ এর বিষয়ে কি কি পদক্ষেপ গ্রহণ করেছে, সেগুলি যেমন ‘করোনা ইন্ডিয়া সেবা’ থেকে মানুষ জানতে পারবেন, একইভাবে যদি কারোর শরীরে কোভিড – ১৯ এর লক্ষণ দেখা যায়, সেক্ষেত্রে তিনি কি করবেন, সেই প্রশ্নের উত্তরও এখান থেকে পাওয়া যাবে।


    
    ট্যুইটারের ভারত এবং দক্ষিণ এশিয়ার পাবলিক পলিসি ডিরেক্টর শ্রীমতী মহিমা কাউল @misskaul এই প্লাটফর্মের সূচনার সময় জানান, করোনা মহামারীর মোকাবিলার এই গুরুত্বপূর্ণ সময়ে সরকার এবং জনসাধারণের মধ্যে যোগাযোগ রক্ষার ক্ষেত্রে তাঁরা অত্যাবশক পরিষেবাটি দিয়ে আসছেন। মন্ত্রক, গত ৩ মাস ধরে কোভিড – ১৯ এর মোকাবিলায় কৌশলগত তথ্যের আদান - প্রদান করে আসছে। বৈদ্যুতিন এবং মূদ্রণ মাধ্যমের পাশাপাশি সামাজিক মাধ্যমেও জনসচেতনতা গড়ে তোলার লক্ষ্যে ব্যাপক প্রচার চালানো হচ্ছে। এর ফলে শারীরিক দূরত্ব বজায় রাখা, ঘন ঘন হাত ধোয়া এবং হাঁচি, কাশির সময় কি কি করা উচিত, সেবিষয়ে সকলের মধ্যে স্পষ্ট ধারণা তৈরি হয়েছে।


    
    আপনিও চাইলে @CovidIndiaSeva –তে কোভিড – ১৯ সংক্রান্ত যে কোনো প্রশ্ন করতে পারেন। কর্তৃপক্ষ যথাযথ তথ্যসহ ট্যুইটে আপনার প্রশ্নের জবাব দেবেন। এক্ষেত্রে প্রশ্ন করার সময়, কোনো ব্যক্তিগত তথ্য জানতে চাওয়া হবে না।


    

    CG/CB/SFS

    
    
    (Release ID: 1616834) Visitor Counter : 27
    
    
      Read this release in: English , Urdu , Marathi , Hindi , Assamese , Punjabi , Gujarati , Odia , Tamil , Telugu , Kannada , Malayalam