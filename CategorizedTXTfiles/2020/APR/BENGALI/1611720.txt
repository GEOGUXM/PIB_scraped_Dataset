      বিজ্ঞানওপ্রযুক্তিমন্ত্রক

      ইনফ্লুয়েঞ্জা ও কোভিড–১৯ এর মতো ভাইরাসের সংক্রমণ আটকাতে জে.এন.সি.এ.এস.আর.-এর বহুমুখী আস্তরণের আবিষ্কার
      Posted On: 06 APR 2020 4:12PM by PIB Kolkata


    নতুনদিল্লি, ৬ এপ্রিল, ২০২০


    

    বিজ্ঞান ও প্রযুক্তি দপ্তরের অধীনস্থ স্বায়ত্ত্বশাসিত সংস্থা ব্যাঙ্গালোরের জওহরলাল নেহেরু সেন্টার ফর অ্যাডভান্সড সায়েন্টিফিক রিসার্চ (জে.এন.সি.এ.এস.আর) একটি অতিক্ষুদ্রানু প্রতিরোধী আস্তরণ তৈরি করেছে। এই আস্তরণটি বিভিন্ন মারণ ভাইরাসের সংক্রমণ আটকাতে পারে। এর মধ্যে রয়েছে ইনফ্লুয়েঞ্জার মতন সমচরিত্রের বিভিন্ন ভাইরাস। যেগুলির সংক্রমণের ফলে শ্বাসকষ্ট হয়। দ্য সায়েন্স এন্ড ইঞ্জিনিয়ারিং রিসার্চ বোর্ড, এই আস্তরণটির আরো মানোন্নয়ন ঘটানোর কাজ করছে।


    
    এই আস্তরণ ইনফ্লুয়েঞ্জা ভাইরাসকে ১০০ শতাংশ ধ্বংস করছে, ইতিমধ্যেই তার প্রমাণ মিলেছে। কোভিড–১৯ ভাইরাসের বৈশিষ্ট ইনফ্লুয়েঞ্জা ভাইরাসের চরিত্রের সঙ্গে মিলে যাচ্ছে। তাই আশা করা যায়, এই আস্তরণ কোভিড–১৯ কে ধ্বংস করতে পারবে। এই আস্তরণ তৈরির প্রযুক্তিটি অত্যন্ত সাধারণ, তাই এটি তৈরি করতে দক্ষ শ্রমিকের প্রয়োজন নেই। যদি দেখা যায়, এই আস্তরণ কোভিড–১৯ কে ধ্বংস করতে পারছে, তাহলে চিকিৎসক এবং নার্সদের ব্যবহার্য মাস্ক, গাউন, গ্লাভসের মতন সুরক্ষা সামগ্রীতে তা ব্যবহার করা যাবে।


    
    জে.এন.সি.এ.এস.আর-এর অধ্যাপক জয়ন্ত হালদারের নেতৃত্বে যে গবেষকদের দলটি এই আস্তরণ তৈরি করেছেন, তাদের মধ্যে আছেন, ডক্টর রিয়া মুখোপাধ্যায়, ডক্টর দেবজ্যোতি বসাক এবং শ্রেয়ান ঘোষ। বিজ্ঞানীরা দেখেছেন, এই আস্তরণটি জল, ইথানল, মিথানল এবং ক্লোরোফর্মের মাধ্যমে তৈরি হতে পারে। এই আস্তরণের সংস্পর্শে ইনফ্লুয়েঞ্জা ভাইরাস আসলে তা ৩০ মিনিটের মধ্যে পুরো মরে যায়। গবেষণার সময় আরো দেখা গেছে, এটি ড্রাগ প্রতিরোধী ব্যাকটেরিয়া এবং ফাঙ্গী যেমন মেথিসিলিন প্রতিরোধী এস. আউরিয়ারস এবং ফ্লুকোনজল প্রতিরোধী সি. অ্যালবিকানসকে ৩০ থেকে ৪৫ মিনিটের মধ্যে পুরো মেরে ফেলতে পারে। কাপড়ের মধ্যে এই আস্তরণ দেওয়ার পর দেখা গেছে, ১০ লক্ষের বেশি ব্যাকটেরিয়া এর সংস্পর্শে এসে পুরো ধ্বংস হয়ে গেছে। এই গবেষণার বিষয়ে আরো জনতে হলে ডক্টর জয়ন্ত হালদারের সঙ্গে যোগাযোগ করতে পারেন – ইমেলঃ- jayanta@jncasr.ac.in , jayanta.jnc@gmail.com মোবাইল নম্বর : ৯৪৪৯০১৯৭৪৫।


    

    CG/CB

    
    
    (Release ID: 1611720) Visitor Counter : 24
    
    
      Read this release in: English , Gujarati , Marathi , Hindi , Assamese , Punjabi , Tamil , Telugu , Kannada