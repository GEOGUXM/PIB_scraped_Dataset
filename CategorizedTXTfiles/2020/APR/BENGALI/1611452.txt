      বিদ্যুৎমন্ত্রক

      আলো নিভিয়ে রাখার সময় পাওয়ার গ্রিডের বিষয়ে কিছু প্রশ্নের উত্তর
      Posted On: 05 APR 2020 5:21PM by PIB Kolkata


    নতুনদিল্লি, ৫ এপ্রিল, ২০২০


    

    গ্রিডের স্থিরতা নিয়ে যে সমস্ত সন্দেহ দেখা দিয়েছে, তার অবসান।


    
    প্রশ্ন-১ : রাত ৯টা থেকে ৯টা ৯ মিনিট পর্যন্ত শুধুমাত্র বাড়ির আলোই কি নেভাবো না কি রাস্তার আলো, জনসাধারণের জন্য যে আলোগুলি জ্বলে, সেগুলি এবং নিত্য প্রয়োজনীয় পরিষেবায় যে আলোগুলি জ্বালানো হয়, সেগুলিও নিভিয়ে দেওয়া হবে ?
    উত্তর : প্রধানমন্ত্রীর আবেদনে স্বেচ্ছায় শুধুমাত্র বাড়ির আলো নেভালেই হবে। আবারও জানানো হচ্ছে, রাস্তার আলো, সর্বসাধারণের জন্য ব্যবহৃত আলো, হাসপাতাল এবং অন্যান্য জরুরী পরিষেবায় ব্যবহৃত আলো নেভানো হবে না।


    
    প্রশ্ন-২ : বাড়ির আলো নেভানোর সময় আমার বাড়ির ব্যবহার্য বৈদ্যুতিক জিনিসগুলি কি নিরাপদে থাকবে?
    উত্তর : বাড়িতে ব্যবহৃত সমস্ত বৈদ্যুতিক সরঞ্জাম ঠিকঠাক থাকবে। পাখা, শীতাতপ নিয়ন্ত্রিত যন্ত্র, ফ্রিজ ইত্যাদি বন্ধ করার কোনো প্রয়োজন নেই। বিদ্যুতের চাহিদার তারতম্য ভারতীয় বিদ্যুৎ গ্রীড নিয়ন্ত্রন করতে পারে। সবরকমের নিরাপত্তার ব্যবস্থা এই গ্রিডে রয়েছে। তাই বাড়িতে ব্যবহৃত সব বৈদ্যুতিক যন্ত্রপাতি ঠিকঠাক থাকবে এবং স্বাভাবিকভাবে কাজ করবে।


    
    প্রশ্ন-৩ : ৫ এপ্রিল রাত ৯ থেকে ৯টা ৯ মিনিট পর্যন্ত আলো নেভানোর সময়ে এই গ্রিডগুলির স্থায়িত্ব বজায় রাখার জন্য যথাযথ ব্যবস্থা কি নেওয়া হয়েছে ?
    উত্তর : হ্যাঁ, নির্ধারিত নিয়ম মেনে সবরকম ব্যবস্থা নেওয়া হয়েছে, যাতে এই গ্রিডের স্থায়িত্ব বজায় থাকে।


    
    প্রশ্ন-৪ : আলো নেভানোটা কি বাধ্যতামূলক, না কি স্বেচ্ছামূলক ?
    উত্তর : স্বেচ্ছামূলক। যেমনটা আগেই বলা হয়েছে, শুধুমাত্র ঘরের আলো নেভাতে হবে।


    
    প্রশ্ন-৫ : কেউ কেউ আশঙ্কা করছেন, এরফলে গ্রিডের স্থায়িত্ব নষ্ট হবে এবং ভোল্টেজের তারতম্যের ফলে বৈদ্যুতিক সরঞ্জাম খারাপ হয়ে যাবে।
    উত্তর : এটি অহেতুক ভুল ধারণা। ভারতীয় বিদ্যুৎ গ্রীডে ভোল্টেজের তারতম্য সামলে নেবার জন্য যথাযথ ব্যবস্থা রয়েছে এবং প্রচলিত নিয়ম অনুসারে ফ্রিকোয়েন্সি পরিবর্তন হলে তা এই গ্রিড সামলে নিতে পারবে।


    
    প্রশ্ন-৬ : আলো নেভানোর ফলে আমাদের গ্রিড পরিচালন ব্যবস্থা এবং প্রযুক্তি কি এই তারতম্যকে সামলাতে পারবে ?
    উত্তর : ভারতীয় বিদ্যুৎ গ্রীড, একটি বিস্তৃত এবং সুস্থায়ী ব্যবস্থার প্রযুক্তি মেনে চলে। যে কোনো সময় চাহিদার পরিবর্তন হলে এই গ্রিড সেই পরিবর্তনকে সামাল দিতে সক্ষম।


    
    প্রশ্ন-৭ : এই সময়ে পাখা, ফ্রিজ, শীতাতপ নিয়ন্ত্রিত যন্ত্র ইত্যাদি বৈদ্যুতিক সরঞ্জামগুলি কি বন্ধ রাখা উচিত ?
    উত্তর : বাড়িতে ব্যবহৃত সমস্ত বৈদ্যুতিক যন্ত্রপাতি নিরাপদ। গ্রাহকদের চাহিদা অনুসারে এই সরঞ্জামগুলি ব্যবহার করা যেতে পারে। রাত ৯টায় এগুলি বন্ধ করার কোনো প্রয়োজন নেই।


    
    প্রশ্ন-৮ : রাস্তার আলো কি নিভিয়ে ফেলা হবে ?
    উত্তর : না। বরঞ্চ, সমস্ত রাজ্য / কেন্দ্রশাসিত অঞ্চল / স্থানীয় প্রশাসনকে পরামর্শ দেওয়া হয়েছে, জনসাধরণের নিরাপত্তার জন্য রাস্তার আলো যেন জ্বালিয়ে রাখা হয়।


    
    প্রশ্ন-৯ : হাসপাতাল এবং অন্যান্য আপৎকালীন ও গুরুত্বপূর্ণ পরিষেবাগুলিতে কি আলো নিভিয়ে রাখা হবে ?
    উত্তর : না, হাসপাতাল এবং সর্বসাধারণের জায়গা, স্থানীয় প্রশাসনের পরিষেবা, দপ্তর, থানা, বিভিন্ন উৎপাদন কেন্দ্রর মতো নিত্যপ্রয়োজনীয় পরিষেবাগুলিতে আলো জ্বলবে। প্রধানমন্ত্রী শুধুমাত্র বাড়িতে আলো নেভাতে অনুরোধ করেছেন।


    
    প্রশ্ন-১০ : মোট বিদ্যুতের ব্যবহারের প্রায় ২০ শতাংশ বাড়ির আলো জ্বালাতে ব্যবহৃত হয়। হঠাৎ করে এই ২০ শতাংশ বিদ্যুতের সংযোগ বিচ্ছিন্ন হয়ে গেলে গ্রিডের স্থায়িত্ব বজায় থাকবে কি ? মন্ত্রক, এর জন্য কি ব্যবস্থা নিচ্ছে।
    উত্তর : বাড়িতে আলো জ্বালানোর জন্য ২০ শতাংশেরও কম বিদ্যুতের প্রয়োজন হয়। বিদ্যুতের চাহিদা কমে যাওয়ার এই বিষয়টি স্বাভাবিক প্রযুক্তিগত ব্যবস্থাপনায় সহজেই সামাল দেওয়া যায়।


    
    প্রশ্ন-১১ : লোডশেডিং কি হবে ? যদি হয়, তাহলে তার কি প্রভাব পড়বে।
    উত্তর : লোডশেডিং করার কোনো পরিকল্পনা নেই।


    

    CG/CB

    
    
    (Release ID: 1611452) Visitor Counter : 93
    
    
      Read this release in: English , Marathi , Hindi , Assamese , Manipuri , Punjabi , Gujarati , Odia , Tamil , Telugu , Kannada