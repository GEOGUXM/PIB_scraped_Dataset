      রেলমন্ত্রক

      পার্সেল ট্রেনের মাধ্যমে রেলের রাজস্বআয় ; লকডাউন শুরু হওয়ার পর থকে ২০৪০০ টন পণ্য পরিবহণের ফলে ৭.৫৪ কোটি টাকা আয়
      Posted On: 15 APR 2020 3:46PM by PIB Kolkata


    নতুন দিল্লি, ১৫ এপ্রিল, ২০২০


    

    
    কোভিড – ১৯ মহামারী আটকাতে দেশজুড়ে লকডাউন জারি হওয়ার পর, চিকিৎসা পরিষেবার সঙ্গে যুক্ত নানা সামগ্রী, খাদ্য, ছোটো ছোটো পার্সেলে পরিবহণ করা অত্যন্ত প্রয়োজন হয়ে পড়েছে। এই চাহিদা পূরণে ভারতীয় রেল, পার্সেল ভ্যান পরিষেবা চালু করেছে। এর ফলে, বিভিন্ন রাজ্য সরকার সহ ই-কমার্সের সঙ্গে যুক্ত সংস্থাগুলির পণ্য রেলের মাধ্যমে দ্রুত পরিবহন করা হচ্ছে।


    
    আঞ্চলিক রেলগুলি নিয়মিত এই পার্সেল স্পেশাল ট্রেনের জন্য রুট চিহ্নিত করে প্রয়োজনীয় নির্দেশিকা জারী করছে। বর্তমানে ৬৫টি রুটে এই ধরণের ট্রেন চলছে। এর মধ্যে রয়েছে :


    
    ১) দিল্লি, মুম্বাই, কলকাতা, চেন্নাই, বেঙ্গালুরু এবং হায়দ্রাবাদের মতন বড় বড় শহরের মধ্যে নিয়মিত যোগাযোগ।
    ২) রাজ্যের রাজধানী থেকে রাজ্যের গুরুত্বপূর্ণ শহরের মধ্যে যোগাযোগ।
    ৩) উত্তরপূর্বাঞ্চলের সঙ্গে যোগাযোগ নিশ্চিত করা।
    ৪) দুধ এবং দুগ্ধজাত সামগ্রী যে অঞ্চলে অতিরিক্ত উৎপাদন হয়, (গুজরাট, অন্ধ্রপ্রদেশ) সেখান থেকে বেশি চাহিদাযুক্ত অঞ্চলে তা সরবরাহ করা।
    ৫) কৃষিপণ্য, ঔষুধ, চিকিৎসা সামগ্রী সহ বিভিন্ন অত্যাবশক পণ্য উৎপাদিত অঞ্চল থেকে দেশের অন্যান্য অঞ্চলে সরবরাহ করা।


    
    ১৪ এপ্রিলে সন্ধ্যে ৬ টা পর্যন্ত ৭৭ টি ট্রেন চালানো হয়েছে। এরমধ্যে ৭৫টি ট্রেন টাইমটেবিলে অনুযায়ী পার্সেল স্পেশাল ট্রেন। রেল ১ দিনে ১৮৩৫ টন সামগ্রী বোঝাই করেছে। এর থেকে আয় হয়েছে, ৬৩ লক্ষ টাকা।


    
    লকডাউনের মধ্যে ১৪ তারিখ সন্ধ্যে ৬টা পর্যন্ত মোট ৫২২টি ট্রেন চলেছে। এরমধ্যে ৪৫৮টি ট্রেন টাইমটেবিল অনুযায়ী চলাচল করছে। এই সময়ে মধ্যে, ২০,৪৭৪ টন পণ্য সামগ্রী বোঝাই করে রেল, ৭ কোটি ৫৪ লক্ষ টাকা আয় করেছে।


    

    CG/CB

    
    
    (Release ID: 1614731) Visitor Counter : 29
    
    
      Read this release in: Punjabi , English , Urdu , Hindi , Marathi , Assamese , Gujarati , Odia , Tamil , Telugu , Kannada