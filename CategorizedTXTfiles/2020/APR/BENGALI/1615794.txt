      শ্রমওকর্মসংস্থানমন্ত্রক

      কেন্দ্রীয় শ্রম ও কর্মসংস্থান প্রতিমন্ত্রী শ্রী সন্তোষ গাঙ্গয়ার সব রাজ্য ও কেন্দ্র শাসিত অঞ্চলগুলির প্রশাসনকে লিখিত এক বার্তায় দেশের শ্রমিকদের অভাব অভিযোগ সমাধানে একযোগে কাজ করতে একজন নোডাল আধিকারিক নিয়োগের অনুরোধ জানিয়েছেন
      Posted On: 18 APR 2020 2:30PM by PIB Kolkata


    নতুন দিল্লি, ১৮ এপ্রিল, ২০২০


    কেন্দ্রীয় শ্রম ও কর্মসংস্থান মন্ত্রকের প্রতিমন্ত্রী শ্রী সন্তোষ গাঙ্গয়ার এক লিখিত বার্তায় সব রাজ্য ও কেন্দ্র শাসিত অঞ্চলের প্রশাসকদের অনুরোধ করেছেন যে দেশের শ্রমিকদের অভাব অভিযোগ একযোগে সমাধান করতে,শ্রম দফতর থেকে একজন নোডাল আধিকারিক নিয়োগ করতে হবে। দেশজুড়ে কোভিড- ১৯ প্রতিরোধে যে লকডাউন চলছে,সেই দিকে নজর দিয়ে কেন্দ্রীয় সরকার শ্রমিক ও কর্মচারীদের সমস্যা সমাধানের জন্য কন্ট্রোল রুম চালু করেছে, প্রস্তাবিত এই নোডাল আধিকারিক তার সঙ্গে সমন্বয় রেখে কাজ করবেন। রাজ্যগুলির শ্রমমন্ত্রীদের এবং কেন্দ্র শাসিত অঞ্চলের প্রশাসকদের লেখা এক চিঠিতে কেন্দ্রীয় প্রতিমন্ত্রী বলেছেনশ্রম দপ্তরের আধিকারিকরা যাতে দেশজুড়ে গড়ে ওঠা ২০টি কন্ট্রোল রুম সম্বন্ধে এই ওয়াকিবহাল হন সেদিকে নজর দিতে হবে। শ্রী গাঙ্গয়ার বলেন, এই সঙ্কটজনক পরিস্থিতিতে কর্মীদের অভিযোগ সমাধানে কেন্দ্র ও রাজ্যগুলিকে সমন্বয় বজায় রেখে কাজ করতে হবে।


    
    উল্লেখ্য,সম্প্রতি কেন্দ্রীয় শ্রম ও কর্মসংস্থান মন্ত্রক মুখ্য শ্রম কমিশানারের নেতৃত্বে শ্রমিকদের অভাব অভিযোগ সমাধানের লক্ষ্যে দেশজুড়ে ২০টি কন্ট্রোল রুম গড়ে তুলেছে। আপাতত এখান থেকে শ্রমিকদের মজুরি সংক্রান্ত অভিযোগ সমাধানের পাশাপাশি পরিযায়ী শ্রমিকদের সমস্যা সমাধানের কাজ চলছে।


    
    ২০টি কন্ট্রোলরুম চালু হওয়ার পর থেকে গতকাল অবধি মোট ২১০০টি অভিযোগ জমা পড়েছে বলে জানান হয়েছে। তারমধ্যে ১৪০০টি অভিযোগ রাজ্য ও কেন্দ্র শাসিত অঞ্চলের এক্তিয়ারভুক্ত। সব অভিযোগের সঠিক সমাধানে কেন্দ্র ও রাজ্য গুলির সমন্বয় প্রয়োজন বলে জানান হয়েছে। মন্ত্রী, ২০টি কেন্দ্রীয় কন্ট্রোল রুমের নাম এবং কেন্দ্র নিয়োজিত আধিকারিকদের নাম ঐ চিঠিতে উল্লেখ করেছেন।


    

    CG/PPM

    
    
    (Release ID: 1615794) Visitor Counter : 15
    
    
      Read this release in: Assamese , Punjabi , English , Urdu , Marathi , Hindi , Manipuri , Gujarati , Odia , Tamil , Telugu , Kannada , Malayalam