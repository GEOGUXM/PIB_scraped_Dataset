      মানবসম্পদবিকাশমন্ত্রক

      সব রাজ্যের শিক্ষামন্ত্রী আর শিক্ষা সচিবদের সাথে ভিডিও কনফারেন্স করলেন কেন্দ্রীয় মানব সম্পদ উন্নয়ন মন্ত্রী
      
      কোভিড-১৯ এর ফলে উদ্ভূত পরিস্থিতে মিড ডে মিল প্রকল্পে রান্নার খরচ খাতে ১০.৯৯ শতাংশ ব্যয় বাড়িয়ে ৮১০০ কোটি টাকা করল কেন্দ্র

      Posted On: 28 APR 2020 6:22PM by PIB Kolkata

    নয়াদিল্লি, ২৮ এপ্রিল, ২০২০


    

    কেন্দ্রীয় মানব সম্পদ উন্নয়ন মন্ত্রী শ্রী রমেশ পোখরিয়াল ‘নিশাঙ্ক’ আজ সব রাজ্যের শিক্ষামন্ত্রী ও শিক্ষা সচিবদের সাথে ভিডিও কনফারেন্সের মাধ্যমে এক বৈঠক করেছেন। দপ্তরের প্রতিমন্ত্রী শ্রী সঞ্জয় ধোত্রেও বৈঠকে উপস্থিত ছিলেন। ২২ টি রাজ্যের শিক্ষামন্ত্রী এবং ১৪ টি রাজ্য ও কেন্দ্রশাসিত অঞ্চলের শিক্ষা সচিবরা আলোচনায় অংশ নেন।


    
    মানব সম্পদ উন্নয়ন মন্ত্রী কোভিড-১৯ এর ফলে উদ্ভূত পরিস্থিতিকে দূর্ভাগ্যজনক আখ্যা দিয়ে বলেন এই সময়ে এমন কিছু কল্যাণকর ব্যবস্থা নিতে হবে যাতে শিক্ষা ক্ষেত্রে ছাত্র ছাত্রীদের সুরক্ষা বজায় থাকে। এই প্রসঙ্গে ‘ মন কি বাতে’ প্রধানমন্ত্রীর বক্তব্য উদ্ধৃত করে বলেন নভেল করোনা ভাইরাস রুখতে দেশের সব মানুষ কিছু না কিছু ইতিবাচক পদক্ষেপ গ্রহণ করছেন। বিভিন্ন ক্ষেত্রের মানুষজন নিজেদেরকে পরিস্থিতির সঙ্গে বদলে নিচ্ছেন।


    
    শ্রী পোখরিয়াল বলেন আমাদের সবার লক্ষ্য হল ৩৩ কোটি ছাত্রছাত্রী যাতে কোন দুর্ভোগে না পড়েন এবং তারা তাদের পড়াশোনা নির্বিঘ্নে চালিয়ে যেতে পারে সেটা দেখা। এই কারণে অন লাইনে পড়াশোনার বিষয়টির উপর জোড় দেওয়া হচ্ছে। দীক্ষা, স্বয়ম, স্বয়মপ্রভা, বিদ্যদান ২.০, ই-পাঠশালা, দূরদর্শনের শিক্ষা মূলক চ্যানেল, ডিশ টিভি, টাটা স্কাই, জিও, এয়ারটেল ডি টি এইচ সহ অনেকেই এই কাজে উঠে পড়ে লেগেছে। মন্ত্রী জানান এছাড়াও বিকল্প একটি শিক্ষা ক্যালেন্ডার এন সি ই আর টি তৈরি করেছে রাজ্যগুলি তাদের নিজস্ব পরিস্থিতি পর্যালোচনা করে গ্রহণ করতে পারে। যদি স্কুল গুলি খুলতে হয় সেক্ষেত্রে একটি স্বাস্থ্য বিষয়ক নীতি নির্দেশিকা তৈরির কথাও তিনি বলেন।


    
    ছাত্রছাত্রীদের স্বাস্থের কথা চিন্তা করে লকডাউনের মধ্যেও তারা যাতে পর্যাপ্ত স্বাস্থ্যকর খাবার পায় সেই জন্য মিড ডে মিল প্রকল্পে রেশন দেওয়া হচ্ছে। তিনি জানান স্কুলের গরমের ছুটির সময়ও মিড ডে মিল দেওয়া হবে। এই কারণে অতিরিক্ত ১৬শো কোটি টাকা খরচ করা হবে। এছাড়াও প্রথম তিন মাসের জন্য ২৫০০ কোটি টাকা অ্যাডহক দেওয়া হবে।
    মিড ডে মিল কর্মসূচিকে আরও জোরদার করার লক্ষ্যে বার্ষিক রান্নার খরচ(শস্য, সব্জি, তেল, মশলা ও জ্বালানী) বাবদ প্রদেয় অর্থের পরিমাণ ৭৩০০ কোটি টাকা থেকে বাড়িয়ে ৮১০০ কোটি টাকা করা হয়েছে।


    
    শ্রী পোখরিয়াল জানান সমগ্রশিক্ষা কর্মসূচীর আওতায় প্রথা ভেঙ্গে কেন্দ্র গত অর্থবর্ষের অব্যবহৃত ৬২০০ কোটি টাকা খরচের অনুমতি রাজ্য সরকার গুলিকে দিয়েছে। এছাড়াও ৪৪৫০ কোটি টাকা অ্যাডহক দেওয়া হবে।


    

    CG/SDG

    
    
    (Release ID: 1619115) Visitor Counter : 19
    
    
      Read this release in: English , Urdu , Hindi , Marathi , Assamese , Punjabi , Gujarati , Odia , Tamil , Telugu , Kannada