      পঞ্চায়েতিরাজমন্ত্রক

      গ্রামাঞ্চলে কোভিড-১৯ সংক্রমণ নিয়ন্ত্রণে গ্রাম পঞ্চায়েতগুলি প্রয়োজনীয় ব্যবস্থা নিচ্ছে
      Posted On: 16 APR 2020 11:14AM by PIB Kolkata


    নয়াদিল্লি, ১৬ এপ্রিল, ২০২০


    

    দেশের গ্রামীণ এলাকাগুলিতে কোভিড-১৯ মহামারী সংক্রমণ প্রতিরোধে জেলা প্রশাসন ও গ্রাম পঞ্চায়েতগুলি একাধিক কার্যকর ব্যবস্থা গ্রহণ করছে। লকডাউন নিষেধাজ্ঞাগুলি যাতে লঙ্ঘিত না হয় এবং সামাজিক দূরত্ব বজায় রাখা হয়, তার জন্য কেন্দ্রীয় পঞ্চায়েতি রাজ মন্ত্রক রাজ্য সরকার, জেলা কর্তৃপক্ষ এবং গ্রাম পঞ্চায়েতগুলির সঙ্গে ঘনিষ্ঠ সমন্বয় বজায় রেখে চলেছে।


    
    পঞ্চায়েত স্তরে যেসব উদ্যোগ নেওয়া হচ্ছে, সেগুলি সেরা পদ্ধতির উদাহরণ হিসাবে অন্যান্য পঞ্চায়েতগুলিও অনুসরণ করতে পারে। এই উদ্যোগগুলির কয়েকটি হল :
    
    উত্তর প্রদেশ : সিদ্ধার্থনগর জেলায় এক পোস্টম্যান মাইক্রো এটিএম মারফৎ গ্রামের মানুষজনকে অর্থ তুলতে সাহায্য করছেন।
    
    মিরাট ডিভিশনে ৬টি জেলা থেকে প্রায় ২০ হাজার প্রবাসী শ্রমিককে চিহ্নিত করা হয়েছে। এর মধ্যে ৬০০ জন শ্রমিক বিদেশ সফর করেছিলেন।
    
    ৭০০টি কোয়ারেন্টাইন সেন্টারে ৬ হাজার ৬০০-রও বেশি মানুষ কাজ করছেন।
    
    গ্রাম প্রধানরা খাদ্য ও অস্থায়ী বাসস্থানের সংস্থান করছেন।
    
    বিপন্ন পরিবারগুলিকে ত্রাণ সহায়তা হিসাবে মাসে ১ হাজার টাকা করে দেওয়া হচ্ছে।
    
    প্রবাসী শ্রমিক ও আর্ত মানুষদের দৈনিক রেশন বা রান্না করা খাবার পৌঁছে দেওয়া হচ্ছে।
    
    ২ হাজার ৮২০ জন সাফাই কর্মীকে মাস্ক, স্যানিটাইজার, সাবান, দস্তানা প্রভৃতি দেওয়া হয়েছে।


    
    কেরল : পঞ্চায়েত ও পুরসভাগুলিকে স্থানীয়স্বশাসিত প্রতিষ্ঠানগুলির সহায়তায় ১ হাজার ৩০০-রও বেশি সর্বজনীন রন্ধনশালা চালু করা হয়েছে। এই ধরনের রন্ধনশালাগুলির অধিকাংশই সঞ্চালনার দায়িত্বে রয়েছেন মহিলারা। রাজ্য মহিলা ক্ষমতায়ন কর্মসূচির অধীন সদস্যারা এই কাজে যুক্ত রয়েছেন।
    
    দাদরা ও নগর হাভেলী : পঞ্চায়েত এলাকাগুলিকে স্বাস্থ্যবিধি মেনে চলা সহ করণীয় বিষয় এবং কি করণীয় নয়, সে সম্পর্কে দৈনিক সচেতনতা প্রচার করা হচ্ছে।
    
    গ্রামীণ এলাকাগুলিতে বিনামূল্যে হ্যান্ড স্যানিটাইজার ও মাস্ক বিতরণ করা হয়েছে।
    
    ২০টি গ্রাম পঞ্চায়েতের সবকটিতেই ১০ হাজারেরও বেশি হ্যান্ডবিল বিলি করা হয়েছে।
    
    অন্ধ্রপ্রদেশ : বাড়ি বাড়ি সমীক্ষা চালানো হচ্ছে এবং মাস্ক বিতরণ করা হয়েছে। কোভিড-১৯ মোকাবিলায় রাজ্য সরকার ১৬ কোটি মাস্ক বিতরণ করবে।
    
    ১ কোটি ৪৭ লক্ষ পরিবারের মধ্যে ১ কোটি ৪৩ লক্ষ পরিবারের কোনও রকম কোভিড-১৯ আক্রান্তের ঘটনা ঘটেছে কিনা তার জন্য চিহ্নিত করা হয়েছে।


    

    CG/BD/SB

    
    
    (Release ID: 1615026) Visitor Counter : 12
    
    
      Read this release in: English , Urdu , Marathi , Hindi , Assamese , Manipuri , Punjabi , Gujarati , Tamil , Telugu , Kannada , Malayalam