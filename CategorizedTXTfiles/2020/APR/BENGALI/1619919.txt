      প্রধানমন্ত্রীরদপ্তর

      প্রধানমন্ত্রী নরেন্দ্র মোদী প্রতিরক্ষা এবং মহাকাশ ক্ষেত্রে গতি বাড়ানোর উপায় নিয়ে বৈঠক করেছেন
      Posted On: 30 APR 2020 10:26PM by PIB Kolkata


    নতুন দিল্লি, ৩০ এপ্রিল, ২০২০


    

    
    প্রধানমন্ত্রী নরেন্দ্র মোদী কোভিড-১৯-এর পরিপ্রেক্ষিতে অর্থনীতিকে শক্তিশালী করার জন্য সশস্ত্র বাহিনীরস্বল্পমেয়াদী ও দীর্ঘমেয়াদী চাহিদা পূরণ নিয়ে একটি বিস্তারিত বৈঠক করেছেন। এর মূল লক্ষ্য হল দেশের প্রতিরক্ষা শিল্পের শক্তিবৃদ্ধি এবং স্বনির্ভরতা অর্জন। বৈঠকে অস্ত্র উৎপাদন কারখানার প্রয়োজনীয় সংস্কার, ক্রয় পদ্ধতি সরলীকরণ, প্রযুক্তিক্ষেত্রে বিনিয়োগে আগ্রহ বৃদ্ধি এবং রপ্তানী ক্ষেত্রে সংস্কারের মতো গুরুত্বপূর্ণ বিষয়ে আলোচনা হয়।
    
    বৈঠকে প্রধানমন্ত্রী সরকারী-বেসরকারী সক্রিয় অংশীদারিত্বের মাধ্যমে আত্মনির্ভরতা ও রপ্তানীর দ্বৈত উদ্দেশ্য অর্জনের সাথে প্রতিরক্ষা ও মহাকাশ ক্ষেত্রের নকশা ও পণ্যগুলির বিষয়ে ভারতকে বিশ্বের শীর্ষস্থানীয় দেশ হিসাবে গড়ে তোলার উপর জোর দেন। তিনি দেশীয় ও বিদেশী বিনিয়োগকারীদের উৎসাহ দিতে প্রতিরক্ষা খাতে প্রস্তাবিত সংস্কারের বিষয়টি পর্যালোচনা করেন।
    
    কৌশলগত প্রতিরক্ষা মূলধন অর্জনের জন্য প্রতিরক্ষা ব্যয় হ্রাস এবং সঞ্চয়ের সঠিক ব্যবহার নিয়ে বৈঠকে আলোচনা করা হয়। প্রতিরক্ষা সরঞ্জাম কেনার প্রক্রিয়া, অফসেট নীতিমালা, দেশীয় যন্ত্রাংশ নির্মাণ, প্রযুক্তি হস্তান্তর, বিশ্বের প্রতিরক্ষা সরঞ্জাম সরবরাহকারীদের ভারতে সরঞ্জাম উৎপাদনের সুবিধা স্থাপনের জন্য উৎসাহদান, রফতানির মান, পরিশীলিত সরঞ্জাম / ব্যবস্থাপনা / মাধ্যম ইত্যাদির ওপর জোর দেওয়ার হয়।
    
    
    প্রধানমন্ত্রী বলেন প্রতিরক্ষা ক্ষেত্রে ভারতের আমদানির উপর নির্ভরতা হ্রাস করে "মেক ইন ইন্ডিয়া" কর্মসূচিকে এগিয়ে নিয়ে যাওয়া উচিত, যাতে তারা অত্যাধুনিক প্রতিরক্ষা সরঞ্জামগুলির নকশা, বিকাশ ও উৎপাদন করতে পারে। তিনি প্রতিরক্ষা পণ্য রফতানি প্রক্রিয়ার উপর জোর দেন, যাতে বিশ্বের অন্যান্য দেশের প্রতিরক্ষা পণ্যগুলির মধ্যে ভারতের প্রতিরক্ষা শিল্প জায়গা করে নিতে পারে এবং গবেষণা, বিকাশ, উদ্ভাবনের ক্ষেত্রে ভারত নিজস্ব মালিকানার অনুকূল পরিবেশ তৈরি করতে পারে।
    
    বৈঠকে প্রতিরক্ষা মন্ত্রী, স্বরাষ্ট্রমন্ত্রী, অর্থমন্ত্রী এবং অর্থমন্ত্রী এবং উর্ধ্বতন কর্মকর্তারা উপস্থিত ছিলেন।


    

    CG/SS

    
    
    (Release ID: 1619919) Visitor Counter : 16
    
    
      Read this release in: Punjabi , English , Urdu , Hindi , Marathi , Manipuri , Assamese , Gujarati , Tamil , Telugu , Kannada , Malayalam