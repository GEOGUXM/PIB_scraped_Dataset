      যোগাযোগওতথ্যপ্রযুক্তিমন্ত্রক

      ভারতীয় ডাক বিভাগ, উনায় ক্যান্সার আক্রান্ত এক শিশুর জরুরী ওষুধ পৌঁছে দিল
      Posted On: 19 APR 2020 6:16PM by PIB Kolkata


    নতুন দিল্লি, ১৯ এপ্রিল, ২০২০


    

    ভারতীয় ডাক বিভাগ, হিমাচল প্রদেশের উনায় ৮ বছর বয়সী ক্যান্সার আক্রান্ত একটি মেয়ের জরুরী ঔষুধ পৌঁছে দিয়েছে। ঐ মেয়েটির বেশ কয়েকটি ঔষুধ উনায় কিনতে পাওয়া যায় না। তার বাড়ির লোক ঐ ওষুধগুলি দিল্লি থেকে কুরিয়ারে করে নিয়ে আসে। কিন্তু দেশ জুড়ে কোভিড – ১৯ মহামারীর ফলে লকডাউন জারি হওয়ায় দিল্লি থেকে এই ওষুধগুলি আনা যাচ্ছিল না। এই অবস্থায় ঐ মেয়েটির একজন পারিবারিক বন্ধু, কেন্দ্রীয় যোগাযোগ, আইন ও বিচার এবং বৈদ্যুতিন ও তথ্যপ্রযুক্তি দপ্তরের মন্ত্রী, শ্রী রবিশঙ্কর প্রসাদের কাছে সমস্যার সমাধানে সাহায্য চান।


    
    শ্রী প্রসাদ, ঐ মেয়েটির বাড়িতে ১৯ এপ্রিলের মধ্যে ঔষুধ পৌঁছে দেওয়ার জন্য ব্যবস্থা নিতে ডাকবিভাগকে নির্দেশ দেন। কারণ মেয়েটির ঔষুধ আজ অর্থাৎ ১৯ এপ্রিল শেষ হয়ে যেত। ডাক বিভাগের এক কর্মী, আজ বেলা ১২টার সময় মেয়েটির বাড়িতে ঔষুধ পৌঁছে দেয়। ৮ বছরের ঐ মেয়ে শালিনীর মা, ভারতীয় ডাক বিভাগকে এজন্য ধন্যবাদ জানিয়েছেন।


    
    নির্দিষ্ট সময়ে ঔষুধ পৌঁছে যাওয়ায় মন্ত্রী এক ট্যুইট বার্তায় সন্তোষ প্রকাশ করেছেন। তিনি জানিয়েছেন, এই পরিস্থিতিতে ডাক বিভাগের প্রতি মানুষের আস্থা আরো বৃদ্ধি পেল। এই প্রসঙ্গে উল্লেখযোগ্য কোভিড – ১৯ এর কারণে দেশজুড়ে লকডাউনের মধ্যে নির্দিষ্ট সময়ে ঔষুধ ও নানা অত্যাবশক পণ্য ও পরিষেবা পৌঁছে দেবার বিষয়ে মন্ত্রী শ্রী রবিশঙ্কর প্রসাদ, ডাক বিভাগের সমস্ত কর্মচারীকে নির্দেশ দিয়েছেন।


    

    CG/CB/SFS

    
    
    (Release ID: 1616240) Visitor Counter : 23
    
    
      Read this release in: English , Urdu , Hindi , Assamese , Punjabi , Gujarati , Tamil , Telugu , Kannada