      স্বাস্থ্যওপরিবারকল্যাণমন্ত্রক

      কোভিড – ১৯ এর সর্বশেষ তথ্য
      Posted On: 13 APR 2020 6:37PM by PIB Kolkata


    নতুনদিল্লি, ১৩ এপ্রিল, ২০২০


    

    দেশে কোভিড-১৯ মহামারীর মোকাবিলায় কেন্দ্র এবং বিভিন্ন রাজ্য ও কেন্দ্রশাসিত অঞ্চলগুলি নানা উদ্যোগ গ্রহণ করেছে। উচ্চপর্যায়ে এগুলি নিয়ে প্রতিনিয়ত পর্যালোচনা করা হচ্ছে।
    
    কেন্দ্রীয় স্বাস্থ্য ও পরিবার কল্যাণ মন্ত্রী ড. হর্ষবর্ধন, কোভিড – ১৯ নিয়ে দেশের বিভিন্ন সিএসআইআর-এর গবেষণাগারগুলির নির্দেশক এবং এই সংস্থার মহানির্দেশকের সঙ্গে বৈঠক করেন। এই গবেষণাগারগুলিতে কোভিড নিয়ে যে সব গবেষণা হচ্ছে সেই বিষয়ে ব্যাঙ্গালোরে নজর রাখা হচ্ছে।
    
    কোভিড – ১৯ এ সংক্রমিত রোগীদের শনাক্তকরণ, তাদের কোরায়েন্টাইনে রাখা নিয়ে বেশ কিছু জায়গায় ইন্টিগ্রেটেড কম্যান্ড এন্ড কন্ট্রোল সেন্টার, র্যা পিড রেসপন্স টিমের সঙ্গে একযোগে কাজ করছে।


    
    দেশে ১৫ টি রাজ্যের ২৫ টি জেলায় নতুন করে গত ১৪ দিনে কোভিড – ১৯ এ সংক্রমণে খবর পাওয়া যায় নি। এই জেলাগুলি হল মহারাষ্ট্রের গন্ডিয়া, ছত্তিশগড়ের রাজনন্দগাঁও, দূর্গ এবং বিলাসপুর, কর্ণাটকের দাভানগিরি, পোরাগু, টুংকুড়ু, উড়ুপি, গোয়ার দক্ষিণ গোয়া, কেরালার ওয়েনাড় এবং কোট্টায়াম, মণিপুরের পশ্চিম ইম্ফল, জম্মু-কাশ্মীরের রাজৌড়ি, মিজোরামের পশ্চিম আইজল, পুডুচেরীর মাহে, পঞ্জাবের এসবিএস নগর, বিহারের পাটনা, নালন্দা ও মুঙ্গের, রাজস্থানের প্রতাপগড়, হরিয়ানার পানিপথ, রোহতক ও সিরসা, উত্তরাখন্ডের পাউড়ি গাড়ওয়াল, তেলেঙ্গানার ভদ্রাদরি ও কোঠাগুডেন।
    
    দেশজুড়ে কোভিড – ১৯ মোকাবিলায় লকডাউনের পরিস্থিতিতে যাতে দরিদ্র মানুষের স্বার্থ সুরক্ষিত থাকে সেই কারণে কেন্দ্রীয় অর্থমন্ত্রী নির্মলা সীতারমণ, ২৬ মার্চ, ১ কোটি ৭০ লক্ষ কোটি টাকার প্রধানমন্ত্রী গরীব কল্যাণ প্যাকেজ (পিএমজিকেপি) ঘোষণা করেন। ইতিমধ্যে এই প্রকল্পেঃ-
    
    প্রধানমন্ত্রী গরীব কল্যাণ প্যাকেজের আওতায় ৩২ কোটির বেশি দরিদ্র মানুষের ২৯,৩৫২ কোটি টাকা আর্থিক সাহায্য লাভ।
    
    প্রধানমন্ত্রী গরীব কল্যাণ অন্ন যোজনার আওতায় ৫ কোটি ২৯ লক্ষ সুবিধাভোগীকে বিনামূল্যে খাদ্যশস্য প্রদান।
    
    উজ্জ্বলা যোজনার আওতায় ২৭ লক্ষ ৮০ হাজার বিনামূল্যে রান্নার গ্যাস সিলিন্ডার বন্টন।
    
    কর্মচারী ভবিষ্যনিধি সংগঠনের ২ লক্ষ ১০ হাজার সদস্য অনলাইনের মাধ্যমে অগ্রিম অফেরৎযোগ্য ৫১০ কোটি টাকা পেয়েছেন।
    
    পিএম – কিষাণের প্রথম কিস্তি : ৭ কোটি ৪৭ লক্ষ কৃষকের অ্যাকাউন্টে ১৪,৯৪৬ কোটি টাকা জমা পড়েছে।
    
    জনধন অ্যাকাউন্ট আছে এরকম ১৯ কোটি ৮৬ লক্ষ মহিলাকে ৯৯৩০ কোটি টাকা বন্টন।
    
    প্রবীণ নাগরিক, বিধবা এবং ভিন্নভাবে সক্ষম ২ কোটি ৮২ লক্ষ সুবিধাভোগীর অ্যাকাউন্টে মোট ১৪ হাজার কোটি টাকা জমা পড়েছে।
    
    ২ কোটি ১৭ লক্ষ নির্মাণকর্মী ৩০৭১ কোটি টাকা আর্থিক সহায়তা পেয়েছেন।
    
    
    শেষ পাওয়া খবরে দেশে গতকাল থেকে ৭৯৬ জন এই ভাইরাসে সংক্রমিত হয়েছেন। এ পর্যন্ত ৩০৮ জন মারা গেছেন। ৮৫৭ জন সুস্থ হয়ে বাড়ী ফিরে গেছেন।


    
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন।


    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড – ১৯ সংক্রান্ত হেল্প লাইন নম্বরগুলির তালিকা চাইলে নীচের লিঙ্কে ক্লিক করুন।

    https://www.mohfw.gov.in/pdf/coronvavirushelplinenumber.pdf

    

    CG/CB

    
    
    (Release ID: 1614162) Visitor Counter : 22
    
    
      Read this release in: Assamese , English , Urdu , Hindi , Marathi , Manipuri , Punjabi , Gujarati , Odia , Tamil , Telugu , Kannada , Malayalam