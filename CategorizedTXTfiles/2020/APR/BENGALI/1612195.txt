      বিজ্ঞানওপ্রযুক্তিমন্ত্রক

      নোভেল করোনা ভাইরাসের জিন বিন্যাস নিয়ে কাজ শুরু করলেন ভারতীয় বিজ্ঞানীরা
      Posted On: 08 APR 2020 11:23AM by PIB Kolkata


    নতুনদিল্লি, ৮ এপ্রিল, ২০২০


    

    নোভেল করোনা ভাইরাস একটি নতুন ভাইরাস। গবেষকরা এই ভাইরাসের বিভিন্ন দিক নিয়ে কাজ করছেন। বিজ্ঞান ও শিল্প গবেষণা কেন্দ্র (সেন্টার ফর সাইন্সটিফিক এন্ড ইন্ডাস্ট্রিয়াল রিসার্চ - সিএসআইআর) এর দুটি সংস্থা হায়দ্রাবাদ ভিত্তিক সেন্টার ফর সেলুলার এন্ড মলিকিউলার বায়োলজি (সিসিএমবি) এবং নতুন দিল্লীর জিনোমিক্স এন্ড ইন্টেগ্রেটিভ বায়োলজি (আইজিআইবি) নোভেল করোনা ভাইরাসের জিন বিন্যাস নিয়ে একযোগে কাজ শুরু করেছে।


    
    জিন বিন্যাসের পুরো প্রক্রিয়াটির মাধ্যমে যে কোনো জৈবপদার্থের ডিএনএ-র বিন্যাস সম্পর্কে ধারণা পাওয়া যায়। যাঁরা করোনা ভাইরাসে সংক্রমিত হয়েছেন, তাঁদের নমুনাগুলির থেকে কিছু নমুনা এই জিন বিন্যাস গবেষণাগারে পাঠানো হয়েছে। সিসিএমবি-র নির্দেশক ডক্টর রাকেশ মিশ্র, বিজ্ঞান ও প্রযুক্তি দপ্তরের ইন্ডিয়া সাইন্স ওয়ার-কে জানিয়েছেন, এই বিন্যাস নির্ধারণ করতে বহু সংখ্যক নমুনার প্রয়োজন। এই দুটি সংস্থার ৩ – ৪ জন করে গবেষক পুরো বিষয়টি নিয়ে কাজ করছেন। তারা ২০০ – ৩০০ নমুনা এই কাজে ব্যবহার করছেন। পুণের ন্যাশনাল ইনস্টিটিউট অফ ভাইরোলজি (এনআইভি)-কে বিভিন্ন প্রান্ত থেকে এই ভাইরাস পাঠাতে বলা হয়েছে। যার ফলে এর জিন বিন্যাস সম্পর্কে একটি ব্যাপক এবং স্বচ্ছ ধারণা পাওয়া যাবে। ডক্টর মিশ্র জানিয়েছেন, আগামী ৩ – ৪ সপ্তাহের মধ্যে এই জিন বিন্যাস সম্পর্কে স্পষ্ট ধারণা পাওয়া যাবে বলে আশা করা হচ্ছে। তার ফলে আইসোলেশনে রাখা ব্যক্তিদের ক্ষেত্রে নতুন ব্যবস্থা নেওয়া যাবে।


    
    এনআইভি, নমুনা পরীক্ষার ক্ষমতা বাড়িয়েছে। বহু সংখ্যক মানুষের নমুনা এখন পরীক্ষা করা হচ্ছে। এর ফলে সংক্রমিতদের চিহ্নিত করে তাদের আইসোলেশন অথবা কোয়ারান্টাইনে পাঠাতে সুবিধা হচ্ছে।


    

    CG/CB

    
    
    (Release ID: 1612195) Visitor Counter : 33
    
    
      Read this release in: English , Urdu , Marathi , Hindi , Assamese , Manipuri , Punjabi , Gujarati , Tamil , Telugu , Kannada , Malayalam