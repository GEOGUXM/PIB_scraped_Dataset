      সারওরসায়নমন্ত্রক

      কোভিড-১৯ মহামারীর বিরুদ্ধে লড়াইয়ে দেশে সার,রাসায়নিক ও ওষুধ যাতে সহজেই পাওয়া যায়, তার জন্য সমস্ত প্রয়াস চালানো হয়েছে : গৌড়া
      Posted On: 21 APR 2020 7:08PM by PIB Kolkata


    নতুন দিল্লি, ২১ এপ্রিল, ২০২০


    

    
    কেন্দ্রীয় সার ও রাসায়ন মন্ত্রী শ্রী ডিভি সদানন্দ গৌড়া বলেছেন,কোভিড-১৯ মহামারীজনিত কারণে সৃষ্ট সমস্যা মোকাবেলায় মন্ত্রক ওষুধ, সার এবং জীবাণুনাশক রাসায়নিকের পর্যাপ্ত সরবরাহ নিশ্চিত করতে প্রয়োজনীয় সকল পদক্ষেপ নিয়েছে।
    
    এক টুইট বার্তায় শ্রী গৌড়া বলেছেন, কৃষকদের সারের সরবরাহ, স্বাস্থ্য কর্মী ও সাধারণ মানুষের কাছে ওষুধ পৌঁছাতে এবং করোনার ভাইরাসের প্রাদুর্ভাব রোধে জীবাণুনাশক সরবরাহ অব্যাহত রাখতে তিনি মন্ত্রকের তিনটি বিভাগ-সার, ওষুধ প্রস্তুতকারী এবং রসায়ন ও পেট্রোকেমিক্যালসের সচিব এবং অন্যান্য শীর্ষ কর্মকর্তাদের সঙ্গে আলোচনা করেছেন।
    
    বৈঠকে শ্রী গৌড়া কর্মকর্তাদের নিজেদের মধ্যে এবং সংশ্লিষ্ট অন্যান্য মন্ত্রকের সাথেও নিবিড় সমন্বয় বজায় রাখার ওপর জোর দেন , যাতে প্রয়োজনীয় জিনিসপত্র সরবরাহে কোনও বাধা না আসে।
    
    সম্প্রতি কেন্দ্রীয় সার ও রসায়ন প্রতিমন্ত্রী শ্রী মনসুখ মান্ডভিয়া একটি ভিডিও কনফারেন্সের মাধ্যমে সার ও রাসায়ন বিভাগের কর্মকর্তাদের সাথেও মতবিনিময় করেছেন। এই বৈঠকের উদ্দেশ্য ছিল কোভিড-১৯ মহামারীর সময় রাসায়নিক ও পেট্রোকেমিক্যাল শিল্প সম্পর্কিত সমস্যাগুলির সমাধান করা।
    
    মন্ত্রক জানিয়েছে যে আসন্ন খরিফ মৌসুমে কৃষকদের পর্যাপ্ত পরিমাণে সার সরবরাহের জন্য সার সংস্থাগুলি ইতিমধ্যে পুরো ক্ষমতা নিয়ে কাজ করছে। ওষুধ প্রস্তুতকারী সংস্থাগুলি হাইড্রক্সিক্লোরোকুইন সহ অন্যান্য প্রয়োজনীয় ওষুধ পর্যাপ্ত পরিমাণে উৎপাদনে করতে সর্বাত্মক প্রচেষ্টা চালাচ্ছে। ভারত হাইড্রক্সিক্লোরোকুইন তৈরিতে বিশ্বের অন্যতম বৃহত্তম উৎপাদনকারী দেশ এবং দেশীয় চাহিদা পূরণের পাশাপাশি উদ্বৃত্ত ওষুধ বিদেশেও রপ্তানী করছে। জীবাণুনাশক হিসাবে ব্যবহৃত প্রয়োজনীয় রাসায়নিকের উৎপাদন এবং সরবরাহও সন্তোষজনক অবস্থায় রয়েছে।


    

    CG/SS

    
    
    (Release ID: 1616906) Visitor Counter : 17
    
    
      Read this release in: English , Urdu , Hindi , Assamese , Punjabi , Gujarati , Odia , Tamil , Telugu , Kannada