      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 28 APR 2020 6:52PM by PIB Kolkata


    নয়াদিল্লি , ২৮ এপ্রিল , ২০২০


    স্বাস্থ্য ও পরিবার কল্যাণ মন্ত্রকের পক্ষ থেকে কোভিড-১৯ সংক্রান্ত সর্বশেষ তথ্য


    দেশে এখনও পর্যন্ত ৬ হাজার ৮৬৮ জন ব্যক্তি কোভিড-১৯ থেকে সুস্থ হয়েছেন। সুস্থতার হার ২৩.৩ শতাংশ। ভারতে এখনও পর্যন্ত নিশ্চিতভাবে করোনা আক্রান্তের সংখ্যা ২৯ হাজার ৪৩৫। দেশের ১৭টি জেলা থেকে গত ২৮ দিনে নতুন করে আক্রান্তের খবর আসেনি। কেন্দ্রীয় স্বাস্থ্য ও পরিবার কল্যাণ মন্ত্রক আগাম উপসর্গ দেখা দেওয়ার ক্ষেত্রে বা সামান্য উপসর্গের লক্ষণ দেখা দিলে করণীয় বিষয় সম্পর্কে বাড়িতেই আসোলেশনে থাকার নীতি-নির্দেশিকা জারি করেছে। যে সমস্ত ব্যক্তির বাড়িতেই আইসোলেশনে থাকার ব্যবস্থা রয়েছে, তাঁরা বাড়িতেই অন্যদের থেকে একান্তে থাকতে পারবেন। কোভিড-১৯ সংক্রান্ত প্লাজমা থেরাপি সম্পর্কে আইসিএমআর – এর পক্ষ থেকে ইতিমধ্যেই স্পষ্টভাবে জানানো হয়েছে, প্লাজমা থেরাপি সহ কোভিড-১৯ এর জন্য বর্তমানে স্বীকৃত কোনও থেরাপি নেই। কোভিড-১৯ চিকি ৎ সায় যে সমস্ত থেরাপি নিয়ে পরীক্ষা-নিরীক্ষা করা হচ্ছে, প্লাজমা থেরাপি এর অন্যতম। আইসিএমআর – এর পক্ষ থেকে প্রয়োজনীয় সমীক্ষা এবং উপযুক্ত বৈজ্ঞানিক প্রমাণ না পাওয়া পর্যন্ত প্লাজমা থেরাপি গবেষণা বা পরীক্ষা-নিরীক্ষা ছাড়া অন্য কোনও কাজে ব্যবহার করা যাবে না।


    বিস্তারিত বিবরণের জন্য https://pib.gov.in/PressReleseDetail.aspx?PRID=1619009 – এই লিঙ্কে ক্লিক করুন।


    কোভিড-১৯ এর বিরুদ্ধে লড়াইয়ে অবিলম্বে ঋণ সহায়তার জন্য এশীয় উন্নয়ন ব্যাঙ্কের সঙ্গে ১.৫ বিলিয়ন মার্কিন ডলারের চুক্তি স্বাক্ষর করলো ভারত


    ভারত সরকার এবং এশীয় উন্নয়ন ব্যাঙ্কের মধ্যে কোভিড-১৯ মহামারীজনিত অসুখ মোকাবিলায় সরকারি প্রয়াসগুলিকে আরও জোরদার করতে আজ ১.৫ বিলিয়ন মার্কিন ডলারের চুক্তি স্বাক্ষর হয়েছে। এশীয় উন্নয়ন ব্যাঙ্ক থেকে ঋণ বাবদ প্রাপ্ত এই অর্থ সংক্রমণ ও অসুখ মোকাবিলার পাশাপাশি, দরিদ্র ও আর্থিক দিক থেকে পিছিয়ে পড়া মানুষের, বিশেষ করে মহিলা ও অনগ্রসর শ্রেণীর সামাজিক কল্যাণে ব্যয় করা হবে। ব্যাঙ্কের পরিচালন পর্ষদ ভারতকে এই ঋণ সহায়তাদানের প্রস্তাব মঞ্জুর করেছে। উদ্দেশ্য, স্বাস্থ্য ও আর্থ-সামাজিক ক্ষেত্রে করোনা মহামারীর প্রতিকূল প্রভাব হ্রাস করা।


    বিস্তারিত বিবরণের জন্য https://pib.gov.in/PressReleseDetail.aspx?PRID=1618955 – এই লিঙ্কে ক্লিক করুন।


    সেন্ট্রাল পুলের আওতায় গম সংগ্রহ প্রক্রিয়া ত্বরান্বিত হচ্ছে


    দেশে সমস্ত প্রধান সংগ্রহকারী রাজ্যগুলিতে গম সংগ্রহ প্রক্রিয়া দ্রুতগতিতে এগিয়ে চলেছে। গত ২৬শে এপ্রিল পর্যন্ত সেন্ট্রাল পুল বা মজুত ভান্ডারে ৮৮ লক্ষ ৬১ হাজার মেট্রিক টন গম সংগ্রহ করা হয়েছে। এর মধ্যে সবচেয়ে বেশি ৪৮ লক্ষ ২৭ হাজার মেট্রিক টন গম সংগ্রহ করা হয়েছে পাঞ্জাব থেকে। হরিয়ানা থেকে সংগ্রহের পরিমাণ ১৯ লক্ষ ৭ হাজার মেট্রিক টন। বর্তমানে যে গতিতে সংগ্রহ প্রক্রিয়া চলছে, তাতে কেন্দ্রীয় মজুত ভান্ডারে ৪ কোটি মেট্রিক টন গম সংগ্রহের লক্ষ্য পূরণ হয়ে যাবে বলে মনে করা হচ্ছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1618747 – এই লিঙ্কে ক্লিক করুন।


    লকডাউনের মধ্যেই দেশ জুড়ে মাঠ থেকে গম কাটা দ্রুতগতিতে চলছে


    লকডাউনের মধ্যে দেশ জুড়ে মাঠ থেকে গম কাটার প্রক্রিয়া দ্রুতগতিতে চলছে। চলতি খরিফ মরশুমে ফসল কাটা সংক্রান্ত আদর্শ কর্মপরিচালন প্রণালী সম্পর্কে কৃষক ও শ্রমিকদের অবগত করা হচ্ছে। ইতিমধ্যেই কৃষি ও কৃষক কল্যাণ মন্ত্রকের পক্ষ থেকে আদর্শ কর্মপরিচালন প্রণালী কঠোরভাবে মেনে চলার জন্য রাজ্যগুলির কাছে পাঠানো হয়েছে। উদ্দেশ্য, কৃষক ও কৃষি শ্রমিকদের স্বাস্থ্য সুরক্ষা এবং করোনা ভাইরাস সংক্রমণ প্রতিরোধ করা। রাজ্যগুলির পক্ষ থেকে পাওয়া হিসাব অনুযায়ী, মধ্যপ্রদেশে প্রায় ৯৮-৯৯ শতাংশ, রাজস্থানে ৯২-৯৫ শতাংশ, উত্তর প্রদেশে ৮৫-৮৮ শতাংশ, হরিয়ানায় ৫৫-৬০ শতাংশ, পাঞ্জাবে ৬০-৬৫ শতাংশ এবং অন্যান্য রাজ্যে প্রায় ৮৮ শতাংশ পর্যন্ত গম ঘরে তোলার প্রক্রিয়া শেষ হয়েছে। মূল্য সহায়তা কর্মসূচির আওতায় কৃষকদের কাছ থেকে ন্যূনতম সহায়ক মূল্যে ডালশস্য ও তৈলবীজ সংগ্রহ প্রক্রিয়া বিভিন্ন রাজ্যে চালু রয়েছে। অন্ধ্রপ্রদেশ, তেলেঙ্গানা, রাজস্থান, মহারাষ্ট্র ও উত্তর প্রদেশ – এই ৫টি রাজ্য থেকে ৭২ হাজার ৪১৫ মেট্রিক টনের বেশি ছোলা সংগ্রহ করা হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1618891 – এই লিঙ্কে ক্লিক করুন।


    লকডাউন চলাকালীন সময় রেকর্ড পরিমাণ সার বিক্রি


    দেশ জুড়ে কোভিড-১৯ লকডাউনের মধ্যে কৃষক সমাজের কাছে রেকর্ড পরিমাণ সার বিক্রি করা হয়েছে। পয়লা থেকে ২২শে এপ্রিল পর্যন্ত সময়ে কৃষকদের কাছে সার বিক্রির পরিমাণ ছিল ১০ লক্ষ ৬৩ হাজার মেট্রিক টন, যা গত বছরের একই সময়ের তুলনায় ৩২ শতাংশ বেশি। লকডাউনের ফলে যাতায়াতের ক্ষেত্রে একাধিক নিষেধাজ্ঞা সত্ত্বেও সার দপ্তর, ভারতীয় রেল, রাজ্য সরকার ও বন্দর কর্তৃপক্ষগুলির আন্তরিক প্রয়াসের ফলে সারা দেশে সারের উ ৎ পাদন ও যোগান কোনও রকম বাধা-বিপত্তি ছাড়াই সুষ্ঠুভাবে পরিচালিত হচ্ছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1618967 – এই লিঙ্কে ক্লিক করুন।


    কোভিড - ১৯ এর ফলে মৃত্যুর কারণে বন্দর কর্মচারী বা শ্রমিকদের ৫০ লক্ষ টাকা ক্ষতিপূরণ ঘোষণা


    কেন্দ্রীয় জাহাজ পরিবহণ মন্ত্রক সিদ্ধান্ত নিয়েছে যে, দেশের সমস্ত গুরুত্বপূর্ণ বন্দরে কোনও কর্মী বা চুক্তিবদ্ধ শ্রমিকের কোভিড-১৯ এর কারণে মৃত্যু হলে তাঁর পরিবারকে এককালীন ৫০ লক্ষ টাকা ক্ষতিপূরণ দেওয়া হবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1618891 – এই লিঙ্কে ক্লিক করুন।


    প্রধানমন্ত্রী গরিব কল্যাণ প্যাকেজের আওতায় কোভিড-১৯ সংক্রান্ত ৭ লক্ষ ৪০ হাজার দাবি-দাওয়া সহ প্রায় ১৩ লক্ষ দাবি-দাওয়া লকডাউন চলাকালীন সময়ে নিষ্পত্তি করলো ইপিএফও


    কর্মচারী ভবিষ্যনিধি তহবিল সংগঠন (ইপিএফও) লকডাউন চলাকালীন সময় কর্মচারী ভবিষ্যনিধি তহবিল থেকে কোভিড-১৯ সংক্রান্ত ৭ লক্ষ ৪০ হাজার দাবি-দাওয়া সহ মোট ১২ লক্ষ ৯১ হাজার দাবি-দাওয়ার নিষ্পত্তি করেছে। প্রধানমন্ত্রী গরিব কল্যাণ যোজনার আওতায় যে আর্থিক প্যাকেজের কথা ঘোষণা করা হয়েছে, সেই অনুযায়ী দ্রুততার সঙ্গে তহবিল সদস্যদের প্রাপ্য দাবি-দাওয়া মিটিয়ে দেওয়া হয়েছে। এই দাবি-দাওয়া বাবদ মোট ৪ হাজার ৬৮৪ কোটি ৫২ লক্ষ টাকা সদস্যদের মেটানো হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1618924 – এই লিঙ্কে ক্লিক করুন।


    কোভিড-১৯ চলাকালীন জনজীবন স্বাভাবিক রাখতে অত্যাবশ্যক পণ্য পরিবাহী লরিগুলির আন্তঃরাজ্য সীমান্ত এলাকায় চলাচলের সুবিধা দিতে দ্রুত পদক্ষেপ গ্রহণের আহ্বান জানালেন শ্রী গড়করি


    কেন্দ্রীয় সড়ক পরিবহণ ও মহাসড়ক মন্ত্রী শ্রী নীতিন গড়করি দেশের বিভিন্ন প্রান্তে সুষ্ঠুভাবে অত্যাবশ্যক পণ্য সামগ্রী পরিবাহী লরিগুলি আন্তঃরাজ্য সীমান্ত এলাকায় যাতায়াতে যাবতীয় বাধা-বিপত্তি দ্রুত নিরসন করার জন্য রাজ্য ও কেন্দ্রশাসিত অঞ্চলগুলির প্রতি আহ্বান জানিয়েছেন। রাজ্য ও কেন্দ্রশাসিত অঞ্চলগুলির পরিবহণ মন্ত্রীদের সঙ্গে ভিডিও কনফারেন্সের মাধ্যমে এক বৈঠকে শ্রী গড়করি রাজ্যের মন্ত্রীদের এ সমস্ত বিষয়ে দ্রুত হস্তক্ষেপ করে স্থানীয় ও জেলা প্রশাসনের মাধ্যমে সমস্যা নিরসনের অনুরোধ জানিয়েছেন। শ্রী গড়করি আরও বলেন, স্বাস্থ্য সংক্রান্ত নীতি-নির্দেশিকাগুলি অনুসরণ করে শ্রমিকদের কলকারখানায় পৌঁছে দেওয়ার ক্ষেত্রেও রাজ্যগুলিকে প্রয়োজনীয় পদক্ষেপ নিতে হবে। একই সঙ্গে, সামাজিক দূরত্ব বজায় রেখে ও স্বাস্থ্যবিধি মেনে শ্রমিকদের খাবার ও আশ্রয়ের সংস্থান করতে হবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1618930 – এই লিঙ্কে ক্লিক করুন।


    প্রধানমন্ত্রী ও ইন্দোনেশিয়ার রাষ্ট্রপতির মধ্যে টেলিফোনে কথা


    প্রধানমন্ত্রী শ্রী নরেন্দ্র মোদী আজ টেলিফোনে ইন্দোনেশিয়ার রাষ্ট্রপতি মিঃ জোকো উইডোডো-র সঙ্গে কথা বলেন। দুই নেতা এই অঞ্চল এবং সমগ্র বিশ্বে কোভিড-১৯ মহামারী ছড়িয়ে পড়ার বিষয়ে পারস্পরিক দৃষ্টিভঙ্গী ব্যক্ত করেন। ভারত সরকারের পক্ষ থেকে সেদেশকে ফার্মাসিউটিক্যাল সামগ্রী সরবরাহের জন্য ইন্দোনেশিয়ার রাষ্ট্রপতি ভারতের প্রশংসা করেছেন। প্রধানমন্ত্রী সেদেশের রাষ্ট্রপতিকে আশ্বাস দিয়ে বলেছেন, দুই দেশের মধ্যে চিকি ৎ সা সামগ্রী সরবরাহ অব্যাহত রাখতে এবং অন্যান্য অত্যাবশ্যক পণ্যের যোগান নিরবচ্ছিন্নভাবে পৌঁছে দিতে যথাসম্ভব উদ্যোগ নেবেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1618917 – এই লিঙ্কে ক্লিক করুন।


    কোভিড-১৯ এর প্রভাব হ্রাস করতে প্রতিরক্ষা মন্ত্রী রাষ্ট্রায়ত্ত সংস্থা ও অর্ডন্যান্স ফ্যাক্টরি বোর্ডগুলির অবদান খতিয়ে দেখলেন এবং লকডাউন পরবর্তী সময়ে তাদের কর্মপরিকল্পনার ব্যাপারে খোঁজখবর নিলেন


    কোভিড-১৯ মোকাবিলায় নতুন ধরনের পণ্য সামগ্রী উ ৎ পাদনে প্রতিরক্ষা রাষ্ট্রায়ত্ত সংস্থাগুলির উদ্ভাবনী দক্ষতার পাশাপাশি, স্থানীয় প্রশাসনগুলিকে বিভিন্নভাবে সহায়তাদানের উদ্যোগের প্রশংসা করলেন শ্রী রাজনাথ সিং। প্রতিরক্ষা মন্ত্রী রাষ্ট্রায়ত্ত সংস্থা ও অর্ডন্যান্স ফ্যাক্টরি বোর্ডগুলিকে লকডাউন প্রত্যাহারের পর দ্রুত কাজ শুরু করার জন্য উপযুক্ত কর্মপরিকল্পনা প্রণয়নেও নির্দেশ দিয়েছেন, যাতে লকডাউনের সময় কাজ না হওয়ার ফলে যে সময় অপচয় হয়েছে, উ ৎ পাদন পরিমাণ বাড়িয়ে তা যথাসম্ভব দূর করা।


    বিস্তারিত বিবরণের জন্য https://pib.gov.in/PressReleseDetail.aspx?PRID=1618912 – এই লিঙ্কে ক্লিক করুন।


    অভিন্ন পরিষেবা কেন্দ্রগুলির মাধ্যমে আধার সংক্রান্ত তথ্য সংযোজনে অনুমতি দিল আধার কর্তৃপক্ষ


    গ্রামাঞ্চলের মানুষের সুবিধার্থে ইউনিক আইডেন্টিফিকেশন অথরিটি অফ ইন্ডিয়া বা আধার কর্তৃপক্ষ ২০ হাজার অভিন্ন পরিষেবা কেন্দ্রের মাধ্যমে আধার সংক্রান্ত তথ্য সংযোজন বা পরিমার্জনের অনুমতি দিয়েছে। কেন্দ্রীয় যোগাযোগ মন্ত্রী শ্রী রবিশঙ্কর প্রসাদ এক ট্যুইটে জানিয়েছেন, সাধারণ মানুষ প্রায় ২০ হাজার অভিন্ন পরিষেবা কেন্দ্রের মাধ্যমে এই সুবিধা গ্রহণ করতে পারবেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1618913 – এই লিঙ্কে ক্লিক করুন।


    ভারতীয় বন্দরগুলিতে নাবিকদের পরিবর্তন সংক্রান্ত বিষয়ে বিভিন্ন সংগঠনের সঙ্গে মতবিনিময় করলেন শ্রী মনসুখ মান্ডভিয়া


    কেন্দ্রীয় জাহাজ পরিবহণ প্রতিমন্ত্রী শ্রী মনসুখ মান্ডভিয়া আজ ভিডিও কনফারেন্সের মাধ্যমে বন্দরগুলিতে ভারতীয় নাবিকদের পরিবর্তন সহ সেখানকার নাবিকদের বর্তমান অবস্থা খতিয়ে দেখার পাশাপাশি, আন্তর্জাতিক জল সীমানায় আটকে পড়া নাবিকদের বিভিন্ন বিষয় নিয়ে জাহাজ সংস্থা, নৌ-বাণিজ্য সংগঠন ও নাবিক সংগঠনগুলির সঙ্গে কথা বলেন। শ্রী মান্ডভিয়া বিদেশে আটকে পড়া ভারতীয় নাবিকদের অদূর ভবিষ্যতে দেশে ফিরিয়ে নিয়ে আসার ব্যাপারে তাঁদের বিস্তারিত বিবরণ দেওয়ার নির্দেশ দেন। বিভিন্ন নাবিক সংগঠনগুলিকে আশ্বাস দিয়ে শ্রী মান্ডভিয়া বলেন, তাঁদের শীঘ্রই দেশে ফিরিয়ে নিয়ে আসার পরিকল্পনা করা হচ্ছে। পরিস্থিতি অনুকূলে আসলেই ফেরানোর উদ্যোগ শুরু হবে। সুষ্ঠুভাবে সরবরাহ প্রক্রিয়া অব্যাহত রাখতে নাবিকদের গুরুত্বপূর্ণ ভূমিকার কথা স্বীকার করে নিয়ে শ্রী মান্ডভিয়া বলেন, নাবিকদের বিভিন্ন সমস্যার ব্যাপারে তিনি অবগত আছেন এবং কঠিন এই সময় তাঁদের প্রচেষ্টা প্রশংসাযোগ্য। ভারতীয় বন্দরগুলিতে নাবিকদের সাইন অন এবং সাইন অফ প্রক্রিয়া সহজতর করার জন্য মন্ত্রকের আধিকারিকদের নির্দেশ দেন। এই ভিডিও কনফারেন্সে ইন্ডিয়ান ন্যাশনাল শিপ ওনার্স অ্যাসোসিয়েশন, মেরিটাইম অ্যাসোসিয়েশন অফ নেশন ওয়াইড শিপিং এজেন্সি, ন্যাশনাল ইউনিয়ন অফ সী ফেয়ারার্স অফ ইন্ডিয়া, দ্য ইন্ডিয়ান মেরিটাইম ফাউন্ডেশন প্রভৃতি সংস্থার প্রতিনিধিরা উপস্থিত ছিলেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1618890 – এই লিঙ্কে ক্লিক করুন।


    কোভিড-১৯ জনিত উদ্ভূত পরিস্থিতিতে কেন্দ্রীয় মানবসম্পদ উন্নয়ন মন্ত্রী ওয়েবইনারের মাধ্যমে অভিভাবকদের সঙ্গে কথা বললেন


    অভিভাবকদের সঙ্গে ওয়েবইনারে মতবিনিময়ের সময় কেন্দ্রীয় মানবসম্পদ উন্নয়ন মন্ত্রী তাঁর মন্ত্রকের পক্ষ থেকে অনলাইনে পরিচালিত বিভিন্ন শিক্ষামূলক অভিযান কর্মসূচি সম্পর্কে অবহিত করেন। তিনি জানান, মন্ত্রক ছাত্রছাত্রীদের শিক্ষাবর্ষ সংক্রান্ত পঠন-পাঠনের ব্যাপারে সম্পূর্ণ অবগত রয়েছে। তাই, শিক্ষাবর্ষের মধ্যেই পঠন-পাঠন শেষ করার জন্য যুদ্ধকালীন ত ৎ পরতায় একাধিক শিক্ষামূলক কর্মসূচি অনলাইনে চালানো হচ্ছে। এর ফলে, সারা দেশের ৩৩ কোটি ছাত্রছাত্রী উপকৃত হচ্ছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1618724 – এই লিঙ্কে ক্লিক করুন।


    কেন্দ্রীয় গ্রামোন্নয়ন ও পঞ্চায়েতি রাজ মন্ত্রী শ্রী নরেন্দ্র সিং তোমর স্বমিতভ প্রকল্পের নীতি-নির্দেশিকা জারি করলেন


    এই কর্মসূচি গ্রামাঞ্চলে পরিকল্পনাগুলির সুবিন্যস্তকরণে এবং রাজস্ব সংগ্রহে সাহায্য করবে। সেই সঙ্গে, সম্পত্তির অধিকারে স্বচ্ছতার বিষয়টি সুনিশ্চিত করবে। এছাড়াও, এই কর্মসূচির ফলে দ্রোণ প্রযুক্তিকে কাজে লাগিয়ে গ্রাম পঞ্চায়েতগুলির জন্য আরও উ ৎ কৃষ্ট মানের উন্নয়নমূলক পরিকল্পনা প্রণয়নে কার্যকর ভূমিকা নেবে। শ্রী তোমর ই-গ্রাম স্বরাজ সংক্রান্ত আদর্শ পরিচালন বিধি প্রকাশ করেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1618735 – এই লিঙ্কে ক্লিক করুন।


    ৪০৩টি লাইফলাইন উড়ান পরিষেবার মাধ্যমে দেশের বিভিন্ন প্রান্তে অত্যাবশ্যক ও চিকি ৎ সা সামগ্রী পৌঁছে দেওয়া হয়েছে


    লাইফলাইন উড়ান পরিষেবার আওতায় এয়ার ইন্ডিয়া, অ্যালায়েন্স এয়ার, ভারতীয় বায়ুসেনা এবং বেসরকারি বিমান সংস্থারগুলির ৪০৩টি বিমানে করে গতকাল পর্যন্ত ৭৪৮ টনেরও বেশি অত্যাবশ্যক ও চিকি ৎ সা সামগ্রী দেশের বিভিন্ন প্রান্তে পৌঁছে দেওয়া হয়েছে। এই বিমানগুলি পণ্য পরিষেবার জন্য আকাশপথে ৩ লক্ষ ৯৭ হাজার কিলোমিটারেরও বেশি পথ অতিক্রম করেছে। কোভিড-১৯ এর বিরুদ্ধে ভারতের লড়াইয়ে সাহায্য করতে এই বিমানগুলি দেশের প্রত্যন্ত অঞ্চলগুলিতেও অত্যাবশ্যক চিকি ৎ সা সামগ্রী পৌঁছে দিচ্ছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1618927 – এই লিঙ্কে ক্লিক করুন।


    স্বয়ম কর্মসূচির ৬টি পাঠ্যক্রম ২০১৯ – এর ক্লাস সেন্ট্রাল তালিকায় ৩০টি সেরা অনলাইন কোর্সের মধ্যে জায়গা পেয়েছে


    অনলাইন পাঠ্যক্রম সংক্রান্ত যে কেন্দ্রীয় তালিকা রয়েছে, তাতে স্বয়ম কর্মসূচির ৬টি পাঠ্যক্রম জায়গা পেয়েছে। বিনামূল্যে এই অনলাইন পাঠ্যক্রমটি স্ট্যানফোর্ড, হার্বার্ড, এমআইটি-র মতো বিশ্বের অগ্রণী প্রতিষ্ঠানগুলির যে অনলাইন পাঠ্যক্রম রয়েছে, তার সঙ্গে তুলনা করা হয়।


    বিস্তারিত বিবরণের জন্য https://pib.gov.in/PressReleseDetail.aspx?PRID=1618725 – এই লিঙ্কে ক্লিক করুন।


    কেন্দ্রীয় সরকারি কর্মচারীদের ভাতায় কোনও কাটছাট হচ্ছে না, পিআইবি-র ফ্যাক্টচেক ইউনিটের পক্ষ থেকে এ সংক্রান্ত গুজব খবরের প্রেক্ষিতে প্রকৃত তথ্য দেওয়া হয়েছে


    বিস্তারিত বিবরণের জন্য https://pib.gov.in/PressReleseDetail.aspx?PRID=1618805 – এই লিঙ্কে ক্লিক করুন।


    কোভিড-১৯ মহামারীর প্রেক্ষিতে অনলাইনে আইএএস আধিকারিকদের নিরবচ্ছিন্ন প্রশিক্ষণ কর্মসূচি অব্যাহত রাখার জন্য এলবিএসএনএএ প্রতিষ্ঠানের প্রশংসা করলেন ডঃ জিতেন্দ্র সিং


    ডঃ জিতেন্দ্র সিং অভিনব প্রযুক্তিকে কাজে লাগিয়ে এবং শিক্ষণ পরিচালন পদ্ধতিতে প্রয়োজনীয় পরিবর্তন ঘটিয়ে সমগ্র প্রশিক্ষণ ব্যবস্থায় যে আমূল পরিবর্তন এনেছে তার জন্য প্রতিষ্ঠানের প্রশংসা করেন।প্রতিষ্ঠানটি তার জ্ঞান পোর্টালের মাধ্যমে আইএএস আধিকারিকদের প্রশিক্ষণ প্রদান করছে। এছাড়াও, প্রতিষ্ঠানটি প্রশিক্ষণের ক্ষেত্রে সহায়তার জন্য ইন্টারনেট রেডিও পরিষেবা চালু করেছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=161 – এই লিঙ্কে ক্লিক করুন।


    কোভিড-১৯ সংক্রমণ নিয়ন্ত্রণে দ্রোণকে কাজে লাগিয়ে বারাণসী স্মার্ট সিটির স্পর্শকাতর এলাকাগুলিতে জীবাণু নাশের কাজ চলছে


    বারাণসী স্মার্ট সিটি কর্তৃপক্ষ স্মার্ট সিটি মিশনের আওতায় বারাণসী শহরের নির্দিষ্ট কিছু এলাকায় জীবাণু নাশক স্প্রে ছড়ানোর জন্য চেন্নাই-ভিত্তিক গড়ুর অ্যারোস্পেস প্রাইভেট লিমিটেডের সঙ্গে চুক্তিবদ্ধ হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1618733 – এই লিঙ্কে ক্লিক করুন।


    কোভিড-১৯ সংক্রান্ত নমুনা সংগ্রহের জন্য আগরতলা স্মার্ট সিটি কর্তৃপক্ষ ভ্রাম্যমাণ কিয়স্ক-কে কাজে লাগাচ্ছে


    আগরতলা স্মার্ট সিটি কর্তৃপক্ষ কোভিড-১৯ সংক্রান্ত নমুনা সংগ্রহের জন্য একটি ভ্রাম্যমাণ কিয়স্ক শহরের মুখ্য চিকি ৎ সা আধিকারিকের হাতে তুলে দিয়েছে। ভ্রাম্যমাণ এই কিয়স্কের মাধ্যমে নমুনা সংগ্রহকারী চিকি ৎ সকদের সুরক্ষা সুনিশ্চিত হবে এবং পার্সোনাল প্রোটেকশন ইক্যুইপমেন্টের অপচয় রোধ করা যাবে। কোভিড-১৯ এর বিরুদ্ধে লড়াইয়ে আগরতলা স্মার্ট সিটি কর্তৃপক্ষের এটি একটি বড় উদ্যোগ।


    বিস্তারিত বিবরণের জন্য https://pib.gov.in/PressReleseDetail.aspx?PRID=1618971 – এই লিঙ্কে ক্লিক করুন।


    পিআইবি’র আঞ্চলিক কার্যালয় থেকে প্রাপ্ত তথ্য


      * চন্ডীগড় : চন্ডীগড়ে কার্ফিউ পরবর্তী সময়ে প্রশাসনের পক্ষ থেকে যে সমস্ত পদক্ষেপ গ্রহণ করা হবে, সে ব্যাপারে প্রস্তাব দেওয়ার জন্য অর্থ সচিব শ্রী এ কে সিনহার পৌরহিত্যে একটি কমিটি গঠন করা হয়েছে। কমিটির প্রস্তাবগুলিতে গণপরিবহণ, স্কুল-কলেজ চালু করা, আতিথেয়তা শিল্প, শিল্প ও কলকারখানা চালু করা, কার্যালয়ের কাজকর্ম শুরু করার মতো বিষয়গুলিকে অন্তর্ভুক্ত করা হতে পারে।


      * পাঞ্জাব : রাজ্যের মুখ্যমন্ত্রী সমস্ত কৃষি বাজার থেকে শস্য সংগ্রহ প্রক্রিয়া খতিয়ে দেখার জন্য ৬ জন আইএএস আধিকারিককে নিযুক্ত করেছেন। এই আধিকারিকদের ৩০শে এপ্রিলের মধ্যে বিস্তারিত রিপোর্ট জমা দিতে বলা হয়েছে। আধিকারিকদের বিচার্য বিষয়ের মধ্যে রয়েছে – কার্ফিউ চলাকালীন অনুমতি প্রদান প্রক্রিয়া, কৃষি বাজারগুলিতে গ্রাম-ভিত্তিক গমের যোগান, গমের গুণমান যাচাই করা এবং কোভিড-১৯ সংক্রান্ত নীতি-নির্দেশিকাগুলি মেনে চলা। জাতীয় রাজধানী অঞ্চলে মঞ্জুকাতিলা গুরুদ্বারে আটকে পড়া ২৫০ জন শিখ পুণ্যার্থির নিরাপদে বাড়ি ফেরা নিয়ে দিল্লি সরকারের সঙ্গে ইতিমধ্যেই পাঞ্জাব সরকারের বিষয়টি নিয়ে কথা হয়েছে।


      * হরিয়ানা : রাজ্যের মুখ্যমন্ত্রী কম্বাইন্ড ডিফেন্স সার্ভিসেস, জেইই এবং এনইইটি পরীক্ষার মতো সর্বভারতীয় প্রতিযোগিতামূলক পরীক্ষাসূচি স্থির করার জন্য কেন্দ্রীয় সরকারের কাছে আবেদন জানিয়েছেন। উল্লেখ করা যেতে পারে, এই পরীক্ষাগুলির সময়সূচি নিয়ে এক শ্রেণীর পরীক্ষার্থীদের মধ্যে উদ্বেগ দেখা দিয়েছে। রাজ্য পুলিশের পক্ষ থেকে এক পরামর্শ জারি করে সাধারণ মানুষকে হোয়াটসঅ্যাপে সন্দেহজনক লিঙ্কগুলিতে ক্লিক করে ব্যক্তিগত তথ্য না দেওয়ার জন্য অনুরোধ জানানো হয়েছে। সতর্ক করে বলা হয়েছে, সন্দেহজনক লিঙ্কে ব্যক্তিগত তথ্য আপডেট করা হলে সংশ্লিষ্ট ব্যক্তির ব্যাঙ্ক অ্যাকাউন্ট থেকে টাকা গায়েব হয়ে যাওয়ার সম্ভাবনা রয়েছে।


      * হিমাচল প্রদেশ : রাজ্যের মুখ্যমন্ত্রী জানিয়েছেন, অত্যাবশ্যক ওষুধপত্র সংক্রান্ত যে হেল্পলাইন চালু করা হয়েছে, তার ফলে রাজ্যের অগণিত মানুষ জটিল এই পরিস্থিতিতে উপকৃত হচ্ছেন। দেড় হাজারেরও বেশি রোগীকে বাড়িতে প্রয়োজনীয় ওষুধপত্র পৌঁছে দেওয়া হয়েছে।


      * কেরল : রাজ্য সরকারি কর্মচারীদের বেতন কমানোর ব্যাপারে রাজ্য সরকারের নির্দেশের বিরুদ্ধে স্থগিতাদেশ দিল কেরল হাইকোর্ট। রাজ্যে গুরুত্বপূর্ণ ব্যবসায়িক প্রতিষ্ঠান ও শিল্প কেন্দ্রগুলিতে ধীরে ধীরে কাজ শুরু হচ্ছে। কয়েকটি রাষ্ট্রায়ত্ত সংস্থার কাজকর্ম শুরু হয়েছে। রাজ্যে গতকাল পর্যন্ত নিশ্চিতভাবে করোনায় আক্রান্তের সংখ্যা ৪৮১। সুস্থ হয়েছেন ৩৫৫ জন।


      * তামিলনাডু : রাজ্যের মুখ্যমন্ত্রী কেন্দ্রের কাছ থেকে অতিরিক্ত তহবিল ও নমুনা পরীক্ষার সরঞ্জাম চেয়েছেন। চেন্নাইয়ে আরও ২ জন পুলিশ কর্মীর নমুনায় করোনার উপস্থিতির প্রমাণ মিলেছে। চেন্নাইয়ে রাজীব গান্ধী হাসপাতাল থেকে একজন মানসিক রোগী, যিনি কোভিড-১৯ এ আক্রান্ত হয়েছিলেন, তিনি পালিয়ে বাড়ি পৌঁছেছেন। পুলিশ তাঁকে পুনরায় হাসপাতালে নিয়ে এসেছেন। রাজ্যে গতকাল পর্যন্ত আক্রান্তের সংখ্যা ১ হাজার ৯৩৭। নিশ্চিতভাবে করোনায় আক্রান্ত হয়েছেন ৮০৯ জন। মৃত্যু হয়েছে ২৪ জনের এবং ১ হাজার ১০১ জনকে সুস্থ হওয়ার পর ছেড়ে দেওয়া হয়েছে। সবচেয়ে বেশি ৫৭০ জনের আক্রান্তের খবর মিলেছে চেন্নাই থেকে।


      * কর্ণাটক : রাজ্যে আজ আরও ৮ জন নিশ্চিতভাবে করোনায় আক্রান্ত হয়েছেন। মোট আক্রান্তের সংখ্যা বেড়ে ৫২০। এখনও পর্যন্ত মারা গেছেন ২০ জন এবং ১৯৮ জনকে সুস্থ হওয়ার পর ছেড়ে দেওয়া হয়েছে। রাজ্যের যে জেলাগুলি থেকে কোভিডে আক্রান্তের খবর নেই সেখানে লকডাউন নিষেধাজ্ঞা শিথিল করা হয়েছে।


      * অন্ধ্রপ্রদেশ : রাজ্যে গত ২৪ ঘন্টায় আরও ৮২ জনের আক্রান্তের খবর মিলেছে। এর ফলে, রাজ্যে আক্রান্তের সংখ্যা বেড়ে ১ হাজার ২৫৯। নিশ্চিতভাবে করোনায় আক্রান্ত হয়েছেন ৯৭০ জন। সুস্থ হয়ে উঠেছেন ২৫৮ জন। মৃত্যু হয়েছে ৩১ জনের। রাজ্যে গত তিন দিনে মৃত্যুর কোনও খবর নেই। রাজ্য সরকার প্রায় ১৪ লক্ষ ছাত্রছাত্রীর জন্য ১০০ শতাংশ শুল্ক মুক্ত ৪ হাজার কোটি টাকার বেশি মঞ্জুর করেছে। গুজরাটে আটকে পড়া ৫ হাজার জন ম ৎ স্যজীবীকে রাজ্যে ফিরিয়ে আনার উদ্যোগ নেওয়া হচ্ছে। খরিফ মরশুমের জন্য কৃষকদের ৫৬ লক্ষ ক্রেডিট কার্ড এবং সমসংখ্যক ডেবিট কার্ড দেওয়া হবে।


      * তেলেঙ্গানা : রাজ্য সরকার ২১টি জেলাকে কোভিড মুক্ত হিসাবে ঘোষণা করতে পারে। লকডাউন উঠে যাওয়ার পর প্রবাসী শ্রমিকদের সংখ্যায় ঘাটতি থাকলে রাজ্যের অর্থনীতির ওপর বিরূপ প্রভাব পড়তে পারে। রাজ্যে এখনও পর্যন্ত আক্রান্তের সংখ্যা ১ হাজার ৩ জন। নিশ্চিতভাবে করোনায় আক্রান্ত ৬৪৬।


      * অরুণাচল প্রদেশ : রাজ্যের কৃষিজ পণ্য বিপণন কমিটিকে কৃষকদের কাছ থেকে সরাসরি শাক-সব্জি সংগ্রহ করে তা বাড়ি বাড়ি গিয়ে বিক্রির নির্দেশ দেওয়া হয়েছে।


      * আসাম : রাজ্যের স্বাস্থ্য মন্ত্রী এক ট্যুইটে জানিয়েছেন, বঙ্গাইগাঁও জেলার সালমারা থেকে ১৬ বছর বয়সী এক বালিকার নমুনায় কোভিড-১৯ এর উপস্থিতির প্রমাণ মিলেছে। এই বালিকা দিল্লির ধর্মীয় জমায়েতে যোগ দেওয়া একজন ব্যক্তির পরোক্ষ সংস্পর্শে এসেছিলেন।


      * মণিপুর : রাজ্যে কোভিড-১৯ এর কারণে ভীত হয়ে মাত্রাতিরিক্ত ওষুধ সেবনকারী মানুষের সুরক্ষায় আরও আশ্রয়-স্থল স্থাপন করা হচ্ছে।


      * মিজোরাম : রাজ্যের প্রধান বিরোধী দল আন্তঃরাজ্য ও আন্তর্জাতিক সীমান্ত বরাবর আরও বেশি পুলিশ কর্মী মোতায়েনের জন্য রাজ্য সরকারের কাছে দাবি জানিয়েছে। ভিলেজ টাস্কফোর্সের স্বেচ্ছা সেবকদের কিছুটা রেহাই দিতে এই দাবি জানানো হয়েছে।


      * নাগাল্যান্ড : লকডাউন নিষেধাজ্ঞায় কিছুটা শিথিলতার দরুণ কোহিমার বাজারগুলিতে মানুষের কেনাকাটায় ব্যাপক ভিড় ও ব্যস্ততা লক্ষ্য করা গেছে। দোকানগুলি সকাল ৭টা থেকে বেলা ২টো পর্যন্ত খোলার অনুমতি দেওয়া হয়েছে।


      * সিকিম : রাজ্যের মুখ্যমন্ত্রী জানিয়েছেন, রাজ্যের বাইরে আটকে পড়া রাজ্যবাসীর নমুনা সংগ্রহ প্রক্রিয়া শুরু করার উদ্যোগ নিয়েছে রাজ্য সরকার।


      * ত্রিপুরা : আগরতলা শহরের গুরুত্বপূর্ণ বাজারগুলিতে আজ থেকে থার্মাল স্ক্যানার ব্যবহার করা হচ্ছে।


    CG/BD/SB

    
    
    (Release ID: 1619116) Visitor Counter : 38
    
    
      Read this release in: English , Hindi , Marathi , Assamese , Manipuri , Punjabi , Gujarati , Tamil , Telugu , Kannada , Malayalam
    
    
    

*