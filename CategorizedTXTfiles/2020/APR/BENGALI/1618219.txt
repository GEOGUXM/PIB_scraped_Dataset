      ক্ষুদ্র, অতিক্ষুদ্রওমাঝারিশিল্পমন্ত্রক

      অতি ক্ষুদ্র, ক্ষুদ্র ও মাঝারি শিল্প গুলিকে অর্থ দিতে বিলম্বের বিষযটির সমাধান নিয়ে কেন্দ্রীয় সরকার আলাদাভাবে ভাবনাচিন্তা করছে: শ্রী নীতিন গড়করি
      Posted On: 24 APR 2020 6:59PM by PIB Kolkata


    নতুন দিল্লি, ২৪ এপ্রিল, ২০২০


    কেন্দ্রীয় অতি ক্ষুদ্র,ক্ষুদ্র ও মাঝারি শিল্প এবং সড়ক পরিবহন ও মহা সড়ক মন্ত্রী শ্রী নীতিন গডকরি বলেছেন, এম এস এম ই খাতে প্রদত্ত অর্থ দিতে বিলম্বের বিষয়টি নিয়ে সরকার আলাদাভাবে চিন্তাভাবনা শুরু করেছে। এর জন্য পৃথক একটি তহবিল গঠন করা হবে।


    
    শ্রী গডকড়ি বলেন বকেয়া টাকা দ্রুত মিটিয়ে দেবার সব রকম প্রচেষ্টা চলছে। সব সরকারি দপ্তর গুলিকে এ বিষয়ে নির্দেশ দেওয়া হয়েছে।


    
    কোভিড- ১৯ সংক্রমণ কালে অতি ক্ষুদ্র, ক্ষুদ্র ও মাঝারি শিল্প গুলির ওপর প্রভাব বিষয়ে অ্যাসসিয়েটেড চেম্বার অফ কমার্স অফ ইন্ডিয়া(অ্যাসচেম)র প্রতিনিধিদের সঙ্গে ভিডিও কনফারেন্সের মাধ্যমে আলোচনায় তিনি এ কথা বলেন।


    
    শ্রী গডকড়ি বলেন, সরকার কিছু শিল্প ক্ষেত্রকে পুনরায় উৎপাদন শুরু করার অনুমতি দিয়েছে। তবে সেই সব শিল্পগুলিকে নিশ্চিত করতে হবে যে সংক্রমণ প্রতিরোধে তারা যথেষ্ট ব্যবস্থা নিয়েছে। তিনি সংস্থা গুলিকে, তাদের কর্মচারী ও শ্রমিকদের খাদ্য,বাসস্থানের ব্যবস্থা করার ওপর বিশেষ জোর দিতে বলেন পাশাপাশি সামাজিক দূরত্ব বজায় থাকছে কিনা তাও নজর দিতে হবে।


    
    শ্রী গডকড়ি, আমদানি করা দ্রব্যের পরিবর্তে দেশে তৈরী জিনিসের উৎপাদন বৃদ্ধির ওপরে নজর দিতে বলেন। তিনি সংস্থা গুলিকে নতুন নতুন উদ্ভাবন, গবেষণা, উৎপাদিত পণ্যের মান উন্নয়নের দিকে গুরুত্ব দিতে বলেন। শিল্প ক্ষেত্রের উন্নয়নে এই পদক্ষেপ বিশেষ ভূমিকা নেবে বলে তিনি জানান।


    
    শ্রী গডকড়ি জানান, জাপান সরকার চীন থেক তাদের পুঁজি সরিয়ে অন্যত্র নিয়ে যেতে নতুন প্যাকেজ ঘোষনা করেছে। এই পদক্ষেপের ফলে ভারতের সামনে এক বড়ো সুযোগ এনে দিয়েছে এবং এই সুযোগের সদ্ব্যবহার করা উচিৎ বলে তিনি মনে করেন।


    
    শিল্প তালুক,শিল্প পার্ক,লজেস্টিক পার্ক গুলিতে ভবিষ্যতে বিনিয়োগ আনতে গ্রীন এক্সপ্রেস মহা সড়ক নির্মাণের কাজ শুরু হয়ে গেছে বলে মন্ত্রী জানান।মেট্রো শহর গুলির বাইরে এই ধরনের উদ্যোগ আরও বাড়ানোর বিষয়ে তিনি জোর দিয়ে বলেন এই ধরনের কোনো প্রকল্প কারো থাকলে তা খসড়া সহকারে সরকারের কাছে প্রস্তাব পেশ করতে পারে।


    
    কোভিড- ১৯ সংক্রমণ প্রতিরোধে সংশ্লিষ্ট সব পক্ষকে এক সাথে কাজ করার আহ্বান জানান তিনি।


    
    ভিডিও কনফারেন্সে অংশগ্রহনকারী সংস্থার প্রতিনিধিরা বেশ কয়েকটি বিষয়ের ওপর আলোকপাত করেন। শ্রী গডকড়ি তাদের প্রশ্ন গুলি লিখিত আকারে মন্ত্রকে পাঠানোর জন্য অনুরোধ করেন। তাদের মতামত কে সরকার গুরুত্ব দিয়ে সমাধান করবে বলে তিনি আশ্বস্ত করেন।


    

    CG/PPM

    
    
    (Release ID: 1618219) Visitor Counter : 3
    
    
      Read this release in: English , Urdu , Hindi , Assamese , Punjabi , Gujarati , Tamil , Telugu , Kannada