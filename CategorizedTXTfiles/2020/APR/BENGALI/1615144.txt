      রেলমন্ত্রক

      কোভিড–১৯ এর মোকাবিলায় দক্ষিণ – পূর্ব রেল (এসইআর) ব্যক্তিগত সুরক্ষা সরঞ্জাম (পিপিই) তৈরি করবেন
      Posted On: 16 APR 2020 5:56PM by PIB Kolkata


    কলকাতা , ১৬ এপ্রিল , ২০২০


    কোভিড–১৯-এ সংক্রমিত ব্যক্তিদের যে সমস্ত স্বাস্থ্য কর্মীরা ২৪ ঘন্টা চিকিত্সা করছেন, তাঁদের সুরক্ষার জন্য কেন্দ্র, বিভিন্ন পদক্ষেপ নিয়েছে। সম্প্রতি, কেন্দ্রীয় অর্থমন্ত্রী, শ্রীমতী নির্মলা সীতারমণ, প্রধানমন্ত্রী গরীব কল্যাণ প্যাকেজ নামে একটি বিশেষ যোজনা ঘোষণা করেন, যেখানে সরকারি হাসপাতাল ওস্বাস্থ্য কেন্দ্রগুলিতে কোভিড–১৯ আক্রান্ত রোগীদের চিকিত্সারত স্বাস্থ্যকর্মীরা একটি বীমা প্রকল্পের আওতায় এসেছেন। এই প্রকল্পে যাঁরা অর্ন্তভুক্ত হয়েছেনঃ -


    v সাফাই কর্মচারী, ওয়ার্ড বয়, নার্স, আশাকর্মী, প্যারামেডিকেল স্টাফ, টেকনিশিয়ান, চিকিত্সক সহ অন্যান্য স্বাস্থ্যকর্মীরা।


    v যে সব স্বাস্থ্যকর্মী কোভিড – ১৯-এ সংক্রমিত, সেই সব রোগীদের চিকিত্সা করার সময় দুর্ঘটনার সম্মুখীন হবেন, এই যোজনার আওতায় তাঁরা ৫০ লক্ষ টাকা ক্ষতিপূরণ পাবেন।


    v কেন্দ্র এবং রাজ্যে সব সরকারি স্বাস্থ্যকেন্দ্র ও হাসপাতালগুলি এই যোজনার আওতায় এসেছে।


    কোভিড–১৯ -এ সংক্রমণ আটকাতে রেলের চিকিত্সক, প্যারামেডিকেল স্টাফ, নার্স এবং স্বাস্থ্যকর্মীদের সুরক্ষার জন্য দক্ষিণ – পূর্ব রেল, ব্যক্তিগত সুরক্ষা সরঞ্জাম (পিপিই) তৈরি করছে। দক্ষিণ – পূর্ব রেলের খড়গপুর ডিভিশনাল ম্যানেজারের অধীনে ডিভিশনাল ইউনিট এবং খড়গপুর ওয়ার্কশপে এগুলি তৈরি করা হচ্ছে। ফেস কভার, আই শিল্ড, এন৯৫-মাস্ক, কভারঅলস, জুতোর কভার, হাতের দস্তানার মতো ব্যক্তিগত সুরক্ষা সামগ্রী এখানে তৈরি করা হচ্ছে। এই প্রসঙ্গে উল্লেখ করা যেতে পারে, সারা দেশে রেলের ১৭টি জোন, এধরণের ৩০ হাজার কিট সরবরাহ করবে।


    খড়গপুর ওয়ার্কশপ ইতিমধ্যেই ৫২টি কিট তৈরি করেছে। ডিভিশনাল ইউনিট তৈরি করেছে ২০টি কিট। এই ৭২টি পিপিই কিট তৈরি করার সময় নির্দিষ্ট চাহিদা মেনে সমস্ত মান বজায় রাখা হয়েছে। দক্ষিণ – পূর্ব রেলের গার্ডেনরিচ সেন্ট্রাল হাসপাতাল, চক্রধরপুর, খড়গপুর, আদ্রা, হাতিয়া ডিভিশনাল রেলওয়ের হাসপাতালে চিকিত্সক, নার্স, প্যারামেডিকেল স্টাফ, টেকনিশিয়ান-সহ স্বাস্থ্যকর্মীদের এগুলি সরবরাহ করা হবে।


    কাজ শুরু করার আগে এই জায়গাগুলিকে পরিস্কার করে জীবাণুমুক্ত করা হয়েছে। কোভিড–১৯ -এ সংক্রমিত হন নি, তা নিশ্চিত হওয়ার পর কর্মচারীরা কাজে যোগ দেওয়ার সুযোগ পান। তাঁরা নিয়মিত হাতধুয়ে এবং সামাজিক দূরত্ব বজায় রেখে কাজ করছেন।


    দক্ষিণ – পূর্ব রেল, যথেষ্ট যত্ন নিয়ে এই উত্পাদন প্রক্রিয়াটি সম্পন্ন করছে। সেলাই ছাড়াও বিশেষ ধরণের ট্যাপিং মেশিন ব্যবহার করা হচ্ছে। কর্মচারী এবং হস্তশিল্পীরা এই পিপিই কিট তৈরির সময় সেগুলিতে যেন কোনো রকমের সংক্রমণ না ছড়ায়, তা নিশ্চিত করতে আলাদা আলাদাভাবে কাজ করছেন।


    পিপিইগুলি সেলাইয়ের পর সেগুলিতে বিশেষ #M টেপ দিয়ে আটকে দেওয়া হচ্ছে। প্রতিটি পিপিই-র মধ্যে মুছে যায় না এই রকম কালি দিয়ে একটি ইউনিক কোড লাগানো হচ্ছে।


    এই পিপিইগুলিকে পলিপ্যাকের ব্যাগে ভরে এক একটি কার্টুনে এরকম ৮টি করে ব্যাগ রাখা হচ্ছে। তারপর সেগুলি দক্ষিণ – পূর্ব রেলের বিভিন্ন হাসপাতালে পাঠানো হচ্ছে।


    কোভিড – ১৯-এ প্রেক্ষিতে স্বাস্থ্য সঙ্কটের কারণে ভারতে যে সমস্ত পিপিই কিট পাওয়া যাচ্ছে, সেই মানের কিট তৈরিতে দক্ষিণ - পূর্ব রেল সচেষ্ট। রেলের প্রযুক্তিবিদরা এই কিটগুলির গুণমান বজায় রাখার ক্ষেত্রে সচেষ্ট।


    SSS/CB

    
    
    (Release ID: 1615144) Visitor Counter : 2
    
    
      Read this release in: English