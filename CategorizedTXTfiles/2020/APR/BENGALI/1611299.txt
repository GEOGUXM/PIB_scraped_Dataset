      প্রতিরক্ষামন্ত্রক

      কোভিড-১৯ মোকাবিলায় প্রতিরক্ষা মন্ত্রক, মন্ত্রকের অধীন রাষ্ট্রায়ত্ত সংস্থা এবং অর্ডন্যান্স ফ্যাক্টরি বোর্ড
      Posted On: 05 APR 2020 10:38AM by PIB Kolkata


    নয়াদিল্লি, ০৫ এপ্রিল, ২০২০


    

    প্রতিরক্ষা মন্ত্রকের অধীন রাষ্ট্রায়ত্ত সংস্থা এবং অর্ডন্যান্স ফ্যাক্টরি বোর্ডগুলি কোভিড-১৯ মোকাবিলায় জাতীয় স্তরে গৃহীত পদক্ষেপগুলিকে আরও জোরদার করতে জোটবদ্ধ হয়েছে।


    
    অর্ডন্যান্স ফ্যাক্টরি বোর্ড দেশের ৬টি রাজ্যের ১০টি হাসপাতালে ২৮০ শয্যাবিশিষ্ট আইসোলেশন ওয়ার্ড গড়ে তোলার পরিকল্পনা করেছে। এই হাসপাতালগুলির মধ্যে রয়েছে – পশ্চিমবঙ্গের ইছাপুরের মেটাল অ্যান্ড স্টিল ফ্যাক্টরি, কাশিপুরের গান অ্যান্ড শেল ফ্যাক্টরি, উত্তর প্রদেশের কানপুরের অর্ডন্যান্স ফ্যাক্টরি প্রভৃতি।


    
    হিন্দুস্থান অ্যারোনটিক্স লিমিটেড বা হ্যাল ৩০টিরও বেশি আইসোলেশন শয্যার ব্যবস্থা করেছে। অর্ডন্যান্স ফ্যাক্টরি বোর্ডগুলি বিভিন্ন উৎপাদন ইউনিটে বিশ্বস্বাস্থ্য সংস্থার গুণমান অনুসরণ করে হ্যান্ড স্যানিটাইজার উৎপাদনের কাজ শুরু করেছে। এছাড়াও, তামিলনাডুর করডাইট ফ্যাক্টরি ইতিমধ্যেই দেড় হাজার লিটারের হ্যান্ড স্যানিটাইজার সরবরাহ করেছে।


    
    উত্তর প্রদেশের কানপুর, শাহজাহানপুর, হজরতপুর এবং চেন্নাইয়ের অর্ডন্যান্স সরঞ্জাম উৎপাদন ফ্যাক্টরিগুলি কভার ও মাস্ক তৈরির কাজে যুক্ত রয়েছে। এছাড়াও, ভারত ইলেক্ট্রনিক্স লিমিটেড খাদ্য ও পরিবার কল্যাণ মন্ত্রকের অনুরোধের প্রেক্ষিতে আগামী দু’মাসে ৩০ হাজার ভেন্টিলেটর উৎপাদন ও সরবরাহ করবে।


    

    CG/BD/SB

    
    
    (Release ID: 1611299) Visitor Counter : 16
    
    
      Read this release in: Assamese , English , Hindi , Marathi , Punjabi , Gujarati , Odia , Tamil , Telugu , Kannada , Malayalam