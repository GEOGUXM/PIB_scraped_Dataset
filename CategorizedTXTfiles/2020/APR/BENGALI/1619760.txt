      ভারীশিল্পএবংরাষ্ট্রায়ত্তসংস্থাবিষয়কমন্ত্রক

      কোভিড-19 সঙ্কটকালে, প্রধানমন্ত্রীর নেতৃত্বে যেভাবে পরিস্থিতি সামাল দেওয়া হচ্ছে, গাড়ি শিল্পের সঙ্গে জড়িত বড়ো বড়ো শিল্পপতিরা তার প্রশংসা করেছেন
      
      গাড়ী শিল্পকে ফের চাঙ্গা করতে, এই শিল্পের সঙ্গে যুক্ত কর্মীদের জীবিকা, সম্পদের সহজলভ্যতা ইত্যাদি বিষয়ে বিস্তারিত আলোচনা করা হয়েছে বলে জানিয়েছেন শ্রী প্রকাশ জাভরেকর

      Posted On: 30 APR 2020 4:32PM by PIB Kolkata

    নতুন দিল্লি, ৩০ এপ্রিল, ২০২০


    কেন্দ্রীয় ভারী শিল্প এবং রাষ্ট্রায়ত্ত সংস্থা বিষয়ক দপ্তরের মন্ত্রী শ্রী প্রকাশ জাভরেকর আজ গাড়ী শিল্পের সঙ্গে যুক্ত বিভিন্ন সংস্থার বেশ কয়েকজন মুখ্য কার্যনির্বাহী আধিকারিকের সঙ্গে বৈঠক করেন। কোভিড-19 সঙ্কটকালে ভারতের মোটরগাড়ি শিল্পের ওপর সাম্ভাব্য কি ধরনের প্রভাব পড়তে পারে তা বুঝতেই এই বৈঠক। এর প্রভাব কম করতে কি ধরনের পদক্ষেপ নেওয়া প্রয়োজন সে বিষয়ে তিনি তাদের পরামর্শ বিশেষ গুরুত্ব সহকারে শোনেন।


    
    ভিডিও কনফারেন্সের মাধ্যমে এই বৈঠকে দেশের মোটরগাড়ি শিল্পকে চাঙ্গা করতে,এই শিল্পের সঙ্গে যুক্ত কর্মীদের জীবিকা, কাঁচা মাল বা সম্পদের সহজলভ্যতা ইত্যাদি বিষয়ে বিস্তারিত আলোচনা হয়। কেন্দ্রীয় মন্ত্রী জানান,এই আলোচনায় শুধুমাত্র চাহিদার কথা উঠে আসেনি,একই সঙ্গে শিল্প সংস্থা গুলির কাছ থেকে একাধিক গুরুত্বপূর্ণ পরামর্শ পাওয়া গেছে।


    
    পরামর্শ গুলির মধ্যে রয়েছে,কাজে যোগ দেওয়ার আগে কর্মীদের দলগত ভাবে সংক্রমণের পরীক্ষা, অনলাইনে নিবন্ধীকরণ, গাড়ি বিক্রির জায়গায় নিয়মিত নির্বীজকরণ, দুজন কর্মীর মধ্যে সামাজিক দূরত্ব বজায় রাখা ইত্যাদি বিষয় গুলি আজকের বৈঠকে উঠে এসেছে।


    
    গাড়ি শিল্প পুনরায় চালু করা,ডিলারদের পাশে দাঁড়ানো, কর্মসংস্থানে সাহায্য, চাহিদা বাড়িয়ে তোলা ইত্যাদি গুরুত্বপূর্ণ বিষয় এবং পরামর্শের পাশাপাশি অর্থনৈতিক সাহায্যের বিষয় গুলিও আজকের বৈঠকে গুরুত্ব পায়।


    
    কেন্দ্রীয় মন্ত্রী শিল্পদ্যোগিদের আশ্বস্ত করেন যে তিনি তাদের পরামর্শ এবং চাহিদা বিষয়ে সংশ্লিষ্ট সব মন্ত্রক, যেমন,পরিবহন মন্ত্রক, বানিজ্য মন্ত্রক, অর্থ মন্ত্রকের সঙ্গে আলোচনা করবেন।


    
    প্রধানমন্ত্রী শ্রী নরেন্দ্র মোদীর নেতৃত্বে কোভিড-19 সঙ্কটকালে যে ভাবে পরিস্থিতি সামাল দেওয়া হচ্ছে, গাড়ি শিল্পের সঙ্গে জড়িত শিল্পপতিরা তার ভূয়সী প্রশংসা করেন। ভারী শিল্প মন্ত্রী বলেন, কোভিড সঙ্কটকালে ভারত খুব ভাল পরিস্থিতি মোকাবিলা করেছে, বহু মানুষের অমূল্য প্রাণ বাঁচানো সম্ভব হয়েছে, এখন আমাদের জীবিকার ওপর মনোনিবেশ করতে হবে।


    
    ভারী শিল্প মন্ত্রকের প্রতিমন্ত্রী শ্রী অর্জুন মেঘাওয়াল এবং সচিব শ্রী অরুণ গোয়েল আজকের এই বৈঠকে অংশ নেন।


    
    গাড়ি শিল্প এবং মন্ত্রক উভয় পক্ষের প্রতিনিধিরা এই আলোচনায় অংশ নেন। এস আই এ এম এর সভাপতি শ্রী রাজন ওয়াধেরা, এ সি এম এরের সভাপতি শ্রী দীপক জৈন ছাড়াও শ্রী আর সি ভার্গব,শ্রী পবন মুঞ্জাল,শ্রী বিক্রম কির্লস্কার এবং শ্রী পবন গোয়েঙ্কা প্রমুখ শিল্পদ্যোগিদের পক্ষে উপস্থিত ছিলেন।


    

    CG/PPM

    
    
    (Release ID: 1619760) Visitor Counter : 8
    
    
      Read this release in: English , Urdu , Hindi , Assamese , Punjabi , Gujarati , Odia , Tamil , Telugu , Kannada , Malayalam , Malayalam