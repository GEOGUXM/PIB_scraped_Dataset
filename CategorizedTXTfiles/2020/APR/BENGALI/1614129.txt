      তথ্যওসম্প্রচারমন্ত্রক

      কোভিড-১৯ সংক্রান্ত কিছু তথ্য
      Posted On: 13 APR 2020 9:16PM by PIB Kolkata


    # প্রকাশ জাভড়েকর


    

    প্রধানমন্ত্রী শ্রী নরেন্দ্র মোদী করোনা ভাইরাস সংকট অনেক আগেই বুঝতে পেরেছিলেন। ডিসেম্বর মাসে চীন যখন করোনা ভাইরাসের এই সঙ্কটের কথা ঘোষণা করে, তখন থেকেই প্রধানমন্ত্রী মোদী মন্ত্রীসভার প্রত্যেক বৈঠকে এ সম্পর্কে তথ্য দিতেন এবং আমাদেরও প্রস্তুত থাকতে বলতেন। এভাবে আগে নিজের কাজ করে অন্যদের ভবিষ্যতের জন্য প্রস্তুত রাখা সক্ষম নেতৃত্বের উদাহরণ। তাই তিনি অনেক বিশেষজ্ঞকে একত্রিত করেন, বিভিন্ন টিম গঠন করেন, করোনা সম্পর্কিত, সমস্ত বিষয়গুলির জন্য একটি পরিকল্পনা প্রস্তুত করেন।


    
    ৩০শে জানুয়ারি ভারতে প্রথম রোগটি আসে। এর আগেই সরকারি পরিকল্পনা প্রস্তুত ছিল। তারপর, বিদেশ থেকে আগত অভিবাসীদের স্ক্রিন করার নির্দেশ দেওয়া হয় এবং ধীরে ধীরে বিশ্বের সমস্ত দেশ থেকে আগত অভিবাসীদের স্ক্রিনিং শুরু হয়। যাঁরা সন্দেহজনক বা যাদের শরীরে লক্ষণ দেখা যায়, তাঁদের প্রথমে মানেসারে এনএসজি-র ব্যবস্থাপনায় তাঁদের তদারকিতে রাখা হয়। ১৪ দিনের জন্যে তাদের পৃথক করে একান্তবাসে রাখা হয়। ইতিমধ্যে,যদি আমাদের দেশে করোনার প্রসার ঘটে, তাহলে দেশে কতগুলি হাসপাতাল স্থাপন করা হবে, এই সিদ্ধান্ত নেওয়ার প্রক্রিয়া শুরু হয়।


    
    • কোভিড -১৯ সংক্রমণ হলে চিকিৎসার উপযোগী হাসপাতাল দেশে খুব বেশি ছিল না, কারণ এই রোগটি নতুন। আজ দেশের ৫৬৬টি হাসপাতাল করোনা সংক্রামিতের চিকিৎসার জন্যে প্রস্তুত রয়েছে। আজ প্রায় ১ লক্ষ ৪০ হাজার বিচ্ছিন্ন শয্যা এবং ১১ হাজার আইসিইউ শয্যা পরিষেবা প্রদানে প্রস্তুত।


    
    • পিপিই নিয়ে অনেক আলোচনা হয়। এই ব্যক্তিগত নিরাপত্তা যন্ত্রটি এ যাবৎ ভারতে উৎপাদিত হয়নি। এখন দেশে ৩৯টি কারখানায় পিপিই উৎপাদন শুরু হয়েছে। ইতিমধ্যেই দেশের সর্বত্র ২৭ লক্ষেরও বেশি পিপিই বিতরণ করা হয়েছে এবং বড়মাত্রায় আমদানির জন্য আদেশ দেওয়া হয়েছে।


    
    • ৪৮ লক্ষ এন -৯৫ মাস্ক বিতরণ করা হয়েছে এবং এক কোটি আমদানি করার আদেশও দেওয়া হয়েছে। দেশে সব ধরণের মাস্ক তৈরির কাজ শুরু হয়েছে। আগে এই মাস্ক দেশে তৈরি হতো না। এখন ৪ টি কারখানায় এই মাস্কগুলি তৈরি হচ্ছে। এখন বাড়িতে দৈনন্দিন ব্যবহারের জন্য মাস্ক তৈরির কাজও শুরু হয়েছে।


    
    • সমস্ত সরঞ্জাম সরকারি এবং বেসরকারি হাসপাতালগুলিতে পাঠানো হচ্ছে, এবং এগুলি রোগীদের বিনামূল্যে সরবরাহ করা হবে।


    
    • মাত্র ২শতাংশ রোগীর ভেন্টিলেটরের প্রয়োজন হয়। দেশে আগে ৮৪০০টি ভেন্টিলেটর ছিল। আজ তার প্রায় দ্বিগুণ – ১৬৫০০টি ভেন্টিলেটর রয়েছে। আরও ৫২ হাজার ভেন্টিলেটর আমদানি করার নির্দেশ দেওয়া হয়েছে। আগে দেশে ভেন্টিলেটর উৎপাদন হতো না। এখন একটি কারখানায় এটি উৎপাদনের কাজ শুরু হয়েছে।


    
    • এরকম প্রস্তুতি নেওয়ার পাশাপাশি মোদীজি জনগণের সঙ্গে নিয়মিত যোগাযোগ বজায় রাখেন। সেজন্যে, ২২ মার্চ জনতা কার্ফু-র আহ্বান রাখেন। ১৩০ কোটি মানুষ নিজে থেকেই ২৪ ঘণ্টা বাড়িতে থেকে জনতা কার্ফু সম্পূর্ণ সফল করেন।


    
    • কোভিড-১৯ এর চিকিৎসার জন্য কোনও ওষুধ জানা না থাকলেও সারা পৃথিবীতে ম্যালেরিয়া ও অন্যান্য রোগের জন্য ব্যবহৃত হওয়া এইচসিকিউ ট্যাবলেট খাইয়ে কিছু সুফল পাওয়া যায়। বিশ্বে এই ট্যাবলেটের ৭০ শতাংশ উৎপাদন করে ভারত। আজ আমেরিকা, ব্রাজিলের মতো অনেক দেশেই ভারত এই ওষুধ রপ্তানী করছে।


    
    • কোভিড পরীক্ষার উপযোগী পরীক্ষাগার দেশে শুধু একটাই ছিল। গত তিন মাসে ১৬০টি সরকারি পরীক্ষাগার তৈরি করা হয়েছে। আর বেসরকারি সহ মোট ২৫০টি পরীক্ষাগার এখন চালু রয়েছে।


    
    • এভাবে দেশে কোভিডের চিকিৎসা যেভাবে হওয়া উচিত সেভাবেই হচ্ছে, এবং সঠিক সময়ে ২১ দিন লকডাউন ঘোষণা করা হয়েছে। কারণ কোভিড সংক্রমণ থেকে দেশবাসীকে বাঁচাতে হলে সামাজিক দূরত্ব বজায় রেখে সবাইকে বাড়িতে থাকতেই হবে। সেজন্যে যথাসময়ে ঘোষণা করা এই লকডাউন সফল হয়েছে। অন্যান্য দেশে হাজার হাজার মানুষের মৃত্যু হচ্ছে। সেজায়গায় ভারতে এখন েই সংখ্যা ৩০০ র সামান্য বেশি।


    
    • আমেরিকার মতো দেশে সংক্রামিত মানুষের সংখ্যা যেখানে পাঁচ লক্ষের উপর সেখানে ভারতে সেই সংখ্যা ৮৫০০-র কাছাকাছি। আমাদের প্রধানমন্ত্রীর দূরদৃষ্টির ফলে তিনি হাতে সময় থাকতেই দেশকে প্রস্তুত করতে পেরেছেন।


    
    • যখন এই সঙ্কট আসে এবং লকডাউন ঘোষণা করতে হয়, সবার আগে মোদীজি দেশের গরিবদের কথা ভবেন।


    
    • ৮০ কোটি গরিব মানুষের জন্য প্রধানমন্ত্রী কল্যাণ যোজনা ঘোষণা করেন, আর ১ লক্ষ ৭০ হাজার কোটি টাকা সেজন্যে বরাদ্দ করেন।এর মাধ্যমে চার ধরণের কাজ হবে।


    
    • গত পাঁচ বছর ধরে ৮০ কোটি মানুষ যে ২টাকা কে.জি. দরে ৫ কে.জি. গম আর ৩টাকা কে.জি.দরে চাল পেতেন, সেই প্রক্রিয়া জারি থাকবে। তাছাড়া তিন মাসের জন্যে প্রত্যেক ব্যক্তিকে বিনামূল্যে ১৫ কে.জি. গম অথবা চাল এবং ৩ কে.জি. ডাল বিতরণ করা হবে।


    
    • দেশে ২০ কোটি মহিলার জন ধন ব্যাঙ্ক আকাউন্ট আছে। তিন মাস ধরে প্রত্যেক মাসে তাঁদের আকাউন্টে ৫০০টাকা করে পাঠানো হবে। ইতিমধ্যেই প্রথম কিস্তি পাঠানো হয়ে গেছে।


    
    • ৮ কোটি ৪০ লক্ষ কৃষকদের আগামী জুন মাসে যে কিষাণ সম্মান যোজনার ২০০০টাকার কিস্তি পাঠানোর কথা ছিল, তা এপ্রিলের প্রথম সপ্তাহেই তাঁদের আকাউন্টে জমা করা হয়েছে।


    
    • উজ্জ্বলা যোজনার মাধ্যমে ৮ কোটিরও বেশি মহিলাকে তিনটি রান্নার গ্যাসের সিলিন্ডার বিনামূল্যে প্রদান করা হবে। অর্থাৎ ৮ কোটি পরিবারের জন্য আরও ২৪০০টাকা সাশ্রয়ের অত্যন্ত প্রয়োজনীয় ব্যবস্থা করা হয়েছে।


    
    • প্রধানমন্ত্রী লকডাউন ঘোষণার সময়ই সমস্ত কর্মচারি এবং দিনমজুরদেরকে ঠিকাদার মালিকেরা যাতেএই লকডাউন সময়কালের পূর্ণবেতন দেওয়া হয়, তা সুনিশ্চিত করার আবেদন রেখেছেন।


    
    • যে কোটি কোটি শ্রমিক অসংগঠিত ক্ষেত্রে কাজ করেন তাঁদের প্রভিডেন্ড ফান্ড বাবদ মালিক ও শ্রমিকের পক্ষ থেকে মূল বেত্নের ১২ – ১২ শতাংশ করে কাটার কথা ছিল, আগামী তিন মাস সেই পুরো টাকাটাই সরকার দেবে। এর ফলে মজুরদের অনেক লাভ হবে।


    
    • অর্থনীতিকে সঠিকভাবে নিয়ন্ত্রণে রাখতে আরবিআই বিভিন্ন পদক্ষেপ নিয়েছে, এবং তিনলক্ষ পঞ্চাশ হাজার কোটি টাকা লিক্যুইডিটি বাড়িয়েছে।


    
    • মধ্যবিত্তদের ব্যাঙ্কঋণের ক্ষেত্রে তিনমাসের ই.এম.আই.পরে জমা দেওয়ার ব্যবস্থা করা হয়েছে।


    
    • কোভিডের জন্য রাজ্যগুলিকে ১৫ হাজার কোটি টাকা সহায়তা ঘোষণা করা হয়েছে। এনডিআরএফ তহবিল থেকে রাজ্যগুলিকে আরও ১১ হাজার কোটি টাকা দেওয়া হয়েছে।


    
    • দৈনিক মজুরিতে কর্মরত শ্রমিকদের জন্য ৩১ হাজার কোটি টাকা বরাদ্দ করা হয়েছে।


    
    • ভারতের আত্মা কৃষিতে। গ্রীষ্মের দিনগুলিতে ফসলের প্রস্তুতির জন্য রবি ফসলের কাজ লকডাউনের আওতার বাইরে রাখা হয়েছে। সমস্ত শ্খেতমজুর কাজে আসতেন, তাঁদের জীবিকা নির্বাহের পাশাপাশি প্রতিবছর গ্রীষ্মের দিনগুলিতে যতটা ক্ষেতে ফসল বোনা হয়, এবছর তা ১০ শতাংশ বৃদ্ধি পেয়েছে।


    
    • রাজ্যগুলিতে বাজারিকরণ বৃদ্ধির জন্যে মান্ডি- আইনে পরিবর্তন আনার আহ্বান জানানো হয়েছে।


    
    • গম, ডাল এবং তেলবীজগুলির ন্যূনতম সহায়ক মূল্যে কেনার সম্পূর্ণ ব্যবস্থা গড়ে তোলা হয়েছে।


    
    • মাত্র ১৮ দিনে ১৮ লক্ষ টন খাদ্যশস্য রেলের মাধ্যমে দেশের সমস্ত প্রান্তে পৌঁছে দেওয়া হয়েছে।


    
    • উত্তর-পূর্বাঞ্চলের রাজ্য এবং পার্বত্য রাজ্যগুলিতে অতি-প্রয়োজনীয় দ্রব্যাদি বিমানের মাধ্যমে পৌঁছে দেওয়ার কাজ চলছে।


    
    • প্রধানমন্ত্রী মোদীজি বিশ্ব নেতাদের সঙ্গে নিয়মিত মতবিনিময় করছেন। সার্ক গোষ্ঠীভুক্ত দেশগুলি এবং জি -২০ দেশের সঙ্গে ভিডিও কনফারেন্সিং-এর মাধ্যমে কথা বলছেন।


    
    • দেশের বিভিন্ন অঞ্চলের থেকে বিশিষ্ট ব্যক্তিদের সঙ্গে নিয়মিত ভিডিও কনফারেন্সিংয়ের মাধ্যমে আলাপচারিতা। মন্ত্রিসভার বৈঠক নিয়মিৎ অনুষ্ঠিত হচ্ছে। সরকারের সিদ্ধান্ত গ্রহণের প্রক্রিয়া২৪ ঘন্টা অব্যাহত রাখা হয়েছে।


    
    • এই সমস্ত ব্যবস্থার কারণে ভারতে কোভিডের প্রভাব আজ বিশ্বের অন্যান্য দেশের তুলনায় অনেক কম।
    
    লেখক প্রকাশ জাভড়েকর ভারতের কেন্দ্রীয় মন্ত্রীসভার সদস্য।


    

    CG/SB

    
    
    (Release ID: 1614129) Visitor Counter : 6