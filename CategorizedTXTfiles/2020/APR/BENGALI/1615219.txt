      স্বাস্থ্যওপরিবারকল্যাণমন্ত্রক

      কোভিড–১৯ এর সর্বশেষ তথ্য
      Posted On: 16 APR 2020 6:18PM by PIB Kolkata


    নতুনদিল্লি, ১৬ এপ্রিল, ২০২০

    

    
    দেশে কোভিড-১৯ মহামারীর মোকাবিলায় কেন্দ্র এবং বিভিন্ন রাজ্য ও কেন্দ্রশাসিত অঞ্চলগুলি নানা উদ্যোগ গ্রহণ করেছে। উচ্চপর্যায়ে এগুলি নিয়ে প্রতিনিয়ত পর্যালোচনা করা হচ্ছে।
    
    কেন্দ্রীয় স্বাস্থ্য ও পরিবার কল্যাণ মন্ত্রী, ড. হর্ষ বর্ধন, ভারতে কোভিড – ১৯ মহামারীর মোকাবিলায় গৃহীত বিভিন্ন পদক্ষেপ নিয়ে আলোচনা করতে, বিশ্ব স্বাস্থ্য সংস্থা (হু)-র পদস্থ ও তৃণমূল পর্যায়ের আধিকারিক এবং কেন্দ্র ও রাজ্য সরকারের স্বাস্থ্য দপ্তরের আধিকারিকদের সঙ্গে বৈঠক করেন।
    বৈঠকে হু-এর আধিকারিকদের সঙ্গে জেলাস্তরে সহযোগিতার মধ্য দিয়ে হটস্পট এবং ক্লাস্টার সংক্রমণ আটকাতে পরিকল্পনা গ্রহণের উদ্যোগ নেওয়া হয়।
    এছাড়া সংক্রমণের সম্ভাব্য উপায় চিহ্নিত করা, সংক্রমিতদের বিষয়ে পর্যালোচনা এবং যতক্ষণ না পর্যন্ত এই মহামারীর সংক্রমণ বন্ধ হয়, ততক্ষণ জেলাস্তরে নজরদারীর পরিকল্পনা গ্রহণে সাহায্য করার বিষয়গুলি নিয়ে আলোচনা করা হয়।
    
    স্বাস্থ্য ও পরিবার কল্যাণ মন্ত্রক, লকডাউন চলার সময় নিরাপদ পানীয় জল পান করার বিষয়ে একটি নির্দেশিকা জারি করেছে। জনস্বাস্থ্য দপ্তর সমাজের ঝুঁকিপূর্ণ অংশের মানুষদের জন্য ত্রাণ শিবিরে জল সরবরাহ বাড়াতে এবং ক্লোরিন ট্যাবলেট, ব্লিচিং পাউডার আরো বেশি করে ব্যবহারের পরামর্শ দিয়েছে।
    বর্তমান সময়ে মহামারীর চিকিৎসা পরিষেবার পাশাপাশি, অত্যাবশ্যক স্বাস্থ্য পরিষেবার জন্য একটি নির্দেশিকা জারি করা হয়েছে। অসরকারী এবং বেসরকারী ক্ষেত্রের সঙ্গে কোভিড – ১৯ ছাড়া অন্যান্য অসুখের চিকিৎসার জন্য সাহায্য নিতে বলা হয়েছে।
    টীকাকরণের মতন জরুরী চিকিৎসা পরিষেবাগুলির ক্ষেত্রে লকডাউন এবং সামাজিক দূরত্ব বজায় রাখতে হবে। গর্ভবতী মহিলা, অপুষ্টিতে ভোগা শিশু, যক্ষ্মা, কুষ্ঠ, এইচআইভি, ভাইরাল হেপাটাটিস, সিওপিডি, ডায়ালিসিস রোগীদের জন্য উপস্বাস্থ্য কেন্দ্র এবং আয়ুষ্মান ভারত স্বাস্থ্য কেন্দ্রগুলির মাধ্যমে চিকিৎসা পরিষেবা দেওয়ার ব্যবস্থা করতে হবে।
    
    
    
    শেষ পাওয়া খবরে দেশে মোট সংক্রমিতের সংখ্যা হল ১২,৩৮০ জন। এপর্যন্ত ৪১৪ জন মারা গেছেন। ১৪৮৯ জন সুস্থ হয়ে বাড়ী ফিরে গেছেন।
    এপর্যন্ত দেশের ৩২৫টি জেলায় কোভিড সংক্রমণের কোনো খবর নেই। পুডুচেরির মাহে জেলায় গত ২৮ দিন ধরে নতুন করে কেউ সংক্রমিত হন নি। পশ্চিমবঙ্গের নদীয়া সহ দেশের ২৭টি জেলায় গত ১৪ দিনে নতুন করে কেউ এই ভাইরাসে আক্রান্ত হয় নি।
    
    
    
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন।
    
    
    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড – ১৯ সংক্রান্ত হেল্প লাইন নম্বরগুলির তালিকা চাইলে নীচের লিঙ্কে ক্লিক করুন।
    https://www.mohfw.gov.in/pdf/coronvavirushelplinenumber.pdf
    
    
    
    
    CG/CB

    
    
    (Release ID: 1615219) Visitor Counter : 20
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Tamil , Telugu , Kannada , Malayalam