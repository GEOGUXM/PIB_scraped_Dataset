      রেলমন্ত্রক

      কোভিড-১৯ সংক্রমণ থেকে ভারতীয়দের রক্ষা করতে অগ্রণী ভূমিকা পালন করছে ভারতীয় রেল
      Posted On: 09 APR 2020 4:57PM by PIB Kolkata


    নতুন দিল্লি, ৯ এপ্রিল, ২০২০


    

    
    কোভিড -১৯ সংক্রমণ রোধে একাধিক পদক্ষেপ গ্রহণ করা হয়েছে। কেন্দ্রীয় সরকারের সরকারের পাশাপাশি ভারতীয় রেলও স্বাস্থ্য পরিষেবা ক্ষেত্রে একাধিক উদ্যোগ গ্রহণ করেছে। রেলের নির্দেশমতো সমস্ত জোনে, প্রোডাকশন ইউনিট এবং রাষ্ট্রায়ত্ত সংস্থাগুলিতে পুনর্ব্যবহারযোগ্য মুখ ঢাকার মাস্ক ও স্যানিটাইজার তৈরি করা হয়েছে। ৭ এপ্রিল পর্যন্ত ভারতীয় রেল ৫৮২৩১৭টি পুনর্ব্যবহারযোগ্য মুখ ঢাকার মাস্ক ও ৪১৮৮২ লিটার স্যানিটাইজার তৈরি করেছে। এর মধ্যে পশ্চিমাঞ্চল রেলওয়ে ৮১০০৮টি পুনর্ব্যবহারযোগ্য মুখ ঢাকার মাস্ক ও ২৫৬৯ লিটার হ্যান্ড স্যানিটাইজার তৈরি করেছে। পূর্ব-মধ্য রেল ৩৩৪৭৩টি পুনর্ব্যবহারযোগ্য মুখ ঢাকার মাস্ক এবং ৪১০০ লিটার হ্যান্ড স্যানিটাইজার তৈরি করেছে। এছাড়াও নিত্যপ্রয়োজনীয় পণ্য সামগ্রী সরবরাহ ও কর্মচারীদের জন্য প্রয়োজনের ভিত্তিতে কর্ম ক্ষেত্রে যাতায়াতের ব্যবস্থাও করেছে ভারতীয় রেল। কর্মচারীদেরস্বাস্থ্য নিরাপত্তার দিকে তাকিয়ে একাধিক উদ্যোগ নেওয়া হয়েছে। কর্মচারীদের কাজে যোগ দেওয়ার সময় হ্যান্ড স্যানিটাইজার দিয়ে হাত ধুতে বলা হচ্ছে এবং তাদের মুখ ঢাকার মাস্ক দেওয়া হয়েছে। এমনকি এই মুখ ঢাকার মাস্কগুলি যাতে ভালো করে ধুয়ে পুনঃরায় ব্যবহার করা যায় ,তার জন্য স্বাস্থ্য মন্ত্রকের নির্দেশিকা মেনে চলতে বলা হয়েছে। সব কর্মস্থলে জল, সাবানের ব্যবস্থা করা হয়েছে এবং স্থানীয় ভাবে তৈরি হ্যান্ড স্যানিটাইজার দিয়ে হাত ধুতেও বলা হচ্ছে। এর পাশাপাশি কর্মীদের মধ্যে সামাজিক দূরত্ব বজায় রাখার বিষয়ে প্রচার চালানো হচ্ছে।


    

    CG/SS

    
    
    (Release ID: 1612537) Visitor Counter : 8