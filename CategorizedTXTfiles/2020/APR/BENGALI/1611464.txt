      অর্থমন্ত্রক

      কোভিড–১৯ মহামারীর মোকাবিলায় পিএম–কেয়ার্স তহবিলে অর্থ মন্ত্রক, আর্থিক প্রতিষ্ঠান এবং রাষ্ট্রায়ত্ত ব্যাঙ্ক / সংস্থাগুলির আধিকারিক ও কর্মীদের ৪৩০ কোটি টাকা অনুদান
      Posted On: 05 APR 2020 5:00PM by PIB Kolkata


    নতুনদিল্লি, ৫ এপ্রিল, ২০২০


    

    অর্থ মন্ত্রকের অধীনস্থ বিভিন্ন আর্থিক প্রতিষ্ঠান এবং রাষ্ট্রায়ত্ত ব্যাঙ্ক / সংস্থা, কর্পোরেট সামাজিক দায়বদ্ধতা (সি.এস.আর)-এর তহবিল থেকে এবং অর্থ মন্ত্রক সহ সংশ্লিষ্ট সংস্থাগুলির কর্মীরা এক দিনের বেতন পিএম কেয়ার্স তহবিলে দান করেছেন। এই অর্থের মোট পরিমাণ ৪৩০.১৩ কোটি টাকা। এই টাকা কোভিড – ১৯ মহামারীর ফলে উদ্ভুত পরিস্থিতির মোকাবিলায় ব্যয় করা হবে।


    
    ভারতে কোভিড–১৯ মহামারীর মোকাবিলায় ২৮ মার্চ দ্য প্রাইম মিনিস্টার্স সিটিজেন অ্যাসিসটেন্স অ্যান্ড রিলিফ ইন ইমারজেন্সি সিচুয়েশন ফান্ড (পিএম কেয়ার্স তহবিল) গঠন করা হয়েছে। কোভিড–১৯ মহামারীর ফলে ক্ষতিগ্রস্ত মানুষদের ত্রাণ ও সাহায্যের জন্য জাতীয় এই তহবিল থেকে অর্থ ব্যয় করা হবে। অর্থ মন্ত্রকের অধীনস্থ সংস্থাগুলির আধিকারিক ও কর্মীবৃন্দের এক দিনের বেতন বাবদ ২২৮.৮৪ কোটি টাকা জমা পড়েছে। সংশ্লিষ্ট সংস্থাগুলির সি.এস.আর তহবিল থেকে মোট ২০১.৭৯ কোটি টাকা এই তহবিলে জমা দেওয়া হয়েছে।


    

    CG/CB

    
    
    (Release ID: 1611464) Visitor Counter : 7
    
    
      Read this release in: English , Urdu , Marathi , Hindi , Assamese , Gujarati , Odia , Tamil , Telugu , Kannada , Malayalam