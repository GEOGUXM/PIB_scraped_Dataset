      সারওরসায়নমন্ত্রক

      দেশে ওষুধের উৎপাদন বৃদ্ধির লক্ষে ওষুধ উৎপাদকদের সহায়তা করতে রাজ্যের ড্রাগ কন্ট্রোলারদের নির্দেশ দিলেন কেন্দ্রীয় ওষুধ সচিব
      Posted On: 22 APR 2020 6:49PM by PIB Kolkata


    নয়াদিল্লি, ২২ এপ্রিল, ২০২০


    কোভিড পূর্ববর্তী ও কোভিড পরবর্তী পরিস্থিতে ওষুধ ও চিকিৎসা সামগ্রী উৎপাদনকারী সংস্থা গুলির কাজকর্ম ঠিক কি অবস্থায় রয়েছে তা খতিয়ে দেখতে ২০টি রাজ্য ও কেন্দ্র শাসিত অঞ্চলের ড্রাগ কন্ট্রোলার দের সাথে আজ ভিডিও কনফারেন্সের মাধ্যমে পরিস্থিতি পর্যালোচনা করলেন কেন্দ্রীয় ওষুধ সচিব। বৈঠকে এন পি পি এ, ডি সি জি (আই) এর চেয়ারপার্সনও উপস্থিত ছিলেন।


    বাজারে ওষুধ ও চিকিৎসা সামগ্রীর পর্যাপ্ত যোগানে যাতে কোনরকম ব্যাঘাত না ঘটে তা নিশ্চিত করতে ওষুধ দপ্তরের সচিব ড্রাগ কন্ট্রোলারদের নির্দেশ দিয়েছেন। তিনি স্থানীয় প্রশাসনের সাথে সমন্বয় রেখে উৎপাদকদের সব রকম সাহায্য করার কথা বলেছেন।


    কোভিড-১৯ এর চিকিৎসায় জরুরী ওষুধ ও চিকিৎসা সামগ্রীর যোগান যাতে পর্যাপ্ত পরিমানে থাকে তা দেখার জন্য তিনি রাজ্যের ড্রাগ কন্ট্রোলারদের অনুরোধ করেন। উৎপাদকরা যাতে তাদের উৎপাদন ক্ষমতার পূর্ণ ব্যবহার করে প্রয়োজনীয় পণ্য প্রস্তুত করে আজকের বৈঠকে সেদিকেও নজর দিতে বলা হয়েছে।


    রাজ্যের ড্রাগ কন্ট্রোলাররা জানান তারা সর্বস্তরে উৎপাদন বৃদ্ধির জন্য সাধ্যমত চেষ্টা করছেন। কর্মীদের উপস্থিতির হার বৃদ্ধি করে ও পরিকাঠামোগত সুযোগ সুবিধা কিভাবে বাড়িয়ে ওষুধের যোগান যথাযথ রাখা যায় সেদিকটাও তারা দেখছেন।


    বাজারে হাইড্রক্সিক্লোরকুইন, অ্যাজিথ্রোমাইসিন ও প্যারাসিটামলের যোগানের উপর নজরদারি চালানর জন্যও সচিব ড্রাগ কন্ত্রলারদের নির্দেশ দিয়েছেন।


    CG/SDG

    
    
    (Release ID: 1617331) Visitor Counter : 11
    
    
      Read this release in: English , Urdu , Marathi , Hindi , Assamese , Punjabi , Gujarati , Tamil , Telugu , Kannada