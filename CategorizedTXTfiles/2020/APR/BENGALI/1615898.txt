      সারওরসায়নমন্ত্রক

      ন্যাশনাল ফার্টিলাইজার লিমিটেড কোভিড-১৯ এর বিরুদ্ধে লড়াইয়ে সরকারী প্রচেষ্টাকে জোরদার করার জন্য খাদ্য ও ওষুধের মতো প্রয়োজনীয় জিনিসপত্র বিতরণে সক্রিয় অংশগ্রহন করছে
      Posted On: 18 APR 2020 4:43PM by PIB Kolkata


    নতুন দিল্লি, ১৮ এপ্রিল, ২০২০


    

    
    কেন্দ্রীয় সরকারের রাসায়নিক ও সার মন্ত্রকের অধীনে শীর্ষস্থানীয় সার সংস্থা ,জাতীয় সার লিমিটেড (এনএফএল) কোভিড-১৯ কে প্রতিহত করার চেষ্টায় সরকারকে সহায়তা করার জন্য খাদ্য, ওষুধ এবং মাস্কের মতো প্রয়োজনীয় জিনিসপত্র বিতরণে সক্রিয় অংশ নিচ্ছে।
    
    কেন্দ্রীয় রাসায়নিক ও সার মন্ত্রী শ্রী ডি ভি সদানন্দ গৌড়া সংস্থাটির এই উদ্যোগের প্রশংসা করেছেন।
    
    দেশজুড়ে এনএফএল ইউনিটগুলি জাতীয় প্রয়োজনে বিভিন্ন উপায়ে এই কার্যক্রম চালাচ্ছে।
    
    এনএফএল ভাতিন্ডা ইউনিট করোনা মহামারীর বিরুদ্ধে লড়াই-এর অঙ্গ হিসেবে ভাতিন্ডা জেলা প্রশাসককে, ৩০০০ মাস্ক সরবরাহ করেছে। শ্রী এ কে জৈন, সিজিএম, এনএফএল ভাতিন্ডা সহ অন্যান্য আধিকারিকরা এসএসপি, ভাতিন্ডা শ্রী নানক সিংয়ের উপস্থিটিতে, ডিসি, ভাতিন্ডা শ্রী বি শ্রীনিবাসন-এর হাতে মাস্কগুলি তুলে দিয়েছেন।
    
    পানিপত ইউনিট জেলা ত্রাণ তহবিল, এক লাখ টাকা দান করেছে। এছাড়া সংস্থার কর্মীরা তাদের একদিনের বেতন দান করে মোট ৮৮ লক্ষ টাকা দান করেছে।
    
    এনএফএল-এর লেডিজ ক্লাব, নাঙ্গাল ইউনিট #লকডাউন এ আটকে পড়া আশেপাশের অভাবী মানুষদের কাছে ৫০,০০০ টাকার মুদি সামগ্রী প্রেরণ করেছে। সভাপতি মিসেস সুনিতা মার্কান এবং ক্লাবের অন্যান্য নির্বাহী সদস্যরা পাঞ্জাবের কারফিউয়ের মধ্যে এই জিনিসগুলি বিতরণের জন্য স্থানীয় এসডিএমের সহায়তা চেয়েছিলেন।
    
    কর্ণাটকের এনএফএল দপ্তর, বেঙ্গালুরুর সরকারী আধিকারিকদের জন্য N95 মাস্ক এবং স্যানিটাইজার বিতরণ করেছে।
    
    এনএফএল এর সিএমডি, শ্রী মনোজ মিশ্র তাদের হাসপাতালের কর্মরত সমস্ত চিকিৎসক, নার্স এবং স্বাস্থ্যকর্মী যারা তাদের নিজের জীবনকে ঝুঁকির মধ্যে রেখে দিনরাত কাজ করে চলেছেন তাদের প্রশংসা করেছেন এবং বলেছেন যে এটি মানবতার জন্য একটি মহৎ পরিষেবা।

    

    CG/TG

    
    
    (Release ID: 1615898) Visitor Counter : 15
    
    
      Read this release in: English , Urdu , Hindi , Assamese , Punjabi , Gujarati , Odia , Tamil , Telugu , Kannada