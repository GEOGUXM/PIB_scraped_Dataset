      প্রতিরক্ষামন্ত্রক

      কোভিড–১৯ এর মোকাবিলায় কভারলস তৈরির জন্য সুতো পরীক্ষার অনুমতি পেল ওএফবি-র দুটি ইউনিট
      Posted On: 11 APR 2020 5:13PM by PIB Kolkata


    নতুনদিল্লি, ১১ এপ্রিল, ২০২০


    

    অর্ডন্যান্স ফ্যাক্টরি বোর্ডের (ওএফবি) উত্তরপ্রদেশের কানপুরের স্মল আর্মস ফ্যাক্টরি (এসএএফ) এবং তামিলনাডুর আভারির হেভি ভেহিকেল ফ্যাক্টরি (এইচভিএফ) কাপড়ের বিশেষ একটি গুণমান যাচাই করার যন্ত্র তৈরির অনুমোদন পেয়েছে । জাতীয় স্তরে পরীক্ষা এবং গুণমান নির্ধারণ সংক্রান্ত প্রতিষ্ঠান ন্যাশনাল অ্যাক্রেডিটেশন বোর্ড ফর টেস্টিং এবং ক্যালিবরেশন ল্যাবোরেটরিস (এনএবিএল)–এই অনুমতি দিয়েছে। এই যন্ত্রের মাধ্যমে কোনো কাপড় কভারলস্ বানাবার উপযুক্ত কিনা তা পরীক্ষা করা যাবে। যন্ত্রটি এএসটিএম ১৬৭০ : ২০০৩ এবং আইএসও ১৬৬০৩ : ২০০৪ মান দুটিকে বজায় রাখতে পেরেছে। বেশ কয়েকটি অর্ডন্যান্স ফ্যাক্টরিকে মাত্র ১৫ দিনের সময়সীমায় এই যন্ত্র তৈরির সুযোগ দেওয়া হয়েছিল।


    
    এই যন্ত্রের মাধ্যমে পরীক্ষার মূল বিষয়টি হল কভারালস বা দেহাবরণ তৈরি করতে যে কাপড় ব্যবহৃত হয়, তার সুতোটি বিভিন্ন চাপে নির্দিষ্ট সময়ের মধ্যে রক্ত ঢোকা আটকাতে পারে কি না তা দেখা। করোনা ভাইরাসে সংক্রমিত রোগীদের চিকিৎসার জন্য দেশজুড়ে স্বাস্থ্যকর্মীদের এই কভারালসটির বিশেষ প্রয়োজন রয়েছে। সেই কারণে কাপড়ের গুণমান পরীক্ষা করা অত্যন্ত জরুরী।


    
    এতদিন, কোয়েম্বাটোরে সাউথ ইন্ডিয়ান টেক্সটাইল রিসার্চ অ্যাসোসিয়েশন (এসআইটিআরএ) এই পরীক্ষার কাজটি করত। দেশজুড়ে প্রতিরোধমূলক নিয়ন্ত্রণ ব্যবস্থা জারী হবার পর কভারালস কাপড়ের গুণমান পরীক্ষা করার ক্ষেত্রে সমস্যা দেখা দিয়েছিল। এনএবিএল–এর থেকে অনুমতি পাওয়ার পর, গুণমান পরীক্ষার আরেকটি কেন্দ্র, দক্ষিণভারতে এবং উত্তরভারতে প্রথম একটি কেন্দ্র, তৈরি করা সম্ভব হয়েছে।


    
    এরফলে ওএফবি-র উত্তরভারতের ৪টি কারখানা এবং তামিলনাডুতে একটি কারখানায় কভারালস তৈরি করা যাবে। এছাড়া অন্য যে সমস্ত প্রতিষ্ঠানগুলি কভারালস তৈরির কাজে যুক্ত, তারাও কাপড়ের গুণমাণ সংক্রান্ত এই পরীক্ষাটি নতুন এই দুটি কেন্দ্রে করতে পারবে।


    

    CG/CB

    
    
    (Release ID: 1613477) Visitor Counter : 11
    
    
      Read this release in: English , Urdu , Marathi , Hindi , Assamese , Punjabi , Gujarati , Tamil , Telugu , Kannada