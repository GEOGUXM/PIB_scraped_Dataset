      বিজ্ঞানওপ্রযুক্তিমন্ত্রক

      কোভিড ১৯ জনিত পরিস্থিতি মোকাবিলায় এসআইএনই, আইআইটি বোম্বাই -তে ডিএসটি ব়্যাপিড রেসপন্স কেন্দ্র স্থাপন করেছে
      Posted On: 03 APR 2020 5:35PM by PIB Kolkata


    নতুন দিল্লি, ৩ এপ্রিল, ২০২০


    

    
    ভারত সরকারের বিজ্ঞান ও প্রযুক্তি বিভাগ বিশ্বব্যাপী কোভিড-১৯ মহামারীর প্রেক্ষিতে স্বাস্থ্য সংকটের মতো চ্যালেঞ্জ মোকাবিলায় স্টার্ট আপগুলিকে উৎসাহ প্রদান, পরিস্থিতি পর্যালোচনা, নতুন চিন্তাধারার উন্মেষের জন্য ৫৬ কোটি টাকা ব্যয়ে সেন্টার ফর অগমেন্টিং ওয়ার উইথ কোভিড ১৯ (সিএওয়াচ) স্থাপনের অনুমোদন দিয়েছে। ডিএসটি আইআইটি বোম্বাই, সোসাইটি ফর ইনোভেশন অ্যান্ড এন্টারপ্রুনারশিপ (এসআইএনই) কে (সিএওয়াচ) এর বাস্তবায়নকারী সংস্থা হিসাবে চিহ্নিত করেছে।


    
    
    বিশ্বব্যাপী মহামারী হিসাবে কোভিড-১৯ এর ফলে বিশ্বজুড়ে দেশগুলি জনসাধারনের জীবন বাঁচাতে, সংক্রমন সনাক্তকরণ, চিকিৎসা ও ভাইরাসের প্রভাব হ্রাস করার জন্য তাৎক্ষনিক পদক্ষেপ গ্রহণ ও প্রতিক্রিয়ায় ঝুঁকির সম্মুখীন হয়েছে। ডিএসটি এই সংকটে ভারতের প্রচেষ্টাকে এগিয়ে নিয়ে যাওয়ার মত গুরুত্বপূর্ণ ভূমিকা পালন করছে।


    
    
    কেন্দ্র ও রাজ্য উভয় সরকারই কোভিড ১৯ মোকাবিলায় জরুরী ভিত্তিতে বিভিন্ন পন্থা পদ্ধতি অবলম্বন করেছে।


    
    
    প্রয়োজনের এই মুহুর্তে দেশ বর্তমানে স্বাস্থ্যক্ষেত্রে এক জরুরী অবস্থার মধ্যে রয়েছে। এই পরিস্থিতিতে ডিএসটি'র প্রচেষ্টা হ'ল উদ্ভাবনকে উৎসাহিত করে এই দিকটিতে গবেষণা ও উন্নয়নের উদ্যোগকে সমর্থন করা, গবেষণা সংস্থা ও পরীক্ষাগারগুলিতে কোভিড -১৯ এর নিয়ন্ত্রণ ও প্রশমনের জন্য ভেন্টিলেটর, ডায়াগনস্টিকস, থেরাপিউটিক্স, ইনফরম্যাটিকস এবং অন্যান্য ক্ষেত্রে নিরন্তর কাজ চালিয়ে যাওয়া ।

    

    দীর্ঘমেয়াদী ফল পাওয়ার জন্য স্টার্ট আপগুলি ভৌগলিক সীমানা অতিক্রম করে যে কাজ করে চলেছে তাকে সমর্থন করাই এই প্রকল্পের উদ্দেশ্য।


    
    
    সিএওয়াচ এর উদ্দেশ্য হ'ল আগামি ৬ মাসের মধ্যে উদ্ভাবনী ক্ষেত্রে প্রয়োজনীয় আর্থিক সহায়তা এবং তহবিল স্থাপনের মাধ্যমে সময়োপযোগী সহায়তা প্রদান করা।


    
    
    সিএওয়াচ সব মিলিয়ে ৫০ টির মত স্টার্টআপগুলিকে চিহ্নিত করবে যাস্বল্প ব্যয়ে কার্যকর ভেন্টিলেটর, শ্বাসযন্ত্রের সরঞ্জাম, সুরক্ষামূলক সরঞ্জাম, স্যানিটাইজার তৈরী করতে পারে এছাড়াও জীবাণুনাশক, ডায়াগনস্টিকস, থেরাপিউটিক্স, ইনফরম্যাটিকস প্রভৃতি ক্ষেত্রে এবং কোভিড ১৯ নিয়ন্ত্রণে কার্যকরী পদক্ষেপ নিতে পারে।


    
    
    এটি প্যান ইন্ডিয়া নেটওয়ার্কে কাজ করবে এবং কোভিড ১৯ জনিত সংকটজনক পরিস্থিতিতে যে সমস্ত চ্যালেঞ্জ সামনে আসছে তার মোকাবিলা করবে।

    

    বিজ্ঞান ও প্রযুক্তি দপ্তরের সচিব অধ্যাপক আশুতোষ শর্মা বলেছেন ডিএসটি -র সিএওয়াচ প্রকল্প টির মধ্যে দিয়ে স্টার্ট আপ গুলিতে যুবশক্তি কে কাজে লাগানো যাবে এবং কোভিড ১৯ জনিত চ্যালেঞ্জ মোকাবিলায় তা কার্যকরী হয়ে উঠবে।


    
    
    এই গুরুতর জাতীয় ও স্বাস্থ্য সঙ্কটের সময়ে ডিএসটির, গবেষক, বিশেষজ্ঞ, ইনকিউবেটর, উদ্ভাবক এবং স্টার্টআপগুলির বিস্তৃত নেটওয়ার্ক সামনে থেকে নেতৃত্ব দিচ্ছে এবং উদ্যোগ গ্রহণ করছে।


    
    
    বিষদ জানতে যোগাযোগ করুন :
    টি বি আই : মিস পয়নি ভাট, চিফ এক্সিকিউটিভ অফিসার
    সোসাইটি ফর ইনোভেশন অ্যান্ড এন্টারপ্রুনারশিপ (এসআইএনই)
    ইন্ডিয়ান ইনস্টিটিউট অফ টেকনোলজি বোম্বে (আইআইটি বোম্বে)
    ফোন নং + ৯১ ২২ ২৫৭৬৭০৭২
    ই মেল : poyni.bhatt@sineiitb.org
    
    www.sineiitb.org
    ডিএস টি : ডঃ অনিতা গুপ্তা, সাইন্টিস্ট-জি
    বিজ্ঞান ও প্রযুক্তি দপ্তর
    মোবাইল নং : +৯১- ৯৮১১৮২৮৯৯৬
    ই মেল : anigupta@nic.in

    

    CG/TG

    
    
    (Release ID: 1611128) Visitor Counter : 14
    
    
      Read this release in: Assamese , English , Marathi , Hindi , Punjabi , Gujarati , Odia , Tamil , Telugu , Kannada