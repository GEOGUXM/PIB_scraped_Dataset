      কর্মী, জন-অভিযোগএবংপেনশনমন্ত্রক

      কোভিড-১৯ সংক্রান্ত অভিযোগগুলি নিষ্পত্তির জন্য প্রশাসনিক সংস্কার ও জন অভিযোগ দপ্তরের জাতীয় নজরদারী ড্যাশবোর্ডের সূচনা করলেন ডঃ জিতেন্দ্র সিং
      Posted On: 01 APR 2020 8:54PM by PIB Kolkata


    নতুনদিল্লি, ১ এপ্রিল, ২০২০


    কোভিড-১৯ সংক্রান্ত অভিযোগগুলি নিষ্পত্তির জন্য আজ কর্মী, জন অভিযোগ, ও পেনশন বিভাগের প্রতিমন্ত্রী ডঃ জিতেন্দ্র সিং, প্রশাসনিক সংস্কার ও জন অভিযোগ দপ্তরের জাতীয় নজরদারী ড্যাশবোর্ডের সূচনা ক রেন। প্রশাসনিক সংস্কার ও জন অভিযোগ দপ্তরের একটি দল, কোভিড-১৯ এর অভিযোগগুলির দ্রুত নিষ্পত্তির জন্য সব কেন্দ্রীয় সরকারী মন্ত্রক ও দপ্তর এবং রাজ্য সরকারের বিরুদ্ধে যে সব অভিযোগ https://darpg.gov.in এই পোর্টালে জমা পড়বে, সেগুলি খতিয়ে দেখবে। অভিযোগগুলি খতিয়ে দেখে নির্দিষ্ট সময়ের মধ্যে ব্যবস্থা গ্রহণের জন্য ২০০৫ সালের বিপর্যয় মোকাবিলা আইনের আওতায় ‘ক্ষমতাপ্রাপ্ত আধিকারিক গোষ্ঠী ১০’ এই ড্যাশবোর্ডের সুপারিশ করেছিল ।


    
    ডঃ সিং জানিয়েছেন, এই অভিযোগগুলির নিষ্পত্তি তিন দিনের মধ্যে করতে হবে। পোর্টালে জমা হওয়ার পর প্রথম দিন তিনি নিজে কেন্দ্রের বিরুদ্ধে জমা পড়া ২৬২টি অভিযোগ এবং রাজ্যগুলির বিরুদ্ধে জমা পড়া ৮৩টি অভিযোগ পর্যালোচনা করেছেন বলে মন্ত্রী জানান।


    অন্যদিকে এই ড্যাসবোর্ডে স্বাস্থ্য ও পরিবারকল্যাণ মন্ত্রকের বিরুদ্ধে ৪৩টি, বিদেশ মন্ত্রকের বিরুদ্ধে ৩১টি এবং অর্থ মন্ত্রকের বিরুদ্ধে ২৬টি অভিযোগ জমা পড়েছে। কোয়ারেন্টাইন ব্যবস্থা, লকডাউন, ঋণের সুদ ফেরত পাওয়া, বিদেশ থেকে উদ্ধার না করা সংক্রান্ত অভিযোগ এর মধ্যে রয়েছে।


    জন অভিযোগ দপ্তরের সচিব ডঃ ক্ষত্রপতি শিবাজী, অতিরিক্ত সচিব ভি শ্রীনিবাস, যুগ্ম সচিব জয়া দুবে ও এনবিএস রাজপুত সহ দপ্তরের পদস্থ আধিকারিকরা ভিডিও কনফারেন্সের মাধ্যমে এই ড্যাশবোর্ড সূচনার অনুষ্ঠানে উপস্থিত ছিলেন।


    CG/CB

    
    
    (Release ID: 1610070) Visitor Counter : 7
    
    
      Read this release in: English