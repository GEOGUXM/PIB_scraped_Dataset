      উত্তর-পূর্বাঞ্চলেরউন্নয়নসংক্রান্তমন্ত্রক

      প্রতিদিনই পণ্যবাহী বিমানে নিত্য প্রয়োজনীয় সামগ্রী এবং চিকিৎসা সরঞ্জাম উত্তর-পূর্বাঞ্চলে পৌঁছে দেওয়া হচ্ছে : ডঃ জিতেন্দ্র সিং
      Posted On: 05 APR 2020 5:45PM by PIB Kolkata


    নতুন দিল্লি, ৫ এপ্রিল, ২০২০


    

    উত্তর-পূর্বাঞ্চল উন্নয়ন মন্ত্রকের স্বাধীন দায়িত্বপ্রাপ্ত, প্রধানমন্ত্রীর দফতর, গণ অভিযোগ, পেনশন, আণবিক শক্তি, মহাকাশ দফতরের প্রতিমন্ত্রী ডঃ জিতেন্দ্র সিং জানিয়েছেন প্রতিদিনই পণ্যবাহী বিমানে নিত্য প্রয়োজনীয় সামগ্রী এবং চিকিৎসা সরঞ্জাম উত্তর-পূর্বাঞ্চলে পৌঁছে দেওয়া হচ্ছে। সেখানে কোন দ্রব্যের অভাব নেই এবং আগামী দিনে তার কোন সম্ভাবনাও নেই বলে জানিয়েছেন তিনি।
    
    
    ডক্টর জিতেন্দ্র সিং আজ এক বিবৃতিতে জানিয়েছেন দেশজুড়ে লকডাউন ঘোষণার পর প্রধানমন্ত্রীর পৌরহিত্যে এক বৈঠকে সিদ্ধান্ত নেওয়া হয় যে, জম্মু কাশ্মীর, লাদাখ কেন্দ্রশাসিত অঞ্চল এবং কেন্দ্রশাসিত অঞ্চল গুলি সহ উত্তর-পূর্বাঞ্চল ও প্রত্যন্ত অঞ্চলে পণ্যবাহী বিমানের মাধ্যমে নিত্য প্রয়োজনীয় সামগ্রী পৌঁছে দেওয়া হবে। সেই মতোই এয়ার ইন্ডিয়ার পণ্যবাহী বিশেষ বিমান এবং ভারতীয় বায়ুসেনার বিমানের সাহায্যে এই কাজ চালানো হচ্ছে বলে তিনি জানিয়েছেন।


    
    
    নিত্য প্রয়োজনীয় পণ্য সামগ্রী সরবরাহের কথা বলতে গিয়ে কেন্দ্রীয় মন্ত্রী জানান গত ৩০ মার্চ মধ্যরাতে গুয়াহাটি বিমান বন্দরে এয়ার ইন্ডিয়ার পণ্যবাহী বিমান এবং পরের দিন সকালে অর্থাৎ ৩১ শে মার্চ ডিমাপুর বিমানবন্দরে ভারতীয় বায়ুসেনার বিশেষ বিমানে পণ্য সামগ্রী পৌঁছে দেওয়া হয়।মণিপুর ও নাগাল্যান্ডেও একই ভাবে নিত্য প্রয়োজনীয় পণ্য সামগ্রী সরবরাহ করা হয়েছে বলেও তিনি জানান।


    
    
    মাস্কের চাহিদার কথা মাথায় রেখে ইতিমধ্যেই ৩০,০০০ এন-৯৫ মাস্ক গুয়াহাটি পৌঁছে দেয়া হয়েছে।স্বয়ংভর গোষ্ঠীগুলি যে ভাবে মাস্ক এবং স্যানিটাইজার তৈরির জন্য এগিয়ে এসেছে তার ভূয়সী প্রশংসা করেছেন তিনি।
    
    
    ডক্টর জিতেন্দ্র সিং জানিয়েছেন আগামী দিনে যেরকম নিত্য প্রয়োজনীয় পণ্য সামগ্রীর প্রয়োজন হবে, সেই চাহিদামত অল্প সময়ের নির্দেশেয় পণ্যবাহী বিমানে প্রয়োজনীয় সামগ্রী পৌঁছে দেওয়ার জন্য সবরকম প্রস্তুতি রাখা হয়েছে। এ ক্ষেত্রে এয়ার ইন্ডিয়া এবং ভারতীয় বায়ুসেনা পরস্পরের সঙ্গে সমন্বয় বজায় রেখে কাজ করে চলেছে বলেও শ্রী সিং জানিয়েছেন।


    
    
    কেন্দ্রীয় মন্ত্রী আরো জানিয়েছেন, ভারতের উত্তর-পূর্বাঞ্চলে ৫,৫০০ কিলোমিটার দীর্ঘ আন্তর্জাতিক সীমান্ত পুরোপুরি বন্ধ করে দেওয়া হয়েছে। এর ফলে করোনাভাইরাস সংক্রমণ ছড়িয়ে পড়া কিছুটা রোধ পাবে বলেও আশা প্রকাশ করেছেন তিনি।


    

    CG/SS

    
    
    (Release ID: 1611495) Visitor Counter : 32
    
    
      Read this release in: Assamese , English , Urdu , Hindi , Punjabi , Gujarati , Tamil , Telugu , Kannada