      আদিবাসীবিষয়কমন্ত্রক

      এনটিএফপি বাণিজ্য ও উপজাতীয়স্বার্থে কোভিড-১৯ এর প্রভাবের বিরুদ্ধে লড়াই করতে ট্রাইফিড রাজ্য/কেন্দ্রশাসিত অঞ্চলগুলিকে একটি চিঠি লিখেছেন
      Posted On: 03 APR 2020 1:14PM by PIB Kolkata


    নতুন দিল্লি, ০৩ এপ্রিল, ২০২০


    উপজাতি বিষয়ক মন্ত্রকের অধীনে , ট্রাইফিড কাঠ ছাড়া অন্যান্য বনজ উত্পাদন (এনটিএফপি) বাণিজ্য ও উপজাতির স্বার্থে বিশ্বব্যাপী মহামারী কোভিড-১৯ এর প্রভাবের বিরুদ্ধে লড়াই করার জন্য রাজ্য/কেন্দ্রশাসিত অঞ্চলগুলির মুখ্য সচিব ও সমস্ত রাজ্যস্তরীয় প্রধান নোডাল এজেন্সিগুলিকে একটি চিঠি লিখেছেন। ট্ট্রাইফিডের ব্যবস্থাপনা পরিচালক মিঃ প্রবীরকৃষ্ণ চিঠিতে উল্লেখ করেছেন যে বিশ্বব্যাপী মহামারী কোভিড-১৯ গোটা বিশ্বকে অভূতপূর্ব সংকটের মুখে ফেলে দিয়েছে। প্রায় সমস্ত রাজ্য এবং কেন্দ্রশাসিত অঞ্চল , বাণিজ্য ও শিল্পের সমস্ত ক্ষেত্র এবং সমাজের সমস্ত অংশ এই মহামারী দ্বারা আক্রান্ত হয়। উপজাতিরাও এর ব্যতিক্রম নয় , বিশেষত এমন পরিস্থিতিতে যখন এই সময়টি বিভিন্ন অঞ্চলের জন্য এনএফটিপি-র জন্য সবচেয়ে কার্যকর ঋতু হিসাবে বিবেচিত হয়।


    অতএব , সংশ্লিষ্ট প্রত্যেককে, বিশেষত উপজাতি-অরণ্য সম্পদ সংগ্রহকারীদের রক্ষা করার জন্য কিছু সতর্কতামূলক পদক্ষেপ আগাম বিবেচনা করতে হবে। রাজ্যগুলিকে কয়েকটি গুরুত্বপূর্ণ বিষয় সম্পর্কে অবগত করা হয়েছে।


    রাজ্য-নির্দিষ্ট বা এনটিএফপি-ভিত্তিক নির্দিষ্ট তথ্য থাকতে পারে যা রাজ্যগুলি তালিকায় অন্তর্ভুক্ত করতে চায়। ট্রাইফাইড সমস্ত গুরুত্বপূর্ণ রাজ্য এবং রাজ্য স্তরের সমস্ত নোডাল এজেন্সিগুলিকে এই গুরুত্বপূর্ণ তথ্যগুলি শীঘ্রই উপজাতি-সংগ্রাহক এবং তাদের ক্ষেত্রীয় কর্মকর্তাদের অবগত করানোর অনুরোধ করেছেন।


    কোভিড- ১৯ মহামারী চলাকালীন এনএটিএফপি সম্পর্কে কী করবেন এবং করবেন না -


    বাজারের মহাজনরা জনজাতি-সংগ্রাহকদের এনএটিএফপি-র বিপর্যয় বিক্রি করতে বাধ্য করে তাঁদের শোষণ করতে পারে। তাই এমএফপি প্রকল্পটি আরও কার্যকরভাবে প্রয়োগ করতে হবে, বিশেষ করে সংবেদনশীল অঞ্চলগুলিতে।


    এনএটিএফপি - সংগ্রহের কাজের সময় সংগ্রহকারীদের স্বাস্থ্যবিধি সম্পর্কে পরামর্শ দিতে হবে। তাদের সংগ্রহের কাজ করার আগে এবং পরে তাদের হাতটি জীবাণুমুক্ত করা উচিত।


    বন-ধন বিকাশ কেন্দ্রগুলি সহ সমস্ত এনএটিএফপি প্রাথমিক প্রক্রিয়াকরণ কেন্দ্রগুলির প্রবেশপথে স্যানিটাইজার রাখতে হবে। বন-ধন বিকাশ কেন্দ্রে প্রবেশের আগে এবং কাজ শুরু করার আগে প্রক্রিয়াকরণের কাজ করা প্রত্যেক ব্যক্তির হাতগুলি জীবাণুমুক্ত করতে হবে।


    প্রক্রিয়াকরণের কাজ করা ব্যক্তিদের বিশৃঙ্খলভাবে বসে থাকা উচিত নয়। তাদের একে অপর থেকে কমপক্ষে দুই মিটার দূরত্ব বজায় রাখতে হবে। যদি বন-ধন বিকাশ কেন্দ্রে জায়গার অভাব হয় তাহলে তাঁদের বিভিন্ন শিফটে কাজ করা উচিত বা একটি পরিষ্কার পরিবেশে তাঁদের বাড়িতে কাজ করা উচিত।


    কোনও ব্যক্তি সর্দি বা কাশিতে ভুগলে তাঁকে বন-ধন বিকাশ কেন্দ্রে আসতে দেওয়া উচিত নয় এবং সমস্ত সংগ্রাহক এবং প্রক্রিয়াকরণ কর্মীদের সেই ব্যক্তির থেকে প্রয়োজনীয় দূরত্ব বজায় রাখতে হবে।


    যদি কোনও সংগ্রাহকের (তিনি বা তাঁর পরিবারের কারও) শরীরে কোভিড -১৯ এর সামান্য লক্ষণও দেখা যায় , তাহলে তাদের স্ক্রিনিং করা এবং আলাদা করে রাখা উচিত।


    এনএটিএফপি-র প্যাকিং পরিচ্ছন্ন হওয়ার পাশাপাশি দেখতে হবে কোথাও যাতে ছেঁড়া না থাকে, এবং যাতে এনএটিএফপি বহনকারী ব্যক্তির হাতের সংস্পর্শে না আসে।


    যতদূর সম্ভব নগদ লেনদেন কমাতে হবে এবং প্রাপ্য টাকা সংগ্রহকারীদের ব্যাংক অ্যাকাউন্টে জমা করতে হবে।


    সরকারী নগদহীন প্ল্যাটফর্ম ' রূপে ' ব্যবহারের জন্য সংগ্রহকারীদের উত্সাহিত করতে হবে।


    CG/SB

    
    
    (Release ID: 1610829) Visitor Counter : 17
    
    
      Read this release in: Assamese , English , Urdu , Hindi , Marathi , Punjabi , Gujarati , Odia , Tamil , Telugu , Kannada