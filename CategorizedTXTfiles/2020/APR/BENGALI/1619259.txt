      বিজ্ঞানওপ্রযুক্তিমন্ত্রক

      জেএনসিএএসআর-এর বিজ্ঞানীদের অ্যালজাইমার প্রতিরোধী একটি প্রাকৃতিক উপাদান উদ্ভাবন
      Posted On: 29 APR 2020 12:40PM by PIB Kolkata


    নতুনদিল্লি, ২৯ এপ্রিল,২০২০

    

    বিশ্বজুড়ে অ্যালঝাইমারসের ওষুধ আবিষ্কারে বিভিন্ন গবেষক চেষ্টা চালিয়ে যাচ্ছেন। কেন্দ্রের বিজ্ঞান ও প্রযুক্তি দপ্তরের অধীনস্থ স্বায়ত্ত্বশাসিত সংস্থা জওহরলাল নেহরু সেন্টার ফর অ্যাডভান্সড সায়েন্টিফিক রিসার্চ (জেএনসিএএসআর) এর একদল বিজ্ঞানী এর মধ্যে একটি আশার খবর জানিয়েছেন। তাঁরা কিছু উদ্ভিদের মূলে পাওয়া বারবেরিনকে সংশোধন করে কম খরচে একটি যৌগ উদ্ভাবন করেছেন, যেটি অ্যালজাইমারস প্রতিরোধী। এই বারবেরিন হলুদ থেকে পাওয়া কুরকুমিনের মতই একটি উপাদান। আই-সায়েন্স পত্রিকায় এই গবেষণার বিষয়ে একটি নিবন্ধও প্রকাশিত হয়েছে।
    
    অ্যালঝাইমার এমন একটি অসুখ, যা স্নায়ুর কাজকে ঠিকমতো করতে দেয় না। এর থেকে ডিমেনসিয়ার মতো স্মৃতিভ্রমের অসুখ হতে পারে। অ্যালজাইমারের বিবিধ উপসর্গের একটি কারণ নানা ধরণের বিষাক্ত বস্তু শরীরে মধ্যে তৈরি হওয়া, যার ফলে বিজ্ঞানীদের পক্ষে এই অসুখের একটি কার্যকরী ওষুধ আবিষ্কার করা বেশ কঠিন কাজ হয়ে দাঁড়িয়েছিল।
    
    জেএনসিএএসআর – এরস্বর্ণজয়ন্তী গবেষক অধ্যাপক টি. গোবিন্দরাজুর নেতৃত্বে একদল গবেষক, প্রকৃতির মধ্যে থেকে অ্যালজাইমারের ওষুধ খোঁজার কাজ শুরু করেন। তারা বারবেরিনের মধ্যে আইসোকিউনোলিন নামের প্রাকৃতিক উপাদান খুঁজে পান। এই বারবেরিন, ভারত এবং চীনে পরম্পরাগত ওষুধ তৈরিতে ব্যবহৃত হয়। কিন্তু বারবেরিন, সহজে দ্রবীভূত হয় না এবং এটি কোষগুলির পক্ষে বিপজ্জনক হয়ে ওঠে। তাই বিজ্ঞানীরা বারবেরিনকে সংশোধিত করে বার – ডি তৈরি করেন। যেটি অ্যান্টিঅক্সডেন্ট এবং সহজেই তরলের মধ্যে মিশে যায়। গবেষণায় তাঁরা দেখেন, এই যৌগটি অ্যালঝাইমার অসুখে বহুমুখী সমস্যা প্রতিরোধ করতে সক্ষম।
    
    আমাদের স্নায়ুকোষে স্বয়ংক্রিয় অক্সিজেন বিক্রিয়ক বিভিন্ন পদার্থ এবং প্রোটিনের সমষ্টি তৈরি হয়, যারা স্নায়ুকোষে বিভিন্ন বার্তা বহনে বাধা দেয়। এর ফলে এই কোষগুলি অকালেই মরে যায়। জেএনসিএএসআর – এর বিজ্ঞানীরা বহু সমস্যার প্রতিরোধী এই বার–ডি’র মাধ্যমে সক্রিয় অক্সিজেন বিক্রিয়কগুলির উৎপাদন বন্ধ করতে পেরেছেন। যার ফলে স্নায়ুকোষে অনেক রকমের ক্ষতি আটকানো গেছে।
    
    ‘বার–ডি’র অ্যান্টিঅক্সিডেন্ট ধর্মের কারণে এটি সক্রিয় অক্সিজেন এবং নাইট্রোজেন বিক্রিয়ককেই শুধু আটকায় না, এর সঙ্গে ডিএনএ-র ক্ষতিও আটকাতে পারে। একারণে অ্যালঝাইমার অসুখের ফলে সৃষ্ট বহুমুখী জটিলতা দূর করতে ‘বার-ডি’র যথেষ্ট সম্ভাবনা বিজ্ঞানীরা দেখতে পাচ্ছেন।


    

    CG/CB/SFS

    
    
    (Release ID: 1619259) Visitor Counter : 15
    
    
      Read this release in: Assamese , Gujarati , English , Urdu , Hindi , Manipuri , Punjabi , Tamil , Telugu