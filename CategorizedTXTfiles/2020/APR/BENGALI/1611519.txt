      অসামরিকবিমানপরিবহণমন্ত্রক

      লাইফলাইন এউডিএএন (উড়ান) বিমান পরিষেবার মাধ্যমে দেশ জুড়ে ১৬১ টন পণ্য পরিবহন করা হয়েছে
      
      সাধারণ জনগণকে জানাতে লাইফলাইন উড়ান বিমানের যাবতীয় তথ্য প্রতিদিন ওয়েবসাইটে আপলোড করা হচ্ছে

      Posted On: 05 APR 2020 4:51PM by PIB Kolkata

    নতুন দিল্লি, ৫ এপ্রিল, ২০২০


    লাইফলাইন উড়ান পরিষেবার অধীনে, এয়ার ইন্ডিয়া, এল্যায়েন্স এয়ার, ভারতীয় বিমান বাহিনী,পবন হংস এবং অসরকারি বিমান সংস্থা গুলির ১১৬ টি বিমান ব্যবহার হচ্ছে। এর মধ্যে ৭৯ টি বিমানে এয়ার ইন্ডিয়া এবং এল্যায়েন্স এয়ারের পণ্যবাহী বিমান আজ পর্যন্ত ১৬১ টনের বেশি মাল পরিবহন করেছে। লাইফলাইন উড়ান পরিষেবার সঙ্গে যুক্ত বিমান গুলি আজ পর্যন্ত আকাশ পথে ১,১২,১৭৮ কিলোমিটারেরও বেশি পথ পাড়ি দিয়েছে। আন্তর্জাতিক ক্ষেত্রে,অসামরিক বিমান চলাচল মন্ত্রক এবং এয়ার ইন্ডিয়া একযোগে চিনের সঙ্গে একটি পণ্যবাহী এয়ার ব্রীজ স্থাপন করেছে। দু দেশের মধ্যে চিকিৎসা সরঞ্জাম আদানপ্রদানের উদ্দেশ্যে এই পণ্যবাহী বিমান পরিষেবা শুরু হয়েছে। গত ৪ঠা এপ্রিল,২০২০ তে ভারত ও চিনের মধ্যে প্রথম পণ্যবাহী বিমানে,চিন থেকে ২১ টন প্রয়োজনীয় চিকিৎসা সামগ্রী ভারতে নিয়ে আসা হয়।


    
    
    লাইফলাইন বিমান পরিষেবার অধীনে পণ্যবাহী বিমান চলাচলের প্রতিদিনের খতিয়ান তুলে ধরা হলো:


    
    (১) ২৬,০৩,২০২০
    এয়ার ইন্ডিয়ার ২ টি এবং স্পাইস জেটের ২ টি, মোট ৪ টি বিমান চলাচল করে।
    (২) ২৭,০৩,২০২০
    এয়ার ইন্ডিয়ার ৪ টি, এল্যায়েণ্স বিমানের ৯ টি, মোট ১৩ টি বিমান চলাচল করে ।
    (৩) ২৮,০৩,২০২০
    এয়ার ইন্ডিয়ার ৪ টি, এল্যায়েন্স বিমানের ৮ টি, ইন্ডিগোর ৬ টি। মোট ১৮ টি বিমান চলাচল করে ।
    (৪) ২৯,০৩,২০২০
    এয়ার ইন্ডিয়ার ৪ টি, এল্যায়েন্স বিমানের ১০ টি, ভারতীয় বিমান বাহিনীর ৬টি। মোট ২০ টি বিমান চলাচল করে ।
    (৫) ৩০,০৩,২০২০
    এয়ার ইন্ডিয়ার ৪ টি, ভারতীয় বিমান বাহিনীর ৩টি। মোট ৭টি বিমান চলাচল করে।
    (৬) ৩১,০৩,২০২০
    এয়ার ইন্ডিয়ার ৯টি, এল্যাযেণ্স বিমানের ২ টি, ভারতীয় বিমান বাহিনীর ১ টি।মোট ১২ টি বিমান চলাচল করে ।
    (৭) ০১,০৪,২০২০
    এয়ার ইন্ডিয়ার ৩ টি, এল্যায়েন্স বিমানের ৩ টি,ভারতীয় বিমান বাহিনীর ৪টি। মোট ১০টি বিমান চলাচল করে।
    (৮) ০২,০৪,২০২০
    এয়ার ইন্ডিয়ার ৪টি, এল্যায়েন্স বিমানের ৫ টি, ভারতীয় বিমান বাহিনীর ৩টি বিমান। মোট ১২ টি বিমান পরিষেবা দেয়।
    (৯) ০৩,০৪,২০২০
    এয়ার ইন্ডিয়ার ৮ টি, ভারতীয় বিমান বাহিনীর ২টি। মোট ১০ টি বিমান কাজে লাগানো হয় ।
    (১০) ০৪,০৪,২০২০
    এয়ার ইন্ডিয়ার ৪ টি, এল্যায়েন্স বিমানের ৩ টি এবং ভারতীয় বিমান বাহিনীর ২ টি বিমানকে পরিষেবার কাজে ব্যবহার করা হয়।
    
    এই পরিষেবার অধীনে সব থেকে বেশি গুরুত্ব দেওয়া হয়েছে উত্তর পূর্ব অঞ্চলকে, পাশাপাশি ব দ্বীপ অঞ্চল এবং পাহাড়ি অঞ্চলকে। অসামরিক বিমান চলাচল মন্ত্রক,এয়ার ইন্ডিয়া এবং ভারতীয় বিমান বাহিনী এক যোগে কাজ করে লাদাখ, ডিমাপুর, ইম্ফল, গুয়াহাটি এবং পোর্ট ব্লেয়ারের প্রত্যন্ত অঞ্চলে পণ্য সরবরাহ অব্যাহত রেখেছে।


    
    
    এই পণ্যবাহী বিমান গুলি হাল্কা ওজনের এবং বেশি পরিমাণের পণ্য সরবরাহ করার জন্য ব্যবহার করা হচ্ছে। বিমান গুলিতে মাস্ক, গ্লাভস এবং অন্যান্য সামগ্রী বহন করা হচ্ছে। প্রতি টন পণ্যের জন্য এ কারনে বেশি জায়গার প্রয়োজন পড়ছে। বিশেষ অনুমতি নিয়ে, যাত্রী আসনে এবং অন্য কেবিনে পণ্য নিয়ে যাওয়ায় ব্যবস্থা করা হয়েছে। এর জন্য প্রয়োজনীয় সুরক্ষা বন্দোবস্ত করা হয়েছে। সড়ক পথে পণ্য পরিবহনের যাবতীয় অসুবিধা, উৎপাদিত পণ্য পড়ে থাকা আটকানো এবং বিমান চলাচলের সঙ্গে যুক্ত ব্যক্তিদের চলাচলের জন্য লাইফলাইন উড়ান পরিষেবাকে কাজে লাগানো হচ্ছে ।


    
    লাইফলাইন বিমান পরিষেবার যাবতীয় তথ্য সাধারণ মানুষের কাছে তুলে ধরতে লাইফলাইন উড়ান ওয়েবসাইটে প্রাত্যহিক আপলোড করা হচ্ছে। জাতীয় ইনফর্মেটিক কেন্দ্র(এন আই সি) এবং অসামরিক বিমান চলাচল মন্ত্রক মিলিত ভাবে এই সংক্রান্ত একটি পোর্টাল তৈরি করেছে।


    
    অভ্যন্তরীণ পণ্য বিমান পরিষেবার সঙ্গে যুক্ত বিমান সংস্থা; স্পাইস জেট,ব্লু ডার্ট এবং ইন্ডিগো, বানিজ্যিক পণ্যবাহী বিমান চালাচ্ছে। স্পাইস জেট, গত ২৪ শে মার্চ থেকে ৪ ঠা এপ্রিল ২০২০ পর্য্যন্ত ১৫৬ টি পণ্যবাহী বিমানে ২,২৩,২৪১ কিলোমিটার পথ পাড়ি দিয়ে , পণ্য পরিবহন করেছে ১,৩২৭ টন। এর মধ্যে ৪৬ তি আন্তর্জাতিক পণ্যবাহী বিমান রয়েছে।ব্লু ডার্ট গত ২৫শে মার্চ থেকে ৪ঠা এপ্রিল ২০২০ পর্যন্ত ৫২টি আভ্যন্তরীণ পণ্যবাহী বিমানে ৫০,০৮৬ কিলোমিটার আকাশপথে ৭৮১ টন পণ্য সরবরাহ করেছ। অপরদিকে ইন্ডিগো বিমান সংস্থা ৩রা এবং ৪ঠা এপ্রিল ২০২০,এই দু দিনে ৬,১০৩ কিলোমিটার আকাশপথ পাড়ি দিয়ে ৩ টন পণ্য সরবরাহ করেছে।সরকারের পাঠানো চিকিৎসা সরঞ্জাম এবং ওষুধ, এই বিমান সংস্থা গুলি বিনামূল্যে সরবরাহ করেছে ।


    

    CG/PPM

    
    
    (Release ID: 1611519) Visitor Counter : 33
    
    
      Read this release in: Marathi , Tamil , English , Urdu , Hindi , Assamese , Manipuri , Punjabi , Gujarati , Odia , Telugu , Kannada