      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 23 APR 2020 7:04PM by PIB Kolkata


    নয়াদিল্লি , ২৩ এপ্রিল , ২০২০


    

    স্বাস্থ্য ও পরিবার কল্যাণ মন্ত্রকের পক্ষ থেকে কোভিড - ১৯ সংক্রান্ত সর্বশেষ তথ্য
    দেশে এখনও পর্যন্ত ৪ হাজার ২৫৭ জন ব্যক্তি সুস্থ হয়ে উঠেছেন । সুস্থতার হার ১৯ . ৮৯ শতাংশ । গতকাল থেকে আরও ১ হাজার ৪০৯টি আক্রান্তের খবর মিলেছে । দেশে কোভিড - ১৯ এ এখনও পর্যন্ত নিশ্চিত আক্রান্তের সংখ্যা ২১ হাজার ৩৯৩ । গত ১৪ দিনে ২৩টি রাজ্য ও কেন্দ্রশাসিত অঞ্চলের ৭৮টি জেলা থেকে নতুন করে আক্রান্তের খবর নেই ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1617510 – এই লিঙ্কে ক্লিক করুন ।
    
    কোভিড - ১৯ মহামারীর প্রেক্ষিতে ১৮৯৭ সালের মহামারী রোগব্যাধি আইন সংশোধনে অধ্যাদেশ জারি
    চলতি কোভিড - ১৯ মহামারীর সময় স্বাস্থ্য কর্মী , যাঁরা এই মহামারী মোকাবিলায় সম্মুখভাগে কাজ করছেন , তাঁদেরকে নিশানা করা ও অভদ্র আচরণের একাধিক পাওয়া গেছে । চিকিৎসার সঙ্গে যুক্ত সব ব্যক্তি যাঁরা মানুষের জীবন রক্ষায় দিবারাত্রি নিরন্তর কাজ করে চলেছেন , তাঁরাই দুর্ভাগ্যজনকভাবে সবচেয়ে বেশি আক্রামণের শিকার হচ্ছেন । এরকম পরিস্থিতিতে চিকিৎসার সঙ্গে যুক্ত ব্যক্তিদের মানসিকতায় যেমন প্রভাব পড়ছে , তেমনই তাঁদের স্বাভাবিক কাজকর্মও বিঘ্নিত হচ্ছে । জাতীয় স্বাস্থ্য সঙ্কটের এই গুরুত্বপূর্ণ সময়ে এদের সকলের পরিষেবা অত্যন্ত জরুরি । সুষ্ঠু পরিবেশে এবং স্বচ্ছ মানসিকতা নিয়ে যাতে চিকিৎসা কর্মীরা তাঁদের কর্তব্য পালন করতে পারেন , তার জন্য একাধিক রাজ্য বিশেষ আইন কার্যকর করেছে । তবে , রাজ্যের বর্তমান আইনগুলিতে প্রয়োজনীয় যথাযথ পদক্ষেপ গ্রহণের সংস্থান নেই । এ ধরনের আইনগুলিতে বাড়িতে ও কর্ম ক্ষেত্রে হয়রানির বিষয়টিকে অন্তর্ভুক্ত করা হয়নি । পরিবর্তে গুরুত্ব দেওয়া হয়েছে , শারীরিক নিগ্রহের ওপর । এই প্রেক্ষিতে কেন্দ্রীয় মন্ত্রিসভার আজকের বৈঠকে স্বাস্থ্য পরিষেবার সঙ্গে যুক্ত সংশ্লিষ্ট সকল কর্মী ও তাঁদের সম্পত্তি সুরক্ষায় ১৮৯৭ সালের মহামারী রোগব্যাধি আইন সংশোধন করে অধ্যাদেশ জারির একটি প্রস্তাব অনুমোদিত হয়েছে । ইতিমধ্যেই রাষ্ট্রপতিও এই অধ্যাদেশে তাঁর সম্মতি দিয়েছেন । সদ্য জারি এই অধ্যাদেশে হিংসার যে কোনও ঘটনাকে সম্পূর্ণ সচেতন কুকর্মের পরিচয় হিসাবে এবং নন - বেলেবল অপরাধ হিসাবে গণ্য করা হয়েছে । একই সঙ্গে , স্বাস্থ্য কর্মীদের আঘাত করার ক্ষেত্রে ক্ষতি পূরণের পাশাপাশি , তাঁদের সম্পত্তি নষ্টের ক্ষেত্রেও জরিমানার সংস্থান রয়েছে । স্বাস্থ্য ক্ষেত্রের সঙ্গে যুক্ত সংশ্লিষ্ট সকল পক্ষের ওপর যে কোনও ধরনের নিগ্রহের ব্যাপারে আপোষহীন মনোভাব দেখাতেই এই অধ্যাদেশ জারির সিদ্ধান্ত ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1617327 – এই লিঙ্কে ক্লিক করুন ।
    
    প্রধানমন্ত্রী গরিব কল্যাণ প্যাকেজ : এ যাবৎ অগ্রগতি
    প্রধানমন্ত্রী গরিব কল্যাণ প্যাকেজের আওতায় ৩৩ কোটিরও বেশি দরিদ্র মানুষ ৩১ হাজার ২৩৫ কোটি টাকার আর্থিক সাহায্য পেয়েছেন ; জন ধন যোজনার ২০ কোটিরও বেশি মহিলা অ্যাকাউন্টধারীকে ১০ হাজার কোটি টাকারও বেশি দেওয়া হয়েছে ; প্রায় ২ কোটি ৮২ লক্ষেরও বেশি বয়স্ক ব্যক্তি , বিধবা ও ভিন্নভাবে সক্ষমদের ১ হাজার ৪০৫ কোটি টাকা দেওয়া হয়েছে ; পিএম - কিষাণ কর্মসূচির প্রথম কিস্তি বাবদ ৮ কোটি কৃষককে ১৬ হাজার কোটি টাকার বেশি দেওয়া হয়েছে ; ২ কোটি ১৭ লক্ষ ভবন ও নির্মাণ কর্মী ৩ হাজার ৪৯৭ কোটি টাকার আর্থিক সহায়তা পেয়েছেন ; প্রধানমন্ত্রী গরিব কল্যাণ অন্ন যোজনার আওতায় ৩৯ কোটি ২৭ লক্ষ সুফলভোগীকে বিনামূল্যে খাদ্যশস্য দেওয়া হয়েছে ; প্রধানমন্ত্রী উজ্জ্বলা যোজনায় ২ কোটি ৬৬ লক্ষ রান্নার গ্যাস সিলিন্ডার বিনামূল্যে বিতরণ করা হয়েছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1617393 – এই লিঙ্কে ক্লিক করুন ।
    
    প্রধানমন্ত্রী আগামীকাল গ্রাম পঞ্চায়েতগুলির সঙ্গে মতবিনিময় করবেন
    প্রধানমন্ত্রী শ্রী নরেন্দ্র মোদী আগামীকাল শুক্রবার দেশের গ্রাম পঞ্চায়েতগুলির উদ্দেশে ভাষণ দেবেন । প্রতি বছর ২৪শে এপ্রিল দিনটিকে জাতীয় পঞ্চায়েতি রাজ দিবস হিসাবে উদযাপন করা হয় । সারা দেশ যেহেতু লকডাউনের সময় সামাজিক দূরত্ব বজায় রাখা অনুসরণ করছে , তাই প্রধানমন্ত্রীও ভিডিও কনফারেন্সের মাধ্যমে অংশগ্রহণকারীদের সঙ্গে কথা বলবেন ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1617260 – এই লিঙ্কে ক্লিক করুন ।
    
    আয়ারল্যান্ডের প্রধানমন্ত্রীর সঙ্গে টেলিফোনে প্রধানমন্ত্রীর কথা
    আয়ারল্যান্ডের প্রধানমন্ত্রী ডঃ লিও ভারাতকরের সঙ্গে টেলিফোনে কথা বলার সময় প্রধানমন্ত্রী শ্রী মোদী কোভিড - ১৯ মহামারীজনিত পরিস্থিতি নিয়ে কথা বলার পাশাপাশি , স্বাস্থ্য ও আর্থিক ক্ষেত্রে এই মহামারীর প্রভাব নিয়ন্ত্রণে গৃহীত পদক্ষেপগুলি নিয়ে কথা বলেন । আয়ারল্যান্ডে ভারতীয় বংশোদ্ভূত চিকিৎসক ও নার্সরা সংক্রমণের মোকাবিলায় যে ভূমিকা পালন করছেন , প্রধানমন্ত্রী ডঃ ভারাতকর তার প্রশংসা করেন ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1617239 – এই লিঙ্কে ক্লিক করুন ।


    ২০২০ - র রবি মরশুমে ২০টি রাজ্যে ন্যূনতম সহায়ক মূল্যে ডাল ও তৈলবীজ সংগ্রহ চলছে

    কেন্দ্রীয় কৃষি সহযোগিতা ও কৃষক কল্যাণ দপ্তর লকডাউন চলাকালীন কৃষক ও কৃষিকাজ সংক্রান্ত কাজকর্মের সুবিধার জন্য একাধিক পদক্ষেপ নিচ্ছে । এই পদক্ষেপগুলির মধ্যে রয়েছে –
    ২০২০ - র রবি মরশুমে ২০টি রাজ্য থেকে ন্যূনতম সহায়ক মূল্যে ডালশস্য ও তৈলবীজ সংগ্রহ চলছে । এফসিআই এবং নাফেড ১ লক্ষ ১১ হাজার ৬৩৮ মেট্রিক টনের বেশি তৈলবীজ এবং ১ লক্ষ ৬৭ হাজার ৫৭০ মেট্রিক টনের বেশি ডালশস্য সংগ্রহ করেছে । ন্যূনতম সহায়ক মূল্য হিসাবে এই দুটি দানাশস্যের জন্য ১ হাজার ৩১৩ কোটি টাকা খরচ করা হয়েছে , উপকৃত হয়েছেন ১ লক্ষ ৭৪ হাজারেরও বেশি কৃষক । অত্যাবশ্যক সামগ্রীর পাশাপাশি , ফলমূল ও শাকসব্জির সরবরাহ ও মূল্য নিয়ন্ত্রণে পৃথক একটি সেল গঠন করা হয়েছে । কৃষি ও কৃষক কল্যাণ দপ্তর মহারাষ্ট্র সহ অন্যান্য রাজ্যগুলি থেকে পেঁয়াজ সরবরাহের জন্য বাজার পর্ষদগুলির সঙ্গে যোগাযোগ রেখে চলেছে । নাসিক থেকে দৈনিক গড়ে ৩০০ লরি ভর্তি পেঁয়াজ দেশের বিভিন্ন রাজ্যে পাঠানো হয়েছে । পাইকারি বাজারগুলিতে ভিড় এড়াতে এবং সরবরাহ অব্যাহত রাখতে দপ্তর একাধিক উদ্যোগ নিয়েছে । জাতীয় কৃষি বাজার ই - ন্যাম পোর্টালের সংশোধন করা হয়েছে । কৃষক উৎপাদক সংগঠন সংক্রান্ত বাণিজ্যিক মডিউলগুলির সঙ্গে পশ্চিমবঙ্গ সহ আরও ১২টি রাজ্যের কৃষক উৎপাদক সংগঠনগুলি যুক্ত হয়েছে । এর ফলে , খাদ্যশস্য সংগ্রহ কেন্দ্র থেকে খাদ্যশস্যের ছবি সহ গুণমান সূচক সম্বলিত বিবরণ অনলাইনে আপডেট করা যাবে । ঝাড়খন্ডের মতো কয়েকটি রাজ্য ই - জাতীয় কৃষি বাজারের মাধ্যমে জমি থেকে উৎপাদিত পণ্য বিপণনের উদ্যোগ নিয়েছে । একইভাবে , কৃষক উৎপাদক সংগঠনগুলিও জাতীয় ই - কৃষি বাজারের মাধ্যমে তাঁদের সংগ্রহ কেন্দ্রগুলির বিবরণ আপলোড করছে । জাতীয় ই - কৃষি বাজার প্ল্যাটফর্মে সম্প্রতি উবেরায়জেশন লজিস্টিক সংক্রান্ত মডিউলের সূচনা হয়েছে । এই ব্যবস্থার ফলে ব্যবসায়ীরা তাঁদের উৎপাদিত পণ্য অন্যত্র সরবরাহের ক্ষেত্রে নিকটবর্তী পরিবহণ কেন্দ্র বা সুবিধাগুলির হদিশ পাবেন । এখনও পর্যন্ত ১১ লক্ষেরও বেশি লরি এবং ২ লক্ষ ৩০ হাজার ট্রান্সপোর্টার এই ব্যবস্থার সঙ্গে যুক্ত হয়েছেন ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1617277 – এই লিঙ্কে ক্লিক করুন ।
    
    কোভিড - ১৯ নমুনা পরীক্ষার জন্য ডিআরডিও - র তৈরি ভ্রাম্যমাণ পরীক্ষাগারের সূচনা করলেন প্রতিরক্ষা মন্ত্রী
    ভ্রাম্যমাণ এই পরীক্ষাগারটি কোভিড - ১৯ ডায়াগনোসিস পরীক্ষার পাশাপাশি , ভাইরাসের গঠন বৃত্তান্ত সহ কোভিড - ১৯ আক্রান্ত রোগীদের প্রতিরোধক ক্ষমতার বিশ্লেষণমূলক কাজকর্ম পরিচালনায় সাহায্য করবে । ভ্রাম্যমাণ এই পরীক্ষাগারে দৈনিক ১ – ২ হাজার নমুনার বিশ্লেষণ সম্ভব । প্রয়োজন - সাপেক্ষে এই ভ্রাম্যমাণ পরীক্ষাগারটি দেশের যে কোনও জায়গায় কাজে লাগানো সম্ভব ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1617459 – এই লিঙ্কে ক্লিক করুন ।


    দেশ জুড়ে লকডাউন চলাকালীন পুর এলাকাগুলির বাইরে বিদ্যুৎ প্রকল্পগুলির নির্মাণ কাজ অব্যাহত রাখতে রাজ্য ও কেন্দ্রশাসিত অঞ্চলগুলিকে কেন্দ্রীয় বিদ্যুৎ মন্ত্রকের নির্দেশিকা
    কেন্দ্রীয় বিদ্যুৎ মন্ত্রক লকডাউনের সময় পুর এলাকার বাইরে বিদ্যুৎ প্রকল্পগুলির নির্মাণ সংক্রান্ত কাজকর্ম অব্যাহত রাখতে রাজ্য ও কেন্দ্রশাসিত অঞ্চলগুলির প্রশাসনগুলিকে নির্দেশ দিয়েছে । এ ধরনের কর্মকান্ডকে কোভিড - ১৯ মোকাবিলায় জরুরি স্বাস্থ্য সংক্রান্ত প্রোটোকলের অঙ্গ হিসাবে অনুমতি দেওয়া যেতে পারে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1617432 – এই লিঙ্কে ক্লিক করুন ।
    
    উচ্চ প্রাথমিক পর্যায়ে বিকল্প শিক্ষা ক্যালেন্ডার প্রকাশ করলেন মানবসম্পদ উন্নয়ন মন্ত্রী
    কোভিড - ১৯ এর সময় বাড়িতেই পঠন - পাঠন চালিয়ে যেতে ছাত্রছাত্রীদের উৎসাহিত করার জন্য কেন্দ্রীয় মানবসম্পদ উন্নয়ন মন্ত্রক প্রাথমিক ও উচ্চ প্রাথমিক শ্রেণীগুলির জন্য বিকল্প শিক্ষা বর্ষপঞ্জী তৈরি করেছে । এনসিইআরটি - র সহযোগিতায় এই বিকল্প শিক্ষা বর্ষপঞ্জী তৈরি করা হয়েছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1617408 – এই লিঙ্কে ক্লিক করুন ।
    
    দেশে ওষুধপত্রের উৎপাদন বাড়াতে ফার্মা সংস্থাগুলিকে সহায়তার জন্য রাজ্য ড্রাগ কন্ট্রোলারদের নির্দেশ দিলেন কেন্দ্রীয় ফার্মাসিউটিক্যাল দপ্তরের সচিব
    কোভিড - ১৯ চিকিৎসার জন্য প্রয়োজনীয় ওষুধপত্র ও চিকিৎসা সরঞ্জামের যোগান সুনিশ্চিত করতে রাজ্য ড্রাগ কন্ট্রোলারগুলিকে কেন্দ্রের পক্ষ থেকে নির্দেশ দেওয়া হয়েছে । রাজ্য ড্রাক কন্ট্রোলারগুলিকে ওষুধপত্র উৎপাদন ইউনিটগুলির পূর্ণ ক্ষমতা সদ্ব্যবহার করার জন্য নির্দেশ দেওয়া হয়েছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1617218 – এই লিঙ্কে ক্লিক করুন ।
    
    ভারতীয় রেল ২২শে এপ্রিল পর্যন্ত ৩ লক্ষ ১৩ হাজার টন খাদ্যসামগ্রী বোঝাই ১২২টি ট্রেন পরিষেবা দিয়েছে
    খাদ্যশস্যের মতো বিভিন্ন ধরনের কৃষিজ পণ্য সময় মতো সংগ্রহ এবং তা দেশে সরবরাহের জন্য ভারতীয় রেলের প্রচেষ্টা অব্যাহত রয়েছে । গত পয়লা এপ্রিল থেকে ২২শে এপ্রিল পর্যন্ত ভারতীয় রেল ৪ . ৫৮ মিলিয়ন টন খাদ্যশস্য পরিবহণ করেছে । গত বছরের এই সময়ে খাদ্যশস্য পরিবহণের পরিমাণ ছিল ১ . ৮২ মিলিয়ন টন ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1617462 – এই লিঙ্কে ক্লিক করুন ।
    
    কোভিড - ১৯ এর বিরুদ্ধে ভারতের লড়াইয়ে সহায়তা দেওয়ার জন্য লাইফলাইন উড়ান পরিষেবা অব্যাহত রয়েছে
    রাষ্ট্রায়ত্ত এয়ার ইন্ডিয়া সহ ভারতীয় বিমানবাহিনী ও বেসরকারি সংস্থাগুলির ৩৩০টিরও বেশি বিমান লাইফলাইন উড়ান পরিষেবার আওতায় আজ পর্যন্ত ৫৫১ . ৭৯ টন পণ্য পরিবহণ করেছে । এছাড়াও , এই বিমানগুলি আকাশপথে ৩ লক্ষ ২৭ হাজার কিলোমিটারেরও বেশি পথ অতিক্রম করেছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1617189 – এই লিঙ্কে ক্লিক করুন ।
    
    সকলের কাছে ভারতকে ভ্রমণের এক আকর্ষণীয় গন্তব্য হিসাবে গড়ে তুলতে কেন্দ্রীয় পর্যটন মন্ত্রক ‘ দেখো আপনা দেশ ’ সিরিজের ষষ্ঠ ওয়েবইনার আয়োজন করলো
    কেন্দ্রীয় পর্যটন মন্ত্রক ‘ দেখো আপনা দেশ ’ মূল ভাবনার ওপর ভিত্তি করে এক ওয়েবইনার সিরিজের আয়োজন করছে । ওয়েব - ভিত্তিক এ ধরনের ধারাবাহিক অনুষ্ঠান আয়োজনের উদ্দেশ্য হ ’ ল ভারতের বিভিন্ন পর্যটন গন্তব্যগুলির ব্যাপারে সচেতনতা গড়ে তোলা । সেই সঙ্গে , স্বল্প সঞ্চিত ও পরিচিত গন্তব্যগুলির অজানা কিছু বৈশিষ্ট্য জনসমক্ষে তুলে ধরা । ওয়েবইনার সিরিজের ষষ্ঠ পর্ব গতকাল অনুষ্ঠিত হয় । এই পর্বের মূল ভাবনা ছিল সকলের কাছে ভারতকে গন্তব্যের আকার্ষণীয় কেন্দ্র হিসাবে গড়ে তোলা । এই ওয়েবইনার অনুষ্ঠান সারা বিশ্বের ১ হাজার ৭০০ - রও বেশি মানুষ সরাসরি অনুষ্ঠানটি শোনেন । ওয়েবইনার সিরিজ আয়োজনের উদ্দেশ্য হ ’ ল ভারতে বিভিন্ন পর্যটন গন্তব্যগুলি পরিচিতি ও জনপ্রিয়তা আরও বাড়ানো । এই ওয়েব সিরিজগুলিতে প্রাচীন শহর বারাণসী এবং নৌকায় চড়ে বিভিন্ন ঘাট পরিদর্শন থেকে শুরু করে তুষারাবৃত গুলমার্গ হয়ে অমৃতসরের স্বর্ণমন্দির এবং ধরমশালায় দলাইলামা বৌদ্ধমঠ পরিক্রমা করা হয়েছে । এছাড়াও , জয়সলমীরের কেল্লা থেকে ঋষিকেশে রিভার রাফটিং , কেরলের ব্যাকওয়াটার্স থেকে কর্ণাটকের জাতীয় উদ্যানগুলিকেও এই ওয়েবসিরিজে তুলে ধরা হয়েছে । ভারতে সীমাহীন ভ্রমণের যে ব্যাপক সম্ভাবনা রয়েছে , তা জনসমক্ষে প্রচার করতেই এই উদ্যোগ । বিভিন্নভাবে সক্ষম ব্যক্তিদের জন্য পর্যটন কেন্দ্রগুলিতে যে সুযোগ - সুবিধা রয়েছে , তা তুলে ধরা হয়েছে । ২০১৬ সালের ভিন্নভাবে সক্ষম ব্যক্তিদের অধিকার সংক্রান্ত আইনে দিব্যাঙ্গদের সুবিধার্থে বিভিন্ন সুযোগ - সুবিধা গড়ে তোলার কথা বলা হয়েছে । এই বিষয়টিকে বিবেচনায় রেখেই সকলের কাছে ভারতকে ভ্রমণের এক আকর্ষণীয় গন্তব্য হিসাবে গড়ে তোলার চেষ্টা চলছে । এই ওয়েবইনারের ষষ্ঠ পর্বের সঞ্চালক ছিলেন , ভিন্নভাবে সক্ষম ব্যক্তিদের ভ্রমণ সংক্রান্ত পরামর্শদাতা বেসরকারি সংস্থা প্ল্যানেট অ্যাবেল্ডের প্রতিষ্ঠাতা নেহা অরোরা । এই অনুষ্ঠান সঞ্চালনায় ভিন্নভাবে সক্ষম ব্যক্তিদের স্বার্থে একজন সাইনিং ল্যাঙ্গুয়েজ বিশেষজ্ঞ নেহা অরোরাকে সাহায্য করেন ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1617397 – এই লিঙ্কে ক্লিক করুন ।
    
    কেন্দ্রীয় পর্যটন মন্ত্রক ‘ দেখো আপনা দেশ ’ সিরিজের ওয়েবইনার আয়োজন করলো ; এবারের সিরিজের বিষয় ‘ ফটো ওয়াকিং বারাণসী ’ : এ ভিজ্যুয়াল ট্রিট
    বিস্তারিত বিবরণের জন্য https://pib.gov.in/PressReleseDetail.aspx?PRID=1617477 – এই লিঙ্কে ক্লিক করুন ।
    
    টেলিযোগাযোগ দপ্তরের পক্ষ থেকে বিনামূল্যে ইন্টারনেট পরিষেবা দেওয়ার কোনও সংস্থান নেই
    প্রেস ইনফরমেশন ব্যুরোর ফ্যাক্টচেক ইউনিট আজ এক ট্যুইটে সুস্পষ্টভাবে জানিয়েছে , টেলিযোগাযোগ দপ্তর সমস্ত ব্যবহারকারীদের আগামী তেসরা মে পর্যন্ত নিখরচায় কোনও ইন্টারনেট পরিষেবা দিচ্ছে না । এক গুজব ছড়ানো হয়েছে যে , টেলিযোগাযোগ দপ্তর বাড়ি থেকে কাজ করার জন্য নিখরচায় ইন্টারনেট পরিষেবা দিচ্ছে । এই গুজবের প্রেক্ষিতে পিআইবি - র ফ্যাক্টচেক ইউনিট সুস্পষ্টভাবে জানিয়েছে নিখরচায় ইন্টারনেট পরিষেবা দেওয়ার এই গুজবের কোনও ভিত্তি নেই এবং যে লিঙ্ক থেকে এই পরিষেবা মিলবে বলে দাবি করা হয়েছিল , সেটিও ভ্রান্ত । এদিকে কেন্দ্রীয় স্বরাষ্ট্র মন্ত্রকের পক্ষ থেকে স্পষ্ট জানানো হয়েছে , কোনও কোম্পানির নির্দেশক ও পরিচালন কর্তৃপক্ষ যদি উদাসীনতাবশক বা অবজ্ঞার কারণে সংশ্লিষ্ট সংস্থার কর্মীর কোভিড - ১৯ এ আক্রান্ত হওয়ার প্রমাণ পাওয়া গেলে সংশ্লিষ্ট সংস্থাটির বিরুদ্ধে জরিমানা আদায় সংক্রান্ত সংবাদ মাধ্যমের খবরের কোনও ভিত্তি নেই । পিআইবি - র ফ্যাক্টচেক ইউনিটের ট্যুইটেও এ সংক্রান্ত বিস্তারিত বিবরণ পাওয়া যেতে পারে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1617305 – এই লিঙ্কে ক্লিক করুন ।
    
    কোভিড - ১৯ রোগীদের জন্য পুষ্টি সমৃদ্ধ খাবার উৎপাদন ও সরবরাহ করে মহামারীর বিরুদ্ধে লড়াইয়ে সাহায্য করছে আইআইএফপিটি
    ইন্ডিয়ান ইন্সটিটিউট অফ ফুড প্রসেসিং টেকনোলজি চিকিৎসাধীন এবং সদ্য আরোগ্য লাভের পর কোভিড আক্রান্ত ব্যক্তিদের জন্য পুষ্টি সমৃদ্ধ খাবার উৎপাদন করছে । তামিলনাডুর ফাঞ্জাভুর মেডিকেল কলেজে পুষ্টি সমৃদ্ধ এই খাবার সরবরাহ করা হচ্ছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1617474 – এই লিঙ্কে ক্লিক করুন ।
    
    তামিলনাডুতে রেশম গুটি চাষীদের সহায়তায় এগিয়ে এলো কেভিআইসি
    সমগ্র দেশ যখন মারণ করোনা ভাইরাসের বিরুদ্ধে লড়াই চালাচ্ছে , তখন কেন্দ্রীয় ক্ষুদ্র ও মাঝারি শিল্পোদ্যোগের অধীন স্বশাসিত সংস্থা খাদি ও গ্রামোদ্যোগ কমিশন ( কেভিআইসি ) তামিলনাডুর খাদি প্রতিষ্ঠানগুলির সঙ্গে সহযোগিতায় রেশম গুটি চাষীদের কাছ থেকে রেশম গুটি ক্রয় করতে আরও একবার এগিয়ে এসেছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1617487 – এই লিঙ্কে ক্লিক করুন ।
    
    কোভিড - ১৯ মোকাবিলায় ফরিদাবাদ জেলা প্রশাসন একাধিক উদ্যোগ নিল ; সচেতনতা প্রচারের ও নজরদারির কাজে প্রশাসন প্রযুক্তির সাহায্য নিচ্ছে
    বিস্তারিত বিবরণের জন্য https://pib.gov.in/PressReleseDetail.aspx?PRID=1617197 – এই লিঙ্কে ক্লিক করুন ।
    
    গার্লিক এসেন্সিয়াল অয়েল ব্যবহার করে বিজ্ঞানীরা অ্যান্টি কোভিড ড্রাগ উদ্ভাবনের চেষ্টা চালাচ্ছেন
    কেন্দ্রীয় জৈব প্রযুক্তি দপ্তরের মোহালী - স্থিত সেন্টার অফ ইনোভেটিভ অ্যান্ড অ্যাপ্লায়েড বায়ো প্রসেসিং প্রতিষ্ঠান এমন একগুচ্ছ গবেষণাধর্মী প্রকল্প হাতে নিয়েছে , যার উদ্দেশ্য হ ’ ল – মারাত্মক কোভিড - ১৯ সংক্রমণ প্রতিরোধে প্রয়োজনীয় ডায়াগনোসিসি বা উপশম - পদ্ধতি খুঁজে বের করা । উল্লেখ করা যেতে পারে , কোভিড - ১৯ মহামারী সমগ্র বিশ্বে প্রভাব বিস্তার করেছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1617425 – এই লিঙ্কে ক্লিক করুন ।
    
    কোভিড - ১৯ এর সংক্রমণ সীমাবদ্ধ রেখে শরীরের সহজাত রোগ প্রতিরোধক ক্ষমতা বাড়াতে এবং কোভিড - ১৯ আক্রান্ত রোগীদের সুস্থতার প্রক্রিয়া ত্বরান্বিত করতে সিএসআইআর এক ধরনের ইমিউনুমডুলেটর , যার প্রতীকী নাম সেফসিভ্যাক উদ্ভাবনের বা পুনর্ব্যবহারের সিদ্ধান্ত নিল
    বিস্তারিত বিবরণের জন্য https://pib.gov.in/PressReleseDetail.aspx?PRID=1617422 – এই লিঙ্কে ক্লিক করুন ।
    

    

    পিআইবি ’ র আঞ্চলিক কার্যালয় থেকে প্রাপ্ত তথ্য
    
    
    · কেরল : কোভিড - ১৯ এ আক্রান্ত হয়ে আরও তিনজন কেরলবাসী মার্কিন যুক্তরাষ্ট্র , গ্রেট ব্রিটেন এবং গালফ্ ‌ অঞ্চলে মৃত্যু হয়েছে । এখনও পর্যন্ত ৪০ জন কেরলবাসী বিদেশে এই মহামারীজনিত অসুখে মারা গেছেন । গতকাল রাজ্যে আরও ১১ জনের নতুন করে আক্রান্তের খবর মিলেছে । মোট আক্রান্তের সংখ্যা বেড়ে হয়েছে ৪৩৭ । নিশ্চিত করোনায় আক্রান্তের সংখ্যা ১২৭ ।
    
    · তামিলনাডু : গত ১০ দিনে পন্ডিচেরীতে নতুন করে আক্রান্তের কোনও খবর নেই । চেন্নাই থেকে ৩০টি বিশেষ বিমানে শত শত বিদেশি নাগরিক দেশে ফিরে গেছেন । চেন্নাই পুর নিগমের টেলি কাউন্সেলিং পরিষেবায় প্রতিদিন ৩০০ - র মতো ফোনকল আসছে । গতকাল আরও ৩৩ জনের আক্রান্তের খবর মিলেছে । মোট আক্রান্তের সংখ্যা বেড়ে ১ হাজার ৬২৯ । মৃত্যু হয়েছে ১৮ জনের । ৬৬২ জন আরোগ্য লাভের পর ছাড়া পেয়েছেন ।
    
    · কর্ণাটক : কোভিড - ১৯ এর প্রেক্ষিতে চিকিৎসকদের বেতন বৃদ্ধির সিদ্ধান্ত নিল রাজ্য । স্বাস্থ্য কর্মীদের সুরক্ষায় অধ্যাদেশ জারি করা হয়েছে । আজ আরও ১৬ জন নিশ্চিত করোনায় আক্রান্ত হয়েছেন । রাজ্যে মোট আক্রান্তের সংখ্যা ৪৪৩ । সুস্থ হয়েছেন ১৪১ জন । মারা গেছেন ১৭ জন ।
    
    · অন্ধ্রপ্রদেশ : পবিত্র রমজান মাসে মুসলিমদের বাড়িতে থেকেই ধর্মীয় রীতিনীতি মেনে চলার আবেদন জানালেন রাজ্যপাল । গত ২৪ ঘন্টায় নতুন করে আক্রান্ত হয়েছেন ৮০ জন । রাজ্যে নিশ্চিত করোনায় আক্রান্তের সংখ্যা ৮৯৩ । সুস্থ হয়েছেন ১৪১ জন । মৃত্যু হয়েছে ২৭ জনের ।
    
    · তেলেঙ্গানা : রাজ্যের সমস্ত জেলা থেকে নতুন করে আক্রান্তের সংখ্যা উল্লেখযোগ্য হারে কমছে । কেবল হায়দরাবাদ শহরে আক্রান্তের সংখ্যা বৃদ্ধির প্রবণতা লক্ষ্য করা যাচ্ছে । ৫ লক্ষেরও বেশি সাদা রেশন কার্ডধারী ১ হাজার ৫০০ টাকা করে আর্থিক অনুদান পেয়েছেন । রাজ্যে আক্রান্তের সংখ্যা বেড়ে ৯৪৩ । নিশ্চিত আক্রান্তের সংখ্যা ৭২৫ ।
    
    · অরুণাচল প্রদেশ : রাজ্য সরকারের পক্ষ থেকে ঘোষণা করা হয়েছে , রাজ্যে যাঁরা ফিরে আসছেন , তাঁদের জন্য কোয়ারেন্টাইনের ব্যবস্থা করা হচ্ছে ।
    
    · আসাম : রাজ্যের উচ্চ মাধ্যমিক শিক্ষা পর্ষদ জানিয়েছে , উচ্চ মাধ্যমিকের প্রথম বর্ষের পড়ুয়াদের দ্বিতীয় বর্ষে উত্তীর্ণ করা হবে ।
    
    · মণিপুর : রাজ্যে ইন্দো - মায়ানমার আন্তর্জাতিক সীমান্ত বরাবর বেড়া দেওয়ার কাজ আরও জোরদার করা হয়েছে ।
    
    · মিজোরাম : পুলিশ ওয়াইভ অ্যাসোসিয়েশন কোভিড - ১৯ এর জন্য মুখ্যমন্ত্রীর ত্রাণ তহবিলে ৫ কোটি টাকা দান করেছে এবং কর্তব্যরত পুলিশ কর্মীদের ৬০০ মাস্ক বিলি করেছে ।
    
    · নাগাল্যান্ড : রাজ্য স্বরাষ্ট্র কমিশনার জানিয়েছেন , সমস্ত জেলাতেই খাদ্য , জ্বালানি ও ওষুধপত্রের পর্যাপ্ত যোগান রয়েছে । কোহিমা - তে বায়ো সেফটি ল্যাব – থ্রি গড়ে তোলা হচ্ছে ।
    
    · সিকিম : রাজ্যে প্রত্যেক নাগরিকের স্বার্থে আরোগ্য সেতু মোবাইল অ্যাপ ডাউনলোড করার ব্যাপারে রাজ্য সরকার অভিযান শুরু করেছে ।
    
    · ত্রিপুরা : রাজ্যের মুখ্যমন্ত্রী শিলাবৃষ্টিতে ক্ষতিগ্রস্ত মানুষের ত্রাণ শিবির ঘুরে দেখে তাঁদের সম্ভাব্য সবরকম সহায়তার আশ্বাস দিয়েছেন ।
    
    · চন্ডীগড় : মেডিকেল কলেজগুলির শিক্ষানবিশদের দৈনিক ভাতা ৩০০ টাকা থেকে বাড়িয়ে ৬০০ টাকা করা হয়েছে । এর ফলে , যে সমস্ত শিক্ষানবিশ কোভিড - ১৯ এর বিরুদ্ধে লড়াইয়ে গুরুত্বপূর্ণ ভূমিকা পালন করছেন , তাঁরা প্রতি মাসে ১৮ হাজার টাকা করে পাবেন । প্রধানমন্ত্রী গরিব কল্যাণ অন্ন যোজনার আওতায় ২৪ হাজার পরিবারকে ইতিমধ্যেই গম ও ডালশস্য সরবরাহ করা হয়েছে । কেন্দ্রশাসিত এই অঞ্চলে ১ লক্ষ ৭৭ হাজার আরোগ্য সেতু অ্যাপ ডাউনলোড করা হয়েছে ।
    
    · পাঞ্জাব : রাজ্যের পক্ষ থেকে ৫০টি বিশেষ ট্রেনে করে ১ লক্ষ ২৫ হাজার মেট্রিক টন চাল ও গম বিভিন্ন রাজ্যকে সরবরাহ করা হবে । রাজ্য সরকারি এজেন্সি ও বেসরকারি সংস্থাগুলি ৪ লক্ষ ৩৬ হাজার মেট্রিক টনের বেশি গম সংগ্রহ করেছে । কোভিড - ১৯ মহামারী মোকাবিলায় যথাযথ উদ্যোগ গ্রহণের জন্য ইন্ডিয়ান মেডিকেল অ্যাসোসিয়েশন রাজ্যের ভূমিকার প্রশংসা করেছে ।
    
    · হরিয়ানা : রাজ্যে সুষ্ঠুভাবে কৃষিকাজ অব্যাহত রাখতে লকডাউন সংক্রান্ত নিষেধাজ্ঞাগুলি শিথিল করার প্রেক্ষিতে কৃষি সরঞ্জাম সংক্রান্ত কর্মশিবির চালু করা হয়েছে । রাজ্যের মুখ্যমন্ত্রী ব্যাঙ্ক গ্রাহকদের বিভিন্ন পরিষেবার সুবিধা গ্রহণে ওয়েবসাইটের সূচনা করেছেন ।
    
    · হিমাচল প্রদেশ : রাজ্যের মুখ্যমন্ত্রী কৃষকদের মধ্যে সামাজিক দূরত্ব বজায় রাখার নিয়ম - নীতিগুলি মেনে চলার জন্য সচেতনতা গড়ে তুলতে ডেপুটি কমিশনারদের নির্দেশ দিয়েছেন । করোনা মহামারী মোকাবিলায় আরও সক্রিয় ভূমিকা গ্রহণে আধিকারিক নির্দেশ দিয়েছেন মুখ্যমন্ত্রী ।
    
    · মহারাষ্ট্ : রাজ্যে ৪৩১ জনের নমুনায় করোনা ভাইরাসের উপস্থিতির প্রমাণ মেলায় নিশ্চিত করোনা আক্রান্তের সংখ্যা আজ পর্যন্ত বেড়ে হয়েছে ৫ হাজার ৬৫২ । আক্রান্তদের মধ্যে ৭৮৯ জন সুস্থ হয়ে উঠেছেন । মৃত্যু হয়েছে ২৬৯ জনের । রাজ্যের স্বাস্থ্য মন্ত্রী জানিয়েছেন , করোনা ভাইরাসের উৎস কেন্দ্রের সংখ্যা ১৪ থেকে কমে ৫ হয়েছে । এমনকি , আক্রান্ত হওয়ার দ্বিগুণ হার চলতি মাসে তিন দিন এক ঘন্টার পরিবর্তে সাত দিন এক মিনিটে এসে পৌঁছেছে ।
    
    · গুজরাট : রাজ্যে নতুন করে আরও ১৩৫টি আক্রান্তের খবর মেলায় মোট আক্রান্তের সংখ্যা বেড়ে হয়েছে ২ হাজার ৪০৭ । দেশের অন্যান্য রাজ্যের তুলনায় গুজরাটে কোভিড - ১৯ রোগীদের সুস্থতার হার সবচেয়ে কম ৬ . ৩ শতাংশ । মহারাষ্ট্রের পাশাপাশি , গুজরাটেও মৃত্যুর হার বেশি ।
    
    · রাজস্থান : রাজ্যে আজ আরও ৪৭ জনের সংক্রমণের খবর মেলায় কোভিড - ১৯ এ মোট আক্রান্তের সংখ্যা বেড়ে ১ হাজার ৯৩৫ । আজ নতুন করে যে ৪৭টি আক্রান্তের খবর মিলেছে তার মধ্যে যোধপুর থেকে ২০ জন , জয়পুর থেকে ১২ জন এবং নাগাউর থেকে ১০ জন রয়েছেন ।
    

    

    
    CG/BD/SB

    
    
    (Release ID: 1617680) Visitor Counter : 49
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Tamil , Telugu , Kannada , Malayalam