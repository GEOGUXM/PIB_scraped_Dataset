      স্বাস্থ্যওপরিবারকল্যাণমন্ত্রক

      কোভিড–১৯ এর সর্বশেষ তথ্য
      Posted On: 19 APR 2020 5:37PM by PIB Kolkata


    নতুন দিল্লি, ১৯ এপ্রিল, ২০২০


    

    দেশে কোভিড-১৯ মহামারীর মোকাবিলায় কেন্দ্র এবং বিভিন্ন রাজ্য ও কেন্দ্রশাসিত অঞ্চলগুলি নানা উদ্যোগ গ্রহণ করেছে। উচ্চপর্যায়ে এগুলি নিয়ে প্রতিনিয়ত পর্যালোচনা করা হচ্ছে।


    
    এই রোগের ঔষুধ এবং টীকা পরীক্ষা করার জন্য একটি উচ্চপর্যায়ের টTস্কফোর্স গঠন করা হয়েছে। নীতি আয়োগের স্বাস্থ্য বিভাগের একজন সদস্য ও প্রধানমন্ত্রীর প্রধান বিজ্ঞান উপদেষ্টা এই কমিটির যৌথভাবে নেতৃত্ব দিচ্ছেন। এই টাস্কফোর্স বিভিন্ন গবেষণাগারে তৈরি ঔষুধ এবং টীকার বিষয়ে নজরদারী চালাবে।


    
    ২০ এপ্রিল থেকে যে সব অঞ্চলে সংক্রমণের কোনো খবর নেই, সেখানে নিষেধাজ্ঞা কিছু কিছু ক্ষেত্রে শিথিল করা হচ্ছে। কিন্তু দেশের যে সব জেলা হটস্পট বলে চিহ্নিত সেখানে কোনো রকম ছাড় দেওয়া হবে না। স্বাস্থ্য মন্ত্রকের নীতি – নির্দেশিকা অনুসারে সংক্রমিত এলাকাগুলিতে কয়েকটি ভাগে ভাগ করা হয়েছে। যে সব জায়গায় কোভিড – ১৯ এ আক্রান্তের সংখ্যা প্রচুর এবং এই সংক্রমণ বেশ অনেকদিন ধরে চলছে, সেই জায়গাগুলিকে হটস্পট বলে ঘোষণা করা হয়েছে। এসব জায়গায়, ৪ দিনের মধ্যে সংক্রমণের হার দ্বিগুণ। স্থানীয় প্রশাসন এই সব অঞ্চলের পরিস্থিতি নিয়ন্ত্রণ করতে নানা উদ্যোগ গ্রহণ করেছে।


    
    যে সব জায়গায়, কিছু কিছু ক্ষেত্রে ছাড় দেওয়া হয়েছে, সে সব অঞ্চলে অফিস, কারখানা সহ বিভিন্ন সংস্থায় শারীরিক দূরত্ব বজায় রাখা সহ লকডাউনের অন্যান্য নিয়ম মেনে চলতে হবে।


    
    বর্তমানে দেশে কেন্দ্র এবং রাজ্য সরকারের মোট ২১৪৪টি হাসপাতাল ও স্বাস্থ্য কেন্দ্র রয়েছে। যেগুলিতে শুধুমাত্র কোভিড সংক্রমিতদের চিকিৎসা হচ্ছে।


    
    শেষ পাওয়া খবর অনুযায়ী দেশে ১৫,৭১২ জনের শরীরে কোভিড সংক্রমণের খবর পাওয়া গেছে। এদের মধ্যে ১৪.১৯ শতাংশ অর্থাৎ ২২৩১ জন সুস্থ হয়ে বাড়ি ফিরেছেন।


    
    পুডুচেরির মাহে এবং কর্ণাটকের কোডাগু জেলায় গত ২৮ দিনে নতুন করে সংক্রমণের কোনো খবর নেই। ২৩ টি রাজ্য এবং কেন্দ্রশাসিত অঞ্চলের ৫৪টি জেলায় গত ১৪ দিনে কেউ নতুন করে সংক্রমিত হন নি।


    
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন।


    
    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা চাইলে নীচের লিঙ্কে ক্লিক করুন।
    https://www.mohfw.gov.in/pdf/coronvavirushelplinenumber.pdf

    

    
    CG/CB/SFS

    
    
    (Release ID: 1616241) Visitor Counter : 17
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Tamil , Telugu , Kannada , Malayalam