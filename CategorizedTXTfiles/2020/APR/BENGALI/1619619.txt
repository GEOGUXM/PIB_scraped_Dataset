      প্রধানমন্ত্রীরদপ্তর

      প্রধানমন্ত্রী ও মায়ানমারের স্টেট কাউন্সিলার ডাও অং সান সু চির মধ্যে টেলিফোনে বার্তালাপ
      Posted On: 30 APR 2020 3:50PM by PIB Kolkata


    নতুন দিল্লি, ৩০ এপ্রিল, ২০২০


    

    
    প্রধানমন্ত্রী শ্রী নরেন্দ্র মোদী আজ মায়ানমারের স্টেট কাউন্সিলার ডাও অং সান সু চির সাথে টেলিফোনে কথা বলেছেন।
    
    উভয়েই দেশীয় ও আঞ্চলিক প্রেক্ষাপটে বিবর্তিত কোভিড-১৯ এর বিষয়ে আলোচনা করেন এবং মহামারীর প্রসার রোধে নিজ নিজ দেশে গৃহীত পদক্ষেপের বিষয়ে একে অপরকে অবহিত করেন।
    
    কোভিড-১৯ এর ফলে দেশে এবং সংশ্লিষ্ট অঞ্চলে উদ্ভূত পরিস্থিতি নিয়ে দুই নেতা আলোচনা করেন এবং এই মহামারীর মোকাবিলায় তাঁরা কি কি পদক্ষেপ গ্রহণ করেছেন, তা নিয়ে মতবিনিময় করেন।


    
    ভারতের ‘প্রতিবেশী প্রথম’ নীতির মূল ভিত্তির কথা উল্লেখ করে প্রধানমন্ত্রী বলেন, মায়ানমার অত্যন্ত গুরুত্বপূর্ণ প্রতিবেশী রাষ্ট্র। কোভিড – ১৯ এর ফলে সে দেশের স্বাস্থ্য এবং আর্থিক ক্ষেত্রে উদ্ভুত পরিস্থিতিতে ভারত, সব রকমের সাহায্যের জন্য প্রস্তুত।
    
    প্রধানমন্ত্রী ভারতে থাকা মায়ানমারের নাগরিকদের জন্য কেন্দ্রীয় সরকারের পক্ষ থেকে সম্ভাব্য সকল সহায়তার আশ্বাস দিয়েছেন এবং মায়ানমারে ভারতীয় নাগরিকদের জন্য সেদেশের সরকার যে ভাবে সহযোগিতার হাত বাড়িয়ে দিয়েছেন তার জন্য স্টেট কাউন্সেলরকে ধন্যবাদ জানিয়েছেন।
    
    উভয় নেতাই আগামী দিনে যোগাযোগ বজায় রাখার বিষয়ে সম্মত হন এবং কোভিড-১৯ এর জেরে উদ্ভূত বর্তমান এবং ভবিষ্যতের সমস্যা মোকাবিলায় একসঙ্গে কাজ করার ব্যাপারে সহমত পোষণ করেন।


    

    CG/SS/CB

    
    
    (Release ID: 1619619) Visitor Counter : 13
    
    
      Read this release in: English , Urdu , Marathi , Hindi , Manipuri , Assamese , Punjabi , Gujarati , Odia , Tamil , Telugu , Kannada , Malayalam