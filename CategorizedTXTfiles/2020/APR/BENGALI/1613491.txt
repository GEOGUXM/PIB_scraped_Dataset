      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 11 APR 2020 6:59PM by PIB Kolkata


    নয়াদিল্লি, ১১ এপ্রিল, ২০২০


    কোভিড-১৯ সংক্রান্ত স্বাস্থ্য ও পরিবার কল্যাণ মন্ত্রকের সর্বশেষ তথ্য

    
    দেশে গতকাল থেকে ১ হাজার ৩৫ জনের কোভিড-১৯ এ আক্রান্ত হওয়ার খবর মিলেছে। আরও ৮৫৫ জনের কোভিড-১৯ এ আক্রান্ত হওয়ার নিশ্চিত প্রমাণ পাওয়া গেছে। দেশে আজ পর্যন্ত মৃত্যু হয়েছে ২৩৯ জনের। সুস্থ হওয়ার পর ৬৪২ জনকে ছেড়ে দেওয়া হয়েছে। এখনও পর্যন্ত কোভিড – এ আক্রান্ত ব্যক্তির সংখ্যা ৭৪৪৭। কেন্দ্রীয় সরকার নিরন্তর প্রয়াসের অঙ্গ হিসাবে অত্যাবশ্যক চিকিৎসা সরঞ্জাম, যেমন – এন-৯৫ মাস্ক, টেস্টিং কিট, ওষুধপত্র ও ভেন্টিলেটরের মতো সামগ্রী সরবরাহে যাতে ঘাটতি দেখা না দেয়, তা সুনিশ্চিত করার চেষ্টা করছে।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613367 – এই লিঙ্কে ক্লিক করুন।


    
    
    কোভিড-১৯ মোকাবিলার পরবর্তী কৌশল স্থির করতে মুখ্যমন্ত্রীদের সঙ্গে প্রধানমন্ত্রীর আলোচনা
    
    প্রধানমন্ত্রী শ্রী নরেন্দ্র মোদী আজ কোভিড-১৯ মোকাবিলায় পরবর্তী রণকৌশল স্থির করতে ভিডিও কনফারেন্সের মাধ্যমে সমস্ত রাজ্যের মুখ্যমন্ত্রীদের সঙ্গে বৈঠক করেন। প্রধানমন্ত্রী বলেন, কেন্দ্র ও রাজ্যগুলির সমন্বিত প্রয়াস নিশ্চিতভাবেই কোভিড-১৯ এর প্রভাব হ্রাস করতে সাহায্য করেছে। কিন্তু ক্রমপরিবর্তনশীল পরিস্থিতির প্রেক্ষিতে নিরন্তর নজরদারি অত্যন্ত জরুরি। লকডাউন থেকে বেরিয়ে আসার পরিকল্পনা সম্পর্কে প্রধানমন্ত্রী বলেন, লকডাউনের মেয়াদ আরও দু’সপ্তাহ বাড়ানোর ব্যাপারে রাজ্যগুলির মধ্যে সহমত লক্ষ্য করা গেছে।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613317 – এই লিঙ্কে ক্লিক করুন।
    
    
    কোভিড-১৯ মোকাবিলায় লকডাউন সংক্রান্ত নিষেধাজ্ঞাগুলি থেকে সামুদ্রিক মৎস্যচাষ ও জলজ উৎপাদন শিল্প ক্ষেত্র সহ সংশ্লিষ্ট ক্ষেত্রের সঙ্গে যুক্ত কর্মীদের কাজকর্মে ছাড় দিতে স্বরাষ্ট্র মন্ত্রক পঞ্চম নির্দেশাবলী জারি করলো
    
    কেন্দ্রীয় স্বরাষ্ট্র মন্ত্রক কোভিড-১৯ মোকাবিলায় দেশ জুড়ে লকডাউনের প্রেক্ষিতে সমস্ত মন্ত্রক ও দপ্তরের জন্য এক নীতি-নির্দেশিকা জারি করেছে। মন্ত্রকের জারি করা এই নীতি-নির্দেশিকায় বলা হয়েছে, সামুদ্রিক মৎস্যচাষ ও জলজ উৎপাদন শিল্প সহ সংশ্লিষ্ট ক্ষেত্রের যাবতীয় কাজকর্মে লকডাউন সংক্রান্ত নিষেধাজ্ঞাগুলি কার্যকর হবে না।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613150 – এই লিঙ্কে ক্লিক করুন।


    
    
    কোভিড-১৯ সংক্রান্ত পদক্ষেপগুলি নিয়ে রাজ্যগুলির সঙ্গে ভিডিও কনফারেন্সে পৌরহিত্য করলেন ডঃ হর্ষ বর্ধন
    
    ভাইরাস সংক্রমণের শৃঙ্খল ভেঙে ফেলতে আগামী কয়েক সপ্তাহ অত্যন্ত গুরুত্বপূর্ণ বলে মন্তব্য করলেন ডঃ হর্ষ বর্ধন। রাজ্যগুলির সঙ্গে ভিডিও কনফারেন্সে তিনি কোভিড-১৯ এর বিরুদ্ধে সমবেত লড়াইয়ে সামাজিক দূরত্ব বজায় রাখার পাশাপাশি, ব্যক্তিগত স্বাস্থ্যবিধি মেনে চলা সম্পর্কে সচেতনতা বৃদ্ধির ওপর জোর দেন। তিনি রাজ্যগুলিকে আরোগ্য সেতু মোবাইল অ্যাপ আরও বেশি ব্যবহার করার জন্য আহ্বান জানান।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613065 – এই লিঙ্কে ক্লিক করুন।


    
    
    কোভিড-১৯ – এর কারণে মৃত্যুর ক্ষেত্রে এফসিআই – এর ১ লক্ষেরও বেশি কর্মচারীকে এককালীন ক্ষতিপূরণ দেওয়ার প্রস্তাবে সরকারের অনুমোদন
    
    কেন্দ্রীয় সরকার ভারতীয় খাদ্য নিগম বা এফসিআই – এর ১ লক্ষ ৮ হাজার ৭০০ জন কর্মী ও আধিকারিককে এককালীন ক্ষতিপূরণ দেওয়ার সিদ্ধান্ত অনুমোদন করেছে। উল্লেখ করা যেতে পারে, এফসিআই – এর আধিকারিক ও কর্মীরা করোনা মহামারীর সময়ে খাদ্যশস্য সরবরাহে দিবারাত্রি কাজ করে চলেছেন।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613082 – এই লিঙ্কে ক্লিক করুন।

    

    লকডাউন চলাকালীন সময়ে কৃষি, সহযোগী ও কৃষক কল্যাণ দপ্তরের গৃহীত পদক্ষেপ
    
    লকডাউন চলাকালীন সময়ে কৃষকদের কৃষি কাজের আরও বেশি সুবিধা দেওয়ার জন্য কৃষি, সহযোগী ও কৃষক কল্যাণ দপ্তর একাধিক উদ্যোগ নিচ্ছে।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613032 – এই লিঙ্কে ক্লিক করুন।


    
    
    লকডাউন নিষেধাজ্ঞা বলবৎ থাকা সত্ত্বেও গ্রীষ্মকালীন শস্যবীজ রোপণের কাজ অব্যাহত রয়েছে
    
    করোনা ভাইরাস মহামারী এবং ২১ দিনের লকডাউন সংক্রান্ত বিভিন্ন বাধা-বিপত্তি সত্ত্বেও গ্রীষ্মকালীন শস্য বীজ রোপণের ক্ষেত্রে সন্তোষজনক অগ্রগতি হয়েছে। গ্রীষ্মকালীন বিভিন্ন শস্য, যেমন – ধান, ডাল, মোটা দানাশস্য ও তৈলবীজ রোপণের চাষাবাদ এলাকা গত বছরের তুলনায় লক্ষ্যণীয় হারে ১১.৬৪ শতাংশ বেড়েছে।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613342 – এই লিঙ্কে ক্লিক করুন।


    
    
    রপ্তানিকারীদের করোনা মহামারী সংক্রান্ত বিভিন সমস্যা দূর করতে বাণিজ্য দপ্তর একাধিক মান্যতায় ছাড় বা মেয়াদ বৃদ্ধির সিদ্ধান্ত নিয়েছে
    
    নোভেল করোনা ভাইরাস মহামারীর প্রেক্ষিতে বাণিজ্য ও সংশ্লিষ্ট ক্ষেত্রের সঙ্গে যুক্ত ব্যক্তিদের ওপর যে প্রভাব পড়েছে, তা থেকে কিছুটা রেহাই দিতে কেন্দ্রীয় বাণিজ্য দপ্তর একাধিক প্রকল্প ও কর্মসূচির আওতায় উল্লিখিত মান্যতাগুলিতে ছাড় দেওয়া বা মেয়াদ বৃদ্ধির সিদ্ধান্ত নিয়েছে।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613365 – এই লিঙ্কে ক্লিক করুন।

    

    ২ হাজারেরও বেশি এনসিসি ক্যাডেট এবং আরও ৫০ হাজার স্বেচ্ছাসেবক কোভিড-১৯ মোকাবিলায় সামিল হবে
    
    জাতীয় সমর শিক্ষার্থী বাহিনী (এনসিসি)-র স্বেচ্ছাসেবক ক্যাডাররা গত পয়লা এপ্রিল থেকে কোভিড-১৯ মহামারীর বিরুদ্ধে লড়াইয়ে এনসিসি যোগদান অভিযানের আওতায় অসামরিক প্রশাসন, প্রতিরক্ষা এবং পুলিশ কর্মীদের সঙ্গে কাঁধে কাঁধ মিলিয়ে কাজ করে চলেছে।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613310 – এই লিঙ্কে ক্লিক করুন।


    
    
    ভারতীয় রেল ১০ লক্ষেরও বেশি রান্না করা গরম খাবার আর্ত মানুষের মধ্যে বিতরণ করছে
    
    ভারতীয় রেল ও রেলের বিভিন্ন সংগঠনের কর্মীরা কোভিড-১৯ লকডাউন কার্যকর হওয়ার পর থেকে আর্ত মানুষের অন্ন ও সেবায় নিঃস্বার্থভাবে স্বেচ্ছায় সামাজিক কর্তব্য পালন করে চলেছে।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613272 – এই লিঙ্কে ক্লিক করুন।

    

    কোভিড-১৯ সঙ্কটকালে ব্যক্তিগত পরিচর্যার জন্য রোগ প্রতিরোধক ক্ষমতা বাড়াতে বিভিন্ন পদক্ষেপের কথা আয়ুষ মন্ত্রক পুনরায় জানালো
    
    আয়ুষ মন্ত্রকের পক্ষ থেকে জারি করা এক পরামর্শে দৈহিক রোগ প্রতিরোধক ক্ষমতা বাড়াতে একাধিক পদক্ষেপের কথা ঘোষণা করেছে। মন্ত্রকের ঐ পরামর্শ অনুযায়ী, পুনরায় বলা হচ্ছে যে, দৈহিক রোগ প্রতিরোধক ক্ষমতা বাড়াতে সংশ্লিষ্ট সকল পক্ষের প্রয়াসগুলিতে যথাসম্ভব সাহায্য করতে।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=16131219 – এই লিঙ্কে ক্লিক করুন।

    

    রেল কর্মীরা লকডাউনের প্রথম দু’সপ্তাহে হেল্পলাইন, সোশ্যাল মিডিয়া ও ই-মেল মারফৎ ২ লক্ষ ৫ হাজারেরও বেশি প্রশ্নের জবাব দিয়েছে
    
    রেল যাত্রীদের পাশাপাশি, সাধারণ মানুষকে এবং পণ্য চলাচল সংক্রান্ত সমস্যার সমাধানে রেল কর্মীরা লকডাউন ঘোষণার পর থেকে হেল্পলাইন সোশ্যাল মিডিয়া ও ই-মেল মারফৎ বিভিন্ন প্রশ্নের জবাব দিচ্ছে।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613269 – এই লিঙ্কে ক্লিক করুন।

    

    প্রধানমন্ত্রী গরিব কল্যাণ যোজনা অনুযায়ী ইপিএফ এবং ইপিএস গ্রাহকদের অ্যাকাউন্টে প্রাপ্য অর্থ জমা করতে ইপিএফও অনলাইন ব্যবস্থা চালু করলো
    
    প্রধানমন্ত্রী গরিব কল্যাণ যোজনার আওতায় গরিব মানুষদের করোনার বিরুদ্ধে লড়াইয়ে সাহায্য করতে ইপিএফ এবং ইপিএস গ্রাহকদের অ্যাকাউন্টে প্রাপ্য অর্থ জমা করার জন্য কর্মচারী ভবিষ্যনিধি তহবিল সংগঠন বৈদ্যুতিন ব্যবস্থা গ্রহণ করেছে।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613208 – এই লিঙ্কে ক্লিক করুন।

    

    ভারতীয় রেল শাক-সব্জি, ফলমূল, দুধ ও ডেয়ারিজাত পণ্য সহ বীজের মতো পচনশীল সামগ্রী সরবরাহে ৬৭টি রুটে পার্সেল স্পেশাল ট্রেন পরিষেবার জন্য চিহ্নিত করেছে
    
    কৃষি, সহযোগী ও কৃষক কল্যাণ দপ্তর রাজ্য ও কেন্দ্রশাসিত অঞ্চলগুলির উদ্যান পালন সংক্রান্ত মিশন ডায়রেক্টর এবং সংশ্লিষ্ট বিভাগের সচিবদের রেলের এই বিশেষ ট্রেন পরিষেবার সুযোগ গ্রহণের জন্য বলেছে।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613344 – এই লিঙ্কে ক্লিক করুন।

    

    ট্রাইফেডের শিল্পী, স্বনির্ভর গোষ্ঠী, বন ধন যোজনার সুফলভোগী এবং স্বেচ্ছাসেবী প্রতিষ্ঠানগুলির তৈরি মাস্ক সরবরাহের প্রস্তাব
    
    ট্রাইফেডের পক্ষ থেকে তৈরি মাস্ক সরবরাহের প্রস্তাব জীবন-জীবিকার পাশাপাশি, নিজেদের সুরক্ষার ক্ষেত্রেও একটি আদর্শ মডেল গড়ে তুলবে।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613267 – এই লিঙ্কে ক্লিক করুন।


    
    
    কেন্দ্রীয় প্রশাসনিক ট্রাইব্যুনালের পক্ষ থেকে প্রেস বিবৃতি
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613188 – এই লিঙ্কে ক্লিক করুন।

    

    হোমিওপ্যাথি চিকিৎসকদের জন্য টেলিমেডিসিন সংক্রান্ত নীতি-নির্দেশিকা অনুমোদিত
    
    আয়ুষ মন্ত্রী শ্রী শ্রীপাদ নায়েক বিশ্ব হোমিওপ্যাথি দিবস উপলক্ষে এক আন্তর্জাতিক ওয়েব সেমিনারের উদ্বোধন করেছেন। এই সেমিনারের অধিকাংশ বক্তাই বর্তমান কোভিড-১৯ পরিস্থিতি মোকাবিলায় হোমিওপ্যাথি চিকিৎসা-পদ্ধতিকে কাজে লাগানোর সম্ভাবনার কথা বলেন। একই সঙ্গে, তাঁরা আরও বলেন, কোভিড-১৯ রোগীদের জন্য বর্তমান চিকিৎসা পরিষেবার পাশাপাশি, হোমিওপ্যাথি চিকিৎসা-পদ্ধতিকেও কাজে লাগানো যেতে পারে।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613208 – এই লিঙ্কে ক্লিক করুন।


    
    
    ভারতে আটকে পড়া বিদেশি নাগরিকদের সহায়তার জন্য চালু করা পোর্টালে ৯ই এপ্রিল পর্যন্ত ১ হাজার ১৯৪ জন পর্যটক সাহায্য পেয়েছেন
    
    কেন্দ্রীয় পর্যটন মন্ত্রক ভারতে আটকে পড়া বিদেশি পর্যটকদের সহায়তার জন্য বিশেষ পোর্টাল চালু করেছে। এই পোর্টালে গত ৯ই এপ্রিল পর্যন্ত ১ হাজার ১৯৪ জন পর্যটককে সাহায্য দেওয়া হয়েছে। এছাড়াও, মন্ত্রকের পক্ষ থেকে চালু করা ১৩৬৩ হেল্পলাইন নম্বরে ২২শে মার্চ থেকে ৯ই এপ্রিল পর্যন্ত ৭৭৯টি ফোনকল এসেছে।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613008 – এই লিঙ্কে ক্লিক করুন।
    
    
    
    অর্ডন্যান্স ফ্যাক্টরি বোর্ড স্বাস্থ্য পরীক্ষা, আইসোলেশন এবং কোয়ারেন্টাইনের জন্য দুই শয্যাবিশিষ্ট টেন্ট নিয়ে এসেছে
    
    অর্ডন্যান্স ফ্যাক্টরি বোর্ড কোভিড-১৯ মোকাবিলায় গুরুত্বপূর্ণ ভূমিকা পালন করে চলেছে। রাষ্ট্রায়ত্ত এই সংস্থাটি দুই শয্যাবিশিষ্ট টেন্ট হ্যান্ড স্যানিটাইজার, ফেস মাস্ক এবং হ্যান্ড ওয়াশিং পদ্ধতি আবিষ্কার করেছে।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613182 – এই লিঙ্কে ক্লিক করুন।

    

    উত্তর প্রদেশ ও তামিলনাডুতে অর্ডন্যান্স ফ্যাক্টরি বোর্ডের ইউনিটগুলি কোভিড-১৯ মোকাবিলায় কভার উৎপাদনের জন্য ফ্যাবরিক পরীক্ষার প্রয়োজনীয় অনুমতি এনএবিএল – এর কাছ থেকে পেয়েছে
    
    এক উল্লেখযোগ্য ঘটনা হিসাবে অর্ডন্যান্স ফ্যাক্টরি বোর্ডের উত্তর প্রদেশের কানপুর ইউনিট এবং তামিলনাডুর আভাদির হেভি ভেইকেল ফ্যাক্টরি আজ ন্যাশনাল অ্যাক্রিডিটেশন বোর্ড ফর টেস্টিং অ্যান্ড ক্যালিবারেশন ল্যাবোটারিজের কাছ থেকে ব্লাড পেনিট্রেশন রেসিস্টান্ট পরীক্ষার অনুমতি পেয়েছে।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613182 – এই লিঙ্কে ক্লিক করুন।
    
    
    আইআইটি বেনারসের ইনোভেশন সেন্টার ফুল বডি স্যানিটাইজেশন যন্ত্র আবিষ্কার করেছে
    
    এই উচ্চ শিক্ষা প্রতিষ্ঠানটির আবিষ্কৃত যন্ত্রটি স্বয়ংক্রিয়ভাবে যেখানে সম্ভব সেখানে কাজ করতে পারে। সেন্সর-ভিত্তিক এই যন্ত্রটি যে কোনও ধরনের ভবনের প্রবেশদ্বারে বসানো যেতে পারে। সেন্সর-ভিত্তিক এই যন্ত্রটির কাছে একজন মানুষ আসলেই স্বয়ংক্রিয়ভাবে তা চালু হয়ে যাবে এবং ১৫ সেকেন্ড ধরে সেই মানুষটির সারা শরীরে ১০-১৫ মিলিলিটার স্যানিটাইজার ছিটিয়ে দেবে।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613077 – এই লিঙ্কে ক্লিক করুন।

    

    কোভিড-১৯ লকডাউন চলাকালীন সময়ে আয়কর বিভাগের অ্যাপিল ট্রাইব্যুনাল কোভিড-১৯ নিয়ে বিশিষ্ট আধ্যাত্মিক গুরু শ্রীশ্রী রবিশঙ্করের সঙ্গে মতবিনিময় করলো
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613287 – এই লিঙ্কে ক্লিক করুন।
    
    
    পিআইবি’র আঞ্চলিক কার্যালয় থেকে প্রাপ্ত তথ্য


    
    মধ্যপ্রদেশ : রাজ্যে কোভিড-১৯ পজিটিভ কেসের সংখ্যা ৪৩৫। রাজ্য সরকার কোভিড-১৯ মোকাবিলায় বিধায়কদের স্থানীয় এলাকা উন্নয়ন তহবিল খরচের অনুমতি দিয়েছে।


    
    ছত্তিশগড় : রাজ্যে কোভিড-১৯ এর আরও নতুন ৮টি আক্রান্তের খবর পাওয়া গেছে। এর ফলে, পজিটিভ কেসের সংখ্যা দাঁড়ালো ১৮। এদের মধ্যে ৯ জন ইতিমধ্যেই সুস্থ হয়েছেন।


    
    রাজস্থান : রাজ্য সরকার আর্ত ও দরিদ্র মানুষের মধ্যে স্বেচ্ছায় খাদ্য ও রেশন সামগ্রী বিলির সময়ে ফটো তোলা সম্পূর্ণ নিষিদ্ধ করেছে। দরিদ্র মানুষের মর্যাদা বজায় রাখতে এবং আত্মপ্রচার রুখতে এই সিদ্ধান্ত।


    
    মহারাষ্ট্র : ওডিশা ও পাঞ্জাবের পর মহারাষ্ট্র সরকারও রাজ্যে লকডাউনের মেয়াদ ৩০শে এপ্রিল পর্যন্ত বাড়ানোর সিদ্ধান্ত নিয়েছে। মুখ্যমন্ত্রী ইঙ্গিত দিয়েছেন, যে সমস্ত এলাকায় করোনার প্রভাব কম, সেখানে কিছু ছাড় ও সুযোগ-সুবিধা দেওয়া হবে। তবে, মুম্বাই ও পুণের মতো অত্যন্ত সংক্রামিত এলাকাগুলিতে কঠোর পদক্ষেপ নেওয়া হবে।


    
    অরুণাচল প্রদেশ : অরুণাচল প্রদেশের পাসিঘাট, পূর্ব সিয়াং এলাকা-ভিত্তিক বস্ত্র ও পোশাক শিল্প সংস্থা ব্যক্তিগত সুরক্ষা সামগ্রী ও মাস্ক উৎপাদন করছে।


    
    আসাম : রাজ্যের স্বাস্থ্য মন্ত্রী জানিয়েছেন, অন্যান্য রাজ্য বা দেশ থেকে এই রাজ্যে কেউ এলে পৌঁছলে, তাঁকে ১৪ দিনের কোয়ারেন্টাইনে রাখা হবে।


    
    মণিপুর : রাজ্যের শিক্ষা মন্ত্রী লকডাউন চলাকালীন সময়ে বেসরকারি বিদ্যালয়গুলিতে শুল্ক ছাড় দেওয়ার আহ্বান জানিয়েছেন। উচ্চ শিক্ষা ক্ষেত্রের জন্য অনলাইন ক্লাসের ব্যবস্থা করা হচ্ছে।


    
    মিজোরাম : রাজ্যের শিক্ষা দপ্তর ছাত্রছাত্রীদের জন্য টেলিভিশনের মাধ্যমে বাড়ি থেকেই পঠন-পাঠনের এক অভিনব উদ্যোগ নিয়েছে।


    
    মেঘালয় : রাজ্যের মুখ্যমন্ত্রী বলেছেন, লকডাউন সম্পূর্ণ প্রত্যাহার করা হবে না। তবে, কিছু ক্ষেত্রে ছাড় দেওয়া হবে।রাজ্যের বাইরে থেকে আসা সম্পূর্ণ নিষিদ্ধ।


    
    নাগাল্যান্ড : রাজ্যের ডিমাপুর প্রশাসন প্রকৃত মেধাবী ছাত্রছাত্রীদের বিস্তারিত বিবরণ সহ তাঁদের সমস্যার কথা হেল্পলাইন নম্বরগুলিতে জানাতে বলেছে।


    
    সিকিম : লকডাউন চলাকালীন স্বেচ্ছাসেবী রক্তদাতা সংগঠনগুলি রাজ্যের সমস্ত ব্লাড ব্যাঙ্কে রক্তের চাহিদা মেটাতে ১২টি মিনি রক্তদান শিবিরের আয়োজন করে।


    
    ত্রিপুরা : রাজ্যের মুখ্যমন্ত্রী ভিডিও কনফারেন্সের মাধ্যমে প্রধানমন্ত্রী ও অন্যান্য রাজ্যের মুখ্যমন্ত্রীদের সঙ্গে আলোচনায় অংশগ্রহণ সম্পর্কে ট্যুইটে লিখেছেন – রাজ্যে কোভিড-১৯ পরিস্থিতি সম্পর্কে প্রধানমন্ত্রীকে অবহিত করা হয়েছে।


    
    কেরল : এক পিটিশনের ভিত্তিতে কেরল হাইকোর্ট আজ বিদেশে আটকে পড়া ভারতীয়দের দেশে ফিরিয়ে আনার সম্ভাবনা সম্পর্কে কেন্দ্রীয় সরকারের কাছ থেকে রিপোর্ট চেয়েছে। রাজ্যে গতকাল পর্যন্ত কোভিড-১৯ এ ২৩৮ জনের আক্রান্ত হওয়ার নিশ্চিত প্রমাণ মিলেছে।


    
    তামিলনাডু : রাজ্যে লকডাউনের মেয়াদ আরও দু’সপ্তাহ বাড়ানো হয়েছে। ৮টি সংস্থা কোভিড-১৯ সংক্রান্ত চিকিৎসা সামগ্রী উৎপাদন ও সরবরাহের প্রস্তাব দিয়েছে। রাজ্যে গতকাল আরও ৭৭টি নতুন ঘটনা ঘটেছে। এর ফলে, মোট আক্রান্তের সংখ্যা দাঁড়ালো ৯১১। মৃত্যু হয়েছে ২০ জনের। ৪০ জন সুস্থ হয়েছেন।


    
    কর্ণাটক : আজ বিকেল পর্যন্ত আরও নতুন করে আরও ৭টি আক্রান্তের খবর মিলেছে। করোনায় আক্রান্তের নিশ্চিত প্রমাণ মিলেছে ২১৪ জনের। রাজ্যে ৬ জনের মৃত্যু হয়েছে। ৩৪ জন সুস্থ হয়েছেন। প্রধানমন্ত্রীর সঙ্গে ভিডিও কনফারেন্সের পর মুখ্যমন্ত্রী লকডাউনের মেয়াদ ৩০শে এপ্রিল পর্যন্ত বাড়ানোর কথা ঘোষণা করেছেন।


    
    অন্ধ্রপ্রদেশ : রাজ্য সরকার বর্তমান পদাধিকারীকে সরিয়ে এক অধ্যাদেশ জারি করে নতুন এসইসি নিয়োগ করেছে। টিডিপি প্রধান এই সিদ্ধান্তের বিরোধীতা করেছে। রাজ্যে আজ বিকেল পর্যন্ত করোনায় আক্রান্তের সংখ্যা ৪০২। ৩৮৫ জনের দেহে করোনার নিশ্চিত প্রমাণ মিলেছে। মৃত্যু হয়েছে ৬ জনের এবং ১১ জন সুস্থ হয়েছেন।


    
    তেলেঙ্গানা : আজ বিকেল পর্যন্ত আরও ৬ জন আক্রান্ত হওয়ায় রাজ্যে মোট আক্রান্তের সংখ্যা বেড়ে হয়েছে ৪৯৩। কোভিড-১৯ আক্রান্ত রোগীদের চিকিৎসার জন্য ৫টি সরকারি হাসপাতাল চিহ্নিত হয়েছে। রাজ্যে শীঘ্রই রেলের প্রথম করোনা হাসপাতালে চিকিৎসা পরিষেবা শুরু হবে। একাধিক জেলার মানুষ লকডাউন চলাকালীন টেলিমেডিসিন পরিষেবার সুবিধা গ্রহণ করছে।
    
    
    
    
    
    CG/BD/SB

    
    
    (Release ID: 1613491) Visitor Counter : 115
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Odia , Tamil , Telugu , Kannada , Malayalam