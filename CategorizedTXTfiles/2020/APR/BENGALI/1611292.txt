      প্রধানমন্ত্রীরদপ্তর

      স্পেনের প্রধানমন্ত্রীর সঙ্গে ভারতের প্রধানমন্ত্রীর টেলিফোনে বার্তালাপ
      Posted On: 04 APR 2020 9:55PM by PIB Kolkata


    নতুন দিল্লি, ৪ এপ্রিল, ২০২০


    

    
    প্রধানমন্ত্রী শ্রী নরেন্দ্র মোদী আজ টেলিফোনে স্পেনের প্রধানমন্ত্রী পেড্রো সানচেজ পেরেজ-কাস্তেজন সঙ্গে কথা বলেছেন। কোভিড-১৯এর কারণে সারা বিশ্ব, যে সমস্যার মুখোমুখি হয়েছে তা নিয়ে উভয় নেতাই আলোচনা করেন।


    
    
    প্রধানমন্ত্রী শ্রী মোদী এই ভাইরাসের কারণে স্পেনে মর্মান্তিক মৃত্যুর জন্য শোক জ্ঞাপন করেন এবং অসুস্থদের দ্রুত আরোগ্য কামনা করেন। একইসঙ্গে প্রধানমন্ত্রী আশ্বস্ত করেন যে, স্পেন যেভাবে সবসময় সাহসিকতার পরিচয় দিয়েছে ভারত তার পাশে রয়েছে এবং সাধ্যমত তাদের সাহায্য দিতেও প্রস্তুত।


    
    
    বিশ্বে স্বাস্থ্য সংকটের মতো সমস্যা মোকাবিলায় আন্তর্জাতিক সহযোগিতার গুরুত্বের ওপর সহমত পোষণ করেন উভয় নেতাই। করোনা পরবর্তী সময়ে বিশ্বায়নের জন্য একটি মানব কেন্দ্রিক নতুন ধারনা তৈরির বিষয়ে প্রধানমন্ত্রী শ্রী নরেন্দ্র মোদীর দৃষ্টিভঙ্গির সঙ্গে সহমত জানান স্পেনের প্রধানমন্ত্রী।


    
    
    এই মহামারীর কারণে মানুষ যাতে ঘরে থেকেই মানসিক ও শারীরিকভাবে সুস্থ থাকতে পারে তার জন্য সহজলভ্য চিরাচরিত ভেষজ ওষুধ এবং যোগের উপকারিতার ওপর উভয় নেতাই সহমত ব্যক্ত করেন।

    

    কোভিড-১৯এর সমস্যা সমাধান এবং এর পথ বার করতে উভয় দেশের প্রতিনিধিরা আগামী দিনে যোগাযোগ বজায় রাখবে বলেও জানিয়েছেন তাঁরা।


    

    CG/SS

    
    
    (Release ID: 1611292) Visitor Counter : 22
    
    
      Read this release in: English , Urdu , Marathi , Hindi , Manipuri , Assamese , Punjabi , Gujarati , Odia , Tamil , Telugu , Kannada , Malayalam