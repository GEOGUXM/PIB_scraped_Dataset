      প্রধানমন্ত্রীরদপ্তর

      ভারত ও ভিয়েতনামের প্রধানমন্ত্রীর মধ্যে টেলিফোনে বার্তালাপ
      Posted On: 13 APR 2020 3:20PM by PIB Kolkata


    নতুন দিল্লি, ১৩ এপ্রিল, ২০২০


    

    
    প্রধানমন্ত্রী শ্রী নরেন্দ্র মোদী আজ টেলিফোনে ভিয়েতনামের প্রধানমন্ত্রী মিঃ এনগুইন জুয়ান ফুকের সঙ্গে কথা বলেছেন।


    
    দুই নেতা কোভিড-১৯ মহামারী থেকে উদ্ভূত পরিস্থিতি এবং এই সমস্যা মোকাবেলায় কী পদক্ষেপ নেওয়া হচ্ছে তা নিয়ে আলোচনা করেন।
    
    উভয় নেতা প্রয়োজনীয় চিকিৎসা সরঞ্জাম সরবরাহের সুবিধা সহ কোভিড-১৯ এর বিরুদ্ধে লড়াইয়ে পরস্পরের সম্ভাব্য সহযোগিতার বিষয় নিয়ে সহমত পোষণ করেন। বর্তমানে একে অপরের দেশে উপস্থিত নাগরিকদের প্রয়োজনীয় সহায়তা প্রদানের বিষয়ে তাঁরা রাজি হন ।
    
    উভয় নেতা ভারত ও ভিয়েতনামের মধ্যে কৌশলগত অংশীদারিত্বের গুরুত্বের উপর জোর দেন এবং সম্প্রতি বিভিন্ন ক্ষেত্রে সম্পর্কের অগ্রগতিতে সন্তুষ্টি প্রকাশ করেন। তাঁরা আঞ্চলিক ও আন্তর্জাতিক স্তরে সম্পর্কের উন্নতি নিয়েও পর্যালোচনা করেন।
    
    মহামারী মোকাবিলা ব্যবস্থাপনায় এবং দ্বিপাক্ষীয় সম্পর্কের অন্যান্য দিকগুলি নিয়ে দুই দেশের আধিকারিকরা আগামী দিনে সমন্বয় বজায় রেখে কাজ করবে বলেও উভয় নেতা জানান।
    
    প্রধানমন্ত্রী শ্রী মোদী বর্তমান এই সংকটে ভিয়েতনামবাসীর সুস্থ ও সুস্বাস্থ্য থাকার জন্য শুভেচ্ছা জানান।


    

    CG/SS

    
    
    (Release ID: 1614014) Visitor Counter : 10
    
    
      Read this release in: Telugu , English , Urdu , Marathi , Hindi , Manipuri , Assamese , Punjabi , Gujarati , Odia , Tamil , Kannada , Malayalam