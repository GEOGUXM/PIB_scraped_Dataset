      প্রধানমন্ত্রীরদপ্তর

      ভারত ও বাংলাদেশের প্রধানমন্ত্রীর মধ্যে টেলিফোনে বার্তালাপ
      Posted On: 29 APR 2020 8:19PM by PIB Kolkata


    নতুন দিল্লি, ২৯ এপ্রিল, ২০২০


    

    
    প্রধানমন্ত্রী শ্রী নরেন্দ্র মোদী আজ টেলিফোনে বাংলাদেশের প্রধানমন্ত্রী শ্রীমতি শেখ হাসিনার সঙ্গে কথা বলেছেন।
    
    প্রধানমন্ত্রী শ্রী নরেন্দ্র মোদী পবিত্র রমজান মাস উপলক্ষে নিজের এবং ভারতবাসীর পক্ষ থেকে শ্রীমতি শেখ হাসিনা ও বাংলাদেশবাসীকে শুভেচ্ছা জানিয়েছেন।
    
    উভয় নেতাই কোভিড-১৯ মহামারীর প্রেক্ষিতে আঞ্চলিক পরিস্থিতি নিয়ে আলোচনা করেন এবং নিজ নিজ দেশে এর প্রভাব প্রশমিত করতে কি কি পদক্ষেপ গ্রহণ করা হয়েছে, তা একে অপরকে অবহিত করেন।
    
    গত ১৫ই মার্চ সার্কগোষ্ঠী ভুক্ত দেশগুলির মধ্যে বিশেষ ব্যবস্থা বাস্তবায়নের জন্য সার্কনেতারা সহমত হয়েছিলেন, সেই কাজের যে অগ্রগতি হয়েছে তাতে উভয় নেতাই সন্তোষ প্রকাশ করেছেন। 'সার্ক কোভিড-১৯ জরুরী তহবিলে' দেড় মিলিয়ন ডলার আর্থিক অনুদানের জন্য প্রধানমন্ত্রী শেখ হাসিনাকে ধন্যবাদ জানিয়েছেন শ্রী মোদী।
    
    কোভিড-১৯ সংক্রমণ মোকাবিলায় যে ভাবে নিজের দেশে প্রধানমন্ত্রী নরেন্দ্র মোদী সামনে থেকে নেতৃত্ব দিচ্ছেন এবং বাংলাদেশকে ওষুধ ও দক্ষতা উন্নয়ন নিয়ে সাহায্য করেছেন তার জন্য শ্রী মোদীকে ধন্যবাদ জানান শ্রীমতি শেখ হাসিনা।
    
    উভয় নেতাই সড়ক, রেল, অভ্যন্তরীণ জলপথ ও বিমানের মাধ্যমে সীমান্ত পেরিয়ে নিত্যপ্রয়োজনীয় পণ্য সরবরাহ অব্যাহত রাখার জন্য সন্তোষ প্রকাশ করেন। প্রধানমন্ত্রী শ্রী মোদী ইতিহাস, সংস্কৃতি, ভাষা এবং ভ্রাতৃত্বের বন্ধুত্বের বন্ধনের কথা স্মরণ করে দ্বিপাক্ষিক সম্পর্কের উওম অবস্থার প্রতি সন্তোষ প্রকাশ করেছেন এবং কোভিড-১৯ এর বিস্তার রোধে স্বাস্থ্য ও অর্থনৈতিক প্রশস্তকরণে বাংলাদেশকে সহায়তা করার ক্ষেত্রে ভারতের প্রস্তত বলেও জানিয়েছেন।
    
    প্রধানমন্ত্রী শ্রী মোদী, এই ঐতিহাসিক মুজিব জন্ম বার্ষিকীতে প্রধানমন্ত্রী শেখ হাসিনা এবং বাংলাদেশবাসীর সুস্বাস্থ্যের জন্য মঙ্গল কামনা করেছেন।


    

    
    CG/SS

    
    
    (Release ID: 1619430) Visitor Counter : 13
    
    
      Read this release in: English , Urdu , Marathi , Hindi , Manipuri , Assamese , Punjabi , Gujarati , Odia , Tamil , Telugu , Kannada , Malayalam