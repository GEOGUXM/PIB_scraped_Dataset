      কর্মী, জন-অভিযোগএবংপেনশনমন্ত্রক

      কোভিড-১৯ মোকাবিলায় সঙ্কটকালীন মানবসম্পদ নিয়ে অনলাইন তথ্য ভান্ডারের সূচনা করলো সরকার
      Posted On: 19 APR 2020 7:31PM by PIB Kolkata


    নতুন দিল্লি, ১৯ এপ্রিল, ২০২০


    

    
    রাজ্য, জেলা বা পৌর এলাকায় তৃণমূলস্তরে প্রশাসনের কাজে সাহায্যের জন্য সরকার আয়ুষ সহ সব চিকিৎসক, চিকিৎসাকর্মী, নার্স,স্বাস্থ্যসেবা কর্মী, এনওয়াইকে, এনসিসি এনএসএস, পিএমজি কেভিওয়াই, প্রাক্তন সেনাকর্মীদের নিয়ে https://covidwarriors.gov.in শীর্ষক একটি অনলাইন তথ্য ভান্ডার তৈরি করেছে। কোভিড-১৯ মোকাবিলার সঙ্কটকালীন এই পরিস্থিতিতে অত্যন্ত গুরুত্বপূর্ণ এইসব ব্যক্তিদের বিষয়ে বিভিন্ন তথ্য ড্যাশবোর্ডে আপলোড করা হয়েছে, যা নিয়মিত আপডেটও করা হচ্ছে। অতি ক্ষুদ্র, ক্ষুদ্র ও মাঝারি শিল্পোদ্যোগ দফতরের সচিব ও মানবসম্পদ সম্পর্কিত ক্ষমতায়ন গ্রুপ-৪ এর চেয়ারম্যান শ্রী অরুণ কুমার পান্ডা এবং ডওপিটি'র সচিব যৌথ ভাবে রাজ্য সচিবদের একটি চিঠি দিয়ে এ বিষয়ে বিস্তারিত জানিয়েছেন। স্বাস্থ্যসেবা কর্মী ও স্বেচ্ছাসেবীদের বিশদ বিবরণ সম্পর্কিত একটি মাস্টার ডাটাবেস ড্যাশবোর্ডে তুলে ধরা হয়েছে। এখানে প্রতিটি জেলা ও রাজ্য ভিত্তিক বিশদ বিবরণ সহ তথ্য পাওয়া যাবে । প্রতিটি আলাদা বিভাগের দায়িত্বে থাকছেন এক জন করে আধিকারিক। তাদের সঙ্গে যোগাযোগ রক্ষা করে সংশ্লিষ্ট রাজ্য জরুরী পরিস্থিতি মোকাবিলায় সব পরিকল্পনা তৈরি করতে পারবে। ব্যাঙ্ক, রেশন দোকান, কৃষক মান্ডিগুলিতে সামাজিক দূরত্ব কার্যকর করা এবং প্রবীণ, দিব্যাঙ্গদের সহায়তার জন্য স্বেচ্ছাসেবকদেরকেও কাজে লাগানো যেতে পারে।
    
    চিঠিতে আয়ুষ চিকিৎসক সহ অন্যান্য চিকিৎসক, নার্স এবং অন্যান্য স্বাস্থ্যসেবা কর্মীদের দক্ষতা বৃদ্ধির জন্য বিশেষ ডিজিটাল প্ল্যাটফর্ম-ইন্টিগ্রেটেড গভর্নমেন্ট অনলাইন ট্রেনিং (আইজিওটি) পোর্টালে ( https://igot.gov.in ) প্রশিক্ষণের বিষয়টিও উল্লেখ করা হয়েছে।
    
    এই প্রশিক্ষণে কোভিড সংক্রমণ প্রতিরোধ ও নিয়ন্ত্রণ, পিপিই, কোয়ারেন্টাইন এবং আইসোলেশন ব্যবহার, পরীক্ষাগারের জন্য নমুনা সংগ্রহ এবং পরীক্ষা চালানো, আইসিইউ কেয়ার এবং ভেন্টিলেশন পরিচালনার বিষয়ে শেখানো হয়।


    

    
    CG/SS

    
    
    (Release ID: 1616326) Visitor Counter : 22
    
    
      Read this release in: Telugu , English , Hindi , Punjabi , Kannada