      পঞ্চায়েতিরাজমন্ত্রক

      দেশে কোভিড-১৯ বিশ্বব্যাপী মহামারী সংক্রমণ প্রতিরোধে জেলা ও গ্রাম পর্যায়ে স্থানীয় প্রশাসন বিভিন্ন ব্যবস্থা গ্রহণ অব্যাহত রেখেছে
      
      এই ব্যবস্থাগুলির মধ্যে রয়েছে স্থানীয় জনগণের প্রাথমিক স্বাস্থ্যপরীক্ষা; কোনো অঞ্চলে প্রবেশ এবং বেরিয়ে যাওয়ার সময় স্বাস্থ্যপরীক্ষার জন্য চেকপোস্ট তৈরি করা; সরকারি এলাকাগুলির নিয়মিত স্যানিটাইজেশন এবং কোয়ারেন্টাইন সেন্টার তৈরি; ক্রয় কেন্দ্রগুলির নিয়মিত পরিদর্শন ইত্যাদি

      Posted On: 21 APR 2020 12:44PM by PIB Kolkata

    নতুন দিল্লি, ২১ এপ্রিল, ২০২০


    

    
    দেশে কোভিড-১৯ বিশ্বব্যাপী মহামারী সংক্রমণ প্রতিরোধে জেলা ও গ্রাম পর্যায়ে স্থানীয় প্রশাসন বিভিন্ন ব্যবস্থা গ্রহণ অব্যাহত রেখেছে। কয়েকটি এমন উদ্যোগ যা সর্বোত্তম দৃষ্টান্ত হিসাবে অন্যরাও অনুসরণ করতে পারে :
    
    কর্ণাটক: গ্রামবাসীদের প্রাথমিক স্বাস্থ্যপরীক্ষার জন্য গ্রাম পঞ্চায়েত রামনগরা জেলার কানকাপুরা তহসিলের উয়াম্বল্লি হারাম পঞ্চায়েতে আশাকর্মীদের থার্মাল স্ক্যানার সরবরাহ করা হয়েছে।
    
    পাঞ্জাব: পাঞ্জাবের পাঠানকোট জেলার হারা গ্রামের গ্রামপ্রধান, পঞ্চায়েতকে সুরক্ষিত রাখতে সম্ভাব্য ব্যবস্থা গ্রহণের মাধ্যমে এলাকাবাসীকে অনুপ্রেরণা যোগাচ্ছেন। কোভিড-১৯ বিশ্বব্যাপী প্রতিরোধে নানা উপায় সম্পর্কে পরিবারগুলিকে ব্যাখ্যা করার জন্য ঘরে ঘরে প্রচার চালিয়েছেন এবং নিজের তৈরি মাস্ক বিতরণ করেছেন। তিনি পার্শ্ববর্তী গ্রামগুলির সঙ্গে সংযোগকারী রাস্তা বন্ধ করে দেন এবং গ্রামে প্রবেশের জন্য সমস্ত পথে চেক পোস্ট তৈরি করেন। তাঁর তত্ত্বাবধানে গ্রামের সরকারী স্কুলটিকে কোয়ারেন্টাইন ওয়ার্ডে রূপান্তরিত করেন।
    
    রাজস্থান: নাগৌর জেলার জায়াল গ্রাম পঞ্চায়েত থেকে গ্রামে গ্রামে সোডিয়াম হাইপোক্লোরাইট স্প্রে করে স্যানিটাইজেশন, মাস্ক বিতরণ, রেশন বিতরণ, গৃহহীনদের জন্য রান্না করা খাবার পরিবেশন করা হচ্ছে। যে কেন্দ্রগুলি থেকে ত্রাণসামগ্রী বিতরণ করা হচ্ছে, সেগুলি পর্যায়ক্রমে উচ্চপদস্থ আধিকারিকরা পরিদর্শন করছেন। দরিদ্রদের রান্না করা খাবার এবং অন্যান্য খাদ্য সামগ্রী সরবরাহ করার জন্য স্বেচ্ছাসেবকদের উত্সাহ দেওয়া হচ্ছে।
    
    গ্রাম পঞ্চায়েতের কর্মকর্তাদের পরামর্শের ভিত্তিতে, সামাজিক সংগঠনগুলি গ্রাম পঞ্চায়েত বিদ্যালয়গুলিতে ত্রাণ-বিতরণ কেন্দ্র চালু করেছে।
    
    একটি সমাজসেবা সংস্থা রেশন বিতরণের পাশাপাশি গবাদি পশুদের জন্যও পশুখাদ্য সরবরাহ করছে।
    
    করোনা সংক্রমণ থেকে সুরক্ষার জন্য জনগণকে বাড়িতে থাকতে বলা হচ্ছে। সরকার প্রদত্ত নির্দেশাবলী লিফলেট ছাপিয়ে বিতরণ, পঞ্চায়েতের নোটিশ বোর্ডে টাঙানো এবং লাউড স্পিকার ও অন্যান্য উপায়ে যতটা সম্ভব জনসচেতনতা বৃদ্ধির জন্য প্রচার করা হচ্ছে।
    
    তেলঙ্গানা:


    তেলঙ্গানার জেলাশাসকরা বিভিন্ন সরকারি শস্য ক্রয়কেন্দ্রগুলিতে কোনও অনিয়ম ঘটছে কিনা তা সরেজমিনে পরিদর্শন করতে আচমকা পরিদর্শনে যান। ইয়াদাদ্রি এবং ভৈনসা জেলার শস্য সংগ্রাহকরাও তেমনি প্রাথমিক প্রক্রিয়া সরেজমিনে খতিয়ে দেখতে বেশ কিছু গ্রাম পরিদর্শন করেছেন এবং কৃষকদের খাদ্যশস্য সংগ্রহ নিয়ে একটি স্বচ্ছ ও জবাবদিহিমূলক ব্যবস্থা প্রদানের আশ্বাস দেন।
    
    হিমাচল প্রদেশ:
    
    কিন্নর জেলার দুনি পঞ্চায়েতের মহিলা মণ্ডলগুলি নিজেদের অর্থে মাস্ক সেলাই করে বিতরণ করছেন। এই মহিলারা প্রতিদিন ২০০ টিরও বেশি মাস্ক সেলাই করছেন এবং গ্রামবাসীদের, বিশেষ করে দরিদ্র শ্রমিকদের মধ্যে বিতরণ করছেন।
    
    কিন্নর জেলার রোপা উপত্যকার গোবাং পঞ্চায়েতে সকল গ্রামের সমস্ত সরকারি এলাকা এবং সরকারী প্রতিষ্ঠানকে স্যানিটাইজ করেছে। তাছাড়া গ্রামবাসীদের নিয়মিত সামাজিক দূরত্ব এবং লকডাউন নিয়মাবলী কঠোরভাবে অনুসরণ করতে সচেতন করছে।


    

    CG/SB

    
    
    (Release ID: 1616851) Visitor Counter : 35
    
    
      Read this release in: English , Urdu , Hindi , Assamese , Manipuri , Punjabi , Gujarati , Tamil , Telugu , Kannada