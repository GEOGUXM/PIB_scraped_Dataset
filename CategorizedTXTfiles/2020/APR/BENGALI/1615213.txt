      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 16 APR 2020 7:02PM by PIB Kolkata


    নয়াদিল্লি , ১৬ এপ্রিল, ২০২০


    কোভিড-১৯ সংক্রান্ত স্বাস্থ্য ও পরিবার কল্যাণ মন্ত্রকের সর্বশেষ তথ্য


    আজ পর্যন্ত দেশে নিশ্চিত কোভিডে আক্রান্তের সংখ্যা ১২ হাজার ৩৮০। মৃত্যু হয়েছে ৪১৪ জনের। সুস্থ হয়ে ওঠার পর ১ হাজার ৪৮৯ জনকে ছেড়ে দেওয়া হয়েছে। ভারতে কোভিডে আক্রান্ত হয়ে মৃত্যু হার ৩.৩ শতাংশ। এখনও পর্যন্ত ১২.০২ শতাংশ মানুষ সুস্থ হয়ে উঠেছেন। দেশে এখনও পর্যন্ত ৩২৫টি জেলা থেকে আক্রান্তের কোনও খবর নেই। করোনা মহামারীর সময় বর্তমান স্বাস্থ্য পরিচর্যা ব্যবস্থায় যে অপ্রত্যাশিত চাহিদার দেখা দিয়েছে, তা মেটাতে অত্যাবশ্যক স্বাস্থ্য পরিষেবা অব্যাহত রাখতে রাজ্য ও কেন্দ্রশাসিত অঞ্চলগুলিকে স্বাস্থ্য ও পরিবার কল্যাণ মন্ত্রকের পক্ষ থেকে বিস্তারিত নীতি-নির্দেশিকা জারি করা হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1615049 – এই লিঙ্কে ক্লিক করুন ।


    কোভিড-১৯ লকডাউনের সময় স্বাস্থ্য ও মোটরগাড়ি (থার্ড পার্টি) বিমা পলিসি হোল্ডারদের জন্য বকেয়া রিন্যুয়ালের প্রিমিয়াম মেটানোর তারিখ বাড়িয়ে ১৫ই মে পর্যন্ত করতে কেন্দ্রীয় সরকার বিজ্ঞপ্তি জারি করেছে


    কোভিড-১৯ লকডাউনের সময় স্বাস্থ্য ও মোটরগাড়ি (থার্ড পার্টি) বিমা পলিসি হোল্ডারদের জন্য বকেয়া রিন্যুয়ালের প্রিমিয়াম মেটানোর তারিখ বাড়িয়ে ১৫ই মে পর্যন্ত করতে কেন্দ্রীয় সরকার বিজ্ঞপ্তি জারি করেছে। সরকারের এই সিদ্ধান্তের ফলে সংশ্লিষ্ট এই ক্ষেত্রের বিমা পলিসি হোল্ডাররা ১৫ই মে পর্যন্ত তাঁদের প্রিমিয়াম প্রদানের সুবিধা পাবেন। বিজ্ঞপ্তিতে আরও বলা হয়েছে, স্বাস্থ্য ও মোটরগাড়ি ক্ষেত্রের (থার্ড পার্টি) বিমা পলিসি হোল্ডারদের বকেয়া প্রিমিয়াম মেটানোর তারিখ ২৫শে মার্চ থেকে তেসরা মে পর্যন্ত পূর্ব নির্ধারিত থাকলেও, এখন তাঁরা বিমা পুনর্নবীকরণের জন্য ১৫ই মে পর্যন্ত সুযোগ পাবেন। করোনা ভাইরাসের প্রেক্ষিতে দেশ জুড়ে বর্তমান পরিস্থিতি বিবেচনায় রেখেই এই বিজ্ঞপ্তি জারি করা হয়েছে। উদ্দেশ্য, থার্ড পার্টি বিমাকারীদের বকেয়া মিটিয়ে বিমা পুনর্নবীকরণের জন্য আরও সময় দেওয়া, যাতে তাঁদের বৈধ দাবি-দাওয়াগুলি মেটানো যায়।


    বিস্তারিত বিবরণের জন্য https://pib.gov.in/PressReleseDetail.aspx?PRID=1614916 – এই লিঙ্কে ক্লিক করুন ।


    জি-২০ অর্থমন্ত্রী এবং কেন্দ্রীয় ব্যাঙ্কের গভর্নরদের দ্বিতীয় বৈঠকে অংশ নিলেন শ্রীমতী নির্মলা সীতারমন


    জি-২০ দেশগুলির অর্থমন্ত্রী এবং কেন্দ্রীয় ব্যাঙ্কের গভর্নরদের বৈঠকে অংশ নিয়ে কেন্দ্রীয় অর্থমন্ত্রী শ্রীমতী নির্মলা সীতারমন সুস্থায়ীভাবে ম্যাক্রো অর্থনীতি বজায় রাখার পাশাপাশি, সাধারণ মানুষের জীবন-জীবিকার সুরক্ষায় অর্থমন্ত্রী তথা কেন্দ্রীয় ব্যাঙ্কগুলির গভর্নরদের ভূমিকার ওপর জোর দিলেন। তিনি জানান, সমাজের সবচেয়ে দুর্বলতর শ্রেণীর জন্য ভারত সরকার সময়োপযোগী একাধিক উদ্যোগ নিয়েছে। করোনা মহামারীর কয়েক সপ্তাহের মধ্যেই ভারতের ৩২ কোটিরও বেশি মানুষকে ডিজিটাল প্রযুক্তির সাহায্যে ৩.৯ বিলিয়ন মার্কিন ডলার আর্থিক সহায়তা দেওয়া হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1614845 – এই লিঙ্কে ক্লিক করুন ।


    স্বল্প সময়ের মধ্যে প্রচুর পরিমাণে ওষুধ উৎপাদন বা যোগান বাড়াতে ২০০৬ সালের এনভাইরনমেন্ট ইমপ্যাক্ট অ্যাসেসমেন্ট সংক্রান্ত বিজ্ঞপ্তিতে গুরুত্বপূর্ণ সংশোধন করা হয়েছে


    বিশ্ব জুড়ে নোবেল করোনা ভাইরাস মহামারীর প্রেক্ষিতে উদ্ভূত অভূতপূর্ব পরিস্থিতি মোকাবিলায় কেন্দ্রীয় পরিবেশ, বন ও জলবায়ু পরিবর্তন মন্ত্রক বিভিন্ন ধরনের ওষুধপত্রের যোগান বা উৎপাদন বাড়াতে গত ২৭শে মার্চ এনভাইরনমেন্ট ইমপ্যাক্ট অ্যাসেসমেন্ট সংক্রান্ত বিজ্ঞপ্তিতে সংশোধন করেছে। এই সংশোধন অনুযায়ী বিভিন্ন ধরনের বাধা-বিপত্তি দূরীকরণে বিপুল পরিমাণ ওষুধ উৎপাদনের সঙ্গে যুক্ত সমস্ত কর্মসূচি বা সেই সংক্রান্ত কর্মকান্ডগুলিকে পুনর্বিভাজিত করে বর্তমান ক্যাটাগরি ‘এ’ থেকে ‘বি২’ ক্যাটাগরিতে অন্তর্ভুক্ত করা হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1614813 – এই লিঙ্কে ক্লিক করুন ।


    আমরা এই ভাইরাসকে পরাজিত করতে পারি এবং পারবো : ডঃ হর্ষ বর্ধন


    ভারতে কোভিড-১৯ সংক্রমণ মোকাবিলায় যে সমস্ত পদক্ষেপ নেওয়া হচ্ছে, সে ব্যাপারে কেন্দ্র ও রাজ্য সরকারের স্বাস্থ্য আধিকারিকদের পাশাপাশি, বিশ্ব স্বাস্থ্য সংস্থার উচ্চ পদস্থ আধিকারিক ও আঞ্চলিক কর্মকর্তাদের সঙ্গে ভিডিও কনফারেন্সে আলোচনা করেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1614833 – এই লিঙ্কে ক্লিক করুন ।


    মার্চ মাসের মজুরি সংক্রান্ত ইলেক্ট্রনিক চালান তথা রিটার্ন দাখিল করার সময়সীমা ১৫ই মে পর্যন্ত বাড়ানো হয়েছে


    কোভিড-১৯ জনিত অভূতপূর্ব পরিস্থিতি এবং গত ২৪শে মার্চ মধ্যরাত্রি থেকে দেশ জুড়ে লকডাউনের বিষয়টি বিবেচনায় রেখে নিয়োগকর্তাদের সুবিধার্থে যাঁরা ইতিমধ্যেই কর্মচারীদের বেতন বা মজুরি মিটিয়ে দিয়েছেন, তাঁদের জন্য মার্চ মাসের ইলেক্ট্রনিক চালান তথা রিটার্ন দাখিলের সময়সীমা বাড়িয়ে ১৫ই মে পর্যন্ত করা হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1614747 – এই লিঙ্কে ক্লিক করুন ।


    কোভিড-১৯ মোকাবিলায় ক্যান্টনমেন্ট বোর্ডগুলির প্রয়াস খতিয়ে দেখলেন প্রতিরক্ষা মন্ত্রী


    করোনা ভাইরাস সংক্রমণ প্রতিরোধে ৬২টি ক্যান্টনমেন্ট বোর্ড যে প্রতিকারমূলক ব্যবস্থা গ্রহণ করেছে, প্রতিরক্ষ মন্ত্রী শ্রী রাজনাথ সিং আজ তা খতিয়ে দেখেন। শ্রী সিং বোর্ডগুলিকে জনঘনত্বপূর্ণ অসামরিক এলাকাগুলিতে স্বাস্থ্যবিধি এবং জীবাণু নাশক ব্যবস্থা কার্যকর করতে নির্দেশ দেন। তিনি বলেন, প্রবাসী বা দিনমজুরদের খাদ্য ও বাসস্থানের ওপর বিশেষ জোর দিতে হবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1615018 – এই লিঙ্কে ক্লিক করুন ।


    খরিফ শস্য সংক্রান্ত জাতীয় সম্মেলনে পৌরহিত্য করলেন কৃষি মন্ত্রী


    কৃষি ও কৃষক কল্যাণ মন্ত্রী শ্রী নরেন্দ্র সিং তোমর বলেছেন, মিশন মোড-ভিত্তিতে কৃষকদের উপার্জন দ্বিগুণ করা এবং খরিফ মরশুমের উৎপাদিত খাদ্যশস্যের লক্ষ্য পূরণে সমস্ত রাজ্যকে গুরুত্ব দিতে হবে। খরিফ শস্য সংক্রান্ত জাতীয় সম্মেলনে তাঁর ভাষণে শ্রী তোমর রাজ্যগুলি বর্তমানে যে সমস্ত সমস্যার সম্মুখীন তা দূর করতে কেন্দ্রীয় সরকার যাবতীয় উদ্যোগ নেবে। এবারের জাতীয় খরিফ সম্মেলনের উদ্দেশ্য হ’ল – লকডাউন চলাকালীন সময়ে খরিফ শস্য চাষাবাদের ক্ষেত্রে প্রস্তুতি সম্পর্কে রাজ্যগুলির সঙ্গে আলাপ-আলোচনা করে বিভিন্ন বিষয়ের নিষ্পত্তি এবং পরবর্তী পদক্ষেপগুলি তালিকাবদ্ধ করা।


    বিস্তারিত বিবরণের জন্য https://pib.gov.in/PressReleseDetail.aspx?PRID=1614994 – এই লিঙ্কে ক্লিক করুন ।


    এসএসসি পরীক্ষার সময়সূচি ঘোষণা করলো


    লকডাউন সংক্রান্ত নিষেধাজ্ঞা এবং সামাজিক দূরত্ব বজায় রাখার বিষয়টিকে বিবেচনায় রেখে এসএসসি সিদ্ধান্ত নিয়েছে, সমস্ত পরীক্ষার তারিখ সময়-ভিত্তিতে পর্যালোচনা করা হবে। পুনর্নির্ধারিত পরীক্ষার তারিখ এসএসসি-র ওয়েবসাইট ছাড়াও আঞ্চলিক বা উপ-আঞ্চলিক কার্যালয়গুলির ওয়েবসাইটে দেওয়া হবে। এদিকে এসএসসি-র সমস্ত আধিকারিক ও কর্মীরা একদিনের বেতন পিএম-কেয়ার্স তহবিলে দান করবে বলে সিদ্ধান্ত হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1614933 – এই লিঙ্কে ক্লিক করুন ।


    লকডাউন চলাকালীন সময় কৃষি ও সংশ্লিষ্ট ক্ষেত্রের কাজকর্ম অব্যাহত রাখতে কৃষি ও কৃষক কল্যাণ দপ্তরের উদ্যোগ সম্পর্কিত সর্বশেষ তথ্য


    সর্বভারতীয় কৃষি পরিবহণ কলসেন্টারের সূচনা; প্রধানমন্ত্রী ফসল বিমা যোজনার আওতায় ১২টি রাজ্যের কৃষকদের বিমার দাবি-দাওয়া বাবদ ২ হাজার ৪২৪ কোটি টাকা দেওয়া হয়েছে; কিষাণ ক্রেডিট কার্ড কর্মসূচির আওতায় ১৭ হাজার ৮০০ কোটি টাকার ঋণ সহায়তা দেওয়ার জন্য ১৮ লক্ষ ২৬ হাজার আবেদনপত্র মঞ্জুর করা হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1614807 – এই লিঙ্কে ক্লিক করুন ।


    দেশে সারের উৎপাদন, পরিবহণ এবং যোগানে সার দপ্তর কড়া নজরদারি চালাচ্ছে


    কোভিড-১৯ মহামারীজনিত উদ্ভূত পরিস্থিতি মোকাবিলায় কেন্দ্রীয় রসায়ন ও সার মন্ত্রী শ্রী ডি ভি সদানন্দ গৌড়া, বিভাগীয় প্রতিমন্ত্রী শ্রী মনসুখ মান্ডভিয়া এবং সার দপ্তরের সচিব শ্রী ছাবিলেন্দ্র রাউল দেশে সার উৎপাদন, পরিবহণ এবং যোগানের ওপর তীক্ষ্ণ নজর রাখছেন। সারের উৎপাদন ও সরবরাহ প্রক্রিয়ায় যে কোনও ধরনের সমস্যা নিরসনে দপ্তরের পক্ষ থেকে এই নজরদারি চালানো হচ্ছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1614989 – এই লিঙ্কে ক্লিক করুন ।


    করোনা মহামারীর প্রেক্ষিতে পবিত্র রমজান মাস চলাকালীন লকডাউন, কার্ফিউ এবং সামাজিক দূরত্ব বজায় রাখার নীতি-নির্দেশিকাগুলি কঠোরভাবে এবং সৎ মানসিকতা নিয়ে কার্যকর করার জন্য রাজ্য ওয়াকফ পর্ষদগুলিকে নির্দেশ দিলেন শ্রী মুখতার আব্বাস নাকভি


    কেন্দ্রীয় সংখ্যালঘু বিষয়ক এবং কেন্দ্রীয় ওয়াকফ পর্ষদের চেয়ারম্যান শ্রী মুখতার আব্বাস নাকভি আজ ৩০টিরও বেশি রাজ্যের ওয়াকফ পর্ষদগুলির উচ্চ পদস্থ আধিকারিকদের সঙ্গে এক বৈঠকে করোনা মহামারীর প্রেক্ষিতে পবিত্র রমজান মাস চলাকালীন লকডাউন, কার্ফিউ এবং সামাজিক দূরত্ব বজায় রাখার নীতি-নির্দেশিকাগুলি কঠোরভাবে এবং সৎ মানসিকতা নিয়ে কার্যকর করার জন্য রাজ্য ওয়াকফ পর্ষদগুলিকে নির্দেশ দিলেন। এ মাসের ২৪ তারিখ থেকে পবিত্র রমজান মাস শুরু হচ্ছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1614969 – এই লিঙ্কে ক্লিক করুন ।


    কেন্দ্রীয় কৃষি প্রতিমন্ত্রী শ্রী কৈলাশ চৌধুরী পুসা ডিকন্টামিনেশন অ্যান্ড স্যানিটাইজিং টানেলের উদ্বোধন করলেন


    ভারতীয় কৃষি গবেষণা প্রতিষ্ঠানের এগ্রিকালচার ইঞ্জিনিয়ারিং বিভাগের তৈরি পুসা ডিকন্টামিনেশন অ্যান্ড স্যানিটাইজিং টানেলের আজ উদ্বোধন করেন কেন্দ্রীয় কৃষি প্রতিমন্ত্রী শ্রী কৈলাশ চৌধুরী।


    বিস্তারিত বিবরণের জন্য https://pib.gov.in/PressReleseDetail.aspx?PRID=1615005 – এই লিঙ্কে ক্লিক করুন ।


    বিদ্যালয়গুলির জন্য এনসিইআরটি – এর বিকল্প শিক্ষা ক্যালেন্ডার প্রকাশ করলেন কেন্দ্রীয় মানবসম্পদ উন্নয়ন মন্ত্রী


    কোভিড-১৯ জনিত উদ্ভূত পরিস্থিতির সময়ে বাড়িতে থাকাকালীন পড়ুয়াদের অর্থবহ কাজে যুক্ত রাখতে এনসিইআরটি-র পক্ষ থেকে পড়ুয়াদের জন্য বিকল্প শিক্ষা ক্যালেন্ডার প্রকাশ করা হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1615009 – এই লিঙ্কে ক্লিক করুন ।


    ছাত্রছাত্রীদের সুরক্ষা ও শিক্ষণ ব্যবস্থা সুনিশ্চিত করতে কলেজ ও প্রতিষ্ঠানগুলিকে এআইসিটিই-র পক্ষ থেকে নির্দেশিকা জার করা হয়েছে


    কোভিড-১৯ জনিত উদ্ভূত পরিস্থিতির প্রেক্ষিতে ছাত্রছাত্রীদের সুরক্ষা ব্যবস্থা সুনিশ্চিত করতে কলেজ ও প্রতিষ্ঠানগুলিকে এআইসিটিই-র পক্ষ থেকে নির্দেশিকা জারি করা হয়েছে। জটিল এই পরিস্থিতিতে লকডাউন ওঠা না পর্যন্ত এবং পরিস্থিতি স্বাভাবিক না হওয়া পর্যন্ত কলেজ বা প্রতিষ্ঠানগুলির ছাত্রছাত্রীদের শিক্ষা মাশুল মেটানোর জন্য কোনও ব্যবস্থা নিতে পারবে না।


    বিস্তারিত বিবরণের জন্য https://pib.gov.in/PressReleseDetail.aspx?PRID=1615009 – এই লিঙ্কে ক্লিক করুন ।


    কোভিড-১৯ লকডাউন চলাকালীন সময়ে প্রবীণ নাগরিক ও তাঁদের পরিচর্যাকারীদের জন্য নির্দেশিকা


    বিস্তারিত বিবরণের জন্য https://pib.gov.in/PressReleseDetail.aspx?PRID=1615006 – এই লিঙ্কে ক্লিক করুন ।


    গ্রামাঞ্চলে কোভিড-১৯ সংক্রমণ নিয়ন্ত্রণে গ্রাম পঞ্চায়েতগুলি প্রয়োজনীয় ব্যবস্থা নিচ্ছে


    দেশের গ্রামীণ এলাকাগুলিতে কোভিড-১৯ মহামারী সংক্রমণ প্রতিরোধে জেলা প্রশাসন ও গ্রাম পঞ্চায়েতগুলি একাধিক কার্যকর ব্যবস্থা গ্রহণ করছে। লকডাউন নিষেধাজ্ঞাগুলি যা লঙ্ঘিত না হয় এবং সামাজিক দূরত্ব বজায় রাখার বিষয়টি যাতে মেনে চলা হয়, তার জন্য কেন্দ্রীয় পঞ্চায়েতি রাজ মন্ত্রক রাজ্য সরকার, জেলা কর্তৃপক্ষ এবং গ্রাম পঞ্চায়েতগুলির সঙ্গে ঘনিষ্ঠ সমন্বয় বজায় রেখে চলেছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1614907 – এই লিঙ্কে ক্লিক করুন ।


    কোভিড-১৯ সংক্রমণের প্রেক্ষিতে এলাকা-ভিত্তিক রণকৌশল ও সিদ্ধান্ত গ্রহণে ইন্টিগ্রেটেড জিওস্পেসিয়াল প্ল্যাটফর্ম সাহায্য করবে


    কেন্দ্রীয় বিজ্ঞান ও প্রযুক্তি দপ্তর বর্তমান কোভিড-১৯ মহামারীর প্রেক্ষিতে প্রয়োজনীয় সিদ্ধান্ত গ্রহণে এবং মহামারী পরবর্তী সময়ে আর্থ-সামাজিক প্রভাব মোকাবিলায় এলাকা-ভিত্তিক রণকৌশল গ্রহণে সাহায্য করার জন্য এক ইন্টিগ্রেটেড জিওস্পেসিয়াল প্ল্যাটফর্ম গড়ে তুলেছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1614808 – এই লিঙ্কে ক্লিক করুন ।


    ডিআরডিও তার পিপিই টেস্টিং ফেলিলিটি গোয়ালিয়রের ডিআরডিই প্রতিষ্ঠান থেকে দিল্লির আইএনএমএএস প্রতিষ্ঠানে সরিয়ে এনেছে


    পার্সোনাল প্রোটেক্টিভ ইক্যুইপমেন্ট (পিপিই) এবং মাস্ক সরবরাহের ক্ষেত্রে বিলম্ব দূর করতে প্রতিরক্ষা গবেষণা উন্নয়ন সংস্থা (ডিআরডিও) তার টেস্টিং ফেসিলিটি গোয়ালিয়রের ডিফেন্স রিসার্চ ডেভেলপমেন্ট এস্টাব্লিসমেন্ট (ডিআরডিই) সরিয়ে দিল্লির ইন্সটিটিউট অফ নিউক্লিয়ার মেডিসিন অ্যান্ড অ্যালায়েড সায়েন্সেস (আইএনএমএএস) প্রতিষ্ঠানে স্থানান্তরিত করছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1615019 – এই লিঙ্কে ক্লিক করুন ।


    কেন্দ্রীয় পর্যটন মন্ত্রক ‘দেখো আপনা দেশ’ কর্মসূচির আওতায় আজ ওয়েবইনার সিরিজের দ্বিতীয় পর্ব আয়োজন করলো


    ভারতীয়দের নিজের দেশ সম্বন্ধে আরও জানতে এবং পর্যটন শিল্পের সঙ্গে যুক্ত সংশ্লিষ্ট সকল পক্ষের অভিজ্ঞতা আরও বাড়াতে পর্যটন মন্ত্রক ‘দেখো আপনা দেশ’ কর্মসূচির আওতায় আজ ওয়েবইনার সিরিজের দ্বিতীয় পর্ব আয়োজন করে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1615015 – এই লিঙ্কে ক্লিক করুন ।


    বিদ্যুৎ মন্ত্রকের রাষ্ট্রায়ত্ত সংস্থা (এনটিপিসি) তার ৪৫টি হাসপাতাল বা স্বাস্থ্য কেন্দ্র কোভিড-১৯ রোগীদের চিকিৎসায় কাজে লাগাচ্ছে


    রাষ্ট্রায়ত্ত এই সংস্থাটি দিল্লি ও ওডিশায় কোভিড-১৯ মোকাবিলায় দুটি হাসপাতাল রাজ্য সরকারকে সাময়িকভাবে কাজে লাগানোর জন্য দিয়েছে। মহারত্ন মর্যাদাপ্রাপ্ত এই রাষ্ট্রায়ত্ত সংস্থাটি কোভিড-১৯ মহামারীর জন্য ১৬৮টি আইসোলেশন বেডের ব্যবস্থা করেছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1614995 – এই লিঙ্কে ক্লিক করুন ।


    জুম মিটিং প্ল্যাটফর্ম আরও সতর্কভাবে ব্যবহারের জন্য নির্দেশিকা জারি করলো কেন্দ্রীয় স্বরাষ্ট্র মন্ত্রক


    কেন্দ্রীয় স্বরাষ্ট্র মন্ত্রকের অধীন সাইবার কো-অর্ডিনেশন সেন্টার জুম মিটিং প্ল্যাটফর্ম আরও সতর্কভাবে ব্যবহারের জন্য ব্যবহারকারীদের প্রতি নির্দেশিকা জারি করেছে। এই নির্দেশিকায় বলা হয়েছে, সরকারি আধিকারিক বা সরকার পক্ষ কোনও ধরনের সরকারি কাজের উদ্দেশ্যে এই প্ল্যাটফর্ম ব্যবহার করে না।


    বিস্তারিত বিবরণের জন্য https://pib.gov.in/PressReleseDetail.aspx?PRID=1615008 – এই লিঙ্কে ক্লিক করুন ।


    পিআইবি’র আঞ্চলিক কার্যালয় থেকে প্রাপ্ত তথ্য


      * অরুণাচল প্রদেশ : পিএমজিকেএওয়াই – এর আওতায় অরুণাচল প্রদেশ কেন্দ্র সরকারের কাছ থেকে ১২ হাজার ৩৬১ মিলিয়ন টন চাল বন্টনের জন্য পেয়েছে।


      * আসাম : গুয়াহাটি বিশ্ববিদ্যালয় লকডাউনের জন্য পঠন-পাঠনের ক্ষেত্রে যে ক্ষতি হয়েছে, তা পূরণে সমস্ত নথিভুক্ত কলেজ ও বিশ্ববিদ্যালয়ের গ্রীষ্মকালীন অবকাশ প্রত্যাহার করেছে।


      * মণিপুর : রাজ্যের মুখ্যমন্ত্রী জানিয়েছেন, প্রত্যক্ষ সুবিধা হস্তান্তর ব্যবস্থার আওতায় রাজ্যের বাইরে আটকে পড়া ৩৭১ জন ব্যক্তির প্রত্যেককে ২ হাজার টাকা করে দেওয়া হয়েছে। বাকি আরও প্রায় ১১ হাজার জন ব্যক্তিকে আগামী ২-৩ দিনের মধ্যে এই অর্থ দেওয়ার ব্যবস্থা করা হবে।


      * নাগাল্যান্ড : রাজ্য সরকার সমস্ত কর্মক্ষেত্রে থার্মাল স্ক্রিনিং এবং স্যানিটাইজারের ব্যবহার বাধ্যতামূলক করেছে।


      * ত্রিপুরা : রাজ্যে কোভিড আক্রান্ত দ্বিতীয় রোগীর সংস্পর্শে আসা ১৬ জনের নমুনা পরীক্ষার ফল নেগেটিভ এসেছে।


      * মহারাষ্ট্র : নিশ্চিত কোভিড আক্রান্তের সংখ্যা ৩ হাজার অতিক্রম করে মহারাষ্ট্র ভারতের প্রথম রাজ্য হয়েছে। আজ আরও ১৬৫ জনের আক্রান্তের খবর এসেছে। এর ফলে, রাজ্যে মোট আক্রান্তের সংখ্যা বেড়ে হ’ল ৩ হাজার ৮১। এদিকে কোরোনা মোকাবিলায় রাজ্য সরকার পঞ্চমুখী কৌশল গ্রহণ করেছে।


      * গুজরাট : রাজ্যে আরও ১০৫ জনের নমুনা পরীক্ষায় কোভিড-১৯ এর প্রমাণ মেলায় আক্রান্তের সংখ্যা বেড়ে হয়েছে ১৭১। এখনও পর্যন্ত মৃত্যু হয়েছে ৩৫ জনের।


      * রাজস্থান : রাজ্য স্বাস্থ্য ও পরিবার কল্যাণ দপ্তরের পক্ষ থেকে আরও ১৮ জনের আক্রান্ত হওয়ার খবর মিলেছে। এর ফলে, রাজ্যে মোট আক্রান্তের সংখ্যা দাঁড়ালো ১ হাজার ২৩।


      * মধ্যপ্রদেশ : রাজ্যে কোভিড আক্রান্তের সংখ্যা বেড়ে হয়েছে ৯৮০। কেবল ইন্দোর থেকেই আরও ৪২ জনের নমুনায় ভাইরাসের প্রমাণ মিলেছে।


      * গোয়া : রাজ্যে গত ৪ঠা এপ্রিল থেকে নতুন করে ভাইরাসে আক্রান্ত হওয়ার খবর মেলেনি। পশ্চিম উপকূলীয় এই রাজ্যটি শীঘ্রই করোনা মুক্ত হয়ে উঠবে বলে আশা করা হচ্ছে। রাজ্যের দুটি জেলার মধ্যে দক্ষিণ গোয়া জেলাকে ইতিমধ্যেই গ্রিন জোন হিসাবে ঘোষণা করা হয়েছে। ৭ জন আক্রান্তের মধ্যে ৫ জন রোগী সুস্থ হয়ে উঠেছেন। বাকি ২ জনের চিকিৎসা চলছে।


      * কেরল : রাজ্য আগামী ২০শে এপ্রিল থেকে কৃষি ক্ষেত্র এবং ঐতিহ্যবাহী শিল্প ক্ষেত্রের জন্য লকডাউন সম্পর্কিত নিষেধাজ্ঞাগুলি শিথিল করবে। গতকাল কেবল ১ জনের আক্রান্ত হওয়ার খবর মিলেছে। ৩৮৭ জন আক্রান্তের মধ্যে ২১৮ জন সুস্থ হয়ে উঠেছেন।


      * তামিলনাডু : ৩২ জন আক্রান্তের নমুনায় ভাইরাসের উপস্থিতির প্রমাণ না মেলায় হাসপাতাল থেকে ছেড়ে দেওয়া হয়েছে। রাজ্যে মোট আক্রান্তের সংখ্যা ১ হাজার ২৪২। এখনও পর্যন্ত মৃত্যু হয়েছে ১২ জনের। ১১৮ জনকে ছেড়ে দেওয়া হয়েছে।


      * কর্ণাটক : ব্যাঙ্গালোর শহরে স্বাস্থ্য সমীক্ষার উদ্যোগ নেওয়া হয়েছে। সংবাদ মাধ্যমের খবর রাজ্যে আজ নতুন করে ৩৪ জন আক্রান্ত হয়েছেন এবং ১ জনের মৃত্যু হয়েছে। নিশ্চিত আক্রান্তের সংখ্যা বেড়ে দাঁড়িয়েছে ৩১৩। মৃত্যু হয়েছে ১৩ জনের। ৮০ জনকে সুস্থ হওয়ার পর ছেড়ে দেওয়া হয়েছে।


      * অন্ধ্রপ্রদেশ : আজ আরও ৯ জনের আক্রান্ত হওয়ার খবর মিলেছে। এর ফলে, আক্রান্তের সংখ্যা বেড়ে হয়েছে ৫৩৪। সুস্থ হওয়ার পর ২০ জনকে ছেড়ে দেওয়া হয়েছে। ১৪ জনের মৃত্যু হয়েছে।


      * তেলেঙ্গানা : তেলেঙ্গানা হাইকোর্ট রাজ্যের কাছে আগামী ৫ দিনের মধ্যে জানতে চেয়েছে, সুযোগ-সুবিধা থেকে বঞ্চিত লক্ষ লক্ষ দরিদ্র মানুষের কাছে চাল, অর্থ ও অন্যান্য অত্যাবশ্যক সামগ্রী পৌঁছে দেওয়া সম্ভব কিনা। চিকিৎসা কর্মীদের সঙ্গে অভদ্র আচরণের দায়ে অভিযুক্তদের বিরুদ্ধে অবিলম্বে জরিমানা আদায়ের নির্দেশ দিয়েছে হাইকোর্ট। রাজ্যে নিশ্চিত কোভিড আক্রান্তের সংখ্যা এখনও পর্যন্ত ৬৫০। মৃত্যু হয়েছে ১৮ জনের, ১১৮ জনকে সুস্থ হওয়ার পর ছেড়ে দেওয়া হয়েছে।


      * জম্মু ও কাশ্মীর : কেন্দ্রশাসিত এই অঞ্চলটি থেকে নতুন করে আরও ১৪ জনের আক্রান্ত হওয়ার খবর মিলেছে। এর ফলে, আক্রান্তের মোট সংখ্যা বেড়ে দাঁড়ালো ৩১৪।


    CG/BD/SB

    
    
    (Release ID: 1615213) Visitor Counter : 39
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Odia , Tamil , Telugu , Kannada , Malayalam
    
    
    

*