      প্রধানমন্ত্রীরদপ্তর

      প্রধানমন্ত্রী এবং ওমানের সুলতানের মধ্যে টেলিফোনে বার্তালাপ
      Posted On: 07 APR 2020 5:43PM by PIB Kolkata


    নতুন দিল্লি, ৭ এপ্রিল, ২০২০


    

    
    প্রধানমন্ত্রী শ্রী নরেন্দ্র মোদী আজ টেলিফোনে ওমানের সুলতান হাইথাম বিন তারিকের সঙ্গে কথা বলেছেন।
    
    কোভিড-১৯সংক্রমণের জেরে স্বাস্থ্য এবং অর্থনৈতিক ক্ষেত্রের সমস্যা ও তার মোকাবিলায় নিজ নিজ দেশ কি কি পদক্ষেপ গ্রহণ করেছে তা নিয়ে আলোচনা করেন উভয় নেতা।যে কোন সমস্যা মোকাবিলায় উভয় দেশেই একে অপরের দিকে সম্ভাব্য সহযোগিতার হাত বাড়িয়ে দেওয়ার বিষয়ে তাঁরা সহমত পোষণ করেন।
    
    বর্তমান পরিস্থিতিতে ওমানে বসবাসকারী ভারতীয়রা সুরক্ষিত ও নিরাপদে রয়েছেন বলেও প্রধানমন্ত্রীকে জানান সুলতান। এমনকি ভারতে বসবাসকারী ওমানের নাগরিকদের যেভাবে ভারত সরকার সাহায্য করেছে তার জন্য প্রধানমন্ত্রীকে ধন্যবাদ জানান তিনি।
    
    সুলতান কাবুসের প্রয়াণে গভীর শোক জ্ঞাপন করেন প্রধানমন্ত্রী শ্রী নরেন্দ্র মোদী। এর পাশাপাশি শ্রী মোদী, পরবর্তী সুলতান হিসেবে দায়িত্বভারত গ্রহণের জন্য হাইথামকে শুভেচ্ছা জানান এবং ওমানবাসীর সুখ ও সমৃদ্ধি কামনা করেন। সম্প্রসারিত প্রতিবেশী দেশ হিসেবে ওমান ভারতের গুরুত্বপূর্ণ অংশীদার বলেও ব্যাখ্যা করেন তিনি।


    

    
    CG/SS

    
    
    (Release ID: 1612039) Visitor Counter : 4
    
    
      Read this release in: Assamese , English , Urdu , Marathi , Hindi , Manipuri , Punjabi , Gujarati , Odia , Tamil , Telugu , Kannada , Malayalam