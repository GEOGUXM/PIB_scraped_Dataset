      ক্রেতা, খাদ্যএবংগণবন্টনমন্ত্রক

      কেন্দ্রীয় ভান্ডারের জন্য গম সংগ্রহের গতি বাড়ছে
      Posted On: 27 APR 2020 7:36PM by PIB Kolkata


    নতুন দিল্লি, ২৭ এপ্রিল, ২০২০


    

    
    দেশের সমস্ত বড় শস্য ক্রয়কারী রাজ্যে গম সংগ্রহের কাজ দ্রুতগতিতে চলছে। ২৬ এপ্রিল পর্যন্ত কেন্দ্রীয় ভান্ডারের জন্য মোট ৮৮.৬১ লক্ষ মেট্রিক টন (এলএমটি) গম সংগ্রহ করা হয়েছে। এর মধ্যে পাঞ্জাব থেকে ৪৮.২৭ লক্ষ মেট্রিক টন এবং হরিয়ানা থেকে ১৯.০৭ লক্ষ মেট্রিক টন গম সংগ্রহ করা হয়েছে। বর্তমান গম সংগ্রহের গতি বিবেচনা করে চলতি মরসুমে ৪০০ লক্ষ মেট্রিক টন লক্ষ্যমাত্রা অর্জন করা সম্ভব বলে মনে করা হচ্ছে। কোভিড-১৯ ভাইরাসের সংক্রমণজনিত ঝুঁকি বিবেচনা করে যথাযথ সামাজিক দূরত্ব বজায় রেখে এই গম কেনার কাজ চলছে। কৃষকদের যাতে কোনও অসুবিধা না হয় সে জন্য সর্বাত্মক চেষ্টা করা হচ্ছে। লকডাউনের মধ্যে ফুড কর্পোরেশন অফ ইন্ডিয়া (এফসিআই)কেন্দ্রীয় সরকারের বিভিন্ন প্রকল্পের আওতায় ২০৮৭টি ট্রেন কোচে প্রায় ৫৮.৪৪ লক্ষ মেট্রিক টন খাদ্যশস্য পরিবহন করেছে। কেন্দ্রীয় ও রাজ্য সরকার ধীরে ধীরে বিধিনিষেধ শিথিল করার কারণে আগামী দিনগুলিতে খাদ্যশস্য পৌঁছানোর কাজ আরও ত্বরান্বিত হবে বলে আশা করা যাচ্ছে। প্রধানমন্ত্রী গরিব কল্যাণ আন্ন যোজনা (পিএমজিকেওয়াই) এর আওতাধীন, লাদাখ এবং লাক্ষাদ্বীপের মতো কেন্দ্রশাসিত অঞ্চলে ইতোমধ্যে ৩ মাসের (এপ্রিল থেকে মে পর্যন্ত) জন্য নিখরচায় মাথাপিছু ৫ কেজি খাদ্যশস্য দেওয়ার কাজ সম্পন্ন হয়েছে। প্রয়োজন মেটাতে এফসিআই সব রাজ্যে পর্যাপ্ত খাদ্যশস্য মজুতের ব্যবস্থা করেছে। পশ্চিমবঙ্গের জন্য ইতিমধ্যেই তিন মাসের জন্য প্রয়োজনীয় অতিরিক্ত প্রায় ৯ লক্ষ মেট্রিক টন খাদ্যশস্য বরাদ্দের ব্যবস্থা করা হয়েছে।


    

    
    CG/SS

    
    
    (Release ID: 1618834) Visitor Counter : 9
    
    
      Read this release in: Gujarati , English , Urdu , Marathi , Hindi , Assamese , Manipuri , Punjabi , Odia , Tamil , Telugu , Kannada