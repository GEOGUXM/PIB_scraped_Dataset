      অর্থমন্ত্রক

      কোভিড-১৯ এর পরিপ্রেক্ষিতে করদাতাদের কর জমা দেবার সময়সীমা বৃদ্ধির সুবিধা দিতে রিটার্ন ফর্ম সংশোধন করছে সি বি ডি টি
      Posted On: 19 APR 2020 3:41PM by PIB Kolkata


    নয়াদিল্লি, ১৯ এপ্রিল, ২০২০


    

    কোভিড-১৯ অতিমারির পরিপ্রেক্ষিতে কেন্দ্রীয় সরকার আয়কর দাতাদের কর জমা দেবার ক্ষেত্রে অন্তিম তারিখ বৃদ্ধির যে সময়সীমা ঘোষণা করেছেন তার পুরো সুবিধা যাতে কর দাতারা পান তার জন্য কেন্দ্রীয় প্রত্যক্ষ কর পর্ষদ (সি বি ডি টি) ২০১৯-২০ অর্থবর্ষের (২০২০-২১ মূল্যায়ন বর্ষ)জন্য রিটার্ন ফর্ম গুলি সংশোধন করছে। চলতি মাসের শেষেই এই সংক্রান্ত বিজ্ঞপ্তি জারি করা হবে।


    
    সি বি ডি টি আজ এক আদেশনামা জারি করে জানিয়েছে ৩০ জুন, ২০২০ পর্যন্ত বিভিন্ন কর প্রদানের ক্ষেত্রে সরকার যে সমস্ত সুযোগ সুবিধার কথা ঘোষণা করেছে তার পুরো লাভ যাতে করদাতারা পান তার জন্য ২০১৯-২০ অর্থবর্ষের জন্য রিটার্ন ফর্মে কাঙ্খিত পরিবর্তন এনেছে যাতে এপ্রিল–জুন এই তিন মাসের লেনদেনের বিষয়টিকেও অন্তর্ভুক্ত করা যায়।


    
    ​সি বি ডি টি এই পরিবর্তনের কারনের ব্যাখ্যাও দিয়েছে। তারা জানিয়েছে এপ্রিল-জুন ২০২০ পর্যন্ত বিভিন্ন খাতে বিনিয়োগ/ লেনদেনের সুবিধা যাতে করদাতারা পেতে পারেন তাই রিটার্ন ফর্মে এই সংশোধন আনা হচ্ছে। সংশোধিত ফর্ম বিজ্ঞাপিত হয়ে গেলেই সফটওয়ারেও প্রয়োজনীয় পরিবর্তন করা হবে। ৩১ মে থেকে সংশোধিত পদ্ধতিতে রিটার্ন ফাইল করা যাবে।


    
    ​ সি বি ডি টি জানিয়েছে কোভিড-১৯ এর পরিপ্রেক্ষিতে সরকার আয়কর আইন, ১৯৬১ এবং অন্যান্য আইন (কিছু ধারার ক্ষেত্রে ছাড়)অর্ডিন্যান্স, ২০২০ অনুযায়ী সময়সীমা বৃদ্ধি করেছে। সেই অনুযায়ী ৮০ সি (এল আই সি, পি পি এফ, এন এস সি) ৮০ ডি ( মেডিক্লেম), ৮০ জি (দান) সহ বিভিন্ন ধারায় ২০১৯-২০ অর্থবর্ষের জন্য প্রাপ্ত সুবিধা ৩০ জুন পর্যন্ত বাড়ানো হয়েছে। ৫৪ এবং ৫৪ বি ধারায় প্রাপ্ত সুবিধার সময় ও ৩০ জুন ২০২০ পর্যন্ত বাড়ানো হয়েছে। রিপোর্ট ফাইল করার সুবিধার জন্যই রিটার্ন ফর্ম সংশোধন করা হয়েছে।


    
    ​উল্লেখ করা যেতে পারে সাধারণ নিয়মে এপ্রিল মাসের প্রথম সপ্তাহ থেকে আয়কর রিটার্ন ফর্ম এর বিজ্ঞপ্তি দেওয়া হয়।


    

    CG/SDG

    
    
    (Release ID: 1616173) Visitor Counter : 14
    
    
      Read this release in: English , Urdu , Hindi , Marathi , Assamese , Punjabi , Gujarati , Odia , Tamil , Telugu , Kannada , Malayalam