      বিজ্ঞানওপ্রযুক্তিমন্ত্রক

      বৈদ্যুতিন-জীবাণুনাশক প্রযুক্তির বাণিজ্যিক ব্যবহারের অনুমতি
      Posted On: 29 APR 2020 12:44PM by PIB Kolkata


    নতুন দিল্লি, ২৯ এপ্রিল, ২০২০


    

    
    চন্ডীগড়ের বৈজ্ঞানিক ও শিল্প গবেষণা পর্ষদ - কেন্দ্রীয় বৈজ্ঞানিক উপকরণ সংস্থা (সিএসআইআর-সিএসআইও) কোভিড-১৯ মোকাবিলায় জীবাণুমুক্ত স্প্রে ও স্যানিটাইজেশন করার জন্য একটি নতুন প্রযুক্তি উদ্ভাবন করেছে। সিএসআইআর-সিএসআইও এই পণ্যটির বাণিজ্যিকীকরণ ও উৎপাদন করার জন্য নাগপুরের রাইট ওয়াটার সলিউশন প্রাইভেট লিমিটেডকে এই প্রযুক্তি হস্তান্তর করেছে। সিএসআইআর-সিএসআইও'র বিজ্ঞানীরা জানিয়েছেন যে এই প্রযুক্তিটি করোনাভাইরাস এবং প্যাথোজেনগুলির বিস্তার রোধে অত্যন্ত কার্যকর।
    
    বৈদ্যুতিন-জীবাণুনাশক বা ইলেক্ট্রোস্ট্যাটিক নির্বীজন যন্ত্রটি মূলত ইলেক্ট্রোস্ট্যাটিকের নীতির উপর ভিত্তি করে তৈরি। এর জীবাণুনাশক স্প্রের ড্রপলেটের আকার ১০-২০ মাইক্রন। ফোঁটাগুলির আকার খুব ছোট হওয়ার কারণে এই ফোঁটাগুলি একটি বৃহৎ এলাকা জুড়ে স্প্রে করা যায় এবং ক্ষতিকারক অণুজীবগুলির পাশাপাশি করোনার ভাইরাস ধ্বংস করা যায়।
    
    প্রবীণ বিজ্ঞানী এবং এই প্রযুক্তির উদ্ভাবক ডঃ মনোজ কে প্যাটেল বলেছেন, “এই জীবাণুমুক্ত যন্ত্র থেকে বের হওয়া চার্জযুক্ত ফোঁটাগুলি সরাসরি আর দক্ষতার সাথে উন্মুক্ত এবং অস্বচ্ছ পৃষ্ঠগুলিতে ছড়িয়ে যায় এবং জীবাণুনাশকটি যে কোনও লুকানো কোণ এবং জায়গায় পৌঁছে যায়। এটি কার্যকরভাবে প্যাথোজেনগুলিকে ধ্বংস করে বা নিষ্ক্রিয় করে ”।
    
    প্রযুক্তিট হস্তান্তর করার বিষয়ে রাইট ওয়াটার সলিউশনস প্রাইভেট লিমিটেডের পরিচালক অভিজিৎ গান এবং চন্ডীগড়ের সিএসআইআর-সিএসআইও'র বিজনেস ইনিশিয়েটিভস এবং প্রজেক্ট প্ল্যানিংএর পরিচালক ডঃ কৃষ্ণ কুমারের মধ্যে চুক্তিতে স্বাক্ষরিত হয়। উভয় পক্ষই ভিডিও কনফারেন্সের মাধ্যমে এই প্রযুক্তি হস্তান্তর বিষয়ক অনুষ্ঠানের উপস্থিত ছিলেন।
    
    
    চন্ডীগড়ের সিএসআইআর-সিএসআইও পরিচালক, বলেছেন, হাসপাতাল, পোলট্রি, ট্রেন ও বাস, বিমানবন্দর ও বিমান, অফিস, শ্রেণীকক্ষ এবং হোটেল সহ বিভিন্ন জায়গায় জীবাণুমুক্তকরণ ও পরিষ্কারের জন্য বৈদ্যুতিন-জীবাণুনাশক বা ইলেক্ট্রোস্ট্যাটিক স্প্রের ভালো ফল মিলেছে। "


    

    CG/SS

    
    
    (Release ID: 1619303) Visitor Counter : 16
    
    
      Read this release in: English , Urdu , Hindi , Assamese , Manipuri , Punjabi , Gujarati , Tamil , Telugu