      বিজ্ঞানওপ্রযুক্তিমন্ত্রক

      কোভিড-১৯ সংক্রমণ পরবর্তী পর্যায়ে ভারতীয় অর্থনীতির পুনরুজ্জীবনের লক্ষ্যে টি আই এফ এ সি সর্বোত্তম পথ খোঁজার চেষ্টা করছে
      
      কোভিড-১৯ পরবর্তীকালে ভারতীয় অর্থনীতিকে চাঙ্গা করতে শ্বেত পত্র প্রকাশ করা হবে

      Posted On: 21 APR 2020 5:26PM by PIB Kolkata

    নতুন দিল্লি, ২১ এপ্রিল, ২০২০


    ভারত সরকারের বিজ্ঞান ও প্রযুক্তি দপ্তরের অধীনস্থস্বশাসিত প্রযুক্তি চিন্তক সংস্থা, প্রযুক্তি তথ্য, পূর্বাভাস এবং নির্ধারণ পরিষদ (টি আই এফ এ সি) ভবিষ্যতের দিকে নজর দিয়ে কোভিড- ১৯ সংক্রমণ পরবর্তীকালে ভারতীয় অর্থনীতির পুনরুজ্জীবনের লক্ষ্যে সর্বোত্তম পথ খুঁজতে একটি শ্বেতপত্র প্রকাশের উদ্যোগ নিয়েছে।


    
    এই দলিলে মূলত নজর দেওয়া হচ্ছে মেক ইন ইন্ডিয়া উদ্যোগ, দেশীয় প্রযুক্তির বানিজ্যিকীকরন, গণবণ্টন ব্যবস্থার স্বচ্ছতার জন্য উন্নত প্রযুক্তির ব্যবস্থা এবং উন্নত গ্রামীন স্বাস্থ্য ব্যবস্থার ওপর। আমদানি হ্রাস করা,জরুরি তথ্য প্রযুক্তি ক্ষেত্রে তথ্য বিশ্লেষন সহ অন্যান্য জরুরি বিষয় গুলিকেও গুরুত্ব দেওয়া হয়েছে।এই শ্বেতপত্র খুব শীঘ্রই সরকারের সিদ্ধান্ত রূপায়নকারী কর্তৃপক্ষের হাতে তুলে দেওয়া হবে।


    
    কোভিড- ১৯ সংক্রমণের বিরুদ্ধে লড়াইয়ে সারা বিশ্ব এখন এক ছাতার তলায় এসে দাঁড়িয়েছে। এই অতিমারী ছড়িয়ে পড়ার দরুন উন্নত এবং উন্নয়নশীল দেশ গুলি উভয়েই ক্ষতিগ্রস্ত হয়েছে। উৎপাদন থেকে বাণিজ্য, পরিবহন, পর্যটন, শিক্ষা,স্বাস্থ্য সহ সব ক্ষেত্র গুলি ক্ষতির মুখে পড়েছে।


    
    কোভিড- ১৯ সংক্রমণ পরবর্তীকালে যে বিষয়গুলির ওপর জোর দিতে হবে তা হলো মানব স্বাস্থ্যব্যবস্থা সুরক্ষিত রেখে আর্থ সামাজিক ব্যবস্থার উন্নয়ন। বিজ্ঞান ও প্রযুক্তি দপ্তরের সচিব অধ্যাপক আশুতোষ শর্মা জানিয়েছেন, নির্দিষ্ট প্রযুক্তি সম্পর্কিত উদ্ভাবন এবং বিভিন্ন ক্ষেত্রে তার প্রভাবের বিশ্লেষন, সিদ্ধান্ত নিতে বিশেষ সহায়ক ভূমিকা পালন করবে।


    
    কোভিড- ১৯ সংক্রমণ পরবর্তীকালে ভারতীয় অর্থনীতিকে পুনর্জীবন দিতে টি আই এফ এ সির বিজ্ঞানীদের দল প্রতিটি ক্ষেত্রকে মাথায় রেখে বিশ্লেষণ করে চলেছেন।


    
    ভারত এখনও পর্যন্ত এই অতিমারী নিয়ন্ত্রণে সুচিন্তিত পদক্ষেপ নিয়ে চলেছে,তার মধ্যে অন্যতম হলো লকডাউন। কোভিড-19 মোকাবিলায় দেশের সর্বস্তরের মানুষ হাতে হাত রেখে লড়াই চালিয়ে যাচ্ছেন। পাশাপাশি টি আই এফ এ সির এই প্রয়াস কোভিড- ১৯ পরবর্তীকালের ভারতের অর্থনীতিকে চাঙ্গা করতে সাহায্য করবে।


    

    CG/PPM

    
    
    (Release ID: 1616919) Visitor Counter : 21
    
    
      Read this release in: English , Urdu , Hindi , Assamese , Punjabi , Gujarati , Tamil , Telugu , Kannada