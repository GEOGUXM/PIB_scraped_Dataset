      পর্যটনমন্ত্রক

      পর্যটন মন্ত্রক, অষ্টম ওয়েবিনারের মাধ্যমে “দেখো আপনা দেশ” সিরিজে উত্তর - পূর্ব ভারতের গ্রামীণ জীবন দেখালো
      Posted On: 25 APR 2020 2:27PM by PIB Kolkata


    নতুন দিল্লি, ২৫ এপ্রিল, ২০২০


    

    কেন্দ্রীয় পর্যটন মন্ত্রক, “দেখো আপনা দেশ” সিরিজের অষ্টম পর্যায়ে উত্তর – পূর্ব ভারতে অসম এবং মেঘালয়ের অখ্যাত কয়েকটি গ্রাম গ্রামের কথা তুলে ধরলো। ওয়েবিনারের এই পর্বটি অনুষ্ঠিত হয় ২৪ এপ্রিল।


    
    উত্তর – পূর্ব ভারতের প্রাকৃতিক সৌন্দয্য, জলাশয়, স্বর্গীয় নৈঃশব্দ, জনজাতির বৈচিত্রময় জীবন সকলকে আকৃষ্ট করে। এই অঞ্চলের বিভিন্ন জনজাতির প্রাচীনকাল থেকে যে জীবনশৈলী বজায় রেখে এসেছেন, তা অনেকের কাছে আজো অধরা। এখানকার স্থানীয় উত্সব, হস্ত ও কারুশিল্প ভ্রমণ পিপাসুদের কাছে অত্যন্ত আকর্ষণীয়।


    
    কোয়েলী ট্যুর এন্ড ট্রাভেলসের শ্রী অরিজিৎ পুরকায়স্থ এবং ল্যান্ডস্কেপ সাফারির ড. কেয়া বারবারা এই ওয়েবিনারটি সঞ্চালনা করেন। এখানে অসমের সুয়ালকুচি, রানথালি, হাজো, দাদারা, সার্খেবাড়ি, বাঁশবাড়ি, মাজুলি, নামপাখে গ্রাম এবং নিম্ন অসমের নলবাড়ি, ও চা বাগিচা দেখানো হয়। মেঘের দেশ মেঘালয়ের যে সব গ্রামগুলি দর্শকরা দেখেন, সেগুলির মধ্যে রয়েছে, মাওফালং, কোংঠোং, জাখরেম, নংরিয়াত, শ্নোনপডেং এবং জোয়াই।


    
    এই ওয়েবিনারে ৩৬৫৪ জন অংশ গ্রহণ করেন। এদের মধ্যে আফগানিস্তান, কানাডা, ফ্রান্স, জার্মানী, পাকিস্তান, সিঙ্গাপুর, স্পেন, থাইল্যান্ড, ব্রিটেন এবং মার্কিন যুক্তরাষ্ট্র থেকেও অনেকে যোগ দেন।


    

    CG/CB/SFS

    
    
    (Release ID: 1618251) Visitor Counter : 6
    
    
      Read this release in: Assamese , Tamil , English , Urdu , Hindi , Manipuri , Punjabi , Gujarati , Telugu