      ক্রেতা, খাদ্যএবংগণবন্টনমন্ত্রক

      লকডাউন চলাকালীন দেশের উত্তরপূর্বাঞ্চলে ভারতীয় খাদ্য নিগমের বিভিন্ন উদ্যোগ
      Posted On: 19 APR 2020 8:56PM by PIB Kolkata


    নয়াদিল্লি, ১৯ এপ্রিল, ২০২০


    

    লকডাউন ঘোষণার পর থেকে ভারতীয় খাদ্য নিগম দেশের উত্তর-পূর্বাঞ্চলের রাজ্যগুলিতে খাদ্যশস্য সরবরাহের ওপর বিশেষ নজর দিয়েছে। উত্তর-পূর্বের প্রতিকূল ভৌগোলিক পরিস্থিতি এবং সীমিত রেল যোগাযোগের কারণে খাদ্যশস্য সরবরাহের ক্ষেত্রে বিভিন্ন চ্যালেঞ্জের সম্মুখীন হতে হয়। ভারতীয় খাদ্য নিগম উত্তর-পূর্বের রাজ্যগুলিতে চাল ও গম সরবরাহ অব্যাহত রাখতে গণবন্টন ব্যবস্থার পাশাপাশি অন্যান্য উদ্যোগও নিয়েছে।


    
    দেশ জুড়ে লকডাউনের সময় বিগত ২৫ দিনে খাদ্য নিগম প্রায় ৪ লক্ষ ৪২ হাজার মেট্রিক টন খাদ্যশস্য সরবরাহ করেছে। উত্তর-পূর্বের ৭টি রাজ্যে নিগমের যে ৮৬টি ডিপো রয়েছে, তার মধ্যে কেবল ৩৮টির সঙ্গে রেল যোগাযোগ রয়েছে। এই পরিস্থিতিতে আসাম থেকে ট্রাকে করে বাকি রাজ্যগুলিতে খাদ্যশস্য সরবরাহ করা হচ্ছে। এছাড়াও উত্তর-পূর্বের রাজ্যগুলির ভৌগোলিক প্রতিকূলতার দরুণ আসামের কয়েকটি বাদে নিগমের বাকি মজুত ভান্ডারগুলি আকারে ছোট। এই কারণে নিয়মিত সরবরাহ বজায় রাখা অত্যন্ত জরুরি। ট্রাক চলাচলের ক্ষেত্রে নানা অসুবিধার পাশাপাশি, উত্তর-পূর্বের একাধিক রাজ্যে আন্তঃরাজ্য সীমান্ত দিয়ে যাতায়াতের ক্ষেত্রেও নিগমকে বাধার সম্মুখীন হতে হচ্ছে।


    
    এসব সত্ত্বেও উত্তর-পূর্বের সমস্ত রাজ্যে খাদ্যশস্যের নিরন্তর সরবরাহ অব্যাহত রাখা হয়েছে। লকডাউনের ২৫ দিনে এই অঞ্চলের রাজ্য সরকারগুলিকে ৩ লক্ষ ৫১ হাজার মেট্রিক টনেরও বেশি খাদ্যশস্য সরবরাহ করা হয়।


    

    CG/BD/SB

    
    
    (Release ID: 1616422) Visitor Counter : 15
    
    
      Read this release in: Punjabi , English , Urdu , Hindi , Assamese , Gujarati , Tamil , Telugu , Kannada