      খনিমন্ত্রক

      কোভিড-১৯-এর লড়াইয়ে কয়লা ও খনি মন্ত্রক, রাষ্ট্রায়ত্ত সংস্থাগুলি সম্ভাব্য সব সাহায্য করছে : শ্রী প্রহ্লাদ যোশী
      Posted On: 20 APR 2020 3:23PM by PIB Kolkata


    নতুন দিল্লি, ২০ এপ্রিল, ২০২০


    ওড়িশায় আরও দুটি কোভিড-১৯ হাসপাতাল চালু করা হয়েছে। ওডিশার মুখ্যমন্ত্রী শ্রী নবীন পট্টনায়েক, কেন্দ্রীয় পেট্রোলিয়াম ও প্রাকৃতিক গ্যাস মন্ত্রী শ্রী ধর্মেন্দ্র প্রধান এবং কেন্দ্রীয় কয়লা ও খনি মন্ত্রী শ্রী প্রহ্লাদ যোশী ভিডিও কনফারেন্সের মাধ্যমে এই দুটি হাসপাতালের উদ্বোধন করেন। ন্যাশনাল অ্যালুমিনিয়াম সংস্থা (নালকো) এবং কোল ইন্ডিয়ার সহযোগী সংস্থা মহানাদী কয়লাক্ষেত্র লিমিটেড (এমসিএল) এই হাসপাতালের প্রয়োজনীয় অর্থ দিয়ে সাহায্য করেছে। ওডিশা সরকার এই হাসপাতালগুলি পরিচালনা করবে এবং রাজ্যের অন্যান্য হাসপাতাল তাতে সাহায্য করবে।

    
    কেন্দ্রীয় মন্ত্রী শ্রী প্রহ্লাদ যোশী বলেছেন যে, কয়লা খনি মন্ত্রকের আওতাধীন বড় বড় রাষ্ট্রায়ত্ত সংস্থা গুলি কোভিড -১৯-এর বিরুদ্ধে লড়াইয়ে যে ভাবে অংশ নিয়েছে তা গর্বের। তিনি বলেছেন, কোভিড -১৯ রোগের চিকিৎসা করা এই হাসপাতালগুলি ওড়িশার মানুষের অত্যন্ত উপকারী আসবে। নালকো ওড়িশা রাজ্যের নবরঙ্গপুর জেলায় প্রতিষ্ঠিত একটি হাসপাতালের আর্থিক সহায়তা প্রদান করেছে। এটি ২০০ শয্যাবিশিষ্ট একটি হাসপাতাল। এমসিএল অঙ্গুল জেলার তালচেরে প্রতিষ্ঠিত হাসপাতালের আর্থিক সহায়তা প্রদান করেছে। এটি দেড়শো শয্যাবিশিষ্ট একটি হাসপাতাল।
    
    কেন্দ্রীয় সরকার এখন রাজ্যগুলিকে 'জেলা খনিজ তহবিলে'এর ৩০% পর্যন্ত অর্থ কোভিড-১৯-এর বিরুদ্ধে লড়াইয়ে ব্যবহার করার অনুমতি দিয়েছে। এই সিদ্ধান্তের ফলে খনিজ সম্পদে সমৃদ্ধ ওড়িশার মতো রাজ্যগুলি উপকৃত হবে বলে মন্তব্য করেছেন কেন্দ্রীয় কয়লা ও খনমন্ত্রী।
    
    এছাড়াও নালকো কর্মীরা মুখ্যমন্ত্রী তহবিলে এক দিনের বেতন হিসেব আড়াই কোটি টাকা দান করেছে। এমসিএল ভুবনেশ্বরে রাজ্য সরকার পরিচালিত ৫০০ শয্যা বিশিষ্ট কোভিড-১৯ হাসপাতালেও আর্থিক সাহায্য করেছে। এমসিএল ওড়িশার ঝারসুগুদা জেলায় একটি ৫০ শয্যাবিশিষ্ট আইসোলেশন কেন্দ্রও চালু করেছে।
    
    কয়লা ও খনি মন্ত্রকের আওতাধীন নালকো কেন্দ্রীয় রাষ্ট্রায়ত্ত সংস্থা হিসেবে কাজ করে। এমসিএল হ'ল কোল ইন্ডিয়া লিমিটেডের (সিআইএল) একটি সহায়ক সংস্থা, যা কেন্দ্রীয় কয়লা বিভাগের অধীনে কাজ করে।


    

    CG/SS

    
    
    (Release ID: 1616559) Visitor Counter : 24
    
    
      Read this release in: English , Urdu , Marathi , Hindi , Manipuri , Punjabi , Gujarati , Odia , Tamil , Telugu