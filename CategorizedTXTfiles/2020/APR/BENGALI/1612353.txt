      PIB Headquarters

      কোভিড-১৯ সংক্রান্ত পিআইবি’র প্রত্যহিক সংবাদ
      Posted On: 08 APR 2020 6:51PM by PIB Kolkata


    নয়াদিল্লি , ০৮ এপ্রিল, ২০২০


    কোভিড-১৯ সংক্রান্ত স্বাস্থ্য ও পরিবার কল্যাণ মন্ত্রকের সর্বশেষ তথ্য


    এখনও পর্যন্ত কোভিড-১৯ এ আক্রান্ত হওয়ার ৫ হাজার ১৯৪টি ঘটনা ঘটেছে। দেশে মৃত্যু হয়েছে ১৪৯ জনের। আরোগ্য লাভের পর ৪০২ জন ব্যক্তিকে ছেড়ে দেওয়া হয়েছে। সরকার সারা দেশে লকডাউন সংক্রান্ত ব্যবস্থাগুলি কার্যকর করার ওপর গুরুত্ব দিচ্ছে। সেই সঙ্গে, কোভিড-১৯ মহামারী মোকাবিলায় নাগরিকদের সামাজিক দূরত্ব বজায় রাখতে অনুরোধ করছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=161 2300 – এই লিঙ্কে ক্লিক করুন।


    রাজনৈতিক দলগুলির নেতৃবৃন্দের সঙ্গে প্রধানমন্ত্রীর আলোচনা


    প্রধানমন্ত্রী শ্রী নরেন্দ্র মোদী সংসদে রাজনৈতিক দলগুলির নেতৃবৃন্দের সঙ্গে আলোচনায় জানান, সরকার প্রত্যেক মানুষের জীবন রক্ষায় অগ্রাধিকার দিচ্ছে। বর্তমান পরিস্থিতি মানব সভ্যতার ইতিহাসে এক যুগের সূচনার ইঙ্গিত করছে। করোনা মহামারীর বিরুদ্ধে কেন্দ্রের সঙ্গে একযোগে কাজ করার জন্য রাজ্যগুলির প্রয়াসের প্রশংসা করেন তিনি। তিনি আরও বলেন, করোনার বিরুদ্ধে এই লড়াইয়ে দেশবাসী এক গঠনমূলক ও ইতিবাচক রাজনীতির ভূমিকা লক্ষ্য করেছেন। আলোচনায় রাজনৈতিক নেতৃবৃন্দ তাঁদের মতামত ও পরামর্শ, নীতি-পদক্ষেপ এবং লকডাউন সহ পরবর্তী পন্থা-পদ্ধতি নিয়ে বক্তব্য জানান।


    বিস্তারিত বিবরণের জন্য https://pib.gov.in/PressReleseDetail.aspx?PRID=161 2236 – এই লিঙ্কে ক্লিক করুন।


    ১৯৫৫ সালের অত্যাবশ্যক সামগ্রী আইন কার্যকরভাবে বলবৎ করার জন্য রাজ্যগুলিকে কেন্দ্রীয় স্বরাষ্ট্র মন্ত্রকের চিঠি


    দেশে অত্যাবশ্যক সামগ্রীর সুষ্ঠু সরবরাহ অব্যাহত রাখার জন্য কেন্দ্রীয় স্বরাষ্ট্র সচিব ১৯৫৫ সালের অত্যাবশ্যক আইন কার্যকর করে প্রয়োজনীয় ব্যবস্থা গ্রহণের জন্য সমস্ত রাজ্যের মুখ্য সচিবদের চিঠি দিয়েছেন। চিঠিতে বলা হয়েছে, মজুত পরিমাণ স্থির রাখা, মূল্যস্তর বেঁধে দেওয়া, উৎপাদন বৃদ্ধি, প্রয়োজনে ডিলারদের ব্যাপারে অনুসন্ধানের জন্য ব্যবস্থা নিতে।


    বিস্তারিত বিবরণের জন্য https://pib.gov.in/PressReleseDetail.aspx?PRID=161 2154 – এই লিঙ্কে ক্লিক করুন।


    আয়কর দপ্তর ৫ লক্ষ টাকা পর্যন্ত বকেয়া যাবতীয় আয়কর রিফান্ড অবিলম্বে মিটিয়ে দেবে; যাবতীয় জিএসটি এবং সীমাশুল্ক সংক্রান্ত রিফান্ডও মিটিয়ে দেওয়া হবে, এর ফলে ১ লক্ষ ব্যবসায়িক ও এমএসএমই লাভবান হবে


    প্রায় ১৪ লক্ষ করদাতা আয়কর রিফান্ড থেকে লাভবান হবেন; রিফান্ড বাবদ অবিলম্বে ১৮ হাজার কোটি টাকা মিটিয়ে দেওয়া হবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=161 2291 – এই লিঙ্কে ক্লিক করুন।


    ভারতীয় রেল কোভিড-১৯ চ্যালেঞ্জ মোকাবিলায় আড়াই হাজারেরও বেশি চিকিৎসক ও ৩৫ হাজার আধা-চিকিৎসক কর্মীকে কাজে লাগাবে


    ভারত সরকারের স্বাস্থ্য পরিষেবায় মদত যোগাতে ভারতীয় রেল সর্বাত্মক প্রয়াস নিচ্ছে। এই লক্ষ্যে ভারতীয় রেল কোভিড-১৯ চ্যালেঞ্জ মোকাবিলায় হাসপাতালগুলিতে শয্যা সহ অতিরিক্ত চিকিৎসক ও আধা চিকিৎসক নিয়োগ করেছে। সেই সঙ্গে, যাত্রীবাহী কামরাগুলিকে আইসোলেশন কামরায় পরিণত করা হয়েছে। চিকিৎসা সরঞ্জাম সহ ব্যক্তিগত সুরক্ষা সামগ্রী ও ভেন্টিলেটর রেল নিজের উদ্যোগেই তৈরি করছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=161 2283 – এই লিঙ্কে ক্লিক করুন।


    করোনা ভাইরাসের বিরুদ্ধে লড়াইয়ে সহায়তা বজায় রাখতে ভারতীয় বিমান বাহিনী তৎপর


    বিগত কয়েক দিনে ভারতীয় বিমান বাহিনী অত্যাবশ্যক চিকিৎসা সামগ্রী ও পণ্য মণিপুর, নাগাল্যান্ড, গ্যাংটক, জম্মু ও কাশ্মী এবং লাদাখে পৌঁছে দিয়েছে। গত ৬ই এপ্রিল বাহিনীর একটি বিমান ৩ হাজার ৫০০ কেজি চিকিৎসা সামগ্রী সহ বেশ কয়েকজন স্বাস্থ্য কর্মীকে চেন্নাই থেকে ভুবনেশ্বরে পৌঁছে দিয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=161 2013 – এই লিঙ্কে ক্লিক করুন।


    উড়ান কর্মসূচির আওতায় একাধিক বিমানে করে সারা দেশে ৭ই এপ্রিল পর্যন্ত ৩৯.৩ টন চিকিৎসা সরঞ্জাম ও সামগ্রী পৌঁছে দেওয়া হয়েছে


    উড়ান কর্মসূচির আওতায় একাধিক বিমানে করে সারা দেশে ৭ই এপ্রিল পর্যন্ত ৩৯.৩ টন চিকিৎসা সরঞ্জাম ও সামগ্রী পৌঁছে দেওয়া হয়েছে। কোভিড-১৯ লকডাউন চলাকালীন বিমানে করে ২৪০ টনের মতো পণ্য পরিবহণ করা হয়েছে। এখনও পর্যন্ত ১৮১টি বিমান পরিষেবার সাহায্যে এই সমস্ত সামগ্রী পৌঁছে দেওয়া হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=161 2283 – এই লিঙ্কে ক্লিক করুন।


    লকডাউন চলাকালীন পাটকলগুলি বন্ধ থাকার দরুণ খাদ্যশস্য প্যাকেজিং – এর সমস্যা মেটাতে পিপি ব্যাগ সংক্রান্ত নিয়ম-নীতি শিথিল


    কেন্দ্রীয় বস্ত্র মন্ত্রক লকডাউন চলাকালীন সময়ে পাটকলগুলি বন্ধ থাকার জন্য ব্যাগের সমস্যা মেটাতে গত ২৬শে মার্চ পিপি ব্যাগের ক্ষেত্রে ১ লক্ষ ৮০ হাজার বেলের ন্যূনতম সীমা শিথিল করেছে। গম চাষীদের বিকল্প ব্যাগের সুবিধা করে দিতে এই ব্যবস্থা।


    বিস্তারিত বিবরণের জন্য https://pib.gov.in/PressReleseDetail.aspx?PRID=161 2055 – এই লিঙ্কে ক্লিক করুন।


    সদিচ্ছার মনোভাব বজায় রেখে ন্যূনতম সহায়ক মূল্যে গৌণ বনজ সামগ্রী সংগ্রহের জন্য রাজ্য নোডাল এজেন্সিগুলিকে দায়িত্ব নিতে রাজ্যের মুখ্যমন্ত্রীদের চিঠি দিলেন শ্রী অর্জুন মুন্ডা


    সদিচ্ছার মনোভাব বজায় রেখে ন্যূনতম সহায়ক মূল্যে গৌণ বনজ সামগ্রী সংগ্রহের জন্য রাজ্য নোডাল এজেন্সিগুলিকে দায়িত্ব নিতে.১৫টি রাজ্যের মুখ্যমন্ত্রীদের চিঠি দিলেন কেন্দ্রীয় আদিবাসী বিষয়ক মন্ত্রী শ্রী অর্জুন মুন্ডা। এই রাজ্যগুলির মধ্যে – পশ্চিমবঙ্গ, ওডিশা, ছত্তিশগড়, ঝাড়খন্ড, উত্তর প্রদেশ, মণিপুর, নাগাল্যান্ড প্রভৃতি রয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=161 2261 – এই লিঙ্কে ক্লিক করুন।


    কোভিড-১৯ চলাকালীন সময়ে ভারতীয় খাদ্য নিগম ৭২১টি রেকে করে গত ২৪শে মার্চ থেকে পরবর্তী ১৪ দিনে প্রায় ২০ লক্ষ ১৯ হাজার মেট্রিক টন খাদ্যশস্য সরবরাহ করেছে


    ভারতীয় খাদ্য নিগম (এফসিআই) গত ২৪শে মার্চ থেকে পরবর্তী ১৪ দিনে দেশের বিভিন্ন প্রান্তে প্রতিদিন ১ লক্ষ ৪৪ হাজার মেট্রিক টন করে খাদ্যশস্য সরবরাহ করেছে। গত ৬ই এপ্রিল পর্যন্ত নিগম ৬৫৮টি রেকে প্রায় ১৮ লক্ষ ৪২ হাজার মেট্রিক টন খাদ্যশস্য সরবরাহ করেছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=161 2095 – এই লিঙ্কে ক্লিক করুন।


    লকডাউন চলাকালীন সময়ে কৃষি কাজের সুবিধার জন্য গৃহীত পদক্ষেপগুলি আধিকারিকদের সঙ্গে পর্যালোচনা করলেন কৃষি মন্ত্রী


    শ্রী নরেন্দ্র সিং তোমর নিরন্তর নজরদারি অব্যাহত রাখার জন্য কন্ট্রোল রুম স্থাপনের পাশাপাশি, উৎপাদিত কৃষি পণ্য যাতে পরিবহণের জন্য প্রভাবিত না হয়, তা দেখার নির্দেশ দিয়েছেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=161 2069 – এই লিঙ্কে ক্লিক করুন।


    দিল্লিতে আর্ত পরিবারগুলিকে ২ হাজার ২০০-রও বেশি অত্যাবশ্যক কিট বিতরণ করলেন ডঃ জিতেন্দ্র সিং


    ডঃ জিতেন্দ্র সিং আজ কোভিড-১৯ প্রেক্ষিতে দিল্লির আর্ত পরিবারগুলিকে সাহায্যের জন্য কেন্দ্রীয় ভান্ডারে তৈরি করা ২ হাজার ২০০ অত্যাবশ্যক কিট বিতরণ করেন। এ ধরনের প্রতিটি কিটে ৯টি করে সরঞ্জাম রয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=161 2243 – এই লিঙ্কে ক্লিক করুন।


    কোভিড-১৯ রোগীদের পরীক্ষার জন্য জীবাণু প্রতিরোধী বিশেষ পরীক্ষা বুথ গড়ে তুলেছে এসসিটিআইএমএসটি – এর বিজ্ঞানীরা


    ভাইরাস সংক্রমণ প্রতিরোধে চিকিৎসকদের সঙ্গে সরাসরি সংস্পর্শে না এসেই রোগীদের পরীক্ষার জন্য এসসিটিআইএমএসটি – এর বিজ্ঞানীরা টেলিফোন বুথের মতো চারদিক বন্ধ জীবাণু প্রতিরোধী বিশেষ পরীক্ষা বুথ আবিষ্কার করেছেন। বিশেষ এই বুথে বিদ্যুৎ বাতি, টেবিল ফ্যান, রেক এবং আল্ট্রা ভায়োলেট আলো রয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=161 2160 – এই লিঙ্কে ক্লিক করুন।


    পিআইবি-র ক্ষেত্রীয় কার্যালয় থেকে প্রাপ্য তথ্য


    উত্তর-পূর্বাঞ্চল


    · কোয়ারেন্টাইনে থাকা ব্যক্তিদের জন্য অরুণাচল প্রদেশ সরকার কোভিড কেয়ার অ্যাপ সূচনা করেছে।


    · কোভিড-১৯ সঙ্কটের প্রেক্ষিতে আসামে একাধিক ইসলামিক সংগঠন সবেবরাত অনুষ্ঠান বাড়ি থেকেই পালন করার জন্য মুসলিম সম্প্রদায়ের প্রতি আবেদন জানিয়েছে।


    · মণিপুরের মুখ্যমন্ত্রী কোভিড-১৯ মোকাবিলার জন্য লকডাউনের সময়সীমা বাড়ানোর জন্য প্রধানমন্ত্রীকে অনুরোধ জানিয়েছেন।


    · মেঘালয়ের কারাবন্দীদের করোনা মহামারী থেকে সুরক্ষিত রাখতে আইসোলেশন সেল গড়ে তুলেছে।


    · মিজোরামের কোলাসিবের অঙ্গনওয়াড়ি কর্মীরা স্বাস্থ্য ও পুলিশ কর্মীদের জন্য মাস্ক সুতো দিয়ে সেলাইয়ের কাজ করছে।


    · নাগাল্যান্ডে খ্রীস্টান অধ্যুষিত অঞ্চলের চার্চগুলিতে আগামী ১২ তারিখ ইস্টার উদযাপন উৎসব পালন না করার সিদ্ধান্ত নিয়েছে।


    · সিকিমের বিদ্যালয়গুলিকে রাজ্য সরকারের অনলাইন পোর্টালে নথিভুক্তির জন্য নির্দেশ জারি করা হয়েছে।


    পশ্চিমাঞ্চল


    · গুজরাটের জামনগর জেলায় কোভিড-১৯ এ আক্রান্ত এক শিশুর একাধিক অঙ্গ বিকল হওয়ায় মৃত্যু হয়েছে। গত ৫ই এপ্রিল ঐ শিশুর করোনাতে আক্রান্ত হওয়ার নিশ্চিত প্রমাণ মেলে। ভারতে এখনও পর্যন্ত এটাই সবচেয়ে কমবয়সী মৃত্যু। রাজ্যে এখনও পর্যন্ত ১৭৯টি পজিটিভ ঘটনার খবর এসেছে।


    · মধ্যপ্রদেশ সরকার আজ থেকে এসেন্সিয়াল সার্ভিসেস ম্যানেজমেন্ট অ্যাক্ট কার্যকর করেছে। কোভিড-১৯ মহামারীর প্রেক্ষিতে এই সিদ্ধান্ত।


    · রাজস্থানের আরও ৪০টি নতুন করোনা ভাইরাসে আক্রান্ত হওয়ার ঘটনা ঘটে। রাজ্যে এ পর্যন্ত আক্রান্তের সংখ্যা ৩২৮। সবচেয়ে বেশি ৫৪ জন আক্রান্ত হয়েছেন জয়পুর থেকে।


    · মহারাষ্ট্রের মুখ্যমন্ত্রী শ্রী উদ্ধব ঠাকরে অবসরপ্রাপ্ত সেনাকর্মীদের কোভিড-১৯ মোকাবিলায় এগিয়ে আসার আহ্বান জানিয়েছেন।


    দক্ষিণাঞ্চল


    · কেরল : রাজ্যে লকডাউন কিছুটা শিথিল করা হয়েছে। রাজ্য মন্ত্রিসভা কাসারগড় পুরসভায় ২৭৩ নতুন পদ তৈরিতে অনুমোদন দিয়েছে।


    · তামিলনাডু : রাজ্য সরকার এমএসএমই-গুলির জন্য ছাড় ও ভর্তুকির কথা ঘোষণা করেছে।


    · অন্ধ্রপ্রদেশ : রাজ্যে আজ নতুন করে ১৫টি আক্রান্তের খবর মিলেছে। মোট আক্রান্তের সংখ্যা বেড়ে ৩২৯। রাজ্যের ৬৩টি জায়গা করোনা সংক্রমণের মূল কেন্দ্র হিসাবে চিহ্নিত হয়েছে।


    · তেলেঙ্গানা : রাজ্য সরকার ভাইরাস সংক্রমণের মূল কেন্দ্র হিসাবে ১০০টি জায়গাকে চিহ্নিত করেছে। এই জায়গাগুলিতে আরও নিষেধাজ্ঞা জারি করা হবে। গাচ্চিবাউলির স্পোর্টস ভিলেজের নতুন একটি কোভিড হাসপাতাল গড়ে তোলা হছে। এই হাসপাতালের শয্যা সংখ্যা প্রায় দেড় হাজার।


    · কর্ণাটক : আরও ৬টি নতুন সংক্রমণের খবর মিলেছে। রাজ্যে করোনা আক্রান্তের সংখ্যা ১৮১। মৃত্যু হয়েছে ৪ জনের। ২৮ জন সুস্থ হয়েছেন।


    CG/BD/SB

    
    
    (Release ID: 1612353) Visitor Counter : 32
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Odia , Tamil , Telugu , Kannada , Malayalam