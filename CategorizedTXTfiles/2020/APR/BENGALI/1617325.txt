      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 22 APR 2020 6:45PM by PIB Kolkata


    নয়াদিল্লি, ২২ এপ্রিল, ২০২০


    কোভিড-১৯ সংক্রান্ত স্বাস্থ্য ও পরিবার কল্যাণ মন্ত্রকের সর্বশেষ তথ্য


    এখনও পর্যন্ত ৩ হাজার ৮৭০ জন আক্রান্ত ব্যক্তি সুস্থ হয়ে উঠেছেন। সুস্থতার হার ১৯.৩৬ শতাংশ। দেশে গতকাল থেকে নতুন করে ১ হাজার ৩৮৩ জনের আক্রান্তের খবর মিলেছে। এখনও পর্যন্ত নিশ্চিত করোনায় আক্রান্তের সংখ্যা ১৯ হাজার ৯৮৪। গত ২৪ ঘন্টায় ৫০ জনের মৃত্যুর খবর এসেছে। ১৮৯৭ সালের মহামারী রোগব্যাধি আইনের আওতায় চিকিৎসকদের সুরক্ষা নিশ্চিত করার জন্য অধ্যাদেশ জারির প্রস্তাবে মন্ত্রিসভার অনুমোদন মিলেছে। আইসিএমআর – এর পক্ষ থেকে র‍্যাপিড অ্যান্টিবডি টেস্ট সংক্রান্ত পদ্ধতি ব্যবহারের জন্য সমস্ত রাজ্যের কাছে নীতি-নির্দেশিকা পাঠানো হয়েছে। কেন্দ্রীয় সরকার টেলিফোন মারফৎ সমীক্ষার উদ্যোগ নিয়েছে, যার মাধ্যমে নাগরিকদের সঙ্গে মোবাইল ফোনে যোগাযোগ করা হবে। এনআইসি-র সহায়তায় 1921 নম্বর থেকে নাগরিকদের সঙ্গে ফোনে যোগাযোগ করা হবে। এই সমীক্ষায় নাগরিকদের সর্বতোভাবে সাহায্য করার জন্য এবং কোভিড-১৯ প্রতিরোধ সংক্রান্ত মতামত জানানোর অনুরোধ করা হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1617097 – এই লিঙ্কে ক্লিক করুন।


    কোভিড-১৯ মোকাবিলায় লকডাউন নিষেধাজ্ঞাগুলি থেকে আরও কিছু কৃষিজ ও বনজ সামগ্রী, ছাত্রছাত্রীদের শিক্ষামূলক বইয়ের দোকান এবং ইলেক্ট্রিক পাখার দোকানগুলিকে ছাড় দেওয়া হয়েছে


    কেন্দ্রীয় স্বরাষ্ট্র মন্ত্রক পুনর্বিন্যস্ত সংশোধিত নীতি-নির্দেশিকার আওতায় আরও কিছু ক্ষেত্রকে ছাড় দেওয়া ব্যাপারে নির্দেশিকা জারি করেছে। তবে, উপরোক্ত বিষয়গুলিতে ছাড়ের সুবিধা সংক্রমণের উৎস কেন্দ্র বা সংক্রামিত এলাকাগুলিতে প্রযোজ্য হবে না।


    বিস্তারিত বিবরণের জন্য https://pib.gov.in/PressReleseDetail.aspx?PRID=1616915 – এই লিঙ্কে ক্লিক করুন।


    কোভিড-১৯ মোকাবিলায় লকডাউন নিষেধাজ্ঞাগুলি থেকে বাড়িতেই প্রবীণ নাগরিকদের পরিচর্যাকারী, প্রি-পেইড মোবাইল রিচার্জের দোকান এবং শহর এলাকাগুলিতে খাদ্য প্রক্রিয়াকরণ ইউনিটগুলিকে ছাড় দেওয়া হয়েছে


    কেন্দ্রীয় স্বরাষ্ট্র মন্ত্রক কোভিড-১৯ মোকাবিলায় দেশ জুড়ে লকডাউনের প্রেক্ষিতে পুনর্বিন্যস্ত সংশোধিত নীতি-নির্দেশিকার আওতায় আরও কিছু ক্ষেত্রকে ছাড় দেওয়ার জন্য নির্দেশিকা জারি করেছে। নির্দিষ্ট কিছু পরিষেবা বা কাজকর্মের ক্ষেত্রে নিষেধাজ্ঞা শিথিল সংক্রান্ত কিছু প্রশ্নের প্রেক্ষিতে মন্ত্রকের তরফে জানানো হয়েছে, সংশোধিত ঐ নীতি-নির্দেশিকার আওতায় ইতিমধ্যেই নির্দিষ্ট কিছু বিষয়কে ছাড় ও সুবিধা দেওয়ার কথা বলা হয়েছে। মন্ত্রকের পক্ষ থেকে এখন জারি করা স্পষ্টীকরণে বলা হয়েছে, উপরোক্ত পরিষেবা ও কাজকর্মগুলিকে ছাড়ের তালিকায় রাখা হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1616883 – এই লিঙ্কে ক্লিক করুন।


    কেন্দ্রীয় স্বরাষ্ট্র মন্ত্রী ইন্ডিয়ান মেডিকেল অ্যাসোসিয়েশনের চিকিৎসক ও প্রতিনিধিদের সঙ্গে মতবিনিময় করলেন; কোভিড-১৯ এর বিরুদ্ধে লড়াইয়ে তাঁদের নিরাপত্তার আশ্বাস দিলেন তিনি


    কেন্দ্রীয় স্বরাষ্ট্র মন্ত্রী চিকিৎসকদের নিয়মিত কর্তব্যের পাশাপাশি, করোনা ভাইরাসের বিরুদ্ধে লড়াইয়ে তাঁদের ভূমিকার প্রশংসা করলেন। তিনি আস্থা প্রকাশ করে বলেন, এই লড়াইয়ে চিকিৎসকরা আন্তরিকতার সঙ্গে কাজ করে যাবেন। কোভিড-১৯ এর মতো মারাত্মক অসুখ থেকে সাধারণ মানুষের সুরক্ষা ও জীবন রক্ষার স্বরাষ্ট্র মন্ত্রী চিকিৎসকদের ভূমিকা ও কর্তব্যের প্রতি অভিনন্দন জানান।


    বিস্তারিত বিবরণের জন্য https://pib.gov.in/PressReleseDetail.aspx?PRID=1616965 – এই লিঙ্কে ক্লিক করুন।


    স্বাস্থ্য পরিষেবা ক্ষেত্রে পেশাদার ব্যক্তি, চিকিৎসা কর্মী এবং কোভিড-১৯ মোকাবিলার দায়িত্বে থাকা কর্মীদের বিরুদ্ধে হিসাত্মক ঘটনা প্রতিরোধে পর্যাপ্ত নিরাপত্তা সুনিশ্চিত করার নির্দেশ দিলেন কেন্দ্রীয় স্বরাষ্ট্র মন্ত্রী


    স্বাস্থ্য পরিষেবা ক্ষেত্রে পেশাদার ব্যক্তি, চিকিৎসা কর্মী এবং কোভিড-১৯ মোকাবিলার দায়িত্বে থাকা কর্মীদের বিরুদ্ধে হিসাত্মক ঘটনা প্রতিরোধে পর্যাপ্ত নিরাপত্তা সুনিশ্চিত করতে সমস্ত রাজ্য ও কেন্দ্রশাসিত অঞ্চলগুলিকে আজ স্বরাষ্ট্র মন্ত্রকের পক্ষ থেকে নির্দেশ পাঠানো হয়েছে। যারা এ ধরনের ঘটনায় যুক্ত থাকবেন, তাদের বিরুদ্ধে কড়া ব্যবস্থা গ্রহণের নির্দেশ দেওয়া হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1617162 – এই লিঙ্কে ক্লিক করুন।


    কোভিড-১৯ এমার্জেন্সি রেসপন্স অ্যান্ড হেলথ সিস্টেম প্রিপেয়ার্ডনেস প্যাকেজের জন্য ১৫ হাজার কোটি টাকার প্রস্তাবে অনুমোদন কেন্দ্রীয় মন্ত্রিসভার


    কেন্দ্রীয় মন্ত্রিসভা কোভিড-১৯ এমার্জেন্সি রেসপন্স অ্যান্ড হেলথ সিস্টেম প্রিপেয়ার্ডনেস প্যাকেজের জন্য ১৫ হাজার কোটি টাকার প্রস্তাব অনুমোদন করেছে। এই অর্থ তিনটি পর্যায়ে খরচ করা হবে। কোভিড-১৯ এমার্জেন্সি রেসপন্সের জন্য অবিলম্বে ৭ হাজার ৭৭৪ কোটি টাকা খরচ করা হবে। বাকি অর্থ মিশন মোড-ভিত্তিতে মাঝারি মেয়াদী সহায়তা (১-৪ বছর) হিসাবে খরচ করার পরিকল্পনা রয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1617070 – এই লিঙ্কে ক্লিক করুন।


    স্বেচ্ছায় রক্তদাতাদের সুবিধা দিয়ে পর্যাপ্ত পরিমাণে রক্ত সংগ্রহ করে রাখা এবং ভ্রাম্যমাণ রক্ত সংগ্রহ যানের ব্যবস্থা করার ওপর গুরুত্ব দিলেন ডঃ হর্ষ বর্ধন


    দেশ জুড়ে রেডক্রস সেনানীদের শুভেচ্ছা ও স্বাগত জানিয়ে ডঃ হর্ষ বর্ধন স্বেচ্ছাসেবী এই সংস্থাটিকে পর্যাপ্ত পরিমাণে রক্ত সংগ্রহ করে রাখার জন্য স্বেচ্ছায় রক্তদাতাদের গাড়িতে করে যাওয়া-আসার সুবিধা প্রদানের পরামর্শ দিলেন। আজ ভিডিও কনফারেন্সের মাধ্যমে স্বেচ্ছাসেবী এই সংস্থার প্রতিনিধিদের এক আলোচনায় কোভিড-১৯ আক্রান্ত রোগীদের সুস্থ হয়ে ওঠার পর তাঁদের সঙ্গে যোগাযোগ রাখার ওপর গুরুত্ব দিয়ে ভবিষ্যতে তাঁদেরকে স্বেচ্ছায় রক্তদানের ব্যাপারে উৎসাহিত করার কথাও বলেন তিনি।


    বিস্তারিত বিবরণের জন্য https://pib.gov.in/PressReleseDetail.aspx?PRID=161688 6 – এই লিঙ্কে ক্লিক করুন।


    ধরিত্রী মায়ের প্রতি কৃতজ্ঞতা প্রকাশ করলেন প্রধানমন্ত্রী


    প্রধানমন্ত্রী শ্রী নরেন্দ্র মোদী বিশ্ব বসুন্ধরা দিবসে ধরিত্রী মায়ের প্রতি কৃতজ্ঞতা প্রকাশ করেছেন। শ্রী মোদী বলেছেন, বিশ্ব বসুন্ধরা দিবসে আমরা সকলে অসাধারণ যত্ন ও করুণার জন্য আমাদের ধরিত্রীর প্রতি কৃতজ্ঞতা প্রকাশ করি। আসুন, আমরা এক পরিচ্ছন্ন, সুস্থ ও আরও সমৃদ্ধশালী বিশ্ব গড়ে তোলার জন্য শথপ নিই। কোভিড-১৯ মোকাবিলায় যাঁরা অগ্রভাগে কাজ করছেন, তাঁদের সকলের প্রতি আমরা কৃতজ্ঞ।


    বিস্তারিত বিবরণের জন্য https://pib.gov.in/PressReleseDetail.aspx?PRID=1616958 – এই লিঙ্কে ক্লিক করুন।


    কোভিড-১৯ মহামারীর সময় পণ্য পরিবহণে একগুচ্ছ সুবিধাদানের কথা ঘোষণা করলো ভারতীয় রেল


    ভারতীয় রেল খালি কন্টেনার ও খালি ওয়াগনের যাতায়াতের ক্ষেত্রে গত ২৪শে মার্চ থেকে আগামী ৩০শে এপ্রিল পর্যন্ত কোনও রকম শুল্ক ধার্য করবে না। রেলের গুডস্‌ শেডগুলিতে স্বশরীরে না গিয়েও গ্রাহকরা বৈদ্যুতিন উপায়ে রশিদ পাচ্ছেন। কোনও গ্রাহক যদি বৈদ্যুতিন রশিদ না পেয়ে থাকেন, সেক্ষেত্রে পণ্যের গন্তব্য স্টেশনে ইনভয়েস কপি জমা দিয়ে সংশ্লিষ্ট গ্রাহক বিকল্প পদ্ধতি অনুযায়ী পণ্য সংগ্রহ করতে পারবেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1617136 – এই লিঙ্কে ক্লিক করুন।


    রেল আধিকারিকরা দৈনিক রাজ্যগুলিকে ২ লক্ষ ৬০ হাজার খাবার সরবরাহ করবে


    রেল মন্ত্রকের আধিকারিকরা সমস্ত আগ্রহী জেলা প্রশাসনকে দৈনিক ২ লক্ষ ৬০ হাজার খাবার সরবরাহের প্রস্তাব দিয়েছে। দুর্গতদের মধ্যে এই খাবার সরবরাহ করা হবে। রেলের এই খাবার থালা প্রতি দাম মাত্র ১৫ টাকা।


    বিস্তারিত বিবরণের জন্য https://pib.gov.in/PressReleseDetail.aspx?PRID=16168985 – এই লিঙ্কে ক্লিক করুন।


    ভারতীয় বন্দরগুলিতে ভারতীয় নাবিকদের জন্য সাইন অন এবং সাইন অফ সংক্রান্ত আদর্শ কার্য পরিচালন বিধি জারি


    ভারতের বন্দরগুলিতে ভারতীয় নাবিকদের সাইন অন এবং সাইন অফ সংক্রান্ত আদর্শ কার্যপরিচালন বিধি জারির বিষয়টিকে কেন্দ্রীয় জাহাজ পরিবহণ প্রতিমন্ত্রী শ্রী মনসুখ মান্ডভিয়া স্বাগত জানিয়েছেন। এক ট্যুইটে তিনি এই নির্দেশ জারির জন্য স্বরাষ্ট্র মন্ত্রীকে ধন্যবাদ জানিয়েছেন। এই নির্দেশিকা জারির ফলে সমুদ্র বন্দরগুলিতে নাবিকদের সিফটিং – এর ক্ষেত্রে সুবিধা মিলবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1616999 – এই লিঙ্কে ক্লিক করুন।


    মুদ্রণ ও বৈদ্যুতিন গণমাধ্যমগুলিকে পরামর্শ


    দেশের বিভিন্ন অংশে সাম্প্রতিক ঘটনাবলীর প্রেক্ষিতে যেখানে যেখানে গণমাধ্যমের কর্মীরা কোভিড-১৯ সংক্রান্ত খবর ও তথ্য সংগ্রহের কাজে যুক্ত রয়েছেন, তাঁদের জন্য কেন্দ্রীয় তথ্য ও সম্প্রচার মন্ত্রকের পক্ষ থেকে সমস্ত মুদ্রণ ও বৈদ্যুতিন গণমাধ্যমগুলিকে পরামর্শ জারি করা হয়েছে। মন্ত্রকের পরামর্শে বলা হয়েছে - সাংবাদিক, ক্যামেরাম্যান ও আলোকচিত্রী সহ সংবাদ মাধ্যমের যে সমস্ত কর্মী দেশের বিভিন্ন জায়গায় কোভিড-১৯ সংক্রান্ত খবর ও তথ্য সংগ্রহের কাজে যুক্ত রয়েছেন এবং এ ধরনের কাজের জন্য তাঁদের বিভিন্ন জায়গায় যাতায়াত করতে হচ্ছে – এই বিষয়গুলিকে বিবেচনায় রেখে কর্তব্য পালনের সময় স্বাস্থ্য সংক্রান্ত সতর্কতামূলক ব্যবস্থা নেওয়ার কথা বলা হয়েছে। মন্ত্রকের পক্ষ থেকে সমস্ত মিডিয়া হাউস কর্তৃপক্ষকে তাঁদের সাংবাদিক ও ক্যামেরাম্যান সহ কার্যালয়ের কর্মীদের জন্য প্রয়োজনীয় ব্যবস্থা গ্রহণের অনুরোধ জানানো হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1617020 – এই লিঙ্কে ক্লিক করুন।


    ইপিএফও ১৫টি কর্মদিবসের মধ্যেই প্রধানমন্ত্রী গরিব কল্যাণ যোজনার আওতায় কোভিড-১৯ সংক্রান্ত ৬ লক্ষ ৬ হাজার সহ মোট ১০ লক্ষ ২ হাজার দাবি-দাওয়ার নিষ্পত্তি করেছে


    এই ১০ লক্ষ ২ হাজার দাবি-দাওয়া হিসাবে মোট ৩ হাজার ৬০০ কোটি ৮৫ লক্ষ টাকা মেটানো হয়েছে। এর মধ্যে ১ হাজার ৯৫৪ কোটি টাকা মেটানো হয়েছে কোভিড-১৯ সংক্রান্ত দাবি-দাওয়া অনুযায়ী। লকডাউন চলাকালীন ইপিএফও-র এক-তৃতীয়াংশ কর্মী স্বাভাবিক কাজকর্ম সম্পাদন করলেও ৯০ শতাংশ কোভিড-১৯ সংক্রান্ত দাবি-দাওয়া তিনটি কর্মদিবসেই নিষ্পত্তি করা হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1617159 – এই লিঙ্কে ক্লিক করুন।


    কিছু দপ্তর বন্ধ করে দেওয়ার কোনও সরকারি নির্দেশিকা নেই, পিআইবি ফ্যাক্টচেকে এ সংক্রান্ত খবর ভ্রান্ত বলে জানানো হয়েছে; ‘সে নমস্তে’ নামে কোনও ভিডিও কনফারেন্সিং অ্যাপ চালু করা হচ্ছে না বলে জানানো হচ্ছে


    বিস্তারিত বিবরণের জন্য https://pib.gov.in/PressReleseDetail.aspx?PRID=1616896 – এই লিঙ্কে ক্লিক করুন।


    শ্রী ধর্মেন্দ্র প্রধান ভিডিও কনফারেন্সের মাধ্যমে এলপিজি ডিস্ট্রিবিউটরদের সঙ্গে মতবিনিময় করলেন; দরিদ্রদের স্বার্থে উজ্জ্বলা যোজনায় গ্যাস সিলিন্ডার বিতরণ আরও বাড়াতে বললেন তিনি


    কেন্দ্রীয় পেট্রোলিয়াম ও প্রাকৃতিক গ্যাস মন্ত্রী শ্রী ধর্মেন্দ্র প্রধান আজ ভিডিও কনফারেন্সের মাধ্যমে সারা দেশের ১ হাজারেরও বেশি রান্নার গ্যাস ডিস্ট্রিবিউটরদের সঙ্গে কথা বলেন। গ্যাস সিলিন্ডার বিতরণের ডিস্ট্রিবিউটরদের ভূমিকার প্রশংসা করে শ্রী প্রধান প্রধানমন্ত্রী গরিব কল্যাণ যোজনার আওতায় দরিদ্র মানুষের জন্য বিনামূল্যে রান্নার গ্যাস সরবরাহ আরও বাড়ানোর কথা বলেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1616614 – এই লিঙ্কে ক্লিক করুন।


    রাষ্ট্রপতি ভবনে নিশ্চিত কোভিড-১৯ আক্রান্ত একটি ঘটনা প্রসঙ্গে তথ্য


    রাষ্ট্রপতি ভবন চত্বরে একজনের কোভিড-১৯ নমুনা পরীক্ষায় ভাইরাসের উপস্থিতির প্রমাণ মেলায় সংবাদ মাধ্যমের খবর ও সন্দেহের প্রেক্ষিতে ইতিমধ্যেই ঘটনাটি সম্পর্কে বিস্তারিত জনানো হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1616940 – এই লিঙ্কে ক্লিক করুন।


    কেন্দ্রীয় মানবসম্পদ উন্নয়ন মন্ত্রী ই-লার্নিং বিষয় সম্বলিত পঠন-পাঠন পদ্ধতি প্রেরণের আহ্বান জানিয়ে জাতীয় স্তরের কর্মসূচি ‘বিদ্যাদান ২.০’ সূচনা করলেন


    কেন্দ্রীয় মানবসম্পদ উন্নয়ন মন্ত্রী শ্রী রমেশ পোখরিয়াল ‘নিশাঙ্ক’ ই-লার্নিং বিষয় সম্বলিত পঠন-পাঠন পদ্ধতি প্রেরণের আহ্বান জানিয়ে জাতীয় স্তরের কর্মসূচি ‘বিদ্যাদান ২.০’র সূচনা করেন। জাতীয় স্তরে এ ধরনের কর্মসূচি চালু করার উদ্দেশ্য হ’ল – কোভিড-১৯ জনিত পরিস্থিতির প্রেক্ষিতে ছাত্রছাত্রীদের মধ্যে ক্রমবর্ধমান ই-শিক্ষার প্রয়োজনীয়তা মেটানো।


    বিস্তারিত বিবরণের জন্য https://pib.gov.in/PressReleseDetail.aspx?PRID=1617143 – এই লিঙ্কে ক্লিক করুন।


    উপ-রাষ্ট্রপতি এক সবুজায়িত ও পরিচ্ছন্ন বিশ্ব গড়ে তোলার আহ্বান জানালেন


    উপ-রাষ্ট্রপতি শ্রী এম ভেঙ্কাইয়া নাইডু এক সবুজায়িত ও পরিচ্ছন্ন বিশ্ব গড়ে তোলার জন্য নাগরিকদের সমবেত প্রয়াস গ্রহণের আহ্বান জানিয়ে বলেন, পরিবেশের সুরক্ষা আমাদের সকলের কাছে এক সামাজিক কর্তব্য। বিশ্ব ধরিত্রী দিবসের প্রাক্কালে এক বার্তায় শ্রী নাইডু বলেন, আসুন আমরা প্রকৃতি মায়ের সুরক্ষায় সর্বোচ্চ অগ্রাধিকার দিই। কোভিড-১৯ মহামারীর প্রেক্ষিতে তিনি বলেন, আমাদেরকে উন্নয়নমূলক ও অর্থনৈতিক রণকৌশলগুলির পুনর্বিশ্লেষণ ও আত্মসমীক্ষার প্রয়োজন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1616763 – এই লিঙ্কে ক্লিক করুন।


    খাদ্য সুরক্ষা, নিরাপত্তা ও পুষ্টি ক্ষেত্রের ওপর কোভিড-১৯ এর প্রভাব নিয়ে আলোচনা করতে জি-২০ দেশগুলির অর্থমন্ত্রীদের এক্সট্রা অর্ডিনারি বৈঠকে অংশ নিলেন শ্রী নরেন্দ্র সিং তোমর


    শ্রী তোমর খাদ্য সুরক্ষা, নিরাপত্তা ও পুষ্টি ক্ষেত্রের ওপর কোভিড-১৯ এর প্রভাব নিয়ে আলোচনা করতে জি-২০ দেশগুলির অর্থমন্ত্রীদের এক্সট্রা অর্ডিনারি বৈঠকে অংশ নেন। তিনি জানান, কোভিড-১৯ মহামারীজনিত লকডাউন সত্ত্বেও কৃষি ক্ষেত্রের সঙ্গে যুক্ত যাবতীয় কাজকর্ম ভারত সরকার ছাড় দিয়েছে। সেই সঙ্গে, সংশ্লিষ্ট সকল পক্ষের সামাজিক দূরত্ব, সুস্বাস্থ্য এবং স্বাস্থ্যবিধি মেনে চলার ওপরেও গুরুত্ব দেওয়া হচ্ছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1616889 – এই লিঙ্কে ক্লিক করুন।


    কোভিড-১৯ মহামারীজনিত লকডাউনের সময় দেশে অত্যাবশ্যক সামগ্রীর নিরবচ্ছিন্ন সরবরাহ বজায় রাখতে সরকার সময় মতো পদক্ষেপ নিয়েছে


    কেন্দ্রীয় কৃষি মন্ত্রক কোভিড-১৯ জনিত মহামারীর প্রেক্ষিতে লকডাউন চলাকালীন সময় পাইকারি বাজারগুলিতে ভিড় এড়াতে এবং সরবরাহ-শৃঙ্খল অব্যাহত রাখতে একাধিক পদক্ষেপ নিয়েছে। জাতীয় কৃষি বাজার সংক্রান্ত ই-ন্যাম পোর্টালটি নতুন রূপে চালু করা হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1616771 – এই লিঙ্কে ক্লিক করুন।


    কোভিড-১৯ মহামারী মোকাবিলায় রাসায়নিক পদার্থ, সার ও ওষুধপত্রের যোগান বাড়াতে সর্বাত্মক প্রয়াস নেওয়া হচ্ছে : সদানন্দ গৌড়া


    কেন্দ্রীয় রসায়ন ও সার মন্ত্রী শ্রী পি ভি সদান্দন গৌড়া জানিয়েছেন, কোভিড-১৯ মহামারীর প্রেক্ষিতে উদ্ভূত চ্যালেঞ্জ মোকাবিলায় তাঁর মন্ত্রক দেশে ওষুধপত্র, সার ও জীবাণু নাশক রাসায়নিক পদার্থের পর্যাপ্ত পরিমাণে যোগান অব্যাহত রাখতে সবরকম প্রয়োজনীয় পদক্ষেপ নিচ্ছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1616771 – এই লিঙ্কে ক্লিক করুন।


    মহামারীর সময় অত্যাবশ্যক পরিষেবার আওতায় প্লাম্বারদের চাহিদা পূরণে স্কিল ইন্ডিয়ার পক্ষ থেকে ৯০০ জন স্বীকৃত প্লাম্বারের তালিকা প্রকাশ করা হয়েছে


    কোভিড-১৯ মহামারীজনিত জটিল পরিস্থিতিতে প্লাম্বিং-এর মতো অত্যাবশ্যক পরিষেবার চাহিদা পূরণে ইন্ডিয়ান প্লাম্বিং স্কিলস্‌ কাউন্সিল ৯০০ জন স্বীকৃত প্লাম্বারের তথ্য সম্বলিত এক ডেটাবেস তৈরি করেছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1616886 – এই লিঙ্কে ক্লিক করুন।


    করোনা ভাইরাস সংক্রমণের প্রেক্ষিতে ১৫ই অক্টোবর পর্যন্ত হোটেল বা রেস্তরাঁ বন্ধ রাখার কোনও নির্দেশিকা পর্যটন মন্ত্রক জারি করেনি


    বিস্তারিত বিবরণের জন্য https://pib.gov.in/PressReleseDetail.aspx?PRID=1617014 – এই লিঙ্কে ক্লিক করুন।


    কোভিড-১৯ জনিত পরিস্থিতির প্রেক্ষিতে ট্রাইফেডের কিছু উদ্যোগ


    কোভিড-১৯ মহামারীজনিত বর্তমান পরিস্থিতি দরিদ্র ও প্রান্তিক মানুষের পাশাপাশি, আদিবাসী মানুষজনের কাছে জীবন-জীবিকার ক্ষেত্রে গুরুতর সমস্যা সৃষ্টি করেছে। আদিবাসী মানুষরা বর্তমান পরিস্থিতিতে সবচেয়ে বেশি প্রভাবিত হচ্ছেন। একইসঙ্গে, বর্তমান সময় বনজ সামগ্রী সংগ্রহ ও মজুত করে রাখার ব্যস্ততম মরশুম হিসাবে বিবেচিত হয়। তাই, আদিবাসী মানুষের জীবন-জীবিকার ক্ষেত্রে বনজ সামগ্রীর গুরুত্বপূর্ণ ভূমিকা রয়েছে। কেন্দ্রীয় আদিবাসী মন্ত্রকের অধীন ট্রাইফেড লকডাউন চলাকালীন সময় উদ্ভূত সমস্যাগুলি মোকাবিলায় সক্রিয় পদক্ষেপ নিয়েছে। অভূতপূর্ব বর্তমান পরিস্থিতিতে ট্রাইফেড আদিবাসী মানুষের স্বার্থে অবিলম্বে মধ্য ও দীর্ঘ মেয়াদী কিছু উদ্যোগ গ্রহণ করেছে। কোভিড-১৯ লকডাউনের সময় আদিবাসী মানুষের স্বার্থ সুরক্ষায় গৃহীত এই পদক্ষেপগুলিকে তিন ভাগে বিভক্ত করা হয়েছে। এগুলি হ’ল – প্রচার ও সচেতনতা গড়ে তোলা, ব্যক্তিগত স্বাস্থ্য সুরক্ষা এবং নন-টিম্বার বনজ সামগ্রী সংগ্রহ।


    স্বল্প মেয়াদী পরিকল্পনার অঙ্গ হিসাবে সামাজিক দূরত্ব বজায় রাখতে সচেতনতা গড়ে তোলার জন্য বন ধন সামাজিক দূরী জাগ্রুকতা অভিযান চালু করা হয়েছে। এছাড়াও, বন ধন স্বনির্ভর গোষ্ঠীগুলিকে নিরাপদভাবে নিজেদের কাজকর্ম পরিচালনার জন্য মাস্ক ও হাইজিন সামগ্রী, যেমন – সাবান, জীবাণু নাশক উপকরণ প্রভৃতি দেওয়া হচ্ছে। আদিবাসী মানুষের জীবন-জীবিকা সুরক্ষার জন্য মধ্য ও দীর্ঘ মেয়াদী ব্যবস্থার অঙ্গ হিসাবে মন্ত্রক বনজ সামগ্রী সংগ্রহকারী কোটি কোটি আদিবাসী মানুষের ত্রাণ সহায়তার জন্য লকডাউনের দ্বিতীয় পর্বে নীতি-নির্দেশিকা অনুযায়ী যেসব ক্ষেত্রে ছাড় বা সুবিধার কথা ঘোষণা করা হচ্ছে, তাতে প্রয়োজনীয় সংশোধন করা হয়েছে। কেন্দ্রীয় স্বরাষ্ট্র মন্ত্রক গত ১৬ই এপ্রিল সংশোধিত নীতি-নির্দেশিকা জারি করে তপশিলি উপজাতি ও অন্যান্য অরণ্যবাসীদের স্বার্থে নন-টিম্বার শ্রেণীর গৌণ বনজ সামগ্রী সংগ্রহ ও তার প্রক্রিয়াকরণে অনুমতি দেওয়া হয়। আদিবাসী বিষয়ক মন্ত্রকের পক্ষ থেকে আদিবাসী মানুষের জীবনযাপনে সহায়তার জন্য গৌণ বনজ সামগ্রীর ন্যূনতম সহায়ক মূল্য সংশোধনের ব্যাপারে ট্রাইফেড-কে প্রয়োজনীয় পদক্ষেপ নিতে বলেছে। মন্ত্রকের এই নির্দেশ অনুযায়ী, ট্রাইফেড গত ১৭ই এপ্রিল সমস্ত রাজ্যের প্রাইমারী মার্কেটগুলিতে সংগ্রহ কেন্দ্র স্থাপনের উদ্যোগ নিয়েছে। উদ্দেশ্য, বনজ সামগ্রীর ন্যূনতম সহায়ক মূল্য আদিবাসী মানুষের কাছে পৌঁছে দেওয়া।


    বিস্তারিত বিবরণের জন্য https://pib.gov.in/PressReleseDetail.aspx?PRID=1617038 – এই লিঙ্কে ক্লিক করুন।


    তথ্য ও প্রযুক্তির প্রয়োগের মাধ্যমে কম্যুনিটি পর্যায়ে কোভিড-১৯ মোকাবিলায় বিজ্ঞান ও প্রযুক্তি দপ্তর স্বেচ্ছাসেবী সংগঠনগুলিকে সহায়তা দিয়েছে


    তথ্য ও প্রযুক্তি-ভিত্তিক স্বেচ্ছাসেবী সংগঠনগুলির নেটওয়ার্ক দেশের ২২টি রাজ্যে ছড়িয়ে রয়েছে। কেন্দ্রীয় বিজ্ঞান ও প্রযুক্তি দপ্তর এ ধরনের স্বেচ্ছাসেবী সংগঠনগুলিকে সহায়তা দিয়ে থাকে। এই ধরনের স্বেচ্ছাসেবী সংস্থাগুলি বিভিন্ন ধরনের তথ্য ও প্রযুক্তি ব্যবহারের মাধ্যমে কোভিড-১৯ প্রতিরোধ ও নিয়ন্ত্রণে নিজেদের সক্ষমতা তুলে ধরেছে। এইভাবে, স্বেচ্ছাসেবী সংগঠনগুলির সরকারের কোভিড-১৯ মোকাবিলায় গৃহীট বিভিন্ন পদক্ষেপগুলিকে সহায়তা যুগিয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1617176 – এই লিঙ্কে ক্লিক করুন।


    কোভিড-১৯ মহামারীর সময় কর্মীদের সুরক্ষায় উত্তর দিল্লির পুর নিগম সুসংবদ্ধ ব্যবস্থা গ্রহণ করেছে


    কোভিড-১৯ মহামারীর জটিল এই পরিস্থিতিতে উত্তর দিল্লির পুর নিগম তার কর্মীদের সুরক্ষা ও নিরাপত্তার জন্য একাধিক সুসংবদ্ধ প্রয়াস নিয়েছে। শহরের বিভিন্ন সংক্রামিত এলাকায় পরিষেবা দেওয়ার সময় কর্মীদের সুরক্ষার জন্য এই পদক্ষেপগুলি নেওয়া হয়েছে। উত্তর দিল্লি পুর নিগম প্রত্যেকটি সংক্রামিত এলাকার কাছাকাছি একটি করে ডকিং স্টেশন গড়ে তুলেছে। এই স্টেশনগুলিতে এসে পৌঁছনোর পর নিগমের বিভিন্ন শাখার কর্মীরা তাঁদের দৈনন্দিন কাজ শুরু করেন। কর্মীদের এই স্টেশনগুলি থেকে সংক্রামিত এলাকাগুলিতে কাজকর্ম করার জন্য পিপিই কিট দেওয়া হয়। নিগমের পক্ষ থেকে নিশ্চিত করা হয়েছে, সংক্রামিত এলাকায় প্রবেশের সঙ্গে সঙ্গে কর্মীদের সুরক্ষা যাতে আরও জোরদার করা যায়। উদ্দেশ্য, ঐ কর্মীরা যাতে সংক্রমণ মুক্ত হয়ে স্টেশনে ফেরেন। এছাড়াও, কর্মীদের কাজ শেষ হওয়ার পর পৃথক এক জায়গায় নিয়ে গিয়ে খাবারের বন্দোবস্ত করা হয়। কর্তব্য পালনের সময় যাতে সামাজিক দূরত্ব বজায় রাখার বিষয়টি মেনে চলা যায়, তার জন্য উত্তর দিল্লির পুর নিগম প্রয়োজনীয় ব্যবস্থা নিয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1617007 – এই লিঙ্কে ক্লিক করুন।


    পিআইবি’র আঞ্চলিক কার্যালয় থেকে প্রাপ্ত তথ্য


    · মহারাষ্ট্র : রাজ্যে কোভিড-১৯ আক্রান্তের সংখ্যা বেড়ে ৫ হাজার ২১৮। মঙ্গলবার নতুন করে ৫৫২ জন আক্রান্ত হয়েছেন। মুম্বাইয়ে আরও ৩৫৫ জনের আক্রান্তের খবর মিলেছে। এখনও পর্যন্ত ৭৭৯ জন সুস্থ হয়ে উঠেছেন। মুম্বাইয়ে ৫৩ জন সাংবাদিকের নমুনায় করোনা ভাইরাসের উপস্থিতির প্রমাণ মেলায় কেন্দ্রীয় তথ্য ও সম্প্রচার মন্ত্রক গণমাধ্যমের প্রতিনিধিদের জন্য সতর্কতামূলক ব্যবস্থা গ্রহণে মুদ্রণ ও বৈদ্যুতিন মাধ্যমগুলির জন্য নির্দেশিকা জারি করেছে। রাজ্যে আগত আন্তঃমন্ত্রক কেন্দ্রীয় দলটি আজ ধারাবি এলাকা পরিদর্শন করেন।


    · গুজরাট : রাজ্যে নতুন করে ১৫২ জনের খবর মেলায় মোট আক্রান্তের সংখ্যা বেড়ে ২ হাজার ১৭৮ হয়েছে। সুস্থ হয়েছেন ১৩৯ জন এবং ৯০ জন মারা গেছেন। আক্রান্ত ব্যক্তির সংখ্যার ভিত্তিতে গুজরাট দেশের মহারাষ্ট্রের পর দ্বিতীয় স্থানে রয়েছে।


    · রাজস্থান : রাজ্যে বুধবার আরও ৬৪ জনের আক্রান্তের খবর মিলেছে। এর ফলে, মোট আক্রান্তের সংখ্যা বেড়ে হয়েছে ১ হাজার ৭৯৯। রাজ্যের স্বাস্থ্য দপ্তরের অতিরিক্ত মুখ্যসচিব জানিয়েছেন, দিল্লির যে বেসরকারি পরীক্ষাগারে ৪ হাজার নমুনা পাঠানো হয়েছিল, তার পরিণাম আসা শুরু হয়েছে।


    · চন্ডীগড় : চন্ডীগড় প্রশাসন জানিয়েছে, যে এলাকাগুলি করোনা মহামারীর জন্য সীল করে দেওয়া হয়েছে, সেখানে বাড়ি বাড়ি গিয়ে শাক-সব্জি ও রেশন পৌঁছে দেওয়া হবে। সাধারণ মানুষ যাতে ইলেট্রিশিয়ান, প্লাম্বার ও এসি মেশিন মেকানিকদের পরিষেবা নিতে পারেন, তার অনুমতি দেওয়া হয়েছে।


    · পাঞ্জাব : কোভিড-১৯ নিষেধাজ্ঞার মধ্যে সুষ্ঠুভাবে গম সংগ্রহ সুনিশ্চিত করতে পাঞ্জাব মান্ডি পর্ষদ ৪০৯টি চাল বিক্রয় কেন্দ্রকে রবি বিপণন মরশুম থেকে গম সংগ্রহের জন্য সহায়ক মান্ডি ইয়ার্ডে পরিণত করেছে।


    · হরিয়ানা : রাজ্যে শিল্প ও অন্যান্য প্রতিষ্ঠানগুলি তাদের কাজকর্ম শুরু করার জন্য saralharyana.gov.in পোর্টাল থেকে অনুমতি আদায় করতে পারবেন। যানবাহনের আন্তঃরাজ্য চলাচলের জন্য অনুমতি নেওয়া যাবে covidpass.egovernments.org পোর্টালে আবেদন করে।


    · হিমাচল প্রদেশ : রাজ্যের মুখ্যমন্ত্রী জানিয়েছেন, চলতি কার্ফিউ আগামী তেসরা মে পর্যন্ত বলবৎ থাকবে। ভারতের রাষ্ট্রপতির পক্ষ থেকে রাজ্যকে এন-৯৫ সার্জিকাল মাস্ক সরবরাহের জন্য মুখ্যমন্ত্রী তাঁর প্রতি কৃতজ্ঞতা প্রকাশ করেছেন।


    · জম্মু ও কাশ্মীর : আজ নতুন করে ২৭ জনের আক্রান্তের খবর মিলেছে। এরা সকলেই কাশ্মীর ডিভিশনের। কেন্দ্রশাসিত এই অঞ্চলে মোট আক্রান্তের সংখ্যা ৪০৭। সেনাবাহিনী শ্রীনগর ও জম্মুতে একটি করে কোভিড-১৯ হাসপাতাল গড়ে তুলেছে।


    · অরুণাচল প্রদেশ : রাজ্যে এখনও পর্যন্ত ১২ হাজার ৩৬৬ জন গ্রাহক বিনামূল্যে রান্নার গ্যাস সিলিন্ডার পেয়েছেন। বায়ুসেনার হেলিকপ্টারে করে অত্যাবশ্যক সামগ্রী সরবরাহ রাজ্যের প্রত্যন্ত এলাকাগুলিতে চালু রয়েছে।


    · আসাম : রাজ্যের স্বাস্থ্য মন্ত্রী এক ট্যুইটে জানিয়েছেন, লকডাউন চলাকালীন সময় অভিভাবকদের কিছুটা রেহাই দিতে বেসরকারি বিদ্যালয়গুলি এপ্রিল মাসের পঠন-পাঠন শুল্ক বাবদ ৫০ শতাংশ ছাড় দেবে বলে সিদ্ধান্ত নিয়েছে। আসামের পঞ্চায়েত ও গ্রামোন্নয়ন দপ্তর প্রধানমন্ত্রী গরিব কল্যাণ যোজনার আওতায় ৮ লক্ষ ৫১ হাজারেরও বেশি সুফলভোগীর প্রত্যেককে ৫০০ টাকা করে আর্থিক সহায়তা দিয়েছে।


    · মিজোরাম : রাজ্যের পুলিশ প্রধান সীমান্ত সীল করার কাজে কর্তব্যরত অবস্থায় দু’জন পুলিশ কর্মীর ওপর আক্রান্তের ঘটনায় তদন্তের নির্দেশ দিয়েছেন।


    · নাগাল্যান্ড : রাজ্যের স্বাস্থ্য মন্ত্রী জানিয়েছেন, পিপিই কিট সংগ্রহ ও তার গুণমান পরীক্ষার জন্য দুটি কমিটি গঠন করা হয়েছে।


    · সিকিম : রাজ্যের উত্তর জেলা প্রশাসন প্রধানমন্ত্রী গরিব কল্যাণ যোজনার আওতায় আগামী ২৩শে এপ্রিল থেকে ন্যায্য মূল্যের দোকানগুলিতে চাল ও ডাল বন্টন শুরু করবে।


    · ত্রিপুরা : রাজ্যের খোয়াই জেলা প্রশাসনের পক্ষ থেকে জানানো হয়েছে, কোভিড-১৯ প্যাকেজের আওতায় ইঁটভাটা শ্রমিকদের প্রত্যেককে ১ হাজার টাকা করে দেওয়া হয়েছে। এর ফলে, ১৫৭ জন এ ধরনের প্রবাসী শ্রমিক লাভবান হয়েছেন।


    · কেরল : রাজ্যে নিশ্চিত করোনায় আক্রান্তের সংখ্যা ৪২৬। রাজ্য সরকারি করচারীদের পাঁচ মাস ধরে ৬ দিনের বেতন কাটার সিদ্ধান্ত নিয়েছে রাজ্য সরকার। ৪৩ দিন পর রাজ্যের পাথানামথিত্তার ৬২ বছর বয়সী এক মহিলার নমুনা পরীক্ষার রিপোর্ট নেগেটিভ এসেছে।


    · তামিলনাডু : রাজ্যের মুখ্যমন্ত্রী কোভিড-১৯ মোকাবিলায় অগ্রভাগে থাকা কর্মীদের মৃত্যুতে তাঁর পরিবারের একজনকে ৫০ লক্ষ টাকা ক্ষতি পূরণ ও চাকরি দেওয়ার সিদ্ধান্তের কথা ঘোষণা করেছে। রাজ্যে এখনও পর্যন্ত মোট আক্রান্তের সংখ্যা ১ হাজার ৫৯৬। নিশ্চিত করোনায় আক্রান্ত হয়েছেন ৯৪০ জন। মৃত্যু হয়েছে ১৮ জনের। ৬৩৫ জনকে সুস্থ হওয়ার পর ছেড়ে দেওয়া হয়েছে।


    · পন্ডিচেরী : মুখ্যমন্ত্রী সহ সমস্ত মন্ত্রী ও বিধায়কদের কোভিড পরীক্ষা করা হবে।


    · কর্ণাটক : রাজ্যে আক্রান্তের সংখ্যা ৪২৫। আজ আরও ৭ জনের নমুনা পরীক্ষায় করোনার উপস্থিতির প্রমাণ মিলেছে। এখনও পর্যন্ত সুস্থ হওয়ার পর ১২৯ জনকে ছেড়ে দেওয়া হয়েছে।


    · অন্ধ্রপ্রদেশ : রাজ্যে গত ২৪ ঘন্টায় ৫৬ জন নতুন করে আক্রান্ত হয়েছেন। নিশ্চিত করোনায় আক্রান্তের সংখ্যা ৮১৩। মৃত্যু হয়েছে ২৪ জনের। ১২০ জনকে সুস্থ হওয়ার পর ছেড়ে দেওয়া হয়েছে। প্রতিটি রেড জোনের জন্য ১ জন করে বিশেষ আধিকারিক নিয়োগ করা হয়েছে।


    · তেলেঙ্গানা : হায়দরাবাদ থেকে প্রায় ১৩৫ কিলোমিটার দূরে অবস্থিত সূর্যপেত এলাকায় দ্রুত কোভিড সংক্রমণের প্রেক্ষিতে স্বাস্থ্য কর্তৃপক্ষ উদ্বেগ প্রকাশ করেছে। রাজ্যে মঙ্গলবার আরও ২৬ জনের আক্রান্তের খবর মিলেছে। নিশ্চিত করোনায় আক্রান্তের সংখ্যা বেড়ে এখন ৯২৮।


    CG/BD/SB

    
    
    (Release ID: 1617325) Visitor Counter : 43
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Odia , Tamil , Telugu , Kannada , Malayalam