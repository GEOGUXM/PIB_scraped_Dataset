      সড়কপরিবহণওমহাসড়কমন্ত্রক

      শ্রী নীতীন গড়করি, কোভিড – ১৯ মহামারীর সময় জনসাধারণের সুবিধার্থ আন্তঃরাজ্য সীমান্তে অত্যাবশক পণ্য বহণকারী ট্রাক / লরি চলাচলের জন্য অবিলম্বে প্রয়োজনীয় ব্যবস্থা গ্রহণ করতে বলেছেন
      Posted On: 28 APR 2020 4:05PM by PIB Kolkata


    নতুন দিল্লি, ২৮ এপ্রিল, ২০২০


    

    কেন্দ্রীয় সড়ক পরিবহণ ও মহাসড়ক এবং অতিক্ষুদ্র, ক্ষুদ্র ও মাঝারি শিল্পদ্যোগী মন্ত্রী, শ্রী নিতীন গড়করি, ট্রাক এবং লরিগুলিকে আন্তঃরাজ্য সীমান্তে স্বাভাবিক চলাচলের উদ্দেশে সব রাজ্য ও কেন্দ্রশাসিত অঞ্চলকে অবিলম্বে প্রয়োজনীয় ব্যবস্থা গ্রহণের পরামর্শ দিয়েছেন। এর ফলে দেশের বিভিন্ন প্রান্তে নির্বিঘ্নে অত্যাবশক পণ্য সরবরাহ করা সম্ভব হবে। কোভিড – ১৯ এর সময় লকডাউনের মধ্যে জনজীবন স্বাভাবিক রাখতে ট্রাক এবং লরি চলাচল অত্যন্ত গুরুত্বপূর্ণ বলে তিনি উল্লেখ করেন। বিভিন্ন রাজ্য এবং কেন্দ্রশাসিত অঞ্চলের পরিবহণ মন্ত্রীদের সঙ্গে ভিডিও কনভারেন্সের মাধ্যমে তিনি স্থানীয় ও জেলা প্রশাসনকে এই ধরনের গাড়ী না আটকানোর জন্য উদ্যোগী হতে বলেন। একই সঙ্গে তিনি যথাযথ শারীরিক দূরত্ব বজায় রেখে, মাস্ক পরে, হ্যান্ড স্যানিটাইজার ব্যবহারের জন্য ড্রাইভার এবং ক্লিনারদের পরামর্শ দেন।


    
    মন্ত্রী বলেন, পরিবহণ সংক্রান্ত সমস্যার সমাধানের জন্য তাঁর মন্ত্রক, একটি হেল্পলাইন নম্বর চালু করেছে। এই বৈঠকে সড়ক পরিবহণ এবং মহাসড়ক দপ্তরের প্রতিমন্ত্রী, অবসরপ্রাপ্ত জেনারেল ভি. কে. সিং উপস্থিত ছিলেন। বৈঠকে মিজোরাম, হিমাচলপ্রদেশ এবং অরুনাচলপ্রদেশের মুখ্যমন্ত্রীরা ছাড়াও বিভিন্ন রাজ্যের পরিবহণ ও পূর্তমন্ত্রী এবং উপমুখ্যমন্ত্রী যোগ দেন। সড়ক পরিবহণ ও মহাসড়ক মন্ত্রকের সচিব ছাড়াও উচ্চপদস্থ আধিকারিক এবং জাতীয় মহাসড়ক কর্তৃপক্ষ ও এনএইচআইডিসিএল-এর আধিকারিকরা বৈঠকে উপস্থিত ছিলেন।


    
    শ্রী গড়করি বলেন, জাতীয় সড়ক নির্মাণের পরিমাণ বর্তমান অবস্থা থেকে আরো ২ – ৩ গুণ বেশি বাড়াতে হবে। তিনি সমস্ত রাজ্য এবং কেন্দ্রশাসিত অঞ্চলকে দ্রুত জমি অধিগ্রহণ করতে বলেন। এই খাতে যে ২৫,০০০ কোটি টাকা বরাদ্দ করা হয়েছিল, তিনি সেই অর্থ ব্যবহারে পরামর্শ দেন।


    
    ভারতের অর্থনীতিকে ৫ লক্ষ কোটি মার্কিন ডলারের সমতুল অর্থনীতিতে পরিণত করার লক্ষ্যে দেশে আর্থিক উন্নয়ন ত্বরান্বিত করার ওপর মন্ত্রী গুরুত্ব দেন। তিনি বলেন, আমাদের অর্থনীতির মেরুদন্ডই হল পরিবহণ ব্যবস্থা এবং তার পরিকাঠামো।


    
    শ্রী গড়করি, রাজ্যগুলির পরিবহণ মন্ত্রীদের গ্রামীণ এলাকায় ২ চাকা এবং ৩ চাকার অ্যাপ ভিত্তিক গাড়ি চালানোর ব্যবস্থা করার পরামর্শ দেন। যার ফলে কৃষক সম্প্রদায়ের যেমন সুবিধে হবে, সেরকম নতুন কর্মসংস্থানেরও সৃষ্টি হবে।


    
    দপ্তরের প্রতিমন্ত্রী, অবসরপ্রাপ্ত জেনারেল, ভি. কে. সিং, বিভিন্ন প্রকল্প রূপায়নে রাজ্য ও কেন্দ্রশাসিত অঞ্চলগুলিকে একযোগে কাজ করতে বলেন। এই ভিডিও কনফারেন্সে জানানো হয়েছে, লকডাউনের মধ্যেও বিভিন্ন প্রকল্পের কাজ এগিয়ে চলেছে। ১৩১৫টি প্রকল্পের ৫,৮৯,৬৪৮ কোটি টাকা ব্যয় করে ৪৯,২৩৮ কিলোমিটার সড়ক নির্মাণের কাজ হচ্ছে। এর মধ্যে ৮১৯টি প্রকল্পের ৩,০৬,২৫০ কোটি টাকার ৩০,৩০১ কিলোমিটার রাস্তার কাজে বিলম্ব হচ্ছে। বৈঠকে বিভিন্ন প্রকল্প বাস্তবায়নে জমি অধিগ্রহণ এবং পরিবেশ দপ্তরের ছাড়পত্র পাওয়ার ক্ষেত্রে যে সমস্যাগুলো দেখা দিচ্ছে, তা নিয়েও আলোচনা হয়।


    

    
    CG/CB/SFS

    
    
    (Release ID: 1619118) Visitor Counter : 10
    
    
      Read this release in: English , Urdu , Marathi , Hindi , Assamese , Manipuri , Punjabi , Gujarati , Tamil , Telugu , Kannada , Malayalam