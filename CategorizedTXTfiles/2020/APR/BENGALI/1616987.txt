      পর্যটনমন্ত্রক

      ‘দেখো আপনা দেশ’ ওয়েবিনার সিরিজের আওতায় পর্যটন মন্ত্রকের পঞ্চম উদ্যোগ, লাদাখের ঐতিহ্যশালী সংস্কৃতি
      Posted On: 21 APR 2020 9:19PM by PIB Kolkata


    নতুন দিল্লি, ২২ এপ্রিল, ২০২০


    

    পর্যটন মন্ত্রক, ‘দেখো আপনা দেশ’ ওয়েবিনারের আওতায় বিভিন্ন পর্যটন কেন্দ্রের বিষয়ে তথ্য দেবার জন্য এবং সকলের মধ্যে সচেতনতা গড়ে তুলতে উদ্যোগী হয়েছে। দেশের বিভিন্ন প্রান্তের সংস্কৃতি এবং ঐতিহ্যকে তুলে ধরাই এর মূল উদ্দেশ্য। মন্ত্রক, ২০ এপ্রিল পঞ্চম ওয়েবিনারের মাধ্যমে লাদাখের ঐতিহ্যশালী সংস্কৃতি তুলে ধরে౼যার শিরোনাম ছিল, ‘লাদাখ : না দেখা এক জগৎকে সামনে নিয়ে আসা’।


    
    বিশ্বের ছাদ হিসেবে পরিচিত লাদাখ। হাজার বছরের বেশি সময় ধরে সেখানে হিমালয়ের সৌন্দর্য্য ও প্রাচীন বৌদ্ধ সংস্কৃতি মিলে মিশে রয়েছে। পর্যটকদেরস্বর্গভূমি লাদাখ, মানুষকে আকর্ষণ করে মূলত তার প্রাকৃতিক সৌন্দর্য্য, গ্রাম্য সরলতা এবং আধ্যাত্মিকতার মিশ্রনের কারণে। গ্লোবাল হিমালয়ান এক্সিপিডিশনের ২ সদস্য পরশ লোম্বা এবং জয়দীপ বানসল, ওয়েবিনারে লাদাখের সৌন্দর্য্য ছবির মাধ্যমে তুলে ধরেন। সেখানকার চিরচরিত ‘হোমস্টে’ এবং পরিবেশবান্ধব রীতি–নীতির কথা জানানো হয়। ওয়েবিনারে অংশগ্রহণকারীরা পাংগং তাসো হ্রদ এবং খারদুংলার সৌন্দর্য্য দেখতে পান, যেগুলি লিংসেড এবং জাসকর উপত্যাকায়।


    
    লেহ শহর থেকে বক্তারা তাদের ছবির মাধ্যমে এই যাত্রা শুরু করেন। তারা হেমিস জাতীয় উদ্যান, মারখা উপত্যাকা, নুব্রা উপত্যকা সহ ভারতের শেষ গ্রাম তুরতুক এবং ওয়ারসিতে গিয়ে পৌঁছোন। রাস্তার মধ্যে প্রাচীন বৌদ্ধ গুম্ফা এবং পবিত্র হ্রদগুলিও দর্শকরা দেখতে পান। লেহ থেকে লিংসেডের সিঙলা উপত্যাকায় দর্শকরা গিয়ে পৌঁছান। এখানে ১৫ শতকের একটি বৌদ্ধ গুম্ফা রয়েছে। আর রয়েছে, ব্রোকপা উপজাতির গ্রাম ধা এবং হনু। এই গ্রামগুলি আর্যদের গ্রাম হিসেবে পরিচিত।


    
    কার্গিল উপত্যকা থেকে সুরু উপত্যকা যাওয়ার আরেকটি ছবিতে সপ্তম শতাব্দীর চাম্বা বুদ্ধমূর্তি দেখানো হয়। এই বুদ্ধমূর্তিটি আফগানিস্তানের বামিয়ান বুদ্ধমূর্তির অনুরূপ। জাসকর উপত্যাকায় রাংডুম, কারসায় সুন্দর সুন্দর গুম্ফা রয়েছে। লুংনাক উপত্যাকায় পর্যটকরা দেখতে পাবেন, ২৫০০ বছরের পাহাড়ের গুহায় থাকা ফুগতাল বৌদ্ধ মঠ। কার্গিল শহর, খাদ্য এবং অ্যাপ্রিকটের জন্য বিখ্যাত।


    
    বক্তারা লাদাখের গ্রামগুলিতে স্থানীয় মানুষদের আতিথেয়তার কথা উল্লেখ করে। হোমস্টেতে থাকার সময় স্থানীয় খাবারের স্বাদ নেবার সঙ্গে সঙ্গে নিজের জল নিজে বহন করার পরামর্শ দেওয়া হয়। প্লাস্টিকের সামগ্রী না কিনে স্থানীয় সম্প্রদায়ে তৈরি হাতের কাজ কেনার ওপর জোর দেওয়া হয়েছে।


    
    এই ওয়েবিনারের মাধ্যমে লাদাখের প্রত্যন্ত অঞ্চলের চিত্র, অংশগ্রহণকারীরা উপভোগ করেন। এই অঞ্চলের সাংস্কৃতিক ঐতিহ্য বজায় রেখে হিমালয়ের জীববৈচিত্র্যকে রক্ষা করার গুরুত্ব দেওয়া হয়। এই ওয়েবিনারে ৪৬০০ জন অংশ নিয়েছেন। এদের মধ্যে ৭৮ শতাংশ অংশগ্রহণকারী এটিকে দুর্দান্ত বলে জানিয়েছেন।


    

    CG/CB/SFS

    
    
    (Release ID: 1616987) Visitor Counter : 4
    
    
      Read this release in: Gujarati , English , Urdu , Hindi , Punjabi , Tamil