      স্বাস্থ্যওপরিবারকল্যাণমন্ত্রক

      র্যাপিড অ্যান্টিবডি টেষ্টের ব্যয় সংক্রান্ত বিতর্কের বিষয়ে প্রকৃত তথ্য
      Posted On: 27 APR 2020 4:00PM by PIB Kolkata


    নতুন দিল্লি, ২৭ এপ্রিল, ২০২০


    

    প্রথমত, এটা বোঝা দরকার যে, কোন পরিস্থিতিতে ইন্ডিয়ান কাউন্সিল অফ মেডিক্যাল রিসার্চ(আইসিএমআর) এই টেষ্টিং কিট কেনার বিষয়ে সিদ্ধান্ত নিয়ে থাকে। কোভিড -১৯-এর বিরুদ্ধে লড়াই করার জন্য রোগ পরীক্ষার অন্যতম গুরুত্বপূর্ণ অস্ত্র এই কিট এবং আইসিএমআর এই পরীক্ষার হার বৃদ্ধির জন্য সর্বাত্মক চেষ্টা চালিয়ে যাচ্ছে। এই প্রক্রিয়ায় প্রথমে পরীক্ষার কিট সংগ্রহ করা হয় এবং পরে তা রাজ্যগুলিকে সরবরাহ করা হয়। এবারের এই কিট এমনসময়ে সংগ্রহ করা হয় যখন বিশ্বব্যাপী এর চাহিদা ছিল তুঙ্গে। এগুলি কেনার জন্য বিভিন্ন দেশ তাদের পূর্ণ আর্থিক এবং কূটনৈতিক শক্তি প্রয়োগ করেছে।
    
    আইসিএমআর যখন এই টেষ্টিং কিট কিনতে যায়, তখন প্রথমবার সরবরাহকারীদের কাছ থেকে কোনও সাড়া পাওয়া যায়নি। তবে দ্বিতীয়বার যথেষ্ট সাড়া পাওয়া যায়। এই বিষয়টি অত্যন্ত সংবেদনশী তাই বিচার বিবেচনা করে, ২টি সংস্থা (বায়োমেডিক্স এবং ওয়ান্ডাফো) থেকে টেষ্টিং কিট কেনার সিদ্ধান্ত নেওয়া হয়। উভয়েরই এক্ষেত্রে প্রয়োজনীয় আন্তর্জাতিক শংসাপত্র রয়েছে।
    
    ওয়ান্ডাফোরের জন্য, মূল্যায়ন কমিটি ৪টি প্রস্তাবিত মূল্য বা বিড পেয়েছিল। সংশ্লিষ্ট বিডগুলি ছিল ১,২০৪,১,২০০,৮৪৪,৬০০ টাকার। তাই এ ক্ষেত্রে , ৬০০টাকার প্রস্তাবিত মূল্যটি এল -১ হিসাবে বিবেচিত হয়।
    
    এদিকে, আইসিএমআর সিজিআইয়ের মাধ্যমে সরাসরি চীনের ওয়ান্ডফো থেকে কিট সংগ্রহের চেষ্টা করেছিল। তবে সরাসরি ক্রয়ের জন্য উদ্ধৃত দামের মধ্যে নিম্নলিখিত সমস্যাগুলি ছিল-
    
    ১) দামটি একটি ফ্রি অন বোর্ডের (এফওবি) ভিত্তিতে বলা হয়েছিল - এর অর্থ একটি নির্দিষ্ট উপায়ে পরিবহন করা গেলে কিটগুলি পরিবহণ ব্যয় ছাড়াই বিক্রয় মূল্যে পাওয়া যাবে। তবে এ বিষয়ে কোনও প্রতিশ্রুতি গ্রহণ করা হয়নি।
    
    ২) কোনও প্রতিশ্রুতি ছাড়াই ১০০ শতাংশ সরাসরি অগ্রিম পাওয়ার শর্তে দামটি উদ্ধৃত করা হয়েছিল।
    
    ৩) সময় সম্পর্কিত কোনও প্রতিশ্রুতির কথা উল্লেখ করা হয়নি।
    
    ৪) দাম মার্কিন ডলারে বলা হয়েছিল, তবে এর মানের ওঠানামার কোনও ধারা ছিল না।
    
    সুতরাং ওয়ান্ডফো'র ভারতীয় বিতরণকারী সংস্থার সাথে যোগাযোগ করার সিদ্ধান্ত নেওয়া হয়েছিল। সেখানে অগ্রিম অর্থ ছাড়াই বিতরণকারী সংস্থার এফওবির দামকে অন্তর্ভুক্ত করা হয়।
    
    এটি মনে রাখা দরকার যে এখন পর্যন্ত এই জাতীয় কিট সংগ্রহের কোনও ভারতীয় সংস্থার এটিই প্রথম প্রয়াস এবং নিলামে উদ্ধৃত হারগুলিই পাওয়া যায়।
    
    কিছু কিট পাওয়ার পর আইসিএমআর এই কিটগুলির গুণমান পরীক্ষা করে। তাদের বৈজ্ঞানিক মূল্যায়নের ভিত্তিতে ওয়ান্ডাফোর কিট বাতিল করা হয়েছে।
    
    এখানে আরেকটি বিষয় উল্লেখ করা হচ্ছে যে আইসিএমআর এই কিট সংগ্রহের ক্ষেত্রে কোনও অর্থ প্রদান করে নি। ভারত সরকার যথাযথ পদ্ধতি অনুসরণ করে (একশ শতাংশ অগ্রিম অর্থ দিয়ে ক্রয় না করে) এক টাকাও নষ্ট করেনি।


    

    CG/SS

    
    
    (Release ID: 1618765) Visitor Counter : 10
    
    
      Read this release in: Punjabi , English , Urdu , Marathi , Hindi , Manipuri , Gujarati , Odia , Tamil , Telugu , Kannada , Malayalam