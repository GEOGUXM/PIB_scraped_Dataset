      প্রতিরক্ষামন্ত্রক

      করোনা সংক্রমণ প্রতিরোধের লড়াইয়ে ভারতীয় বিমান বাহিনী পূর্ণ সহযোগিতা করে চলেছে
      Posted On: 11 APR 2020 6:26PM by PIB Kolkata


    নতুন দিল্লি, ১১ এপ্রিল, ২০২০


    নভেল করোনা সংক্রমণ ছড়িয়ে পড়ার প্রেক্ষিতে,ভারত সরকারের সমস্ত উদ্যোগে যে কোনো ধরনের সহযোগিতার জন্য ভারতীয় বিমান বাহিনী ২৪×৭ পরিষেবা দেওয়ার জন্য প্রস্তুত রয়েছে।অত্যাবশ্যক চিকিৎসা সরঞ্জাম এবং পণ্য সময়মতো বিভিন্ন রাজ্যের মূল কেন্দ্রগুলিতে পৌঁছানোর কাজ নিশ্চিত করতে বিমান বাহিনী সব রকমের প্রচেষ্টা চালাচ্ছে। এই কাজের দরুন বিভিন্ন রাজ্য সরকার এবং সহায়ক সংস্থাগুলি এই আপতকালিন পরিস্থিতিতে তাদের পরিষেবা দক্ষতার সঙ্গে কার্যকর করে চলেছে।


    
    গত কয়েক দিনে, ভারতীয় বিমান বাহিনী দেশের মূল কেন্দ্র গুলি থেকে পণ্য নিয়ে, আকাশপথে মহারাষ্ট্র, কেরালা, তেলেঙ্গানা, নাগাল্যান্ড এবং কেন্দ্র শাসিত অঞ্চল জম্মু ও কাশ্মীর, লাদাখ সহ দেশের অন্যান্য রাজ্যের মূল কেন্দ্রগুলিতে অত্যাবশ্যক চিকিৎসা সরঞ্জাম এবং পণ্য সরবরাহ করেছে।


    
    প্রতিরক্ষা গবেষণা এবং উন্নয়ন সংস্থার( ডি আর ডি ও) জন্য ভারতীয় বিমানবাহিনী বিশেষ স্বল্পদূরত্বের বিমান পরিষেবার ব্যবস্থা করেছে। ডি আর ডি ও র বিভিন্ন উৎপাদন কেন্দ্রে ব্যক্তিগত সুরক্ষা সরঞ্জাম তৈরির জন্য প্রায় ৯০০০ কিলোগ্রাম কাঁচামাল আকাশপথে উড়িয়ে নিয়ে যাওয়া হয়েছে। এছাড়া ও ডি আর ডি ও যে এন৯৫/৯৯ মাস্ক প্রস্তুত করেছে তাও দেশের বিভিন্ন প্রান্তে আকাশপথে পৌছে দেওয়া হচ্ছে। এই সংক্রমণ প্রতিরোধে ভারত সরকার যে সুরক্ষা ব্যবস্থা গ্রহণ করেছে,ভারতীয় বিমান বাহিনী তা মেনে চলছে।


    
    দেশের এই অতিমারী অবস্থায়,সংক্রমণের বিরুদ্ধে লড়াইয়ে,যে কোনো রকম জরুরী কালীন পরিস্থিতিতে সব রকম সাহায্য দিতে ভারতীয় বিমান বাহিনী প্রস্তুত।


    

    
    CG/PPM

    
    
    (Release ID: 1613494) Visitor Counter : 18
    
    
      Read this release in: English , Urdu , Marathi , Hindi , Assamese , Punjabi , Gujarati , Tamil , Telugu , Kannada