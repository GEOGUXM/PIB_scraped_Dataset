      মানবসম্পদবিকাশমন্ত্রক

      আই আই টি দিল্লির গবেষকদের যুগান্তকারী সাফল্যঃ স্বল্পমূল্যের কোভিড-১৯ পরীক্ষার কিট উদ্ভাবন
      Posted On: 24 APR 2020 6:31PM by PIB Kolkata


    নতুন দিল্লি, ২৪ এপ্রিল, ২০২০


    কেন্দ্রীয় মানবসম্পদ উন্নয়ন মন্ত্রী শ্রী রমেশ পোখরিয়াল ‘নিশাঙ্ক’ কোভিড-১৯ শনাক্তকরণের জন্য একটি রিয়েল টাইম ভিত্তিক পি সি আর ডায়গোনেস্টিক কিট উদ্ভাবনের করায় আইআইটি দিল্লির গবেষকদের সম্বর্ধনা জানান। মানবসম্পদ উন্নয়ন মন্ত্রকের সচিব, শ্রী অমিত খাড়ে, অতিরিক্ত সচিব শ্রী রাকেশ সারওয়াল দিল্লি আইআইটির নির্দেশক শ্রী রামগোপাল রাও এবং অধ্যাপক বিবেকানন্দ পেরুমল ও অধ্যাপক মনোজ মেননের নেতৃত্বে একদল দিল্লি আই আই টির গবেষক এই অনুষ্ঠানে উপস্থিত ছিলেন।


    
    https://twitter.com/DrRPNishank/status/1253636361896132609?s=19
    https://twitter.com/DrRPNishank/status/1253656017059098625?s=19
    https://twitter.com/DrRPNishank/status/1253637288019415040?s=19
    https://twitter.com/DrRPNishank/status/1253637291060289538?s=19


    
    শ্রী পোখরিয়াল তাঁর ভাষণে বলেন, প্রধানমন্ত্রী শ্রী নরেন্দ্র মোদী, কোভিড-১৯ এর মোকাবিলায় বিজ্ঞানী, ছাত্রছাত্রী ও গবেষকদের এগিয়ে আসার আহ্বান জানান। সেই ডাকে সারা দিয়ে মানব সম্পদ উন্নয়ন মন্ত্রকের প্রথম সারির শিক্ষা প্রতিষ্ঠানগুলি নানা পরীক্ষা নিরীক্ষা চালাচ্ছে। মানব সম্পদ উন্নয়ন মন্ত্রী জানান, প্রধানমন্ত্রী, আশা করেন আমরা নিজেরাই স্বনির্ভর হতে পারব। বিশ্বের অন্য কোন দেশের মুখাপেক্ষী আমাদের হতে হবে না। এই লক্ষে আইআইটি গুলি সহ আমাদের দেশের প্রথম সারির প্রতিষ্ঠানগুলি কোভিড-১৯ এর মোকাবিলায় প্রথম থেকেই সক্রিয় হয়ে উঠেছে।
    .
    বিজ্ঞানীদের সম্বর্ধনা জানিয়ে শ্রী পোখরিয়াল বলেন, লকডাউনের সময় যেভাবে সমস্ত প্রতিষ্ঠান, গবেষক, শিক্ষক, শিক্ষিকা এবং ছাত্র-ছাত্রীরা এই সমস্যার সমাধানে নিরলসভাবে কাজ করে চলেছেন, তার জন্য তাঁর মন্ত্রক অত্যন্ত গর্বিত। আজ কোভিড – ১৯ মহামারীর কারণে শুধু একটি দেশই নয় গোটা মানবজাতি সঙ্কটের সম্মুখীন।


    
    মন্ত্রী, আইআইটি দিল্লির কম খরচে এই নমুনা পরীক্ষার কিট উদ্ভাবনের জন্য প্রশংসা করেন। এই কিট শুধুমাত্র স্বাস্থ্য পরিষেবারই সহায়ক হবে না, সঙ্কটের এই সময়ে তা সরকারকে বাড়তি শক্তি যোগাবে। তিনি আইআইটি দিল্লি কুসুম স্কুল অফ বায়োলজিক্যাল সায়েন্সের গবেষকদের অভিনন্দন জানান, যাঁদের তৈরি কোভিড – ১৯ নির্ণয় কিটটিকে আইসিএমআর স্বীকৃতি দিয়েছে। রিয়েলটাইম পিসিআর ভিত্তিক ডায়গোনাস্টিক এই কিট আইসিএমআর-এর অনুমোদন পাওয়ার পর দেশের মধ্যে প্রথম শিক্ষা প্রতিষ্ঠান হিসেবে আইআইটি দিল্লির গবেষকরা এই সম্মান অর্জন করলেন। শ্রী পোখরিয়াল আরো বলেন, সব রকমের গবেষণার উদ্যোগে তাঁর মন্ত্রক, সবধরণের সহযোগিতা করে যাবে। এই প্রকল্পটি মেক ইন ইন্ডিয়া উদ্যোগের সঙ্গে সঙ্গতিপূর্ণ। শ্রী পোখরিয়াল, ইন্ডিয়ান কাউন্সিল অফ মেডিকেল রিসার্চ-এর এই প্রযুক্তি এবং গবেষণাটিকে স্বীকৃতি দেওয়ায় কেন্দ্রীয় স্বাস্থ্যমন্ত্রী ড. হর্ষ বর্ধনের উদ্যোগের প্রশংসা করেছেন।


    
    শ্রী রামগোপাল রাও, মন্ত্রীকে জানান, এই যন্ত্রের সাহায্যে খুব সহজেই কোভিড – ১৯ সংক্রমণ নির্ণয় করা যাবে, কারণ এখানে কোনো ফ্লুরোসেন্ট প্রমাণের দরকার নেই। গবেষকদের এই দলটি এখন এই কিটের বাণিজ্যিক উৎপাদন দ্রুত শুরু করার লক্ষ্যে অংশীদার শিল্প সংস্থার খোঁজ করছে।


    
    আইআইটি দিল্লির এই গবেষক দলের সদস্যরা হলেন শ্রী প্রশান্ত প্রধান, শ্রী আশুতোষ পান্ডে, শ্রী প্রবীণ ত্রিপাঠী, ড. অখিলেশ মিশ্র, ড. পারুল গুপ্ত, ড. সোনাম ধামিজা, অধ্যাপক বিবেকানন্দ পেরুমল, অধ্যাপক মনোজ মেনন, অধ্যাপক বিশ্বজিৎ কুন্ডু এবং অধ্যাপক জেমস গোমেজ।

    

    CG/CB/SFS

    
    
    (Release ID: 1618175) Visitor Counter : 8
    
    
      Read this release in: Gujarati , English , Urdu , Hindi , Marathi , Assamese , Punjabi , Odia , Telugu , Kannada