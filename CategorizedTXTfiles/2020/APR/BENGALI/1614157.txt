      সারওরসায়নমন্ত্রক

      কেন্দ্রীয় ঔষধি দপ্তরের সচিব আজ দেশের ঔষধ এবং ঔষধ প্রস্তুতকারী শিল্প ও তাদের সহায়ক সংস্থা গুলির প্রতিনিধিদের সঙ্গে ভিডিও কনফারেন্সিং এর মাধ্যমে আলোচনা করেন। এই বৈঠকে যথেষ্ট পরিমানে ঔষধ উৎপাদন এবং সহজলভ্যতা নিশ্চিত করা হয়েছে
      Posted On: 13 APR 2020 7:05PM by PIB Kolkata


    নতুন দিল্লি, ১৩ এপ্রিল, ২০২০


    দেশের এবং বিদেশের বাধ্যতামূলক চাহিদা মেটাতে ভারতীয় ঔষধ শিল্প সংস্থাগুলি যথেষ্ট পরিমাণে প্রয়োজনীয় ওষুধ বিশেষত হাইড্রক্সিক্লোরোকুইন মজুতের জন্য উৎপাদন করেছে। দেশের বিভিন্ন রাজ্যে এবং কেন্দ্র শাসিত অঞ্চলের প্রশাসন এবং মন্ত্রকের সহযোগিতায় এই উৎপাদিত ওষুধ সরবরাহ নিশ্চিত করা হয়েছে। দেশের ঔষধ প্রস্তুতকারী শিল্প সংস্থাগুলির প্রতিনিধিদের সঙ্গে আজ ঔষধি দপ্তরের সচিব ডাক্তার পি ডি বাঘেলার পৌরহিত্যে এক ভিডিও কনফারেন্সে পরিস্থিতি পর্যালোচনা করা হয়। এই ভিডিও কনফারেন্সে যোগ দেন নীতি বিষয়ক যুগ্মসচিব শ্রী নভদীপ রিন্ওয়া সহ ওষুধ প্রস্তুতকারী সংস্থার প্রতিনিধিরা। এর মধ্যে উল্লেখ যোগ্য হলো আই পি এ, আই ডি এম এ,ও পি পি আই, বি ডি এম এ, এ আই এম ই ডি, এম টি এ এল, ফর্মেক্ষিল, ভারতীয় শিল্প মহাসংঘ, ভারতীয় শিল্প ও বাণিজ্য সংঘ(এফ আই সি সি আই) সহ সারা ভারত কেমিস্ট এন্ড ড্রাগিস্ট এসোসিয়েসান প্রমুখ।

    
    ওষুধ শিল্প সংস্থাগুলির প্রতিনিধিরা তাদের মতামত তুলে ধরেন। হিমাচল প্রদেশের বাদ্দি,পাঞ্জাবের জিরকপুর, দমন এবং সিলভাসা ও উত্তর পূর্ব ভারতে কি ধরনের অসুবিধা হচ্ছে তা তুলে ধরা হয়। উল্লেখ্য, জিরকপুর হলো মূল বিতরণ কেন্দ্র। এখান থেকে গোটা পাঞ্জাব, হরিয়ানা, হিমাচল প্রদেশ, জম্মু ও কাশ্মীর এবং লাদাখে ওষুধ সরবরাহ করা হয়। ঠিক সেইভাবে বাদ্দি,দমন ও সিলভাসা তে ওষুধ প্রস্তুত হয়ে থাকে। কেন্দ্রীয় সরকারের বিভিন্ন দপ্তর এবং রাজ্য সরকারগুলি একযোগে উত্তর পূর্ব ভারতে ওষুধ এবং চিকিৎসা সামগ্রী সরবরাহে কাজ করবে বলে জানিয়েছে। ঔষধি দপ্তরের সচিব, ওষুধ শিল্পের সঙ্গে যুক্ত প্রতিনিধিদের জানিয়েছেন যে ঔষধি দপ্তর সব রাজ্য,অন্যান্য দপ্তরের সঙ্গে ওয়াটস্যাপ,ই মেল, এন পি পি এ, কন্ট্রোল রুম গড়ে তুলে এবং ভিডিও কনফারেন্সের মাধ্যমে যোগাযোগ রেখে চলেছে।


    
    শিল্প সংস্থা গুলি গত ১২.০৪.২০২০ তে প্রকাশ হওয়া কেন্দ্রীয় স্বরাষ্ট্র মন্ত্রকের নির্দেশাবলিতে সন্তোষ প্রকাশ করে। পাশাপাশি তারা এই বিষয়ে আর কিছু ছাড়ের কথা উল্লেখ করেন। বিশেষত দামি ওষুধ,ডায়াবেটিসের ওষুধ,ক্যান্সার প্রতিরোধী ওষুধের সরবরাহ ক্ষেত্রে কুরিয়ার সার্ভিসকে জরুরী পরিষেবার আওতায় আনার দাবী জানান। সংস্থাগুলি ওষুধ সংক্রান্ত যাবতীয় উৎপাদন যাতে মসৃণ ভাবে সরবরাহ করা যায় তার সঙ্গে যুক্ত ও সংশ্লিষ্ট অন্যান্য সব পরিষেবাগুলিকে ছাড়ের আনার দাবী জানায়। জহরলাল নেহরু বন্দর এবং মুম্বাই বিমানবন্দরে পণ্য জমে যাচ্ছে সেই সমস্যার কথাও তুলে ধরা হয়। শ্রী ভাগেলা, ওষুধের সরবরাহ মসৃণ করতে যাবতীয় উদ্যোগ নেওয়া হবে বলে নিশ্চিত করেন।


    
    অল ইন্ডিয়া অরিজিন কেমিস্টস এন্ড ডিস্ট্রিবিউটরস লিমিটেড (এ আই ও সি ডি)কে বিনা প্রেসকিপশানে ওষুধ বিক্রি না করার কথা নিশ্চিত করতে বলা হয়েছে। এ আই ও সি ডি দেশের সব প্রান্তের সরবরাহকারীদের সঙ্গে পূর্ণ সহযোগিতার আশ্বাস দিয়েছে। এত অসুবিধার মধ্যেও লকডাউন চলাকালীন ওষুধ শিল্প যে ভাবে সরকারের পাশে আছে,তার জন্য ঔষধি সচিব সংশ্লিষ্ট সব পক্ষকে ধন্যবাদ জানান।


    

    CG/PPM

    
    
    (Release ID: 1614157) Visitor Counter : 36
    
    
      Read this release in: English , Urdu , Marathi , Hindi , Assamese , Gujarati , Odia , Tamil , Telugu , Kannada