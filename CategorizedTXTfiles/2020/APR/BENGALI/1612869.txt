      ক্ষুদ্র, অতিক্ষুদ্রওমাঝারিশিল্পমন্ত্রক

      কোভিড-১৯ সংক্রান্ত চিকিৎসা সামগ্রী উৎপাদনে যুক্ত ক্ষুদ্র ও মাঝারি সংস্থাগুলিকে অগ্রাধিকারের ভিত্তিতে সুবিধা দেওয়া হবে : নীতিন গড়করি
      Posted On: 09 APR 2020 9:07PM by PIB Kolkata


    নয়াদিল্লি, ০৯ এপ্রিল, ২০২০


    

    কোভিড-১৯ মহামারীর প্রেক্ষিতে সরকারি ব্যবস্থার প্রস্তুতি খতিয়ে দেখতে কেন্দ্রীয় অতিক্ষুদ্র, ছোট ও মাঝারি শিল্পোদ্যোগ মন্ত্রী শ্রী নীতিন গড়করি মন্ত্রকের পদস্থ আধিকারিকদের সঙ্গে ভিডিও কনফারেন্সের মাধ্যমে বৈঠক করেন। আড়াই ঘন্টারও বেশি এই আলোচনায় ক্ষুদ্র ও মাঝারি শিল্প ক্ষেত্রের ওপর বর্তমান মহামারীর কী ধরনের প্রভাব পড়েছে, তা খতিয়ে দেখা হয়। সংশ্লিষ্ট ক্ষেত্রের ওপর কোভিড-১৯ প্রভাব মোকাবিলায় অর্থ মন্ত্রক ও আরবিআই – এর পক্ষ থেকে ঘোষিত পদক্ষেপগুলি নিয়েও আলোচনা হয়েছে।


    
    শ্রী গড়করি জানান, সমগ্র দেশ এখন দ্বৈত সংগ্রামে অবতীর্ণ। প্রথমটি হ’ল – কোভিড-১৯ এর বিরুদ্ধে লড়াই এবং দ্বিতীয়টি হ’ল – আর্থিক ক্ষেত্রের ওপর প্রভাব। ক্ষুদ্র ও মাঝারি শিল্প ক্ষেত্রের জন্য গৃহীত পদক্ষেপগুলি কার্যকর করার ব্যাপারে আধিকারিকদের প্রচেষ্টার প্রশংসা করে শ্রী গড়করি ক্ষুদ্র ও মাঝারি শিল্প সংস্থাগুলি বিগত এক মাস ধরে মাস্ক, স্যানিটাইজার ও ভেন্টিলেটরের মতো চিকিৎসা সামগ্রীর ক্রমবর্ধমান চাহিদা মেটাতে কাজ করে চলেছে। তিনি আরও বলেন, যে সমস্ত ক্ষুদ্র ও মাঝারি শিল্প সংস্থা চিকিৎসা সামগ্রী উৎপাদন কাজে যুক্ত রয়েছে, তাদের অগ্রাধিকারের ভিত্তিতে সুবিধা দেওয়া হবে। এই বৈঠকে শ্রী গড়করি মন্ত্রকের অধীন খাদি ও গ্রামোদ্যোগ কমিশন, জাতীয় ক্ষুদ্র শিল্প নিগম, কয়্যার বোর্ড, প্রযুক্তি কেন্দ্র ও উন্নয়ন প্রতিষ্ঠানগুলির গৃহীত বিভিন্ন পদক্ষেপ পর্যালোচনা করে দেখেন।


    

    CG/BD/SB

    
    
    (Release ID: 1612869) Visitor Counter : 9
    
    
      Read this release in: English , Urdu , Hindi , Assamese , Manipuri , Gujarati , Tamil , Telugu , Kannada