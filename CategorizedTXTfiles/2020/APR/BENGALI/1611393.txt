      শ্রমওকর্মসংস্থানমন্ত্রক

      ভবিষ্যনিধি তহবিলের সদস্যদের জন্ম তারিখ সংশোধনে সুবিধা দিতে ইপিএফও’র সংশোধিত নির্দেশিকা জারি
      Posted On: 05 APR 2020 3:47PM by PIB Kolkata


    নয়াদিল্লি, ০৫ এপ্রিল, ২০২০


    

    কোভিড-১৯ মহামারীর প্রেক্ষিতে অনলাইন পরিষেবার সুবিধা আরও বেশি করে হাতের নাগালে পৌঁছে দিতে কর্মচারী ভবিষ্যনিধি তহবিল কার্যালয় (ইপিএফও) ভবিষ্যনিধির সদস্যদের জন্ম তারিখ সংশোধনে সুবিধা দিতে সংশোধিত নির্দেশিকা জারি করেছে। এর ফলে, সদস্যদের ইউনিভার্সাল অ্যাকাউন্ট নম্বর কেওয়াইসি-র অনুবর্তী হবে।


    
    পূর্বে উল্লিখিত জন্ম তারিখের পরিবর্তে সদস্যদের আধার কার্ডে উল্লিখিত জন্ম তারিখ এখন থেকে বৈধ জন্ম তারিখ হিসাবে গ্রহণযোগ্য হবে। তবে, ইপিএফও তহবিলে উল্লিখিত জন্ম তারিখ এবং আধার কার্ডে উল্লিখিত জন্ম তারিখের মধ্যে তিন বছরের কম তফাত থাকতে হবে। এক্ষেত্রে অনলাইনে জন্ম তারিখ সংশোধনের অনুরোধ করা যাবে।


    
    ইপিএফও-র পক্ষ থেকে এই মর্মে আঞ্চলিক কার্যালয়গুলিকে সদস্যদের জন্ম তারিখ সংশোধন সংক্রান্ত আবেদন দ্রুত নিষ্পত্তির নির্দেশ দেওয়া হয়েছে।


    

    CG/BD/SB

    
    
    (Release ID: 1611393) Visitor Counter : 13
    
    
      Read this release in: English , Hindi , Marathi , Assamese , Punjabi , Gujarati , Odia , Tamil , Telugu , Kannada , Malayalam