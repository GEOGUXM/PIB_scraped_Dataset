      কৃষিমন্ত্রক

      ন্যুনতম সংগ্রহ মূল্যে কৃষকদের কাছ থেকে ডাল ও তৈলবীজ কেনার কাজ চলছে
      Posted On: 18 APR 2020 6:03PM by PIB Kolkata


    নয়াদিল্লি, ১৮ এপ্রিল, ২০২০


    কৃষকেরা যাতে তাদের উৎপাদিত পণ্যের যথাযথ মূল্য পায় তা নিশ্চিত করতে ভারত সরকার নাফেড এবং এফ সি আই এর মত নোডাল এজেন্সির মাধ্যমে সব সময় তাদের আশ্বাস যুগিয়ে এসেছে। ন্যুনতম সংগ্রহ মূল্যের মাধ্যমে কৃষকদের কাছ থেকে ২০২০-২১ সালের রবি মরসুমের বিজ্ঞাপিত পন্য কেনাও শুরু হয়ে গেছে। লকডাউন চলছে বলে কৃষকদের বিপননের জন্য সময়ও দেওয়া হয়েছে। কোভিড-১৯ অতিমারির পরিপ্রেক্ষিতে নির্দিষ্ট নীতি নির্দেশিকা মেনে অধিক সংখ্যক কৃষকের কাছে সহায়তা পৌঁছে দেওয়া হচ্ছে।


    ২০২০-২১ রবি মরসুমে মূল্য সহায়তা যোজনার আওতায় ন্যুনতম সংগ্রহ মূল্যে কর্ণাটক, অন্ধ্রপ্রদেশ, তেলেঙ্গানা, রাজস্থান, মহারাষ্ট্র, উত্তর প্রদেশ, এবং হরিয়ানার চাষিদের কাছ থেকে ডাল ও তৈলবীজ কেনার কাজ শুরু হয়েছে। ১৬ এপ্রিল পর্যন্ত নাফেড/এফ সি আই এর মাধ্যমে ৭৮৪.৭৭ কোটি টাকা ব্যয়ে ১ লক্ষ্য ৩৩ হাজার, ৯৮৭.৬৫ মেট্রিক টন ডাল আর ২৯ হাজার ২৬৪.১৭ মেট্রিক টন তৈলবীজ কেনা হয়েছে। এর ফলে ১ লক্ষ ১৪ হাজার ৩৩৮ জন কৃষক উপকৃত হয়েছেন। লকডাউন চলাকালীন মূল্য সহায়তা যোজনার আওতায় ৯৭ হাজার ৩৩৭.৩৫ মেট্রিক টন ডাল ও তৈলবীজ কেনা হয়েছে।


    মূল্য স্থিতিশীল তহবিলের(পি এস এফ) এর আওতায় নাফেড কৃষকদের কাছ থেকে মজুত করার জন্য অড়হর ডাল কিনেছে। ২০১৯-২০ খরিফ মরসুমের জন্য মহারাষ্ট্র, তামিলনাড়ু, গুজরাট, অন্ধ্রপ্রদেশ, কর্ণাটক ও তেলেঙ্গানা থেকে পি এস এস/পি এস এফ এর আওতায় অড়হর ডাল কেনা চলছে। ২০১৮-২০ খরিফ বিপনন বর্ষে ৫ লক্ষ ৩২ হাজার ৮৪৯ মেট্রিক টন অড়হর ডাল কেনা হয়েছে তাঁর মধ্যে ২৯ হাজার ৩২৮.৬২ মেট্রিক টন লকডাউন চলাকালীন সংগ্রহ করা হয়েছে।


    ১৫ এপ্রিল থেকে হরিয়ানায় ১৬৩টি কেন্দ্রে সর্ষেবীজ আর ছোলা কেনার কাজ শুরু হয়েছে। দুদিনে দশ হাজার ১১১ জন কৃষকের কাছ থেকে প্রায় ২৭ হাজার ২৭৬.৭৭ মেট্রিক টন সর্ষেবীজ কেনা হয়েছে।


    CG/SDG

    
    
    (Release ID: 1615869) Visitor Counter : 18
    
    
      Read this release in: English , Hindi , Marathi , Assamese , Manipuri , Punjabi , Gujarati , Tamil , Telugu , Kannada