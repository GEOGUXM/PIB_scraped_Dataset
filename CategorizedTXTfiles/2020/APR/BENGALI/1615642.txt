      প্রতিরক্ষামন্ত্রক

      প্রতিরক্ষা মন্ত্রকের রাষ্ট্রায়ত্ত্ব সংস্থাগুলি ওএফবি-র কোভিড–১৯ এর মোকাবিলায় গৃহীত উদ্যোগ
      Posted On: 18 APR 2020 10:20AM by PIB Kolkata


    কলকাতা, ১৮ এপ্রিল, ২০২০


    


    প্রতিরক্ষা মন্ত্রকের রাষ্ট্রায়ত্ত্ব সংস্থাগুলি এবং অর্ডন্যান্স ফ্যাক্টরি বোর্ড (ওএফবি), অসামরিক প্রশাসনকে কোভিড – ১৯ এর মোকাবিলায় সাহায্য করছে। প্রতিরক্ষা মন্ত্রকের এই প্রতিষ্ঠানগুলি তাঁদের সব রকমের সম্পদ এবং জ্ঞানের মাধ্যমে ভয়াবহ এই ভাইরাস মোকাবিলায় জাতিকে সাহায্য করছে।


    ব্যাঙ্গালুরু-র হিন্দুস্থান অ্যারোনেটিক লিমিটেড (হ্যাল) একটি ৩০ শয্যা হাসপাতালের ব্যবস্থা করেছে। এছাড়াও ঐ হাসপাতালে ৩টি আইসিইউ বেডেরও সুবিধা থাকছে। এখানে ৯৩ জনের চিকিত্সা করানো সম্ভব। হ্যাল, ২৫টি ব্যক্তিগত সুরক্ষা সরঞ্জাম (পিপিই) ব্যাঙ্গালুরুর বেশ কয়েকটি হাসপাতালের চিকিত্সকদের দিয়েছে। যেখানে কোভিড – ১৯ এর সংক্রমিত রোগীদের চিকিত্সা করা হচ্ছে। ১৬০টি অ্যারোসোল বাক্স, ব্যাঙ্গালুরু, মাইসোর, মুম্বাই, পুণে, উত্তরপ্রদেশ, তেলেঙ্গানা, অন্ধ্রপ্রদেশ এবং তামিলনাডু-র বিভিন্ন সরকারী হাসপাতালে পাঠানো হয়েছে।


    স্বাস্থ্য এবং পরিবার কল্যাণ মন্ত্রকের নির্দেশে ভারত ইলেক্ট্রনিক লিমিটেড (বিইএল), ৩০ হাজার ভেন্টিলেটর দেশের বিভিন্ন হাসপাতালের জন্য ২ মাসের মধ্যে তৈরি করার উদ্যোগ নিয়েছে। প্রতিরক্ষা গবেষণা ও উন্নয়ন সংস্থা (ডিআরডিও) এই ভেন্টিলেটরগুলির উদ্ভাবক। বিইএল, মাইসোরের একটি বেসরকারী প্রতিষ্ঠানের সঙ্গে এই ভেন্টিলেটরগুলিকে আরো উন্নত করেছে। আগামী ২০ তারিখে এগুলি তৈরির কাজ শুরু হবে।


    ভারত ডায়নামিক লিমিটেড, কিছু ভেন্টিলেটরের উদ্ভাবন করেছে। যেগুলি পরীক্ষার পর ১ মে থেকে তৈরির কাজ শুরু হবে।


    ভারত আর্থ মুভার্স লিমিটেড (বিইএমএল), ভেন্টিলেটরের জন্য ৫টি যন্ত্রাংশের ২৫টি সেট তৈরি করেছে।


    অর্ডন্যান্স ফ্যাক্টরি বোর্ডের অধীনে দেশে ৪০ টি ফ্যাক্টরি রয়েছে। এইচএলএল, লাইভকেয়ার লিমিটেডের জন্য কানপুর, শাজাহানপুর, হজরতপুর এবং চেন্নাইয়ের ফ্যাক্টরি থেকে ১ লক্ষ ১০ হাজার কভারালস ৪০ দিনে তৈরি করতে হবে।


    ফিরোজাবাদে অর্ডন্যান্স ফ্যাক্টরির নিজস্ব হাসপাতালগুলির পাশাপাশি এইছএলএল-কেও ৫৮৭০টি ব্যক্তিগত সুরক্ষা সামগ্রী তৈরি করে পাঠানো হবে। এই ফ্যাক্টরিগুলি থেকে ২ মিটারের তাবু তৈরি করা হচ্ছে। যেগুলি আপৎকালীন চিকিত্সায় কোভিড – ১৯ এ সংক্রমিতদের সনাক্তকরণ, কোয়ারান্টাইনে রাখার জন্য ব্যবহার করা হবে। জল প্রতিরোধী কাপড়, মাইল্ডশিল্ড এবং অ্যালুমিনিয়াম অ্যালয় দিয়ে তৈরি ৪২০টি তাবু ওডিশা রাজ্য মেডিকেল কর্পোরেশন, দেরাদুনের জলি গ্রান্ড হাসপাতাল, অরুনাচলপ্রদেশের ডিএমএ এবং চন্ডিগড়ের পঞ্জাব পুলিশের হাসপাতালে এগুলি সরবরাহ করা হয়েছে।


    অর্ডন্যান্স ফ্যাক্টরিগুলিকে এইচএলএল, ২৮ হাজার লিটার স্যানিটাইজার তৈরি করতে বরাত দিয়েছে। ইতিমধ্যেই ৫১৮৪ লিটার স্যানিটাইজার সরবরাহ করা হয়েছে। আরো ১৫ হাজার লিটার স্যানিটাইজার শীঘ্রই সরবরাহ করা হবে।


    ওএফবি, ৭,২৩০ লিটার স্যানিটাইজার মোট তৈরি করেছে এবং সেগুলি বিভিন্ন সংস্থাকে সরবরাহ করেছে। কভারালস-এর জন্য ব্যবহৃত কাপড়ে রক্ত ভেদ করে যেতে পারে কি না, সেই সংক্রান্ত পরীক্ষাগার চেন্নাই এবং কানপুরে তৈরি করা হয়েছে।


    ওএফবি, এপর্যন্ত ১,১১,৪০৫টি মাস্ক তৈরি করেছে। এর মধ্যে ৩৮,৫২০টি ত্রিস্তরীয় মেডিকেল মাস্ক রয়েছে। এই মাস্কগুলি তামিলনাডু পুলিশ, ফিরোজাবাদ জেলায় পুলিশ এবং প্রশাসনকে আগ্রা ক্যান্টনমেন্ট বোর্ড, শাজাহানপুর জেলা প্রশাসন এবং সেনাবাহিনীর গোয়েন্দা শাখাকে বন্টন করা হয়েছে।


    CG/CB

    
    
    (Release ID: 1615642) Visitor Counter : 10
    
    
      Read this release in: Punjabi , English , Urdu , Marathi , Hindi , Manipuri , Assamese , Gujarati , Tamil , Telugu , Kannada