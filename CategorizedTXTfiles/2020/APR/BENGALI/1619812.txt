      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 30 APR 2020 6:20PM by PIB Kolkata


    নয়াদিল্লি , ৩০ এপ্রিল , ২০২০


    স্বাস্থ্য ও পরিবার কল্যাণ মন্ত্রকের পক্ষ থেকে কোভিড-১৯ সংক্রান্ত সর্বশেষ তথ্য


    দেশে এখনও পর্যন্ত সুস্থ হয়েছেন ৮ হাজার ৩২৪ জন। এর ফলে, সুস্থতার হার দাঁড়িয়েছে ২৫.১৯ শতাংশে। নিশ্চিতভাবে করোনায় আক্রান্তের সংখ্যা বেড়ে হয়েছে ৩৩ হাজার ৫০। গতকাল থেকে আরও ১ হাজার ৭১৮ জনের নিশ্চিতভাবে করোনায় আক্রান্তের খবর মিলেছে। দেশে করোনায় আক্রান্তের হার দ্বিগুণ হওয়ার সর্বশেষ বিশ্লেষণে দেখা গেছে, বর্তমানে গড় জাতীয় হিসাবে আক্রান্তের সংখ্যা দ্বিগুণ হচ্ছে ১১ দিনে। লকডাউনের আগে আক্রান্তের সংখ্যা দ্বিগুণ হচ্ছিল প্রতি ৩ দিন ৪ ঘন্টায়। এখনও পর্যন্ত আক্রান্তদের মৃত্যুর হার ৩.২ শতাংশ, যার মধ্যে ৬৫ শতাংশই পুরুষ বাকি ৩৫ শতাংশ মহিলা। ডঃ হর্ষ বর্ধন রাজ্য ও কেন্দ্রশাসিত অঞ্চলের স্বাস্থ্য মন্ত্রীদের চিঠি দিয়ে রক্তের প্রয়োজন রয়েছে এমন রোগীদের জন্য নিরবচ্ছিন্নভাবে রক্তদান শিবির আয়োজন করার কথা বলেছেন। রাজ্যগুলিকে আরও বলা হয়েছে, স্বাস্থ্য পরিষেবা কেন্দ্রগুলিতে, বিশেষ করে বেসরকারি ক্ষেত্রে জটিল রোগের চিকিৎসা পরিষেবা অব্যাহত রাখতে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1619609 – এই লিঙ্কে ক্লিক করুন।


    ভারতে বিনিয়োগ বৃদ্ধির রণকৌশল নিয়ে আলোচনা করতে প্রধানমন্ত্রীর বৈঠক


    প্রধানমন্ত্রী শ্রী নরেন্দ্র মোদী আজ ভারতে আরও বেশি বিদেশি বিনিয়োগ আকৃষ্ট করার এবং কোভিড-১৯ মহামারীর প্রেক্ষিতে আর্থিক ক্ষেত্রকে চাঙ্গা করতে স্থানীয় বিনিয়োগ বৃদ্ধির রণকৌশল নিয়ে আলোচনা করতে বৈঠক করেন। বৈঠকে স্থির হয়েছে, বর্তমান শিল্প কারখানার পড়ে থাকা খালি জমি বা প্লট অথবা এস্টেটগুলিতে বিনিয়োগ ও পরিকাঠামো গড়ে তোলার জন্য একটি কর্মসূচি তৈরি করা হবে। প্রধানমন্ত্রী নির্দেশ দিয়েছেন যে, বিনিয়োগকারীদের সুবিধার্থে এবং তাঁদের সমস্যাগুলি নিরসনে পাশে থেকে সক্রিয় পদক্ষেপ নিতে হবে। সেই সঙ্গে, সময় মতো কেন্দ্রীয় ও রাজ্যস্তরে প্রয়োজনীয় ছাড়পত্র দিতে লগ্নিকারীদের সাহায্য করতে হবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1619593 – এই লিঙ্কে ক্লিক করুন।


    কোভিড-১৯ সংক্রমণের প্রেক্ষিতে লকডাউন পরিস্থিতি নিয়ে কেন্দ্রীয় স্বরাষ্ট্র মন্ত্রকের পর্যালোচনা বৈঠক


    কেন্দ্রীয় স্বরাষ্ট্র মন্ত্রক লকডাউন পরিস্থিতি নিয়ে এক সুসংবদ্ধ পর্যালোচনা বৈঠক করে। বৈঠকে জানানো হয়, এখনও পর্যন্ত লকডাউনের কারণে বর্তমান পরিস্থিতিতে লক্ষ্যণীয় অগ্রগতি ঘটেছে। লকডাউন নিষেধাজ্ঞাগুলি যাতে তেসরা মে পর্যন্ত কঠোরভাবে মেনে চলা হয়, সে ব্যাপারেও বৈঠকে বিস্তারিত আলোচনা হয়েছে। এ প্রসঙ্গে জানানো হয়েছে, লকডাউনের সময় পরিস্থিতির উন্নতিতে যে সাফল্য পাওয়া গেছে, তা যেন কোনও ভাবেই প্রভাবিত না হয়। কোভিড-১৯ মোকাবিলায় নতুন নীতি-নির্দেশিকা ৪ঠা মে থেকে কার্যকর হবে বলে জানানো হয়েছে। নতুন এই নীতি-নির্দেশিকায় অনেক জেলাকে ছাড় দেওয়ার কথা বলা হয়েছে। এ সংক্রান্ত বিস্তারিত বিবরণ আগামী দিনগুলিতে জনসমক্ষে আনা হবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1619425 – এই লিঙ্কে ক্লিক করুন।


    ডঃ হর্ষ বর্ধন ভিডিও কনফারেন্সের মাধ্যমে নাগরিক সমাজ সংগঠন ও স্বেচ্ছাসেবী সংগঠনগুলির সঙ্গে মতবিনিময় করলেন


    ডঃ হর্ষ বর্ধন খাদ্য ও অন্যান্য প্রয়োজনীয় সামগ্রী সমাজের বিভিন্ন স্তরের মানুষের কাছে পৌঁছে দেওয়ার জন্য ৯২ হাজারেরও বেশি স্বেচ্ছাসেবী সংঠনের নিঃস্বার্থ সেবার জন্য প্রধানমন্ত্রী সহ স্বাস্থ্য ও পরিবার কল্যাণ মন্ত্রকের পক্ষ থেকে কৃতজ্ঞতা প্রকাশ করেছেন। তিনি কোভিড-১৯ মোকাবিলায় এই সংগঠনের অবদানগুলিরও প্রশংসা করেছেন। স্বেচ্ছাসেবী সংগঠনগুলির এ ধরনের কাজ অন্যান্য মানুষকে এগিয়ে আসতে প্রেরণা যোগায় বলেও তিনি অভিমত প্রকাশ করেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1619610 – এই লিঙ্কে ক্লিক করুন।


    কোভিড-১৯ জনিত পরিস্থিতি এবং লকডাউনের প্রেক্ষিতে বিশ্ববিদ্যালয়গুলির জন্য পরীক্ষা ও শিক্ষাবর্ষ সংক্রান্ত ইউজিসি-র নীতি-নির্দেশিকা


    বিশ্ববিদ্যালয় মঞ্জুরি কমিশন বা ইউজিসি-র পক্ষ থেকে জারি করা নীতি-নির্দেশিকায় যে সমস্ত প্রস্তাব করা হয়েছে, তার কয়েকটি নিম্নরূপ –


    ১) ইন্টারমিডিয়েট সেমিস্টারের ছাত্রছাত্রীদের বর্তমান ও বিগত সেমিস্টারগুলির মূল্যায়নের ভিত্তিতে পরবর্তী পর্যায়ে উন্নীত করা হবে। যে রাজ্যগুলিতে কোভিড-১৯ পরিস্থিতি স্বাভাবিক হয়েছে, সেখানে আগামী জুলাই মাসে সেমিস্টার পরীক্ষা হবে।


    ২) টার্মিনাল সেমিস্টার স্তরে ছাত্রছাত্রীদের জন্য পরীক্ষা হবে আগামী জুলাই মাসে।


    ৩) প্রত্যেক বিশ্ববিদ্যালয়ে একটি করে কোভিড-১৯ সেল গঠন করা হবে, যাঁরা শিক্ষাবর্ষ এবং পরীক্ষা সংক্রান্ত বিষয়গুলির সমাধানে প্রয়োজনীয় প্রস্তাব দেবে।


    ৪) বিশ্ববিদ্যালয় মঞ্জুরি কমিশনেও দ্রুত সিদ্ধান্ত গ্রহণের জন্য একটি কোভিড-১৯ সেল গঠন করা হবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1619368 – এই লিঙ্কে ক্লিক করুন।


    প্রধানমন্ত্রী শ্রী নরেন্দ্র মোদীর সঙ্গে বাংলাদেশের প্রধানমন্ত্রী শেখ হাসিনার টেলিফোনে কথা


    প্রধানমন্ত্রী শ্রী নরেন্দ্র মোদী বাংলাদেশের প্রধানমন্ত্রী শেখ হাসিনার সঙ্গে টেলিফোনে কথা বলেন। দুই প্রধানমন্ত্রী কোভিড-১৯ মহামারীর প্রেক্ষিতে আঞ্চলিক পরিস্থিতি নিয়ে আলোচনা করেন এবং নিজ নিজ দেশে গৃহীত পদক্ষেপগুলি সম্পর্কেও পরস্পরকে অবহিত করেন। সার্ক কোভিড-১৯ আপৎকালীন তহবিলে ১.৫ মিলিয়ন মার্কিন ডলার সহায়তার জন্য শ্রী মোদী সেদের প্রধানমন্ত্রীকে ধন্যবাদ দেন। এই অঞ্চলে কোভিড-১৯ মোকাবিলায় সমন্বয়মূলক প্রয়াসে অগ্রণী ভূমিকা পালনের জন্য শ্রী মোদীকে ধন্যবাদ জানিয়ে শেখ হাসিনা বাংলাদেশকে চিকিৎসা সামগ্রী সরবরাহ ও দক্ষতা বৃদ্ধির জন্য ভারতের প্রয়াসের প্রশংসা করেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1619371 – এই লিঙ্কে ক্লিক করুন।


    মায়ানমারের স্টেট কাউন্সিলর দউ আং সাং সু কি-র সঙ্গে টেলিফোনে প্রধানমন্ত্রীর কথা


    প্রধানমন্ত্রী শ্রী নরেন্দ্র মোদী টেলিফোনে মায়ানমারের স্টেট কাউন্সিলর দউ আং সাং সু কি-র সঙ্গে কথা বলেন। দু’জনের মধ্যে কোভিড-১৯ সংক্রান্ত পরিস্থিতি নিয়ে অভ্যন্তরীণ ও আঞ্চলিক বিষয়ে কথা হয়। এই মহামারী সংক্রমণ মোকাবিলায় গৃহীত পদক্ষেপগুলি সম্পর্কেও তাঁরা একে অপরকে অবহিত করেন। ভারতের প্রতিবেশীরাই প্রথম নীতির এক গুরুত্বপূর্ণ অঙ্গ হিসাবে মায়ানমারের ভূমিকার কথা উল্লেখ করে প্রধানমন্ত্রী মোদী মায়ানমারের স্বাস্থ্য ও কোভিড-১৯ জনিত আর্থিক প্রভাব হ্রাস করতে সেদেশকে সম্ভাব্য সবরকম সহায়তার আশ্বাস দেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1619556 – এই লিঙ্কে ক্লিক করুন।


    লকডাউন চলাকালীন সময় শিল্প – বাণিজ্য ক্ষেত্রের বিভিন্ন সমস্যার সমাধানে শিল্প ও অভ্যন্তরীণ বাণিজ্য প্রসার দপ্তর গুরুত্বপূর্ণ ভূমিকা পালন করছে


    কেন্দ্রীয় বাণিজ্য ও শিল্প মন্ত্রকের অধীন শিল্প ও অভ্যন্তরীণ বাণিজ্য প্রসার দপ্তর বাণিজ্য ও শিল্প সংস্থাগুলির সমস্যা নিরসনে গত ২৬শে মার্চ কন্ট্রোল রুম স্থাপন করে। এই কন্ট্রোল রুমের সাহায্যে সংশ্লিষ্ট রাজ্য সরকার, জেলা ও পুলিশ প্রশাসনের সঙ্গে নিরন্তর যোগাযোগ রাখা হচ্ছে। ইতিমধ্যেই ৮৯ শতাংশ সমস্যার সমাধান করা হয়েছে। মন্ত্রী, সচিব ও উচ্চ পদস্থ আধিকারিক পর্যায়ে সমস্যা নিরসনের জন্য নিয়মিত নজরদারি চালানো হচ্ছে। কন্ট্রোল রুমের টেলিফোণ নম্বর হ’ল – o11 2306 2487 এবং ই-মেল আইডি হ’ল – controlroom-dpiit@gov.in .


    বিস্তারিত বিবরণের জন্য https://pib.gov.in/PressReleseDetail.aspx?PRID=1619521 – এই লিঙ্কে ক্লিক করুন।


    লকডাউনের সময় কৃষি ক্ষেত্রকে সর্বোচ্চ অগ্রাধিকার দেওয়া হচ্ছে বলে জানালেন কেন্দ্রীয় কৃষি মন্ত্রী


    কেন্দ্রীয় কৃষি ও কৃষক কল্যাণ মন্ত্রী শ্রী নরেন্দ্র সিং তোমর বলেছেন লকডাউন চলাকালীন সময়েও কৃষি কাজ ও কৃষি ক্ষেত্রকে সর্বোচ্চ অগ্রাধিকার দেওয়া হচ্ছে। এর ফলে, দেশে খাদ্য ও ডালশস্যে কোনও ঘাটতি নেই। একইভাবে, শাকসব্জি ও দুধের যোগান সুনিশ্চিত করতেও সরকার পদক্ষেপ নিয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1619391 – এই লিঙ্কে ক্লিক করুন।


    ৪১১টি লাইফলাইন উড়ান পরিষেবার মাধ্যমে অত্যাবশ্যক ও চিকিৎসা সামগ্রী সরবরাহ করে কোভিড-১৯ এর বিরুদ্ধে লড়াইকে আরও জোরদার করা হচ্ছে


    লাইফলাইন উড়ান পরিষেবার আওতায় আজ পর্যন্ত ৪১১টি বিমান পরিষেবার মাধ্যমে ৭৭৬ টনেরও বেশি অত্যাবশ্যক ও চিকিৎসা সামগ্রী পৌঁছে দেওয়া হয়েছে। পরিষেবা দানের কাজে এই বিমানগুলি আকাশপথে ৪ লক্ষ ৪ হাজার কিলোমিটারেরও বেশি পথ অতিক্রম করেছে। এই বিমানগুলি দেশের প্রত্যন্ত এলাকায় অত্যাবশ্যক চিকিৎসা সামগ্রী সরবরাহ করছে। পবন হংস সংস্থার হেলিকপ্টার পরিষেবার মাধ্যমে জম্মু ও কাশ্মীর, লাদাখ, দ্বীপপুঞ্জ এলাকা ও উত্তর-পূর্বাঞ্চলে অত্যাবশ্যক চিকিৎসা সামগ্রী পৌঁছে দিচ্ছে। হেলিকপ্টার পরিষেবার মাধ্যমে গত ২৮শে এপ্রিল পর্যন্ত ২ টন পণ্য পৌঁছে দেওয়া হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1619383 – এই লিঙ্কে ক্লিক করুন।


    দেশে প্রায় ৮ কোটি মোবাইল ফোন ব্যবহারকারীর কাছে আরোগ্য সেতু অ্যাপ পৌঁছে গেছে


    কেন্দ্রীয় ইলেক্ট্রনিক্স ও তথ্য প্রযুক্তি মন্ত্রী শ্রী রবিশঙ্কর প্রসাদ বর্তমান প্রতিকূল পরিস্থিতির প্রেক্ষিতে নতুন সুযোগ-সুবিধা খুঁজে বের করার জন্য ইলেক্ট্রনিক্স শিল্প সংস্থাগুলির প্রতি উদ্যোগী হওয়ার আহ্বান জানিয়েছেন। শ্রী প্রসাদ বলেছেন, বৈদ্যুতিন সরঞ্জাম উৎপাদনে গ্লোবাল হাব হিসাবে ভারতকে পরিণত করতে ইলেক্ট্রনিক্স শিল্প সংস্থাগুলির বড় ভূমিকা রয়েছে। ইলেক্ট্রনিক্স শিল্প অ্যাসোসিয়েশন, বণিকসভা এবং বিশিষ্ট শিল্পপতিদের সঙ্গে এক বৈঠকে শ্রী প্রসাদ নতুন সুযোগ-সুবিধা কাজে লাগানোর এবং মন্ত্রকের বিভিন্ন কর্মসূচির সুবিধা গ্রহণের আহ্বান জানিয়েছেন। বৈদেশিক বিনিয়োগ আকর্ষণ এবং ইলেক্ট্রনিক্স ক্ষেত্রকে আরও মজবুত করতে মন্ত্রকের এই কর্মসূচিগুলি বড় ভূমিকা পালন করতে পারে। বৈঠকে উপস্থিত মন্ত্রকের আধিকারিকরা বর্তমান কোভিড-১৯ পরিস্থিতি এবং আরোগ্য সেতু অ্যাপের সাফল্য সম্পর্কে বিস্তারিত বিবরণী পেশ করেন। মোবাইল শিল্প সংস্থাগুলিকে প্রায় ৮ কোটি মোবাইল ব্যবহারকারীর কাছে আরোগ্য সেতু অ্যাপ পৌঁছে দেওয়ার জন্য ধন্যবাদ জানানো হয়। কোভিড-১৯ এর প্রভাব হ্রাস করার জন্য মন্ত্রকের পক্ষ থেকে যে স্বল্প মেয়াদী, মাঝারি মেয়াদী ও দীর্ঘ মেয়াদী পরিকল্পনা গ্রহণ করা হয়েছে, সে সম্পর্কে ইলেক্ট্রনিক্স শিল্প ক্ষেত্রের প্রতিনিধিদের অবহিত করা হয়।


    বিস্তারিত বিবরণের জন্য https://pib.gov.in/PressReleseDetail.aspx?PRID=1619393 – এই লিঙ্কে ক্লিক করুন।


    শ্রী গড়করি ক্ষুদ্র ও মাঝারি শিল্প সংস্থাগুলির জন্য একগুচ্ছ প্রকল্প, ধ্যান-ধারণা, উদ্ভাবন ও গবেষণা সংক্রান্ত পোর্টালের সূচনা করলেন


    এই পোর্টালের ( http://ideas.msme.gov.in/ ) সাহায্যে কেন্দ্র সরকার, রাজ্য সরকার এবং কেন্দ্রশাসিত অঞ্চলগুলির সমস্ত প্রকল্পের ব্যাপারে জানা যাবে। এছাড়াও, এই পোর্টালে নতুন ধ্যান-ধারনা, উদ্ভাবনী তথ্য এবং গবেষণালব্ধ বিষয়ের কথা উল্লেখ করা যাবে। এই পোর্টালের আরও একটি অভিনব বৈশিষ্ট্য হ’ল – সাধারণ মানুষ থেকে যে কোনও ব্যক্তি নিজেদের মতামত ও দৃষ্টিভঙ্গী আপলোড করতে পারবেন। প্রাপ্ত মতামতগুলির মূল্যায়ন ও রেটিং – এর ব্যবস্থাও পোর্টালে থাকছে। এমনকি, এই পোর্টাল থেকে মূলধনী তহবিল, বৈদেশিক সহযোগিতার মতো বিষয়েও তথ্য পাওয়া যাবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1619559 – এই লিঙ্কে ক্লিক করুন।


    ভারতীয় রেল আজ বিনামূল্যে খাবার বিতরণের ক্ষেত্রে ৩০ লক্ষের সীমা অতিক্রম করেছে


    দেশে কোভিড-১৯ সংক্রমণের প্রেক্ষিতে লকডাউন চলাকালীন সময় প্রায় ৩০০টি জায়গায় বিনামূল্যে খাবার বিতরণ করা হয়েছে। ভারতীয় রেলের একাধিক সংগঠন জোটবদ্ধ হয়ে প্রতিদিন হাজার হাজার মানুষকে বিনামূল্যে রান্না করা খাবার যোগাচ্ছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1619574 – এই লিঙ্কে ক্লিক করুন।


    কোভিড-১৯ মোকাবিলায় প্রধানমন্ত্রীর সুদক্ষ নেতৃত্বের প্রশংসা করলেন মোটর গাড়ি শিল্পের অগ্রণী শিল্পপতিরা


    ভারতীয় মোটর গাড়ি শিল্পে কোভিড-১৯ এর সম্ভাব্য প্রভাব উপলব্ধি করতে কেন্দ্রীয় ভারি শিল্প ও রাষ্ট্রায়ত্ত উদ্যোগ মন্ত্রী শ্রী প্রকাশ জাভড়েকর আজ ভারতীয় মোটর গাড়ি শিল্পের কয়েকজন সিইও-র সঙ্গে বৈঠকে মিলিত হন। বৈঠকে কোভিড-১৯ এর প্রভাব হ্রাস করতে সম্ভাব্য নীতি-পদক্ষেপের বিষয়গুলি সম্পর্কে সিইও-দের মতামত শোনেন শ্রী জাভড়েকর।


    বিস্তারিত বিবরণের জন্য https://pib.gov.in/PressReleseDetail.aspx?PRID=1619578 – এই লিঙ্কে ক্লিক করুন।


    কেন্দ্রীয় আবাসন ও শহরাঞ্চল বিষয়ক মন্ত্রক শীঘ্রই গৃহ ক্রেতা এবং রিয়েল এস্টেট শিল্পের সঙ্গে যুক্ত সংশ্লিষ্ট সকলের স্বার্থে বিশেষ নির্দেশিকা জারি করবে


    কেন্দ্রীয় আবাসন ও শহরাঞ্চল বিষয়ক প্রতিমন্ত্রী শ্রী হরদ্বীপ সিং পুরীর সভাপতিত্বে ওয়েবইনারের মাধ্যমে কেন্দ্রীয় উপদেষ্টা পর্ষদের এক জরুরি বৈঠক আয়োজিত হয়। এই বৈঠকে রিয়েল এস্টেট ক্ষেত্রের ওপর কোভিড-১৯ মহামারী ও লকডাউনের প্রভাব নিয়ে আলোচনা হয়েছে। বিস্তারিত আলোচনার পর বিভাগীয় মন্ত্রী সকলকে আশ্বস্ত করে বলেছেন, উদ্বেগের বিষয়গুলি নিয়ে মন্ত্রক আলোচনা করবে। তিনি আরও জানান, গৃহ ক্রেতা এবং রিয়েল এস্টেট শিল্পের সঙ্গে যুক্ত সংশ্লিষ্ট সকলের স্বার্থ রক্ষায় মন্ত্রক শীঘ্রই বিশেষ ব্যবস্থামূলক নীতি-নির্দেশিকা জারি করবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1619359 – এই লিঙ্কে ক্লিক করুন।


    জনঔষধি কেন্দ্রের সুবিধা পেতে ৩ লক্ষ ২৫ হাজারেরও বেশি মানুষ ‘জনঔষধি সুগম’ মোবাইল অ্যাপ ব্যবহার করছে


    কোভিড-১৯ সঙ্কটের দরুণ দেশ জুড়ে লকডাউনের মধ্যে জনঔষধি সুগম মোবাইল অ্যাপ সাধারণ মানুষকে তাঁদের নিকটবর্তী প্রধানমন্ত্রী ভারতীয় জনঔষধি কেন্দ্রগুলির খোঁজ পেতে এবং সুলভে জেনেরিক ওষুধ সংগ্রহের ক্ষেত্রে ব্যাপকভাবে সাহায্য করছে। জনঔষধি সুগম মোবাইল অ্যাপ ব্যবহারকারী ৩ লক্ষ ২৫ হাজারেরও বেশি মানুষ এই অ্যাপের বিভিন্ন সুযোগ-সুবিধা গ্রহণ করছেন। গ্রাহকদের সুবিধার্থে ডিজিটাল প্রযুক্তির প্রয়োগ আরও বাড়িয়ে রাষ্ট্রায়ত্ত ফার্মাসিউটিক্যাল ব্যুরো প্রধানমন্ত্রী ভারতীয় জনঔষধি পরিযোজনার অঙ্গ হিসাবে এই মোবাইল অ্যাপটি তৈরি করেছে। সাধারণ মানুষকে তাঁদের নাগালে ডিজিটাল প্ল্যাটফর্মের মাধ্যমে সুলভে জেনেরিক ওষুধ এবং জনঔষধি কেন্দ্রগুলির হদিশ দিতে এই অ্যাপ গুরুত্বপূর্ণ ভূমিকা পালন করেছে। এই অ্যাপের সাহায্যে নিকটবর্তী জনঔষধি কেন্দ্রগুলিতে গুগল ম্যাপের সাহায্যে পৌঁছনোর পথ-নির্দেশ, জেনেরিক ওষুধ এবং ব্র্যান্ডেড ওষুধের তুলনায় জেনেরিক ওষুধের গুণমান ও মূল্য সংক্রান্ত বিবরণ পাওয়া যায়। জনঔষধি সুগম মোবাইল অ্যাপটি অ্যান্ড্রয়েড এবং আইফোন প্ল্যাটফর্মে পাওয়া যাচ্ছে। অ্যাপটি ব্যবহারকারীরা নিখরচায় গুগল প্লে স্টোর এবং অ্যাপেল প্লে স্টোর থেকে ডাউনলোড করতে পারবেন। বর্তমানে দেশের ৭২৬টি জেলায় ৬ হাজার ৩০০-রও বেশি প্রধানমন্ত্রী জনঔষধি কেন্দ্র চালু রয়েছে। লকডাউনের সময় প্রধানমন্ত্রী ভারতীয় জনঔষধি পরিযোজনার মাধ্যমে বিভিন্ন সোশ্যাল মিডিয়ায় সচেতনতা প্রচারের কাজ চলছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1619495 – এই লিঙ্কে ক্লিক করুন।


    জম্মু, কাশ্মীর, লাদাখ ও উত্তর-পূর্বাঞ্চলে কোভিড-১৯ পরিস্থিতি নিয়ে প্রাক্তন সেনা প্রধান ও বায়ু সেনা প্রধানদের সঙ্গে ভিডিও কনফারেন্সে বৈঠক করলেন কেন্দ্রীয় মন্ত্রী ডঃ জিতেন্দ্র সিং


    বিস্তারিত বিবরণের জন্য https://pib.gov.in/PressReleseDetail.aspx?PRID=1619328 – এই লিঙ্কে ক্লিক করুন।


    কর্মসংস্থান সৃষ্টি, গ্রামীণ আবাসন, পরিকাঠামো উন্নয়ন এবং গ্রামীণ মানুষের জীবন-জীবিকা সংক্রান্ত গ্রামোন্নয়ন প্রকল্পগুলি রূপায়ণে আরও সক্রিয়তা দেখানোর জন্য রাজ্যগুলিকে নির্দেশ দিলেন কেন্দ্রীয় গ্রামোন্নয়ন ও পঞ্চায়েতি রাজ মন্ত্রী


    কেন্দ্রীয় গ্রামোন্নয়ন মন্ত্রী শ্রী নরেন্দ্র সিং তোমর ভিডিও কনফারেন্সের মাধ্যমে রাজ্য গ্রামোন্নয়ন মন্ত্রীদের সঙ্গে এক বৈঠকে এমজিএনআরইজিএস – এর আওতায় জল সংরক্ষণ, ভূ-গর্ভস্থ জলস্তর বৃদ্ধি এবং কৃষি সেচ সংক্রান্ত বিষয়গুলির ওপর গুরুত্ব দিতে বলেন। প্রধানমন্ত্রী গ্রাম সড়ক যোজনার আওতায় সড়ক প্রকল্পগুলির কাজ দ্রুত শেষ করার জন্য অবিলম্বে বরাত এবং বকেয়া প্রকল্পগুলির কাজ দ্রুত শুরু করার ওপর গুরুত্ব দিতে বলেন। শ্রী তোমর আরও জানান, প্রধানমন্ত্রী আবাস যোজনার (গ্রামীণ) আওতায় ২ কোটি ২১ লক্ষ গৃহ নির্মাণের অনুমতি দেওয়া হয়েছে, যার মধ্যে ১ কোটি ৮৬ লক্ষ গৃহ নির্মাণের ইতিমধ্যেই শেষ হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1619389 – এই লিঙ্কে ক্লিক করুন।


    সারা দেশে সিএসআইআর – এর পরীক্ষাগারগুলি দুর্গত মানুষের জন্য খাবার, স্যানিটাইজার, মাস্ক প্রভৃতির মাধ্যমে সাহায্যের জন্য এগিয়ে আসছে


    সিএসআইআর – এর দেশের বিভিন্ন প্রান্তের পরীক্ষাগারগুলি কোভিড-১৯ মহামারীর সময় দুর্গত মানুষের পাশাপাশি, প্রবাসী শ্রমিক, রোগী, স্বাস্থ্য কর্মী, পুলিশ কর্মী ও অন্যান্যদের সাহায্যে এগিয়ে এসেছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1619541 – এই লিঙ্কে ক্লিক করুন।


    আগ্রা স্মার্ট সিটি জিআইএস ড্যাশবোর্ড ব্যবহার করে কোভিড-১৯ সংক্রমণের উৎস কেন্দ্রগুলির ওপর নজর রাখছে


    বিস্তারিত বিবরণের জন্য https://pib.gov.in/PressReleseDetail.aspx?PRID=1619520 – এই লিঙ্কে ক্লিক করুন।


    পিআইবি’র আঞ্চলিক কার্যালয় থেকে প্রাপ্ত তথ্য


    · চন্ডীগড় : কেন্দ্রশাসিত অঞ্চলের প্রশাসন করোনা আক্রান্ত ব্যক্তির সংখ্যা ক্রমাগত বৃদ্ধির ব্যাপারে গভীর উদ্বেগ প্রকাশ করেছে। চন্ডীগড়ের প্রশাসক আধিকারিকদের সংক্রামিত এলাকাগুলিতে ব্যাপক স্বাস্থ্য ও নমুনা পরীক্ষার নির্দেশ দিয়েছেন। এই কেন্দ্রশাসিত অঞ্চলের বাপুধাম কলোনীর যে সমস্ত এলাকায় সংক্রমণ ছড়িয়েছে, সেখানে আরও বেশি সংখ্যক কর্মী কাজে লাগানোর নির্দেশ দিয়েছেন, যাতে করোনা সংক্রমণ প্রতিরোধে কার্যকর ব্যবস্থা নেওয়া যায়।


    · পাঞ্জাব : রাজ্যের মুখ্যমন্ত্রী তেসরা মে’র পর আরও দু’সপ্তাহ কার্ফিউ বাড়ানোর কথা ঘোষণা করেছে। অসংক্রামিত ও রেড জোন বহির্ভূত এলাকাগুলিতে লকডাউন নিষেধাজ্ঞা কিছুটা শিথিল করার কথাও জানিয়েছেন তিনি। রাজ্যের স্বাস্থ্য ও পরিবার কল্যাণ দপ্তর দোকান মালিক, কর্মী ও অন্যান্যদের জন্য স্বাস্থ্যবিধি সংক্রান্ত নতুন নীতি-নির্দেশিকা জারি করেছে। এই নির্দেশের প্রেক্ষিতে দোকান মালিকদের যাবতীয় স্বাস্থ্যবিধি কঠোরভাবে মেনে চলার জন্য নির্দেশ দেওয়া হয়েছে।


    · হরিয়ানা : রাজ্যের স্বাস্থ্য দপ্তর এপ্রিল মাসে কর্মচারীদের বেতন আটকে রাখা সংক্রান্ত কোনও নির্দেশিকা জারি করেনি বলে জানিয়েছে। সোশ্যাল মিডিয়ায় এ সংক্রান্ত যে গুজব রটেছে, তার প্রেক্ষিতে সরকারের এই ব্যাখ্যা। রাজ্য সরকারের পক্ষ থেকে আরও জানানো হয়েছে, বিভিন্ন দপ্তরে প্রয়োজন-সাপেক্ষে শূন্য পদগুলিতে নিয়োগ প্রক্রিয়া অব্যাহত থাকবে। লিখিত পরীক্ষা হওয়ার পর ১২ হাজার ৫০০টি পদে নিয়োগ প্রক্রিয়া চলছে। লকডাউন প্রত্যাহারের পর চূড়ান্ত ফলাফল ঘোষণা করা হবে।


    · হিমাচল প্রদেশ : রাজ্যের মুখ্যমন্ত্রী জানিয়েছেন, শিল্প সংস্থাগুলির স্বাভাবিক কাজকর্ম অব্যাহত রাখতে এবং কাঁচামালের যোগান সুনিশ্চিত করার জন্য সম্ভাব্য সবরকম সহায়তা দিতে রাজ্য সরকার অঙ্গীকারবদ্ধ। শিল্পপতিদের কল-কারাখানাগুলিতে সামাজিক দূরত্ব বজায় রাখার নীতি মেনে চলার জন্য মুখ্যমন্ত্রী আহ্বান জানিয়েছেন। কেন্দ্রের পক্ষ থেকে এপ্রিল মাসে রাজ্যকে রাজস্ব ঘাটতি অনুদান, জিএসটি ঘাটতি ক্ষতি পূরণ, কেন্দ্রীয় করে হিমাচল প্রদেশের অংশ প্রভৃতি খাতে ১ হাজার ৮৯৯ কোটি টাকা দেওয়া হয়েছে। কোভিড-১৯ মহামারীর প্রেক্ষিতে কেন্দ্রের পক্ষ থেকে আরও কয়েকটি খাতে রাজ্যের বরাদ্দ ৭ শতাংশ পর্যন্ত বাড়ানো হয়েছে। বরাদ্দ বাবদ এই বৃদ্ধি রাজ্যকে আরও কার্যকরভাবে কোভিড-১৯ মহামারী মোকাবিলায় সাহায্য করবে।


    · কেরল : তিরবনন্তপুরমের দুটি জায়গা থেকে নিশ্চিতভাবে করোনায় আক্রান্ত হওয়ার কয়েকজনের খবর মেলায় ঐ এলাকাগুলিতে নিষেধাজ্ঞা কঠোর করা হয়েছে এবং ৩টি হাসপাতালের চিকিৎসা কর্মীদের নজরদারিতে রাখা হয়েছে। উপসাগরীয় দেশগুলিতে আরও ৪ জন কেরলবাসীর মৃত্যু হয়েছে। এদের মধ্যে ২ জন মারা গেছেন কুয়েতে বাকি ২ জন আবুধাবিতে। রাজ্যপাল রাজ্য সরকারি কর্মীদের বেতন স্থগিত রাখার রাজ্য সরকারের অধ্যাদেশে স্বাক্ষর করেছেন। প্রথমে বেতন দেওয়া হবে স্বাস্থ্য কর্মী ও পুলিশ বাহিনীকে। রাজ্যে গতকাল পর্যন্ত করোনায় আক্রান্তের সংখ্যা ৪৯৫। নিশ্চিতভাবে করোনায় আক্রান্ত হয়েছেন ১২৩ জন। সুস্থ হয়েছেন ৩৬৯ জন। মারা গেছেন ৪ জন।


    · তামিলনাডু : চেন্নাইয়ের বিভিন্ন এলাকায় জীবাণু মুক্ত করার কাজে যুক্ত অগ্নি নির্বাপণ বিভাগের ৩ জন কর্মীর নমুনা পরীক্ষায় ভাইরাসের উপস্থিতির প্রমাণ মিলেছে। কোভিড-১৯ পরবর্তী সময়ে বিদেশি শিল্প সংস্থাগুলিকে আকৃষ্ট করতে মুখ্যসচিবের নেতৃত্বে একটি বিশেষ টাস্কফোর্স গঠন করা হয়েছে। রাজ্যে গতকাল পর্যন্ত আক্রান্তের সংখ্যা ২ হাজার ১৬২। নিশ্চিতভাবে করোনায় আক্রান্ত হয়েছেন ৯২২ জন। মৃত্যু হয়েছে ২৭ জনের। সুস্থ হওয়ার পর ১ হাজার ২১০ জনকে ছেড়ে দেওয়া হয়েছে।


    · কর্ণাটক : রাজ্যে আজ আরও ২২ জনের নমুনা পরীক্ষায় ভাইরাসের উপস্থিতির প্রমাণ মিলেছে। এর ফলে, আক্রান্তের সংখ্যা বেড়ে হ’ল ৫৫৭। এখনও পর্যন্ত মৃত্যু হয়েছে ২১ জনের এবং ২২৩ জনকে ছেড়ে দেওয়া হয়েছে। রাজ্য মন্ত্রিসভা তেসরা মে’র পর কিছু কিছু ক্ষেত্রে নিষেধাজ্ঞা শিথিল করার ব্যাপারে কেন্দ্রের সিদ্ধান্ত অনুসরণ করবে বলে স্থির করেছে।


    · অন্ধ্রপ্রদেশ : রাজ্যের প্রায় ২১ লক্ষ ৫৫ হাজার পরিবার বিনামূল্যে রেশন পেয়েছে। আজ আরও ৭১ জনের আক্রান্তের খবর মিলেছে। গত ২৪ ঘন্টায় প্রায় ৬ হাজার ৫০০ নমুনা পরীক্ষা করা হয়েছে। রাজ্যে আক্রান্তের সংখ্যা এখন ১ হাজার ৪০৩। নিশ্চিতভাবে করোনায় আক্রান্ত হয়েছেন ১ হাজার ৫১ জন। সুস্থ হয়েছেন ৩২১ জন এবং মৃত্যু হয়েছে ৩১ জনের।


    · তেলেঙ্গানা : লকডাউনের কারণে পরিবহণ ক্ষেত্রে সঙ্কটের ফলে হায়দরাবাদ ও তেলেঙ্গানায় অত্যাবশ্যক পণ্য সরবরাহ বিপর্যস্ত হবে। হায়দরাবাদের টাটা ইন্সটিটিউট অফ ফান্ডামেন্টাল রিসার্চ এবং ইএসআইসি হাসপাতাল ও মেডিকেল কলেজ র‍্যাপিট টেস্ট কিট উদ্ভাবনের জন্য মউ স্বাক্ষর করেছে। পন্ডীচেরী তেলেঙ্গানার কাছ থেকে ২ লক্ষ পিপিই কিট চেয়ে পাঠিয়েছে। রাজ্যে গতকাল পর্যন্ত আক্রান্তের সংখ্যা ১ হাজার ১৬। নিশ্চিতভাবে করোনায় আক্রান্ত হয়েছেন ৫৮১ জন। সুস্থ হয়েছেন ৪০৯ জন এবং মৃত্যু হয়েছে ২৫ জনের।


    · অরুণাচল প্রদেশ : ইটানগরে আটকে পড়া রাজ্যের বিভিন্ন জেলার ৩০০ জন ব্যক্তিকে বাড়ি ফেরার অনুমতি দেওয়া হয়েছে। লকডাউন নিষেধাজ্ঞাগুলি মেনে এরা বাসে করে বাড়ি ফিরবেন।


    · আসাম : রাজ্যের স্বাস্থ্য মন্ত্রী এক ট্যুইটে জানিয়েছেন, বঙ্গাইগাঁও থেকে আরও ৪ জন নিশ্চিতভাবে করোনায় আক্রান্ত হয়েছেন। এর ফলে, রাজ্যে করোনায় আক্রান্তের সংখ্যা বেড়ে ৪১।


    · মেঘালয় : শিলং – এর সিভিল হাসপাতালে আক্রান্ত ২ জন ব্যক্তির নমুনা পরীক্ষার রিপোর্ট নেগেটিভ এসেছে। নিয়ম মেনে এই ২ জন ব্যক্তির ২৪ ঘন্টা পর পুনরায় নমুনা পরীক্ষা করা হবে।


    · মণিপুর : রাজ্যের মুখ্যমন্ত্রী অন্য রাজ্যে আটকে পড়া মণিপুরীদের ফিরে আসার সম্ভাবনার প্রেক্ষিতে কোয়ারেন্টাইন কেন্দ্রগুলির প্রস্তুতি ডেপুটি কমিশনারদের সঙ্গে বৈঠকে খতিয়ে দেখেছেন।


    · মিজোরাম : রাজ্যে ৯৯ হাজার ২০১ জন কৃষক প্রধানমন্ত্রী কিষাণ প্রকল্পের সুবিধা পাবেন। এদের মধ্যে ৬৬ হাজার ১০৮ জন কৃষককে ইতিমধ্যেই লকডাউন চলাকালীন সময় বিশেষ আর্থিক সহায়তা দেওয়া হয়েছে।


    · নাগাল্যান্ড : কোহিমায় দশম ও দ্বাদশ শ্রেণীর পরীক্ষার ফল প্রকাশ কোভিড মহামারীর জন্য বিলম্বিত হচ্ছে। মে মাসের শেষ দিকে পরীক্ষার ফল ঘোষণার সম্ভাবনা রয়েছে।


    · সিকিম : কেন্দ্রীয় স্বরাষ্ট্র মন্ত্রক নতুন যে নীতি-নির্দেশিকা জারি করেছে, তার সঙ্গে সঙ্গতি রেখে পরবর্তী কর্মপরিকল্পনা স্থির করার জন্য রাজ্যের মুখ্যসচিব রাজ্যস্তরীয় টাস্কফোর্সের বৈঠকে পৌরহিত্য করলেন।


    · ত্রিপুরা : মুখ্যমন্ত্রী ত্রাণ তহবিলে অর্থ সহায়তার জন্য আগরতলা পুর নিগমকে ধন্যবাদ জানালেন রাজ্যের মুখ্যমন্ত্রী।


    · মহারাষ্ট্র : রাজ্যে নতুন করে ৫৯৭ জনের সংক্রমণের খবর মেলায় নিশ্চিতভাবে করোনা আক্রান্তের সংখ্যা বেড়ে হ’ল ৯ হাজার ৯১৫। এখনও পর্যন্ত ১ হাজার ৫৩৯ জন সুস্থ হয়েছেন এবং মৃত্যু হয়েছে ৪৩২ জনের। সবচেয়ে বেশি ৩ হাজার ৯৬ জন আক্রান্ত হয়েছেন মুম্বাই থেকে।


    · গুজরাট : রাজ্যে আজ সকাল পর্যন্ত আরও ৩০৮ জনের আক্রান্তের খবর মিলেছে। এর ফলে, নিশ্চিতভাবে করোনায় আক্রান্তের সংখ্যা বেড়ে দাঁড়ালো ৪ হাজার ৮২। এখনও পর্যন্ত ৫২৭ জন সুস্থ হয়েছেন এবং মৃত্যু হয়েছে ১৯৭ জনের।


    · রাজস্থান : রাজ্যে আরও ৮৬ জনের নতুন করে সংক্রমণের খবর মেলায় আক্রান্তের সংখ্যা বেড়ে দাঁড়িয়েছে ২ হাজার ৫২৪। এখনও পর্যন্ত মৃত্যু হয়েছে ৫৭ জনের। আক্রান্ত ৮২৭ জন রোগী সুস্থ হয়ে উঠেছেন। যোধপুর জেলার ঊমেধনগর গ্রামের জনৈক রামনিবাস মান্ডা দরিদ্র ও ক্ষুধার্ত মানুষের জন্য খাবারের সংস্থান করতে সঞ্চিত ৫০ লক্ষ টাকা দান করেছেন। এই ব্যক্তি ৮ হাজার ৫০০টি পরিবারকে রেশন সামগ্রী বিতরণ করেছেন।


    · মধ্যপ্রদেশ : রাজ্যে নিশ্চিতভাবে করোনায় আক্রান্তের সংখ্যা বেড়ে দাঁড়িয়েছে ২ হাজার ৫৬১। এর মধ্যে ৪৬১ জন সুস্থ হয়েছেন এবং ১২৯ জনের মৃত্যু হয়েছে।


    · ছত্তিশগড় : আজ পর্যন্ত রাজ্যে নিশ্চিতভাবে করোনায় আক্রান্ত হয়েছেন ৪ জন। কোভিডে আক্রান্ত ৩৮ জনের মধ্যে ৩৪ জন সুস্থ হয়ে উঠেছেন।


    · গোয়া : রাজ্যে এখনও পর্যন্ত আক্রান্ত ৭ জনের মধ্যে কোনও ব্যক্তির নমুনা পরীক্ষায় করোনার উপস্থিতির প্রমাণ মেলেনি।


    CG/BD/SB

    
    
    (Release ID: 1619812) Visitor Counter : 44
    
    
      Read this release in: English , Hindi , Marathi , Assamese , Manipuri , Punjabi , Gujarati , Tamil , Telugu , Kannada , Malayalam