      পর্যটনমন্ত্রক

      কেন্দ্রীয় পর্যটন মন্ত্রক 'দেখো আপন দেশ' ওয়েবিনার সিরিজের সপ্তম ওয়েবিনার পর্যায়ে ‘ফটোওয়াকিং-বারাণসী : একটি দৃশ্য মনোরঞ্জন, ঐতিহ্য, সংস্কৃতি ও খাদ্য’ শীর্ষক আলোচনার আয়োজন
      Posted On: 23 APR 2020 4:40PM by PIB Kolkata


    নতুন দিল্লি, ২৩ এপ্রিল, ২০২০


    

    
    বিশ্ব এখন অভূতপূর্ব সময়ের মধ্য দিয়ে যাচ্ছে এবং পর্যটন শিল্পের পাশাপাশি নিজেদের মনকেও উজ্জীবিত করা জরুরি হয়ে পড়েছে। ভারতের বিভিন্ন পর্যটন ও সাংস্কৃতিক স্থল এবং প্রাকৃতিক দৃশ্যকে তুলে ধরতে ভারত সরকারের পর্যটন মন্ত্রক, ‘দেখো আপনা দেশ’ সামগ্রিক থিমের আওতায় ধারাবাহিকভাবে ওয়েবিনার বা ওয়েব ভিত্তিক সেমিনারের আয়োজন করেছে। এই প্ল্যাটফর্মটি নিজেদের অঞ্চল বা শহরের ঐতিহ্য, সংস্কৃতি, এবং ইতিহাস সম্পর্কে কথা বলার জন্য বিশেষজ্ঞদের নিয়ে মত বিনিময়ের একটি মঞ্চ এবং তা দেখার জন্য প্রচুর পর্যটক উৎসাহের সঙ্গে এতে সংযুক্ত হচ্ছেন। এরই অঙ্গ হিসেবে, পর্যটন মন্ত্রক আজ 'দেখো আপন দেশ' ওয়েবিনার সিরিজের সপ্তম ওয়েবিনার পর্যায়ের ‘ফটোওয়াকিং বারাণসী: একটি দৃশ্য মনোরঞ্জন, ঐতিহ্য, সংস্কৃতি ও খাদ্য' শীর্ষক আলোচনার আয়োজন করে।
    
    
    ওয়েবিনারটি সিটি এক্সপ্লোরার্স প্রাইভেট লিমিটেড নামে একটি দল যারা ‘বারাণসী হেরিটেজ ওয়াকস’ নিয়ে কাজ করে থাকে, তারাই এ দিন বারাণসীর বৈচিত্র্য, গূঢ় অর্থ, আধ্যাত্মিকতা, সাংস্কৃতিক বৈশিষ্ট্য, জীবনের অভিজ্ঞতা এবং ব্যক্তিগত স্মৃতির মতো বিষয় উপস্থাপন করেন। আলোচনায় উপস্থিত ছিলেন সিটি এক্সপ্লোরার্স প্রাইভেট লিমিটেডের প্রতিষ্ঠাতা তথা চিফ এক্সপ্লোরার্স ডঃ শচীন বনশাল, বারাণসীর কালচার ইনসাইডার শ্রাবণ চিনওয়াদওয়াকর এবং গাইড শ্রী শশাঙ্ক শর্মা।
    
    গঙ্গার তীরে অবস্থিত বিশ্বের অন্যতম প্রাচীন এই শহরের প্রতিটি কোণে লুকিয়ে থাকা ঐতিহ্যগুলি জীবন্ত হয়ে ওঠে ওয়েবিনারে। একই সঙ্গে বারাণসীর প্রাচীন ইতিহাস,সাংস্কৃতিক ঐতিহ্য, পৌরানিক ঘটনা এবং সুস্বাদু রান্নার বিষয়ও ওঠে আসে আলোচনায়।
    
    ওয়েবিনারে 'ওয়াকিং বারাণসী'র মাধ্যমে বারাণসী'র সুপ্রাচীন ঐতিহ্য, 'ঐশ্বরিক দেবত্ব'র মাধ্যমে ফুলের বাজার ও বিশ্বনাথ দর্শনের মধ্য দিয়ে দশাশ্বমেধ ঘাটে বিখ্যাত সন্ধ্যা আরতির এবং ‘প্রাচীন শহরের খাবার’এর মাধ্যমে কচুরি সব্জি থেকে লস্যি, বারাণসী পান,জলেবি-দহি-এর মতো খাবারের নানা পদ উঠে আসে।
    
    ওয়েবিনারে অংশগ্রহণকারীদের কাছ থেকেও খুব ভাল প্রতিক্রিয়া পাওয়া যায়।বিদেশ থেকেও অনেকে এতে অংশগ্রহন করেন।


    

    CG/SS

    
    
    (Release ID: 1617605) Visitor Counter : 17
    
    
      Read this release in: Telugu , Tamil , English , Urdu , Hindi , Punjabi , Gujarati