      স্বরাষ্ট্র মন্ত্রক

      কোভিড-১৯ মোকাবিলায় লকডাউন সংক্রান্ত নিষেধাজ্ঞা থেকে ছোট বনজ সামগ্রী, চারাগাছ রোপণ, ব্যাঙ্ক বহির্ভূত আর্থিক প্রতিষ্ঠান, সমবায় ঋণ সহায়তা সমিতি এবং গ্রামাঞ্চলে নির্মাণ সংক্রান্ত কিছু কর্মকান্ডকে ছাড় দিতে স্বরাষ্ট্র মন্ত্রক নির্দেশ জারি করেছে
      Posted On: 17 APR 2020 10:42AM by PIB Kolkata


    নয়াদিল্লি, ১৭ এপ্রিল, ২০২০


    

    কেন্দ্রীয় স্বরাষ্ট্র মন্ত্রক কোভিড-১৯ মোকাবিলায় সংশোধিত নীতি-নির্দেশিকার আওতায় সমস্ত মন্ত্রক ও দপ্তরকে লকডাউন নিষেধাজ্ঞা থেকে নির্দিষ্ট কিছু কাজকর্মকে ছাড় দেওয়ার জন্য নির্দেশ জারি করেছে।


    
    যে সমস্ত কর্মকান্ডকে লকডাউন নির্দেশিকা থেকে ছাড় দেওয়ার নির্দেশ জারি করা হয়েছে, সেগুলি নিম্নরূপ :
    
    • অরণ্য এলাকা থেকে তপশিলি উপজাতি ও অন্যান্য অরণ্যবাসীদের ছোটখাটো বনজ সামগ্রী বা নন-টিম্বার বন সামগ্রী সংগ্রহ, উৎপাদন এবং প্রক্রিয়াকরণ ক্ষেত্রকে ছাড় দেওয়া হয়েছে।
    
    • বাঁশজাত, নারকেলজাত, কোকজাত এবং মশলা জাতীয় চারাগাছ রোপণ সহ এই ধরনের সামগ্রীগুলির প্রক্রিয়াকরণ, প্যাকেজিং, বিক্রয় ও বিপণন ক্ষেত্রে ছাড় দেওয়া হয়েছে।
    
    • হাউসিং ফিনান্স কোম্পানি এবং মাইক্রো ফিনান্স কোম্পানি সহ ব্যাঙ্ক বহির্ভূত আর্থিক প্রতিষ্ঠানগুলিকেও লকডাউন নিষেধাজ্ঞার বাইরে রাখা হয়েছে।
    
    • সমবায় ঋণ সহায়তা সমিতিকেও এই নিষেধাজ্ঞার বাইরে রাখা হয়েছে।
    
    • গ্রামাঞ্চলে নির্মাণ কাজ সহ জল সরবরাহ, স্যানিটেশন, বিদ্যুৎ সরবরাহের লাইন স্থাপন এবং টেলিযোগাযোগ সংক্রান্ত অপ্টিক্যাল ফাইবার লাইন স্থাপনের মতো বিভিন্ন কাজকর্মকে ছাড় দেওয়ার কথা বলা হয়েছে।


    

    CG/BD/SB

    
    
    (Release ID: 1615321) Visitor Counter : 16
    
    
      Read this release in: English , Urdu , Hindi , Marathi , Manipuri , Assamese , Punjabi , Gujarati , Odia , Tamil , Telugu , Kannada , Malayalam