      প্রতিরক্ষামন্ত্রক

      ভারতীয় নৌ-বাহিনী পোর্ট ব্লেয়ারে কোভিড-১৯ মোকাবিলায় সাহায্য করছে
      Posted On: 12 APR 2020 11:20AM by PIB Kolkata


    নয়াদিল্লি, ১২ এপ্রিল, ২০২০


    

    কোভিড-১৯ সঙ্কটকালে আর্ত মানুষের কাছে পৌঁছতে নৌ-সেনাঘাঁটি উৎকর্ষ এবং মেটেরিয়াল অর্গানাইজেশন পোর্ট ব্লেয়ারে খাদ্য বিতরণের কাজ শুরু করেছে। নৌ-সেনাঘাঁটি উৎকর্ষ এই সেনাঘাঁটির পরিকাঠামো উন্নয়নের কাজে যুক্ত ১৫৫ জন শ্রমিকের জন্য খাদ্য বিতরণ শিবিরের আয়োজন করেছে। বর্তমানে এই শ্রমিকরা সেনাঘাঁটির কাছেই রয়েছেন।


    
    এদিকে নৌ-সেনাবাহিনীর একটি দল বনবাসী কল্যাণ আশ্রমে গিয়ে সেখানকার শিশু ও কর্মীদের জন্য রান্না করা ও শুকনো খাবার বিতরণ করেন। উল্লেখ করা যেতে পারে, বনাবাসী কল্যাণ আশ্রম একটি অলাভজনক সংস্থা। এই আশ্রমের পক্ষ থেকে আদিবাসী শিশুদের অন্ন ও বাসস্থানের সংস্থান করা হয়। নৌ-বাহিনীর এই দলটি কোভিড-১৯ সম্পর্কে আশ্রমের শিশু ও কর্মীদের সচেতন করার পাশাপাশি ভাইরাস সংক্রমণ প্রতিরোধে লকডাউন মেনে চলার ব্যাপারে সকলকে সতর্ক করেন।


    

    CG/BD/SB

    
    
    (Release ID: 1613579) Visitor Counter : 14
    
    
      Read this release in: English , Assamese , Urdu , Marathi , Hindi , Punjabi , Gujarati , Odia , Tamil , Telugu , Kannada