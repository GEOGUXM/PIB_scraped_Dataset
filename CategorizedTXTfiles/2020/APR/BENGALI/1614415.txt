      মানবসম্পদবিকাশমন্ত্রক

      মানব সম্পদ উন্নয়ন মন্ত্রকের এনআইওএস, বিশেষ পদ্ধতিতে পিছিয়ে পড়া শ্রেণির ছাত্র-ছাত্রীদের বাড়িতে লেখাপড়ার সুযোগ পৌঁছে দিচ্ছে
      Posted On: 14 APR 2020 3:06PM by PIB Kolkata


    নতুন দিল্লি, ১৪ এপ্রিল, ২০২০


    

    
    দেশজুড়ে কোভিড–১৯ মহামারীর কারণে লকডাউনের ফলে স্কুলগুলি বন্ধ রয়েছে। এরফলে ছাত্র-ছাত্রীরা যাতে কোনো সমস্যায় না পড়ে সেজন্য কেন্দ্রীয় মানব সম্পদ উন্নয়ন মন্ত্রক, বেশ কিছু উদ্যোগ নিয়েছে।
    
    মন্ত্রক, এনআইওএস-কে পিছিয়ে ছাত্র-ছাত্রীদের বাড়িতে লেখাপড়ার সুযোগ পৌঁছে দিতে উদ্যোগী হবার নির্দেশ দিয়েছে। সেই কারণে অনলাইনের মাধ্যমে নবম থেকে দ্বাদশ শ্রেণীর ছাত্র-ছাত্রীদের স্বয়ম এমওওসি মাধ্যমে বিভিন্ন বিষয়ে পাঠদান করা হচ্ছে।
    
    এন.আই.ও.এস এবং এন.সি.ই.আর.টি, তাদের পোর্টাল ব্যবহারের পাশাপাশি টেলিভিশনের মাধ্যমেও পাঠদান করাচ্ছে। এন.আই.ও.এস-এর কোর্সগুলি ম্যাসিভ ওপেন অনলাইন কোর্স (এম.ও.ও.সি.এস)-এ পাওয়া যাচ্ছে। https://swayam.gov.in/nc_details/NIOS এই পোর্টালে মাধ্যমিক এবং উচ্চমাধ্যমিক স্তরের সমস্ত প্রধান প্রধান বিষয়গুলি পাঠ আপলোড করা আছে।
    

    এছাড়া মাধ্যমিক স্তরের ছাত্র-ছাত্রীদের জন্য পাঠগুলি ডি.টি.এইচ-এর ২৭ নম্বর চ্যানেল–পাণীণী

    https://www.swayamprabha.gov.in/index.php/program/current/27 এই লিঙ্কে পাওয়া যাচ্ছে।
    

    ডি.টি.এইচ-এর ২৮ নম্বর চ্যানেল শারদা-র মাধ্যমে উচ্চমাধ্যমিক স্তরের ছাত্র-ছাত্রীদের জন্য পাঠগুলি

    https://www.swayamprabha.gov.in/index.php/channel_profile/profile/28 এই লিঙ্কে পাওয়া যাচ্ছে।


    
    
    এছাড়াও ইউটিউব-এর মাধ্যমে ছাত্র-ছাত্রীরা বাড়িতে বসেই লেখাপড়া করতে পারবেন। মাধ্যমিক স্তরের ছাত্র-ছাত্রীদের জন্য ইউটিউব চ্যানেল হল - https://www.youtube.com/channel/UC1we0IrHSKyC7f30wE50_hQ


    
    
    উচ্চমাধ্যমিক স্তরের ছাত্র-ছাত্রীরা https://www.youtube.com/channel/UC6R9rI-1iEsPCPmvzlunKDg এই ইউটিউব চ্যানেলের মাধ্যমে লেখাপড়া করতে পারবেন।


    
    
    স্বয়ম প্রভা পোর্টালের মাধ্যমে এন.আই.ও.এস-এর মাধ্যমিক এবং উচ্চমাধ্যমিক ছাত্র-ছাত্রীদের জন্য ব্যবহৃত বিষয়গুলি কেন্দ্রীয় বিদ্যালয় সংগঠনের ছাত্র-ছাত্রীরা ব্যবহার করছেন। শিক্ষক শিক্ষিকারা এবিষয়ে ছাত্র-ছাত্রী এবং তাঁদের অভিভাবকদের জানাতে ইমেল, হোয়াটস অ্যাপ এবং এস.এম.এস ব্যবহার করছেন।
    
    কেন্দ্রীয় বিদ্যালয় সংগঠন এই ওয়েব পোর্টালের মাধ্যমে পাঠদানের জন্য কয়েকজন শিক্ষক-শিক্ষিকাকে বাছাই করেছে। এই শিক্ষক-শিক্ষিকারা প্রতিদিন সকালবেলা পাঠদানের জন্য তাদের বক্তব্য রেকর্ড করছেন এবং বিষয়গুলি এই পোর্টালে আপলোড করে দেন। এরপর ছাত্র-ছাত্রীদের কোনো প্রশ্ন থাকলে সরাসরি মতবিনিময়ের অধিবেশনে সেগুলি আলোচনা করা হচ্ছে।
    
    
    কেন্দ্রীয় মানব সম্পদ উন্নয়ন মন্ত্রী, শ্রী রমেশ পোখরিয়াল 'নিশাঙ্ক' এবং তথ্য ও সম্প্রচার মন্ত্রী প্রকাশ জাভড়েকর-এর অনুরোধে টাটাস্কাই এবং এয়ারটেল ডিটিএইচ স্বয়ম প্রভার তিনটি চ্যানেলকে সম্প্রচার করতে রাজি হয়েছে। এর ফলে এই চ্যানেলগুলি দূরদর্শনের ডিটিএইচ এবং জিও টিভি অ্যাপ ছাড়াও টাটা স্কাই এবং এয়ারটেল ডিটিএইচ-এ পাওয়া যাবে।
    
    এয়ারটেল টিভির ৪৩৭, ৪৩৮ এবং ৪৩৯ নম্বর চ্যানেলগুলিতে, ভিডিওকনে ৪৭৫, ৪৭৬ এবং ৪৭৭ নম্বর চ্যানেল, ডিস টিভিতে ৯৪৬, ৯৪৭, ৯৪৯ এবং ৯৫০ নম্বর চ্যানেলে স্বয়ম প্রভার চ্যানেলগুলি দেখা যাবে। টাটা স্কাইয়ে ৭৫৬ নম্বর চ্যানেলে, স্বয়ম প্রভার চ্যানেলগুলি পপআপ উইন্ডোতে পাওয়া যাবে।
    
    স্বয়ম প্রভা টিভির চ্যানেলগুলি সম্পর্কে বিস্তারিত জানতে নীচের লিঙ্কটি ক্লিক করুন - https://www.swayamprabha.gov.in/index.php/ch_allocation


    

    CG/CB

    
    
    (Release ID: 1614415) Visitor Counter : 18
    
    
      Read this release in: English , Urdu , Hindi , Marathi , Assamese , Punjabi , Gujarati , Tamil , Telugu , Kannada , Malayalam