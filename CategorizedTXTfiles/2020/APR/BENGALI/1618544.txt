      ভূ-বিজ্ঞানমন্ত্রক

      আগামী ৩০ এপ্রিল দক্ষিণ আন্দামান সাগর এবং আশেপাশের অঞ্চলের ওপরে নিম্নচাপ তৈরির সম্ভাবনা
      Posted On: 26 APR 2020 6:26PM by PIB Kolkata


    নতুন দিল্লি, ২৬ এপ্রিল, ২০২০


    

    
    আবহাওয়ার পূর্বাভাস অনুযায়ী এবং ওই অঞ্চলের পরিবেশ ও তাপ-গতিশীলতার ভিত্তিতে, ৩০ এপ্রিল দক্ষিণ-আন্দামান সাগরের আশেপাশের অঞ্চলে একটি নিম্নচাপ তৈরি হওয়ার সম্ভাবনা রয়েছে। পরবর্তী ৪৮ ঘন্টায় এটি আরও বাড়ার সম্ভাবনা রয়েছে। ৩০ এপ্রিল থেকে ৩ মে' এর মধ্যে এটি প্রাথমিকভাবে উত্তর-উত্তর-পশ্চিম দিকে অগ্রসর হবে এবং তারপরে উত্তর-উত্তর-পূর্বে এবং আন্দামান ও নিকোবর দ্বীপপুঞ্জের দিকে অগ্রসর হবে বলে মনে করা হচ্ছে।
    
    ভারতীয় আবহাওয়া দপ্তরের সাইক্লোন সতর্কতা কেন্দ্র বলেছে যে, এই নিম্নচাপটির ওপর নিয়মিত নজর রাখা হচ্ছে এবং সংশ্লিষ্ট রাজ্য সরকারগুলিকে নিয়মিত এ বিষয়ে অবহিত করা হচ্ছে।


    
    এর জেরে, আন্দামান ও নিকোবর দ্বীপপুঞ্জ এবং সংলগ্ন সমুদ্র অঞ্চলে নিম্নলিখিত প্রতিকূল আবহাওয়ার সম্ভাবনা রয়েছে:
    
    
    সতর্কতা:
    
    বৃষ্টিপাত: ৩০ এপ্রিল থেকে নিকোবর দ্বীপপুঞ্জের বিভিন্ন জায়গায় ভারী বৃষ্টিপাতের পাশাপাশি অনেক জায়গায় হালকা থেকে মাঝারি বৃষ্টিপাতের সম্ভাবনা রয়েছে। পরবর্তী দিনগুলিতে ভারী এবং অতি ভারীর বৃষ্টির সম্ভাবনা রয়েছে। অন্দামান ও নিকোবর দ্বীপপুঞ্জে ১ মে বিভিন্ন স্থানে ভারী থেকে অতিভারী বৃষ্টিপাতের পাশাপাশি কোনো কোনো জায়গায় হালকা থেকে মাঝারি বৃষ্টিপাত হতে পার।আন্দামান ও নিকোবর দ্বীপপুঞ্জের কিছু জায়গায় ২ মেতেও ভারী থেকে অতি ভারী বৃষ্টিপাত হতে পারে।
    
    বাতাসের সতর্কতা:২ এবং ৩ মে উত্তর সুমাত্রা উপকূল, দক্ষিণ আন্দামান সাগর, নিকোবর দ্বীপপুঞ্জের উপসাগর এবং সংলগ্ন দক্ষিণ-পূর্ব বঙ্গোপসাগর এবং উত্তর আন্দামান সাগরে, আন্দামান দ্বীপপুঞ্জ এবং দক্ষিণ-পূর্ব এবং মধ্য-পূর্ব বঙ্গোপসাগরের ওপর ৪০-৫০কিলোমিটার থেকে ৬০ কিলোমিটার বেগে ঝড়ো হাওয়া বইতে পারে।
    
    সমুদ্রের পরিস্থিতি: ৩০এপ্রিল এবং ১মে উত্তর সুমাত্রা উপকূল, দক্ষিণ আন্দামান সাগর এবং সংলগ্ন দক্ষিণ-পূর্ব বঙ্গোপসাগর এবং ২ ও ৩ মে আন্দামান সাগর এবং বঙ্গোপসাগরের আশেপাশের অঞ্চলগুলি দক্ষিণ-পূর্ব এবং পূর্ব মধ্য বঙ্গোপসাগরের পরিস্থিতি উত্তাল থাকতে পারে এবং বড় ঢেউ উঠতে পারে।
    
    মৎসজীবীদের জন্য সতর্কতা: মৎস্যজীবীদের৩০ এপ্রিল থেকে ৩ মে অবধি উত্তর সুমাত্রা উপকূল, আন্দামান সাগর এবং দক্ষিণ-পূর্ব এবং মধ্য-পূর্ব বঙ্গোপসাগরের আশেপাশের অঞ্চলগুলিতে মাছ না ধরতে যাওয়ার পরামর্শ দেওয়া হচ্ছে।
    
    এটি সম্পর্কে আপডেট পেতে www.imd.gov.in , www.rsmcnewdelhi.imd.gov.in এবং www.mausam.imd.gov.in এ ক্লিক করুন।


    

    
    CG/SS

    
    
    (Release ID: 1618544) Visitor Counter : 14
    
    
      Read this release in: Punjabi , Gujarati , English , Urdu , Hindi , Manipuri , Tamil