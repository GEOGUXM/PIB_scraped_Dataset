      রেলমন্ত্রক

      কোভিড -১৯ এর কারণে লকডাউন চলাকালীন ভারতীয় রেল দুঃস্থদের খাবার সরবরাহ করছে ; ২৮ শে মার্চ থেকে প্রায় ১.৪ লক্ষ রান্না করা মিল তথা খাবার বিতরণ করা হয়েছে
      
      আইআরসিটিসি, এই রান্না করা খাবারের মধ্যে ১ লক্ষেরও বেশি মিল প্রস্তুত করেছে
      
      আরপিএফ খাদ্য বিতরণে অগ্রণী ভূমিকা পালন করার পাশাপাশি, তারা নিজস্বউৎস থেকে ও প্রায় ৩৮৬০০ টি খাবারের প্যাকেট সরবরাহ করেছে

      Posted On: 01 APR 2020 8:23PM by PIB Kolkata

    নতুন দিল্লি, ১ এপ্রিল, ২০২০


    

    
    ভারতীয় রেল, আরপিএফ, জিআরপি, রেলজোনগুলির বাণিজ্যিক বিভাগ, রাজ্য সরকার এবং সরকারী সংস্থার সহায়তায় আইআরসিটিসি দুঃস্থদের জন্য কাগজের প্লেট সহ দুপুরের ও রাতের খাবারের প্যাকেট সরবরাহ করে চলেছে।
    
    আইআরসিটিসি, আরপিএফ ও অন্যান্য রেল দপ্তরগুলি একজোট হয়ে কাজ করছে। সামাজিক দূরত্ব ও পরিচ্ছন্নতা বজায় রেখে খাবার বিতরণ করা হয়েছে। জেলা প্রশাসনের সাহায্যে রেল স্টেশনগুলির আশেপাশের অঞ্চলে দুঃস্থ মানুষের খাবার বিতরন করা হচ্ছে, আইআরসিটিসির এই প্রচেষ্টায় সংশ্লিষ্ট জোন ও বিভাগের জিএম / ডিআরএমরা অবিরত যোগাযোগ রেখে চলেছেন।
    
    
    উত্তর, পশ্চিম, পূর্ব, দক্ষিণ ও দক্ষিণ মধ্যরেলের নয়াদিল্লি, বেঙ্গালুরু, হুবলি, মুম্বই সেন্ট্রাল, আহমেদাবাদ, ভুশাবল, হাওড়া, পাটনা, গয়া, রাঁচি, কাটিহার, দীনদয়াল উপাধ্যায় নগর, বালাসোর, বিজয়ওয়াড়া, খুড়দা, কাডপালি, তিরুচিরাপল্লী, ধানবাদ, গুয়াহাটি এবং সমস্তীপুরে আইআরসিটিসির কিচেনে তৈরী হওয়া প্রায় ১০২,৯৩৭ টি খাবারের প্যাকেট গত ২৮ মার্চ ২০২০ থেকে আরপিএফ, অন্যান্য সরকারী বিভাগ এবং অসরকারী সংস্থার সহায়তায় বিভিন্ন অঞ্চলের দুস্থদের মধ্যে বিতরণ করা হচ্ছে।
    
    ২৮ শে মার্চে ২৭০০ টি খাবারের প্যাকেট দিয়ে শুরু করে, আইআরসিটিসি ২৯ শে মার্চ ১১৫৩০, ৩০ শে মার্চ ২০৪৮৭, ৩১ শে মার্চ ৩০৮৫০, আজ ৩৭৩৭০ টি খাবারের প্যাকেট ২৩ টি স্থানে
    বিতরণ করেছে।
    
    দুঃস্থ মানুষদের খাবার বিতরনে ভারতীয় রেলের এই কর্মকান্ডে বড় ধরনের সহায়তা প্রদান করছে রেলওয়ে সুরক্ষা বাহিনী।


    
    • ২৮/০৩/২০২০ তারিখে আরপিএফ ৭৪ টির -ও বেশী জায়গায় ৫৪১৯ জনেরও বেশী দুঃস্থ মানুষকে খাবার সরবরাহ করে। আইআরসিটিসির তৈরি খাবারের পাশাপাশি, আরপিএফের নিজেদের সংস্থান থেকে ২৭১৯ জন ব্যক্তির খাবারের ব্যবস্থা করে।


    
    • ২৯/০৩/২০২০ তারিখে আরপিএফ ১৪৬ টির -ও বেশী জায়গায় ২১৫৬৮ জনেরও বেশী দুঃস্থ মানুষকে খাবার সরবরাহ করে। আইআরসিটিসির তৈরি খাবারের পাশাপাশি, আরপিএফের নিজেদের সংস্থান থেকে ৮৭৯০ জন ব্যক্তির খাবারের ব্যবস্থা করে এবং অসরকারী সংস্থার সহায়তায় ৪১৫০ জনকে খাবার সরবরাহ করে।


    
    • ৩০/০৩/২০২০ তারিখে আরপিএফ ১৮৬ টির -ও বেশী জায়গায় ৩০৭৪১ জনেরও বেশী দুঃস্থ মানুষকে খাবার সরবরাহ করে। আইআরসিটিসির তৈরি খাবারের পাশাপাশি, আরপিএফের নিজেদের সংস্থান থেকে ১২৪৫৩ জন ব্যক্তির খাবারের ব্যবস্থা করে এবং অসরকারী সংস্থার সহায়তায় ৩৭৪৬ জনকে খাবার সরবরাহ করে।


    
    • ৩১/০৩/২০২০ তারিখে আরপিএফ ১৯৬ টির -ও বেশী জায়গায় ৩৮০৪৫ জনেরও বেশী দুঃসস্থ মানুষকে খাবার সরবরাহ করে। আইআরসিটিসির তৈরি খাবারের পাশাপাশি, আরপিএফের নিজেদের সংস্থান থেকে ১৪৬৩৩ জন ব্যক্তির খাবারের ব্যবস্থা করে এবং অসরকারী সংস্থার সহায়তায় ৪০৭২ জনকে খাবার সরবরাহ করে।


    
    রেল, বাণিজ্য ও শিল্প মন্ত্রী শ্রী পীযূষ গোয়েল রেলের আধিকারিকদের খাদ্য এবং অন্যান্য মানবিক সহায়তা প্রদানের নির্দেশ দেন। তিনি বলেন যে ভারতীয় রেলকে তাদের সহায়তা দানের পরিধি আরও প্রশস্ত করতে হবে এবং জেলা কর্তৃপক্ষ এবং অসরকারী সংস্থার সঙ্গে পরামর্শের ভিত্তিতে রেলওয়ে স্টেশনগুলির বাইরেও এই সহায়তা প্রদান করতে হবে।
    
    
    এটা লক্ষণীয় যে, কোভিড ১৯ প্রতিহত করতে ভারতীয় রেল লকডাউনের সময় দুঃস্থ মানুষের কাছে খাবার পৌঁছে দেবার যে উদ্যোগ নিয়েছে তা উল্লেখযোগ্য। ভারতীয় রেল যেকোনও পরিস্থিতির জন্য প্রস্তুত রয়েছে এবং এর জন্য পর্যাপ্ত পরিমাণে খাদ্যশস্য এবং অন্যান্য কাঁচামাল মজুত রয়েছে।

    

    CG/TG

    
    
    (Release ID: 1610158) Visitor Counter : 3
    
    
      Read this release in: English