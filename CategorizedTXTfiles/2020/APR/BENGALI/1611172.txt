      বিজ্ঞানওপ্রযুক্তিমন্ত্রক

      কোভিড-১৯ মহামারী মোকাবিলায় বিজ্ঞান ও প্রযুক্তি দপ্তরের তহবিল সহায়তাপ্রাপ্ত একটি স্টার্ট আপ সংস্থা ক্যামিকেল মুক্ত সিলভার-ভিত্তিক জীবাণুনাশক হ্যান্ড স্যানিটাইজার আবিষ্কার করেছে
      Posted On: 04 APR 2020 5:11PM by PIB Kolkata


    নয়াদিল্লি, ০৪ এপ্রিল, ২০২০


    

    কেন্দ্রীয় বিজ্ঞান ও প্রযুক্তি এবং জৈব প্রযুক্তি দপ্তরের তহবিল সহায়তাপ্রাপ্ত পুণে-ভিত্তিক স্টার্ট-আপ সংস্থা উইনোভেট বায়োসলিউশন কেমিক্যাল ফ্রি এক নন-অ্যালকোহলিক কোলাইড্যাল সিলভার-ভিত্তিক জীবাণুনাশক হ্যান্ড স্যানিটাইজার তৈরী করেছে। এই জীবাণুনাশক উপাদানটি বাড়ির মেঝে বা অন্যান্য সামগ্রীতে ব্যবহার করে জীবাণু মুক্ত করা সম্ভব।


    
    দাহ্য ও ক্ষতিকারক রাসায়নিক উপাদানমুক্ত এই তরল পদার্থটি সংস্পর্শ বা সংক্রমণ ছাড়ানো ভাইরাস দমন করতে কার্যকরি। স্বাভাবিকভাবেই এই তরল পদার্থটি স্বাস্থ্য কর্মীদের পাশাপাশি, সাধারণ মানুষকেও ভাইরাস আক্রান্ত হওয়া থেকে আটকাতে পারে।


    
    পুণের এই স্টার্ট আপ সংস্থার উৎপাদিত তরল এই হ্যান্ড স্যানিটাইজারটি পরীক্ষাগারে ইতিমধ্যেই গুণমান যাচাই করে দেখা হয়েছে। তার প্রেক্ষিতে উৎপাদকরা উৎপাদনের অনুমতিও পেয়েছেন। প্রাথমিকভাবে ছোট ও বড় মাপের ৫ লিটারের কন্টেনারে এই স্যানিটাইসার পাওয়া যাবে।


    
    সংস্থার পক্ষ থেকে জানানো হয়েছে, জীবাণু মুক্ত করা এবং হ্যান্ড স্যানিটাইজারের চাহিদা পূরণে দৈনিক ২০০ লিটার করে এই তরল পদার্থটি উৎপাদন করা হচ্ছে। সংস্থার অন্যতম প্রতিষ্ঠাতা ডঃ মিলিন্দ চৌধুরী জানিয়েছেন, ভাইরাসে আক্রান্ত হওয়ার সংখ্যা কমাতে এবং ভারতকে সংক্রমণ মুক্ত রাখতে সাহায্য করার ক্ষেত্রে তারা অত্যন্ত আশাবাদী।


    

    
    CG/BD/SB

    
    
    (Release ID: 1611172) Visitor Counter : 21
    
    
      Read this release in: English , Hindi , Marathi , Assamese , Punjabi , Gujarati , Odia , Tamil , Telugu , Kannada