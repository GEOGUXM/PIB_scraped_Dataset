      আইনওবিচারমন্ত্রক

      ২০২০ সালের ‘প্রত্যক্ষ কর ‘বিবাদ সে বিশ্বাস’ আইন নিয়ে আয়কর অ্যাপিলেট ট্রাইবুনালের সর্বভারতীয় ভিডিও কনফারেন্স
      Posted On: 06 APR 2020 5:55PM by PIB Kolkata


    নতুনদিল্লি, ৬ এপ্রিল, ২০২০


    

    কোভিড–১৯ মহামারীর জন্য সারা দেশে যখন ২১ দিনের প্রতিরোধমূলক নিয়ন্ত্রণ ব্যবস্থা জারি রয়েছে, তখন আয়কর অ্যাপিলেট ট্রাইবুনাল (আই.টি.এ.টি) তার সদস্যদের নিয়ে আজ একটি ভিডিও কনফারেন্সের আয়োজন করে। এই সম্মেলনের বিষয় ছিল, ২০২০ সালের ‘প্রত্যক্ষ কর বিবাদ সে বিশ্বাস’ আইন। এই আলোচনা চক্রের পৌরোহিত্য করেন, আই.টি.এ.টি–র সভাপতি, বিচারক পি. পি. ভাট। কেন্দ্রীয় প্রত্যক্ষ কর পর্ষদ (সি.বি.ডি.টি)-র চেয়ারম্যান শ্রী প্রমোধ চন্দ্র মোদী এই অনুষ্ঠানের প্রধান অতিথি হিসেবে উপস্থিত ছিলেন। অর্থ মন্ত্রকের দুই যুগ্মসচিব শ্রী কমলেশ চন্দ্র বার্সনে এবং শ্রী রাজেশ কুমার ভুত এই অনুষ্ঠানে অংশগ্রহণ করেন। আই.টি.এ.টি-র সভাপতি দিল্লী, মুম্বাই, আমেদাবাদ, বেঙ্গালুরু, কলকাতা, চেন্নাই, হায়দ্রাবাদ, লক্ষ্মৌ, পুণে এবং চন্ডীগড়ের বার অ্যাসোসিয়েশনের সদস্যরা এই সম্মেলনে যোগ দেন।


    
    সভাপতির ভাষণে বিচারক পি. পি. ভাট বলেন, বিবাদমুক্ত কর সংগ্রহ ব্যবস্থা গড়ে তোলা কেন্দ্রের অন্যতম লক্ষ্য। সেই কারণে বিবাদ মীমাংসার জন্য একটি বিকল্প ব্যবস্থাপনা গড়ে তোলার প্রয়োজন দেখা দিয়েছে। তিনি সংশ্লিষ্ট সকলকে বিশেষ করে, যে সব আইনজীবীরা কর সংক্রান্ত বিষয় নিয়ে কাজ করেন, তাঁদের আরো সক্রিয়ভাবে কাজ করার আহ্বান জানান।


    
    কেন্দ্রীয় প্রত্যক্ষ কর পর্ষদের চেয়ারম্যান শ্রী পি. সি. মোদী বলেন, এই আইনের বিষয়ে প্রতিটি স্তর থেকে পরামর্শ আসা প্রয়োজন এবং যে সমস্ত প্রশ্ন ঘন ঘন করা হচ্ছে সেই বিষয়ে বিভ্রান্তি দূর করতে হবে। তিনি আরো বলেন, কোনো প্রকল্পই নিখুঁত হয় না। তিনি সংশ্লিষ্ট সকলকে আশ্বাস দিয়ে বলেন, যে কোনো পরামর্শ শুনতে সরকার এবং পর্ষদ প্রস্তুত।


    
    শ্রী কমলেশ চন্দ্র বারষনয় এবং শ্রী রাজেশ কুমরা ভুত আলোচ্য বিষয়ের বিভিন্ন দিক নিয়ে ব্যাখ্যা করেন। প্রতিটি বার অ্যাসোসিয়েশনের একজন সদস্য এই আলোচনায় বক্তব্য রাখেন। বক্তারা সকলেই সর্বসম্মতভাবে এই আলোচনার উদ্যোগের প্রশংসা করেন। দিল্লী অঞ্চলের ভাইস প্রেসিডেন্ট শ্রী জি. এস. পান্নু গোটা অনুষ্টানটির সমন্বয়ের কাজ করেন। তিনি বলেন, বিচার প্রক্রিয়ার একটি নির্দিষ্ট সময়ের মধ্যে শেষ করার লক্ষ্যে কেন্দ্রীয় প্রত্যক্ষ কর পর্ষদ যে উদ্যোগ নিয়েছে, তা অত্যন্ত গুরুত্বপূর্ণ। পুণে অঞ্চলের সহ সভাপতি শ্রী আর. এস. সিয়াল দেড় ঘন্টার এই সম্মেলনের শেষে ধন্যবাদসূচক প্রস্তাব পেশ করেন।


    

    CG/CB

    
    
    (Release ID: 1611818) Visitor Counter : 31
    
    
      Read this release in: English , Urdu , Hindi , Tamil , Telugu