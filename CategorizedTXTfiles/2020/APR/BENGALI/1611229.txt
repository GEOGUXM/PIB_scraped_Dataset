      স্বাস্থ্যওপরিবারকল্যাণমন্ত্রক

      কোভিড-১৯ এর বিষয়ে সর্বশেষ তথ্য
      Posted On: 04 APR 2020 7:11PM by PIB Kolkata


    নতুনদিল্লি, ৪ এপ্রিল, ২০২০


    

    দেশে কোভিড-১৯এর মহামারীর মোকাবিলায় কেন্দ্র এবং বিভিন্ন রাজ্য ও কেন্দ্রশাসিত অঞ্চলগুলি নানা উদ্যোগ গ্রহণ করেছে। উচ্চপর্যায়ে এগুলি নিয়ে প্রতিনিয়ত পর্যালোচনা করা হচ্ছে।


    
    
    চিকিৎসক, নার্স, স্বাস্থ্যকর্মীদের সঙ্গে পরিস্থিতি মোকাবিলায় ৯লক্ষ ৭০ হাজার আশা কর্মী, ১ লক্ষ আয়ুশ পেশাদার, এনসিসি ক্যাডেট, প্রাক্তন সেনাকর্মী, রেড ক্রশ সহ বিভিন্ন সংগঠনের স্বেচ্ছাসেবী কর্মী, স্থানীয় প্রশাসনের কর্মীরা কাঁধে কাঁধ মিলিয়ে কাজ করছেন। এরা ছাড়াও বেসরকারী ক্ষেত্রে কর্মরত এবং অবসরপ্রাপ্ত সরকারী হাসপাতাল ও সেনাবাহিনীর ৩১ হাজারের বেশি চিকিৎসকরাও কাজ করছেন।


    
    বাড়িতে মাস্ক তৈরির জন্য স্বাস্থ্য ও পরিবার কল্যাণ মন্ত্রক নির্দেশিকা জারী করেছে। এ বিষয়ে বিশদ তথ্য পাওয়া যাবে
    https://www.mohfw.gov.in/pdf/Advisory&ManualonuseofHomemadeProtectiveCoverforFace&Mouth.pdf ওয়েবসাইটটি থেকে।


    
    এছাড়া স্বাস্থ্য মন্ত্রকের ওয়েবসাইট থেকে চিকিৎসা ব্যবস্থাপনা, ভেন্টিলেটর সাপোর্ট, সংক্রমণ প্রতিরোধ, পৃথক নজরদারী ব্যবস্থাপনার মত বিষয়ে ৩০ রকমের প্রশিক্ষণের মডিউল পাওয়া যাবে, এই ওয়েবসাইটটি হল https://www.mohfw.gov.in/ .


    
    এ পর্যন্ত পাওয়া তথ্যে দেখা গেছে যে সব বয়স্ক ব্যক্তির ডায়বেটিস, উচ্চ রক্তচাপ, কিডনি বা হৃদযন্ত্রের সমস্যা রয়েছে, তাঁরা এই ভাইরাসে আক্রান্ত হলে বেশি মারা যাচ্ছেন।


    
    পর্যালোচনা করে দেখা গেছে আক্রান্তদের মধ্যে ৮.৬১% ০ থেকে ২০ বছর বয়সী। ৪১.৮৮% সংক্রমিতর বয়স ২১ থেকে ৪০ এর মধ্যে। ৩২.৮২%র বয়স ৪১ থেকে ৬০ বছর এবং ৬০ বছরের উপরে যারা রয়েছেন, সেই বয়সের লোকেদের মধ্যে এই ভাইরাসে আক্রান্ত হয়েছেন ১৬.৬৯%।


    
    
    ইতিমধ্যে বিমানে ১১৯ টন রোগ প্রতিরোধের সরঞ্জাম নিয়ে যাওয়া হয়েছে। এ পর্যন্ত ২৯০২ জনের দেহে এই ভাইরাসের প্রমাণ মিলেছে। এঁদের মধ্যে ১০২৩ জন তবলিগি জামাতের সঙ্গে যুক্ত। তামিলনাডু, দিল্লি, অন্ধ্র প্রদেশ, অসম, জম্মু কাশ্মীর, রাজস্থান, তেলেঙ্গনা, আন্দামান ও নিকোবর, অরুণাচল প্রদেশ, হরিয়ানা, হিমাচল প্রদেশ, ঝাড়খন্ড, কর্ণাটক, কেরালা, মহারাষ্ট্র, উত্তরাখণ্ড ও উত্তর প্রদেশ- মোট ১৭টি রাজ্য থেকে এরা এসেছিলেন।


    
    মন্ত্রক সূত্রে জানানো হয়েছে এই ভাইরাসের সংক্রমণের ফলে ৬৮ জন মারা গেছেন। ১৮৩ জন সুস্থ্ হয়ে বাড়ি ফিরেছেন।


    
    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in .-এই দুটি ই-মেলে যোগাযোগ করা যাবে। এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এঅ্যা ফোন করা যাবে।

    

    CG/CB

    
    
    (Release ID: 1611229) Visitor Counter : 59
    
    
      Read this release in: English , Hindi , Marathi , Assamese , Manipuri , Punjabi , Gujarati , Odia , Tamil , Telugu , Kannada , Malayalam