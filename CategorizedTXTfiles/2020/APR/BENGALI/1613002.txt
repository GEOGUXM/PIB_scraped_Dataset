      মানবসম্পদবিকাশমন্ত্রক

      কেন্দ্রীয় মানব সম্পদ উন্নয়ন মন্ত্রী শ্রী রমেশ পোখরিয়াল 'নিশাঙ্ক' দেশে অনলাইন শিক্ষা ব্যবস্থার উন্নতিতে মতামত সংগ্রহের জন্য ‘ভারত পড়ে অনলাইন' শীর্ষক সপ্তাহ ব্যাপী প্রচার অভিযানের সূচনা করেছেন
      Posted On: 10 APR 2020 2:43PM by PIB Kolkata


    নতুন দিল্লি, ১০ এপ্রিল, ২০২০


    

    
    কেন্দ্রীয় মানব সম্পদ উন্নয়ন মন্ত্রী শ্রী রমেশ পোখরিয়াল 'নিশাঙ্ক' দেশে অনলাইন শিক্ষা ব্যবস্থার উন্নতিতে মতামত সংগ্রহের জন্য ‘ভারত পড়ে অনলাইন' শীর্ষক সপ্তাহ ব্যাপী প্রচার অভিযানের সূচনা করেছেন। নতুন দিল্লিতে আজ এই অনুষ্ঠানের সূচনায় শ্রী নিশাঙ্ক বলেন, ডিজিটাল শিক্ষা ব্যবস্থাপনায় অনলাইন শিক্ষা দানের ক্ষেত্রে সমস্যা দূর করতে বিশিষ্টজনেদের মতামত মানব সম্পদ উন্নয়ন মন্ত্রকের সঙ্গে সরাসরি ভাগ করে নিতেই এই প্রচার অভিযানের সূচনা করা হয়েছে। তিনি বলেন ভাবনা চিন্তা ভাগ করা যাবে bharatpadheonline.mhrd@gmail.com এই ওয়েব সাইটে। # BharatPadheOnline এই ট্যুইটারটি আগামী ১৬ এপ্রিল থেকে ব্যবহার করা যাবে।

    

    কেন্দ্রীয় মন্ত্রী বলেন, এর ফলে দেশে অনলাইন শিক্ষা ব্যবস্থার উন্নতি হবে এবং ছাত্র ও শিক্ষকদের উপকার হবে। তিনি বলেন, এখন অনেক ছাত্র-ছাত্রীরা বিদ্যালয় ও উচ্চ শিক্ষা প্রতিষ্ঠান থেকে ডিজিটাল প্ল্যাটফর্মের মাধ্যমে অনলাইনে শিক্ষা গ্রহণ করেছেন। সেখানে তাদের শিক্ষা গ্রহণের ক্ষেত্রে কোন সমস্যা হলে, সে বিষয়ও তারা মতামত জানতে পারেন। দেশের শিক্ষাবিদরাও শিক্ষা ক্ষেত্রে তাদের অভিজ্ঞতার কথা ভাগ করে নিতে পারেন। দেশে এখনো অনলাইন শিক্ষা ব্যবস্থাপনার কি প্রতিবন্ধকতা রয়েছে , আর্দশ অনলাইন ব্যাবস্থাপনা কি হওয়া উচিত এবং প্রথাগত শ্রেণী কক্ষের চেয়ে অনলাইনে শিক্ষা দানের যে সমস্যা রয়েছে তা নিয়েও মতামত জানতে পারবেন। তাই অনলাইন শিক্ষা ব্যবস্থাকে জোরদার করে তুলতে এই উদ্যোগে দেশবাসীকে সামিল হওয়ার আহ্বান জানিয়েছেন তিনি।


    

    CG/SS

    
    
    (Release ID: 1613002) Visitor Counter : 4
    
    
      Read this release in: English , Urdu , Marathi , Hindi , Assamese , Punjabi , Gujarati , Odia , Tamil , Telugu , Kannada , Malayalam