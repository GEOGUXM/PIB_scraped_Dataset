      বিজ্ঞানওপ্রযুক্তিমন্ত্রক

      কোভিড – ১৯ সংক্রমণ সনাক্তকরণে সিএসআইআর – সিএফটিআরআই, পরীক্ষার সরঞ্জাম সরবরাহ করছে
      Posted On: 07 APR 2020 10:14AM by PIB Kolkata


    নতুনদিল্লি, ৭ এপ্রিল, ২০২০


    

    মাইসুরুতে গত ২৪ ঘন্টায় আরো ৭ জনের শরীরে কোভিড – ১৯ ধরা পড়েছে। এরফলে সেখানে মোট সংক্রমিতের সংখ্যা বেড়ে দাঁড়ালো ২৮। কর্নাটক স্বাস্থ্যদপ্তর সূত্র এখবর জানা গেছে। মাইসুরু ভিত্তিক সিএসআইআর - সিএফটিআরআই – সেন্ট্রাল ফুড টেকনোলজিক্যাল রিসার্চ ইনস্টিটিউট (সিএসআইআর - সিএফটিআরআই) জেলা প্রশাসনকে নমুনা পরীক্ষার সরঞ্জাম এবং রাসায়নিক সামগ্রী সরবরাহ করছে।


    
    কারোর শরীরে কোভিড–১৯ সংক্রমিত হয়েছে কি না, তা জানার জন্য যে পদ্ধতি অবলম্বন করা হয়, তা হল রিয়েল টাইম পলিমেরাস চেইন রিঅ্যাকশন (পিসিআর)। এই পিসিআর পদ্ধতির মাধ্যমে ভাইরাসের আরএনএ বার করা হয়। এই পুরো প্রক্রিয়াটি পিসিআর মেশিনের মাধ্যমে করা হয়ে থাকে।


    
    মাইসুরুপ জেলাতে কোভিড - ১৯ সংক্রমণ যথেষ্ট নজরে আসছে। যে সমস্ত লোকেদের কোরায়েন্টাইনে রাখা হচ্ছে, তাদের মাঝে মাঝে এই পরীক্ষা করা হচ্ছে। এরফলে প্রচুর নমুনা পরীক্ষায় সাহায্য করার জন্য জেলা প্রশাসনকে সিএসআইআর – সিএফটিআরআই ২টি পিসিআর মেশিন এবং ১টি আরএনএ নিষ্কাশন মেশিন সরবরাহ করেছে।


    
    সিএসআইআর – সিএফটিআরআই এর নির্দেশক ডক্টর কেএসএমএস রাঘবরাও জানিয়েছেন, যন্ত্র সরবরাহের পাশাপাশি তাঁরা ২ জন দক্ষ টেকিনিশিয়নকেও জেলা প্রশাসনের কাছে পাঠিয়েছেন।


    
    পিসিআর মেশিনগুলি ৫ এপ্রিল মাইশোর মেডিকেল কলেজ এন্ড রিসার্চ ইনস্টিটিউটকে হস্তান্তরিত করা হয়েছে। জেলার নোডাল অফিসার, ভাইরাস রিসার্চ এন্ড ডাইগনস্টিকস ল্যাবোরেটরি (ভিআরডিএল) এর ডক্টর অম্রুতা কুমারী জানিয়েছেন, আরএনএ নিষ্কাশন যন্ত্রটিও এক সপ্তাহের মধ্যে পৌঁছে যাবে। এর ফলে বর্তমানে যত পরিমাণ নমুনা পরীক্ষা হচ্ছে, তার ৩ গুন পরীক্ষা করা সম্ভব হবে।


    

    CG/CB

    
    
    (Release ID: 1611898) Visitor Counter : 12
    
    
      Read this release in: English , Gujarati , Urdu , Hindi , Marathi , Assamese , Manipuri , Punjabi , Odia , Tamil , Telugu , Kannada