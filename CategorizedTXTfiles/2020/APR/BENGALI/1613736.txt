      স্বরাষ্ট্র মন্ত্রক

      ত্রাণশিবির /আশ্রয়কেন্দ্রগুলিতে পরিযায়ী শ্রমিকদের কল্যাণে সুপ্রীম কোর্টের নির্দেশ মেনে চলার জন্য রাজ্য/কেন্দ্রশাসিত অঞ্চলগুলিকে চিঠি দিল কেন্দ্রীয় স্বরাষ্ট্র মন্ত্রক
      Posted On: 12 APR 2020 5:03PM by PIB Kolkata


    নতুন দিল্লি, ১২ এপ্রিল, ২০২০


    

    কোভিড-১৯এর বিরুদ্ধে লড়াইতে লকডাউন ব্যবস্থা কার্যকরভাবে বাস্তবায়নের দরুন দেশের বিভিন্ন স্থানে ত্রাণশিবির/ আশ্রয়কেন্দ্রগুলিতে আটকে থাকা পরিযায়ী শ্রমিকদের কল্যাণে সুপ্রিম কোর্টের নির্দেশ মেনে প্রয়োজনীয় ব্যবস্থা গ্রহণের জন্য সমস্ত রাজ্য / কেন্দ্রশাসিত অঞ্চলগুলিকে চিঠি দিয়েছে কেন্দ্রীয় স্বরাষ্ট্র মন্ত্রক (এমএইচএ)।
    
    আদালত এক নির্দেশে জানিয়েছে যে,সারাদেশে ত্রাণ শিবির/ আশ্রয়কেন্দ্রে থাকা পরিযায়ী শ্রমিক,কর্মীদের জন্য খাদ্য, পরিষ্কার পানীয় জল এবং স্যানিটেশনের উপযুক্ত ব্যবস্থা ছাড়াও পর্যাপ্ত চিকিৎসার সুবিধা নিশ্চিত করতে হবে। এমনকি সমস্ত প্রশিক্ষিত কাউন্সেলর অথবা সম্প্রদায়ের গোষ্ঠী নেতাদের ত্রাণ শিবির / আশ্রয়স্থলগুলি পরিদর্শন করতে হবে এবং পরিযায়ী শ্রমিকদের মধ্যে ভয়জনিত হতাশা দূর করতে হবে।
    
    আদালত তার পর্যবেক্ষণে আরও বলেছে যে, পরিযায়ী শ্রমিকদের উদ্বেগ ও ভয় পুলিশ এবং অন্যান্য কর্তৃপক্ষের বোঝা উচিৎ এবং তাদের সঙ্গে মানবিক আচরণ করা দরকার । এর পাশাপাশি,পরিযায়ী শ্রমিকদের জন্য কল্যাণমূলক কাজে তদারকির জন্য রাজ্য সরকার/ কেন্দ্রশাসিত অঞ্চলগুলিকে পুলিশের সাথে স্বেচ্ছাসেবীদের যুক্ত করা দরকার বলে আদালত জানিয়েছে।
    
    এমএইচএ এর পাশাপাশি সমস্ত রাজ্য / কেন্দ্রশাসিত অঞ্চলগুলিকে কেন্দ্রীয়স্বাস্থ্য ও পরিবার কল্যাণ মন্ত্রকের প্রদত্ত নির্দেশাবলীর বিষয়েও চিঠিতে উল্লেখ রয়েছে।স্বাস্থ্য মন্ত্রক পরিযায়ী শ্রমিকদের মধ্যে মনস্তাত্ত্বিক-সামাজিক সমস্যাগুলি মোকাবিলার জন্য রাজ্য/কেন্দ্রশাসিত অঞ্চলগুলিকে বিস্তারিত নির্দেশিকা জারি করেছে, যা -


    https://www.mohfw.gov.in/pdf/RevisedPsychosocialissuesofmigrantsCOVID19.pdf ওয়েব সাইট দেওয়া হয়েছে।


    

    CG/SS

    
    
    (Release ID: 1613736) Visitor Counter : 20
    
    
      Read this release in: Assamese , English , Urdu , Hindi , Hindi , Marathi , Manipuri , Punjabi , Gujarati , Odia , Tamil , Telugu , Kannada , Malayalam