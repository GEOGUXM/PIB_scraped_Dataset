      স্বরাষ্ট্র মন্ত্রক

      দেশজুড়ে মেডিকেল অক্সিজেন সুষ্ঠুভাবে এবং নির্বিঘ্নে সরবরাহে বিশেষ নজরদারি চালানোর জন্য রাজ্য সরকারগুলিকে চিঠি লিখেছে কেন্দ্রীয়স্বরাষ্ট্রমন্ত্রক
      Posted On: 06 APR 2020 5:47PM by PIB Kolkata


    নতুন দিল্লি, ৬ এপ্রিল, ২০২০


    

    
    দেশে নিত্যপ্রয়োজনীয় পণ্য সামগ্রী সরবরাহে বিশেষ উদ্যোগ নেওয়া হয়েছে। এর অঙ্গ হিসেবে দেশে মেডিকেল অক্সিজেন যাতে সুষ্ঠুভাবে এবং নির্বিঘ্নে সরবরাহ করা যায়, তার ওপর বিশেষ নজরদারি চালানোর জন্য কেন্দ্রীয়স্বরাষ্ট্রসচিব শ্রী অজয় কুমার ভাল্লা রাজ্যগুলির মুখ্যসচিবের চিঠি লিখেছেন। করোনাভাইরাস সংক্রমণ মোকাবিলায় যাতে চাহিদা মতো মেডিকেল অক্সিজেন সরবরাহ করা যায়, তাও দেখতে বলা হয়েছে। এই মেডিকেল অক্সিজেন জাতীয় এবং বিশ্বস্বাস্থ্য সংস্থার অত্যাবশ্যকীয় ঔষধের তালিকার আওতায় আনা হয়েছে। সমস্ত রাজ্য ও কেন্দ্রশাসিত অঞ্চলের প্রতিটি দপ্তরকে লকডাউনের নীতি নির্দেশিকা সঠিকভাবে মেনে চলতে বলেছে কেন্দ্রীয় স্বরাষ্ট্রমন্ত্রক। তবে চিকিৎসা সরঞ্জাম উৎপাদন এবং সেই সরঞ্জামের জন্য কাঁচা মাল সরবরাহ, নিত্যপ্রয়োজনীয় পণ্য সামগ্রী ও ঔষধ সরবরাহের বিষয়গুলিকে এর আওতার বাইরে রাখা হয়েছে। এমনকি এই ধরনের পরিষেবার সঙ্গে যুক্ত কর্মীদের যাতায়াতের ক্ষেত্রে ছাড়ও দেওয়া হয়েছে। এর পাশাপাশি সামাজিক দূরত্ব বজায় রাখা ও নিজেদেরকে পরিচ্ছন্ন রাখার বিষয়টি ঠিক মতো মেনে চলা হচ্ছে কিনা তাও খতিয়ে দেখতে বলা হয়েছে। একই সঙ্গে জেলা শাসকদের সচেতনতা মূলক প্রচারের ওপর জোর দিতে বলা হয়েছে।


    

    
    CG/SS

    
    
    (Release ID: 1611773) Visitor Counter : 14
    
    
      Read this release in: Assamese , English , Hindi , Marathi , Punjabi , Gujarati , Odia , Tamil , Telugu , Kannada , Malayalam