      ক্ষুদ্র, অতিক্ষুদ্রওমাঝারিশিল্পমন্ত্রক

      লকডাউনের মধ্যেও গ্রামীণ অর্থনীতিকে চাঙ্গা রাখতে কাজ করছে ক্ষুদ্র শিল্প
      
      লকডাউন শিল্প বন্ধ করার অজুহাত হতে পারেনা
      
      সৌভ্রাতৃত্ব দেখানর এটাই আদর্শ সময়

      Posted On: 17 APR 2020 11:34AM by PIB Kolkata

    সাকসেস স্টোরি


    ফিচার


    সন্দীপন দাশগুপ্ত, ফিল্ড পাবলিসিটি অফিসার


    না, উপরের শিরোনামটি কোন বিখ্যাত শিল্পপতির নয় কিংবা কোন ধনী ব্যবসায়ীরও নয়, এ একেবারেই ছোটখাটো উদ্যোগপতিদের কথা যারা নদীয়া জেলার ছোট্ট একটি গ্রাম শিমুরালিতে একটি কৃষি খামার চালায়। খামারটির নাম শিমুরালি কৃষি কেন্দ্র বা ছোট করে এস কে কে। ৩৪ নম্বর জাতীয় সড়কের ঠিক পাশে আট বিঘা জমির উপর গড়ে উঠেছে এই সুসংহত খামারটি। সব্জি চাষের পাশাপাশি ডেয়ারি, মাছ চাষ, ছাগল চাষ, পোলট্রির উৎপাদন নিয়ে একটা জোড়দার অর্থনৈতিক কর্মকান্ড চলে এখানে।


    সৌরভ বিশ্বাস আর শুভাশিস গুপ্তর হাত ধরেই গড়ে উঠেছে এই ব্যবসায়িক প্রতিষ্ঠানটি। ছোট থেকেই দুজনের ঘনিষ্ঠ বন্ধুত্ব। রহড়া রামকৃষ্ণ মিশনের এই দুই প্রাক্তনিই বর্তমানে প্রতিষ্ঠিত ইঞ্জিনিয়ার কিন্তু কৃষিকাজটা তাদের ভালবাসার জায়গা। তাই দুজনেই নিজেদেরকে ইঞ্জিনিয়ার নয় কৃষক বলতেই বেশি গর্ব অনুভব করে, ‘প্রকৃতির দেওয়া অমূল্য সম্পদকে কাজে লাগিয়ে মানুষের কল্যানে কিছু করার মধ্যেই অপার আনন্দ খুঁজে পাই’ দুজনেরই এক কথা। এই দুই কৃতি ছাত্রই স্বামী বিবেকানন্দের মতাদর্শে বিশ্বাসী এবং স্বামীজির দেখান পথই তাদের পথ। তারা মনে প্রাণে বিশ্বাস করে স্বামীজীর সেই বানী; জীবে প্রেম করে যেই জন সেই জন সেবিছে ঈশ্বর। স্বামীজীর সেই বানী কে অক্ষরে অক্ষরে মেনে এই চরম অনিশ্চিত পরিস্থিতিতেও তারা তাদের প্রতিষ্ঠান তো বন্ধ করেইনি এমনকি কোন কর্মীকে ছাটাই পর্যন্ত করেনি। প্রতিষ্ঠানের অন্যতম নির্দেশক শুভাশিস গুপ্তর কথায় “সত্যি কথা বলতে কি বেশ কষ্ট করেই আমাদের ব্যবসা চালাতে হচ্ছে। ট্রাক আসতে পারছেনা বলে গো খাদ্য আসছেনা, চাহিদা ব্যাপক কমে যাওয়ায় এবং বাজারে না নিয়ে যেতে পারার কারণে দুধ ও দুগ্ধজাত পণ্য বিক্রি হচ্ছেনা, খাসীর মাংসের চাহিদাও কমে গেছে এরকম আরও নানা সমস্যা রয়েছে কিন্তু এই ছুতোয়ে আমরা সেই সমস্ত কর্মীদের ছাটাই করতে পারবনা যাদের ঘাম রক্তে এই প্রতিষ্ঠানটা গড়ে উঠেছে, দুঃসময় চলছে ঠিকই কিন্তু তা বলে সুসময়ের বন্ধুদের ছাড়ার প্রশ্নই ওঠেনা”।


    অধিকাংশ শ্রমিক পার্শ্ববর্তী জেলা মুর্শিদাবাদ থেকে এসেছে। লকডাউনের ফলে তারা তাদের বাড়ীতে ফিরতেও পারেনি এই অবস্থায় কর্মক্ষেত্রে থেকে যাওয়া শ্রমিকদের সব দায় দায়িত্ব নিজেদের কাঁধে তুলে নিয়েছে এই প্রতিষ্ঠান।“আমরা ওদের রোজ খাবারের বন্দোবস্ত করেছি, জামা কাপড় দিয়েছি, সাবান, স্যানিটাইজার, মাস্ক, গ্লাভস সব দিয়েছি তার চেয়েও বড় কথা এই কোভিড-১৯ সংক্রমণের পরিস্থিতে আমরা নিয়মিত তাদের সচেতন করছি। শুধু তাই নয় এই সমস্ত কর্মীদের দুরে থাকা পরিবার গুলো যাতে সংসার চালাতে পারে তাঁর জন্য এদের বেতনের টাকাও ব্যাঙ্ক অ্যাকাউন্টে জমা করা হয়েছে” জানালেন শুভাশিস।


    প্রতিষ্ঠানটি নানা ধরণের সমস্যার মধ্যে দিয়ে চলেছে তাঁর মধ্যে সবচেয়ে গুরুত্বপূর্ণ গো খাদের অভাব। এদিকে মিস্টির দোকান গুলো বন্ধ থাকায় বিপূল পরিমান দুধ পড়ে থাকছে অথবা অত্যন্ত কম দামে বেঁচে দিতে হচ্ছে। দোকান বন্ধ থাকায় গরু গুলোর জন্য নিয়মিত ওষুধ জোগাড় করাও আরেক বিড়ম্বনা। কিন্তু এত অসুবিধা সত্ত্বেও ব্যবসা চালাতে তারা বদ্ধপরিকর।


    এস কে কের কর্ত্রী শ্রীমতী বিদিশা বিশ্বাস, কর্মীদের কাছে যিনি প্রায় মাতৃতুল্য, পরিষ্কার জানিয়েছেন যে তিনি ডারউইনের যোগ্যতমের উদ্বর্তন অর্থাৎ সারভাইভাল অফ দ্য ফিটেস্টের তত্বে বিশ্বাস করেন তাই তাঁর দৃঢ় বিশ্বাস এই সঙ্কট কেটে যাবে এবং প্রতিষ্ঠান আবার ঘুড়ে দাঁড়াবে।“ঘুড়ে তো আমরা দাঁড়াবই তাঁর জন্য সরকারকেও আমাদের পাশে দাঁড়াতে হবে” বক্তব্য বিদিশার।


    পরিস্থিতি মোকাবিলায় কর্তৃপক্ষ যে উদ্যোগ নিয়েছেন তাতে কর্মচারীরা খুশি বলে জানিয়েছেন কোম্পানির ম্যানেজার রঞ্জন ঘোষাল।


    SDG

    
    
    (Release ID: 1615424) Visitor Counter : 8