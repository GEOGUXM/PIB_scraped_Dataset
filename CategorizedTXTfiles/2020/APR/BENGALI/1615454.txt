      পঞ্চায়েতিরাজমন্ত্রক

      কোভিড-১৯ এ সংক্রামিত খুঁজে বের করতে বাড়ী বাড়ী গিয়েস্বাস্থ্য পরীক্ষা শুরু করলো উত্তরপাড়া-কোতরঙ পুরসভা
      Posted On: 17 APR 2020 7:42PM by PIB Kolkata

      কোলকাতা, ১৭ এপ্রিল, ২০২০
      কোভিড-১৯ সংক্রমণ গোটা বিশ্ব জুড়ে আতঙ্কের পরিবেশ সৃষ্টি করেছে এবং স্বাস্থ্য ক্ষেত্রেও এক অভূতপূর্ব জরুরী অবস্থা ডেকে এনেছে। কেন্দ্রীয় সরকার, রাজ্য সরকার, কেন্দ্র শাসিত অঞ্ছলের প্রশাসন এই সংক্রমণ রোধে নানা ব্যবস্থা নিচ্ছে। একেই ভাবে বিভিন্ন পুরসভাও সংক্রমণ রুখতে নানা পদ্ধতিতে চেষ্টা চালাচ্ছে।
      করোণা ভাইরাস সংক্রমণ প্রতিরোধে এবং নাগরিকদের মধ্যে এই রোগ সম্পর্কে আতঙ্ক দূর করার পাশাপাশি নাগরিকদের প্রকৃত স্বাস্থ্যের ছবি কোন পর্যায়ে রয়েছে তা জানতে হুগলী জেলায প্রশাসন ও বাড়ী বাড়ী স্বাস্থ্য পরীক্ষা শুরু করেছে। এরই অঙ্গ হিসাবে উত্তরপাড়া-কোতরং পুরসভার উদ্যোগে আজ থেকে বাড়ী বাড়ী স্বাস্থ্য পরীক্ষায় শুরু হয়েছে। প্রাথমিক ভাবে ঠিক হয়েছে পুরসভারকে চারটি জোনে ভাগ করে চারটি আলাদা দল সব নাগরিকদের বাড়ীতে যাবেন। সেখানে প্রত্যেক সদস্যদের থার্মাল স্কানিং-এর পর তাদের স্বাস্থ্যের খোঁজ নেওয়া বা বয়স্ক মানুষরা কি ধরনের রোগে আক্রান্ত, তাদের সারা বছর কি ধরনের ওষুধ খেতে হয় তার সমস্ত তথ্য সংগ্রহ করবেন। সন্দেহজনক মনে হলে তাদের সরকারী হাসপাতালে নিয়ে গিয়ে চিকিৎসার ব্যাবস্থা ও করবে পুরসভা।
      এই উদ্দেশে চারটি মেডিকেল টিম গঠন করা হয়েছে। কর্তৃপক্ষের আশা এই উদ্যোগ মানুষের মধ্যে আস্থা বাড়াবে।
      CG/SDG
    
    
    (Release ID: 1615454) Visitor Counter : 6
    
    
      Read this release in: English