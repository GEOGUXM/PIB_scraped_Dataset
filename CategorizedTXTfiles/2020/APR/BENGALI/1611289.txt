      প্রধানমন্ত্রীরদপ্তর

      প্রধানমন্ত্রী শ্রী নরেন্দ্র মোদী এবং আমেরিকার রাষ্ট্রপতির মধ্যে টেলিফোনে বার্তালাপ
      Posted On: 04 APR 2020 9:58PM by PIB Kolkata


    নতুন দিল্লি, ৪ এপ্রিল ২০২০


    

    
    প্রধানমন্ত্রী শ্রী নরেন্দ্র মোদী আজ টেলিফোনে আমেরিকার রাষ্ট্রপতি ডোনাল্ড ট্রাম্পের সঙ্গে কথা বলেছেন। কোভিড-১৯ মহামারীর বর্তমান পরিস্থিতি এবং এর জেরে সারা বিশ্বে বিশেষ করে অর্থনীতির ওপর যে প্রভাব পড়েছে তা নিয়ে উভয় নেতাই মতবিনিময় করেন।


    
    
    এই ভাইরাসের কারণে আমেরিকায় যারা প্রাণ হারিয়েছেন, প্রধানমন্ত্রী শ্রী নরেন্দ্র মোদী তাদের প্রতি সমবেদনা ব্যক্ত করেন এবং অসুস্থদের দ্রুত আরোগ্য কামনা করেন।


    
    
    দুই দেশের মধ্যে বিশেষ সম্পর্কের গুরুত্ব উল্লেখ করে প্রধানমন্ত্রী শ্রী মোদী বলেন এক যোগে এই সমস্যা মোকাবিলায় ভারত সবসময় আমেরিকার পাশে রয়েছে। ভারত এবং আমেরিকা পূর্ণ শক্তি নিয়োগ করে যৌথভাবে কোভিড-১৯এর সমস্যা মোকাবিলায় অটল এবং কার্যকরী ভূমিকা নিয়েছে বলেও সহমত ব্যক্ত করেন উভয় নেতা।


    
    
    মহামারীর কারণে অর্থনীতির ওপর প্রভাব এবং স্বাস্থ্য ক্ষেত্রে সমস্যার সমাধানে উভয় দেশই নিজের মতো করে যে ব্যবস্থা গ্রহণ করেছে তা নিয়েও মতবিনিময় করেন তাঁরা।

    

    এই কঠিন সময়ে মানসিক এবং শারীরিক ভাবে সুস্থ থাকতে যোগ এবং আয়ুর্বেদ বিশেষ করে ভারতের চিরাচরিত ভেষজ ওষুধ পদ্ধতির উপকারিতা নিয়ে উভয় নেতা আলোচনাও করেন।

    

    কোভিড-১৯এর সঙ্কট মোকাবিলায় উভয় দেশের আধিকারিকদের মধ্যে নিয়মিত যোগাযোগ বজায় থাকবে বলেও সহমত পোষণ করেন তাঁরা।


    

    CG/SS

    
    
    (Release ID: 1611289) Visitor Counter : 21
    
    
      Read this release in: English , Urdu , Marathi , Hindi , Manipuri , Assamese , Punjabi , Gujarati , Odia , Tamil , Telugu , Kannada , Malayalam