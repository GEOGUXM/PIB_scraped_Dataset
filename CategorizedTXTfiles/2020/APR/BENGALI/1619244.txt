      জলশক্তি মন্ত্রক

      আসন্ন বর্ষার প্রেক্ষিতে জলশক্তি অভিযানের প্রস্তুতি
      Posted On: 28 APR 2020 7:07PM by PIB Kolkata


    নতুন দিল্লি, ২৮ এপ্রিল, ২০২০


    

    
    আসন্ন বর্ষার প্রেক্ষিতে জলশক্তি অভিযানের প্রস্তুতি জোরদার করা হচ্ছে ।দেশে ‘জলশক্তি অভিযান’কে বর্তমান স্বাস্থ্যসঙ্কট মোকাবিলায় এবং গ্রামীণ অর্থনীতিকে বিভিন্ন উপায়ে উজ্জীবিত করতে নানা উদ্যোগ নেওয়া হচ্ছে। এ বছর কোভিড -১৯ জরুরী অবস্থার প্রেক্ষিতে গ্রামাঞ্চলের বৃহৎ শ্রমশক্তির বিষয়টিকে মনে রেখে ‘জলশক্তি অভিযান’কে আসন্ন বর্ষায় সফল করে তোলার জন্য তত্পরতা শুরু হয়েছে।
    
    এর প্রথম পদক্ষেপ হিসেবে গ্রামোন্নয়ন বিভাগ, জল সম্পদ বিভাগ, নদী উন্নয়ন ও গঙ্গা পুনর্জীবন বিভাগ, ভূমি সম্পদ বিভাগ এবং পানীয় জল ও স্যানিটেশন বিভাগের পক্ষ থেকে সকল রাজ্য ও কেন্দ্রশাসিত অঞ্চলগুলির মুখ্য সচিবদের একটি সার্বিক পরামর্শপত্র পাঠানো হয়েছে। রাজ্য ও কেন্দ্রশাসিত অঞ্চলগুলিতে এবছর আসন্ন বর্ষার আগে জল সংরক্ষণ এবং পুনরুজ্জীবনের জন্য যে প্রস্তুতি নেওয়া উচিত তা আমাদের দেশের জন্য অত্যন্ত গুরুত্বপূর্ণ।
    
    গতবছর ‘জলশক্তি অভিযান’ চালু হওয়ায় সারা দেশে ২৫৬টি খরাপ্রবণ জেলা উপকৃত হয়েছে। এই ‘অভিযান’ সংশ্লিষ্ট সকলকে জল সংরক্ষণ অভিযানে সামিল করে একটি গণআন্দোলনের রূপ দেওয়ায় সারা দেশেএর ইতিবাচক প্রভাব চোখে পড়ে। গতবছর কেন্দ্রীয় সরকার, রাজ্য সরকারগুলি,বিভিন্ন নাগরিক সমাজ সংস্থা এবং পঞ্চায়েতি রাজ প্রতিষ্ঠানের সম্মিলিত উদ্যোগে এই অভিযানে সাড়ে ছয় কোটিরও বেশি মানুষ অংশ নেন। পঁচাত্তর লক্ষেরও বেশি ঐতিহ্যবাহী দীঘিসহ অনেক পুকুর ও অন্যান্য জলাশয় সংস্কার করা হয়েছিল এবং প্রায় এক কোটি জল সংরক্ষণ ও বৃষ্টির জল সংরক্ষণযোগ্য জলাধারের কাঠামো তৈরি করা হয়েছিল।
    
    এই বিপুল অংশগ্রহণে উত্সাহিত হয়ে এবছরের জন্য আরও বিস্তৃত এবং নিবিড় অভিযানের কৌশল পরিকল্পনা করা হয়েছিল। কিন্তু বর্তমান স্বাস্থ্যসংকটের ফলে এই গ্রীষ্মে কেন্দ্রীয় সরকারের আধিকারিকদের এই অভিযানে সামিল করা হবে না। এই পরিপ্রেক্ষিতে,এবছর বর্ষায় বৃষ্টির জল সংরক্ষণের জন্য আগের জলাধারগুলিকে অনুকূলভাবে ব্যবহার করতে হবে এবং সেজন্য প্রস্তুতিমূলক কর্মকাণ্ড শুরু হয়েছে কিনা তা নিশ্চিত করতে হবে।
    
    কেন্দ্রীয় স্বরাষ্ট্র মন্ত্রক এবার লকডাউনের ফলে মনরেগা প্রকল্পের কাজের মাধ্যমে সেচ ও জল সংরক্ষণ এবং পানীয় জল এবং স্যানিটেশনের কাজকে অগ্রাধিকার দেওয়ার অনুমতি দিয়েছে। সেচ ও জল সংরক্ষণ খাতে কেন্দ্রীয় ও রাজ্য খাতের প্রকল্পগুলিকেও মনরেগা প্রকল্পের কাজের মাধ্যমে এগিয়ে নিয়ে যাওয়ার অনুমতি দেওয়া হয়েছে। তবে সমস্ত শ্রমিক ও সুপারভাইজাররা যাতে যথাযথ সামাজিক দূরত্ব বজায় রাখেন, মাস্ক পরেন এবং অন্যান্য প্রয়োজনীয় সতর্কতা কঠোরভাবে প্রয়োগ করেন তা নিশ্চিত করতে হবে।
    
    ঐতিহ্যবাহী জলাশয়গুলির পুনর্জীবন, সমস্ত জলাশয়, হ্রদ ও পুকুরকে অবৈধ জবরদখল থেকে মুক্ত করা, সেগুলিতে জল আসাযাওয়ার পথগুলি সংস্কার করাকে অগ্রাধিকার হিসাবে গ্রহণ করা যেতে পারে। একইভাবে অভিযানকে উৎসাহ জুগিয়ে নদী অববাহিকা ব্যবস্থাপনার মাধ্যমে দুই পাড়ের জনগণের অংশগ্রহণের মাধ্যমে ছোট ছোট নদীগুলি সংস্কারের কাজ শুরু করা যেতে পারে। এই ধরণের কর্মসূচি গ্রামাঞ্চলে জলের উৎসের স্থায়িত্ব নিশ্চিত করবে।এভাবে জলশক্তি মন্ত্রক চলমান জল জীবন মিশনকে আরও শক্তিশালী করবে। তাছাড়াও জল জীবন মিশনের জন্য স্থানীয় পঞ্চায়েতগুলির গ্রামোন্নয়ন পরিকল্পনা (ভিএপি) অনুযায়ী গ্রামীণ কর্মসূচিগুলিকে একটি পাকাপোক্ত পরিকাঠামো প্রদান করবে

    

    
    CG/SB

    
    
    (Release ID: 1619244) Visitor Counter : 8
    
    
      Read this release in: English , Urdu , Hindi , Assamese , Manipuri , Punjabi , Gujarati , Tamil , Telugu , Kannada