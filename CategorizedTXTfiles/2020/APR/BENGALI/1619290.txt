      আবাসনএবংশহরাঞ্চলেরদারিদ্র্যদূরীকরণমন্ত্রক

      দেশে স্বনির্ভর গোষ্ঠীগুলি ১ কোটিরও বেশি ফেস মাস্ক তৈরি করেছে
      Posted On: 29 APR 2020 1:46PM by PIB Kolkata


    নয়াদিল্লি, ২৯ এপ্রিল, ২০২০


    

    দেশে স্বনির্ভর গোষ্ঠীগুলি এক কোটিরও বেশি ফেস মাস্ক তৈরি করেছে। কেন্দ্রীয় আবাসন ও শহরাঞ্চল বিষয়ক মন্ত্রকের জাতীয় শহরাঞ্চল জীবনযাপন মিশনের আওতায় কোভিড-১১৯ মোকাবিলায় স্বনির্ভর গোষ্ঠীগুলির অক্লান্ত প্রয়াস, ইতিবাচক প্রাণশক্তি এবং সংঘবদ্ধ প্রত্যয়ের প্রতিফলন ঘটেছে এই বিপুল পরিমাণ মাস্ক তৈরির মধ্য দিয়ে।


    
    মহিলা শিল্পোদ্যোগীদের অদম্য মনোভাবের এক গর্বের মুহূর্ত ফুটে উঠেছে – তাঁদের এই প্রয়াসের ফলে। স্বনির্ভর গোষ্ঠীগুলির সদস্যদের এই হার না মানা মনোভাব অন্যান্যদেরকেও উদ্বুদ্ধ করেছে এবং তাঁদেরকেও এগিয়ে আসতে প্রেরণা যুগিয়েছে।প্রকৃত অর্থে জীবনযাপনের মর্যাদা রক্ষায় মহিলাদের ক্ষমতায়নের এ এক উজ্জ্বল দৃষ্টান্ত।


    
    এই বিপুল পরিমাণ মাস্ক তৈরির সঙ্গে যুক্ত স্বনির্ভর গোষ্ঠীর কয়েকজন সদস্যার উদ্বৃতি নিম্নরূপ –
    
    সম্রুদ্ধি এরিয়া লেভেল ফেডারেশনের সভাপতি শ্রীমতী শুভাঙ্গী চন্দ্রকান্ত ধায়াগুড়ে এই সাফল্যে সন্তুোষ প্রকাশ করে বলেছেন, ফোন করে মাস্ক তৈরির বরাত নিয়ে বাড়িতেই এগুলি সেলাই করেছেন। এই কাজে তিনি ৪৫ জন মহিলাকে কাজে লাগিয়ে ৫০ হাজার মাস্ক তৈরি করেছেন।


    
    রাজস্থানের কোটায় সাভার্নি স্বনির্ভর গোষ্ঠীর সদস্যা শ্রীমতী মীনু ঝা বলেছেন, তিনি বিশ্বাস করতে পারছেন না যে, ছোট্ট এই পদক্ষেপ আরও কতজনকে অনুপ্রাণিত করতে পারে।


    
    আসামের নওগাঁও – এর রুনঝুন স্বনির্ভর গোষ্ঠীর সদস্যা শ্রীমতী রেশমি জানিয়েছেন, রাজ্যের পরম্পরাগত বস্ত্র ও সম্মানের প্রতীক গামছা এখন স্বাস্থ্য সুরক্ষা ও সুস্বাস্থ্যের প্রতীক হয়ে উঠেছে।

    

    CG/BD/SB

    
    
    (Release ID: 1619290) Visitor Counter : 18
    
    
      Read this release in: English , Urdu , Hindi , Assamese , Manipuri , Punjabi , Gujarati , Odia , Tamil , Telugu , Kannada , Malayalam