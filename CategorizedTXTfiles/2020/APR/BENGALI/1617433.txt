      প্রতিরক্ষামন্ত্রক

      বর্ডার রোডস অরগানাইজেশন পাঞ্জাবের কাসোয়াল এনক্লেভকে দেশের অন্যান্য অংশের সঙ্গে জুড়তে ৪৮৪ মিটার দীর্ঘ স্থায়ী সেতু নির্মাণ করেছে
      Posted On: 22 APR 2020 7:53PM by PIB Kolkata


    নয়াদিল্লি, ২২ এপ্রিল, ২০২০


    

    সীমান্ত সড়ক সংস্থা (বিআরও) পাঞ্জাবের কাসোয়াল ছিট মহলে রাভি নদীর ওপর একটি স্থায়ী সেতু নির্মাণ করে দেশের বাকি অংশের সঙ্গে এই অঞ্চলের যোগাযোগ স্থাপন করেছে। ৩৫ বর্গ কিলোমিটার দীর্ঘ এই এনক্লেভ বা ছিট মহলের সঙ্গে এতদিন অস্থায়ী সেতু দিয়ে যাতায়াত করা হ’ত।


    
    প্রতি বছর বর্ষার সময় অস্থায়ী কাঠের ভেলা দিয়ে বানানো এই সেতুটি ক্ষতিগ্রস্ত হ’ত। কোনও কোনও বছর রাভি নদীর প্রবল জলস্রোতে সেতুটি ভেঙ্গেও যেত। এর ফলে, রাভি নদীর দুই তীরে উর্বর হাজার হাজার একর জমির ফসল বর্ষার সময় কৃষকরা সংগ্রহ করতে পারতেন না। স্থানীয় মানুষ ও সেনাবাহিনী ছিট মহলের সঙ্গে স্থায়ী যোগাযোগ স্থাপনে সব মরশুমের উপযোগী একটি স্থায়ী সেতুর প্রয়োজনীয়তা অনুভব করেন। এর প্রেক্ষিতে বিআরও এই নদীর ওপর ছিট মহলের সঙ্গে যোগাযোগ স্থাপনে স্থায়ী সেতুর পরিকল্পনা গ্রহণ করে।


    
    বিআরও-র ৪৯তম টাস্কফোর্সের ১৪১ নম্বর ড্রেন মেন্টেন্যান্স কয় ৪৮৪ মিটার দীর্ঘ এই সেতুটি নির্মাণ করেছে। এই সেতুটি নির্মাণে খরচ পড়েছে ১৭ কোটি ৮৯ লক্ষ টাকা। সেতুটিতে মোট ১৬টি ৩০ মিটারেরও বেশি দীর্ঘ ১৬টি সেল রয়েছে। সীমান্ত সড়ক সংস্থা বৈশাখী উদযাপনের দিন এই সেতু ব্যবহারের জন্য খুলে দেওয়ার পরিকল্পনা নেয়। উদ্দেশ্য ছিল, কৃষকদের উৎপাদিত ফসল সহজেই বাজারে পৌঁছে দেওয়া। সীমান্ত সড়ক সংস্থার মহানির্দেশক লেঃজেঃ হরপাল সিং জানিয়েছেন, সড়ক নির্মাণের কাজে যুক্ত সীমান্ত সড়ক সংস্থার কর্মীরা কোভিড-১৯ এর প্রেক্ষিতে আগাম সবরকম সতর্কতা অনুসরণ করেছে।


    

    CG/BD/SB

    
    
    (Release ID: 1617433) Visitor Counter : 11
    
    
      Read this release in: Punjabi , Telugu , English , Urdu , Hindi , Manipuri , Tamil