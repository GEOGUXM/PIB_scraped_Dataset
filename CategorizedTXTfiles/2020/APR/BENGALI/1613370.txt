      আদিবাসীবিষয়কমন্ত্রক

      উপজাতি সমবায় বিপনন উন্নয়ন পরিষদের(টি আর আই এফ ই ডি)অধীনে কারিগর, স্বনির্ভর গোষ্টী,বন ধন স্বত্বভোগী এবং অসরকারি সংস্থার কর্মীরা করোনা সংক্রমণ প্রতিরোধে প্রাথমিক সুরক্ষা সরঞ্জাম মাস্ক সরবরাহ করবে
      Posted On: 11 APR 2020 2:47PM by PIB Kolkata


    নতুন দিল্লি, ১১ এপ্রিল, ২০২০


    কেন্দ্রীয় উপজাতি বিষয়ক মন্ত্রকের অধীনস্থ উপজাতি সমবায় বিপনন উন্নয়ন পরিষদ, কারিগর,স্বনির্ভর গোষ্ঠী,বন ধন স্বত্বভোগী এবং অসরকারি সংস্থা সহ অন্যান্য সংস্থাকে দিয়ে হস্ত চালিত তাঁত,হস্তশিল্প এবং প্রাকৃতিক উপাদান দিয়ে সামগ্রী তৈরী করে তা বিপণনে সহযোগিতা করে থাকে। বর্তমান পরিস্থিতিতে,যখন দেশ জুড়ে অতিমারীর দরুন লক ডাইন চলছে,তখন টি আর আই এফ ই ডির কিছু সরবরাহকারী তাদের নিজেদের এবং গোষ্ঠীর সদস্যদের সুরক্ষার জন্য মাস্ক তৈরীর কাজ শুরু করেছে। কতকগুলি সংস্থা আঞ্চলিক কর্তৃপক্ষকেও মাস্ক সরবরাহ করছে। এই সরবরাহকারীরা সরকারকে তাদের তৈরি মাস্ক সরবরাহে আগ্রহ প্রকাশ করেছে। তাদের ক্ষমতা অনুযায়ী এবং ন্যূনতম দামে এই মাস্ক সরবরাহ করা হবে বলে জানানো হয়েছে। উপজাতিদের তৈরি মাস্ক সরবরাহ হলে উপজাতিদের জীবন জীবিকায় বিশেষ প্রভাব পড়বে।পাশাপাশি তাদের সুরক্ষার বিষয়টিও নিশ্চিত হবে। এই সরবরাহকারীদের পাশাপাশি টি আর আই এফ ই ডি আরও মাস্ক প্রস্তুতকারী সংস্থাকে চিহ্নিত করার চেষ্টা চালাচ্ছে,যারা এই সঙ্কটকালে মাস্ক প্রস্তুত এবং সরবরাহ করতে পারে।


    
    কোভিড-19 সংক্রমণের প্রেক্ষিতে দেশ জুড়ে এখন অস্বাভাবিক সঙ্কট দেখা দিয়েছে। দেশের সব রাজ্য ও কেন্দ্র শাসিত অঞ্চল কমবেশি এই সংক্রমণের দরুন ক্ষতিগ্রস্ত। সমাজের সব স্তরে,সব ক্ষেত্রে,শিল্প বাণিজ্যে এর মারাত্মক প্রভাব পড়েছে। অতিমারীর দরুন প্রান্তিক এবং দরিদ্র শ্রেনীর মানুষ সবথেকে বেশি ক্ষতিগ্রস্ত হয়েছেন। ফসল গোলাজাত করারও কাজ এখন চূড়ান্ত পর্যায়ে থাকে, পাশাপাশি কাঠ ছাড়া বনজ পণ্য(এন টি এফ পি) সংগ্রহের কাজও এই সময়ে হয়ে থাকে দেশ জুড়ে। এই অবস্থায় ন্যুনতম সুরক্ষা ব্যবস্থার অত্যন্ত প্রয়োজন। মুখ ঢাকতে বাড়িতে তৈরি মাস্ক এ ক্ষেত্রে এক বড়ো ভূমিকা নেবে।


    

    CG/PPM

    
    
    (Release ID: 1613370) Visitor Counter : 17
    
    
      Read this release in: English , Urdu , Marathi , Hindi , Assamese , Punjabi , Gujarati , Odia , Tamil , Telugu , Kannada