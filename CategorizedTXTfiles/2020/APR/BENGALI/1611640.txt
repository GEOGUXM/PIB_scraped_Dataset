      বিজ্ঞানওপ্রযুক্তিমন্ত্রক

      কোভিড-১৯ এর মোকাবিলায় দেশের বিজ্ঞান ও প্রযুক্তির সংস্থাগুলি
      Posted On: 06 APR 2020 1:05PM by PIB Kolkata


    নতুনদিল্লি, ৬ এপ্রিল, ২০২০


    

    সারা বিশ্ব জুড়ে কোভিড-১৯ মহামারী মানবজাতিকে অসহায়, বিব্রত করে তুলেছে। ‘ওয়ার্ল্ড মিটার’ অনুযায়ী ইতিমধ্যে ১০ লক্ষের বেশি মানুষ এই ভাইরাসের সংক্রমণে ভুগছেন। ৫৯হাজার মানুষ প্রাণ হারিয়েছেন। ভারতে ৩০০০-এর বেশি মানুষ এই ভাইরাসে আক্রান্ত, অন্তত ৬০ জন মারা গেছেন। বিজ্ঞান ও প্রযুক্তি দপ্তরের প্রবীন বিজ্ঞানী জ্যোতি শর্মা এবং ইন্টারন্যাশনাল বাইল্যাটারাল কোঅপরেশন ডিভিশনের প্রধান এস কে ভারসানয় জানিয়েছেন, এই ভাইরাসের মোকাবিলায় ভারতের বিজ্ঞানী ও প্রতিষ্ঠানগুলি কি কি করছেঃ-


    
    বিশ্ব স্বাস্থ্য সংস্থা সারা বিশ্বে বিভিন্ন বিজ্ঞানীদের তার সম্পদ দিয়ে এই ভাইরাস মোকাবিলায় সম্ভাব্য ওষুধ ও টীকা তৈরি করার কাজে লাগিয়েছে। কিন্তু বর্তমান পরিস্থিতিতে আগামী ১২-১৮ মাসের মধ্যে কোন প্রতিষেধক পাওয়ার কোন সম্ভাবনাও নেই। পৃথিবীর গবেষকরা ট্যুইটার, ফেসবুক, লিঙ্কেডিনের মত সামাজিক মাধ্যমে স্বেচ্ছাশ্রমের মধ্য দিয়ে তাঁদের পরিষেবা দিয়ে যাচ্ছেন। স্পষ্টতই এই ভাইরাসের বিরুদ্ধে যুদ্ধটি সবে শুরু হয়েছে।


    
    ভারতের দ্রুত উদ্যোগঃ-
    ১৩০ কোটি মানুষের ভারতবর্ষে এই করোনা ভাইরাস মোকাবিলা কিভাবে করা হচ্ছে, তা সারা বিশ্ব নজরে রাখছে। প্রধানমন্ত্রী শ্রী নরেন্দ্র মোদীর নেতৃত্বে ভারত এই যুদ্ধ লড়ছে। ২০১৫ সালের বিপর্যয় ব্যবস্থাপনা আইন অনুযায়ী ২৫ মার্চ থেকে ২১ দিনের প্রতিরোধমূলক নিয়ন্ত্রণ ব্যবস্থা অর্থাৎ লকডাউন গোটা দেশে জারি করা হয়েছে। এছাড়া কোভিড-১৯ টাস্ক ফোর্স গঠন এবং সামাজিক ব্যবধান বজায় রাখার পদক্ষেপ নেওয়া হয়েছে।


    
    প্রশাসন কোভিড-১৯ এ সংক্রমিত ব্যক্তিদের চিহ্নিত করার কাজ করছে। কূটনীতিবিদ, রাষ্ট্রসংঘ এবং আন্তর্জাতিক সংগঠনে কর্মরত ব্যক্তিদের ও নানা প্রকল্পে জড়িত ব্যক্তি ছাড়া বাকি সবার ভিসা বাতিল করা হয়েছে। আন্তর্জাতিক ও অন্তর্দেশীয় বিমান, রেল ও বাস পরিষেবা ১৫ এপ্রিল পর্যন্ত বাতিল করা হয়েছে। কেউ যেন অভুক্ত না থাকেন সেই লক্ষ্যে আর্থিক ব্যবস্থা নেওয়া হয়েছে। ভারতীয় রেলের কোচগুলিকে আইসোলেশন কোচ হিসেবে ব্যবহার করার মত প্রয়োজনীয় সংস্কার করা হয়েছে।


    
    কোভিড-১৯ এর মোকাবিলায় টেস্ট কিট, মাস্ক, অ্যালকোহল ভিত্তিক স্যানিটাইজার, ব্যক্তিগত সুরক্ষার কাজে ব্যবহার্য সামগ্রী, যে সবস্বাস্থ্যকর্মীরা সরাসরি রোগীদের চিকিৎসা করবেন, তাঁদের জন্য উপযুক্ত পোষাক, রোগীদের জন্য ভেন্টিলেটরের সরবরাহের উদ্যোগ নেওয়া হয়েছে। মেক ইন ইন্ডিয়া কর্মসূচীর আওতায় দেশ জুড়ে গবেষণা ও উন্নয়ন সংস্থাগুলি নানা কাজ হাতে নিচ্ছে।


    
    কেন্দ্রের বিজ্ঞান ও প্রযুক্তি দপ্তর এই মহামারী আটকাতে বিভিন্ন গবেষণাগারগুলির মধ্যে সমন্বয়ের উদ্যোগ হাতে নিয়েছে। দপ্তরের অধীনস্থ স্বায়ত্বশাসিত সংস্থা সায়েন্স অ্যান্ড ইঞ্জিনিয়ারিং রিসার্চ বোর্ড প্রয়োজন অনুযায়ী অগ্রাধিকারের তালিকা তৈরি করেছে। সস্তায় রোগ নির্ণায়ক কিট ও যন্ত্র তৈরির পাশাপাশি রোগ প্রতিরোধ ক্ষমতা বাড়াতে কি কি ওষুধ ব্যবহার করা যায় বোর্ড অনুসন্ধানমূলক সেই কাজ করছে।


    
    শ্বাসকষ্টের সমস্যা থেকে রোগীদের রক্ষা করতে বিজ্ঞান ও প্রযুক্তি দপ্তরের অধীনস্থ আরেকটি স্বায়ত্ত্বশাসিত সংস্থা প্রযুক্তি উন্নয়ন পর্ষদ, দেশীয় প্রতিষ্ঠানগুলির থেকে এ সংক্রান্ত কাজে ব্যবহৃত যন্ত্রপাতি ও প্রযুক্তির জন্য প্রস্তাব আহ্বান করেছে।


    
    ত্রিবান্দমের শ্রী চিত্র তিরুনাল ইন্সটিটিউট অফ মেডিক্যাল সায়েন্স অ্যান্ড টেকনোলজি স্বল্প মূল্যের ভেন্টিলেটর ও ডিজিট্যাল এক্স রে তৈরি করেছে। এগুলিকে এখন রোগীদের উপর ব্যবহার করার আগের পরীক্ষা নিরীক্ষা করা হচ্ছে।


    
    জওহরলাল নেহরু সেন্টার ফর অ্যাডভান্সড সায়েন্টিফিক রিসার্চ, অ্যাণ্টি মাইক্রোবিয়াল আস্তরণ নিয়ে কাজ করছে। এই আস্তরণ ইনফ্লুয়েঞ্জা ভাইরাস, সারস-সিওভি-১৯ ভাইরাস, স্টেফালোকক্কাস আউরেসাস ফ্লুকোনাজোল প্রতিরোধি সি–র মত ফাঙ্গিকে ধ্বংস করতে পারে।


    
    বিজ্ঞান ও প্রযুক্তি দপ্তরের অধীনস্থ আরেকটিস্বায়ত্বশাসিত সংস্থা ন্যাশনাল ইনোভেশন ফাউন্ডেশন কোডিড-১৯ এর মোকাবিলায় তৃণমূলস্তরে কিছু উদ্যোগ নিয়েছে। এর মধ্যে রয়েছে পুষ্টিকর ও রোগ প্রতিরোধী খাবার, করোনা ভাইরাসের সংক্রমণ হ্রাসের জন্য মানুষের শরীর, বাড়িঘরকে জীবানুমুক্ত করার ব্যবস্থা করা ও এই সব সামগ্রী বন্টন। এছাড়া করোনা সংক্রমণ থেকে যারা সেরে উঠবেন, তাঁদের জন্য নানা ব্যবস্থাও ফাউন্ডেশন করছে।
    
    কোভিড-১৯ টাস্ক ফোর্স নতুন নতুন প্রযুক্তি ব্যবহারের জন্য কেন্দ্রের নানা মন্ত্রক, দপ্তর এবং সংস্থার সঙ্গে একযোগে কাজ করছে। ইতিমধ্যেই এই টাস্ক ফোর্স ৫০০টি ক্ষেত্র চিহ্নিত করেছে।
    
    বিজ্ঞান ও প্রযুক্তি দপ্তর বেসরকারি নানা প্রতিষ্ঠানকে এই উদ্যোগে সামিল করেছে। এর মধ্যে মাইল্যাব ডিসকভারি সলিউশনস নির্দিষ্ট নিয়ম মেনে একটি টেস্ট কিট তৈরি করেছে। এই টেস্ট কিট মাত্র আড়াই ঘণ্টায় সংক্রমণ নির্ণয় করতে পারে। সেরাম ইন্সটিটিউট ও এপি গ্লোবাল এই উদ্যোগে সামিল হবার পর বর্তমানে প্রতি সপ্তাহে ২০ লক্ষ নমুনা পরীক্ষা করা সম্ভব হচ্ছে।


    
    সরকারী গবেষণাগারগুলিও এই প্রক্রিয়ায় পিছিয়ে নেই। তারা বিশেষজ্ঞদের পরামর্শ দেবার পাশাপাশি এটা নিশ্চিত করছে একই কাজ যেন দুটি গোষ্ঠী না করে। প্রত্যেকে যেন আলাদা আলাদা দিকে কাজ করেন।


    

    CG/CB

    
    
    (Release ID: 1611640) Visitor Counter : 366
    
    
      Read this release in: Kannada , English , Urdu , Hindi , Assamese , Punjabi , Gujarati , Tamil , Telugu