      অর্থমন্ত্রক

      জাতীয় পরিকাঠামো পাইপলাইনের ওপর গঠিত টাস্কফোর্স, তার চূড়ান্ত প্রতিবেদন অর্থমন্ত্রী শ্রীমতী নির্মলা সীতারমণের কাছে পেশ করেছেন
      Posted On: 29 APR 2020 3:48PM by PIB Kolkata


    নতুন দিল্লি, ২৯ এপ্রিল, ২০২০


    

    ২০১৯ অর্থবর্ষ থেকে ২০২৫ অর্থবর্ষ পর্যন্ত জাতীয় পরিকাঠামো পাইপলাইন (এনআইপি) -এর জন্য গঠিত টাস্কফোর্স, তার চূড়ান্ত প্রতিবেদন কেন্দ্রীয় অর্থ ও কর্পোরেট বিষয়ক মন্ত্রী শ্রীমতী নির্মলা সীতারমণের কাছে বুধবার পেশ করেছে। অর্থমন্ত্রী, এই প্রতিবেদনের সারাংশ গত বছর ৩১ ডিসেম্বর প্রকাশ করেছিলেন।


    
    কেন্দ্রীয় অর্থমন্ত্রী, ২০১৯ – ২০ অর্থবর্ষে তাঁর বাজেট ভাষণে জানিয়েছিলেন, আগামী ৫ বছরে পরিকাঠামো খাতে ১০০ লক্ষ কোটি টাকা বিনিয়োগ করা হবে। প্রধানমন্ত্রী শ্রী নরেন্দ্র মোদী, ২০১৯ এ তাঁর স্বাধীনতা দিবসের ভাষণে বলেছিলেন, দেশে আধুনিক পরিকাঠামো গড়ে তোলার জন্য ১০০ লক্ষ কোটি টাকা বরাদ্দ করা হয়েছে। এর ফলে কর্মসংস্থানের যেমন সৃষ্টি হবে, সেরকমই মানুষের জীবনের মানোন্নয়নও ঘটবে।


    
    জাতীয় পরিকাঠামো পাইপলাইন একটি সরকারী উদ্যোগ। যার মাধ্যমে দেশে বিশ্বমানের পরিকাঠামো গড়ে তোলা সম্ভব হবে এবং সকল নাগরিকের জীবনযাত্রার মানোন্নয়ন ঘটবে। এর মূল লক্ষ্য দেশীয় এবং বিদেশী বিনিয়োগকে পরিকাঠামো খাতে আকৃষ্ট করা। যার ফলে ২০২৫ সালের মধ্যে দেশের অর্থনীতি ৫ লক্ষ কোটি মার্কিন ডলারের সমতুল অর্থনীতিতে পরিণত হতে পারবে।


    
    চূড়ান্ত এই প্রতিবেদনে ২০২০ – ২৫ সালের মধ্যে ১১১ লক্ষ কোটি টাকা পরিকাঠামো খাতে বিনিয়োগ করা হবে বলে, এই প্রতিবেদনে উল্লেখ করা হয়েছে। প্রতিবেদনটি তিনটি ভাগে তৈরি করা হয়েছে। এই প্রতিবেদনটি দেখতে হলে – www.dea.gov.in অথবা www.pppinindia.gov.in এই সাইট দুটিতে ক্লিক করুন।


    

    CG/CB/SFS

    
    
    (Release ID: 1619535) Visitor Counter : 3
    
    
      Read this release in: English , Urdu , Marathi , Hindi , Punjabi , Gujarati , Odia , Tamil , Telugu , Kannada , Malayalam