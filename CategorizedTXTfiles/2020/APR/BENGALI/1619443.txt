      মানবসম্পদবিকাশমন্ত্রক

      কোভিড – ১৯ এর ফলে লকডাউন জারি হওয়ার প্রেক্ষিতে ইউজিসি-র বিশ্ববিদ্যালয়গুলির জন্য পরীক্ষা এবং বর্ষপঞ্জীর নীতি – নির্দেশিকা
      Posted On: 29 APR 2020 8:16PM by PIB Kolkata


    নতুন দিল্লি, ২৯ এপ্রিল, ২০২০


    

    কোভিড – ১৯ মহামারীর প্রেক্ষিতে দেশজুড়ে লকডাউন জারি হবার পর পরীক্ষা এবং শিক্ষা সংক্রান্ত বর্ষপঞ্জীর বিষয়ে সিদ্ধান্ত গ্রহণের জন্য বিশ্ববিদ্যালয় মঞ্জুরি কমিশন (ইউজিসি) একটি বিশেষজ্ঞ কমিটি গঠন করে। ছাত্র-ছাত্রীদের পড়াশোনার ক্ষতি এড়াতে এবং ভবিষ্যতের স্বার্থ সুরক্ষিত রাখতে এই কমিটি গঠন করা হয়।


    
    হরিয়ানা কেন্দ্রীয় বিশ্ববিদ্যালয়ের উপাচার্য এবং ইউজিসির প্রাক্তন সদস্য অধ্যাপক আর. সি. কুহাদের নেতৃত্বে এই বিশেষজ্ঞ কমিটি ইউজিসির সঙ্গে এক বৈঠকে তাঁদের প্রতিবেদন জমা দেয়। ২৭শে এপ্রিল ইউজিসির বৈঠকে কমিশন পরীক্ষা এবং বর্ষপঞ্জী সংক্রান্ত এই নীতি – নির্দেশিকা অনুমোদন করে। নতুন দিল্লিতে আজ কেন্দ্রীয় মানব সম্পদ উন্নয়ন মন্ত্রী শ্রী রমেশ পোখরিয়াল ‘নিশাংক’, মন্ত্রকের সচিব শ্রী অমিত খাড়ে সহ উচ্চপদস্থ আধিকারিকদের উপস্থিতিতে এই নীতি নির্দেশিকা প্রকাশ করা হয়েছে।


    

    এগুলির মধ্যে রয়েছে-


    
    ১) বর্তমান এবং আগের সেমিস্টারের ইন্টারনাল অ্যাসেসমেন্ট অনুসারে সেমিস্টারে ছাত্র – ছাত্রীদের গ্রেড নির্ধারিত হবে । যে সব রাজ্যে কোভিড – ১৯ এর পর পরিস্থিতি স্বাভাবিক হচ্ছে, সেখানে জুলাই মাসে পরীক্ষা অনুষ্ঠিত হবে।


    
    ২) যে সমস্ত ছাত্র – ছাত্রীর চূড়ান্ত সেমিস্টারে বসার কথা, তাদের পরীক্ষা আগামী জুলাই মাসে হবে।


    
    ৩) প্রতিটি বিশ্ববিদ্যালয়ে কোভিড – ১৯ সেল গঠন করা হবে। এই সেল, ঐ বিশ্ববিদ্যালয়ের ছাত্র – ছাত্রীদের শিক্ষাবর্ষ এবং পরীক্ষার বিষয়গুলি নির্ধারণ করবে।


    
    ৪) বিশ্ববিদ্যালয় মঞ্জুরি কমিশনেও দ্রুত সিদ্ধান্ত গ্রহণের জন্য একটি সেল গঠন করা হবে।


    

    কয়েকটি সাধারণ নির্দেশিকাঃ-


    
    ১) বিশ্ববিদ্যালয়গুলি তাদের পাঠক্রম শেষ করার জন্য প্রয়োজনে সপ্তাহে ৬ দিন ক্লাস নেবে।


    
    ২) যে সমস্ত বিষয়ে গবেষণাগারে ক্লাস হয়, সেই সমস্ত ক্লাসগুলি ডিজিটাল মাধ্যমে নেওয়া যাবে।


    
    ৩) কেন্দ্রীয় মানব সম্পদ উন্নয়ন মন্ত্রক, বিজ্ঞান, ইঞ্জিনিয়ারিং এবং প্রযুক্তি বিভাগের ছাত্র – ছাত্রীদের জন্য অনলাইনে ল্যাবরেটরির ক্লাসগুলির লিঙ্ক শেয়ার করবে।


    
    ৪) ভিডিও কনফারেন্সের মাধ্যমে যে ক্লাসগুলি হবে, সেই ক্লাসগুলি যে সমস্ত শিক্ষক, শিক্ষিকারা নেবেন, তাঁদের প্রশিক্ষণের ব্যবস্থা করা হবে।


    
    ৫) বিশ্ববিদ্যালয়, বৈদ্যুতিন উপায়ে পাঠক্রম এবং বৈদ্যুতিনভাবে গবেষণাগারে বিভিন্ন পরীক্ষা – নিরীক্ষার বিষয়গুলি তৈরি করবে।


    
    ৬) এই প্রক্রিয়ার জন্য মেন্টরদের কাউন্সিলিং করা হবে।


    
    ৭) বিশ্ববিদ্যালয়গুলি একটি রেকর্ড ব্যবস্থা তৈরি করবে, যেখানে কর্মী এবং ছাত্র – ছাত্রীরা লকডাউনের সময় কোথায় কোথায় গিয়েছিলেন এবং কোথায় ছিলেন, সে সংক্রান্ত তথ্য থাকবে।


    
    ৮) শিক্ষাকর্মীরা অনলাইনের মাধ্যমে কিভাবে ক্লাস নেওয়া হবে, সে বিষয়ে প্রশিক্ষিত হবেন। যার ফলে পাঠ্যক্রমের ২৫ শতাংশ ক্লাস অনলাইনে নেওয়া যাবে।


    
    ৯) কোভিড – ১৯ এর কারণে লকডাউনের ফলে বিশ্ববিদ্যালয়গুলির পরীক্ষা এবং শিক্ষাবর্ষ তৈরির জন্য ইউজিসির নীতি – নির্দেশিকাটি দেখতে হলে নিচের লিঙ্কে ক্লিক করুন -
    http://164.100.117.97/WriteReadData/userfiles/UGC%20Guidelines%20on%20Examinations%20and%20Academic%20Calendar.pdf

    

    CG/CB/SFS

    
    
    (Release ID: 1619443) Visitor Counter : 48
    
    
      Read this release in: Punjabi , English , Urdu , Marathi , Hindi , Assamese , Gujarati , Odia , Tamil , Telugu , Kannada