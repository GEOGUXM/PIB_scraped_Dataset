      কয়লামন্ত্রক

      কোল ইন্ডিয়ার সহযোগী সংস্থা এমসিএল ভুবনেশ্বরে কোভিড-১৯ হাসপাতালের জন্য আর্থিক সহায়তা দেবে : প্রহ্লাদ যোশী
      Posted On: 06 APR 2020 2:31PM by PIB Kolkata


    নয়াদিল্লি, ০৬ এপ্রিল, ২০২০


    

    রাষ্ট্রায়ত্ত কোল ইন্ডিয়ার সহযোগী সংস্থা মহানদী কোলফিল্ড লিমিটেড (এমসিএল) ভুবনেশ্বরে দেশের দ্বিতীয় বৃহত্তম কোভিড-১৯ হাসপাতালের জন্য ব্যয়ভার বহন করবে। এছাড়াও, রোগীদের চিকিৎসার খরচও যোগাবে এমসিএল। ইতিমধ্যেই সংস্থার পক্ষ থেকে আগাম অনুদান হিসাবে ৭ কোটি ৩১ লক্ষ টাকা মঞ্জুর করা হয়েছে। হাসপাতালের সূচনা উপলক্ষে এক অনুষ্ঠানে ভিডিও কনফারেন্সের মাধ্যমে কেন্দ্রীয় কয়লা মন্ত্রী শী প্রহ্লাদ যোশী বলেন, ওডিশার মানুষের কাছে এই হাসপাতাল এক বড় সম্পদ।


    
    নির্মীয়মান এই হাসপাতালের ৫০০টি শয্যা সহ ২৫টি আইসিইউ বেড থাকবে। ওডিশার মুখ্যমন্ত্রী শ্রী নবীন পট্টনায়েক আজ ভুবনেশ্বরে এই হাসপাতালের উদ্বোধন করেন। অনুষ্ঠানে কেন্দ্রীয় পেট্রোলিয়াম ও প্রাকৃতিক গ্যাস মন্ত্রী শ্রী ধর্মেন্দ্র প্রধানও ভিডিও কনফারেন্সের মাধ্যমে যোগ দেন।


    
    এই উপলক্ষে শ্রী যোশী জানান, কোভিড-১৯ মোকাবিলায় জেলা খনিজ তহবিলে ৩০ শতাংশ অর্থ হাসপাতাল খাতে রাজ্য সরকারগুলি সদ্ব্যবহার করতে পারবে বলে ইতিমধ্যেই নির্দেশিকা জারি করা হয়েছে। উল্লেখ করা যেতে পারে, কোল ইন্ডিয়ার এই সহযোগী সংস্থাটি ৮টি রাজ্যের ১ হাজার ৫০০-রও বেশি কোয়ারেন্টাইন বা আইসোলেশন বেডের ব্যবস্থা করেছে। ভুবনেশ্বরে ন্যালকো’র সদর দপ্তরের কর্মচারীরা ওডিশার মুখ্যমন্ত্রী ত্রাণ তহবিলে একদিনের বেতন বাবদ ২ কোটি ৫০ লক্ষ টাকা দান করার সিদ্ধান্ত নিয়েছেন।


    

    CG/BD/SB

    
    
    (Release ID: 1611632) Visitor Counter : 10
    
    
      Read this release in: English , Urdu , Hindi , Assamese , Punjabi , Gujarati , Odia , Tamil , Telugu , Kannada