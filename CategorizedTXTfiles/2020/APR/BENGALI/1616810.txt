      সংখ্যালঘুবিষয়কমন্ত্রক

      মুখতার আব্বাস নকভি বলেছেন, "ধর্মনিরপেক্ষতা এবং সম্প্রীতি" ভারত এবং ভারতীয়দের জন্য "রাজনৈতিক কেতা " নয় বরং " প্রকৃত আবেগ
      Posted On: 21 APR 2020 1:44PM by PIB Kolkata


    নতুন দিল্লি, ২১ এপ্রিল, ২০২০


    

    
    কেন্দ্রীয় সংখ্যালঘু বিষয়ক মন্ত্রী শ্রী মুখতার আব্বাস নকভি বলেছেন,"ধর্মনিরপেক্ষতা ও সম্প্রীতি" ভারত ও ভারতীয়দের জন্য কোনো "রাজনৈতিক শৌখনতা" নয় বরং " প্রকৃত আবেগ”। এই অন্তর্ভুক্তিমূলক সংস্কৃতি এবং দৃঢ় প্রতিশ্রুতিই বিশ্বের বৃহত্তম গণতন্ত্রকে বৈচিত্র্যের মধ্যে ঐক্যের সুতোয় বেঁধে রেখেছে।
    
    সংবাদ মাধ্যমের আলাপচারিতায় নকভি আজ বলেছেন, সংখ্যালঘু সহ দেশের সকল নাগরিকের সাংবিধানিক, সামাজিক, ধর্মীয় অধিকার হ'ল ভারতের সাংবিধানিক ও নৈতিক অঙ্গীকার। তিনি বলেন, "আমরা সুনিশ্চিত করবো যে, কোনও পরিস্থিতিতেই আমাদের বৈচিত্র্যের মধ্যে ঐক্য যেন দুর্বল না হয়ে যায়। কিছু প্রথাগত পেশাদার মিথ্যে প্রচারকারীর দল এখনও ভুল তথ্য প্রচারের চক্রান্ত চালিয়ে যাচ্ছে। আমাদের সজাগ ও ঐক্যবদ্ধ হতে হবে এবং এ অসাধু শক্তির প্রচারকে পরাজিত করতে হবে।"
    
    শ্রী নকভি বলেছেন যে, আমাদেরকে ভুয়ো সংবাদ এবং অপপ্রচার করা ভুল তথ্য প্রচারকারীদের থেকে সদা সর্তক থাকতে হবে। সরকার দেশের নাগরিকদের সুরক্ষা ও মঙ্গলের জন্য কাজ করে চলেছে। এধরনের গুজব ও ষড়যন্ত্র কোরোনার বিরুদ্ধে দেশের সম্মিলিত যুদ্ধকে দুর্বল করে দিতে পারে। প্রধানমন্ত্রী শ্রী নরেন্দ্র মোদীর নেতৃত্বে সমগ্র দেশ ঐক্যবদ্ধ হয়ে জাতি ধর্ম বর্ণের সংকীর্ণ সীমানা ছাড়িয়ে, করোনা মাহামরির বিরুদ্ধে লড়াই করছে।
    
    শ্রী নকভী বলেন এবার সকলে নিজেদের ঘরে থেকেই পবিত্র রমজান মাস উদযাপন করবেন।
    
    নকভি বলেছেলন, দেশের সকল মুসলিম ধর্মগুরু, ইমাম, ধর্মীয়-সামাজিক সংগঠন এবং ভারতীয় মুসলিম সমাজ যৌথভাবে ২৪শে এপ্রিল থেকে শুরু হওয়া পবিত্র রমজানের মাসে ঘরে বসে প্রার্থনা, ইফতার ও অন্যান্য ধর্মীয় রীতি পালনের সিদ্ধান্ত নিয়েছেন।
    
    কেন্দ্রীয় মন্ত্রী আরো বলেছেন যে, মুসলিম ধর্ম গুরু, ইমাম, ধর্মীয়-সামাজিক সংগঠন, মুসলিম সমাজ এবং স্থানীয় প্রশাসনের সহযোগিতায় ৩০টিরও বেশি রাজ্য ওয়াকফ বোর্ড পবিত্র রমজান মাসে করোনার কারণে ধর্মীয়, ব্যক্তিগত স্থানগুলিতে লকডাউন, কারফিউ পালন ও সামাজিক দূরত্ব বজায় রাখার বিষয়টি সুনিশ্চিত ভাবে কার্যকর করতে সম্মত হয়েছে। তিনি বলেছেন পুরো দেশ করোনার বিরুদ্ধে ঐক্যবদ্ধভাবে লড়াই করছে।
    
    উল্লেখ্য যে, গত সপ্তাহে নকভির সভাপতিত্বে ভিডিও কনফারেন্সিংয়ের মাধ্যমে অনুষ্ঠিত বৈঠকে সমস্ত রাজ্য ওয়াকফ বোর্ড সম্মত হয়েছিল যে, পবিত্র রমজান মাসে তারা কার্যকরভাবে লকডাউন পালন, সামাজিক দূরত্ব এবং অন্যান্য নির্দেশিকাগুলি কঠোরভাবে অনুসরণ করবে। এ ছাড়া নকভি দেশের বিভিন্ন মুসলিম ধর্ম গুরু, ধর্মীয়-সামাজিক সংগঠনের প্রতিনিধিদের সাথে নিয়মিত যোগাযোগ রেখে চলেছেন।
    
    কেন্দ্রীয় মন্ত্রী আরও বলেছেন যে, "আমাদের স্বাস্থ্যকর্মী, সুরক্ষা বাহিনী, প্রশাসনিক কর্মকর্তা, স্যানিটেশন কর্মীদের সহযোগিতা করা উচিত; এই করোনার মহামারীতে নিজের জীবনকে ঝুঁকির মধ্যে ফেলেও তারা আমাদের সুরক্ষা এবং কল্যাণের জন্য কাজ করে চলেছেন। আমাদের সকলকে সচেতন করা প্রয়োজন, যাতে কোয়ারেন্টাইন এবং আইসোলেশন কেন্দ্রগুলি সম্পর্কে সংশয় এবং ভুল তথ্য দূর হয়।"
    
    তিনি বলেছেন করোনার মহামারীর পরিপ্রেক্ষিতে দেশের সমস্ত মন্দির, গুরুদ্বার, গীর্জা এবং অন্যান্য ধর্মীয় ও সামাজিক স্থানগুলিতে সমস্ত ধর্মীয়-সামাজিক কর্মকাণ্ড এবং জনসমাবেশ বন্ধ রাখা হয়েছে।
    
    কেন্দ্রীয় মন্ত্রী বলেছেন যে, "প্রধানমন্ত্রী শ্রী নরেন্দ্র মোদী, সমস্ত রাজ্য সরকারগুলির সহযোগিতায়, জনগণের সুরক্ষা এবং মঙ্গল সাধনের জন্য কাজ করে চলেছেন। জনগণের সহযোগিতায় করোনার বিরুদ্ধে যুদ্ধে ভারতে প্রচুর সাফল্য এনেছে। তবে এখনও দেশের সামনে বেশ কয়েকটি সমস্যা রয়েছে। কেন্দ্রীয় এবং রাজ্য সরকারের সমস্ত নির্দেশিকা কঠোরভাবে এবং সঠিকভাবে পুরোপুরি অনুসরণ করেতে পারলে আমরা করোনা মহামারীর এই সমস্যাকে পরাস্ত করতে পারবো।"


    

    
    CG/SS

    
    
    (Release ID: 1616810) Visitor Counter : 35
    
    
      Read this release in: Gujarati , English , Punjabi , Kannada , Assamese , Odia , Tamil , Urdu , Hindi , Marathi , Manipuri , Telugu , Malayalam