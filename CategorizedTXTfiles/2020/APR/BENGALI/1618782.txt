      উত্তর-পূর্বাঞ্চলেরউন্নয়নসংক্রান্তমন্ত্রক

      উত্তরপূর্বের আটটি রাজ্যের মধ্যে পাঁচটি করোনা সংক্রমণ মুক্ত রাজ্য। বাকি তিনটি রাজ্য থেকে গত কয়েক দিনে নতুন করে কোনো করোনা সংক্রমণের খবর নেই বলে জানিয়েছেন ড:জিতেন্দ্র সিংহ
      Posted On: 27 APR 2020 6:12PM by PIB Kolkata


    নতুন দিল্লি, ২৭ এপ্রিল, ২০২০


    উত্তর পূর্বের আটটি রাজ্যের মধ্যে পাঁচটি করোনা সংক্রমণ মুক্ত রাজ্য। বাকি তিনটি রাজ্য থেকে নতুন করে কোনো করোনা সংক্রমণের খবর নেই। উত্তর পূর্ব অঞ্চল উন্নয়ন মন্ত্রকের স্বাধীন দায়িত্বপ্রাপ্ত প্রতিমন্ত্রী,প্রধানমন্ত্রী দপ্তরের প্রতিমন্ত্রী,কর্মচারী,জন অভিযোগ,পেনশন,আণবিক শক্তি ও মহাকাশ মন্ত্রকের প্রতিমন্ত্রী ড:জিতেন্দ্র সিংহ আজ নতুন দিল্লিতে এ কথা জানান। ড:সিংহ আজ ভিডিও কনফারেন্সের মাধ্যমে শিলং য়ের উত্তর পূর্ব কাউন্সিল (এন ই সি) এবং বিভিন্ন সরকারি মন্ত্রকের সংস্থা এবং সরকারি অধীনস্থ সংস্থা গুলির আধিকারিকদের সঙ্গে বৈঠক করেন। যে সব সংস্থার প্রতিনিধিরা এই সম্মেলনে যোগ দেন তার মধ্যে রয়েছে উত্তর পূর্ব আঞ্চলিক কৃষিপণ্য বিপণন নিগম(এন ই আর এম সি), উত্তর পূর্ব হস্তশিল্প এবং হস্তচালিত তাঁত উন্নয়ন নিগম(এন ই এইচ এইচ ডি সি),উত্তর পূর্ব উন্নয়ন বিনিয়োগ করপোরেশান লিমিটেড(এন ই ডি এফ আই),বেত এবং বাঁশ প্রযুক্তি কেন্দ্র(সি বি টি সি) ইত্যাদি।

    
    সংবাদ মাধ্যমের সঙ্গে কথা বলতে গিয়ে ড:সিংহ সন্তোষ প্রকাশ করে বলেন,গত ছয় বছরে প্রধানমন্ত্রীর নেতৃত্বে উত্তর পূর্ব ভারত এখন উন্নয়নের প্রতীক হয়ে উঠেছে। বর্তমান কোভিড সঙ্কটকালে,উত্তর পূর্ব ভারত স্বাস্থ্য ব্যবস্থাপনায় কার্যকরী,পরিশ্রমী ও শৃঙ্খলার প্রতীক হিসাবে চিহ্নিত হয়েছে।


    
    পরিস্থিতির বিস্তৃত ব্যাখ্যা করে ড:সিংহ বলেন, উত্তর পূর্বের ৫ টি রাজ্য,সিকিম,নাগাল্যান্ড,অরুণাচল প্রদেশ,মণিপুর এবং ত্রিপুরা সম্পূর্ণ করোনা সংক্রমণ মুক্ত রাজ্য।অন্য তিনটি রাজ্য আসাম,মেঘালয় এবং মিজোরামে যথাক্রমে ৮,১১ এবং ১ জনের শরীরে সংক্রমণের হদিশ পাওয়া যায়। তাদের সুস্থ হয়ে ওঠার অপেক্ষা করা হচ্ছে। গত রাত অবধি আর কোনো নতুন সংক্রমণের খবর নেই। তিনি উত্তর পূর্বাঞ্চলের সব সরকার,মুখ্যমন্ত্রীদের,উত্তর পূর্ব উন্নয়ন মন্ত্রকের আধিকারিক এবং উত্তর পূর্ব কাউন্সিলের আধিকারিকদের একযোগে কাজ করে এই ইতিবাচক পরিস্থিতি তৈরী করার জন্য বিশেষ ধন্যবাদ দেন।
    
    ড:জিতেন্দ্র সিংহ বলেনমিজোরাম,মেঘালয়,অরুণাচল প্রদেশ এবং মণিপুরের মতন রাজ্যগুলি,করোনা সংক্রমণ ব্যবস্থাপনায়, তত্ত্বাবধানে এবং উন্নত চিকিৎসার জন্য নতুন কিছু স্বাস্থ্য বিষয়ক প্রকল্পের প্রস্তাব দেয়। প্রস্তাবগুলি গুরুত্ব দিয়ে দিয়ে গ্রহন করা হবে বলে তিনি জানান। তিনি বলেন,উত্তর পূর্ব উন্নয়ন মন্ত্রক করোনা সংক্রমণ ছড়িয়ে পড়ার আগেই ২৫ কোটি টাকা মঞ্জুর করে।


    
    আজকের বৈঠকে ঐ অঞ্চলে স্বরাষ্ট্র মন্ত্রকের নির্দেশ অনুযায়ী অর্থনৈতিক কার্যকলাপ বিষয়ে আলোচনা হয়। সম্প্রতি এই অঞ্চলে বাঁশ শিল্পকে ছাড় দেওয়া হয়েছে।


    

    CG/PPM

    
    
    (Release ID: 1618782) Visitor Counter : 42
    
    
      Read this release in: English , Urdu , Hindi , Manipuri , Assamese , Manipuri , Punjabi , Gujarati , Odia , Tamil , Telugu , Kannada