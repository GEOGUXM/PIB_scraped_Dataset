      কর্মী, জন-অভিযোগএবংপেনশনমন্ত্রক

      কোভিড-১৯ সংক্রমনের বিষয়ে অভিযোগ সংক্রান্ত পোর্টালে করা ২৫০০০ এরও বেশি অভিযোগের নিষ্পত্তি
      
      ১লা এপ্রিল ২০২০ তে পোর্টালটি চালু হওয়ার পর থেকে গত ২০ দিনের মধ্যেই এই অভিযোগ গুলি সমাধান করা হয় বলে জানিয়েছেন ড: জিতেন্দ্র সিংহ

      Posted On: 20 APR 2020 8:05PM by PIB Kolkata

    নতুন দিল্লি, ২০ এপ্রিল, ২০২০


    কেন্দ্রীয় উত্তর পূর্বাঞ্চল উন্নয়ন মন্ত্রকের স্বাধীন দায়িত্বপ্রাপ্ত প্রতি মন্ত্রী (ডি ও এন ই আর), প্রধানমন্ত্রীর দপ্তরের প্রতিমন্ত্রী ও কর্মচারী বিষয়ক, জন অভিযোগ, পেনসন, পারমাণবিক শক্তি এবং মহাকাশ মন্ত্রকের প্রতিমন্ত্রী ড: জিতেন্দ্র সিংহ জানিয়েছেন, কোভিড- ১৯ সংক্রান্ত অভিযোগ জানানোর পোর্টালে উঠে আসা ২৫০০০ এর বেশি অভিযোগের নিষ্পত্তি করা হয়েছে বিগত ২০ দিনে। এই পোর্টালটি চালু হয় ১লা এপ্রিল থেকে।


    
    কেন্দ্রীয় কর্মচারী বিষয়ক মন্ত্রকের অধীনে, প্রশাসনিক সংস্কার এবং জন অভিযোগ দপ্তরের (ডি এ আর পি জি) তত্ত্বাবধানে ১লা এপ্রিল থেকে বর্তমান পরিস্থিতির ওপর নজরদারির জন্য এই ড্যাসবোর্ডটি চালু করা হয়।করোনা ভাইরাস অতিমারীর প্রেক্ষিতে দেশজুড়ে লকডাউন বিধিনিষেধ চালু হওয়ার পর থেকেই এই অভিযোগ জানানোর পোর্টালটিতে বিশেষ সাড়া পাওয়া যায়। ফলস্বরূপ গত তিন সপ্তাহে পোর্টালে বেশ কয়েক হাজার অভিযোগ উঠে আসে। দেখা গেছে ১লা এপ্রিল চালু হওয়ার দিন কোভিড- ১৯ সংক্রান্ত অভিযোগ নথিবদ্ধ হয় ৩৩২টি, ১৫ দিনের মধ্যে সেই সংখা বেড়ে হয় ৫,৫৬৬টি।


    
    ড:জিতেন্দ্র সিংহ গন অভিযোগ দপ্তরকে এবং জাতীয় নজরদারি ড্যাসবোর্ডের নিয়ন্ত্রকদের সাধুবাদ জানিয়ে বলেন, তাদের ২৪ ঘন্টার নিরলস নজরদারি এবং দ্রুত ব্যবস্থা নেওয়ার কারণেই এক একটি অভিযোগের প্রতিকার হতে সময় লেগেছে গড়ে মাত্র ১'৫৭ দিন।


    
    উল্লেখ করা যেতে পারে, জাতীয় নজরদারি ড্যাসবোর্ডের অধীনে অভিযোগ পোর্টাল( https://darpg.gov.in ),একটি স্বতন্ত্র উইন্ডো, যাতে কোভিড সংক্রান্ত অভিযোগ সরাসরি নথিবদ্ধ করা সম্ভব। নথিবদ্ধ অভিযোগ গুলি সংশ্লিষ্ট কর্তৃপক্ষের কাছে সমাধানের জন্য পাঠানো হচ্ছে।


    
    এখন পর্যন্ত প্রায় ১৪,৯৮২টি কোভিড সংক্রান্ত অভিযোগ বিভিন্ন রাজ্য সরকার গুলির কাছে সমাধানের জন্য পাঠানো হয়েছে বাকি অভিযোগ গুলি প্রতিকারের জন্য পাঠানো হয় কেন্দ্রীয় মন্ত্রক গুলির কাছে। পরিযায়ী শ্রমিক,স্বাস্থ্য পরিকাঠামো এবং কোয়ারেন্টাইন, খাদ্য এবং নাগরিকদের পণ্য সরবরাহ,ব্যাঙ্ক এবং আর্থিক ক্ষেত্র গুলির পরিষেবা বিষয়ে অভিযোগ গুলির প্রতি বিশেষ নজর দেওয়া হচ্ছে। এ ছাড়াও বেতন এবং কর্মীদের বিভিন্ন বিষয় এবং বিদ্যালয় ও উচ্চ শিক্ষা বিষয়ক অভিযোগ গুলিকেও গুরুত্ব দিয়ে সমাধান করার চেষ্টা করা হচ্ছে।


    

    
    CG/PPM

    
    
    (Release ID: 1616718) Visitor Counter : 14
    
    
      Read this release in: Hindi , Gujarati , Assamese , English , Urdu , Punjabi , Tamil , Telugu , Kannada