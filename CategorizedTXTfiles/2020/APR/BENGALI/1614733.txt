      অসামরিকবিমানপরিবহণমন্ত্রক

      সরকার ও বিমান পরিবহন সংস্থাগুলি দেশের মানুষের কাছে প্রয়োজনীয় ওষুধ সরবরাহে বদ্ধপরিকর
      Posted On: 14 APR 2020 7:47PM by PIB Kolkata


    নতুন দিল্লি, ১৪ এপ্রিল, ২০২০


    

    কেন্দ্রীয় অসামরিক বিমান চলাচল মন্ত্রক ও বিমান পরিবহন সংস্থাগুলি কোভিড-১৯ এর বিরুদ্ধে লড়াইয়ে দেশ এবং বিদেশের মানুষের কাছে পণ্যবাহী বিমানের মাধ্যমে প্রয়োজনীয় ওষুধ সরবরাহে বদ্ধপরিকর। "লাইফ লাইন উড়ান" বিমান চলাচলের মাধ্যমে দেশের প্রত্যন্ত অঞ্চলে ওষুধ সরবরাহের কাজ চালিয়ে যাচ্ছে কেন্দ্রীয় অসামরিক বিমান চলাচল মন্ত্রক ।এ পর্যন্ত "লাইফ লাইন উড়ান" এ ২২৭টি বিমান চালানো হয়েছে। এর মধ্যে এয়ার ইন্ডিয়ার ৭২, অন্যান্য বিমান পরিবহন সংস্থার ৬৬, ভারতীয় বায়ুসেনার ৮১, ইন্ডিগোর ৬ এবং স্পাইসজেটের ২ টি বিমান রয়েছে। এ পর্যন্ত ৪০৭.৪০ টন পণ্য সরবরাহ করা হয়েছে। "লাইফ লাইন উড়ান"এ বিভিন্ন বিমান ২,২০,১২৯ কিলোমিটার দীর্ঘ পথ অতিক্রম করেছে।


    
    পবন হংস হেলিকপ্টারের মাধ্যমে জম্মু ও কাশ্মীর, লাদাখ কেন্দ্র শাসিত অঞ্চল এবং উতর-পূর্বাঞ্চলীয় রাজ্যগুলিতে প্রয়োজনীয় ওষুধ সরবরাহ করা হয়েছে। দেশের অভ্যন্তরে" লাইফ লাইন উড়ান"এর মাধ্যমে ওষুধের পাশাপাশি, রাজ্যগুলির চাহিদা অনুযায়ী চিকিৎসা সরঞ্জাম ,ব্যক্তিগত সুরক্ষা সরঞ্জাম, পরীক্ষা কিট,মাস্ক,গ্লাভস , ডাক প্যাকেট গুলি পৌঁছে দেওয়া হচ্ছে।


    
    দেশের অভ্যন্তরে পণ্য সরবরাহে স্পাইসজেট, ব্লু ডার্ট এবং ইন্ডিগো বাণিজ্যিক ভিত্তিতে পণ্যবাহী বিমান পরিষেবার কাজ করছে। তবে এর মধ্যে সরকারের জন্য বিনামূল্যে চিকিৎসা সামগ্রীও সরবরাহের কাজও করছে।


    
    এয়ার ইন্ডিয়া ১৩ এপ্রিল মুম্বাই ও লন্ডনের মধ্যে প্রথম বিমান চালায়। বিমানাটি ভারত থেকে ২৮.৯৫ টন ফল এবং শাকসব্জি লন্ডনে নিয়ে যায় এবং ১৫.৬ টন সাধারণ পণ্য সামগ্রী নিয়ে ফিরে আসে। দক্ষিণ এশিয়ার মধ্যে, কলম্বোতে এয়ার ইন্ডিয়া ৭এপ্রিল প্রায় ৯ টন এবং ৮ এপ্রিল ৪ টন পণ্য সরবরাহ করেছে।


    

    CG/SS

    
    
    (Release ID: 1614733) Visitor Counter : 11
    
    
      Read this release in: Telugu , English , Urdu , Hindi , Assamese , Manipuri , Punjabi , Gujarati , Tamil , Kannada