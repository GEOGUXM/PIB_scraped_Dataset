      বস্ত্রমন্ত্রক

      কেন্দ্রীয় বস্ত্র শিল্প মন্ত্রক উচ্চ ঘনত্বের পলিথিনের (এইচ ডি পি ই)ব্যাগ নির্মাণের উচ্চ সীমা বৃদ্ধি করেছ। দেশ জুড়ে লক ডাউন চলার দরুন পাট শিল্পগুলি বন্ধ থাকায় উৎপাদন বন্ধ রয়েছে। খাদ্যশস্য ও সামগ্রীর মোড়ক এর জন্য এই পলিথিন ব্যাগের প্রয়োজন দেখা দেওয়ায় উৎপাদনের পরিমাণ ১.৮০ লক্ষ বেল্স থেকে বাড়িয়ে ২.৬২ লক্ষ বেল্স করার নির্দেশ দেওয়া হয়েছে
      
      মন্ত্রকের পক্ষ থেকে সমস্ত পাট উৎপাদনকারি রাজ্য গুলিকে পাট চাষিদের সাহায্যে পাট বীজ সরবরাহ এবং বিক্রি,সার ও অন্যান্য কৃষি সামগ্রী ক্রয় বিক্রয়ের জন্য যাবতীয় প্রক্রিয়া জারি রাখতে চিঠি দেওয়া হয়েছে
      
      মন্ত্রক পাট চাষের সঙ্গে যুক্ত কৃষক এবং পাট শিল্পর সঙ্গে যুক্ত কর্মীদের স্বার্থ রক্ষায় বদ্ধপরিকর

      Posted On: 07 APR 2020 7:40PM by PIB Kolkata

    নতুন দিল্লি, ৭ এপ্রিল, ২০২০


    কেন্দ্রীয় বস্ত্র মন্ত্রক ,উচ্চ ঘনত্বের পলিথিনের ব্যাগ নির্মাণের উচ্চ্সীমা বৃদ্ধির অনুমতি দিয়েছে। ২৬শে মার্চ সর্বোচ্চ ১.৮০ লক্ষ বেল্স পরিমান উৎপাদন করার অনুমতি ছিল। পরে ৬ই এপ্রিল ০.৮২ লক্ষ বেল্স উৎপাদন বৃদ্ধি করতে বলা হয়েছে। দেশ জুড়ে লক ডাউন পরিস্থিতি চলায় পাট শিল্প গুলি বন্ধ রাখার নির্দেশ দেওয়া হয়েছে। এই আপতকালিন পরিস্থিতিতে খাদ্য শস্য মোড়কের সমস্যা দেখা দেওয়ায় এবং গম চাষিদের বিকল্প মোড়কের ব্যবস্থা করতে এই উচ্চ ঘনত্বের পলিথিনের থলি উৎপাদনের উচ্চসীমা বাড়াবার সিদ্ধান্ত নেওয়া হয়েছে।


    
    এই সিদ্ধান্ত মূলত নেওয়া হয়েছে গম চাষিদের স্বার্থ রক্ষায়। আগামী এপ্রিল মাসের মাঝামাঝি সময় থেকে উৎপাদিত গম বস্তাবন্দির কাজ শুরু হবে। তবে সরকারের এই সিদ্ধান্ত সাময়িক।লক ডাউন পরিস্থিতি উঠে গেলে এবং পাটের থলির উৎপাদন শুরু হলে,খাদ্য শস্য মোড়কের জন্য,পাটের ব্যাগের ব্যবহারের ওপরেই সরকার গুরুত্ব দেবে। লক ডাউন কালে পাট চাষের সঙ্গে যুক্ত কৃষকদের সাহায্য করতে বস্ত্র মন্ত্রকের পক্ষ থেকে সমস্ত পাট উৎপাদনকারি রাজ্য গুলিকে পাট বীজ সরবরাহ এবং বিক্রি,সার ও অন্যান্য কৃষি সামগ্রী ক্রয় বিক্রয়ের জন্য যাবতীয় প্রক্রিয়া জারি রাখতে চিঠি দেওয়া হয়েছে। সরকার পাট চাষের সঙ্গে যুক্ত কৃষক এবং পাট শিল্পর সঙ্গে যুক্ত কর্মীদের স্বার্থ রক্ষায় বদ্ধপরিকর। ১৯৮৭ সালের জুট প্যাকেজিং মেটিরিয়াল আইন(জে পি এম),অনুযায়ী খাদ্য শস্য মোড়কের জন্য ১০০% পাটের বস্তা ব্যবহার নিশ্চিত করা হয়েছে।


    
    বর্তমানে কোভিড-19 সংক্রমণ দেশ জুড়ে ছড়িয়ে পড়ার প্রেক্ষিতে পাট শিল্প গুলি বন্ধ থাকায় পাটজাত সামগ্রী উৎপাদনও বন্ধ রয়েছে। পাট শিল্প গুলির উৎপাদন স্বাভাবিক অবস্থায় ফিরে না এলে, তারা রাজ্যের সংগ্রহকারি সংস্থা (এস পি এ) এবং ভারতের খাদ্য নিগম(এফ সি আই) সহ গণ বন্টন ব্যাবস্থা(পি ডি এস) এর সঙ্গে যুক্ত সব সংস্থার প্রয়োজনীয় চাহিদা মেটাতে পাড়ছে না। এই কারণেই বিকল্প ব্যবস্থার সিদ্ধান্ত নেওয়া হয়েছে ।


    
    ভারত সরকার পাট চাষী এবং তাদের উৎপাদন বিষয়টিপ ওপর বিশেষ গুরুত্ব দিতে থাকে। এদিকে রবি শস্য গোলাজাত করার সময় এসে গেছে। এর জন্য প্রচুর পরিমানে মোড়কের বস্তা প্রয়োজন। সাধারণত খাদ্য শস্য,জে পি এম আইন অনুযায়ী পাটের বস্তায় ভরা হয়। কিন্তু কোভিড-19 অতিমারীর দরুন লক ডাউন চলায়,পাট কল গুলি বন্ধ থাকায়,পাটের বস্তা উৎপাদন বন্ধ রয়েছে,তাই গম চাষিদের স্বার্থ রক্ষায় এই বিকল্প ব্যাবস্থা প্রয়োজন দেখা দেয়।


    

    CG/PPM

    
    
    (Release ID: 1612147) Visitor Counter : 34
    
    
      Read this release in: Urdu , English , Hindi , Manipuri , Assamese , Punjabi , Gujarati , Odia , Tamil , Telugu , Kannada