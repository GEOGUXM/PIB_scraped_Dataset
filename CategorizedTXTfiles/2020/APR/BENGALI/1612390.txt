      শিল্পওবাণিজ্যমন্ত্রক

      কোভিড পরবর্তী পর্যায়ে রপ্তানীকারকদের বড় ভাবনা চিন্তা এবং নতুন সম্ভাবনার প্রস্তুতির আহ্বান ; আমরা দায়িত্বশীল বিশ্ব নাগরিকঃ শ্রী পীযূষ গোয়েল
      Posted On: 08 APR 2020 7:46PM by PIB Kolkata


    নতুনদিল্লি, ৮ এপ্রিল, ২০২০


    

    কেন্দ্রীয় শিল্প ও বাণিজ্য মন্ত্রী শ্রী পীযূষ গোয়েল আজ বিভিন্ন রপ্তানিকারক গোষ্ঠীর সদস্যদের সঙ্গে ভিডিও কনফারেন্সিং-এর মাধ্যমে কোভিড–১৯ ভাইরাসজনিত সংক্রমণ এবং লকডাউনের ফলে উদ্ভূত পরিস্থিতি নিয়ে আলোচনা করেন। প্রতিরোধ মূলক নিয়ন্ত্রণ ব্যবস্থা জারী হওয়ার পর এটি ছিল এধরনের তৃতীয় বৈঠক। দপ্তরের প্রতিমন্ত্রী শ্রী হরদীপ সিং পুরী, বাণিজ্য সচিব ডক্টর অনুপ ওয়াধওয়ান, ডিজিএফটি এবং বাণিজ্য মন্ত্রকের উচ্চপদস্থ আধিকারিকরা বৈঠকে উপস্থিত ছিলেন।


    
    রপ্তানিকারকদের বৃহৎ স্বার্থের কথা বিবেচনা করে মন্ত্রী কোভিড–১৯ পরবর্তী সময়ে বিভিন্ন সুযোগের জন্য প্রস্তুত থাকতে বলেন। তিনি বলেন, যদি আমরা, আমাদের পণ্যের মানোন্নয়ন ঘটাতে পারি, উৎপাদন ক্ষমতা বাড়াতে পারি এবং পণ্যের মূল্য প্রতিযোগিতামূলক করে রাখি, তাহলে আমাদের ব্যবসা-বাণিজ্য ভবিষ্যতে আরো বাড়বে। এই প্রসঙ্গে মন্ত্রী, এলইডি বাল্বের কথা উল্লেখ করেন। দেশে সমস্ত শৌচাগারে এলইডি বাল্ব ব্যবহার করা হচ্ছে কারণ সকলের জন্য স্বাস্থ্য প্রকল্পে বিদ্যুৎএর ব্যবস্থা করা হয়েছে। শ্রী গোয়েল বলেন, সরকারের বিশেষ চিন্তা-ভাবনার ফলেই এগুলি সম্ভব হয়েছে।


    
    মন্ত্রী বলেন, সংঙ্কটের এই সময়ে আমাদের রপ্তানির ক্ষেত্রটিকে অগ্রাধিকার দিতে হবে, যাতে বিশ্ববাজারে ভারতীয় পণ্যের চাহিদা বজায় থাকে। তিনি রপ্তানি আরো কিভাবে বাড়ানো যায়, সেই লক্ষ্যে কাজ করার আহ্বান জানান। মন্ত্রী বলেন, কোভিড – ১৯ পরবর্তী সময়ে ভারত, মানবিক দিকটি বজায় রেখে তার গতিশীল এবং স্বচ্ছ গণতন্ত্রকে উদাহরণ হিসাবে পৃথিবীর কাছে তুলে ধরবে এবং সবরকমের আইন অনুযায়ী পদক্ষেপ গ্রহণ করবে।


    
    মন্ত্রী এই প্রসঙ্গে তথ্য-প্রযুক্তি শিল্পের উদাহরণ দিয়ে বলেন, রপ্তানিকারকদের শুধুমাত্র সরকারী দাক্ষিণ্যের ওপর নির্ভর করলেই চলবে না। তিনি তাঁদের মোবাইলে আরোগ্যসেতু অ্যাপটি ডাউনলোড করতে বলেন। এরফলে কোভিড–১৯ এর বিরুদ্ধে যুদ্ধে লড়াই করতে অনেক সুবিধে হবে। মন্ত্রী এই প্রসঙ্গে প্রযুক্তি ও কৃত্রিম মেধা ব্যবহার করে দেশে সংক্রমণ প্রবণ অঞ্চলগুলিকে চিহ্নিত করার আহ্বান জানান। তিনি রপ্তানিকারকদের পিএম কেয়ার্স তহবিলে অনুদানের অনুরোধ জানিয়েছেন।


    
    এই বৈঠকে এফআইইও-র কর্মকর্তারা ছাড়াও অলঙ্কার, চর্মশিল্প, বৈদ্যুতিন ও সফটওয়্যার, সিন্থেটিক ও রেয়ন, হস্তশিল্প, টেলিকম, বস্ত্রশিল্প, প্লাস্টিক, খেলার সরঞ্জাম, কাঠের জিনিস, তৈলবীজ ও তার থেকে উৎপাদন, রেশম শিল্প, ইঞ্জিনিয়ারিং, পরিষেবা, ঔষুধ শিল্প, রসায়ন, অরণ্যজাত সামগ্রী, এবং কারর্পেট শিল্পের সঙ্গে যুক্ত রপ্তানিকারকরা উপস্থিত ছিলেন।


    

    CG/CB

    
    
    (Release ID: 1612390) Visitor Counter : 26
    
    
      Read this release in: English , Marathi , Hindi , Assamese , Manipuri , Punjabi , Gujarati , Tamil , Telugu , Kannada