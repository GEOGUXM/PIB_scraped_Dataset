      কৃষিমন্ত্রক

      পিএম কিষাণ প্রকল্পে লকডাউনের মধ্যে ৮.৮৯ কোটি কৃষক পরিবারের জন্য ১৭,৭৯৩ কোটি টাকা বন্টন
      Posted On: 20 APR 2020 7:57PM by PIB Kolkata


    নতুন দিল্লি, ২০ এপ্রিল, ২০২০


    

    
    লকডাউনের সময় তৃণমূল স্তরে কৃষক এবং কৃষিকাজের সুবিধের জন্য কৃষি ও কৃষক কল্যাণ দপ্তর, বেশ কিছু পদক্ষেপ গ্রহণ করেছে। এর মধ্যে রয়েছেঃ-
    
    ১) প্রধানমন্ত্রী কিষাণ সম্মান নিধি (পিএম কিষাণ) প্রকল্পের আওতায় ২৪ মার্চ থেকে আজ পর্যন্ত মোট ১৭,৭৯৩ কোটি টাকা বন্টন করা হয়েছে। এর ফলে ৮ কোটি ৮৯ লক্ষ কৃষক পরিবার উপকৃত হয়েছেন।
    
    ২) কোভিড–১৯ মহামারীর কারণে সৃষ্ট পরিস্থিতিতে খাদ্যসুরক্ষা নিশ্চিত করতে সরকার, প্রধানমন্ত্রী গরীব কল্যাণ যোজনা (পিএম-জিকেওয়াই)–এর আওতায় ডালশস্য দেওয়ার সিদ্ধান্ত নিয়েছিল। রাজ্য এবং কেন্দ্রশাসিত অঞ্চলগুলিতে ১,০৭,০০৭.৮৫ মেট্রিকটন ডালশস্য পাঠানো হয়েছে।
    
    পিএমজিকেওয়াই প্রকল্পে আন্দামান ও নিকোবর দ্বীপপুঞ্জ, অন্ধ্রপ্রদেশ, চন্ডীগড়, ছত্তিশগড়, দমন ও দিউ, গোয়া এবং গুজরাটে এই ডাল বন্টনের কাজ শুরু হয়ে গেছে। মধ্যপ্রদেশ, পঞ্জাব, রাজস্থান, তেলেঙ্গানা, পশ্চিমবঙ্গ, উত্তরপ্রদেশ এবং দিল্লি ইতিমধ্যেই ডাল পেয়ে গেছে। খুব শীঘ্রই এই রাজ্যগুলি বন্টনের কাজ শুরু করবে।
    
    ৩৬টি রাজ্য ও কেন্দ্রশাসিত অঞ্চলের ১৯ কোটি ৫০ লক্ষ পরিবার পিএমজিকেওয়াই-এর আওতায় ডাল বন্টনের ফলে উপকৃত হবে।


    

    
    CG/CB/SFS

    
    
    (Release ID: 1616563) Visitor Counter : 19
    
    
      Read this release in: Punjabi , English , Urdu , Hindi , Marathi , Manipuri , Assamese , Gujarati , Tamil , Telugu , Kannada