      মানবসম্পদবিকাশমন্ত্রক

      কোভিড-১৯ জনিত পরিস্থিতিতে ছাত্রছাত্রীদের মানসিক স্বাস্থ্য এবং সার্বিক কল্যাণে কেন্দ্রীয় মানবসম্পদ উন্নয়ন মন্ত্রীর পরামর্শ অনুযায়ী ইউনিভার্সিটি গ্রান্টস কমিশন (এউ জি সি)নির্দেশিকা জারি করেছে
      Posted On: 06 APR 2020 3:21PM by PIB Kolkata


    নতুন দিল্লি, ৬ এপ্রিল, ২০২০


    বর্তমান কোভিড-19 সংক্রমণের ভয়াবহতার প্রেক্ষিতে কেন্দ্রীয় মানবসম্পদ উন্নয়ন মন্ত্রী শ্রী রমেশ পোখরিয়াল নিশাঙ্ক, মন্ত্রকের অধীনে থাকা স্বায়ত্তশাসিত প্রতিষ্ঠানগুলির প্রধানদের,ছাত্র ছাত্রীদের মানসিক স্বাস্থ্য ও সার্বিক কল্যাণের ওপর নজর দেওয়ার নির্দেশ দিয়েছেন।

    
    কোভিড-১৯ সংক্রমণজনিত বর্তমান বা পরবর্তী পরিস্থিতিতে ছাত্র ছাত্রীদের মানসিক স্বাস্থ্য অথবা মনস্তাত্ত্বিক কোনো জটিলতা দেখা দিলে তার সমাধানের জন্য, ইউ জি সি সমস্ত কলেজ এবং বিশ্ববিদ্যালয় গুলিকে নির্দেশ দিয়েছে। ছাত্র ছাত্রীদের সার্বিক কল্যাণে,বেশ কয়েকটি পদক্ষেপ গ্রহনের নির্দেশ দিয়েছে ইউ জি সি ।
    
    (১) কলেজ ও বিশ্ববিদ্যালয় গুলিকে ছাত্র সমাজের সার্বিক কল্যাণের জন্য হেল্প লাইন চালু করতে হবে। এই হেল্প লাইন গুলিতে প্রতিনিয়ত নজরদারি চালাবেন বিশেষজ্ঞ এবং অন্যান্য বিশেষ প্রতিষ্ঠানের সদস্যরা।


    
    (২) বিশ্ববিদ্যালয় ও কলেজের পক্ষ থেকে আবেদন বা চিঠির মাধ্যমে এবং প্রতিনিয়ত পারস্পরিক আলাপ আলোচনার মধ্যে দিয়ে ছাত্র ছাত্রীদের শান্ত ও চাপ মুক্ত থাকার আবেদন জানাতে হবে। টেলিফোন, ই-মেল, সোশ্যাল মিডিয়ার মাধ্যমে এই কাজ করা যেতে পারে।


    
    (৩)দ্রুত সাহায্য পৌঁছে দিতে পড়ুয়াদের জন্য কোভিড-১৯ সহায়ক দল গঠন করা যেতে পারে। এই দলের মাথায় থাকতে পারেন ছাত্রাবাসের ওয়ার্ডেন বা উচ্চ শ্রেনীর ছাত্রছাত্রীরা।


    
    (৪) কেন্দ্রীয় স্বাস্থ্য ও পরিবার কল্যাণ মন্ত্রকের প্রকাশিত ভিডিও লিঙ্ক http:/ www.mohfw.gov.in/ কলেজ বা বিশ্ববিদ্যালয়গুলির ওয়েবসাইটে শেয়ার করতে হবে। এছাড়াও পড়ুয়া এবং সদস্যদের কাছে ই-মেল,ফেসবুক,হোয়াটস আপ এবং ট্যুইটারের মাধ্যমে জানানো যাবে:-


    
    ** লক ডাউন চলাকালীন মানসিক স্বাস্থ্য চাঙ্গা রাখতে কার্যকারি উপায় :
    http:/ www.youtube.com/watch ?
    v=uHB3WjsLj8s&feature=youtube
    ** কোভিড-১৯ পরিস্থিতিতে মনের দিকে নজর দিতে :
    http://www.mohfw.gov.in/pdf/mindingour
    ** কোভিড-19 সংক্রমণ ছড়িয়ে পড়ায় মানসিক স্বাস্থ্য সুস্থ রাখতে এবং সার্বিক কল্যাণে:
    https://www.youtube.com/watch ?
    v=iukhtSehp24&feature= youtu.be
    **ব্যবহারিক স্বাস্থ্য: মনস্তাত্ত্বিক হেল্প লাইন 0804611007 এ যোগাযোগ করতে হবে ।
    
    এই সমস্ত পদক্ষেপ নিয়মিত করা হচ্ছে কিনা তার ওপর নজর রেখে এবং কি ব্যবস্থা নেওয়া হচ্ছে তা ইউ জি সি র পোর্টাল ugc.ac.in/uamp তে রিপোর্ট দিতে হবে।


    

    
    CG/PPM

    
    
    (Release ID: 1611713) Visitor Counter : 26
    
    
      Read this release in: English , Hindi , Marathi , Assamese , Punjabi , Gujarati , Odia , Tamil , Telugu , Kannada