      মানবসম্পদবিকাশমন্ত্রক

      কেন্দ্রীয় মানব সম্পদ উন্নয়ন মন্ত্রী, আজ নতুন দিল্লিতে উচ্চপ্রাথমিক শিক্ষা স্তরে বিকল্প পাঠদান বর্ষপঞ্জী প্রকাশ করলেন
      Posted On: 23 APR 2020 1:39PM by PIB Kolkata


    নতুন দিল্লি, ২৩ এপ্রিল, ২০২০


    

    কোভিড – ১৯ মহামারীর জন্য লকডাউনে থাকার সময় ছাত্র-ছাত্রীরা যেন বাড়িতে থেকে লেখাপড়া করতে পারে, সেই লক্ষ্যে কেন্দ্রীয় মানব সম্পদ উন্নয়ন মন্ত্রকের তত্ত্বাবধানে এনসিইআরটি, উচ্চপ্রাথমিক স্তরের ছাত্র-ছাত্রীদের জন্য বিকল্প পাঠদান বর্ষপঞ্জী প্রকাশ করলো। কেন্দ্রীয় মানব সম্পদ উন্নয়ন মন্ত্রী শ্রী রমেশ পোখরিয়াল ‘নিশাঙ্ক’, নতুন দিল্লিতে আজ এই বর্ষপঞ্জী প্রকাশ করেন। এর আগে ১৬ এপ্রিল প্রাথমিক স্তরের ছাত্র-ছাত্রীদের জন্য বিকল্প স্তরের বর্ষপঞ্জীটি প্রকাশ করা হয়।


    
    এই উপলক্ষ্যে শ্রী পোখরিয়াল বলেন, এই বর্ষপঞ্জীর মাধ্যমে কিভাবে ছাত্র-ছাত্রীদের আকর্ষণীয়ভাবে বিভিন্ন প্রযুক্তি এবং সামাজিক মাধ্যমে পাঠদান করা যাবে, সেটি বিষয়ে শিক্ষক – শিক্ষিকারা ধারণা পাবেন। তবে, অনেকেরই মোবাইলে ইন্টারনেট না থাকায় তারা হোয়ার্টসঅ্যাপ, ফেসবুক, ট্যুইটার, গুগুলের সুবিধা নিতে পারবেন না। এই বর্ষপঞ্জীর সাহায্যে , মোবাইল ফোনে এসএমএস অথবা ভয়েসকলের মাধ্যমে শিক্ষক – শিক্ষিকারা, ছাত্র-ছাত্রী এবং তাদের অভিভাবকদের পাঠদানে সাহায্য করতে পারবেন।


    
    খুব শীঘ্রই নবম থেকে দ্বাদশ শ্রেণী ছাত্র-ছাত্রীদের জন্য এই ব্যবস্থা চালু হবে। এই বর্ষপঞ্জীতে শ্রেণী ও বিষয়ভিত্তিক ক্রিয়াকলাপ টেবিলের মাধ্যমে দেওয়া আছে। হিন্দি, ইংরেজী, উর্দূ এবং সংস্কৃত ভাষার মাধ্যমে পাঠদান করা হবে। প্রতিটি বিষয়ের বিষয়বস্তু ই-পাঠশালা, এনআরওইআর এবং দীক্ষা পোর্টালে পাওয়া যাবে।


    
    এনসিইআরটি, স্বয়ম প্রভা কিশোর মঞ্চ টেলিভিশন চ্যানেলের মাধ্যমে ছাত্র-ছাত্রীদের সঙ্গে মতবিনিময়মূলক অনুষ্ঠান চালু করেছে। এই বর্ষপঞ্জীর মাধ্যমে বাড়িতে বসেই লকডাউনের সময় ছাত্র-ছাত্রীরা অনলাইনে ক্লাস করতে পারবে।


    
    এই বর্ষপঞ্জীর বিষয়ে বিস্তারিত জানতে নিচের লিঙ্কটি ক্লিক করুন -


    http://164.100.117.97/WriteReadData/userfiles/AAC-Upperprimary-eng.pdf


    

    
    CG/CB/SFS

    
    
    (Release ID: 1617466) Visitor Counter : 23
    
    
      Read this release in: English , Urdu , Marathi , Hindi , Manipuri , Assamese , Punjabi , Gujarati , Odia , Tamil , Telugu , Kannada , Malayalam