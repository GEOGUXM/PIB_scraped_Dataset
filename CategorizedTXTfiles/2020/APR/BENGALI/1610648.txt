      প্রধানমন্ত্রীরদপ্তর

      প্রধানমন্ত্রীর সঙ্গে ওয়েলস্ – এর রাজার টেলিফোনে কথা
      Posted On: 02 APR 2020 8:36PM by PIB Kolkata


    নয়াদিল্লি, ০২ এপ্রিল, ২০২০


    

    প্রধানমন্ত্রী শ্রী নরেন্দ্র মোদী আজ ওয়েলস্ – এর রাজার সঙ্গে টেলিফোনে কথা বলেন। প্রধানমন্ত্রী ও সেদেশের রাজার মধ্যে বর্তমান কোভিড-১৯ মহামারী নিয়ে কথা হয়। ব্রিটেনে বিগত কয়েক দিনে বহু মানুষের মৃত্যুতে প্রধানমন্ত্রী দুঃখ প্রকাশ করেন। শ্রী মোদী আশা প্রকাশ করেন, তিনি খুব শীঘ্রই সুস্থ হয়ে উঠবেন। তাঁর সুস্বাস্থ্যও কামনা করেন শ্রী মোদী।


    
    সেদেশের রাজা করোনা মহামারী মোকাবিলায় গুরুত্বপূর্ণ ভূমিকা পালনের জন্য জাতীয় স্বাস্থ্য পরিষেবার সদস্য সহ ব্রিটেনে বসবাসকারী প্রবাসী ভারতীয়দের ভূমিকার প্রশংসা করেন। ব্রিটেনে ভারতীয় সম্প্রদায়ের ধর্মীয় ও সামাজিক সংগঠনগুলির নিঃস্বার্থ সেবার কথাও তিনি উল্লেখ করেন।


    
    সেদেশের রাজা বর্তমান জটিল পরিস্থিতিতে ভারতে আটকে পড়া ব্রিটেনের নাগরিকদের সহায়তা দানের জন্য প্রধানমন্ত্রীকে ধন্যবাদ জানান।


    
    আয়ুর্বেদ চিকিৎসায় গভীর আগ্রহ দেখানোর জন্য প্রধানমন্ত্রী সেদেশের রাজার প্রশংসা করেন। স্বল্প দৈর্ঘ্যের অ্যানিমেশন ভিডিও-র মাধ্যমে মৌলিক যোগচর্চার প্রসারে ভারতের পক্ষ থেকে সম্প্রতি যে সমস্ত উদ্যোগ গ্রহণ করা হয়েছে, শ্রী মোদী সেই প্রসঙ্গও উল্লেখ করেন। সেদেশের রাজা বর্তমান পরিস্থিতিতে স্বাস্থ্য ক্ষেত্রে আয়ুর্বেদ চিকিৎসা পদ্ধতির বিপুল সম্ভাবনা রয়েছে বলেও অভিমত প্রকাশ করেন।


    

    
    CG/BD/SB

    
    
    (Release ID: 1610648) Visitor Counter : 19
    
    
      Read this release in: Marathi , English , Urdu , Hindi , Manipuri , Assamese , Punjabi , Gujarati , Odia , Tamil , Telugu , Kannada , Malayalam