      সড়কপরিবহণওমহাসড়কমন্ত্রক

      কেন্দ্রীয় সড়ক পরিবহন মন্ত্রক তার ওয়েবসাইটে ধাবা ও ট্রাক মেরামতের দোকানের তালিকা সম্বলিত ড্যাশবোর্ডের সূচনা করেছে
      Posted On: 20 APR 2020 4:49PM by PIB Kolkata


    নতুন দিল্লি, ২০ এপ্রিল, ২০২০


    

    
    কেন্দ্রীয় সড়ক পরিবহন ও মহাসড়ক মন্ত্রক তার ওয়েবসাইটে ভারতের জাতীয় মহাসড়ক কর্তৃপক্ষ,রাজ্য সরকার, তেল বিপণন সংস্থার মতো বিভিন্ন সংস্থা দ্বারা পরিচালিত ধাবা, ট্রাক মেরামতের দোকানের তালিকা সহ বিশদ তথ্য সম্বলিত একটি ড্যাশবোর্ডের লিঙ্ক প্রদান করেছে। তালিকাটি পাওয়া যাবে https://morth.nic.in/dhabas-truck-repair-shops-opened-during-covid-19 লিঙ্কে ক্লিক করে।
    
    কোভিড-১৯-এর জেরে লকডাউনের চলাকালীন ট্রাক / পণ্যবাহী গাড়ির চালক এবং ক্লিনারদের বিভিন্ন ধরণের জরুরি সরঞ্জাম সরবরাহ করতেই এই উদ্যোগ নেওয়া হয়েছে। রাজ্য / কেন্দ্রশাসিত অঞ্চল ও তেল বিপণন সংস্থাগুলির (ওএমসি) মতো বিভিন্ন অংশীদারদের সাথে কথা বলে মন্ত্রক এই ড্যাশবোর্ডটি তৈরি করেছে।
    
    জাতীয় মহাসড়ক সংলগ্ন কোন জায়গায় ধাবা ও ট্রাক মেরামত করার দোকান রয়েছে, সে বিষয়ে ট্রাকের চালক / ক্লিনারদের প্রয়োজনীয় তথ্য জানার জন্য ১০৩৩(1033 )ফোন নম্বরও চালু করা হয়েছে।
    
    মন্ত্রক তার নির্দেশিকায় আরও জানিয়েছে যে, অত্যাবশ্যকীয় পণ্য সরবরাহের সঙ্গে যুক্ত ড্রাইভার, ক্লিনার এবং অন্যান্য ব্যক্তিদের প্রয়োজনীয় সহায়তা পাওয়ার জন্য যদি ট্রাক মেরামতের দোকানে বা ধাবাতে যেতে হয়, তা হলে স্বাস্থ্যবিধি মেনে সামাজিক দূরত্ব বজায় রাখা ও মাস্ক অবশ্যই ব্যবহার করতে হবে।


    

    CG/SS

    
    
    (Release ID: 1616522) Visitor Counter : 9
    
    
      Read this release in: English , Urdu , Marathi , Hindi , Assamese , Manipuri , Punjabi , Gujarati , Odia , Tamil , Telugu , Kannada