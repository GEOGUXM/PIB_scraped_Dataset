      আবাসনএবংশহরাঞ্চলেরদারিদ্র্যদূরীকরণমন্ত্রক

      স্মার্ট সিটিগুলি কোভিড-১৯ সংক্রান্ত সচেতনতা এবং মানুষের সুরক্ষার জন্য সর্বাধুনিক প্রযুক্তি কাজে লাগাচ্ছে
      Posted On: 14 APR 2020 7:28PM by PIB Kolkata


    নয়াদিল্লি, ১৪ এপ্রিল, ২০২০


    

    স্মার্ট সিটিগুলির কোভিড-১৯ সংক্রান্ত উদ্যোগ


    ভদোদরা – জেলা প্রশাসন লকডাউন সংক্রান্ত নীতি-নির্দেশিকা লঙ্ঘনকারীদের বিরুদ্ধে লজরদারি চালাতে দুটি ক্যামেরা সহ একটি হিলিয়াম বেলুন কাজে লাগাচ্ছে। জেলা প্রশাসন ভদোদরা শহরকে ৪টি জোনে ভাগ করেছে, যাতে করোনা ভাইরাস মহামারীর বিরুদ্ধে উপযুক্ত রণকৌশল স্থির করা যায়।
    
    বেঙ্গালুরু – বেঙ্গালুরুতে একটি আদর্শ কোভিড-১৯ ওয়াররুম স্থাপন করা হয়েছে। এই ওয়াররুমে কোভিড-১৯ সংক্রান্ত ডেটা ড্যাশবোর্ড রয়েছে। এই ধরনের ড্যাশবোর্ড কোভিড-১৯ সংক্রান্ত তথ্যের একক উৎস হিসাবে প্রয়োজনীয় তথ্য তাৎক্ষণিক-ভিত্তিতে সরবরাহ করবে।
    
    কল্যাণ দোম্বিভালি – কল্যাণ দোম্বিভালি পুর নিগম ফেসবুক অ্যাকাউন্টে করোনা সম্পর্কে সচেতনতা গড়ে তুলতে এবং নাগরিকদের তথ্য প্রদানে সচেতনতামূলক স্বল্প দৈর্ঘ্যের ভিডিও প্রকাশ করেছে। প্রতিদিন এই ধরনের ভিডিও নিগমের ফেসবুক থেকে প্রকাশ করা হচ্ছে। এছাড়াও, নগর কর্তৃপক্ষ যোগ, সঙ্গীত, কবিতা, গজল, কত্থক ও ভারতনট্টমের সঙ্গে যুক্ত স্থানীয় শিল্পীদের চিহ্নিত করে, তাঁদের অনুষ্ঠান ফেসবুক পেজে সরাসরি সম্প্রচার করা হচ্ছে।
    
    আগ্রা – আগ্রা স্মার্ট সিটি লিমিটেড স্থানীয় মানুষের জন্য টেলি-ভিডিও পরামর্শদানের জন্য ই-ডক্টর পরিষেবার সূচনা করেছে। আগ্রা স্মার্ট সিটি কর্তৃপক্ষ সরকারি-বেসরকারি অংশীদারিত্বের ভিত্তিতে এই উদ্যোগ গ্রহণ করেছে। সাধারণ মানুষ সোম-শনিবার সকাল ১০টা থেকে বেলা ১১টা পর্যন্ত ই-ডক্টর পরিষেবা পাবেন। এজন্য নাগরিকদের সংশ্লিষ্ট মোবাইল অ্যাপ ব্যবহার করে চিকিৎসকদের আগাম সাক্ষাতের সময় চেয়ে নিতে হবে।
    
    কাকিনাড়া – কাকিনাড়া স্মার্ট সিটির পক্ষ থেকেও কোভিড-১৯ সংক্রান্ত ডেটা ড্যাশবোর্ড তৈরি করা হয়েছে। এই ড্যাশবোর্ডে জেলা, রাজ্য ও জাতীয় স্তরের বিভিন্ন তথ্য পাওয়া যাচ্ছে।
    
    চন্ডীগড় – চন্ডীগড় স্মার্ট সিটি কর্তৃপক্ষ কোভিড-১৯ মোকাবিলায় এক সুসংবদ্ধ কর্মসূচি গ্রহণ করেছে। এই কর্মসূচির আওতায় মানুষের থার্মাল স্ক্রিনিং – এর পাশাপাশি, দেহের তাপমাত্রা, পথচারীদের হাত পরিষ্কার, জীবাণু নাশক স্প্রে ছড়ানোর মতো উদ্যোগ গ্রহণ করেছে। চন্ডীগড় শহরে সেক্টর – ২৫ এর প্রধান বাজারে এই কর্মসূচি গ্রহণ করা হয়েছে।


    

    CG/BD/SB

    
    
    (Release ID: 1614797) Visitor Counter : 19
    
    
      Read this release in: Telugu , English , Urdu , Hindi , Assamese , Manipuri , Punjabi , Gujarati , Tamil , Kannada