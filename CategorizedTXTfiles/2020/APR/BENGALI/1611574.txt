      স্বাস্থ্যওপরিবারকল্যাণমন্ত্রক

      কোভিড-১৯ সর্বশেষ তথ্য
      Posted On: 05 APR 2020 6:48PM by PIB Kolkata


    নয়াদিল্লি,০৫ এপ্রিল, ২০২০


    

    ​কোভিড-১৯ এর প্রতিরোধ, দমন এবং তার সংক্রমণ রোখার জন্য বিভিন্ন রাজ্য সরকার ও কেন্দ্রশাসিত অঞ্চলগুলির সঙ্গে সহযোগিতায় কেন্দ্রীয় সরকার বহু পদক্ষেপ গ্রহণ করেছে। সর্বোচ্চ পর্যায়ে এই বিষয়ে নিয়মিত পর্যালোচনা হচ্ছে ও নজর রাখা হচ্ছে।


    
    ​দেশ জুড়ে কোভিড-১৯ এর মোকাবিলায় গৃহীত পরিকল্পনা, প্রস্তুতি এবং প্রয়োগ নিয়ে প্রধানমন্ত্রী উচ্চ ক্ষমতাসম্পন্ন গোষ্ঠীর সাথে গত ৪ এপ্রিল একটি বৈঠক করেছেন। হাসপাতালের ব্যবস্থা, আইসো্লেশন ও কোয়ারেন্টাইনের সুবিধা, পরীক্ষা ব্যবস্থা ও প্রশিক্ষণের বিষয়ে সেখানে আলোচনা করা হয়।


    
    কোভিড-১৯ নিয়ে অল ইন্ডিয়া ইন্সটিটিউট অফ মেডিক্যাল সায়েন্সেস (এইমস) ঝজ্জরের প্রস্তুতি সরেজমিনে খতিয়ে দেখেছেন কেন্দ্রীয় স্বাস্থ্য ও পরিবার কল্যাণ মন্ত্রী ডঃ হর্ষবর্ধন। তিনি জানিয়েছেন ঝজ্জরের এইমস-এ কেবলমাত্র কভিড-১৯ আক্রান্ত রোগীদের চিকিৎসা হবে।সঙ্কট জনক রোগীদের দ্রুত ও উন্নততর চিকিৎসার জন্য তিনশো শয্যার আইসলেশন ওয়ার্ড প্রস্তুত রয়েছে। কেন্দ্রীয় স্বাস্থ্য ও পরিবার কল্যাণ মন্ত্রী বলেন কোভিড-১৯ এর সংক্রমণ প্রতিরোধে অত্যন্ত কঠোরভাবে লকডাউন মেনে চলার আহ্বান জানান।তিনি বলেন গোটা বিশ্ব জুড়ে বিজ্ঞানীরা মারাত্মক এই ভাইরাসের মোকাবিলায় ভ্যাকসিন উদ্ভাবনের জন্য দিন রাত এক করে কাজ করে চলেছেন কিন্তু যতদিন না তা আবিষ্কার হচ্ছে ততদিন লকডাউন ও সামাজিক দূরত্ব বজায় রাখাই হল কোভিড-১৯ মোকাবিলায় সামাজিক ভ্যাকসিন।


    
    ক্যাবিনেট সচিব আজ বিভিন্ন রাজ্য ও কেন্দ্র শাসিত অঞ্চলের মুখ্য সচিব ও স্বাস্থ্য সচিব, জেলা শাসক, পুলিশ সুপার, চিফ মেডিকেল অফিসার ও আই ডি এস পি দের সাথে ভিডিও কনফারেন্স করেন। ওষুধ তৈরির সংস্থাগুলি যাতে কোন সমস্যা ছাড়াই কাজ করতে পারে তা দেখার জন্য তিনি জেলা শাসকদের নির্দেশ দেন। ভিডিও কনফেরেন্সের মাধ্যমে বিভিন্ন রাজ্য ও কেন্দ্র শাসিত অঞ্চলের প্রতিনিধিদের প্রশিক্ষণও দেওয়া হয়।


    
    এখন পর্যন্ত দেশের ২৭৪ টি জেলায় কোভিড-১৯ এর সংক্রমণ ছড়িয়ে পড়েছে।


    
    বিভিন্ন ক্লাস্টার ও জমায়েত এবং পরিযায়ী ব্যক্তিদের রাখা হয়েছে এমন কেন্দ্র গুলিতে র‍্যাপিড অ্যান্টিবডি ভিত্তিক রক্ত পরীক্ষার জন্য আই সি এম আর নির্দেশিকা জারি করেছে। নির্দেশিকায় আই সি এম আর পরতালে সরাসরি রক্ত পরীক্ষার ফলাফল জানানোর নির্দেশ দেওয়া হয়েছে যাতে কন্টাক্ট ট্রেসিং ও চিকিৎসা শুরুতে অহেতুক দেরি না হয়।


    
    নয়া নির্দেশিকায় বলা হয়েছে রাস্তাঘাটে থুতু ফেললে তাও কোভিড-১৯ এর সংক্রমণ ঘটাতে পারে। এর পরিপ্রেক্ষিতে সাধারণ মানুষকে ধোঁয়াহীন তামাকজাত বিভিন্ন দ্রব্য খেয়ে রাস্তা ঘাটে থুতু না ফেলার নির্দেশ দেওয়া হয়েছে।


    
    এখন পর্যন্ত কোভিড-১৯ সংক্রমণের সংখ্যা ৩৩৭৪ টি। ম্রিতের সংখ্যা ৭৯। সুস্থ হওয়া রোগীর সংখ্যা ২৬৭।


    

    CG/SDG

    
    
    (Release ID: 1611574) Visitor Counter : 22
    
    
      Read this release in: Assamese , Kannada , English , Hindi , Marathi , Manipuri , Punjabi , Gujarati , Odia , Tamil , Telugu , Malayalam