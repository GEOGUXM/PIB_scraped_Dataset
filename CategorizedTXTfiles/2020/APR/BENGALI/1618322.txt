      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 25 APR 2020 6:48PM by PIB Kolkata


    নয়াদিল্লি, ২৫ এপ্রিল, ২০২০


    কোভিড - ১৯ সংক্রমণ মোকাবিলায় গৃহীত পদক্ষেপ ও বর্তমান পরিস্থিতি পর্যালোচনায় মন্ত্রী গোষ্ঠী

    কোভিড - ১৯ সংক্রান্ত মন্ত্রী গোষ্ঠী কেন্দ্র ও রাজ্য সরকারগুলির গৃহীত বিভিন্ন পদক্ষেপ নিয়ে বিস্তারিত আলোচনা করেছে । কোভিড - ১৯ মোকাবিলায় তাদের গৃহীত পদক্ষেপগুলিকে আরও শক্তিশালী করার জন্য সমস্ত জেলাকে নির্দেশ দেওয়া হয়েছে । রাজ্য - ভিত্তিক কোভিড - ১৯ হাসপাতালগুলিতে আইসোলেশন বেড বা ওয়ার্ড , পিপিই , এন - ৯৫ মাস্ক , ওষুধপত্র , ভেন্টিলেটর , অক্সিজেন সিলিন্ডার প্রভৃতির যোগান সম্পর্কে মন্ত্রী গোষ্ঠীকে অবহিত করা হয়েছে । আরও জানানো হয়েছে , এখনও পর্যন্ত ৫ হাজার ৬২ জন কোভিড - ১৯ এ আক্রান্ত ব্যক্তি সুস্থ হয়ে উঠেছেন । সুস্থতার হার ২০ . ৬৬ শতাংশ । গতকাল পর্যন্ত আরও ১ হাজার ৪২৯ জন নতুন করে আক্রান্ত হয়েছেন । সেই সঙ্গে , নিশ্চিত করোনায় আক্রান্তের সংখ্যা ২৪ হাজার ৫০৬ ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1618118 – এই লিঙ্কে ক্লিক করুন ।
    
    একক ও বহুজাতিক সংস্থার মলগুলিকে বাদ দিয়ে নির্দিষ্ট কয়েকটি শ্রেণীর দোকান খোলার অনুমতি দিতে রাজ্য ও কেন্দ্রশাসিত অঞ্চলগুলিকে নির্দেশ জারি কেন্দ্রীয় স্বরাষ্ট্র মন্ত্রকের
    বাণিজ্যিক ও বেসরকারি প্রতিষ্ঠান সংক্রান্ত ক্ষেত্রে ছাড়ের সুবিধা দিয়ে কেন্দ্রীয় স্বরাষ্ট্র মন্ত্রক দোকান ও প্রতিষ্ঠান আইনের আওতায় নথিভুক্ত সমস্ত দোকান খোলার অনুমতি দিতে সমস্ত রাজ্য ও কেন্দ্রশাসিত অঞ্চলকে নির্দেশিকা জারি করা হয়েছে । যে সমস্ত দোকান খোলার অনুমতি দেওয়া হয়েছে , তার মধ্যে রয়েছে – আবাসন কমপ্লেক্সের দোকান ও স্ট্যান্ড অ্যালোন শপ । পুর নিগম বা পুরসভার সীমা এলাকার বাইরে থাকা মার্কেট কমপ্লেক্সের দোকানগুলিকেও খোলার অনুমতি দেওয়া হয়েছে । তবে , একক ও বহুজাতিক সংস্থার মলগুলিকে খোলার অনুমতি দেওয়া হয়নি ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1618049 – এই লিঙ্কে ক্লিক করুন ।
    
    দোকান খোলার অনুমতি সংক্রান্ত স্বরাষ্ট্র মন্ত্রকের নির্দেশের ব্যাপারে স্পষ্টীকরণ
    মন্ত্রকের এই নির্দেশ গ্রামাঞ্চলের সমস্ত দোকানের ক্ষেত্রে প্রযোজ্য হবে । তবে , শপিং মলগুলির ক্ষেত্রে নয় । শহরাঞ্চলে সমস্ত স্ট্যান্ড অ্যালোন শপ , রেসিডেন্সিয়াল কমপ্লেক্সের দোকান খোলার অনুমতি দেওয়া হয়েছে । তবে , বাজার বা মার্কেট কমপ্লেক্সের দোকানগুলিকে খোলার অনুমতি দেওয়া হয়নি । মন্ত্রকের ঐ নির্দেশে স্পষ্টভাবে বলা হয়েছে ই - কমার্স সংস্থাগুলির অত্যাবশ্যক পণ্য সামগ্রী বিক্রয় আগের মতোই অব্যাহত থাকবে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1618078 – এই লিঙ্কে ক্লিক করুন ।
    
    কোভিড - ১৯ সংক্রান্ত গৃহীত পদক্ষেপের ব্যাপারে রাজ্য ও কেন্দ্রশাসিত অঞ্চলগুলির স্বাস্থ্য মন্ত্রীদের সঙ্গে ভিডিও কনফারেন্সে বৈঠক করলেন ডঃ হর্ষ বর্ধন
    কোভিড - ১৯ মোকাবিলায় গৃহীত পদক্ষেপ ও প্রস্তুতিগুলি ভিডিও কনফারেন্সের মাধ্যমে রাজ্য ও কেন্দ্রশাসিত অঞ্চলের স্বাস্থ্য মন্ত্রীদের সঙ্গে এক বৈঠকে খতিয়ে দেখলেন কেন্দ্রীয় স্বাস্থ্য ও পরিবার কল্যাণ মন্ত্রী ডঃ হর্ষ বর্ধন । তিনি রাজ্যগুলিকে এখনও পর্যন্ত তাদের প্রয়াসের জন্য ধন্যবাদ জানিয়ে যে সমস্ত জেলায় আক্রান্তের হার দ্রুত দ্বিগুণ হচ্ছে এবং ক্রমশ মৃতের সংখ্যা বাড়ছে , সেখানে আরও নজর দেওয়ার অনুরোধ জানান । রাজ্যগুলিকে বাড়িতে বাড়িতে গিয়ে অনুসন্ধান ও আক্রান্তদের আগাম চিহ্নিতকরণে নজরদারি আরও জোরদার করার ব্যাপারেও তিনি প্রয়োজনীয় উদ্যোগ নিতে বলেন , যাতে আক্রান্তদের সময় মতো চিকিৎসা দেওয়া যায় এবং মৃত্যুর সংখ্যা কমানো যায় ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1617927 – এই লিঙ্কে ক্লিক করুন ।
    
    এক অসামান্য সাফল্যের নিদর্শন হিসাবে আইআইটি দিল্লি কম খরচে কোভিড - ১৯ নির্ণয় সংক্রান্ত টেস্ট কিট আবিষ্কার করেছে
    কেন্দ্রীয় মানবসম্পদ উন্নয়ন মন্ত্রী আইআইটি দিল্লির সেই সমস্ত বিজ্ঞানী , যাঁরা স্বল্প খরচে কোভিড - ১৯ সংক্রান্ত টেস্ট কিট আবিষ্কার করেছেন , তাঁদের সংবর্ধনা জানিয়েছেন । এই টেস্ট কিট স্বাস্থ্য পরিষেবা ক্ষেত্রকে এবং কোভিড - ১৯ মোকাবিলায় সরকারের প্রয়াসগুলিকে আরও জোরদার করবে । কোভিড - ১৯ সংক্রান্ত এই টেস্ট কিটটি আইসিএমআর অনুমোদন করেছে এবং এই টেস্ট কিট স্বল্প খরচে নমুনা পরীক্ষার ক্ষেত্রে অত্যন্ত কার্যকর হবে । আইআইটি দিল্লির ঐ বিজ্ঞানী দলটি শিল্প সংস্থার সঙ্গে অংশীদারিত্বের মাধ্যমে সুলভ মূল্যে যত দ্রুত সম্ভব এ ধরনের টেস্ট কিট উৎপাদনের পরিকল্পনা করছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1617895 – এই লিঙ্কে ক্লিক করুন ।
    
    ক্ষুদ্র ও মাঝারি শিল্প সংস্থাগুলির বেকেয়া পেমেন্ট সংক্রান্ত সমস্যাগুলির সমাধানে সরকার পৃথক একটি কর্মসূচি নিয়ে কাজ করছে : শ্রী নীতিন গড়করি
    ক্ষুদ্র ও মাঝারি শিল্প সংস্থাগুলির বিলম্বিত পেমেন্টের ব্যাপারে মন্তব্য করতে গিয়ে শ্রী গড়করি জানান , অবিলম্বে যাবতীয় বকেয়া পেমেন্ট মেটাতে সবরকম প্রয়াস নেওয়া হবে এবং সমস্ত সরকারি দপ্তরকে এ ব্যাপারে নির্দেশ দেওয়া হয়েছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1617899 – এই লিঙ্কে ক্লিক করুন ।
    
    কেন্দ্রীয় গ্রামোন্নয়ন মন্ত্রী শ্রী নরেন্দ্র সিং তোমর ভিডিও কনফারেন্সের মাধ্যমে রাজ্যগুলির গ্রামোন্নয়ন মন্ত্রীদের সঙ্গে বৈঠক করলেন
    বৈঠকে মহাত্মা গান্ধী গ্রামীণ কর্মসংস্থান সুনিশ্চিতকরণ প্রকল্প , প্রধানমন্ত্রী আবাস যোজনা – গ্রামীণ , প্রধানমন্ত্রী গ্রাম সড়ক যোজনা এবং জাতীয় গ্রামীণ জীবন - জীবিকা মিশন নিয়ে আলোচনা হয় । শ্রী তোমর কোভিড - ১৯ জনিত চ্যালেঞ্জগুলিকে সুযোগে পরিণত করার ওপর গুরুত্ব দেন । তিনি বলেন , এই সুযোগ কাজে লাগিয়ে গ্রামীণ পরিকাঠামোকে মজবুত করতে হবে এবং কর্মসংস্থান বাড়ানোর সুযোগ গড়ে তুলতে হবে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1617951 – এই লিঙ্কে ক্লিক করুন ।
    
    সূচনার দু ’ সপ্তাহের মধ্যেই কিষাণ রথ মোবাইল অ্যাপ বড় সাফল্য পেয়েছে
    কেন্দ্রীয় কৃষি ও কৃষক কল্যাণ মন্ত্রী গত ১৭ই এপ্রিল এই অ্যাপের সূচনা করেন । উদ্দেশ্য হ ’ ল – কৃষক ও কৃষিজ পণ্য বিক্রেতাদের পরিবহণের সঠিক মাধ্যম খুঁজে দিতে সাহায্য করা । আজ পর্যন্ত ৮০ হাজারেরও বেশি কৃষক এবং ৭০ হাজারেরও বেশি বিক্রেতা এই অ্যাপে নথিভুক্ত হয়েছেন ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1617919 – এই লিঙ্কে ক্লিক করুন ।
    
    পঞ্চদশ অর্থ কমিশন তার উপদেষ্টা পরিষদের সঙ্গে বৈঠক করলো
    পঞ্চদশ অর্থ কমিশন তার উপদেষ্টা পরিষদের সঙ্গে ২৩ - ২৪ এপ্রিল অনলাইনে বৈঠক করে । এই বৈঠকে কমিশন যেসব সমস্যার সম্মুখীন হচ্ছে , তা নিয়ে আলোচনা হয় । ২০২০ - ২১ এর জন্য পঞ্চদশ অর্থ কমিশনের প্রতিবেদন জমা পড়ার পর উপদেষ্টা পরিষদের সঙ্গে এটি ছিল দ্বিতীয় বৈঠক । বৈঠকে উপদেষ্টা পরিষদের সদস্যরা ভারতীয় অর্থনীতিতে কোভিড মহামারী ও জাতীয় লকডাউনের প্রভাব নিয়ে আলোচনার সময় মত প্রকাশ করেন যে , এর ফলে দেশীয় আর্থিক কর্মকান্ডে মন্থরতা দেখা যেতে পারে । সেই সঙ্গে এর প্রভাব পড়তে পারে আর্থিক প্রতিষ্ঠানগুলির নগদ সরবরাহে এবং বিশ্বব্যাপী চাহিদা হ্রাস পাওয়ায় ভারতীয় পণ্য সামগ্রী ক্ষতিগ্রস্ত হতে পারে । এই সমস্ত কারণগুলি বিশ্ব মন্দার অন্যতম হাতিয়ার হয়ে উঠতে পারে । পরিষদের সদস্যরা সকলেই সর্বসম্মতভাবে প্রস্তাব দেন যে , চলতি বছরের মার্চ মাসের আগে প্রকৃত জিডিপি - র বিকাশ হারের যে পূর্বাভাস দেওয়া হয়েছিল , তা পুনর্বিশ্লেষণের আশু প্রয়োজন রয়েছে । অর্থনীতি ওপর থেকে লকডাউনের প্রভাব উঠে যাওয়ার পর ধীরে ধীরে আর্থিক হাল ফেরার সম্ভাবনা রয়েছে । তবে তা নির্ভর করবে শ্রমিক বাহিনী কত দ্রুত কাজে ফিরছেন , নদগ অর্থ প্রবাহ সুষ্ঠুভাবে সম্পন্ন হছে কিনা এবং সামগ্রিক চাহিদা ব্যবস্থার ওপর । সেই হেতু , অর্থনীতির ওপর কোভিড - ১৯ এর প্রভাব জানতে সময় লাগবে । পরিষদের সদস্যদের আরও অভিমত , স্বাভাবিক আর্থিক কর্মকান্ড বিঘ্নিত হওয়ায় কর ও অন্যান্য রাজস্ব সংগ্রহে ঘাটতি দেখা দিতে পারে । একইভাবে , ফিসক্যাল ঘাটতি মেটাতেও সময় লাগবে । পরিষদের সদস্যরা জানিয়েছেন , কোভিড - ১৯ সংক্রমণের আগে থেকেই ছোট মাপের শিল্প সংস্থাগুলিতে নগদ যোগানের অভাব রয়েছে । তাই এই সমস্যা নিরসনে এক উপযুক্ত সহায়ক ব্যবস্থা গ্রহণ প্রয়োজন । আর্থিক কর্মকান্ডে মন্থরতার ফলে ব্যাঙ্ক বহির্ভূত আর্থিক সংস্থাগুলি প্রভাবিত হয়েছে । আর্থিক ক্ষেত্রের অনুৎপাদক সম্পদের ওপর নির্ভরশীলতা কমিয়ে কিভাবে সম্পদের যোগান বাড়ানো যায় , তা নিয়ে উপযুক্ত কৌশল ঠিক করতে হবে । এ ব্যাপারে আর্থিক প্রতিষ্ঠানগুলির পর্যাপ্ত মূলধন সুনিশ্চিত করতে ভারতীয় রিজার্ভ ব্যাঙ্কের গুরুত্বপূর্ণ ভূমিকা নিতে হবে । একইভাবে , কেন্দ্র ও রাজ্য সরকারগুলির আর্থিক অবস্থার ওপর নজর দিতে হবে । অর্থ কমিশন ও তার উপদেষ্টা পরিষদ বিশ্বব্যাপী এবং অভ্যন্তরীণ পরিস্থিতিগুলির ওপর নিরন্তর নজর রেখে চলেছে । আজকের এই বৈঠকে পঞ্চদশ অর্থ কমিশনের চেয়ারম্যান শ্রী এন কে সিং ছাড়াও কমিশনের উচ্ছ পদস্থ আধিকারিক ও সদস্যরাও উপস্থিত ছিলেন ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1617900 – এই লিঙ্কে ক্লিক করুন ।
    
    ডাক বিভাগ জাতীয় সড়ক পরিবহণ নেটওয়ার্কের মাধ্যমে ৫০০ কিলোমিটারেরও বেশি দীর্ঘ ২২টি রুটে অত্যাবশ্যক সামগ্রী সরবরাহ করবে
    কোভিড - ১৯ জনিত লকডাউনের প্রেক্ষিতে উদ্ভূত পরিস্থিতির ফলে দেশে অত্যাবশ্যক সামগ্রী সরবরাহ - শৃঙ্খল বিঘ্নিত হয়েছে । যাত্রীবাহী বিমান পরিষেবা , রেল পরিষেবা এবং সড়কপথে রাজ্যগুলির মধ্যে পরিবহণ বন্ধ হয়ে যাওয়ায় পরিস্থিতি আরও জটিল হয়েছে । কেন্দ্রীয় যোগাযোগ ও তথ্য প্রযুক্তি মন্ত্রী শ্রী রবিশঙ্কর প্রসাদ ডাক বিভাগের উচ্চ পদস্থ আধিকারিকদের সঙ্গে আলোচনায় বর্তমান জটিল সময়ে ডাক বিভাগকে প্রচলিত ধারণার বাইরে বেরিয়ে এসে ন্তুন চিন্তাভাবনা করার পরামর্শ দিয়েছেন । এর প্রেক্ষিতে ডাক বিভাগ বর্তমান সড়ক নেটওয়ার্ক ব্যবস্থায় পরিষেবা দেওয়ার পাশাপাশি , ৫০০ কিলোমিটার দীর্ঘ ২২টি জাতীয় সড়ক পরিবহণ নেটওয়ার্কে অত্যাবশ্যক সামগ্রী পৌঁছে দেওয়ার পরিকল্পনা করেছেন । ডাক বিভাগের এই উদ্যোগের ফলে দেশের যে কোনও জায়গায় অত্যাবশ্যক সামগ্রী পৌঁছে দেওয়া সম্ভব হবে । ইতিমধ্যেই ডাক বিভাগ অত্যাবশ্যক সামগ্রী , যেমন – ওষুধপত্র , টেস্টিং কিট , মাস্ক , স্যানিটাইজার , ভেন্টিলেটর ও চিকিৎসা সরঞ্জাম সহ অন্যান্য সামগ্রী পৌঁছে দিতে একাধিক উদ্যোগ গ্রহণ করেছে । এছাড়াও , ডাক বিভাগ আধার উপযোগী পেমেন্ট ব্যবস্থার মাধ্যমে বয়স্ক ব্যক্তি , দিব্যাঙ্গজন ও পেনশন - প্রাপকদের সুবিধার্থে বাড়িতে নগদ অর্থ পৌঁছে দিচ্ছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1617915 – এই লিঙ্কে ক্লিক করুন ।
    
    দেশে তথ্য প্রযুক্তি ক্ষেত্রের বর্তমান হাল - হকিকত খতিয়ে দেখলেন শ্রী সঞ্জয় ধোত্রে
    শ্রী ধোত্রে জানিয়েছেন , ইতিমধ্যে ৭ কোটি ৫০ লক্ষেরও বেশি মানুষ মোবাইল ফোনে আরোগ্য সেতু অ্যাপ ডাউনলোড করেছেন । এই অ্যাপ কোভিড - ১৯ মোকাবিলায় এক গুরুত্বপূর্ণ হাতিয়ার এবং বিশ্ব জুড়ে মহামারীর সময় সাধারণ মানুষের কাছে একক জীবনদায়ী রেখা - স্বরূপ । জনসাধারণের কাছে এই অ্যাপকে আরও জনপ্রিয় করতে আধিকারিকদের তিনি সবরকম প্রয়াস গ্রহণের নির্দেশ দেন ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1617885 – এই লিঙ্কে ক্লিক করুন ।
    
    ডালশস্য বিতরণের সবচেয়ে বড় অভিযান চালু রয়েছে
    দেশে প্রায় ২০ কোটি পরিবারকে তিন মাসের জন্য ১ কিলোগ্রাম করে ডালশস্য বিতরণের এক ব্যাপক কর্মকান্ড চালু হতে চলেছে । এজন্য বিপুল পরিমাণ ডালশস্য সরবরাহ করা হচ্ছে । জাতীয় খাদ্য সুরক্ষা আইনের আওতায় রেশন দোকানগুলির মাধ্যমে আগামী তিন মাস রাষ্ট্রায়ত্ত সংস্থা নাফেড প্রায় ৫ লক্ষ ৮৮ হাজার মেট্রিক টন ডালশস্য বিতরণ করবে । এই বিপুল পরিমাণ ডালশস্য বিতরণের জন্য ২ লক্ষ ট্রাকের যাতায়াত হবে এবং ডালশস্য বোঝাই ও খালি করতে চার সপ্তাহের বেশি সময় লাগবে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1618155 – এই লিঙ্কে ক্লিক করুন ।
    
    শ্রী মুনসুখ মান্ডভিয়া ভারতীয় সমুদ্র বাণিজ্য ক্ষেত্রের প্রতিনিধিদের সঙ্গে মতবিনিময় করলেন
    কেন্দ্রীয় জাহাজ পরিবহণ প্রতিমন্ত্রী শ্রী মনসুখ মান্ডভিয়া আজ ভিডিও কনফারেন্সের মাধ্যমে সমুদ্র বাণিজ্য শিল্প ক্ষেত্রের প্রতিনিধিদের সঙ্গে ভিডিও কনফারেন্সের মাধ্যমে মতবিনিময় করেন । এই বৈঠক আয়োজনের উদ্দেশ্য , কোভিড পরবর্তী চ্যালেঞ্জগুলি মোকাবিলায় প্রস্তুত হওয়া এবং বাণিজ্যিক কর্মকান্ড অব্যাহত রাখতে প্রয়োজনীয় কৌশল গ্রহণ করা । বৈঠকে প্রতিনিধিরা বর্তমান জটিল পরিস্থিতিতে সময় মতো কার্যকর উদ্যোগ গ্রহণের জন্য মন্ত্রকের প্রচেষ্টার প্রশংসা করেন । মেরিন শিল্প সংস্থাগুলির জন্য যে সমস্ত ত্রাণ ও সুযোগ - সুবিধার কথা ঘোষণা করা হয়েছে , প্রতিনিধিরা তার প্রশংসা করেন । মেরিন ক্ষেত্রের প্রতিনিধিদের সঙ্গে এই আলোচনায় সংশ্লিষ্ট ক্ষেত্রে কোভিড - ১৯ এর কি প্রভাব পড়েছে , সে সম্পর্কে প্রতিনিধিরা মন্ত্রীকে অবহিত করেন । উপকূল বরাবর জাহাজ পরিবহণ বাড়াতে এবং জাহাজ পরিবহণ ক্ষেত্রে বিশ্বে ভারতের অংশীদারিত্ব বৃদ্ধি করতে তাঁরা একাধিক পরামর্শ দেন । শ্রী মান্ডভিয়া প্রতিনিধিদের আশ্বস্ত করে বলেন , ভারতীয় বন্দরগুলির পুনরায় কাজকর্ম শুরু করার ক্ষেত্রে সম্পূর্ণ প্রস্তুত রয়েছে । তবে , কোভিড - ১৯ এর কারণে কিছু সমস্যা থাকলেও তা শীঘ্রই দূর করা হবে । শ্রী মান্ডভিয়া শিল্প প্রতিনিধিদের বর্তমান কোভিড - ১৯ পরিস্থিতিকে সুযোগে পরিবর্তন করার জন্য নতুন রণকৌশল তৈরির পরামর্শ দেন । বণিকসভা আয়োজিত এই ভিডিও কনফারেন্সে জাহাজ পরিবহণ সংস্থা , বন্দর কর্তৃপক্ষ ও টার্মিনাল অপারেটর , অভ্যন্তরীণ জলপথ পরিবহণ , জাহাজ মালিক , উৎপাদক সংস্থা ও শুল্ক ক্ষেত্রের আধকারিকরা উপস্থিত ছিলেন ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1617965 – এই লিঙ্কে ক্লিক করুন ।
    
    ভারতীয় রেলের কামরা নির্মাণ প্রক্রিয়া শুরু হতে চলেছে
    ভারতীয় রেলের উৎপাদন কেন্দ্র কাপুরথালার রেল কোচ ফ্যাক্টরি লকডাউনের ২৮ দিন পর গত ২৩শে এপ্রিল থেকে উৎপাদন প্রক্রিয়া পুনরায় শুরু করেছে । কোভিড - ১৯ এর বিরুদ্ধে নিরলস সংগ্রামের পর রেলের এই উৎপাদন কেন্দ্রটি পুনরায় চালু হয়েছে এবং কেন্দ্রীয় স্বাস্থ্য মন্ত্রকের সুরক্ষা সম্পর্কিত সমস্ত রকম সতর্কবার্তা ও নীতি - নির্দেশিকা যথাযথভাবে অনুসরণ করা হচ্ছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1618164 – এই লিঙ্কে ক্লিক করুন ।
    
    কোভিড - ১৯ সংক্রমণ মোকাবিলায় গবেষণা ও উন্নয়ন - ভিত্তিক প্রযুক্তিগত সমাধান তথা সামগ্রীর পাশাপাশি , সিএসআইআর হ্যান্ড স্যানিটাইজার , সাবান এবং জীবাণু নাশক বিভিন্ন উপকরণ সরবরাহ করছে
    বিস্তারিত বিবরণের জন্য https://pib.gov.in/PressReleseDetail.aspx?PRID=1617965 – এই লিঙ্কে ক্লিক করুন ।
    
    সড়ক পরিবহণ ও জাতীয় মহাসড়ক মন্ত্রক পণ্য সামগ্রী পরিবহণকারী লরি ও চালকদের জন্য করণীয় ও করণীয় নয় – এ সম্পর্কিত বিষয়ে অ্যানিমেশন ভিডিও প্রকাশ করেছে
    বিস্তারিত বিবরণের জন্য https://pib.gov.in/PressReleseDetail.aspx?PRID=1618206 – এই লিঙ্কে ক্লিক করুন ।
    
    পিআইবি - র সহযোগিতায় রোটারি ক্লাব অফ দিল্লি হেরিটেজ ৫০ হাজার পুনর্ব্যবহারযোগ্য মাস্ক সরবরাহ করলো ; লকডাউনের সময় মহিলা টেইলররা বাড়ি থেকে কাজ করে এই ফেস্ক মাস্কগুলি তৈরি করেছেন ; পিআইবি - র প্রিন্সিপাল ডায়রেক্টর জেনারেল মাস্ক বিতরণ করেন
    বিস্তারিত বিবরণের জন্য https://pib.gov.in/PressReleseDetail.aspx?PRID=1618146 – এই লিঙ্কে ক্লিক করুন ।
    
    লকডাউন সত্ত্বেও এনটিপিসি নিরবচ্ছিন্ন বিদ্যুৎ সরবরাহ করছে
    বিস্তারিত বিবরণের জন্য https://pib.gov.in/PressReleseDetail.aspx?PRID=1618132 – এই লিঙ্কে ক্লিক করুন ।
    
    কেন্দ্রীয় পর্যটন মন্ত্রকের ‘ দেখো আপনা দেশ ’ সিরিজের অষ্টম ওয়েবইনার উত্তর - পূর্ব ভারতকে নিয়ে
    মন্ত্রকের অষ্টম ওয়েব সিরিজে উত্তর - পূর্ব ভারত ও সেখানকার গ্রামীণ জীবনযাপনকে তুলে ধরা হয়েছে । বিভিন্ন দেশের অসংখ্য মানুষ এই ওয়েব সিরিজের ব্যাপারে আগ্রহ দেখিয়েছেন ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1618158 – এই লিঙ্কে ক্লিক করুন ।
    
    আয়কর অ্যাপিলেট ট্রাইব্যুনাল এই প্রথমবার ভিডিও কনফারেন্সের মাধ্যমে শুনানী গ্রহণ করলো
    বিস্তারিত বিবরণের জন্য https://pib.gov.in/PressReleseDetail.aspx?PRID=1617912 – এই লিঙ্কে ক্লিক করুন ।
    
    পিম্প্রিচিনচাঁদ পুরসভা কোভিড - ১৯ ওয়ার রুম কার্যকর ও সময়োপযোগী সিদ্ধান্ত গ্রহণে প্রযুক্তি এবং ডেটা কাজে লাগাচ্ছে
    বিস্তারিত বিবরণের জন্য https://pib.gov.in/PressReleseDetail.aspx?PRID=1617889 – এই লিঙ্কে ক্লিক করুন ।
    
    
    
    
    পিআইবি ’ র আঞ্চলিক কার্যালয় থেকে প্রাপ্ত তথ্য
    
    · চন্ডীগড় : জাতীয় স্তরে করোনা আক্রান্তের সুস্থতার হার যেখানে ২০ শতাংশ , চন্ডীগড়ে সেই হার ৫৬ শতাংশ । কোভিড আক্রান্তদের সুস্থতার দিক থেকে এই কেন্দ্রশাসিত অঞ্চলটি বিভিন্ন রাজ্য ও কেন্দ্রশাসিত অঞ্চলের মধ্যে তৃতীয় স্থানে রয়েছে । জাতীয় স্তরে করোনা আক্রান্তের হার দ্বিগুণ হওয়ার সময় যেখানে ছিল ৮ দিন ৬ ঘন্টা , চন্ডীগড়ের ক্ষেত্রে সেই হার ৩০ দিন কয়েক ঘন্টার কিছু বেশি । সংশোধনাগারগুলিতে কোভিড - ১৯ সংক্রমণ রুখতে কারা কর্তৃপক্ষ বন্দীদের স্বাস্থ্য পরীক্ষার জন্য বিশেষ অভিযান গ্রহণ করেছে ।
    
    · পাঞ্জাব : শিল্প দপ্তর ও জেলা শিল্প কেন্দ্রগুলিকে সমস্ত শিল্প সংস্থা , যেগুলিকে নির্দেশিকার আওতায় ছাড় দেওয়া হয়েছে , তাদের জন্য উৎপাদন প্রক্রিয়া পুনরায় শুরু করতে অনুমতি সংক্রান্ত আবেদন পাবার ১২ ঘন্টার মধ্যেই প্রয়োজনীয় পদক্ষেপ নিতে বলেছে । এদিকে , প্রধানমন্ত্রী শ্রী নরেন্দ্র মোদী জাতীয় পঞ্চায়েতি রাজ দিবস উপলক্ষে ভিডিও কনফারেন্সের মাধ্যমে দেশের সবচেয়ে কমবয়সী মহিলা পঞ্চায়েত প্রধান পল্লভি ঠাকুরের সঙ্গে মতবিনিময় করেছেন ।
    
    · হরিয়ানা : সঙ্কটের এই মুহূর্তে রাজ্য সরকারের কোভিড - ১৯ কন্ট্রোল রুম মানুষকে নিরন্তর সাহায্য করে চলেছে । হেল্পলাইনের মাধ্যমে সাধারণ মানুষের বিভিন্ন প্রশ্নের জবাব দেওয়া হচ্ছে । রাজ্য সরকারের পক্ষ থেকে বেসরকারি বিদ্যালয়গুলিকে ছাত্রছাত্রীদের কাছ থেকে কেবল টিউশন ফি নেওয়ার নির্দেশ দিয়েছে ।
    
    · হিমচল প্রদেশ : রাজ্য সরকার ছাত্রছাত্রীদের জন্য বাড়িতে থেকেই পঠন - পাঠন চালিয়ে যেতে ‘ হর ঘর পাঠশালা ’ কর্মসূচির সূচনা করেছে । উদ্দেশ্য – কোভিড - ১৯ মহামারীর প্রেক্ষিতে লকডাউনের সময় ছাত্রছাত্রীদের পঠন - পাঠন চালিয়ে যাওয়ার জন্য এই উদ্যোগ । এছাড়াও , দূরদর্শনের সিমলা চ্যানেলে প্রতিদিন দশম ও দ্বাদশ শ্রেণীর ছাত্রছাত্রীদের জন্য ৩ ঘন্টার শিক্ষামূলক অনুষ্ঠান সম্প্রচার করা হচ্ছে । অনলাইনের মাধ্যমে শিক্ষক - শিক্ষিকারা ছাত্রছাত্রীদের প্রয়োজনীয় শিক্ষা – পরামর্শ দিচ্ছেন ।
    
    · অরুণাচল প্রদেশ : রাজ্য সরকার খাদ্য প্রক্রিাকরণ এবং গ্রামীণ শিল্পের কাজকর্ম চালু করার ওপর থেকে নিষেধাজ্ঞা প্রত্যাহার করলো ।
    
    · মণিপুর : রমজানের সময় সামাজিক দূরত্ব বজায় রাখা নিশ্চিত করতে কর্তৃপক্ষ যাবতীয় আগাম সতর্কতামূলক ব্যবস্থা নিচ্ছে ।
    
    · মিজোরাম : কোভিড - ১৯ সংক্রমণ প্রতিরোধে আসাম – মিজোরাম সীমান্ত চৌকি ভাইরেঙ্গতে সমস্ত অত্যাবশ্যক পণ্যবাহী লরিগুলির জীবাণুমুক্ত করার কাজ চলছে ।
    
    · নাগাল্যান্ড : রমজানের সময় সামাজিক দূরত্ব মেনে চলার গুরুত্ব বোঝাতে ডিমাপুর মুসলিম কাউন্সিল কম্যুনিটি সদস্যদের কাছে আবেদন রেখেছে । আরও বলা হয়েছে , বাড়ির ছাদে , গাড়ি পার্কিং – এর জায়গায় এবং আবাসনে নমাজ অনুষ্ঠান আয়োজন না করতে ।
    
    · সিকিম : রাজ্যের স্বাস্থ্য মন্ত্রী কোভিড - ১৯ মোকাবিলায় রংপোতে ভ্রাম্যমাণ টেস্টিং বুথ উদ্বোধন করেছেন ।
    
    · কেরল : রাজ্যের গ্রামীণ এলাকায় আজ থেকে দোকান খোলার অনুমতি দেওয়া হয়েছে । তবে , রেড জোনগুলিতে এই অনুমতি দেওয়া হয়নি । রাজ্যের ৭টি নতুন জায়গাকে করোনা উৎস কেন্দ্র হিসাবে ঘোষণা করা হয়েছে । বিদেশে আটকে পড়া ভারতীয়দের ফিরিয়ে আনতে কেন্দ্রের পদক্ষেপকে স্বাগত জানিয়েছে রাজ্য । এর্নাকুলামে ৬ হাজার বাড়ি ও ফ্ল্যাটকে কোয়ারেন্টাইন ব্যবস্থার জন্য তৈরি করা হচ্ছে । রাজ্যে গতকাল পর্যন্ত আক্রান্তের সংখ্যা ৪৫০ । সুস্থ হয়েছেন ৩৩১ জন । নিশ্চিত করোনায় আক্রান্তের সংখ্যা ১১৬ ।
    
    · তামিলনাডু : চেন্নাই সহ রাজ্যের ৫টি শহরে রবিবার থেকে সম্পূর্ণ লকডাউনের পূর্বে আজ চেন্নাই শহরের বাসিন্দাদের মধ্যে ভীত হয়ে কেনাকাটার ব্যস্ততা চোখে পড়েছে । পন্ডিচেরীতে একজন কোভিড আক্রান্ত ব্যক্তির ১৮ বছর বয়সী ছেলের নমুনা পরীক্ষাতেও ভাইরাসের উপস্থিতির প্রমাণ মিলেছে । এর ফলে , কেন্দ্রশাসিত পন্ডিচেরীতে আক্রান্তের সংখ্যা বেড়ে ৯ এবং নিশ্চিত করোনায় আক্রান্তের সংখ্যা ৪ । তামিলনাডু - তে গতকাল পর্যন্ত আক্রান্তের সংখ্যা ১ হাজার ৭৫৫ । মৃত্যু হয়েছে ২২ জনের । সুস্থ হয়েছেন ৮৬৬ জন । সবচেয়ে বেশি ৪৫২ জন আক্রান্ত হয়েছেন চেন্নাই থেকে ।
    
    · কর্ণাটক : রাজ্যে আজ আরও ১৫ জনের আক্রান্তের নমুনায় ভাইরাসের উপস্থিতির প্রমাণ মিলেছে । এদের মধ্যে বেঙ্গালুরু আর্বান এলাকার ১ জন সাংবাদিক রয়েছেন । রাজ্যে মোট আক্রান্তের সংখ্যা ৪৮৯ । এখনও পর্যন্ত ১৮ জনের মৃত্যু হয়েছে এবং ১৫৩ জন সুস্থ হয়েছেন ।
    
    · অন্ধ্রপ্রদেশ : রাজ্যে গত ২৪ ঘন্টায় আরও ৬১ জনের কোভিডে আক্রান্ত হওয়ার খবর মিলেছে । কুরনুল ও কৃষ্ণা জেলা থেকে ২ জনের মৃত্যুর খবর পাওয়া গেছে । রাজ্যে আক্রান্তের সংখ্যা ১ হাজার ১৬ । নিশ্চিত করোনায় আক্রান্ত হয়েছেন ৮১৪ জন । সুস্থ হয়েছেন ১৭১ জন । মৃত্যু হয়েছে ৩১ জনের । রাজ্যের কুরনুল , গুন্টুর , কৃষ্ণা ও চিত্তুর জেলায় উচ্চ সতর্কতা জারি করা হয়েছে ।
    
    · তেলেঙ্গানা : একটি আন্তঃমন্ত্রক কেন্দ্রীয় দল রাজ্যে কোভিড - ১৯ পরিস্থিতি নিরূপণে এবং মহামারী মোকাবিলায় রাজ্য কর্তৃপক্ষকে প্রয়োজনীয় নির্দেশ দিতে হায়দরাবাদে এসে পৌঁছেছে । হাসপাতাল থেকে ছাড়া পাওয়ার পর কমপক্ষে ১৫ জন ব্যক্তি প্রয়োজন - সাপেক্ষে নিজেদের রক্তের প্লাজমা দান করতে সম্মত হয়েছেন । রাজ্যের প্রায় ৩০ শতাংশ জেলাকে কোভিড - ১৯ মুক্ত হিসাবে ঘোষণা করা হয়েছে । এখনও পর্যন্ত রাজ্যে নতুন করে আক্রান্তের খবর নেই । নিশ্চিত করোনায় আক্রান্ত হয়েছেন ৬৬৩ জন ।
    
    · জম্মু ও কাশ্মীর : কেন্দ্রশাসিত এই অঞ্চলে গত ২৪ ঘন্টায় ১ হাজার ৭১টি নমুনা পরীক্ষা করা হয়েছে । আজ আরও ৪০ জনের নমুনায় ভাইরাসের উপস্থিতির প্রমাণ মিলেছে । এরা সকলেই কাশ্মীরের বাসিন্দা । এখনও পর্যন্ত এই কেন্দ্রশাসিত অঞ্চলে নিশ্চিত করোনায় আক্রান্তের সংখ্যা ৪৯৪ । জম্মুতে আক্রান্ত হয়েছেন ৫৭ জন এবং কাশ্মীর থেকে ৪৩৭ জন । মৃত্যু হয়েছে ৬ জনের ।


    CG/BD/SB

    
    
    (Release ID: 1618322) Visitor Counter : 39
    
    
      Read this release in: English , Hindi , Marathi , Assamese , Punjabi , Gujarati , Tamil , Telugu , Kannada