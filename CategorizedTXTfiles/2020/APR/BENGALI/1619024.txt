      বৈদ্যুতিন ও তথ্যপ্রযুক্তি মন্ত্রক

      ইউনিক আইডেন্টিফিকেসান অথরিটি অফ ইন্ডিয়া(ইউ আই ডি এ আই) সাধারণ পরিষেবা কেন্দ্রগুলি(সি এস সি) থেকে আধার সম্পর্কিত যাবতীয় তথ্য সংশোধন করার অনুমতি দিয়েছে
      
      দেশজুড়ে ২০,০০০ সাধারণ পরিষেবা কেন্দ্র নাগরিকদের এই পরিষেবা দেবে

      Posted On: 28 APR 2020 3:19PM by PIB Kolkata

    নতুন দিল্লি, ২৮ এপ্রিল, ২০২০


    কেন্দ্রীয় যোগাযোগ, ইলেকট্রনিক্স ও তথ্যপ্রযুক্তি এবং আইন ও বিচার মন্ত্রী শ্রী রবি শঙ্কর প্রসাদ জানিয়েছেন, দেশের গ্রামীণ অঞ্চলের মানুষের কাছে স্বস্তির বিষয় যে ইউনিক আইডেন্টিফিকেসান অথরিটি অফ ইন্ডিয়া(ইউ আই ডি এ আই) সাধারন পরিষেবা কেন্দ্রগুলি (সি এস সি) থেকে ইলেকট্রনিক্স এবং তথ্যপ্রযুক্তি মন্ত্রকের পৃথক ব্যবস্থাপনায়,ব্যাঙ্ক ছাড়াও আরও ২০,০০০ পরিষেবা কেন্দ্র থেকে আধার সংক্রান্ত তথ্য সংশোধনের কাজ শুরু করেছে।


    
    কেন্দ্রীয় মন্ত্রী এক ট্যুইট বার্তায় জানান,দেশজুড়ে বর্তমানে প্রায় ২০ হাজার সাধারন পরিষেবা কেন্দ্রর মাধ্যমে নাগরিকরা এই পরিষেবা পাবেন। শ্রী প্রসাদ বলেন গ্রামস্তরের সাধারন পরিষেবা কেন্দ্রগুলিকে ইউ আই ডি এ আই নির্দেশিত নিয়ম অনুযায়ী এবং দায়িত্ব নিয়ে আধার সংক্রান্ত কাজ শুরু করতে হবে।


    
    ইউ আই ডি এ আই কর্তৃপক্ষ আগামী জুন মাসের মধ্যে ব্যাঙ্কের সঙ্গে যুক্ত সাধারন পরিষেবা কেন্দ্র গুলির পাশাপাশি অন্যান্য পরিষেবা কেন্দ্রগুলির কাজ শুরু করার সময়সীমা নির্দিষ্ট করে দেয়। অন্যান্য পরিষেবা কেন্দ্রগুলিকে এই সময়ের মধ্যে পরিকাঠামো উন্নয়ন এবং যাবতীয় প্রয়োজনীয় অনুমতি সংগ্রহ করতে বলা হয়েছে। সি এস সির মুখ্য কার্য্যনির্বাহী আধিকারিক ড:দীনেশ ত্যাগী জানান সমস্ত পরিষেবা কেন্দ্রগুলিকে দ্রুত প্রযুক্তিগত এবং অন্যান্য কাজ সেরে ফেলার নির্দেশ দেওয়া হয়েছে যাতে এই পরিষেবা কেন্দ্র গুলি থেকে খুব শীঘ্রই আধার আপগ্রেডেশানের কাজ শুরু করা যায়।


    
    সাধারন পরিষেবা কেন্দ্র গুলি থেকে আধার সংক্রান্ত কার্যক্রম চালু করার জন্য কেন্দ্রীয় মন্ত্রী শ্রী রবি শংকর প্রসাদ কে ধন্যবাদ জানিয়ে ড:ত্যাগী বলেন, এই উদ্যোগের দরুন প্রধানমন্ত্রী নরেন্দ্র মোদির স্বপ্নের প্রকল্প "ডিজিটাল ইন্ডিয়া" দ্রুত বাস্তবায়িত হবে।
    কোভিড- ১৯ সংক্রমণের দরুন দেশজুড়ে চলা লকডাউনের বিধিনিষেধ চলাকালীন আধার সংক্রান্ত এই বিশেষ পরিষেবা,সাধারণ মানুষের কাছে বড় স্বস্তি এনে দেবে। অতিরিক্ত ২০,০০০ আধার পরিষেবা কেন্দ্র চালু হওয়ার ফলে,বিশেষত গ্রামাঞ্চলের মানুষদের ব্যাঙ্ক বা ডাকঘরে যেতে হবেনা।


    

    CG/PPM

    
    
    (Release ID: 1619024) Visitor Counter : 44
    
    
      Read this release in: Assamese , English , Gujarati , Urdu , Marathi , Hindi , Manipuri , Punjabi , Odia , Tamil , Telugu , Kannada , Malayalam