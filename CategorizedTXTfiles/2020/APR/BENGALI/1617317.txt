      অসামরিকবিমানপরিবহণমন্ত্রক

      ভারতে কোভিড-১৯ সংক্রমণের বিরুদ্ধে লড়াইকে সমর্থন জানিয়ে লাইফলাইন উড়ান পরিষেবা পূর্ণ শক্তি দিয়ে কাজ চালিয়ে যাচ্ছে
      
      আজ পর্যন্ত লাইফলাইন উড়ান পরিষেবার পণ্যবাহী ৩৩০টি বিমান ৫৫১ টন চিকিৎসা সরঞ্জাম সরবরাহ করেছে

      Posted On: 22 APR 2020 6:01PM by PIB Kolkata

    নতুন দিল্লি, ২২ এপ্রিল, ২০২০


    দেশজুড়ে কোভিড- ১৯ অতিমারীর বিরুদ্ধে লড়াইয়ে সামিল হয়ে অসামরিক বিমান চলাচল মন্ত্রকের অধীনে লাইফলাইন উড়ান পরিষেবার বিমানগুলি দেশের প্রত্যন্ত অঞ্চলগুলিতে অত্যাবশ্যক চিকিৎসা সামগ্রী সরবরাহ করে চলেছে। করোনার বিরুদ্ধে লড়াইয়ে সামিল আধিকারিক,কর্মচারী এবং তৃণমূল স্তরের কর্মীবৃন্দ ও সংশ্লিষ্ট সব পক্ষকে সঙ্গে নিয়ে পূর্ণ শক্তি দিয়ে কাজ চালিয়ে যাচ্ছে।


    
    লাইফলাইন উড়ান পরিষেবার অধীনে এয়ার ইন্ডিয়া, এল্যায়েন্স এয়ার, ভারতীয় বিমান বাহিনী এবং বেসরকারি সংস্থার বিমান নিয়ে মোট ৩৩০টি বিমান, পরিষেবা দিয়ে চলেছে। এর মধ্যে শুধুমাত্র এয়ার ইন্ডিয়া এবং এল্যায়েন্স এয়ারেরই মোট ২০০টি উড়ান রয়েছে। আজ পর্যন্ত এই পণ্যবাহী পরিষেবার মাধ্যমে ৫৫১.৭৯ টন পণ্য সামগ্রী পরিবহন করা হয়েছে। লাইফলাইন উড়ান পরিষেবার বিমান গুলি আজ পর্যন্ত ৩,২৭,৬২৩ কিলোমিটার আকাশপথ পাড়ি দিয়েছে।


    
    ২৬ শে মার্চ২০২০ থেকে ২১ শে এপ্রিল ২০২০ পর্যন্ত লাইফলাইন উড়ান পরিষেবার অধীনে এয়ার ইন্ডিয়ার ১১২ টি,এল্যায়েন্স এয়ারের ৮৮টি, ভারতীয় বিমান বাহিনীর ১২২টি, ইন্ডিগোর ৬টি এবং স্পাইস জেটের ২টি বিমান পরিবহনের কাজে ব্যবহার করা হয়েছে।


    
    পবন হংস লিমিটেড সহ হেলিকপ্টার পরিষেবাও একই ভাবে কাজ করে চলেছে। বিশেষত জম্মু ও কাশ্মীর,লাদাখ, ব দ্বীপ অঞ্চল এবং উত্তর পূর্ব অঞ্চলে এই হেলিকপ্টার পরিষেবার মাধ্যমে প্রয়োজনীয় চিকিৎসা সামগ্রী এবং অসুস্থ মানুষজনকে নিয়ে যাওয়া আসার কাজ করা হচ্ছে। ২১শে এপ্রিল ২০২০ পর্যন্ত পবন হংস ৬৫৩৭ কিলোমিটার আকাশপথ পাড়ি দিয়ে ১.৯০ টন পণ্য সামগ্রী পরিবহন করেছে।


    
    অন্তর্দেশীয় লাইফলাইন উড়ান পরিষেবার বিমান গুলি অত্যাবশ্যক পণ্য সহ কোভিড- ১৯ সংক্রান্ত বিভিন্ন সামগ্রী বহন করছে। পাশাপাশি রাজ্য সরকার গুলি এবং কেন্দ্র শাসিত অঞ্চলের প্রয়োজনীয় সামগ্রীসহ ডাক বিভাগের পণ্য সরবরাহ করা হচ্ছে।


    
    এই পরিষেবার অধীনে মূলত উত্তর পূর্ব অঞ্চল, ব দ্বীপ অঞ্চল এবং পাহাড়ি অঞ্চল গুলিকে গুরুত্ব দেওয়া হচ্ছে।


    
    অন্তর্দেশীয় পণ্যবাহী সংস্থা স্পাইস জেট,ইন্ডিগো এবং ব্লু ডার্ট বাণিজ্যিক ভাবে পণ্যবাহী বিমান চালাচ্ছে। স্পাইস জেট আজ পর্যন্ত তাদের ৪৪৭টি পণ্যবাহী বিমানে ৭,১২,৩২৩ কিলোমিটার পাড়ি দিয়ে ৩৬৯৫ টন পণ্য বহন করেছে। ব্লু ডার্ট ১৬০ টি পণ্যবাহী বিমানে ১,৫৮,৬৮৪ কিলোমিটার পথ পাড়ি দিয়ে ২৫৭৩ টন পণ্য সরবরাহ করেছে। অপরদিকে ইন্ডিগো তাদের ৩৫টি বিমানে ৪২,৭৫২ কিলোমিটার আকাশপথ পাড়ি দিয়ে ৮৪ টন পণ্য বহন করেছে।


    
    আন্তর্জাতিক ক্ষেত্রে ওষুধ ও চিকিৎসা সরঞ্জাম নিয়ে আসতে পূর্ব এশিয়ার সঙ্গে একটি পণ্য এয়ার ব্রিজ স্থাপন করা হয়েছে। আজ পর্যন্ত সাংহাই,হংকং,সিওল,গুয়াংযৌ থেকে মোট ৩২২ টন পণ্য নিয়ে আসা হয়েছে।


    
    গত ১৫ এপ্রিল ২০২০ তারিখে এয়ার ইন্ডিয়া একটি বিমান কৃষি উড়ান কর্মসূচীর অধীনে মুম্বাই থেকে ফ্রাঙ্কফুর্ট পাড়ি দেয়। এই কর্মসূচীর অধীনে এটি দ্বিতীয় বিমান। এই বিমানে ২৭ টন মরশুমি ফল এবং সবজি নিয়ে যাওয়া হয়। ফিরতি সময়ে বিমানটিতে ১০ টন পণ্য নিয়ে আসা হয়। এই কর্মসূচীর অধীনে এয়ার ইন্ডিয়ার প্রথম বিমানটি গত ১৩ ই এপ্রিল মুম্বাই থেকে ২৮.৯৫ টন ফল ও সবজি নিয়ে লন্ডন পাড়ি দেয়। ফিরতি পথে বিমানটিতে ১৫.৬ টন পণ্য নিয়ে আসা হয়।


    
    অন্যান্য দেশের সঙ্গে প্রয়োজন মতন চিকিৎসা সামগ্রী আদান প্রদানের জন্য এয়ার ইন্ডিয়া পণ্যবাহী বিমান পরিষেবা চালু রেখেছে। গত ১৫ই এপ্রিল দিল্লী থেকে সেইচেলেস ও মরিশাসে যথাক্রমে ৩.৪ টন এবং ১২.৬ টন চিকিৎসা সামগ্রী নিয়ে যাওয়া হয়েছে।


    

    
    CG/PPM

    
    
    (Release ID: 1617317) Visitor Counter : 13
    
    
      Read this release in: English , Urdu , Hindi , Assamese , Manipuri , Punjabi , Gujarati , Tamil , Telugu , Kannada