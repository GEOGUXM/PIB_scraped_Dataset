      কৃষিমন্ত্রক

      রাজ্যগুলির কৃষি মন্ত্রীদের সঙ্গে কেন্দ্রীয় কৃষি মন্ত্রীর ভিডিও কনফারেন্সের মাধ্যমে বৈঠকে গৃহীত সিদ্ধান্ত সম্পর্কে রাজ্য ও কেন্দ্রশাসিত অঞ্চলগুলিকে অবহিত করা হয়েছে
      Posted On: 09 APR 2020 7:54PM by PIB Kolkata


    নয়াদিল্লি, ০৯ এপ্রিল, ২০২০


    

    কেন্দ্রীয় কৃষি ও কৃষক কল্যাণ মন্ত্রী শ্রী নরেন্দ্র সিং তোমর কোভিড-১৯ মহামারীজনিত লকডাউনের প্রেক্ষিতে কৃষি ও সংশ্লিষ্ট ক্ষেত্রের সঙ্গে যুক্ত বিভিন্ন বিষয় নিয়ে রাজ্য ও কেন্দ্রশাসিত অঞ্চলগুলির কৃষি মন্ত্রীদের সঙ্গে বৈঠক করেন। এই বৈঠকে আলাপ-আলোচনার ভিত্তিতে গৃহীত সিদ্ধান্তগুলি সম্পর্কে রাজ্য ও কেন্দ্রশাসিত অঞ্চলগুলিকে আজ অবহিত করা হয়েছে।


    
    কেন্দ্রীয় সরকার সিদ্ধান্ত নিয়েছে, মূল্য সহায়তা কর্মসূচির আওতায় ডালশস্য ও তৈল বীজ সংগ্রহের তারিখ সংশ্লিষ্ট রাজ্যগুলি স্থির করবে। তবে, সংগ্রহের দিন শুরু হওয়া থেকে আগামী ৯০ দিন পর্যন্ত সংগ্রহ প্রক্রিয়া চলবে।


    
    কৃষি ও কৃষক কল্যাণ দপ্তরের পক্ষ থেকে পচনশীল কৃষিজ ও উদ্যানজাত শস্যের লাভজনক মূল্য সুনিশ্চিত করতে বাজারজাত মূল্য নিরূপণ কর্মসূচির বিষয়ে রাজ্য ও কেন্দ্রশাসিত অঞ্চলগুলিকে সার্কুলার দেওয়া হয়েছে। রাজ্যগুলিকে পরামর্শ দেওয়া হয়েছে, কর্মসূচির আওতায় ৫০ শতাংশ পর্যন্ত খরচ কেন্দ্রীয় সরকার বহন করবে।


    
    প্রধানমন্ত্রী কিষাণ সম্মান নিধি কর্মসূচির আওতায় লকডাউন চলাকালীন সময়ে গত ২৪শে মার্চ থেকে ৭ কোটি ৯২ লক্ষ কৃষক পরিবার লাভবান হয়েছে এবং এদের জন্য ১৫ হাজার ৮৪১ কোটি টাকা বরাদ্দ করা হয়েছে। কৃষিজ পণ্যের সরাসরি বাজারজাত করার সুবিধা করে দিতে গত ৪ঠা এপ্রিল রাজ্য ও কেন্দ্রশাসিত অঞ্চলগুলিকে পরামর্শ দিয়ে কৃষক, কৃষক উৎপাদন সংগঠন বা সমবায় সমিতিগুলি থেকে সরাসরি কৃষি পণ্য সংগ্রহের কথা বলা হয়েছে।


    

    CG/BD/SB

    
    
    (Release ID: 1612864) Visitor Counter : 11
    
    
      Read this release in: English , Urdu , Marathi , Hindi , Assamese , Manipuri , Punjabi , Punjabi , Gujarati , Tamil , Telugu , Kannada , Malayalam