      কর্মী, জন-অভিযোগএবংপেনশনমন্ত্রক

      দেশের ৪১০টি জেলায় করোনা সংক্রান্ত জাতীয় সমীক্ষা প্রতিবেদন প্রকাশ করলেন ডঃ জিতেন্দ্র সিং
      Posted On: 02 APR 2020 7:44PM by PIB Kolkata


    নয়াদিল্লি, ০২ এপ্রিল, ২০২০


    

    কেন্দ্রীয় কর্মচারী, গণঅভিযোগ ও পেনশন বিষয়ক প্রতিমন্ত্রী ডঃ জিতেন্দ্র সিং আজ দেশের ৪১০টি জেলায় করোনা সংক্রান্ত জাতীয় সমীক্ষা প্রতিবেদন প্রকাশ করেছেন। এই প্রতিবেদনে জেলাশাসক এবং আইএএস আধিকারিকদের কোভিড-১৯ সংক্রান্ত প্রস্তুতি সমীক্ষার বিবরণী রয়েছে। সমীক্ষা প্রতিবেদনটি https://darpg.gov.in . পোর্টালে রয়েছে।


    
    কোভিড-১৯ জাতীয় প্রস্তুতি সমীক্ষা ২০২০ দেশের ৪১০টি জেলায় চালানো হয়। এ ধরনের সমীক্ষার উদ্দেশ্য হ’ল – বিভিন্ন রাজ্যে কোভিড-১৯ প্রস্তুতির তুলনামূলক বিশ্লেষণ ও কৌশল প্রণয়ন করা; কোভিড-১৯ প্রস্তুতির ক্ষেত্রে সরকারি আধিকারিকরা কর্মক্ষেত্রে যে সমস্ত অভিজ্ঞতার সম্মুখীন হন, সে সম্পর্কে প্রধান অগ্রাধিকার ও বাধা-বিপত্তির বিষয়গুলি তুলে ধরা; প্রাতিষ্ঠানিক ও হাসপাতালগত ক্ষেত্রে প্রস্তুতির বিষয়গুলিকে মূল্যায়ন করা; ভারতের বিভিন্ন জেলায় কোভিড-১৯ মোকাবিলায় পদ্ধতি ও রূপায়ণগত ক্ষেত্রে যে সমস্ত ঘাটতি রয়েছে, সেগুলিকে খুঁজে বের করা প্রভৃতি।


    
    সমীক্ষা প্রতিবেদন প্রকাশ উপলক্ষে ডঃ জিতেন্দ্র সিং বলেন, প্রধানমন্ত্রী গত ১৯ ও ২৪শে মার্চ জাতির উদ্দেশে ভাষণে করোনা ভাইরাস সংক্রমণ প্রতিরোধে দেশবাসীকে একজোট হয়ে লড়াই করার আবেদন জানিয়েছিলেন। সাধারণ মানুষ প্রধানমন্ত্রীর এই আবেদনে স্বতঃস্ফূর্তভাবে সাড়া দিয়ে কোভিড-১৯ মোকাবিলায় নিজেদের নিয়োজিত করেছেন। তিনি আরও বলেন, কোভিড-১৯ সংক্রান্ত জাতীয় প্রস্তুতি সমীক্ষায় ভারতের দৃঢ় সংকল্প, পরিকল্পিত পদক্ষেপ এবং একজোট হয়ে কাজ করার বিভিন্ন দিক উঠে এসেছে। এই সমীক্ষায় করোনা মহামারী প্রতিরোধে জাতীয়, রাজ্য ও জেলাস্তরে সমন্বয় বজায় রেখে কাজ করার এক অনন্য দৃষ্টান্ত ফুটে উঠেছে। এছাড়াও, এই সমীক্ষায় জনতা কার্ফিউ, দেশ জুড়ে লকডাউন, ১ লক্ষ ৭০ হাজার কোটি টাকার আর্থিক প্যাকেজ, ভারতীয় রিজার্ভ ব্যাঙ্কের সদ্য ঘোষিত আর্থিক রিলিফ প্যাকেজের কথাও জায়গা পেয়েছে। ভিডিও কনফারেন্সের মাধ্যমে এই সমীক্ষা প্রতিবেদন প্রকাশ উপলক্ষে মন্ত্রকের পদস্থ আধিকারিকরাও উপস্থিত ছিলেন।


    

    CG/BD/SB

    
    
    (Release ID: 1610460) Visitor Counter : 4
    
    
      Read this release in: English