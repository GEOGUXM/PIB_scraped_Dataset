      মানবসম্পদবিকাশমন্ত্রক

      ন্যাশনাল টেস্টিং এজেন্সি বিভিন্ন পরীক্ষার জন্য অনলাইন আবেদনপত্র জমা দেওয়ার সময়সীমা বাড়িয়েছে
      Posted On: 30 APR 2020 7:42PM by PIB Kolkata


    নয়াদিল্লি, ৩০ এপ্রিল, ২০২০


    

    কোভিড-১৯ মহামারীর প্রেক্ষিতে অভিভাবক ও পড়ুয়ারা যে সমস্ত সমস্যার সম্মুখীন হচ্ছেন, সেকথা বিবেচনায় রেখে কেন্দ্রীয় মানবসম্পদ উন্নয়ন মন্ত্রী শ্রী রমেশ পোখরিয়াল ‘নিশাঙ্ক’ বিভিন্ন পরীক্ষার জন্য অনলাইন আবেদনপত্র জমা দেওয়ার তারিখ বাড়ানোর ব্যাপারে ন্যাশনাল টেস্টিং এজেন্সিকে পরামর্শ দেন। এই প্রেক্ষিতে ন্যাশনাল টেস্টিং এজেন্সি নিম্নলিখিত পরীক্ষাগুলির অনলাইন আবেদনপত্র জমা দেওয়ার সময়সীমা বাড়িয়েছে :
    
    ১) ন্যাশনাল কাউন্সিল ফর হোটেল ম্যানেজমেন্ট – জেইই পরীক্ষার জন্য অনলাইন আবেদনপত্র জমা দেওয়ার বর্তমান তারিখ ৩০শে এপ্রিল থেকে বাড়িতে ১৫ই মে পর্যন্ত করা হয়েছে।


    
    ২) ইন্দিরা গান্ধী জাতীয় মুক্ত বিশ্ববিদ্যালয়ে পিএইচডি এবং এমবিএ প্রবেশিকা পরীক্ষার জন্য আবেদনপত্র জমা দেওয়ার বর্তমান তারিখ ৩০শে এপ্রিল থেকে বাড়িয়ে ১৫ই জুন পর্যন্ত করা হয়েছে।


    
    ৩) ভারতীয় কৃষি গবেষণা পর্ষদের এ বছরের পরীক্ষার জন্য অনলাইন আবেদনপত্র জমা দেওয়ার তারিখ ৩০শে এপ্রিলের পরিবর্তে আগামী ১৫ই মে পর্যন্ত করা হয়েছে।


    
    ৪) জওহরলাল নেহরু বিশ্ববিদ্যালয়ের প্রবেশিকা পরীক্ষার জন্য অনলাইন আবেদনপত্র জমা দেওয়ার তারিখ বাড়িয়ে ১৫ই মে পর্যন্ত করা হয়েছে।


    
    ৫) সর্বভারতীয় আয়ুষ স্নাতকোত্তর পরীক্ষার জন্য অনলাইন আবেদনপত্র জমা দেওয়ার বর্তমান তারিখ ৩১শে মে থেকে বাড়িয়ে ৫ই জুন পর্যন্ত করা হয়েছে।
    
    আবেদনকারীরা পরীক্ষা মাশুল ক্রেডিট বা ডেবিট কার্ড, নেট ব্যাঙ্কিং, ইউপিআই অথবা পে-টিএম - এর মাধ্যমে জমা করতে পারবেন। উক্ত পরীক্ষাগুলির জন্য সংশোধিত অ্যাডমিট কার্ড আগামী ১৫ই মে’র পর পরিস্থিতি মূল্যায়ন করে ন্যাশনাল টেস্টিং এজেন্সির ওয়েবসাইটে আপলোড করা হবে। এজেন্সির পক্ষ থেকে এই পরীক্ষাগুলির ব্যাপারে ছাত্রছাত্রী ও অভিভাবকদের অযথা উদ্বিগ্ন না হওয়ার পরামর্শ দেওয়া হয়েছে।


    
    এই পরীক্ষাগুলির আবেদন প্রার্থীদের যে কোনও বিষয়ে অনুসন্ধানের জন্য 8287471852, 8178359845, 9650173668, 9599676953, 8882356803 - এই ফোন নম্বরগুলিতে যোগাযোগ করতে বলা হয়েছে।

    

    CG/BD/SB

    
    
    (Release ID: 1620005) Visitor Counter : 9
    
    
      Read this release in: English , Urdu , Hindi , Marathi , Assamese , Punjabi , Gujarati , Odia , Tamil , Telugu , Kannada