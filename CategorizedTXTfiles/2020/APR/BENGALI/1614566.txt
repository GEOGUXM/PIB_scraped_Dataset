      প্রতিরক্ষামন্ত্রক

      কোভিড-১৯ নমুনা সংগ্রহ কিওস্কের উন্নতি সাধন করেছে ডিআরডিও
      Posted On: 14 APR 2020 5:26PM by PIB Kolkata


    নতুন দিল্লি, ১৪ এপ্রিল, ২০২০


    

    হায়দ্রাবাদের প্রতিরক্ষা গবেষণা ও উন্নয়ন পরীক্ষাগার (ডিআরডিএল) ভারতের প্রতিরক্ষা গবেষণা উন্নয়ন সংস্থার মুকুটে নতুন পালক যুক্ত করেছে।হায়দ্রাবাদের প্রতিরক্ষা গবেষণা ও উন্নয়ন পরীক্ষাগার কোভিড-১৯ নমুনা সংগ্রহ কিওস্ক বা "কভসাক"এর উন্নতি সাধন করেছে।
    
    হায়দ্রাবাদের কর্মচারী রাজ্য বীমা কর্পোরেশন (ইএসআইসি), চিকিৎসকদের সঙ্গে ডিআরডিএল গবেষকরা পরামর্শ করে এটি তৈরি করেছে। সন্দেহভাজন আক্রান্ত রোগীদের কাছ থেকে কোভিড-১৯ এর নমুনা সংগ্রহের জন্য স্বাস্থ্য কর্মীরা এটি ব্যবহার করতে পারবেন। কিওস্কের মধ্যে থাকা রোগীর পরীক্ষা চালানোর সময় স্বাস্থ্য কর্মীরা গ্লাভসের মাধ্যমে বাইরে থেকেই রোগীর নাক বা মুখের নমুনা সংগ্রহ করতে পারেন।
    
    কিওস্কটি কোন মানুষ ছাড়াইস্বয়ংক্রিয়ভাবে জীবাণুমুক্ত করে, খুব সহজেই এই পরীক্ষার প্রক্রিয়াটিকে সংক্রমণমুক্ত করে তোলা যায়। একই সঙ্গে নমুনা সংগ্রহের সময় কিওস্কের কেবিনের শেল্ডিং স্ক্রিনটি অ্যারোসোল/ড্রপলেট সংক্রমণ থেকেস্বাস্থ্য কর্মীদের রক্ষা করে। এর ফলে স্বাস্থ্য কর্মীদের বার বার পিপিই পরিবর্তনের প্রয়োজন হয় না।
    
    রোগী কিওস্ক ছাড়ার পরে, কিওস্ক কেবিনের অগ্রভাগে লাগানো চারটি স্প্রেয়ারগুলি ৭০ সেকেন্ড ধরে জীবাণুনাশক স্প্রে করে খালি চেম্বারটিকে জীবাণুমুক্ত করে। এর পর জল এবং ইউভি দিয়ে হালকা স্প্রে করা হয়। দুই মিনিটেরও কম সময়ে পরবর্তী রোগীর ব্যবহারের জন্য এটি প্রস্তুত হয়ে যায়। ভয়েস কমান্ডের মাধ্যমে এটি ব্যবহার করা যায়। চিকিৎসকরা নিজেদের প্রয়োজন অনুসারে অভ্যন্তরীণ বা বাইরে থেকে ব্যবহার করার জন্য "কভসাক"কে কনফিগার করতে পারেন।


    
    "কভসাক" তৈরিতে ব্যয় হবে প্রায় এক লক্ষ টাকা এবং কর্ণাটকের বেলগাঁও এর একটি শিল্প সংস্থাকে চিহ্নিত করা হয়েছে, যারা প্রতিদিন ১০ টি করে এই ধরণের কিওস্ক তৈরি করতে পারে। ডিআরডিও তে দুটি এ ধরণের "কভসাক" এর নকশা তৈরি ও উন্নতি সাধন করা হয়েছে এবং সফল পরীক্ষার পরে এগুলিকে হায়দ্রাবাদের ইএসআইসি হাসপাতালে হস্তান্তর করা হয়েছে।


    

    CG/SS

    
    
    (Release ID: 1614566) Visitor Counter : 18
    
    
      Read this release in: English , Gujarati , Urdu , Marathi , Hindi , Assamese , Manipuri , Punjabi , Tamil , Telugu , Kannada