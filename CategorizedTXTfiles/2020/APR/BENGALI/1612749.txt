      PIB Headquarters

      কোভিড-১৯ সংক্রান্ত পিআইবি’র প্রত্যহিক সংবাদ
      Posted On: 09 APR 2020 7:20PM by PIB Kolkata


    নয়াদিল্লি, ০৯ এপ্রিল, ২০২০


    কোভিড-১৯ সংক্রান্ত স্বাস্থ্য ও পরিবার কল্যাণ মন্ত্রকের সর্বশেষ তথ্য


    এখনও পর্যন্ত কোভিড - ১৯ এ আক্রান্ত হওয়ার সংখ্যা ৫ হাজার ৭৩৪ । দেশে মৃত্যু হয়েছে ১৬৬ জনের । আরোগ্য লাভের পর ৪৭৩ জনকে ছেড়ে দেওয়া হয়েছে । স্বাস্থ্য ও পরিবার কল্যাণ মন্ত্রকের পক্ষ থেকে রাজ্যগুলিকে সহায়তার জন্য এক উচ্চ পর্যায়ের মাল্টি - ডিসিপ্লিনারি সেন্ট্রাল টিম গঠন করা হয়েছে ।


    বিস্তারিত বিবরণের জন্য https://pib.gov.in/PressReleseDetail.aspx?PRID=1612741


    – এই লিঙ্কে ক্লিক করুন ।


    
    কেন্দ্রীয় সরকার ১৫ হাজার কোটি টাকার ইন্ডিয়া কোভিড-১৯ এমার্জেন্সি রেসপন্স অ্যান্ড হেলথ্ সিস্টেম প্রিপেয়ার্ডনেস প্যাকেজ মঞ্জুর করেছে


    কেন্দ্রীয় সরকার ১৫ হাজার কোটি টাকার ইন্ডিয়া কোভিড - ১৯ এমার্জেন্সি রেসপন্স অ্যান্ড হেলথ্ সিস্টেম প্রিপেয়ার্ডনেস প্যাকেজ মঞ্জুর করেছে । তহবিলের এই অর্থ কোভিড - ১৯ মোকাবিলায় আপৎকালীন পরিস্থিতিতে খরচ করা যাবে । তহবিলের বাকি অর্থ মধ্য মেয়াদি ব্যবস্থা হিসাবে খরচ করা যাবে ।


    বিস্তারিত বিবরণের জন্য https://pib.gov.in/PressReleseDetail.aspx?PRID=1612691


    – এই লিঙ্কে ক্লিক করুন ।


    কেন্দ্রীয় মন্ত্রীগোষ্ঠী কোভিড-১৯ সংক্রান্ত বর্তমান পরিস্থিতি এবং প্রতিরোধমূলক পদক্ষেপ পর্যালোচনা করলেন

    
    মন্ত্রীগোষ্ঠী কোভিড - ১৯ সংক্রান্ত বর্তমান পরিস্থিতি এবং সংক্রমণ মোকাবিলায় গৃহীত পদক্ষেপগুলি পর্যালোচনা করে দেখেছেন । কেন্দ্রের পাশাপাশি রাজ্যগুলিতে ভাইরাস সংক্রমণ প্রতিরোধে যে ব্যবস্থা গ্রহণ করা হয়েছে , তাও খতিয়ে দেখা হয়েছে ।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1612702


    – এই লিঙ্কে ক্লিক করুন ।


    ভারত মার্কিন অংশীদারিত্ব এখন অনেক বেশি মজবুত


    প্রধানমন্ত্রী শ্রী নরেন্দ্র মোদী আজ বলেছেন , ভারত - মার্কিন অংশীদারিত্ব এখন আগের তুলনায় অনেক বেশি মজবুত । কোভিড - ১৯ মোকাবিলায় মার্কিন যুক্তরাষ্ট্রকে ভারতের পক্ষ থেকে হাইড্রোঅক্সি ক্লোরোকুইন সরবরাহের যে সিদ্ধান্ত নেওয়া হয়েছে , তার প্রেক্ষিতে মার্কিন রাষ্ট্রপতি মিঃ ডোনাল্ড ট্রাম্প যে কৃতজ্ঞতা প্রকাশ করেছেন , সেই প্রসঙ্গে এক ট্যুইটে শ্রী মোদী একথা বলেন ।


    বিস্তারিত বিবরণের জন্য https://pib.gov.in/PressReleseDetail.aspx?PRID=1612415 – এই লিঙ্কে ক্লিক করুন ।
    

    স্বেচ্ছাসেবী সংঠনগুলিকে ত্রাণ কার্যের জন্য সরাসরি এফসিআই – এর কাছ থেকে খাদ্যশস্য কেনার অনুমতি

    
    দেশ জুড়ে লকডাউন চলাকালীন সময়ে হাজার হাজার দরিদ্র ও অসহায় মানুষের জন্য রান্না করা খাবার সরবরাহ করে স্বেচ্ছাসেবী ও দাতব্য সংঠনগুলি গুরুত্বপূর্ণ ভূমিকা পালন করে চলেছে । এই সংঠনগুলিকে খাদ্যশস্য সরবরাহ যোগান দেওয়া অব্যাহত রাখতে সরকার খোলা বাজারে বিক্রয় কর্মসূচির মূল্য হার অনুযায়ী , ভারতীয় খাদ্য নিগমকে খাদ্যশস্য সরবরাহের নির্দেশ দিয়েছে । নিগমের কাছ থেকে এ ধরনের সংগঠনগুলি ই - নিলাম ছাড়াই সরাসরি খাদ্যশস্য সংগ্রহ করতে পারবে । সংগঠনগুলি ঐ কর্মসূচির মূল্য হার অনুযায়ী , ১ - ১০ মেট্রিক টন পর্যন্ত খাদ্য সামগ্রী নিগমের কাছ থেকে ক্রয় করতে পারবে ।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1612361 – এই লিঙ্কে ক্লিক করুন ।


    
    
    কেন্দ্রীয় বাণিজ্য ও শিল্প মন্ত্রী শিল্প ও বাণিজ্য সংগঠনগুলির সঙ্গে সাক্ষাৎ করলেন


    কেন্দ্রীয় বাণিজ্য ও শিল্প মন্ত্রী শ্রী পীযূষ গোয়েল দেশের বিভিন্ন শিল্প ও বাণিজ্য সংগঠনের সঙ্গে বৈঠক করেন । বৈঠকে এই সংগঠনগুলি যে সমস্ত সমস্যার মুখোমুখী হচ্ছে , তা নিয়ে আলোচনা হয় । তিনি জানান , মন্ত্রক পরিবহণ সহ রপ্তানি - আমদানি সংক্রান্ত সমস্যাগুলির সমাধানে ইতিমধ্যেই কাজ শুরু করেছে ।


    বিস্তারিত বিবরণের জন্য https://pib.gov.in/PressReleseDetail.aspx?PRID=1612579 – এই লিঙ্কে ক্লিক করুন ।

    

    শ্রী পীযূষ গোয়েল রপ্তানিকারীদের আরও বেশি চিন্তাভাবনা করার এবং কোভিড পরবর্তী সময়ে সম্ভাবনাগুলিকে কাজে লাগানোর জন্য প্রস্তুত থাকতে আহ্বান জানালেন


    কেন্দ্রীয় বাণিজ্য ও শিল্প মন্ত্রী শ্রী পীযূষ গোয়েল আজ ভিডিও কনফারেন্সের মাধ্যমে বিভিন্ন রপ্তানি প্রসার পর্ষদের সঙ্গে এক আলোচনায় কোভিড - ১৯ ও লকডাউনের প্রেক্ষিতে শিল্প সংস্থাগুলি যে সমস্যার সম্মুখীন হচ্ছে , তা পর্যালোচনা করে দেখেন ।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1612335 – এই লিঙ্কে ক্লিক করুন ।
    

    ডাক জীবন বিমা এবং গ্রামীণ ডাক জীবন বিমার প্রিমিয়াম মেটানোর মেয়াদ বাড়িয়ে আগামী ৩০শে জুন


    ডাক জীবন বিমা এবং গ্রামীণ ডাক জীবন বিমার গ্রাহকদের সুবিধার্থে ভারতীয় ডাক বিভাগ বকেয়া প্রিমিয়াম মেটানোর মেয়াদ বাড়িয়ে আগামী ৩০শে জুন করা হয়েছে । অবশ্য , এজন্য অতিরিক্ত জরিমানা , শুল্ক বা মাশুল দিতে হবে না ।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1612592 – এই লিঙ্কে ক্লিক করুন ।


    
    
    কেন্দ্রীয় কর্পোরেট বিষয়ক মন্ত্রক নথিভুক্ত ই-মেল মারফৎ ই-ভোটিং ব্যবস্থা সহ ভিডিও কনফারেন্সের মাধ্যমে ইজিএম আয়োজনের অনুমতি দিল


    
    কেন্দ্রীয় কর্পোরেট বিষয়ক মন্ত্রক ৮ই এপ্রিল জারি করা এক সার্কুলারে তালিকাভুক্ত সংস্থা বা ১ হাজারেরও বেশি শেয়ার হোল্ডার রয়েছে , এমন সংস্থাগুলিকে নথিভুক্ত ই - মেল মারফৎ ই - ভোটিং ব্যবস্থা সহ ভিডিও কনফারেন্সের মাধ্যমে ইজিএম আয়োজনের অনুমতি দিল ।


    বিস্তারিত বিবরণের জন্য https://pib.gov.in/PressReleseDetail.aspx?PRID=1612341 – এই লিঙ্কে ক্লিক করুন ।
    

    কেন্দ্রীয় কৃষি মন্ত্রী রাজ্যগুলির কৃষি মন্ত্রীদের সঙ্গে কৃষক কল্যাণে গৃহীত বিভিন্ন সুবিধার বিষয়গুলি পর্যালোচনা করলেন

    
    কেন্দ্রীয় কৃষি ও কৃষক কল্যাণ মন্ত্রী শ্রী নরেন্দ্র সিং তোমর গত সন্ধ্যায় ভিডিও কনফারেন্সের মাধ্যমে রাজ্যগুলির কৃষি মন্ত্রীদের সঙ্গে কৃষক কল্যাণে গৃহীত বিভিন্ন পদক্ষেপ পর্যালোচনা করেন । এই বৈঠকে কৃষি কাজ ও মাঠ থেকে ফসল তোলা , কৃষিজ পণ্য বিপণন , বাজার পরিচালনা , ন্যূনতম সহায়ক মূল্যে কৃষি পণ্য সংগ্রহ , বীজ ও সারের যোগান প্রভৃতি বিষয় নিয়ে আলোচনা হয় ।


    বিস্তারিত বিবরণের জন্য https://pib.gov.in/PressReleseDetail.aspx?PRID=1612410 – এই লিঙ্কে ক্লিক করুন ।

    

    কোভিড-১৯ সংক্রান্ত প্রশ্নের জবাব দিতে কেন্দ্রীয় আবাসন ও শহরাঞ্চল বিষয়ক মন্ত্রক স্বচ্ছতা অ্যাপের সংশোধিত সংস্করণের সূচনা করলো


    স্বচ্ছ ভারত মিশন ( শহরাঞ্চল ) – এর আওতায় নাগরিকদের অভিযোগ নিষ্পত্তির ক্ষেত্রে মন্ত্রকের স্বচ্ছতা অ্যাপ ১ কোটি ৭০ লক্ষেরও বেশি মানুষ ব্যবহার করেছেন । এই অ্যাপটির সংস্করণ ঘটিয়ে কোভিড - ১৯ সংক্রান্ত প্রশ্নের জবাব দেওয়ার উপযুক্ত করে তোলা হয়েছে ।


    
    বিস্তারিত বিবরণের জন্য https://pib.gov.in/PressReleseDetail.aspx?PRID=1612458 – এই লিঙ্কে ক্লিক করুন ।

    

    ভারতীয় রেল ৬ লক্ষেরও বেশি পুনর্ব্যবহারযোগ্য ফেসমাস্ক এবং ৪০ হাজার লিটারেরও বেশি হ্যান্ড স্যানিটাইজার উৎপাদন করেছে


    কোভিড - ১৯ সংক্রমণ মোকাবিলায় গৃহীত ব্যবস্থাদির অঙ্গ হিসাবে ভারতীয় রেল সর্বাত্মক প্রয়াস নিয়ে চলেছে । এই লক্ষ্যে ভারতীয় রেলের জোনাল রেল , প্রোডাকশন ইউনিট এবং রাষ্ট্রায়ত্ত সংস্থাগুলি পুনর্ব্যবহারযোগ্য ফেসমাস্ক , স্যানিটাইজার প্রভৃতি উৎপাদন করছে ।


    বিস্তারিত বিবরণের জন্য https://pib.gov.in/PressReleseDetail.aspx?PRID=16124264 – এই লিঙ্কে ক্লিক করুন ।

    

    ভারতীয় রেল ২৮শে মার্চ থেকে আর্ত মানুষের সহায়তায় ৮ লক্ষ ৫০ হাজারেরও বেশি রান্না করা খাবার বন্টন করেছে


    ভারতীয় রেল কোভিড - ১৯ জনিত লকডাউনের পর ৮ লক্ষ ৫০ হাজারেরও বেশি রান্না করা খাবার আর্ত মানুষের কাছে পৌঁছে দিয়েছে । আইআরসিটিসি - র বেস কিচেন , আরপিএফ এবং স্বেচ্ছাসেবক সংগঠনগুলির সহায়তায় এই খাবার পৌঁছে দেওয়া হচ্ছে । স্টেশন চত্বর ছাড়াও দূরবর্তী এলাকাগুলিতে এই খাবার পৌঁছে দেওয়া হচ্ছে ।


    বিস্তারিত বিবরণের জন্য https://pib.gov.in/PressReleseDetail.aspx?PRID=1612505 – এই লিঙ্কে ক্লিক করুন ।


    
    
    প্রধানমন্ত্রীর সঙ্গে কোরিয়া প্রজাতন্ত্রের রাষ্ট্রপতির টেলিফোনে কথা


    প্রধানমন্ত্রী শ্রী নরেন্দ্র মোদী আজ টেলিফোনে কোরিয়া প্রজাতন্ত্রের রাষ্ট্রপতি মুন জে - ইন – এর সঙ্গে কথা বলেন । দুই নেতা কোভিড - ১৯ বিশ্ব মহামারী নিয়ে কথা বলার পাশাপাশি , বিশ্ব স্বাস্থ্য ব্যবস্থা ও আর্থিক ক্ষেত্রে যে চ্যালেঞ্জ সৃষ্টি হয়েছে , সে ব্যাপারে মতবিনিময় করেন । উভয় নেতাই নিজ নিজ দেশে মহামারী মোকাবিলায় গৃহীত পদক্ষেপগুলি নিয়ে মতবিনিময় করেন ।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1612516 – এই লিঙ্কে ক্লিক করুন ।


    
    
    প্রধানমন্ত্রীর সঙ্গে উগান্ডার রাষ্ট্রপতির টেলিফোনে কথা


    প্রধানমন্ত্রী শ্রী নরেন্দ্র মোদী আজ টেলিফোনে উগান্ডার রাষ্ট্রপতি মিঃ ইউয়েরি কাগুটা মুসেভেনি ’ র সঙ্গে কথা বলেন । দুই নেতা কোভিড - ১৯ মহামারীর প্রেক্ষিতে স্বাস্থ্য ও আর্থিক ক্ষেত্রে উদ্ভূত চ্যালেঞ্জগুলি নিয়ে কথা বলেন । বর্তমান স্বাস্থ্য সংকটের প্রেক্ষিতে ভারত আফ্রিকার দেশগুলির পাশে রয়েছে বলে প্রধানমন্ত্রী সেদেশের রাষ্ট্রপতিকে আশ্বাস দেন । উগান্ডা সরকারকে এই ভাইরাস সংক্রমণ প্রতিরোধে ভারতের পক্ষ থেকে সম্ভাব্য সবরকম সহায়তার প্রস্তাব দেন শ্রী মোদী ।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1612584 – এই লিঙ্কে ক্লিক করুন ।

    

    কোভিড-১৯ মোকাবিলায় সমবেত পরিষেবাদানের ক্ষেত্রে রাষ্ট্রায়ত্ত ও বেসরকারি বিমান সংস্থা ও সংশ্লিষ্ট এজেন্সিগুলি নিরন্তর কাজ করে চলেছে


    কোভিড - ১৯ লকডাউন চলাকালীন সময়ে অত্যাবশ্যক সামগ্রী পৌঁছে দেওয়ার কাজ নিরবচ্ছিন্নভাবে চলছে । রাষ্ট্রায়ত্ত সংস্থাগুলির পাশাপাশি , বেসরকারি বিমান সংস্থাগুলিও দেশের বিভিন্ন জায়গায় অত্যাবশ্যক সামগ্রী সহ ওষুধপত্র পৌঁছে দিচ্ছে ।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1612536 – এই লিঙ্কে ক্লিক করুন ।


    
    
    স্মার্ট সিটিগুলিতে জনগণের ব্যবহৃত জায়গা জীবাণু মুক্ত করার কাজ চলছে


    কোভিড - ১৯ প্রাদুর্ভাবকে বিশ্ব মহামারী হিসাবে ঘোষণার পর থেকে ভারতের শহরগুলিতে মানুষকে সংবেদনশীল ও সচেতন করে তোলার জন্য প্রয়োজন প্রয়াস গ্রহণ করা হয়ে আসছে । গত ২৫শে মার্চ সারা দেশে লকডাউন ঘোষণার পর শহরগুলির বাস ও রেল স্টেশনে , রাস্তায় , বাজারে , হাসপাতালে , ব্যাঙ্কে ও অন্যান্য জায়গায় যেখানে সাধারণ মানুষের ভিড় হয় , সেখানে জীবাণু মুক্ত করার জন্য একাধিক পদক্ষেপ নেওয়া হয়েছে ।


    বিস্তারিত বিবরণের জন্য https://pib.gov.in/PressReleseDetail.aspx?PRID=1612549 – এই লিঙ্কে ক্লিক করুন ।
    
    
    
    মানব সম্পদ উন্নয়ন মন্ত্রকের দীক্ষা প্ল্যাটফর্মে ইন্টিগ্রেটেড গভর্নমেন্ট অনলাইন ট্রেনিং নামক কোভিড-১৯ মোকাবিলায় প্রশিক্ষণ কর্মসূচির সূচনা


    মানব সম্পদ উন্নয়ন মন্ত্রকের দীক্ষা প্ল্যাটফর্মে কোভিড - ১৯ মোকাবিলায় ইন্টিগ্রেটেড গভর্নমেন্ট অনলাইন ট্রেনিং নামে একটি প্রশিক্ষণ কর্মসূচির সূচনা হয়েছে । এই প্রশিক্ষণ করমসূচির আওতায় চিকিৎসক , নার্স , আধা - চিকিৎসক , টেকনিশিয়ান , রাজ্য সরকারের আধিকারিক , পুলিশ সংগঠন , এনসিসি সহ বিভিন্ন স্বেচ্ছাসেবী সংগঠনের সদস্যদের প্রশিক্ষণ দেওয়া হবে ।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1612437 – এই লিঙ্কে ক্লিক করুন ।


    
    
    বর্তমান কোভিড-১৯ পরিস্থিতির প্রেক্ষিতে ২০২০’র জয়েন্ট এন্ট্রান্স (মেন) পরীক্ষার জন্য অনলাইন আবেদনপত্রে উল্লিখিত পরীক্ষা কেন্দ্রের স্থান সংশোধনে ন্যাশনাল টেস্টিং এজেন্সি পরীক্ষার্থীদের সুবিধা করে দিল


    বর্তমান কোভিড - ১৯ পরিস্থিতির প্রেক্ষিতে ২০২০ ’ র জয়েন্ট এন্ট্রান্স ( মেন ) পরীক্ষার জন্য অনলাইন আবেদনপত্রে উল্লিখিত পরীক্ষা কেন্দ্রের স্থান সংশোধনে ন্যাশনাল টেস্টিং এজেন্সি পরীক্ষার্থীদের সুবিধা করে দিল । বর্তমান পরিস্থিতির প্রেক্ষিতে মানবসম্পদ উন্নয়ন মন্ত্রী ন্যাশনাল টেস্টিং এজেন্সিকে পরীক্ষার্থীদের সুবিধার্থে পরীক্ষা কেন্দ্রের স্থান সংশোধনের জন্য পরামর্শ দেয় ।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1612437 – এই লিঙ্কে ক্লিক করুন ।

    

    কেন্দ্রীয় কর্মচারী ও প্রশিক্ষণ দপ্তর কোভিড-১৯ মোকাবিলার কাজে সামনের সারিতে থাকা কর্মীদের জন্য ইন্টিগ্রেটেড গভর্নমেন্ট অনলাইন ট্রেনিং সংক্রান্ত ই-লার্নিং প্ল্যাটফর্মের সূচনা করলো


    কেন্দ্রীয় কর্মচারী ও প্রশিক্ষণ দপ্তর কোভিড - ১৯ মোকাবিলার কাজে সামনের সারিতে থাকা কর্মীদের জন্য ইন্টিগ্রেটেড গভর্নমেন্ট অনলাইন ট্রেনিং সংক্রান্ত ই - লার্নিং প্ল্যাটফর্মের সূচনা করলো । এ ধরনের প্রশিক্ষণের উদ্দেশ্য হ ’ ল – উদ্ভূত যে কোনও পরিস্থিতি আরও ভালোভাবে মোকাবিলায় প্রস্তুত থাকতে কর্মী বাহিনীদের নিয়ে একটি দ্বিতীয় দল গঠন করা ।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1612517 – এই লিঙ্কে ক্লিক করুন ।
    
    
    ভারতীয় রেল গুরুত্বপূর্ণ কেন্দ্রগুলির সঙ্গে যোগাযোগ বজায় রাখতে ৫৮টিরও বেশি রুটে ১০৯টি টাইম টেবিল-ভিত্তিক পণ্যবাহী ট্রেন পরিষেবা শুরু করেছে


    দেশে সরবরাহ প্রক্রিয়ার প্রসার আরও বাড়াতে ভারতীয় রেল গুরুত্বপূর্ণ কেন্দ্রগুলির সঙ্গে যোগাযোগ বজায় রাখতে ৫৮টিরও বেশি রুটে ১০৯টি টাইম টেবিল - ভিত্তিক পণ্যবাহী ট্রেন পরিষেবা শুরু করেছে । মনে করা হচ্ছে , এই পরিষেবার ফলে সাধারণ মানুষ , শিল্প সংস্থা ও কৃষি ক্ষেত্রের জন্য প্রয়োজনীয় সামগ্রীর যোগান আরও বাড়বে ।


    বিস্তারিত বিবরণের জন্য https://pib.gov.in/PressReleseDetail.aspx?PRID=1612304 – এই লিঙ্কে ক্লিক করুন ।


    
    
    আদিবাসী মানুষের স্বার্থে স্বনির্ভর গোষ্ঠীগুলির কাজকর্ম চালিয়ে যেতে ট্রাইফেড ইউনিসেফের সঙ্গে সহযোগিতায় একটি ডিজিটাল অভিযানের সূচনা করবে


    সামাজিক দূরত্ব বজায় রাখার গুরুত্ব তুলে ধরতে আদিবাসী মানুষের স্বার্থে স্বনির্ভর গোষ্ঠীগুলির কাজকর্ম চালিয়ে যেতে ট্রাইফেড ইউনিসেফের সঙ্গে সহযোগিতায় একটি ডিজিটাল অভিযানের সূচনা করবে ।


    বিস্তারিত বিবরণের জন্য https://pib.gov.in/PressReleseDetail.aspx?PRID=1612381


    – এই লিঙ্কে ক্লিক করুন ।


    
    
    কোভিড-১৯ লকডাউন চালাকালীন সময়ে ডিজিটাল অধ্যয়নে অগ্রগতি লক্ষ্য করা যাচ্ছে


    বিদ্যালয় ও উচ্চ শিক্ষা প্রতিষ্ঠানগুলি কোভিড - ১৯ লকডাউনের প্রেক্ষিতে বিভিন্ন ডিজিটাল মাধ্যমে অনলাইন ক্লাস শুরু করেছে । অনলাইন মারফৎ স্টাডি মেটেরিয়াল ছাত্রছাত্রীদের মধ্যে বিনিময় করা হচ্ছে । বাড়িতে বসেই অনলাইনে এই সুবিধার জন্য ই - লার্নিং বা ই - শিক্ষায় অগ্রগতি হচ্ছে । স্কাইপে , জুম , গুগল ক্লাসরুম , গুগল হ্যাং আউট প্রভৃতির মতো অনলাইন প্ল্যাটফর্মগুলিতে অধ্যয়নের প্রবণতা বাড়ছে ।


    বিস্তারিত বিবরণের জন্য https://pib.gov.in/PressReleseDetail.aspx?PRID=1612546 – এই লিঙ্কে ক্লিক করুন ।

    

    কোভিড-১৯ মহামারীর প্রেক্ষিতে সুযোগ-সুবিধা আরও বাড়াতে ইএসআইসি একাধিক পদক্ষেপ নিয়েছে


    কোভিড - ১৯ মহামারীর প্রেক্ষিতে কর্মচারী রাজ্য বিমা নিগম ( ইএসআইসি ) তার স্টেকহোল্ডার ও সদস্যদের একাধিক সুবিধা প্রদানে বিভিন্ন পদক্ষেপ গ্রহণ করছে ।


    বিস্তারিত বিবরণের জন্য https://pib.gov.in/PressReleseDetail.aspx?PRID=1612381


    – এই লিঙ্কে ক্লিক করুন ।


    
    সংক্রামিত রেসপিরেটরি সিক্রেশনের নিরাপদ পরিচালনার জন্য এসসিটিআইএমএসটি-র বিজ্ঞানীরা এক অত্যন্ত কার্যকর অ্যাবসরবেন্ট পদ্ধতির নক্শা বানিয়েছে


    কেন্দ্রীয় বিজ্ঞান ও প্রযুক্তি দপ্তরের অধীন স্বশাসিত প্রতিষ্ঠান শ্রী চিত্রা তিরুনাল ইন্সটিটিউট ফর মেডিকেল সায়েন্স অ্যান্ড টেকনোলজি হৃদযন্ত্র ও দেহের অন্যান্য অঙ্গ থেকে নিসৃত তরল শুষে নেওয়ার উপযোগী এক অত্যন্ত কার্যকর পদ্ধতি আবিষ্কার করেছে । এই পদ্ধতির সাহায্যে সংক্রামিত রেসপিরেটরি সিক্রেশনের নিরাপদ পরিচালনা সম্ভব । বিশেষ এই যন্ত্রটির নাম দেওয়া হয়েছে চিত্রা অ্যাক্রিলোসর্ব সিক্রেশন সলিডিফিকেশন সিস্টেম । ঐ প্রতিষ্ঠানের দুই বিজ্ঞানী ডঃ মঞ্জু এস এবং ডঃ মনোজ কোমাথ এই পদ্ধতির আবিষ্কার করেছেন । প্রতিষ্ঠানের এই সাফল্য প্রসঙ্গে বিজ্ঞান ও প্রযুক্তি দপ্তরের সচিব অধ্যাপক আশুতোষ শর্মা বলেছেন , বিভিন্ন ধরনের সংক্রমণজনিত অবস্থায় রোগীর কাছ থেকে সংক্রামিত সিক্রেশনের নিরাপদ বিনাশকরণ সবচেয়ে গুরুত্বপূর্ণ বিষয় । এদিক থেকে সদ্য আবিষ্কৃত এই পদ্ধতিটির গুরুত্বপূর্ণ ভূমিকা রয়েছে । কোয়ারেন্টাইনে থাকাকালীন এর ব্যবহার অত্যন্ত কার্যকর হয়ে উঠবে ।


    বিস্তারিত বিবরণের জন্য https://pib.gov.in/PressReleseDetail.aspx?PRID=1612412 – এই লিঙ্কে ক্লিক করুন ।
    

    

    পিআইবি-র ক্ষেত্রীয় কার্যালয় থেকে প্রাপ্য তথ্য


    
    • কোয়ারেন্টাইনে থাকা ব্যক্তি এবং কোভিড - ১৯ আক্রান্ত রোগীদের সহায়তায় অরুণাচল প্রদেশের কোভিড কেয়ার অ্যাপ চালু ।


    
    • কোভিড - ১৯ সংকটের প্রেক্ষিতে আসাম উচ্চ মাধ্যমিক শিক্ষা পর্ষদের প্রথম বর্ষের উচ্চ মাধ্যমিক পরীক্ষা স্থগিত রাখার সিদ্ধান্ত । প্রথম বর্ষে পঠন - পাঠনরত সমস্ত ছাত্রছাত্রীকে দ্বিতীয় বর্ষে উত্তীর্ণ করার সিদ্ধান্ত ।


    
    • বাড়িতে থাকা , স্বাস্থ্যবিধি মেনে চলা এবং সামাজিক দূরত্ব বজায় রাখার মতো বিষয়ে সচেতনতা প্রচারে মণিপুরের মুখ্যমন্ত্রী মিউজিক ভিডিও প্রকাশ করলেন ।


    
    • রাজ্যের বাইরে থেকে আসা সমস্ত শাক - সব্জি কোভিড - ১৯ মেডিকেল অপারেশনাল টিম পরীক্ষা করে দেখবে বলে সিদ্ধান্ত মিজোরাম সরকারের ।


    
    • নাগাল্যান্ডে কোভিড - ১৯ মোকাবিলায় ৩৪টি আইসোলেশন এবং ৪৩টি কোয়ারেন্টাইন সেন্টার গড়ে তোলা হয়েছে ।
    
    • কোভিড - ১৯ সংক্রান্ত নমুনা পরীক্ষা কেন্দ্র স্থাপনের কাজ ত্বরান্বিত করতে রাজ্য সরকারকে আহ্বান সিকিমের রাজ্যপালের ।
    • ত্রিপুরার মুখ্যমন্ত্রী জানিয়েছেন , রাজ্যে কোভিড - ১৯ সংক্রমণে আক্রান্ত ব্যক্তির শারীরিক অবস্থা স্থিতিশীল ।
    
    • কেরলে বিগত দু ’ দিনে নতুন সংক্রমণের তুলনায় আরোগ্য লাভের সংখ্যা বেড়েছে । মুম্বাইয়ে আরও দু ’ জন মালোয়েলি নার্স আক্রান্ত হয়েছেন । গতকাল পর্যন্ত রাজ্যে মোট আক্রান্তের সংখ্যা ৩৪৫ ।


    
    • তামিলনাডুতে চেন্নাই মহানিগম ব্যবসায়িক সংগঠনগুলির সঙ্গে লকডাউন চলাকালীন সময়ে ভ্রাম্যমাণ শাক - সব্জি ও মশলাপাতির দোকান চালু করার সিদ্ধান্ত নিয়েছে । রাজ্যে মোট আক্রান্তের সংখ্যা ৭৩৮ ।


    
    • বিড়লা ইন্সটিটিউট অফ টেকনোলজি অ্যান্ড সায়েন্সের হায়দরাবাদ ক্যাম্পাসের গবেষকরা কোভিড - ১৯ মোকাবিলায় স্বাস্থ্য কর্মীদের জন্য পুনর্ব্যবহারযোগ্য সিডি প্রিন্টেড মুখাবরণ আবিষ্কার করেছে । তেলেঙ্গানার নিজামাবাদে নতুন করে আরও ৮ জন আক্রান্ত । রাজ্যে মোট আক্রান্তের সংখ্যা বেড়ে ৪৬১ ।


    
    • অন্ধ্রপ্রদেশ সরকার কোয়ারেন্টাইনে থাকা ব্যক্তিদের চিকিৎসার পাশাপাশি , পুষ্টিকর খাবার সরবরাহ করে রোগ প্রতিরোধক ক্ষমতা বাড়াতে ব্যবস্থা নিয়েছে । অনন্তপুর সরকারি হাসপাতালের দু ’ জন চিকিৎসক ও দু ’ জন নার্স আগেই করোনায় আক্রান্ত হয়েছেন । রাজ্যে ৩৪৮ জনের করোনায় আক্রান্ত হওয়ার নিশ্চিত প্রমাণ মিলেছে ।


    

    

    
    CG/BD/SB

    
    
    (Release ID: 1612749) Visitor Counter : 43
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Odia , Tamil , Telugu , Kannada , Malayalam