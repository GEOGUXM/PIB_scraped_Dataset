      বিজ্ঞানওপ্রযুক্তিমন্ত্রক

      সিএসআইআর'র আরো একটি গবেষণাগার নোভেল করোনাভাইরাসের জিনগত বিন্যাসের কাজ শুরু করেছে
      Posted On: 17 APR 2020 4:42PM by PIB Kolkata


    নতুন দিল্লি, ১৭ এপ্রিল, ২০২০


    

    
    সেন্টার ফর সেলুলার অ্যান্ড মলিকিউলার বায়োলজি (সিসিএমবি) এবং ইনস্টিটিউট অফ জেনোমিক অ্যান্ড ইন্টিগ্রেটেড বায়োলজির (আইজিআইবি) পর, কাউন্সিল অফ সায়েন্টিফিক অ্যান্ড ইন্ডাস্ট্রিয়াল রিসার্চ (সিএসআইআর) এর আওতাধীন আরও একটি প্রতিষ্ঠান নোভেল করোনভাইরাসটির পূর্ণমাত্রায় জিনগত বিন্যাসের কাজ শুরু করেছে। চণ্ডীগড়ের মাইক্রোবিয়াল টেকনোলজি ইনস্টিটিউট (আইএমটেক) ভাইরাসটির বৃহৎ আকারের জিনগত বিন্যাসের কাজ শুরু করেছে।
    
    এই ভাইরাসের পরিবর্তনের হার বেশি এবং তাদের জিনগত উপাদানগুলি দ্রুত পরিবর্তিত হতে থাকে। ইন্ডিয়া সায়েন্স ওয়্যারের সাথে কথা বলার সময় আইএমটেকের অধিকর্তা ডঃ সঞ্জীব খোসলা বলেছেন, "এই জিনোম সিকোয়েন্সিং নমুনাগুলি আন্তর্জাতিক ভাবে স্বীকৃত সংগ্রহস্থলে জমা দেওয়া হবে।" এর ফলে গবেষকরা জিনোম সিকোয়েন্সের সম্পূর্ণ তথ্য গবেষণা করে ভাইরাসের উৎপত্তি, ভারতে বিভিন্ন প্রকারভেদ এবং কীভাবে এটি আমাদের দেশের দৈর্ঘ্য এবং প্রস্থে ছড়িয়ে পড়েছে সে সম্পর্কে জানতে পারবে। "এই সিকোয়েন্সিং থেকে প্রাপ্ত জিনোমিক রিসোর্স কোভিড-১৯ এর কারণ নির্ণয়, নতুন লক্ষ্যগুলি সনাক্তকরণ ও ওষুধ তৈরিতে সাহায্য করবে" বলে জানিয়েছেন ডাঃ খোসলা।
    
    পুরো জিনোম সিকোয়েন্সিং বা জিনের ক্রমবিন্যাস হল একটি নির্দিষ্ট জীবের জিনের সম্পূর্ণ ডিএনএ'র ক্রম পর্যায় বা বিন্যাস নির্ধারণের জন্য ব্যবহৃত একটি পদ্ধতি। মাইক্রোবিয়াল ইনস্টিটিউটটি জিনোমিক গবেষণার জন্য বিশেষভাবে পরিচিত। তাই সিএসআইআর-আইএমটেক ক্লিনিকাল সংগৃহীত নমুনা থেকে সার্স-কোভ -২ আরএনএ জিনোমের সিকোয়েন্সিং কাজ করবে।
    
    সিএসআইআর-আইএমটেকের অধিকর্তা ডঃ সঞ্জীব খোসলা বলেছেন, ইতিমধ্যে নমুনার ক্লিনিকাল পরীক্ষা শুরু করা হয়েছে এবং এই ভাইরাসের প্রকৃতি বোঝার চেষ্টা চলছে। সিএসআইআর-আইএমটেক তার অভিজ্ঞতাকে কাজে লাগিয়ে সঠিক সময়ে ভারতে জিনোম সিকোয়েন্সিংয়ের মাধ্যমে সার্স-কোভ -২ প্রজাতির মধ্যে রাসায়নিক পরিবর্তনের বিষয়টি সামনে আনবে।


    

    CG/SS

    
    
    (Release ID: 1615467) Visitor Counter : 21
    
    
      Read this release in: Assamese , English , Urdu , Marathi , Manipuri , Punjabi , Gujarati , Tamil , Telugu , Kannada