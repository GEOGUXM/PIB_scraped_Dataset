      গ্রামোন্নয়নমন্ত্রক

      স্বনির্ভর গোষ্ঠীর মহিলারা কমিউনিটি কিচেনের মাধ্যমে গ্রামের দরিদ্র ও দুঃস্থ মানুষদের কোভিড-১৯ লকডাউনে খাবার সরবরাহ করছেন
      Posted On: 13 APR 2020 1:11PM by PIB Kolkata


    নতুনদিল্লি, ১৩ এপ্রিল, ২০২০


    

    
    কোভিড-১৯ এর মোকাবিলায় দেশজুড়ে লকডাউনের ফলে বহু মানুষের ক্ষুধার্ত থাকার আশঙ্কা দেখা দিয়েছে। কারণ এর ফলে দিনমজুর, পরিযায়ী শ্রমিক, গৃহহীন সহ জনসংখ্যার এক বিরাট অংশের মানুষ অসুবিধার সম্মুখীন হয়েছেন। এদের সাহায্যের জন্য সস্তায় পুষ্টিকর খাদ্য পৌঁছে দিচ্ছেন, বিভিন্ন কমিউনিটি কিচেনের সদস্যরা। বেশীরভাগ জায়গায় বিনামূল্যে খাদ্য সরবরাহ করা হচ্ছে।


    
    
    প্রতিটি গ্রাম পঞ্চায়েতেরস্বনির্ভর গোষ্ঠীর সদস্যরা স্থানীয় প্রশাসনের সঙ্গে যুক্ত হয়ে এই সব কমিউনিটি কিচেন চালাচ্ছেন। বিহার, ঝাড়খন্ড, কেরালা, মধ্যপ্রদেশ এবং ওডিশার মহিলাদের স্বনির্ভর গোষ্ঠীগুলি এরকম ১০ হাজার রান্নাঘর গড়ে তুলেছেন। ৭৫টি জেলায়, তাঁরা ৭০,০০০ মানুষকে দিনে ২ বার খাবার সরবরাহ করছেন। ত্রিপুরা এবং অরুনাচলপ্রদেশেও মহিলারা তাদের স্বনির্ভর গোষ্ঠীর মাধ্যমে এই ধরণের উদ্যোগে সামিল হয়েছেন।

    

    জম্মু-কাশ্মীরে স্বনির্ভর গোষ্ঠীর মহিলারা আটকে পড়া পরিযায়ী শ্রমিকদের সাহায্যার্থে তাঁদের হাত বাড়িয়ে দিয়েছেন। বিহার, ওডিশা এবং ছত্তিশগড়ের ২১১৮টি মহিলা পরিচালিত স্বনির্ভর গোষ্ঠী, অপুষ্টিতে ভোগা ৪৩১০ জন গর্ভবতী মহিলা ও সদ্য প্রসব হয়েছে এমন মহিলাদের দেখাশোনার দায়িত্ব নিয়েছেন। এইভাবে কোভিড–১৯ মহামারীর মোকাবিলায় উদ্ভূত পরিস্থিতিতে দেশের মহিলারা সমাজে তাঁদের দায়িত্ব পালন করছেন।


    

    CG/CB

    
    
    (Release ID: 1614479) Visitor Counter : 18
    
    
      Read this release in: Assamese , Punjabi , English , Urdu , Hindi , Gujarati , Odia , Tamil , Telugu , Kannada