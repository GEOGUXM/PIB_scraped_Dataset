      রেলমন্ত্রক

      রেল গত ২৩শে মার্চ থেকে খাদ্যশস্য, চিনি, নুন, রান্নার তেল কয়লা ও পেট্রোপণ্যের মতো অত্যাবশক সামগ্রী নিয়ে ৪.৫ লক্ষ ওয়াগন সহ মোট ৬.৭৫ লক্ষ ওয়াগন ভর্তি সামগ্রী পরিবহণ করেছে
      Posted On: 10 APR 2020 4:56PM by PIB Kolkata


    নতুনদিল্লি, ১০ এপ্রিল, ২০২০


    

    দেশজুড়ে কোভিড–১৯ মহামারীর মোকাবিলায় লকডাউন কার্যকর হবার পর নিত্যপ্রয়োজনীয় সামগ্রীর সরবরাহ বজায় রাখা একটি বড় চ্যালেঞ্জ হয়ে দাড়িয়েছে। কেন্দ্র, এই সরবরাহ অক্ষুন্ন রাখার বিষয়টিকে বিশেষ গুরুত্ব দিচ্ছে। ভারতীয় রেল তার পণ্য পরিবহণ ব্যবস্থার মাধ্যমে এই উদ্যোগে সামিল হয়েছে।


    
    খাদ্যশস্য চিনি, নুন, রান্নার তেল, কয়লা ও পেট্রোপণ্যর মতো অত্যাবশক সামগ্রী নিয়ে ৪ লক্ষ ৫০ হাজার ওয়াগন সহ, মোট ৬ লক্ষ ৭৫ হাজার ওয়াগন ভর্তি সামগ্রী পরিবহণ করেছে রেল। ২ এপ্রিল থেকে ৮ এপ্রিলের মধ্যে রেল ১,৫৫,৫১২টি নিত্য প্রয়োজনীয় সামগ্রী ভর্তি ওয়াগন সহ ২,৫৮,৫০৩টি ওয়াগনে পণ্যসামগ্রী পরিবহণ করেছে। এর মধ্যে ২১২৪৭ ওয়াগন খাদ্যশস্য, ১১৩৩৬ ওয়াগন সার, ১২৪৭৫৯ ওয়াগন কয়লা এবং ৭৬৬৫ ওয়াগন পেট্রোপণ্য রয়েছে। কেন্দ্র, ২১ দিনের প্রতিরোধমূলক নিয়ন্ত্রণ ব্যবস্থায় কৃষি ও অনুসারির ক্ষেত্রে কিছু ছাড়া দিয়েছে। এরফলে কৃষকরা কোনো সমস্যার সম্মুখীন হবেন না। রেল, ফুড কর্পোরেশন অফ ইন্ডিয়ার সঙ্গে একযোগে কাজ করে চলেছে। ২৪ মার্চ থেকে ৮০০টি রেকে করে ২০ লক্ষ মেট্রিকটন খাদ্যশস্য পরিবহণ করা হয়েছে।


    
    রেল, অত্যাবশক পণ্যের সরবরাহ নিশ্চিত করতে ৫৯টি রুটে ১০৯টি পার্সেল ট্রেন চালাচ্ছে। এই ট্রেনগুলি ফল, বীজ, দুধ ও দুগ্ধজাত সামগ্রী পরিবহণ করছে। এরফলে দেশের সব গুরুত্বপূর্ণ শহরে দ্রুততার সঙ্গে অত্যাবশ্যক পণ্যসামগ্রী পৌঁছে যাচ্ছে। কেন্দ্রীয় স্বরাষ্ট্র মন্ত্রক, বিপর্যয় ব্যবস্থাপনা আইন অনুয়ায়ী, খাদ্যদ্রব্য, ঔষুধ এবং চিকিৎসা সরঞ্জাম, নির্মাণ / উৎপাদন, পরিবহণ এবং সেগুলি সরবরাহের ক্ষেত্রে ছাড় দিয়েছে।


    

    CG/CB

    
    
    (Release ID: 1613089) Visitor Counter : 12
    
    
      Read this release in: Assamese , English , Urdu , Hindi , Marathi , Punjabi , Gujarati , Odia , Tamil , Telugu , Kannada