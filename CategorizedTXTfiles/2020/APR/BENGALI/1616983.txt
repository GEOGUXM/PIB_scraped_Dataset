      স্বাস্থ্যওপরিবারকল্যাণমন্ত্রক

      রক্তের মজুত ভান্ডার যথেষ্ট পরিমানে রাখার জন্য ভ্রাম্যমান রক্তদান ব্যবস্থা গড়ে তোলার মাধ্যমে রক্ত সংগ্রহ করে, প্রয়োজন অনুসারে তা সরবরাহ করার পরামর্শ
      Posted On: 21 APR 2020 9:14PM by PIB Kolkata


    নতুন দিল্লি, ২১ এপ্রিল, ২০২০


    

    কেন্দ্রীয় স্বাস্থ্য ও পরিবার কল্যাণ মন্ত্রী ড. হর্ষ বর্ধন, বুধবার নির্মাণভবনে এক ভিডিও কনফারেন্সিং-এর মাধ্যমে রেডক্রস যোদ্ধাদের অভিনন্দন জানান। তাঁর ভাষণে ড. বর্ধন কোভিড – ১৯ এর মোকাবিলায় সরকারী নানা পদক্ষেপের কথা বিস্তারিতভাবে জানান। ভারতীয় রেডক্রস সোসাইটি (আইআরসিএস)–এর ওডিশা, তামিলনাডু, হরিয়ানা, অন্ধ্রপ্রদেশ, অসম, তেলেঙ্গানা, দিল্লি এবং কর্ণাটকের প্রতিনিধিরা মন্ত্রীকে, তাঁদের নিজ নিজ রাজ্যে গৃহীত নানা উদ্যোগের কথা জানান। এই ভিডিও কনফারেন্সে আইআরসিএস-এর মহাসচিব শ্রী আর. কে. জৈন উপস্থিত ছিলেন।


    
    স্বাস্থ্যমন্ত্রী জানান, কোভিড – ১৯ এর মোকাবিলায় সময় নষ্ট না করে ভারতই প্রথম ব্যবস্থা নিতে শুরু করে। যে দিন সারা পৃথিবী, চীনের সংক্রমণের খবর জানতে পেরেছিল, তার পরের দিনই ভারত, যৌথ নজরদারী গোষ্ঠীর মাধ্যমে পরিস্থিতির পর্যালোচনার কাজ শুরু করেছিল। প্রধানমন্ত্রী নরেন্দ্র মোদী, কেন্দ্রীয় স্বাস্থ্যমন্ত্রীর নেতৃত্বে একটি মন্ত্রিগোষ্ঠী গঠন করেন। এই মন্ত্রিগোষ্ঠী, পরিস্থিতি অনুযায়ী বিভিন্ন সিদ্ধান্ত গ্রহণ করে থাকে। ড. হর্ষ বর্ধন বলেন, বিমানবন্দর, সমুদ্রবন্দর ও স্থলসীমা বন্দরে সকলকে পরীক্ষার কাজ শুরু হয়। ২৩ মার্চ থেকে কোনো আন্তর্জাতিক বিমান ভারতে নামার অনুমতি দেওয়া হচ্ছে না।
    স্বাস্থ্যমন্ত্রী জানান, প্রথমে কোভিড – ১৯ এর নমুনা পরীক্ষা করার জন্য মার্কিন যুক্তরাষ্ট্রে পাঠাতে হত। এখন দেশে ২০০টি পরীক্ষাগারে এই পরীক্ষা – নিরীক্ষার কাজ চলে। ভারতে এখন যথেষ্ট সংখ্যায় কোভিড – ১৯ এর চিকিৎসার জন্য হাসপাতাল, পিপিই, এন৯৫ মাস্ক, ভেন্টিলেটর এবং ওষুধ রয়েছে।


    
    স্বেচ্ছায় রক্তদানকে উৎসাহ দেওয়ার জন্য তিনি আইআরসিএস-এর কাছে প্রস্তাব দেন, তাঁরা যেন রক্তদাতাদের কাছে গিয়ে রক্ত সংগ্রহ করে নিয়ে আসেন। মন্ত্রী, আইআরসিএস-কে আরো পরামর্শ দেন, যাঁরা কোভিড – ১৯ থেকে সুস্থ হয়ে গেছেন, তাঁদের থেকে রক্তরস সংগ্রহ করে, সেই রস সংক্রমিতদের শরীরে দেবার উদ্যোগ নিতে হবে। যাতে এই প্রক্রিয়ায় সংক্রমিতরা দ্রুত সুস্থ হয়ে ওঠতে পারেন।


    
    মন্ত্রী, রেডক্রসের সদস্যদের ভূমিকার ভূয়সী প্রশংসা করেন। আইআরসিএস-এর মহাসচিব শ্রী আর. কে. জৈন জানান, করোনা ভাইরাসের মোকাবিলায় কেন্দ্রের উদ্যোগের সঙ্গে রেডক্রসের সদস্যরা একযোগে কাজ করবেন। তিনি আরো বলেন, দেশজুড়ে রেডক্রসের ১১০০ শাখা থেকে সদস্যরা বিভিন্ন বিপর্যয়ে মানুষকে সাহায্য করে থাকেন। ভিডিও কনফারেন্সে যোগদানের জন্য কেন্দ্রীয় স্বাস্থ্যমন্ত্রী সকল সদস্যকে ধন্যবাদ জানান এবং কোভিড – ১৯ এর মোকাবিলায় তাঁদের নিরন্তর প্রয়াসের প্রশংসা করেন।

    

    CG/CB/SFS

    
    
    (Release ID: 1616983) Visitor Counter : 11
    
    
      Read this release in: Punjabi , Gujarati , English , Urdu , Hindi , Marathi , Tamil , Telugu , Kannada