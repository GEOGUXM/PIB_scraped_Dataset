      স্বাস্থ্যওপরিবারকল্যাণমন্ত্রক

      কোভিড–১৯ এর সর্বশেষ তথ্য
      Posted On: 26 APR 2020 5:13PM by PIB Kolkata


    নতুন দিল্লি, ২৬ এপ্রিল, ২০২০
    

    

    দেশে কোভিড-১৯ মহামারীর মোকাবিলায় কেন্দ্র এবং বিভিন্ন রাজ্য ও কেন্দ্রশাসিত অঞ্চলগুলি নানা উদ্যোগ গ্রহণ করেছে। উচ্চপর্যায়ে এগুলি নিয়ে প্রতিনিয়ত পর্যালোচনা করা হচ্ছে।
    
    কেন্দ্রীয় স্বাস্থ্য ও পরিবারকল্যাণ্ মন্ত্রী ডঃ হর্ষ বর্ধন কোভিড-১৯ এর মোকাবিলায় পরিস্থিতি খতিয়ে দেখতে আজ অল ইন্ডিয়া ইনস্টিটিউট অফ মেডিক্যাল সায়েন্সেস (এইমস)-এর ট্রমা সেন্টারে যান। পরিদর্শনের সময় তিনি কোভিড-১৯ এ সংক্রমিতদের জন্য আইসোলেশন সুবিধেযুক্ত বিভিন্ন ওয়ার্ড ঘুরে দেখেন, কয়েকজন কোভিড আক্রান্ত রোগির সঙ্গে ভিডিও কলে কথা বলেন। রোগীদের শুশ্রুষার জন্য সেখানে রোবটের ব্যবস্থা করা হয়েছে। স্বাস্থ্যমন্ত্রী রোগীদের থেকে হাসপাতালের বিষয়ে পরামর্শ চান।
    
    পুরো পরিস্থিতি পর্যালোচনা করে তিনি সন্তোষ প্রকাশ করেন। কোভিড-১৯ এ আক্রান্তদের এবং যাদের কোভিডে সংক্রমিত হবার আশঙ্কা রয়েছে, তাঁদের সকলের জন্য ২৪ ঘন্টা এইমস হাসপাতালের সতর্ক থাকায় তিনি এই প্রতিষ্ঠানের প্রশংসা করেন। ডঃ হর্ষ বর্ধন দ্বিতীয় পর্যায়ের লকডাউন যথাযথভাবে পালন করার জন্য সকলের প্রতি আবেদন জানান কারণ এর মাধ্যমেই করোনা মহামারী থেকে রক্ষা পাওয়া যাবে। তিনি বলেন হটস্পট জেলাগুলি নন-হটস্পট জেলায় পরিণত হচ্ছে, এর থেকে বোঝা যায় পরিস্থিতির উন্নতি হচ্ছে।
    
    আজ ক্যাবিনেট সচিব সব রাজ্য ও কেন্দ্রশাসিত অঞ্চলের মুখ্যসচিব ও পুলিশের মহানির্দেশকের সঙ্গে ভিডিও কনফারেন্সের মাধ্যমে বৈঠক করেন। বৈঠকে কোভিড-১৯ এর মোকাবিলায় বিভিন্ন ব্যবস্থার পর্যালোচনা করা হয়। তিনি বলেন যে সব রাজ্যে সংক্রমণের সংখা বেশি সেখানে লকডাউন যেন ঠিকমতো মেনে চলা হয় সেদিকে খেয়াল রাখতে হবে। এছাড়া আইসোলেশন বেড, আইসিইউ বেড ভেন্টিলেটর সহ চিকিৎসা পরিকাঠামোর সব দিকে বিশেষ নজর দেবারও তিনি পরামর্শ দেন।
    
    শেষ পাওয়া খবরে দেশে আক্রান্তের সংখ্যা ২৬,৪৯৬ জন। সুস্থ হয়ে বাড়ি ফিরে গেছেন ৫৮০৪ জন। অর্থাৎ মোট আক্রান্তের ২১.৯ শতাংশ সুস্থ হয়ে বাড়ি ফিরেছেন। এপর্যন্ত এই ভাইরাসে সংক্রমণের কারণে মারা গেছেন ৮২৪ জন।
    
    
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন।
    
    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা চাইলে নীচের লিঙ্কে ক্লিক করুন।
    https://www.mohfw.gov.in/pdf/coronvavirushelplinenumber.pdf
    

    

    CG/CB

    
    
    (Release ID: 1618484) Visitor Counter : 20
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Odia , Tamil , Telugu , Kannada , Malayalam