      প্রতিরক্ষামন্ত্রক

      মুম্বাইয়ে আটকে পড়া ভিনরাজ্যের শ্রমিকদের জন্য ভারতীয় নৌবাহিনী রেশন সরবরাহ করেছে
      Posted On: 09 APR 2020 6:31PM by PIB Kolkata


    নতুন দিল্লি, ৯ এপ্রিল ২০২০


    

    
    কোভিড-১৯ জন্য লকডাউন চলাকালীন মুম্বাইয়ে আটকে পড়া ভিনরাজ্যের শ্রমিকদের মধ্যে বিতরণের জন্য, ভারতীয় নৌবাহিনী মহারাষ্ট্র সরকারকে প্রাথমিক খাদ্য সামগ্রী সমেত রেশন প্যাকেট সরবরাহ করেছে। ৪ এবং ৮ এপ্রিল এগুলি রাজ্য সরকারের কাছে পৌঁছে দেওয়া হয়।


    
    
    গত ৩ এপ্রিল ২০২০, মুম্বাই শহরের জেলাশাসকের কার্যালয়, লকডাউনে আটকে পড়া বিপুল সংখ্যক ভিনরাজ্যের শ্রমিককে ত্রাণ সরবরাহের জন্য নৌবাহিনীর কাছে সাহায্যের অনুরোধ জানিয়েছিল। এই অনুরোধের ভিত্তিতে, ওয়েস্টার্ন ন্যাভাল কমান্ড ততক্ষনাৎ ৪ এপ্রিল ২০২০ তারিখে প্রায় ২৫০ টি রেশন প্যাকেটের ব্যবস্থা করে। পর্যাপ্ত পরিমাণে খাদ্য সামগ্রী ভর্তি প্যাকেটগুলি মুসাফিরখানার কাছাকাছি অঞ্চলে এবং এশিয়াটিক লাইব্রেরির নিকটস্থ কালেক্টর অফিসে পাঠানো হয়। কাফে প্যারেড এবং কালবা দেবীতে এগুলি বিতরণের ব্যবস্থা করা হয়।


    
    
    গত ৮ এপ্রিল ২০২০, স্থানীয় কর্তৃপক্ষের কাছে অতিরিক্ত ৫০০ রেশন প্যাকেট পৌঁছে দেওয়া হয় এবং কামাতিপুরা এলাকার আটকে পড়া শ্রমিকদের মধ্যে তা বিতরণ করা হয়।

    

    CG/TG

    
    
    (Release ID: 1612736) Visitor Counter : 19
    
    
      Read this release in: English , Urdu , Marathi , Hindi , Manipuri , Assamese , Punjabi , Gujarati , Tamil , Telugu , Kannada