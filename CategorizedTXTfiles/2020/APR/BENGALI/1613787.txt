      বিজ্ঞানওপ্রযুক্তিমন্ত্রক

      রাস্তা সংক্রমণমুক্ত করতে সিএসআইআর – সিএমইআরআই এর বিজ্ঞানীরা ট্রাক্টরের সাহায্যে বিশেষ প্রযুক্তি উদ্ভাবন করলেন
      Posted On: 12 APR 2020 6:45PM by PIB Kolkata


    কলকাতা, ১২ এপ্রিল, ২০২০


    কোভিড – ১৯ মহামারীর মোকাবিলায় রাস্তা সংক্রমণমুক্ত করতে কেন্দ্রের বিজ্ঞান ও প্রযুক্তি দপ্তরের অধীন, বিজ্ঞান ও শিল্প গবেষণা পরিষদের (সিএসআইআর) পশ্চিমবঙ্গের দূর্গাপুরের সেন্ট্রাল ম্যাকানিক্যাল ইঞ্জিনিয়ারিং রিসার্চ ইনস্টিটিউট (সিএমইআরআই) এর বিজ্ঞানীরা একটি নতুন পন্থা উদ্ভাবন করেছেন।


    সিএসআইআর – সিএমইআরআই বিজ্ঞানীরা একটি ট্রাক্টরের সাহায্যে রাস্তা সংক্র মণমুক্ত করার এক অভিনব পন্থা উদ্ভাবন করেছে। এই ট্রাক্টরটির সাহায্যে ১৬ ফুট লম্বা এলাকা জুড়ে সংক্রমণ মুক্ত করা যাবে। এই ব্যবস্থায় একটি ট্যাঙ্ক রাখা হয়, যে ট্যাঙ্কটিতে ২০০০ – ৫০০০ লিটার পর্যন্ত জল ও সোডিয়াম হাইপোক্লোরাইডের মিশ্রন রাখা থাকে। এখান থেকে পাম্পের মাধ্যমে ১২টি ছিদ্র দিয়ে এই মিশ্রনটি চর্তুদিকে ছড়িয়ে পড়ে এবং এলাকাকে ভাইরাস মুক্ত করে।


    এই ব্যবস্থার সাহায্যে মহাসড়কের বিস্তীর্ণ এলাকা, টোলপ্লাজার আশেপাশের অঞ্চলে সংক্রমণ মুক্ত করা সম্ভব। কারণ এই এলাকায় যানচলাচল প্রচুর হয় এবং যার থেকে সংক্রমণ ছড়ানোর আশঙ্কা থাকে। এই ব্যবস্থার সাহায্যে বড় বড় আবাসন, অফিস-কাছারি, খেলাধূলার জায়গাও সংক্রমণমুক্ত করা সম্ভব। ঐ ট্রাক্টরটি থেকে পাম্পের সাহায্যে সংক্রমণ প্রতিরোধ মিশ্রন ৩০ ফুট দূরত্ব পর্যন্ত যেতে পারে।


    সিএসআইআর – সিএমইআরআই এর নির্দেশক অধ্যাপক ড. হরিশ হিরানী জানান, এই প্রযুক্তির মাধ্যমে এমন কিছু জায়গায় ঐ মিশ্রন ছড়ানো যাবে যেখানে সহজে পৌঁছানো যায় না।


    আসানসোল পুরনিগম ইতিমধ্যেই এধরণের চারটি ট্রাক্টর ইউনিটের বরাত দিয়েছে। এর মধ্যে একটি ইউনিট পুরনিগমকে সরবরাহ করা হয়েছে। অধ্যাপক হিরানী জানান, দূর্গাপুর পুরনিগম, কয়েকটি অতিক্ষুদ্র, ক্ষুদ্র এবং মাঝারি শিল্পোদ্যোগী সংস্থাও এই ইউনিটটি কেনার ব্যাপারে আগ্রহ প্রকাশ করেছে।


    CG/CB

    
    
    (Release ID: 1613787) Visitor Counter : 3
    
    
      Read this release in: English