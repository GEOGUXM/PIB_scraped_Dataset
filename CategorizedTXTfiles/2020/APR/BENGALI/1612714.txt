      সারওরসায়নমন্ত্রক

      সরকার, দেশে সারের প্রচুর যোগান নিশ্চিত করেছে
      Posted On: 09 APR 2020 5:14PM by PIB Kolkata


    নতুনদিল্লি, ৯ এপ্রিল, ২০২০


    

    কেন্দ্রীয় রসায়ন ও সার মন্ত্রী শ্রী ডিভি সদানন্দ গৌড়া জানিয়েছেন, আসন্ন খরিফ মরশুমে সার দপ্তর, দেশে পর্যাপ্ত সারের যোগান নিশ্চিত করেছে। এক ট্যুইট বার্তায় শ্রী গৌড়া জানিয়েছেন, সারের যথেষ্ট মজুত ভান্ডার রয়েছে।


    
    নির্দিষ্ট সময়ে চাষীরা যেন সঠিক পরিমাণে সার পান, তা নিশ্চিত করতে সরকার অঙ্গীকারবদ্ধ। সরকার, সারের উৎপাদন এবং পরিবহণের বিষয়টি নজরে রেখেছে। এই প্রসঙ্গে রেল মন্ত্রকও রাজ্য সরকারগুলির সঙ্গে নিয়মিত যোগাযোগ রেখে চলছে।


    
    দপ্তরের অধীনস্থ রাষ্ট্রায়ত্ত্ব ন্যাশনাল ফার্টিলাইজার লিমিটেড – এনএফএল, তাদের নাঙ্গাল, ভাতিন্ডা, পানিপথ এবং বিজয়পুরের কারখানায় পুরো মাত্রায় সার উৎপাদন চলছে বলে মন্ত্রী এক ট্যুইট বার্তায় উল্লেখ করেন। এছাড়া কৃষক সম্প্রদায়ের সুবিধের জন্য বাজারে নিয়মিত ইউরিয়া সরবরাহও করা হচ্ছে।


    

    CG/CB

    
    
    (Release ID: 1612714) Visitor Counter : 8
    
    
      Read this release in: English , Urdu , Marathi , Hindi , Assamese , Manipuri , Punjabi , Gujarati , Tamil , Telugu , Kannada