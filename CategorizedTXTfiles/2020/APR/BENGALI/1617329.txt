      স্বরাষ্ট্র মন্ত্রক

      স্বাস্থ্য ক্ষেত্রের পেশাদার স্বাস্থ্যকর্মী সহ প্রথমসারির কর্মীদের যে কোনো হামলা থেকে রক্ষা করার জন্য যথাযথ সুরক্ষা নিশ্চিত করতে হবে : কেন্দ্রীয় স্বরাষ্ট্র মন্ত্রী
      Posted On: 22 APR 2020 5:24PM by PIB Kolkata


    কলকাতা, ২২ এপ্রিল, ২০২০


    

    কেন্দ্রীয় স্বরাষ্ট্রমন্ত্রী অমিত শাহ-র নির্দেশ অনুসারে কেন্দ্রীয় স্বরাষ্ট্র মন্ত্রক, সমস্ত রাজ্য ও কেন্দ্রশাসিত অঞ্চলগুলিকে নির্দেশ দিয়েছে, স্বাস্থ্য ক্ষেত্রে পেশাদার, স্বাস্থ্যকর্মী এবং প্রথম সারির কর্মীদের যে কোন হামলা থেকে রক্ষা করার জন্য যথাযথ সুরক্ষার ব্যবস্থা করতে হবে। কোভিড – ১৯ মহামারীর বিরুদ্ধে যুদ্ধ করার সময়, যে সমস্ত স্বাস্থ্যকর্মী বা প্রথম সারিতে থাকা কর্মীরা এই ভাইরাসে সংক্রমিত হয়ে মারা গেছেন, তাঁদের শেষকৃত্যে অনুষ্ঠানে কেউ বাধা সৃষ্টি করলে তাঁর বিরুদ্ধে যেন কঠোর ব্যবস্থা নেওয়া হয়।


    
    মন্ত্রক, স্বাস্থ্যকর্মী এবং স্বাস্থ্যক্ষেত্রে প্রথম সারিতে থাকা কর্মীদের জন্য যথাযথ নিরাপত্তার ব্যবস্থা করতে সব রাজ্য এবং কেন্দ্রশাসিত অঞ্চলগুলিকে ২৪ মার্চ, ৪ এপ্রিল এবং ১১ এপ্রিল নির্দেশিকা জারি করেছিল। কিন্তু তা সত্ত্বেও বিভিন্ন জায়গা থেকে তাদের ওপর হামলার খবর এসেছে। এই ধরণের যে কোনো একটি ঘটনায় সমস্ত স্বাস্থ্যকর্মীরা নিরাপত্তাহীনতায় ভুগতে পারেন। সুপ্রিমকোর্ট, ৮ এপ্রিলের এক আদেশে বলেছে, সব রাজ্য ও কেন্দ্রশাসিত অঞ্চলের সমস্ত পুলিশ কর্তৃপক্ষকে চিকিৎসক এবং স্বাস্থ্যকর্মীদের সুরক্ষার ব্যবস্থা করতে হবে। বিশেষ করে যারা কোভিড – ১৯ এ আক্রান্ত রোগীদের চিকিৎসা করছেন এবং যারা কোয়ারান্টাইনে থাকা মানুষদের দেখভাল করছেন, তাদের নিরাপত্তার জন্য প্রশাসনকে যথাযথ ব্যবস্থা নিতে হবে বলে সর্বোচ্চ আদালত জানিয়েছে।


    
    সুপ্রীমকোর্টের এই নির্দেশ অনুযায়ী এবং ২০০৫ সালের বিপর্যয় ব্যবস্থাপনা আইন অনুসারে কেন্দ্রীয় স্বরাষ্ট্র মন্ত্রক, সমস্ত রাজ্য, কেন্দ্রশাসিত অঞ্চল এবং জেলা প্রশাসনকে নির্দেশ দিয়েছে, যারা সরকারী স্বাস্থ্যকর্মী সহ অন্য যেসব স্বাস্থ্য কর্মীদের কাজে বাধা দেবে, তাদের বিরুদ্ধে কঠোর ব্যবস্থা নিতে হবে।


    
    স্বাস্থ্যকর্মীদের নিরাপত্তার জন্য মন্ত্রক, রাজ্য এবং কেন্দ্রশাসিত অঞ্চলগুলিকে অনুরোধ করেছে, তাঁরা যেন জেলাস্তরে ২৪ ঘন্টার জন্য একজন নোডাল অফিসার নিয়োগ করে। যে কোনো রকমের হামলার ঘটনা ঘটলে তৎক্ষণাৎ যেন কঠোর ব্যবস্থা নেওয়া হয়। স্থানীয় আইএমএ শাখার সদস্য ও এলাকার চিকিৎসকরা এই নিয়ম যথাযথ পালন করা হচ্ছে কিনা সেটি খতিয়ে দেখবেন।


    
    রাজ্য এবং কেন্দ্রশাসিত অঞ্চলগুলিকে পাঠানো নির্দেশাবলীটি দেখার জন্য নিচের লিঙ্কটি ক্লিক করুন -
    http://164.100.117.97/WriteReadData/userfiles/22.04.2020%20HS%20letter%20to%20Chief%20Secretaries%20reg.%20security%20to%20healthcare%20professionals.pdf

    

    CG/CB/SFS

    
    
    (Release ID: 1617329) Visitor Counter : 3
    
    
      Read this release in: English , Urdu , Marathi , Hindi , Assamese , Manipuri , Punjabi , Gujarati , Odia , Tamil , Telugu , Kannada , Malayalam