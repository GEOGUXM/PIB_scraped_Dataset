      কর্মী, জন-অভিযোগএবংপেনশনমন্ত্রক

      ডিওপিটি (কর্মী ও প্রশিক্ষণ বিভাগ) এর অনলাইন পাঠ্যক্রম চালু হওয়ার দুই সপ্তাহের মধ্যে ২,৯০,০০০-এরও বেশি ব্যক্তি প্রশিক্ষণ নিয়েছেন এবং ১, ৮৩,০০০ এর বেশি এই প্রশিক্ষণের জন্য নাম নিবন্ধভুক্ত করেছেন
      Posted On: 23 APR 2020 7:16PM by PIB Kolkata


    নতুন দিল্লি, ২৩ এপ্রিল, ২০২০


    

    
    
    ডিওপিটি (কর্মী ও প্রশিক্ষণ বিভাগ) এর অনলাইন করোনার পাঠ্যক্রমে প্রচুর সাড়া পাওয়া গেছে এবং এটি চালু হওয়ার দুই সপ্তাহের মধ্যে ২,৯০,০০০-এরও বেশি ব্যক্তি প্রশিক্ষণ নিয়েছেন এবং ১, ৮৩,০০০ এর বেশি ব্যক্তি এই প্রশিক্ষণের জন্য নাম নথিভুক্ত করেছেন।
    
    উত্তর পূর্বাঞ্চলীয় উন্নয়নের স্বাধীন দায়িত্বপ্রাপ্ত, প্রধানমন্ত্রীর কার্যালয়, কর্মচারী, গণ অভিযোগ, পেনশন, পরমাণু শক্তি ও মহাকাশ দফতরের প্রতিমন্ত্রী ডঃ জিতেন্দ্র সিং আজ নয়াদিল্লিতে সংবাদ মাধ্যমকে এই তথ্য জানিয়েছেন। তিনি বলেছেন যে, করোনার বিরুদ্ধে যারা সামনে থেকে লড়াই চালাচ্ছেন তাদের https://igot.gov.in পোর্টালের মাধ্যমে অনলাইনে প্রশিক্ষণের ব্যবস্থা করা হয়েছে। করোনার যোদ্ধাদের প্রশিক্ষণ ও আপডেট করার জন্য এই উদ্যোগ।
    
    তিনি আরও বলেন যে, নিজের সময় মতো এই পোর্টালে প্রশিক্ষণের সুযোগ রয়েছে। অ্যান্ড্রয়েড ভিত্তিক স্মার্ট ফোনে এই অ্যাপ্লিকেশনটি https://bit.ly/dikshaigot লিঙ্ক থেকে ডাউনলোড করা যাবে।
    
    কোভিড সম্পর্কিত বিভিন্ন সঠিক তথ্য এবং করোনা যোদ্ধাদের কোভিড মহামারীর শিকারের হাত থেকে রক্ষা করারর বিষয় এই প্রশিক্ষণে তুলে ধরা হয়েছে। পাঠ্যক্রমে কোভিড, ক্লিনিকাল ম্যানেজমেন্ট, আইসিইউ কেয়ার ম্যানেজমেন্ট, সংক্রমণ প্রতিরোধ, পিপিই, কোয়ারেন্টাইন, পরীক্ষাগারের নমুনা সম্পর্কিত প্রাথমিক তথ্য সংগ্রহ এবং পরীক্ষা, কোভিডে আক্রান্ত শিশুর যত্ন, গর্ভাবস্থার সময় কোভিড আক্রান্তের সেবা যত্নের বিষয়ে প্রশিক্ষণ দেওয়ার ব্যবস্থা রয়েছে।
    
    নেহেরু যুব কেন্দ্র, অঙ্গনওয়াড়ী এবং আশা কর্মী, চিকিৎসক, নার্স, প্যারামেডিকেল কর্মী ও পুলিশ প্রশাসনের প্রয়োজনীয় প্রশিক্ষণের লক্ষ্য পূরণে এই পাঠ্যক্রম তৈরি করা হয়েছে।


    

    CG/SS

    
    
    (Release ID: 1617830) Visitor Counter : 8
    
    
      Read this release in: Telugu , English , Gujarati , Urdu , Hindi , Assamese , Punjabi , Tamil , Kannada