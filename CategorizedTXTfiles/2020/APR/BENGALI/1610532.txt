      শিল্পওবাণিজ্যমন্ত্রক

      স্টার্ট আপের সঙ্গে সংশ্লিষ্ট সকলের সঙ্গে শ্রী পীযূষ গোয়েলের ভিডিও কনফারেন্সের মাধ্যমে বৈঠক
      Posted On: 02 APR 2020 11:12PM by PIB Kolkata


    নতুনদিল্লি, ২ এপ্রিল, ২০২০


    

    নতুন উদ্যোগ অর্থাৎ স্টার্ট আপের সঙ্গে যুক্ত সংশ্লিষ্ট সকলকে নিয়ে রেল, শিল্প ও বাণিজ্য মন্ত্রী শ্রী পীযুষ গোয়েল আজ ভিডিও কনফারেন্সের মাধ্যমে বৈঠক করেন। বৈঠকে অংশগ্রহণকারীরা ডেভেলপার, ঋণ দাতা, প্রথম সারির উদ্যোক্তা, ও বিনিয়োগকারীরা কোভিড-১৯ এবং এর মোকাবিলায় দেশজুড়ে লকডাউনের বিষয় নিয়ে আলোচনা করেন। শিল্প বিকাশ ও অভ্যন্তরীণ বাণিজ্য দপ্তর, কর্পোরেট বিষয়ক দপ্তর, সেবি, কেন্দ্রীয় প্রত্যক্ষ কর পর্ষদ, সিবিআইসি, নীতি আয়োগ ও এসআইডিবিআই-এর আধিকারিকরা বৈঠকে উপস্থিত ছিলেন।


    
    শ্রী গোয়েল বলেন দেশে ভবিষ্যতের আশার আলো দেখাতে পারে এই স্টার্ট আপ সংস্থাগুলিই। দেশ বর্তমানে এক অভূতপূর্ব অবস্থার মধ্য দিয়ে যাচ্ছে। এর থেকে বেরিয়ে আসতে দ্রুত ব্যবস্থা গ্রহণের প্রয়োজন। তিনি ১০০ কোটি টাকার অ্যাকশন কোভিড-১৯ টীমের সূচনার উদ্যোগকে স্বাগত জানান। এই টীম কোভিড-১৯ এর ফলে আর্থিক সমস্যা থেকে বের হয়ে আসতে ৫০টির বেশী উদ্যোগকে সাহায্য করবে।


    
    বৈঠকে কোভিড-১৯ এর মোকাবিলায় নানা সমস্যার সমাধানের বিষয়ে নতুন উদ্যোগের সংস্থাগুলি যে কাজ করে চলেছে তা নিয়ে আলোচনা হয়। বিভিন্ন সরকারি দপ্তরের সমন্বয়ে গঠিত যৌথ কমিটি এই কাজগুলির মূল্যায়ন করবে।


    

    CG/CB

    
    
    (Release ID: 1610532) Visitor Counter : 7
    
    
      Read this release in: English