      খাদ্যপ্রক্রিয়াকরণশিল্পমন্ত্রক

      খাদ্য প্রক্রিয়াকরণ শিল্প মন্ত্রক সংশ্লিষ্ট দপ্তরগুলির সঙ্গে খাদ্য প্রক্রিয়াকরণ শিল্পের নানা সমস্যা নিয়ে আলোচনা করছেঃ হরসিমরাত কউর বাদল
      Posted On: 05 APR 2020 2:07PM by PIB Kolkata


    নতুনদিল্লি, ৫ এপ্রিল, ২০২০


    কেন্দ্রীয় খাদ্য প্রক্রিয়াকরণ শিল্পমন্ত্রী শ্রীমতী হরসিমরত কউর বাদল বলেছেন, এই শিল্পের নানা সমস্যার সমাধানে মন্ত্রক কাজ করে যাবে। ফিকি, সিআইআই, অ্যাসোচেম, পিএইচডিসিসিআই, সহ বেশ কয়েকটি শিল্প বাণিজ্য সংস্থার সঙ্গে ভিডিও কনফারেন্সের মাধ্যমে ৪ এপ্রিল তিনি প্রতিরোধমূলক নিয়ন্ত্রণ ব্যবস্থার মধ্যে দ্বিতীয় বৈঠক করেন। মন্ত্রকের পদস্থ আধিকারিকরা সংস্থাগুলিকে আগের বৈঠকের পর কি কি ব্যবস্থা নেওয়া হয়েছে, সেই বিষয়ে মন্ত্রীকে জানান।


    মন্ত্রক জানিয়েছে, শিল্প সংস্থাগুলির নানা সমস্যার সমাধানের জন্য অভিযোগ নিষ্পত্তির সেল খোলা হয়েছে। খাদ্য ও যন্ত্রপাতি সরবরাহ বজায় রাখার জন্য ব্যবস্থা নেওয়া হয়েছে। জমা পড়া ৩৪৮টি সমস্যার মধ্যে ৫০%-র সমাধান হয়ে গেছে। বাকিগুলি সমাধানের কাজ চলছে। শিল্প ও বাণিজ্য সংস্থাগুলির প্রতিনিধিরা জানিয়েছেন, মন্ত্রকের থেকে সহযোগিতা পাবার পর পরিস্থিতি বদলাচ্ছে।


    প্রতিরোধমূলক নিয়ন্ত্রণ ব্যবস্থা উঠে গেলে খাদ্য প্রক্রিয়াকরণ শিল্পের দ্রুত বিকাশ নিশ্চিত করার জন্য মন্ত্রী শিল্প সংস্থাগুলির থেকে পরামর্শ চান। শিল্প সংস্থাগুলি জানিয়েছে, শ্রমিকদের আনার জন্য বিশেষ ট্রেনের ব্যবস্থা করা দরকার। এছাড়া কৃষি পণ্য সংগ্রহের জন্য অর্থের যোগান গুরুত্বপূর্ণ। উওর পূর্ব ভারতের জন্য সংস্থাগুলির প্রতিনিধিরা উদ্বেগ প্রকাশ করেন।


    পরামর্শ দেবার জন্য শ্রীমতী কউর সকলকে ধন্যবাদ জানিয়েছেন। বৈঠকের শেষে তিনি সবাইকে নিরাপদে ও সুস্থ থাকতে বলেন।


    খাদ্য প্রক্রিয়াকরণ দপ্তরের প্রতিমন্ত্রী শ্রী রামেশ্বর তেলি উওর পূর্ব ভারতের সঙ্গে সম্পর্কিত সমস্যাগুলি সংশ্লিষ্ট রাজ্যগুলির সঙ্গে আলোচনার আশ্বাস দেন।


    CG/CB

    
    
    (Release ID: 1611361) Visitor Counter : 22
    
    
      Read this release in: English , Marathi , Hindi , Assamese , Punjabi , Gujarati , Odia , Tamil , Tamil , Telugu , Kannada