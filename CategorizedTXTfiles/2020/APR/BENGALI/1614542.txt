      আবাসনএবংশহরাঞ্চলেরদারিদ্র্যদূরীকরণমন্ত্রক

      পিসিএমসি কোভিড–১৯ মহামারীর মোকাবিলায় গৃহীত কৌশল এবং সমাধান
      Posted On: 14 APR 2020 3:15PM by PIB Kolkata


    নতুন দিল্লি, ১৪ এপ্রিল, ২০২০


    

    
    পুণে শহরের সংযোজিত অঞ্চল পিম্পরি চিঞ্চওয়ার। এই অঞ্চলটি পুণের শহরতলিতে। পিম্পরি চিঞ্চওয়ার একটি শিল্পতালুক এবং উন্নয়নশীল শহর। গত কয়েকবছরে এই শহরে জনসংখ্যা ক্রমশ বৃদ্ধি পাচ্ছে। তাই, পিম্পরি চিঞ্চওয়ার পৌরসভা, বর্জ ও পয়ঃনিকাশী ব্যবস্থাপনায় যথেষ্ট সাফল্য অর্জন করেছে। কোভিড – ১৯ মহামারীর মোকাবিলায় এই শহর বেশ কয়েকটি উদ্যোগ গ্রহণ করেছে। পিম্পরি চিঞ্চওয়ার স্মার্টসিটি লিমিটেড-এর অধীনে একটি ‘ওয়াররুম’ তৈরি করা হয়েছে। নাগরিকরা একটি হেল্প লাইন নাম্বারের মাধ্যমে এই ওয়াররুমে যে কোনো প্রশ্ন করলে তার উত্তর, একদল পেশাদারকর্মী দিচ্ছেন।
    
    পৌরসভা, একটি অ্যাপ চালু করেছে, যেখানে ডিজিট্যাল পদ্ধতিতে এই পৌরসভার অঞ্চলে কোভিড–১৯ এর বিষয়ে নানা তথ্য জানা যাচ্ছে। অ্যাপটিতে কোয়ারান্টাইনে থাকা ব্যক্তিদের সম্পর্কে জানা যাচ্ছে। এছাড়া এই অ্যাপের মাধ্যমে পিম্পরি চিঞ্চওয়ার পুরসভা ত্রাণ কাজে এগিয়ে আসার জন্য নাগরিকদের উদ্দেশে আহ্বান জানাচ্ছে। পাশাপাশি নাগরিকরা তাদের কাছাকাছি হাসপাতাল, সরকারী দপ্তর, বাজার সহ যেকোনো গুরুত্বপূর্ণ জায়গার বিষয়ে এই অ্যাপটির মাধ্যমে জানতে পারছেন। পুরসভা এই অ্যাপের মধ্যে ৪০টি বিনামূল্যে খাদ্যবন্টন কেন্দ্র, ৯টি আশ্রয় কেন্দ্র, ৩৫টির বেশি আপৎকালীন চিকিৎসা কেন্দ্র, ৫০টির বেশি মুদিখানার জিনিস সরবরাহকারী হোম ডেলিভারি কেন্দ্রের তথ্য রয়েছে। পুরসভা, করোনা যোদ্ধাদের যত্নের ব্যাপারে অত্যন্ত সক্রিয়। তারা যেন বিশেষ সুরক্ষা সরঞ্জাম পান, তা নিশ্চিত করা হয়েছে। সোশ্যাল মিডিয়া, মূদ্রণ ও বৈদ্যুতিন মাধ্যমের সাহায্যে নাগরিকদের মধ্যে কোভিড-১৯ এর বিষয়ে সচেতনতা গড়ে তোলা হচ্ছে। এছাড়া, নিয়মিতভাবে স্বাস্থ্যবিধি মেনে চলার ক্ষেত্রে নানা পরামর্শ, সর্বসাধারণের জন্য ঘোষণার ব্যবস্থা অর্থাৎ পাবলিক অ্যাড্রেস সিসটেমের মাধ্যমে দেওয়া হচ্ছে।


    

    CG/CB

    
    
    (Release ID: 1614542) Visitor Counter : 13
    
    
      Read this release in: English , Urdu , Marathi , Hindi , Assamese , Punjabi , Gujarati , Tamil , Telugu , Kannada