      স্বাস্থ্যওপরিবারকল্যাণমন্ত্রক

      কোভিড – ১৯ এর বিষয়ে সর্বশেষ প্রাপ্ত তথ্য
      Posted On: 06 APR 2020 6:08PM by PIB Kolkata


    নতুনদিল্লি, ৬ এপ্রিল, ২০২০


    কোভিড – ১৯ এর মোকাবিলা করতে ১ লক্ষ ৭০ হাজার ব্যক্তিগত সুরক্ষা আচ্ছাদন (পি.পি.ই) কাভারলস আজ চীন থেকে এসে পৌঁচেছে। চীন, ভারত সরকারকে এই সব সরঞ্জাম অনুদান হিসেবে দিয়েছে। দেশে ২০ হাজার পি.পি.ই কাভারলস তৈরি করা হয়েছে। এর সঙ্গে চীন থেকে আসা এই সামগ্রী যুক্ত হওয়ায় মোট ১ লক্ষ ৯০ হাজার কভারলস হাসপাতালগুলিতে বন্টন করা সম্ভব হবে। ইতিমধ্যেই দেশে ৩,৮৭,৪৭৩টি বিভিন্ন ধরণের পি.পি.ই রয়েছে।


    
    দেশে ২ লক্ষ এন ৯৫ মাস্ক তৈরি করা হয়েছে। এগুলি ছাড়াও কেন্দ্র, আগেই ২০ লক্ষ এন৯৫ মাস্ক সরবরাহ করেছে। বর্তমানে দেশে ১৬ লক্ষ এন৯৫ মাস্ক মজুত রয়েছে।


    
    এই সুরক্ষা সরঞ্জামগুলি বেশিরভাগই তামিলনাডু, মহারাষ্ট্র, দিল্লী, কেরালা, অন্ধ্রপ্রদেশ, তেলেঙ্গানা এবং রাজস্থানের মতো রাজ্যে সরবরাহ করা হবে। কারণ এই সব রাজ্যে কোভিড – ১৯ ভাইরাসের সংক্রমণের হার বেশি। এইমস, সফদরজং, আরএমএল হাসপাতাল, রিমস, এনইআইজিআরআইএইচএমএস, বিএইচইউ এবং এএমইউ-এর মতো কেন্দ্রীয় প্রতিষ্ঠানগুলিতে এই সরঞ্জাম সরবরাহ করা হবে।


    
    উত্তর রেল বেশকিছু পি.পি.ই কাভারলস তৈরি করেছে। প্রতিরক্ষা গবেষণা ও উন্নয়ন সংস্থা এন৯৯ এবং পি.পি.ই কাভারলস নিয়ে নতুনভাবে কাজ করেছে। এগুলির এখন উৎপাদনের প্রক্রিয়া শুরু হয়েছে। দেশে বর্তমানে দৈনিক ৮০ হাজার মাস্ক তৈরি করা হচ্ছে।


    
    বর্তমানে ১ কোটি ১২ লক্ষ ৭৬ হাজার এন৯৫ মাস্ক এবং ১ কোটি ৫৭ লক্ষ ৩২ হাজার পি.পি.ই কভারলস তৈরির বরাত রয়েছে। মূল লক্ষ্য হল প্রতি সপ্তাহে ১০ লক্ষ ব্যক্তিগত সুরক্ষা সামগ্রীর কিট সরবরাহ করা। এই মুহুর্তে দেশে যতজন রোগী রয়েছেন, তাঁদের সকলের জন্য কোয়ারেন্টাইনের ব্যবস্থা করা সম্ভব হয়েছে।


    

    
    CG/CB/SFS

    
    
    (Release ID: 1611828) Visitor Counter : 24
    
    
      Read this release in: Assamese , English , Urdu , Hindi , Marathi , Manipuri , Punjabi , Gujarati , Tamil , Telugu , Kannada