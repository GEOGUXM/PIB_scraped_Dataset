      বিজ্ঞানওপ্রযুক্তিমন্ত্রক

      ন্যাশনাল ইনোভেশন ফাউন্ডেশন অফ ইন্ডিয়া সম্পূর্ণ দেশীয় পদ্ধতিতে গবাদি পশু পালকদের জন্য ভেষজ ঔষধ আবিষ্কার করেছে
      Posted On: 11 APR 2020 12:16PM by PIB Kolkata


    নয়াদিল্লি, ১১ এপ্রিল, ২০২০


    

    
    ন্যাশনাল ইনোভেশন ফাউন্ডেশন অফ ইন্ডিয়া গবাদি পশু পালকদের জন্য রাসায়নিক উপাদানের বিকল্প হিসাবে সম্পূর্ণ দেশীয় প্রযুক্তিতে তৈরি ভেষজ মেডিকেশন বা পোকামাকড় দমনে এক ভেষজ চিকিৎসা উপাদান আবিষ্কার করেছে। সম্পূর্ণ দেশীয় প্রযুক্তিতে তৈরি ‘অরমিভেট’ একটি ভেষজ ঔষধ, যা গবাদি পশু পালকদের জন্য ঐ সংস্থা বাজারে নিয়ে এসেছে। ভেষজ এই উপদানাটি গবাদি পশুর গায়ে লেগে থাকা পোকামাকড়ের চিকিৎসা বা তাদের দমনে অত্যন্ত কার্যকরি। ইতিমধ্যেই‘অরমিভেট’ নামের এই ভেষজ ঔষধের গুণগত মান যাচাই করে দেখা হয়েছে এবং অত্যন্ত ভালো পরিণাম পাওয়া গেছে।


    
    উল্লেখ করা যেতে পারে, ২০০৭ সালে ভেষজ এই উপাদানগুলি পেটেন্ট বা স্বত্ত্ব নেওয়ার আবেদন জানানো হয়। ২০১৬’র ২৯শে নভেম্বর গুজরাটের জনৈক শ্রী হর্ষদভাই প্যাটেলের নামেস্বত্ত্ব দেওয়া হয়। পরবর্তীকালে এই স্বত্ত্ব ন্যাশনাল ইনোভেশন ফাউন্ডেশন অফ ইন্ডিয়া’কে বাণিজ্যিক স্বার্থে ব্যবহারের জন্য হস্তান্তরিত করা হয়। ন্যাশনাল ইনোভেশন ফাউন্ডেশন গান্ধীনগরের সংস্থা রাকেশ ফার্মাসিউটিক্যালের মাধ্যমে ভেষজ উপাদান ‘অরমিভেট’ – এর বাণিজ্যিক উৎপাদন শুরু করে। বাণিজ্যিক উৎপাদন শুরু করার পূর্বে এই ভেষজ উপাদানটির গুণগত মান আরও বাড়ানোর জন্য একাধিক পরীক্ষা-নিরীক্ষা চালানো হয়। এই পরীক্ষা-নিরীক্ষার সুবাদে ন্যাশনাল ইনোভেশন ফাউন্ডেশন ‘অরমিভেট’ নামে এই ভেষজ ঔষধটি বাজারে নিয়ে এসেছে।


    
    গবাদি পশুকে খাদ্যের চাহিদা মেটানো এবং স্থানীয়ভাবে কর্মসংস্থানের ক্ষেত্রে গুরুত্বপূর্ণ মাধ্যম হিসাবে স্বীকৃতি দেওয়া হয়। সমাজ বহু আগে থেকেই দেশজ জ্ঞান ও পরম্পরাকে কাজে লাগিয়ে গৃহপালিত পশুর স্বাস্থ্য সুরক্ষায় গুরুত্ব দিয়ে আসছে। প্রাচীন এই পরম্পরাকে বিবেচনায় রেখেই ন্যাশনাল ইনোভেশন ফাউন্ডেশন সম্পূর্ণ দেশীয় প্রযুক্তিতে গবাদি পশুর স্বাস্থ্য সুরক্ষার জন্য ‘অরমিভেট’ পাউডার আবিষ্কার করে।


    

    CG/BD/SB

    
    
    (Release ID: 1613438) Visitor Counter : 4
    
    
      Read this release in: English , Hindi , Punjabi , Tamil , Telugu , Kannada