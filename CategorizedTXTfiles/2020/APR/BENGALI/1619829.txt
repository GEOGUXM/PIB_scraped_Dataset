      বিজ্ঞানওপ্রযুক্তিমন্ত্রক

      সিএসআইআর-এর ২৫ রকমের ওষুধকে কোভিড – ১৯ এর চিকিৎসায় ব্যবহারের উদ্যোগ
      Posted On: 30 APR 2020 3:56PM by PIB Kolkata


    নতুন দিল্লি, ৩০ এপ্রিল, ২০২০


    

    সিএসআইআর, কোভিড – ১৯ মহামারীর মোকাবিলায় বিভিন্ন ওষুধ প্রয়োগের ক্ষেত্রে অগ্রণী ভূমিকা পালন করছে। তারা নতুন কোনো ওষুধের পরিবর্তে পুরোনো ওষুধ ব্যবহার করে এই রোগ নিরাময়ের চেষ্টা করছে। কারণ নতুন ওষুধ তৈরি করে ব্যবহার করতে প্রায় এক দশক সময় লেগে যায়। সারা বিশ্বজুড়ে ইতিমধ্যেই করোনা ভাইরাসে সংক্রমিতদের ওপর নানা ওষুধ প্রয়োগ করা হচ্ছে।


    
    ভারতে করোনা ভাইরাসে সংক্রমিতদের জন্য সিএসআইআর, ২৫ রকমের ওষুধকে শনাক্ত করেছে। এদের মধ্যে উল্লেখযোগ্য হল, ফেভিপিরাভির। এই ওষুধটিকে অত্যন্ত ফলপ্রসূ বলে ধারণা করা হচ্ছে। ফুজিফিল্ম টোয়ামা কেমিক্যাল লিমিটেড, এই ওষুধটি তৈরি করেছে। এটি রাশিয়া, চীন এবং জাপানে ইনফ্লুয়েঞ্জায় আক্রান্ত রোগীদের চিকিৎসায় ব্যবহার করা হয়।


    
    হায়দ্রাবাদের সিএসআইআর-আইআইসিটি ফেভিপিরাভিরের একটি স্বল্পমূল্যের সংস্করণ উদ্ভাবন করেছে। এই ওষুধটি সিপলা কোম্পানীকে আরো গবেষণা করার জন্য দেওয়া হয়েছে। কোভিড – ১৯ এর চিকিৎসার জন্য সিপলা, ডিসিজিআই কর্তৃপক্ষের কাছে ভারতে এই জেনেরিক ওষুধটি ব্যবহারের জন্য আবেদন জানিয়েছে। ইতিমধ্যেই চীন, জাপান এবং ইতালীতে কোভিড – ১৯ এ সংক্রমিতদের চিকিৎসায় এটি ব্যবহার করা শুরু হয়েছে। ভারতে, এর নাম হবে, সিপ্লেঞ্জা।


    
    সিএসআইআর এবং সিপলা, ভারতে এবং বিদেশে সস্তায় ওষুধ তৈরি নিয়ে দীর্ঘদিন কাজ করে আসছে। সিএসআইআর-এর গবেষণাগারে এইচআইভি-র জেনেরিক ওষুধ নিয়ে কাজ করা হয়েছে। এই ওষুধ সিপলা তৈরি করেছে, যা প্রয়োগ করে বিশ্বজুড়ে হাজার হাজার এইচআইভি আক্রান্তের প্রাণ বাঁচিয়েছে। সংস্থাটি কেন্দ্রকে আশ্বস্ত করে জানিয়েছে, ফেভিপিরাভির-ও একই ধরণের কাজ করবে।


    

    CG/CB/SFS

    
    
    (Release ID: 1619829) Visitor Counter : 10
    
    
      Read this release in: Assamese , Tamil , English , Urdu , Marathi , Hindi , Manipuri , Punjabi , Gujarati , Odia , Tamil , Telugu , Kannada , Malayalam