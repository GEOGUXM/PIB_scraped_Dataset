      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 21 APR 2020 6:53PM by PIB Kolkata


    নয়াদিল্লি , ২১ এপ্রিল, ২০২০


    কোভিড-১৯ সংক্রান্ত স্বাস্থ্য ও পরিবার কল্যাণ মন্ত্রকের সর্বশেষ তথ্য


    দেশে নিশ্চিত করোনা আক্রান্তের সংখ্যা ১৮ হাজার ৬০১। মোট আক্রান্তের মধ্যে ৩ হাজার ২৫২ জন বা ১৭.৭ শতাংশ আক্রান্ত ব্যক্তি সুস্থ হয়ে ওঠার পর ছাড়া পেয়েছেন। কোভিড-১৯ এ এখনও পর্যন্ত মৃত্যুর সংখ্যা ৫৯০। ২৩টি রাজ্য ও কেন্দ্রশাসিত অঞ্চলে আরও ৬১টি জেলা থেকে বিগত দু’দিনে নতুন করে আক্রান্তের কোনও খবর নেই। গুরুতর অসুস্থ কোভিড-১৯ আক্রান্ত রোগীদের মৃত্যু হার কমাতে সিএসআইআর প্রয়োজনীয় ওষুধের ক্লিনিক্যাল ট্রায়াল শুরু করতে চলেছে। কেন্দ্রীয় স্বাস্থ্য ও পরিবার কল্যাণ মন্ত্রী ডঃ হর্ষ বর্ধন রাজ্য ও কেন্দ্রশাসিত অঞ্চলগুলিকে চিঠি লিখে ব্লাড ব্যাঙ্কগুলিতে পর্যাপ্ত রক্তের যোগান সুনিশ্চিত করতে বলেছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1616753 – এই লিঙ্কে ক্লিক করুন ।


    ডঃ হর্ষ বর্ধন কোভিড-১৯ সংক্রান্ত নাগরিক ইন্টার‍্যাক্টিভ প্ল্যাটফর্মের সূচনা করলেন


    কোভিড-১৯ মহামারীর মতো সঙ্কটজনক পরিস্থিতিতে স্বচ্ছতা বজায় রেখে তাৎক্ষণিক-ভিত্তিতে ই-প্রশাসনিক পরিষেবা প্রদান এবং নাগরিকদের বিভিন্ন প্রশ্নের উত্তর দেওয়ার জন্যই এই উদ্যোগ। এই ইন্টার‍্যাক্টিভ প্ল্যাটফর্মের মাধ্যমে সাধারণ মানুষ @CovidIndiaSeva -তে গিয়ে প্রশ্ন করার পর জবাব পাবেন। ড্যাশবোর্ড-ভিত্তিক এই পরিষেবা বিপুল সংখ্যক ট্যুইটের প্রশ্ন সমাধানের জন্য সংশ্লিষ্ট কর্তৃপক্ষের কাছে পাঠিয়ে দেবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1616667 – এই লিঙ্কে ক্লিক করুন ।


    রাজ্যে কোভিড-১৯ মোকাবিলায় লকডাউন সংক্রান্ত গৃহীত পদক্ষেপগুলির কার্যকর করা এবং তার মূল্যায়ন নিয়ে কেন্দ্রীয় দলের কাজকর্মে বাধা না দিতে পশ্চিমবঙ্গকে নির্দেশ দিল কেন্দ্রীয় সরকার


    রাজ্যে কোভিড-১৯ মোকাবিলায় লকডাউন সংক্রান্ত গৃহীত পদক্ষেপগুলির কার্যকর করা এবং সেগুলি নিরূপণের জন্য কেন্দ্রীয় দলের কাজকর্মে বাধা না দেওয়ার জন্য পশ্চিমবঙ্গ সরকারকে নির্দেশ দিল কেন্দ্রীয় সরকার। কেন্দ্রীয় স্বরাষ্ট্র মন্ত্রকের নজরে এসেছে যে, কলকাতা ও জলপাইগুড়িতে আন্তঃমন্ত্রক দুটি কেন্দ্রীয় দলকে রাজ্য এবং স্থানীয় কর্তৃপক্ষগুলি প্রয়োজনীয় সহযোগিতা করছে না। মন্ত্রকের তরফে আরও জানানো হয়েছে, এই দুটি কেন্দ্রীয় দলকে তাদের পরিদর্শনে, স্বাস্থ্য কর্মীদের সঙ্গে কথাবার্তা বলায় এবং তৃণমূল স্তরে পরিস্থিতি মূল্যায়নে বাধা দেওয়া হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1616755 – এই লিঙ্কে ক্লিক করুন ।


    পিএম কিষাণ কর্মসূচির আওতায় লকডাউন চলাকালীন সময় ৮ কোটি ৮৯ লক্ষ কৃষক পরিবারকে ১৭ হাজার ৭৯৩ কোটি টাকা দেওয়া হয়েছে


    প্রধানমন্ত্রী কিষাণ সম্মান নিধি কর্মসূচির আওতায় লকডাউন চলাকালীন গত ২৪শে মার্চ থেকে আজ পর্যন্ত ৮ কোটি ৮৯ লক্ষ কৃষক পরিবারকে ১৭ হাজার ৭৯৩ কোটি টাকা দেওয়া হয়েছে। কোভিড-১৯ মহামারীজনিত প্রতিকূল পরিস্থিতির সময় খাদ্য নিরাপত্তার স্বার্থে সরকার প্রধানমন্ত্রী গরিব কল্যাণ যোজনার আওতায় যোগ্য পরিবারগুলিকে প্রায় ১ লক্ষ ৭ হাজার ৭৮ মেট্রিক টন ডালশস্য দেওয়ার সিদ্ধান্ত নিয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1616501 – এই লিঙ্কে ক্লিক করুন ।


    প্রধানমন্ত্রী গরিব কল্যাণ যোজনার আওতায় ভবিষ্যনিধি তহবিল ট্রাস্টের বিশেষ সুবিধাভোগী ৪০ হাজার ৮২৬ জন সদস্যকে ৪৮১ কোটি ৬৩ লক্ষ টাকা দেওয়া হয়েছে


    প্রধানমন্ত্রী গরিব কল্যাণ যোজনার অঙ্গ হিসাবে কোভিড-১৯ মহামারীজনিত পরিস্থিতির মোকাবিলায় সরকার কর্মচারী ভবিষ্যনিধি তহবিল থেকে বিশেষ অর্থ তোলার অনুমতি দেয়। এই প্রেক্ষিতে তহবিল ট্রাস্টের সুবিধাভোগী ৪০ হাজার ৮২৬ জন গত ১৭ই এপ্রিল পর্যন্ত ৪৮১ কোটি ৬৩ কোটি টাকারও বেশি অর্থ তুলেছেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1616455 – এই লিঙ্কে ক্লিক করুন ।


    প্রধানমন্ত্রী সিভিল সার্ভিসেস দিবসে সিভিল সার্ভেন্টদের শুভেচ্ছা এবং সর্দার প্যাটেলের প্রতি শ্রদ্ধা জানালেন


    প্রধানমন্ত্রী আজ সিভিল সার্ভিসেস দিবস উপলক্ষে সিভিল সার্ভেন্ট ও তাঁদের পরিবারকে শুভেচ্ছা জানিয়েছেন। তিনি বলেছেন, সাফল্যের সঙ্গে ভারতের কোভিড-১৯ মোকাবিলায় এদের প্রচেষ্টা প্রশংসণীয়। এই সিভিল সার্ভেন্টরা দিবারাত্রি কাজ করছেন, দুর্গতদের সাহায্য করছেন এবং সকলের সুস্বাস্থ্য নিশ্চিত করছেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1616611 – এই লিঙ্কে ক্লিক করুন ।


    সিভিল সার্ভিসেস দিবসে কোভিড-১৯ এর বিরুদ্ধে ভারতের লড়াইয়ে সিভিল সার্ভেন্টদের আন্তরিক সেবার প্রশংসা করলেন ডঃ জিতেন্দ্র সিং


    প্রাকৃতিক বিপর্যয়ে সাহায্যের জন্য ২৯টি সার্ভিস অ্যাসোসিয়েশনকে নিয়ে গড়ে তোলা করুণা প্ল্যাটফর্মের সফলতার কথা উল্লেখ করে ডঃ সিং কোভিড-১৯ মোকাবিলায় সরকারের প্রয়াসগুলিতে সিভিল সার্ভেন্টদের আরও বেশি সক্রিয় ভূমিকা নিয়ে এগিয়ে আসার আহ্বান জানালেন। তিনি সমস্ত সিভিল সার্ভেন্টদের একদিনের বেতন প্রধানমন্ত্রী কেয়ার্স তহবিলে দান করার প্রস্তাব দেন। তিনি বলেন, কোভিড-১৯ মহামারী মোকাবিলায় জেলাশাসকরা অগ্রণী ভূমিকা পালন করেছেন এবং মহামারী সংক্রমণ প্রতিরোধে ভারতের প্রচেষ্টার একটা বড় অংশ সিভিল সার্ভেন্টদের দায়িত্ব ও কর্তব্য পালনের ওপর নির্ভর করছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1616694 – এই লিঙ্কে ক্লিক করুন ।


    ভারত ও আফগানিস্তান কাঁধে কাঁধ মিলিয়ে এবং দৃঢ় সংকল্পবদ্ধ হয়ে একযোগে কোভিড-১৯ মোকাবিলা করবে : প্রধানমন্ত্রী


    প্রধানমন্ত্রী শ্রী নরেন্দ্র মোদী বলেছেন, ভারত ও আফগানিস্তান কাঁধে কাঁধ মিলিয়ে এবং অভিন্ন দৃঢ় সংকল্পবদ্ধ হয়ে একযোগে কোভিড-১৯ মোকাবিলা করবে। ভারতের পক্ষ থেকে সেদেশকে কোভিড-১৯ মোকাবিলায় হাইড্রোক্সিক্লোরোকুইন, প্যারাসিটামল ও অন্যান্য অত্যাবশ্যক ওষুধপত্র সরবরাহের জন্য আফগানি রাষ্ট্রপতি ডঃ আসরফ ঘনি যে কৃতজ্ঞতা প্রকাশ করেছেন, তার প্রেক্ষিতে আজ এক ট্যুইটে প্রধানমন্ত্রী শ্রী মোদী এই প্রতিক্রিয়া দিয়েছেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1616486 – এই লিঙ্কে ক্লিক করুন ।


    নিউ ডেভেলপমেন্ট ব্যাঙ্কের পরিচালন পর্ষদের পঞ্চম বার্ষিক বৈঠেকে ভিডিও কনফারেন্সের মাধ্যমে অংশ নিলেন শ্রীমতী নির্মলা সীতারমন


    কেন্দ্রীয় অর্থ তথা কর্পোরেট বিষয়ক মন্ত্রী শ্রীমতী নির্মলা সীতারমন আজ নতুন দিল্লি থেকে ভিডিও কনফারেন্সের মাধ্যমে নিউ ডেভেলপমেন্ট ব্যাঙ্কের পরিচালন পর্ষদের পঞ্চম বার্ষিক বৈঠকে যোগ দেন। উল্লেখ করা যেতে পারে, ২০১৪ সালে ব্রিকস্‌ দেশগুলি এই ব্যাঙ্কের প্রতিষ্ঠা করে। ব্রিকস্‌ দেশগুলির এই ধরনের ব্যাঙ্ক গড়ে তোলার উদ্দেশ্য হ’ল – ব্রিকস্‌ ও অন্যান্য উদীয়মান বাজার অর্থনীতিতে পরিকাঠামো ও সুস্থায়ী উন্নয়নমূলক প্রকল্পগুলির জন্য প্রয়োজনীয় সম্পদের সংস্থান করা। এছাড়াও, বিশ্বব্যাপী অগ্রগতি ও উন্নয়নের জন্য বহুপাক্ষিক ও আঞ্চলিক অর্থ সহায়তা প্রতিষ্ঠানগুলির বিভিন্ন প্রয়াসে পরিপূরক ভূমিকা পালন করা। এখনও পর্যন্ত এই ব্যাঙ্কের পক্ষ থেকে ৪ হাজার ১৮৩ মিলিয়ন মার্কিন ডলার মূল্যের ভারতের ১৪টি প্রকল্প অনুমোদিত হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1616547 – এই লিঙ্কে ক্লিক করুন ।


    অ্যালকোহল-ভিত্তিক হ্যান্ড স্যানিটাইজার এবং পেট্রোলে মেশানোর জন্য অতিরিক্ত চাল ইথানলে রূপান্তরিত করা হবে


    কেন্দ্রীয় পেট্রোলিয়াম ও প্রাকৃতিক গ্যাস মন্ত্রী শ্রী ধর্মেন্দ্র প্রধানের পৌরহিত্যে আজ এনবিসিসি-র বৈঠকে সিদ্ধান্ত হয়েছে যে, অতিরিক্ত চাল পেট্রোলে মেশানোর জন্য এবং অ্যালকোহল-ভিত্তিক হ্যান্ড স্যানিটাইজার তৈরিতে ইথানল হিসাবে রূপান্তরিত করা হবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1616437 – এই লিঙ্কে ক্লিক করুন ।


    সোলার পিভি মডিউল এবং সোলার পিভি সেল – এর মডেল ও উ ৎ পাদক সংক্রান্ত স্বীকৃত তালিকার রূপায়ণের মেয়াদ বাড়িতে ৩০শে সেপ্টেম্বর


    কেন্দ্রীয় নতুন ও পুনর্নবীকরণযোগ্য শক্তি মন্ত্রক কোভিড-১৯ মহামারীর প্রেক্ষিতে সম্প্রতি এক অফিস মেমোরেন্ডাম জারি করে বলেছেন, সোলার পিভি মিডিউল এবং সোলার পিভি সেল – এর মডেল ও উ ৎ পাদক সংক্রান্ত স্বীকৃত তালিকার রূপায়ণের মেয়াদ ৩১শে মার্চ থেকে বাড়িয়ে আগামী ৩০শে সেপ্টেম্বর পর্যন্ত করা হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1616662 – এই লিঙ্কে ক্লিক করুন ।


    কোভিড-১৯ জনিত লকডাউনের প্রেক্ষিতে অচলাবস্থার বিষয়টি বিবেচনায় রেখে পুনর্নবীকরণযোগ্য শক্তি প্রকল্পগুলির মেয়াদ লকডাউন পরবর্তী আরও ৩০ দিন বাড়ানোর অনুমতি দিল পুনর্নবীকরণযোগ্য শক্তি মন্ত্রক


    কেন্দ্রীয় নবীন ও পুনর্নবীকরণযোগ্য শক্তি মন্ত্রকের পক্ষ থেকে জানানো হয়েছে, কোভিড-১৯ জনিত লকডাউনের প্রেক্ষিতে অচলাবস্থার বিষয়টি বিবেচনায় রেখে পুনর্নবীকরণযোগ্য শক্তি প্রকল্পগুলির মেয়াদ লকডাউন পরবর্তী আরও ৩০ দিন বাড়ানোর অনুমতি দিয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1616670 – এই লিঙ্কে ক্লিক করুন ।


    কেন্দ্রীয় প্রশাসনিক ট্রাইব্যুনালের শাখাগুলির কাজকর্ম আগামী তেসরা মে পর্যন্ত বন্ধ থাকবে


    বিস্তারিত বিবরণের জন্য https://pib.gov.in/PressReleseDetail.aspx?PRID=1616665 – এই লিঙ্কে ক্লিক করুন ।


    লাইফলাইন উড়ান কর্মসূচির বিমানগুলি দেশে ৫৪১ টনের বেশি চিকি ৎ সা সামগ্রী সরবরাহ করে কোভিড-১৯ মোকাবিলায় সাহায্য করছে


    কোভিড-১৯ এর বিরুদ্ধে ভারতের লড়াইয়ে মদত যোগাতে কেন্দ্রীয় অসামরিক বিমান পরিবহণ মন্ত্রক পরিচালিত লাইফলাইন উড়ান কর্মসূচির আওতায় এয়ার ইন্ডিয়া, অ্যালায়েন্স এয়ার, ভারতীয় বায়ু সেনা এবং বেসরকারি বিমান সংস্থাগুলি দেশের বিভিন্ন প্রান্তে ৫৪১ টনেরও বেশি অত্যাবশ্যক চিকি ৎ সা সামগ্রী পৌঁছে দিয়েছে। এছাড়াও, পবন হাউস লিমিটেড হেলিকপ্টার পরিষেবার মাধ্যমে জম্মু, কাশ্মীর ও লাদাখ সহ উত্তর-পূর্বের বিভিন্ন অংশে চিকি ৎ সা সামগ্রী পৌঁছে দিয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1616657 – এই লিঙ্কে ক্লিক করুন ।


    দ্রুত রিফান্ডের সুবিধার্থে করদাতাদের ই-মেল প্রেরণ হয়রানি হিসাবে ভুল বোঝা উচিৎ নয়


    কেন্দ্রীয় প্রত্যক্ষ কর পর্ষদ (সিবিডিটি) - এর পক্ষ থেকে সোশ্যাল মিডিয়ায় করদাতাদের ই-মেল প্রেরণ সম্পর্কে যে খবর প্রকাশিত হয়েছে, তার প্রেক্ষিতে পর্ষদের পক্ষ থেকে সুস্পষ্টভাবে জানানো হয়েছে, আয়কর দপ্তর বকেয়া মেটানোর ব্যাপারে গুরুত্ব দিয়ে থাকে এবং বিভিন্ন সহজ পন্থা হিসাবে সংশ্লিষ্ট করদাতার কাছে ই-মেল পাঠানো হয়। এ ধরনের ই-মেল করদাতাদের কাছে হয়রানি বলে সোশ্যাল মিডিয়ায় অভিযোগের প্রেক্ষিতে সমগ্র বিষয়টিকে ভুল ব্যাখ্যা হিসাবে বর্ণনা করেছে।পর্ষদের পক্ষ থেকে বলা হয়েছে, যে সমস্ত ব্যক্তি কর রিফান্ডের যোগ্য এবং যাঁদের বকেয়া কর জমা করা বাকি রয়েছে, তাঁদের কাছ থেকে মতামত চেয়ে পাঠানোর জন্য ই-মেল মারফৎ যোগাযোগ করা হয়। তাই, এই প্রক্রিয়াকে হয়রানি হিসাবে ভুল ব্যাখ্যার কোনও যৌক্তিকতা নেই। কম্প্যুটার থেকে স্বয়ংক্রিয়ভাবে প্রায় ১ লক্ষ ৭২ হাজার অ্যাসেসি বা কর নির্ধারকের কাছে ই-মেল পাঠানো হয়ে থাকে, যার মধ্যে সব ধরনের করদাতারাই রয়েছেন। এই প্রেক্ষিতে স্টার্ট আপ সংস্থাগুলিকে সমস্যার সম্মুখীন হতে হচ্ছে বলে প্রকাশিত খবর সম্পূর্ণ ভিত্তিহীন। সিবিডিটি-র পক্ষ থেকে বলা হয়েছে, এ ধরনের ই-মেল মুখোমুখী সাক্ষাৎহীন যোগাযোগ ব্যবস্থার অঙ্গ। এছাড়াও, এ ধরনের যোগাযোগ ব্যবস্থার মাধ্যমে জনগণের অর্থ সুরক্ষিত থাকে। সেই সঙ্গে, বকেয়া কর বাবদ প্রদেয় অর্থের সঙ্গে রিফান্ডযোগ্য অর্থের হিসাব মিলিয়ে প্রাপ্য অর্থ করদাতাকে ফেরৎ দেওয়া হয় বা করদাতাকে জমা করার জন্য বলা হয়। যদি কোনও ক্ষেত্রে করদাতা বকেয়া অর্থ ইতিমধ্যেই জমা করেছেন বা জমা করা অর্থ হায়ার অ্যাক্ট অথরিটির কাছে বিশ্লেষণের জন্য রয়েছে, সেক্ষেত্রে করদাতাকে পাঠানো সংশ্লিষ্ট ই-মেলগুলি পুঙ্খানুপুঙ্খভাবে পড়ে দেখার পর রিফান্ড সংক্রান্ত বিষয়ে কোনও ভুলত্রুটি থাকলে তা অবিলম্বে জানাতে বলা হয়, যাতে তাঁদের রিফান্ড দ্রুত মিটিয়ে দেওয়া যায়।


    বিস্তারিত বিবরণের জন্য https://pib.gov.in/PressReleseDetail.aspx?PRID=1616620 – এই লিঙ্কে ক্লিক করুন ।


    দেশে কোভিড-১৯ মহামারী নিয়ন্ত্রণে জেলা ও গ্রাম পর্যায়ের স্থানীয় প্রশাসনগুলি একাধিক পদক্ষেপ নিচ্ছে


    স্থানীয় মানুষের প্রাথমিক নমুনা পরীক্ষা সহ যাওয়া-আসার চেকপোস্টগুলিতে মেডিকেল স্ক্রিনিং এবং জনগণের ব্যবহৃত স্থানে নিয়মিতভাবে জীবাণু নাশক পদার্থ ছড়ানো হচ্ছে। এছাড়াও, সংগ্রহ কেন্দ্রগুলিতে নিয়মিত নজরদারি চালানো হচ্ছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1616633 – এই লিঙ্কে ক্লিক করুন ।


    লকডাউন চলাকালীন খাদ্যশস্যের সরবরাহ অব্যাহত রাখতে ভারতীয় খাদ্য নিগম আন্দামান ও নিকোবর দ্বীপপুঞ্জে দুটি জলযান এবং লাক্ষাদ্বীপ দ্বীপপুঞ্জে ৭টি জলযান পাঠিয়েছে


    লকডাউন চলাকালীন সময় আন্দামান নিকোবর ও লাক্ষাদ্বীপ দ্বীপপুঞ্জে খাদ্যশস্যের সরবরাহ অব্যাহত রাখতে ভারতীয় খাদ্য নিগম (এফসিআই) প্রয়োজনীয় উদ্যোগ নিয়েছে। নিগম বিগত ২৭ দিনে আন্দামান নিকোবর দ্বীপপুঞ্জের জন্য মাসিক গড় হারের তুলনায় দ্বিগুণেরও বেশি প্রায় ৬ হাজার ৫০০ মেট্রিক টন এবং লাক্ষাদ্বীপে মাসিক গড় হারের তুলনায় তিন গুণেরও বেশি খাদ্যশস্য সরবরাহ করেছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1616697 – এই লিঙ্কে ক্লিক করুন ।


    কোভিড-১৯ মহামারীর প্রেক্ষিতে আদিবাসী বিষয়ক মন্ত্রক একাধিক পদক্ষেপ নিয়েছে


    কোভিড-১৯ মহামারীর প্রকোপ থেকে আদিবাসী মানুষের জীবন রক্ষায় মন্ত্রক একাধিক পদক্ষেপ নিয়েছে। সেই সঙ্গে, কোভিড-১৯ মহামারী পরবর্তী সময় আর্থিক অগ্রগতি যাতে ধরে রাখা যায়, তার জন্য প্রয়োজনীয় ব্যবস্থা গ্রহণ করা হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1616632 – এই লিঙ্কে ক্লিক করুন ।


    কেন্দ্রীয় মানবসম্পদ উন্নয়ন মন্ত্রী স্বয়ম প্ল্যাটফর্ম এবং স্বয়ম প্রভা চ্যানেলের কাজকর্ম পর্যালোচনা করলেন


    কেন্দ্রীয় মানবসম্পদ উন্নয়ন মন্ত্রী শ্রী রমেশ পোখরিয়াল ‘নিশাঙ্ক’ জাতীয় স্তরের অনলাইন এডুকেশন প্ল্যাটফর্ম স্বয়ম এবং স্বয়ম প্রভা শিক্ষামূলক টিভি চ্যানেলের অনুষ্ঠান সম্প্রচার পর্যালোচনা করে দেখছেন। বর্তমানে ১ হাজার ৯০২টি কোর্সের স্বয়ম প্ল্যাটফর্মের মাধ্যমে ১ কোটি ৫৬ লক্ষ ছাত্রছাত্রীকে প্রয়োজনীয় শিক্ষা প্রদান করা হয়েছে। ৩২টি চ্যানেলের একটি সমবেত রূপ হ’ল – স্বয়ম প্রভা। এই চ্যানেলগুলি থেকে উচ্চ মানের শিক্ষামূলক অনুষ্ঠান সম্প্রচার করা হয়ে থাকে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1616474 – এই লিঙ্কে ক্লিক করুন ।


    পিআইবি-র ফ্যাক্টচেক ট্যুইট সংক্রান্ত ৫টি খবর আজ সরকারি সংস্করণে অন্তর্ভুক্ত হয়েছে


    সোশ্যাল মিডিয়ায় বিভ্রান্তিকর খবর প্রচার রুখতে এবং বিভ্রান্তিকর খবর প্রচার সম্পর্কে মহামান্য সুপ্রিম কোর্টের উপলব্ধির প্রেক্ষিতে পিআইবি সোশ্যাল মিডিয়ায় ছড়িয়ে পড়া গুজব দূর করতে পৃথক ইউনিট গড়ে তুলেছে। ট্যুইটারে পিআইবিফ্যাক্টচেক অ্যাকাউন্টটি সোশ্যাল মিডিয়ায় ছড়িয়ে পড়া গুজব ও বিভ্রান্তিকর খবরগুলির ওপর নিরন্তর নজর রাখছে। সেইসঙ্গে, এ ধরনের বিভ্রান্তিকর খবরগুলির খুঁটিনাটি দিক বিচার-বিশ্লেষণ করে গুজবকে ভুল প্রমাণে কাজ করে চলেছে। পিআইবি-র আঞ্চলিক কার্যালয়গুলির ট্যুইটার অ্যাকাউন্টে সরকারি ও নির্ভরযোগ্য খবর প্রকাশ করা হচ্ছে, যাতে ট্যুইটার ব্যবহারকারীরা গুজব ও প্রকৃত খবর সম্পর্কে সচেতন হতে পারেন।যে কোনও ব্যক্তি সোশ্যাল মিডিয়ার যে কোনও খবর পিআইবিফ্যাক্টচেক অ্যাকাউন্টে সাবমিট করে প্রকৃত তথ্য দিতে পারেন। অনলাইনের পাশাপাশি, হোয়াটসঅ্যাপ (+91 8799711259) অথবা ই-মেল করেও গুজব সম্পর্কিত খবরের ব্যাপারে প্রকৃত তথ্য পাওয়া যেতে পারে। পিআইবি-র ওয়েবসাইটে ফ্যাক্টচেক সংক্রান্ত বিস্তারিত বিবরণ দেওয়া রয়েছে।পিআইবিফ্যাক্টচেক অ্যাকাউন্টে ট্যুইট করা আজ ৫টি সংবাদ সরকারি সংস্করণে প্রকাশিত হয়েছে। সোশ্যাল মিডিয়ায় ছড়িয়ে পড়া এক গুজবে দাবি করা হয়েছে যে, বিহারের জেহানাবাদের শিশুরা বাড়িতে খাবার না থাকার দরুণ ক্ষুধার্ত হয়ে ব্যাঙ খাচ্ছে। গুজব এই ভিডিও-টি শীঘ্রই সোশ্যাল মিডিয়ায় ভাইরাল হয়ে পড়ে। পরে, এই ভিডিও-র সত্যতা ও খবর বিশ্লেষণ করে দেখা যায় এটি সম্পূর্ণ মিথ্যা। এ সম্পর্কে জেহানাবাদের জেলাশাসক জানিয়েছেন, বাড়িতে শিশুদের জন্য পর্যাপ্ত পরিমাণে খাবার রয়েছে। সোডিয়াম হাইপোক্লোরাইডের মতো কীটনাশক মানুষের ওপরও ছড়ানো যেতে পারে বলে এক গুজবের প্রেক্ষিতে প্রকৃত তথ্য দিতে পিআইবিফ্যাক্টচেক অ্যাকাউন্টে স্বতঃপ্রণোদিত হয়ে হিন্দিতে ট্যুইট করা হয় যে, এ ধরনের কীটনাশক মানুষ যে সমস্ত সামগ্রী ব্যবহার করে থাকেন, তার জীবাণু বিনষ্টের কাজে ব্যবহার করা যেতে পারে। কিন্তু এ ধরনের কীটনাশক মানুষের পক্ষে ক্ষতিকারক। একই ধরনের স্পষ্টীকরণ দিয়ে ইংরাজিতেও পিআইবি মুম্বাই একটি ট্যুইট প্রকাশ করে। পিআইবি লক্ষ্ণৌ-র পক্ষ থেকে বিভ্রান্তি দূর করতে ট্যুইট প্রকাশ করে বলা হয়, হোয়াটসঅ্যাপ গ্রুপ অপারেটিং – এর ক্ষেত্রে উত্তর প্রদেশ পুলিশ যে নিয়ম-নির্দেশিকা জারি করেছে, তা সম্পূর্ণ মিথ্যা। ট্যুইটার অ্যাকাউন্টে স্পষ্ট জানানো হয়েছে, উত্তর প্রদেশের পুলিশের পক্ষ থেকে এ ধরনের কোনও নির্দেশিকা জারি করা হয়নি। এছাড়াও, আরও একটি মিডিয়ার রিপোর্টে গুজব ছড়ানো হয়, আম্বেদকর নগরের এক যুবক রিজওয়ান পুলিশের লাঠির আঘাতে আহত হয়ে মারা গেছেন। এই ব্যক্তির মৃত্যুর ব্যাপারে প্রকৃত তথ্য দিতে জানানো হয়েছে, ময়না তদন্তের পর জানা গেছে, তার মৃত্যু হয়েছে পেরিকার্ডিয়াল সমস্যার কারণে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1616527 – এই লিঙ্কে ক্লিক করুন ।


    কোভিড-১৯ এর বিরুদ্ধে লড়াইয়ে আরও বেশি মানুষকে সামিল করতে লেট রোটারিয়ান সংস্থা সাহায্য করছে


    কোভিড-১৯ এর বিরুদ্ধে লড়াইয়ে রোটারিয়ান অসামান্য অবদান রেখেছে। তাদের এই প্রচেষ্টা নিঃসন্দেহে প্রশংসনীয়। পিএম কেয়ার্স তহবিলে তাদের অবদান বিশেষভাবে উল্লেখযোগ্য। এছাড়াও, এই সংস্থাটি হাসপাতালগুলিকে প্রয়োজনীয় চিকিৎসা সরঞ্জাম, স্যানিটাইজার, খাবার, পিপিই কিট এবং এন-৯৫ মাস্ক দিয়ে সাহায্য করেছে। সারা দেশের রোটারিয়ানদের সঙ্গে ভিডিও কনফারেন্সের মাধ্যমে বৈঠকে একথা বলেন কেন্দ্রীয় স্বাস্থ্য মন্ত্রী।


    বিস্তারিত বিবরণের জন্য https://pib.gov.in/PressReleseDetail.aspx?PRID=1616691 – এই লিঙ্কে ক্লিক করুন ।


    কোভিড-১৯ সংক্রান্ত ২৫ হাজারেরও বেশি পোর্টাল থেকে প্রাপ্ত অভিযোগের নিষ্পত্তি হয়েছে বিগত ২০ দিনে : ডঃ জিতেন্দ্র সিং


    ন্যাশনাল মনিটারিং ড্যাশবোর্ডের বিশেষ উইন্ডোতে কোভিড-১৯ সংক্রান্ত অভিযোগ দাখিলে যে ব্যবস্থা করা হয়েছে, তাতে ঐ বিগত ২০ দিনে ২৫ হাজারেরও বেশি অভিযোগের নিষ্পত্তি হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1616507 – এই লিঙ্কে ক্লিক করুন ।


    দিল্লি পুলিশের পাশে দাঁড়িয়ে রেল কোভিড-১৯ সংক্রান্ত দায়িত্বে থাকা দিল্লি পুলিশের কর্মীদের প্রতিদিন ১০ হাজার জলের বোতল সরবরাহ করেছে


    গ্রীষ্মের তাপ প্রবাহ বাড়ার সঙ্গে সঙ্গে ভারতীয় রেল রাষ্ট্রায়ত্ত সংস্থা আইআরসিটিসি-র সাহায্যে কোভিড-১৯ মোকাবিলার কাজে যুক্ত দিল্লি পুলিশের কর্মীদের রেল নীর জলের বোতল সরবরাহ করছে। এখনও পর্যন্ত ৫০ হাজার বোতল জল সরবরাহ করা হয়েছে। আগামী তেসরা মে পর্যন্ত এই প্রয়াস অব্যাহত থাকবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1616676 – এই লিঙ্কে ক্লিক করুন ।


    মোবাইল অ্যাপ স্বয়ম – এর মাধ্যমে পুণে’তে হোম কোয়ারেন্টাইনে থাকা নাগরিকদের ওপর নজরদারি চালানো হচ্ছে


    হোম কোয়ারেন্টাইনে থাকা নাগরিকদের ওপর নজরদারি চালাতে পুণে পুর নিগম স্মার্ট সিটি মিশনের আওতায় স্বয়ম নামে এক মোবাইল অ্যাপ্লিকেশন চালু করেছে। এই ব্যবস্থার সাহায্যে নাগরিকরা প্রকৃতপক্ষে হোম কোয়ারেন্টাইনে রয়েছেন কিনা, তা দেখা হচ্ছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1616686 – এই লিঙ্কে ক্লিক করুন ।


    কোভিড-১৯ মহামারী প্রতিরোধে লকডাউন চলাকালীন কেন্দ্রীয় বিদ্যুৎ মন্ত্রকের রাষ্ট্রায়ত্ত সংস্থাগুলি ত্রাণ সহায়তা শুরু করেছে


    শ্রীনগর থেকে কন্যাকুমারী, জামনগর থেকে শিলং – সর্বত্রই দিনমজুরদের কাছে ক্ষুধা কোভিড-১৯ এর মতোই দুশ্চিন্তার বিষয়। এই দিনমজুরদের অধিকাংশই ভারতের বিভিন্ন প্রান্তের। এদের দুশ্চিন্তার বিষয়টি বিবেচনায় রেখে কেন্দ্রীয় বিদ্যুৎ মন্ত্রকের অগ্রণী অর্থ সহায়তাদাতা নবরত্ন মর্যাদাপ্রাপ্ত আরইসি লিমিটেড লকডাউন চলাকালীন সময় রান্না করা খাবার, রেশন, খাদ্য সামগ্রীর প্যাকেট, মাস্ক এবং স্যানিটাইজার সহ দৈনিক ৭৬ হাজার শ্রমিক ও তাঁদের পরিবারগুলিকে সাময়িক আশ্রয় প্রদান করছে। ইতিমধ্যেই সংস্থার পক্ষ থেকে এই সমস্ত মহৎ কাজের জন্য ৭ কোটি টাকা দেওয়া হয়েছে এবং আরও অর্থ সহায়তার পরিকল্পনা রয়েছে। কেন্দ্রীয় বিদ্যুৎ ও পুনর্নবীকরণযোগ্য শক্তি মন্ত্রী শ্রী আর কে সিং – এর আহ্বানে সাড়া দিয়ে নবরত্ন মর্যাদাপ্রাপ্ত এই রাষ্ট্রায়ত্ত সংস্থাটি পিএম কেয়ার্স তহবিলে করোনার বিরুদ্ধে লড়াইয়ে ভারতের প্রচেষ্টাকে আরও জোরদার করতে ১৫০ কোটি টাকা দান করেছে। এছাড়াও, রাষ্ট্রায়ত্ত এই সংস্থাটির সমস্ত কর্মী তাঁদের একদিনের বেতন পিএম কেয়ার্স তহবিলে স্বেচ্ছায় দান করেছেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1616614 – এই লিঙ্কে ক্লিক করুন ।


    পিআইবি’র আঞ্চলিক কার্যালয় থেকে প্রাপ্ত তথ্য


      * চন্ডীগড় : চন্ডীগড় প্রশাসন ৬ হাজার ৬৭০ জন নথিভুক্ত নির্মাণ শ্রমিকের জন্য বিশেষ ত্রাণ সহায়তার অঙ্গ হিসাবে ৩ হাজার টাকা করে দেওয়ার সিদ্ধান্ত নিয়েছে। এর আগে নির্মাণ শ্রমিক কল্যাণ তহবিল থেকে যে ৩ হাজার টাকা করে দেওয়ার কথা ঘোষণা করা হয়েছিল, এটি তার অতিরিক্ত।


      * পাঞ্জাব : কোভিড-১৯ সংক্রান্ত বিষয়ে সাধারণ মানুষকে বিশদে সচেতন করার জন্য রাজ্যের তথ্য ও জনসংযোগ দপ্তর হোয়াটসঅ্যাপ এবং ফেসবুক চ্যাট পরিষেবার সূচনা করেছে।


      * হরিয়ানা : রাজ্যের মুখ্যমন্ত্রী শ্রী মনোহরলাল জানিয়েছেন, প্রত্যেক যোগ্য সুফলভোগী যাতে যাবতীয় কল্যাণমূলক প্রকল্প ও কর্মসূচিগুলির সুফল পান, সেগুলি সুনিশ্চিত করার কাজ করছে।


      * হিমাচল প্রদেশ : রাজ্য সরকার ‘ই-সঞ্জিবনী ওপিডি’ নামে এক অভিনব উদ্যোগ গ্রহণ করেছে, যেখানে সাধারণ মানুষ বাড়িতে বসেই চিকিৎসকদের কাছ থেকে স্বাস্থ্য সংক্রান্ত পরামর্শ পাবেন।


      * কেরল : সড়কে যানবাহনের সংখ্যা বৃদ্ধি পাওয়ায় কন্নুরে আজ থেকে তৃতীয় লকডাউন শুরু হয়েছে। ৬২ বছর বয়সী এক মহিলা ৪২ দিন পরও সুস্থ হয়ে ওঠেননি।এখনও পর্যন্ত তাঁর ১৯টি নমুনা পরীক্ষার রিপোর্ট পজিটিভ এসেছে।


      * তামিলনাডু : চেন্নাইয়ে কোভিডে আক্রান্ত হয়ে এক চিকিৎসকের মৃত্যুর পর স্থানীয় মানুষ তাঁর সমাধিস্থ করার কাজে বাধা দেওয়ায় রাজ্যের মুখ্যমন্ত্রী কোভিড-১৯ মোকাবিলার কাজে যুক্ত সমস্ত সরকারি কর্মীকে আশ্বস্ত করে বিবৃতি দিয়েছেন। রাজ্যে এক টিভি চ্যানেলের সাংবাদিকের নমুনায় করোনার উপস্থিতি মেলায় তাঁর ২৬ জন সহকর্মীর নমুনাতেও নিশ্চিত করোনা আক্রান্তের প্রমাণ মিলেছে। গতকাল পর্যন্ত রাজ্যে আক্রান্তের সংখ্যা ১ হাজার ৫২০। মৃত্যু হয়েছে ১৭ জনের। ৪৫৭ জনকে সুস্থ হওয়ার পর ছেড়ে দেওয়া হয়েছে।


      * কর্ণাটক : রাজ্যে আজ নতুন করে ৭ জন নিশ্চিত করোনায় আক্রান্ত হয়েছেন। এর ফলে, নিশ্চিত করোনায় আক্রান্তের সংখ্যা বেড়ে দাঁড়ালো ৪১৫। মৃত্যু হয়েছে ১৭ জনের। ১১৭ জনকে সুস্থ হওয়ার পর ছেড়ে দেওয়া হয়েছে।


      * অন্ধ্রপ্রদেশ : রাজ্যে গত ২৪ ঘন্টায় ৩৫ জন নতুন করে আক্রান্ত হয়েছেন। এর ফলে, মোট আক্রান্তের সংখ্যা বেড়ে ৭৫৭ হয়েছে। মৃত্যু হয়েছে ২২ জনের। ৯৬ জন সুস্থ হয়ে উঠেছেন এবং নিশ্চিত করোনায় আক্রান্তের সংখ্যা ৬৩৯। রাজ্যের মুখ্যমন্ত্রী মন্দিরের পূজারী, ইমাম এবং অন্যান্য ধর্মযাজকদের জন্য ৫ হাজার টাকা করে আর্থিক সাহায্যের কথা ঘোষণা করেছেন।


      * তেলেঙ্গানা : দিল্লির ধর্মীয় জমায়েতে যোগ দেওয়া রাজ্যের দু’জন রোহিঙ্গা উদ্বাস্তুর নমুনা পরীক্ষায় নিশ্চিত করোনার প্রমাণ মিলেছে। রাজ্যে আক্রান্তের সংখ্যা বেড়ে ৮৭৪। কোভিড-১৯ এ মৃত্যু হয়েছে বলে সন্দেহ করা হচ্ছে, এমন ব্যক্তিদের মৃতদেহ থেকে নমুনা সংগ্রহ করা হবে না বলে রাজ্যের স্বাস্থ্য কর্তৃপক্ষ সিদ্ধান্ত নিয়েছে।


      * অরুণাচল প্রদেশ : ইটানগরের জেলাশাসক রাজ্যের রেড ও অরেঞ্জ জোনগুলি থেকে নিয়ে আসা শাক-সব্জির বিক্রি নিষিদ্ধ করেছে।


      * আসাম : রাজ্যের স্বাস্থ্য মন্ত্রী এক ট্যুইটে জানিয়েছেন, গুয়াহাটির স্প্যানিশ গার্ডেন থেকে র‍্যাপিড অ্যান্টিবডি টেস্ট ২২শে এপ্রিল থেকে শুরু হতে চলেছে।


      * মণিপুর : রাজ্য সরকার আন্ডার সেক্রেটারি পদের আধিকারিকদের সর্বাধিক ৩৩ শতাংশ হাজিরার ব্যাপারে নির্দেশিকা জারি করেছে।


      * মিজোরাম : রাজ্যে ভবন ও অন্যান্য নির্মাণ কর্মী কল্যাণ বোর্ডের ৪০ হাজারেরও বেশি সুফলভোগী লকডাউন চলাকালীন সময় ৩ হাজার টাকা করে সাহায্য পেয়েছেন।


      * নাগাল্যান্ড : সিআইএসএস – এর জওয়ানরা ওখা জেলার দয়াঙ্গ গ্রামের দুর্গত মানুষজনকে রেশন ও অত্যাবশ্যক সামগ্রী বিলি করেছেন।


      * সিকিম : লকডাউন চলাকালীন গ্যাংটকের প্রত্যেক পরিবারকে অত্যাবশ্যক সামগ্রী পৌঁছে দেওয়ার জন্য রাজ্য সমবায় সরবরাহ ও বিপণন ফেডারেশন লিমিটেড ভ্রাম্যমাণ রেশন যানের সূচনা করেছে।


      * ত্রিপুরা : রাজ্যে দশম ও দ্বাদশ শ্রেণীর বোর্ড পরীক্ষার উত্তরপত্রের মূল্যায়ন ২৪শে এপ্রিল থেকে শুরু হবে।


      * মহারাষ্ট্র : রাজ্যে নতুন করে আরও ৪৭২ জন আক্রান্ত হওয়ায় মোট আক্রান্তের সংখ্যা বেড়ে ৪ হাজার ৬৭৬। দুটি আন্তঃমন্ত্রক কেন্দ্রীয় দল বিভিন্ন জায়গা পরিদর্শন করে পরিস্থিতির মূল্যায়ন করছেন এবং রাজ্য কর্তৃপক্ষগুলিকে সমস্যা সমাধানের প্রয়োজনীয় নির্দেশ দিচ্ছেন।


      * গুজরাট : আমেদাবাদের সর্দার বল্লভভাই প্যাটেল ইন্সটিটিউট কনভালেসেন্ট প্লাজমা পরীক্ষা-নিরীক্ষার জন্য ইন্ডিয়ান কাউন্সিল অফ মেডিকেল রিসার্চের সঙ্গে মউ স্বাক্ষর করেছে।


      * রাজস্থান : রাজ্য সরকার চীনে নির্মিত করোনা ভাইরাসের র‍্যাপিড টেস্টিং কিট ব্যবহার বন্ধ করে দিয়েছে। এই টেস্টিং কিটগুলি থেকে সন্তোষজনক পরিণাম না মেলায় এই সিদ্ধান্ত। আজ রাজ্যে নতুন ৮৩ জনের কোভিডে আক্রান্ত হওয়ার খবর মিলেছে। এর ফলে, নিশ্চিত করোনায় আক্রান্তের সংখ্যা বেড়ে দাঁড়িয়েছে ১ হাজার ৬৫৯।


    CG/BD/SB

    
    
    (Release ID: 1616911) Visitor Counter : 50
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Tamil , Telugu , Kannada , Malayalam
    
    
    

*