      কর্মী, জন-অভিযোগএবংপেনশনমন্ত্রক

      লাদাখ, জম্মু-কাশ্মীর ও উত্তর – পূর্বাঞ্চলের কোভিড পরিস্থিতি নিয়ে সেনাবাহিনী ও বায়ুসেনার প্রাক্তন প্রধানদের সঙ্গে কেন্দ্রীয় মন্ত্রী ড. জিতেন্দ্র সিং এর ভিডিও কনফারেন্সের মাধ্যমে বৈঠক
      Posted On: 29 APR 2020 7:11PM by PIB Kolkata


    নতুন দিল্লি, ২৯ এপ্রিল, ২০২০


    

    কেন্দ্রীয় মন্ত্রী ড. জিতেন্দ্র সিং আজ উত্তর – পূর্বাঞ্চল, লাদাখ ও জম্মু-কাশ্মীরে কোভিড পরিস্থিতি নিয়ে সেনাবাহিনী ও বায়ুসেনার প্রাক্তন প্রধানদের বক্তব্য শোনেন। ভিডিও কনফারেন্সের মাধ্যমে আয়োজিত এই বৈঠকে সেনাবাহিনীর প্রাক্তন প্রধান জেনারেল ভি. পি. মালিক, বায়ুসেনা প্রাক্তন প্রধান এয়ার চিফ মার্শাল অরূপ রাহা, সেনাবাহিনীর প্রাক্তন উপপ্রধান, লেফটেন্যান্ট জেনারেল শরদ চাঁদ, সেনাবাহিনীর উত্তরাঞ্চলীয় প্রাক্তন প্রধান, লেফটেন্যান্ট জেনারেল দীপেন্দ্র সিং হুদা, লেফটেন্যান্ট জেলারেল রণবীর সিং, প্রাক্তন ডিজিওএল লেফটেন্যান্ট জেনারেল রাকেশ শর্মা এবং উত্তরাঞ্চলীয় প্রাক্তন চিফ অফ স্টাফ মেজর জেনারেল এস. কে. শর্মা উপস্থিত ছিলেন।


    
    ড. জিতেন্দ্র সিং বলেন, সেনাবাহিনী এবং বায়ুসেনার এই অবসরপ্রাপ্ত আধিকারিকদের সংশ্লিষ্ট অঞ্চলগুলি সম্পর্কে যথেষ্ট ভালো ধারণা রয়েছে। তাই কোভিড – ১৯ এর মোকাবিলায় তাঁদের মতামত অত্যন্ত গুরত্বপূর্ণ। তিনি বলেন, উত্তর – পূর্বাঞ্চলের ৮ টি রাজ্যের মধ্যে ৫ টি রাজ্য ইতিমধ্যেই করোনা মুক্ত হয়ে গেছে। বাকি ৩টি রাজ্যে গত কয়েকদিনে নতুন করে করোনা সংক্রমণের কোনো খবর নেই। জম্মু-কাশ্মীরের জম্মুতে ১৫ জন এই রোগে আক্রান্ত। কাশ্মীর উপত্যাকায় বন্দীপুরার মতো অঞ্চল ছাড়া বাকি সব জায়গা থেকে সংক্রমণের হার ক্রমশ কমছে।


    
    বৈঠকে অংশগ্রহণকারীরা প্রধানমন্ত্রী শ্রী নরেন্দ্র মোদীর নেতৃত্বে কোভিড – ১৯ এর মোকাবিলায় সরকারের ভূমিকায় প্রশংসা করেন। উত্তর – পূর্বাঞ্চলে করোনা সংক্রমণ ক্রমশ দূর হওয়ায় তারা সন্তোষ প্রকাশ করেন এবং জম্মু-কাশ্মীর প্রশাসন, যেভাবে এই সমস্যার মোকাবিলা করছে, তারও প্রশংসা করেন।


    
    অংশগ্রহণকারীরা বলেন, লকডাউন ধীরে ধীরে তুলতে হবে। তবে, প্রতিবেশী রাষ্ট্রের সঙ্গে সীমান্ত (যেমন – বাংলাদেশ) সিল করে রাখার তারা পরামর্শ দিয়েছেন। অনলাইনে কেনাকাটা, লেখাপড়া করার সুযোগ এবং উত্তর – পূর্ব ও জম্মু-কাশ্মীরে সাধারণ মানুষের এই পরিস্থিতিতে মনোভাব যথেষ্ট ভালো বলে তাঁরা মত প্রকাশ করেন।


    

    CG/CB/SFS

    
    
    (Release ID: 1619438) Visitor Counter : 15
    
    
      Read this release in: Assamese , English , Urdu , Hindi , Punjabi , Gujarati , Tamil , Telugu