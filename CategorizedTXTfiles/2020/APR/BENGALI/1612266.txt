      বিজ্ঞানওপ্রযুক্তিমন্ত্রক

      সিএসআইআর-সেন্ট্রাল ইলেক্ট্রো ক্যামিক্যাল রিসার্চ ইন্সটিটিউট ব্যক্তিগত সুরক্ষা সামগ্রীর উৎপাদন বাড়াতে শিল্প সংস্থাগুলির সঙ্গে কাজ করছে
      Posted On: 08 APR 2020 11:27AM by PIB Kolkata


    নয়াদিল্লি, ০৮ এপ্রিল, ২০২০


    

    
    কোভিড ১৯ মোকাবিলায় সিএসআইআর – এর বিশেষ প্রয়াসের সঙ্গে সঙ্গতি রেখে তামিলনাডুর সেন্ট্রাল ইলেক্ট্রো ক্যামিক্যাল রিসার্চ ইন্সটিটিউট শিল্প সংস্থাগুলিকে বৈজ্ঞানিক পরিষেবা দিয়ে সাহায্য করবে। বর্তমান পরিস্থিতিতে স্যানিটাইজার, হাসপাতালের চিকিৎসা সরঞ্জাম এবং ব্যক্তিগত সুরক্ষা সামগ্রী অত্যন্ত গুরুত্বপূর্ণ হয়ে উঠেছে। এই লক্ষ্যে চেন্নাইয়ের ঐ প্রতিষ্ঠানটি বিশ্ব স্বাস্থ্য সংস্থার নির্দেশাবলী অনুযায়ী, ব্যক্তিগত সুরক্ষা সামগ্রী সহ হ্যান্ড স্যানিটাইজার প্রস্তুত করেছে।


    
    এখনও পর্যন্ত ৩৫০ লিটার হ্যান্ড স্যানিটাইজার, ২৫০ লিটার হ্যান্ড ওয়াশ এবং ১ হাজার লিটার জীবাণুনাশক উপাদান বিভিন্ন স্থানে সরবরাহ করা হয়েছে। কোভিড-১৯ জনিত পরিস্থিতি স্বাভাবিক না হওয়া পর্যন্ত প্রতিষ্ঠানটি এ ধরনের সামগ্রী সরবরাহ অব্যাহত রাখবে।


    
    এছাড়াও, তামিলনাডুর এই প্রতিষ্ঠানটি মুখাবরণ বা মাস্ক তৈরির জন্য আগ্রহী গ্রামীণ মহিলাদের জন্য ডিজিটাল প্রশিক্ষণ কর্মসূচি শুরু করেছে। প্রতিষ্ঠানটি ব্যক্তিগত সুরক্ষা সামগ্রী সহ হ্যান্ড স্যানিটাইজার ও হ্যান্ড ওয়াশের উৎপাদন বাড়াতে শিল্প সংস্থাগুলির সঙ্গে হাত মিলিয়েছে। ইতিমধ্যেই এই সংস্থাটি মাস্ক বানানোর জন্য ব্যাঙ্গালোরের সংস্থা থ্রিডি লাইকান – এর সঙ্গে অংশীদারিত্বে কাজ শুরু করেছে।


    

    CG/BD/SB

    
    
    (Release ID: 1612266) Visitor Counter : 12
    
    
      Read this release in: English , Hindi , Assamese , Punjabi , Gujarati , Odia , Tamil , Telugu , Kannada