      অর্থমন্ত্রক

      কর দাতাদের টি.ডি.এস ও টি.সি.এস–এর আবেদনের সমস্যা দূর করতে কেন্দ্রীয় প্রত্যক্ষ কর পর্ষদ ১৯৬১-র আয়কর আইনের ১১৯ নম্বর ধারায় নির্দেশ জারী
      Posted On: 04 APR 2020 4:38PM by PIB Kolkata


    নতুনদিল্লি, ৪ এপ্রিল, ২০২০


    

    কোভিড – ১৯ মহামারীর মোকাবিলায় সমস্ত ক্ষেত্রে স্বাভাবিক কাজকর্ম ব্যাহত হচ্ছে। করদাতাদের দূর্দশা লাঘব করতে কেন্দ্রীয় প্রত্যক্ষ কর পর্ষদ (সি.বি.ডি.টি.) ১৯৬১-র আয়কর আইনে ১১৯ ধারা অনুযায়ী কিছু নির্দেশিকা জারী করেছে।


    
    যাঁরা ২০২০ – ২১ অর্থবর্ষে টি.ডি.এস অথবা টি.সি.এস.-এর পরিমাণ কমানো অথবা মুকুব করার জন্য আবেদন করেছেন এবং যাঁদের আবেদনের বিষয়ে সিদ্ধান্ত এখনও নেওয়া হয় নি, তাঁদের ক্ষেত্রে ২০১৯ – ২০ অর্থবর্ষের এই ধরণের সার্টিফিকেটগুলি ৩০ জুন ২০২০ পর্যন্ত প্রযোজ্য থাকবে। যাঁরা তাদের টি.ডি.এস. অথবা টি.সি.এস-এর পরিমাণ কমানো বা মুকুব করার জন্য এখনও আবেদন করেন নি, তাঁরা আগামী ৩০ জুন পর্যন্ত এই সুযোগ পাবেন। তবে, তাঁদের দ্রুত আবেদন করতে হবে।


    
    ২০১৯ – ২০ অর্থবর্ষে টি.ডি.এস অথবা টি.সি.এস কমানো বা মুকুব করার জন্য যেসমস্ত আবেদনগুলি এখনও বকেয়া রয়েছে, সেগুলির আগামী ২৭ এপ্রিলের মধ্যে নিষ্পত্তির জন্য সংশ্লিষ্ট আধিকারিকের নির্দেশ দেওয়া হয়েছে। এর ফলে করদাতাদের কোনো বাড়তি কর দিতে হবে না।


    
    যে সমস্ত ক্ষুদ্র করদাতা ২০১৯ – ২০ অর্থবর্ষের জন্য ব্যাঙ্কে ১৫জি অথবা ১৫র এইচ ফর্ম পূরণ করে জমা দেবেন, তাঁরা এই ফর্ম আগামী ৩০ জুনের মধ্যে দিতে পারবেন।


    
    এসংক্রান্ত নির্দেশনামাটি ৩ এপ্রিল জারি করা হয়েছে। www.incometaxindia.gov.in এই ওয়েবসাইট থেকে বিস্তারিত তথ্য জানা যাবে।


    

    CG/CB/SFS

    
    
    (Release ID: 1611118) Visitor Counter : 19
    
    
      Read this release in: English , Marathi , Hindi , Assamese , Punjabi , Gujarati , Tamil , Telugu , Kannada