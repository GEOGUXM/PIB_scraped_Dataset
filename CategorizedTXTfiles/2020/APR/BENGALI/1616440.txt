      রেলমন্ত্রক

      ভারতীয় রেল ২০ লক্ষেরও বেশি মিল বিনামূল্যে বিতরণ করেছে
      Posted On: 20 APR 2020 3:11PM by PIB Kolkata


    নতুন দিল্লি, ২০ এপ্রিল, ২০২০


    

    কোভিড-১৯ এর জেরে লকডাউন চলাকালীন, ভারতীয় রেল দরিদ্র, প্রান্তিক, দিন মজুর, পরিযায়ী শ্রমিক, গৃহহীন মানুষ,শিশু দের জন্য ২০.৫ লক্ষেরও বেশি রান্না করা মিল বা খাবার বিতরণ করেছে।
    
    নয়াদিল্লি, বেঙ্গালুরু, হুবলি, মধ্য মুম্বাই, আহমেদাবাদ, পুসাওয়াল, হাওড়া, পাটনা, গয়া, রাঁচি, কাটিহার, দীন দয়াল উপাধ্যায় নগর, বিজয়ওয়ারা, গুরুদাসপুর, ধনবাদ, গুয়াহাটি, সমস্তিপুর, প্রয়াগরাজ, বিশাখাপত্তনম, চেঙ্গালপট্টু, পুনা, হাজীপুর, রায়পুর এবং টাটানগরে ভারতীয় রেলওয়ে ক্যাটারিং এন্ড ট্যুরিজম কর্পোরেশন (আইআরসিটিসি) ,রেল সুরক্ষা বাহিনী(আরপিএফ) এবং অন্যান্য সরকারি বিভাগ এবং বেসসরকারি সংস্থার সহযোগিতায় ২০ এপ্রিল পর্যন্ত ২০.৫ লক্ষ রান্না করা মিল বা গরম খাবার বিতরণ করেছে ভারতীয় রেল।
    
    আইআরসিটিসি প্রায় ১১.৬ লক্ষ খাবারের পার্সেল বিতরণ করেছে। আরপিএফ নিজস্বখরচে প্রায় ৩.৬ লক্ষ খাবারের পার্সেল সরবরাহ করেছে। রেলের বাণিজ্যক ও অন্যান্য বিভাগ নিজস্বখরচে প্রায় দেড় লাখ খাবারের পার্সেল সরবরাহ করেছে। রেলের সঙ্গে যুক্ত বিভিন্ন বেসরকারি সংস্থা ৩.৮ লক্ষেরও বেশি খাবারের পার্সেল সরবরাহ করে সাহায্য করেছে।
    
    ২৮ মার্চ ৭৪টি স্থানে ৫৪৯৯ জনকে খাদ্য বন্টনের মাধ্যমে এই কাজ শুরু করা হয়। এই সংখ্যা প্রতিদিন বৃদ্ধি পাচ্ছে এবং এখন আরপিএফ প্রতিদিন ৩০০টি স্থানে প্রতিদিন ৫০,০০০ মানুষের খাওয়ার ব্যবস্থা করেছে।


    

    CG/SS

    
    
    (Release ID: 1616440) Visitor Counter : 17
    
    
      Read this release in: Kannada , Tamil , Telugu , English , Urdu , Hindi , Marathi , Assamese , Manipuri , Punjabi , Gujarati , Odia , Malayalam