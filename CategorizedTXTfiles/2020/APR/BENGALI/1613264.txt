      আয়ুষ

      হোমিওপ্যাথি চিকিৎসকদের জন্য টেলিমেডিসিন নির্দেশিকার অনুমোদন
      Posted On: 11 APR 2020 11:52AM by PIB Kolkata


    নতুনদিল্লি, ১১ এপ্রিল, ২০২০


    

    হোমিওপ্যাথির জনক ডাঃ স্যামুয়েল হানিমান-এর ২৬৫তম জন্মদিনকে স্মরণ করে, ১০ এপ্রিল বিশ্ব হোমিওপ্যাথি দিবসে একটি আন্তর্জাতিক ওয়েবভিত্তিক সেমিনার বা ওয়েবিনারের আয়োজন করা হয়েছিল। আয়ুষ মন্ত্রকের অধীনস্থ সেন্ট্রাল কাউন্সিল ফর রিসার্চ ইন হোমিওপ্যাথি-সিসিআরএইচ, এই আন্তর্জাতিক আলোচনা চক্রের আয়োজন করে। হাজার হাজার হোমিওপ্যাথি চিকিৎসক, ভিডিও কনফারেন্সিং-এর মাধ্যমে এই সম্মেলনে যোগ দেন। সম্মেলনের উদ্বোধনী ভাষণে আয়ুষ মন্ত্রকেরস্বাধীন দায়িত্বপ্রাপ্ত প্রতিমন্ত্রী শ্রী শ্রীপাদ যশো নায়েক, হোমিওপ্যাথি চিকিৎসকদের জন্য টেলিমেডিসিনের নীতিনির্দেশিকার অনুমোদনের কথা জানান। কোভিড–১৯ এর মোকাবিলায় আয়ুষ বিভাগের চিকিৎসকদের প্রয়োজনের কথা তিনি উল্লেখ করেন। এই সম্মেলনে আয়ুষ সচিব বৈদ্য রাজেশ কোটেচা, গ্রীসের ইন্টারন্যাশনাল অ্যাকাডেমি অফ ক্ল্যাসিক্যাল হোমিওপ্যাথি অধ্যাপক ডক্টর জর্জ ভিথোউল্কাস, সিসিআরএইচ-এর মহানির্দেশক ডক্টর অনিল খুরানা, দিল্লি সরকারের আয়ুষ মন্ত্রকের হোমিওপ্যাথি দপ্তরের নির্দেশক ডক্টর আর. কে. মাঞ্চনদা, কলকাতার এন.আই.এইচ-এর নির্দেশক ডক্টর সুভাষ সিং, ব্রিটেনের ড: রবার্ট ফন হ্যাসেলান, হংকং-এর অধ্যাপক অ্যারোন টো ভাষণ দেন। বক্তরা কোভিড–১৯ এর মোকাবিলায় হোমিওপ্যাথি চিকিৎসা পদ্ধতির প্রয়োগের ওপর গুরুত্ব দেন। কোভিড–১৯ এ আক্রান্ত রোগীদের হোমিওপ্যাথি ওষুধ প্রয়োগের বিষয় নিয়েও আলোচনা হয়।


    

    CG/CB

    
    
    (Release ID: 1613264) Visitor Counter : 26
    
    
      Read this release in: English , Urdu , Hindi , Marathi , Assamese , Punjabi , Gujarati , Tamil , Telugu , Kannada , Malayalam