      অর্থমন্ত্রক

      শ্রীমতি নির্মলা সীতারমণের জি২০ গোষ্ঠীভুক্ত দেশগুলির অর্থমন্ত্রী ও কেন্দ্রীয় ব্যাঙ্কের প্রধানদের দ্বিতীয় বৈঠকে যোগদান
      Posted On: 15 APR 2020 8:37PM by PIB Kolkata


    নতুন দিল্লি, ১৫ এপ্রিল, ২০২০


    কেন্দ্রীয় অর্থ ও কর্পোরেট বিষয়ক মন্ত্রী শ্রীমতি নির্মলা সীতারমণ, জি২০ গোষ্ঠীভুক্ত দেশগুলির অর্থমন্ত্রীদের ও কেন্দ্রীয় ব্যাঙ্কের গর্ভনর বা প্রধানদের দ্বিতীয় বৈঠকে যোগ দেন। সৌদি আরবের সভাপতিত্বে অনুষ্ঠিত এই বৈঠকটি ভিডিও কনফারেন্সিংএর মাধ্যমে হয়েছে। বৈঠকে, বিশ্বজুড়ে কোভিড – ১৯ মহামারীর ফলে উদ্ভূত পরিস্থিত নিয়ে আলোচনা হয়ে।


    
    শ্রীমতি সীতারমণ, কোভিড–১৯ এর মোকাবিলায় জি২০-র অ্যাকশন প্লান নিয়ে সৌদি আরবের উদ্যোগের প্রশংসা করেন। অভূতপূর্ব এই সম্মেলনে কোভিড–১৯ মহামারীর ফলে বিশ্বজুড়ে যে অর্থনৈতিক অচলাবস্থা দেখা দিয়েছে, তার থেকে বেরিয়ে আসার জন্য আন্তর্জাতিক সহযোগিতা এবং সমন্বয়ের ওপর আবারও তিনি গুরুত্ব আরোপ করেছেন। এর আগে ৩১ মার্চের বৈঠকেও অর্থমন্ত্রী এই বিষয়গুলির উল্লেখ করেন।


    
    দ্বিতীয় বৈঠকে অর্থমন্ত্রী, একটি স্থিতিশীল ক্ষুদ্র অর্থনীতির কথা বলেন। যার মাধ্যমে জনসাধারণের জীবন ও জীবিকা সুরক্ষিত হবে। তিনি জানান, লকডাউনের কয়েক সপ্তাহের মধ্যে ভারত, দেশের ৩২ কোটি মানুষকে ডিজিটাল প্রক্রিয়ায় মোট ৩৯০ কোটি মার্কিন ডলারের সমতুল অর্থ বন্টন করেছে।


    
    ভারতের রিজার্ভ ব্যাঙ্কের ঋণ সংক্রান্ত নীতির ক্ষেত্রে যে সব পদক্ষেপ নেওয়া হয়েছে, শ্রীমতি সীতারমণ, বৈঠকে সেগুলি নিয়েও আলোচনা করেন। এর মধ্যে রয়েছে, ৫০০০ কোটি মার্কিন ডলারের সমতুল আর্থিক সুবিধা প্রদান এবং ঋণ পরিশোধের ক্ষেত্রে নিয়ম শিথিল করা।


    
    জি২০ গোষ্ঠীভুক্ত দেশগুলির নাগরিকদের জীবন ও জীবিকা রক্ষা, আস্থা বৃদ্ধি, আর্থিক স্থিতাবস্থা বজায় রাখা ও আর্থিক বৃদ্ধি ঘটনোর লক্ষ্যে সদস্য রাষ্ট্রগুলি যে অ্যাকশন প্লান তৈরি করেছে, কেন্দ্রীয় অর্থমন্ত্রী তাকে সঠিক পদক্ষেপ বলে মন্তব্য করেছেন। তিনি আশা করেন, বিশ্বজুড়ে এই সঙ্কট থেকে খুব শীঘ্রই বেরিয়ে আসা যাবে এবং এই পরিস্থিতি থেকে যে অভিজ্ঞতা অর্জন করা গেল, তার ফলে ভবিষ্যতে এধরণের সমস্যা তৈরি হলে তা, মিটিয়ে ফেলা সম্ভব হবে।


    

    
    CG/CB

    
    
    (Release ID: 1614938) Visitor Counter : 12
    
    
      Read this release in: Assamese , English , Urdu , Marathi , Hindi , Punjabi , Gujarati , Tamil , Telugu , Kannada