      জাহাজচলাচলমন্ত্রক

      কোভিড – ১৯ এর কারণে বন্দরের কোনো কর্মীর মৃত্যু হলে ৫০ লক্ষ টাকা ক্ষতিপূরণ ঘোষণা
      Posted On: 28 APR 2020 3:04PM by PIB Kolkata


    নতুন দিল্লি, ২৮ এপ্রিল, ২০২০


    

    জাহাজ চলাচল মন্ত্রক সিদ্ধান্ত নিয়েছে, কোভিড – ১৯ এর কারণে বন্দরের কোনো কর্মীর মৃত্যু হলে তাঁর নিকটাত্মীয়কে ৫০ লক্ষ টাকা ক্ষতিপূরণ দেওয়া হবে। বন্দরের সব কর্মী, সরাসরি বন্দর নিযুক্ত চুক্তিবদ্ধ শ্রমিক এবং অন্যান্য চুক্তিবদ্ধ শ্রমিক সবার ক্ষেত্রেই এই সিদ্ধান্ত কার্যকর হবে।


    
    বন্দরের কাজ করার সময়, যে সমস্ত কর্মী কোভিড – ১৯ এ সংক্রমিত হয়ে মারা যাবেন, তাঁদের নিকটজনেরাই এই ক্ষতিপূরণের আবেদন করতে পারবেন। এক্ষেত্রে চূড়ান্ত সিদ্ধান্ত নেবার ক্ষমতা বন্দরের চেয়ারম্যানকে দেওয়া হয়েছে। আগামী ৩০ সেপ্টেম্বর পর্যন্ত এই নিয়মটি কার্যকর থাকবে। তার পর পরিস্থিতি অনুযায়ী, সময়সীমা বাড়ানো হবে কি না, তা বিবেচনা করা হবে।


    

    CG/CB/SFS

    
    
    (Release ID: 1618990) Visitor Counter : 17
    
    
      Read this release in: English , Urdu , Marathi , Hindi , Assamese , Manipuri , Punjabi , Gujarati , Odia , Tamil , Telugu , Kannada , Malayalam