      শ্রমওকর্মসংস্থানমন্ত্রক

      ব্যবসায়ীদের জন্য ইলেক্ট্রনিক চালান তথা রিটার্ন দাখিল প্রক্রিয়া সহজ করলো ইপিএফও
      Posted On: 30 APR 2020 7:32PM by PIB Kolkata


    নয়াদিল্লি, ৩০ এপ্রিল, ২০২০


    

    কোভিড-১৯ মহামারী সংক্রমণ নিয়ন্ত্রণে লকডাউনের বর্তমান পরিস্থিতি বিবেচনায় রেখে কর্মচারী ভবিষ্যনিধি তহবিল সংগঠন (ইপিএফও) ব্যবসায়ী শিল্পোদ্যোগীদের সুবিধার্থে ইলেক্ট্রনিক চালান তথা রিটার্ন দাখিল প্রক্রিয়া সহজ করেছে। ব্যবসায়ী ও শিল্পোদ্যোগীরা বর্তমান পরিস্থিতিতে নগদ যোগানের ক্ষেত্রে সমস্যায় পড়েছেন, কিন্তু তা সত্বেও তাঁরা কর্মচারীদের বেতন মেটানোর পাশাপাশি, বিধিবদ্ধ আর্থিক দায়গুলি মেটানোর চেষ্টা করছেন।


    
    বর্তমান পরিস্থিতি বিবেচনায় রেখে ব্যবসায়ী ও শিল্পোদ্যোগীদের জন্য মাসিক ইলেক্ট্রনিক চালান তথা রিটার্ন দাখিল প্রক্রিয়া সহজ করার উদ্যোগ নেওয়া হয়েছে। ইপিএফও-র এই উদ্যোগের ফলে ব্যবসায়ীরা পৃথকভাবে যেমন চালান জমা করতে পারবেন, তেমনই বিধিবদ্ধ আর্থিক বকেয়াও মেটাতে পারবেন। এখন থেকে একজন ব্যবসায়ী বা শিল্পোদ্যোগী বিধিবদ্ধ অন্যান্য আর্থিক বকেয়া না মিটিয়েও পৃথকভাবে মাসিক ইলেক্ট্রনিক চালান তথা রিটার্ন জমা করতে পারবেন। এই নতুন সুবিধার ফলে নিয়োগকর্তাদের পাশাপাশি, কর্মচারীরাও লাভবান হবেন। কোনও নিয়োগ কর্তা ইলেক্ট্রনিক চালান তথা রিটার্ন দাখিল করার মধ্য দিয়ে তাঁর আইনি মান্যতা অনুসরণ করার বিষয়গুলিকে প্রতিফলিত করে থাকেন। তবে, সরকারের ঘোষিত সময়সীমার মধ্যে এবং বকেয়া জমা দিলে কোনও আর্থিক জরিমানার মুখোমুখী হতে হয় না। তাই, সময় মতো ইলেক্ট্রনিক চালান তথা রিটার্ন জমা করলে নিয়োগকর্তা ও কর্মচারী উভয়েরই ভবিষ্যনিধি তহবিলে প্রদেয় অর্থের ক্ষেত্রে সরকারের নিয়ম অনুযায়ী সুদ সুবিধা পাওয়া যায়। এমনকি, ইলেক্ট্রনিক চালান তথা রিটার্ন সংক্রান্ত তথ্য ব্যবসায়ী তথা শিল্পোদ্যোগীদের সুবিধার্থে ভবিষ্যৎ পরিকল্পনা তথা সিদ্ধান্ত গ্রহণেও তা সাহায্য করে।


    

    CG/BD/SB

    
    
    (Release ID: 1620080) Visitor Counter : 8
    
    
      Read this release in: English , Urdu , Hindi , Assamese , Punjabi , Gujarati , Tamil , Telugu , Kannada