      উপ-রাষ্ট্রপতিরসচিবালয়

      কোভিড-১৯ নিয়ে ভুল তথ্য ছড়ানো অবিলম্বে বন্ধ করতে হবেঃ উপরাষ্ট্রপতি
      
      কুসংস্কার ও গুজব নোভেল করোনা ভাইরাস ঠেকানোর লড়াইকে দুর্বল করে দিচ্ছে যা কখনই হতে দেওয়া যাবেনাঃ উপরাষ্ট্রপতি
      
      সব সম্প্রদায়কে বুঝতে হবে সামাজিক দূরত্ব বজায় রাখার নিয়মকে কখনোই হালকা ভাবে নেওয়া যাবেনাঃ উপরাষ্ট্রপতি
      
      কোন সম্প্রদায় সম্পর্কে একটা সাধারণ ধারনা তৈরি করা অনুচিত বলে জানালেন উপরাষ্ট্রপতি
      
      চিকিৎসক সমেত যারা সামনের থেকে লড়ছেন তাদের সুরক্ষা সবচেয় জরুরিঃ উপরাষ্ট্রপতি

      Posted On: 06 APR 2020 1:34PM by PIB Kolkata

    নয়াদিল্লি, ০ ৬ এপ্রিল, ২০২০


    

    
    কুসংস্কার ও গুজব নোভেল করোনা ভাইরাস ঠেকানোর লড়াইকে দুর্বল করে দিচ্ছে এবং তা কখনই হতে দেওয়া যাবেনা বলে মন্তব্য করেছেন দেশের উপরাষ্ট্রপতি শ্রী এম ভেঙ্কাইয়া নাইডু। বিভিন্ন মাধ্যমে বিশেষ করে সামাজিক মাধ্যমে যে ভাবে ভুল তথ্য ছড়ানো হচ্ছে তাকে ভাইরাস বলে আখ্যা দিয়ে তা তিনি অবিলম্বে বন্ধ করতে বলেছেন।


    
    ফেসবুকে এক বার্তায় শ্রী নাইডু বলেছেন গুজব ও ভুল তথ্য রোখার জন্য সঠিক তথ্য পৌঁছে দেওয়াটা অত্যন্ত জরুরী। তিনি বলেছেন সমস্যার গভীরতা সম্পর্কে আমাদের সঠিক উপলব্ধি না থাকলে ভাইরাসের বিরুদ্ধে এই লড়াই জেতা যাবেনা।


    
    ​সতর্কতা মূলক ব্যবস্থা হিসাবে সামাজিক দূরত্ব বজায় রাখার যে নির্দেশিকা জারি করা হয়েছে কয়েকটি রাজ্যে তা লঙ্ঘন করার কয়েকটি ঘটনা এবং নয়া দিল্লির সাম্প্রতিক জন সমাগমের বিষয়টির উল্লেখ করে উপরাষ্ট্রপতি নির্দেশিকার আরও প্রচার ও তার কড়া প্রয়োগের উপর জোর দেন।


    
    ​শ্রী নাইডু বলেছেন সব সম্প্রদায়কে বুঝতে হবে সামাজিক দূরত্ব বজায় রাখার নিয়মকে হালকা ভাবে নেওয়া যাবেনা এবং বর্তমান চ্যালেঞ্জ প্রতিহত না করা পর্যন্ত কোন বড় জমায়েত করা যাবেনা। নির্দেশিকা অমান্য করার এরকম ভয়ানক দুর্ভাগ্যজনক ঘটনা আর ঘটবেনা বলেই তাঁর আশা।


    
    ​কোন সম্প্রদায় সম্পর্কে একটা সাধারণ ধারনা তৈরি করাটা একেবারেই অনুচিত বলে মন্তব্য করে শ্রী নাইডু বলেন কোন পক্ষপাত মূলক দৃষ্টিভঙ্গি থেকে কোন কিছু দেখা ঠিক নয়।


    
    ​বিভিন্ন রাজ্য সরকার, নাগরিক সমাজ এবং বেসরকারি ক্ষেত্র এই সময় ঝাঁপিয়ে পড়ায় দরিদ্র ও পরিযায়ী শ্রমিকদের দুর্দশা লাঘব করা গেছে। কৃষকদের সমস্যা মোকাবিলায় রাজ্য সরকার গুলি ব্যবস্থা নিচ্ছে বলেও তিনি জানান।


    
    ​সামনের দিনগুলি আরও কঠিন জানিয়ে শ্রী নাইডু বলেছেন সকলে মিলে এই লড়াই চালাতে হবে।


    
    চিকিৎসক সমেত যারা সামনের থেকে লড়ছেন তাদের সুরক্ষা সবচেয় জরুরি বলেও উপরাষ্ট্রপতি মন্তব্য করেছেন।


    

    CG/SDG

    
    
    (Release ID: 1611740) Visitor Counter : 32
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Odia , Tamil , Telugu , Kannada , Malayalam