      পরিবেশওঅরণ্যমন্ত্রক

      জাতীয় উদ্যান, অভয়ারণ্য এবং ব্যাঘ্র সংরক্ষণ কেন্দ্রে কোভিড-১৯ সংক্রমণ প্রসার রোধে সতর্কতামূলক পরামর্শ
      Posted On: 06 APR 2020 7:17PM by PIB Kolkata


    নতুন দিল্লি, ৬ এপ্রিল, ২০২০


    

    
    দেশে যেভাবে করোনা ভাইরাস সংক্রমণ ছড়িয়ে পড়ছে এবং সম্প্রতি নিউইয়র্কে একটি বাঘ এই ভাইরাসে আক্রান্ত হবার খবর সামনে আসার পর কেন্দ্রীয় পরিবেশ, বন এবং জলবায়ু পরিবর্তন মন্ত্রক জাতীয় উদ্যান, অভয়ারণ্য এবং ব্যাঘ্র সংরক্ষণ কেন্দ্রে কোভিড-১৯ সংক্রমণ প্রসার রোধ অথবা জাতীয় উদ্যান, অভয়ারণ্য এবং ব্যাঘ্র সংরক্ষণ কেন্দ্রে পশুদের থেকে মানুষের বা মানুষের থেকে পশুদের মধ্যে ভাইরাস সংক্রমণ আটকাতে আগাম সতর্কতামূলক ব্যবস্থা হিসেবে বেশ কিছু পরামর্শ জারি করেছে। এই পরামর্শগুলি রাজ্য ও কেন্দ্র শাসিত অঞ্চলের সরকারের মুখ্য বনপালদের মেনে চলতে বলা হয়েছে। পরামর্শ গুলি হল-
    
    ১) জাতীয় উদ্যান, অভয়ারণ্য এবং ব্যাঘ্র সংরক্ষণ কেন্দ্রে পশুদের থেকে মানুষের বা মানুষের থেকে পশুদের মধ্যে এই ভাইরাস সংক্রমণ আটকাতে প্রয়োজনীয় পদক্ষেপ গ্রহণ করতে হবে।
    
    ২) মানুষ-বন্যপ্রাণী মুখোমুখি হওয়া কমাতে হবে।
    
    ৩) জাতীয় উদ্যান, অভয়ারণ্য এবং ব্যাঘ্র সংরক্ষণ কেন্দ্রে সাধারণ মানুষের যাতায়াত নিয়ন্ত্রণ করতে হবে।
    
    ৪) পরিস্থিতি মোকাবিলায় যত দ্রুত সম্ভব সাহায্যের জন্য আগে থেকেই পশু চিকিৎসক, ফিল্ড ম্যানেজার এবং অনান্য কর্মীদের নিয়ে টাস্কফোর্স বা র‍্যাপিড অ্যাকশন ফোর্স গঠন করতে হবে।
    
    ৫) এই ধরনের ঘটনার ওপর নজরদারি চালানোর জন্য নোডাল অফিসারদের নিয়ে সর্বক্ষণের নজরদারি ব্যবস্থাপনা তৈরি করতে হবে।
    
    ৬) পশুদের জরুরী চিকিৎসার জন্য প্রয়োজনীয় ব্যবস্থা রাখতে হবে এবং চিকিৎসার পর তাদেরস্বাভাবিক জীবনে ফিরিয়ে দিতে হবে।
    
    ৭) বিভিন্ন দপ্তরের সঙ্গে সমন্বয় বজায় রেখে পশুদের রোগ সম্পর্কে নজরদারি, ম্যাপিং এবং পর্যবেক্ষণ চালাতে হবে।
    
    ৮) জাতীয় উদ্যান, অভয়ারণ্য এবং ব্যাঘ্র সংরক্ষণ কেন্দ্র দিয়ে সাধারণ গ্রামবাসী, পর্যটক ও কর্মীদের যাতায়াতের সময় কেন্দ্রীয় স্বাস্থ্যমন্ত্রকের নির্দেশিকা মেনে চলতে হবে।
    
    ৯) এই ভাইরাস সংক্রমণ রোধে প্রয়োজনীয় অন্যান্য পদক্ষেপ গ্রহণ করতে হবে ।
    
    ১০) কি কার্যকরী পদক্ষেপ গ্রহণ করা হয়েছে সে বিষয়ে মন্ত্রককে জানাতে হবে।


    

    CG/SS

    
    
    (Release ID: 1611803) Visitor Counter : 33
    
    
      Read this release in: Marathi , English , Hindi , Assamese , Punjabi , Gujarati , Tamil , Telugu , Kannada , Malayalam