      কর্মী, জন-অভিযোগএবংপেনশনমন্ত্রক

      কেন্দ্রীয় মন্ত্রী ডঃ জিতেন্দ্র সিং কোভিড-১৯ এর বিরুদ্ধে ভারতের লড়াইয়ের পন্থা পদ্ধতি নিয়ে প্রাক্তন আমলাদের সঙ্গে বিশদে আলোচনা করেছেন
      Posted On: 25 APR 2020 6:37PM by PIB Kolkata


    নতুন দিল্লি, ২৫ এপ্রিল, ২০২০


    

    
    কেন্দ্রীয় পূর্বাঞ্চলীয় উন্নয়ন প্রতিমন্ত্রী (স্বাধীন দায়িত্বপ্রাপ্ত), প্রধানমন্ত্রীর দপ্তর, কর্মচারী, জন অভিযোগ, পেনশন, পারমাণবিক শক্তি ও মহাকাশ দপ্তরের প্রতিমন্ত্রী, ডঃ জিতেন্দ্র সিংহ আজ কোভিড-১৯ -এর বিরুদ্ধে ভারতের লড়াই সম্পর্কে প্রাক্তন-আমলাদের সাথে বিশদ আলোচনা করেছেন ।লকডাউন থেকে বেরিয়ে আসার পন্থাপদ্ধতি নিয়েও তিনি মতবিনিময় করেছেন।
    
    অবসরপ্রাপ্ত বিভিন্ন আইএএস আধিকারিক শ্রী সুধীর ভার্গব, শ্রী রাম সুন্দরম, শ্রী রাকেশ কুমার গুপ্ত, শ্রী সত্যানন্দ মিশ্র, শ্রী.পি.পান্নেরভেল এবং শ্রী কেভিএপেন এবং প্রাক্তন -আইআরএস আধিকারিক শ্রীমতি সংগীতা গুপ্ত, শ্রীমতি শীলাসংগওয়ান সাথে প্রায় দেড় ঘন্টা ধরে দীর্ঘ ভিডিও কনফারেন্সে ডাঃ জিতেন্দ্র সিং নানা বিষয়ে কথা বলেন। তাদেরকে মহামারী মোকাবিলায় সরকারের প্রচেষ্টা সম্পর্কে অবহিত করেন। তিনি বলেন, ভারত এই ব্যবস্থাগুলির মাধ্যমে কোভিড-১৯ মোকাবিলায় বিশ্বের অনেক উন্নত দেশের তুলনায় এগিয়ে রয়েছে।
    
    প্রাক্তন আধিকারিকরা বিভিন্ন ব্যবস্থা গ্রহণের মাধ্যমে কোভিড-১৯ প্রতিহত করার জন্য সরকারের প্রচেষ্টার প্রশংসা করেন এবং অর্থনীতিকে চাঙ্গা করার সঙ্গে লকডাউন পরবর্তী সম্ভাব্য অন্যান্য পরিকল্পনা সম্পর্কে তাদের মতামতও ব্যক্ত করেন। ভিডিও-কথোপকথনের সময়, প্রাক্তন আধিকারিকরা লকডাউন পর্যায়ক্রমে প্রত্যাহার, প্রশাসনে প্রযুক্তির আরও বেশি ব্যবহারের বিষয়গুলি যেমন ই-অফিস, ভিটামিন-সি গ্রহণের মাধ্যমে রোগ প্রতিরোধ ক্ষমতা তৈরির গুরুত্ব, অর্থনীতিতে লাভবান হওয়ার জন্য আর্থিক উৎসাহ দান, দরিদ্রদের আর্থিক সুরক্ষা, শিক্ষাবর্ষকে কাজে লাগানোর জন্য আরও অনলাইন কোর্স এবং পরীক্ষার প্রবর্তন, ভিন রাজ্যের শ্রমিকদের তাদের নিজের এলাকায় পৌঁছানো, দেশীয়ভাবে ভ্যাকসিন এবং টেস্টিং কিট তৈরী করে মেক ইন ইন্ডিয়ার ধারণাকে পূর্ণতা দান করা সংক্রান্ত বিষয়ে মতবিনিময় করেছেন।
    
    ডঃ জিতেন্দ্র সিং এ সংক্রান্ত বিষয়গুলি সম্পর্কে মূল্যবান মতামতের জন্য আমলাদের ধন্যবাদ জানিয়ে বলেন করোনা মহামারী জনিত পরিস্থিতির বিরুদ্ধে লড়াই করার জন্য ভবিষ্যতেও সব মহলের পরামর্শ গ্রহণ করা হবে।

    

    CG/TG

    
    
    (Release ID: 1618420) Visitor Counter : 12
    
    
      Read this release in: English , Urdu , Hindi , Marathi , Assamese , Punjabi , Gujarati , Odia , Tamil , Telugu , Kannada , Malayalam