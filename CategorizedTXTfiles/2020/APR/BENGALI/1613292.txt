      বিজ্ঞানওপ্রযুক্তিমন্ত্রক

      কোভিড-১৯ মোকাবিলার প্রস্তাবে প্রযুক্তি উন্নয়ন পর্ষদের আমন্ত্রণে ভারতীয় শিল্প সংস্থাগুলি স্বতঃস্ফূর্ত সাড়া দিয়েছে
      Posted On: 11 APR 2020 12:19PM by PIB Kolkata


    নয়াদিল্লি, ১১ এপ্রিল, ২০২০


    

    কেন্দ্রীয় বিজ্ঞান ও প্রযুক্তি দপ্তরের বিধিবদ্ধ সংস্থা প্রযুক্তি উন্নয়ন পর্ষদ কোভিড-১৯ মোকাবিলার জন্য ভারতীয় সংস্থা ও স্টার্ট আপগুলির কাছে যে প্রস্তাব করেছিল, তাতে তারাস্বতঃস্ফূর্তভাবে সাড়া দিয়েছে। প্রযুক্তি উন্নয়ন পর্ষদ দেশজ প্রযুক্তি বা বিদেশি প্রযুক্তি গ্রহণের পর তার বাণিজ্যিকীকরণে ভারতীয় শিল্প সংস্থাগুলিকে আর্থিক সহায়তা দিয়ে থাকে। কোভিড-১৯ মোকাবিলায় জাতীয় প্রয়াসকে আরও জোরদার পর্ষদ গত ২০শে মার্চ ভারতীয় শিল্প সংস্থা ও স্টার্ট আপগুলিকে যথাযথ ভূমিকা নিতে বলেছে। পর্ষদের পক্ষ থেকে কোভিড-১৯ মোকাবিলায় নজরদারি চালানো, পরীক্ষা-নিরীক্ষাগত সহায়তা, সংক্রমণ প্রতিরোধ ও নিয়ন্ত্রণের মতো ক্ষেত্রে উদ্ভাবনমূলক প্রযুক্তি দিয়ে সাহায্য করার জন্য ঐ পর্ষদের পক্ষ থেকে আহ্বান জানানো হয়।


    
    পর্ষদের এই আহ্বানে সাড়া দিয়ে প্রথম সপ্তাহের মধ্যেই ৩০০-রও বেশি শিল্প সংস্থা প্রযুক্তি উন্নয়ন পর্ষদের ওয়েবসাইটে নাম নথিভুক্ত করে। এছাড়াও, ১৪০টি সংস্থা তাদের প্রস্তাব ও পরামর্শ পর্ষদের কাছে জমা দেয়।


    
    বিজ্ঞান ও প্রযুক্তি দপ্তরের সচিব অধ্যাপক আশুতোষ শর্মা বলেছেন, কোভিড-১৯ সংক্রান্ত পণ্য ও প্রযুক্তির উদ্ভাবনে প্রযুক্তি উন্নয়ন পর্ষদের পক্ষ থেকে সহায়তার যে প্রস্তাব আহ্বান করা হয়েছিল, তাতে শিল্প সংস্থাগুলি যেভাবে সাড়া দিয়েছে, তা থেকে দেশীয় সংস্থা ও স্টার্ট আপগুলির সক্ষমতার প্রতিফলন ঘটে। তাই, দেশীয় প্রযুক্তিতে উৎপাদন সংক্রান্ত চ্যালেঞ্জগুলির মোকাবিলায় শিল্প সংস্থাগুলির গৃহীত প্রতিটি পদক্ষেপে সুদূরপ্রসারী প্রভাব পড়বে। একাধিক সংস্থা স্বল্প খরচে মাস্ক উৎপাদনের সমাধান দিয়েছে। স্যানিটাইজেশনের ক্ষেত্রেও একাধিক সংস্থার কাছ থেকে সৃজনশীল প্রস্তাব এসেছে। এমনকি, কিছু সংস্থা সিলভার ন্যানো পার্টিকেল-বিশিষ্ট অ্যান্টি-ভাইরাল উপাদন প্রস্তুত করেছে। আরও কিছু সংস্থা কোয়ারেন্টাইনে নজরদারির জন্য তথ্য প্রযুক্তিকে কাজে লাগিয়ে উদ্ভাবনমূলক সমাধানসূত্র পেশ করেছে। এমনকি, আরও কিছু প্রস্তাব প্রযুক্তি উদ্ভাবন পর্ষদে গঠিত বিশিষজ্ঞ কমিটি খতিয়ে দেখছে।


    

    CG/BD/SB

    
    
    (Release ID: 1613292) Visitor Counter : 5
    
    
      Read this release in: English , Hindi , Marathi , Assamese , Punjabi , Gujarati , Tamil , Telugu , Kannada