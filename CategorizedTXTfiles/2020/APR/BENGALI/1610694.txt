      গ্রামোন্নয়নমন্ত্রক

      কোভিড-১৯ মহামারীর প্রেক্ষিতে প্রধানমন্ত্রী গরিব কল্যাণ প্যাকেজের আওতায় প্রধানমন্ত্রী জন ধন যোজনার মহিলা অ্যাকাউন্টধারীদের এপ্রিল মাসে ৫০০ টাকা নগদ হস্তান্তর
      Posted On: 03 APR 2020 12:25PM by PIB Kolkata


    নয়াদিল্লি, ০৩ এপ্রিল, ২০২০


    

    কেন্দ্রীয় গ্রামোন্নয়ন মন্ত্রক প্রধানমন্ত্রী জন ধন যোজনার মহিলা অ্যাকাউন্টধারীদের সুবিধার্থে এপ্রিল মাসের জন্য ৫০০ টাকা নগদ হস্তান্তর প্রক্রিয়া শুরু করেছে। ইতিমধ্যেই অ্যাকাউন্টধারীদের খাতায় ৫০০ টাকা জমা পড়া শুরু হয়েছে। উল্লেখ করা যেতে পারে, গত ২৬শে মার্চ অর্থমন্ত্রী প্রধানমন্ত্রী গরিব কল্যাণ প্যাকেজের আওতায় প্রধানমন্ত্রী জন ধন যোজনার মহিলা অ্যাকাউন্টধারীদের আগামী তিন মাস এককালীন অর্থ সহায়তা হিসাবে মাসিক ৫০০ টাকা করে দেওয়ার কথা ঘোষণা করেছিল।


    
    বর্তমান পরিস্থিতিতে সামাজিক দূরত্ব বজায় রাখতে এবং নির্দিষ্ট নিয়ম মেনে উপভোক্তারা যাতে অ্যাকাউন্ট থেকে টাকা তুলতে পারেন, তার জন্য আর্থিক পরিষেবা দপ্তর ব্যাঙ্কগুলিকে ভিড় এড়ানোর পরামর্শ দিয়েছে। জন ধন যোজনার মহিলা অ্যাকাউন্টধারীদের অ্যাকাউন্টের শেষ সংখ্যা অনুযায়ী, এককালীন অনুদানের অর্থ জমা পড়বে। উদাহরণ-স্বরূপ বলা যায়, যাঁদের অ্যাকাউন্টের শেষ সংখ্যা শূন্য বা ১ তাঁদের টাকা তেসরা এপ্রিল, যাঁদের অ্যাকাউন্টের শেষ সংখ্যা ২ বা ৩ তাঁদের টাকা ৪ঠা এপ্রিল, যাঁদের অ্যাকাউন্টের শেষ সংখ্যা ৪ বা ৫ তাঁদের অর্থ ৭ই এপ্রিল, যাঁদের অ্যাকাউন্টের শেষ সংখ্যা ৬ বা ৭ তাঁদের ক্ষেত্রে ৮ই এপ্রিল এবং অ্যাকাউন্টের শেষ সংখ্যা ৮ বা ৯ হলে আগামী ৯ই এপ্রিল টাকা জমা পড়বে।


    
    সমস্ত রাষ্ট্রায়ত্ত এবং বেসরকারি ক্ষেত্রের ব্যাঙ্কগুলির প্রধানদের উপরোক্ত দিন অনুযায়ী যাতে সুফলভোগীদের অ্যাকাউন্টে টাকা পৌঁছে যায়, তার জন্য শাখা আধিকারিক ও বিজনেস করেসপন্ডেন্টদের জন্য উপযুক্ত নির্দেশিকা জারি করতে বলা হয়েছে।


    

    CG/BD/SB

    
    
    (Release ID: 1610694) Visitor Counter : 52
    
    
      Read this release in: English , Urdu , Marathi , Hindi , Assamese , Manipuri , Punjabi , Gujarati , Odia , Tamil , Telugu , Kannada , Malayalam