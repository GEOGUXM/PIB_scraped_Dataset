      পর্যটনমন্ত্রক

      ভারতে আটকে পড়া বিদেশী পর্যটকদের কাছ থেকে গত দু’দিনে সহায়তার আবেদন জানিয়ে পর্যটন মন্ত্রকের কাছে ৫০০টিরও বেশি অনুরোধ এসেছে
      Posted On: 02 APR 2020 7:38PM by PIB Kolkata


    নয়াদিল্লি, ০২ এপ্রিল, ২০২০


    

    কেন্দ্রীয় পর্যটন মন্ত্রক গত ৩১শে মার্চ ভারতে আটকে পড়া বিদেশি পর্যটকদের সহায়তার জন্য একটি পোর্টাল চালু করেছে। পোর্টালটি চালু হওয়ার দু’দিনের মধ্যেই সাহায্যের আবেদন জানিয়ে ৫০০টিরও বেশি অনুরোধ এসেছে। বিদেশি পর্যটকদের অনুরোধের প্রেক্ষিতে মন্ত্রক সংশ্লিষ্ট রাজ্যগুলির আধিকারিক এবং বিদেশ মন্ত্রকের সঙ্গে সমন্বয় বজায় রেখে কাজ করছে। এছাড়াও, মন্ত্রকের পক্ষ থেকে বিদেশী পর্যটকদের বিষয়ে সংশ্লিষ্ট দেশগুলির দূতাবাসকেও জানানো হয়েছে।


    
    বিদেশি পর্যটকদের কাছ থেকে প্রাপ্ত অনুরোধের অধিকাংশই স্বদেশে ফিরে যাওয়ার ব্যাপারে। এছাড়াও, কিছু কিছু ক্ষেত্রে ভিসার মেয়াদ বাড়িয়ে ভারতে সাময়িকভাবে থেকে যাওয়ার আবেদন জানিয়েছেন। বিদেশি পর্যটকদের পক্ষ থেকে আরও জানানো হয়েছে যে, লকডাউন চলার জন্য তাঁরা মেট্রো শহরগুলিতে পৌঁছনোর ক্ষেত্রে সমস্যার সম্মুখীন হচ্ছেন। এই প্রেক্ষিতে পর্যটন মন্ত্রক বিদেশি পর্যটকদের সমস্যা নিরসনে রাজ্য আধিকারিকদের সঙ্গে একযোগে কাজ করছে। জরুরি অনুরোধ হিসাবে, তাঁদের কাছে খাদ্য ও ওষুধ দ্রুত পৌঁছে দেওয়ার চেষ্টা হচ্ছে।


    
    মন্ত্রকের হোটেল ও রেস্তরাঁ বিভাগের পক্ষ থেকে হোটেলগুলির সঙ্গে নিরন্তর যোগাযোগ বজায় রাখা হয়েছে। বিদেশি পর্যটকরা যাতে কোনো সমস্যায় না পড়েন সেজন্য সংশ্লিষ্ট দূতাবাসগুলির সঙ্গে যোগাযোগ রাখা হচ্ছে। এছাড়া হোটেলগুলিকেও নীতি-নির্দেশিকা মেনে চলতে বলা হয়েছে। এদিকে মন্ত্রক ইতিমধ্যেই পর্যটকদের সঠিক তথ্য প্রদানে ২৪x৭ হেল্পলাইন নম্বর 1363 চালু করেছে।


    

    CG/BD/SB

    
    
    (Release ID: 1610458) Visitor Counter : 9
    
    
      Read this release in: English