      ক্ষুদ্র, অতিক্ষুদ্রওমাঝারিশিল্পমন্ত্রক

      কেভিআইসি দুই স্তরযুক্ত মাস্ক তৈরি করছে; প্রচুর পরিমাণ বরাত পেয়েছে
      
      কেভিআইসি খুব শীঘ্রই জম্মু কাশ্মীরে ৭.৫ লক্ষ মাস্ক সরবরাহ করবে
      
      সংস্থার চেয়ারম্যান, কেআইভিসি কেন্দ্রগুলিকে জেলা কালেক্টরদের বিনামূল্যে ৫০০ টি মাস্ক সরবরাহ করার আর্জি জানিয়েছেন

      Posted On: 12 APR 2020 5:31PM by PIB Kolkata

    নতুন দিল্লি, ১২ এপ্রিল ২০২০


    

    
    খাদি এবং গ্রামীণ শিল্প কমিশন (কেভিআইসি) সফলভাবে দুই স্তরযুক্ত মাস্ক তৈরি করেছে এবং সরবরাহের জন্য প্রচুর পরিমাণে অর্ডার পেয়েছে। কেভিআইসি সম্প্রতি জম্মু ও কাশ্মীর সরকারের কাছ থেকে ৭.৫ লক্ষ খাদি মাস্ক সরবরাহের বরাত পেয়েছে যার মধ্যে জম্মু জেলায় ৫ লক্ষ মাস্ক, পুলওয়ামা জেলায় এক লক্ষ চল্লিশ হাজার, উধমপুর জেলায় এক লক্ষ, এবং কুপওয়ারা জেলায় ১০,০০০ মাস্ক সরবরাহ করা হবে। জেলার উন্নয়ন কমিশনারদের সহায়তা প্রদানের লক্ষে এই মাস্কগুলি ২০ এপ্রিলের মধ্যে সরবরাহ করা হবে। পুনরায় ব্যবহারযোগ্য সুতির এই মাস্কগুলি দৈর্ঘ্যে ৭ ইঞ্চি, প্রস্থে ৯ ইঞ্চি , তিনটি প্লিটযুক্ত, বাঁধার জন্য কোণে চারটি স্ট্রিপ রয়েছে।
    
    কেভিআইসির চেয়ারম্যান শ্রী ভি.কে. সাক্সেনা জানিয়েছেন যে "কেভিআইসি মূলত এই মাস্কগুলি তৈরিতে ডাবল টুইস্টেড খাদির কাপড় ব্যবহার করেছে, ফলে এটি ৭০ শতাংশ আদ্রতা ধরে রাখতে সক্ষম, এর ভেতর দিয়ে বাতাস সহজেই চলাচল করতে পারে, এটি সহজলভ্য এবং সুলভ মূল্যে পাওয়া যায়।
    
    শ্রী সাক্সেনা আরও জানিয়েছেন, “এই মাস্কগুলি আরও বিশেষত্ব রয়েছে কারণ এগুলি হাতে বোনা খাদির কাপড়ে তৈরী যা বাতাস চলাচলে সক্ষম, সহজেই পুনরায় ব্যবহার করা যায়, ধোয়া যায় এবং এটি ক্ষতিকারক বর্জ্য নয়।”
    
    বর্তমানে জম্মুর নিকটবর্তী নাগরোত্তায় খাদি সেলাই কেন্দ্রকে একটি মাস্ক স্টিচিং সেন্টারে পরিণত করা হয়েছে, যা থেকে প্রতিদিন ১০,০০০ মাস্ক তৈরী হচ্ছে, বাকি অর্ডারগুলি বিভিন্নস্বনির্ভর গোষ্ঠীগুলিকে এবং শ্রীনগরের আশেপাশে খাদি প্রতিষ্ঠানগুলির মধ্যে সরবরাহ করা হচ্ছে।
    
    এক মিটার খাদি কাপড়ে ১০ টি দুই স্তরযুক্ত মাস্ক তৈরি করা যায়। ৭.৫ লক্ষ মাস্ক তৈরির জন্য, প্রায় ৭৫,০০০ মিটার খাদি কাপড় ব্যবহার করা হবে, এর ফলে খাদি কারিগরদের জীবিকার সুযোগও বৃদ্ধি পাওয়ার সম্ভাবনা রয়েছে। জম্মু ও কাশ্মীর খাদি প্রতিষ্ঠানগুলি এ পর্যন্ত কেবল উলের ফ্যাব্রিক ই তৈরি করছে, তাই জেলাকর্তৃপক্ষের বিশেষ অনুমতি নিয়ে হরিয়ানা এবং উত্তরপ্রদেশের খাদি প্রতিষ্ঠানগুলি থেকে মাস্কের জন্য প্রয়োজনীয় তুলোর বস্ত্র সংগ্রহ করা হচ্ছে।
    
    এদিকে সারাদেশে স্থানীয় প্রশাসনকে সাহায্য করার জন্য কেভিআইসির চেয়ারম্যান সকল খাদি প্রতিষ্ঠানকে তাদের নিজ নিজ জেলার কালেক্টরদের ব্যবহার ও বিতরণের জন্য কমপক্ষে ৫০০টি মাস্ক বিনামূল্যে সরবরাহের আবেদন জানিয়েছেন। কেভিআইসির ২৪০০ খাদি প্রতিষ্ঠান বর্তমানে কাজ করছে এবং কেবল এই পদক্ষেপটি থেকে সারা দেশে ১২ লক্ষ মাস্ক সরবরাহ করা সম্ভবপর হবে। খাদি প্রতিষ্ঠান গুলিকে ৫০০ টি মাস্ক সরবরাহের অনুরোধ করে শ্রী সাক্সেনা আরও জানিয়েছেন বিশ্বব্যাপী করোনা মহামারী মোকাবিলায় ফেস মাস্ক সবচেয়ে গুরুত্বপূর্ণ সরঞ্জাম। ডিটি ফ্যাব্রিক থেকে প্রস্তুত এই মাস্কগুলি হ'ল ভারতের একমাত্র সমাধান যা চিকিৎসা নির্দেশিকাগুলির সাথে যথাযথভাবে মিলে যাওয়ার সাথে সাথে এর মান এবং চাহিদা পূরণ করতে সক্ষম।

    

    CG/TG

    
    
    (Release ID: 1613771) Visitor Counter : 34
    
    
      Read this release in: English , Urdu , Marathi , Hindi , Assamese , Punjabi , Gujarati , Tamil , Telugu , Kannada , Malayalam