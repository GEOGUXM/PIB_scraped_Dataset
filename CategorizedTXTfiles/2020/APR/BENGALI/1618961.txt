      জাহাজচলাচলমন্ত্রক

      ভারতীয় বন্দরগুলিতে নাবিকদের পরিবর্তন নিয়ে বিভিন্ন সংগঠনের সঙ্গে কথা বললেন শ্রী মনসুখ মান্ডভিয়া
      Posted On: 28 APR 2020 1:30PM by PIB Kolkata


    নয়াদিল্লি, ২৮ এপ্রিল, ২০২০


    

    কেন্দ্রীয় জাহাজ পরিবহণ প্রতিমন্ত্রী শ্রী মনসুখ মান্ডভিয়া আজ ভিডিও কনফারেন্সের মাধ্যমে বন্দরগুলিতে ভারতীয় নাবিকদের পরিবর্তন এবং, তাদের বর্তমান অবস্থা খতিয়ে দেখেন। এছাড়া আন্তর্জাতিক জল সীমানায় আটকে পড়া নাবিকদের বিভিন্ন বিষয় নিয়ে জাহাজ সংস্থা, নৌ-বাণিজ্য সংগঠন ও নাবিক সংগঠনগুলির সঙ্গে কথা বলেন।


    
    শ্রী মান্ডভিয়া বিদেশে আটকে পড়া ভারতীয় নাবিকদের অদূর ভবিষ্যতে দেশে ফিরিয়ে আনার উদ্দেশ্য তাঁদের বিস্তারিত বিবরণ চেয়ে পাঠিয়েছেন । বিভিন্ন নাবিক সংগঠনগুলিকে আশ্বাস দিয়ে শ্রী মান্ডভিয়া জানিয়েছেন, আটকে পড়া নাবিকদের শীঘ্রই দেশে ফিরিয়ে আনার পরিকল্পনা করা হচ্ছে। পরিস্থিতি অনুকূল হলেই এদের ফেরানোর উদ্যোগ শুরু হবে। সুষ্ঠুভাবে সরবরাহ প্রক্রিয়া অব্যাহত রাখতে নাবিকদের গুরুত্বপূর্ণ ভূমিকার কথা স্বীকার করে নিয়ে শ্রী মান্ডভিয়া বলেন, নাবিকদের বিভিন্ন সমস্যার ব্যাপারে তিনি অবগত আছেন এবং কঠিন এই সময়ে তাঁদের প্রচেষ্টা প্রশংসাযোগ্য।


    
    ভারতীয় বন্দরগুলিতে নাবিকদের সাইন অন এবং সাইন অফ প্রক্রিয়া সহজতর করার জন্য মন্ত্রকের আধিকারিকদের নির্দেশ দেন তিনি। এই ভিডিও কনফারেন্সে ইন্ডিয়ান ন্যাশনাল শিপ ওনার্স অ্যাসোসিয়েশন, মেরিটাইম অ্যাসোসিয়েশন অফ নেশন ওয়াইড শিপিং এজেন্সি, ন্যাশনাল ইউনিয়ন অফ সী ফেয়ারার্স অফ ইন্ডিয়া, দ্য ইন্ডিয়ান মেরিটাইম ফাউন্ডেশন প্রভৃতি সংস্থার প্রতিনিধিরা উপস্থিত ছিলেন।


    

    CG/BD/SB

    
    
    (Release ID: 1618961) Visitor Counter : 9
    
    
      Read this release in: Punjabi , English , Urdu , Marathi , Hindi , Manipuri , Assamese , Gujarati , Odia , Tamil , Telugu , Kannada