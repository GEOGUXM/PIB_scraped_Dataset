      পেট্রোলিয়ামওপ্রাকৃতিকগ্যাসমন্ত্রক

      প্রধানমন্ত্রী উজ্জ্বলা যোজনায় এপ্রিল মাসে প্রায় ৮৫ লক্ষ উপভোক্তা এল পি জি সিলিন্ডার পেয়েছেন
      Posted On: 12 APR 2020 1:50PM by PIB Kolkata


    নয়াদিল্লি, ১২ এপ্রিল, ২০২০


    কোভিড-১৯ এর জেরে অর্থনৈতিক সঙ্কটে পড়া গরীব মানুষদের আর্থিক সুরাহা দিতে প্রধানমন্ত্রী গরিব কল্যাণ যোজনার আওতায় বেশ কিছু সুবিধা দানের কথা ঘোষণা করা হয়েছে। এরই অঙ্গ হিসাবে এপ্রিল থেকে জুন এই তিন মাস প্রধানমন্ত্রী উজ্জ্বলা যোজনার উপভোক্তাদের বিনামূল্যে এল পি জি গ্যাস সিলিন্ডার সরবরাহের সিদ্ধান্ত নেওয়া হয়েছে।


    বিনামূল্যে এল পি জি পাওয়ার জন্য তেল কোম্পানি গুলি এখন পর্যন্ত সাত কোটি ১৫ লক্ষ উপভোক্তার অ্যাকাউন্টে ৫ হাজার ৬০৬ কোটি টাকা দিয়েছে। এ মাসে ১.২৬ কোটি সিলিন্ডার বুক করা হয়েছে তার মধ্যে ৮৫ লক্ষেরও বেশি সিলিন্ডার উজ্জ্বলা যোজনার আওতায় থাকা পরিবার গুলির কাছে সরবরাহ করা হয়েছে।


    দেশে ২৭.৮৭ কোটি এল পি জি উপভোক্তা রয়েছেন এর মধ্যে প্রধানমন্ত্রী উজ্জ্বলা যোজনায় উপভোক্তার সংখ্যা আট কোটিরও বেশি। লকডাউনের সময় থেকে দেশে প্রতিদিন ৫০-৬০ লক্ষ্ এল পি জি সরবরাহ করা হচ্ছে।


    ৩১ মার্চ, ২০২০ পর্যন্ত যে সমস্ত উপভোক্তা প্রধানমন্ত্রী উজ্জ্বলা যোজনায় নাম নথিভুক্ত করেছেন তারাই কেবলমাত্র এই সুবিধা পাবেন।


    CG/SDG

    
    
    (Release ID: 1613649) Visitor Counter : 54
    
    
      Read this release in: English , Urdu , Marathi , Hindi , Assamese , Punjabi , Gujarati , Odia , Tamil , Telugu , Kannada , Malayalam