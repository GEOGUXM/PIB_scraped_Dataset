      প্রতিরক্ষামন্ত্রক

      কোভিড-১৯ এর প্রতিরোধ নিয়ে প্রতিরক্ষা মন্ত্রকের অধীনস্থ বিভিন্ন দপ্তরের কাজকর্ম পর্যালোচনা করলেন প্রতিরক্ষা মন্ত্রী শ্রী রাজনাথ সিং
      
      অসামরিক কর্তৃপক্ষকে সহায়তার লক্ষে সব দপ্তর কে তাদের প্রচেষ্টা দ্বিগুন করার নির্দেশ

      Posted On: 01 APR 2020 9:11PM by PIB Kolkata

    নয়াদিল্লি, ০১ এপ্রিল, ২০২০


    প্রতিরক্ষা মন্ত্রকের অধীনস্থ বিভিন্ন দপ্তর কোভিড-১৯ এর প্রতিরোধ নিয়ে কি ধরনের পদক্ষেপ গ্রহন করেছেন ভিডিও কনফারেন্স এর মাধ্যমে সে সংক্রান্ত কাজকর্মের পর্যালোচনা বৈঠক করলেন প্রতিরক্ষা মন্ত্রী শ্রী রাজনাথ সিং। বৈঠকে প্রতিরক্ষা দপ্তরের প্রতিমন্ত্রী শ্রী শ্রীপদ নায়েক, চীফ অফ ডিফেন্স স্টাফ জেনারেল বিপিন রাওয়াত, নৌ বাহিনির প্রধান অ্যাডমিরাল করমবীর সিং, বিমান বাহিনির প্রধান এয়ার চীফ মার্শাল আর কে এস ভাদৌরিয়া, সেনা বাহিনির প্রধান জেনারেল এম এম নারাভানে, প্রতিরক্ষা সচিব ডঃ অজয় কুমার সহ বহু উচ্চ পদস্থ আধিকারিক বৈঠকে হাজির ছিলেন।


    প্রতিরক্ষা মন্ত্রকের বিভিন্ন শাখা নানা স্থান থেকে মানুষ জন কে সরিয়ে আনা, কোয়ারিন্টিন কেন্দ্রে নানা ধরনের স্বাস্থ সুবিধা প্রদান এবং স্যানিটাইজার, মাস্ক ও ব্যাক্তিগত সুরক্ষা উপকরণ (পি পি ই) প্রদানের লক্ষে যে গবেষণা ও উৎপাদন প্রক্রিয়া চালিয়েছে প্রতিরক্ষা মন্ত্রী তার প্রশংসা করেন।


    চীফ অফ ডিফেন্স স্টাফ জেনারেল বিপিন রাওয়াত জানান শুধুমাত্র কোভিড-১৯ এর রুগীদের চিকিৎসার জন্য বিভিন্ন হাসপাতালে ন’ হাজারেরও বেশী বেড এর ব্যাবস্থা করা হয়েছে। জয়সালমির, যোধপুর, চেন্নাই, মানেসার, হিন্দন আর মুম্বাই এ এক হাজারের বেশী মানুষকে কোয়ারিন্টিন করা হয়েছে। আগামী ৭ এপ্রিল নাগাদ তাদের কোয়ারিন্টিন শেষ হবে।


    নৌ বাহিনির প্রধান অ্যাডমিরাল করমবীর সিং, বিমান বাহিনির প্রধান এয়ার চীফ মার্শাল আর কে এস ভাদৌরিয়া, সেনা বাহিনির প্রধান জেনারেল এম এম নারাভানে সকলেই জানান তাদের বাহিনী কি ধরনের ভুমিকা গ্রহন করেছে।বৈঠকে জানানো হয় নৌ বাহিনীর জাহাজ গুলি প্রস্তুত রয়েছে। বিমান বাহিনি গত পাঁচ দিনে প্রায় ২৫ টন চিকিৎসা সামগ্রী পরিবহন করেছে। সেনা বাহিনির তরফে জানানো হয় প্রায় সাড়ে আট হাজার চিকিৎসক ও চিকিৎসা কর্মী প্রস্তুত রয়েছে, প্রয়োজন হলেই তারা কাজে নেমে পড়বে।


    CG/SDG

    
    
    (Release ID: 1610086) Visitor Counter : 7
    
    
      Read this release in: English