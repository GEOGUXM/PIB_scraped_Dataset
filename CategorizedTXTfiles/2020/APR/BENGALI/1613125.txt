      স্বাস্থ্যওপরিবারকল্যাণমন্ত্রক

      কোভিড–১৯ মোকাবিলায় গৃহীত পদক্ষেপ নিয়ে ভিডিও কনফারেন্সের মাধ্যমে রাজ্যগুলির সঙ্গে আলোচনা করলেন ডাঃ হর্ষবর্ধন
      Posted On: 10 APR 2020 7:18PM by PIB Kolkata


    নতুনদিল্লি, ১০ এপ্রিল, ২০২০


    

    কোভিড–১৯ এর মোকাবিলা করতে গৃহীত বিভিন্ন পদক্ষেপ নিয়ে পর্যালোচনার জন্য ডাঃ হর্ষবর্ধন আজ নতুন দিল্লিতে ভিডিও কনফারেন্সিংএর মাধ্যমে একটি বৈঠক করেন। এই বৈঠকে সব রাজ্য ও কেন্দ্রশাসিত অঞ্চলের স্বাস্থ্যমন্ত্রী, মুখ্যসচিব / স্বাস্থ্য সচিবরা যোগ দেন। বৈঠকে স্বাস্থ্য ও পরিবার কল্যাণ দপ্তরের প্রতিমন্ত্রী শ্রী অশ্বিনী কুমার চৌবেও উপস্থিত ছিলেন। স্বাস্থ্যমন্ত্রী, কোভিড–১৯ এর মোকাবিলায় সংশ্লিষ্ট সকল রাজ্যের প্রতিনিধিদের পরিস্থিতি নিয়ন্ত্রণে রাখার জন্য অভিনন্দন জানান।


    
    মহারাষ্ট্র, দিল্লী, রাজস্থান, হিমাচলপ্রদেশ, উত্তরপ্রদেশ, কেরালা, অন্ধ্রপ্রদেশ, মধ্যপ্রদেশ, গুজরাট, কর্ণাটক, পঞ্জাব, বিহার, তেলেঙ্গানা, হরিয়ানা, ওডিশা, অসম, চন্ডীগড়, ঝাড়খন্ড, আন্দামান ও নিকোবর, ছত্তিশগড়, মণিপুর, অরুণাচলপ্রদেশ, গোয়া, মিজেরাম, ত্রিপুরা, সিকিম, নাগাল্যান্ড, তামিলনাডু, মেঘালয় এবং দাদরা ও নগরহাভেলী-র প্রতিনিধিরা বৈঠকে উপস্থিত ছিলেন।


    
    ডাঃ হর্ষবর্ধন বলেন, ৩ মাসের বেশি সময় ধরে এই মহামারীর বিরুদ্ধে যুদ্ধ চলছে ।প্রতিরোধমূলক ব্যবস্থা ও রাজ্যগুলির সঙ্গে যথাযথ ব্যবস্থাপনার কারণে এবং প্রধানমন্ত্রী শ্রী নরেন্দ্র মোদীর সক্রিয় উদ্যোগে যথাসময়ে গৃহীত বিভিন্ন পদক্ষেপের ফলে পরিস্থিতি এখন নিয়ন্ত্রণে বলে তিনি জানান।


    
    আগামী কয়েক সপ্তাহ, এই সংক্রমণের শৃঙ্খলা ভাঙ্গার জন্য অত্যন্ত গুরুত্বপূর্ণ বলে স্বাস্থ্যমন্ত্রী উল্লেখ করেন। কোভিড – ১৯ এর বিরুদ্ধে যুদ্ধে, তিনি সকলকে সামাজিক দূরত্ব বজায় রাখার অনুরোধ জানান এবং স্বাস্থ্যবিধি মেনে চলার বিষয়ে সচেতনতা গড়ে তুলতে বলেন।


    
    গর্ভবতী মহিলা, কিডনী সমস্যার রোগী এবং থ্যালাসেমিয়া আক্রান্ত রোগীদের জন্য মন্ত্রী, রাজ্যগুলিকে বিশেষ সতর্কতা অবলম্বন করতে বলেন ।এই প্রসঙ্গে ডাঃ হর্ষবর্ধন, সংশ্লিষ্ট প্রশাসনকে রক্তদান শিবিরের আয়োজন করার পরামর্শ দেন।


    
    বৈঠকে ব্যক্তিগত সুরক্ষা সরঞ্জাম (পিপিই), এন৯৫ মাস্ক, টেস্টিং কিট, ঔষুধ এবং ভেন্টিলেটরের চাহিদার বিষয়টি পর্যালোচনা করা হয়। স্বাস্থ্যমন্ত্রী বলেন, সঙ্কটের এই সময়ে এই সামগ্রীগুলি যথেষ্ট পরিমাণে রয়েছে।


    
    তিনি, আরোগ্য সেতু অ্যাপটি ডাউনলোড করার জন্য সকলের কাছে অনুরোধ জানান। স্মার্টফোনে এটি ইনস্টল করা হলে জনসাধারণ করোনা ভাইরাস সংক্রমণের ঝুঁকির বিষয়ে মূল্যায়ন করতে পারবেন।


    
    বৈঠকেস্বাস্থ্য সচিব শ্রীমতি প্রীতি সুদান, বিশেষ সচিব শ্রী সঞ্জীব কুমার,স্বাস্থ্য মন্ত্রকের পদস্থ আধিকারিকরা এবং আইসিএমআর-এর প্রতিনিধিরা উপস্থিত ছিলেন।


    

    CG/CB

    
    
    (Release ID: 1613125) Visitor Counter : 18
    
    
      Read this release in: English , Urdu , Marathi , Hindi , Assamese , Manipuri , Punjabi , Gujarati , Odia , Tamil , Telugu , Kannada , Malayalam