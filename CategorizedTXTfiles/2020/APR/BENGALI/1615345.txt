      বৈদ্যুতিন ও তথ্যপ্রযুক্তি মন্ত্রক

      কেন্দ্রীয় সরকার 'ভারতের সফটওয়্যার টেকনোলজি পার্কস'(এসটিপিআই )গুলি থেকে পরিচালিত তথ্যপ্রযুক্তি সংস্থাগুলিকে ৪ মাসের ভাড়ায় ছাড় দিয়েছে
      Posted On: 16 APR 2020 6:20PM by PIB Kolkata


    নতুন দিল্লি, ১৬ এপ্রিল, ২০২০


    

    
    কোভিড-১৯এর প্রাদুর্ভাব এবং পরবর্তী লকডাউন থেকে উদ্ভূত সমস্যাগুলি মাথায় রেখে, কেন্দ্রীয় সরকার ভারতের সফটওয়্যার টেকনোলজি পার্কস (এসটিপিআই) গুলি থেকে পরিচালিত ছোট তথ্যপ্রযুক্তি সংস্থাগুলির সুবিধায় ৪মাসের ভাড়া মুকুবের সিদ্ধান্ত নিয়েছে। এই তথ্যপ্রযুক্তি সংস্থা গুলি বেশিরভাগই অতি ক্ষুদ্র, ক্ষুদ্র ও মাঝারি প্রযুক্তি নির্ভর শিল্প সংস্থা এবং স্টার্টআপ সংস্থা।


    
    
    কেন্দ্রীয় বৈদ্যুতিন এবং তথ্য প্রযুক্তি মন্ত্রক (এমটিইটি) দেশের এসটিপিআইপি'এ অবস্থিত এই তথ্যপ্রযুক্তি সংস্থাগুলিকে ১মার্চ থেকে ৩০ জুন পর্যন্ত চার মাসের জন্য ভাড়া ছাড়ের সিদ্ধান্ত নিয়েছে।


    
    
    'ভারতের সফটওয়্যার টেকনোলজি পার্কস' (এসটিপিআই) কেন্দ্রীয় সরকারের বৈদ্যুতিন এবং তথ্য প্রযুক্তি (এমটিইটি) মন্ত্রকের অধীনে একটি স্বশাসিত গোষ্ঠী এবং সারা দেশ জুড়ে এর ৬০টি কেন্দ্র রয়েছে। কোভিড-১৯ মহামারীর জেরে উদ্ভূত সংকটের প্রেক্ষিতে এই কেন্দ্রগুলির অন্তর্গত তথ্যপ্রযুক্তি সংস্থাগুলিকে ভাড়া ছাড়ের উদ্যোগ এই শিল্পকে বিশেষস্বস্তি দেবে। এর ফলে এই ৬০টি এসটিপিআই কেন্দ্র থেকে পরিচালিত প্রায় ২০০টি তথ্য প্রযুক্তি / অতি ক্ষুদ্র, ক্ষুদ্র ও মাঝারি প্রযুক্তি নির্ভর শিল্প সংস্থা এবং স্টার্টআপ সংস্থা উপকৃত হবে। চার মাসে এই তথ্যপ্রযুক্তি সংস্থাগুলির ভাড়া ছাড়ের মোট পরিমাণ প্রায় পাঁচ কোটি টাকা। বিভিন্ন তথ্য প্রযুক্তি সংস্থার সঙ্গে প্রত্যক্ষভাবে জড়িত প্রায় ৩হাজার তথ্যপ্রযুক্তি কর্মচারীর বৃহত্তরস্বার্থের দিকে তাকিয়েই এই প্রয়াস নেওয়া হয়েছে।


    

    CG/SS

    
    
    (Release ID: 1615345) Visitor Counter : 6
    
    
      Read this release in: English , Assamese , Urdu , Marathi , Hindi , Punjabi , Gujarati , Tamil , Telugu , Kannada