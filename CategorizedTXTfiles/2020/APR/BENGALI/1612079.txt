      স্বাস্থ্যওপরিবারকল্যাণমন্ত্রক

      কোভিড–১৯ এর বিষয়ে সর্বশেষ তথ্য
      Posted On: 07 APR 2020 6:21PM by PIB Kolkata


    নতুনদিল্লি, ৭ এপ্রিল, ২০২০


    

    দেশে কোভিড-১৯ এর মহামারীর মোকাবিলায় কেন্দ্র এবং বিভিন্ন রাজ্য ও কেন্দ্রশাসিত অঞ্চলগুলি নানা উদ্যোগ গ্রহণ করেছে। উচ্চপর্যায়ে এগুলি নিয়ে প্রতিনিয়ত পর্যালোচনা করা হচ্ছে।


    
    স্বাস্থ্য ও পরিবার কল্যাণ মন্ত্রক, এই সংক্রমণে একগুচ্ছ নীতি-নির্দেশিকা জারি করেছে। যারা কোয়ারেন্টাইনে রয়েছেন, যাঁদের শরীরে এই ভাইরাসের সংক্রমণ হয়েছে বলে সন্দেহ করা হচ্ছে, যাঁরা সংক্রমিত ব্যক্তিদের সংস্পর্শে আসার পর হোম কোয়ারেন্টাইনে রয়েছেন, তাদের নজরদারীর জন্য প্রযুক্তির ব্যবহার করা হচ্ছে। বিভিন্ন জেলায় এই সংক্রমণে বিষয়ে সর্বশেষ তথ্য, যে সব অ্যাম্বুলেন্সে করে সংক্রমিতদের নিয়ে যাওয়া হয়েছে, সেই অ্যাম্বুলেন্সগুলিকে সংক্রমণ মুক্ত করা, চিকিৎসক এবং স্বাস্থ্যকর্মীদের অনলাইনে বিভিন্ন প্রশিক্ষণ দেওয়া এবং টেলিযোগাযোগ ব্যবস্থার মাধ্যমে কাউন্সিলিং করার মতো বিভিন্ন উদ্যোগ ডিজিটাল প্রক্রিয়ায় করা হচ্ছে।


    
    মন্ত্রক, কোভিড–১৯ মোকাবিলায় প্রশিক্ষণ সংক্রান্ত উপকরণের বিষয়ে তার ওয়েবসাইটে তথ্য আপলোড করেছে। এই ওয়েবসাইটটি হল https://www.mohfw.gov.in/ .


    
    কোভিড – ১৯ সংক্রমিত যারা হয়েছেন, বা যাদের শরীরে কোভিড–১৯ ভাইরাস রয়েছে বলে সন্দেহ করা হচ্ছে, তাদের জন্য মন্ত্রক, একটি নির্দেশিকা জারি করেছে। এই বিষয়ে আরো জানতে নীচের লিঙ্কে ক্লিক করুন।
    https://www.mohfw.gov.in/pdf/FinalGuidanceonMangaementofCovidcasesversion2.pdf .


    
    পাশাপাশি, কোভিড – ১৯ সংক্রমিত রোগীদের জন্য চিকিৎসার উদ্দেশে বেশ কিছু উদ্যোগ নেওয়া হয়েছে।


    
    ১) কোভিড কেয়ার সেন্টার (সিসিসি) :
    যাদের শরীরে মৃদু বা অতিমৃদু সংক্রমণ হয়েছে বা যারা এই সংক্রমণের শিকার বলে সন্দেহ করা হচ্ছে, তারা এই কেন্দ্রে থাকবেন। সরকারী বা বেসরকারী বিভিন্ন হোটেল, লজ, হোস্টেল, স্কুল এবং স্টেডিয়ামে এই ধরণের কেন্দ্রগুলি গড়ে তোলা হবে। প্রয়োজন হলে বর্তমান কোয়ারেন্টাইন কেন্দ্রগুলিকে এই সিসিসি-তে রূপান্তরিত করা যেতে পারে।


    
    ২) ডেডিকেটেড কোভিড হেল্থ সেন্টার ( ডিসিএইচসি) :
    যাদের সংক্রমণ মাঝামাঝি তারা এই কেন্দ্রে থাকবেন। এই কেন্দ্রগুলি গোটা একটি হাসপাতালে অথবা কোনো একটি হাসপাতালের পৃথক অংশে গড়ে তোলা হবে। এই অংশে ঢোকা এবং বেরোনোর জন্য আলাদা ব্যবস্থা থাকতে হবে। এই হাসপাতালগুলিতে অক্সিজেন দেওয়ার ব্যবস্থা রাখা প্রয়োজন।


    
    ৩) ডেডিকেটেড কোভিড হসপিটাল (ডিসিএইচ) :
    যাঁরা প্রবলভাবে এই ভাইরাসে আক্রান্ত এবং যাঁদের সর্বাত্মক চিকিৎসার প্রয়োজন, তাঁরাই এখানে থাকবেন। এই কেন্দ্রগুলি গোটা একটি হাসপাতালে অথবা কোনো একটি হাসপাতালের পৃথক অংশে গড়ে তোলা হবে। এই অংশে ঢোকা এবং বেরোনোর জন্য আলাদা ব্যবস্থা থাকতে হবে। এই হাসপাতালগুলিতে আইসিইউ, ভেন্টিলেটর, অক্সিজেন দেওয়ার ব্যবস্থা রাখা প্রয়োজন।


    
    শেষ পাওয়া খবর পর্যন্ত ৪৪২১ জন এই ভাইরাসে আক্রান্ত হয়েছেন। এদের মধ্যে মারা গেছেন ১১৭জন। ৩২৬ জন সুস্থ হয়ে বাড়ি ফিরে গেছেন।


    
    কোভিড–১৯ এর বিষয়ে বস্তুনিষ্ঠ এবং সর্বশেষ তথ্য পেতে হলে ক্লিক করুন এই লিঙ্কে https://www.mohfw.gov.in/ .
    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in .-এই দুটি ই-মেলে যোগাযোগ করা যাবে। এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে।


    

    CG/CB

    
    
    (Release ID: 1612079) Visitor Counter : 11
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Odia , Tamil , Telugu , Kannada , Malayalam