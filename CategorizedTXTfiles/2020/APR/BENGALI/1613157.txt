      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 10 APR 2020 7:01PM by PIB Kolkata


    নয়াদিল্লি, ১০ এপ্রিল, ২০২০


    

    কোভিড-১৯ সংক্রান্ত স্বাস্থ্য ও পরিবার কল্যাণ মন্ত্রকের সর্বশেষ তথ্য
    
    এখনও পর্যন্ত কোভিড-১৯ এ আক্রান্ত হওয়ার ৬ হাজার ৪১২টি ঘটনা ঘটেছে। দেশে মৃত্যু হয়েছে ১৯২ জনের। ৫০৩ জন ব্যক্তির আরোগ্য লাভের পর ছেড়ে দেওয়া হয়েছে। সরকারি পরীক্ষাগারগুলির পাশাপাশি, বেসরকারি পরীক্ষাগারগুলির নমুনা পরীক্ষার ক্ষমতা বাড়ানো হচ্ছে। র্যা পিড ডায়াগনস্টিক কিট সরবরাহ করা হয়েছে। সেই সঙ্গে, এই ধরনের কিট ব্যবহারে নীতি-নির্দেশিকা জারি করা হয়েছে।
    
    মহামারী মোকাবিলায় আমাদের বন্ধুদের যথাসম্ভব সহায়তায় ভারত প্রস্তুত : প্রধানমন্ত্রী
    
    প্রধানমন্ত্রী শ্রী নরেন্দ্র মোদী বলেছেন, কোভিড মহামারীর বিরুদ্ধে লড়াইয়ে ভারত তার বন্ধুদের জন্য যথাসম্ভব সাহায্যে প্রস্তুত। ইজরায়েল’কে ক্লোরোকুইন সরবরাহের যে সিদ্ধান্ত ভারত নিয়েছে, তার প্রেক্ষিতে ইজরায়েলের প্রধানমন্ত্রী মিঃ বেঞ্জামিন নেতানিয়াহু ভারতের প্রতি যে কৃতজ্ঞতা প্রকাশ করেছেন, তার প্রেক্ষিতে এক ট্যুইটে শ্রী মোদী একথা বলেছেন।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1612840 – এই লিঙ্কে ক্লিক করুন।
    
    কোভিড-১৯ মোকাবিলায় গঠিত একাদশ ক্ষমতাপ্রাপ্ত গোষ্ঠীর প্রয়াসগুলির পর্যালোচনা করলো প্রধানমন্ত্রীর কার্যালয়
    
    কোভিড-১৯ সংক্রমণের প্রেক্ষিতে উদ্ভূত চ্যালেঞ্জগুলি মোকাবিলায় ক্ষমতাপ্রাপ্ত আধিকারিকদের নিয়ে গঠিত গোষ্ঠীর বৈঠকে পৌরহিত্য করলেন প্রধানমন্ত্রীর প্রধান সচিব। মহামারীর প্রভাব মোকাবিলায় চলতি প্রয়াসগুলির ওপর নজরদারির জন্য প্রধানমন্ত্রীর কার্যালয়ের পক্ষ থেকে নিয়মিত ব্যবধানে নজরদারির জন্য বিভিন্ন পর্যায়ে যে প্রয়াস গ্রহণ করা হয়েছে, তার প্রেক্ষিতেই আজকের এই বৈঠক।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1612890 – এই লিঙ্কে ক্লিক করুন।
    
    কোভিড-১৯ মোকাবিলায় লকডাউন সংক্রান্ত পদক্ষেপগুলির পাশাপাশি, যে কোনও ধরনের সামাজিক বা ধর্মীয় জমায়েত বা শোভাযাত্রা কঠোরভাবে বন্ধ করার নির্দেশ পালনে রাজ্য ও কেন্দ্রশাসিত অঞ্চলগুলিকে নির্দেশ দিল কেন্দ্রীয় স্বরাষ্ট্র মন্ত্রক
    
    চলতি এপ্রিল মাসে বিভিন্ন ধরনের উৎসব অনুষ্ঠানের প্রেক্ষিতে কোভিড-১৯ মোকাবিলায় লকডাউন সংক্রান্ত পদক্ষেপগুলির পাশাপাশি, যে কোনও ধরনের সামাজিক বা ধর্মীয় জমায়েত বা শোভাযাত্রা কঠোরভাবে বন্ধ করার নির্দেশ পালনে রাজ্য ও কেন্দ্রশাসিত অঞ্চলগুলিকে নির্দেশ দিল কেন্দ্রীয় স্বরাষ্ট্র মন্ত্রক।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1612928 – এই লিঙ্কে ক্লিক করুন।
    
    নেপালের প্রধানমন্ত্রীর সঙ্গে প্রধানমন্ত্রীর টেলিফোনে কথা
    
    প্রধানমন্ত্রী শ্রী নরেন্দ্র মোদী আজ টেলিফোনে নেপালের প্রধানমন্ত্রী শ্রী কে পি শর্মা ওলির সঙ্গে টেলিফোনে কথা বলেন। উভয় নেতা চলতি কোভিড-১৯ সঙ্কট এবং বিভিন্ন চ্যালেঞ্জ সম্পর্কে দৃষ্টিভঙ্গী বিনিময় করেন। এই অঞ্চলের নাগরিকদের ওপর স্বাস্থ্য ও নিরাপত্তার ক্ষেত্রে যে প্রভাব ফেলেছে, তা নিয়েও উভয় নেতা কথা বলেন। দুই নেতাই নিজের দেশের মহামারী মোকাবিলায় গৃহীত পদক্ষেপগুলি নিয়ে আলোচনা করেন।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1612911 – এই লিঙ্কে ক্লিক করুন।
    
    জাপানের প্রধানমন্ত্রীর সঙ্গে প্রধানমন্ত্রীর টেলিফোনে কথা
    
    প্রধানমন্ত্রী শ্রী নরেন্দ্র মোদী আজ টেলিফোনে জাপানের প্রধানমন্ত্রী মিঃ শিনজো আবের সঙ্গে কোভিড-১৯ মহামারী প্রেক্ষিতে বিশ্ব জুড়ে স্বাস্থ্য ও অর্থনীতির ওপর উদ্ভূত চ্যালেঞ্জ নিয়ে কথা হয়। উভয় নেতাই নিজের দেশের এই সঙ্কট মোকাবিলায় গৃহীত পদক্ষেপগুলি নিয়ে আলোচনা করেন।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1612906 – এই লিঙ্কে ক্লিক করুন।
    
    
    
    
    বর্তমান এই চ্যালেঞ্জের সময়ে ভারত – ব্রাজিল অংশীদারিত্ব আগের তুলনায় আরও মজবুত হয়েছে : প্রধানমন্ত্রী
    
    প্রধানমন্ত্রী শ্রী নরেন্দ্র মোদী বলেছেন, বর্তমান এই চ্যালেঞ্জের সময়ে ভারত – ব্রাজিল অংশীদারিত্ব আগের তুলনায় অনেক মজবুত হয়েছে। ভারতের পক্ষ থেকে ব্রাজিলকে যে হাইড্রোক্সি ক্লোরোকুইন সরবরাহের যে সিদ্ধান্ত নেওয়া হয়েছে, তার প্রেক্ষিতে ব্রাজিলের রাষ্ট্রপতি জাইর এম বনসোনারো কৃতজ্ঞতা প্রকাশ করেছেন। সেদেশের রাষ্ট্রপতির এই কৃতজ্ঞতা প্রকাশের জবাবে এক ট্যুইটে শ্রী মোদী একথা বলেছেন।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1612900 – এই লিঙ্কে ক্লিক করুন।
    
    কেন্দ্রীয় স্বরাষ্ট্র মন্ত্রী ভারত – পাকিস্তান এবং ভারত – বাংলাদেশ সীমান্তে সীমান্ত নিরাপত্তা ব্যবস্থা পর্যালোচনা করলেন
    
    কেন্দ্রীয় স্বরাষ্ট্র মন্ত্রী শ্রী অমিত শাহ গতকাল ভিডিও কনফারেন্সের মাধ্যমে বিএসএফ কমান্ড ও ক্ষেত্রীয় সদর দপ্তরগুলির সঙ্গে ভারত – পাকিস্তান এবং ভারত – বাংলাদেশ সীমান্ত বরাবর নিরাপত্তা ব্যবস্থা খতিয়ে দেখেন। তিনি বিএসএফ আধিকারিকদের নির্দেশ দিয়ে বলেন, সীমান্ত অঞ্চলের কৃষকদের কোভিড-১৯ সম্পর্কে সচেতন করতে হবে, যাতে এই ভাইরাস সংক্রমণ ও প্রতিরোধে প্রয়োজনীয় ব্যবস্থা গ্রহণ করা যায়।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1613003 – এই লিঙ্কে ক্লিক করুন।
    
    সরকার আমদানিকৃত ভেন্টিলেটর, কোভিড টেস্ট কিট, ফেস ও সার্জিকাল মাস্কের ওপর প্রযোজ্য আমদানি শুল্ক ও স্বাস্থ্য সেস ছাড় দেওয়ার সিদ্ধান্ত নিল : নীতিন গড়করি
    
    কোভিড-১৯ পরিস্থিতির প্রেক্ষিতে ভেন্টিলেটর সহ অন্যান্য চিকিৎসা সামগ্রীর আশু চাহিদার বিষয়টিকে বিবেচনায় রেখে কেন্দ্রীয় সরকার আমদানিকৃত ভেন্টিলেটর, কোভিড টেস্ট কিট, ফেস ও সার্জিকাল মাস্কের ওপর প্রযোজ্য আমদানি শুল্ক ও স্বাস্থ্য সেস প্রত্যাহারে সিদ্ধান্ত নিয়েছে।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1612721 – এই লিঙ্কে ক্লিক করুন।
    
    জাতীয় খাদ্য সুরক্ষা আইন বহির্ভূত সুফলভোগী, যাঁদের রাজ্য সরকারের পক্ষ থেকে রেশন কার্ড দেওয়া হয়েছে, তাঁদেরকেও খাদ্যশস্য দেওয়া হবে
    
    জাতীয় খাদ্য সুরক্ষা আইনের আওতায় বাইরে থাকা সমস্ত সুফলভোগী, যাঁদের রাজ্য সরকারের পক্ষ থেকে রেশন কার্ড দেওয়া হয়েছে, তাঁদেরকেও তিন মাস মাসিক ৫ কেজি করে খাদ্যশস্য দেওয়া হবে। এই সুফলভোগীদের ২১ টাকা কেজি দরে গম এবং ২২ টাকা কেজি দরে চাল দেওয়ার সিদ্ধান্ত হয়েছে। আগামী জুন মাস পর্যন্ত এই সুবিধা মিলবে।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1612712 – এই লিঙ্কে ক্লিক করুন।
    
    গর্ভধারণের আগে ও পরে লিঙ্গ নির্ধারণ সংক্রান্ত পিসি অ্যান্ড পিএনডিটি আইন স্বাস্থ্য মন্ত্রক বাতিল করেনি
    
    কেন্দ্রীয় স্বাস্থ্য ও পরিবার কল্যাণ মন্ত্রক গর্ভধারণের আগে ও পরে লিঙ্গ নির্ধারণ সংক্রান্ত পিসি অ্যান্ড পিএনডিটি আইন বাতিল করেনি বলে জানিয়েছে। মন্ত্রকের পক্ষ থেকে আরও জানানো হয়েছে, এই আইন অনুযায়ী, সমস্ত আল্ট্রা-সাউন্ড ক্লিনিক জেনেটিক কাউন্সেলিং সেন্টার, জেনেটিক ল্যাবরেটরি, জেনেটিক ক্লিনিক প্রভৃতি পরীক্ষা-নিরীক্ষা কেন্দ্রগুলিকে দৈনন্দিন ভিত্তিতে সমস্ত নীতি-নির্দেশিকা মেনে চলতে বলা হয়েছে। এই আইন অনুযায়ী, ডায়াগনস্টিক সেন্টারগুলিকে বর্তমানে কোনও সুবিধা দেওয়া হয়নি।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1612635 – এই লিঙ্কে ক্লিক করুন।
    
    রাজ্য কৃষি মন্ত্রীদের সঙ্গে কেন্দ্রীয় কৃষি মন্ত্রীর ভিডিও কনফারেন্সের মাধ্যমে বৈঠকের প্রেক্ষিতে গৃহীত সিদ্ধান্তগুলি সম্পর্কে রাজ্য ও কেন্দ্রশাসিত অঞ্চলগুলিকে অবহিত করা হয়েছে
    
    কেন্দ্রীয় কৃষি ও কৃষক কল্যাণ মন্ত্রী শ্রী নরেন্দ্র সিং তোমর কোভিড-১৯ মহামারীজনিত লকডাউনের প্রেক্ষিতে কৃষি ও সংশ্লিষ্ট ক্ষেত্রের সঙ্গে যুক্ত বিভিন্ন বিষয় নিয়ে রাজ্য ও কেন্দ্রশাসিত অঞ্চলগুলির কৃষি মন্ত্রীদের সঙ্গে বৈঠক করেন। এই বৈঠকে আলাপ-আলোচনার ভিত্তিতে গৃহীত সিদ্ধান্তগুলি সম্পর্কে রাজ্য ও কেন্দ্রশাসিত অঞ্চলগুলিকে আজ অবহিত করা হয়েছে।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1612669 – এই লিঙ্কে ক্লিক করুন।
    
    রেল মন্ত্রকের পক্ষ থেকে গণমাধ্যমগুলিকে পরামর্শ
    
    এক শ্রেণীর গণমাধ্যমে বিগত দু’দিন ধরে ট্রেনে সম্ভাব্য যাত্রীদের জন্য বিভিন্ন ধরনের প্রটোকল সম্বলিত প্রতিবেদন প্রকাশিত হয়েছে। এই প্রতিবেদনগুলিতে আরও বলা হয়েছে, বেশ কিছু ট্রেন নির্দিষ্ট তারিখ থেকে চলাচল শুরু করবে। এই প্রেক্ষিতে গণমাধ্যমগুলির দৃষ্টি আকর্ষণ করা হচ্ছে যে, ট্রেন চলাচল সংক্রান্ত এখনও কোনও সিদ্ধান্ত হয়নি। তাই, এ ধরনের প্রতিবেদন প্রকাশ সম্পূর্ণ অপ্রয়োজনীয় ও কাল্পনিক। এমনকি, জটিল এই পরিস্থিতিতে এ ধরনের প্রতিবেদন বিভ্রান্তির সৃষ্টি করে।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1612669 – এই লিঙ্কে ক্লিক করুন।
    
    ভারতীয় রেল লকডাউন চলাকালীন সময়ে দেশের বিভিন্ন অংশে অত্যাবশ্যক সামগ্রী সরবরাহ অব্যাহত রাখা হবে
    
    ভারতীয় রেল গত ২৩শে মার্চ থেকে দেশের বিভিন্ন অংশে ৬ লক্ষ ৭৫ হাজার ওয়াগন পরিষেবা দিয়েছে। এর মধ্যে ৪ লক্ষ ৫০ হাজার ওয়াগনে অত্যাবশ্যক সামগ্রী যেমন – খাদ্যশস্য, লবণ, চিনি, ভোজ্যতেল, কয়লা ও পেট্রোজাত পণ্য সরবরাহ করেছে। চলতি মাসের ২-৮ এপ্রিল পর্যন্ত রেল ২ লক্ষ ৫৮ হাজারেরও বেশি ওয়াগন বোঝাই সামগ্রী সরবরাহ করেছে।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1612975 – এই লিঙ্কে ক্লিক করুন।
    
    অত্যাবশ্যক চিকিৎসা সামগ্রী সরবরাহে উড়ান কর্মসূচির আওতায় ১৮০টিরও বেশি বিমান পরিষেবা
    
    কোভিড-১৯ লকডাউন চলাকালীন সময়ে উড়ান কর্মসূচির আওতায় এয়ার ইন্ডিয়া অ্যালায়েন্স এয়ারের পক্ষ থেকে ১১৪টি বিমান পরিষেবা দেওয়া হয়েছে। ভারতীয় বিমান বাহিনীর ৫৮টি বিমান অত্যাবশ্যক সামগ্রী পৌঁছে দিয়েছে। বেসরকারি বিমান সংস্থাগুলিও ২ হাজার ৬০০ টনের মতো মেডিকেল সামগ্রী পৌঁছে দিয়েছে।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1612996 – এই লিঙ্কে ক্লিক করুন।
    
    দেশে অনলাইন শিক্ষা ব্যবস্থার মানোন্নয়নে মানুষের মতামত জানার জন্য মানবসম্পদ উন্নয়ন মন্ত্রী সপ্তাহব্যাপী ‘ভারত পড়ে অনলাইন’ অভিযানের সূচনা করলেন
    
    এই অভিযানের উদ্দেশ্য হ’ল – মেধাবী ব্যক্তিদের কাছ থেকে অনলাইন শিক্ষা ব্যবস্থার মানোন্নয়নে সরাসরি মন্ত্রকের সঙ্গে মতামত ও দৃষ্টিভঙ্গী ভাগ করে নেওয়া। মতামত বা দৃষ্টিভঙ্গী ট্যুইটারে পাঠানো যাবে #BharatPadheOnline’ টাইপ করে। এছাড়াও, bharatpadheonline.mhrd@gmail.com এ মেল করে ১৬ই এপ্রিল পর্যন্ত মতামত পাঠানো যাবে।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1612894 – এই লিঙ্কে ক্লিক করুন।
    
    
    ইপিএফও ১০ দিনের কম সময়ে কোভিড-১৯ মোকাবিলায় ১ লক্ষ ৩৭ হাজার ইপিএফ উইথড্রল নিষ্পত্তি করেছে
    
    কর্মচারী ভবিষ্যনিধি তহবিল সংগঠন (ইপিএফও) কোভিড-১৯ মোকাবিলায় ১০ দিনের কম সময়ে সারা দেশে ইপিএফ সংক্রান্ত প্রায় ১ লক্ষ ৩৭ হাজার দাবি-দাওয়া নিষ্পত্তি করেছে। এই দাবি-দাওয়া মেটানোর মোট আর্থিক পরিমাণ ২৭৯ কোটি ৬৫ লক্ষ টাকা।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1612849 – এই লিঙ্কে ক্লিক করুন।
    
    দর্শকদের জন্য জালিয়ানওয়ালাবাগ মেমোরিয়াল আগামী ১৫ই জুন পর্যন্ত বন্ধ থাকবে
    
    কোভিড-১৯ সংক্রমণের প্রেক্ষিতে এই মেমোরিয়ালে সংস্কারের কাজ ব্যহত হওয়ায় এটি বন্ধ রাখার সিদ্ধান্ত নেওয়া হয়েছে।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1612896 – এই লিঙ্কে ক্লিক করুন।
    
    কোভিড-১৯ সংক্রমণ মোকাবিলায় আইসিএআই, আইসিএসআই এবং আইসিএআই পিএম কেয়ার্স তহবিলে ২৮ কোটি ৮০ লক্ষ টাকা দান করলো
    
    কোভিড-১৯ মহামারীতে ক্ষতিগ্রস্ত মানুষদের সহায়তার জন্য দ্য ইন্সটিটিউট অফ চার্টার্ড অ্যাকাউন্ট্যান্ট অফ ইন্ডিয়া, ইন্সটিটিউট অফ কোম্পানি সেক্রেটারিজ অফ ইন্ডিয়া এবং ইন্সটিটিউট অফ কস্ট অ্যাকাউন্ট্যান্ট অফ ইন্ডিয়ার পক্ষ থেকে পিএম কোয়ার্স তহবিলে ২৮ কোটি ৮০ লক্ষ টাকা দান করা হয়েছে।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1612783 – এই লিঙ্কে ক্লিক করুন।
    
    কোভিড-১৯ মোকাবিলায় দুর্গাপুরের সিএসআইআর – সিএমইআরআই প্রতিষ্ঠানের পক্ষ থেকে জীবাণু মুক্ত করার বিশেষ উদ্যোগ
    
    বিশ্ব জুড়ে নোভেল করোনা ভাইরাস মহামারীর প্রেক্ষিতে বিজ্ঞান ও শিল্প গবেষণা পর্ষদ বা সিএসআরআই বিজ্ঞান ও প্রযুক্তিগত সমাধানের লক্ষ্যে ইতিমধ্যেই উদ্যোগী হয়েছে। দুর্গাপুরে সিএসআইআর – এর অগ্রণী ইঞ্জিনিয়ারিং প্রতিষ্ঠান সেন্ট্রাল মেকানিক্যাল ইঞ্জিনিয়ারিং রিসার্চ ইন্সটিটিউট (সিএমইআরআই) এমন এক প্রযুক্তি ও সামগ্রী আবিষ্কার করেছে, যা ভাইরাস দমনে সক্ষম।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1612811 – এই লিঙ্কে ক্লিক করুন।
    
    কোভিড-১৯ সংক্রান্ত ত্রাণ কার্যের জন্য সিআইপিইটি প্রতিষ্ঠান/কেন্দ্রগুলি স্থানীয় কর্তৃপক্ষ বা সরকারকে ৮৬ লক্ষ ৫০ হাজার টাকা সাহায্য দিয়েছে
    
    কেন্দ্রীয় রসায়ন ও সার মন্ত্রকের অধীন সেন্ট্রাল ইন্সটিটিটস্ অফ প্লাস্টিকস্ ইঞ্জিনিয়ারিং অ্যান্ড টেকনোলজি কোভিড-১৯ মহামারী মোকাবিলায় স্থানীয় সংস্থা, পুর নিগম ও রাজ্য সরকারগুলিকে তাদের প্রয়াস আরও জোরদার করতে ৮৬ লক্ষ ৫০ হাজার টাকা সাহায্য করেছে।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1612874 – এই লিঙ্কে ক্লিক করুন।
    
    
    
    পিআইবির আঞ্চলিক কার্যালয় থেকে প্রাপ্য তথ্য
    
    • কেরল : আজ চারজন ব্রিটিশ নাগরিক সুস্থ হয়ে উঠেছেন। রাজ্যে আর কোনও বিদেশি নাগরিক চিকিৎসাধীন নেই। কাসারগড় থেকে আজ ১৫ জন আরোগ্য লাভ করায় ছেড়ে দেওয়া হয়েছে। রাজ্যে ২৫৮ জনের চিকিৎসা চলছে।
    
    • তামিলনাডু : তামিলনাডু সরকার যে মেডিকেল বিশেষজ্ঞ টিম গঠন করেছে, তারা রাজ্যে আরও দু’সপ্তাহ লকডাউনের মেয়াদ বাড়ানোর পরামর্শ দিয়েছেন। পন্ডিচেরী থেকে ২টি পজিটিভ কেস নথিভুক্ত হয়েছে। এই কেন্দ্রশাসিত অঞ্চলে মোট আক্রান্তের সংখ্যা এখন ৭।
    
    • কর্ণাটক : আজ আরও নতুন ১০ জন আক্রান্ত হয়েছেন। রাজ্যে কোভিড-এ আক্রান্ত ব্যক্তির সংখ্যা ২০৭। মৃত্যু হয়েছে ৬ জনের, ৩০ জনকে ছেড়ে দেওয়া হয়েছে।
    
    • অন্ধ্রপ্রদেশ : টাটা ট্রাস্টের চেয়ারম্যান শ্রী রতন টাটা রাজ্যের মুখ্যমন্ত্রীকে চিঠি লিখে কোভিড-১৯ মোকাবিলায় সাহায্যের প্রতিশ্রুতি দিয়েছেন। রাজ্যের পক্ষ থেকে আইসিএমআর-কে কুরনুলে একটি কোভিড-১৯ ডায়গনোস্টিক ল্যাব স্থাপনের প্রস্তাব দেওয়া হয়েছে। আনন্দপুর থেকে আজ আরও ২ জনের আক্রান্ত হওয়ার খবর মিলেছে। রাজ্যে মোট আক্রান্তের সংখ্যা ৩৬৫, ১০ জন সুস্থ হয়ে উঠেছেন।
    
    • তেলেঙ্গানা : রাজ্যে আরও ১ জনের আক্রান্ত হওয়ার খবর মিলেছে। রাজ্যে মোট আক্রান্তের সংখ্যা এখন ৪৭২। বাড়ির বাইরে বেরোলে মুখে মাস্ক ব্যবহার বাধ্যতামূলক করা হয়েছে।
    
    • গুজরাট : রাজ্যে গত ১২ ঘন্টায় ৪৬ জন নতুন করে আক্রান্ত হয়েছেন। এ নিয়ে আক্রান্তের মোট সংখ্যা দাঁড়িয়েছে ৩০৮।
    
    • রাজস্থান : রাজ্যে আরও ২৬ জনের দেহে করোনার নিশ্চিত প্রমাণ মিলেছে। মোট আক্রান্তের সংখ্যা বেড়ে হয়েছে ৪৮৯।
    
    • মধ্যপ্রদেশ : রাজ্য সরকার ১৫টি জেলার ৪৬টি জায়গাকে করোনার উৎস হিসাবে চিহ্নিত করেছে। এই জেলাগুলি থেকে মোট ৭৫ জন করোনায় আক্রান্ত হয়েছেন।
    
    • মহারাষ্ট্র : ডিএইচএফএল কপিল ওয়াধাওয়ান সহ আরও ২২ জন পারিবারিক সদস্যদের বিরুদ্ধে লকডাউন সংক্রান্ত নির্দেশাবলী লঙ্ঘনের দায়ে মহাবালেশ্বর পুলিশ থানায় এফআইআর দায়ের করা হয়েছে। ঘটনার তদন্তের নির্দেশ দেওয়া হয়েছে।
    
    • অরুণাচল প্রদেশ : রাজ্য মন্ত্রিসভা সমস্ত বিধায়কদের বেতন পয়লা এপ্রিল থেকে আগামী এক বছর ৩০ শতাংশ কমানোর সিদ্ধান্ত নিয়েছে। বেতন থেকে প্রাপ্ত এই অর্থ কোভিড-১৯ মোকাবিলায় কাজে লাগানো হবে।
    
    • আসাম : রাজ্যের পুলিশ প্রধান রঙ্গলি বিহু উৎসব উদযাপনের সময়ে পতাকা উত্তোলনে বিহু কমিটিকে কেবল ৫ জন ব্যক্তির একত্রিত হওয়ার অনুমতি দিয়েছে।
    
    • মণিপুর : চুড়াচাঁদপুরের একটি কন্যা, যে চীন থেকে মায়ানমার হয়ে মণিপুরে এসেছিল, তার বিরুদ্ধে লকডাউন চলাকালীন অবৈধভাবে প্রবেশের জন্য অভিযুক্ত হয়েছে।
    
    • মিজোরাম : রাজ্যের মুখ্যমন্ত্রী ১১টি জেলার জন্য মুখ্যমন্ত্রী ত্রাণ তহবিল থেকে ২ কোটি ৩৩ লক্ষ টাকা দেওয়ার সিদ্ধান্ত নিয়েছে।
    
    • মেঘালয় : স্বাস্থ্য দপ্তরের পক্ষ থেকে জানানো হয়েছে, প্রশাসনের অনুমতি ছাড়া কোনও পরীক্ষাগারে কোভিড-১৯ এর নমুনা পরীক্ষা করা যাবে না।
    
    • নাগাল্যান্ড : রাজ্য সরকার বিমান পরিষেবা শুরু হওয়ার পর অন্য রাজ্য থেকে আসা যাত্রীদের জন্য নির্দেশিকা জারি করে বলেছে, কেউ যদি রাজ্যে এসে পৌঁছন, তা হলে তাঁকে কোয়ারেন্টাইনে পাঠানো হবে।
    
    • সিকিম : রাজ্যের শ্রম দপ্তরের পক্ষ থেকে রাজ্য সরকারের নথিভুক্ত ভবন ও অন্যান্য নির্মাণ কর্মীদের অ্যাকাউন্টে ২ হাজার টাকা করে দেওয়া হবে বলে সিদ্ধান্ত নিয়েছে।
    
    • ত্রিপুরা : রাজ্যের ছাত্রছাত্রীরা বাড়িতে বসেই ক্লাস করার সুযোগ পাবেন। বিভিন্ন গণমাধ্যম এই উদ্যোগ নিচ্ছে বলে জানালেন রাজ্যের মুখ্যমন্ত্রী।
    
    
    
    
    
    CG/BD/SB

    
    
    (Release ID: 1613157) Visitor Counter : 61
    
    
      Read this release in: English , Urdu , Hindi , Assamese , Punjabi , Gujarati , Tamil , Telugu , Kannada