      রেলমন্ত্রক

      কোভিড-১৯ লকডাউন চলাকালীন ভারতীয় রেল বিদ্যুৎ, পরিবহণ ও গুরুত্বপূর্ণ পরিকাঠামো ক্ষেত্রগুলির জন্য সরবরাহ প্রক্রিয়া সম্পূর্ণ চালু রেখেছে
      Posted On: 04 APR 2020 4:47PM by PIB Kolkata


    নয়াদিল্লি, ০৪ এপ্রিল, ২০২০


    

    ভারতীয় রেল কোভিড-১৯ লকডাউন চলাকালীন বিদ্যুৎ, পরিবহণ ও গুরুত্বপূর্ণ পরিকাঠামো ক্ষেত্রগুলির জন্য কাঁচামাল ও জ্বালানির যোগান সুনিশ্চিত করতে পণ্য পরিষেবা চালু রেখেছে। ভারতীয় রেলের কর্মীরা বিভিন্ন পণ্য ওঠা-নামা শেড, স্টেশন ও কন্ট্রোল অফিসগুলিতে দিবারাত্রি নিরন্তর কাজ করে চলেছেন, যাতে ঐ ক্ষেত্রগুলির অত্যাবশ্যক সামগ্রীর যোগান না থাকার দরুণ কাজে ব্যাঘাত না ঘটে। রেলের নিরন্তর প্রয়াসের দরুণ সমস্ত বিদ্যুৎ উৎপাদন কেন্দ্র ও পেট্রোলিয়াম ডিপোগুলিতে পর্যাপ্ত পরিমাণে সামগ্রী মজুত রয়েছে। বিগত ১২ দিনে রেল ২ লক্ষ ৫০ হাজারের বেশি ওয়াগন ভর্তি কয়লা এবং ১৭ হাজারেরও বেশি ওয়াগন ভর্তি পেট্রোপণ্য সরবরাহ করেছে।


    
    বিদ্যুৎ, পরিবহণ, পরিকাঠামো ক্ষেত্র সহ অত্যাবশ্যক পণ্য সামগ্রীর নিরবচ্ছিন্ন সরবরাহ অব্যাহত রাখতে রেল মন্ত্রকের আপৎকালীন ফ্রেইট কন্ট্রোল সেন্টার দিবারাত্রি কাজ করে চলেছে। রেলের আধিকারিকরা পণ্য চলাচলের ওপর তীক্ষ্ণ নজর রাখছেন। বিভিন্ন সময়ে পণ্য ওঠা-নামার ক্ষেত্রে রেলের টার্মিনালগুলিতে যে সমস্যা হয়েছে, তা ধীরে ধীরে দূর করার চেষ্টা হচ্ছে। ভারতীয় রেল স্বরাষ্ট্র মন্ত্রকের সহযোগিতায় সুষ্ঠুভাবে পণ্য পরিবহণের ক্ষেত্রে যে কোনও সমস্যার সমাধানে রাজ্য সরকারগুলির সঙ্গে যোগাযোগ রেখে চলেছে।


    

    CG/BD/SB

    
    
    (Release ID: 1611096) Visitor Counter : 10
    
    
      Read this release in: English , Marathi , Hindi , Assamese , Punjabi , Gujarati , Odia , Telugu , Kannada