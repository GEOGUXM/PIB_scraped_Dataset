      মানবসম্পদবিকাশমন্ত্রক

      কেন্দ্রীয় মানব সম্পদ উন্নয়ন মন্ত্রকের পরামর্শ অনুযায়ী সেন্ট্রাল বোর্ড অফ সেকেন্ডারি এডুকেশন (সি বি এস ই), তাদের অনুমোদিত বিদ্যালয় গুলিতে পাঠরত প্রথম শ্রেনী থেকে অষ্টম শ্রেনীর সমস্ত ছাত্র ছাত্রীদের পরবর্তী শ্রেনীতে উত্তীর্ণ করার নির্দেশ দিয়েছে
      
      নবম ও একাদশ শ্রেণীর ছাত্র ছাত্রীদের স্কুল ভিত্তিক মূল্যায়নের উপর উন্নীত করা হবে
      
      উচ্চশিক্ষাক্ষেত্রে ভর্তির জন্য সিবিএসই শুধুমাত্র ২৯ টি মূল গুরুত্বপুর্ণ বিষয়ের উপর বোর্ড পরীক্ষা নেবে
      
      এই ২৯ টি বিষয়ের বোর্ড পরীক্ষা সূচির যথাযথ নির্দেশিকা জারি করবে সি বি এস ই
      
      বর্তমান কোভিড -১৯ পরিস্থিতিতে এই সিদ্ধান্ত নেওয়া হয়েছে

      Posted On: 01 APR 2020 10:46PM by PIB Kolkata

    নতুন দিল্লি, ১লা এপ্রিল, ২০২০


    কেন্দ্রীয় মানবসম্পদ উন্নয়ন মন্ত্রী শ্রী রমেশ পোখরিয়াল নিশাঙ্ক, সি বি এস ই তে পাঠরত প্রথম থেকে অষ্টম শ্রেণীর সব পড়ুয়াকে পরবর্তী শ্রেনীতে উত্তীর্ণ করার নির্দেশ দিয়েছেন। কোভিড ১৯ জনি পরিস্থিতিতে এই সিদ্ধান্ত নেওয়া হয়েছে। নবম এবং একাদশ শ্রেণীর পড়ুয়াদের এখন পর্যন্ত নেওয়া প্রজেক্ট, সাময়িক মূল্যায়ণ, সার্বিক মূল্যায়ন সহ বিদ্যালয় ভিত্তিক মূল্যায়নের উপর ভিত্তি করে পরবর্তী শ্রেনীতে উত্তীর্ণ করা হবে। শ্রী নিশাঙ্ক জানান, উচ্চশিক্ষা ক্ষেত্রে ভর্তির জন্য শুধুমাত্র ২৯ টি মূল বিষয়ের উপর বোর্ড পরীক্ষা নেওয়া হবে। বাকি বিষয়গুলির উপর বোর্ড কোনো রকম পরীক্ষা নেবে না। যে বিষয় গুলির মূল্যায়ণ হবে, বোর্ড তার যথাযথ ভাবে নির্দেশিকা জারি করবে।

    
    বর্তমান পরিস্থিতির দিকে নজর দিয়ে ১৮ই মার্চ, ২০২০ তে ভারত সরকারের মানবসম্পদ মন্ত্রকের পক্ষ থেকে নির্দেশিকা পাওয়ার পর সি বি এস ই, ১৯.০৩.২০ থেকে ৩১.০৩.২০ পর্যন্ত যে নির্ধারিত পরীক্ষা সূচি ছিল তা স্থগিত রাখার কথা জানায়। বোর্ডের পক্ষ থেকে ১৮.০৩.২০ তে প্রকাশিত এক প্রেস বিবৃতিতে জানানো হয় যে পরিস্থিতি বিচার বিবেচনা করে পরবর্তী সময়সূচি,বোর্ডের ওয়েবসাইটে এবং প্রেস বিজ্ঞপ্তিতে জানানো হবে। পড়ুয়াদের পঠন পাঠন উন্নয়নের বিষয়ে বোর্ড সব সময় ই সচেষ্ট। সে কারনেই বোর্ড প্রতিনিয়ত পরিস্থিতির ওপর নজর রাখছে। বিদ্যালয় গুলির, পড়ুয়াদের এবং অভিভাবক দের উদ্বেগ প্রশমিত করতে বোর্ড সর্বদা সচেষ্ট রয়েছে। বিশ্বজুড়ে করোনা ভাইরাস সংক্রমণের প্রেক্ষিতে এবং দেশ জুড়ে লক ডাউনের মতন অস্বাভাবিক পরিস্থিতি চলায়, মানবসম্পদ উন্নয়ন মন্ত্রকের পরামর্শ অনুযায়ী তাদের অনুমোদিত স্কুল এবং সেখানকার পড়ুয়া দের শিক্ষাগত ভবিষ্যত বিষয়ে সমস্ত পক্ষের জন্য এককালীন নির্দেশিকা জারি করেছে। নির্দেশিকায় বলা হয়েছে :-
    
    (১) ১ম শ্রেণী থেকে ৮ ম শ্রেণী:
    এন সি ই আর টি র সঙ্গে পরামর্শ ক্রমে জারি করা নির্দেশিকায় প্রথম শ্রেণী থেকে অষ্টম শ্রেনীর সব পড়ুয়াদের পরবর্তী শ্রেণীতে উত্তীর্ণ করা হবে।
    
    (২) ৯ম এবং ১১শ শ্রেনীর :
    সি বি এস ই অনুমোদিত অনেকগুলি বিদ্যালয়ে ২০১৯-২০ শিক্ষা বর্ষের নবম এবং একাদশ শ্রেণীর পরীক্ষা বা মূল্যায়ন এবং পরবর্তী শ্রেণীতে উত্তীর্ণ হওয়ার প্রক্রিয়া ইতমধ্যেই সম্পূর্ণ হয়েছে বলে জানা গেছে, তবে বেশ কয়েকটি বিদ্যালয়ে এই প্রক্রিয়া শেষ হয় নি। এর মধ্যে বেশ কয়েকটি দেশে এবং বিদেশে থাকা বিদ্যালয়ের পাশাপাশি কেন্দ্রীয় বিদ্যালয়, নভোদয়া বিদ্যালয়, রাজ্য সরকারি বা অধীনস্ত বিদ্যালয়, অসরকারি বিদ্যালয় রয়েছে। এই সব স্কুল গুলি তে পাঠরত নবম এবং একাদশ শ্রেণীর পড়ুয়াদের এখনো পর্যন্ত নেওয়া স্কুল ভিত্তিক প্রজেক্ট ও সাময়িক মূল্যায়নের ভিত্তি তে পরবর্তী শ্রেণীতে উন্নীত করা হবে। যদি কোনো পড়ুয়া এই মূল্যায়নে অংশ না নিয়ে থাকে, তা হলে তাকে সংশোধনী পাঠ দিয়ে পুনরায় মূল্যায়নের ব্যবস্থা বিদ্যালয় গুলিকে করতে হবে। এই মূল্যায়ন অন বা অফ লাইনে নেওয়া যেতে পারে। এই মূল্যায়নের ভিত্তি তেই পরবর্তী শ্রেনী তে উত্তীর্ণ করার সিদ্ধান্ত নিতে হবে।


    
    (৩) দশম এবং দ্বাদশ শ্রেনীর বোর্ড পরীক্ষার সময়সূচি:
    এই পরিস্থিতি তে বোর্ডের পক্ষে এই মুহূর্তে নতুন বোর্ড পরীক্ষাসুচি নির্ধারণ করা সম্ভব নয়। দশম এবং দ্বাদশ শ্রেনীর বোর্ড পরীক্ষার সূচি উচ্চ শিক্ষা কর্ত্তৃপক্ষের সঙ্গে আলোচনা সাপেক্ষে নেওয়া হবে। বোর্ড পরীক্ষার কমপক্ষে ১০ দিন আগে বোর্ড পরীক্ষার নির্দেশিকা জারি করা হবে।
    
    (৪) বোর্ড পরীক্ষার বিষয়:
    কোভিড- ১৯ অতিমারীর প্রেক্ষিতে বোর্ড ৮ দিনের পরীক্ষা নিতে সক্ষম হয় নি। পাশাপাশি উত্তর পূর্ব দিল্লির আইন শৃঙ্খলা জনিত অবস্থার কারনে ৪ দিনের পরীক্ষা বাতিল করতে হয়। দিল্লির এই জেলার কম সংখ্যক হলেও পড়ুয়ারা পরীক্ষা দিতে না পারায় ৬ষ্ঠ দিনের পরীক্ষা বাতিল করতে হয়। এই অস্বাভাবিক অবস্থায় বোর্ড কিছু রদবদলে বাধ্য হয়। এই পরিস্থিতিতে বোর্ড যে সিদ্ধান্ত নিয়েছে তা নিম্নে দেওয়া হচ্ছে:
    
    উচ্চ শিক্ষা ক্ষেত্রে ভর্তির জন্য এবং উত্তীর্ণ হওয়ার প্রয়োজনে যে সমস্ত মূল বিষয় গুলি দরকার বোর্ড শুধুমাত্র সেই বিষয় গুলির পরীক্ষা নেবে।
    বাকী বিষয় গুলির পরীক্ষা বোর্ড নেবে না। এই বিষয় গুলির মূল্যায়ণ নির্দেশিকা বোর্ড পরে জানাবে।
    
    বোর্ডের পক্ষে যখন পরীক্ষা নেওয়া সম্ভব হবে তখন যে ২৯ টি বিষয়ের ওপর পরীক্ষা নেওয়া হবে তা নিম্নে দেওয়া হল:-
    
    ১০ম শ্রেনীর জন্য যে পরীক্ষা নেওয়া হবে সে বিষয় গুলি
    সারা ভারতের জন্য উত্তর পূর্ব দিল্লির জন্য
    একটিও নয়


    ১, হিন্দী কোর্স A
    ২,হিন্দী কোর্স B
    ৩,ইংরেজি (কমন)
    ৪,ইংরেজি(ল্যাঙ্গুয়েজ
    এবং লিটারেচার)
    ৫,বিজ্ঞান
    ৬,সমাজ বিজ্ঞান

    দ্বাদশ শ্রেনীর জন্য যে পরীক্ষা নেওয়া হবে সে বিষয়গুলি:-

    সারা ভারতের জন্য
    ১, বিজনেস স্টাডিজ
    ২,ভূগোল
    ৩,হিন্দী(ঐচ্ছিক)
    ৪,হিন্দী(মূল)
    ৫,হোম সায়েন্স
    ৬,সোসিয়লজি
    ৭,কম্পিউটার সায়েন্স (ওল্ড)
    ৮,কম্পিউটার সায়েন্স (নিউ)
    ৯,ইনফরমেশন প্রাক্টিস (ওল্ড)
    ১০,ইনফরমেশন প্রাক্টিস( নিউ)
    ১১,ইনফরমেশণ টেকনোলজি
    ১২,বায়ো -টেকনোলজি
    
    
    উত্তর পূর্ব দিল্লীর জন্য
    ১,ইংরাজি (ঐচ্ছিক)-এন
    ২,ইংরাজি ঐচ্ছিক-সি
    ৩,ইংরাজি মূল
    ৪,গণিত
    ৫,অর্থনীতি
    ৬,বায়োলজি
    ৭,পলিটিক্যাল সায়েন্স
    ৮,ইতিহাস
    ৯,ফিজিক্স
    ১০,একাউনটেন্ন্সি
    ১১,কেমিস্ট্রি
    
    
    (৫) বিদেশে অবস্থিত সি বি এস ই বিদ্যালয় গুলির জন্য:২৫টি দেশে সিবিএস ই বিদ্যালয় রয়েছে। সেখানেও লক ডাউন পরিস্থিতি চলছে। এই অবস্থায়, বোর্ডের পক্ষে ঐসব দেশে পরীক্ষা নেওয়া সম্ভব নয়। সেখান থেকে উত্তর পত্র গুলি মূল্যায়নের জন্য এই মুহূর্তে ভারতে আনা সম্ভব নয়। সে কারনে বোর্ড সিদ্ধান্ত নিয়েছে যে দেশের বাইরে থাকা বিদ্যালয় গুলিতে দশম এবং দ্বাদশ শ্রেনীর কোনো পরীক্ষা নেওয়া হবে না।
    
    (৬)মূল্যায়ন কর্মসূচি:
    
    বর্তমান পরিস্থিতিতে বোর্ড কোনো রকম মূল্যায়ন কর্মসূচি পালন করবে না। পরে বোর্ডের পক্ষ থেকে মূল্যায়নের দিনক্ষণ ঘোষণা করা হবে। কর্মসূচি চালু করার অন্ততপক্ষে তিন চার দিন আগে বোর্ড মূল্যায়ন কেন্দ্রের মুখ্য নোডাল পরিদর্শক, হেড এক্সামিনার, পরীক্ষক এবং সংযোগ কারিদের জানাবে।
    
    (৭) গুজব এড়িয়ে চলার নির্দেশ:
    
    যে কোনো রকম গুজব এড়িয়ে চলতে সব পক্ষ কে বোর্ডের নির্ধারিত ওয়েবসাইটে নজর রাখার কথা বলা হয়েছে। www.cbse.nic.in এ সর্বশেষ খবর পাওয়া যাবে। এছাড়া ও নিম্নে দেওয়া এই সাইট গুলি তে নজর রাখার কথা বলা হয়েছে---

    *ইনস্টাগ্রাম:

    https://instagram.com/cbse_hq_1929
    *টুইটার
    https://twitter.com/@cbseindia29
    *ফেসবুক
    https://www.facebook.com/cbseindia29/

    

    (৮) বিদ্যালয় গুলি পড়ুয়াদের জানবে:
    
    এই সব তথ্য সংশ্লিষ্ট পড়ুয়াদের কাছে পৌছে দেওয়ার জন্য বিদ্যালয়গুলি কে অনুরোধ জানানো হয়েছে ।


    

    CG/PPM

    
    
    (Release ID: 1610333) Visitor Counter : 4
    
    
      Read this release in: English