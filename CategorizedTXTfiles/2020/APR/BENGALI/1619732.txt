      বিজ্ঞানওপ্রযুক্তিমন্ত্রক

      কোভিড – ১৯ সহ ভাইরাসজনিত বিভিন্ন অসুখের চিকিৎসায় রোগ – প্রতিরোধ ক্ষমতা বৃদ্ধিতে কোষের অক্সিডেটিভের প্রভাব কমাতে এসএনবিএনসিবিএস –এর একটি ন্যানোমেডিসিন উদ্ভাবন
      Posted On: 30 APR 2020 3:21PM by PIB Kolkata


    নতুন দিল্লি, ৩০ এপ্রিল, ২০২০


    

    কলকাতার এস. এন. বোস ন্যাশনাল সেন্টার ফর বেসিক সায়েন্সেস (এসএনবিএনসিবিএস) –এর বিজ্ঞানীরা একটি নিরাপদ ও স্বল্পমূল্যের ন্যানোমেডিসিন উদ্ভাবন করেছে। এই ন্যানোমেডিসিনটির মাধ্যমে শরীরে অক্সিডেটিভের প্রভাব পরিবর্তন করে বিভিন্ন অসুখের চিকিৎসা করা সম্ভব হবে। এই গবেষণার ফলে কোভিড – ১৯ এর বিরুদ্ধে যুদ্ধে নতুন আশা সঞ্চার হয়েছে। আমাদের শরীরে সক্রিয় অক্সিজেন বিক্রিয়কের পরিমাণ পরিস্থিতি অনুযায়ী এই ন্যানোমেডিসিন কমাতে বা বাড়াতে পারে। এর ফলে বিভিন্ন অসুখ থেকে সেরে ওঠা সম্ভব।


    
    গবেষকরা দেখেছেন, ন্যানোমেডিসিন স্তন্যপায়ী প্রাণীদের মধ্যে প্রয়োগ করার ফলে সক্রিয় অক্সিজেন বিক্রিয়ক নিয়ন্ত্রিত হচ্ছে। এরফলে কোভিড – ১৯ সহ বিভিন্ন ভাইরাসের সংক্রমণকে আয়ত্বে আনা সম্ভব। প্রাণীদের ওপর অক্সিডেশনের পরিমাণ বাড়ানো বা কমানোর এই প্রক্রিয়াকে বলা হয় রেডক্স। এই রেডক্সের মাধ্যমে বিভিন্ন অসুখের নিরাময় সম্ভব হয়েছে বলে গবেষকরা দাবি করেছেন। এখন তারা মানুষের ওপর এই ওষুধ প্রয়োগের জন্য পৃষ্ঠপোষক অর্থাৎ স্পনসর খুঁজছেন।


    
    এই ওষুধটি ম্যাঙ্গানিজ সল্টের সঙ্গে সাইট্রাসের নির্যাস মিশিয়ে ন্যানোপ্রযুক্তি ব্যবহারের মাধ্যমে তৈরি করা হয়েছে। সাইট্রাস লেবুতে প্রচুর পরিমাণে পাওয়া যায়। আমাদের শরীরের টিসুতে রেডক্সের পরিমাণের সমতা বজায় রাখার জন্য এই ওষুধটি খুবই কার্যকরী। প্রয়োজন অনুসারে এটি কোষে অক্সিজেনের যোগান দেয় অথবা অক্সিজেন বের করে আনে। রেডক্সের বিক্রিয়ায় সক্রিয় অক্সিজেন বিক্রিয়ক উৎপন্ন হয়, যেগুলি শরীরের ফ্যাটে অক্সিজেন ঢুকিয়ে একরকমের ক্ষতিকর যৌগ, প্রোটিন ও নিউক্লিক অ্যাসিড তৈরি করে। যা মানুষে শরীরে বার্ধক্যকে ত্বরান্বিত করে। এই প্রসঙ্গে উল্লেখযোগ্য আমাদের শরীরের রোগ প্রতিরোধী কোষগুলি প্রাকৃতিক নিয়ম অনুযায়ী সক্রিয় অক্সিজেন বিক্রিয়ক তৈরি করে, সেখান থেকে অক্সিডেটিভ প্রভাবের মাধ্যমে আমাদের দেহে সংক্রমিত ভাইরাস, ব্যাকটেরিয়া বা সংক্রমিত কোষগুলিকে ধ্বংস করে। তাই সক্রিয় অক্সিজেন বিক্রিয়কের মাধ্যমে আমাদের শরীরের রোগ প্রতিরোধী কোষগুলি আরো ভালোভাবে কাজ করতে পারবে বলে গবেষণায় দেখা যাচ্ছে ।


    
    বিজ্ঞানীরা দেখেছেন, এই ন্যানোমেডিসিনটি নবজাতকের জন্ডিস সহ বিভিন্ন রোগের নিরাময়ের ক্ষেত্রে খুবই কার্যকরী ভূমিকা পালন করছে। ইঁদুরের ওপর প্রয়োগ করে দেখা গেছে, এই ওষুধ বিলুরুবিনের মাত্রা দ্রুতহারে কমিয়ে দিয়েছে। আমরা জানি, শরীরে বিলুরুবিন বেড়ে গেলে জন্ডিস হয়। বিজ্ঞানীরা দেখেছেন, অক্সিডেটিভের প্রভাব স্তন্যপায়ী প্রাণীর মধ্যে বাড়ার ফলে কোভিড – ১৯ সহ বিভিন্ন ভাইরাসের সংক্রমণকে নিয়ন্ত্রণ করা যায়। সাম্প্রতি গবেষকরা কোভিড – ১৯ এর চিকিৎসায় শ্বাসনালী দিয়ে নেবুলাইজারের মাধ্যমে হাইড্রোজেন পারঅক্সাইড প্রয়োগ করেছেন। তাতে করোনা ভাইরাসের শৃঙ্খল ভাঙ্গা গেলেও অন্য নানা রকমের জটিলতা দেখা দিয়েছে। সেদিক থেকে এসএনবিএনসিবিএস –এর উদ্ভাবিত ন্যানোমেডিসিনটি অনেক বেশি নিরাপদ বলে বিজ্ঞানীরা দাবী করেছেন।


    

    CG/CB/SFS

    
    
    (Release ID: 1619732) Visitor Counter : 32
    
    
      Read this release in: English , Gujarati , Urdu , Hindi , Assamese , Punjabi , Tamil , Telugu