      বিজ্ঞানওপ্রযুক্তিমন্ত্রক

      লকডাউনের মধ্যে শ্রী চিত্রা তিরুনাল ইন্সটিটিউট ফর মেডিকেল সায়েন্সেস অ্যান্ড টেকনোলজি গবেষণা ও উন্নয়ন, প্রযুক্তি ও উদ্ভাবনমূলক পদ্ধতির সাহায্যে কোভিড-১৯ মহামারী মোকাবিলায় উদ্যোগী হচ্ছে
      Posted On: 29 APR 2020 12:30PM by PIB Kolkata


    নয়াদিল্লি, ২৯ এপ্রিল, ২০২০


    

    কেন্দ্রীয় বিজ্ঞান ও প্রযুক্তি দপ্তরের অধীন জাতীয় স্তরের গুরুত্বপূর্ণ প্রতিষ্ঠান শ্রী চিত্রা তিরুনাল ইন্সটিটিউট ফর মেডিকেল সায়েন্সেস অ্যান্ড টেকনোলজি (এসসিটিআইএমএসটি) কোভিড-১৯ এর বিরুদ্ধে ভারতের লড়াইয়ে গবেষণা, প্রযুক্তি ও উদ্ভাবনমূলক পদ্ধতি নিয়ে এগিয়ে এসেছে। দেশের অগ্রণী এই প্রতিষ্ঠানটির একাধিক কর্মী কোয়ারেন্টাইনে থাকা সত্ত্বেও কোভিড-১৯ জনিত অসুখ মোকাবিলায় সংস্হাটি একাধিক প্রযুক্তিগত সমাধানসূত্র বের করেছে। উল্লেখ করা যেতে পারে, এই প্রতিষ্ঠানের একজন চিকিৎসকের নমুনায় কোভিড-১৯ সংক্রমণ ধরা পড়ার পর অধিকাংশ কর্মীকে কোয়ারেন্টাইনে পাঠিয়ে দেওয়া হয়। জটিল এই পরিস্থিতিতে কোভিড-১৯ মোকাবিলায় এই প্রতিষ্ঠান এমন এক ধরনের নমুনা পরীক্ষা কিট আবিষ্কার করেছে, যা দেশে র্যা পিড টেস্টিং বা দ্রুততার সঙ্গে নমুনা পরীক্ষার চাহিদা মেটাতে সক্ষম। এই নমুনা পরীক্ষা কিটের সাহায্যে ১০ মিনিটের মধ্যে কোভিড সংক্রমণ হয়েছে কিনা তা জানা যেমন সম্ভব, তেমনই দু’ঘন্টার কম সময়ে নমুনা পরীক্ষার পরিণাম পাওয়া যায়। প্রত্যেকবার একসঙ্গে একটি কিটের সাহায্যে মোট ৩০টি নমুনা পরীক্ষা করা সম্ভব। এর ফলে, দ্রুততার সঙ্গে নমুনা পরীক্ষায় সময় যেমন সাশ্রয় হয়, তেমনই একই কিটের সাহায্যে অল্প খরচে অনেকগুলি নমুনা পরীক্ষা করা যায়। জাতীয় স্তরের এই প্রতিষ্ঠানটি এমন এক ধরনের আল্ট্রা ভায়োলেট আলোকরশ্মী বিকিরণকারী ফেস মাস্কের ডিসপোজাল বিন তৈরি করেছে, যা হাসপাতালগুলিতে স্বাস্থ্য কর্মীদের ব্যবহৃত ফেস মাস্ক থেকে সংক্রমণের সম্ভাবনা দূর করতে সক্ষম। এই দুটি সৃজনশীল উদ্ভাবনের পাশাপাশি, প্রতিষ্ঠানটি কোভিড-১৯ এ সংক্রমিত ব্যক্তির শ্বাস ছাড়ার সময় নাক থেকে জীবাণু যুক্ত যে তরল বের হয় সেটিকে তক্ষুনি শুষে কঠিন আকারে পরিণত করার জন্য অতিশোষক একটি পদার্থ উদ্ভাবন করেছে। এর ফলে কোভিড-১৯ রোগী এবং তাঁর সংস্পর্শে আসা অন্যদের দেহ জীবাণু মুক্ত থাকা সম্ভব। এছাড়াও, এই প্রতিষ্ঠানের তৈরি টেলিফোন বুথের মতো ডিসইনফেকটেড এক্সামিনেশন বুথ বা চার দিক বন্ধ এক কক্ষ তৈরি করেছে, যেখানে চিকিৎসকের সঙ্গে রোগীর সরাসরি যোগসূত্র ছাড়াই চিকিৎসা পরামর্শ দেওয়া সম্ভব। এ ধরনের এক্সামিনেশন বুথ সংক্রমণ রোধে গুরুত্বপূর্ণ ভূমিকা নিচ্ছে।


    
    বিজ্ঞান ও প্রযুক্তি-ভিত্তিক এই প্রতিষ্ঠানটি গবেষণা ও উন্নয়নমূলক কাজের জন্য বিশ্ববিদ্যালয়ের মর্যাদা পেয়েছে। এর ফলে, এই প্রতিষ্ঠান থেকে গবেষণাধর্মী কাজকর্ম ও প্রশিক্ষণের সুযোগ-সুবিধা গড়ে উঠেছে। প্রতিষ্ঠানের তিনটি বিভাগ রয়েছে, যেখানে সুপার স্পেশালিটি হাসপাতাল ভবন সহ একটি বায়োমেডিকেল টেকনোলজি বিভাগ এবং একটি জনস্বাস্থ্য গবেষণা ক্ষেত্রে শিক্ষামূলক কেন্দ্র রয়েছে। প্রতিষ্ঠানের এই তিনটি শাখা হৃদরোগ ও স্নায়ুর অসুখের মতো চিকিৎসা ক্ষেত্রে উন্নত মানের পদ্ধতি উদ্ভাবনের কাজে যুক্ত রয়েছে।


    

    CG/BD/SB

    
    
    (Release ID: 1619314) Visitor Counter : 9
    
    
      Read this release in: English , Urdu , Hindi , Assamese , Manipuri , Punjabi , Gujarati , Odia , Tamil , Telugu , Malayalam