      কর্মী, জন-অভিযোগএবংপেনশনমন্ত্রক

      কেন্দ্রীয় প্রশাসনিক ট্রাইব্যুনালের পক্ষ থেকে বিবৃতি
      Posted On: 11 APR 2020 11:04AM by PIB Kolkata


    নতুন দিল্লি, ১১ এপ্রিল, ২০২০


    

    কেন্দ্রীয় প্রশাসনিক ট্রাইব্যুনাল এবং সারাদেশে ছড়িয়ে থাকা এর মুখ্য বেঞ্চগুলি যতটা সম্ভব মামলার নিষ্পত্তি করেছে এবং প্রতিকারের জন্য যে সব ব্যক্তি এই ট্রাইব্যুনালের কাছে এসেছিলেন তাদের সন্তুষ্টির জন্য সর্বদা সচেষ্ট হয়ে কাজ করেছে। প্রকৃতপক্ষে, ২০২০’র ফেব্রুয়ারী মাস পর্যন্ত এই ট্রাইব্যুনালে মামলার নিষ্পত্তির হার ছিল বিশেষ উল্লেখযোগ্য।

    

    করোনার ভাইরাসের জেরে সামাজিক দূরত্ব বজায় রাখার বিষয়টি সুনিশ্চিত করেই ট্রাইব্যুনালগুলির বেঞ্চে সকলের বসার ব্যবস্থা করা হয়েছিল। তবে, ২২ শে মার্চ থেকে সরকারের নেওয়া বিভিন্ন পদক্ষেপের জেরে কাজ করা অসম্ভব হয়ে পড়েছে। লকডাউন ঘোষণার সাথে সাথে, বেঞ্চগুলির অ্যাডভোকেট বা ট্রাইব্যুনালের কর্মচারীরা কেউই কাজে যোগ দিতে পারছেন না। ভিডিও কনফারেন্সের মাধ্যমে শুনানি পরিচালনা করার বিকল্প ব্যবস্থাও করা সম্ভব হয় নি। কারণ, প্রথমত এর জন্য প্রয়োজনীয় সরঞ্জাম ও পরিকাঠামোগত কোন ব্যবস্থা ছিল না এবং দ্বিতীয়ত লকডাউনের পরিপ্রেক্ষিতে এগুলি ক্রয় করাও সম্ভবপর হচ্ছেনা। যদিও মুখ্য বেঞ্চগুলিতে ২থেকে ১২ এপ্রিল পর্যন্ত ছুটি থাকায় কথা ছিল।

    

    এখন, ১৫এপ্রিলের পর কেন্দ্রীয় সরকার যে পদক্ষেপ গ্রহণ করবে তার উপর নির্ভর করে পরবর্তী সিদ্ধান্ত নেওয়া হবে। আদালত পরিচালনা করা সামান্যতম সম্ভবপর হলেই, আগের মতো সুযোগ- সুবিধাগুলি পাওয়া যাবে বলে বিবৃতিতে বলা হয়েছে।


    

    CG/SS

    
    
    (Release ID: 1613252) Visitor Counter : 16
    
    
      Read this release in: English , Urdu , Marathi , Hindi , Assamese , Punjabi , Gujarati , Odia , Tamil , Telugu , Kannada , Malayalam