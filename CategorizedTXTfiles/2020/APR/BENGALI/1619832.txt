      প্রধানমন্ত্রীরদপ্তর

      কয়লা ও খনি শিল্পকে উৎসাহ দেবার নানা পন্থা নিয়ে প্রধানমন্ত্রী এক বৈঠকে আলোচনা করলেন
      Posted On: 30 APR 2020 8:52PM by PIB Kolkata


    নতুন দিল্লি, ৩০ এপ্রিল, ২০২০


    

    কোভিড – ১৯ এর প্রেক্ষিতে অর্থনীতিকে চাঙ্গা করতে প্রধানমন্ত্রী শ্রী নরেন্দ্র মোদী, আজ কয়লা ও খনি শিল্পে আর্থিক সংস্কার নিয়ে একটি বৈঠক করেন। বৈঠকে বিভিন্ন বিষয় নিয়ে বিস্তারিতভাবে আলোচনা হয়। এর মধ্যে রয়েছে, দেশের খনিগুলি থেকে সহজে বিপুল পরিমাণে খনিজ সম্পদ উত্তোলন, বিনিয়োগ আকর্ষণ এবং আধুনিক প্রযুক্তি ব্যবহারের মাধ্যমে এই শিল্পের সংস্কার সাধন করা। পুরো প্রক্রিয়াটি স্বচ্ছ এবং দক্ষতার সঙ্গে করার ওপর গুরুত্ব দেওয়া হয়। এর ফলে এই শিল্পে প্রচুর কর্মসংস্থানের সুযোগ তৈরী হবে।


    
    বৈঠকে অতিরিক্ত ব্লকগুলির নিলাম, নিলাম প্রক্রিয়ায় আরো বেশি অংশগ্রহণে উৎসাহ দান, খনিজ সম্পদ বেশি করে উৎপাদন করা ও এগুলি উত্তোলনে ব্যয় হ্রাস করা নিয়ে আলোচনা হয়। এই শিল্পের ব্যবসায় গতি আনতে সুযোগ সুবিধা বৃদ্ধি ও এক জায়গা থেকে অন্য জায়গায় সস্তায় পরিবহণ করার মতো বিষয়গুলি নিয়ে বিস্তারিত আলোচনা হয়েছে। একই সঙ্গে কার্বন নিঃসরণের পরিমাণ কমিয়ে পরিবেশ বান্ধব স্থিতিশীল উন্নয়নের উপরও জোর দেওয়া হয়েছে।


    
    বৈঠকে নিলাম প্রক্রিয়ার সংস্কার, দক্ষ প্রতিষ্ঠান, খনিজ সম্পদ উত্তোলনে বেসরকারী সংস্থাগুলিকে যুক্ত করা, রাষ্ট্রায়ত্ত্ব সংস্থাগুলিকে আরো প্রতিযোগিতামূলক করে তোলা এবং খনিজ উন্নয়ন তহবিলের মাধ্যমে বিভিন্ন সম্প্রদায়ের মধ্যে উন্নয়নমূলক কাজকর্ম চালানোর বিষয়গুলিও স্থান পেয়েছে। দেশের বিভিন্ন স্থানে খনিজ সম্পদ পরিবহণের ক্ষেত্রে পরিকাঠামোর উন্নয়ন এবং সমুদ্র পথ ব্যবহারের বিষয় নিয়েও বৈঠকে আলোচনা হয়।


    
    কয়লা খনি থেকে কয়লা উত্তোলন করে রেলের ওয়াগনে তা বোঝাই করার প্রক্রিয়াটি আরো দক্ষ এবং পরিবেশবান্ধব করে তোলা, কয়লার তরলীকরণ এবং তার থেকে গ্যাস বের করা, কয়লা খনি অঞ্চলের মিথেন উত্তোলন করা নিয়েও বৈঠকে আলোচনা হয়।


    
    প্রধানমন্ত্রী, খনি শিল্পের মাধ্যমে কর্মসংস্থানের সুযোগ বৃদ্ধির বিষয়টি পর্যালোচনা করেন। খনিজ সম্পদে দেশকে স্বনির্ভর করে তোলার ওপর তিনি বিশেষ জোর দেন। শ্রী মোদী বলেন, আন্তর্জাতিক মান অনুসারে খনিজ শিল্পে মানোন্নয়নের প্রয়োজন। এরজন্য তিনি যথাযথ পরিকল্পনা তৈরির পরামর্শ দেন। খনি শিল্পে আধুনিক প্রযুক্তির ব্যবহার, খনিজ পদার্থ উত্তোলনের আবেদন করার পর ছাড়পত্র পাওয়ার সময়সীমা হ্রাস নিশ্চিত করতে তিনি সকলে নির্দেশ দিয়েছেন। পাশাপাশি অর্থনীতিকে চাঙ্গা করতে রাজ্যগুলির সঙ্গে অংশীদারিত্বের মাধ্যমে এই শিল্পে বেসরকারী বিনিয়োগে আকৃষ্ট করার ওপর জোর দেওয়া হয়। তিনি তাপবিদ্যুৎ কেন্দ্রের জন্য কয়লা আমদানীর পরিমাণ হ্রাস করার ওপর জোর দেন। চলতি বছরে দেশে বিপুল পরিমাণ কয়লার সন্ধান পাওয়ায় প্রধানমন্ত্রী এই বিষয়ে আরো গুরুত্ব আরোপ করেছেন।


    

    CG/CB/SFS

    
    
    (Release ID: 1619832) Visitor Counter : 17
    
    
      Read this release in: English , Urdu , Marathi , Hindi , Assamese , Manipuri , Punjabi , Gujarati , Odia , Tamil , Telugu , Kannada , Malayalam