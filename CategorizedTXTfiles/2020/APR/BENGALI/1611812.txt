      বিদ্যুৎমন্ত্রক

      প্রধানমন্ত্রীর আহ্বানে বৈদ্যুতিক আলো বন্ধ রাখার কর্মসূচীতে বিপুল সাড়া পাওয়া গেছে - জানালেন কেন্দ্রীয় শক্তি মন্ত্রী
      Posted On: 06 APR 2020 6:15PM by PIB Kolkata


    নতুন দিল্লি, ৬ এপ্রিল, ২০২০


    প্রধানমন্ত্রীর আহ্বানে বৈদ্যুতিক আলো বন্ধ রাখার কর্মসূচীতে বিপুল সাড়া পাওয়া গেছে - জানালেন কেন্দ্রীয় শক্তি মন্ত্রী।

    
    কোভিড-19 সংক্রমণ প্রতিরোধে জাতীয় সংহতি প্রকাশ করতে, প্রধানমন্ত্রী নরেন্দ্র মোদির বৈদ্যুতিক আলো বন্ধ রাখা এবং প্রদীপ প্রজ্জ্বলনের আহ্বানে দেশ জুড়ে বিপুল সাড়া পাওয়া গেছে বলে কেন্দ্রীয় শক্তি মন্ত্রী শ্রী আর,কে,সিংহ জানিয়েছেন। গতকাল প্রধানমন্ত্রীর আহ্বানে আলো বন্ধ থাকার সময় তিনি ব্যক্তিগত ভাবে পাওয়ার গ্রিড পরিদর্শন করেন। শক্তি মন্ত্রী শ্রী সিংহ যখন তাঁর মন্ত্রকের আধিকারিকদের সঙ্গে জাতীয় শক্তি পরিদর্শন কেন্দ্রে(এন পি এম সি) গ্রিড পরিদর্শনে ব্যস্ত, তখন তাঁর পরিবারের সদস্যরা একত্রিত হয়ে সকলের মঙ্গলে আশার প্রদীপ প্রজ্জ্বলনে অংশ নেন।

    

    শক্তি মন্ত্রী তাঁর ট্যুইট বার্তায় জানান রাত ৮টা ৪৯ মিনিটে বিদ্যুতের চাহিদা ১,১৭,৩০০ মেগাওয়াটের থেকে কমে রাত ৯টা ৯ মিনিটে অবধি দাঁড়ায় ৮৫,৩০০ মেগাওয়াটে। কয়েক মিনিটের মধ্যে বিদ্যুতের চাহিদা হ্রাস পায় ৩২,০০০ মেগাওয়াট। তার পরেই বিদ্যুতের চাহিদা বাড়তে থাকে। বিদ্যুত তরঙ্গ এবং তড়িৎ প্রবাহ ৪৯.৭ থেকে ৫০.২৬ এইচ জেড এর মধ্যেস্বাভাবিক ছিল বলে তিনি জানান। তিনি বলেন তড়িৎ প্রবাহ বা ভোল্টেজ স্থিতিশীল ছিল। বিদ্যুতের জাতীয় চাহিদা এক ধাপে ৩২,০০০ মেগাওয়াট হ্রাস পাওয়ায় এটা প্রমাণিত হলো যে প্রধানমন্ত্রীর ডাকে দেশের মানুষ বিপুল সাড়া দিয়েছেন।


    
    বৈদুতিক আলো বন্ধ রাখার কর্মসূচি সফল ভাবে সম্পূর্ণ হওয়ায়,সন্তোষ প্রকাশ করে তিনি জাতীয় শক্তি ব্যবস্থাপনায় থাকা সমস্ত কর্মীদের দলগত ভাবে কাজ করার জন্য অভিনন্দন জানান। পাশাপাশি প্রধানমন্ত্রীর আহ্বানে সাড়া দিয়ে দেশব্যাপী যে ৯ মিনিটের কর্মসূচিতে মানুষ বিপুল সাড়া দিলেন তার জন্য দেশবাসীকে তিনি অভিনন্দন জানান। জাতীয় গ্রিড ব্যবস্থাপনার দায়িত্বে থাকা পি ও এস ও সি ও এবং বিদ্যুত উৎপাদনের সঙ্গে যুক্ত এন টি পি সি, এন এইচ পি সি, টি এইচ ডি সি, এন ই ই পি সি ও, এস জে ভি এন এল, বি বি এম বি এবং পি জি সি আই এল এর পাশাপাশি বিভিন্ন রাজ্যের বিদ্যুৎ কর্মী, আধিকারিক ও প্রযুক্তিবিদদের এক হয়ে কাজ করার জন্য অভিনন্দন জানান।


    
    
    পরিশেষে তিনি জানান, করোনা ভাইরাসের বিরুদ্ধে লড়াইয়ে দেশবাসীর সঙ্গে আমরা সকলেই প্রধানমন্ত্রীর সঙ্গে আছি। সমগ্র ভারত প্রধানমন্ত্রীর সঙ্গে আছে।


    

    CG/PPM

    
    
    (Release ID: 1611812) Visitor Counter : 34
    
    
      Read this release in: Assamese , English , Marathi , Hindi , Punjabi , Gujarati , Tamil , Telugu , Kannada , Malayalam