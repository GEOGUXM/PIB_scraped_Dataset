      স্বাস্থ্যওপরিবারকল্যাণমন্ত্রক

      কোভিড – ১৯ এর সর্বশেষ তথ্য
      Posted On: 28 APR 2020 6:32PM by PIB Kolkata


    নতুন দিল্লি, ২৮ এপ্রিল, ২০২০


    

    দেশে কোভিড-১৯ মহামারীর মোকাবিলায় কেন্দ্র এবং বিভিন্ন রাজ্য ও কেন্দ্রশাসিত অঞ্চলগুলি নানা উদ্যোগ গ্রহণ করেছে। উচ্চপর্যায়ে এগুলি নিয়ে প্রতিনিয়ত পর্যালোচনা করা হচ্ছে।


    
    কেন্দ্রীয় স্বাস্থ্য ও পরিবার কল্যাণ মন্ত্রী ড. হর্ষ বর্ধন, আজ ভিডিও কনফারেন্সের মাধ্যমে জৈব প্রযুক্তি বিভাগের নির্দেশক এবং এই বিভাগের অধীনস্থ রাষ্ট্রায়ত্ত্ব সংস্থা ও ১৮টি স্বয়ংশাসিত সংস্থার প্রধানদের সঙ্গে বৈঠক করেন। বৈঠকে এই সমস্ত সংস্থাগুলির গবেষণা কাজের পর্যালোচনা করা হয়। মেক ইন ইন্ডিয়া কর্মসূচীর আওতায় কোভিড – ১৯ এর অ্যান্টিবডি শনাক্তকরণ কিট, রিয়েলটাইম পিসিআর ভিত্তিক শনাক্তকরণের কিট এবং টীকা তৈরির কাজে গতি আনতে নির্দেশ দেওয়া হয়।


    
    মন্ত্রী, দিল্লির কোভিড – ১৯ এর বর্তমান পরিস্থিতি নিয়ে আজ আরেকটি বৈঠক করেন। ভিডিও কনফারেন্সের মাধ্যমে এই বৈঠকে দিল্লির উপরাজ্যপাল শ্রী অনীল বাইজল, স্বাস্থ্যমন্ত্রী শ্রী সত্যন্দর জৈন, দিল্লির মিউনিসিপ্যাল কমিশনাররা সমস্ত জেলার জেলাশাসক এবং পুলিশের ডেপুটি কমিশনার সহ স্বাস্থ্যদপ্তরের উচ্চপদস্থ আধিকারিকরা উপস্থিত ছিলেন।


    
    যে সমস্ত সংক্রমিত খুব কম লক্ষণ অথবা উপসর্গহীন অবস্থায় রয়েছেন, তাদের বাড়িতে থেকে আইসোলেশনের জন্য স্বাস্থ্য ও পরিবার কল্যাণ মন্ত্রক, একটি নির্দেশিকা জারি করেছে। ৭ এপ্রিল জারি করা এই নির্দেশিকাটি যে সমস্ত রোগী মেনে চলতে পারবেন, তারা বাড়িতেই আইসোলেশনে থাকতে পারবেন।


    এই নির্দেশিকাটি দেখার জন্য নিজের লিঙ্কে ক্লিক করুন –
    https://www.mohfw.gov.in/pdf/GuidelinesforHomeIsolationofverymildpresymptomaticCOVID19cases.pdf


    
    কোভিড – ১৯ এর চিকিৎসার জন্য আইসিএমআর, ইতিমধ্যেই স্পষ্ট জানিয়েছে, কোভিড – ১৯ এর জন্য প্লাজমা থেরাপি সহ অনুমোদিত কোনো থেরাপি নেই। প্লাজমা থেরাপি নিয়ে পরীক্ষা – নিরীক্ষা চলছে। এখনও পর্যন্ত এই রোগের চিকিৎসায় এটি কার্যকর বলে কোনো প্রমাণ পাওয়া যায় নি। গবেষণা এবং পরীক্ষা – নিরীক্ষা ছাড়া এটি ব্যবহার করা উচিত নয়।


    
    দেশে গত ২৮ দিনে ১৭টি জেলায় নতুন করে কোনো সংক্রমণের খবর পাওয়া যায় নি। গতকাল থেকে এই তালিকায় দুটি নতুন জেলা – পশ্চিমবঙ্গের কালিম্পং এবং কেরালার ওয়েনাড় অন্তর্ভুক্ত হয়েছে এবং বিহারের লখীসরাই জেলা এই তালিকার বাইরে বেরিয়ে গেছে।


    
    শেষ পাওয়া খবরে দেশে আক্রান্তের সংখ্যা ২৯,৪২৫ জন। সুস্থ হয়ে বাড়ি ফিরে গেছেন ৬৮৬৮ জন। অর্থাৎ মোট আক্রান্তের ২৩.৩ শতাংশ সুস্থ হয়ে বাড়ি ফিরেছেন।
    
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন।
    
    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা চাইলে নীচের লিঙ্কে ক্লিক করুন।
    https://www.mohfw.gov.in/pdf/coronvavirushelplinenumber.pdf

    

    CG/CB/SFS

    
    
    (Release ID: 1619094) Visitor Counter : 23
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Odia , Tamil , Telugu , Kannada , Malayalam