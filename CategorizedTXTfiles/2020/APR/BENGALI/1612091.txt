      PIB Headquarters

      কোভিড-১৯ সংক্রান্ত পিআইবি’র প্রত্যহিক সংবাদ
      Posted On: 07 APR 2020 6:39PM by PIB Kolkata


    নয়াদিল্লি , ০৭ এপ্রিল, ২০২০


    কোভিড-১৯ সংক্রান্ত স্বাস্থ্য ও পরিবার কল্যাণ মন্ত্রকের সর্বশেষ তথ্য


    এখনও পর্যন্ত কোভিড-১৯ এ আক্রান্ত হওয়ার ৪ হাজার ৪২১টি ঘটনা ঘটেছে। দেশে মৃত্যু হয়েছে ১১৭ জনের। সুস্থ হওয়ার পর ৩২৬ জনকে ছেড়ে দেওয়া হয়েছে। কোভিড-১৯ আক্রান্ত রোগীদের যথাযথ চিকিৎসা পরিষেবা প্রদানে তিন ধরনের ব্যবস্থা গ্রহণ করা হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1612010 – এই লিঙ্কে ক্লিক করুন।


    সুইডেনের প্রধানমন্ত্রীর সঙ্গে প্রধানমন্ত্রীর টেলিফোনে কথা


    প্রধানমন্ত্রী শ্রী নরেন্দ্র মোদী আজ সুইডেনের প্রধানমন্ত্রী মিঃ স্টিফেন লফভেনের সঙ্গে টেলিফোনে কথা বলেন। দুই নেতাই বর্তমান কোভিড-১৯ মহামারী নিয়ে আলোচনা করেন এবং নিজ নিজ দেশের স্বাস্থ্য ও আর্থিক ক্ষেত্রের ওপর করোনার প্রভাব নিয়ন্ত্রণে যে সকল পদক্ষেপ গ্রহণ করা হয়েছে, সে সম্পর্কে অবহিত করেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1611979 – এই লিঙ্কে ক্লিক করুন।


    বাহারিনের রাজার সঙ্গে প্রধানমন্ত্রীর টেলিফোনে কথা


    প্রধানমন্ত্রী শ্রী নরেন্দ্র মোদী আজ বাহারিনের রাজা হামদ বিন ইসা আল খালিফা’র সঙ্গে টেলিফোনে কথা বলেন। দুই নেতা বর্তমান কোভিড-১৯ সংক্রান্ত স্বাস্থ্য সঙ্কট ও তার পরিণাম সহ পণ্য সরবরাহ শৃঙ্খল এবং অর্থ বাজারের মতো বিষয়গুলি নিয়ে কথা বলেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1611797 – এই লিঙ্কে ক্লিক করুন।


    বিশ্ব স্বাস্থ্য দিবসে প্রধানমন্ত্রীর বার্তা


    বিস্তারিত বিবরণের জন্য https://pib.gov.in/PressReleseDetail.aspx?PRID=1611922 – এই লিঙ্কে ক্লিক করুন।


    ওমানের সুলতানের সঙ্গে প্রধানমন্ত্রীর টেলিফোনে কথা


    প্রধানমন্ত্রী শ্রী নরেন্দ্র মোদী আজ টেলিফোনে ওমানের সুলতান হাইথাম বিন তারিকের সঙ্গে টেলিফোনে কথা বলেন। দুই নেতাই কোভিড-১৯ মহামারীর প্রেক্ষিতে স্বাস্থ্য ও আর্থিক ক্ষেত্রে যে চ্যালেঞ্জ দেখা দিয়েছে, তা নিয়ে আলোচনা করেন। এই মহামারী মোকাবিলায় নিজ নিজ দেশে যে পদক্ষেপ নেওয়া হচ্ছে, সে সম্পর্কে তাঁরা পরস্পরকে অবহিত করেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1611996 – এই লিঙ্কে ক্লিক করুন।


    জাতীয় উদ্যান/অভয়ারণ্য/ব্যাঘ্র সংরক্ষণাগারগুলিতে কোভিড-১৯ মোকাবিলা ও নিয়ন্ত্রণের ব্যাপারে নির্দেশিকা


    দেশে কোভিড-১৯ সংক্রমণের প্রেক্ষিতে এবং নিউইয়র্কে একটি বাঘ কোভিড-১৯ সংক্রমিত হয়েছে বলে যে খবর প্রকাশিত হয়েছে, তার প্রেক্ষিতে কেন্দ্রীয় পরিবেশ, বন ও জলবায়ু পরিবর্তন মন্ত্রক জাতীয় উদ্যান, অভয়ারণ্য ও ব্যাঘ্র সংরক্ষণাগারগুলির জন্য নির্দেশিকা জারি করেছে। যেহেতু ব্যাঘ্র সংরক্ষণাগারগুলিতে করোনা ভাইরাস সংক্রমণের সম্ভাবনা রয়েছে এবং মানুষের থেকে পশুদের দেহে অথবা পশুদের থেকে মানুষের দেহে সংক্রামিত হতে পারে, তার প্রেক্ষিতেই এই নির্দেশিকা।


    বিস্তারিত বিবরণের জন্য https://pib.gov.in/PressReleseDetail.aspx?PRID=1611748 – এই লিঙ্কে ক্লিক করুন।


    নিউইয়র্কে একটি বাঘ করোনা আক্রান্ত হওয়ার প্রেক্ষিতে ভারতের চিড়িয়াখানাগুলিতে সেন্ট্রাল জু অথরিটির নির্দেশিকা


    সেন্ট্রাল জু অথরিটি সমস্ত চিড়িয়াখানা কর্তৃপক্ষকে বন্দি সবধরনের পশু-পাখির ওপর দিবারাত্রি নজরদারির পাশাপাশি, উচ্চ সতর্কতা অবলম্বনের নির্দেশ দিয়েছে। ঐ নির্দেশে আরও বলা হয়েছে, সিসি টিভির সাহায্যে অস্বাভাবিক আচরণ বা লক্ষণ দেখা যাচ্ছে, চিড়িয়াখানার এমন কর্মীদের ওপর নজরদারি চালাতে এবং বন্দি পশু-পাখিদের সংস্পর্শে আসা বন্ধ করতে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1611748 – এই লিঙ্কে ক্লিক করুন।


    দেশে কোভিড-১৯ পরিস্থিতি এবং লকডাউনের প্রেক্ষিতে সুষ্ঠুভাবে জাহাজ চলাচল অব্যাহত রাখতে জাহাজ পরিবহণ মন্ত্রক সক্রিয় ভূমিকা নিয়েছে


    দেশের প্রধান বন্দরগুলিতে পণ্য ওঠা-নামায় গত বছরের এপ্রিল থেকে এ বছরের মার্চ মাস পর্যন্ত ০.৮২ শতাংশ অগ্রগতি ঘটেছে। বন্দরগুলিতে ৪৬ হাজারেরও বেশি যাত্রী ও নৌ-কর্মীর থার্মাল স্ক্রিনিং করা হয়েছে। বন্দর কর্তৃপক্ষ বন্দর ব্যবহারকারীদের ওপর থেকে যাবতীয় জরিমানা, শুল্ক ও অন্যান্য মাশুল প্রত্যাহার করেছে।


    জাহাজ চলাচল বিষয়ক মহানির্দেশক নৌ-কর্মী, শিপিং লাইন প্রভৃতি ক্ষেত্রে সুবিধা প্রদান করছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1611899 – এই লিঙ্কে ক্লিক করুন।


    উড়ান পরিষেবার মাধ্যমে জোড়হাট, লেঙপুই, ডিমাপুর, ইম্ফল এবং উত্তর-পূর্বের অন্যান্য অঞ্চলে চিকিৎসা সামগ্রী সরবরাহ


    উড়ান কর্মসূচির আওতায় ১৫২টি পণ্যবাহী বিমানে আজ পর্যন্ত চিকিৎসা সামগ্রী নিয়ে দেশের বিভিন্ন অংশে পরিষেবা প্রদান করেছে। এমনকি, প্রত্যন্ত ও পার্বত্য এলাকাগুলিতেও এই পরিষেবা পৌঁছে দেওয়া হয়েছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1611899 – এই লিঙ্কে ক্লিক করুন।


    কোভিড-১৯ : স্মার্ট সিটিগুলিতে স্থানীয় প্রশাসনগুলির চিকিৎসকদের সঙ্গে সহযোগিতা করছে


    স্মার্ট সিটি কর্তৃপক্ষগুলি সন্দেহজনক কোভিড-১৯ আক্রান্তদের ওপর নজরদারি চালাতে জেলা প্রশাসন, জেলা পুলিশ এবং শহর প্রশাসনের সঙ্গে সহযোগিতা করছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1611981 – এই লিঙ্কে ক্লিক করুন।


    ভারতীয় রেল সময়ের সঙ্গে তাল মিলিয়ে নিজস্ব পিপিই প্রস্তুত করছে


    ভারতীয় রেল মিশন মোড-ভিত্তিতে নিজেরাই পার্সোনাল প্রোটেকশন ইক্যুইপমেন্ট (পিপিই) উৎপাদনের কাজ শুরু করেছে। রেলের জগধারি ওয়ার্কশপে এ রকম একটি পিপিই বা ব্যক্তিগত সুরক্ষা সামগ্রী উৎপাদন করেছে। পুরো শরীর আচ্ছাদিত করা যাবে, এমন এই কভারটি ইতিমধ্যেই ডিআরডিও-র একটি পরীক্ষাগারে যোগ্যতামান প্রমাণ করেছে। এই প্রেক্ষিতে রেলের বিভিন্ন জোনের আওতায় ও অন্যান্য ওয়ার্কশপগুলিকেও এ ধরনের আচ্ছাদন তৈরি করার জন্য নক্‌শা ও সামগ্রী পাঠানো হবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1611894 – এই লিঙ্কে ক্লিক করুন।


    কোভিড-১৯ লকডাউন চলাকালীন এফসিআই ১৪ই মার্চ থেকে ১৪ দিনে দেশের বিভিন্ন অংশে ৬২২টি রেকে করে প্রায় ১৮ লক্ষ ৫৪ হাজার মেট্রিক টন খাদ্যশস্য সরবরাহ করেছে


    পিএম গরিব কল্যাণ অন্ন যোজনার সুফল মানুষের কাছে পৌঁছে দিতে ভারতীয় খাদ্য নিগম (এফসিআই) রাজ্যগুলিকে পর্যাপ্ত খাদ্যশস্য সরবরাহ করেছে। এই যোজনার আওতায় জাতীয় খাদ্য সুরক্ষা আইনের সুফলভোগীদের প্রতি মাসে আগামী তিন মাস ৫ কেজি করে খাদ্যশস্য দেওয়া হবে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1611780 – এই লিঙ্কে ক্লিক করুন।


    মানবসম্পদ উন্নয়ন মন্ত্রক কোভিড-১৯ ও ভবিষ্যৎ চ্যালেঞ্জগুলির মোকাবিলায় অনলাইন ‘সমাধান’ প্রতিযোগিতা শুরু করলো


    কেন্দ্রীয় মানবসম্পদ উন্নয়ন মন্ত্রকের উদ্ভাবন পর্ষদ এবং অল ইন্ডিয়া কাউন্সিল ফর টেকনিকাল এডুকেশন যৌথভাবে ফর্জ অ্যান্ড ইনোভেটিওকিউরিস – এর সঙ্গে সহযোগিতায় উদ্ভাবনের ক্ষেত্রে ছাত্রছাত্রীদের যোগ্যতা যাচাইয়ের জন্য অনলাইন মেগা প্রতিযোগিতা ‘সমাধান’ – এর সূচনা করলো।


    বিস্তারিত বিবরণের জন্য https://pib.gov.in/PressReleseDetail.aspx?PRID=1611994 – এই লিঙ্কে ক্লিক করুন।


    কোভিড-১৯ মোকাবিলায় প্রাক্তন সেনাকর্মীরাও সাধারণ মানুষের সাহায্যে এগিয়ে এলেন


    সারা দেশ যখন কোভিড-১৯ মোকাবিলায় ব্যস্ত রয়েছে, তখন সেনা, নৌ এবং বিমানবাহিনীর প্রাক্তন সেনানীরা নিঃস্বার্থভাবে স্বেচ্ছায় অসামরিক প্রশাসনকে সাহায্য করার জন্য এগিয়ে এলেন। সমগ্র এই কাজের দায়িত্ব পালন করছে প্রাক্তন সেনাকর্মী কল্যাণ দপ্তর। সেনাকর্মীদের সঙ্গে কেন্দ্রীয় সৈনিক বোর্ড, রাজ্য সৈনিক বোর্ড এবং জেলা সৈনিক বোর্ডের মাধ্যমে যোগাযোগ করা হচ্ছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1611880 – এই লিঙ্কে ক্লিক করুন।


    লকডাউন পরবর্তী সময়ে সাধারণ মানুষের স্বাস্থ্যের বিষয়ে পরিকল্পনা গ্রহণের আহ্বান জানালেন উপ-রাষ্ট্রপতি


    করোনা ভাইরাসের প্রেক্ষিতে দেশে ১৪ই এপ্রিল থেকে তিন সপ্তাহের লকডাউন পরবর্তী সময়ে দেশের নেতৃবৃন্দকে সাধারণ মানুষের স্বাস্থ্যগত বিষয়গুলিতে আরও নজর দেওয়ার ওপর উপ-রাষ্ট্রপতি আহ্বান জানিয়েছেন। তিনি বলেন, অর্থনীতিতে বর্তমান স্থিতাবস্থার চেয়েও সাধারণ মানুষের স্বাস্থ্যের বিষয়টি অনেক বেশি গুরুত্বপূর্ণ।


    বিস্তারিত বিবরণের জন্য https://pib.gov.in/PressReleseDetail.aspx?PRID=1611881 – এই লিঙ্কে ক্লিক করুন।


    পিএমবিজেপি-র আওতায় ফার্মাসিস্টরা অত্যাবশ্যক পরিষেবা ও ওষুধপত্র বাড়িতে পৌঁছে দিচ্ছেন


    প্রধানমন্ত্রী জনঔষধি কেন্দ্রের ফার্মাসিস্টরা (স্বাস্থ্য কে সিপাহী নামে অধিক জনপ্রিয়) রোগী ও বয়স্ক মানুষের স্বার্থে অত্যাবশ্যক পরিষেবা ও ওষুধপত্র বাড়ি বাড়ি পৌঁছে দিচ্ছেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1611971 – এই লিঙ্কে ক্লিক করুন।


    কেন্দ্রীয় কর্মচারী, গণঅভিযোগ ও পেনশন বিষয়ক মন্ত্রকের কোভিড-১৯ সংক্রান্ত কর্মপরিকল্পনাগুলির পর্যালোচনায় বিভাগীয় প্রতিমন্ত্রী


    কেন্দ্রীয় কর্মচারী পেনশন ও গণঅভিযোগ বিষয়ক মন্ত্রক তথা প্রধানমন্ত্রীর কার্যালয়ের প্রতিমন্ত্রী ডঃ জিতেন্দ্র সিং আজ এক ভিডিও কনফারেন্সের মাধ্যমে মন্ত্রকের অধীন একাধিক দপ্তরের কোভিড-১৯ সংক্রান্ত কর্মপরিকল্পনাগুলি পর্যালোচনা করে দেখেছেন।


    বিস্তারিত বিবরণের জন্য https://pib.gov.in/PressReleseDetail.aspx?PRID=1611960 – এই লিঙ্কে ক্লিক করুন।


    বিদ্যুৎ বাতি বন্ধ রাখার জন্য প্রধানমন্ত্রীর আবেদনে ব্যাপক সাড়া : কেন্দ্রীয় বিদ্যুৎ মন্ত্রী


    কোভিড-১৯ এর বিরুদ্ধে লড়াইয়ে জাতীয় একতার নিদর্শন হিসাবে গত রবিবার প্রধানমন্ত্রী শ্রী নরেন্দ্র মোদী বিদ্যুৎ বাতি বন্ধ রেখে দেশবাসীকে প্রদীপ জ্বালানোর যে আহ্বান জানিয়েছিলেন, তাতে ব্যাপক সাড়া মিলেছে।


    বিস্তারিত বিবরণের জন্য https://pib.gov.in/PressReleseDetail.aspx?PRID=1611712 – এই লিঙ্কে ক্লিক করুন।


    পিআইবি’র ক্ষেত্রীয় কার্যালয় থেকে প্রাপ্ত তথ্ য


    উত্তর- পূর্বাঞ্চল


    · অরুণাচল প্রদেশে জীবন-জীবিকা মিশন সহ একাধিক স্বনির্ভর গোষ্ঠী কোভিড-১৯ মোকাবিলায় মাস্ক এবং অত্যাবশ্যক সামগ্রী সরবরাহে যুক্ত রয়েছেন।


    · আসামে কোভিড-১৯ সংক্রান্ত বিতর্কিত বক্তব্য পেশ করার জন্য এআইইউডিএফ – এর এক বিধায়ক গ্রেপ্তার।


    · মণিপুরের মুখ্যমন্ত্রী ট্যুইট করে জানিয়েছেন, লকডাউনের সময়ে রাজ্যের বাইরে যাঁরা আটকে রয়েছেন, সেই সমস্ত ব্যক্তিদের মুখ্যমন্ত্রীর কোভিড-১৯ ত্রাণ তহবিল থেকে ২ হাজার টাকা করে দেওয়া হবে।


    · মেঘালয়ের বেসরকারি হাসপাতালগুলি কোভিড-১৯ এ আক্রান্ত নন, এমন রোগীদের ভর্তি নিতে প্রস্তুত রয়েছে। রাজ্য সরকার এদের চিকিৎসার খরচ বহন করবে।


    · যে কোনও ব্যক্তি চিকিৎসাগত প্রয়োজনে যাতে চিকিৎসকদের পরিষেবা পান, তার জন্য মিজোরাম স্বাস্থ্য দপ্তর চিকিৎসকদের উদ্দেশ্যে নির্দেশিকা জারি করেছে।


    · নিজামুদ্দিন জমায়েতে অংশ নেওয়া সন্দেহভাজনদের চিহ্নিত করতে নাগাল্যান্ড সরকারের প্রয়াস অব্যাহত রয়েছে।


    · সিকিমে ১০৭ জন রোগীর জন্য ১২টি কোয়ারেন্টাইন সেন্টার ও ৪টি আইসোলেশন সেন্টার গড়ে তোলা হয়েছে।


    · ত্রিপুরায় আর্ত মানুষদের ত্রাণ সহায়তা দিতে একাধিক সংগঠন এগিয়ে এসেছে।


    পশ্চিমাঞ্চল


    · রাজস্থানে মঙ্গলবার আরও ২৪ জনের কোভিড-১৯ এ আক্রান্ত হওয়ার নিশ্চিত প্রমাণ মিলেছে। কেবল যোধপুর থেকেই আরও ৯ জনের কোভিড-১৯ এ আক্রান্ত হওয়ার প্রমাণ মিলেছে। রাজ্যের কোভিড-১৯ এ আক্রান্ত পজিটিভ মানুষের সংখ্যা বেড়ে ৩২৫।


    · মঙ্গলবার গুজরাটে কোভিড-১৯ এ আক্রান্ত হওয়ার সংখ্যা বেড়ে ১৬৫’তে পৌঁছেছে। রাজ্যে আরও ১৯ জনের করোনায় আক্রান্ত হওয়ার নিশ্চিত প্রমাণ মিলেছে।


    · ভোপালে আরও ১২ জনের কোভিড-১৯ এ আক্রান্ত হওয়ার খবর মিলেছে। এই নিয়ে মধ্যপ্রদেশে আক্রান্তের সংখ্যা ২৬৮। নতুন আক্রান্তদের মধ্যে ৭ জন পুলিশ কর্মী ও তাঁদের পারিবারিক সদস্য এবং ৫ জন স্বাস্থ্য দপ্তরের কর্মী রয়েছেন।


    · গোয়া সরকার তিন দিনের মধ্যে কম্যুনিটি-ভিত্তিক বাড়ি বাড়ি গিয়ে সমীক্ষার কথা ঘোষণা করেছে। এই কাজে প্রায় ৭ হাজার কর্মীকে কাজে লাগানো হবে।


    · মহারাষ্ট্র পুলিশ পালঘর জেলায় একটি রাসায়নিক কারখানায় অভিযান চালিয়ে হ্যান্ড স্যানিটাইজারের কাঁচামাল ও উৎপাদিত স্যানিটাইজার উদ্ধার করেছে।


    দক্ষিণাঞ্চল


    · কেরল : রাজ্যের স্বাস্থ্য মন্ত্রী জানিয়েছেন ১৪ই এপ্রিলের পরেও নিষেধাজ্ঞা জারি থাকবে। মুম্বাই পুলিশ বেশ কয়েকজন কেরলবাসীকে চিহ্নিত করেছেন, যারা ধারাবি থেকে প্রথম কোভিড আক্রান্ত রোগীর সংস্পর্শে এসেছে এবং এদের প্রত্যেকেই দিল্লিতে ধর্মীয় সভায় যোগ দিয়েছিল। আজ মার্কিন যুক্তরাষ্ট্রের একজন কেরলবাসী নাগরিকের মৃত্যু হয়েছে।


    · তামিলনাডু : রাজ্য সরকার কৃষকদের জন্য টোল ফ্রি নম্বর, নিখরচায় হিমঘর সুবিধা, ভ্রাম্যমাণ শাক-সব্জির দোকান, ঋণ সহায়তার কথা ঘোষণা করেছে।


    · অন্ধ্রপ্রদেশ : রাজ্যে কোভিডে মৃত ৪ জন। আজ কুরনুলে আরও একজনের মৃত্যু হয়েছে। রাজ্যে ভেন্টিলেটরের সংখ্যা ৯০০। মহামারীর প্রধান উৎসগুলিকে ব্যাপক নমুনা সমীক্ষার সিদ্ধান্ত। বেসরকারি হাসপাতালগুলিকে কোভিড আক্রান্তদের চিকিৎসার নির্দেশ রাজ্য সরকারের। চিকিৎসা বাবদ খরচ স্থির হয়েছে ১৬ হাজার থেকে ২ লক্ষ ১৬ হাজার টাকা।


    · তেলেঙ্গানা : রাজ্যে এখনও পর্যন্ত পজিটিভ কেস ১১। আক্রান্তের মোট সংখ্যা ৩৭৫। ৩১৭ জনের দেহে কোভিড-১৯ এর নিশ্চিত প্রমাণ মিলেছে। তেলেঙ্গানা হাইকোর্ট এক ভিডিও কনফারেন্সের মাধ্যমে আদালতের পূর্ণাঙ্গ আগামী ৩০শে এপ্রিল পর্যন্ত লকডাউন বাড়ানোর সিদ্ধান্ত নিয়েছে। লকডাউন কার্যকর করার জন্য পুলিশ ক্রাউড অ্যানালিটিক্স সফটওয়্যার এবং ড্রোন ক্যামেরা ব্যবহার করছে।


    CG/BD/SB

    
    
    (Release ID: 1612091) Visitor Counter : 45
    
    
      Read this release in: English , Urdu , Urdu , Hindi , Marathi , Assamese , Manipuri , Punjabi , Gujarati , Odia , Tamil , Telugu , Kannada , Malayalam