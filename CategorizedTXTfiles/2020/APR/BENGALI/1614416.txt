      দক্ষতাউন্নয়নওশিল্পোদ্যোগমন্ত্রক

      দেশকে কোভিড-১৯ মোকাবিলায় সাহায্য করতে দক্ষতা উন্নয়ন ও শিল্পোদ্যোগ মন্ত্রক একাধিক পদক্ষেপ গ্রহণ করেছে
      Posted On: 14 APR 2020 11:33AM by PIB Kolkata


    নয়াদিল্লি, ১৪ এপ্রিল, ২০২০


    

    দেশকে কোভিড-১৯ মোকাবিলায় সাহায্য করতে এবং সংশ্লিষ্ট বিভিন্ন পক্ষের বাধা-বিপত্তি দূর করতে দক্ষতা উন্নয়ন ও শিল্পোদ্যোগ মন্ত্রক একাধিক পদক্ষেপ নিয়েছে। এই পদক্ষেপগুলির মধ্যে রয়েছে –
    
    • মন্ত্রক স্বাস্থ্য ক্ষেত্রের সঙ্গে যুক্ত ১ লক্ষ ৭৫ হাজার পেশাদার ব্যক্তির যোগাযোগ সম্বলিত বিবরণ সমস্ত রাজ্যের মুখ্যসচিবদের কাছে পাঠিয়েছে। জাতীয় দক্ষতা উন্নয়ন নিগম প্রতি রাজ্যের নোডাল অফিসার নিয়োগ করেছে। এই আধিকারিকরা রাজ্য প্রশাসনের সঙ্গে যোগাযোগ রেখে চলেছেন।
    
    • মন্ত্রকের অধীন প্রশিক্ষণ সংক্রান্ত মহানির্দেশক ৩১শে মার্চ পাঠানো এক চিঠিতে সমস্ত রাজ্যের মুখ্যসচিবদের জাতীয় দক্ষতা প্রশিক্ষণ প্রতিষ্ঠানের মতো ৩৩টি আঞ্চলিক প্রতিষ্ঠানকে কাজে লাগানোর কথা বলেছেন।
    
    • দেশে প্রায় ১৬ হাজার আইটিআই রয়েছে।
    
    • মন্ত্রকের অধীন একাধিক প্রতিষ্ঠান আইসোলেশন ওয়ার্ড, মৌলিক স্বাচ্ছন্দ্যের সুবিধা যেমন – বাথরুম ব্যবহারের নির্দেশ দিয়েছে।
    
    • লুধিয়ানার জাতীয় দক্ষতা প্রশিক্ষণ প্রতিষ্ঠানের প্রবাসী শ্রমিকদের অস্থায়ীভাবে থাকার জন্য ব্যবস্থা করেছে।
    • ওডিশার ৩৮টি পলিটেকনিক কলেজ ও প্রতিষ্ঠানকে আইসোলেশন ওয়ার্ড হিসাবে কাজে লাগানো হচ্ছে।
    
    • এছাড়াও, মন্ত্রকের অধীন জনশিক্ষা সংস্থান মাস্ক তৈরির কাজ করছে। প্রাপ্ত তথ্যানুযায়ী, ১০১টি এ ধরনের সংস্থান ৫ লক্ষেরও বেশি মাস্ক তৈরি করে তা সংশ্লিষ্ট জেলা প্রশাসনকে বিলি করেছে। এছাড়াও, মন্ত্রকের আরও কিছু প্রতিষ্ঠান মাস্ক ও স্যানিটাইজার বিলির পাশাপাশি, স্থানীয় মানুষকে সচেতন করে তোলার কাজ করছে।
    
    • সেবার এক উজ্জ্বল দৃষ্টান্ত হিসাবে কন্নুর আইটিআই – এর একটি গাড়ি জেলা প্রশাসনকে ব্যবহারের জন্য দেওয়া হয়েছে।
    
    • মন্ত্রক উত্তর-পূর্বের ৮টি রাজ্যের জন্য প্রধানমন্ত্রী কৌশল বিকাশ যোজনার আওতায় প্রশিক্ষণ দাতাদের নাম নথিভুক্তিকরণের মেয়াদ ৩১শে মে পর্যন্ত বাড়িয়েছে।


    

    CG/BD/SB

    
    
    (Release ID: 1614416) Visitor Counter : 9
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Odia , Tamil , Telugu , Kannada