      বিজ্ঞানওপ্রযুক্তিমন্ত্রক

      কোভিড-১৯ থেকে সুস্থ ব্যক্তিকে রক্ষা করতে ইলেক্ট্রোস্ট্যাটিক্সের উপকরণ ব্যবহার করে মাস্ক তৈরী
      Posted On: 18 APR 2020 6:19PM by PIB Kolkata


    নতুন দিল্লি, ১৮ এপ্রিল, ২০২০


    

    
    সাধারণ মানুষের জন্য করোনাভাইরাস সংক্রমণ রোধে যখন একটা সাধারণ মাস্ক ব্যবহারের জন্য বলা হয়েছে, তখন এই ধরনের চিকিৎসা পরিষেবায় যুক্ত সামনের সারির চিকিৎসকদের জন্য উন্নত প্রযুক্তির মাস্ক অবশ্যই প্রয়োজন। তাই তাদের জন্য এমন মাস্ক দরকার যা,হাঁচি ছাড়াও কথা বলার সময় বাতাসে ভাসমান ছোট ছোট কণাগুলিও মাস্কের ফ্র্যাবরিক স্তরে এসে আটকে যায়।
    
    বিজ্ঞান ও প্রযুক্তি দফতরের অন্তর্গত ব্যাঙ্গালোরের সেন্টার ফর ন্যানো অ্যান্ড সফট ম্যাটার সায়েন্সেস (সিএনএস) এই ধরণেরই একটি মাস্ক তৈরি করেছে। যার নাম "ট্রিবিও ই মাস্ক"। যেখানে কোনও বাহ্যিক শক্তি ছাড়াই বৈদ্যুতিক চার্জ তৈরি হবে এবং সংক্রমণের সম্ভাবনা আটকে দেবে।
    
    ইলেক্ট্রোস্ট্যাটিক্সের দিকপাল অধ্যাপক ডঃ প্রলয়সন্ত্র, ডঃ আশুতোষ সিং এবং প্রফেসর গিরিধর ইউ কুলকার্নি এই ধরনের মাস্ক আবিষ্কার করেছেন। তাঁরা জানান যখন দুটি অ-পরিচালনকারী স্তরের মধ্যে ঘর্ষণ হয়, তখন তার মধ্যে ঋণাত্বক ও ধনাত্মাক দুটি শক্তি উৎপন্ন হয় এবং সেখানে বেশ কিছুক্ষণ একটি আধান বা চার্জ থেকে যায়। পদার্থবিজ্ঞানের ট্রিবিওলেক্ট্রিসিটির বিষয় থেকে এই ধারণা তৈরি হয়েছে বলে তাঁরা জানিয়েছেন।
    
    ত্রিস্তর যুক্ত এই মাস্ক তৈরি করা হয়েছে বাইরের দু দিকে থাকছে পলিপ্রোপিলিন স্তর আর মধ্যে নাইলন কাপড়। পুরোনো শাড়ি বা শালের টুকরো নাইলনের পরিবর্তে ব্যবহার করা যেতে পারে। এই স্তরগুলির মধ্যে ঘষা লাগলে মাস্কের বাইরের দিকে স্তরে ঋণাত্বক শক্তি উৎপন্ন হয়, আর মধ্যবর্তী অর্থাৎ নাইলনের স্তরে ধনাত্মাক শক্তি তৈরি হয়। এই দ্বৈত শক্তি যেকোনো সংক্রমণ প্রতিরোধ করতে পারে। যেহেতু মাস্কটি সাধারণত সাধারণ কাপড় থেকে তৈরি, তাই এটি অন্য যে কোনও কাপড়ের মতো ধুয়ে নিয়ে আবারো ব্যবহার করা যেতে পারে। তবে এখনও, মাস্কটিস্বাস্থ্যসেবায় যুক্ত চিকিৎসক এবং রোগীদের ব্যবহার করতে পরামর্শ দেওয়া হচ্ছে না, কারণ এখনও এটি পরীক্ষামূলক স্তরে রয়েছে।


    

    
    CG/SS

    
    
    (Release ID: 1615907) Visitor Counter : 28
    
    
      Read this release in: Punjabi , English , Urdu , Hindi , Gujarati , Tamil , Telugu