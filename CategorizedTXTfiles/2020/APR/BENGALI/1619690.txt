      রেলমন্ত্রক

      ভারতীয় রেল নিখরচায় ৩০ লক্ষ মিল বিতরণ করেছে
      Posted On: 30 APR 2020 4:18PM by PIB Kolkata


    নতুন দিল্লি, ৩০ এপ্রিল, ২০২০


    

    কোভিড-১৯ লকডাউনের সময় ভারতীয় রেলের বিনামূল্যে রান্না করা গরম খাবার তথা মিল বিতরণের পরিমাণ আজ ৩০ লক্ষ ছাড়িয়ে গেছে। গত ২০ এপ্রিল, ভারতীয় রেলপথে বিনামূল্যে খাবার বিতরণের পরিমাণ ছিল ২০ লক্ষ এবং শেষ ১০ দিনে, বিনামূল্যে আরো ১০ লক্ষ মিল বিতরণ করা হয়েছে।
    
    কোভিড মহামারী যেভাবে বিশ্বব্যাপী ছড়িয়ে পড়েছে তার জন্য বিপুল সংখ্যক নাগরিক অনাহারের মতো পরিস্থিতিতে পড়েছেন। লকডাউনের জেরে বিভিন্ন অঞ্চলে আটকে রয়েছেন দিনমজুর, শিশু, শ্রমিক, গৃহহীন, দরিদ্র এবং আরও অনেক মানুষ।
    
    কোভিড-১৯-এর কারণে লকডাউন চালু হওয়ার পর মার্চ থেকে বেশ কয়েকটি রেল জোনে ভারতীয় রেলওয়ে কর্মীরা দরিদ্রদের গরম রান্না করা খাবার বিতরণের জন্য নিরলস পরিশ্রম করে চলেছে। ভারতীয় রেলওয়ে আইআরসিটিসি বেস রান্নাঘর, আরপিএফ কর্মী এবং স্বেচ্ছাসেবীদের সহযোগিতায় কাগজের প্লেটে করে মধ্যাহ্নভোজন ও প্যাকেটে করে দুপুরের খাবারের সরবরাহ করছে। দরিদ্রদের খাবার সরবরাহের সময় সামাজিক দূরত্ব এবং স্বাস্থ্যনীতি মেনে চলা হচ্ছে।
    
    রেল স্টেশন ছাড়াও আরপিএফ, জিআরপি, সংশ্লিষ্ট অঞ্চলে রাজ্য সরকার, জেলা প্রশাসন এবং স্বেচ্ছাসেবী সংস্থার সহায়তায় রেলওয়ে স্টেশনগুলিতে ও আশেপাশে বসবাসরত দরিদ্র লোকদের খাবার বিতরণ করা হচ্ছে।
    
    দিল্লি, বেঙ্গালুরু, হুবলি, মুম্বই সেন্ট্রাল, আহমেদাবাদ, ভূসাওয়াল, হাওড়া, পাটনা, গয়া, রাঁচি, কাটিহার, দ্বীন দয়াল উপাধ্যায়, কর্ণাটক গুয়াহাটি, সমস্তীপুর, প্রয়াগ রাজ, বিশাখাপত্তনম, পুনে, হাজীপুর, রায়পুর এবং টাটানগরে আইআরসিটিসি'র রান্নাঘর তৈরি ৩০ লক্ষ রান্না খাবার এ পর্যন্ত বিতরণ করা হয়েছে।
    
    এর মধ্যে প্রায় ১৭.১৭ লক্ষ রান্না করা খাবার আইআরসিটিসি সরবরাহ করে, আরপিএফ তাদের নিজস্বটাকা থেকে ৫.১৮ লক্ষ খাবার সরবরাহ করে, বাণিজ্য বিভাগ এবং রেলওয়ের অন্যান্য বিভাগগুলি প্রায় ২.৫৩ লক্ষ খাবার সরবরাহ করেছে। রেলওয়ে সংস্থাগুলির সাথে কাজ করা এনজিওরা প্রায় ৫.৭০ লক্ষ খাবার দিয়ে সাহায্য করেছে
    
    আইআরসিটিসি এবং অন্যান্য রেল বিভাগ, এনজিও এবং রেলওয়ে সুরক্ষা বাহিনী (আরপিএফ) তাদের নিজস্ব রান্নাঘরে তৈরি দরিদ্রদের জন্য প্রস্তুত খাবার বিতরণে সহায়ক ভূমিকা পালন করছে। গত ২৮ মার্চ, আরপিএফ ৭৪ টিরও বেশি জায়গা থেকে ৫৪১৯ জন দরিদ্র মানুষকে খাদ্য সরবরাহ শুরু করে, দিন দিন খাদ্য বিতরণের পরিমাণ বৃদ্ধি করে। আরপিএফ বর্তমানে দেশব্যাপী প্রায় ৩০০টি স্থান থেকে প্রতিদিন ৫০,০০০ লোককে খাবার সরবরাহ করেছে।


    

    CG/SS

    
    
    (Release ID: 1619690) Visitor Counter : 15
    
    
      Read this release in: Punjabi , English , Urdu , Marathi , Hindi , Manipuri , Assamese , Gujarati , Odia , Telugu , Kannada , Malayalam