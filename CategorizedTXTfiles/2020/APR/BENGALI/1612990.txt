      স্বরাষ্ট্র মন্ত্রক

      কোভিড – ১৯ এর মোকাবিলায় লকডাউন যথাযথ মেনে চলতে এবং কোনো সামাজিক / ধর্মীয় জমায়েত / মিছিল করতে অনুমতি না দেবার নির্দেশ, কেন্দ্রীয় স্বরাষ্ট্র মন্ত্রকের
      Posted On: 10 APR 2020 3:58PM by PIB Kolkata


    নতুনদিল্লি, ১০ এপ্রিল, ২০২০


    

    কোভিড–১৯ এর মোকাবিলায় দেশজুড়ে যে লকডাউন চলছে, তা কঠোরভাবে মেনে চলার জন্য কেন্দ্রীয়স্বরাষ্ট্র মন্ত্রক, সমস্ত রাজ্য এবং কেন্দ্রশাসিত অঞ্চলকে নির্দেশ দিয়েছে। এপ্রিল মাসে বিভিন্ন উৎসবের কারণে সংশ্লিষ্ট কর্তৃপক্ষকে বলা হয়েছে যে, কোনো সামাজিক / ধর্মীয় জমায়েত / মিছিল করার অনুমতি তারা যেন না দেন।


    
    সমস্ত জেলাপ্রশাসন এবং স্থানীয় প্রশাসনকে প্রতিরোধমূলক নিয়ন্ত্রণ ব্যবস্থাগুলি কঠোর ভাবে মেনে চলার নির্দেশ দেওয়া হয়েছে। আইন-শৃঙ্খলা, শান্তি ও সম্প্রীতি বজায় রাখতে যে কোনো ব্যবস্থা গ্রহণে তাদের সতর্ক থাকতে বলা হয়েছে। মন্ত্রকের ঐ নির্দেশে আরো জানানো হয়েছে, সামাজিক এবং ধর্মীয় সংগঠন ও নাগরিকদের যেন নীতি-নির্দেশিকাগুলি সম্পর্কে জানিয়ে দেওয়া হয়। কেউ যদি প্রতিরোধমূলক নিয়ন্ত্রণ ব্যবস্থা-কে না মানেন, তাহলে আইন প্রণয়নকারী সংস্থাগুলি সংশ্লিষ্ট ব্যক্তিদের বিরুদ্ধে যেন ২০০৫ সালের বিপর্যয় ব্যবস্থাপনা আইন অনুযায়ী শাস্তিমূলক ব্যবস্থা নেয়।


    
    কোভিড–১৯ মহামারীর নিয়ন্ত্রণে দেশে কেন্দ্রীয়স্বরাষ্ট্র মন্ত্রক, লকডাউন সংক্রান্ত যে নীতি-নির্দেশিকা রাজ্য এবং কেন্দ্রশাসিত অঞ্চলগুলিকে ২৪ মার্চ জারি করেছিল এবং পরবর্তীতে সেই নির্দেশিকার কিছু সংশোধন ২৫ ও ২৭ মার্চ এবং ২ ও ৩ এপ্রিল করা হয়েছিল। এই নির্দেশিকার ৯ এবং ১০ নম্বর ধারায় স্পষ্ট বলা আছে, কোনো অবস্থাতেই যেন, কোনো ধর্মীয় আয়োজনের অনুমতি না দেওয়া হয় এবং সমস্ত রকমের সাংস্কৃতিক / সামাজিক / ধর্মীয় জমায়েত / অনুষ্ঠান করার পরামর্শ না দেওয়া হয়।


    

    CG/CB

    
    
    (Release ID: 1612990) Visitor Counter : 26
    
    
      Read this release in: English , Urdu , Hindi , Marathi , Assamese , Punjabi , Gujarati , Odia , Tamil , Telugu , Kannada , Malayalam