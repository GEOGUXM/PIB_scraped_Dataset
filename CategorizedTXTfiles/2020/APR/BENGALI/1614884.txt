      সামাজিকন্যায়ওক্ষমতায়নমন্ত্রক

      লকডাউন শুরু হওয়ার পর থেকে সামাজিক ন্যায় ও ক্ষমতায়ন মন্ত্রক ১.২৭ কোটিরও বেশি নিঃস্ব/ ভিক্ষুক / গৃহহীন ব্যক্তির জন্য বিনা খরচে খাবারের ব্যবস্থা করেছে
      Posted On: 15 APR 2020 5:48PM by PIB Kolkata


    নতুন দিল্লি, ১৫ এপ্রিল, ২০২০


    

    
    সামাজিক ন্যায় ও ক্ষমতায়ন মন্ত্রক বিভিন্ন পৌর প্রতিষ্ঠানের সঙ্গে একযোগে কাজ করে লকডাউন হওয়ার পর থেকে ১০/০৪/২০২০ তারিখ পর্যন্ত ১.২৭ কোটিরও বেশি নিঃস্ব/ ভিক্ষুক / গৃহহীন ব্যক্তির জন্য বিনা খরচে খাবারের ব্যবস্থা করেছে। এই মন্ত্রকের একটি প্রকল্পে ইতিমধ্যেই দশটি (১০) শহরকে নির্বাচন করা হয়েছে; দিল্লি, মুম্বই, কলকাতা, চেন্নাই, হায়দরাবাদ, বেঙ্গালুরু, লখনউ, নাগপুর, পাটনা এবং ইন্দোর প্রভৃতি স্থানে রাজ্য সরকার / কেন্দ্রশাসিত অঞ্চল / স্থানীয় নাগরিক সংস্থা এবং স্বেচ্ছাসেবী সংস্থা, প্রতিষ্ঠান ইত্যাদির সহায়তায় ভিক্ষাবৃত্তির সাথে জড়িত ব্যক্তিদের পুনর্বাসনের জন্য একটি বিস্তৃত পরিকল্পনা বাস্তবায়নের উদ্দেশে, দক্ষতা বিকাশ, শনাক্তকরণ, পুনর্বাসন, চিকিৎসা সুবিধার ব্যবস্থা, পরামর্শ, শিক্ষা সংক্রান্ত দিকগুলি চিহ্নিত করা হয়েছে।
    
    কোভিড-১৯ প্রাদুর্ভাবের ফলে এবং সারা দেশজুড়ে লকডাউনের প্রেক্ষিতে আশঙ্কা ছিল যে বর্তমানে প্রচুর মানুষ ভিক্ষাবৃত্তিতে লিপ্ত হবে, অনাহারের ফলে গুরুতর অসুবিধার সম্মুখীন হতে হবে। এর পরিপ্রেক্ষিতে দশটি শহরের পৌরসভাকে তৎক্ষণাৎ কার্যকরভাবে ভিক্ষুক ও ভবঘুরেদের জন্য বিনামূল্যে রান্না করা খাবার সরবরাহের কেন্দ্র স্থাপনের নির্দেশ দেওয়া হয়। এই ব্যবস্থার ফলে এ ধরনের ব্যক্তিদের শনাক্তকরণে সুবিধে হবে যাতে ভবিষ্যতে এদেরকে সামগ্রিক জাতীয় প্রকল্পের আওতায় আনা যেতে পারে।
    
    
    শহর ভিত্তিক নিঃস্ব/ ভিক্ষুক / গৃহহীন ব্যক্তিদের রান্না করা খাবার বিতরণের বিশদ বিবরণ নিম্নরূপ:


    
    ১। দিল্লী – ৭৫ লক্ষ
    ২। মুম্বাই – ৯.৮ লক্ষ
    ৩। কলকাতা – ১.৩ লক্ষ
    ৪। চেন্নাই – ৩.৫ লক্ষ
    ৫। বেঙ্গালুরু – ১৪ লক্ষ
    ৬। হায়দ্রাবাদ – ৭ লক্ষ
    ৭। নাগপুর – ০.৮ লক্ষ
    ৮। ইন্দোর – ৮.৪ লক্ষ
    ৯। লখনৌ – ৭ লক্ষ
    ১০। পাটনা – ০.৫ লক্ষ
    
    মোট – ১২৭.৩০ লক্ষ

    

    CG/TG

    
    
    (Release ID: 1614884) Visitor Counter : 17
    
    
      Read this release in: Punjabi , English , Urdu , Marathi , Hindi , Assamese , Gujarati , Odia , Tamil , Telugu , Kannada