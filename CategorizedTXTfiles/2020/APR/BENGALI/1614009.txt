      প্রতিরক্ষামন্ত্রক

      মুম্বাইয়ের ঘাটকোপারে নৌ-সেনার কোয়ারেন্টাইন ক্যাম্প থেকে ৪৪ জন বাড়ি ফিরলেন
      Posted On: 13 APR 2020 11:52AM by PIB Kolkata


    নয়াদিল্লি, ১৩ এপ্রিল, ২০২০


    

    ভারতীয় নৌ-বাহিনী মুম্বাইয়ের ঘাটকোপারে কোয়ারেন্টাইন ক্যাম্প গড়ে তুলেছে। সেখান থেকে ২৪ জন মহিলা সহ ৪৪ জনকে সুস্থ হওয়ার পর ছেড়ে দেওয়া হয়েছে। উল্লেখ করা যেতে পারে, এই ৪৪ জনকে ইরান থেকে নিয়ে এসে ৩০ দিন কোয়ারেন্টাইনে রেখে দেওয়া হয়েছিল। কোয়ারেন্টাইনে থাকার সময়ে এদের প্রত্যেকের নমুনা পরীক্ষায় করোনা ভাইরাস উপস্থিতির প্রমাণ মেলেনি।


    
    কোয়ারেন্টাইনে থাকা এই ৪৪ জনের ওপর চিকিৎসা কর্মীদের নিতে গঠিত একটি দল নিরন্তর নজর রেখেছিল। ক্যাম্পে থাকার সময়ে এদের জন্য যে খাবার বানানো হয়েছিল, তাতেও কঠোর নজরদারি ও নিয়মাবলী অনুসরণ করা হয়েছিল। এছাড়াও, কোয়ারেন্টাইনে থাকার সময়ে এদের স্বাচ্ছন্দ্যের জন্য গ্রন্থাগার, টেলিভিশন রুম, ইন্ডোর গেমস্, ছোট জিমের ব্যবস্থা করা হয়েছিল। ইরান থেকে উদ্ধার করে আনা এই ৪৪ জনের লকডাউন চলাকালীন বাড়ি ফেরার কোনও উপায় না থাকার দরুণ ভারতীয় বিমানবাহিনীর যুদ্ধ বিমানে করে শ্রীনগর ও লাদাখে তাঁদের বাড়িতে পৌঁছে দেওয়া হয়।


    
    ভারতীয় নৌ-বাহিনী কোভিড-১৯ মোকাবিলায় জাতীয় প্রয়াসগুলিতে সহায়তাদানে অঙ্গীকারবদ্ধ। বাহিনী নাগরিকদের পাশাপাশি, অসামরিক প্রশাসনকে সম্ভাব্য সবরকম সহায়তায় প্রস্তুত রয়েছে।


    

    CG/BD/SB

    
    
    (Release ID: 1614009) Visitor Counter : 11
    
    
      Read this release in: Marathi , English , Urdu , Hindi , Manipuri , Assamese , Punjabi , Gujarati , Tamil , Telugu , Kannada