      অসামরিকবিমানপরিবহণমন্ত্রক

      উড়ান প্রকল্পে ১৩২ টি পণ্যবাহী বিমান এ পর্যন্ত ১৮৪ টনেরও বেশি চিকিৎসা সামগ্রী দেশের বিভিন্ন প্রান্তে পৌঁছে দিয়েছে
      Posted On: 06 APR 2020 3:16PM by PIB Kolkata


    নতুন দিল্লি, ৬ এপ্রিল, ২০২০


    

    
    অসামরিক বিমান পরিবহন মন্ত্রকের আওতাধীন উড়ান প্রকল্পে ১৩২ টি পণ্যবাহী বিমান এ পর্যন্ত ১৮৪ টনেরও বেশি চিকিৎসা সামগ্রী পার্বত্য এলাকা ও প্রত্যন্ত অঞ্চল সহ দেশের বিভিন্ন প্রান্তে পৌঁছে দিয়েছে।এয়ার ইন্ডিয়ার, ভারতীয় বায়ুসেনার বিশেষ বিমান, অন্যান্য বেসরকারি বিমান পরিবহন সংস্থা লকডাউনের সময় এই কাজে সাহায্যের হাত বাড়িয়ে দিয়েছে।
    
    গত ২৬ মার্চ থেকে ৫ এপ্রিলের মধ্যে এয়ার ইন্ডিয়া, অন্যান্য বেসরকারি বিমান পরিবহন সংস্থা, ভারতীয় বায়ুসেনার বিশেষ বিমান, ইন্ডিগো এবং স্পাইসজেট দেশের মধ্যে মোট ১৩২ টি পণ্যবাহী বিমান চালিয়েছে।
    
    আন্তর্জাতিক প্রেক্ষাপটে সাংহাই এবং দিল্লি বিমানবন্দরের মধ্যে সংযোগ স্থাপন করে এয়ার ইন্ডিয়ার পণ্যবাহী বিশেষ বিমান গত ৪ এপ্রিল ২১টন চিকিৎসা সামগ্রী দেশে নিয়ে এসেছে। এমনকি এয়ার ইন্ডিয়ার পণ্যবাহী বিশেষ বিমান আগামী দিনে চীন থেকে প্রয়োজন অনুযায়ী অত্যাবশ্যকীয় চিকিৎসা সামগ্রী নিয়ে আসবে।
    
    এছাড়াও বাণিজ্যিক ভিত্তিতেও দেশের অভ্যন্তরে বিভিন্ন বেসরকারি বিমান পরিবহন সংস্থা প্রয়োজনীয় পণ্য সরবরাহের কাজ করছে। স্পাইসজেট ২৪মার্চ থেকে ৫ এপ্রিল পর্যন্ত ১২৫ টি বিমান চালিয়ে দেশের অভ্যন্তরে ৯৫৭.৪৯ টন পণ্য সরবরাহ করেছে। ইন্ডিগো গত তিন দিনে ৮ টি পণ্যবাহী বিমান চালিয়ে ৩.১৪ টন পণ্য সরবরাহ করেছে। এর মধ্যে চিকিৎসা সামগ্রীর মতো প্রয়োজনীয় পণ্যও রয়েছে। তবে এ ধরনের পণ্য বিনামূল্যে সরবরাহ করেছে এই বিমান পরিবহন সংস্থা।

    

    CG/SS

    
    
    (Release ID: 1611766) Visitor Counter : 17
    
    
      Read this release in: Marathi , English , Tamil , Kannada , Telugu , Assamese , Urdu , Hindi , Manipuri , Punjabi , Gujarati