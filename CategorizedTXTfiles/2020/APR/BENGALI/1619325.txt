      স্বাস্থ্যওপরিবারকল্যাণমন্ত্রক

      ডঃ হর্ষ বর্ধনের লায়ন্স ক্লাবস ইন্টারন্যাশনালের প্রতিনিধিদের সঙ্গে ভিডিও কনফারেন্সের মাধ্যমে বৈঠক
      Posted On: 29 APR 2020 5:07PM by PIB Kolkata


    নতুনদিল্লি, ২৯ এপ্রিল, ২০২০


    

    
    কেন্দ্রীয় স্বাস্থ্য ও পরিবারকল্যাণ মন্ত্রী ডঃ হর্ষ বর্ধন আজ দেশের নানা প্রান্তের লায়ন্স ক্লাব ইন্টারন্যাশনালের সদস্যদের সঙ্গে ভিডিও কনফারেন্সের মাধ্যমে বৈঠক করেন। বৈঠকে মন্ত্রী কোভিড-১৯ এর বিরুদ্ধে যুদ্ধে পিএম কেয়ার্সে অনুদান, চিকিৎসা সরঞ্জাম, খাদ্য, স্যানিটাইজার, ব্যক্তিগত সুরক্ষা সরঞ্জাম, কিট, এন ৯৫ মাস্ক দেবার জন্য ক্লাবের সদস্যদের প্রতি কৃতজ্ঞতা জানান। পোলিও দূরীকরণ, চোখের ছানির অপারেশনের মত নানা উদ্যোগের সঙ্গে কোভিড-১৯মোকাবিলায় সরকারের উদ্যোগে সাহায্য করায় ক্লাব সদস্যদের তিনি প্রশংসা করেন।


    

    মন্ত্রী বলেন, কোভিড-১৯ এর মোকাবিলায় সরকার পাঁচটি উদ্যোগ নিয়েছে। এগুলি হলঃ-


    
    ১। পরিস্থিতির বিষয়ে সচেতনতা কর্মসূচী চালানো
    ২। পরিস্থিতি অনুযায়ী অগ্রাধিকারের বিষয়গুলি চিহ্নিত করে সেগুলি সক্রিয়ভাবে মোকাবিলা করা
    ৩। পরিস্থিতি বিবেচনা করে ব্যবস্থা নেওয়া
    ৪। সর্বস্তরে সমন্বয় বজায় রাখা
    ৫। এই রোগের মোকাবিলায় জন আন্দোলন গড়ে তোলা


    
    শ্রী বর্ধন বলেন, অতীতেও ভারত সফলভাবে জনস্বাস্থ্যের ক্ষেত্রে জরুরী অবস্থা ও মহামারীর মোকাবিলা করেছে। কোভিড-১৯-এর মোকাবিলায় দেশ জুড়ে সুসংহত ব্যধি নজরদারী ব্যবস্থা গড়ে তোলা হয়েছে। ডিজিট্যাল প্রক্রিয়ায় তা আরো শক্তিশালী করে তোলা হচ্ছে।


    
    তিনি জানান, গত তিন দিনের হিসেব অনুযায়ী দেশে সংক্রমিতের হার ১১.৩দিনে দ্বিগুণ হচ্ছে। সারা বিশ্বে যেখানে এই রোগে আক্রান্ত হয়ে ৭% মানুষ মারা যাচ্ছেন, ভারতে সেখানে এই হার ৩%। এদের মধ্যে ৮৬% মৃত ব্যক্তির অন্য জটিল অসুখ ছিল। আক্রান্তদের মধ্যে ০.৩৩%কে ভেন্টিলেটরে রাখা হয়েছে। ১.৫%কে অক্সিজেন দিতে হচ্ছে। ২.৩৪% সংক্রমিত আইসিইউ-তে রয়েছেন। দেশে সম্ভাব্য পরিস্থিতির মোকাবিলায় আইসোলেশন বেড, ভেন্টিলেটর, পিপিই, মাস্কের যথেষ্ট মজুত রয়েছে বলে তিনি জানান।


    
    মন্ত্রী আরো বলেন, দেশে ২৮৮টি সরকারী পরীক্ষাগার, ৯৭টি বেসরকারী পরীক্ষাগার, ১৬হাজার নমুনা সংগ্রহ কেন্দ্র রয়েছে। প্রতিদিন ৬০হাজার নমুনা পরীক্ষা করা হচ্ছে। এই ক্ষমতা বৃদ্ধি করে শীঘ্রই ১লক্ষ করা হবে।


    
    তিনি জানান, যেহেতু এই রোগের ওষুধ, টীকা আবিষ্কার করতে সময় লাগবে, তাই ‘সামাজিক টীকা’ হিসেবে লকডাউন ও শারীরিক দূরত্ব বজায় রাখাই একমাত্র উপায়। ডঃ হর্ষ বর্ধন বলেন, তাঁর অধীনে থাকা বিজ্ঞান ও প্রযুক্তি দপ্তরও গবেষণার কাজ করছে এবং বিভিন্ন গবেষণায় তহবিল যোগাচ্ছে।


    
    স্বাস্থ্যমন্ত্রী জানান, সব রাজ্য ও কেন্দ্রশাসিত অঞ্চলকে সঙ্গে নিয়ে ভারত অবশ্যই কোভিড-১৯ এর বিরুদ্ধে যুদ্ধে জয়ী হবে।


    

    CG/CB

    
    
    (Release ID: 1619325) Visitor Counter : 11
    
    
      Read this release in: Punjabi , English , Urdu , Hindi , Marathi , Assamese , Manipuri , Gujarati , Tamil , Telugu , Kannada