      কর্মী, জন-অভিযোগএবংপেনশনমন্ত্রক

      কেন্দ্রীয় প্রশাসনিক ট্রাইবুনালের শাখাগুলির কাজ তেশরা মে পর্যন্ত স্থগিত
      Posted On: 21 APR 2020 3:00PM by PIB Kolkata


    নতুন দিল্লি, ২১ এপ্রিল, ২০২০


    

    
    গত ১৪ এপ্রিলের সংবাদ বিজ্ঞপ্তিতে জানানো হয়েছিল, লকডাউনের প্রসঙ্গে সরকারের ২০ এপ্রিলের সিদ্ধান্ত গ্রহণের পর কেন্দ্রীয় প্রশাসনিক ট্রাইবুনালগুলির কাজ শুরুর বিষয়ে জানানো হবে।


    
    সরকার, কিছু কিছু ক্ষেত্রে লকডাউনের নিয়ম শিথিল করেছে। খাদ্যশস্য সহ অত্যাবশক পণ্য সামগ্রীর পরিবহন ও সরবরাহ নিশ্চিত করতে এবং সমাজের দরিদ্রতম অংশের মানুষদের জীবন রক্ষার্থে কিছু ব্যবস্থা নেওয়া হয়েছে। যে দপ্তরগুলিতে কাজ শুরু করার অনুমতি দেওয়া হয়েছে, সেখানে শারীরিক দূরত্ব বজায় রেখে কঠোরভাবে বিধি – নিষেধ মেনে চলা হবে।


    
    হাইকোর্টগুলিও ব্যতিক্রমী কিছু মামলার শুনানী ভিডিও কনফারেন্সিং-এর মাধ্যমে করছে। তা ছাড়া অন্য কোনো শুনানী হচ্ছে না। কেন্দ্রীয় প্রশাসনিক ট্রাইবুনালের সমস্ত শাখাগুলি হটস্পট এলাকায় থাকায় বারের সদস্যরা এই পরিস্থিতিতে মামলা দায়ের করা বা শুনানীর ক্ষেত্রে তাঁদের অপারগতার কথা জানিয়েছেন।


    
    একারণে সিদ্ধান্ত নেওয়া হয়েছে, কেন্দ্রীয় প্রশাসনিক ট্রাইবুনালের সমস্ত কাজ তেশরা মে পর্যন্ত স্থগিত থাকবে। কাজ শুরু হবার পর ছুটি কিভাবে নেওয়া হবে এবং কোন কোন দিন কাজ করা হবে, সেবিষয়ে পরবর্তী সিদ্ধান্ত যথাসময়ে জানানো হবে।


    

    CG/CB/SFS

    
    
    (Release ID: 1616836) Visitor Counter : 19
    
    
      Read this release in: Telugu , English , Urdu , Marathi , Hindi , Manipuri , Punjabi , Gujarati , Odia , Tamil , Kannada , Malayalam