      রেলমন্ত্রক

      কোভিড-১৯, সংক্রমণ মোকাবিলায় কর্তব্যরত দিল্লী পুলিশ কর্মীদের জন্য ভারতীয় রেল প্রতিদিন ১০০০০টি করে জলের বোতল সরবারহ করে,দিল্লী পুলিশের পাশে দাঁড়িয়েছে
      
      গ্রীষ্মকালে তাপমাত্রা বৃদ্ধি পাওয়ার সাথে সাথে,ভারতীয় রেল, তাদের অধীনস্ত সংস্থা আই আর সি টি সির সাহায্যে, দিল্লীতে যে সমস্ত পুলিশ কর্মী রাস্তায় নাকা চেকিং বা অন্যত্র কোভিড-১৯ সংক্রমণের মোকাবিলায় কর্তব্যরত রয়েছেন, তাদের রেলনীরের জলের বোতল দেওয়া শুরু করেছে
      
      এখনও পর্যন্ত প্রায় ৫০০০০ বোতল জল দেওয়া হয়েছে। আগামী ৩রা মে পর্যন্ত এই ব্যবস্থা বলবৎ থাকবে

      Posted On: 21 APR 2020 3:31PM by PIB Kolkata

    নতুন দিল্লি, ২১ এপ্রিল, ২০২০


    ভারতীয় রেল কোভিড- ১৯ সংক্রমণের বিরুদ্ধে সমন্বিত ভাবে লড়াই চালাতে বদ্ধপরিকর। ভারতীয় রেল ও তার সহযোগী সংস্থা আই আর সি টি সি,আর পি এফ,আঞ্চলিক রেল গুলি ও অন্যান্য সংস্থা গুলি এ বিষয়ে একনাগাড়ে কাজ চালিয়ে যাচ্ছে।


    
    ভারতীয় রেল সম্প্রতি দিল্লী পুলিশ কর্মীদের জন্য, যারা কোভিড- ১৯ সংক্রমণ মোকাবিলায় রাস্তায় নেমে দিনরাত কাজ চালিয়ে যাচ্ছেন,তাদের জন্য প্রতিদিন ১০ হাজারটি করে পানীয় জলের বোতল সরবরাহ শুরু করেছে। এখনো পর্যন্ত ৫০ হাজার পানীয় জলের বোতল সরবরাহ করা হয়েছে।


    
    বর্তমানে দেশে তাপ মাত্রা ক্রমাগত বেড়ে চলেছে, রাস্তায় অস্বস্তিকর পরিস্থিতি,তার মধ্যে পুলিশ কর্মীরা, শুধুমাত্র লকডাউন বিধিনিষেধ মানা হচ্ছে কিনা তার ওপর নজরদারি চালাচ্ছেন তা নয় পাশাপাশি চিকিৎসক ওস্বাস্থ্য কর্মীদের নানান ভাবে দিনরাত সহযোগিতা করে চলেছেন।


    
    এই লড়াইয়ের সামনের সারির কর্তব্যরত পুলিশ কর্মীদের প্রতি শ্রদ্ধাজ্ঞাপন শুধু নয়,তার সঙ্গে এই অতিমারীর বিরুদ্ধে লড়াইয়ে জাতির পাশে থাকার অঙ্গীকার স্বরূপ ভারতীয় রেলের এই উদ্যোগ।


    
    গত ১৬,০৪,২০২০ থেকে,নতুন দিল্লীতে ভারতীয় রেল,তাদের অধীনস্ত সংস্থা আই আর সি টি সির সহযোগিতায় প্রতিদিন ১০ হাজারটি করে পানীয় জলের বোতল বিতরণ শুরু করেছে। প্রতিটি রেল নীর বোতল এক লিটারের। নাঙ্গলৈয়ের রেলনীর কারখানা থেকে এই জলের বোতল গুলি নিয়ে আসা হচ্ছে। এখনও পর্যন্ত প্রায় ৫০ হাজার পানীয় জলের বোতল বিতরণ করা হয়েছে।


    
    উল্লেখ, ভারতীয় রেল, এর আগে নিজেদের উদ্যোগে এই লকডাউন পরিস্থিতিতে দরিদ্র মানুষদের জন্য তৈরি করা খাদ্য প্যাকেট বিলির ব্যবস্থা করে। রেল পুলিশ ও বিভিন্ন অসরকারি সংস্থার আর্থিক সহযোগিতায়, আই আর সি টি সির রন্ধনশালায় তৈরী মধ্যাহ্নভোজ কাগজের থালায় ও নৈশভোজ প্যাকেটে করে বিতরণের ব্যবস্থা করা হয়েছে। এই লকডাউন পরিস্থিতিতে গতকাল পর্যন্ত ভারতীয় রেল, ২০ লক্ষের ও বেশি খাদ্য প্যাকেট বিতরণ করেছে বলে জানা গেছে।


    

    CG/PPM

    
    
    (Release ID: 1616829) Visitor Counter : 32
    
    
      Read this release in: English , Urdu , Marathi , Hindi , Assamese , Manipuri , Punjabi , Gujarati , Tamil , Telugu , Kannada