      বিজ্ঞানওপ্রযুক্তিমন্ত্রক

      কোভিড – ১৯ এর বিরুদ্ধে যুদ্ধে ভারতের উদ্যোগ, সাধারণভাবে রোগ – প্রতিরোধ ক্ষমতা বৃদ্ধি
      Posted On: 23 APR 2020 3:18PM by PIB Kolkata


    নতুন দিল্লি, ২৩ এপ্রিল, ২০২০


    কোভিড – ১৯ সহ অন্যান্য ভাইরাসের কারণে সংক্রমিত অসুখের ক্ষেত্রে শরীরের অভ্যন্তরীণ রোগ–প্রতিরোধ ব্যবস্থা সুস্থ হওয়ার জন্য গুরুত্বপূর্ণ ভূমিকা পালন করে। ম্যাক্রোফেজ, এনকেসেল-এর মতন মানুষের রোগ – প্রতিরোধ ক্ষমতাগুলি এক্ষেত্রে গুরুত্বপূর্ণ ভূমিকা পালন করে। সারা বিশ্ব, কোভিড – ১৯ মহামারীর মোকাবিলায় টিকা এবং ওষুধ তৈরির গবেষণায় ব্যস্ত। ভারতের বিজ্ঞান ও প্রযুক্তি গবেষণা পরিষদ (কাউন্সিল অফ সা য়েন্টিফিক এন্ড ইন্ডাস্ট্রিয়াল রিসার্চ – সিএসআইআর) – এর ফ্লাগশিপ কর্মসূচী নিউ মিলেনিয়াম ইন্ডিয়ান টেকনোলজি লিডারশিপ ইনিশিয়েটিভ (এনএমআইটিএলআই) এর উদ্যোগে শরীরে রোগ – প্রতিরোধ ক্ষমতা বৃদ্ধির জন্য একটি ওষুধকে আরো উন্নত করার উদ্যোগ নিয়েছে। এই ওষুধটির ব্রান্ড নাম দেওয়া হয়েছে Sepsivac® ।


    কোভিড – ১৯ এ সংক্রমিত রোগীদের সংস্পর্শে যারা এসেছেন, এবং যে সমস্ত স্বাস্থ্যকর্মী কোভিড – ১৯ এ আক্রান্ত রোগীদের চিকিৎসা করেছেন, তাঁরা যেন কোনোভাবে সংক্রমিত না হন, সেই উদ্দেশে তাদের Sepsivac® দেওয়া হবে। যে সমস্ত কোভিড – ১৯ সংক্রমিত রোগীর অবস্থা আশঙ্কাজনক নয়, তাদেরকেও এই ওষুধটি দেওয়া হবে। যার ফলে এদের অবস্থার অবনতি থেকে আটকানো যাবে।


    ড্রাগস কন্ট্রোলার জেনারেল অফ ইন্ডিয়া (ডিসিজিআই) এই ওষুধগুলির পরীক্ষামূলক ব্যবহারের অনুমতি দিয়েছে। যার ফলে দু ’ ধরণের ক্ষেত্রেই এই ওষুধ প্রয়োগ করা হবে।


    Sepsivac® মধ্যে মাইক্রোব্যাক্টেরিয়াম ডব্লু (এমডব্লু) রয়েছে। রোগীদের ওপর প্রাথমিকভাবে প্রয়োগ করে দেখা গেছে, এটি নিরাপদ এবং এর কোনো পার্শ্বপ্রতিক্রিয়া নেই। এই ওষুধটি আমেদাবাদের ক্যাডিলা ফার্মাসিউটিক্যালস তৈরি করছে।


    CG/CB/SFS

    
    
    (Release ID: 1617603) Visitor Counter : 52
    
    
      Read this release in: Punjabi , English , Urdu , Hindi , Marathi , Assamese , Gujarati , Tamil , Telugu , Kannada