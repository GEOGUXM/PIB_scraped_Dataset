      স্বাস্থ্যওপরিবারকল্যাণমন্ত্রক

      কোভিড–১৯ এর জরুরী ভিত্তিতে মোকাবিলার জন্য এবংস্বাস্থ্য পরিষেবার উন্নতির লক্ষ্যে কেন্দ্রের ১৫,০০০ কোটি টাকা অনুমোদন
      Posted On: 09 APR 2020 4:52PM by PIB Kolkata


    নতুনদিল্লি, ৯ এপ্রিল, ২০২০


    

    “ইন্ডিয়া কোভিড–১৯ ইমার্জেন্সি রেসপন্স এন্ড হেল্থ সিসটেম প্রিপেয়ার্ডনেস প্যাকেজ” – এর জন্য কেন্দ্র, ১৫,০০০ কোটি টাকা বিনিয়োগ করার কথা ঘোষণা করেছে। এর মধ্যে ৭৭৭৪ কোটি টাকা এই মুহুর্তে কোভিড–১৯ এর মোকাবিলায় ব্যয় করা হবে। বাকি অর্থ আগামী চার বছরের মধ্যে খরচ করা হবে।


    
    এই প্যাকেজের মূল লক্ষ্য দেশের কোভিড–১৯ এর সংক্রমণ নিয়ন্ত্রিত করা, এবং এই রোগের চিকিৎসা পরিষেবার উন্নতি ঘটানো ও জরুরী চিকিৎসা সামগ্রী এবং ঔষুধ রোগীদের সরবরাহ করা।


    
    প্রধানমন্ত্রী শ্রী নরেন্দ্র মোদী, ২৪ মার্চ জাতীর উদ্দেশে ভাষণ দেবার সময় ঘোষণা করেছিলেন, করোনা ভাইরাসে সংক্রমিত রোগীদের চিকিৎসা এবং এই চিকিৎসা পরিকাঠামোর উন্নয়নে ১৫,০০০ কোটি টাকা ব্যয় করা হবে। এর ফলে করোনার নমুনা পরীক্ষা, ব্যক্তিগত সুরক্ষা সামগ্রী (পিপিই), আইসোলেশন বেড, আইসিইউ বেড, ভেন্টিলেটর সহ অন্যান্য সরঞ্জাম কিনতে সুবিধে হবে। প্রধানমন্ত্রী, সমস্ত রাজ্য সরকারের কাছে আবেদন জানান, কোভিড–১৯ এর চিকিৎসাকে তাঁরা যেন অগ্রাধিকার দেন।


    
    স্বাস্থ্য ও পরিবার কল্যাণ মন্ত্রক, এই সময়ের মধ্যে ১৫৭টি সরকারি হাসপাতালে ২২৩টি পরীক্ষাগারে এবং ৬৬ টি বেসরকারী পরীক্ষাগারে সংক্রমিতদের নমুনা পরীক্ষা করছে। মন্ত্রক, ইতিমধ্যেই কোভিড – ১৯ এর মোকাবিলায় ৪১১৩ কোটি টাকা রাজ্য এবং কেন্দ্রশাসিত অঞ্চলগুলিকে বন্টন করেছে।


    

    CG/CB

    
    
    (Release ID: 1612691) Visitor Counter : 15
    
    
      Read this release in: Odia , English , Urdu , Marathi , Hindi , Assamese , Punjabi , Gujarati , Tamil , Telugu , Kannada , Malayalam