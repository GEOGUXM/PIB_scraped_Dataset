      আইনওবিচারমন্ত্রক

      কোভিড-১৯ লকডাউন এর মধ্যেই ভিডিও কনফারেন্সের মাধ্যমে আধত্মিক গুরু শ্রী শ্রী রবিশঙ্করের সাথে বৈঠকের আয়োজন করল আয়কর অ্যাপিলেট ট্রাইব্যুনাল
      Posted On: 11 APR 2020 3:30PM by PIB Kolkata


    নয়াদিল্লি, ১১ এপ্রিল, ২০২০


    যখন গোটা বিশ্ব ইতিহাসের সবচেয় কঠিনতম সময় অতিক্রম করছে এবং ভবিষ্যতের কথা ভেবে আতঙ্কগ্রস্ত হয়ে পড়ছে এই সময়ে আয়কর অ্যাপিলেট ট্রাইব্যুনাল মানুষের দুঃখ কষ্ট কিছুটা লাঘবের উদ্দেশে এবং দেশের যে সমস্ত মানুষ আধ্যাত্মিক উপায় নিজেদেরকে শারীরিক ও মানসিক ভাবে সুস্থ রাখতে চান তাদের জন্য, তাদের পরিবার, বন্ধু- বান্ধব, আত্মীয়-স্বজন সহ সামগ্রীক ভাবে সমাজের সব স্তরের মানুষের জন্য গতকাল ভিডিও কনফারেন্সের মাধ্যমে একটি জাতীয় সেমিনারের আয়জন করে। বিখ্যাত আধত্মিক গুরু শ্রী শ্রী রবিশঙ্কর অনুষ্ঠানে উপস্থিত থেকে ‘অফিস, পরিবার ও সমাজের জন্য কাজ করার পরেও কিভাবে সুখী থাকা যায়’ তা নিয়ে আলোচনা করেন। অনুষ্ঠানে পৌরোহিত্য করেন আয়কর অ্যাপিলেট ট্রাইব্যুনালের সভাপতি বিচারপতি পি পি ভাট। সমাজের বিভিন্ন ক্ষেত্রের বহু বিশিষ্ট ব্যাক্তি অনুষ্ঠানে হাজির ছিলেন।


    
    ​তাঁর বক্তব্যে গুরুজি এই দুর্যোগের সময়কার ইতিবাচক দিকগুলির দিকে নজর দেওয়ার কথা বলেন।তিনি বলেন হতাশার মধ্যে ডুবে না গিয়ে লকডাউনের ফলে যে সুযোগ আমাদের সামনে এসেছে তার সুযোগ কাজে লাগাতে হবে। তিনি বলেন এই অতিমারি সব সীমানা, সংস্কৃতি, সভ্যতার বেড়া ভেঙ্গে মানুষের মধ্যে একাত্মবোধ জাগ্রত করেছে। অন্যকে সাহায্য করার প্রয়োজনীয়তাও আমরা বুঝতে পেরেছি। তিনি বলেন এই অতিমারি আমাদের জীবনের প্রয়োজন বোধকেও জাগ্রত করেছে।


    
    ​আলোচনার পরেই প্রশ্নোত্তর পর্বের আয়জন করা হয়। সেখানে প্রশ্নের উত্তরে গুরুজি বলেন বিশ্ব এর আগেও অতিমারি দেখেছে যা মানবজাতি সাফল্যের সঙ্গে জয় করেছে। তিনি প্রতিদিন সকলকে যোগ ব্যায়াম ও ধ্যান করার পরামর্শ দেন।


    

    CG/SDG

    
    
    (Release ID: 1613483) Visitor Counter : 16
    
    
      Read this release in: Punjabi , English , Urdu , Hindi , Assamese , Gujarati , Tamil , Telugu , Kannada