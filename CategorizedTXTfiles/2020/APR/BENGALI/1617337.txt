      কৃষিমন্ত্রক

      অসম, মেঘালয়, লাদাখ ও জম্মু-কাশ্মীরে, ‘প্রধানমন্ত্রী কিষাণ সম্মান নিধি’ (পিএম-কিষাণ) প্রকল্পের সুবিধাভোগীদের আধার সংযুক্তিকরণের সময়সীমা ১ এপ্রিল ২০২০ থেকে আগামী ১ বছর বৃদ্ধির সিদ্ধান্ত অনুমোদন কেন্দ্রীয় মন্ত্রিসভার
      Posted On: 22 APR 2020 3:47PM by PIB Kolkata


    নতুন দিল্লি, ২২ এপ্রিল, ২০২০


    প্রধানমন্ত্রী শ্রী নরেন্দ্র মোদীর নেতৃত্বে কেন্দ্রীয় মন্ত্রিসভার আজকের বৈঠকে অসম এবং মেঘালয় ও লাদাখ ও জম্মু-কাশ্মীর কেন্দ্রশাসিত অঞ্চলের ‘প্রধানমন্ত্রী কিষাণ সম্মান নিধি’ (পিএম-কিষাণ) প্রকল্পের সুবিধাভোগীদের জন্য আধার সংযুক্তিকরণের সময়সীমা ৩১ মার্চ ২০২১ পর্যন্ত বৃদ্ধির প্রস্তাব অনুমোদন করা হয়েছে।


    প্রধানমন্ত্রী, ২৪ ফেব্রুয়ারী ২০১৯ এ এই প্রকল্পটি চালু করেন। দেশের সমস্ত কৃষক পরিবার, যাদের কাছে কৃষিযোগ্য জমি রয়েছে, তাঁরা প্রতি ৪ মাস অন্তর ২০০০ টাকা অর্থাৎ বছরে মোট ৬০০০ টাকা পাবেন। ২০১৮-র ১ ডিসেম্বর এই প্রকল্প কার্যকর হয়। ২০১৯-এর পয়লা ডিসেম্বর এক নির্দেশিকায় জানানো হয়, রাজ্য সরকার এবং কেন্দ্রশাসিত অঞ্চলের প্রশাসনকে পিএম-কিষাণ পোর্টালে উপভোক্তাদের আধার সংযুক্তিকরণ করতে হবে। তবে, জম্মু-কাশ্মীর, লাদাখ, অসম এবং মেঘালয়ে আধারের কাজ খুব কম হওয়ায় এই রাজ্যগুলিতে ৩১ মার্চ ২০২০ পর্যন্ত ছাড় দেওয়া হয়।


    পরিস্থিতি বিচার করে সিদ্ধান্ত নেওয়া হয়েছে, যে অসম, মেঘালয়, লাদাখ এবং জম্মু-কাশ্মীরের উপভোক্তাদের আধার সংযুক্তিকরণের কাজটি অসমাপ্ত থাকার দরুন তাঁরা যাতে এই প্রকল্পের সুবিধে থেকে বঞ্চিত না হন, সেই কারণে এই দুই রাজ্য এবং কেন্দ্রশাসিত অঞ্চলগুলির জন্য সময়সীমা বাড়ানো হয়েছে। গত ৮ই এপ্রিল অসমের ২৭,০৯,৫৮৬ জন, মেঘালয়ের ৯৮,৯১৫ জন এবং লাদাখ ও জম্মু-কাশ্মীরের ১০,০১,৬৬৮ জন সুবিধেভোগী কৃষক এই প্রকল্পের প্রথম কিস্তির টাকা পেয়েছেন।


    CG/CB/SFS

    
    
    (Release ID: 1617337) Visitor Counter : 3
    
    
      Read this release in: English , Urdu , Hindi , Manipuri , Punjabi , Gujarati , Tamil , Telugu , Kannada