      প্রতিরক্ষামন্ত্রক

      সীমান্ত সড়ক সংস্থা (বিআরও) কৌশলগত শ্রীনগর-লেহ্ মহাসড়কটি চার মাস পর খুলে দিয়েছে
      Posted On: 12 APR 2020 11:01AM by PIB Kolkata


    নতুন দিল্লি, ১২ এপ্রিল, ২০২০


    

    
    লাদাখের সঙ্গে বিশ্বের অন্যান্য দেশের সংযোগ রক্ষাকারী কৌশলগত শ্রীনগর-লেহ্ মহাসড়কটি শনিবার থেকে খুলে দিয়েছে সীমান্ত সড়ক সংস্থা (বিআরও)। প্রাথমিকভাবে প্রায় ১৮ টি তেলের ট্যাঙ্কার এবং অন্যান্য প্রয়োজনীয় পণ্য সামগ্রী জোজিলা পাস থেকে লেহ / লাদাখের দিকে যাওয়ার অনুমতি দেওয়া হয়েছে। জোজিলা পাসে নতুন করে তুষারপাত হওয়া সত্ত্বেও এই পরিচালন ব্যবস্থা করা হয়েছে।
    
    গত বছরের ডিসেম্বর থেকে জোজিলা পাসে তুষারপাতের কারণে ৪২৫ কিলোমিটার দীর্ঘ রাস্তাটি বন্ধ ছিল।তবে লাদাখের বিভাগীয় কমিশনারের নির্দেশ অনুসারে লাদাখ কেন্দ্রশাসিত অঞ্চলের জন্য নিত্য প্রয়োজনীয় পণ্যসামগ্রী মজুত করার কাজ শুরু হয়েছে । প্রকল্প 'বেকন 'এবং প্রকল্প 'বিজয়ক'এর দলের সঙ্গে যুক্ত কর্মীদের কথা মাথায় রেখে ১১,৫০০ ফুট উচ্চতায় জোজিলার চারপাশে নতুন করে জমা হওয়া তুষার পরিষ্কার করে রাস্তাটিকে যানবাহন চলাচলের উপযোগী করে তোলা হয়েছে।
    
    এই বছরের তুষারপাত গত ছয় দশকের রেকর্ড ভঙ্গে দিয়েছে। তাই বিআরও পরিচালিত বেকন প্রকল্পের মাধ্যমে গগনগির থেকে জিরো পয়েন্ট পর্যন্ত তুষার পরিস্কারের কাজ শুরু হয়েছে এবং বিজয়ক প্রকল্পের মাধ্যমে একই ধরণের কাজ সম্পন্ন হয়েছে দ্রাস থেকে জিরো পয়েন্ট পর্যন্ত।


    

    CG/SS

    
    
    (Release ID: 1613578) Visitor Counter : 9
    
    
      Read this release in: English , Urdu , Hindi , Marathi , Assamese , Punjabi , Gujarati , Tamil , Telugu , Kannada