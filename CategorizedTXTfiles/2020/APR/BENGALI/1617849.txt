      মানবসম্পদবিকাশমন্ত্রক

      কেন্দ্রীয় মানবসম্পদ উন্নয়ন মন্ত্রী বিশ্ব পুস্তক দিবসে #মাইবুকমাইফ্রেন্ড অভিযানের সূচনা করেছেন
      Posted On: 23 APR 2020 7:20PM by PIB Kolkata


    নয়াদিল্লি, ২৩ এপ্রিল, ২০২০


    

    কেন্দ্রীয় মানবসম্পদ উন্নয়ন মন্ত্রী শ্রী রমেশ পোখরিয়াল ‘নিশাঙ্ক’ বিশ্ব পুস্তক দিবস উপলক্ষে সকলকে শুভেচ্ছা জানিয়ে #মাইবুকমাইফ্রেন্ড অভিযানের সূচনা করেছেন। সোশ্যাল মিডিয়ায় এক ভিডিও বার্তায় শ্রী পোখরিয়াল বলেছেন, “আপনি যখন একটি বই প্রথমবার খুলে দেখবেন, আপনি তখন এক নতুন বিশ্বের সন্ধান পাবেন।” তিনি আরও বলেন, পুস্তক একজন ব্যক্তির কাছে শ্রেষ্ঠ বন্ধুর মতো। বই সকলকে অনুপ্রাণিত করে এবং নতুনভাবে চিন্তাভাবনা করতে দিশা দেখায়। জীবনের কঠিন সময়ে বই আলোর দিশারী হয়ে কাজ করে।


    
    শ্রী নিশাঙ্ক বলেন, এবারের বিশ্ব পুস্তক দিবস লকডাউনের সময় উদযাপিত হচ্ছে। তিনি সকল ছাত্রছাত্রীকে লকডাউনের সময় তাঁদের পছন্দের কিছু বই পড়ার পরামর্শ দেন। বই পড়ার অভ্যাস নতুন অভিজ্ঞতা সঞ্চয়ের সুযোগ করে দেয় মন্তব্য করে তিনি পড়ুয়াদেরকে সেই বইগুলি সম্পর্কে, যেগুলি তাঁরা বর্তমানে পড়ছেন, সে ব্যাপারে সোশ্যাল মিডিয়ায় #মাইবুকমাইফ্রেন্ড লিখে মতামত জানানোর পরামর্শ দেন। শ্রী পোখরিয়াল বিভিন্ন কেন্দ্রীয় মন্ত্রীদেরকেও #মাইবুকমাইফ্রেন্ড অভিযানে সামিল হওয়ার আবেদন জানান। সমাজের বিশিষ্ট ব্যক্তিত্বদেরকেও এই অভিযানে সামিল হওয়ার অনুরোধ জানিয়ে শ্রী পোখরিয়াল বলেন, এদের এই উদ্যোগ দেশবাসীকে উৎসাহিত করবে। #মাইবুকমাইফ্রেন্ড অভিযান আরও সাত দিন চলবে। এই অভিযানে যে কোনও মানুষ সামিল হতে পারেন।


    

    CG/BD/SB

    
    
    (Release ID: 1617849) Visitor Counter : 9
    
    
      Read this release in: Punjabi , English , Urdu , Hindi , Manipuri , Gujarati , Telugu