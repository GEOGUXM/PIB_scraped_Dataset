      ক্ষুদ্র, অতিক্ষুদ্রওমাঝারিশিল্পমন্ত্রক

      কোভিড-১৯ মহামারীকে সুযোগে পরিণত করতে প্রবাসী ভারতীয় ছাত্রছাত্রীদের গুরুত্বপূর্ণ ভূমিকা পালনের আহ্বান জানালেন শ্রী নীতিন গড়করী
      Posted On: 26 APR 2020 10:46PM by PIB Kolkata


    নয়াদিল্লি, ২৬ এপ্রিল, ২০২০


    

    
    কেন্দ্রীয় সড়ক পরিবহণ ও মহাসড়ক মন্ত্রী শ্রী নীতিন গড়করি বিগত কয়েক দিনে ওয়েবইনার, ভিডিও কনফারেন্স এবং অন্যান্য সোশ্যাল মিডিয়া প্ল্যাটফর্মের মাধ্যমে প্রায় ১ কোটি ৩০ লক্ষ মানুষের কাছে পৌঁছেছেন এবং কোভিড মোকাবিলায় সরকারের গৃহীত উদ্যোগ সম্পর্কে তাদের জানিয়েছেন। শ্রী গড়করি বিশ্ব মহামারীতে ‘ভারতের ভূমিকা, ভারতের পরিকল্পনা’ শীর্ষক বিষয়ে গ্রেট ব্রিটেন, কানাডা, সিঙ্গাপুর, ইউরোপের বিভিন্ন দেশ এবং অস্ট্রেলিয়ায় প্রবাসী ভারতীয় ছাত্রছাত্রীদের সঙ্গে মতবিনিময় করেন। ছাত্রছাত্রীদের উদ্দেশে তিনি বলেন, ভারতের ভবিষ্যৎ পরিকল্পনা হল বিশ্ব মহামারীর প্রেক্ষিতে উদ্ভূত চ্যালেঞ্জগুলিকে সুযোগে পরিণত করতে ইতিবাচক পদক্ষেপ গ্রহন। তিনি বলেন, দেশীয় সংস্থাগুলির কাজকর্মে মহামারীর প্রভাব পড়তে চলেছে। পরবর্তী পরিস্থিতিতে শিল্প সংস্থাগুলি কাজকর্মের নতুন পদ্ধতি খুঁজে বের করতে হবে।


    
    শ্রী গড়করি আরও জানান, ভারতের উদ্দেশ্য কেবল দেশের চাহিদা পূরণ নয়, বরং বিশ্ব বাজারেও পর্যাপ্ত যোগান সুনিশ্চিত করা। এই প্রেক্ষিতে তিনি বিদেশে পঠন-পাঠনরত ভারতীয় পড়ুয়াদের গুরুত্বপূর্ণ ভূমিকা গ্রহণের আহ্বান জানান, যাতে ভারত অচিরেই বিশ্বের অগ্রণী দেশ হয়ে উঠতে পারে।


    
    শ্রী গড়করি আরও জানান, দেশে ২২টি গ্রীন এক্সপ্রেস হাইওয়ে নির্মাণের কাজ চলছে। সেই সঙ্গে, দিল্লি – মুম্বাই এক্সপ্রেসওয়ে-তে আরও নতুন লেন যুক্ত করার কাজ শুরু হয়েছে। জাতীয় মহাসড়কগুলির পাশে প্রায় ২ হাজার সড়ক পার্শ্ববর্তী সুযোগ-সুবিধা গড়ে তোলা হবে। একইভাবে, দেশে ২ হাজার বাস ডিপো স্থাপনের পরিকল্পনা রয়েছে।


    
    শ্রী গড়করি ভারতের অগ্রগতির যাত্রাপথে ভারতীয় বংশোদ্ভূত ছাত্রছাত্রী ও বিজ্ঞানীদের এগিয়ে আসার আহ্বান জানান। তিনি সরকারের পক্ষ থেকে আশ্বাস দিয়ে বলেন, কেন্দ্র বিভিন্ন ক্ষেত্রে সরকারি-বেসরকারি অংশীদারিত্ব বা যৌথ উদ্যোগে নতুন প্রকল্প গড়ে তুলতে আগ্রহী। শ্রী গড়করি এখনও পর্যন্ত প্রায় ৮ হাজার শিল্পপতি ও ব্যবসায়ীর পাশাপাশি, বিশ্বের ৪৩টি বিশ্ববিদ্যালয়ের ভারতীয় ছাত্রছাত্রীদের সঙ্গে ভিডিও কনফারেন্সের মাধ্যমে কথা বলেছেন।


    

    
    CG/BD/SB

    
    
    (Release ID: 1618701) Visitor Counter : 8
    
    
      Read this release in: Gujarati , English , Urdu , Marathi , Hindi , Punjabi , Tamil , Telugu , Kannada