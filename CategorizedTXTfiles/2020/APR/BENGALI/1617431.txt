      রেলমন্ত্রক

      রেল মন্ত্রকের দেশের নানা রাজ্যে রেলের বিভিন্ন রান্নাঘর থেকে প্রত্যহ ২.৬ লক্ষ খাদ্য সরবরাহ করার প্রস্তাব
      Posted On: 22 APR 2020 12:57PM by PIB Kolkata


    নতুনদিল্লি, ২২ এপ্রিল, ২০২০


    

    দেশজুড়ে লকডাউনের মেয়াদ বৃদ্ধির ফলে সমাজের প্রান্তিক মানুষদের যত্ন নেওয়া এবং তাঁদের খাদ্যর যোগান দেওয়া গুরুত্বপূর্ণ একটি বিষয়। ভারতীয় রেল এই অবস্থায় তাদের দেশের বিভিন্ন রান্না ঘর থেকে রোজ ২ লক্ষ ৬০ হাজার জনের জন্য খাবার সরবরাহের প্রস্তাব দিল। তবে সে ক্ষেত্রে জেলা প্রশাসনের সহযোগিতা প্রয়োজন। জেলা প্রশাসনকেই সেই খাবার বন্টন করতে হবে। প্রতিটি খাবারের প্যাকেটের দাম ধার্য করা হয়েছে ১৫ টাকা করে।


    
    আইআরসিটিসি-ও রান্না করা খাবারের যোগান বাড়াতে সম্মত হয়েছে। ভারতীয় রেল ইতিমধ্যে প্রায় ২০ লক্ষ ৫হাজার রান্না করা খাবার সরবরাহ করেছে। দুপুরের খাবারের জন্য কাগজের প্লেটে এবং রাতের জন্য প্যাকেটজাত খাবার দরিদ্র মানুষদের হাতে তুলে দেওয়া হচ্ছে। রেলের কর্মীদের মধ্যে বিশেষ করে আর পি এফ কর্মীরা এ কাজে উল্লেখযোগ্য ভূমিকা নিচ্ছেন। ২৮ মার্চ থেকে এই প্রক্রিয়া চলছে।


    
    আইআরসিটিসি-র দেশ জুড়ে যেসব রান্নাঘর থেকে খাদ্য সরবরাহ করা হচ্ছে তার মধ্যে হাওড়া, টাটানগর, বালাসোর, রাঁচি, গুয়াহাটি, কাটিহার, হাজিপুর, ধানবাদ, সমস্তিপুর, রাজেন্দ্রনগর (পাটনা), দীন দয়াল (মুঘলসরাই), গয়া উল্লেখযোগ্য।

    

    CG/CB

    
    
    (Release ID: 1617431) Visitor Counter : 10
    
    
      Read this release in: Hindi , English , Urdu , Marathi , Manipuri , Assamese , Punjabi , Gujarati , Tamil , Telugu , Kannada