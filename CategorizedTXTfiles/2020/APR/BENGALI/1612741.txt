      স্বাস্থ্যওপরিবারকল্যাণমন্ত্রক

      কোভিড–১৯ এর বিষয়ে সর্বশেষ তথ্য
      Posted On: 09 APR 2020 7:16PM by PIB Kolkata


    নতুনদিল্লি, ৯ এপ্রিল, ২০২০


    

    দেশে কোভিড-১৯ মহামারীর মোকাবিলায় কেন্দ্র এবং বিভিন্ন রাজ্য ও কেন্দ্রশাসিত অঞ্চলগুলি নানা উদ্যোগ গ্রহণ করেছে। উচ্চপর্যায়ে এগুলি নিয়ে প্রতিনিয়ত পর্যালোচনা করা হচ্ছে।


    
    কোভিড–১৯ এর পরিস্থিতির মোকাবিলায় গঠিত মন্ত্রীগোষ্ঠীর উচ্চপর্যায়ের বৈঠক আজ নতুনদিল্লীর নির্মাণভবনে অনুষ্ঠিত হয়েছে। কেন্দ্রীয় স্বাস্থ্য ও পরিবার কল্যাণ মন্ত্রী ডক্টর হর্ষবর্ধনের পৌরহিত্যে এই বৈঠকে অসামরিক বিমান চলাচল মন্ত্রী শ্রী হরদীপ সিং পুরী, বিদেশমন্ত্রী ডক্টর এস জয়শঙ্কর, স্বরাষ্ট্র প্রতিমন্ত্রী শ্রী নিত্যানন্দ রাই, জাহাজ চলাচল, রসায়ন এবং সার দপ্তরের প্রতিমন্ত্রী শ্রী মনসুখ মান্ডভিয়া, স্বাস্থ্য ও পরিবার কল্যাণ দপ্তরের প্রতিমন্ত্রী শ্রী অশ্বিনী কুমার চৌবে, নীতি আয়োগের সদস্য ডক্টর বিনোদ কুমার পাল, চীফ অফ ডিফেন্স স্টাফ শ্রী বিপিন রাওয়াত বৈঠকে উপস্থিত ছিলেন।


    
    বৈঠকে এই রোগের প্রতিরোধে কেন্দ্র এবং রাজ্যগুলির সামাজিক ব্যবধান রক্ষার বিষয় নিয়ে আলোচনা হয়। বিভিন্ন রাজ্যে যথেষ্ট পরিমাণে কোভিড–১৯ হাসপাতাল তৈরি, ব্যক্তিগত সুরক্ষার সামগ্রী, এন৯৫ মাস্ক, ভেন্টিলেটর সহ চিকিৎসার বিভিন্ন সরঞ্জামের বিষয়ে আলোচনা হয়েছে। মন্ত্রীগোষ্ঠী দেশে ৩০টি সংস্থার ব্যক্তিগত সুরক্ষা সামগ্রী তৈরির বিষয়ে সন্তোষ প্রকাশ করেছে। ১ কোটি ৭০ লক্ষ এধরণের সামগ্রী তৈরির বরাত দেওয়া হয়েছিল। যার সরবরাহ ইতিমধ্যেই শুরু হয়ে গেছে। ৪৯ হাজার ভেন্টিলেটর তৈরিরও আরো একটি বরাত দেওয়া হয়েছে। মন্ত্রীগোষ্ঠী নমুনা পরীক্ষার কৌশল এবং পরীক্ষার সরঞ্জামের বিষয়ে বৈঠকে আলোচনা করেছেন। দেশে যে সব অংশে সংক্রমণ বেশি দেখা দিয়েছে, সেখানে এই মহামারী আটকানোর ব্যবস্থাপনা নিয়ে আলোচনা করা হয়েছে।


    
    মন্ত্রীগোষ্ঠী জানিয়েছে, হাইড্রোক্সিক্লোরোকুইন (এইচসিকিউ) কেউ যেন চিকিৎসকের পরামর্শ ছাড়া না খান। হৃদরোগীদের ক্ষেত্রে এই ওষুধ অত্যন্ত ক্ষতিকারক। দেশে এই ওষুধ যথেষ্ট পরিমাণে মজুত রয়েছে বলে বৈঠকে জানানো হয়েছে। স্বাস্থ্য ও পরিবার কল্যাণ মন্ত্রক, কোভিড–১৯-এ সংক্রমিত রোগীদের চিকিৎসার জন্য কয়েকটি রাজ্যে উচ্চস্তরীয় কেন্দ্রীয় দল পাঠিয়েছে। এই দলটি গুজরাট, রাজস্থান, বিহার, কর্ণাটক, মধ্যপ্রদেশ, মহারাষ্ট্র, তামিলনাডু, তেলেঙ্গানা এবং উত্তরপ্রদেশে কাজ করছে।


    
    বিজ্ঞান ও প্রযুক্তি গবেষণা কেন্দ্র (সেন্টার ফর সায়েনটিফিক এন্ড ইন্ডাস্ট্রিয়াল রিসার্চের বিভিন্ন গবেষণাগারে নোভেল করোনা ভাইরাসে জিনের শয্যা নিয়ে কাজ করা হচ্ছে।


    
    শেষ পাওয়া খবরে দেশে ৫৭৩৪ জন এই ভাইরাসে সংক্রমিত হয়েছেন। এদের মধ্যে ১৬৬ জন মারা গেছেন। ৪৭৩ জন সুস্থ হয়ে ফিরে গেছেন।


    
    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in .-এই দুটি ই-মেলে যোগাযোগ করা যাবে। এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নাম্বারগুলির তালিকা চাইলে নীচের লিঙ্কে ক্লিক করুন। https://www.mohfw.gov.in/pdf/coronvavirushelplinenumber.pdf .


    

    CG/CB

    
    
    (Release ID: 1612741) Visitor Counter : 44
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Tamil , Telugu , Kannada , Malayalam