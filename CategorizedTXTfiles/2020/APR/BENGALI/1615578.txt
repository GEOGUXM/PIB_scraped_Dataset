      প্রধানমন্ত্রীরদপ্তর

      মিশরের রাষ্ট্রপতির সঙ্গে প্রধানমন্ত্রীর টেলিফোনে কথা
      Posted On: 17 APR 2020 8:37PM by PIB Kolkata


    নতুন দিল্লি, ১৭ এপ্রিল, ২০২০


    

    
    প্রধানমন্ত্রী শ্রী নরেন্দ্র মোদী আজ মিশরের রাষ্ট্রপতি মি: আব্দেল ফাতাহ এল- সিসি –র সঙ্গে টেলিফোনে কথা বলেন।


    
    উভয় নেতা বিশ্বজুড়ে কোভিড – ১৯ মহামারীর ফলে সৃষ্ট সমস্যা নিয়ে আলোচনা করেন। পরিস্থিতির মোকাবিলায় তাঁরা, কি কি ব্যবস্থা নিয়েছেন, তা নিয়ে কথা বলেন। দুই দেশ এই সমস্যা মোকাবিলা করার সময় যে সব অভিজ্ঞতা সঞ্চয় করেছে, তা আদান-প্রদানের জন্য উভয় নেতা সহমত পোষণ করেন।


    
    সঙ্কটের এই সময়ে মিশরকে ভারতের, অত্যাবশক ওষুধ সহ সম্ভাব্য সব রকমের সহায়তার আশ্বাস দিলেন প্রধানমন্ত্রী। তিনি মিশরে বসবাসরত ভারতীয়দের সাহায্যের জন্য রাষ্ট্রপতি এল-সিসির উদ্যোগের জন্য ধন্যবাদ জানান।


    
    দু’দেশের মধ্যে নিবিড় সহযোগিতা ও অভিজ্ঞতা ভাগ করে নেবার বিষয়ে আধিকারিকদের মধ্যে যোগাযোগ রক্ষা করার প্রসঙ্গে উভয় নেতাই মতৈক্যে পৌঁছান।


    

    CG/CB

    
    
    (Release ID: 1615578) Visitor Counter : 7
    
    
      Read this release in: English , Urdu , Marathi , Hindi , Manipuri , Assamese , Punjabi , Gujarati , Odia , Tamil , Telugu , Kannada , Malayalam