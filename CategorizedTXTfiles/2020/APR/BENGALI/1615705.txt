      অর্থমন্ত্রক

      ক্ষুদ্র ও মাঝারি শিল্প সংস্থাগুলিকে সুবিধা দিতে বিগত ১০ দিনে ৫ হাজার ২০৪ কোটি টাকার আয়কর রিফান্ড মেটানো হয়েছে : সিবিডিটি
      Posted On: 17 APR 2020 9:10PM by PIB Kolkata


    নয়াদিল্লি, ১৭ এপ্রিল, ২০২০


    

    
    কেন্দ্রীয় প্রত্যক্ষ কর পর্ষদ (সিবিডিটি) গত ৮ই এপ্রিল থেকে ১০ দিনে প্রায় ৮ লক্ষ ২০ হাজার ক্ষুদ্র ব্যবসায়ী সংস্থাকে আয়কর রিফান্ড বাবদ ৫ হাজার ২০৪ কোটি টাকা ফেরত দিয়েছে। কোভিড-১৯ মহামারীজনিত পরিস্থিতিতে আয়কর রিফান্ড বাবদ এই অর্থ ক্ষুদ্র ও মাঝারি সংস্থাগুলিকে তাদের কর্মচারীদের বেতনে কোনও রকম কাটছাঁট ছাড়াই ব্যবসায়িক কাজকর্ম অব্যাহত রাখতে সাহায্য করবে।


    
    সিবিডিটি-র পক্ষ থেকে আরও জানানো হয়েছে, আয়কর দপ্তর করদাতাদের সুবিধার্থে ৫ লক্ষ টাকা পর্যন্ত প্রায় ১৪ লক্ষ ক্ষেত্রে রিফান্ড মিটিয়ে দিয়েছে। ক্ষুদ্র ব্যবসা ক্ষেত্রের সুবিধার বিষয়টিকে বিবেচনায় রেখে সিবিডিটি শীঘ্রই আরও ৭ হাজার ৭৬০ কোটি টাকার রিফান্ড মিটিয়ে দেবে।


    
    সিবিডিটি-র পক্ষ থেকে জানানো হয়েছে যে, প্রায় ১ লক্ষ ৭৪ হাজার আয়কর সংক্রান্ত বিষয়ে করদাতাদের কাছ থেকে উত্তরের অপেক্ষা করা হচ্ছে। উদ্দেশ্য, করদাতারা যাতে সিবিডিটি-র পক্ষ থেকে ই-মেল মারফৎ রিমাইন্ডার পাবার সাত দিনের মধ্যেই বকেয়া কর সম্পর্কে জবাব দিতে পারেন, যাতে যত দ্রুত সম্ভব রিফান্ড সংক্রান্ত বিষয়গুলি মিটিয়ে দেওয়া যায়।


    
    উল্লেখ করা যেতে পারে, করদাতারা নিজেদের ই-ফাইলিং অ্যাকাউন্টের মাধ্যমে প্রয়োজনীয় জবাব পাঠাতে পারেন, তার জন্যই সিবিডিটি-র পক্ষ থেকে এই ব্যবস্থা।


    

    CG/BD/SB

    
    
    (Release ID: 1615705) Visitor Counter : 2
    
    
      Read this release in: Punjabi , English , Gujarati , Urdu , Hindi , Marathi , Tamil , Telugu , Kannada