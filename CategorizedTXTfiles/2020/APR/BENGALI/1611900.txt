      ক্রেতা, খাদ্যএবংগণবন্টনমন্ত্রক

      কোভিড–১৯ মোকাবিলায় লকডাউনের মধ্যে ২৪ মার্চ থেকে ১৪ দিনে এফসিআই-এর দেশজুড়ে ৬৬২টি রেক-এ ১৮.৫৪ লক্ষ মেট্রিকটন খাদ্যশস্য সরবরাহ
      Posted On: 06 APR 2020 8:06PM by PIB Kolkata


    নতুনদিল্লি, ৬ এপ্রিল, ২০২০


    

    ফুড কর্পোরেশন অফ ইন্ডিয়া (এফসিআই), পিএম গরীব কল্যাণ অন্ন যোজনার(পিএমজিকেএওয়াই) আওতায় রাজ্যগুলিকে যথেষ্ট পরিমাণ খাদ্যশস্য সরবরাহ করছে। এরফলে জাতীয় খাদ্য সুরক্ষা আইন (ন্যাশনাল ফু়ড সিকিউরিটি অ্যাক্ট – এনএফএসএ) এর সুবিধাভোগীরা প্রতিমাসে মাথা পিছু ৫ কেজি খাদ্যশস্য বিনামূল্য পাবেন। এই ব্যবস্থা ৩ মাস ধরে চলবে। এই প্রকল্পের আওতায় ইতিমধ্যেই উত্তর প্রদেশ, বিহার, তেলেঙ্গানা, অসম, হিমাচল প্রদেশ, মেঘালয়, সিকিম, উত্তরাখন্ড, মহারাষ্ট্র, গুজরাট, হরিয়ানা, কেরালা এবং মিজোরাম তাদের খাদ্যশস্য সংগ্রহ করেছে। বাকি রাজ্যগুলিও খুব শীঘ্রই এই খাদ্যশস্য সংগ্রহের কাজ শেষ করবে। এফসিআইএর কর্মীরা দেশের বিভিন্ন প্রান্তে এই খাদ্যশস্য যাতে যথাযথভাবে পৌঁছায় সেই লক্ষ্যে নিরন্তর কাজ করে চলেছেন। প্রতিদিন গড়ে ১ লক্ষ ৪১ হাজার মেট্রিকটন খাদ্যশস্য সরবরাহ করা হচ্ছে। প্রতিরোধমূলক নিয়ন্ত্রণ ব্যবস্থা অর্থাৎ লকডাউন কার্যকর করার আগে প্রতিদিন ৮০ হাজার মেট্রিকটন খাদ্যশস্য সরবরাহ করা হতো। ৬ তারিখ পর্যন্ত ৬৬২টি রেক-এ প্রায় ১৮ লক্ষ ৫৪ হাজার মেট্রিকটন খাদ্যশস্য সরবরাহ করা হয়েছে।


    
    এনএফএসএ-এর আওতায় নিয়মিতভাবে পিএমজিকেএওয়াই-এর সুবিধেভোগীদের জন্য খাদ্যশস্য সরবরাহ করার পাশাপাশি এফসিআই, রাজ্যগুলিকে খোলাবাজারের দামে চাল এবং গম সরবরাহ করে। ই-অকশন ছাড়াই এই কাজটি করা হয়ে থাকে। যাতে বাজারে খাদ্যশস্যের অভাব না হয়। জেলাশাসকদের পরামর্শ অনুযায়ী আটা এবং ময়দা কলগুলির জন্য গমও এফসিআই সরবরাহ করে। এরজন্য এফসিআই, ১৩টি রাজ্যে ১ লক্ষ ৩৮ হাজার মেট্রিকটন গম এবং ৮টি রাজ্যে ১ লক্ষ ৩২ হাজার মেট্রিকটন চাল সরবরাহ করার লক্ষ্যমাত্রা ধার্য করেছে।


    
    প্রতিরোধমূলক নিয়ন্ত্রণ ব্যবস্থার সময় বিভিন্ন রাজ্যের জন্য কত রেক পাঠান হয়েছে তা জানতে নীচের লিংক ২টিতে ক্লিক করুন
    http://164.100.117.97/WriteReadData/userfiles/FCI-1%20-%20Copy%201.jpeg
    164.100.117.97/WriteReadData/userfiles/FCI-2.jpeg


    

    CG/CB

    
    
    (Release ID: 1611900) Visitor Counter : 6
    
    
      Read this release in: English , Urdu , Hindi , Assamese , Punjabi , Gujarati , Tamil , Telugu , Kannada