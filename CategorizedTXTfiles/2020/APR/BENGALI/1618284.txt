      স্বাস্থ্যওপরিবারকল্যাণমন্ত্রক

      মন্ত্রিগোষ্ঠী, কোভিড – ১৯ এর বর্তমান অবস্থা এবং রোগ প্রতিরোধের ব্যবস্থাপনা পর্যালোচনা করলো
      Posted On: 25 APR 2020 3:09PM by PIB Kolkata


    নতুন দিল্লি , ২৫ এপ্রিল , ২০২০


    কেন্দ্রীয় স্বাস্থ্য ও পরিবার কল্যাণ মন্ত্রী ড. হর্ষ বর্ধনে পৌরহিত্যে আজ কোভিড – ১৯ এর বিষয়ে উচ্চপর্যায় মন্ত্রিগোষ্ঠী র ত্রয়োদশ বৈঠক নতুন দিল্লির নির্মাণ ভবনে বৈঠক হয়। বৈঠকে, অসামরিক বিমান চলাচল মন্ত্রী শ্রী হরদীপ সিং পুরি, বিদেশমন্ত্রী শ্রী এস. জয়শঙ্কর, স্বরাষ্ট্র প্রতিমন্ত্রী শ্রী নিত্যানন্দ রাই, জাহাজ চলাচল, রসায়ন ও সার প্রতিমন্ত্রী শ্রী মনসুখ মান্ডভিয়া, স্বাস্থ্য ও পরিবার কল্যাণ দপ্তরের প্রতিমন্ত্রী শ্রী অশ্বিনী কুমার চৌবে উপস্থিত ছিলেন। এছাড়াও চিফ অফ ডিফেন্স স্টাফ শ্রী বিপিন রাওয়াত, নীতি আয়োগের কার্যনির্বাহী আধিকারিক এবং ষষ্ঠ ক্ষমতাশীল গোষ্ঠীর চেয়ারপার্সন শ্রী অমিতাভ কান্ত, দ্বিতীয় ক্ষমতাশীল গোষ্ঠীর চেয়ারপার্সন শ্রী সি. কে. মিশ্র, ষষ্ঠ ক্ষমতাশীল গোষ্ঠীর চেয়ারপার্সন ড. অরুণ পান্ডা এবং তৃতীয় ক্ষমতাশীল গোষ্ঠীর চেয়ারপার্সন শ্রী পি. বি. বাঘেলাও এই বৈঠকে অংশ গ্রহণ করেন।


    বৈঠকে দেশজুড়ে কোভিড – ১৯ এর বর্তমান পরিস্থিতি নিয়ে আলোচনা হয়। এই রোগের প্রতিরোধ, সংক্রমণ এবং ব্যবস্থাপনা নিয়ে বিস্তারিত পর্যালোচনা করা হয়েছে। মন্ত্রিগোষ্ঠীকে জানানো হয়, দেশের সব জেলাতে কোভিড – ১৯ এর মোকাবিলায় যথাযথ ব্যবস্থা নিতে বলা হয়েছে। কোভিড – ১৯ এর জন্য নির্ধারিত বিভিন্ন হাসপাতালে আইসোলেশন বেড, ব্যক্তিগত সুরক্ষা সরঞ্জাম (পিপিই), এন৯৫ মাস্ক, ওষুধ, ভেন্টিলেটর, অক্সিজেন সিলিন্ডার বিভিন্ন জেলায় কত রয়েছে, তা নিয়ে আলোচনা হয়। এপর্যন্ত দেশে প্রত্যেক দিন ১ লক্ষ পিপিই এবং এন৯৫ মাস্ক তৈরি হচ্ছে। ১০৪টি সংস্থা থেকে পিপিই এবং ৩টি সংস্থা থেকে এন৯৫ মাস্ক তৈরি করা হচ্ছে। এছাড়াও দেশেই ভেন্টিলেটর তৈরি শুরু করা হয়েছে। ইতিমধ্যেই ৫৯,০০০ ভেন্টিলেটর তৈরির বরাত দেওয়া হয়েছে।


    মন্ত্রিগোষ্ঠী, নমুনা পরীক্ষা এবং টেস্টিং কিটের সহজলভ্যতা নিয়ে আলোচনা করে।


    শ্রী অমিতাভ কান্ত, ড. অরুণ কুমার পান্ডা, শ্রী প্রদীপ খারোলা-কে নিয়ে গঠিত বিশেষ একটি দলকে মন্ত্রিগোষ্ঠী এই রোগের চিকিৎসার ব্যবস্থাপনার বিভিন্ন কাজের দায়িত্ব দেয়। ভারতে ৯২,০০০ অসরকারী সংগঠন, স্বনির্ভর গোষ্ঠী এবং সুশীল সমাজের প্রতিনিধিরাও রাজ্যগুলির পাশাপাশি এই সঙ্কটের দিনে নানাভাবে সাহায্য করছে।


    মন্ত্রিগোষ্ঠীকে জানানো হয়েছে, জাতীয়স্তরে স্বাস্থ্যকর্মী, এনএসএস, এনওয়াইকে, এনসিসি, চিকিৎসকদের একটি তালিকা তৈরি করা হয়েছে, যার মাধ্যমে যে সব অঞ্চলে মানব সম্পদ (কোভিড যোদ্ধা) –এর প্রয়োজন হবে, সেই অনুযায়ী লোক পাঠানো হবে। এই জন্য একটি ড্যাসবোর্ড তৈরি করা হয়েছে। এই ড্যাসবোর্ডে রাজ্য এবং জেলাভিত্তিক তথ্য দেওয়া রয়েছে। এই তথ্য ভান্ডারটি দেখতে চাইলে নিচের লিঙ্কটি ক্লিক করুন- https://covidwarriors.gov.in/default.aspx


    কোভিড যোদ্ধারা, স্বাস্থ্য ও পরিবার কল্যাণ দপ্তরের ওয়েবসাইট এবং আইগট প্রশিক্ষণ পোর্টালের মাধ্যমে প্রশিক্ষিত হতে পারেন। যেখানে ১৪ পাঠক্রমের ৫৩টি মডিউলের জন্য ১১৩টি ভিডিও এবং ২৯টি নথিপত্র রয়েছে। এপর্যন্ত ১০ লক্ষ লোক এর মাধ্যমে প্রশিক্ষিত হয়েছেন।


    রাষ্ট্রপতি ১৮৯৭ সালের মহামারী ব্যাধি আইন সংশোধন করে যে অধ্যাদেশ জারি করেছেন, সেবিষয়ে কেন্দ্রীয় স্বাস্থ্যমন্ত্রী বৈঠকে জানিয়েছেন। তিনি বলেন, স্বাস্থ্য পরিষেবার সঙ্গে যুক্ত কর্মী এবং এই প্রতিষ্ঠানগুলিতে কোনো হামলার ঘটনা হলে তা বরদাস্ত করা হবে না। নতুন অধ্যাদেশ অনুযায়ী, এই ধরণের হামলা জামিন অযোগ্য অপরাধ বলে বিবেচিত হবে। যারা এই সব নাশকতার সঙ্গে যুক্ত থাকবে, তাদের ৩ মাস থেকে সর্বোচ্চ ৫ বছর কারাদন্ড এবং ৫০ হাজার থেকে ২ লক্ষ টাকা জরিমানা দিতে হবে। এই শাস্তির পরিমাণ প্রয়োজনে বৃদ্ধি করে ৬ মাস থেকে ৭ বছর কারাদন্ড এবং ১ লক্ষ টাকা থেকে ৫ লক্ষ টাকা জরিমানা করা হতে পারে।


    ডঃ হর্ষ বর্ধন বলেন, দেশে এই ভাইরাসের সংক্রমণের ফলে মৃত্যুর হার ৩ শতাংশ। সুস্থ হয়ে উঠছেন ২০ শতাংশের বেশি মানুষ। তিনি বলেন, আমরা আমাদের শত্রু কোথায় রয়েছে, তা জেনেছি। এখন নির্দিষ্ট ও যথাযথভাবে পদক্ষেপ গ্রহণের মধ্যে দিয়ে আমাদের এই সমস্যা থেকে বেরিয়ে আসতে হবে।


    শেষ পাওয়া খবরে দেশে আক্রান্তের সংখ্যা ২৪,৫০৬ জন। গতকাল থেকে ১৪২৯ নতুন সংক্রমণের খবর পাওয়া গেছে। সুস্থ হয়ে বাড়ি ফিরে গেছেন ৫,০৬২ জন । অর্থাৎ মোট আক্রান্তের ২০.৬৬ শতাংশ সুস্থ হয়ে বাড়ি ফিরেছেন।


    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন।


    কোভিড-১৯ এর বিষয়ে কোন জিজ্ঞাস্য থাকলে technicalquery.covid 19 @gov.in অথবা ncov 2019 @gov.in - এই দুটি ই-মেলে যোগাযোগ করা যাবে। এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা চাইলে নীচের লিঙ্কে ক্লিক করুন।


    https://www.mohfw.gov.in/pdf/coronvavirushelplinenumber.pdf


    CG/CB/SFS

    
    
    (Release ID: 1618284) Visitor Counter : 14
    
    
      Read this release in: English , Urdu , Marathi , Hindi , Manipuri , Punjabi , Gujarati , Odia , Tamil , Telugu , Kannada , Malayalam