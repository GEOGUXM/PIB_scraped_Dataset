      শ্রমওকর্মসংস্থানমন্ত্রক

      শ্রমিক শ্রেণীর মজুরি সংক্রান্ত অভাব-অভিযোগের নিষ্পত্তিতে ২০টি কন্ট্রোল রুম খোলা হয়েছে
      Posted On: 14 APR 2020 11:58AM by PIB Kolkata


    নয়াদিল্লি, ১৪ এপ্রিল, ২০২০


    

    কোভিড-১৯ জনিত পরিস্থিতির প্রেক্ষিতে কেন্দ্রীয় শ্রম ও কর্মসংস্থান মন্ত্রক মুখ্য শ্রম কমিশনারের কার্যালয়ের অধীনে সারা দেশে ২০টি কন্ট্রোল রুম চালু করেছে। এ ধরনের কন্ট্রোল রুম চালু করার উদ্দেশ্য হ’ল – কেন্দ্রীয় প্রকল্পের সঙ্গে যুক্ত কর্মীদের মজুরি সংক্রান্ত অভাব-অভিযোগ দূর করা। এছাড়াও, বিভিন্ন রাজ্য সরকারের সঙ্গে সমন্বয় বজায় রেখে প্রবাসী শ্রমিকদের সমস্যা দূর করা।


    
    ফোন কল, হোয়াটসঅ্যাপ এবং ই-মেল মারফৎ এই কন্ট্রোল রুমগুলির সঙ্গে যোগাযোগ করা যেতে পারে। কলসেন্টারগুলির যাবতীয় কাজকর্ম পরিচালনা ও নজরদারির জন্য সংশ্লিষ্ট সদর দপ্তরের মুখ্য শ্রম কমিশনার দায়িত্বে রয়েছেন। কলসেন্টারে কর্মরত আধিকারিক ও কর্মীদের যাবতীয় সমস্যার সমাধানে মানবিক প্রয়াস গ্রহণের পরামর্শ দেওয়া হয়েছে, যাতে শ্রমিক শ্রেণীর সমস্যার সময় মতো সুরাহা করা যায়। কল সেন্টারের আধিকারিক হেল্পলাইন নম্বর এবং ই-মেল মন্ত্রকের ওয়েবসাইট থেকে পাওয়া যাচ্ছে।


    

    CG/BD/SB

    
    
    (Release ID: 1614418) Visitor Counter : 15
    
    
      Read this release in: English , Urdu , Marathi , Hindi , Manipuri , Punjabi , Gujarati , Odia , Tamil , Telugu , Malayalam