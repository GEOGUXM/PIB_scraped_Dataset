      পর্যটনমন্ত্রক

      দেশের বিভিন্ন জায়গায় আটকে পড়া বিদেশি পর্যটকদের স্বার্থে সদ্য চালু হওয়া পোর্টাল গুরুত্বপূর্ণ ভূমিকা পালন করবে
      Posted On: 03 APR 2020 12:50PM by PIB Kolkata


    নয়াদিল্লি, ০৩ এপ্রিল, ২০২০


    

    কেন্দ্রীয় পর্যটন মন্ত্রক পর্যটক, হোটেল ও সংশ্লিষ্ট অন্যান্য ক্ষেত্রের জন্য বর্তমান পরিস্থিতিতে যে সমস্ত পদক্ষেপ মেনে চলতে হবে, তা যথাযথ কার্যকর করার জন্য তৎপর রয়েছে।স্বাস্থ্য পরিবার কল্যাণ মন্ত্রকের পক্ষ থেকে জারি করা পরামর্শ ও নির্দেশাবলীগুলি বিভিন্ন পর্যটন কার্যালয়ে পাঠিয়ে দেওয়া হয়েছে। পর্যটন বিভাগের আঞ্চলিক কার্যালয়গুলিতে কোভিড-১৯ আক্রান্ত দেশগুলি থেকে আগত পর্যটকদের তালিকা পাঠিয়ে দেওয়া হয়েছে। এছাড়াও, কার্যালয়গুলিতে বিদেশি পর্যটকদের ঘোরাফেরার ওপর নজর রাখতে বলা হয়েছে।


    
    মন্ত্রকের পক্ষ থেকে সদ্য ভারতে আটকে পড়া বিদেশি পর্যটকদের সহায়তার জন্য যে পোর্টাল চালু করা হয়েছে, তা সফলভাবে কাজ করে চলেছে।


    
    শিলিগুড়ি ও কলকাতায় আটকে পড়া অস্ট্রেলীয় পর্যটকদের তিনটি দল মন্ত্রকের সদ্য চালু করা ঐ পোর্টালে উদ্ধার করে নিয়ে যাওয়ার আবেদন জানায়। এই প্রেক্ষিতে ইন্ডিয়া ট্যুরিজমের কলকাতা কার্যালয়কে দ্রুত ব্যবস্থা গ্রহণের এবং দিল্লি-স্থিত অস্ট্রেলিয়ার হাই কমিশনের সঙ্গে যোগাযোগ করে দেওয়ার নির্দেশ দেওয়া হয়।


    

    CG/BD/SB

    
    
    (Release ID: 1610733) Visitor Counter : 13
    
    
      Read this release in: Telugu , Marathi , English , Urdu , Hindi , Assamese , Punjabi , Gujarati , Odia , Tamil , Kannada