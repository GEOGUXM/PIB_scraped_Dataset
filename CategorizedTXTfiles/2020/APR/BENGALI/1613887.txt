      অসামরিকবিমানপরিবহণমন্ত্রক

      অপারেশন লাইফলাইন উড়ানের অধীনে মেডিকেল কার্গো বিমানগুলি একদিনে দেশে ১০৮ টন অত্যাবশ্যকীয় পণ্য পরিবহন করেছে নতুন দিল্লি
      Posted On: 12 APR 2020 7:10PM by PIB Kolkata


    নতুন দিল্লি, ১২ এপ্রিল ২০২০


    

    কোভিড ১৯ এর বিরুদ্ধে ভারতের লড়াই-এর অঙ্গ হিসেবে দেশের প্রত্যন্ত অঞ্চলে প্রয়োজনীয় চিকিৎসা সরঞ্জাম পরিবহণের জন্য এমওসিএ লাইফলাইন উড়ান উদ্যোগের অধীনে ২১৪ টিরও বেশি বিমান বিভিন্ন পণ্যসামগ্রী পরিবহন করেছে। ১১ এপ্রিল ১০৮ টন পণ্য পরিবহন করা হয়েছে। এখনও পর্যন্ত মোট ৩৭৩.২৩ টন পণ্য পরিবহন করা হয়েছে।


    
    
    এই উদ্যোগে উত্তর পূর্বাঞ্চল, দ্বীপ অঞ্চল এবং পার্বত্য রাজ্যগুলিতে বিশেষ দৃষ্টি দেওয়া হয়েছে। এয়ার ইন্ডিয়া এবং আইএএফ প্রাথমিকভাবে জম্মু ও কাশ্মীর, লাদাখ, উত্তর-পূর্ব এবং অন্যান্য দ্বীপ অঞ্চলের জন্য অত্যাবশ্যকীয় পণ্য পরিবহন করে। এগুলির মধ্যে মাস্ক, গ্লাভস ছাড়াও অন্যান্য চিকিৎসা সংক্রান্ত সরঞ্জাম রয়েছে। লাইফলাইন উড়ান সম্পর্কে যাবতীয় তথ্য প্রতিদিন https://esahaj.gov.inlifeline_udan/public_info পোর্টালে আপডেট করা হচ্ছে।


    
    
    দক্ষিণ এশিয়ার মধ্যে, এয়ার ইন্ডিয়া গত ৭ এপ্রিল, প্রায় ৯ টন পণ্য এবং ৮ এপ্রিল, কলম্বোতে প্রায় ৪ টন পণ্য সরবরাহ করে। প্রয়োজন অনুসারে অন্যান্য দেশেও জরুরী চিকিৎসা সরঞ্জাম পৌঁছে দিতে এয়ার ইন্ডিয়া বিমান পরিষেবা প্রদান করবে।

    

    CG/TG

    
    
    (Release ID: 1613887) Visitor Counter : 9
    
    
      Read this release in: English , Urdu , Hindi , Marathi , Manipuri , Assamese , Punjabi , Gujarati , Tamil , Telugu , Kannada