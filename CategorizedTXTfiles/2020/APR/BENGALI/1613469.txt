      স্বাস্থ্যওপরিবারকল্যাণমন্ত্রক

      কোভিড–১৯ এর বিষয়ে সর্বশেষ তথ্য
      Posted On: 11 APR 2020 6:22PM by PIB Kolkata


    নতুনদিল্লি, ১১ এপ্রিল, ২০২০


    

    দেশে কোভিড-১৯ মহামারীর মোকাবিলায় কেন্দ্র এবং বিভিন্ন রাজ্য ও কেন্দ্রশাসিত অঞ্চলগুলি নানা উদ্যোগ গ্রহণ করেছে। উচ্চপর্যায়ে এগুলি নিয়ে প্রতিনিয়ত পর্যালোচনা করা হচ্ছে।


    
    কোভিড-১৯ এর মোকাবিলায় পরবর্তী কৌশল স্থির করতে প্রধানমন্ত্রী শ্রী নরেন্দ্র মোদী আজ সব রাজ্যের মুখ্যমন্ত্রীদের সঙ্গে ভিডিও কনফারেন্সের মাধ্যমে বৈঠক করেন। এই ধরণের বৈঠক এর আগে গত ২০ মার্চ ও ২ এপ্রিল অনুষ্ঠিত হয়।


    
    কেন্দ্র, ব্যক্তিগত সুরক্ষা সরঞ্জাম (পিপিই), এন৯৫ মাস্ক, টেস্টিং কিট, ঔষুধ, চিকিৎসা সরঞ্জাম, ভেন্টিলেটরের মত জরুরী সামগ্রীগুলি দেশে যথেষ্ট পরিমাণে রয়েছে বলে আশ্বস্ত করেছে। সরকার, রাজ্য এবং কেন্দ্রীয় স্তরে কোভিড – ১৯ এ সংক্রমিত রোগীদের চিকিৎসার জন্য নির্দিষ্টভাবে কয়েকটি হাসপাতালকে চিহ্নিত করেছে।


    
    কোভিড–১৯ এর জন্য নির্ধারিত কেন্দ্র হিসেবে কেন্দ্রীয় সরকার এবং রাজ্য সরকারগুলি মোট ৫৮৬টি ব্যবস্থাপনা গড়ে তুলেছে। আইসোলেশন বেডের ব্যবস্থা করা হয়েছে, ১,০৪,৬১৩টি। আইসিইউ বেডের ব্যবস্থা করা হয়েছে, ১১,৮৩৬টি।


    
    নতুন দিল্লীর এইমস হাসপাতাল ওয়েবকাস্টিং-এর মাধ্যমে স্বাস্থ্যপরিষেবার সঙ্গে যুক্ত কর্মীদের দক্ষতা বৃদ্ধির লক্ষ্যে সেমিনারের আয়োজন করছে। এই সেমিনারগুলি বিষয়ে সর্বশেষ তথ্য পাওয়া যাবে, https://www.mohfw.gov.in/ ।


    
    আয়ুষ মন্ত্রক, পরীক্ষিত আয়ুর্বেদের ফলাফলের ওপর ভিত্তি করে রোগ- প্রতিরোধ বৃদ্ধি সংক্রান্ত একটি নির্দেশিকা জারি করেছে। এই নির্দেশিকাটি ৩১ মার্চ জারি করা হয়।


    
    কোভিড – ১৯ এর মোকাবিলায় করতে দেশের বিভিন্ন জেলায় নানা উদ্যোগ গ্রহণ করা হয়েছে। দেশের মধ্যে আগ্রায় প্রথম অনেকের মধ্যে কোভিড–১৯ এর সংক্রমণ ধরা পড়েছিল। উত্তরপ্রদেশ এবং আগ্রা জেলাপ্রশাসন, তাদের স্মার্টসিটির পরিকাঠামো গ্রহণ করে, স্বাস্থ্যকর্মীদের সহায়তায় ইন্টিগ্রেটেড উইথ কম্যান্ড এন্ড কন্ট্রোল সেন্টার গড়ে তুলেছে। আগ্রার এই কৌশলটি বিভিন্ন রাজ্য অনুসরণ করছে।


    
    শেষ পাওয়া খবরে দেশে ৭৪৪৭ জন এই ভাইরাসে সংক্রমিত হয়েছেন। এদের মধ্যে ২৩৯ জন মারা গেছেন। ৬৪২ জন সুস্থ হয়ে ফিরে গেছেন।


    
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন।


    
    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in -এই দুটি ই-মেলে যোগাযোগ করা যাবে। এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড – ১৯ সংক্রান্ত হেল্প লাইন নম্বরগুলির তালিকা চাইলে নীচের লিঙ্কে ক্লিক করুন।
    https://www.mohfw.gov.in/pdf/coronvavirushelplinenumber.pdf


    

    
    CG/CB

    
    
    (Release ID: 1613469) Visitor Counter : 16
    
    
      Read this release in: English , Urdu , Hindi , Marathi , Gujarati , Odia , Tamil , Telugu , Kannada , Malayalam