      প্রধানমন্ত্রীরদপ্তর

      ভগবান বাসবেশ্বর জয়ন্তী উপলক্ষ্যে প্রধানমন্ত্রীর বার্তা
      Posted On: 26 APR 2020 9:06PM by PIB Kolkata


    নতুন দিল্লি, ২৬ এপ্রিল, ২০২০
    

    

    নমস্কার !!
    
    ভগবান বাসবেশ্বর জন্ম জয়ন্তী উপলক্ষ্যে আপনাদের সকলকে শুভেচ্ছা।
    
    
    করোনা বিশ্বব্যাপী মহামারী গোটা বিশ্বের সামনে যে সঙ্কট তৈরি করেছে, তার প্রেক্ষিতে আমি প্রার্থনা করি, ভগবান বাসবেশ্বর আমাদের সকলের প্রতি তাঁর কৃপা বজায় রাখবেন, যাতে আমরা সমস্ত ভারতবাসী মিলে এই মহামারীকে পরাস্ত করতে পারি। শুধু ভারতই নয়, আমরা যেন সমগ্র মানবজাতির কল্যাণে কিছু অবদান রাখতে পারি।
    
    
    বন্ধুগণ,
    
    
    ভগবান বাসবেশ্বরের বাণী ও তাঁর বার্তা থেকে নিরন্তর শিক্ষা গ্রহণের সৌভাগ্য আমরা হয়েছে। তাঁর ‘বচন’ দেশের ২৩টি ভাষায় অনুবাদ করানো থেকে শুরু করে, লন্ডনে তাঁর মূর্তির উদ্বোধন অনুষ্ঠানে অংশ গ্রহণ - প্রত্যেকবারই আমি একটি নতুন শক্তি অনুভব করেছি।
    
    
    বন্ধুগণ,
    
    
    আমাকে বলা হয়েছে যে, ২০১৭ সালে আমি ভগবান বাসবেশ্বরের জীবন ও বাণী ডিজিটাইজেশনের যে পরামর্শ দিয়েছিলাম, তা নিয়ে আপনারা অনেক কাজ করেছেন। এমনকি এবারের এই অনুষ্ঠানটিরও সারা বিশ্বে ডিজিটাল সম্প্রচার হচ্ছে। লকডাউনের নিয়ম অনুসরণ করে অনলাইন সমাগমের এটি খুব ভালো উদাহরণ। আপনাদের এই প্রচেষ্টার মাধ্যমে বাসবন্না প্রদর্শিত পথ ও তার আদর্শের সঙ্গে বিশ্বের সকল প্রান্তের মানুষ যুক্ত হতে পারবেন।
    
    
    বন্ধুগণ,
    
    
    পৃথিবীতে অনেক ধরণের মানুষ আছেন। আমরা দেখেছি যে অনেকে কথা তো খুব ভালই বলেন, কিন্তু নিজে সেরকম আচরণ করেন না। অনেকে এমন আছেন, যাঁরা জানেন সঠিক কোনটা, কিন্তু ঠিককে ঠিক বলতে ভয় পান। কিন্তু বসবন্না শুধু উপদেশের পথ বেছে নেন নি। যে সংস্কার তিনি ব্যক্তি এবং সমাজের মধ্যে চাইতেন, সেটি তিনি নিজেকে দিয়েই শুরু করেছেন। যখন আমরা পরিবর্তন ও সংস্কারকে নিজের জীবনে প্রয়োগ করি,নিজে উদাহরণ হয়ে উঠি, তখনই আমাদের চারপাশে সার্থক পরিবর্তন হয়। বসবন্নার কাছ থেকে আমরা তাঁর দৈব গুণাবলী যেমন শিখতে পারি, তেমনি একজন ভালো প্রশাসক, একজন ভালো সমাজ সংস্কারকরূপেও তাঁর কাছ থেকে প্রেরণা নিতে পারি। ভগবান বাসবেশ্বরের বাণী, তাঁর ‘‘বচন’ তাঁর উপদেশ, জ্ঞানের এমন উত্স, তা যেমন আধ্যাত্মিক তেমনি আমাদের একটি বাস্তব পথ পদর্শকের মতো আলোকবর্তীকা দেখায়। তাঁর উপদেশ আমাদেরও একেকজন উন্নত মানব হয়ে ওঠার শিক্ষা দেয়, আর আমাদের সমাজকেও আরো বেশি উদার, দয়ালু এবং মানবিক করে তোলে।
    
    
    বন্ধুগণ,
    
    
    ভগবান বাসবেশ্বর যা বলেছেন, তা থেকে বোঝা যায়, তিনি কত দূরদৃষ্টি সম্পন্ন ছিলেন। আজ থেকে এতো শতাব্দী আগে ভগবান বাসবেশ্বর সমাজে লিঙ্গ সমতার মতো বিষয়ে সমাজকে পথ দেখিয়ে গেছেন। যতক্ষণ পর্যন্ত সমাজের দূর্বল অংশ, সমান অধিকার এবং সম্মান পাবে না, ততক্ষণ পর্যন্ত আমাদের সমস্ত উন্নতি অসম্পূর্ণ। একথা তিনি সেই সময়ে সমাজকে শিখিয়েছিলেন।
    
    
    বসবন্না, একটি এমন সামাজিক গণতন্ত্রের ভিত্তি স্থাপন করেছিলেন, যেখানে সমাজের অন্তিম সিঁড়িতে দাঁড়িয়ে থাকা ব্যক্তির জন্য চিন্তাকে সর্বোচ্চ অগ্রাধিকার দেওয়া হবে। বসবন্না, মানব জীবনের সমস্ত দিককে স্পর্শ করে গেছেন। মানব জীবনকে উন্নত করে তোলার জন্যে সমাধান দিয়ে গেছেন। বাসবন্না সবসময় শ্রমকে সম্মান জানিয়েছেন। শ্রমের গুরুত্ব ও মহত্বকে তুলে ধরেছেন। তিনি বলতেন, সমাজে বড় এবং ছোট প্রত্যেক ব্যক্তি রাষ্ট্র সেবার ক্ষেত্রে এক একজন শ্রমিক।
    
    
    তাঁর বিশ্বদর্শন করুণা এবং প্রেমের বাণী দিয়ে গেছে। তিনি সর্বদাই অহিংসা এবং প্রেমকে ভারতীয় সংস্কৃতির কেন্দ্রে রেখেছেন। সেজন্যে আজ যখন আমাদের দেশ, আমাদের ভারত, অনেক সমস্যা পার হয়ে এগিয়ে চলেছে, তখন বসবন্নার ভাবনা ততটাই প্রাসঙ্গিক হয়ে উঠেছে।
    
    
    তাঁর ঈশ্বরীয় ‘বচন’ হোক, কিন্তু তাঁর ‘অনুভব মন্টোপা’ নামক গণতান্ত্রিক ব্যবস্থা, যা সম্পূর্ণ আত্মনির্ভরতার প্রচেষ্টা স্বরূপ।
    
    
    বসবেশ্বর সর্বদা এই গণতান্ত্রিক ব্যবস্থা ও আত্মনির্ভরতাকে সমাজ নির্মাণের গুরুত্বপূর্ণ উপাদান বলে ভাবতেন। সমাজ এবং প্রকৃতির ভারসাম্য, প্রাকৃতিক এবং সামাজিক সম্পদ ব্যবহারের ক্ষেত্রে সংযম, তাঁর এই ভাবনাগুলি এত শতাব্দী আগে যতটা গুরুত্বপূর্ণ ছিল, আজও ততটাই গুরুত্বপূর্ণ। বন্ধুগণ,
    
    
    একবিংশ শতাব্দীর ভারতেও আজ আমাদের চারপাশে নবীন বন্ধুদের মধ্যে দেশবাসীর মধ্যে স্বার্থক পরিবর্তন আনতে এক মজবুত ইচ্ছাশক্তি, সংকল্পশক্তি অনুভব করি। সেই সংকল্পশক্তি, যার প্রেরণা বাসবন্না দিয়ে গেছেন।
    
    
    আজ ভারতবাসী অনুভব করে, যে পরিবর্তন সত্যি সত্যি তাদের থেকে শুরু হয়েছিল। এই ধরণের আশা এবং বিশ্বাস, দেশকে কঠিন থেকে কঠিনতর সমস্যা মুক্ত হতে সাহায্য করবে এবং করছেও।
    
    
    বন্ধুগণ,
    
    
    এই আশা এবং বিশ্বাসের বার্তা আমাদের এগিয়ে নিয়ে যেতে হবে এবং নিজেদের শক্তিশালী করতে হবে। এই বার্তাই আমাদের পরিশ্রম এবং পরোপকারের জন্য প্রেরণা যোগাবে। এটাই এই দশকে আমাদের দেশকে নতুন উচ্চতায় নিয়ে যাবে।
    
    
    আপনারা সবাই ভগবান বসবন্নার বাণীকে, তাঁর আদর্শগুলিকে সারা বিশ্বে ছড়িয়ে দিচ্ছেন, এটি বিশ্বকে আরো ভালো, আরো সুন্দর করে তুলুক – এই প্রার্থনা করেই আমি নিজের বক্তব্য সম্পূর্ণ করছি।
    
    
    হ্যাঁ, এসব কাজের মাঝে আপনারা সবাই নিজের স্বাস্থ্যের প্রতি নজর রাখবেন এবং দুই গজ দূরত্বের নিয়ম পালন করে চলবেন। আরেকবার আপনাদের সবাইকে বসবেশ্বর জয়ন্তী উপলক্ষ্যে অনেক অনেক শুভেচ্ছা।
    
    
    ধন্যবাদ !!


    

    CG/SB/SFS

    
    
    (Release ID: 1618666) Visitor Counter : 4
    
    
      Read this release in: English , Urdu , Hindi , Marathi , Manipuri , Assamese , Punjabi , Gujarati , Odia