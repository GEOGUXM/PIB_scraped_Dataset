      তথ্যওসম্প্রচারমন্ত্রক

      আকাশবাণী এবং দূরদর্শনের মাধ্যমে শিক্ষামূলক অনুষ্ঠান
      Posted On: 16 APR 2020 10:02PM by PIB Kolkata


    নতুন দিল্লি, ১৬ এপ্রিল, ২০২০


    

    
    দেশের সরকারী গণমাধ্যমগুলি লকডাউনের মধ্যে ছাত্র-ছাত্রীদের লেখাপড়ার সুবিধের জন্য বিশেষ উদ্যোগ নিয়েছে। বেতার, টেলিভিশন এবং ইউটিউবের মাধ্যমে বিভিন্ন রাজ্য সরকারী প্রতিষ্ঠানের সহযোগিতায় আকাশবাণী ও দূরদর্শন, তাদের আঞ্চলিক চ্যানেলগুলিতে শিক্ষামূলক অনুষ্ঠান প্রচার করছে। ছাত্র-ছাত্রীরা স্কুলে যেতে না পারায়, এই ধরণের অনুষ্ঠানে তারা উপকৃত হচ্ছে। এর ফলে লক্ষ লক্ষ ছাত্র-ছাত্রীদের, বিশেষ করে দশম এবং দ্বাদশ শ্রেণীর ছাত্র-ছাত্রীদের জন্য এই ব্যবস্থায়, তাদের বোর্ডের পরীক্ষা সহ বিভিন্ন প্রতিযোগিতামূলক পরীক্ষার প্রস্তুতিতে সহায়ক হবে।


    
    বিষয়বস্তু-
    আকাশবাণী এবং দূরদর্শনের মাধ্যমে সম্প্রচারিত এই অনুষ্ঠানগুলিতে প্রাথমিক, মাধ্যমিক এবং উচ্চমাধ্যমিক স্তরের ছাত্র-ছাত্রীদের সুবিধা হবে। দশম শ্রেণীর ছাত্র-ছাত্রীদের জন্য কিছু কিছু রাজ্যে যে মডেল প্রশ্নপত্রের ব্যবস্থা রয়েছে, সেগুলি নিয়ে এই অনুষ্ঠানে আলোচনা করা হবে। এছাড়াও যারা ইঞ্জিনিয়ারিং এবং ডাক্তারি প্রবেশিকা পরীক্ষায় বসতে ইচ্ছুক, তাদের সুবিধের জন্য কিছু বিশেষ অনুষ্ঠানের ব্যবস্থা করা হয়েছে। অনুষ্ঠানটিকে আরো আকর্ষনীয় করে তুলতে বিশিষ্ট ব্যক্তিত্বরা এই অনুষ্ঠানগুলিতে অংশ্রগ্রহণ করে নানা ঘটনার কথা তুলে ধরবেন। এছাড়া প্রশ্নোত্তর প্রতিযোগতারও ব্যবস্থা করা হয়েছে। ছাত্র-ছাত্রীদের মধ্যে শৃঙ্খলাবোধ বজায় রাখতে এই অনুষ্ঠানগুলি সকাল বেলায় সম্প্রচারিত হবে। কয়েকটি অনুষ্ঠান, সন্ধ্যাবেলায় পুনঃপ্রচারিত হবে।


    
    আকাশবাণী –
    বিজয়ওয়াড়া, হায়দ্রাবাদ, বেঙ্গালুরু, তিরুচিরাপল্লী, কোয়েম্বাটুর, পুডুচেরি, মাদুরাই, ত্রিভান্দম, তিরুনেলভেলী, পানাজী, জলগাঁও, রত্নাগিরি, সাংলি, পার্বনী, ঔরঙ্গাবাদ, পুণে, নাগপুর, মুম্বাই, গ্যাংটক, গুয়াহাটি, বিকানের, উদয়পুর, যোধপুর এবং জয়পুরে বিভিন্ন শ্রেণীর নানা বিষয় নিয়ে পাঠদান করা হচ্ছে। ভোপাল, চেন্নাই, কোজিকোঢ় এবং ত্রিশুর আকাশবাণী কেন্দ্র থেকে শিক্ষামূলক অনুষ্ঠান সম্প্রচারিত হচ্ছে।


    
    দূরদর্শন –
    কর্ণাটক, তেলেঙ্গানা, অন্ধ্রপ্রদেশ, তামিলনাডু, কেরালা, গুজরাট ও জম্মু-কাশ্মীরের দূরদর্শন কেন্দ্রগুলি শিক্ষামূলক অনুষ্ঠান সম্প্রচার করছে।


    
    শিক্ষামূলক অনুষ্ঠানের জন্য আকাশবাণীর কেন্দ্রগুলি, প্রতিদিন, গড়ে ৩০ মিনিট করে এবং দূরদর্শনের কেন্দ্রগুলি গড়ে আড়াই ঘন্টা করে শিক্ষামূলক অনুষ্ঠান সম্প্রচার করছে।


    
    আকাশবাণীর মাধ্যমে প্রতিদিন মোট ১১ ঘন্টা এবং দূরদর্শনের মাধ্যমে প্রতিদিন মোট ১৭ ঘন্টা অনুষ্ঠান সম্প্রচারিত হয়।


    

    CG/CB

    
    
    (Release ID: 1615362) Visitor Counter : 17
    
    
      Read this release in: English , Gujarati , Urdu , Hindi , Marathi , Assamese , Punjabi , Tamil , Telugu , Kannada