      অসামরিকবিমানপরিবহণমন্ত্রক

      দেশজুড়ে চিকিৎসা সরঞ্জাম সরবরাহ করতে লাইফ লাইন উড়ান পরিষেবার বিমান গুলি আকাশপথে ২ লক্ষ কিলোমিটার পাড়ি দিয়েছে
      Posted On: 13 APR 2020 4:44PM by PIB Kolkata


    নতুন দিল্লি, ১৩ এপ্রিল, ২০২০


    কোভিড-১৯ সংক্রমণের বিরুদ্ধে ভারতের লড়াইয়ের সমর্থনে অসামরিক বিমান চলাচল মন্ত্রক দেশের প্রত্যন্ত অঞ্চলে অত্যাবশ্যক ওষুধ ও চিকিৎসা সরঞ্জাম পৌঁছানোর জন্য ২১৮টির বেশি লাইফলাইন উড়ান বিমান চালিয়েছে। অসামরিক বিমান চলাচল মন্ত্রকের প্রতিমন্ত্রী শ্রী হরদীপ সিংহ পুরি আজ এক ট্যুইট বার্তায় জানিয়েছেন। মন্ত্রী জানান,পণ্যবাহী বিমানে আজ পর্যন্ত প্রায় ৩৭৭,৫০ টন চিকিৎসা সরঞ্জাম পরিবহন করা হয়েছে। এর দরুন লাইফলাইন উড়ান গুলিকে আকাশ পথে ২,০৫,৭০৯ কিলোমিটার পাড়ি দিতে হয়েছে। এর মধ্যে ১৩২টি বিমান এয়ার ইন্ডিয়ার ও এল্যায়েন্স এয়ারের। এই বিমান গুলি শুধুমাত্র ১২ই এপ্রিল ২০২০ তে ৪,২৭ টন পণ্য বহন করেছে। অসামরিক বিমান চলাচল মন্ত্রক এই সঙ্কট কালে চিকিৎসা সরঞ্জাম দেশে এবং বিদেশে কম খরচে পৌছে দিতে বদ্ধপরিকর বলে শ্রী পুরি জানান।


    
    এই পরিষেবায় বিশেষ জোর দেওয়া হচ্ছে দেশের উত্তর পূর্ব অঞ্চল, ব দ্বীপ অঞ্চল এবং পাহাড়ি রাজ্যগুলিকে। বেশি পরিমান চিকিৎসা সামগ্রী বিশেষত মাস্ক, গ্লাভস সহ অন্যান্য সামগ্রী পরিবহনের জন্য বিমানের যাত্রিবাহী আসনগুলিও সাবধানতা অবলম্বন করে ব্যবহার করা হচ্ছে।


    
    সংশ্লিষ্ট সব পক্ষকে জানাতে লাইফলাইন উড়ান বিমানের যাবতীয় তথ্য পোর্টালে প্রতিনিয়ত তুলে ধরা হচ্ছে।


    http://esahaj.gov.inlifeline_udan_info . এ ক্লিক করলে যাবতীয় তথ্য পাওয়া যাবে।


    
    অন্তর্দেশীয় পণ্যবাহী বিমান সংস্থা স্পাইস জেট,ব্লু ডার্ট এবং ইন্ডিগো বানিজ্যিক ভাবে পণ্য পরিবহন করছে। গত ২৪ শে মার্চ থেকে ১২ই এপ্রিল ২০২০ পর্যন্ত স্পাইস জেট ৩০০টি পণ্যবাহী বিমান চালিয়েছে। বিমান গুলি ৪,২৬,৫৩৩ কিলোমিটার আকাশ পথ পাড়ি দিয়ে ২৪৭৮ টন পণ্য পরিবহন করেছে। এর মধ্যে ৯৫টি আন্তর্জাতিক বিমান ছিল। ব্লু ডার্ট ২৫শে মার্চ থেকে ১২ই এপ্রিল ২০২০ পর্যন্ত ৯৪টি পণ্যবাহী বিমানে ৯২,০৭৫ কিলোমিটার আকাশপথ পাড়ি দিয়ে ১৪৭৯ টন পণ্য পরিবহন করেছে। ৩রা থেকে ১২ই এপ্রিল ২০২০ পর্যন্ত ইন্ডিগো ২৫টি পণ্যবাহী বিমান চালিয়ে ২১,৭৭ টন পণ্য পরিবহণ করেছে। এই সংস্থা গুলি সরকারের জন্য বিনামূল্যে চিকিৎসা সামগ্রী সরবরাহ করেছে।


    
    আন্তর্জাতিক ক্ষেত্রে কোভিড-১৯ সংক্রমণ কালে ওষুধ ও চিকিৎসা সরঞ্জাম পরিবহনের লক্ষ্যে গত ৪ঠা এপ্রিল দক্ষিন এশিয়া অঞ্চলে একটি এয়ার ব্রিজ চালু করা হয়। এয়ার ইন্ডিয়া ৭ই এপ্রিল ৯ টন এবং ৮ই এপ্রিল ৪ টন পণ্য সরবরাহ করে।
    সমস্ত রকম সুরক্ষা ব্যবস্থা নিয়ে এই পণ্য পরিবহন করা হচ্ছে।


    

    CG/PPM

    
    
    (Release ID: 1614178) Visitor Counter : 15
    
    
      Read this release in: English , Urdu , Marathi , Hindi , Manipuri , Assamese , Punjabi , Gujarati , Tamil , Telugu , Kannada