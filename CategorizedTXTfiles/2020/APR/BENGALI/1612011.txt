      কর্মী, জন-অভিযোগএবংপেনশনমন্ত্রক

      কোভিড-১৯ এর মোকাবিলায় কর্মী, জন অভিযোগ ও পেনশন মন্ত্রকের প্রতিমন্ত্রী ডঃ জীতেন্দ্র সিং-এর পর্যালোচনা বৈঠক
      Posted On: 07 APR 2020 3:52PM by PIB Kolkata


    নতুনদিল্লি, ৭ এপ্রিল, ২০২০


    

    
    উত্তরপূর্বাঞ্চল উন্নয়ন (স্বাধীন দায়িত্বপ্রাপ্ত), প্রধানমন্ত্রীর দপ্তর, কর্মী, জন অভিযোগ, পেনশন, আনবিক শক্তি ও মহাকাশ দপ্তরের প্রতিমন্ত্রী ডঃ জীতেন্দ্র সিং আজ ভিডিও কনফারেন্সের মাধ্যমে একটি বৈঠক করেছেন। বৈঠকে কর্মী, জন অভিযোগ ও পেনশন দপ্তরের কাজের পর্যালোচনা করা হয়।


    
    ডক্টর সিং, কর্মী প্রশিক্ষণ দপ্তরের গৃহীত বিভিন্ন পদক্ষেপ নিয়ে আলোচনা করেন। প্রতিরোধমূলক নিয়ন্ত্রণ ব্যবস্থা উঠে যাওয়ার পর দপ্তরে কাজকর্ম কেমনভাবে চলবে তা নিয়ে আলোচনা হয়েছে। যেসব সব কর্মী বাড়ি থেকে কাজ করছেন, তাঁদের গুরুত্বপূর্ণ বিষয়গুলি জানানো হয়েছে। একজন অতিরিক্ত সচিব ও যুগ্মসচিব এই কাজগুলির নজরদারি করছেন। কর্মীদের প্রশিক্ষণের জন্য সুসংহত সরকারী অনলাইন প্রশিক্ষণ প্লাটফর্ম চালু করা হয়েছে।


    
    জন অভিযোগ সংক্রান্ত দপ্তরের জাতীয় নজরদারী ড্যাশবোর্ডটি ১ এপ্রিল থেকে কাজ শুরু করেছে। https://darpg.gov.in –এই ওয়েবসাইটে এপর্যন্ত ১০৬৫৯টি অভিযোগ জমা পড়েছে। ১ এপ্রিলের পর পোর্টালে জমা পড়া অভিযোগ, ৩৩৩ থেকে বেড়ে হয়েছে, ২৩৪৩টি। কোভিড–১৯ সংক্রান্ত জন অভিযোগগুলির নিষ্পত্তি ৩ দিনের মধ্যে করার চেষ্টা চালানো হচ্ছে। পরিযায়ী শ্রমিকদের খাদ্যের বিষয়ে বিভিন্ন টেলিভিশন চ্যানেলের প্রতিবেদন ও সংবাদ মাধ্যমের ট্যুইটগুলি জনঅভিযোগ দপ্তর নজরে রাখছে। বিশেষ ক্ষমতাপ্রাপ্ত মন্ত্রিগোষ্ঠী ও ক্ষমতাপ্রাপ্ত আধিকারিক – ১০ এর কাছে এই অভিযোগগুলির শ্রেণীবিন্যাস করে জমা দেওয়া হচ্ছে।


    
    পেনশন দপ্তরের ১০০ শতাংশ কাজ ই-অফিসের মাধ্যমে করা হচ্ছে। আধিকারিকরা এই ব্যবস্থার মাধ্যমে ফাইলের আদান-প্রদানও করছেন। কোভিড–১৯ মহামারীর বিষয়ে পেনশনারদের প্রায় ৪ লক্ষ এসএমএস পাঠানো হয়েছে। ৯ এপ্রিল এইমস-এর একজন বিশেষজ্ঞ চিকিৎসক ১০০জন পেনশনারকে টেলি কনফারেন্সিং-এর মাধ্যমে স্বাস্থ্য সংক্রান্ত নানা পরামর্শ দেবেন। ১৩ তারিখ দেশের ২৪ – ২৫ টি শহরের পেনশনভোগীরা ভিডিও কনফারেন্সিং-এর মাধ্যমে একজন যোগ প্রশিক্ষকের সঙ্গে মতবিনিময় করতে পারবেন। কোভিড – ১৯ মহামারীর কারণে প্রতিরোধমূলক নিয়ন্ত্রণ ব্যবস্থায় পেনশনভোগীদের সুস্বাস্থ্যের কথা বিবেচনা করে এই উদ্যোগ নেওয়া হয়েছে।


    
    কর্মী দপ্তর, জনঅভিযোগ দপ্তর, পেনশন দপ্তরের সব আধিকারিক কোভিড–১৯ এর জন্য গঠিত পিএম-কেয়ার্স তহবিলে তাঁদের একদিনের বেতন জমা দিয়েছেন। সিভিল সার্ভিসেস অফিসার্স ইনস্টিটিউটও এই তহবিলে ২৫ লক্ষ টাকা জমা দিয়েছে।


    

    CG/CB

    
    
    (Release ID: 1612011) Visitor Counter : 12
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Odia , Tamil , Telugu , Kannada , Malayalam