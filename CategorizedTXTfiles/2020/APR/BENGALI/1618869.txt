      অসামরিকবিমানপরিবহণমন্ত্রক

      এয়ার ইন্ডিয়া, অ্যালায়েন্স এয়ার, ভারতীয় বায়ুসেনা এবং বেসরকারি বিমান সংস্থাগুলোর লাইফলাইন উড়ানের আওতায় ৩৯২টি বিমান চলাচল
      Posted On: 27 APR 2020 7:23PM by PIB Kolkata


    নতুন দিল্লি, ২৭ এপ্রিল, ২০২০


    

    
    এয়ার ইন্ডিয়া, অ্যালায়েন্স এয়ার, ভারতীয় বায়ুসেনা এবং বেসরকারি বিমান সংস্থাগুলোর ৩৯২টি উড়ান ‘লাইফলাইন উড়ান’-এর আওতায় কাজ করেছে। এয়ার ইন্ডিয়া এবং অ্যালায়েন্স এয়ারের ২২৯টি উড়ানে ৭৩৬ টন পণ্য সামগ্রী পরিবহণ করা হয়েছে। আকাশপথে ২৬ এপ্রিল পর্যন্ত ৩,৮৯,১০০ কিলোমিটার বিমান পরিবহণ হয়েছে। ভারতের কোভিড-১৯-এর বিরুদ্ধে যুদ্ধে অসামরিক বিমান চলাচল মন্ত্রক দেশের প্রত্যন্ত অঞ্চলে জরুরী ওষুধ সরবরাহ করছে।


    
    অন্তর্দেশীয় লাইফলাইন উড়ান বিমানগুলি কোভিড-১৯-এর চিকিত্সায় ব্যবহৃত বিভিন্ন বিক্রিয়ক, উত্সেচক, চিকিত্সা সরঞ্জাম, টেস্টিং কিট, ব্যক্তিগত সুরক্ষা সরঞ্জাম, মাস্ক, গ্লাভস এবং এইচ.এল.এল. ও আই.সি.এম.আর.-এর বিভিন্ন সামগ্রী সহ রাজ্য এবং কেন্দ্র শাসিত অঞ্চলের চাহিদা অনুযায়ী জিনিস পরিবহণ করছে। উত্তর-পূর্ব ভারত, দ্বীপ অঞ্চল এবং পার্বত্য রাজ্যগুলিকে এক্ষেত্রে বেশি গুরুত্ব দেওয়া হচ্ছে। জম্মু-কাশ্মীর, লাদাখ, উত্তর-পূর্ব ভারত এবং দ্বীপ অঞ্চলে এয়ার ইন্ডিয়া ও বায়ুসেনা মূলত কাজ চালাচ্ছে।


    
    স্পাইস জেট, ব্লু ডার্ট এবং ইন্ডিগোর বিমানগুলি বাণিজ্যিক ভাবে কাজ করছে। এপ্রিলের ১৯ তারিখ থেকে বিস্তারার বিমানও এই প্রক্রিয়ায় সামিল হয়েছে।


    
    পূর্ব এশিয়ার দেশগুলির সঙ্গে ওষুধ, চিকিত্সা সরঞ্জাম সহ কোভিড-১৯-এর চিকিত্সার জন্য সামগ্রী পরিবহণের জন্য এয়ার ইন্ডিয়া ৪ এপ্রিল থেকে কার্গো এয়ার ব্রিজ গড়ে তুলেছে। ব্লু ডার্ট এবং স্পাইস জেটও ১৪ তারিখ থেকে এই কাজে সাহায্য করছে।


    

    CG/CB/AS

    
    
    (Release ID: 1618869) Visitor Counter : 10
    
    
      Read this release in: Punjabi , English , Urdu , Hindi , Assamese , Manipuri , Gujarati , Odia , Tamil , Telugu , Kannada