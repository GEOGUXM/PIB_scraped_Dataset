      প্রতিরক্ষামন্ত্রক

      কোভিড-১৯ এর সাথে লড়াই করা স্বাস্থ্য কর্মীদের সুরক্ষিত রাখতে ডিআরডিও সীম সিলিং গ্লু দিয়ে বায়ো স্যুট তৈরি করেছে
      Posted On: 02 APR 2020 6:47PM by PIB Kolkata


    নতুন দিল্লি, ২ এপ্রিল,২০২০


    

    ভারতের প্রতিরক্ষা গবেষণা ও উন্নয়ন সংস্থা (ডিআরডিও) কোভিড-১৯ এর বিরুদ্ধে লড়াইয়ে নিযুক্ত চিকিৎসক, প্যারামেডিকাল এবং অন্যান্য কর্মীদের এই মারাত্মক ভাইরাস থেকে সুরক্ষিত রাখতে একটি বায়ো স্যুট তৈরি করেছে। ডিআরডিও'র বিভিন্ন পরীক্ষাগারে বিজ্ঞানীরা বয়ন, রেশম এবং ন্যানোটেকনোলজিতে পরীক্ষা চালিয়ে 'ব্যক্তিগতস্বাস্থ্য সুরক্ষা সরঞ্জাম'গুলির আরো উন্নতি করা সম্ভবপর কি না, তা নিয়ে প্রযুক্তিগত জ্ঞান এবং দক্ষতা বৃদ্ধির প্রয়াস চালাচ্ছেন। স্যুটটি কেন্দ্রীয়স্বাস্থ্য ও পরিবার কল্যাণ মন্ত্রকের (এমএইচএফডাব্লু) নির্ধারিত মানদণ্ডকে অতিক্রম করেছে।


    
    
    এই স্যুটগুলি যাতে প্রচুর পরিমাণে তৈরি করা যায় এবং কোভিড-১৯ এর বিরুদ্ধে সামনে থেকে যেসব চিকিৎসক, প্যারামেডিকাল এবং অন্যান্য কর্মীরা লড়াই চালাচ্ছেন তাদের সুরক্ষায় এই স্যুটগুলি দ্রুত তুলে দেওয়া যায় সেজন্য ডিআরডিও সর্বাত্মক প্রচেষ্টা চালিয়ে যাচ্ছে। এমনকি বিভিন্ন শিল্প প্রতিষ্ঠান যাতে প্রচুর পরিমাণে স্যুট উৎপাদন করতে পারে তার জন্য উদ্যোগ নেওয়া হয়েছে। তবে সীম সিলিং টেপগুলি না পাওয়ার কারণে ডিআরডিও এবং অন্যান্য শিল্প ক্ষেত্রের বায়ো স্যুট উৎপাদনের কাজ ব্যাহত হচ্ছে।

    

    ডিআরডিও ডুবোজাহাজে ব্যবহৃত সিলান্টের উপর ভিত্তি করে সীম সিলিং টেপের বিকল্প হিসাবে একটি বিশেষ সিলান্ট প্রস্তুত করেছে। কোয়েম্বাতুরের সাউদার্ন ইন্ডিয়া টেক্সটাইল রিসার্চ অ্যাসোসিয়েশনের (সিট্রা) পরীক্ষায় যা উত্তীর্ণও হয়েছে। ফলে আগামী দিনে বস্ত্র শিল্প ক্ষেত্রে এক আমূল পরিবর্তন আনতে চলেছে বলে মনে করা হচ্ছে।


    

    
    CG/SS

    
    
    (Release ID: 1610837) Visitor Counter : 9
    
    
      Read this release in: English , Hindi , Assamese , Gujarati , Tamil , Telugu , Kannada