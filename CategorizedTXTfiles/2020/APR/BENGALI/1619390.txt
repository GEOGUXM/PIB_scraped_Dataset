      স্বাস্থ্যওপরিবারকল্যাণমন্ত্রক

      কোভিড – ১৯ এর সর্বশেষ তথ্য
      Posted On: 29 APR 2020 6:25PM by PIB Kolkata


    নতুন দিল্লি, ২৯ এপ্রিল, ২০২০


    

    দেশে কোভিড-১৯ মহামারীর মোকাবিলায় কেন্দ্র এবং বিভিন্ন রাজ্য ও কেন্দ্রশাসিত অঞ্চলগুলি নানা উদ্যোগ গ্রহণ করেছে। উচ্চপর্যায়ে এগুলি নিয়ে প্রতিনিয়ত পর্যালোচনা করা হচ্ছে।


    
    কেন্দ্রীয় স্বাস্থ্য ও পরিবারকল্যাণ মন্ত্রী ডঃ হর্ষ বর্ধন আজ দেশের নানা প্রান্তের লায়ন্স ক্লাব ইন্টারন্যাশনালের সদস্যদের সঙ্গে ভিডিও কনফারেন্সের মাধ্যমে বৈঠক করেন। বৈঠকে মন্ত্রী কোভিড-১৯ এর বিরুদ্ধে যুদ্ধে পিএম কেয়ার্সে অনুদান, চিকিৎসা সরঞ্জাম, খাদ্য, স্যানিটাইজার, ব্যক্তিগত সুরক্ষা সরঞ্জাম, কিট, এন ৯৫ মাস্ক দেবার জন্য ক্লাবের সদস্যদের প্রতি কৃতজ্ঞতা জানান। পোলিও দূরীকরণ, চোখের ছানির অপারেশনের মত নানা উদ্যোগের সঙ্গে কোভিড-১৯মোকাবিলায় সরকারের উদ্যোগে সাহায্য করায় ক্লাব সদস্যদের তিনি প্রশংসা করেন।


    
    স্বাস্থ্য ও পরিবার কল্যাণ দপ্তরের সচিব শ্রীমতী প্রীতি সুদান, কোভিড – ১৯ এর চিকিৎসা ব্যবস্থাপনা নিয়ে বিভিন্ন রাজ্য এবং জেলাস্তরে পরিকাঠামো খতিয়ে দেখতে সংশ্লিষ্ট এলাকাগুলির স্বাস্থ্য প্রতিনিধিদের সঙ্গে ভিডিও কনফারেন্সের মাধ্যমে বৈঠক করেন। বৈঠকে, জিআইএস ড্যাসবোর্ড, কোভিড – ১৯ পোর্টাল এবং রিয়েলটাইম পিসিআর অ্যাপের ব্যবহার নিয়ে আলোচনা হয়। শ্রীমতী সুদান, রাজ্যগুলিকে এই মহামারীর প্রতিরোধে আরোগ্য সেতু অ্যাপ ব্যবহারের ওপর জোর দেন।


    
    তিনি কোভিড – ১৯ ছাড়া অন্যান্য অসুখের চিকিৎসা যেন ঠিকমতো হয়, সেটি নিশ্চিত করতে বলেন। এই প্রসঙ্গে উল্লেখযোগ্য, ডায়ালিসিস, ক্যান্সার, ডায়বেটিস, হৃদরোগী এবং গর্ভবতী মহিলাদের যথাযথ চিকিৎসা হওয়া প্রয়োজন। রাজ্যগুলিকে এই সমস্ত অসুখের চিকিৎসা বজায় রাখার জন্য আবেদন জানানো হয়।


    
    আইসিএমআর-এর মহানির্দেশক ড. বলরাম ভার্গব, কোভিড – ১৯ এর ব্যবস্থাপনা প্রসঙ্গে বলেন, নমুনা সংগ্রহ করে নির্দিষ্ট ফর্ম পূরণ করা অত্যন্ত জরুরী। রিয়েলটাইম পিসিআর অ্যাপটি এখন ব্যবহার করা যাবে। রাজ্যগুলিকে জানানো হয়েছে, তারা যাতে এই অ্যাপটি শীঘ্রই ব্যবহার করে, তা নিশ্চিত করতে হবে।


    
    শেষ পাওয়া খবরে দেশে আক্রান্তের সংখ্যা ৩১,৩৩২ জন। সুস্থ হয়ে বাড়ি ফিরে গেছেন ৭৬৯৫ জন। অর্থাৎ মোট আক্রান্তের ২৪.৫ শতাংশ সুস্থ হয়ে বাড়ি ফিরেছেন।


    
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন।


    
    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা চাইলে নীচের লিঙ্কে ক্লিক করুন।
    https://www.mohfw.gov.in/pdf/coronvavirushelplinenumber.pdf


    

    
    CG/CB/SFS

    
    
    (Release ID: 1619390) Visitor Counter : 18
    
    
      Read this release in: English , Urdu , Hindi , Marathi , Assamese , Punjabi , Gujarati , Odia , Tamil , Telugu , Kannada , Malayalam