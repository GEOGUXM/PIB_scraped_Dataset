      কৃষিমন্ত্রক

      কেন্দ্রীয় কৃষি মন্ত্রী রাজ্যগুলির কৃষি মন্ত্রীদের সঙ্গে কৃষকদের কল্যাণে গৃহীত বিভিন্ন সুবিধার বিষয়গুলি পর্যালোচনা করলেন
      Posted On: 09 APR 2020 10:17AM by PIB Kolkata


    নয়াদিল্লি, ০৯ এপ্রিল, ২০২০


    

    কেন্দ্রীয় কৃষি ও কৃষক কল্যাণ মন্ত্রী শ্রী নরেন্দ্র সিং তোমর গত সন্ধ্যায় ভিডিও কনফারেন্সের মাধ্যমে রাজ্যগুলির কৃষি মন্ত্রীদের সঙ্গে কৃষক কল্যাণে গৃহীত বিভিন্ন পদক্ষেপ পর্যালোচনা করেন। এই বৈঠকে কৃষি কাজ ও মাঠ থেকে ফসল তোলা, কৃষিজ পণ্য বিপণন, বাজার পরিচালনা, ন্যূনতম সহায়ক মূল্যে কৃষি পণ্য সংগ্রহ, বীজ ও সারের যোগান প্রভৃতি বিষয় নিয়ে আলোচনা হয়।


    
    শ্রী তোমর কোভিড-১৯ মহামারীর প্রেক্ষিতে বিভিন্ন বাধা-বিপত্তি সত্ত্বেও কৃষি কাজ অব্যাহত রাখতে রাজ্যগুলি যে পদক্ষেপ নিয়েছে, তার প্রশংসা করেন। লকডাউন চলাকালীন সময়ে কৃষি ও সহযোগী ক্ষেত্রের জন্য মন্ত্রকের পক্ষ থেকে যে সমস্ত পদক্ষেপ গ্রহণ করা হয়েছে, সে ব্যাপারেও রাজ্য মন্ত্রীদের অবহিত করা হয়। মাঠ থেকে ফসল তোলা এবং নতুন বীজ বপণ সংক্রান্ত বিষয়গুলিতে কেন্দ্রের তরফে যে ছাড় ঘোষণা করা হয়েছে, সে সম্পর্কেও রাজ্যগুলিকে জানানো হয়।


    
    রাজ্যগুলির পক্ষ থেকেও কৃষক কল্যাণে যে সমস্ত পদক্ষেপ গ্রহণ করা হয়েছে, তা বিস্তারিতভাবে কেন্দ্রকে জানানো হয়। শ্রী তোমর আরও জানান, আসন্ন খরিফ মরশুমের প্রস্তুতি পর্যালোচনায় জাতীয় খরিফ সম্মেলন আগামী ১৬ই এপ্রিল ভিডিও কনফারেন্সের মাধ্যমে আয়জিত হবে। সামাজিক দূরত্ব ও স্বাস্থ্যবিধি কঠোরভাবে অনুকরণ করে যাবতীয় কৃষিকাজ নির্বাহ করতে হবে বলে শ্রী তোমর পুনরায় উল্লেখ করেন।


    

    CG/BD/SB

    
    
    (Release ID: 1612525) Visitor Counter : 22
    
    
      Read this release in: English , Urdu , Marathi , Hindi , Assamese , Manipuri , Punjabi , Gujarati , Odia , Tamil , Telugu , Kannada , Malayalam