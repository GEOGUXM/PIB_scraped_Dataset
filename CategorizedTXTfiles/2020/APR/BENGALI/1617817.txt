      সংখ্যালঘুবিষয়কমন্ত্রক

      পবিত্র রমজান মাসে লকডাউন মেনে চলার আহ্বান
      Posted On: 23 APR 2020 10:02PM by PIB Kolkata


    কলকাতা, ২৪ এপ্রিল, ২০২০


    

    
    চাঁদ দেখার ওপর ভিত্তি করে পবিত্র রমজান মাস ২৫ এপ্রিল শুরু হওয়ার সম্ভাবনা রয়েছে।


    
    বিভিন্ন মুসলিম সংগঠন, প্রতিষ্ঠান, বুদ্ধিজীবী ও উলেমারা সমস্ত মুসলিম জনগোষ্ঠীর মানুষকে আহ্বান জানিয়েছেন, তাঁরা যেন ঘরে থেকে পরিবারের সদস্য সঙ্গে রমজান মাসে সেহেরী, ইফতার এবং তারাবির নামাজ পালন করেন।


    
    জমিয়াত উলেমা – ই- হিন্দ (মাহমুদ গোষ্ঠী), অল ইন্ডিয়া উলেমা এন্ড মাশাইখ বোর্ড, রাজা অ্যাকেডেমি, সমস্ত কেরালা জেমি-য়াত উল উলেমা, কেরালা নদভাথুল মুজাহিদিন, উইজডম ইসলামিক অর্গানাইজেশন, তামিলনাডু জামাত – উল – উলেমা সভাই, পাটনার ইমারত – ই – শরিয়া, দিল্লির জামা মসজিদের শাহি ইমাম সঈদ আহমেদ বুখারী, দিল্লির ফতেপুরি মসজিদের ইমাম মুফতি মক্কারম আহমেদ, জামিয়াত – উলেমা – ই - হিন্দ (এম) –এর সাধারণ সম্পাদক মৌলানা মাহমুদ মাদানী, জামিয়াত – উলেমা – ই – হিন্দ (এ) এর সভাপতি মৌলানা আরশাদ মাদানী, অল ইন্ডিয়া তানজিম উলেমা – ই – ইসলামের জাতীয় সভাপতি মুফতি আশফাক হোসেন কাদরী, বিহার, ঝাড়খন্ড এবং ওডিশার পাটনা ভিত্তিক ইমারত – ই – শরিয়ার নায়েব নজিম মৌলানা শিবলি কাশমী, অল ইন্ডিয়া মুসলিম পার্সোনাল ল বোর্ডের সদস্য, লক্ষ্মৌ ঈদগাহের ইমাম মৌলানা খালিদ রশিদ ফিরাঙ্গী, অল ইন্ডিয়া মুসলিম পার্সোনাল ল বোর্ডের সাধারণ সম্পাদক মৌলানা ওয়ালি রহমানী, জামিয়াত আহেলে হাদিসের সভাপতি মৌলানা আজগার আলি ইমাম মেহেদী শালাসি, দিল্লি সংখ্যালঘু কমিশনের চেয়ারম্যান জাফরুল ইসলাম খান, জামাত – ই – ইসলামী হিন্দ এর আমির সাদাতুল্লা হোসেইনী, জামাত – ই – ইসলামী হিন্দের প্রাক্তন আমির সৈয়দ জলালউদ্দিন উমারী, অল ইন্ডিয়া মিল্লি কাউন্সিলের সাধারণ সম্পাদক ড. মাজোর আলম, অল ইন্ডিয়া মুসলিম মজলিস – ই মুশায়রাত এর সাধারণ সম্পাদক মুজতবা ফারুক, যোধপুরের মৌলানা আজাদ বিশ্ববিদ্যালয়ের সভাপতি অধ্যাপক আখতারুল ওয়েসী, দিল্লির কাশ্মীরি গেটের শাহি জামা মসজিদের ইমাম মৌলানা মহসিন তাখভি এবং ইত্তাহাদ – ই – মিলাদ কাউন্সিলের মৌলানা তাকিবরাজা, সকলের কাছে আহ্বান জানিয়েছেন তাঁরা যেন রমজান মাসের সময় লকডাউনের নিয়ম মেনে চলেন। একই সঙ্গে তাঁরা ধর্মীয় আবেগের দিকটি বিবেচনা করে রমজানের সময় মুসলমানরা যাতে প্রয়োজনীয় সুযোগ-সুবিধে পান তা নিশ্চিত করতে সরকারের কাছে সহযোগিতার আবেদন জানিয়েছেন।


    
    ল ক ডাউনের সময় রমজানের জন্য দুধ, ফল সহ খাদ্য সামগ্রী এবং অন্যান্য অত্যাবশক পণ্য সরবরাহ নিশ্চিত করতে রাজ্য সরকার এবং কেন্দ্র শাসিত অঞ্চলের প্রশাসনগুলি যথাযথ ব্যবস্থা নিয়েছে। ল ক ডাউনের বিধিনিষেধ কেউ যেন না অমান্য ক রেন, সেই লক্ষ্যে সমস্ত পদক্ষেপ নেওয়া হয়েছে।


    
    স্পর্শকাতর এলাকাগুলি সহ সর্বত্র সাম্প্রদায়িকসম্প্রীতি বজায় রাখার জন্য বিশেষ নজরদারীর ব্যবস্থা করা হবে। সোশ্যাল মিডিয়ায় কোনো আপত্তিকর পোষ্ট কেউ যেন না দিতে পারে, সে দিকে কড়া নজরদারী রাখা হবে এবং কেউ এধরণের কোন কাজ করলে অ্যাকাউন্ট বাতিল করা সহ তাদের বিরুদ্ধে যথাযথ ব্যবস্থা নেওয়া হবে।


    

    CG/CB/SFS

    
    
    (Release ID: 1617817) Visitor Counter : 4
    
    
      Read this release in: English