      পেট্রোলিয়ামওপ্রাকৃতিকগ্যাসমন্ত্রক

      জি–২০ গোষ্ঠীভুক্ত দেশগুলির শক্তিমন্ত্রীদের অভূতপূর্ব বৈঠক
      Posted On: 10 APR 2020 8:02PM by PIB Kolkata


    নতুনদিল্লি, ১০ এপ্রিল, ২০২০


    

    জি–২০ গোষ্ঠীভুক্ত দেশের শক্তিমন্ত্রীরা ভিডিও কনফারেন্সিং-এর মাধ্যমে এক অভূতপূর্ব বৈঠকে যোগ দেন। বৈঠকে ভারতের পেট্রোলিয়াম ও প্রাকৃতিক গ্যাস এবং ইস্পাতমন্ত্রী শ্রী ধর্মেন্দ্র প্রধান অংশগ্রহণ করেন। জি–২০ গোষ্ঠীর বর্তমান সভাপতি দেশ সৌদি আরব। সে দেশের শক্তিমন্ত্রী যুবরাজ আব্দুলআজিজ এই বৈঠকের পৌরহিত্য করেন। জি – ২০ গোষ্ঠীভুক্ত দেশগুলির সদস্যরা ছাড়াও ওপেক, আইইএ এবং আইইএফ-এর মতো আন্তর্জাতিক সংগঠনগুলির প্রধানরাও বৈঠকে যোগ দেন।


    
    বিশ্বজুড়ে কোভিড–১৯ মহামারীর প্রেক্ষিতে পেট্রোপণ্যের চাহিদা কমে যাওয়ার ফলে অতিরিক্ত উৎপাদনের কারণে সৃষ্ট পরিস্থিতি নিয়ে মন্ত্রীরা আলোচনা করেন। বৈঠকে শ্রী প্রধান জানান, জি–২০ গোষ্ঠীভুক্ত দেশগুলির রাষ্ট্রনেতাদের আলোচনায় প্রধানমন্ত্রী শ্রী নরেন্দ্র মোদী, বর্তমান পরিস্থিতিতে যে চ্যালেঞ্জগুলি দেখা দিয়েছে, সেগুলি সমাধানের জন্য মানবিক উদ্যোগ গ্রহণের উপর জোর দিয়েছিলেন।


    
    এই প্রসঙ্গে মন্ত্রী জানান, ২৩০০ কোটি ডলারের ত্রাণ প্যাকেজে ভারত, ৮ কোটি ৩ লক্ষ দরিদ্র মানুষদের উজ্জ্বলা যোজনায় বিনামূল্যে এলপিজি সিলিন্ডার দিয়েছে। তিনি জোর দিয়ে বলেন, বিশ্বের মধ্যে ভারতে জ্বালানীর চাহিদা সবথেকে বেশি ছিল এবং ভবিষ্যৎ-এ থাকবে।


    
    জ্বালানীর বাজারে চাহিদার তারতম্যের কথা উল্লেখ করে মন্ত্রী বলেন, ভারত সবসময় একটি স্থিতিশীল তেলের বাজারের পক্ষে মত প্রকাশ করে এসেছে। তিনি ওপেক এবং ওপেক প্লাস, গোষ্ঠীভুক্ত দেশগুলি সমন্বিত উদ্যোগের প্রশাংসা করেন। একই সঙ্গে তেলের দাম আয়ত্বের মধ্যে থাকার ওপরও তিনি জোর দেন।


    
    পরবর্তী পদক্ষেপগুলির বিষয়ে সিদ্ধান্ত গ্রহণের জন্য এবং ভবিষ্যতের রূপরেখা স্থির করতে জি–২০ গোষ্ঠীভুক্ত দেশের শক্তিমন্ত্রীরা একটি টাস্কফোর্স গঠনের কথা বলেন।


    

    CG/CB

    
    
    (Release ID: 1613230) Visitor Counter : 15
    
    
      Read this release in: English , Gujarati , Urdu , Marathi , Hindi , Punjabi , Tamil , Telugu , Kannada