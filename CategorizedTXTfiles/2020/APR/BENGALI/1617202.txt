      দক্ষতাউন্নয়নওশিল্পোদ্যোগমন্ত্রক

      অতিমারীর নীতিনির্দেশিকা পালনে জরুরীকালীন প্রয়োজনের জন্য ৯০০ জন প্রশিক্ষিত কল সারাই মিস্ত্রি/ কর্মীর নামের তালিকা প্রকাশ করেছে দক্ষতা উন্নয়ন মন্ত্রক
      Posted On: 22 APR 2020 1:50PM by PIB Kolkata


    নতুন দিল্লি, ২২ এপ্রিল, ২০২০


    

    
    বর্তমানে কোভিড-১৯ সঙ্কটের সময় কল সারাই মিস্ত্রির গুরুত্বপূর্ণ পরিষেবার প্রয়োজনীয়তার উপর নজর রেখে, দক্ষতা উন্নয়ন ও শিল্পোদ্যোগ মন্ত্রকের (এমএসডিই) সহয়তায় ইন্ডিয়ান প্লাম্বিং স্কিলস্ কাউন্সিল (আইপিএসসি) দক্ষতা উন্নয়ন কর্মসূচির আওতায় লকডাউন চলাকালীন সারা দেশে কল সারাই মিস্ত্রি/কর্মীদের পরিষেবা অব্যাহত রাখতে ৯০০ জন প্রশিক্ষিত কল সারাই মিস্ত্রি/ কর্মীর নামের তালিকা প্রস্তুত করেছে। একই সঙ্গে আইপিএসসি তার প্রশিক্ষণ প্রদানকারী সংস্থাগুলিকে ,দুঃস্থদের প্রয়োজনীয় খাদ্য বিতরণ ও সরবরাহ ক্ষেত্রে সহায়তা বাড়ানোর জন্য অনুরোধ করেছে।৭০টিরও বেশি প্রশিক্ষণ কেন্দ্রকে খাদ্য বিতরণ / আইসোলেশন কেন্দ্রে রূপান্তর করার জন্য মনোনীত করা হয়েছে।
    
    কোভিড-১৯ মহামারীজনিত কারণে কল সারাই মিস্ত্রি/ কর্মীদের কঠোরভাবে স্বাস্থ্য ও সুরক্ষা বিধি মেনে চলার প্রয়োজনীয়তার কথা মাথায় রেখে আইপিএসসি একটি নীতি নির্দেশিকা তৈরি করেছে।
    
    কর্মীদের বলা হয়েছে-
    
    ●সামাজিক দূরত্ব অনুসরণ করতে হবে।
    
    ●জীবাণুমুক্ত সরঞ্জাম, যন্ত্রপাতি , বার বার সংস্পর্শে আসে এমন জায়গা জীবাণুমুক্ত করতে হবে।
    
    ●নগদহীন লেনদেন বেছে নিতে হবে।
    
    ●কর্মীদের ব্যবহৃত উপাদান সঠিক জায়গায় ফেলতে হবে।
    
    ● সংকটের মুহূর্তে গ্রাহক/উপভোক্তারা যাতে নিজেই কাজ চালিয়ে নিতে পারেন তার জন্য প্রশিক্ষিত করতে হবে।
    
    দক্ষতা উন্নয়ন ও শিল্পোদ্যোগ মন্ত্রী ডঃ মহেন্দ্র নাথ পান্ডে বলেছেন, “এই নির্দেশিকাগুলি তৈরিতে আইপিএসসির তৎপরতা ও প্রচেষ্টা প্রশংসনীয় এবং করোনাভাইরাস মহামারীের বিরুদ্ধে ভারতের লড়াইয়ে তাদের এই পদক্ষেপকে স্বাগত ।" প্রধানমন্ত্রী নরেন্দ্র মোদী জাতির উদ্দেশ্যে তাঁর শেষ ভাষণে যে সাতটি পদক্ষেপের কথা বলেছেন, তা প্রতিটি নাগরিকের অনুসরণ করা উচিত এবং এটি এই মারাত্মক মহামারী মোকাবিলায় ব্যাপকভাবে সহায়তা করবে বলেও জানান তিনি।


    

    
    CG/SS

    
    
    (Release ID: 1617202) Visitor Counter : 10
    
    
      Read this release in: Punjabi , English , Urdu , Hindi , Assamese , Manipuri , Gujarati , Tamil , Telugu , Kannada , Malayalam