      কৃষিমন্ত্রক

      লকডাউনের সময় কৃষিকাজ ও সহযোগী ক্ষেত্রের জন্য কেন্দ্রীয় সরকারের কৃষি, কৃষি সহযোগী ও কৃষক কল্যাণ বিভাগের উদ্যোগ
      Posted On: 14 APR 2020 7:22PM by PIB Kolkata


    নতুন দিল্লি, ১৪ এপ্রিল, ২০২০


    

    ভারত সরকার কৃষি,কৃষি সহযোগী ও কৃষক কল্যাণ দফতর লকডাউনের সময়কালে কৃষকদের এবং কৃষি সংক্রান্ত কর্মকাণ্ডের সুবিধার্থে বিভিন্ন ব্যবস্থা গ্রহণ করছে। সেগুলি-


    
    ১) রবি ফসলের মরসুমে ভারতের জাতীয় কৃষি সমবায় বাজার সংস্থা(এনএএফইডি) ৫৯৬ কোটি টাকার নূন্যতম সহায়ক মূল্যে ১,২১,৮৮৩ মেট্রিক টন ডালও তৈল বীজ ক্রয় করেছে।
    
    ২) প্রধানমন্ত্রী গরিব কল্যাণ যোজনা (প্রধানমন্ত্রী-জিকেওয়াই) এর আওতায় প্রায় ৫,৫১৬ মেট্রিক টন ডাল রাজ্য/কেন্দ্রশাসিত অঞ্চলগুলিতে পাঠানো হয়েছে।
    
    ৩) ২৪ মার্চ থেকে লকডাউন সময়কালে প্রায় ৮.৩১ কোটি কৃষক পরিবারের কাছে প্রধানমন্ত্রী কিসান সম্মান নিধি (প্রধানমন্ত্রী-কিসান) প্রকল্পের আওতায় সুবিধাগুলি পৌঁছে দেওয়া হয়েছে। এ পর্যন্ত এই খাতে ১৬,৬২১ কোটি টাকা মঞ্জুর করা হয়েছে।
    
    ৪) কোভিড-১৯এর জেরে কৃষি ও সহযোগী ক্ষেত্র গুলি যে সমস্যার মুখোমুখি হচ্ছে এবং তার মোকাবিলায় কি পদক্ষেপ গ্রহণ করা দরকার, তা নিয়ে ভিডিও কনফারেন্সের মাধ্যমে ১৩ এপ্রিল পর্যালোচনা বৈঠক করেছেন কেন্দ্রীয় সরকারের কৃষি, কৃষি সহযোগী ও কৃষক কল্যাণ দফতর সচিব। ফল, শাকসব্জী, বাসমতী ও নন-বাসমতী চাল, বীজ, ফুল, গাছপালা, জৈব উৎপাদন, কৃষিজ সরঞ্জাম ও যন্ত্রপাতি ইত্যাদির মতো কৃষিপণ্যের উৎপাদক/রফতানিকারকদের সমিতি থেকে প্রতিনিধিরা এই বৈঠকে যোগ দেন।
    
    ৫) রপ্তানীকারকদের প্রাপ্য অর্থ ও আন্তঃরাষ্ট্রীয় পরিবহনে বাধা, কাঁচামালের অভাব, কুরিয়ার সার্ভিস বন্ধ, মালবাহী পরিবহনের সুযোগসুবিধা এবং পণ্য আমদানির জন্য ছাড়পত্র সম্পর্কিত বিষয় গুলি সহ রপ্তানী নিয়ে আলোচনা করা হয় বৈঠকে এবং কৃষিকাজ ও সহযোগী পণ্যগুলির আমদানি ও রপ্তানী ক্ষেত্রের সমস্যা ও তার যথাযথভাবে সমাধানের পথ নিয়ে সিদ্ধান্ত নেওয়া হয়।


    

    CG/SS

    
    
    (Release ID: 1614678) Visitor Counter : 20
    
    
      Read this release in: Punjabi , Assamese , English , Urdu , Hindi , Manipuri , Gujarati , Tamil , Telugu