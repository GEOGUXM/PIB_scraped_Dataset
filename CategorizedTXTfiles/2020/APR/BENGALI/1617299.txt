      স্বাস্থ্যওপরিবারকল্যাণমন্ত্রক

      কোভিড–১৯ এর সর্বশেষ তথ্য
      Posted On: 22 APR 2020 4:33PM by PIB Kolkata


    নতুন দিল্লি, ২২ এপ্রিল, ২০২০


    

    দেশে কোভিড-১৯ মহামারীর মোকাবিলায় কেন্দ্র এবং বিভিন্ন রাজ্য ও কেন্দ্রশাসিত অঞ্চলগুলি নানা উদ্যোগ গ্রহণ করেছে। উচ্চপর্যায়ে এগুলি নিয়ে প্রতিনিয়ত পর্যালোচনা করা হচ্ছে।


    
    কেন্দ্রীয় স্বরাষ্ট্র মন্ত্রী শ্রী অমিত শাহ ও কেন্দ্রীয় স্বাস্থ্য ও পরিবার কল্যাণ মন্ত্রী ডঃ হর্ষ বর্ধন আজ ভিডিও কনফারেন্সের মাধ্যমে নতুনদিল্লিতে চিকিৎসক ও আই এম এ-র বর্ষীয়ান আধিকারিকদের সঙ্গে বৈঠক করেন। কেন্দ্রীয় স্বরাষ্ট্র মন্ত্রী বৈঠকে সাধারণভাবে এবং করোনা ভাইরাসের বিরুদ্ধে যুদ্ধে চিকিৎসকদের ভূমিকার প্রশংসা করেন। এই যুদ্ধে চিকিৎসকরা নিঃস্বার্থভাবে কাজ করছেন বলে তিনি মন্তব্য করেন। কোভিড-১৯-এর মত মারণ ব্যাধি থেকে জনসাধারণকে নিরাপদ রাখার প্রয়াসে চিকিৎসকদের অবদানকে স্বরাষ্ট্রমন্ত্রী শ্রদ্ধা জানান। স্বাস্থ্যকর্মীদের করোনা ভাইরাসের বিরুদ্ধে যুদ্ধে সব রকম নিরাপত্তার আশ্বাস দিয়ে শ্রী শাহ বলেন, মোদী সরকার তাঁদের কল্যাণ ও নিরাপত্তার সব রকমের ব্যবস্থা নিশ্চিত করবে।


    
    স্বাস্থ্য মন্ত্রক, সমস্ত রাজ্য এবং কেন্দ্রশাসিত অঞ্চলের মুখ্যসচিবদের কোভিড – ১৯ সংক্রমিত রোগীদের চিকিৎসায় যে সমস্ত স্বাস্থ্যকর্মীরা রয়েছেন, তাঁদের যথাযথ নিরাপত্তার ব্যবস্থা করার নির্দেশ দিয়েছে। মন্ত্রক আরো জানিয়েছে, বর্তমান অবস্থায় কোভিড – ১৯ এর চিকিৎসারত স্বাস্থ্যকর্মীদের প্রশিক্ষণ, নির্দিষ্ট সময় বেতন / সাম্মানিক প্রদান, মানসিক সহায়তার জন্য ব্যবস্থা গ্রহণ করতে হবে।


    
    কেন্দ্রীয় মন্ত্রীসভা আজ চিকিৎসকদের নিরাপত্তার জন্য ১৮৯৭ সালের মহামারী ব্যাধী আইন অনুসারে অধ্যাদেশ জারির সুপারিশ করেছে।


    
    আইসিএমআর, র্যা পিড অ্যান্টিবডি টেস্টের জন্য সমস্ত রাজ্যকে নির্দেশিকা পাঠিয়েছে। এই টেস্টের মাধ্যমে নজরদারি বাড়ানো সম্ভব। বিশ্বজুড়ে এই টেস্ট করিয়ে কোনো এলাকায় সংক্রমণের বিষয়ে ধারণা পাওয়া যায়। তবে, আইসিএমআর জানিয়েছে, কোভিড – ১৯ এ আক্রান্তদের জন্য আরটি-পিসিআর টেস্টের বদলে এই টেস্ট করা যাবে না। আইসিএমআর, রাজ্যগুলিকে নির্দিষ্ট নিয়ম মেনে পরিস্থিতি বিচারের জন্য র্যা পিড অ্যান্টিবডি টেস্ট করানোর সুপারিশ করেছে।


    
    কেন্দ্র, এনআইসি-র মাধ্যমে 1921 ফোন নম্বর থেকে নাগরিকদের টেলিফোনের মাধ্যমে একটি সমীক্ষা চালাবে। সকল নাগরিককে অনুরোধ করা হচ্ছে, এই সমীক্ষায় যথাযথভাবে অংশগ্রহণ করার জন্য। এর মাধ্যমে কোভিড – ১৯ এর লক্ষণ ও সংক্রমণের বিষয়ে ধারণা পাওয়া যাবে। তবে, অন্য কোনো নম্বর থেকে কেউ এধরণের সমীক্ষা করতে গেলে সেটি ভুয়ো সমীক্ষা বলে বিবেচিত হবে। রাজ্য এবং কেন্দ্রশাসিত অঞ্চলগুলিকে এই মর্মে জনসচেতনতামূলক উদ্যোগ নিতে বলা হয়েছে।
    শেষ পাওয়া খবরে দেশে আক্রান্তের সংখ্যা ১৯,৯৮৪ জন। গত ২৪ ঘন্টায় ৫০ জনের মৃত্যুর খবর পাওয়া গেছে। সুস্থ হয়ে বাড়ি ফিরে গেছেন ৩৮৭০ জন। অর্থাৎ মোট আক্রান্তের ১৯.৩৬ শতাংশ সুস্থ হয়ে বাড়ি ফিরেছেন।


    
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন।


    
    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা চাইলে নীচের লিঙ্কে ক্লিক করুন।
    https://www.mohfw.gov.in/pdf/coronvavirushelplinenumber.pdf


    

    CG/CB/SFS

    
    
    (Release ID: 1617299) Visitor Counter : 14
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Odia , Tamil , Telugu , Kannada , Malayalam