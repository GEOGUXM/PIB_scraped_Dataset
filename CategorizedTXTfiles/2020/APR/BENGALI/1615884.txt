      রেলমন্ত্রক

      গনবন্টন ব্যবস্থার(পিডিএস) জন্য পর্যাপ্ত খাদ্যশস্যের সরবরাহ নিশ্চিত করতে, ভারতীয় রেল গত বছরের তুলনায় দ্বিগুণ পরিমাণে খাদ্যশস্য বোঝাই করছে
      
      ১৫০০টিরও বেশি রেকে এবং ৪২ লক্ষ টনেরও বেশি খাদ্যশস্য বোঝাই করা হয়েছে

      Posted On: 18 APR 2020 4:37PM by PIB Kolkata

    নতুন দিল্লি, ১৮ এপ্রিল ২০২০


    

    
    ভারতীয় রেল কোভিড-১৯ জনিত কারণে দেশব্যাপী লকডাউনের সময় খাদ্যের মতো অত্যাবশ্যকীয় পণ্য সরবরাহ অব্যাহত রাখতে প্রয়াস চালাচ্ছে।
    
    সমস্ত ভারতবাসীর ঘরে , খাদ্যদ্রব্যের যোগান অব্যাহত রাখতে, ভারতীয় রেলের পক্ষ থেকে গত ১৭ই এপ্রিল ৮৩ টি রেকে / ৩৬০১ ওয়াগনে খাদ্যশস্য বোঝাই করা হয়েছিল (একটি ওয়াগনে ৫৮-৬০ টন পণ্য ধরে)। লকডাউনের সময়কালে ২৫ মার্চ থেকে ১৭ এপ্রিল ২০২০ পর্যন্ত, ১৫০০ -রও বেশি রেকে ৪২ লক্ষ মেট্রিক টন খাদ্যশস্য বোঝাই করা হয়।
    
    কোভিড -১৯ এর কারণে দেশব্যাপী লকডাউনের সময় খাদ্যশস্যের মতো পণ্যগুলি যথাসময়ে মজুত করা এবং সময়মতো সরবরাহ নিশ্চিত করার জন্য এই প্রচেষ্টা চালানো হয়েছে। লকডাউন চলাকালীন এই অত্যাবশ্যকীয় পণ্যগুলির বোঝাই, পরিবহন এবং খালাসের কাজ পুরোদমে চলছে। খাদ্যশস্য বোঝাই করার জন্য কৃষি মন্ত্রকের সাথে সমন্বয় রক্ষা করে কাজ করা হচ্ছে। এটি উল্লেখযোগ্য যে ডাল সরবরাহ ঠিক রাখতে কন্টেনার করপরেশন অফ ইন্ডিয়া লিমিটেড (CONCOR) এর সাথে ন্যাশনাল এগ্রিকালচারাল কোওপারেটিভ মার্কেটিং ফেডারেশন অফ ইন্ডিয়া লিমিটেড (NAFED) কাজ করে চলেছে।
    
    ফল, শাকসবজি, দুধ এবং দুগ্ধজাত পণ্য এবং কৃষি বীজ সহ পচনশীল পণ্যগুলির জন্য লকডাউন শুরু হওয়ার পর থেকে ভারতীয় রেল পার্সেল ট্রেন চালানোর জন্য ৬৫ টি রুটকে চিহ্নিত করে। ১৭ ই এপ্রিল অবধি ৬৬টি রুটকে চিহ্নিত করা হয়েছে এবং এই রুটে সময়মতো ট্রেন চালানো হচ্ছে। যেসব রুটে চাহিদা কম, সেখানেও ট্রেন চলাচল করছে, যাতে দেশের সমস্ত অংশই সংযুক্ত থাকে। সমস্ত সম্ভাব্য স্থানে ট্রেনগুলির স্টপেজ দেওয়া হয়েছে, যাতে পার্সেলগুলি সর্বাধিক বন্টন করা সম্ভবপর হয়।

    

    CG/TG

    
    
    (Release ID: 1615884) Visitor Counter : 18
    
    
      Read this release in: English , Urdu , Marathi , Hindi , Assamese , Punjabi , Gujarati , Tamil , Telugu , Kannada , Malayalam