      ক্রেতা, খাদ্যএবংগণবন্টনমন্ত্রক

      স্বেচ্ছাসেবী সংঠনগুলিকে ত্রাণ কার্যের জন্য সরাসরি এফসিআই এর কাছ থেকে খাদ্যশস্য কেনার অনুমতি
      Posted On: 08 APR 2020 8:47PM by PIB Kolkata


    নয়াদিল্লি, ০৮ এপ্রিল, ২০২০


    

    দেশ জুড়ে লকডাউন চলাকালীন হাজার হাজার দরিদ্র ও অসহায় মানুষের জন্য রান্না করা খাবার সরবরাহ করে স্বেচ্ছাসেবী ও দাতব্য সংঠনগুলি গুরুত্বপূর্ণ ভূমিকা পালন করে চলেছে। এই সংঠনগুলিকে খাদ্যশস্য সরবরাহ যোগান দেওয়া অব্যাহত রাখতে সরকার খোলা বাজারে বিক্রয় কর্মসূচীর হারে, ভারতীয় খাদ্য নিগমকে খাদ্যশস্য সরবরাহের নির্দেশ দিয়েছে। নিগমের কাছ থেকে এ ধরনের সংগঠনগুলি ই-নিলাম ছাড়াই সরাসরি খাদ্যশস্য সংগ্রহ করতে পারবে। সংগঠনগুলি ঐ কর্মসূচির মূল্য হার অনুযায়ী, ১-১০ মেট্রিক টন পর্যন্ত খাদ্য সামগ্রী নিগমের কাছ থেকে ক্রয় করতে পারবে।


    
    উল্লেখ করা যেতে পারে, ভারতীয় খাদ্য নিগমের সারা দেশে ২ হাজারেরও বেশি মজুত ভান্ডার রয়েছে। এই মজুত ভান্ডারগুলি বর্তমান জটিল পরিস্থিতিতে সুষ্ঠুভাবে খাদ্যশস্য সরবরাহে গুরুত্বপূর্ণ ভূমিকা পালন করতে পারে। এছাড়াও, দরিদ্র ও প্রবাসী শ্রমিকদের অস্থায়ী শিবিরগুলিতে খাদ্যশস্য পৌঁছে দেওয়ার ক্ষেত্রেও নিগমের বড় ভূমিকা রয়েছে।


    
    ভারতীয় খাদ্য নিগম লকডাউন শুরু হওয়ার সময় থেকে অতিরিক্ত খাদ্যশস্য মজুত রয়েছে, এমন রাজ্যগুলি থেকে ২.২ মিলিয়ন টন খাদ্যশস্য সংগ্রহ করেছে। এছাড়াও, নিগমের পক্ষ থেকে রাজ্য সরকারগুলিকে গত ৭ই এপ্রিল পর্যন্ত ৫৪.৪২ মিলিয়ন মেট্রিক টন খাদ্যশস্য সরবরাহ করেছে। লকডাউন চলাকালীন সময়ে খাদ্যশস্যের সরবরাহ ও যোগান অব্যাহত রাখতে সম্ভাব্য যাবতীয় প্রয়াস নেওয়া হচ্ছে।


    

    CG/BD/SB

    
    
    (Release ID: 1612522) Visitor Counter : 13
    
    
      Read this release in: English , Urdu , Hindi , Manipuri , Assamese , Punjabi , Gujarati , Tamil , Telugu , Kannada