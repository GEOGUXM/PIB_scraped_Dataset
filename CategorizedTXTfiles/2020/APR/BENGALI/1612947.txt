      রেলমন্ত্রক

      ট্রেন পরিষেবা পুনরায় চালু হলে ট্রেন যাত্রীদের যাতায়াতের নিয়মকানুন সম্পর্কিত সংবাদ প্রকাশ প্রতিবেদন : সংবাদ মাধ্যমের জন্য পরামর্শ
      Posted On: 10 APR 2020 1:42PM by PIB Kolkata


    নতুন দিল্লি, ১০ এপ্রিল, ২০২০


    

    
    গত দু দিন ধরে ,বিভিন্ন সংবাদ মাধ্যমে ট্রেন যাত্রীদের যাতায়াতের ব্যাপারে সম্ভাব্য নিয়মকানুন সম্পর্কিত বেশকিছু প্রতিবেদন প্রকাশিত হয়েছে। সেখানে তারিখ দিয়ে কত সংখ্যক ট্রেন চালানো হবে তাও উল্লেখ করা হয়েছে।
    
    এর প্রেক্ষিতে রেলের পক্ষ থেকে জানানো হয়েছে যে, যদি এই বিষয়ে কোন সিদ্ধান্ত নেওয়া হয়, তাহলে অবশ্যই সংবাদ মাধ্যমের দৃষ্টি আকর্ষণ করা হবে। তাই আগে থেকে এ ধরনের অসম্পূর্ণ প্রতিবেদন প্রকাশ করার প্রয়োজন নেই এবং অস্বাভাবিক সময়ে মানুষের মনের মধ্যে অযথা জল্পনা সৃষ্টিও এড়িয়ে যাওয়া উচিত।
    
    এই কারনে জল্পনা তৈরি করতে পারে এ ধরনের অসমর্থিত এবং যাচাইহীন কোন প্রতিবেদন প্রকাশ না করার জন্য সংবাদ মাধ্যমকে রেলের পক্ষ থেকে পরামর্শ দেওয়া হয়েছে।
    
    লকডাউনের পরবর্তী সময়ে রেল যাত্রা বিষয়ে রেল, তার যাত্রীদের কথা মাথায় রেখে এবং অনান্য অংশীদারদেরস্বার্থের কথা ভেবে সম্ভাব্য সেরা সিদ্ধান্তই গ্রহণ করবে।
    
    যখন যেরকম সিদ্ধান্ত গ্রহণ করা হবে, তা সংশ্লিষ্ট সব পক্ষকে জানিয়ে দেওয়া হবে।


    

    CG/SS

    
    
    (Release ID: 1612947) Visitor Counter : 14
    
    
      Read this release in: Urdu , English , Hindi , Marathi , Assamese , Punjabi , Gujarati , Odia , Tamil , Telugu , Kannada , Malayalam