      স্বাস্থ্যওপরিবারকল্যাণমন্ত্রক

      ডক্টর হর্ষবর্ধন কোভিড–১৯ পরিস্থিতি পর্যালোচনায় ডক্টর আর.এম.এল এবং সফদরজং হাসপাতাল ঘুরে দেখেছেন
      Posted On: 03 APR 2020 4:51PM by PIB Kolkata


    নতুনদিল্লি, ৩ এপ্রিল, ২০২০


    

    কেন্দ্রীয় স্বাস্থ্য ও পরিবার কল্যাণ মন্ত্রী ডক্টর হর্ষবর্ধন আজ নতুন দিল্লীর ডক্টর আর. এম. এল এবং সফদরজং হাসপাতাল ঘুরে দেখেন ও কোভিড–১৯ মোকাবিলায় কি প্রস্তুতি নেওয়া হয়েছে, তা পর্যালোচনা করেন।


    
    ডক্টর আর. এম. এল হাসপাতালে মন্ত্রী ফ্লু কর্ণার, আপৎকালীন চিকিৎসা পরিষেবা, ট্রমা সেন্টার ব্লক এবং কোভিড সনাক্তকরণ কেন্দ্র ঘুরে দেখেন। তিনি হাসপাতালের ব্যবস্থাপনায় সন্তোষ প্রকাশ করেন। ডক্টর বর্ধন মাইক্রোবায়োলজি দপ্তরে প্রতিদিন যেভাবে বিপুল সংখ্যক নমুনা পরীক্ষা করা হয়, তা প্রত্যক্ষ করেন। তিনি সংক্রমণ প্রতিরোধে দপ্তরের যথাযথ ব্যবস্থার প্রশংসা করেন। তিনি জানান, ডক্টর আর.এম. এল হাসপাতালে ট্রমা সেন্টারটি কোভিড–১৯ আইসোলেশন ওয়ার্ডের কাজ করবে।


    
    স্বাস্থ্যমন্ত্রী, সফদরজং হাসপাতালের পরিস্থিতি পর্যালোচনা করেন। এই হাসপাতালের সুপারস্পেশালিটি ব্লকটিকে কোভিড–১৯ আইসোলেশন ব্যবস্থাপনা কেন্দ্রে পরিণত করা হয়েছে। এখানে ৪০০টি আইসোলেশন এবং ১০০টি আই.সি.ইউ শয্যা রয়েছে।


    
    পরিস্থিতির পর্যালোচনার পর ডক্টর বর্ধন চিকিৎসক, নার্স, হাসপাতাল কর্মী এবং সাফাইকর্মীদের সঙ্গে কথা বলেন। দেশজুড়ে স্বাস্থ্য পরিষেবার সঙ্গে যুক্ত মানুষরা যেভাবে কোভিড–১৯ সমস্যার মোকাবিলায় নিরলস কাজ করে চলেছেন, তিনি তার প্রশংসা করেন। তিনি জানান, প্রধানমন্ত্রী শ্রী নরেন্দ্র মোদীর পরামর্শক্রমে এবং প্রতিনিয়ত নজরদারীতে এই সংক্রমণ মোকাবিলায় দেশজুড়ে কাজ করা হচ্ছে। এদেশে এই ভাইরাসের সংক্রমণ রুখতে আমাদের স্বাস্থ্যকর্মীরা তৎপরতার সঙ্গে কাজ করে চলেছেন।
    কোভিড – ১৯ এর সংক্রমণ আটকাতে সকলের ঘরে থাকার বিষয়টিতে ডক্টর হর্ষবর্ধন জোর দেন।


    

    CG/CB/SFS

    
    
    (Release ID: 1610803) Visitor Counter : 14
    
    
      Read this release in: Assamese , English , Urdu , Marathi , Hindi , Punjabi , Gujarati , Tamil , Telugu , Kannada