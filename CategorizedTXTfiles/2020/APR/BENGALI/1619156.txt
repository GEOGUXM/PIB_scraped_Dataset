      প্রধানমন্ত্রীরদপ্তর

      ভারত এবং কানাডার প্রধানমন্ত্রীর টেলিফোনে বার্তালাপ
      Posted On: 28 APR 2020 9:49PM by PIB Kolkata


    নতুন দিল্লি, ২৮ এপ্রিল, ২০২০


    

    
    
    প্রধানমন্ত্রী শ্রী নরেন্দ্র মোদী আজ কানাডার প্রধানমন্ত্রী জাস্টিন ট্রুডোর সাথে টেলিফোনে কথা বলেছেন।
    
    দুই নেতা কোভিড-১৯ মহামারী সম্পর্কিত বিশ্বের বর্তমান অবস্থা নিয়ে আলোচনা করেছেন। তাঁরা আন্তর্জাতিক সংহতি ও সমন্বয়, সরবরাহ-শৃঙ্খলা বজায় রাখা এবং গবেষণা কার্যক্রমে পরস্পরের সমন্বয় সাধনের গুরুত্বের বিষয়ে একমত হন।
    
    প্রধানমন্ত্রী মোদী, কানাডায় বসবাসকারী ভারতীয়দের বিশেষত ভারতীয় শিক্ষার্থীদের সহায়তা ও সহযোগিতার জন্য কানাডার প্রধানমন্ত্রীকে ধন্যবাদ জানিয়েছেন। প্রধানমন্ত্রী ট্রুডো ভারতে বসবাসকারী কানাডার নাগরিকদের সহায়তার জন্য ভারত সরকারের প্রশংসা করেন।
    
    প্রধানমন্ত্রী আশ্বস্ত করেন, ওষুধ ক্ষেত্রে ভারতের উৎপাদনশীল সক্ষমতার যে সুযোগ রয়েছে, ভারত কানাডা সহ বিশ্বের নাগরিকদের সেই মতো যথাসম্ভব সহায়তা প্রদান করবে।
    
    দুই নেতা একমত হন যে, ভারত ও কানাডা যৌথ উদ্যোগে এই মহামারী মোকাবেলায় আন্তর্জাতিকক্ষেত্রে উল্লেখযোগ্য ভূমিকা পালন করতে পারে, বিশেষত কোভিড-১৯ এর মোকাবিলার জন্য একটি প্রতিষেধক তৈরি বা ভেষজ চিকিৎসার মাধ্যমে সমাধানের লক্ষ্যে গবেষণা এবং প্রযুক্তিগত ক্ষেত্রে সমন্বয়ের মাধ্যমে গুরুত্বপূর্ণ অবদান রাখতে পারে।


    

    CG/SS

    
    
    (Release ID: 1619156) Visitor Counter : 15
    
    
      Read this release in: English , Urdu , Marathi , Hindi , Manipuri , Assamese , Punjabi , Gujarati , Odia , Tamil , Telugu , Kannada , Malayalam