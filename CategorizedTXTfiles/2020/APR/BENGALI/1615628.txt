      স্বরাষ্ট্র মন্ত্রক

      কোভিড-১৯ সংক্রমণের দরুন দেশজুড়ে যাতায়াতের ওপর নিষেধাজ্ঞা জারী থাকায় যে সব বিদেশী নাগরিক ভারতে আটকে পড়েছেন তাদের জন্য আগামী ৩রা মে, ২০২০ পর্যন্ত দূতাবাস পরিষেবা অনুমোদন করা হয়েছে
      Posted On: 17 APR 2020 8:58PM by PIB Kolkata


    নতুন দিল্লি, ১৭ এপ্রিল, ২০২০


    কেন্দ্রীয়স্বরাষ্ট্র মন্ত্রক, গত ২৮.০৩.২০২০ তারিখে প্রকাশিত এক নির্দেশিকায় জানিয়েছিল যে দেশে কোভিড- ১৯ অতিমারীর প্রেক্ষিতে যাতায়াতের ওপর নিষেধাজ্ঞা জারি থাকায় বর্তমানে ভারতে থাকা বিদেশী নাগরিকদের বিনামূল্যে এ দেশে থাকার অনুমতি দেওয়া হলো।এই অনুমতি দেওয়া হয় ৩০ শে এপ্রিল,২০২০ তারিখ পর্যন্ত।


    
    সম্পূর্ণ পরিস্থিতি খতিয়ে দেখে,বর্তমানে ভারতে থাকা বিদেশী নাগরিকদের জন্যএই সময়কাল বাড়ানোর সিদ্ধান্ত নেওয়া হয়েছে। ভারতের বিদেশী আঞ্চলিক নিবন্ধকারী দফতর এই দূতাবাস পরিষেবা অনুমোদন করেছে।


    
    সাধারণ ভিসা, ই-ভিসা থাকা বিদেশী নাগরিক, যারা কোভিড- ১৯ সংক্রমণের কারনে যাতায়াতের নিষেধাজ্ঞার দরুন ভারতে থেকে যেতে বাধ্য হয়েছেন এবং যে সব নাগরিকদের ভিসার মেয়াদ শেষ হয়ে গেছে বা ০১.০২.২০২০ মধ্যরাত থেকে ০৩.০৫.২০২০ মধ্যরাত সময়কালের মধ্যে মেয়াদ শেষ হওয়ার কথা, তাদের ভিসার মেয়াদ নিখরচায় ০৩.০৫.২০২০ মধ্যরাত পর্যন্ত মঞ্জুর করা হয়েছে। এ ক্ষেত্রে বিদেশী নাগরিকদের অবশ্যই অনলাইনে আবেদন করতে হবে। এই সব বিদেশী নাগরিকরা যদি অনুরোধ জানান,তবে তাদের দেশ ছাড়ার জন্য আরও ১৪ দিন সময় দেওয়া হবে। ১৭.০৫.২০২০ তারিখ পর্যন্ত বিদেশীদের এ দেশে অতিরিক্ত দিন থাকার জন্য কোনো জরিমানা দিতে হবে না।


    

    
    CG/PPM

    
    
    (Release ID: 1615628) Visitor Counter : 165
    
    
      Read this release in: Punjabi , English , Urdu , Hindi , Marathi , Assamese , Gujarati , Tamil , Telugu , Kannada , Malayalam