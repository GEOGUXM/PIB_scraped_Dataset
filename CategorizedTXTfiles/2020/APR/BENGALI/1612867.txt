      আদিবাসীবিষয়কমন্ত্রক

      আদিবাসী মানুষের স্বার্থে স্নির্ভর গোষ্ঠীগুলির কাজকর্ম অব্যাহত রাখতে ইউনিসেফ ও বিশ্ব স্বাস্থ্য সংস্থার সহযোগিতায় ডিজিটাল অভিযানের সূচনা করলো ট্রাইফেড
      Posted On: 09 APR 2020 8:05PM by PIB Kolkata


    নয়াদিল্লি, ০৯ এপ্রিল, ২০২০


    

    আদিবাসী মানুষের স্বার্থে স্বনির্ভর গোষ্ঠীগুলির কাজকর্ম অব্যাহত রাখতে ইউনিসেফ ও বিশ্ব স্বাস্থ্য সংস্থার সহযোগিতায় ট্রাইফেড ডিজিটাল অভিযানের সূচনা করেছে। আদিবাসী মানুষ তাঁদের স্বাভাবিক কাজকর্ম যাতে চালিয়ে যেতে পারেন এবং সেই সঙ্গে, সামাজিক দূরত্ব মেনে চলতে পারেন, তার জন্যই এই উদ্যোগ। এই কর্মসূচির মাধ্যমে ২৭টি রাজ্যের আদিবাসী অধ্যুষিত অঞ্চলগুলিতে ১৮ হাজারেরও বেশি মানুষকে সচেতন করাই এর উদ্দেশ্য।


    
    অভিযানের সূচনা করে ট্রাইফেডের ম্যানেজিং ডায়রেক্টর শ্রী প্রবীর কৃষ্ণ বলেন, কোভিড-১৯ মহামারীর প্রেক্ষিতে আদিবাসী মানুষের সুরক্ষার বিষয়টি সর্বাধিক অগ্রাধিকারপ্রাপ্ত। এই ডিজিটাল অভিযানের মাধ্যমে প্রায় ৫০ লক্ষ আদিবাসী মানুষের সুরক্ষার বিষয়টি সুনিশ্চিত করার চেষ্টা হচ্ছে। উল্লেখ করা যেতে পারে, বিভিন্ন ছোটখাটো বনজ সামগ্রী ও অন্যান্য বনজ সম্পদ সংগ্রহ ও সংরক্ষণ করার এটাই উপযুক্ত মরশুম। ২৭টি রাজ্য ও ১টি কেন্দ্রশাসিৎ অঞ্চলে ১৮ হাজারেরও বেশি বন ধন স্বানির্ভর গোষ্ঠীকে সামিল করে ১ হাজার ২০৫টি বন ধন বিকাশ কেন্দ্র গড়ে তোলার অনুমতি দেওয়া হয়েছে। এই স্নির্ভর গোষ্ঠীগুলিতে ৩ লক্ষ ৭ হাজারেরও বেশি আদিবাসী মানুষ যুক্ত রয়েছেন।


    

    CG/BD/SB

    
    
    (Release ID: 1612867) Visitor Counter : 9
    
    
      Read this release in: English , Hindi , Assamese , Manipuri , Punjabi , Gujarati , Tamil , Telugu , Kannada