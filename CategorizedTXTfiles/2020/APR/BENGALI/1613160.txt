      কৃষিমন্ত্রক

      লকডাউনের সময় কৃষি, সহযোগিতা ও কৃষক কল্যাণ দপ্তরের গৃহীত পদক্ষেপ
      
      মোট গম বপনের তুলনায় গম কাটার পরিমান হয়েছে ২৬-৩৩%
      
      পচনশীল দ্রব্য, বীজ, দুধ এবং দুগ্ধজাত সহ প্রয়োজনীয় পণ্য সরবরাহের জন্য রেল দ্রুতগতির ১০৯ টি টাইম টেবিল পার্সেল ট্রেন চালাচ্ছে

      Posted On: 10 APR 2020 6:34PM by PIB Kolkata

    নতুন দিল্লি, ১০ এপ্রিল, ২০২০


    

    
    লকডাউন চলাকালীন কৃষকদের এবং কৃষিকাজের সঙ্গে জড়িত কাজকর্মের সুবিধার্থে, ভারত সরকারের কৃষি সহযোগিতা ও কৃষক কল্যাণ দপ্তর বিভিন্ন ব্যবস্থা গ্রহণ করছে। ব্যবস্থাগুলি নিম্নরুপ -


    
    • সংশ্লিষ্ট দফতর থেকে কৃষক ও খামার শ্রমিকদের স্বাস্থ্য রক্ষা করতে এবং করোনার ভাইরাস ছড়িয়ে পড়া রোধ করতে খরিফ ২০২০ এর সময় ফসল সংগ্রহ ও মাড়াই সম্পর্কে রাজ্যগুলিতে স্ট্যান্ডার্ড অপারেটিং পদ্ধতি(এসওপি) পাঠানো হয়েছে।
    • গম উৎপাদনকারী রাজ্যগুলি মোট বপন করা জমির তুলনায় ২৬-৩৩% ফসল সংগ্রহ করেছে।
    
    • ২০২০ সালের রবি মরসুমে নাফেড ১,০৭,৮১৪ মেট্রিক টন ডাল (গ্রাম: ১,০৬,১৭০০ মেট্রিক টন) এবং তৈলবীজ (সরিষা: ১৯.৩০ মেট্রিক টন এবং সূর্যমুখী: ১,৬২৪. ৭৫ মেট্রিক টন) সংগ্রহ করেছে যার সর্বাধিক বিক্রয় মূল্য (এমএসপি) মোট ৫২৬.৮৪ কোটি টাকা। এতে ৭৫,৯৮৪ জন কৃষক উপকৃত হয়েছে।
    
    • স্টেট এপিএমসি আইনের আওতায় নিয়ন্ত্রণ সীমাবদ্ধ করে পাইকারি ক্রেতা / বড় খুচরো ব্যবসায়ীদের দ্বারা কৃষক / এফপিও / সমবায় ইত্যাদি থেকে সরাসরি প্রত্যক্ষ ক্রয়ের ব্যবস্থা করার জন্য রাজ্য সরকার / কেন্দ্রশাসিত অঞ্চলকে পরামর্শ দেওয়া হয়েছে। দপ্তর ফলমূল ও সবজি বাজারের কাজকর্ম এবং কৃষিপণ্যের আন্তঃরাজ্য পরিবহনের বিষয়টি পর্যবেক্ষণ করছে।
    
    • লজিস্টিক্স অ্যাগ্রিগেটরকে উৎসাহিত করার জন্য সম্প্রতি ই-ন্যাম নামক প্ল্যাটফর্ম চালু করা হয়েছে। ৭.৭৬ লক্ষেরও বেশি ট্রাক এবং ১.৯২ লক্ষ পরিবহনকারী ইতিমধ্যে এই মডিউলে যুক্ত রয়েছে।
    
    • পচনশীল দ্রব্য , বীজ, দুধ এবং দুগ্ধজাত সহ প্রয়োজনীয় পণ্য সরবরাহের জন্য রেল দ্রুতগতিতে ৬২ টি রুটে ১০৯ টি টাইম টেবিল পার্সেল ট্রেন চালাচ্ছে যা সারা দেশে কৃষক / এফপিও / ব্যবসায়ী এবং সংস্থাগুলির কাছে সরবরাহের ক্ষেত্রে ধারাবাহিকতা প্রদান করবে।
    
    • গত ২৪.৩.২০২০ থেকে লকডাউন চলাকালীন প্রধানমন্ত্রী কিষান সম্মান নিধির (পিএম-কিসান) প্রকল্পের আওতায় প্রায় ৭.৭৭ কোটি কৃষক পরিবার উপকৃত হয়েছে এবং এর জন্য এখনও পর্যন্ত ১৫,৫৩১ কোটি টাকা ব্যয় হয়েছে।
    
    
    • ন্যাশনাল হর্টিকালচার বোর্ড (এনএইচবি) নার্সারির জন্য স্টার-রেটেড শংসাপত্রের মেয়াদ ৩০ সেপ্টেম্বর, ২০২০ পর্যন্ত বাড়িয়ে দিয়েছে, আগে এর মেয়াদ ছিল ৩০ জুন, ২০২০।
    
    • ভারতের নিজস্বচাহিদা মিটিয়েও উদ্বৃত্ত ফসল রপ্তানির নিরিখে গম একটি ভাল ফসল। দেশগুলির সুনির্দিষ্ট চাহিদার ভিত্তিতে নাফেডকে জি২জি ব্যবস্থার অধীনে আফগানিস্তানে ৫০,০০০ মেট্রিক টন গম এবং লেবাননে ৪০,০০০ মেট্রিক টন গম রফতানি করতে বলা হয়েছে।

    

    
    CG/TG

    
    
    (Release ID: 1613160) Visitor Counter : 19
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Tamil , Telugu , Kannada