      স্বাস্থ্যওপরিবারকল্যাণমন্ত্রক

      কেন্দ্রীয় স্বাস্থ্য মন্ত্রক রাজ্য / কেন্দ্রশাসিত অঞ্চলগুলিকে কোভিড-১৯ মহামারীর সময় যক্ষা রোগীদের যত্ন অব্যাহত রাখতে বলেছে
      Posted On: 24 APR 2020 5:13PM by PIB Kolkata


    নতুন দিল্লি, ২৪ এপ্রিল, ২০২০


    কেন্দ্রীয় স্বাস্থ্য ও পরিবার কল্যাণ মন্ত্রক সমস্ত রাজ্য / কেন্দ্রশাসিত অঞ্চলগুলিকে চিঠি দিয়ে জানিয়েছে, কোভিড-১৯ মহামারী পরিস্থিতি সত্ত্বেও রাজ্য এবং কেন্দ্রশাসিত অঞ্চলগুলিতে জাতীয় যক্ষা নির্মূল কর্মসূচির (এনটিইপি) আওতাভুক্ত সমস্ত সুবিধা যেন জনস্বার্থে পুরোপুরি কার্যকর থাকে এবং যক্ষা রোগীদের সনাক্তকরণ ও চিকিৎসার কাজও অব্যাহত থাকে।

    
    বিস্তৃত নির্দেশাবলীতে বলা রয়েছে, যাদের সদ্য যক্ষা ধরা পড়েছে বা বর্তমানে চিকিৎসাধীন সমস্ত রোগীদের একসাথে এক মাসের জন্য ওষুধ সরবরাহ করতে হবে। এমনকি রোগীদের ওষুধ পেতে যাতে কোন অসুবিধা না হয় তাও সমস্ত রাজ্য / কেন্দ্রশাসিত অঞ্চলগুলিকে সুনিশ্চিত করতে হবে।
    
    
    কোন যক্ষা রোগী যদি স্বাস্থ্যকেন্দ্র যেতে না পারেন, তবে তাদের সুবিধার্থে রোগীর দোরগোড়ায় ওষুধ সরবরাহ করার ব্যবস্থা করতে হবে। কোভিড-১৯ মহামারী এবং লক-ডাউনের কারণে উদ্ভূত পরিস্থিতির বিবেচনা করে পর্যাপ্ত পরিমাণে ওষুধ সরবরাহ সুনিশ্চিত করতে মন্ত্রক নির্দেশিকা জারি করেছে।
    
    রাজ্য এবং কেন্দ্রশাসিত অঞ্চলগুলিতে যক্ষা চিকিৎসা কেন্দ্র এবং চিকিৎসা পরিষেবাগুলি পুরোপুরি চালু রাখতে বলা হয়েছে। যক্ষা চিকিৎসক এবং রোগীদের কোভিড-১৯ এর হাত থেকে রক্ষা পেতে সতর্ক থাকার পরামর্শ দেওয়া হয়েছে। এছাড়াও, এই ক্ষেত্রে যে কোন অসুবিধায় পড়লে যে কোনও যক্ষা রোগী ১৮০০-১১-৬৬৬৬ টোল-ফ্রি নম্বরে ফোন করতে পারেন।
    
    নির্দেশিকা / পরামর্শগুলি ওয়েবসাইটে ( www.tbcindia.gov.in ) "নিউজ এবং হাইলাইটস" বিভাগের অধীনে আপলোড করা হয়েছে।


    

    CG/SS

    
    
    (Release ID: 1617901) Visitor Counter : 14
    
    
      Read this release in: Telugu , English , Urdu , Marathi , Hindi , Assamese , Punjabi , Gujarati , Odia , Kannada , Malayalam