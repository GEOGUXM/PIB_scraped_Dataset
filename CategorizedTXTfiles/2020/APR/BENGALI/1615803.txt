      শিল্পওবাণিজ্যমন্ত্রক

      সরকার, বর্তমান কোভিড – ১৯ মহামারীর প্রেক্ষিতে ভারতীয় সংস্থাগুলিকে অধিগ্রহণ করার সুযোগ কমানোর জন্য বর্তমান প্রত্যক্ষ বিদেশী বিনিয়োগ নীতির সংশোধন করেছে
      Posted On: 18 APR 2020 3:58PM by PIB Kolkata


    নতুন দিল্লি, ১৮ এপ্রিল, ২০২০


    

    কোভিড – ১৯ মহামারীর প্রেক্ষিতে উদ্ভূত পরিস্থিতির সুযোগ নিয়ে কোনো ভারতীয় সংস্থাকে অধিগ্রহণ করা আটকাতে কেন্দ্র, প্রত্যক্ষ বিদেশী বিনিয়োগ নীতি পর্যালোচনা করেছে এবং ২০১৭ সালের সমন্বিত প্রত্যক্ষ বিদেশী বিনিয়োগ (এফডিআই) নীতির ৩.১.১ অনুচ্ছেদটির সংশোধন করেছে। শিল্প ও বাণিজ্য মন্ত্রক, এই মর্মে একটি বিজ্ঞপ্তি জারি করেছে।


    
    বর্তমান পরিস্থিতিঃ-
    ৩.১.১ অনুচ্ছেদ অনুসারে একজন বিদেশী কয়েকটি ক্ষেত্র ছাড়া বাকি সব ক্ষেত্রে ভারতে বিনিয়োগ করতে পারেন। তবে, একজন বাংলাদেশের নাগরিক বা বাংলাদেশের কোনো সংস্থা সরকারের নির্দিষ্ট পন্থা মেনেই বিনিয়োগ করতে পারবেন। একজন পাকিস্তানী নাগরিক বা পাকিস্তানী কোনো সংস্থা, যে সব নির্ধারিত ক্ষেত্রে বিদেশীরা বিনিয়োগ করতে পারবেন না সেগুলি এবং প্রতিরক্ষা, মহাকাশ, আনবিক শক্তি ক্ষেত্র ছাড়া, অন্যান্য ক্ষেত্রে সরকারের নির্দিষ্ট পন্থা মেনে বিনিয়োগ করতে পারবেন।


    
    
    সংশোধিত পরিস্থিতিঃ-
    ৩.১.১. (ক) অনুচ্ছেদ অনুসারে একজন বিদেশী কয়েকটি ক্ষেত্র ছাড়া বাকি সব ক্ষেত্রে ভারতে বিনিয়োগ করতে পারেন। অবশ্য যে সব দেশের সঙ্গে ভারতের স্থলসীমা রয়েছে, সেই দেশের কোনো নাগরিক বা সংস্থা, ভারতে বিনিয়োগ করতে চাইলে নির্দিষ্ট সরকারী নিয়ম মেনে তাকে বিনিয়োগ করতে হবে। এছাড়াও একজন পাকিস্তানী নাগরিক বা পাকিস্তানী কোনো সংস্থা, যে সব নির্ধারিত ক্ষেত্রে বিদেশীরা বিনিয়োগ করতে পারবেন না সেগুলি এবং প্রতিরক্ষা, মহাকাশ, আনবিক শক্তি ক্ষেত্র ছাড়া, অন্যান্য ক্ষেত্রে সরকারের নির্দিষ্ট পন্থা মেনে বিনিয়োগ করতে পারবেন।


    
    ৩.১.১. (খ) ভারতের কোনো সংস্থার মালিকানার হস্তান্তরের ক্ষেত্রে অথবা ঐ সংস্থায় প্রত্যক্ষ বিদেশী বিনিয়োগ করতে গেলে সুবিধাভোগী অংশীদারের জন্য ৩.১.১. (ক) অনুচ্ছেদের নীতিগুলি প্রযোজ্য হবে।


    
    ফরেন এক্সচেঞ্জ ম্যানেজমেন্ট অ্যাক্ট- বা ফেমা আইনের বিজ্ঞপ্তির তারিখ থেকে এই সিদ্ধান্ত কার্যকর হবে।


    

    CG/CB

    
    
    (Release ID: 1615803) Visitor Counter : 33
    
    
      Read this release in: Punjabi , English , Urdu , Marathi , Hindi , Assamese , Manipuri , Gujarati , Odia , Tamil , Telugu , Kannada , Malayalam