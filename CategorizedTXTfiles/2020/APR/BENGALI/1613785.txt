      বিজ্ঞানওপ্রযুক্তিমন্ত্রক

      কোভিড-১৯ নিরাময়ের জন্য উপায় বার করতে সি এস আই আর বিজ্ঞানীদের উৎসাহিত করলেন ডঃ হর্ষবর্ধন
      
      পোলিও নির্মূল করতে জেনেটিক সিকুয়েন্সিং করা হয়েছিল কোভিড-১৯ নিরাময়ের ক্ষেত্রেও তা সাহায্য করবে

      Posted On: 12 APR 2020 7:17PM by PIB Kolkata

    নয়াদিল্লি, ১২ এপ্রিল, ২০২০


    কোভিড-১৯ নিরাময়ের জন্য উপায় বার করতে কি কি পদক্ষেপ নেওয়া হয়েছে তা খতিয়ে দেখতে কেন্দ্রীয় বিজ্ঞান ও প্রযুক্তি মন্ত্রী ডঃ হর্ষবর্ধন আজ সি এস আই আর এর মহা নির্দেশক ডঃ শেখর সি মান্ডে এবং দেশ জুড়ে ছড়িয়ে থাকা ৩৮ টি পরীক্ষাগারের নির্দেশকের সঙ্গে ভিডিও কনফারেন্সের মাধ্যমে এক বৈঠক করেন।


    ডঃ মান্ডে বৈঠকে জানান কৌশল নির্ধারণের জন্য সি এস আই আর এ একটি কোর স্ট্র্যাটেজি গ্রুপ গঠন করা হয়েছে এবং পাঁচটি ভারটিকাল নির্ধারণ করা হয়েছে যাদের অধীনে কোভিড-১৯ সংক্রান্ত কাজ কর্ম চলছে।তিনি আরও জানান সি এস আই আর এর ১৫ টি পরিক্ষাগার কয়েকটি বড় শিল্প সংস্থা, সরকারি সংস্থা, ক্ষুদ্র ও মাঝারি শিল্প সংস্থা এবং অন্যান্য দপ্তরের সাথে নিরন্তর যোগাযোগ রেখে চলেছে। ডঃ হর্ষবর্ধন এই উদ্যগের প্রশংসা করেন।


    ডঃ হর্ষবর্ধন সি এস আই আর এর বিজ্ঞানীদের উৎসাহিত করে বলেন আমাদের দেশের বিজ্ঞানীদের উপর দেশের মানুশের অগাধ আস্থা আছে এবং আমি স্থির নিশ্চিত এই সঙ্কটকালে বিজ্ঞানীরা আমাদের হাতে নিশ্চয় কিছু তুলে দেবেন। তিনি বলেন পোলিও নির্মূল করতে জেনেটিক সিকুয়েন্সিং করা হয়েছিল কোভিড-১৯ নিরাময়ের ক্ষেত্রেও তা সাহায্য করবে।


    সি এস আই আর-এন এ এল, ভেল ও বেল এর সাথে সহযোগিতায় ভেন্টিলেটর, ফেস মাস্ক, গাউন সহ আরও নানা ধরণের সুরক্ষা বর্ম তৈরির যে উদ্যোগ নিয়েছেন তিনি তাঁর প্রশংসা করেন।


    ডঃ হর্ষবর্ধন একটি নির্দিষ্ট সময়ের মধ্যে যুদ্ধকালীন তৎপরতায় বিজ্ঞানীদের কোভিড-১৯ এর নিরাময়ের উপায় বার করার পরামর্শ দেন। তিনি বলেন এখন একটা যুদ্ধ চলছে এই যুদ্ধ শেষ হওয়ার আগেই বিজ্ঞানীদের উপায় বাৎলাতে হবে এই গবেষণাকে সাধারণ গবেষণার আথে তুলনা করলে চলবেনা।


    কেন্দ্রীয় মন্ত্রী ও সি এস আই আর এর মহা নির্দেশক ডঃ শেখর সি মান্ডে ছাড়াও উচ্চ পদস্থ আধিকারিকেরা এই বৈঠকে উপস্থিত ছিলেন। দেশ জুড়ে ছড়িয়ে থাকা ৩৮ টি পরীক্ষাগারের নির্দেশকেরআও ভিডিও কনফারেন্সের মাধ্যমে এই বৈঠকে অংশ নেন।


    CG/SDG

    
    
    (Release ID: 1613785) Visitor Counter : 8
    
    
      Read this release in: English , Urdu , Marathi , Hindi , Assamese , Manipuri , Punjabi , Gujarati , Tamil , Telugu , Kannada