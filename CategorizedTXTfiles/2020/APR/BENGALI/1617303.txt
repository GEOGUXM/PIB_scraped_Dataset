      রেলমন্ত্রক

      ভারতীয় রেল কোভিড মহামারী চলাকালীন গ্রাহকদের পণ্যসামগ্রী পরিবহণে বেশ কিছু সুবিধা ঘোষণা করেছে
      Posted On: 22 APR 2020 5:00PM by PIB Kolkata


    নতুন দিল্লি, ২২ এপ্রিল ২০২০


    

    
    মহামারী কোভিড-১৯ মহামারীর প্রেক্ষিতে, ভারতীয় রেল গ্রাহকদের পণ্য পরিবহনের ক্ষেত্রে বেশ কয়েকটি সুবিধে দেওয়ার কথা ঘোষণা করেছে। এই উদ্যোগ দেশের রপ্তানী বৃদ্ধির সহায়ক হবে এবং দেশের অর্থনীতির বিকাশ ঘটাবে বলে আশা করা হচ্ছে। এবার থেকে গ্রাহকরা পণ্যের জন্য সরাসরি নিবন্ধীকরনের বদলে বৈদ্যুতিনভাবে পণ্যগুলির নিবন্ধীকরণ করতে পারবেন, এইভাবে প্রক্রিয়াটি আরও সুবিধাজনক, দ্রুত এবং স্বচ্ছ হবে।
    
    ১। ডেমারেজ, ওয়ার্ফেজ এবং অন্যান্য আনুষাঙ্গিক চার্জ আদায় করা হবে না -
    
    গ্রাহকদের সুবিধার্থে এবং কোভিড মহামারীর প্রেক্ষিতে প্রয়োজনীয় পণ্য পরিবহনের জন্য কর্তৃপক্ষ সিদ্ধান্ত নিয়েছে যে পণ্যসামগ্রী / পার্সেল পরিবহন প্রক্রিয়ায় (ফোর্স ম্যাজুরে) থাকাকালীন, ডেমারেজ, ওয়ার্ফেজ, স্ট্যাকিং, স্ট্যাবলিং চার্জ নেওয়া হবে না। এই নির্দেশিকা ২২/০৩/২০২০ থেকে ০৩/০৫/২০২০ পর্যন্ত বলবৎ থাকবে।
    
    ২। লোহা ও ইস্পাত, লোহা আকরিক পরিবহনের ক্ষেত্রে ইলেকট্রনিক রেজিস্ট্রেশনের (ই-আরডি) এবং ইলেকট্রনিক রেলওয়ে রিসিপ্ট (ইটি-আরআর) এর পরিষেবা বাড়ানো হয়েছে -
    
    এই প্রক্রিয়াটি সহজ, সুবিধাজনক, দ্রুত এবং স্বচ্ছ। বৈদ্যুতিন ট্রান্সমিশন অফ রেলওয়ে রিসিপ্ট (ইটি-আরআর) কাগজবিহীন লেনদেনের একটি প্রক্রিয়া। এতে গ্রাহকের রেজিস্ট্রেশন, আরআর / চালান গ্রহণ এবং পণ্য সরবরাহের জন্য সরাসরি হাজির থাকার কোনও প্রয়োজন নেই।
    ৩। রেলের রিসিপ্ট (আরআর) ছাড়া পণ্য সরবরাহ -
    
    গ্রাহকরা যাতে ইটি-আরআর -এর সুবিধা বেছে নেন তার জন্য উৎসাহ দেওয়া হচ্ছে, যাতে পণ্য সরবরাহের জন্য পেপার আরআরগুলি তাদের গন্তব্যস্থলে বহন করতে না হয়। দেশব্যাপী লকডাউনের জন্য গ্রাহকদের সুবিধার্থে এই ব্যবস্থা করা হয়েছে।
    
    ৪। কন্টেনার পরিবহনকে উৎসাহ দানের জন্য কিছু ব্যবস্থা নেওয়া হয়েছে -
    ভারতীয় রেল দীর্ঘকাল প্রয়োজনকে স্বীকৃতি দিয়েছে এবং পণ্য পরিবহনের জন্য বহুমুখী ব্যবস্থা গ্রহণ করেছে। এর জন্য যেসব ব্যবস্থা বর্তমানে গ্রহন করা হয়েছে তা হলঃ
    
    ক) খালি কন্টেনার বা খালি জায়গায় কোনও মাশুল নেওয়া হবে না। এই ব্যবস্থা ২৪/০৩/২০২০ থেকে ৩০/০৪/২০২০ পর্যন্ত বলবৎ থাকবে।
    
    খ) কন্টেনার পরিবহনের মূল্য ব্যবস্থার নিয়মকানুন শিথিল করা হয়েছে। এই ব্যবস্থা ১৬/০৪/২০২০ থেকে ৩০/০৫/২০২০ পর্যন্ত বলবৎ থাকবে।
    
    ৫। পণ্য পরিবহণে স্বাচ্ছন্দ্য -
    ক) মিনি রেকের জন্য দূরত্বের সীমাবদ্ধতা ছিল ৬০০ কিলোমিটার, যা পরে আন্তঃআঞ্চলীয় ট্রাফিকের জন্য ১০০০ কিলোমিটারে বাড়ানো হয়েছিল, সেটি এখন ১৫০০ কিমি পর্যন্ত বাড়ানোর অনুমতি দেওয়া হয়েছে।
    
    খ) একইভাবে, লোডিং পয়েন্টে রেকগুলির জন্য একটি দূরত্বের সীমাবদ্ধতা রয়েছে, যে দু'টি লোডিং পয়েন্টের মধ্যে দূরত্ব সাধারণ সময়ে ২০০ কিলোমিটার এবং ব্যস্ত সময়ে ৪০০ কিলোমিটার। বর্তমান সময়ের জন্য সেটি শিথিল করে ৫০০ কিলোমিটার করা হয়েছে।
    
    গ) এছাড়াও, ট্রেনের লোড সুবিধা পাওয়ার জন্য একটি নির্ধারিত সংখ্যক ওয়াগন বুক করতে হয়। বর্তমান পরিস্থিতিতে অত্যাবশকীয় পণ্য পরিবহনের জন্য এই সংখ্যাটি ৫৭ থেকে কমিয়ে ৪২ করা হয়েছে।
    
    পঞ্চম অনুচ্ছেদের এই সমস্ত সুবিধে আগামী ৩০.০৯.২০২০ পর্যন্ত বলবৎ থাকবে।


    

    CG/TG

    
    
    (Release ID: 1617303) Visitor Counter : 14
    
    
      Read this release in: English , Urdu , Marathi , Hindi , Manipuri , Assamese , Punjabi , Gujarati , Tamil , Telugu , Kannada