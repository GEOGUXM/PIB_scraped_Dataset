      প্রতিরক্ষামন্ত্রক

      কোভিড-১৯ মোকাবিলায় প্রাক্তন সেনাকর্মীরাও সাধারণ মানুষের সাহায্যে এগিয়ে এলেন
      Posted On: 07 APR 2020 12:04PM by PIB Kolkata


    নয়াদিল্লি, ০৭ এপ্রিল, ২০২০


    

    সারা দেশ যখন কোভিড-১৯ মোকাবিলায় ব্যস্ত রয়েছে, তখন সেনা, নৌ এবং বিমানবাহিনীর প্রাক্তন সেনাকর্মীরা নিঃস্বার্থভাবে স্বেচ্ছায় অসামরিক প্রশাসনকে সাহায্য করার জন্য এগিয়ে এলেন। সমগ্র এই কাজের দায়িত্ব পালন করছে প্রাক্তন সেনাকর্মী কল্যাণ দপ্তর। সেনাকর্মীদের সঙ্গে কেন্দ্রীয় সৈনিক বোর্ড, রাজ্য সৈনিক বোর্ড এবং জেলা সৈনিক বোর্ডের মাধ্যমে যোগাযোগ করা হচ্ছে।


    
    কর্ণাটকে অবসরপ্রাপ্ত ব্রিগেডিয়ার রবি মুন্নিস্বামীর নেতৃত্বে ৯৫ জন প্রাক্তন সেনানীর একটি দল হোয়াটসঅ্যাপ গ্রুপ তৈরি করে বেঙ্গালুরু শহরে ওষুধপত্র ও অত্যাবশ্যক সামগ্রী সরবরাহে যুক্ত রয়েছে। অন্ধ্রপ্রদেশের প্রায় ৩০০ জন সেনাকর্মী স্বেচ্ছায় রাজ্য পুলিশকে সহায়তা করছে। উত্তর প্রদেশে অবসরপ্রাপ্ত ব্রিগেডিয়ার রবি’র নেতৃত্বে রাজ্যের ৭৫টি জেলার সৈনিক বোর্ড একাধিক টিম গঠন করে রেশন সামগ্রী বন্টন, সামাজিক নজরদারি এবং আর্ত মানুষের জন্য খাবারের সংস্থান করে চলেছে। এছাড়াও, সেনা চিকিৎসা বিভাগে সাড়ে ছয় হাজারেরও বেশি সেনানী রাজ্যে যে কোনও ধরনের আপৎকালীন পরিস্থিতি মোকাবিলায় প্রস্তুত রয়েছে।


    
    একইভাবে, পাঞ্জাবে ৪ হাজার ২০০-রও বেশি সেনাকর্মী বিভিন্ন গ্রামে গিয়ে তথ্য সংগ্রহ করছেন এবং নজরদারি চালাচ্ছেন । ছত্তিশগড় এবং উত্তর-পূর্বের রাজ্যগুলিতেও প্রাক্তন সেনাকর্মীরা অসামরিক প্রশাসনকে সাহায্য করার পাশাপাশি, জরুরি পরিস্থিতিতে যে কোনও পদক্ষেপ গ্রহণের জন্য প্রস্তুত রয়েছেন। ঝাড়খন্ড, হরিয়ানা এবং উত্তরাখন্ডেও প্রাক্তন সেনানীরা স্বেচ্ছায় মানুষের স্বার্থে নিজেদের শ্রমদান করে চলেছেন।


    

    CG/BD/SB

    
    
    (Release ID: 1611931) Visitor Counter : 12
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Tamil , Telugu , Kannada