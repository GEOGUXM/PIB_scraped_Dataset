      স্বাস্থ্যওপরিবারকল্যাণমন্ত্রক

      কোভিড–১৯ এর সর্বশেষ তথ্য
      Posted On: 20 APR 2020 5:29PM by PIB Kolkata


    নতুন দিল্লি, ২০ এপ্রিল, ২০২০


    

    দেশে কোভিড-১৯ মহামারীর মোকাবিলায় কেন্দ্র এবং বিভিন্ন রাজ্য ও কেন্দ্রশাসিত অঞ্চলগুলি নানা উদ্যোগ গ্রহণ করেছে। উচ্চপর্যায়ে এগুলি নিয়ে প্রতিনিয়ত পর্যালোচনা করা হচ্ছে।


    
    কেন্দ্রীয় স্বরাষ্ট্র মন্ত্রকের নির্দেশ অনুসারে ২০ এপ্রিল থেকে সরকারী দপ্তরে কাজ শুরু হয়েছে। তবে, স্বাস্থ্য ও পরিবার কল্যাণ মন্ত্রক, আধিকারিক এবং কর্মীদের পরামর্শ দিয়েছেন, করোনা ভাইরাসের প্রতিরোধে তারা যেন, সুরক্ষামূলক ব্যবস্থা গ্রহণ করেন। এরমধ্যে রয়েছে –


    
    • মুখ ঢেকে রাখার জন্য কাপড় ব্যবহার করা।
    • সংক্রমণ প্রতিরোধী নিয়মকানুন মেনে চলা।
    • ঘন ঘন সাবান ও জল দিয়ে হাত ধুতে হবে অথবা অ্যালকোহল ভিত্তিক হ্যান্ডরাব বা স্যানিটাইজার ব্যবহার করতে হবে।
    • শারীরিক দূরত্ব বজায় রেখে চলতে হবে।
    • ৫ অথবা তার বেশি মানুষ এক জায়গায় জড়ো হবেন না।


    
    গত ৭ দিনে কোভিড–১৯ এ দ্বিগুণ হারে সংক্রমিতের সংখ্যাটির হিসেব পর্যালোচনা করা হয়েছে। দেখা যাচ্ছে, লকডাউনের আগে যেখানে ৩.৪ দিনে সংক্রমিতের সংখ্যা দ্বিগুণ হচ্ছিল, ১৯ এপ্রিলের হিসেব আনুযায়ী এখন সেটি ৭.৫ দিনে দ্বিগুণ হচ্ছে। জাতীয় পরিস্থিতির বিচারে ১৮টি রাজ্য ও কেন্দ্রশাসিত অঞ্চলে সংক্রমণের হার দ্বিগুণ হচ্ছে, অনেক কম সময়ে। যেখানে সর্বভারতীয় স্তরে ৭.৫ দিনে সংক্রমণের হার দ্বিগুণ হচ্ছে, সেখানে দিল্লিতে ৮.৫ দিন, কর্ণাটকে ৯.২ দিন, তেলেঙ্গানায় ৯.৪ দিন, অন্ধ্রপ্রদেশে ১০.৬ দিন, জম্মু-কাশ্মীরে ১১.৫ দিন, পঞ্জাবে ১৩.১ দিন, ছত্তিশগড়ে ১৩.৩ দিন, তামিলনাডুতে ১৪ দিন, বিহারে ১৬.৪ দিনে সংক্রমিতের সংখ্যা দ্বিগুণ হচ্ছে।


    

    যে সব রাজ্য ও কেন্দ্রশাসিত অঞ্চলে ২০ – ৩০ দিনের মধ্যে সংক্রমণের হার দ্বিগুণ হচ্ছে, সেগুলি হল –


    
    • আন্দামান ও নিকোবর দ্বীপপুঞ্জ – ২০.১ দিন।
    • হরিয়ানা – ২১ দিন।
    • হিমাচলপ্রদেশ – ২৪.৫ দিন।
    • চন্ডীগড় – ২৫.৪ দিন।
    • অসম – ২৫.৮ দিন।
    • উত্তরাখন্ড – ২৬.৬ দিন।
    • লাদাখ – ২৬.৬ দিন।


    
    ওডিশায় ৩৯.৮ দিনে এবং কেরালায় ৭২.২ দিনে সংক্রমিতের সংখ্যা দ্বিগুণ হয়েছে।


    
    গোয়ায় সমস্ত কোভিড আক্রান্ত রোগী সুস্থ হয়ে বাড়ি ফিরে গেছেন। এখন সে রাজ্যে কোভিড – ১৯ এ সংক্রমিত কোনো ব্যক্তি নেই। গত ২৮ দিনে পুডুচেরির মাহে, কর্ণাটকের কোডাগু এবং উত্তরাখন্ডের পাউড়ি গাড়োয়াল জেলায় নতুন করে কোনো সংক্রমণের খবর পাওয়া যায় নি। গত ১৪ দিনে ২৩ রাজ্য এবং কেন্দ্রশাসিত অঞ্চলে ৫৯টি জেলায় নতুন করে কোনো সংক্রমণের খবর পাওয়া যায় নি। এই তালিকায় নতুন যে সমস্ত জেলাগুলি যুক্ত হয়েছে, সেগুলি হল – রাজস্থানের দুঙ্গারপুর এবং পালি জেলা, গুজরাটের জামনগর এবং মোরবি জেলা, গোয়ার উত্তর গোয়া জেলা এবং ত্রিপুরার গোমতী জেলা।


    
    শেষ পাওয়া খবরে দেশে আক্রান্তের সংখ্যা ১৭,২৬৫ জন। মারা গেছেন ৫৪৩ জন। সুস্থ হয়ে বাড়ি ফিরে গেছেন ২৫৪৭ জন। অর্থাৎ মোট আক্রান্তের ১৪.৭৫ শতাংশ সুস্থ হয়ে বাড়ি ফিরেছেন।
    
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন।


    
    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা চাইলে নীচের লিঙ্কে ক্লিক করুন।
    https://www.mohfw.gov.in/pdf/coronvavirushelplinenumber.pdf


    

    
    CG/CB/SFS

    
    
    (Release ID: 1616524) Visitor Counter : 21
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Odia , Tamil , Telugu , Kannada , Malayalam