      বিদ্যুৎমন্ত্রক

      ৫ই এপ্রিল রাত্রি ৯টায় বিদ্যুৎ বাতির স্যুইচ অফ রাখার বিশেষ উদ্যোগে গ্রিড স্থিতিশিলতা বজায় রাখতে পর্যাপ্ত ব্যবস্থা গ্রহণ করা হচ্ছে
      Posted On: 04 APR 2020 3:56PM by PIB Kolkata


    নয়াদিল্লি, ০৪ এপ্রিল, ২০২০


    

    প্রধানমন্ত্রী শ্রী নরেন্দ্র মোদী আগামীকাল ৫ই এপ্রিল রাত্রি ৯টা থেকে ৯টা ৯ মিনিট পর্যন্ত সাধারণ মানুষকে স্বেচ্ছায় বিদ্যুৎ বাতির স্যুইচ অফ রাখার যে আবেদন জানিয়েছেন, তার প্রেক্ষিতে কেন্দ্রীয় বিদ্যুৎ মন্ত্রক আজ এক বিবৃতিতে জানিয়েছে কয়েকটি মহলের পক্ষ থেকে গ্রিড স্থিতিশিলতা এবং ভোল্টেজ ওঠা-নামার ব্যাপারে আশঙ্কা প্রকাশ করা হয়েছে। এর ফলে, বৈদ্যুতিন সরঞ্জামগুলির ক্ষতি হতে পারে বলেও সন্দেহ প্রকাশ করা হয়েছে। এই প্রেক্ষিতে মন্ত্রকের তরফে যাবতীয় আশঙ্কা ও সন্দেহ সম্পূর্ণ নাকচ করে বলা হয়েছে, এরকম ধারণা সম্পূর্ণ অমূলক।


    
    মন্ত্রকের পক্ষ থেকে জোর দিয়ে বলা হয়েছে, ভারতীয় বিদ্যুৎবাহী গ্রিড যথেষ্ট মজবুত এবং স্থিতিশীল। এই প্রেক্ষিতে বিদ্যুৎ চাহিদায় তারতম্যের বিষয়টি সুষ্ঠুভাবে পরিচালনার জন্য পর্যাপ্ত ব্যবস্থা গ্রহণ করা হয়েছে।


    
    এই মর্মে মন্ত্রকের তরফে আরও বলা হয়েছে, প্রধানমন্ত্রী ৫ই এপ্রিল সাধারণ মানুষকে স্বেচ্ছায় রাত্রি ৯টা থেকে ৯টা ৯ মিনিট পর্যন্ত বাড়িতে বিদ্যুৎ বাতি বন্ধ রাখার আবেদন জানিয়েছেন। কিন্তু কম্প্যুটার, ফ্রিজ, পাখা, রেফ্রিজারেটর এবং এসি মেশিন বন্ধ রাখার কথা বলা হয়নি। এমনকি, সড়ক আলোকিতকরণের জন্য ব্যবহৃত বাতি বন্ধ রাখার কথাও তিনি বলেননি। কেবল বাড়িতে বিদ্যুৎ বাতি বন্ধ রাখার কথা বলেছেন। তবে, হাসপাতাল ও অন্যান্য জনপরিষেবা বিভাগ, যেমন – হাসপাতাল, পুর কার্যালয়, পুলিশ থানা, উৎপাদন শিল্প, কল-কারাখানা প্রভৃতিতেস্বাভাবিক নিয়মেই বাতি জ্বলবে। জনস্বার্থে সমস্ত স্থানীয় কর্তৃপক্ষগুলিকে রাস্তার আলো জ্বালিয়ে রাখার অনুরোধ করা হয়েছে।


    

    
    CG/BD/SB

    
    
    (Release ID: 1611086) Visitor Counter : 37
    
    
      Read this release in: Assamese , Hindi , Marathi , Punjabi , Gujarati , Telugu , English , Urdu , Odia , Tamil , Kannada , Malayalam