      প্রধানমন্ত্রীরদপ্তর

      প্রধানমন্ত্রী এবং কুয়েতের প্রধানমন্ত্রীর মধ্যে টেলিফোনে বার্তালাপ
      Posted On: 01 APR 2020 9:08PM by PIB Kolkata

        নয়াদিল্লি, ১ এপ্রিল, ২০২০

      প্রধানমন্ত্রী শ্রী নরেন্দ্র মোদী আজ টেলিফোনে কুয়েতের প্রধানমন্ত্রী শেখ সাবাহ আল খালেদ আল হামাদ আল সাবাহ- এর সঙ্গে কথা বলেছেন।

      
      প্রধানমন্ত্রী শ্রী নরেন্দ্র মোদী কুয়েতের রাজপরিবার, আমির ,এবং কুয়েত বাসীদের সুস্বাস্থ্যের জন্য শুভেচ্ছা ও অভিনন্দন জানিয়েছেন। কুয়েতের সঙ্গে ভারতের সম্পর্কের গুরুত্ব ও দীর্ঘদিনের প্রতিবেশী দেশ হিসেবে মূল্যবোধের কথাও তুলে ধরেন তিনি।
      
      উভয় নেতাই অভ্যন্তরীণ এবং আন্তর্জাতিক প্রেক্ষাপটে কোভিড-১৯ সংক্রমণ মোকাবিলার বিষয় নিয়ে আলোচনা করেন। স্বাস্থ্যের সংকটে উভয় দেশের আধিকারিকদের মধ্যে নিয়মিত যোগাযোগ রক্ষা করা, তথ্য আদান-প্রদান ও পারস্পরিক সহযোগিতার বিষয়েও সহমত পোষণ করেন তারা।
      
      কুয়েতের প্রধানমন্ত্রী জানিয়েছেন, সেখানে বসবাসকারী বিপুল সংখ্যক ভারতীয়দের যথাযথ সম্মান দেওয়া হয় এবং বর্তমান পরিস্থিতিতে তাদের নিরাপত্তা ও কল্যাণের বিষয়টি সুনিশ্চিত করা হয়েছে। এই ব্যবস্থাপনার জন্য শ্রী মোদী কুয়েতের প্রধানমন্ত্রীকে ধন্যবাদও জানান।

      

      CG/SS
    
    
    (Release ID: 1610078) Visitor Counter : 8
    
    
      Read this release in: English