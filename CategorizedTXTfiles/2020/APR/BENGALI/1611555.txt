      উপ-রাষ্ট্রপতিরসচিবালয়

      উপ রাষ্ট্রপতি ভবনে প্রদীপ প্রজ্জ্বলনে অংশগ্রহণ করেন সস্ত্রীক উপ রাষ্ট্রপতি
      
      নভেল করোনাভাইরাসের সংক্রমণ ঠেকাতে উপরাষ্ট্রপতি সকলকে সামাজিক দূরত্ব বজায় রাখতে এবং অন্যান্য নিয়মবিধি মেনে চলতে বলেছেন

      Posted On: 05 APR 2020 9:10PM by PIB Kolkata

    নতুন দিল্লি, ৫ এপ্রিল, ২০২০


    উপ রাষ্ট্রপতি ভবনে প্রদীপ প্রজ্জ্বলনে অংশগ্রহণ করেন সস্ত্রীক উপ রাষ্ট্রপতি।


    
    উপ রাষ্ট্রপতি,কোভিড-19 সংক্রমণ প্রতিরোধ করতে ইস্পাত দৃঢ় সংকল্প নিয়ে লড়াইয়ের জন্য দেশবাসীর প্রতি আহ্বান জানিয়েছেন।


    
    নোভেল করোনা ভাইরাস সংক্রমণ ছড়িয়ে পড়া রুখতে,সামাজিক দূরত্ব বজায় রাখার পাশাপাশি অন্যান্য বিধিনিষেধ মেনে চলার আহ্বান জানান তিনি।


    
    দরিদ্র মানুষদের পাশে দাঁড়িয়ে সব রকম সাহায্যের হাত বাড়িয়ে দেওয়ার জন্য দেশবাসীর প্রতি তিনি আবেদন জানান।


    
    সোশ্যাল মিডিয়ায় যে সকল মিথ্যা তথ্য প্রচারিত হচ্ছে সে বিষয়ে উদ্বেগ প্রকাশ করে উপ রাষ্ট্রপতি বলেন,গুজব রুখতে সাধারণ মানুষের কাছে দ্রুত সঠিক তথ্য পৌছে দেওয়ার ব্যবস্থা করতে হবে।
    
    কোভিড- ১৯ সংক্রমণ প্রতিরোধের লড়াই যতদিন চলবে এবং পরিস্থিতি স্বাভাবিক না হওয়া পর্যন্ত তিনি তাঁর প্রতি মাসের বেতনের ৩০% অর্থ দান করবেন বলে জানিয়েছেন ।
    
    
    ভারতের উপ রাষ্ট্রপতি শ্রী এম ভেঙ্কাইয়া নাইডু এবং তারঁ স্ত্রী শ্রীমতী উশম্মা,কোভিড- ১৯ সংক্রমণ মোকাবিলায় সংহতি জানাতে আজ নতুন দিল্লির উপ রাষ্ট্রপতি ভবনে রাত ৯ টায় প্রদীপ প্রজ্জ্বলন করেন।


    
    প্রধানমন্ত্রী নরেন্দ্র মোদীর উদ্যোগে, দেশজুড়ে নোভেল করোনা ভাইরাসের দরুন যে অন্ধকার ও হতাশা নেমে এসেছ,তার কবল থেকে মুক্তি পেতে ,দেশবাসীর প্রতি ঐক্যবদ্ধ লড়াইয়ের প্রতীক হিসাবে প্রদীপ প্রজ্বলনের আহ্বান জানানো হয়। সেই আহ্বানে সাড়া দিয়ে উপ রাষ্ট্রপতি দেশবাসীদের ঐক্যবদ্ধ লড়াইয়ের আহ্বান জানান।


    
    অবশ্য এই অতিমারীর প্রেক্ষিতে,প্রধানমন্ত্রীর আবেদনে বিপুল সাড়া দিয়ে ভারতবাসী ফের বুঝিয়ে দিয়েছেন,এই সঙ্কট কালে দেশবাসী ইস্পাত দৃঢ় মানসিকতা নিয়ে এই লড়াই চালিয়ে যেতে প্রস্তুত।


    
    লক ডাউন সময়কালে দেশবাসীদের বাড়িতে থাকার আবেদন জানিয়ে উপ রাষ্ট্রপতি বলেন,সমাজের প্রত্যেক মানুষের দায়িত্ব এই সংক্রমণ যাতে ছড়িয়ে না পরে তার দিকে নজর দেওয়া।


    
    স্বাস্থ্য কর্মী, পুলিশ, পৌর সংস্থা, সাফাইকর্মী এবং সমাজকর্মীরা এই অতিমারীর বিরূদ্ধে সামনে থেকে যে লড়াই করে চলেছেন, তিনি তার ভূয়সী প্রশংসা করে বলেন সামাজিক দূরত্ব বজায় রেখে ব্যক্তিগত সুরক্ষা নিশ্চিত করতে হবে। কোভিড- ১৯ সংক্রমণ প্রতিরোধে সরকার এবং স্বাস্থ্য বিশেষজ্ঞদের নির্দেশিত বিধিনিষেধ সকলকেই মেনে চলতে হবে।


    
    সাধারণ মানুষের চাহিদা মেটাতে কেন্দ্র এবং রাজ্য সরকার গুলির উদ্যোগ কে স্বাগত জানিয়ে শ্রী নাইডু বলেন,সমাজের প্রতিটি স্তরের মানুষের দায়িত্ব দেশের এই সঙ্কটকালে দরিদ্র মানুষের এবং পরিযায়ী শ্রমিকদের পাশে দাঁড়ানো।


    
    এই অতিমারীর সঠিক তথ্য প্রচারের জন্য বৈদ্যুতিন এবং মুদ্রণ মাধ্যমের প্রতিনিধিদের প্রশংসা করে তিনি বলেন, মূলত সোশ্যাল মিডিয়ায় যে গুজব, মিথ্যা প্রচার, ভুল তথ্য প্রচারিত হচ্ছে তা এড়িয়ে চলতে হবে।


    
    পরে এক ফেসবুক পোস্টে,উপ রাষ্ট্রপতি বলেন,সোশ্যাল মিডিয়ায় যে ভুল তথ্য প্রচারিত হচ্ছে তা আসলে একটি সংক্রমণ। একে অবিলম্বে প্রতিহত করতে হবে।


    
    তিনি বলেন,কোনো সম্প্রদায়ের নিয়মনীতিতে যদি অসমর্থিত ব্যাখা থাকে তা অবিলম্বে প্রতিহত করতে হবে। কোন কিছুই আমরা আমাদের গোঁড়ামির আতস কাঁচের মধ্য দিয়ে দেখব না। তিনি আরও বলেন, নির্দেশিত নিয়মনীতি ভঙ্গ করার মতন কাজ আমরা করবো না,এটা নিশ্চিত করতে হবে।


    
    উপ রাষ্ট্রপতি এর জন্য ব্যক্তিগত ও সামাজিক স্তরে ক্রমাগত খোলামেলা আলোচনার ওপর বিশেষ জোর দেন।


    
    উপ রাষ্ট্রপতি গুজব এবং ভুল তথ্য রুখতে সঠিক তথ্য বারবার প্রচারের ওপর বিশেষ গুরুত্ব দেন।
    
    এই প্রতিকূল পরিস্থিতিতে সকল বাধা অতিক্রম করে, সংক্রমণ প্রতিরোধ করতে যে সকল চিকিৎসক ও স্বাস্থ্যকর্মী সামনে থেকে সাহসের সঙ্গে লড়াই করে চলেছেন, তাদের শারীরিক ভাবে নিগ্রহের বিষয়টিতে ক্ষোভ প্রকাশ করে শ্রী নাইডু বলেন, সামনের সারির এই যোদ্ধাদের প্রতি সম্মান দেখানো আমাদের কর্তব্য। পাশাপাশি তাদের জীবনের নিরাপত্তার বিষয়টি নিশ্চিত করার আহ্বান জানান তিনি।
    
    উপ রাষ্ট্রপতি এবং রাজ্যসভার সভাপতি শ্রী নাইডু, কোভিড- ১৯ সংক্রমণ কালে এবং এই পরিস্থিতি স্বাভাবিক না হওয়া পর্যন্ত, তাঁর প্রতি মাসের বেতনের ৩০% দান করবেন বলে জানিয়েছেন।


    

    CG/PPM

    
    
    (Release ID: 1611555) Visitor Counter : 16
    
    
      Read this release in: English , Urdu , Hindi , Assamese , Punjabi , Gujarati , Tamil , Telugu , Kannada