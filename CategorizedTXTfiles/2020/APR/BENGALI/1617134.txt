      পর্যটনমন্ত্রক

      করোনাভাইরাস সংক্রমণের প্রেক্ষিতে আগামী ১৫ অক্টোবর পর্যন্ত হোটেল / রেস্তোঁরা বন্ধ রাখার বিষয়ে কেন্দ্রীয় পর্যটন মন্ত্রক কোন চিঠি দেয়নি
      Posted On: 22 APR 2020 2:01PM by PIB Kolkata


    নতুন দিল্লি, ২১ এপ্রিল, ২০২০


    

    
    কেন্দ্রীয় পর্যটন মন্ত্রকের নজরে এসেছে যে, করোনাভাইরাস প্রাদুর্ভাবের কারণে চলতি বছরের ১৫ অক্টোবর পর্যন্ত হোটেল / রেস্তোঁরা বন্ধ থাকবে বলে মন্ত্রকের নাম করে একটি ভুয়ো চিঠি সোস্যাল মিডিয়ায় ঘুরছে। এর জেরে সমগ্র পর্যটন ক্ষেত্রে সংশয়ের সৃষ্টি হয়েছে। কেন্দ্রীয় পর্যটন মন্ত্রক পরিস্কার ভাবে জানিয়েছে যে, মন্ত্রকের পক্ষ থেকে এ ধরণের কোন চিঠি জারি করা হয় নি এবং সাধারণ মানুষ যেন এ ধরণের ভুয়ো খবরে বিশ্বাস না করেন।
    
    পিআইবি ফ্যাক্ট চেকেও বিষয়টি তুলে ধরা হয়েছে।
    
    কেন্দ্রীয় পর্যটন মন্ত্রক ইতিমধ্যেই সোশ্যাল মিডিয়াতে ছড়ানো এই চিঠি ভিত্তিহীন বলে জানিয়েছে এবং মুম্বাই পুলিশের সাইবার অপরাধ দমন শাখায় অভিযোগ দায়ের করেছে। পিআইবি ফ্যাক্ট চেক ইউনিটও কিছুদিন আগে প্রকাশিত এই চিঠি অস্বীকার করেছিল, কিন্তু নকল বার্তাটি আবার প্রচারিত হচ্ছে। গতকালও পিআইবি ফ্যাক্ট চেক ইউনিট এই বিষয়ে পুনরায় ব্যাখ্যা প্রকাশ করেছে। সকলকে এই জাতীয় বার্তা উপেক্ষা করার জন্য অনুরোধ করা হয়েছে এবং কেবলমাত্র সরকারি যোগাযোগ মাধ্যমের উপর বিশ্বাস রাখতে বলা হয়েছে।


    

    CG/SS

    
    
    (Release ID: 1617134) Visitor Counter : 17
    
    
      Read this release in: Marathi , English , Urdu , Hindi , Assamese , Manipuri , Punjabi , Gujarati , Odia , Tamil , Telugu , Malayalam