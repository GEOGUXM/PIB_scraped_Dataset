      বিজ্ঞানওপ্রযুক্তিমন্ত্রক

      হায়দরাবাদের সেন্টার ফর সেলুলার অ্যান্ড মলিকুলার বায়োলজি বিভিন্নভাবে কোভিড-১৯ মোকাবিলায় যুক্ত রয়েছে
      Posted On: 12 APR 2020 11:45AM by PIB Kolkata


    নয়াদিল্লি, ১২ এপ্রিল, ২০২০


    

    সিএসআইআর – এর অধীন হায়দরাবাদের সেন্টার ফর সেলুলার অ্যান্ড মলিকুলার বায়োলজি কোভিড-১৯ মোকাবিলায় বিভিন্ন পদ্ধতি অবলম্বন করে অগ্রসর হচ্ছে। এই পদ্ধতিগুলির মধ্যে রয়েছে – কোভিড আক্রান্ত রোগীদের নমুনা পরীক্ষা। এর জন্য তেলেঙ্গানার ৩৩টি জেলার বিভিন্ন সরকারি হাসপাতাল থেকে রোগীদের নমুনা সংগ্রহ করা হচ্ছে। প্রতিদিন ৩৫০টি নমুনা পরীক্ষা করা হচ্ছে।


    
    এই প্রতিষ্ঠানের পক্ষ থেকে কোভিড-১৯ পরীক্ষা সংক্রান্ত প্রশিক্ষণের আওতায় ৫টি সরকারি হাসপাতালে ২৫ জন চিকিৎসক, টেকনিক্যাল স্টাফ ও শিক্ষানবিশদের প্রশিক্ষণ দেওয়া হয়েছে। প্রশিক্ষিত এই ব্যক্তিদের সংশ্লিষ্ট হাসপাতালগুলিতেই নমুনা পরীক্ষার কাজে নিযুক্ত করা হয়েছে।


    
    সার্স-কোভ-২ জিনের বিন্যাস নিয়ে কাজ করছে। সিএসআইআর – এর পরীক্ষাগারগুলি করোনা ভাইরাসের জিনগুলির বিন্যাসের বিশ্লেষণে অগ্রণী ভূমিকা গ্রহণ করেছে। হায়দরাবাদের এই প্রতিষ্ঠানটি আরও এক ধাপ এগিয়ে করোনা ভাইরাসের জিন বিন্যাসের মানচিত্র তৈরি করতে বিভিন্ন দিক নিয়ে বিশ্লেষণ করছে। নতুন প্রতিষেধকের পরীক্ষার জন্য সার্স-কোভ-২ ভাইরাসের জিনের বিশ্লেষণের কাজে হায়দরাবাদের এই প্রতিষ্ঠানটি নতুন ধরনের উপাদান, যা দিয়ে প্রতিষেধক বানানো সম্ভব, তা পরীক্ষা করে দেখছে। এই লক্ষ্যে প্রতিষ্ঠানটি সার্স-কোভ-২ ভাইরাসের জিনের বিন্যাসের খুঁটিনাটি বিশ্লেষণ ও পরীক্ষার জন্য একটি প্রয়োগ সংক্রান্ত ব্যবস্থাপনা গড়ে তোলার করেছে। শীঘ্রই এর কাজ শেষ হবে বলে আশা করা হচ্ছে। এছাড়াও, হায়দরাবাদের সেন্টার ফর সেলুলার অ্যান্ড মলিকুলার বায়োলজি’র পক্ষ থেকে জনস্বার্থে সোশ্যাল মিডিয়ায় আঞ্চলিক ভাষায় একাধিক আগাম সতর্কতামূলক ব্যবস্থা ও উপদেশ প্রচার করছে।


    

    
    CG/BD/SB

    
    
    (Release ID: 1613641) Visitor Counter : 12
    
    
      Read this release in: Punjabi , English , Urdu , Marathi , Hindi , Assamese , Gujarati , Tamil , Telugu , Kannada