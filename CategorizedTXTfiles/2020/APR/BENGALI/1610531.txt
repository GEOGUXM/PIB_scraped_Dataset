      কৃষিমন্ত্রক

      ই-ন্যামে নতুন সুবিধে যোগ করলেন কেন্দ্রীয় কৃষিমন্ত্রী
      Posted On: 02 APR 2020 11:00PM by PIB Kolkata


    নতুনদিল্লি, ২ এপ্রিল, ২০২০


    

    কেন্দ্রীয় কৃষি, ও কৃষক কল্যাণ, গ্রামোন্নয়ন ও পঞ্চায়েতীরাজ মন্ত্রী শ্রী নরেন্দ্র সিং তোমর আজ নতুনদিল্লিতে জাতীয় কৃষি বাজার ই-ন্যাম প্ল্যাটফর্মে নতুন কিছু সুবিধে যোগ করলেন। এর ফলে কৃষকদের উৎপাদিত কৃষিপণ্য বাজারজাত করার ক্ষেত্রে সুবিধে হবে। তাঁদের ফসল বিক্রির জন্য শারীরিকভাবে পাইকারী বাজারে উপস্থিত থাকতে হবে না। কোভিড-১৯ এর মোলাবিলায় যখন জনসমাগমকে এড়াতে বলা হচ্ছে, তখন ই-ন্যামের মাধ্যমে এই উদ্যোগ খুবই সময়োপযোগী। কারণ এর ফলে কৃষি বাজারগুলিতে ভিড় এড়ানো সম্ভব হবে।


    
    মন্ত্রী জানান, বর্তমানে ১৬টি রাজ্য ও ২টি কেন্দ্র শাসিত অঞ্চলের ৫৮৫টি বাজার এই পোর্টালের মাধ্যমে যুক্ত। আরো ৪১৫টি বাজারকে এই পোর্টালে যুক্ত করা হবে, যার ফলে এই সংখ্যা ১০০০এ পৌঁছাবে।
    
    বর্তমানে ই-ন্যামে একটি তথ্য ভান্ডার থাকে। যেখানে ব্যবসায়ীদের জন্য আলাদা পরিবহনকারীর তথ্য থাকে। এখন সুবিধে আরো বাড়ানোর জন্য এই প্ল্যাটফর্মের সুযোগ আরো বৃদ্ধি করা হচ্ছে। যারফলে ব্যবসায়ীরা যথাযথ পরিষেবা পাওয়ার জন্য আরো বেশি পরিবহনকারীর বিষয়ে জানতে পারবেন। যেখানে ৩,৭৫,০০০টি মালবাহী ট্রাকের মধ্যে তাঁরা সুবিধে মত বাছাই করতে পারবেন।


    
    শ্রী তোমর জানান, নতুন এই ব্যবস্থার ফলে কৃষকরা বাজারে না এসেও তাঁদের ফসল বিক্রি করে ভাল দাম পাবেন। রাজ্যগুলিকেও এই প্রক্রিয়ায় সামিল হবার জন্য উৎসাহিত করা হচ্ছে।


    

    CG/CB

    
    
    (Release ID: 1610531) Visitor Counter : 13
    
    
      Read this release in: English