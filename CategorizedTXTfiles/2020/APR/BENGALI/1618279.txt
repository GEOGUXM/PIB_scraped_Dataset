      সড়কপরিবহণওমহাসড়কমন্ত্রক

      কেন্দ্রীয় সড়ক পরিবহন ও মহাসড়ক মন্ত্রক সারা দেশে অত্যাবশ্যক পণ্যসামগ্রী পরিবহনের সঙ্গে যুক্ত ট্রাক / লরি চালকরা কি করবেন বা কি করবেন না তার জন্য একটি অ্যানিমেশন ভিডিও চিত্র তৈরি করেছে
      Posted On: 25 APR 2020 5:35PM by PIB Kolkata


    নতুন দিল্লি, ২৫ এপ্রিল, ২০২০


    

    
    কেন্দ্রীয় সড়ক পরিবহন ও মহাসড়ক মন্ত্রক একটি অ্যানিমেশন ভিডিও প্রকাশ করেছে,যাতে সারা দেশে অত্যাবশ্যক পণ্যসামগ্রী পরিবহনের সঙ্গে যুক্ত ট্রাক / লরি চালকদের কি করা উচিত বা কি করা উচিত নয় তার বিস্তারিত চিত্র রয়েছে ।কোভিড -১৯ কে পরাভূত করে লকডাউনের মধ্যে প্রয়োজনীয় জিনিসপত্র ও ওষুধগুলি এক জায়গা থেকে অন্য জায়গায় নিয়ে যাওয়ার মাধ্যমে আমাদের জীবনকে আরও সহজ করে তোলার কাজে যুক্ত ট্রাক / লরি চালকদের জীবন জীবিকার সুরক্ষায় এই অ্যানিমেশন ভিডিওটি তৈরি করা হয়েছে।
    
    অ্যানিমেশনটিতে গ্রাফিক্সের মাধ্যমে আকর্ষণীয় ভাবে কি করণীয় ও কি করণীয় নয় তা তুলে ধরা হয়েছে:
    
    : নোভেল করোনাভাইরাস (কোভিড -১৯) রোগ থেকে সুরক্ষিত থাকুন।
    
    : লকডাউনের সময় প্রয়োজনীয় জিনিসপত্র এবং ওষুধের সরবরাহের শৃঙ্খলা বজায় রাখার কাজে যুক্ত এমন ট্রাক / লরি চালকদের সম্মান এবং সহযোগিতা করুন।
    
    : নিজেকে এবং অন্যকে রক্ষা করুন এবং নিয়ম অনুসরণ করুন
    
    কি করবেন:
    
    নিজেকে পরিষ্কার রাখুন।
    
    আপনি যখনই সুযোগ পাবেন যেকোন সাবান ও জল দিয়ে কমপক্ষে ২০ সেকেন্ড ধরে আপনার হাত ধুয়ে ফেলুন।
    
    গাড়ি চালানোর সময় / বাহনের বাইরে বেরোনোর ​​সময় অবশ্যই একটি মাস্ক পড়ুন।
    
    মাস্ক ব্যবহারের পরে এটি সাবান এবং জল দিয়ে ধুয়ে শুকিয়ে নিন।
    
    সর্বদা আপনার গাড়িতে স্যানিটাইজার রাখুন।
    
    গাড়ি চালানো / প্রস্থান করার সময় ৭০% অ্যালকোহল-ভিত্তিক হ্যান্ড স্যানিটাইজার ব্যবহার করুন।
    
    নির্ধারিত নিয়ম অনুযায়ী গাড়িতে সহকারী ও চালক ছাড়া অন্য কারও সাথে ভ্রমণ করবেন না।
    
    একে অপরের থেকে যথাযথ দূরত্ব বজায় রাখুন।
    
    চেক পোস্ট / লোডিং-আনলোডিং পয়েন্ট / রেস্তোঁরা মতো জায়গাগুলিতে লোকজনের সাথে ঘনিষ্ঠ যোগাযোগ এড়িয়ে চলুন।
    
    আপনার যানবাহনটি প্রতিদিন স্যানিটাইজ করুন।
    
    
    কি করবেন না:
    
    ছেঁড়া / পুরানো এবং অন্যান্য মাস্ক একেবারেই ব্যবহার করবেন না
    
    একাধিক সহকারীকে আপনার গাড়িতে বসতে দেবেন না
    
    জমায়েত করবেন না
    
    আপনার স্বাস্থ্যবিধি উপেক্ষা করবেন না
    
    আসুন আমরা প্রত্যেকে একে অপরের যত্ন নিয় এবং কোভিড -১৯ সংক্রমণ রুখে দিই।
    
    ভিডিওটি দেখতে http://164.100.117.97/WriteReadData/userfiles/image/Transportpib2RFX.mp4 এখানে ক্লিক করুন


    

    CG/SS

    
    
    (Release ID: 1618279) Visitor Counter : 19
    
    
      Read this release in: English , Urdu , Marathi , Hindi , Assamese , Manipuri , Punjabi , Gujarati , Odia , Tamil , Telugu , Kannada , Malayalam