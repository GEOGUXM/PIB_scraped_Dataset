      সারওরসায়নমন্ত্রক

      কোভিড-১৯ লকডাউনের মধ্যেও সার উৎপাদন ও সরবরাহ ক্ষেত্রে কৃষকরের চাহিদা পূরণ হয়েছে
      Posted On: 19 APR 2020 5:40PM by PIB Kolkata


    নতুন দিল্লি, ১৯ এপ্রিল, ২০২০


    

    
    কোভিড-১৯ কারণে দেশ জুড়ে চলা লকডাউনের জেরে একাধিক সমস্যা সত্বেও সার দফতর, রেল মন্ত্রক, বন্দর কর্তৃপক্ষ এবং রাজ্য সরকারের সর্বত্র প্রয়াসের ফলে সার উৎপাদন ও সরবরাহ ক্ষেত্রে কৃষকরের চাহিদা পূরণ করেছে। লকডাউনের মধ্যে ১৭ এপ্রিল রেকর্ড পরিমাণ ৪১টি সারের রেক সরবরাহ করা হয়েছে।
    
    গতকাল সন্ধ্যায় ট্যুইটে এ সম্পর্কে অবহিত করে কেন্দ্রীয় সার ও রাসায়ন মন্ত্রী শ্রী ডি ভি সদানন্দ গৌড়া জানিয়েছেন, "ফসল বোনার আগে কৃষকদের কাছে সারের সহজলভ্যতা নিশ্চিত করতে আমরা বদ্ধপরিকর।
    
    গতকাল লকডাউন চলাকালীন সময়ে ৪১টি সারের র‌েক কারখানা এবং বন্দর থেকে সরবরাহ করা হয়েছে, যা একদিনে সর্বোচ্চ।"
    
    তিনি জানিয়েছেন, আসন্ন খরিফ মরসুমে কৃষকদের জমিতে পর্যাপ্ত পরিমাণে সারের সরবরাহ নিশ্চিত করার জন্য সার ও রাসায়ন মন্ত্রক যে প্রতিশ্রুতি দিয়েছিল, তা বজায় রেখেছে।
    
    
    কেন্দ্রীয় মন্ত্রী আরও বলেছেন যে, দেশে সারের কোনও সমস্যা নেই এবং কোনও রকম আতঙ্কের প্রয়োজন নেই। তিনি বলেছেন যে রাজ্য সরকারগুলির হাতে পর্যাপ্ত পরিমাণ সার রয়েছে। শ্রী গৌড়া আরও বলেছেলেন, "আমরা রাজ্যের কৃষিমন্ত্রীদের সাথে যোগাযোগ রেখে চলছি।
    
    ভারত সরকার, অত্যাবশ্যকীয় পণ্য আইনের আওতায় দেশে সার কারখানা পরিচালনার অনুমতি দিয়েছে, যাতে কৃষিক্ষেত্রে লকডাউনের কোন প্রভাব না পড়ে।


    

    CG/SS

    
    
    (Release ID: 1616211) Visitor Counter : 17
    
    
      Read this release in: English , Urdu , Hindi , Assamese , Punjabi , Gujarati , Tamil , Telugu , Kannada