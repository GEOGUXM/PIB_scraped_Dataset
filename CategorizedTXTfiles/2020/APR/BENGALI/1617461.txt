      তথ্যওসম্প্রচারমন্ত্রক

      টেলিযোগাযোগ দপ্তরের পক্ষ থেকে বিনামূল্যে ইন্টারনেট পরিষেবা দেওয়ার কোনও সংস্থান নেই
      Posted On: 22 APR 2020 9:10PM by PIB Kolkata


    নয়াদিল্লি, ২২ এপ্রিল, ২০২০


    

    প্রেস ইনফরমেশন ব্যুরোর ফ্যাক্টচেক ইউনিট আজ এক ট্যুইটে সুস্পষ্টভাবে জানিয়েছে, টেলিযোগাযোগ দপ্তর সমস্ত ব্যবহারকারীদের আগামী তেসরা মে পর্যন্ত নিখরচায় কোনও ইন্টারনেট পরিষেবা দিচ্ছে না। এক গুজব ছড়ানো হয়েছে যে, টেলিযোগাযোগ দপ্তর বাড়ি থেকে কাজ করার জন্য নিখরচায় ইন্টারনেট পরিষেবা দিচ্ছে। এই গুজবের প্রেক্ষিতে পিআইবি-র ফ্যাক্টচেক ইউনিট সুস্পষ্টভাবে জানিয়েছে নিখরচায় ইন্টারনেট পরিষেবা দেওয়ার এই গুজবের কোনও ভিত্তি নেই এবং যে লিঙ্ক থেকে এই পরিষেবা মিলবে বলে দাবি করা হয়েছিল, সেটিও ভুয়ো।


    
    কেন্দ্রীয় স্বরাষ্ট্র মন্ত্রকের পক্ষ আরও একটি খবরের সত্যতা যাচাই করে জানানো হয়েছে যে কোনও সংস্থার কর্মীর কোভিড-১৯ -এ আক্রান্ত হবার খবর পেলে সংশ্লিষ্ট সংস্থাটির নির্দেশক ও পরিচালন কর্তৃপক্ষের বিরুদ্ধে ব্যাবস্থা গ্রহন করা হবে বলে যে গুজব ছড়িয়েছে, সংবাদ মাধ্যমের সেসংক্রান্ত খবরের কোনও ভিত্তি নেই। বরং প্রকৃতপক্ষে কোনোক্ষেত্রে কর্তৃপক্ষের গাফিলতির প্রমাণ পেলে তার বিরুদ্ধে ব্যাবস্থাগ্রহনের সংস্থান রয়েছে।


    
    পিআইবি-র ফ্যাক্টচেক ইউনিটের ট্যুইটেও এ সংক্রান্ত বিস্তারিত বিবরণ পাওয়া যেতে পারে।


    
    কেন্দ্রীয় স্বরাষ্ট্র মন্ত্রকের মুখপাত্রের ট্যুইটেও এ সংক্রান্ত স্পষ্টীকরণ দেওয়া রয়েছে।


    
    অন্য একটি ক্ষেত্রে পিআইবি-র ফ্যাক্টচেক ইউনিটের পক্ষ থেকে পুনরায় সুস্পষ্টভাবে বলা হয়েছে, করোনা ভাইরাস সংক্রমণের প্রেক্ষিতে আগামী ১৫ই অক্টোবর পর্যন্ত হোটেলগুলি বন্ধ রাখার জন্য কেন্দ্রীয় পর্যটন মন্ত্রকের পক্ষ থেকে কোনও নির্দেশ জারি করা হয়নি।


    
    পিআইবি-র আসাম রিজিওনাল ইউনিটের পক্ষ থেকে একটি বিষয়ের কথা উল্লেখ করে বলা হয়েছে আইসিএমআর প্রকৃত আসামবাসীদের রোগ প্রতিরোধক ক্ষমতা সম্পর্কিত একটি সমীক্ষায় সহায়তা করছে না। আসাম আঞ্চলিক ইউনিটের ট্যুইটে বলা হয়েছে, এ সংক্রান্ত খবরের কোনও ভিত্তি নেই। তবে, প্রকৃত আসামবাসীদের জিনগত সমীক্ষার ব্যাপারে আইসিএমআর উদ্যোগী হয়েছে।


    
    উল্লেখ করা যেতে পারে, সোশ্যাল মিডিয়ায় বিভ্রান্তিকর খবর প্রচার এবং এ সম্পর্কে মহামান্য সুপ্রিম কোর্টের পর্যবেক্ষণের প্রেক্ষিতে ছড়িয়ে পড়া গুজবগুলির ব্যাপারে প্রকৃত তথ্য দিতে পিআইবি ফ্যাক্টচেক ইউনিট গড়ে তুলেছে।


    

    CG/BD/SB

    
    
    (Release ID: 1617461) Visitor Counter : 7
    
    
      Read this release in: English , Urdu , Hindi , Assamese , Punjabi , Gujarati , Tamil , Telugu , Kannada