      বিজ্ঞানওপ্রযুক্তিমন্ত্রক

      ঘাটতি মেটাতে সহজলভ্য সামগ্রী দিয়ে বাড়িতেই মাস্ক তৈরী
      Posted On: 02 APR 2020 6:17PM by PIB Kolkata


    নয়াদিল্লি, ০২ এপ্রিল, ২০২০


    

    আপনি একজন সচেতন নাগরিক হিসাবে একথা জেনে অবাক হবেন যে, কিভাবে বাড়িতে মাস্ক তৈরি করা যায়। ভারত সরকারের মুখ্য বৈজ্ঞানিক উপদেষ্টা বাড়িতেই মাস্ক তৈরির ব্যাপারে উদ্ভাবনমূলক সমাধানসূত্র জানিয়েছেন। যেসব ব্যক্তি মাস্ক ব্যবহার করতে চান, কিন্তু হাতের কাছে মাস্ক পাচ্ছেন না, তারা বাড়িতে তৈরি মাস্ক শুধু যে ব্যবহার করতে পারবেন তাই নয়, সেই সঙ্গে এটি পুনর্ব্যবহার ও পরিষ্কারও করতে পারবেন।


    
    মাস্ক ও স্যানিটাইজারের ঘাটতি মেটাতে এটি এক বাস্তব সত্য। কোভিড-১৯ মহামারী ছড়িয়ে পড়ার সঙ্গে সঙ্গে অত্যুৎসাহী মানুষজন দোকানে গিয়ে প্রচুর পরিমানে স্বাস্থ্যসহায়ক সামগ্রী, বিশেষ করে মাস্ক ও হ্যান্ড স্যানিটাইজার সংগ্রহ করেছেন। এর ফলে, মাস্ক ও হ্যান্ড স্যানিটাইজারের চাহিদা হঠাৎ করেই অনেক গুণ বেড়ে গেছে।


    
    মুখ্য অর্থনৈতিক উপদেষ্টার কার্যালয়ের পক্ষ থেকে বাড়িতে মাস্ক তৈরীর ব্যাপারে একটি সহজ পদ্ধতি জনসমক্ষে প্রচার করা হয়েছে। মুখ্য বৈজ্ঞানিক উপদেষ্টার কার্যালয় থেকে আরও জানানো হয়েছে, বাড়িতে তৈরি এই মাস্ক স্বেচ্ছাসেবী সংগঠনের পাশাপাশি, যে কোনও ব্যক্তিই ব্যবহার করতে পারবেন। এই ধরনের মাস্ক আমাদের শ্বাস-প্রশ্বাস ব্যবস্থায় করোনা ভাইরাস প্রবেশের সম্ভাবনাকে কমিয়ে দেয়। সাম্প্রতিক এক সমীক্ষায় প্রকাশ মোট জনসংখ্যার ৫০ শতাংশ মানুষ যদি মাস্ক ব্যবহার করেন, তা হলে বাকি ৫০ শতাংশ মানুষের এই ভাইরাস সংক্রমণের আশঙ্কা থাকে। তবে, ৮০ শতাংশ মানুষ যদি মাস্ক ব্যবহার করেন, তা হলে সহজেই ভাইরাস সংক্রমণ প্রতিরোধ করা সম্ভব। জনবসতিপূর্ণ এলাকায় বসবাসকারী মানুষের জন্য মাস্ক ব্যবহারের বিশেষ পরামর্শ দেওয়া হয়েছে।


    
    উল্লেখ করা যেতে পারে, গত ১৯শে মার্চ বিজ্ঞান ও প্রযুক্তি বিষয়ক এক ক্ষমতাপ্রাপ্ত কমিটি গঠন করা হয়। এই কমিটিকে কোভিড-১৯ অসুখ এবং সার্স-কভ-২ ভাইরাস সম্পর্কিত বিষয়ে গবেষণা ও উন্নয়ন সংক্রান্ত বিষয়গুলি কার্যকর করার ব্যাপারে দ্রুত সিদ্ধান্ত গ্রহণের দায়িত্ব দেওয়া হয়।


    
    বাড়িতে মাস্ক তৈরি ও তার ব্যবহার সংক্রান্ত বিস্তারিত বিবরণ http://bit.ly/DIYMasksCorona -এই ওয়েবসাইটে দেওয়া রয়েছে।

    

    CG/BD/SB

    
    
    (Release ID: 1610396) Visitor Counter : 5
    
    
      Read this release in: English