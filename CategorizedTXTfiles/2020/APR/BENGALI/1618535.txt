      বিজ্ঞানওপ্রযুক্তিমন্ত্রক

      সিআইএমএপি-র ভেষজ ওষুধ সংক্রমণ দূর করে শরীরে রোগ প্রতিরোধ ক্ষমতা বাড়িয়ে তুলতে পারে
      Posted On: 26 APR 2020 6:30PM by PIB Kolkata


    নতুন দিল্লি, ২৬ এপ্রিল, ২০২০


    

    
    লক্ষ্ণৌর সেন্ট্রাল ইনস্টিটিউট অফ মেডিসিনাল অ্যান্ড অ্যারোমেটিক প্ল‍্যান্ট (সিআইএমএপি)-এর গবেষকরা দুটি নতুন ভেষজ ওষুধ তৈরি করেছেন। এই ওষুধ দুটি সাধারণত কোভিড-১৯ সংক্রমণে শুকনো কাশির মতো লক্ষণগুলি দূর করতে সহায়ক হবে। বৈজ্ঞানিক ও শিল্প গবেষণা পর্ষদের অন্তর্গত সিআইএমএপি-এর পরীক্ষাগারে তৈরি এই ভেষজ ওষুধ দুটির নাম দেওয়া হয়েছে "সিআইএম-পৌষ্টিক" এবং "ভেষজ কাশির সিরাপ"। এই দুটি ওষুধই যেকোনও ব‍্যক্তির শরীরে রোগ প্রতিরোধ ক্ষমতা বাড়াতে সাহায্য করে। পুনর্ণবা, অশ্বগন্ধা, মুলিঠি, হারদা, বাহেদা এবং সতভের সহ ১২টি মূল্যবান ভেষজ সামগ্রী দিয়ে এই ওষুধ দুটি তৈরি করা হয়েছে।
    
    সিআইএমএপি অধিকর্তা ডঃ প্রবোধ কে ত্রিবেদী বলেছেন, "প্রাথমিকভাবে এই ভেষজ ওষুধ দুটি তাদের পরীক্ষাগারে তৈরি করা হলেও পরবর্তী সময়ে স্টার্ট-আপ সংস্থাগুলিকে ওষুধের প্রযুক্তিগুলি প্রদান করা হবে।"
    
    সিআইএমএপি-এর গবেষক দলের প্রধান ডঃ ডি এন মণি বলেছেন, "সিআইএম পৌষ্টিক ওষুধটি বাজারে পাওয়া অন‍্যান্য রোগ প্রতিরোধকারী ওষুধের চেয়ে অনেক ভালো। পরীক্ষায় এর ভালো ফল পাওয়া গিয়েছে। একইভাবে ভেষজ কাশির সিরাপটি আয়ুশ মন্ত্রকের নির্দেশে তৈরি করা হয়েছে।"
    
    স্বাস্থ্য বিশেষজ্ঞদের মতে করোনাভাইরাস সংক্রামিত ব‍্যক্তির রোগ প্রতিরোধ ক্ষমতা কমে যায়। এটাও দেখা গিয়েছে যে বেশিরভাগ ক্ষেত্রে রোগ প্রতিরোধশক্তি কম এমন ব‍্যক্তিদেরই এই ভাইরাস প্রভাবিত করছে। তাই বিশেষজ্ঞদের মতে এই ওষুধ দুটি শরীরে রোগ প্রতিরোধ ক্ষমতা বৃদ্ধি করে সংক্রমণের প্রভাব কমাতে সহায়ক হতে পারে এবং কোভিড-১৯-এর বিরুদ্ধে কার্যকরী ভূমিকা নিতে পারে।


    

    CG/SS

    
    
    (Release ID: 1618535) Visitor Counter : 15
    
    
      Read this release in: Telugu , English , Urdu , Hindi , Punjabi , Gujarati , Tamil , Kannada