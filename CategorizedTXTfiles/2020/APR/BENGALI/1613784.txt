      স্বাস্থ্যওপরিবারকল্যাণমন্ত্রক

      কোভিড–১৯ এর বিষয়ে সর্বশেষ তথ্য
      Posted On: 12 APR 2020 6:38PM by PIB Kolkata

      নতুনদিল্লি, ১২ এপ্রিল, ২০২০
      
      দেশে কোভিড-১৯ মহামারীর মোকাবিলায় কেন্দ্র এবং বিভিন্ন রাজ্য ও কেন্দ্রশাসিত অঞ্চলগুলি নানা উদ্যোগ গ্রহণ করেছে। উচ্চপর্যায়ে এগুলি নিয়ে প্রতিনিয়ত পর্যালোচনা করা হচ্ছে।
      
      কোভিড – ১৯ এর পরীক্ষার ক্ষমতা বাড়াতে দেশের সমস্ত সরকারী এবং বেসরকারী মেডিকেল কলেজগুলিতে এই পরিকাঠামো গড়ে তোলা হচ্ছে। এই মেডিকেল কলেজগুলি আশেপাশের স্বাস্থ্য প্রতিষ্ঠানের মেন্টার হিসাবে কাজ করবে।
      
      শেষ পাওয়া খবরে দেশে গত চব্বিশ ঘন্টায় ৯০৯ জন এই ভাইরাসে সংক্রমিত হয়েছেন। এ পর্যন্ত ২৭৩ জন মারা গেছেন। ৭১৬ জন সুস্থ হয়ে বাড়ী ফিরে গেছেন।
      
      প্রাথমিক স্বাস্থ্য পরিকাঠামোর বৃদ্ধিতে সরকার, বিশেষ গুরুত্ব দিয়েছে। আজ পর্যন্ত ৮৩৫৬ টি শয্যার চাহিদা রয়েছে। বর্তমানে দেশজুড়ে ৬০১টি কোভিড - ১৯ এর জন্য হাসপাতালে ১,০৫৯৮০টি শয্যা রয়েছে। এই হাসপাতালগুলিতে আইসোলেশন বেডের সংখ্যা আরো বাড়ানো হবে।
      
      সরকারী এবং বেসরকারী হাসপাতালগুলির পাশাপাশি রাষ্ট্রায়ত্ত্ব সংস্থা, রেল এবং প্রতিরক্ষা বিভাগের হাসপাতালগুলিকেও প্রস্তুত রাখা হয়েছে। প্রত্যন্ত অঞ্চলে জন্য অর্ডন্যান্স ফ্যাক্টরি বোর্ড, স্বাস্থ্য ক্ষেত্রে ব্যবহৃত বিশেষ সুবিধাযুক্ত তাবু তৈরি করেছে।
      নিমহ্যান্স বা নতুন দিল্লীর এইমস হাসপাতাল, ওয়েবকাস্টিং-এর মাধ্যমে স্বাস্থ্যপরিষেবার সঙ্গে যুক্ত কর্মীদের দক্ষতা বৃদ্ধির লক্ষ্যে সেমিনারের আয়োজন করছে। এই সেমিনারগুলি বিষয়ে সর্বশেষ তথ্য পাওয়া যাবে, https://www.mohfw.gov.in/ ।
      
      কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন।
      
      কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in -এই দুটি ই-মেলে যোগাযোগ করা যাবে। এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড – ১৯ সংক্রান্ত হেল্প লাইন নম্বরগুলির তালিকা চাইলে নীচের লিঙ্কে ক্লিক করুন।
      https://www.mohfw.gov.in/pdf/coronvavirushelplinenumber.pdf
      CG/CB
    
    
    (Release ID: 1613784) Visitor Counter : 17
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Odia , Tamil , Telugu , Kannada , Malayalam