      প্রধানমন্ত্রীরদপ্তর

      প্রধানমন্ত্রী শ্রী নরেন্দ্র মোদী এবং সিঙ্গাপুরের প্রধানমন্ত্রী লি হিসিয়েন লুং-এর মধ্যে টেলিফোনে বার্তালাপ
      Posted On: 24 APR 2020 2:08PM by PIB Kolkata


    নতুন দিল্লি, ২৪ এপ্রিল, ২০২০

    

    প্রধানমন্ত্রী শ্রী নরেন্দ্র মোদী আজ সিঙ্গাপুরের প্রধানমন্ত্রী লি হিসিয়েন লুং-এর সঙ্গে টেলিফোনে কথা বলেছেন।
    
    দুই নেতা কোভিড-১৯ মহামারীর ফলে সৃষ্ট স্বাস্থ্য ও অর্থনৈতিক সমস্যার বিষয়ে মতবিনিময় করেন। মহামারীর জেরে অর্থনৈতিক ও সামাজিকক্ষেত্রে যে প্রভাব পড়েছে তা মোকাবিলায় নিজ নিজ দেশে কি কি ব্যবস্থা গ্রহণ করা হয়েছে সে সম্পর্কে তারা একে অপরকে অবহিত করেন।
    
    প্রধানমন্ত্রী শ্রী নরেন্দ্র মোদী সিঙ্গাপুরে চিকিৎসা সরঞ্জাম সহ প্রয়োজনীয় পণ্য সামগ্রী সরবরাহ বজায় রাখার জন্য সর্বাত্মক সহায়তার প্রতিশ্রুতি দিয়েছেন। সিঙ্গাপুরে ভারতীয় নাগরিকদের সাহায্যে যেভাবে সেদেশের সরকার সহায়তার হাত বাড়িয়েছ,তারও প্রশংসা প্রকাশ করেন প্রধানমন্ত্রী।
    
    উভয় নেতা বর্তমান সময়ে ভারত-সিঙ্গাপুর কৌশলগত অংশীদারিত্বের গুরুত্বের ওপর জোর দেন। কোভিড-১৯ এর ফলে উদ্ভূত বর্তমান এবং ভবিষ্যতের সমস্যা মোকাবিলায় একসঙ্গে কাজ করতে তাঁরা সম্মত হয়েছেন।
    
    প্রধানমন্ত্রী বর্তমান সঙ্কটের সময়ে সিঙ্গাপুরের জনগণের সুস্বাস্থ্য ও সুস্থতার জন্য শুভেচ্ছা জানিয়েছেন।


    

    CG/SS

    
    
    (Release ID: 1617872) Visitor Counter : 14
    
    
      Read this release in: English , Urdu , Marathi , Hindi , Manipuri , Assamese , Punjabi , Gujarati , Odia , Tamil , Telugu , Kannada , Malayalam