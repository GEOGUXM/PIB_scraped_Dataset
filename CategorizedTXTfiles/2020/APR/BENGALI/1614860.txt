      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 15 APR 2020 6:49PM by PIB Kolkata


    নয়াদিল্লি , ১৫ এপ্রিল , ২০২০


    

    কোভিড - ১৯ সংক্রান্ত স্বাস্থ্য ও পরিবার কল্যাণ মন্ত্রকের সর্বশেষ তথ্য
    দেশে গতকাল থেকে আরও ১ হাজার ৭৬টি নতুন সংক্রমণের খবর মিলেছে । এর ফলে , করোনায় নিশ্চিত আক্রান্তের সংখ্যা বেড়ে দাঁড়িয়েছে ১১ হাজার ৪৩৯ । মৃত্যু হয়েছে ৩৭৭ জনের । সুস্থ হওয়ার পর ১ হাজার ৩০৬ জনকে ছেড়ে দেওয়া হয়েছে । কোভিড - ১৯ মোকাবিলা ও নিয়ন্ত্রণে দেশের প্রতিটি জেলাকে সংক্রমণের উৎস কেন্দ্ এবং সংক্রমণের উৎস কেন্দ্র বহির্ভূত এই দুই ভাগে বিভক্ত করা হয়েছে । ক্যাবিনেট সচিব আজ এক উচ্চ পর্যায়ের বৈঠকে পরিস্থিতি পর্যালোচনা করেছেন । বাড়ি বাড়ি গিয়ে সমীক্ষার জন্য একাধিক বিশেষ দল গঠন করা হয়েছে । এই দলগুলিতে স্বাস্থ্য কর্মী , স্থানীয় রাজস্ব দপ্তরের কর্মী , পুর কর্মী , রেডক্রস ও অন্যান্য স্বেচ্ছাসেবকরা থাকবেন ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1614770 – এই লিঙ্কে ক্লিক করুন ।


    
    
    দেশে কোভিড - ১৯ মহামারী দমনের প্রেক্ষিতে স্বরাষ্ট্র মন্ত্রকের পুনর্বিন্যস্ত সংশোধিত নীতি - নির্দেশিকা জারি
    কেন্দ্রীয় সরকারের পক্ষ থেকে ১৪ই এপ্রিল জারি করা এক নির্দেশে বলা হয়েছে , দেশে কোভিড - ১৯ মহামারী দমনে স্বরাষ্ট্র মন্ত্রকের পুনর্বিন্যস্ত নীতি - নির্দেশিকায় লকডাউন সম্পর্কিত যে ব্যবস্থার কথা উল্লেখ রয়েছে , তা আগামী তেসরা মে পর্যন্ত কার্যকর থাকবে । কেন্দ্রীয় সরকারের উপরোক্ত এই নির্দেশ অনুযায়ী , স্বরাষ্ট্র মন্ত্রক লকডাউন ব্যবস্থা সম্পর্কিত পুনর্বিন্যস্ত সংশোধিত নীতি - নির্দেশিকা জারি করেছে । এই সংশোধিত নীতি - নির্দেশিকা সমস্ত কেন্দ্রীয় মন্ত্রক ও দপ্তরের পাশাপাশি , রাজ্য ও কেন্দ্রশাসিত অঞ্চলগুলির ক্ষেত্রেও প্রযোজ্য হবে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1614611 – এই লিঙ্কে ক্লিক করুন ।

    

    স্বরাষ্ট্র মন্ত্রকের সংশোধিত পুনর্বিন্যস্ত নীতি - নির্দেশিকা
    প্রধানমন্ত্রীর এই ঘোষণার প্রেক্ষিতে স্বরাষ্ট্র মন্ত্রক গতকাল লকডাউনের মেয়াদ তেসরা মে পর্যন্ত বাড়ানোর ব্যাপারে নির্দেশিকা জারি করে । একই সঙ্গে , মন্ত্রকের পক্ষ থেকে আজ রাজ্য ও কেন্দ্রশাসিত অঞ্চলগুলির কিছু কিছু এলাকায় নির্দিষ্ট কয়েকটি ক্ষেত্রে লকডাউন সংক্রান্ত নিষেধাজ্ঞা শিথিল করার কথা জানিয়েছে । স্বরাষ্ট্র মন্ত্রকের পক্ষ থেকে জারি করা আজকের নির্দেশের পাশাপাশি , আগামী ২০শে এপ্রিল থেকে দেশের কিছু কিছু এলাকায় নির্দিষ্ট কিছু কাজকর্মের ক্ষেত্রে নিষেধাজ্ঞা শিথিল করার ব্যাপারেও পুনর্বিন্যস্ত সংশোধিত নীতি - নির্দেশিকা জারি করেছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1614611 – এই লিঙ্কে ক্লিক করুন ।

    

    কোভিড - ১৯ মহামারী মোকাবিলায় লকডাউন সংক্রান্ত নিষেধাজ্ঞাগুলি আগামী তেসরা মে পর্যন্ত কার্যকর থাকবে
    দেশে কোভিড - ১৯ মহামারী সংক্রমণ প্রতিরোধে কেন্দ্রীয় সরকারের পক্ষ থেকে সমস্ত কেন্দ্রীয় মন্ত্রক ও দপ্তর সহ রাজ্য ও কেন্দ্রশাসিত অঞ্চলগুলিতে কেন্দ্রীয় স্বরাষ্ট্র মন্ত্রকের পুনর্বিন্যস্ত নীতি - নির্দেশিকায় উল্লিখিত লকডাউন সম্পর্কিত ব্যবস্থাগুলি আগামী তেসরা মে পর্যন্ত কার্যকর রাখার সিদ্ধান্ত নিয়েছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1614481 – এই লিঙ্কে ক্লিক করুন ।

    

    কোভিড - ১৯ মহামারীর প্রেক্ষিতে করদাতাদের সুবিধার্থে সিবিডিটি এক সপ্তাহে ১০ লক্ষ ২০ হাজার রিফান্ড হিসাবে ৪ হাজার ২৫০ কোটি টাকা মিটিয়েছে
    কোভিড - ১৯ মহামারীর প্রেক্ষিতে করদাতাদের সুবিধার্থে ৫ লক্ষ টাকা পর্যন্ত বকেয়া আয়কর রিফান্ডের ক্ষেত্রে সরকার যে সিদ্ধান্ত নিয়েছে , তার প্রেক্ষিতে সিবিডিটি জানিয়েছে ইতিমধ্যেই ১০ লক্ষ ২০ হাজার রিফান্ড হিসাবে ৪ হাজার ২৫০ কোটি টাকা মেটানো হয়েছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1614744 – এই লিঙ্কে ক্লিক করুন ।

    

    লকডাউনের সময়ে পচনশীল কৃষিজ পণ্যের আন্তঃরাজ্য চলাচলে সুবিধা প্রদানের জন্য সর্বভারতীয় কৃষি পরিবহণ কলসেন্টার নম্বরের সূচনা করলেন কৃষি মন্ত্রী শ্রী নরেন্দ্র সিং তোমর
    কেন্দ্রীয় কৃষি ও কৃষক কল্যাণ মন্ত্রী শ্রী নরেন্দ্র সিং তোমর আজ কৃষি ভবনে এক অনুষ্ঠানে সর্বভারতীয় কৃষি পরিবহণ কলসেন্টারের উদ্বোধন করেন । কোভিড - ১৯ মহামারীর প্রেক্ষিতে দেশ জুড়ে লকডাউনের সময়ে পচনশীল কৃষিজ পণ্যের আন্তঃরাজ্য চলাচলে সুবিধা করে দিতে এই কলসেন্টারের সুচনা করা হয়েছে । কলসেন্টারের নম্বর দুটি হ ’ ল – 18001804200 এবং 14488 । দিবারাত্রি যে কোনও সময়ে মোবাইল বা ল্যান্ডলাইন ফোন থেকে এই নম্বর দুটিতে ফোন করা যেতে পারে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1614635 – এই লিঙ্কে ক্লিক করুন ।

    

    সামাজিক ন্যায় - বিচার ও ক্ষমতায়ন মন্ত্রক লকডাউন শুরু হওয়ার পর থেকে বিপন্ন , ভিক্ষুক এবং গৃহহীন ১ কোটি ২৭ লক্ষ ব্যক্তির জন্য বিনামূল্যে খাবারের ব্যবস্থা করেছে
    সামাজিক ন্যায় বিচার ও ক্ষমতায়ন মন্ত্রক প্রধান প্রধান পুর নিগমগুলির সঙ্গে সহযোগিতায় গত ১০ এপ্রিল পর্যন্ত বিপন্ন , ভিক্ষুক ও গৃহহীন ১ কোটি ২৭ লক্ষেরও বেশি মানুষের জন্য বিনামূল্যে খাবারের ব্যবস্থা করেছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1614751 – এই লিঙ্কে ক্লিক করুন ।
    
    প্যালেস্তাইনের রাষ্ট্রপতির সঙ্গে টেলিফোনে প্রধানমন্ত্রীর কথা
    প্রধানমন্ত্রী শ্রী নরেন্দ্র মোদী আজ টেলিফোনে প্যালেস্তাইনের রাষ্ট্রপতি মিঃ মহমুদ আব্বাসের সঙ্গে কথা বলেন । দুই নেতা চলতি কোভিড - ১৯ মহামারীর প্রেক্ষিতে উদ্ভূত চ্যালেঞ্জগুলি নিয়ে আলোচনার পাশাপাশি , নিজ নিজ দেশে পরিস্থিতি মোকাবিলায় গৃহীত পদক্ষেপগুলি সম্পর্কে পরস্পরকে অবহিত করেন ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1614436 – এই লিঙ্কে ক্লিক করুন ।

    

    লকডাউনের সময় কৃষক ও কৃষি ক্ষেত্রকে সর্বোচ্চ অগ্রাধিকার দেওয়ার কথা বললেন উপ - রাষ্ট্রপতি
    উপ - রাষ্ট্রপতি শ্রী ভেঙ্কাইয়া নাইডু আজ কেন্দ্র ও রাজ্য সরকারগুলিকে লকডাউনের সময়ে কৃষক ও কৃষি ক্ষেত্রকে সর্বোচ্চ অগ্রাধিকার দেওয়ার পাশাপাশি , সুষ্ঠুভাবে কৃষি কাজ এবং কৃষি পণ্যের পরিবহণ অব্যাহত রাখা নিশ্চিত করতে পরামর্শ দিয়েছেন ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1614749 – এই লিঙ্কে ক্লিক করুন ।

    

    লকডাউনের সময় কৃষি ও সংশ্লিষ্ট ক্ষেত্রের কাজকর্ম বাড়াতে কৃষি ও কৃষক কল্যাণ দপ্তরের উদ্যোগ
    লকডাউন চলাকালীন সময়ে কৃষক ও কৃষি ক্ষেত্রের স্বার্থে কেন্দ্রীয় কৃষি , সহযোগিতা ও কৃষক কল্যাণ দপ্তর একাধিক পদক্ষেপ নিচ্ছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1614459 – এই লিঙ্কে ক্লিক করুন ।

    

    দেশের মানুষের কাছে অত্যাবশ্যক চিকিৎসা সরবরাহ অব্যাহত রাখতে সরকার ও বিমান পরিবহণ ক্ষেত্রের উদ্যোগ
    কার্যকরভাবে এবং স্বল্প খরচে দেশে ও দেশের বাইরে বিমানে করে চিকিৎসা সরঞ্জাম পৌঁছে দিয়ে কোভিড - ১৯ এর বিরুদ্ধে ভারতের লড়াইকে আরও জোরদার করতে অসামরিক বিমান পরিবহণ মন্ত্রক এবং বিমান পরিবহণ ক্ষেত্র দৃঢ় সংকল্পবদ্ধ । উড়ান কর্মসূচির আওতায় অসামরিক বিমান পরিবহণ মন্ত্রকের উদ্যোগে দেশের প্রত্যন্ত এলাকাগুলিতেও অত্যাবশ্যক চিকিৎসা সামগ্রী পৌঁছে দেওয়া হচ্ছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1614476 – এই লিঙ্কে ক্লিক করুন ।

    

    বণিকসভা সিআইআই – এর শিল্পপতিদের সঙ্গে ডঃ হর্ষ বর্ধনের আলোচনা
    কেন্দ্রীয় স্বাস্থ্য ও পরিবার কল্যাণ মন্ত্রী আজ ভিডিও কনফারেন্সের মাধ্যমে বণিকসভা সিআইআই আয়োজিত ৫০ জনেরও বেশি ভারতীয় শিল্পপতিদের সঙ্গে বিভিন্ন বিষয়ে মতবিনিময় করেন । শিল্পপতিদের মধ্যে উপস্থিত ছিলেন – শ্রী বিক্রম কিরলোসকার , শ্রী উদয় কোটাক , শ্রী চন্দ্রজিৎ ব্যানার্জি , শ্রী সুনীল কান্তি মুঞ্জল , শ্রীমতী বিনীতা মালি , ডঃ কিরণ মজুমদার শ , ডঃ পবন গোয়েঙ্কা প্রমুখ ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1614544 – এই লিঙ্কে ক্লিক করুন ।

    

    লকডাউনের প্রেক্ষিতে ইউপিএসসি পরীক্ষার নতুন সময়সূচি ঘোষণা করেছে
    ইউপিএসসি - র পক্ষ থেকে সিদ্ধান্ত নেওয়া হয়েছে যে , ইন্টারভিউ , পরীক্ষা প্রভৃতি ক্ষেত্রে কর্মপ্রার্থীদের বিভিন্ন জায়গায় যাতায়াত করতে হয় । সেই প্রেক্ষিতে ইউপিএসসি এ ধরনের পরীক্ষা বা ইন্টারভিউ - এর তারিখ নির্দিষ্ট সময় অন্তর পর্যালোচনা করে দেখবে । কমিশনের পক্ষ থেকে সিদ্ধান্ত হয়েছে , বাকি সিভিল সার্ভিস পরীক্ষাগুলির পার্সোনালিটি টেস্টের ব্যাপারে তেসরা মে ’ র পর সিদ্ধান্ত নেওয়া হবে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1614675 – এই লিঙ্কে ক্লিক করুন ।

    

    নীতি আয়োগের ভাইস চেয়ারম্যান ও সদস্যরা ছাড়াও প্রধানমন্ত্রীর অর্থনৈতিক উপদেষ্টা পরিষদের চেয়ারম্যান মূল বেতনের ৩০ শতাংশ এক বছর পিএম - কেয়ার্স তহবিলে স্বেচ্ছায় দান করবেন
    কোভিড - ১৯ মহামারীর প্রেক্ষিতে এবং সরকারের প্রচেষ্টার অঙ্গ হিসাবে নীতি আয়োগের ভাইস চেয়ারম্যান ও সদস্যরা ছাড়াও প্রধানমন্ত্রীর অর্থনৈতিক উপদেষ্টা পর্ষদের চেয়ারম্যান আগামী এক বছর তাঁদের মূল বেতনের ৩০ শতাংশ স্বেচ্ছায় পিএম - কেয়ার্স তহবিলে দান করার সিদ্ধান্ত নিয়েছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1614611 – এই লিঙ্কে ক্লিক করুন ।
    
    
    ভারতীয় রেল এপ্রিল মাসে ৩০ হাজার ব্যক্তিগত সুরক্ষা সামগ্রী উৎপাদনের পরিকল্পনা করেছে
    কোভিড - ১৯ রোগীদের চিকিৎসার কাজে নিযুক্ত চিকিৎসক ও অন্যান্য স্বাস্থ্য কর্মীদের সুরক্ষার জন্য ভারতীয় রেলের প্রোডাক্টশন ইউনিট , ওয়ার্কশপ এবং ফিল্ড ইউনিটগুলি এপ্রিল মাসে ৩০ হাজার কভার বা ব্যক্তিগত সুরক্ষা সামগ্রী উৎপাদনের পরিকল্পনা করেছে । এছাড়াও , মে মাসে এই ধরনের ১ লক্ষ কভার উৎপাদনের পরিকল্পনা রয়েছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1614728 – এই লিঙ্কে ক্লিক করুন ।
    
    
    পণ্যবাহী ট্রেনগুলি থেকে রেলের মুনাফা আসা শুরু হয়েছে
    কোভিড - ১৯ মহামারীর প্রেক্ষেতে লকডাউনের সময়ে পণ্য সামগ্রী পরিবহণ গুরুত্বপূর্ণ হতে চলেছে । অত্যাবশ্যক সামগ্রীর এই চাহিদা পূরণে ভারতীয় রেল ইতিমধ্যেই পণ্যবাহী ট্রেন চালাচ্ছে । অত্যাবশ্যক সামগ্রীর সরবরাহ অব্যাহত রাখতে নির্দিষ্ট কিছু রুটে সময়সীমা মেনে পণ্যবাহী ট্রেন চালাচ্ছে ।


    বিস্তারিত বিবরণের জন্য https://pib.gov.in/PressReleseDetail.aspx?PRID=1614698 – এই লিঙ্কে ক্লিক করুন ।

    

    জম্মু ও কাশ্মীর তথা লাদাখের প্রত্যন্ত এলাকাগুলির জন্য ডাক বিভাগের পক্ষ থেকে বিশেষ মেল পরিষেবা
    জম্মু ও কাশ্মীর তথা লাদাখ কেন্দ্রশাসিত অঞ্চলের ডাকঘরগুলি প্রাথমিকভাবে আর্থিক লেনদেনের জন্য খুলে রাখা হলেও ডাকবিভাগের অন্যান্য পরিষেবা পৌঁছে দেওয়ার কাজে যুক্ত রয়েছে । এই প্রেক্ষিতে ডাকঘরগুলিতে আধার - ভিত্তিক পেমেন্ট ব্যবস্থা চালু হয়েছে , যাতে ব্যাঙ্ক অ্যাকাউন্টধারী সাধারণ মানুষ যে কোনও ডাকঘর থেকে মাসিক ১০ হাজার টাকা তুলতে পারেন ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1614720 – এই লিঙ্কে ক্লিক করুন ।

    

    ‘ দেখো আপনা দেশ ’ ওয়েবইনার সিরিজের দ্বিতীয় পর্বে আগামীকাল কলকাতার সমৃদ্ধ ইতিহাস ও সংস্কৃতি তুলে ধরা হবে
    কেন্দ্রীয় পর্যটন মন্ত্রকের ‘ দেখো আপনা দেশ ’ ওয়াবইনারটি লকডাউনের সময়ে মানুষের কাছ থেকে ভালো সাড়া পাচ্ছে । দিল্লির ইতিহাস তুলে ধরার পর আগামীকাল ওয়েবইনার সিরিজের দ্বিতীয় পর্বে বেলা ১১টা থেকে ১২টা পর্যন্ত কলকাতার সমৃদ্ধ ইতিহাস ও সংস্কৃতি তুলে ধরা হবে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1614720 – এই লিঙ্কে ক্লিক করুন ।

    

    স্মার্ট সিটিগুলি কোভিড - ১৯ সংক্রান্ত সচেতনতা এবং মানুষের সুরক্ষার জন্য সর্বাধুনিক প্রযুক্তি কাজে লাগাচ্ছে
    বিস্তারিত বিবরণের জন্য https://pib.gov.in/PressReleseDetail.aspx?PRID=1614467 – এই লিঙ্কে ক্লিক করুন ।

    

    কোভিড - ১৯ মহামারী মোকাবিলায় রাষ্ট্রায়ত্ত পাওয়ার গ্রিড সংস্থা কর্পোরেট সামাজিক দায়বদ্ধতার আওতায় একাধিক উদ্যোগ নিয়েছে
    দেশ জুড়ে যখন লকডাউন চলছে , তখন কেন্দ্রীয় বিদ্যুৎ মন্ত্রকের রাষ্ট্রায়ত্ত সংস্থা পাওয়ার গ্রিড না কেবল দিবারাত্রি অবিচ্ছিন্ন বিদ্যুৎ সরবরাহ সুনিশ্চিত করার কাজ করছে , সেই সঙ্গে দেশে মানবিক সহায়তার অঙ্গ হিসাবে একাধিক উদ্যোগ গ্রহণ করেছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1614369 – এই লিঙ্কে ক্লিক করুন ।
    
    
    
    পিআইবি ’ র আঞ্চলিক কার্যালয় থেকে প্রাপ্ত তথ্য
    
    • কেরল : রাজ্যের প্রথম এবং দেশের দ্বিতীয় কোভিড আক্রান্ত এক গর্ভবতী মহিলা সুস্থ হয়ে ওঠার পর আজ হাসপাতাল থেকে ছেড়ে দেওয়া হয়েছে । নিউইয়র্ক এবং দুবাইয়ে দু ’ জন কেরলবাসীর কোভিডে মৃত্যু হয়েছে । সবমিলে রাজ্যের বাসিন্দা ৩০ জনের বিদেশে কোভিডে মৃত্যু্র খবর পাওয়া গেছে ।
    
    • তামিলনাডু : চেন্নাই পুর নিগম আগামী তেসরা মে পর্যন্ত ৪০ হাজার নমুনা পরীক্ষা করবে । চেন্নাই শহরে ১০ হাজার নিরাপদ কোয়ারেন্টাইন ব্যবস্থা গড়ে তোলা হয়েছে । রাজ্যে গতকাল পর্যন্ত আক্রান্তের সংখ্যা ১ হাজার ২০৪ । সুস্থ হওয়ার পর ৮১ জনকে ছেড়ে দেওয়া হয়েছে ।
    
    • কর্ণাটক : চীন সরকারের নীতি পরিবর্তনের দরুণ রাজ্যের জন্য ১ লক্ষ র্যাপিড টেস্ট কিট পাওয়ার বিষয়টি আরও দীর্ঘায়িত হচ্ছে । রাজ্যে কোভিড কেসের সংখ্যা ২৬০ । মৃত্যু হয়েছে ১০ জনের । ৭১ জনকে সুস্থ হওয়ার পর ছেড়ে দেওয়া হয়েছে ।
    
    • তেলেঙ্গানা : রাজ্যের কোভিড মুক্ত এলাকাগুলি থেকে ২০শে এপ্রিলের পর ধাপে ধাপে লকডাউন নিষেধাজ্ঞা শিথিল করার পরিকল্পনা করা হচ্ছে । রাজ্যে এখনও পর্যন্ত কোভিডে আক্রান্তের সংখ্যা ৬৪৪ ।
    
    • অন্ধ্রপ্রদেশ : রাজ্যে নতুন করে আরও ১৯টি আক্রান্তের খবর মেলায় মোট কোভিড রোগীদের সংখ্যা দাঁড়ালো ৫০২ । এখনও পর্যন্ত ১১ জনের মৃত্যু হয়েছে । ১৬ জনকে সুস্থ হওয়ার পর ছেড়ে দেওয়া হয়েছে । আগামীকাল থেকে দরিদ্রদের বিনামূল্যে রেশন বিতরণ শুরু হচ্ছে ।
    
    • অরুণাচল প্রদেশ : রাজ্যে কোভিড - ১৯ এ একমাত্র আক্রান্ত রোগীর তৃতীয় টেস্টের পরিণামও নেগেটিভ এসেছে ।
    
    • আসাম : রাজ্যে সমস্ত মদের দোকান তেসরা মে পর্যন্ত বন্ধ করে দেওয়া হচ্ছে ।
    
    • মণিপুর : রাজ্যের একজন পাইলটের ১১ জন পারিবারিক সদস্যের সকলেরই নমুনা পরিক্ষা করা হবে । উল্লেখ করা যেতে পারে , ঐ পাইলটের শ্বশুর মশাই , যিনি মেঘালয়ের বাসিন্দা , তাঁর নমুনা পরীক্ষায় কোভিড - ১৯ পজিটিভ ধরা পড়ে ।
    
    • মেঘালয় : রাজ্যে প্রথম কোভিড - ১৯ রোগীর সংস্পর্শে আসা অন্যান্য ৫০ জনের নমুনা পরীক্ষার ফল নেগেটিভ এসেছে ।
    
    • মিজোরাম : ইন্ডিয়ান কাউন্সিল অফ মেডিকেল রিসার্চের কাছ থেকে মিজোরাম ১ হাজার ৮০০ করোনা টেস্টিং কিট পেয়েছে ।
    
    • নাগাল্যান্ড : জাতীয় বিপর্যয় ব্যবস্থাপনা বাহিনী কোহিমায় জীবাণু নাশক অভিযান চালিয়েছে ।
    
    • ত্রিপুরা : করোনা মহামারীর সময়ে সুস্থ ও নিরাপদ থাকতে সাধারণ মানুষকে আরোগ্য সেতু অ্যাপ ডাউনলোড করার পরামর্শ দিলেন রাজ্যের মুখ্যমন্ত্রী ।
    
    
    
    
    
    CG/BD/SB

    
    
    (Release ID: 1614860) Visitor Counter : 40
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Tamil , Telugu , Kannada , Malayalam