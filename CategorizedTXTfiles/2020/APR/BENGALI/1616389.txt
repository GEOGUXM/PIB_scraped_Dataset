      বিজ্ঞানওপ্রযুক্তিমন্ত্রক

      কোভিড-১৯-এর উপর গবেষণার জন্য ডিবিটি-বিআইআরএসি-র উদ্যোগ
      Posted On: 20 APR 2020 10:41AM by PIB Kolkata


    নতুনদিল্লি, ২০ এপ্রিল, ২০২০


    

    
    
    জৈবপ্রযুক্তি দপ্তর ও জৈব প্রযুক্তি শিল্প গবেষণা সহায়ক পরিষদ কোভিড-১৯ এর বিষয়ে গবেষণার জন্য ইচ্ছুক সংস্থগুলির কাছ থেকে প্রস্তাব আহ্বান করেছিল। ৩০ মার্চের মধ্যে ৫০০টি আবেদনপত্র দপ্তরের কাছে জমা পড়েছে। এর মধ্যে শিক্ষাবিদ ও শিল্প সংস্থা- সকলেই রয়েছে। এই আবেদন প্ত্রগুলি পরীক্ষা করে ১৬টি সংস্থাকে বাছাই করা হয়েছে। এই সব সংস্থাগুলি যন্ত্র, টীকা, থেরাপি সংক্রান্ত নানা গবেষণামূলক কাজে অর্থ সাহায্য পাবে।


    
    ন্যাশনাল বায়োফারমা মিশনের আওতায় এই সংস্থাগুলিতে অর্থ সাহায্য করা হবে যার মাধ্যমে সংস্থাগুলি টিকা বা থেরাপি বিষয়ে তাদের গবেষণার কাজ চালাবে। নোভেল করোনা ভাইরাস সারস-কোভ-২ ডি.এন.এ. ভিত্তিক টিকা তৈরীর ক্ষেত্রে ক্যাডিলা হেলথকেয়ার লিমিটেডকে অর্থ সাহায্য করা হবে। ভারত বায়োটেক ইন্টারন্যাশনাল লিমিটেডের আর একটি টিকার জন্যও অর্থ সাহায্যের ব্যবস্থা করা হয়েছে। সেরাম ইন্সটিটিউট অফ ইন্ডিয়ার একটি টিকা তৃতীয় পর্যায়ের ট্রায়ালের জন্য তৈরী। মানুষের শরীরে প্রয়োগের কাজেও ন্যাশনাল বায়োফারমা মিশন সাহায্য করবে। এছাড়া মানুষের মধ্যে রোগ প্রতিরোধ ক্ষমতা বৃদ্ধির লক্ষ্যে ভিরচৌ বায়োটেক প্রাইভেট লিমিটেড এবং অংকোসিক বায়ো প্রাইভেট লিমিটেডের গবেষণার কাজে সাহায্য করা হবে। দেশের মধ্যে দ্রুত শনাক্তকরণ পরীক্ষার উদ্দেশে মাইল্যাব ডিসকভারি সলিউশন প্রাইভেট লিমিটেড, হুয়েল লাইফ টাইম, উবিও বায়োটেকনোলজি সিস্টেম প্রাইভেট লিমিটেড, ধীতি লাইফ সায়েন্স প্রাইভেট লিমিটেড, ম্যাগজিনোম টেকনলজি প্রাইভেট লিমিটেড যাতে কিট তৈরী করতে পারে সেই জন্য তাদের সাহায্য করার সিদ্ধান্ত নেওয়া হয়েছে।


    
    কোভিড-১৯-এ কেউ সংক্রমিত হয়েছেন কিনা তা জানার জন্য আল্ট্রাসনিক সেনসার তৈরীর কাজেও জৈব প্রযুক্তি দফতর সাহায্য করবে।

    

    CG/CB

    
    
    (Release ID: 1616389) Visitor Counter : 21
    
    
      Read this release in: English , Urdu , Marathi , Hindi , Assamese , Manipuri , Punjabi , Gujarati , Tamil , Telugu , Kannada