      রেলমন্ত্রক

      ভারতীয় রেলের সদ্য গঠিত কেন্দ্রীয় কন্ট্রোল কার্যালয় দ্রুত সাহায্য ও পরামর্শ দিচ্ছে
      Posted On: 06 APR 2020 2:07PM by PIB Kolkata


    নয়াদিল্লি, ০৬ এপ্রিল, ২০২০


    

    রেল যাত্রীদের পাশাপাশি, সাধারণ মানুষের সহায়তার জন্য ভারতীয় রেল লকডাউন ঘোষণার পর কন্ট্রোল অফিস চালু করে। এই উদ্যোগ গ্রহণের কয়েক দিনের মধ্যে ব্যাপক সাফল্য মিলেছে। রেল কর্মীরা লকডাউন চলাকালীন প্রথম ১০ দিনে ১ লক্ষ ২৫ হাজারেরও বেশি বিভিন্ন প্রশ্নের জবাব দিয়েছেন। এর ৮৭ শতাংশের ক্ষেত্রে জবাব দেওয়া হয়েছে ফোন মারফৎ। বাকি, জবাব বা প্রত্যুত্তর দেওয়া হয়েছে সোশ্যাল মিডিয়ায়।


    
    রেল কন্ট্রোল অফিসের ২৪x৭ হেল্পলাইন নম্বর 139 ও 138 – এ সাধারণ মানুষের সেবায় নিরন্তর কাজ করে চলেছে। এই হেল্পলাইনগুলি চালু হওয়ার ফলে লকডাউন চলাকালীন সময়ে রেল প্রশাসন ও সাধারণ মানুষের মধ্যে তথ্যের আদান-প্রদান চালু রয়েছে। এই কন্ট্রোল অফিসগুলি পরিচালনার দায়িত্বে রয়েছে ডায়রেক্টর পর্যায়ের আধিকারিকরা। আঞ্চলিক কার্যালয়গুলিতে সহকারী ডিভিশনাল রেলওয়ে ম্যানেজাররা কন্ট্রোল অফিসের সঙ্গে সমন্বয়-সাধনের কাজ করছে।


    
    রেল মদত 139 হেল্পলাইন নম্বরে লকডাউন চলাকালীন প্রথম ১০ দিনে ৮০ হাজারেরও বেশি প্রশ্নের জবাব দেওয়া হয়েছে। একইভাবে, হেল্পলাইন নম্বর 138 - এ কল রিসিভ করা হচ্ছে এবং সেগুলিকে স্থানীয় ভাষায় জবাব দেওয়ার জন্য নিকটবর্তী রেলওয়ে ডিভিশনাল কন্ট্রোল অফিসের সঙ্গে যুক্ত করা হচ্ছে। ভারতীয় রেল যাত্রীদের স্বার্থে বাণিজ্যিক এজেন্টদের সুবিধার্থে সর্বাত্মক প্রয়াস গ্রহন করেছে।


    

    CG/BD/SB

    
    
    (Release ID: 1611634) Visitor Counter : 18
    
    
      Read this release in: English , Hindi , Marathi , Assamese , Punjabi , Gujarati , Tamil , Telugu , Kannada