      প্রতিরক্ষামন্ত্রক

      নারেলা কোয়ারেন্টাইন সেন্টারে সেনাবাহিনীর সহায়তা
      Posted On: 19 APR 2020 7:37PM by PIB Kolkata


    নয়াদিল্লি, ১৯ এপ্রিল, ২০২০


    

    দিল্লির নারেলা কোয়ারেন্টাইন সেন্টার দেশের অন্যতম বৃহৎ করোনা আক্রান্ত ব্যক্তিদের কোয়ারেন্টাইনে রাখার অন্যতম কেন্দ্র হয়ে উঠেছে। মার্চ মাসের মাঝামাঝি নাগাদ দিল্লি সরকার এই কোয়ারেন্টাইন সেন্টার স্থাপন করে। শুরুতে এই সেন্টারে বন্ধু মনোভাবাপন্ন দেশগুলির ২৫০ জন বিদেশি নাগরিকদের রেখে চিকিৎসার ব্যবস্থা করা হয়েছিল। পরবর্তী সময়ে নিজামুদ্দিন জমায়েতের পর এই কোয়ারেন্টাইনের ক্ষমতা বাড়িয়ে ১ হাজার জন ব্যক্তিকে রাখার উপযুক্ত করে তোলা হয়। সেনাবাহিনীর চিকিৎসক ও নার্সদের নিয়ে গঠিত একটি দল গত পয়লা এপ্রিল থেকে নারেলা কোয়ারেন্টাইন সেন্টারে অসামরিক প্রশাসনকে সাহায্য করে আসছে। সেনাবাহিনীর পক্ষ থেকে গত ১৬ই এপ্রিল এই কোয়ারেন্টাইন সেন্টারের চিকিৎসা পরিষেবা সকাল ৮টা থেকে রাত্রি ৮টা পর্যন্ত দেওয়া হচ্ছে। ৪০ জনের সেনাবাহিনীর এই দলটিতে ৬ জন চিকিৎসা আধিকারিক সহ ১৮ জন আধা-চিকিৎসক রয়েছেন।


    
    সেনা বাহিনীর চিকিৎসাদলের পেশাদারিত্ব কোয়ারেন্টাইনে থাকা ব্যক্তিদের মন জয় করে নিয়েছে। বর্তমানে এই সেন্টারে নিজামুদ্দিন জমায়েতে অংশ নেওয়া ৯৩২ জনকে রেখে চিকিৎসা পরিষেবা দেওয়া হচ্ছে। এদের মধ্যে ৩৬৭ জনের নমুনায় কোভিড-১৯ এর উপস্থিতির প্রমাণ মিলেছে। এই সেন্টারের সমগ্র কাজকর্ম পরিচালনায় অসামরিক প্রশাসনের সঙ্গে সেনাবাহিনীর বিশেষ সমন্বয় গড়ে উঠেছে।


    

    
    CG/BD/SB

    
    
    (Release ID: 1616419) Visitor Counter : 13
    
    
      Read this release in: English , Hindi , Manipuri , Assamese , Punjabi , Gujarati , Tamil , Telugu , Kannada