      প্রধানমন্ত্রীরদপ্তর

      ভারতে বিনিয়োগ বৃদ্ধির কৌশল নির্ধারণে প্রধানমন্ত্রীর সর্বাঙ্গীণ বৈঠক
      Posted On: 30 APR 2020 4:59PM by PIB Kolkata


    নতুন দিল্লি, ৩০ এপ্রিল, ২০২০


    

    
    কোভিড – ১৯ মহামারীর প্রেক্ষিতে অর্থনীতিকে চাঙ্গা করা জন্য প্রধানমন্ত্রী শ্রী নরেন্দ্র মোদী, আজ এক সর্বাঙ্গীণ বৈঠকে বিভিন্ন বিষয় নিয়ে আলোচনা করেন। এরমধ্যে দেশের ব্যবসায়ীদের বিনিয়োগে উৎসাহদানের পাশাপাশি বিদেশী বিনিয়োগ আকৃষ্ট করার কৌশল নিয়ে আলোচনা হয়।
    
    বৈঠকে সিদ্ধান্ত হয়, দেশে বর্তমানে শিল্পের জন্য যে সমস্ত জমি ও শিল্পতালুক রয়েছে, সেগুলির পরিকাঠামোর বিকাশ ঘটানো হবে। এরজন্য প্রয়োজনীয় আর্থিক সহায়তা দেওয়া হবে। এছাড়া বিনিয়োগকারীদের সঙ্গে আরো সক্রিয়ভাবে যোগাযোগ গড়ে তোলা, তাদের নানা সমস্যার সমাধান করা এবং কেন্দ্র ও রাজ্যগুলি থেকে নির্দিষ্ট সময়ের মধ্যে বিভিন্ন ছাড়পত্র পাওয়া নিশ্চিত করার জন্য প্রধানমন্ত্রী নির্দেশ দেন।
    
    দেশের শিল্পপতিদের বিনিয়োগে উৎসাহ দান ও বিদেশ থেকে বিনিয়োগ আকৃষ্ট করার জন্য বৈঠকে নানা কৌশল নিয়ে আলোচনা হয়। রাজ্যগুলি যাতে বিনিয়োগের আকর্ষণ কেন্দ্র হয়ে ওঠে, সেই জন্য তাদের নানা পরামর্শ দেওয়া হবে।


    
    বিভিন্ন মন্ত্রক যেসব সংস্কারের উদ্যোগ নিয়েছে, সেগুলি বজায় রাখার বিষয় নিয়ে বৈঠকে আলোচনা হয়েছে। বিনিয়োগ বৃদ্ধি এবং শিল্পের বিকাশের জন্য যে কোনো রকমের বাধা দূর করতে নির্দিষ্ট সময়ের মধ্যে ব্যবস্থা গ্রহণ করার ওপর গুরুত্ব দেওয়া হয়েছে।
    
    বৈঠকে কেন্দ্রীয় অর্থমন্ত্রী, স্বরাষ্ট্রমন্ত্রী, শিল্প ও বাণিজ্য মন্ত্রী, অর্থ দপ্তরের প্রতিমন্ত্রী সহ কেন্দ্রের উচ্চপদস্থ আধিকারিকরা যোগ দেন।


    

    CG/CB/SFS

    
    
    (Release ID: 1619684) Visitor Counter : 27
    
    
      Read this release in: Punjabi , English , Urdu , Marathi , Hindi , Manipuri , Assamese , Gujarati , Odia , Tamil , Telugu , Kannada , Malayalam