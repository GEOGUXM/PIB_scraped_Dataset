      কৃষিমন্ত্রক

      লকডাউনের সময় থেকে ফল, শাকসবজি, দুধ,দুগ্ধজাত পণ্য, বীজ এর মতো নিত্যপ্রয়োজনীয় সামগ্রীকে পচে যাওয়ার হাত থেকে বাঁচতে রেল নির্ধারিত ৬৭ রুটে ১৩৪টি বিশেষ পণ্যবাহী ট্রেন চালিয়েছে
      Posted On: 11 APR 2020 5:44PM by PIB Kolkata


    নতুন দিল্লি, ১১ এপ্রিল, ২০২০


    

    
    লকডাউনের সময় থেকে ফল, শাকসবজি, দুধ,দুগ্ধজাত পণ্য, বীজ এর মতো নিত্যপ্রয়োজনীয় সামগ্রীকে পচে যাওয়া থেকে রক্ষা করতে রেল নির্ধারিত ৬৭ রুটে ১৩৪টি বিশেষ পণ্যবাহী ট্রেন চালিয়েছে। এই ট্রেনগুলি মূলত দিল্লি, মুম্বাই, কলকাতা, চেন্নাই, হায়দ্রাবাদ এবং ব্যাঙ্গালোরের মতো গুরুত্বপূর্ণ প্রধান শহরগুলির মধ্যে চালানো হয়েছে। এমনকি দেশের উত্তর-পূর্ব রাজ্যগুলির মধ্যে সংযোগ স্থাপন রাখতে গুয়াহাটিকেও এই পরিষেবার সঙ্গে যুক্ত করা হয়েছে।এ ছাড়াও ভোপাল, এলাহাবাদ, দেরাদুন, গোরখপুর, রাঁচি, বিশাখাপত্তনম, আগ্রা, নাসিক, আসানসোল এর মতো গুরুত্বপূর্ণ শহরের নিত্যপ্রয়োজনীয় সামগ্রী সরবরাহের জন্য এই ট্রেন চালানো হয়েছে।দেশের কোনও অংশই যাতে বিচ্ছিন্ন না থাকে তার জন্য যেসব রুটে চাহিদা কম, সেসব রুটেও ট্রেন চালানো হয়েছে। ট্রেনগুলিকে এমন স্থানে স্টপেজ দেওয়া হয়েছে,যাতে সর্বাধিক পার্সেল গন্তব্যে পৌঁছে দেওয়া যায়।শাকসবজি, দুধ,দুগ্ধজাত পণ্য, বীজ এর মতো পচনশীল নিত্যপ্রয়োজনীয় সামগ্রী যাতে পণ্যবাহী ট্রেনের মাধ্যমে সহজেই রাজ্যগুলিতে পৌঁছানো যায় তার জন্য সংশ্লিষ্ট রাজ্য/কেন্দ্রশাসিত অঞ্চলের উদ্যানপালন দফতরের মিশন ডিরেক্টর ও সচিবদের নিয়ে ভিডিও কনফারেন্সের মাধ্যমে একটি বৈঠকের আয়োজন করা হয়। বৈঠকে সংশ্লিষ্ট রাজ্যগুলিকে এই ট্রেন পরিষেবার সুবিধা যথাযথ ভাবে কাজে লাগাতে বলা হয়েছে। রাজ্য গুলির পক্ষ থেকে কোন নতুন রুট বা স্টপেজের প্রস্তাব এলে দ্রুত কার্যকরী ব্যবস্থা গ্রহণ করা হবে জানিয়েছেন রেল বোর্ডের বাণিজ্যক বিভাগের অতিরিক্ত সদস্য ।এই ধরণের পণ্য সরবরাহের জন্য বুকিং করার নিয়ম, পণ্যবাহী ট্রেনের সময়সূচি, দায়িত্ব প্রাপ্ত সংশ্লিষ্ট আধিকারিকদের নাম সকলের জ্ঞাতার্থে ব্যাপকভাবে প্রচার করতে বলা হয়েছে।


    
    পণ্যবাহী ট্রেনের বিস্তারিত তথ্য পাওয়া যাবে -


    https://enquiry.indianrail.gov.in/mntes/q?opt=TrainRunning&subOpt=splTrnDtl - এই ওয়েব সাইটে।


    

    CG/SS

    
    
    (Release ID: 1613488) Visitor Counter : 20
    
    
      Read this release in: English , Urdu , Marathi , Hindi , Assamese , Punjabi , Gujarati , Odia , Tamil , Telugu , Kannada , Malayalam