      প্রতিরক্ষামন্ত্রক

      শনাক্তকরণ, আইসোলেশন এবং কোয়ারেন্টাইনের জন্য ২ শয্যার তাবু নিয়ে এলো ওএফবি
      Posted On: 11 APR 2020 9:28AM by PIB Kolkata


    নতুনদিল্লি, ১১ এপ্রিল, ২০২০


    

    দেশজুড়ে করোনা ভাইরাস মহামারীর মোকাবিলায় অর্ডন্যান্স ফ্যাক্টরি বোর্ড (ওএফবি) গুরুত্বপূর্ণ ভূমিকা নিয়েছে। ওএফবি, স্বল্পমূল্যে ২ শয্যার তাবু তৈরি করেছে। যেখানে আপৎকালীন অবস্থায় রোগীদের পরীক্ষা করে আইসোলেশন এবং কোয়ারেন্টাইন অর্থাৎ পৃথকভাবে নজরদারীতে রাখা যাবে। এই তাবুগুলি ৯.৫৫ বর্গমিটার এলাকাজুড়ে বসানো যায়। ওয়াটারপ্রুফ কাপড়, মাইল্ড স্টীল এবং অ্যালুমিনিয়ামের শঙ্কর পদার্থ দিয়ে এই তাবুগুলো তৈরি করা হয়েছে।


    
    এধরণের তাবু স্বল্পকালীন ব্যবস্থায় হাসপাতাল ছাড়া অন্যত্র ব্যবহার করা যাবে। কানপুরের অর্ডন্যান্স ইক্যুইপমেন্ট ফ্যাক্টরি, চিকিৎসা সরঞ্জাম সহ এই তাবুগুলি তৈরি করেছে। ৫০টি এধরণের তাবু ইতিমধ্যে অরুনাচল প্রদেশ সরকারকে পাঠানো হয়েছে।


    
    অর্ডন্যান্স ফ্যাক্টরি বোর্ড (ওএফবি)-এর অধীনস্থ দেরাদুনের অপ্টো ইলেকট্রনিক্স ফ্যাক্টরি ৬ এপ্রিল উত্তরাখন্ডের রাজ্যপালকে ২৫০০টি হ্যান্ড স্যানিটাইজার এবং ১ হাজার ফেসমাস্ক দান করেছে।


    
    ওএফবি-র আরুভাঙকারুর কর্ডিট ফ্যাক্টরি, তামিলনাডুর নীলগিরি জেলাপুলিশকে ৮ এপ্রিল ১০০ লিটার স্যানিটাইজার দিয়েছে। পুণের হাই এক্সপ্লোসিভ ফ্যাক্টরি, বেলগাভির মেসার্স এইচএলএল-কে ২৫০০ লিটার স্যানিটাইজার ৯ এপ্রিল দিয়েছে।


    
    নাগপুরের আমবাঝারি অর্ডন্যান্স ফ্যাক্টরি, বাষ্পের মাধ্যমে পরিশোধনক্ষম একটি চেম্বার তৈরি করেছে। যা সহজই এক জায়গা থেকে অন্য জায়গায় নিয়ে যাওয়া যায়। এর মাধ্যমে স্যানিটাইজেশনের কাজ করা সম্ভব। অর্ডন্যান্স ফ্যাক্টরি, আমবাঝারি হাসপাতালে সদর দরজায় এই চেম্বারটি বসানো হয়েছে।


    
    দেরাদুনের অর্ডন্যান্স ফ্যাক্টরি, হাতধোয়ার সরঞ্জাম পুলিশ কর্তৃপক্ষকে দিয়েছে। পুণের দেহুরোড অর্ডন্যান্স ফ্যাক্টরি, দেহুগাঁও-এ শ্রমিকদের মধ্যে খাবার বন্টন করেছে।


    

    CG/CB/SFS

    
    
    (Release ID: 1613233) Visitor Counter : 16
    
    
      Read this release in: English , Urdu , Marathi , Hindi , Assamese , Punjabi , Gujarati , Tamil , Telugu , Kannada