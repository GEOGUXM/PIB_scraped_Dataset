      কর্পোরেটবিষয়সংক্রান্তমন্ত্রক

      কর্পোরেট বিষয়ক মন্ত্রক(এমসিএ), ভিডিও কনফারেন্সিং (ভিসি) বা আদার অডিও ভিসুয়াল মিনস(ওএভিএম)-এর মাধ্যমে কোম্পানীগুলিকে ই-ভোটিং / রেজিস্টার্ড ইমেলে ভোটদানের ওপর ভিত্তি করে এক্সট্রাওর্ডিনারি জেনারেল মিটিং (ইজিএমএস) পরিচালনা করার অনুমতি দিয়েছে
      Posted On: 08 APR 2020 7:58PM by PIB Kolkata


    নতুন দিল্লি, ৮ এপ্রিল, ২০২০


    

    কোভিড ১৯-এর জন্য দেশব্যাপী লকডাউন ও সামাজিক দূরত্বের কারণে বিভিন্ন সংস্থা যেসব সমস্যার সম্মুখীন হচ্ছে সে সম্পর্কে কর্পোরেট বিষয় সংক্রান্ত মন্ত্রক (এমসিএ) পুরোপুরি সচেতন। বিশ্বব্যাপী মহামারীর ফলে সংস্থাগুলির পরিচালনায় চরম বিঘ্ন ঘটায় তাদের কিছু জরুরি ব্যবস্থা নিতে হয়েছে সে সম্পর্কেও মন্ত্রক ওয়াকিবহাল।


    
    পরিস্থিতি পর্যালোচনা করে মন্ত্রক এর আগে ১৯/৩/২০২০ তে আগামী ৩০ জুন পর্যন্ত বোর্ড অফ ডিরেক্টরসের সমস্ত সভা ভিডিও কনফারেন্সিং (ভিসি) বা অন্যান্য অডিও ভিজ্যুয়াল মিন্স (ওএভিএম)-এর মাধ্যমে পরিচালনার অনুমতি দেয়। অন্যথা এই সমস্ত ক্ষেত্রে সাধারনত ডিরেক্টরদের ব্যক্তিগতভাবে উপস্থিতির প্রয়োজন হয়।


    
    
    কোভিড ১৯ এর ফলে লকডাউন জনিত কারণে মন্ত্রক আজ এ সংক্রান্ত একটি সার্কুলার জারি করে ভিডিও কনফারেন্সিং (ভিসি) বা আদার অডিও ভিসুয়াল মিনস(ওএভিএম)-এর মাধ্যমে সংস্থাগুলিকে ই-ভোটিং / রেজিস্টার্ড ইমেলে ভোটদানের ওপর ভিত্তি করে এক্সট্রাওর্ডিনারি জেনারেল মিটিং (ইজিএমস) পরিচালনা করার অনুমতি দিয়েছে। এই ব্যবস্থায় শেয়ারহোল্ডারদের এক জায়গায় একত্রিত হওয়ার কোন প্রয়োজন নেই। ২০১৩ সালের কোম্পানী আইন অনুযায়ী, সাধারণ সভা না করেও পোষ্টাল ব্যালট / ই-ভোটিং-র মাধ্যমে সাধারণ এবং বিশেষ প্রস্তাব পাস করার অনুমতি দেওয়া হয়। বর্তমানে কোভিড ১৯ জনিত কারণে লকডাউন ও সামাজিক দূরত্ব মেনে চলার জন্য পোষ্টাল ব্যালটের সুবিধে গ্রহণ করা যাচ্ছে না।
    
    
    ২০১৩ সালের কোম্পানী আইন অনুযায়ী ৮/৪/২০২০ তে জারি হওয়া ১৪ নম্বর সাধারণ সার্কুলারে এমসিএ, তালিকাভুক্ত সংস্থা বা ১,০০০ শেয়ারহোল্ডার বা আরও বেশি সংখ্যক শেয়ারহোল্ডারের সংস্থাকে ভিসি / ওএভিএম এবং ই-ভোটিংয়ের মাধ্যমে ইজিএম পরিচালনার অনুমতি দেয়। অন্যান্য সংস্থাগুলির জন্য, রেজিস্টার্ড ইমেলের মাধ্যমে ভোটদানের জন্য একটি অত্যন্ত সহজ প্রক্রিয়া মেনে চলার কথা বলা হয়েছে।

    

    ভিসি এবং ই-ভোটিং সংস্থাগুলি তাদের ইজিএম পরিচালনা করার অনুমতি দেওয়ায় ডিজিটাল ভারতের শক্তির কাঠামোটি-ই জোরদার করা হয়েছে। ভিসি / ওএভিএম-এর মাধ্যমে সভা পরিচালনার অনুমতি মেলায়, বিভিন্ন সংস্থার প্রতিনিধিরা এই ধরনের সভায় অংশ নেওয়ার সুযোগ পাবেন।


    
    
    এই কাঠামোটির মাধ্যমে সংস্থাগুলিকে আইনের অন্যান্য বিষয়ের সঙ্গে আপস না করে ভিসি/ওএভিএমের মাধ্যমে শেয়ারহোল্ডারদের ইজিএম করার অনুমতি প্রদান করা হয়েছে। অতিরিক্ত সুরক্ষার জন্য সংস্থাগুলিকে পুরো ব্যবস্থাটির রেকর্ডেড ট্র্যানস্ক্রিপ্ট সযত্নে রাখা এবং আরও বেশীমাত্রায় স্বচ্ছতার জন্য সেগুলিকে ওয়েবসাইটে পোস্ট করার কথা বলা হয়েছে। তাছাড়া, এই কাঠামোর মধ্য দিয়ে পাস করা সমস্ত প্রস্তাব ৬০ দিনের মধ্যে আরওসি-র কাছে জমা দিতে হবে, যাতে সেগুলি সবাই দেখতে পারে। বিনিয়োগকারীদের স্বচ্ছতা, দায়িত্ব এবং স্বার্থ সুরক্ষিত রাখার লক্ষ্যে সার্কুলারে অন্যান্য সুরক্ষার ব্যবস্থাও অন্তর্ভুক্ত করা হয়েছে।

    

    মন্ত্রকের ৮এপ্রিল ২০২০র বিজ্ঞপ্তিটি http://www.mca.gov.in/Ministry/pdf/Circular14_08042020.pdf -এ দেখা যাবে।

    

    CG/TG

    
    
    (Release ID: 1612411) Visitor Counter : 18
    
    
      Read this release in: English , Urdu , Hindi , Marathi , Manipuri , Assamese , Punjabi , Gujarati , Tamil , Telugu , Kannada