      কর্মী, জন-অভিযোগএবংপেনশনমন্ত্রক

      কেন্দ্রীয় ভাণ্ডারের তৈরি দু হাজারেরও বেশী প্রয়োজনীয় সামগ্রির কিট দিল্লিতে দরিদ্র মানুষদের মধ্যে বিলি করলেন ডঃ জিতেন্দ্র সিং
      Posted On: 08 APR 2020 3:43PM by PIB Kolkata


    নয়াদিল্লি,০৮ এপ্রিল, ২০২০


    

    ​কোভিড-১৯ এর পরিপ্রেক্ষিতে ঘোষিত লক ডাউনের প্রেক্ষাপটে দেশের প্রধানমন্ত্রীর আহ্বানে কর্মী, জন অভিযোগ ও পেনশন মন্ত্রক এবং উত্তরপূর্বাঞ্চল উন্নয়ন মন্ত্রক ধারাবাহিক ভাবে বেশ কিছু উদ্যোগ গ্রহণ করেছে। এরই অঙ্গ হিসাবে ডি ও পি টির অধীনস্ত কেন্দ্রীয় ভাণ্ডার দরিদ্র পরিবারগুলির হাতে প্রয়োজনীয় সামগ্রী সম্বলিত একটি কিট তুলে দিয়েছে।


    
    ​ উত্তরপূর্বাঞ্চল উন্নয়ন মন্ত্রক, প্রধানমন্ত্রীর দপ্তর, কর্মী, জন অভিযোগ ও পেনশন মন্ত্রক, পারমানবিক শক্তি ও মহাকাশ গবেষণা দপ্তরের স্বাধীন দায়িত্ব প্রাপ্ত প্রতিমন্ত্রী শ্রী জিতেন্দ্র সিং প্রয়োজনীয় সামগ্রী সম্বলিত দু হাজার দুশোটি কিট দিল্লির দরিদ্র মানুষদের মধ্যে বিতরনের জন্য আজ তুলে দিয়েছেন। প্রতিটি কিটে নয় ধরণের সামগ্রী রয়েছে যা একটি পরিবারকে কয়েকদিনের রসদ যোগাবে।


    
    ​প্রতিটি কিটে রয়েছে তিন কিলো চাল, তিন কিলো আটা, ২ কিলো ডাল, এক লিটার ভোজ্য তেল, হাফ কিলো চিড়ে, এক কিলো লবণ, একটি গায়ে মাখার সাবান, একটি কাপড় কাচার বার সাবান এবং তিন প্যাকেট বিস্কুট।


    
    এদিন শ্রী সিং এই ২২০০ কিটের মধ্যে ১৭০০রও বেশি কিট উপ জেলা শাসক, সিভিল লাইনস, সেন্ট্রাল দিল্লি ডিস্ট্রিক্ট এবং বাকি ৫০০ কিট মধ্য দিল্লির জেলা শাসকের হাতে তুলে দেন।

    

    
    CG/SDG/SS

    
    
    (Release ID: 1612281) Visitor Counter : 14
    
    
      Read this release in: English , Telugu , Kannada , Urdu , Hindi , Assamese , Manipuri , Punjabi , Gujarati , Tamil