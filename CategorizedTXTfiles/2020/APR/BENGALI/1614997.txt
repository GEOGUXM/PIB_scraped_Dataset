      কর্মী, জন-অভিযোগএবংপেনশনমন্ত্রক

      স্টাফ সিলেকসন কমিশনের(এস এস সি) পরীক্ষাসূচী ঘোষনা
      
      এস এস সি'র সমস্ত আধিকারিক এবং কর্মী তাদের এক দিনের বেতন 'পি এম কেয়ারস' তহবিলে দান করছেন

      Posted On: 16 APR 2020 12:47PM by PIB Kolkata

    নতুন দিল্লি, ১৬ এপ্রিল, ২০২০


    দেশজুড়ে করোনা সংক্রমণ অতিমারীর রূপ নেওয়ায় যে সঙ্কটজনক পরিস্থিতি দেখা দিয়েছে তা পর্যালোচনা করতে স্টাফ সিলেকসন কমিশন বিশেষ বৈঠক করেছে। বর্তমান লকডাউন পরিস্থিতিতে এবং সামাজিক দূরত্বের নিয়মনীতির দিকে নজর রেখে সব পরীক্ষাসূচী দফায় দফায় পর্যালোচনা করা হবে। পরীক্ষার্থীরা যাতে দেশের এক প্রান্ত থেকে অন্য প্রান্তে যেতে পারেন সে দিকে নজর রেখেই এই সিদ্ধান্ত বলে জানানো হয়েছে। ২০১৯ এর সম্মিলিত উচ্চ মাধ্যমিক(১০+২) স্তরের পরীক্ষার বাকি দিনগুলি,জুনিয়র ইঞ্জিনিয়ার(প্রথম পত্র) পরীক্ষা, ২০১৯, স্টেনোগ্রাফার গ্রেড 'সি' এবং 'ডি'র পরীক্ষা,২০১৯, এবং ২০১৮ সালের উচ্চ মাধ্যমিক স্তরের কারিগরী দক্ষতার পরীক্ষার নতুন সময়সূচী, দ্বিতীয় পর্যায়ের লকডাউন ৩রা মে ২০২০ তারিখে শেষ হওযার পর ঘোষনা করা হবে বলে সিদ্ধান্ত নেওয়া হয়েছে।

    
    পরীক্ষার নতুন সময়সূচী কমিশনের ওয়েবসাইট এবং কমিশনের আঞ্চলিক ও উপ আঞ্চলিক দপ্তর গুলিতে বিঞ্জপ্তি দিয়ে জানান হবে। কমিশানের সংশোধিত বার্ষিক পরীক্ষাসূচী,অন্যান্য পরীক্ষার নতুন সময়সূচী অনুযায়ী পর্যালোচনা করে পরবর্তীকালে বিজ্ঞপ্তি দেওয়া হবে বলে আজকের বিশেষ বৈঠকে সিদ্ধান্ত নেওয়া হয়েছে।
    
    এছাড়াও কমিশনের আজকের বৈঠকে মিলিত ভাবে সিদ্ধান্ত নেওয়া হয়েছে যে এস এস সি'র সমস্ত আধিকারিক এবং কর্মিবৃন্দ, তাদের একদিনের বেতন পি এম কেয়ারস তহবিলে দান করবেন।


    

    CG/PPM

    
    
    (Release ID: 1614997) Visitor Counter : 22
    
    
      Read this release in: English , Assamese , Gujarati , Urdu , Hindi , Marathi , Punjabi , Odia , Tamil , Telugu , Kannada , Malayalam