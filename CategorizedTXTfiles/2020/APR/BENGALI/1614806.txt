      তথ্যওসম্প্রচারমন্ত্রক

      স্বরাষ্ট্র মন্ত্রকের সংশোধিত সুসংহত নীতি-নির্দেশিকা
      Posted On: 15 APR 2020 10:56AM by PIB Kolkata


    নয়াদিল্লি, ১৫ এপ্রিল, ২০২০


    

    প্রধানমন্ত্রী শ্রী নরেন্দ্র মোদী ১৪ই এপ্রিল জাতির উদ্দেশে ভাষণে লকডাউনের মেয়াদ তেসরা মে পর্যন্ত বাড়ানোর কথা ঘোষণার পাশাপাশি, আগামী ২০শে এপ্রিল থেকে দেশের নির্দিষ্ট কিছু এলাকায় প্রয়োজনীয় কাজকর্মের ক্ষেত্রে কিছুটা ছাড় দেওয়া হবে বলেও জানান।


    
    প্রধানমন্ত্রীর এই ঘোষণার প্রেক্ষিতে স্বরাষ্ট্র মন্ত্রক গতকাল লকডাউনের মেয়াদ তেসরা মে পর্যন্ত বাড়ানোর ব্যাপারে নির্দেশিকা জারি করে। একই সঙ্গে, মন্ত্রকের পক্ষ থেকে আজ রাজ্য ও কেন্দ্রশাসিত অঞ্চলগুলির কিছু কিছু এলাকায় নির্দিষ্ট কয়েকটি ক্ষেত্রে লকডাউন সংক্রান্ত নিষেধাজ্ঞা শিথিল করার কথা জানিয়েছে।স্বরাষ্ট্র মন্ত্রকের পক্ষ থেকে জারি করা আজকের নির্দেশের পাশাপাশি, আগামী ২০শে এপ্রিল থেকে দেশের কিছু কিছু এলাকায় নির্দিষ্ট কিছু কাজকর্মের ক্ষেত্রে নিষেধাজ্ঞা শিথিল করার ব্যাপারেও সুসংহত সংশোধিত নীতি-নির্দেশিকা জারি করেছে।


    
    সংশোধিত এই নীতি-নির্দেশিকার উদ্দেশ্য হ’ল – লকডাউনের প্রথম পর্যায়ে যে সাফল্য অর্জিত হয়েছে, তা ধরে রাখা এবং কোভিড-১৯ সংক্রমণের হার আরও কমিয়ে আনা, যাতে কৃষক, শ্রমিক এবং দিনমজুরদের উপার্জনে কিছু সুবিধা দেওয়া। তবে, দেশ জুড়ে বিমান, রেল ও সড়ক যোগাযোগ ব্যবস্থা বাতিল থাকছে। যাবতীয় সামাজিক ও রাজনৈতিক অনুষ্ঠান, ধর্মীয় স্থান, এমনকি ধর্মীয় জমায়েতও বাতিল থাকছে।


    
    স্বরাষ্ট্র মন্ত্রকের ঐ নির্দেশিকায় আগামী ২০শে এপ্রিল থেকে কিছু কিছু ক্ষেত্রে যে ছাড় দেওয়ার কথা বলা হয়েছে, তার মধ্যে রয়েছে – কৃষি ও সহযোগী কাজকর্ম, গ্রামীণ অর্থনীতির সঙ্গে যুক্ত ব্যবস্থা, দৈনিক মজুরির ভিত্তিতে উপার্জনের সুবিধা, নির্দিষ্ট কিছু শিল্প সংস্থা প্রভৃতি।


    

    CG/BD/SB

    
    
    (Release ID: 1614806) Visitor Counter : 18
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Odia , Tamil , Telugu , Kannada , Malayalam