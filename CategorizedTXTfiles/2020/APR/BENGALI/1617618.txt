      যোগাযোগওতথ্যপ্রযুক্তিমন্ত্রক

      আপতকালে নাগরিকদের সাহায্য করতে ডাক বিভাগের পশ্চিমবঙ্গ সারকেলের বিশেষ উদ্যোগ
      Posted On: 23 APR 2020 2:35PM by PIB Kolkata


    কোলকাতা, ২৩ এপ্রিল, ২০২০


    

    গোটা বিশ্বজুড়ে চলা এই অভূতপূর্ব সঙ্কটকালে সাধারণ মানুষের দোরগোড়ায় সুবিধা পৌঁছে দেবার লক্ষে ভারতীয় ডাক বিভাগ বেশ কিছু ইতিবাচক ব্যবস্থা গ্রহণ করেছে। জরুরী ওষুধ পৌঁছে দেওয়া হোক, কিংবা পি পি ই অথবা কোভিড-১৯ এর টেস্টিং কিট অথবা অন্যান্য চিকিৎসা সামগ্রী হোক সব কিছুই অত্যন্ত দ্রুততার সাথে পৌঁছে দিচ্ছে ডাক বিভাগ। শুধু তাই নয় পেনশন প্রাপকদের পেনশন, বয়স্ক ও দিব্যাঙ্গদের সামাজিক সুরক্ষা ভাতা সবই পৌঁছে যাচ্ছে তাদের হাতে।


    
    গত এক পক্ষ কালে ভারতীয় ডাক বিভাগ কোলকাতা, উত্তর ও দক্ষিন ২৪ পরগনা, নদীয়া, মুর্শিদাবাদ, এবং বীরভূম জলার বিভিন্ন প্রান্তে ওষুধপত্র, টেস্টিং কিট, বিভিন্ন হাসপাতালে চিকিৎসা সামগ্রী বিশেষ ব্যবস্থার মাধ্যমে পৌঁছে দিয়েছে।


    
    নিউ টাউন, বিধান নগর ও সল্টলেক এলাকায় পূর্ব কোলকাতা ডিভিশন গত ২০ এপ্রিল থেকে বেশ কিছু অনন্য উদ্যোগ গ্রহণ করেছে। তারা নিউ টাউন কোলকাতা উন্নয়ন কর্তৃপক্ষের (এন কে ডি এ) সাথে মিলিত উদ্যোগে বয়স্ক নাগরিক ও শারীরিক ভাবে অসুস্থ ব্যক্তিদের কাছে গিয়ে প্রয়োজনীয় ওষুধপত্র বিনামূল্যে পৌঁছে দিয়ে আসছে। এন কে ডি কর্তৃপক্ষ জানিয়েছেন এর ফলে বিরাট সংখ্যক নাগরিক উপকৃত হচ্ছেন।


    
    ভারতীয় ডাক বিভাগ থেকে এলাকার বয়স্ক ও শারীরিক ভাবে অসুস্থ বাসিন্দাদের একটি হোয়াটস অ্যাপ নম্বর(+৯১ ৬২৯২১৩২৪৫০) দেওয়া হয়েছে এই নম্বরে তারা তাদের প্রয়োজনীয় ওষুধের কথা জানালে সেই ওষুধ তাদের বাড়ীতে পৌঁছে দেওয়া হবে।


    
    ভারতীয় ডাক বিভাগ উল্লেখিত জেলাগুলিতে গত ১৫ দিনে এক হাজারেরও বেশি পেনশন প্রাপকের কাছে ৯০ লক্ষেরও বেশি টাকা পৌঁছে দিয়েছে। আর আই সি টি ও ইন্ডিয়া পোস্ট পেমেন্টস ব্যাঙ্কের মাইক্রো এ টি এম যন্ত্রের সাহায্যে ডাক বিভাগের কর্মীরা গ্রাহকদের কাছে প্রাপ্য সুবিধা পৌঁছে দিচ্ছে। আধার নম্বর কাজে লাগিয়ে অন্যান্য ব্যাঙ্কের গ্রাহকদের কাছেও প্রাপ্য পৌঁছে দিচ্ছে। এই ভাবে ১০ হাজারেরও বেশি সুবিধাভোগীর কাছে ডাক বিভাগ পৌঁছেছে।


    
    প্রধানমন্ত্রী উজ্জ্বলা যোজনায় অর্থ প্রাপকদের কাছেও তারা অর্থ পৌঁছে দিচ্ছে। এখন নগদ লেনদেন এড়িয়ে ডাক বিভাগের কর্মচারীরা সরাসরি তাদের অ্যাকাউন্টে তাদের প্রাপ্য পৌঁছে দিচ্ছেন।


    
    ভারতীয় ডাক বিভাগের পরামর্শ হোল এই সঙ্কটকালে বাড়ীর বাইরে কেউ বেরোবেন না। ভারতীয় ডাক বিভাগই প্রয়োজনীয় আর্থিক সুবিধা আপনার বাড়ীতে পৌঁছে দেবে।


    

    CG/SDG

    
    
    (Release ID: 1617618) Visitor Counter : 9
    
    
      Read this release in: English