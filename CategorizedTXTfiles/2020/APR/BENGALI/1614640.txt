      মানবসম্পদবিকাশমন্ত্রক

      মুখ্যমন্ত্রীর ত্রাণ তহবিলে অর্থ দান করে উদাহরণ সৃষ্টি করল নদীয়ার দুই স্কুল পড়ুয়া
      Posted On: 14 APR 2020 8:38PM by PIB Kolkata

      কলকাতা, ১৪ এপ্রিল, ২০২০
      দেশজুড়ে করোনা মহামারীর মোকাবিলায় মানুষ লকডাউন মেনে চলছেন, কিন্তু এর ফলে অনেকের জীবিকা সংকট দেখা দিয়েছে। এই কারণে সরকার, দুঃস্থ মানুষদের সহায়তায় বেশকিছু পদক্ষেপ গ্রহণ করেছে। একাজে বিপুল অর্থের প্রয়োজন। সামাজিক দায়বদ্ধতায় সেকারণে সাহায্যের হাত বাড়িয়ে দিয়েছেন, সমাজের বিভিন্ন অংশের মানুষ।
      পশ্চিমবঙ্গের মুখ্যমন্ত্রীর ত্রাণ তহবিলে নদীয়ার পলাশীপাড়ার দুই স্কুল ছাত্রী, অর্থ সাহায্য করে অনন্য নজীর গড়ল। ষষ্ঠ শ্রেণির কুমারী পৃথা হালদার এবং দশম শ্রেণির কুমারী রাণী হালদার, তাদের টিফিনের টাকা জমিয়ে সোমবার ৪১০ টাকা তেহট্ট ২ নম্বর ব্লকের সমষ্টি উন্নয়ন আধিকারিক শ্রী শুভ সিংহরায়ের হাতে তুলে দেয়। দুই নাবালিকার এই উদ্যোগে মুগ্ধ এলাকার মানুষ। শ্রী সিংহরায় আশা প্রকাশ করেছেন, এই দুই স্কুল পড়ুয়ার আদর্শে অনুপ্রাণিত হয়ে আরো অনেকে এগিয়ে আসবেন।
      CG/CB
    
    
    (Release ID: 1614640) Visitor Counter : 9