      সামাজিকন্যায়ওক্ষমতায়নমন্ত্রক

      হাসপাতালের চিকিৎসা কর্মীদের থাকার জন্য নিজের বাড়ী ছেড়ে দিলেন করোনা যোদ্ধা
      
      প্রধানমন্ত্রীর নির্দেশ মেনে দরিদ্রদের দিচ্ছেন খাবার

      Posted On: 21 APR 2020 7:24PM by PIB Kolkata

    কোলকাতা, ২১ এপ্রিল, ২০২০


    

    
    কেন্দ্রীয় সরকার কোভিড-১৯ সংক্রান্ত আপতকালে দেশের সব নাগরিককে একে অপরকে সাহায্য করার জন্য এগিয়ে আসার আহ্বান জানিয়েছেন। সমাজের প্রান্তিক মানুষদের সাহায্য করার জন্য তাদের ভাঁড়ারে থাকা খাদ্য, বস্ত্র, অর্থ নিয়ে এগিয়ে এসেছেন হাজারে হাজারে মানুষ। আমাদের দেশের প্রায় সব জেলাতেই রয়েছে এই করোনা যোদ্ধারা যারা সর্বোত ভাবে চেষ্টা করছে এই সমস্ত দরিদ্র মানুষগুলির পাশে দাঁড়াতে। করোনা ভাইরাসের সঙ্ক্রমণ প্রশমন, রোধ ও নিয়ন্ত্রণ করার লক্ষ্যে তাদের কাজ হয়ে উঠছে উদাহরণ স্বরূপ।


    
    এরকমই একজন হলেন সুন্দরবন অঞ্চলের কুলতুলি মিলন তীর্থ সোসাইটির কর্ণধার শ্রী লোকমান মোল্লা এবং তার সোসাইটির সদস্যরা। শ্রী মোল্লা ইতিমধ্যেই তাঁর সোসাইটির বাড়ী ছেড়ে দিয়েছেন ২২ জন চিকিৎসা কর্মীদের থাকার জন্য। শুধু তাই নয় এদের খাবারও তিনি রোজ বিনামূল্যে সরবরাহ করছেন। তাঁর বক্তব্য ‘আমি একজন সমাজ যোদ্ধা, যা করছি সবই প্রধানমন্ত্রীর ইচ্ছা পূরণের লক্ষ্যে করছি’।


    
    এখন পর্যন্ত মিলন তীর্থ সোসাইটি ক্যানিং মহকুমা হাসপাতাল ও বাসন্তী গ্রামীণ হাসপাতালের চিকিৎসক, চিকিৎসা কর্মী এবং এ্যাম্বুলেন্স চালকদের জন্য ৭০ টিরও বেশি ব্যক্তিগত সুরক্ষা সামগ্রী দিয়েছেন। এছাড়াও চিকিৎসা কর্মী, পুলিশ কর্মচারী এবং সাধারণ মানুষ মিলিয়ে প্রায় ১২ হাজার লোককে মাস্ক দেওয়া হয়েছে। এছাড়া পর্যাপ্ত পরিমানে স্যানিটাইজারও দেওয়া হয়েছে।


    
    এছাড়াও এখন পর্যন্ত চাল, ডাল, তেল, নুন, আলু চিনি ইত্যাদি সহ বারোশ কিট দরিদ্র মানুষদের মধ্যে বিতরণ করা হয়েছে। এর ফলে পরিযায়ী শ্রমিক, বাস কর্মচারী, দারিদ্র সীমার নীচে থাকা প্রান্তিক মানুষরা উপকৃত হয়েছেন।


    CG/SDG

    
    
    (Release ID: 1616803) Visitor Counter : 7