      কর্মী, জন-অভিযোগএবংপেনশনমন্ত্রক

      কর্মী ও প্রশিক্ষণ দপ্তরের উদ্যোগে কোভিড–১৯ মহামারীর মোকাবিলায় প্রথম সারির যোদ্ধাদের বৈদ্যুতিন মাধ্যমে প্রশিক্ষণের সুযোগ
      Posted On: 08 APR 2020 7:06PM by PIB Kolkata


    নতুনদিল্লি, ৮ এপ্রিল, ২০২০


    

    কোভিড–১৯ মহামারীর মোকাবিলায় যেসব কর্মী সামনের সারিতে দাঁড়িয়ে কাজ করছেন, মহামারীর বিষয়ে সর্বশেষ তথ্য এবং প্রশিক্ষণের জন্য কর্মী ও প্রশিক্ষণ দপ্তর, একটি পোর্টালের সূচনা করেছে। https://igot.gov.in/ এই পোর্টালের মাধ্যমে মহামারীর বিভিন্ন স্তরে কি ধরণের প্রস্তুতির প্রয়োজন, সেই বিষয়ে প্রশিক্ষণ পাওয়া যাবে। এরফলে আপৎকালীন পরিস্থিতিতে দ্বিতীয় সারিতে থাকা কর্মীরা এই মহামারীর মোকাবিলায় যোগ্য হয়ে উঠবেন।


    
    মূলত চিকিৎসক, নার্স, প্যারামেডিকেল কর্মী, স্বাস্থ্যকর্মী, টেকনিশিয়ন, আশাকর্মী, কেন্দ্র এবং রাজ্য সরকারের আধিকারিক, অসামরিক দপ্তরের আধিকারিকরা, বিভিন্ন পুলিশ সংগঠন, জাতীয় সমর শিক্ষার্থী বাহিনী (এনসিসি), নেহেরু যুব কেন্দ্র সংগঠন, ভারতীয় রেডক্রস সোসাইটি, ভারত স্কাউট এন্ড ড্রাইভ এবং অন্যান্য স্বেচ্ছাসেবী সংগঠনের প্রতিনিধিদের প্রশিক্ষণের জন্য এই পোর্টাল তৈরি করা হয়েছে।


    
    এই পোর্টালে শিক্ষার্থীরা কাজের জায়গায় অথবা বাড়িতে থেকে প্রশিক্ষণ নিতে পারেন। আইজিওটি থেকে পরবর্তী সপ্তাহগুলিতে ১ কোটি ৫০ লক্ষ কর্মী ও স্বেচ্ছাসেবক প্রশিক্ষিত হবার সুযোগ পাবেন। কোভিড–১৯ এর মূল বিষয়, আইসিইউ-তে থাকা রোগীদের যত্ন করা, ভেন্টিলেশন ব্যবস্থাপনা, চিকিৎসা সংক্রান্ত ব্যবস্থাপনা, ব্যক্তিগত সুরক্ষা সরঞ্জামের মাধ্যমে সংক্রমণ প্রতিরোধ করা, সংক্রমণ নিয়ন্ত্রণ ও প্রতিরোধ করা, কোয়ারেন্টাইন এবং আইসোলেশন, নমুনা সংগ্রহ এবং পরীক্ষার মতন ৯ টি বিষয়ে প্রশিক্ষণ দেওয়া হবে।


    
    এরফলে কোভিড – যোদ্ধারা একটি নির্দিষ্ট উৎস থেকে বাস্তব সম্মত ব্যবস্থাপনা সম্পর্কে ধারণা পাবেন। এই প্ল্যাটফর্ম থেকে যেকোনো সময়ে যে কোনো জায়গায় প্রশিক্ষণ নেওয়া যাবে। প্রধানমন্ত্রী শ্রী নরেন্দ্র মোদী, দেশের জন্য যাঁরা কাজ করছেন, তাঁদের যত্ন নেবার যে আহ্বান জানান, সেই লক্ষ্যেই এই পোর্টালটি তৈরি করা হয়েছে।


    
    https://igot.gov.in/ এই পোর্টালের মাধ্যমে সম্ভাব্য সমস্ত প্রয়োজনগুলি মেটানো সম্ভব হবে। গুগল ক্রোম এবং মোজিলা ফায়ারফক্স-এ এই পোর্টালের প্রথম সংস্করণটি খোলা যাবে। আগামী দিনে অন্যান্য ব্রাউজারের মাধ্যমেও এটি খোলা সম্ভব হবে।


    CG/CB

    
    
    (Release ID: 1612393) Visitor Counter : 16
    
    
      Read this release in: English , Kannada , Urdu , Hindi , Marathi , Manipuri , Punjabi , Gujarati , Tamil , Telugu