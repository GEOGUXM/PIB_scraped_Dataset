      মানবসম্পদবিকাশমন্ত্রক

      ওয়ার্ল্ড বুক এবং কপিরাইট দিবস উপলক্ষ্যে ভারতের ন্যাশানাল বুক ট্রাস্ট এবং এফ আই সি সি আই(ফিকি) আয়োজিত কোভিড-১৯ পরবর্তী কালের প্রকাশনা বিষয়ক একটি ওয়েবনারে কেন্দ্রীয় মানবসম্পদ উন্নয়ন মন্ত্রী অংশগ্রহণ করেছেন
      
      কেন্দ্রীয় মানবসম্পদ উন্নয়ন মন্ত্রী শ্রী রমেশ পোখরিয়াল নিশাঙ্ক বলেন, ভারতের প্রাচীন জ্ঞান এবং বইয়ের বিশাল ভাণ্ডার থাকার দরুন, ভারত অতীত এবং ভবিষ্যতের সঙ্গে যোগাযোগ করে চলেছে

      Posted On: 23 APR 2020 7:34PM by PIB Kolkata

    নতুন দিল্লি, ২৩ এপ্রিল, ২০২০


    ওয়ার্ল্ড বুক এবং কপিরাইট দিবস উপলক্ষে কোভিড- ১৯ পরবর্তিকালে বই প্রকাশনা বিষয়ক এক ওয়েবনার অনুষ্ঠানে কেন্দ্রীয় মানবসম্পদ উন্নয়ন মন্ত্রী শ্রী রমেশ পোখরিয়াল নিশাঙ্ক অংশগ্রহন করেন। নতুন দিল্লী তে আজকের এই অনুষ্ঠানটি আয়োজন করে ভারতের ন্যাশানাল বুক ট্রাস্ট এবং এফ আই সি সি আই। অনুষ্ঠানে শ্রী নিশাঙ্ক সকলকে শুভেচ্ছা জানিয়ে বলেন ভারত জ্ঞানের বিষয়ে মহাশক্তিধর রাষ্ট্র। প্রাচীন বিশ্ব বিদ্যালয়,প্রাচীন জ্ঞান এবং বইয়ের বিপুল ভাণ্ডারের দরুন ভারত সহজেই অতীত ও ভবিষ্যতের সঙ্গে যোগাযোগ করতে সম্ভব। পাশাপাশি ভারত প্রজন্মর সঙ্গে প্রজন্মর এবং সংস্কৃতির মধ্যে সেতু নির্মাণ করেছে। লেখক এবং প্রকাশকদের ধন্যবাদ জানান শ্রী নিশাঙ্ক। তিনি বই পড়ার ওপর বিশেষ জোর দিয়ে বলেন শিশুদের বই পড়ার জন্য উৎসাহিত করতে হবে,যাতে তারা বিশ্বাস করে যে বই তাদের সবচেয়ে ভালো বন্ধু।


    
    তিনি বলেন আমাদের দেশের বড়ো সংখ্যায় যুব সমাজ রয়েছে,তাদের সঠিক জ্ঞান অর্জনের বিষয়টি শিক্ষক, লেখক, প্রকাশক এবং শিক্ষাবিদদের নিশ্চিত করতে হবে। এর ফলে এক শক্তিশালী ভারত গড়ে উঠবে।


    
    এন বি টির সভাপতি অধ্যাপক গোবিন্দ প্রসাদ শর্মা মুখে মুখে শিক্ষাদান থেকে লিখিতভাবে শিক্ষাদানের পরিবর্তনের ইতিহাস তুলে ধরেন। তিনি বলেন এখন সময় এসেছে সমাজকে ই-শিখনের মাধ্যমে জ্ঞান অর্জনের বিষয়টি গ্রহন করার।


    
    এন বি টির নির্দেশক শ্রী যুবরাজ মালিক বলেন, এই সময় প্রকাশনা শিল্প গভীর সঙ্কটের মুখে পরেছে। এই সঙ্কট কাটিয়ে উঠতে সময় লাগবে। তাই সময়ের চাহিদা মেনে সমাজকে ই-প্রকাশনার দিকে নজর দিতে হবে।


    
    তিনি বলেন, করোনা অতিমারী নিয়ে এন বি টি "করোনা স্টাডি সিরিজ" প্রকাশের পরিকল্পনা করছে, যা কোভিড পরবর্তীকালে খুব সহায়ক হবে। শিশুদের জন্য তারা করোনা যোদ্ধাদের বিষয়ে গল্পের বই ও ছবির বই প্রকাশ করবে। এছাড়াও কলা, সাহিত্য, উপকথা, অর্থনীতি, সমাজবিদ্যা, বিজ্ঞান, স্বাস্থ্য বিষয়ক বই প্রকাশ করা হবে।


    
    ফিকির প্রকাশনা কমিটির সভাপতি ও মুখ্য আধিকারিক শ্রী রত্নেশ ঝা স্বাগত ভাষণ দেন। ফিকির সহ সভাপতি শ্রীমতী মনিকা মালহোত্রা কাণ্ডারি, ফিকির মহা সচিব শ্রী দিলীপ চীনোয়,সংস্থার সহ সভাপতি শ্রী নীরজ জৈন প্রমুখ প্রকাশনার বিভিন্ন বিষয়ের ওপর আলোকপাত করেন।


    
    সারা দেশের ১৮০টি সংস্থা বা ব্যক্তি এই ওয়েবনার সিরিজে যোগ দেন।


    
    প্রকাশনা শিল্প কোভিড পরবর্তিকালে কি অবস্থায় যাবে তা এই ওয়েবনার সিরিজে তুলে ধরা হবে। পাশাপাশি ই-পঠনপাঠনের পদ্ধতির সঙ্গেও সমন্বয় গড়ে তোলা হবে।


    

    
    CG/PPM

    
    
    (Release ID: 1617684) Visitor Counter : 31
    
    
      Read this release in: English , Urdu , Hindi , Punjabi , Gujarati , Tamil , Telugu , Kannada