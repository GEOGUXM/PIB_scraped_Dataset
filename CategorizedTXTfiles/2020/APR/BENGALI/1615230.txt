      প্রধানমন্ত্রীরদপ্তর

      প্রধানমন্ত্রী ভূটানের প্রধানমন্ত্রীর সঙ্গে টেলিফোনে কথা বলেছেন
      Posted On: 16 APR 2020 7:53PM by PIB Kolkata


    নতুন দিল্লি, ১৬ এপ্রিল ২০২০


    

    
    প্রধানমন্ত্রী শ্রী নরেন্দ্র মোদী আজ ভুটানের প্রধানমন্ত্রী লোটে শেরিং- এর সঙ্গে টেলিফোনে কথা বলেছেন।
    
    দুই প্রধানমন্ত্রী বিশ্বব্যাপী কোভিড-১৯ মহামারীর প্রেক্ষিতে আঞ্চলিক পরিস্থিতি নিয়ে আলোচনা করেছেন এবং এই মহামারী নিয়ন্ত্রণে তাদের সরকারের গৃহীত পদক্ষেপগুলি সম্পর্কে একে অপরের সঙ্গে তথ্যের আদান প্রদান করেছেন।
    
    ভুটানের রাজা এবং ডাঃ শেরিং যেভাবে কোভিড -১৯ সংক্রমণের বিস্তারকে ভুটানের মধ্যে সীমাবদ্ধ রাখার জন্য সামনে থেকে নেতৃত্ব দিয়েছেন, প্রধানমন্ত্রী তার প্রশংসা করেন।
    
    ডাঃ শেরিং ভারতের মতো বৃহৎ দেশে কোভিড-১৯ মহামারী বিরুদ্ধে লড়াই-এ নেতৃত্ব দেওয়ার জন্য প্রধানমন্ত্রীকে ধন্যবাদ জানান।
    
    ১৫ মার্চ সার্কভুক্ত দেশগুলির নেতাদের মধ্যে গৃহীত বিশেষ ব্যবস্থাগুলি রূপায়নে যে অগ্রগতি হয়েছে তাতে দুই নেতা সন্তোষ প্রকাশ করেছেন।
    
    প্রধানমন্ত্রী ভারত-ভুটান সম্পর্কের চিরন্তন এবং বিশেষ সম্পর্কের কথা উল্লেখ করে ভূটানের প্রধানমন্ত্রীকে মহামারীর জন্য স্বাস্থ্য ও অর্থনৈতিক ক্ষেত্রে যে প্রভাব পড়বে তাতে সবরকম সাহায্যের আশ্বাস দেন।
    
    শ্রী মোদী, ভুটানের রাজা ও প্রধানমন্ত্রী ডাঃ শেরিং এবং ড্রূক ইউলের সকল ব্যক্তির সুস্বাস্থ্য কামনা করে শুভেচ্ছা জানিয়েছেন।

    

    CG/TG

    
    
    (Release ID: 1615230) Visitor Counter : 10
    
    
      Read this release in: Assamese , English , Urdu , Marathi , Hindi , Manipuri , Punjabi , Gujarati , Odia , Tamil , Telugu , Kannada , Malayalam