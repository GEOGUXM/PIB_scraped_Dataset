      ক্রেতা, খাদ্যএবংগণবন্টনমন্ত্রক

      ভারতের খাদ্য নিগম(এফ সি আই) ২০২০ সালের এপ্রিল মাসে ৬০ লক্ষ মেট্রিক টন খাদ্যশস্য এক জায়গা থেকে অন্য জায়গায় পাঠিয়েছে। স্বাভাবিক পরিস্থিতিতে এফ সি আই প্রতিমাসে ৩০ লক্ষ মেট্রিক টন খাদ্যশস্য পাঠিয়ে থাকে, এটি তার দ্বিগুণ বলে জানানো হয়েছে
      
      রাজ্য গুলিতে ৫৮ লক্ষ মেট্রিক টন মজুত খাদ্যশস্য সরবরাহ করা হয়েছে। বিহার সবথেকে বেশি ৭.৭ মেট্রিক টন খাদ্যশস্য সংগ্রহ করেছে। এর পরেই রয়েছে কর্নাটক। তারা ৭ লক্ষ মেট্রিক টন খাদ্যশস্য সংগ্রহ করেছে
      
      গম সংগ্রহের পরিমান ১৩০ লক্ষ মেট্রিক টন ছাড়িয়েছে। পাঞ্জাব ৬৮ লক্ষ মেট্রিক টন গম সংগ্রহ করে শীর্ষ স্থানে রয়েছে

      Posted On: 30 APR 2020 6:45PM by PIB Kolkata

    নতুন দিল্লি, ৩০ এপ্রিল, ২০২০


    

    ভারতের খাদ্য নিগম(এফ সি আই) এপ্রিল ২০২০ তে ৬০ লক্ষ মেট্রিক টন খাদ্যশস্য এক জায়গা থেকে অন্যত্র পাঠিয়েছে। এর আগে ২০১৪ সালের মার্চ মাসে এফ সি আই সর্বোচ্চ ৩৮ লক্ষ মেট্রিক টন খাদ্যশস্য সরবরাহ করে। এই পরিমান তার থেকে ৫৭%বেশি বলে জানানো হয়েছে। স্বাভাবিক সময় এফ সি আই মাসে ৩০ লক্ষ মেট্রিক টন খাদ্যশস্য সরবরাহ করে থাকে। এপ্রিল মাসে যা খাদ্যশস্য সরবরাহ করা হয় এটি তার দ্বিগুণ। এর মধ্যে কাশ্মীর উপত্যকা এবং লেহ,লাদাখের জন্য সড়ক পথে ১ লক্ষ মেট্রিক টন খাদ্যশস্য সরবরাহ করা হয়েছে। পাশাপাশি উত্তর পূর্বের রাজ্য অরুণাচল প্রদেশ এবং মেঘালয়ের জন্য সরবরাহ করা হয়েছে ০.৮ লক্ষ মেট্রিক টন।জলপথে আন্দামান এবং লাক্ষাদ্বীপে খাদ্যশস্য সরবরাহ করা হয়েছে ০.১ লক্ষ মেট্রিক টন।


    
    দেশজুড়ে কোভিড-19 সংক্রমণের দরুন যে সঙ্কট সৃষ্টি হয়েছে,সেই প্রেক্ষিতে এফ সি আই বিভিন্ন রাজ্যে ৫৮ লক্ষ মেট্রিক টন খাদ্যশস্য সরবরাহ করেছে। বিহার সব থেকে বেশি ৭.৭ লক্ষ মেট্রিক টন খাদ্যশস্য সংগ্রহ করেছে,এর পরেই রয়েছে কর্নাটক। তারা সংগ্রহ করেছে ৭ লক্ষ মেট্রিক টন। কোভিড-19 সংক্রমণ পরিস্থিতিতে রাজ্যগুলির বেশ কিছু স্থানে হটস্পট ও কন্টেনমেন্ট জোন হওয়ায় এফ সি আই য়ের কাছে খাদ্যশস্য সরবরাহ করা খুবই কঠিন চ্যালেঞ্জ ছিল। সংক্রমিত জোনের সব ধরনের প্রতিকূলতা পেরিয়ে এফ সি আই রাজ্যগুলিতে প্রয়োজনীয় মজুত খাদ্যশস্য পৌছে দিতে সক্ষম হয়েছে। রাজ্য সরকারগুলির সক্রিয় সহযোগিতায় গন বন্টন ব্যবস্থার মাধ্যমে এই খাদ্যশস্য বন্টন করা হবে।


    
    এফ সি আই যে খাদ্যশস্য সরবরাহ করছে তা প্রধানমন্ত্রী গরিব কল্যাণ অন্ন যোজনার মাধ্যমে ৮০ কোটি মানুষকে বিনামূল্যে সরবরাহ করা হবে। প্রতি ব্যক্তি ৫ কিলোগ্রাম করে খাদ্যশস্য পাবেন। এই যোজনার জন্য মোট ১২০ লক্ষ মেট্রিক টন খাদ্যশস্য বরাদ্দ করা হয়েছে। এখন পর্যন্ত তার ৫০% সরবরাহ করা হয়েছে। কোভিড-19 সংক্রমণের জন্য ক্ষতিগ্রস্ত মানুষদের খাওয়াতে রাজ্য সরকারের চাহিদা অনুযায়ী খাদ্যশস্য সরবরাহের জন্য এফ সি আই য়ের কাছে যথেষ্ট পরিমাণ খাদ্যশস্য মজুত আছে।
    ইতিমধ্যে,মধ্য ভারতে গমের সংগ্রহের মাত্রা ১৩০ লক্ষ মেট্রিক টন ছাড়িয়েছে। পাঞ্জাব সংগ্রহ করেছে ৬৮ লক্ষ মেট্রিক টন,হরিয়ানা ৩০ লক্ষ মেট্রিক টন এবং মধ্যপ্রদেশ সংগ্রহ করেছে ২৫ লক্ষ মেট্রিক টন গম। মধ্য ভারতের রাজ্য গুলিতে চাহিদা মতন খাদ্যশস্য সরবরাহ করা হয়েছে বলে সেখানে খাদ্যশস্য মজুতের পরিমান স্থিতিশীল। জাতীয় খাদ্য নিরাপত্তা আইন এবং প্রধানমন্ত্রী গরিব কল্যাণ অন্ন যোজনার মাধ্যমে ইতিমধ্যেই ১২২ লক্ষ মেট্রিক টন খাদ্যশস্য বন্টন করা হয়েছে।


    

    CG/PPM

    
    
    (Release ID: 1619807) Visitor Counter : 5
    
    
      Read this release in: Punjabi , Telugu , English , Gujarati , Urdu , Hindi , Assamese , Odia , Tamil , Kannada