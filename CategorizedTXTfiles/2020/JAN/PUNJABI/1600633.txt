      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ ਨੇ 71ਵੀਂ ਗਣਤੰਤਰ ਦਿਵਸ ਪਰੇਡ ਵਿੱਚ ਭਾਰਤ ਨੂੰ ਪ੍ਰਦਰਸ਼ਿਤ ਕਰ ਰਹੇ ਕਬਾਇਲੀ ਮਹਿਮਾਨਾਂ, ਐੱਨਸੀਸੀ ਕੈਡਿਟਾਂ, ਐੱਨਐੱਸਐੱਸ ਵਲੰਟੀਅਰਾਂ ਅਤੇ ਝਾਂਕੀ ਕਲਾਕਾਰਾਂ ਨਾਲ ਗੱਲਬਾਤ ਕੀਤੀ
      Posted On: 24 JAN 2020 6:36PM by PIB Chandigarh


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਨੇ ਅੱਜ ਇੱਕ ਐਟ-ਹੋਮ (ਪ੍ਰੀਤੀ ਭੋਜਨ) ਆਯੋਜਨ ਵਿੱਚ ਰਾਸ਼ਟਰੀ ਰਾਜਧਾਨੀ ਵਿੱਚ 71ਵੀਂ ਗਣਤੰਤਰ ਦਿਵਸ ਪਰੇਡ ਵਿੱਚ ਹਿੱਸਾ ਲੈਣ ਵਾਲੇ 1730 ਤੋਂ ਜ਼ਿਆਦਾ ਕਬਾਇਲੀ ਭਾਈਚਾਰਿਆਂ ਦੇ ਮਹਿਮਾਨਾਂ, ਐੱਨਸੀਸੀ ਕੈਡਿਟਾਂ, ਐੱਨਐੱਸਐੱਸ ਵਲੰਟੀਅਰਾਂ ਅਤੇ ਝਾਂਕੀ ਕਲਾਕਾਰਾਂ ਨਾਲ ਗੱਲਬਾਤ ਕੀਤੀ।


    https://www.youtube.com/watch?time_continue=1071&v=WsVKHwKQB0w&feature=emb_logo


    ਵੱਡੀ ਸੰਖਿਆ ਵਿੱਚ ਉਤਸ਼ਾਹਿਤ ਇਕੱਠ ਨੂੰ ਸੰਬੋਧਨ ਕਰਦੇ ਹੋਏ ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਇਹ ਸਾਰੇ ਗਣਤੰਤਰ ਦਿਵਸ ਪਰੇਡ ਦੇ ਅਵਸਰ 'ਤੇ ਲਘੂ ਭਾਰਤ ਦਾ ਅਕਸ ਪੇਸ਼ ਕਰਨਗੇ । ਉਨ੍ਹਾਂ ਕਿਹਾ ਕਿ ਪਰੇਡ ਵਿੱਚ ਉਨ੍ਹਾਂ ਦੇ ਪ੍ਰਦਰਸ਼ਨ ਦੌਰਾਨ ਪੂਰੀ ਦੁਨੀਆ ਭਾਰਤ ਦੀ ਆਤਮਾ ਨੂੰ ਦੇਖੇਗੀ। ਉਨ੍ਹਾਂ ਕਿਹਾ ਕਿ ਭਾਰਤ ਕੇਵਲ ਇੱਕ ਭੂਗੋਲਿਕ ਜਾਂ ਡੈਮੋਗ੍ਰਾਫਿਕ ਸੰਗਠਨ (ਖੇਤਰ) ਹੀ ਨਹੀਂ ਹੈ।


    https://twitter.com/PMOIndia/status/1220664693242523648


    ਭਾਰਤ ਇੱਕ ਜੀਵਨ ਜਾਂਚ ਹੈ। ਏਕ ਭਾਰਤ ਸ਼੍ਰੇਸ਼ਠ ਭਾਰਤ ’ਤੇ ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਇਹ ਯਾਦ ਰੱਖਿਆ ਜਾਣਾ ਚਾਹੀਦਾ ਕਿ ਭਾਰਤ ਕੇਵਲ 130 ਕਰੋੜ ਲੋਕਾਂ ਦਾ ਦੇਸ਼ ਹੀ ਨਹੀਂ ਹੈ, ਬਲਕਿ ਇੱਕ ਜੀਵੰਤ ਪਰੰਪਰਾ ਦਾ ਰਾਸ਼ਟਰ ਹੈ।


    https://twitter.com/PMOIndia/status/1220665420568350721


    ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਭਾਰਤ ਇੱਕ ਜੀਵਨ-ਸ਼ੈਲੀ , ਇੱਕ ਵਿਚਾਰਧਾਰਾ , ਕਈ ਦਰਸ਼ਨਾਂ ਦੇ ਸੁਮੇਲ ਦਾ ਦੇਸ਼ ਹੈ। ਇਹ ਗਲੋਬਲ ਅਤੇ ਸਰਬਵਿਆਪਕ ਪਰਿਪੇਖ ਦੀ ਸਮ੍ਰਿੱਧ ਉਦਾਹਰਨ ਹੈ। ਉਨ੍ਹਾਂ ਕਿਹਾ , “ਭਾਰਤ ਦਾ ਅਰਥ ਇੱਕ ਗਲੋਬਲ ਪਰਿਵਾਰ ਹੈ , ਭਾਰਤ ਦਾ ਅਰਥ ਸਾਰੇ ਧਰਮਾਂ ਵਿੱਚ ਸਮਾਨਤਾ ਹੈ , ਭਾਰਤ ਦਾ ਅਰਥ ਸੱਚ ਦੀ ਜਿੱਤ ਹੈ , ਭਾਰਤ ਦਾ ਅਰਥ ਇੱਕ ਅਜਿਹੀ ਸੋਚ ਹੈ ਜੋ ਇੱਕ ਸੱਚ ਨੂੰ ਕਈ ਤਰੀਕਿਆਂ ਨਾਲ ਸਮਝਣ ਦੀ ਇਜਾਜ਼ਤ ਦਿੰਦੀ ਹੈ, ਭਾਰਤ ਦਾ ਅਰਥ ਬਨਸਪਤੀ ਅਤੇ ਜੀਵ-ਜੰਤੂਆਂ ਨਾਲ ਪ੍ਰੇਮ ਅਤੇ ਉਨ੍ਹਾਂ ਦੀ ਸੁਰੱਖਿਆ ਕਰਨਾ ਹੈ , ਭਾਰਤ ਦਾ ਅਰਥ ਆਤਮਨਿਰਭਰਤਾ ਹੈ , ਭਾਰਤ ਮੰਨਦਾ ਹੈ ਕਿ ਜੋ ਬਲੀਦਾਨ ਕਰਦੇ ਹਨ , ਉਹ ਆਨੰਦ ਨਾਲ ਰਹਿੰਦੇ ਹਨ , ਭਾਰਤ ਦਾ ਅਰਥ ਹੈ ਜੋ ਸਭ ਦੀ ਭਲਾਈ ਵਿੱਚ ਵਿਸ਼ਵਾਸ ਕਰੇ , ਭਾਰਤ ਦਾ ਅਰਥ ਹੈ ਮਹਿਲਾਵਾਂ ਦੀ ਉਪਾਸਨਾ , ਭਾਰਤ ਉਹ ਦੇਸ਼ ਹੈ ਜੋ ਮੰਨਦਾ ਹੈ ਕਿ ਮਾਤਭੂਮੀ ਸੋਨੇ ਤੋਂ ਵੀ ਅਧਿਕ ਕੀਮਤੀ ਹੈ।”


    ਏਕਤਾ ਵਿੱਚ ਵਿਸ਼ਵਾਸ ਰੱਖੋ ਇੱਕਰੂਪਤਾ ਵਿੱਚ ਨਹੀਂ। ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਭਾਰਤ ਦੀ ਸ਼ਕਤੀ ਭੂਗੋਲਿਕ ਅਤੇ ਸਮਾਜਿਕ ਤਾਣੇ-ਬਾਣੇ ਵਿੱਚ ਨਿਹਿਤ ਹੈ। ਉਨ੍ਹਾਂ ਨੇ ਫੁੱਲਾਂ ਦੇ ਹਾਰ ਨਾਲ ਭਾਰਤ ਦੀ ਤੁਲਨਾ ਕਰਦੇ ਹੋਏ ਕਿਹਾ ਕਿ ਜਿਸ ਤਰ੍ਹਾਂ ਇੱਕ ਹੀ ਧਾਗੇ ਵਿੱਚ ਕਈ ਫੁੱਲ ਪਰੋਏ ਹੁੰਦੇ ਹਨ , ਉਸੇ ਤਰ੍ਹਾਂ ਹੀ ਭਾਰਤੀਅਤਾ ਦੀ ਭਾਵਨਾ ਹੈ। ਉਨ੍ਹਾਂ ਕਿਹਾ , “ਭਾਰਤ ਏਕਤਾ ਵਿੱਚ ਵਿਸ਼ਵਾਸ ਰੱਖਦਾ ਹੈ , ਨਾ ਕਿ ਇੱਕਰੂਪਤਾ ਵਿੱਚ” । ਉਨ੍ਹਾਂ ਨੇ ਕਿਹਾ, “ ਏਕਤਾ ਦੇ ਧਾਗੇ ਨੂੰ ਮਜ਼ਬੂਤ ਕਰਨ ਅਤੇ ਉਸ ਨੂੰ ਸਹੀ ਸਲਾਮਤ ਰੱਖਣ ਲਈ ਅਸੀਂ ਲਗਾਤਾਰ ਕੋਸ਼ਿਸ਼ ਅਤੇ ਮਿਹਨਤ ਕਰਦੇ ਹਾਂ।” ਉਨ੍ਹਾਂ ਕਿਹਾ ਕਿ ਨਵਾਂ ਭਾਰਤ ਜਿਵੇਂ-ਜਿਵੇਂ ਤਰੱਕੀ ਕਰੇਗਾ ਤਾਂ ਸਾਡੀ ਕੋਸ਼ਿਸ਼ ਰਹੇਗੀ ਕਿ ਅਸੀਂ ਦੇਖੀਏ ਕਿ ਕੋਈ ਵੀ ਵਿਅਕਤੀ ਅਤੇ ਕੋਈ ਵੀ ਖੇਤਰ ਪਿੱਛੇ ਨਾ ਰਹਿ ਜਾਵੇ। ਬੁਨਿਆਦੀ ਕਰਤੱਵਾਂ ਦਾ ਜ਼ਿਕਰ ਕਰਦੇ ਹੋਏ, ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਸਮਾਂ ਆ ਗਿਆ ਹੈ ਕਿ ਅਸੀਂ ਬੁਨਿਆਦੀ ਕਰਤੱਵਾਂ ਨੂੰ ਮਹੱਤਵ ਦਈਏ । ਉਨ੍ਹਾਂ ਨੇ ਕਿਹਾ , “ਅਗਰ ਅਸੀਂ ਇਮਾਨਦਾਰੀ ਨਾਲ ਆਪਣਾ ਕਰਤੱਵ ਨਿਭਾਵਾਂਗੇ ਤਾਂ ਆਪਣੇ ਅਧਿਕਾਰਾਂ ਲਈ ਲੜਨ ਦੀ ਜ਼ਰੂਰਤ ਸਾਨੂੰ ਕਦੇ ਮਹਿਸੂਸ ਨਹੀਂ ਹੋਵੇਗੀ।”


    https://twitter.com/PMOIndia/status/1220667255723155456


    ਪ੍ਰਧਾਨ ਮੰਤਰੀ ਨੇ ਕਬਾਇਲੀ ਮਹਿਮਾਨਾਂ, ਐੱਨਸੀਸੀ ਕੈਡਿਟਾਂ, ਐੱਨਐੱਸਐੱਸ ਵਲੰਟੀਅਰਾਂ ਅਤੇ ਝਾਂਕੀ ਕਲਾਕਾਰਾਂ ਦੁਆਰਾ ਪੇਸ਼ ਇੱਕ ਸੱਭਿਆਚਾਰ ਪ੍ਰੋਗਰਾਮ ਵੀ ਦੇਖਿਆ ।


    *****


    ਵੀਆਰਆਰਕੇ/ਏਕੇ
    

    
    (Release ID: 1600633) Visitor Counter : 4
    
    
      Read this release in: English