      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਨੇ ਦਿੱਲੀ ਵਿੱਚ ਨੈਸ਼ਨਲ ਕੈਡਿਟ ਕੋਰਪਸ ਦੀ ਰੈਲੀ ਵਿੱਚ ਹਿੱਸਾ ਲਿਆ
      ਪ੍ਰਧਾਨ ਮੰਤਰੀ ਨੇ ਸਾਰਿਆਂ ਨੂੰ ਨਾਲ ਲੈ ਕੇ ਦੇਸ਼ ਨੂੰ ਅੱਗੇ ਲਿਜਾਉਣ ਦਾ ਸੱਦਾ ਦਿੱਤਾ
      ਨਾਗਰਿਕਤਾ ਸੋਧ ਕਾਨੂੰਨ ਇਤਿਹਾਸਿਕ ਅਨਿਆ ਤੋਂ ਛੁਟਕਾਰਾ ਪਾਉਣ ਲਈ ਲਿਆਂਦਾ : ਪ੍ਰਧਾਨ ਮੰਤਰੀ
      ਭਾਰਤ ਅਤੇ ਬੰਗਲਾਦੇਸ਼ ਦਰਮਿਆਨ ਸਬੰਧ ਇਤਿਹਾਸਿਕ ਉਚੇਰੇ ਸਥਾਨ ’ਤੇ ਹਨ’
      Posted On: 28 JAN 2020 6:58PM by PIB Chandigarh


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਨੇ ਅੱਜ ਦਿੱਲੀ ਵਿੱਚ ਨੈਸ਼ਨਲ ਕੈਡਿਟ ਕੋਰਪਸ ਦੀ ਰੈਲੀ ਵਿੱਚ ਹਿੱਸਾ ਲਿਆ। ਰੈਲੀ ਵਿੱਚ ਪ੍ਰਧਾਨ ਮੰਤਰੀ ਨੇ ਗਾਰਡ ਆਵ੍ ਆਨਰ ਦਾ ਨਿਰੀਖਣ ਕੀਤਾ ਅਤੇ ਐੱਨਸੀਸੀ ਦੇ ਵੱਖ-ਵੱਖ ਜੱਥਿਆਂ ਦੇ ਨਾਲ-ਨਾਲ ਹੋਰ ਮਿੱਤਰ ਅਤੇ ਗੁਆਂਢੀ ਦੇਸ਼ਾਂ ਦੇ ਕੈਡਿਟਾਂ ਦੀ ਪਰੇਡ ਦਾ ਜਾਇਜ਼ਾ ਲਿਆ ।


    ਬੋਡੋ ਅਤੇ ਬਰੂ-ਰਿਆਂਗ ਸਮਝੌਤਾ


    ਉੱਤਰ-ਪੂਰਬ ਦੇ ਵਿਕਾਸ ਲਈ ਜਾਰੀ ਪ੍ਰਯਤਨਾਂ ਦਾ ਉੱਲੇਖ ਕਰਦੇ ਹੋਏ ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਪਹਿਲਾਂ ਇਹ ਖੇਤਰ ਅਣਗੋਲਿਆ ਸੀ ਅਤੇ ਇਸ ਨੂੰ ਉਗਰਵਾਦ ਨਾਲ ਲਗਾਤਾਰ ਜੂਝਣਾ ਪੈ ਰਿਹਾ ਸੀ, ਹਿੰਸਾ ਦੇ ਕਾਰਨ ਅਨੇਕ ਨਿਰਦੋਸ਼ ਲੋਕਾਂ ਦੀ ਮੌਤ ਹੋ ਗਈ । ਉਨ੍ਹਾਂ ਨੇ ਕਿਹਾ ਕਿ ਇਸ ਸਰਕਾਰ ਨੇ ਜਿੱਥੇ ਇੱਕ ਤਰਫ ਉੱਤਰ-ਪੂਰਬ ਦੇ ਵਿਕਾਸ ਲਈ ਲਾਮਿਸਾਲ ਯੋਜਨਾਵਾਂ ਬਣਾਈਆਂ , ਉੱਥੇ ਹੀ ਦੂਜੇ ਪਾਸੇ ਖੁੱਲ੍ਹੇ ਮਨ ਅਤੇ ਖੁੱਲ੍ਹੇ ਦਿਲ ਨਾਲ ਸਾਰੇ ਹਿਤਧਾਰਕਾਂ ਦੇ ਨਾਲ ਸੰਵਾਦ ਸ਼ੁਰੂ ਕੀਤਾ । ਬੋਡੋ ਸਮਝੌਤਾ ਇਸੇ ਦਾ ਨਤੀਜਾ ਹੈ। ਇਹ ਯੁਵਾ ਭਾਰਤ ਦੀ ਸੋਚ ਹੈ ।


    https://twitter.com/PMOIndia/status/1222065006738456576


    ਮਿਜ਼ੋਰਮ ਅਤੇ ਤ੍ਰਿਪੁਰਾ ਦਰਮਿਆਨ ਬਰੂ-ਰਿਆਂਗ ਸਮਝੌਤੇ ਦੇ ਬਾਅਦ ਬਰੂ ਜਨਜਾਤੀਆਂ ਨਾਲ ਜੁੜੀ 23 ਸਾਲ ਪੁਰਾਣੀ ਸਮੱਸਿਆ ਸੁਲਝਾ ਲਈ ਗਈ ਹੈ। ਇਹ ਯੁਵਾ ਭਾਰਤ ਦੀ ਸੋਚ ਹੈ। ਅਸੀਂ ਸਬਕਾ ਸਾਥ ਲੈ ਕੇ, ਸਬਕਾ ਵਿਕਾਸ ਕਰਦੇ ਹੋਏ, ਸਬਕਾ ਵਿਸ਼ਵਾਸ ਹਾਸਲ ਕਰਦੇ ਹੋਏ ਦੇਸ਼ ਨੂੰ ਅੱਗੇ ਵਧਾ ਹਾਂ ।


    https://twitter.com/PMOIndia/status/1222065339585843200


    ਨਾਗਰਿਕਤਾ ਸੋਧ ਕਾਨੂੰਨ


    ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਦੇਸ਼ ਦੇ ਨੌਜਵਾਨਾਂ ਲਈ ਇਹ ਅਤਿਅੰਤ ਜ਼ਰੂਰੀ ਹੈ ਕਿ ਉਹ ਨਾਗਰਿਕਤਾ ਸੋਧ ਕਾਨੂੰਨ ਨਾਲ ਜੁੜੀ ਵਾਸਤਵਿਕਤਾ ਨੂੰ ਜਾਣਨ । ਸੁਤੰਤਰਤਾ ਦੇ ਸਮੇਂ ਤੋਂ ਹੀ ਸੁਤੰਤਰ ਭਾਰਤ ਨੇ ਪਾਕਿਸਤਾਨ, ਬੰਗਲਾਦੇਸ਼ ਅਤੇ ਅਫ਼ਗਾਨਿਸਤਾਨ ਵਿੱਚ ਰਹਿਣ ਵਾਲੇ ਹਿੰਦੂ, ਸਿੱਖ ਅਤੇ ਹੋਰ ਘੱਟ ਗਿਣਤੀਆਂ ਨਾਲ ਇਹ ਵਾਅਦਾ ਕੀਤਾ ਹੋਇਆ ਹੈ ਕਿ ਜੇ ਉਨ੍ਹਾਂ ਨੂੰ ਜ਼ਰੂਰਤ ਮਹਿਸੂਸ ਹੋਈ, ਤਾਂ ਉਹ ਭਾਰਤ ਆ ਸਕਦੇ ਹਨ। ਪ੍ਰਧਾਨ ਮੰਤਰੀ ਨੇ ਵਾਅਦਾ ਕੀਤਾ ਕਿ ਭਾਰਤ ਉਨ੍ਹਾਂ ਦੇ ਨਾਲ ਖੜ੍ਹਾ ਹੈ। ਉਨ੍ਹਾਂ ਨੇ ਕਿਹਾ ਕਿ ਗਾਂਧੀ ਜੀ ਦੀ ਵੀ ਇਹੀ ਇੱਛਾ ਸੀ। ਇਸੇ ਤਰ੍ਹਾਂ ਸਾਲ 1950 ਵਿੱਚ ਹੋਏ ਨਹਿਰੂ- ਲਿਆਕਤ ਸਮਝੌਤੇ ਦੀ ਵੀ ਇਹੀ ਭਾਵਨਾ ਸੀ। ਪ੍ਰਧਾਨ ਮੰਤਰੀ ਨੇ ਕਿਹਾ, “ਇਨ੍ਹਾਂ ਦੇਸ਼ਾਂ ਵਿੱਚ ਧਾਰਮਿਕ ਆਸਥਾ ਦੇ ਕਾਰਨ ਜਿਨ੍ਹਾਂ ਲੋਕਾਂ ਨੂੰ ਪ੍ਰਤਾੜਿਤ ਕੀਤਾ ਗਿਆ, ਉਨ੍ਹਾਂ ਨੂੰ ਸ਼ਰਨ ਦੇਣਾ ਅਤੇ ਭਾਰਤ ਦੀ ਨਾਗਰਿਕਤਾ ਦੇਣਾ ਸਾਡੇ ਦੇਸ਼ ਦੀ ਜ਼ਿੰਮੇਦਾਰੀ ਹੈ , ਲੇਕਿਨ ਇਸ ਤਰ੍ਹਾਂ ਦੇ ਹਜ਼ਾਰਾਂ ਲੋਕਾਂ ਨੂੰ ਵਾਪਸ ਭੇਜਿਆ ਗਿਆ।” ਪ੍ਰਧਾਨ ਮੰਤਰੀ ਨੇ ਕਿਹਾ , ‘ ਇਸ ਤਰ੍ਹਾਂ ਦੇ ਲੋਕਾਂ ਨਾਲ ਹੋਏ ਇਤਿਹਾਸਿਕ ਅਨਿਆ ਨੂੰ ਖਤਮ ਕਰਨ ਲਈ ਸਾਡੀ ਸਰਕਾਰ ਨਾਗਰਿਕਤਾ ਸੋਧ ਕਾਨੂੰਨ ਲਿਆਈ ਹੈ । ਭਾਰਤ ਦੇ ਪੁਰਾਣੇ ਵਾਅਦੇ ਨੂੰ ਪੂਰਾ ਕਰਨ ਲਈ ਇਸ ਤਰ੍ਹਾਂ ਦੇ ਲੋਕਾਂ ਨੂੰ ਭਾਰਤ ਦੀ ਨਾਗਰਿਕਤਾ ਦਿੱਤੀ ਜਾਵੇਗੀ ।


    ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਬਟਵਾਰੇ ਦੇ ਸਮੇਂ ਅਨੇਕ ਲੋਕ ਭਾਰਤ ਛੱਡਕੇ ਚਲੇ ਗਏ ਸਨ, ਲੇਕਿਨ ਉਨ੍ਹਾਂ ਨੇ ਇੱਥੇ ਸਥਿਤ ਸੰਪਤੀਆਂ ’ਤੇ ਆਪਣਾ ਅਧਿਕਾਰ ਜਤਾਇਆ। ਉਨ੍ਹਾਂ ਨੇ ਕਿਹਾ ਕਿ ਕਰੋੜਾਂ ਰੁਪਇਆਂ ਦੀਆਂ ਇਨ੍ਹਾਂ ਸੰਪਤੀਆਂ ’ਤੇ ਭਾਰਤ ਦਾ ਅਧਿਕਾਰ ਹੋਣ ਦੇ ਬਾਵਜੂਦ ਦੁਸ਼ਮਣ ਜਾਇਦਾਦ ਨੂੰ ਕਈ ਦਹਾਕਿਆਂ ਤੱਕ ਠੰਢੇ ਬਸਤੇ ਵਿੱਚ ਰੱਖਿਆ ਗਿਆ। ਉਨ੍ਹਾਂ ਨੇ ਕਿਹਾ ਕਿ ਜਿਨ੍ਹਾਂ ਲੋਕਾਂ ਨੇ ਦੁਸ਼ਮਣ ਸੰਪਤੀ ਕਾਨੂੰਨ ਦਾ ਵਿਰੋਧ ਕੀਤਾ ਸੀ, ਉਹੀ ਲੋਕ ਹੁਣ ਨਾਗਰਿਕਤਾ ਸੋਧ ਕਾਨੂੰਨ ਦਾ ਵਿਰੋਧ ਕਰਨ ਲਈ ਅੱਗੇ ਆ ਗਏ ਹਨ।


    ਭਾਰਤ-ਬੰਗਲਾਦੇਸ਼ ਸੀਮਾ ਵਿਵਾਦ


    ਪ੍ਰਧਾਨ ਮੰਤਰੀ ਨੇ ਜ਼ਿਕਰ ਕੀਤਾ ਕਿ ਭਾਰਤ ਅਤੇ ਬੰਗਲਾਦੇਸ਼ ਦੇ ਸੀਮਾਵਰਤੀ ਖੇਤਰਾਂ ਵਿੱਚ ਵਿਵਾਦ ਨੂੰ ਸੁਲਝਾਉਣ ਲਈ ਕੋਈ ਠੋਸ ਪਹਿਲ ਨਹੀਂ ਕੀਤੀ ਗਈ ਸੀ ਉਨ੍ਹਾਂ ਨੇ ਕਿਹਾ ਕਿ ਜਦੋਂ ਤੱਕ ਸੀਮਾਵਾਂ ’ਤੇ ਵਿਵਾਦ ਰਹੇਗਾ, ਤਦ ਤੱਕ ਘੁਸਪੈਠ ਨੂੰ ਨਹੀਂ ਰੋਕਿਆ ਜਾ ਸਕੇਗਾ। ਵਿਵਾਦ ਨੂੰ ਜਾਰੀ ਰੱਖੋ, ਘੁਸਪੈਠੀਆਂ ਨੂੰ ਖੁੱਲ੍ਹਾ ਰਸਤਾ ਦੇ ਦਿਉ, ਆਪਣੀ ਰਾਜਨੀਤੀ ਚਲਾਉਂਦੇ ਰਹੋ ।


    ਉਨ੍ਹਾਂ ਨੇ ਕਿਹਾ ਕਿ ਸਰਕਾਰ ਨੇ ਇੱਕ-ਦੂਜੇ ਦੀ ਗੱਲ ਸੁਣਕੇ, ਇੱਕ ਦੂਜੇ ਨੂੰ ਸਮਝਕੇ ਅਤੇ ਆਪਸੀ ਸਹਿਮਤੀ ਨਾਲ ਇੱਕ ਠੋਸ ਸਮਾਧਾਨ ਲੱਭ ਕੇ ਬੰਗਲਾਦੇਸ਼ ਦੇ ਨਾਲ ਸੀਮਾ ਵਿਵਾਦ ਸੁਲਝਾਇਆ। ਉਨ੍ਹਾਂ ਨੇ ਇਸ ਗੱਲ ਤੇ ਸੰਤੋਸ਼ ਜਤਾਇਆ ਕਿ ਨਾ ਕੇਵਲ ਸੀਮਾ ਵਿਵਾਦ ਸੁਲਝਾ ਲਿਆ ਗਿਆ ਹੈ, ਬਲਕਿ ਭਾਰਤ ਅਤੇ ਬੰਗਲਾਦੇਸ਼ ਦਰਮਿਆਨ ਸਬੰਧ ਹੁਣ ਇਤਿਹਾਸਿਕ ਉੱਚ ਸਥਾਨ ‘ਤੇ ਪਹੁੰਚ ਗਏ ਹਨ। ਅਤੇ ਦੋਵੇਂ ਹੀ ਦੇਸ਼ ਆਪਸ ਵਿੱਚ ਮਿਲ ਕੇ ਗਰੀਬੀ ਨਾਲ ਲੜ ਰਹੇ ਹਨ।


    ਕਰਤਾਪੁਰ ਕੌਰੀਡੋਰ


    ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਬਟਵਾਰਾ, ਗੁਰਦਵਾਰਾ ਕਰਤਾਰਪੁਰ ਸਾਹਿਬ ਨੂੰ ਸਾਡੇ ਤੋਂ ਦੂਰ ਲੈ ਗਿਆ ਅਤੇ ਇਸ ਨੂੰ ਪਾਕਿਸਤਾਨ ਦਾ ਇੱਕ ਹਿੱਸਾ ਬਣਾ ਦਿੱਤਾ। ਕਰਤਾਰਪੁਰ ਗੁਰੂ ਨਾਨਕ ਦੀ ਪਾਵਨ ਭੂਮੀ ਸੀ। ਉਨ੍ਹਾਂ ਨੇ ਕਿਹਾ ਕਿ ਕਰੋੜਾਂ ਦੇਸ਼ਵਾਸੀਆਂ ਦੀ ਆਸਥਾ ਇਸ ਪਾਵਨ ਸਥੱਲ ਨਾਲ ਜੁੜੀ ਹੋਈ ਸੀ। ਉਨ੍ਹਾਂ ਨੇ ਕਿਹਾ ਕਿ ਕਈ ਦਹਕਿਆਂ ਤੋਂ ਸਿਖ ਸ਼ਰਧਾਲੂ ਅਸਾਨੀ ਨਾਲ ਕਰਤਾਰਪੁਰ ਪਹੁੰਚਣ ਅਤੇ ਗੁਰੂ ਭੂਮੀ ਦੀ ਝਲਕ ਪਾਉਣ ਦੇ ਮੌਕੇ ਦਾ ਇੰਤਜ਼ਾਰ ਕਰ ਰਹੇ ਸਨ। ਇਸ ਸਰਕਾਰ ਦੁਆਰਾ ਕਰਤਾਰਪੁਰ ਕੌਰੀਡੋਰ ਦਾ ਨਿਰਮਾਣ ਕਰਨ ਦੇ ਨਾਲ ਇਹ ਸੁਪਨਾ ਸਾਕਾਰ ਹੋ ਗਿਆ ਹੈ।


    ******


    
    ਵੀਆਰਆਰਕੇ/ਏਕੇ
    

    
    (Release ID: 1601340) Visitor Counter : 6
    
    
      Read this release in: English