      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ 2 ਅਤੇ 3 ਜਨਵਰੀ, 2020 ਨੂੰ ਕਰਨਾਟਕ ਦਾ ਦੌਰਾ ਕਰਨਗੇ ਪ੍ਰਧਾਨ ਮੰਤਰੀ ਸ਼੍ਰੀ ਸ਼੍ਰੀ ਸ਼ਿਵਾਕੁਮਾਰ ਸੁਆਮੀਜੀ ਦੇ ਯਾਦਗਾਰੀ ਮਿਊਜ਼ੀਅਮ ਦਾ ਨੀਂਹ ਪੱਥਰ ਰੱਖਣਗੇ
      Posted On: 01 JAN 2020 7:06PM by PIB Chandigarh


    ਪ੍ਰਧਾਨ ਮੰਤਰੀ, ਸ਼੍ਰੀ ਨਰੇਂਦਰ ਮੋਦੀ 2 ਅਤੇ 3 ਜਨਵਰੀ , 2020 ਨੂੰ ਕਰਨਾਟਕ ਦਾ ਦੌਰਾ ਕਰਨਗੇ ।


    ਪ੍ਰਧਾਨ ਮੰਤਰੀ ਤੁਮਕੁਰ ਵਿੱਚ ਸ੍ਰੀ ਸਿੱਧਗੰਗਾ ਮੱਠ ਜਾਣਗੇ , ਜਿੱਥੇ ਉਹ ਸ਼੍ਰੀ ਸ਼੍ਰੀ ਸ਼ਿਵਾਕੁਮਾਰ ਸਵਾਮੀਜੀ ਦੇ ਇੱਕ ਯਾਦਗਾਰੀ ਮਿਊਜ਼ੀਅਮ ਦਾ ਨੀਂਹ ਪੱਥਰ ਰੱਖਣ ਦੇ ਕ੍ਰਮ ਵਿੱਚ ਇੱਕ ਤਖ਼ਤੀ ਤੋਂ ਪਰਦਾ ਹਟਾਉਣਗੇ ।


    ਪ੍ਰਧਾਨ ਮੰਤਰੀ ਇਸ ਦੌਰਾਨ ਪ੍ਰਾਰਥਨਾ ਕਰਨ ਦੇ ਨਾਲ - ਨਾਲ ਇਸ ਮੱਠ ਵਿੱਚ ਇੱਕ ਪੌਦਾ ਵੀ ਲਗਾਉਣਗੇ । ਕਰਨਾਟਕ ਦੇ ਮੁੱਖ ਮੰਤਰੀ ਸ਼੍ਰੀ ਬੀਐੱਸ. ਯੇਦੀਯੁਰੱਪਾ ( Shri B.S. Yediyurappa ) ਦੇ ਨਾਲ - ਨਾਲ ਸ਼੍ਰੀ ਸਿੱਧਲਿੰਗੇਸ਼ਵਰ ਸੁਆਮੀ ਸਹਿਤ ਹੋਰ ਪਤਵੰਤੇ ਵੀ ਇਸ ਮੌਕੇ ਉੱਤੇ ਹਾਜ਼ਰ ਰਹਿਣਗੇ ।


    ਪ੍ਰਧਾਨ ਮੰਤਰੀ ਇਕੱਠ ਨੂੰ ਸੰਬੋਧਨ ਕਰਨਗੇ ।


    *****


    ਵੀਆਰਆਰਕੇ/ਕੇਪੀ

    

    
    (Release ID: 1598276) Visitor Counter : 4
    
    
      Read this release in: English