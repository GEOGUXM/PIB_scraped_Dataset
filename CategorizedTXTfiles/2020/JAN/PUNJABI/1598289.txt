      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ ਪੰਜ ਡੀਆਰਡੀਓ ਯੁਵਾ ਵਿਗਿਆਨੀ ਪ੍ਰਯੋਗਸ਼ਾਲਾਵਾਂ ਰਾਸ਼‍ਟਰ ਨੂੰ ਸਮਰਪਿਤ ਕਰਨਗੇ
      Posted On: 01 JAN 2020 7:10PM by PIB Chandigarh


    ਰੱਖਿਆ ਖੇਤਰ ਵਿੱਚ ਸ‍ਵਦੇਸ਼ੀ ਖੋਜ ਸਮਰੱਥਾਵਾਂ ਨੂੰ ਹੁਲਾਰਾ ਦੇਣ ਲਈ ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ 2 ਜਨਵਰੀ , 2020 ਨੂੰ ਪੰਜ ਰੱਖਿਆ ਖੋਜ ਅਤੇ ਵਿਕਾਸ ਸੰਗਠਨ ( ਡੀਆਰਡੀਓ ) ਯੁਵਾ ਵਿਗਿਆਨੀ ਪ੍ਰਯੋਗਸ਼ਾਲਾਵਾਂ ਰਾਸ਼ਟਰ ਨੂੰ ਸਮਰਪਿਤ ਕਰਨਗੇ ।


    ਇਹ ਆਯੋਜਨ ਬੈਂਗਲੁਰੂ ਵਿੱਚ ਡੀਆਰਡੀਓ ਦੇ ਐਰੋਨੌਟੀਕਲ ਡਿਵੈਲਪਮੈਂਟ ਇਸਟੈਬਲਿਸ਼ਮੈਂਟ ਵਿੱਚ ਆਯੋਜਿਤ ਕੀਤਾ ਜਾਵੇਗਾ । ਪ੍ਰਯੋਗਸ਼ਲਾਵਾਂ ਰਾਸ਼‍ਟਰ ਨੂੰ ਸਮਰਪਿਤ ਕਰਨ ਦੇ ਪ੍ਰਤੀਕ ਵਜੋਂ ਪ੍ਰਧਾਨ ਮੰਤਰੀ ਉੱਥੇ ਤਖ਼ਤੀ ਤੋਂ ਪਰਦਾ ਹਟਾਉਣਗੇ ਅਤੇ ਵਿਗਿਆਨੀਆਂ ਨੂੰ ਸੰਬੋਧਨ ਕਰਨਗੇ ।


    ਡੀਆਰਡੀਓ ਇਸ ਅਵਸਰ ‘ਤੇ ਇੱਕ ਪ੍ਰਦਰਸ਼ਨੀ ਰਾਹੀਂ ਪ੍ਰਧਾਨ ਮੰਤਰੀ ਨੂੰ ਆਪਣੇ ਕੁਝ ਇਨੋਵੇਟਿਵ ਉਤ‍ਪਾਦ ਵੀ ਦਿਖਾਉਣਗੇ ।


    ਕਰਨਾਟਕ ਦੇ ਮੁੱਖ‍ ਮੰਤਰੀ ਬੀਐੱਸ ਯੇਦੀਯੁਰੱਪਾ ਅਤੇ ਡੀਆਰਡੀਓ ਦੇ ਚੇਅਰਮੈਨ ਡਾ. ਜੀ ਸਤੀਸ਼ ਰੇੱਡੀ ਵੀ ਇਸ ਅਵਸਰ ਉੱਤੇ ਹਾਜ਼ਰ ਰਹਿਣਗੇ ।


    ਵਰਣਨਯੋਗ ਹੈ ਕਿ 2014 ਵਿੱਚ ਡੀਆਰਡੀਓ ਪੁਰਸ‍ਕਾਰ ਵੰਡਣ ਤੋਂ ਬਾਅਦ ਰੱਖਿਆ ਖੇਤਰ ਦੇ ਸੀਨੀਅਰ ਅਤੇ ਪ੍ਰਸਿੱਧ ਵਿਗਿਆਨੀਆਂ ਅਤੇ ਹਥਿਆਰਬੰਦ ਸੈਨਾਵਾਂ ਦੇ ਸੀਨੀਅਰ ਅਧਿਕਾਰੀਆਂ ਨੂੰ ਸੰਬੋਧਨ ਕਰਦੇ ਹੋਏ ਪ੍ਰਧਾਨ ਮੰਤਰੀ ਨੇ ਦੇਸ਼ ਵਿੱਚ ਡੀਆਰਡੀਓ ਦੀਆਂ ਘੱਟ ਤੋਂ ਘੱਟ ਪੰਜ ਦੀ ਕੇਵਲ 35 ਸਾਲ ਤੱਕ ਦੇ ਯੁਵਾ ਵਿਗਿਆਨੀਆਂ ਦੀਆਂ ਇਨੋਵੇਸ਼ਨਾਂ ਲਈ ਹੀ ਪਹਿਚਾਣ ਕੀਤੇ ਜਾਣ ਦਾ ਸੁਝਾਅ ਦਿੱਤਾ ਸੀ ।


    ਉਸ ਅਵਸਰ ‘ਤੇ ਪ੍ਰਧਾਨ ਮੰਤਰੀ ਨੇ ਰੱਖਿਆ ਖੋਜ ਗਤੀਵਿਧੀਆਂ ਵਿੱਚ ਵੱਡੇ ਪੈਮਾਨੇ ‘ਤੇ ਨੌਜਵਾਨਾਂ ਨੂੰ ਸ਼ਾਮਲ ਕਰਨ ਦਾ ਸੱਦਾ ਦਿੱਤਾ ਸੀ ਤਾਕਿ ਇਹ ਸੁਨਿਸ਼ਚਿਤ ਕੀਤਾ ਜਾ ਸਕੇ ਕਿ ਇਸ ਖੇਤਰ ਵਿੱਚ ਗਲੋਬਲ ਟੈਕਨੋਲੋਜੀ ਦੀ ਹੋ ਰਹੀ ਪ੍ਰਗਤੀ ਨਾਲ ਭਾਰਤ ਕਦਮ ਮਿਲਾ ਕੇ ਚੱਲ ਰਿਹਾ ਹੈ ।


    *****


    ਵੀਆਰਆਰਕੇ/ਕੇਪੀ

    
    
    (Release ID: 1598289) Visitor Counter : 6
    
    
      Read this release in: English