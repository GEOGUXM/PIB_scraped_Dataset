      ਗ੍ਰਹਿ ਮੰਤਰਾਲਾ

      ਇੰਟਰ-ਫੇਥ ਨੇ ਦੇਸ਼ ਭਰ ਵਿੱਚ ਗੁੰਮਰਾਹ ਕੁੰਨ ਜਾਣਕਾਰੀ ਫੈਲਾਏ ਜਾਣ ਸਮੇਂ ਸ਼ਾਂਤੀ ਦੇ ਸੰਦੇਸ਼ ਨਾਲ ਗ੍ਰਿਹ ਰਾਜ ਮੰਤਰੀ, ਸ੍ਰੀ ਜੀ ਕਿਸ਼ਨ ਰੈੱਡੀ ਨਾਲ ਭੇਂਟ ਕੀਤੀ
      ਇੱਕਜੁੱਟਤਾ ਪ੍ਰਗਟਾਈ ਅਤੇ ਲੋਕਾਂ ਨੂੰ ਤਾਕੀਦ ਕੀਤੀ ਕਿ ਉਹ ਸਮਾਜ ਵਿੱਚ ਦੁਰਭਾਵਨਾ ਅਤੇ ਅਰਾਜਕਤਾ ਫੈਲਾਉਣ ਵਾਲੀਆਂ ਤਾਕਤਾਂ ਬਚਣ

      Posted On: 08 JAN 2020 4:55PM by PIB Chandigarh

    ਇੱਕ ਇੰਟਰ-ਫੇਥ ਵਫਦ ਨੇ ਨਾਗਰਿਕਤਾ ਸੋਧ ਐਕਟ ਦੇ ਵਿਰੋਧ ਦੀ ਆੜ ਹੇਠ ਹਿੰਸਕ ਪ੍ਰਦਰਸ਼ਨ ਅਤੇ ਜਨਤਕ ਅਸ਼ਾਂਤੀ ਫੈਲਾਏ ਜਾਣ ਸਮੇਂ ਸਰਕਾਰ ਨਾਲ ਇੱਕਜੁਟਤਾ ਪ੍ਰਗਟਾਉਂਦਿਆਂ ਅੱਜ ਨਵੀਂ ਦਿੱਲੀ ਵਿੱਚ ਗ੍ਰਿਹ ਰਾਜ ਮੰਤਰੀ ਸ੍ਰੀ ਜੀ ਕਿਸ਼ਨ ਰੈੱਡੀ ਨਾਲ ਭੇਂਟ ਕੀਤੀ । ਵਫ਼ਦ ਦੇ ਮੈਂਬਰਾਂ ਨੇ ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਅਗਵਾਈ ਵਾਲੀ ਸਰਕਾਰ ਨਾਲ ਇੱਕਜੁੱਟਤਾ ਪ੍ਰਗਟਾਈ ਅਤੇ ਸਰਕਾਰ ਦੀਆਂ ਨੀਤੀਆਂ ਵਿੱਚ ਭਰੋਸਾ ਪ੍ਰਗਟ ਕੀਤਾ । ਪ੍ਰਤੀਨਿਧਮੰਡਲ ਨੇ ਇੱਕ ਆਵਾਜ਼ ਵਿੱਚ ਮਜ਼ਬੂਤੀ ਨਾਲ ਕਿਹਾ ਕਿ ਨਾਗਰਿਕਤਾ ਸੋਧ ਐਕਟ(ਸੀਏਏ) ਵਿਦੇਸ਼ੀਆਂ ਨਾਲ ਜੁੜਿਆ ਹੈ ਅਤੇ ਕਿਸੇ ਵੀ ਭਾਰਤੀ ਨੂੰ , ਚਾਹੇ ਉਹ ਕਿਸੇ ਵੀ ਧਰਮ , ਜਾਤ , ਵਰਗ ਅਤੇ ਨਸਲ ਦਾ ਹੋਵੇ , ਇਸ ਤੋਂ ਡਰਨ ਦੀ ਲੋੜ ਨਹੀਂ ਹੈ । ਧਰਮ ਅਤੇ ਅਹਿੰਸਾ ਦੇ ਸਿਧਾਂਤਾਂ ਤੇ ਖਾਸ ਧਿਆਨ ਦਿੰਦਿਆਂ ਵਫ਼ਦ ਨੇ ਭਰੋਸਾ ਪ੍ਰਗਟਾਇਆ ਕਿ ਇਸ ਕਾਨੂੰਨ ਨੂੰ ਉਨ੍ਹਾਂ ਲੋਕਾਂ ਲਈ ਮਨੁੱਖੀ ਅਧਾਰ ਤੇ ਪਾਸ ਕੀਤਾ ਗਿਆ ਹੈ ਜਿਹੜੇ ਪ੍ਰਤਾੜਨਾ ਦੇ ਡਰ ਨਾਲ ਤਿੰਨ ਦੇਸ਼ਾਂ ਤੋਂ ਭੱਜ ਕੇ ਆਪਣੇ ਦੁਖ ਨੂੰ ਘਟਾਉਣ ਅਤੇ ਸੁਰੱਖਿਆ ਲਈ ਭਾਰਤ ਵਿੱਚ ਮਾਈਗ੍ਰੇਟ ਹੋ ਕੇ ਆਏ (ਪਲਾਇਨ ਕਰਕੇ) ਹਨ । ਵਫ਼ਦ ਨੇ ਕਿਹਾ ਕਿ ਆਪਸੀ ਸਵੀਕ੍ਰਿਤੀ ਅਤੇ ਭਾਈਚਾਰੇ ਦੀ ਭੂਮੀ ਹੋਣ ਦੇ ਨਾਤੇ ਇਸ ਗੱਲ ਨੂੰ ਕਿਸੇ ਵੀ ਹਾਲਤ ਵਿੱਚ ਸਵੀਕਾਰ ਨਹੀਂ ਕੀਤਾ ਜਾਵੇਗਾ ਕਿ ਕੋਈ ਪ੍ਰਦਰਸ਼ਨ ਇੱਕ ਅਜਿਹੇ ਫੈਸਲੇ ਦੇ ਖਿਲਾਫ ਹੋਵੇ ਜਿਸ ਦਾ ਉਦੇਸ਼ ਬੇਦਖ਼ਲ ਕੀਤੇ ਗਏ ਪਰਿਵਾਰਾਂ ਦੀਆਂ ਤਕਲੀਫਾਂ ਨੂੰ ਘਟਾਉਣਾ ਹੈ । ਮੈਂਬਰਾਂ ਨੇ ਇਸ ਗੱਲ ਨੂੰ ਦੁਹਰਾਇਆ ਕਿ ਇਹ ਕਾਨੂੰਨ ਪੂਰੀ ਤਰਾਂ ਸਹੀ ਅਤੇ ਉਦੇਸ਼ਾਂ ਤੇ ਅਧਾਰਿਤ ਹੈ ।


    ਵਫ਼ਦ ਨੇ ਕਿਹਾ ਕਿ ਭਾਰਤੀ ਲੋਕਤੰਤਰ ਦਾ ਲਚੀਲਾਪਨ ਸਾਡੇ ਸਮੂਹਵਾਦ ਦੀ ਤਾਕਤ , ਅਹਿੰਸਾ ਅਤੇ ਆਪਸੀ ਰਜ਼ਾਮੰਦੀ ਤੇ ਸਾਡੇ ਸਿਧਾਂਤਾਂ ਵਿੱਚ ਮਜ਼ਬੂਤ ਭਰੋਸੇ ਅਤੇ ਸੰਵਿਧਾਨ ਦੇ ਸਿਧਾਂਤਾਂ ਦੇ ਪਾਲਣ ਕਰਨ ਵਿੱਚ ਹੈ । ਉਨ੍ਹਾਂ ਇਸ ਤੱਥ ਨੂੰ ਦੁਹਰਾਇਆ ਕਿ ਅਸੀਂ ਸਾਰੇ ਸਭ ਤੋਂ ਪਹਿਲਾਂ ਭਾਰਤੀਆਂ ਵਜੋਂ ਆਪਣੀ ਪਹਿਚਾਣ ਦੱਸਦੇ ਹਾਂ ਅਤੇ ਇਸ ਨੇ ਸਾਨੂੰ ਇਕਜੁੱਟ ਰੱਖਿਆ ਹੈ । ਇਹੀ ਉਹ ਭਰੋਸਾ ਅਤੇ ਵਿਸ਼ਵਾਸ ਹੈ ਜਿਹੜਾ ਸਾਨੂੰ ਸੰਕਟ ਦੇ ਸਮੇਂ ਇਕਜੁੱਟ ਤੇ ਮਜ਼ਬੂਤ ਰੱਖਦਾ ਹੈ , ਉਨ੍ਹਾਂ ਨੇ ਤਾਕਤਾਂ ਤੋਂ ਦੂਰ ਰੱਖਦਾ ਹੈ ਜਿਹੜੀਆਂ ਸਾਨੂੰ ਇਕਜੁੱਟ ਅਤੇ ਵਧਦੇ ਹੋਏ ਨਹੀਂ ਦੇਖਣਾ ਚਾਹੁੰਦੀਆਂ । ਉਨ੍ਹਾਂ ਲੋਕਾਂ ਨੂੰ ਅਪੀਲ ਕੀਤੀ ਕਿ ਉਹ ਖੁਦ ਗੁੰਮਰਾਹ ਕਰਨ ਵਾਲੀਆਂ ਤਾਕਤਾਂ ਤੋਂ ਚੌਕਸ ਰਹਿਣ । ਜਿਨ੍ਹਾਂ ਦਾ ਉਦੇਸ਼ ਆਪਸੀ ਸਨਮਾਨ ਅਤੇ ਰਜ਼ਾਮੰਦੀ ਦੀ ਸਾਡੀ ਨੀਂਹ ਨੂੰ ਅਸਥਿਰ ਕਰਨਾ ਹੈ ।


    ਧਾਰਮਿਕ ਤਾਲਮੇਲ ਅਤੇ ਸ਼ਾਂਤੀ ਦੇ ਭਾਵ ਵਜੋਂ , ਵਫ਼ਦ ਨੇ ਲੋਕਾਂ ਤੱਕ ਅਹਿੰਸਾ ਤੇ ਧਾਰਮਿਕ ਇਕਸੁਰਤਾ ਦੇ ਇਸ ਸੰਦੇਸ਼ ਨਾਲ ਪੁੱਜਣ ਦੀ ਕਾਮਨਾ ਕੀਤੀ । ਉਨ੍ਹਾਂ ਸ਼ਾਂਤੀ ਤੇ ਇਕਜੁੱਟਤਾ ਦੇ ਸੰਦੇਸ਼ ਨਾਲ ਕੇਂਦਰੀ ਗ੍ਰਹਿ ਮੰਤਰੀ ਅਤੇ ਪ੍ਰਧਾਨ ਮੰਤਰੀ ਨਾਲ ਮਿਲਣ ਦੀ ਵੀ ਇੱਛਾ ਪ੍ਰਗਟਾਈ ।


    ਵਫ਼ਦ ਵਿੱਚ ਜੈਨ ਅਚਾਰੀਆ ਡਾਕਟਰ ਲੋਕੇਸ਼ ਜੀ , ਮੈਡੀਟੇਸ਼ਨ ਗੁਰੂ ਸਵਾਮੀ ਦੀਪਾਂਕਰ ਜੀ , ਮੁਫ਼ਤੀ ਸ਼ਮੂਨ ਕਾਸਮੀ ਜੀ , ਸਰਦਾਰ ਸੰਤ ਸਿੰਘ ਜੀ ਸਮੇਤ ਕਈ ਧਰਮਾਂ ਅਤੇ ਪੰਥਾਂ ਦੇ ਪ੍ਰਮੁੱਖ ਰੂਹਾਨੀ ਗੁਰੂ ਅਤੇ ਸਮਾਜ ਸੁਧਾਰਕਾਂ ਤੋਂ ਇਲਾਵਾ ਵੀਰ ਚੱਕਰ ਪੁਰਸਕਾਰ ਪ੍ਰਾਪਤ ਕਰਨਲ ਟੀ.ਪੀ ਤਯਾਗੀ ਜੀ , ਵਿਨੀਤ ਕੁਮਾਰ ਜੀ ਅਤੇ ਗੌਤਮ ਜੀ ਸ਼ਾਮਲ ਸਨ ।


    ਵੀਜੀ / ਐੱਸਐੱਨਸੀ / ਐੱਸਐੱਸ

    
    
    (Release ID: 1599345) Visitor Counter : 4
    
    
      Read this release in: English