      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ ਗਾਂਧੀਨਗਰ, ਗੁਜਰਾਤ ਵਿੱਚ 28 ਜਨਵਰੀ, 2020 ਨੂੰ ਤੀਜੇ ਵਿਸ਼ਵ ਆਲੂ ਕੌਨਕਲੇਵ ਨੂੰ ਸੰਬੋਧਨ ਕਰਨਗੇ ਦਿੱਲੀ ਤੋਂ ਵੀਡੀਓ ਕਾਨਫਰੰਸ ਰਾਹੀਂ ਸੰਮੇਲਨ ਵਿੱਚ ਹਿੱਸਾ ਲੈਣਗੇ
      Posted On: 27 JAN 2020 12:30PM by PIB Chandigarh


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਕੱਲ੍ਹ ਯਾਨੀ 28 ਜਨਵਰੀ, 2020 ਨੂੰ ਰਿਮੋਟ ਵੀਡੀਓ ਕਾਨਫਰੰਸਿੰਗ ਰਾਹੀਂ ਗਾਂਧੀਨਗਰ, ਗੁਜਰਾਤ ਵਿੱਚ ਹੋ ਰਹੇ ਤੀਜੇ ਵਿਸ਼ਵ ਆਲੂ ਕੌਨਕਲੇਵ ਨੂੰ ਸੰਬੋਧਨ ਕਰਨਗੇ।


    ਪ੍ਰਧਾਨ ਮੰਤਰੀ ਵੱਲੋਂ ਆਲੂ ਖੋਜ, ਵਪਾਰ ਅਤੇ ਉਦਯੋਗ, ਅਤੇ ਮੁੱਲ ਲੜੀ ਪ੍ਰਬੰਧਨ ਦੇ ਖੇਤਰ ਵਿੱਚ ਸੰਪੂਰਨ ਉਪਲੱਬਧੀਆਂ ਅਤੇ ਮੌਕਿਆਂ ਦੀ ਸਮੀਖਿਆ ਅਤੇ ਦਹਾਕੇ ਲਈ ਇੱਕ ਰੋਡਮੈਪ ਤੈਅ ਕਰਨ ਦੀ ਉਮੀਦ ਹੈ।


    ਵਰਤਮਾਨ ਕੌਨਕਲੇਵ ਇਸ ਲੜੀ ਦਾ ਤੀਜਾ ਕੌਨਕਲੇਵ ਹੈ। ਹਰੇਕ 10 ਵਰ੍ਹੇ ਦੇ ਅੰਤਰਾਲ ਵਿੱਚ ਇਹ ਜ਼ਰੂਰੀ ਹੈ ਕਿ ਆਲੂ ਦੇ ਖੇਤਰ ਵਿੱਚ ਉਪਲੱਬਧੀਆਂ ਦੀ ਜਾਣਕਾਰੀ ਲਈ ਜਾਵੇ ਅਤੇ ਆਉਣ ਵਾਲੇ ਦਹਾਕੇ ਲਈ ਇੱਕ ਰੋਡਮੈਪ ਤੈਅ ਕੀਤਾ ਜਾਵੇ। ਪਿਛਲੇ ਦੋ ਦਹਾਕਿਆਂ ਵਿੱਚ, 1999 ਅਤੇ 2008 ਦੇ ਦੌਰਾਨ ਦੋ ਗਲੋਬਲ ਆਲੂ ਕਾਨਫਰੰਸਾਂ ਦਾ ਆਯੋਜਨ ਕੀਤਾ ਜਾ ਚੁੱਕਾ ਹੈ।


    ਇਹ ਕੌਨਕਲੇਵ ਸਾਰੇ ਸਾਂਝੇਦਾਰਾਂ ਨੂੰ ਇੱਕ ਸਾਂਝਾ ਮੰਚ ਪ੍ਰਦਾਨ ਕਰਨ ਲਈ ਮੌਕੇ ਪ੍ਰਦਾਨ ਕਰੇਗਾ, ਤਾਕਿ ਆਲੂ ਖੇਤਰ ਨਾਲ ਜੁੜੇ ਹਰੇਕ ਵਿਅਕਤੀ ਨੂੰ ਸ਼ਾਮਲ ਕਰਕੇ ਸਾਰੇ ਮੁੱਦਿਆਂ ‘ਤੇ ਵਿਚਾਰ-ਵਟਾਂਦਰਾ ਕੀਤਾ ਜਾ ਸਕੇ ਅਤੇ ਭਵਿੱਖ ਦੀ ਯੋਜਨਾ ਤੈਅ ਕੀਤੀ ਜਾ ਸਕੇ। ਆਲੂ ਖੋਜ ਵਿੱਚ ਤਾਜ਼ੀ ਜਾਣਕਾਰੀ ਰੱਖਣ ਵਾਲਿਆਂ ਅਤੇ ਇਨੋਵੇਸ਼ਨ ਕਰਨ ਵਾਲੇ ਦੇਸ਼ ਦੇ ਕਈ ਹਿਤਧਾਰਕਾਂ ਨੂੰ ਸਾਹਮਣੇ ਲਿਆਉਣ ਦਾ ਇਹ ਇੱਕ ਵਿਲੱਖਣ ਆਯੋਜਨ ਹੈ।


    ਗੁਜਰਾਤ, ਦੇਸ਼ ਵਿੱਚ ਆਲੂ ਦਾ ਇੱਕ ਪ੍ਰਮੁੱਖ ਉਤਪਾਦਕ ਹੈ। ਪਿਛਲੇ ਗਿਆਰਾਂ ਵਰ੍ਹਿਆਂ ਵਿੱਚ ਹੀ ਭਾਰਤ ਵਿੱਚ ਆਲੂ ਦੇ ਅੰਤਰਗਤ ਆਉਣ ਵਾਲੇ ਖੇਤਰ ਵਿੱਚ 19% ਵਾਧਾ ਹੋਇਆ ਹੈ, ਗੁਜਰਾਤ ਵਿੱਚ ਕਰੀਬ 170% ਖੇਤਰ ਵਧਿਆ ਹੈ (2006-07 ਵਿੱਚ 49.7 ਹਜ਼ਾਰ ਹੈਕਟੇਅਰ ਤੋਂ 2017-18 ਵਿੱਚ 133 ਹਜ਼ਾਰ ਹੈਕਟੇਅਰ) । 30 ਟਨ/ਹੈਕਟੇਅਰ ਤੋਂ ਜ਼ਿਆਦਾ ਉਤਪਾਦਿਕਤਾ ਨਾਲ ਗੁਜਰਾਤ ਦਾ ਪਿਛਲੇ ਇੱਕ ਦਹਾਕੇ ਤੋਂ ਭਾਰਤ ਵਿੱਚ ਪਹਿਲਾ ਸਥਾਨ ਬਣਿਆ ਹੋਇਆ ਹੈ। ਇਹ ਰਾਜ ਖੇਤੀ ਲਈ ਆਧੁਨਿਕ ਤਰੀਕਿਆਂ ਜਿਵੇਂ ਪਾਣੀ ਦਾ ਛਿੜਕਾਅ ਕਰਨ ਵਾਲੇ ਅਤੇ ਡ੍ਰਿਪ ਸਿੰਚਾਈ ਯੰਤਰਾਂ ਦਾ ਇਸਤੇਮਾਲ ਕਰਦਾ ਹੈ।


    ਰਾਜ ਵਿੱਚ ਸਰਵਾਸ਼੍ਰੇਸ਼ਠ ਕੋਲਡ ਸਟੋਰੇਜ ਸੁਵਿਧਾਵਾਂ ਅਤੇ ਲਿੰਕੇਜਿਜ਼ ਹਨ ਅਤੇ ਇਹ ਦੇਸ਼ ਵਿੱਚ ਪ੍ਰਮੁੱਖ ਆਲੂ ਪ੍ਰੋਸੈਸਿੰਗ ਉਦਯੋਗਾਂ ਦਾ ਇੱਕ ਕੇਂਦਰ ਹੈ।


    ਇਸ ਦੇ ਇਲਾਵਾ ਆਲੂ ਦੇ ਜ਼ਿਆਦਾਤਰ ਨਿਰਯਾਤਕ ਗੁਜਰਾਤ ਤੋਂ ਹਨ। ਇਸ ਕਰਕੇ ਇਹ ਰਾਜ ਦੇਸ਼ ਦੇ ਪ੍ਰਮੁੱਖ ਆਲੂ ਕੇਂਦਰ ਦੇ ਰੂਪ ਵਜੋਂ ਉੱਭਰਿਆ ਹੈ। ਇਸ ਨੂੰ ਦੇਖਦੇ ਹੋਏ ਤੀਜਾ ਵਿਸ਼ਵ ਆਲੂ ਕੌਨਕਲੇਵ ਗੁਜਰਾਤ ਵਿੱਚ ਹੋ ਰਿਹਾ ਹੈ।


    ਕੌਨਕਲੇਵ ਦਾ ਆਯੋਜਨ ਭਾਰਤ ਆਲੂ ਐਸੋਸਿਏਸ਼ਨ (ਆਈਪੀਏ) ਨੇ ਭਾਰਤੀ ਖੇਤੀਬਾੜੀ ਖੋਜ ਪਰਿਸ਼ਦ, ਨਵੀਂ ਦਿੱਲੀ ਅਤੇ ਆਈਸੀਏਆਰ-ਕੇਂਦਰੀ ਆਲੂ ਖੋਜ ਸੰਸਥਾਨ, ਸ਼ਿਮਲਾ ਅਤੇ ਅੰਤਰਰਾਸ਼ਟਰੀ ਆਲੂ ਕੇਂਦਰ (ਸੀਆਈਪੀ), ਲੀਮਾ, ਪੇਰੂ ਦੇ ਸਹਿਯੋਗ ਨਾਲ ਕੀਤਾ ਹੈ।


    ਇਸ ਮੈਗਾ ਆਯੋਜਨ ਦੇ ਤਿੰਨ ਪ੍ਰਮੁੱਖ ਹਿੱਸੇ ਹਨ- (i) ਆਲੂ ਕਾਨਫਰੰਸ (ii) ਐਗਰੀ ਐਕਸਪੋ ਅਤੇ (iii) ਆਲੂ ਖੇਤ ਦਿਵਸ ।


    ਆਲੂ ਕਾਨਫਰੰਸ ਤਿੰਨ ਦਿਨ ਤੱਕ ਚੱਲੇਗੀ । ਇਸ ਦੇ 10 ਵਿਸ਼ੇ ਹਨ। 10 ਵਿੱਚੋਂ 8 ਵਿਸ਼ਾ-ਵਸਤੂ, ਬੇਸਿਕ ਅਤੇ ਐਪਲਾਈਡ ਰਿਸਰਚ ‘ਤੇ ਅਧਾਰਿਤ ਹੋਣਗੇ । ਬਾਕੀ ਦੋ ਵਿਸ਼ ਿਆਂ ਵਿੱਚ ਆਲੂ ਵਪਾਰ, ਮੁੱਲ ਲੜੀ ਪ੍ਰਬੰਧਨ ਅਤੇ ਪਾਲਿਸੀ ਮੁੱਦਿਆਂ ‘ਤੇ ਵਿਸ਼ੇਸ਼ ਜ਼ੋਰ ਦਿੱਤਾ ਜਾਵੇਗਾ।


    ਐਗਰੀਐਕਸਪੋ ਦਾ ਆਯੋਜਨ 28 ਤੋਂ 30 ਜਨਵਰੀ, 2020 ਦੇ ਦੌਰਾਨ ਕੀਤਾ ਜਾਵੇਗਾ। ਇਸ ਵਿੱਚ ਆਲੂ ਅਧਾਰਿਤ ਉਦਯੋਗਾਂ ਅਤੇ ਵਪਾਰ ਦੀ ਸਥਿਤੀ, ਪ੍ਰੋਸੈੱਸਿੰਗ, ਬੀਜ ਵਾਲੇ ਆਲੂ ਦਾ ਉਤਪਾਦਨ, ਬਾਇਓ ਟੈਕਨੋਲੋਜੀ, ਟੈਕਨੋਲੋਜੀ ਟਰਾਂਸਫਰ ਵਿੱਚ ਸਰਵਜਨਕ-ਨਿਜੀ ਹਿੱਸੇਦਾਰੀ ਅਤੇ ਕਿਸਾਨ ਸਬੰਧੀ ਉਤਪਾਦਾਂ ਨੂੰ ਪ੍ਰਦਰਸ਼ਿਤ ਕੀਤਾ ਜਾਵੇਗਾ।


    ਆਲੂ ਖੇਤ ਦਿਵਸ ਦਾ ਆਯੋਜਨ 31 ਜਨਵਰੀ, 2020 ਨੂੰ ਕੀਤਾ ਜਾਵੇਗਾ। ਇਸ ਵਿੱਚ ਆਲੂ ਦੇ ਮਸ਼ੀਨੀਕਰਨ ਦੀ ਦਿਸ਼ਾ ਵਿੱਚ ਵਧਣ, ਆਲੂ ਦੀਆਂ ਕਿਸਮਾਂ ਅਤੇ ਨਵੀਨਤਮ ਟੈਕਨੋਲੋਜੀਆਂ ਦਾ ਪ੍ਰਦਰਸ਼ਨ ਸ਼ਾਮਲ ਹੈ।


    ਇਸ ਵਿੱਚ ਜੋ ਪ੍ਰਮੁੱਖ ਮੁੱਦੇ ਉਠਾਏ ਜਾਣਗੇ, ਉਨ੍ਹਾਂ ਵਿੱਚ ਪਨੀਰੀ ਦੀ ਕਮੀ, ਅਪੂਰਤੀ ਲੜੀਆਂ, ਖੇਤੀ ਦੇ ਬਾਅਦ ਹੋਣ ਵਾਲੇ ਨੁਕਸਾਨ, ਪ੍ਰੋਸੈਸਿੰਗ ਨੂੰ ਵਧਾਉਣ ਦੀ ਜ਼ਰੂਰਤ, ਨਿਰਯਾਤ ਅਤੇ ਵਿਵਿਧ ਉਦਯੋਗ ਅਤੇ ਜ਼ਰੂਰੀ ਨਿਤੀਗਤ ਸਹਾਇਤਾ – ਯਾਨੀ ਲੰਬੀ ਦੂਰੀ ਦੇ ਟਰਾਂਸਪੋਰਟ ਅਤੇ ਨਿਰਯਾਤ ਪ੍ਰੋਤਸਾਹਨ ਲਈ ਉਤਪਾਦਨ ਅਤੇ ਪ੍ਰਮਾਣਿਤ ਬੀਜਾਂ ਦਾ ਇਸਤੇਮਾਲ ਸ਼ਾਮਲ ਹੈ।


    *****


    ਵੀਆਰਆਰਕੇ/ਏਕੇ
    

    
    (Release ID: 1600727) Visitor Counter : 4
    
    
      Read this release in: English