      ਮੰਤਰੀ ਮੰਡਲ

      ਮੰਤਰੀ ਮੰਡਲ ਨੇ ਭਾਰਤੀ ਰੇਲਵੇ ਨੂੰ ਊਰਜਾ ਦੇ ਮਾਮਲੇ ਵਿੱਚ ਆਤਮ ਨਿਰਭਰ ਬਣਾਉਣ ਲਈ ਭਾਰਤ ਅਤੇ ਬ੍ਰਿਟੇਨ ਦਰਮਿਆਨ ਸਹਿਮਤੀ ਪੱਤਰ ਨੂੰ ਪ੍ਰਵਾਨਗੀ ਦਿੱਤੀ
      Posted On: 08 JAN 2020 3:37PM by PIB Chandigarh


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਮੰਤਰੀ ਮੰਡਲ ਨੇ ਭਾਰਤੀ ਰੇਲਵੇ ਨੂੰ ਊਰਜਾ ਵਿੱਚ ਆਤਮ ਨਿਰਭਰ ਬਣਾਉਣ ਲਈ ਅੰਤਰਰਾਸ਼ਟਰੀ ਵਿਕਾਸ ਵਿਭਾਗ (ਬ੍ਰਿਟੇਨ ਸਰਕਾਰ) ਨਾਲ ਸਹਿਮਤੀ ਪੱਤਰ ’ਤੇ 02.12.2019 ਨੂੰ ਹਸਤਾਖ਼ਰ ਕੀਤੇ ਜਾਣ ਨੂੰ ਆਪਣੀ ਪ੍ਰਵਾਨਗੀ ਦੇ ਦਿੱਤੀ ਹੈ।


    ਲਾਗੂਕਰਨ ਰਣਨੀਤੀ ਅਤੇ ਟੀਚੇ


    ਰੇਲਵੇ ਮੰਤਰਾਲੇ ਨੇ ਭਾਰਤੀ ਰੇਲਵੇ ਨੂੰ ਊਰਜਾ ਮਾਮਲੇ ਵਿੱਚ ਆਤਮ ਨਿਰਭਰ ਬਣਾਉਣ ਲਈ ਅੰਤਰਰਾਸ਼ਟਰੀ ਵਿਕਾਸ ਵਿਭਾਗ(ਬ੍ਰਿਟੇਨ ਸਰਕਾਰ) ਦੇ ਨਾਲ ਨਿਮਨਲਿਖਿਤ ਸਮਝੌਤਾ ਕੀਤਾ ਹੈ :-


    a. ਦੋਵੇਂ ਪੱਖ ਭਾਰਤੀ ਰੇਲਵੇ ਨੂੰ ਊਰਜਾ ਸਮਰੱਥ ਅਤੇ ਊਰਜਾ ਮਾਮਲੇ ਵਿੱਚ ਆਤਮ ਨਿਰਭਰ ਬਣਾਉਣ ਦੇ ਪ੍ਰਯਤਨ ਵਿੱਚ ਕੀਤੀਆਂ ਜਾਣ ਵਾਲੀਆਂ ਗਤੀਵਿਧੀਆਂ ਦੀ ਸੰਭਾਵਨਾ ’ਤੇ ਸਹਿਮਤ ਹੋਏ ਹਨ ।

     1. ਦੋਨਾਂ ਵਿੱਚੋਂ ਹਰ ਇੱਕ ਸਾਂਝੀਦਾਰ ਸਮੇਂ- ਸਮੇਂ ’ਤੇ ਆਪਣੇ ਦੇਸ਼ ਵਿੱਚ ਮੌਜੂਦ ਕਾਨੂੰਨ , ਨਿਯਮ , ਰੈਗੂਲੇਸ਼ਨਾਂ ਅਤੇ ਰਾਸ਼ਟਰੀ ਨੀਤੀਆਂ ਦੇ ਤਹਿਤ ਭਾਰਤੀ ਰੇਲਵੇ ਨੂੰ ਊਰਜਾ ਸਮਰੱਥ ਅਤੇ ਊਰਜਾ ਮਾਮਲੇ ਵਿੱਚ ਆਤਮ ਨਿਰਭਰ ਬਣਾਉਣ ਦੀ ਦਿਸ਼ਾ ਵਿੱਚ ਜ਼ਰੂਰੀ ਕਦਮ ਉਠਾਏਗਾ।
     2. ਦੋਵੇਂ ਪੱਖ ਭਾਰਤੀ ਰੇਲਵੇ ਲਈ ਊਰਜਾ ਯੋਜਨਾ ਜਿਵੇਂ ਕਿ ਸੌਰ ਅਤੇ ਪਵਨ ਊਰਜਾ ਖੇਤਰ , ਊਰਜਾ ਸਮਰੱਥਾ ਪਿਰਤਾਂ ਅਭਿਆਸਾਂ ਨੂੰ ਅਪਣਾਉਣ , ਈਧਣ ਕੁਸ਼ਲਤਾ ਹਾਸਲ ਕਰਨ , ਇਲੈਕਟ੍ਰਿਕ ਵੀਕਲ ਚਾਰਜਿੰਗ ਇਨਫਰਾਸਟਰਕਚਰ ਬਣਾਉਣ , ਬੈਟਰੀ ਨਾਲ ਸੰਚਾਲਿਤ ਸ਼ੰਟਿੰਗ ਲੋਕੋਮੇਟਿਵ ਆਦਿ ’ਤੇ ਸਹਿਮਤ ਹਨ । ਦੋਹਾਂ ਧਿਰਾਂ ਵੱਲੋਂ ਸਿਖਲਾਈ ਪ੍ਰੋਗਰਾਮ , ਉਦਯੋਗਿਕ ਦੌਰੇ , ਫੀਲਡ ਦੌਰੇ ਜਾਂ ਸਹਿਯੋਗ ਦੇ ਕਿਸੇ ਹੋਰ ਰੂਪ ਵਰਗੀ ਵਿਕਾਸ ਸਮਰੱਥਾ ਵਧਾਉਣ ’ਤੇ ਲਿਖਤੀ ਰੂਪ ਵਿੱਚ ਪ੍ਰਵਾਨਗੀ ਦਿੱਤੀ ਜਾ ਸਕਦੀ ਹੈ ।

    d. ਸਾਂਝੀਦਾਰ ਇਸ ਸਹਿਮਤੀ ਪੱਤਰ ਦੇ ਤਹਿਤ ਉਚਿਤ ਤਰੀਕੇ ਨਾਲ ਗਤੀਵਿਧੀਆਂ ਦੇ ਸੰਚਾਲਨ ਵਿੱਚ ਸਹਿਯੋਗ ਕਰਨਗੇ । ਇਸ ਸਮਝੌਤੇ ਵਿੱਚ ਅਜਿਹਾ ਕੁਝ ਵੀ ਨਹੀਂ ਹੋਵੇਗਾ ਜੋ ਸਾਂਝੀਦਾਰਾਂ ਦਰਮਿਆਨ ਸਹਿਯੋਗ ਦੀ ਮੌਜੂਦਾ ਅਤੇ ਭਾਵੀ ਵਿਵਸਥਾ ਨੂੰ ਨੁਕਸਾਨ ਪਹੁੰਚਾ ਸਕੇ ।

     1. ਸਾਂਝੀਦਾਰ ਇਸ ਸਹਿਮਤੀ ਪੱਤਰ ਵਿੱਚ ਜਾਂ ਇਸ ਦੇ ਕੁਝ ਹਿੱਸੇ ਵਿੱਚ ਬਦਲਾਅ ਜਾਂ ਸੋਧ ਲਈ ਲਿਖਤੀ ਬੇਨਤੀ ਕਰ ਸਕਦੇ ਹਨ। ਇਸ ਵਿੱਚ ਕੀਤਾ ਗਿਆ ਕੋਈ ਵੀ ਬਦਲਾਅ ਸੋਧੇ ਗਏ ਸਹਿਮਤੀ ਪੱਤਰ ਦਾ ਹਿੱਸਾ ਹੋਵੇਗਾ। ਇਹ ਬਦਲਾਅ ਜਾਂ ਸੋਧਾਂ ਸਾਂਝੀਦਾਰਾਂ ਦੁਆਰਾ ਤੈਅ ਕੀਤੀ ਗਈ ਮਿਤੀ ਤੋਂ ਲਾਗੂ ਮੰਨੇ ਜਾਣਗੇ ।
     2. ਸਹਿਮਤੀ ਪੱਤਰ ਦੋਹਾਂ ਪਾਰਟੀਆਂ ਦੇ ਅਧਿਕਾਰਿਤ ਪ੍ਰਤੀਨਿਧੀਆਂ ਦੁਆਰਾ ਹਸਤਾਖਰ ਕੀਤੇ ਜਾਣ ਦੇ ਬਾਅਦ ਤੋਂ ਲਾਗੂ ਹੋਵੇਗਾ ਅਤੇ ਕੋਈ ਵੀ ਪਾਰਟੀ ਦੂਜੀ ਪਾਰਟੀ ਨੂੰ ਲਿਖਤੀ ਪੱਤਰ ਵਿਵਹਾਰ ਦੇ ਜ਼ਰੀਏ ਸਮਝੌਤੇ ਨੂੰ ਰੱਦ ਕਰ ਸਕਦੀ ਹੈ । ਅਜਿਹੇ ਵਿੱਚ, ਸਮਝੌਤੇ ਦਾ ਰੱਦ ਹੋਣਾ ਦੂਜੇ ਪੱਖ ਨੂੰ ਲਿਖਤੀ ਵਿੱਚ ਜਾਣਕਾਰੀ ਮਿਲਣ ਦੇ ਛੇ ਮਹੀਨੇ ਦੇ ਬਾਅਦ ਤੋਂ ਲਾਗੂ ਮੰਨਿਆ ਜਾਵੇਗਾ ।

    g. ਸਹਿਮਤੀ ਪੱਤਰ ਦੇ ਰੱਦ ਹੋਣ ਦਾ ਅਸਰ ਉਨ੍ਹਾਂ ਪ੍ਰੋਜੈਕਟਾਂ ਅਤੇ / ਜਾਂ ਪ੍ਰੋਗਰਾਮਾਂ ’ਤੇ ਨਹੀਂ ਹੋਵੇਗਾ ਜਿੰਨ੍ਹਾਂ ’ਤੇ ਸਮਝੌਤਾ ਰੱਦ ਹੋਣ ਦੀ ਤਾਰੀਖ਼ ਤੋਂ ਪਹਿਲਾਂ ਹੀ ਸਾਂਝੀਦਾਰਾਂ ਵਿੱਚ ਸਹਿਮਤੀ ਬਣ ਗਈ ਸੀ ਅਤੇ ਇਹ ਸਹਿਯੋਗ ਜਾਰੀ ਰਹੇਗਾ ।


    ਸਾਂਝੀਦਾਰਾਂ ਦਰਮਿਆਨ ਕਿਸੇ ਵੀ ਤਰ੍ਹਾਂ ਦੇ ਵਿਵਾਦ ਜਾਂ ਮਤਭੇਦ ਆਪਸੀ ਵਿਚਾਰ-ਵਟਾਂਦਰੇ ਅਤੇ ਗੱਲਬਾਤ ਨਾਲ ਸੁਲਝਾਏ ਜਾਣਗੇ ।


    ****


    ਵੀਆਰਆਰਕੇ/ਐੱਸਸੀ

    
    
    (Release ID: 1598909) Visitor Counter : 4
    
    
      Read this release in: English
    
    
    

2.