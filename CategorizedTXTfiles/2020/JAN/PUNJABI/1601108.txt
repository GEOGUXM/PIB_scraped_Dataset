      ਮੰਤਰੀ ਮੰਡਲ

      ਕੇਂਦਰੀ ਮੰਤਰੀ ਮੰਡਲ ਨੇ ਸਾਲ 2017-18 ਤੋਂ ਬਾਅਦ ਦੀ ਅਵਧੀ ਲਈ ਪ੍ਰਮੁੱਖ ਪੋਰਟ ਟ੍ਰਸਟ ਅਤੇ ਡੌਕ ਲੇਬਰ ਬੋਰਡ ਦੇ ਕਰਮਚਾਰੀਆਂ/ਵਰਕਰਾਂ ਨੂੰ ਉਤਪਾਦਿਕਤਾ ਨਾਲ ਸਬੰਧਤ ਪੁਰਸਕਾਰ ਯੋਜਨਾ ਨੂੰ ਜਾਰੀ ਰੱਖਣ ਦੀ ਪ੍ਰਵਾਨਗੀ ਦਿੱਤੀ
      Posted On: 29 JAN 2020 2:20PM by PIB Chandigarh


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਕੇਂਦਰੀ ਮੰਤਰੀ ਮੰਡਲ ਨੇ ਸਾਲ 2017-18 ਤੋਂ ਬਾਅਦ ਦੀ ਅਵਧੀ ਲਈ ਮੌਜੂਦਾ ਉਤਪਾਦਿਕਤਾ ਨਾਲ ਸਬੰਧਤ ਪੁਰਸਕਾਰ ਯੋਜਨਾ ਨੂੰ ਕਿਸੇ ਬਦਲਾਅ/ਸੋਧ ਹੋਣ ਤੱਕ ਜਾਰੀ ਰੱਖਣ ਨੂੰ ਆਪਣੀ ਪ੍ਰਵਾਨਗੀ ਦੇ ਦਿੱਤੀ ਹੈ।


    ਇਸ ਯੋਜਨਾ ਨਾਲ ਪ੍ਰਮੁੱਖ ਪੋਰਟ ਟ੍ਰਸਟਾਂ ਅਤੇ ਡੌਕ ਦੇ 28 , 821 ਕਰਮਚਾਰੀਆਂ/ਵਰਕਰਾਂ ਨੂੰ ਫਾਇਦਾ ਹੋਵੇਗਾ ਅਤੇ ਇਸ ਉੱਤੇ ਸਲਾਨਾ ਅਨੁਮਾਨਿਤ ਖਰਚ 46 ਕਰੋੜ ਰੁਪਏ ਹੋਵੇਗਾ। ਉਤਪਾਦਿਕਤਾ ਨਾਲ ਸਬੰਧਤ ਪੁਰਸਕਾਰ ਰਾਸ਼ੀ ਦੀ ਗਣਨਾ, ਬੋਨਸ ਲਈ ਮੌਜੂਦਾ 7 ਹਜ਼ਾਰ ਪ੍ਰਤੀ ਮਹੀਨੇ ਦੇ ਅਧਾਰ ਉੱਤੇ ਹੋਵੇਗੀ । ਇਸ ਯੋਜਨਾ ਨਾਲ ਉਤਪਾਦਨ ਵਧਣ ਦੇ ਨਾਲ ਹੀ ਬਿਹਤਰ ਉਦਯੋਗਿਕ ਸਬੰਧ ਅਤੇ ਬੰਦਰਗਾਹ ਖੇਤਰ ਵਿੱਚ ਅਨੁਕੂਲ ਕਾਰਜ ਮਾਹੌਲ ਨੂੰ ਹੁਲਾਰਾ ਮਿਲੇਗਾ।


    ਪ੍ਰਮੁੱਖ ਪੋਰਟ ਟ੍ਰਸਟਾਂ ਅਤੇ ਡੌਕ ਲੇਬਰ ਬੋਰਡ ਦੇ ਕਰਮਚਾਰੀਆਂ/ਵਰਕਰਾਂ ਲਈ ਉਤਪਾਦਿਕਤਾ ਸਬੰਧੀ ਮੌਜੂਦਾ ਪੁਰਸਕਾਰ ਯੋਜਨਾ ਚੱਲ ਰਹੀ ਹੈ ਜਿਸ ਵਿੱਚ ਸਲਾਨਾ ਉਤਪਾਦਿਕਤਾ ਸਬੰਧੀ ਪੁਰਸਕਾਰ, ਸੰਯੁਕਤ ਬੰਦਰਗਾਹ ਪ੍ਰਦਰਸ਼ਨ ਸੂਚਕਾਂਕ (ਅਖਿਲ ਭਾਰਤੀ ਪ੍ਰਦਰਸ਼ਨ ਦਾ 50% ਅਤੇ ਨਿਜੀ ਬੰਦਰਗਾਹ ਪ੍ਰਦਰਸ਼ਨ ਦਾ 50%) ਦੇ ਅਧਾਰ ਉੱਤੇ ਪ੍ਰਬੰਧਨ ਅਤੇ ਪ੍ਰਮੁੱਖ ਪੋਰਟ ਟਰੱਸਟਾਂ ਦੇ ਕਿਰਤ ਸੰਘਾਂ ਦਰਮਿਆਨ ਹੋਏ ਸਮਝੌਤੇ ਦੇ ਅਨੁਸਾਰ ਦਿੱਤਾ ਜਾਂਦਾ ਹੈ ।


    *****


    ਵੀਆਰਆਰਕੇ/ਕੇਪੀ
    

    
    (Release ID: 1601108) Visitor Counter : 3