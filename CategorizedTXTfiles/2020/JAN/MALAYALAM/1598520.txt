      തൊഴില്‍, ഉദ്യോഗ മന്ത്രാലയം

      വര്‍ഷാന്ത്യ അവലോകനം: കേന്ദ്ര തൊഴിലും, ഉദ്യോഗവും മന്ത്രാലയം
      പിഎം -എസ് വൈ എമ്മില്‍ 39 ലക്ഷത്തിലധികം ഗുണഭോക്താക്കള്‍, 1,52,778 സ്ഥാപനങ്ങളിലെ 1,21,65,587 ജീവനക്കാര്‍ക്ക് പി എം ആര്‍ പി വൈയുടെ നേട്ടം.

      Posted On: 06 JAN 2020 3:06PM by PIB Thiruvananthpuram

    മുഴുവന്‍ തൊഴിലാളികള്‍ക്കും സുരക്ഷയും ആരോഗ്യവും സാമൂഹിക സുരക്ഷയും ഉറപ്പാക്കുക എന്ന ലക്ഷ്യത്തോടെ തൊഴില്‍ നിയമങ്ങള്‍ പരിഷ്‌കരിച്ചുകൊണ്ട് സുതാര്യതയും ഉത്തരവാദിത്തവും കൊണ്ടുവരാന്‍ കേന്ദ്ര തൊഴിലും, ഉദ്യോഗവും മന്ത്രാലയം നിരവധി ഇടപെടലുകള്‍ നടത്തിയ വര്‍ഷമാണ് 2019. സ്ഥാപനങ്ങളുടെ പ്രവര്‍ത്തനം സുഗമമാക്കുക മാത്രമല്ല തൊഴിലവസരങ്ങള്‍ സൃഷ്ടിക്കുക കൂടിയാണ് ഗവണ്‍മെന്റ് ലക്ഷ്യം വയ്ക്കുന്നത്.


    
    നിലവിലെ തൊഴില്‍ നിയമങ്ങള്‍ പരിഷ്‌കരിച്ച് നാല് തൊഴില്‍ കോഡുകളാക്കി. ഇ-ഗവേണന്‍സ് പ്രോല്‍സാഹിപ്പിച്ചു. മുതിര്‍ന്ന തൊഴിലാളികളുടെ സുരക്ഷയ്ക്ക് രണ്ട് വന്‍ പെന്‍ഷന്‍ പദ്ധതികള്‍ കൊണ്ടുവന്നു.


    ലേബര്‍ കോഡുകള്‍:നിലവിലെ കേന്ദ്ര തൊഴില്‍ നിയമങ്ങള്‍ ലളിതമാക്കുന്നതിന് പരിഷ്‌കരണം നടപ്പാക്കി നാല് തൊഴില്‍ കോഡുകള്‍ കൊണ്ടുവന്നത് രണ്ടാം ദേശീയ തൊഴില്‍ കമ്മീഷന്റെ ശുപാര്‍ശയുടെ അടിസ്ഥാനത്തിലാണ്. ഇവ ഇപ്പോള്‍ തൊഴിലും ഉദ്യോഗവും സംബന്ധിച്ച പാര്‍ലമെന്ററി ്സ്റ്റാിന്റിംഗ് കമ്മിറ്റിയുടെ പരിഗണനയിലാണ്.


    - വേതനങ്ങള്‍ സംബന്ധിച്ച ലേബര്‍ കോഡ് ആണ് ഒന്നാമത്തേത്. 1948ലെ കുറഞ്ഞ വേതന നിയമം, 1936ലെ വേതനങ്ങള്‍ നല്‍കല്‍ നിയമം, 1956ലെ ബോണസ് നല്‍കല്‍ നിയമം, 1976ലെ തുല്യവേതന നിയമം എന്നിവയാണ് വേതനം സംബന്ധിച്ച് രാജ്യത്ത് നിലനിന്ന നിയമങ്ങള്‍. ഇവയെല്ലാം ഉള്‍പ്പെടുത്തി 2019 ആഗസ്റ്റ് എട്ടിന് പാര്‍ലമെന്റിന്റെ ഇരു സഭകളും വേതനങ്ങള്‍ സംബന്ധിച്ച ലേബര്‍ കോഡ് പാസാക്കി.


    - നവംബര്‍ 28ന് പാര്‍ലമെന്റില്‍ അവതരിപ്പിച്ച വ്യവസായബന്ധങ്ങള്‍ സംബന്ധിച്ച ലേബര്‍ കോഡാണ് രണ്ടാമത്തേത്. നിലവിലെ തൊഴിലാളി സംഘടനാ നിയമം, വ്യവസായത്തൊഴിലാളി നിയമം, വ്യവസായ തര്‍ക്ക നിയമം എന്നിവയാണ് ഇതിലുള്‍പ്പെടുത്തിയിരിക്കുന്നത്.


    - ഡിസംബര്‍ 11നു ലോക്‌സഭയില്‍ അവതരിപ്പിച്ച സാമൂഹിക സുരക്ഷിതത്വവും ക്ഷേമവും സംബന്ധിച്ച ലേബര്‍ കോഡില്‍ ഒമ്പത് തൊഴില്‍ നിയമങ്ങളാണ് ഉള്‍പ്പെടുന്നത്. നഷ്ടപരിഹാര നിയമം, ഗര്‍ഭാനൂകൂല്യ നിയമം, ഗ്രാറ്റുവിറ്റി നിയമം, അസംഘടിത തൊഴിലാളികളുടെ സാമൂഹിക സുരക്ഷാ നിയമം തുടങ്ങിയവ ഇതില്‍ ഉള്‍പ്പെടും.


    - തൊഴില്‍ സുരക്ഷ, ആരോഗ്യം, പ്രവര്‍ത്തന സാഹചര്യങ്ങള്‍ എന്നിവ സംബന്ധിച്ചതാണ് നാലാമത്തെ ലേബര്‍ കോഡ്. ഫാക്ടറീസ് നിയമം, തോട്ടം തൊഴിലാളി നിയമം, ഖനി നിയമം, കെട്ടിട നിര്‍മാണത്തൊഴിലാളി നിയമം തുടങ്ങിയവ ഉള്‍പ്പെടെ 13 നിയമങ്ങളാണ് ഇതില്‍ ഉള്‍ക്കൊള്ളിച്ചിട്ടുള്ളത്.


    സാങ്കേതികവിദ്യയിലൂടെ ഭരണനിര്‍വ്വഹണ പരിഷ്‌കരണമാണ് ഈ ഗവണ്‍മെന്റിന്റെ മുഖമുദ്ര. ശ്രം സുവിധ എന്ന പേരില്‍ ഈ മന്ത്രാലയം വികസിപ്പിച്ച ഏകീകൃത വെബ് പോര്‍ട്ടല്‍ തൊഴില്‍ നിയമങ്ങള്‍ നടപ്പാക്കുന്നതില്‍ സുതാര്യതയും ഉത്തരവാദിത്തവും കൊണ്ടുവരാന്‍ ഉദ്ദേശിച്ചുള്ളതാണ്.
    2014ല്‍ പോര്‍ട്ടല്‍ തുടങ്ങിയപ്പോള്‍ത്തന്നെ പുതുതായി തുടങ്ങുന്ന സ്ഥാപനങ്ങള്‍ക്ക് പ്രത്യേക തിരിച്ചറിയല്‍ നമ്പര്‍ ( എല്‍ഐഎന്‍) കൊണ്ടുവന്നിരുന്നു. 2019 നവംബര്‍ എട്ട് വരെ 27,81,065 സ്ഥാപനങ്ങള്‍ക്ക് എല്‍ഐഎന്‍ നല്‍കി.
    തൊഴില്‍ പരിശോധനകള്‍ സുതാര്യമാക്കിയതും പോര്‍ട്ടല്‍ വന്നതിന്റെ ഗുണഫലമാണ്. ശ്രം സുവിധ പോര്‍ട്ടലില്‍ ഇതുവരെ 5,24,189 പരിശോധനാ റിപ്പോര്‍ട്ടുകള്‍ പ്രസിദ്ധീകരിച്ചു.
    എട്ട് കേന്ദ്ര തൊഴില്‍ നിയമങ്ങളെ അടിസ്ഥാനമാക്കി ഏകീകൃത ഓണ്‍ലൈന്‍ റിട്ടേണ്‍ സമര്‍പ്പണം നിര്‍ബന്ധമാക്കി. വര്‍ഷത്തില്‍ രണ്ടു തവണ എന്നത് ഒരുതവണ മാത്രമാക്കുകയും അത് ഓണ്‍ലൈനിലാക്കുകയും ചെയ്തു എന്നത് പ്രധാന സവിശേഷത. നവംബര്‍ 8 വരെ ശ്രം സുവിധ പോര്‍ട്ടല്‍ മുഖേന സമര്‍പ്പിച്ചത് 1,08,711 റിട്ടേണുകളാണ്.
    പ്രോവിഡന്റ് ഫണ്ട്, തൊഴിലാളി ഇന്‍ഷുറന്‍സ് എന്നിവയ്ക്കുള്ള അപേക്ഷാ ഫോമുകളുടെ പൊതു രജിസ്‌ട്രേഷന്‍ പ്രാബല്യത്തിലായി. 1,27,544 സ്ഥാപനങ്ങള്‍ പിഎഫിലും 1,07,681 സ്ഥാപനങ്ങള്‍ ഇഎസ്‌ഐയിലും നവംബര്‍ എട്ടുവരെ രജിസ്റ്റര്‍ ചെയ്തു.
    മൂന്നു കേന്ദ്ര നിയമങ്ങള്‍ക്കു കീഴിലും പൊതു രജിസ്‌ട്രേഷന്‍ നടപ്പാക്കി. നവംബര്‍ 8 വരെ ഇതില്‍ 6052 രജിസ്‌ട്രേഷനുകളുണ്ടായി.
    രണ്ട് കേന്ദ്ര നിയമങ്ങള്‍ പ്രകാരമുള്ള ലൈസന്‍സ് ഓണ്‍ലൈന്‍ മുഖേനയാക്കിയപ്പോള്‍ 20,316 പേരാണ് നവംബര്‍ 8 വരെ അത് പ്രയോജനപ്പടുത്തിയത്.


    ശ്രം സുവിധ പോര്‍ട്ടല്‍ മുഖേന സംസ്ഥാനങ്ങള്‍ തമ്മിലുള്ള സംയോജനം നടക്കുകയാണ്. ഹരിയാന, ഗുജറാത്ത്, രാജസ്ഥാന്‍, യുപി, മധ്യപ്രദേശ്, മഹാരാഷ്ട്ര, പഞ്ചാബ്, ഉത്തരാഖണ്ഡ്, ഡല്‍ഹി സംസ്ഥാനങ്ങളെ ഇതുവരെ പോര്‍ട്ടലില്‍ ചേര്‍ത്തു. വിവരങ്ങള്‍ പങ്കുവയ്ക്കുകയും സംസ്ഥാന ലേബര്‍ എന്‍ഫോഴ്‌സ്‌മെന്റ് ഏജന്‍സികളുടെ റിപ്പോര്‍ട്ടു പ്രകാരമുള്ള സ്ഥാപനങ്ങള്‍ക്ക് എല്‍ഐഎന്‍ അനുവദിക്കുകയും ചെയ്തു.


    സ്റ്റാര്‍ട്ടപ്പുകളെ പ്രോല്‍സാഹിപ്പിക്കുന്ന ഗവണ്‍മെന്റ് നയത്തിന്റെ ഭാഗമായി, സ്വയം സാക്ഷ്യപ്പെടുത്തിയ സത്യവാങ്മൂലം ശ്രം സുവിധ മുഖേന സമര്‍പ്പിക്കാന്‍ അനുമതി നല്‍കി.
    സ്റ്റാര്‍ട്ടപ്പുകളിലെ പരിശോധനയ്ക്ക് നിയന്ത്രണം വേണമെന്ന് സംസ്ഥാനങ്ങളിലെയും കേന്ദ്രഭരണ പ്രദേശങ്ങളിലെയും ഗവണ്‍മെന്റുകള്‍ക്ക് നിര്‍ദേശം നല്‍കി. സ്വയം സാക്ഷ്യപ്പെടുത്തിയ സത്യവാങ്മൂലത്തിന്റെ കാലാവധി മൂന്നു മുതല്‍ അഞ്ച് വര്‍ഷം വരെയാക്കി. 2016 ജനുവരി 12 മുതല്‍ 2017 ഏപ്രില്‍ 6 വരെ 27യുള്ള കാലയളവില്‍ 27 സംസ്ഥാനങ്ങളും കേന്ദ്രഭരണ പ്രദേശങ്ങളും ഈ നിര്‍ദേശപ്രകാരമുള്ള നടപടികള്‍ സ്വീകരിച്ചു.


    അസംഘടിത തൊഴിലാളികള്‍ക്കു വേണ്ടി പ്രധാനമന്ത്രി ശ്രംയോഗി മാന്‍ധന്‍ ( പിഎം- എസ് വൈ എം) എന്ന കോണ്‍ട്രിബ്യൂട്ടറി പെന്‍ഷന്‍ പദ്ധതി കഴിഞ്ഞ ഫെബ്രുവരിയിലാണ് ആരംഭിച്ചത്. പ്രതിമാസ വരുമാനം 15000 രൂപയോ അതില്‍ താഴെയോ ഉള്ളവരെയാണ് ഇതിലുള്‍പ്പെടുത്തുക. 18 മുതല്‍ 40 വയസ് വരെയാണ് പ്രായപരിധി. കുറഞ്ഞത് മാസം മൂവായിരം രൂപ വരെ 60 വയസ്സിനു ശേഷം പെന്‍ഷന്‍ കിട്ടിത്തുടങ്ങും. പൊതുസേവന കേന്ദ്രങ്ങള്‍ വഴിയാണ് ഇതില്‍ ചേരുന്നത്. ഡിസംബര്‍ 10 വരെ 39,00,525 ഗുണഭോക്താക്കള്‍ ചേര്‍ന്നു.
    ഇതിനു പുറമേ, ചെറുകിട വ്യാപാരികള്‍ക്കും കടകള്‍ നടത്തുന്നവര്‍ക്കും സ്വയംതൊഴില്‍ സംരംഭകര്‍ക്കും വേണ്ടി മറ്റൊരു ദേശീയ പെന്‍ഷന്‍ പദ്ധതിയും തുടങ്ങി. ഇപിഎഫ്,ഇഎസ്‌ഐസി, എന്‍പിഎസ്, പിഎം-എസ് വൈ എം എന്നിവയില്‍ അംഗമല്ലാത്ത 18നും 40നും ഇടയില്‍ പ്രായമുള്ള, വാര്‍ഷിക വിറ്റുവരവ് ഒന്നര കോടി രൂപയില്‍ കവിയാത്തവര്‍ക്കാണ് ഇതില്‍ അംഗത്വം. 50 ശതമാനം പ്രതിമാസ പ്രീമിയം ഗുണഭോക്താവ് അടയ്ക്കണം. ഡിസംബര്‍ 10 വരെ ഇരുപതിനായിരം പേര്‍ ചേര്‍ന്നു.
    നവംബര്‍ 30 മുതല്‍ ഡിസംബര്‍ 6 വരെ പെന്‍ഷന്‍ വാരം ആഘോഷിച്ചു.


    പിഎഫ് സേവനങ്ങളുടെ നിലവാരം മെച്ചപ്പെടുത്തുന്നതിന് മൂന്ന് പുതിയ ആപ്പുകള്‍ കേന്ദ്ര തൊഴില്‍ ഉദ്യോഗ സഹമന്ത്രി ശ്രീ സന്തോഷ് കുമാര്‍ ഗംഗ്‌വാര്‍ പ്രകാശനം ചെയ്തു.


    എംപ്ലോയീസ് പ്രോവിഡന്റ് ഫണ്ട് അംഗങ്ങളുടെ അക്കൗണ്ടില്‍ 8.65 ശതമാനം പലിശ നിരക്ക് നിക്ഷേപിക്കാന്‍ കേന്ദ്ര സഹമന്ത്രിയുടെ അധ്യക്ഷതയില്‍ ചേര്‍ന്ന 224-ാമത് സെന്‍ട്രല്‍ ബോര്‍ഡ് ഓഫ് ട്രസ്റ്റീസ് (സിബിടി) ശുപാര്‍ശ ചെയ്തു. ആഗസ്റ്റ് 21നു ചേര്‍ന്ന സിബിടി യോഗം മറ്റു ചില പുതിയ തീരുമാനങ്ങളും എടുത്തു.
    1995ലെ തൊഴിലാളി പെന്‍ഷന്‍ പദ്ധതി ഭേദഗതി ചെയ്യുക എന്ന സുപ്രധാന തീരുമാനമാണ് ഒന്നാമത്തേത്. പിന്‍വലിച്ച കമ്യൂട്ടേഷന്‍ 15 വര്‍ഷം കഴിഞ്ഞാല്‍ പുനസ്ഥാപിക്കാന്‍ വ്യവസ്ഥ ചെയ്യുന്ന ഭേദഗതിയുടെ ഗുണഫലം 6.3 ലക്ഷം പേര്‍ക്ക് ലഭിക്കും. പെന്‍ഷന്‍കാരുടെ ദീര്‍ഘകാല ആവശ്യമായിരുന്നു ഇത്.


    തൊഴിലാളികളും തൊഴില്‍ദാതാവും നല്‍കുന്ന ഇഎസ്‌ഐ വിഹിതത്തിന്റെ നിരക്ക് 6.5 ശതമാനത്തില്‍ നിന്ന് 4 ശതമാനമാക്കി കുറയ്ക്കാന്‍ ഗവണ്‍മെന്റ് തീരുമാനിച്ചു. ഇതുപ്രകാരം നിലവില്‍ തൊഴിലാളികളുടെ വിഹിതം 1.75 ശതമാനമായിരുന്നത് ഇനി 0.75 ശതമാനമായും തൊഴിലുടമയുടെ വിഹിതം 4.75 ശതമാനത്തില്‍ നിന്ന് 3.25 ശതമാനമായും കുറയും. ജൂലൈ ഒന്നു മുതല്‍ ഇത് നിലവില്‍ വന്നു. 36 ദശലക്ഷം തൊഴിലാളികള്‍ക്കും 1.28 ദശലക്ഷം തൊഴിലുടമകള്‍ക്കും ഇതിന്റെ ഗുണഫലം ലഭിക്കും.
    പട്ടികജാതി, വര്‍ഗ്ഗ വിഭാഗങ്ങളിലെ തൊഴിലന്വേഷകരെ സഹായിക്കുന്നതിന് എംപ്ലോയ്‌മെന്റ് ഡയറക്ടറേറ്റ് ജനറല്‍ ദേശീയ തൊഴില്‍ സേവന കേന്ദ്രങ്ങളില്‍ (എന്‍സിഎസ്‌സി) പുതിയ പദ്ധതികള്‍ ആരംഭിച്ചു. മാര്‍ഗ്ഗനിര്‍ദേശങ്ങളും പരിശീലനവും പുതിയ കോഴ്‌സുകള്‍ പരിചയപ്പെടുത്തലും മറ്റുമാണ് ലക്ഷ്യം. നിലവില്‍ എന്‍സിഎസ് സി ഇല്ലാത്ത സംസ്ഥാനങ്ങളില്‍ അവ തുടങ്ങാനും തീരുമാനിച്ചു.
    ഒക്ടോബര്‍ 31 വരെ 67761 ഉദ്യോഗാര്‍ത്ഥികള്‍ക്ക് മാര്‍ഗനിര്‍ദേശങ്ങളും കൗണ്‍സിലിംഗും നല്‍കി. ടൈപ്പിംഗിലും ഷോര്‍ട്ട്ഹാന്റിലും 5621 വിദ്യാര്‍ത്ഥികള്‍ക്കും കമ്പ്യൂട്ടര്‍ പഠനത്തില്‍ 1050 പേര്‍ക്കും ഈ കാലയളവില്‍ പരിശീലനം നല്‍കി.


    പുതിയ ജീവനക്കാര്‍ക്ക് മൂന്നു വര്‍ഷം വരെ പെന്‍ഷന്‍ വിഹിതം പൂര്‍ണമായും തൊഴിലുടമ നല്‍കുന്ന പ്രധാനമന്ത്രി റോസ്ഗാര്‍പദ്ധതി കൊണ്ടുവന്നു. തൊഴിലുടമകള്‍ കൂടുതല്‍ തൊഴിലാളി സൗഹൃദപരമായി മാറുന്നു എന്നതും അത്തരം സ്ഥാപനങ്ങളില്‍ തൊഴില്‍ ചെയ്യാന്‍ കൂടുതല്‍ തൊഴിലാളികള്‍ തയ്യാറാകും എന്നതുമാണ് ഇതിന്റെ മെച്ചങ്ങള്‍. അസംഘടിത മേഖലയിലെ തൊഴിലാളികള്‍ക്കും സംഘടിത മേഖലയുടെ സാമൂഹിക സുരക്ഷ ഇതുവഴി ലഭ്യമാകുന്നു. ആധാറുമായി ബന്ധപ്പെടുത്തിയാണ് ഈ ആനൂകൂല്യങ്ങളെല്ലാം ലഭ്യമാക്കുന്നത്. നവംബര്‍ 25 വരെ 152778 സ്ഥാപനങ്ങളിലെ 12165587 തൊഴിലാളികള്‍ക്ക് ഇതിന്റെ ഗുണഫലം ലഭിച്ചു.


    ദത്തോപാന്ഥ് ധേങ്കടി ദേശീയ തൊഴിലാളി വിദ്യാഭ്യാസ -വികസന ബോര്‍ഡ് രൂപീകരിക്കുകയും തൊഴിലാളികള്‍ക്ക് വിവിധ തരത്തിലുള്ള വിദ്യാഭ്യാസം നല്‍കുന്ന പദ്ധതികള്‍ നടപ്പാക്കുകയും ചെയ്തു. ഇതുവരെ സംഘടിത മേഖലയിലെ തൊഴിലാളികള്‍ക്കു വേണ്ടി 1625 പരിശീലന പരിപാടികളും അസംഘടിത മേഖലയ്ക്കു വേണ്ടി 1120 പരിശീലന പരിപാടികളും ഗ്രാമീണ തൊഴിലാളികള്‍ക്കു വേണ്ടി 150 പരിപാടികളും നടപ്പാക്കി.
    ******

    
    
    (Release ID: 1598520) Visitor Counter : 2