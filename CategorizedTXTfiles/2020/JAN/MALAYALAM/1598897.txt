      മന്ത്രിസഭ

      ഇന്ത്യന്‍ റെയില്‍വേയുടെ ഊര്‍ജ്ജ സ്വയംപര്യാപ്തതയെസഹായിക്കുന്നതിനായി ബ്രിട്ടണുമായുള്ള ധാരണാപത്രത്തിന് മന്ത്രിസഭയുടെ അംഗീകാരം
      Posted On: 08 JAN 2020 3:17PM by PIB Thiruvananthpuram


    ഇന്ത്യന്‍ റെയില്‍വേയുടെ ഊര്‍ജ്ജ സ്വയംപര്യാപ്തതയെ സഹായിക്കുന്നതിനായി ബ്രിട്ടന്റെ അന്താരാഷ്ട്ര സഹകരണ വകുപ്പുമായി 2019 ഡിസംബര്‍ 02 ന് ഒപ്പിട്ട ധാരണാപത്രത്തിന് പ്രധാനമന്ത്രി ശ്രീ. നരേന്ദ്ര മോദിയുടെ അദ്ധ്യക്ഷതയില്‍ ചേര്‍ന്ന കേന്ദ്ര മന്ത്രിസഭ അംഗീകാരം നല്‍കി.
    നടപ്പാക്കല്‍ തന്ത്രവും ലക്ഷ്യങ്ങളും


    
    താഴെപ്പറയുന്ന ധാരണകളാണ് ഇന്ത്യന്‍ റെയില്‍വേയുടെ ഊര്‍ജ്ജ സ്വയംപര്യാപ്തതയെ സഹായിക്കുന്നതിനായി ബ്രിട്ടന്റെ അന്താരാഷ്ട്ര സഹകരണ വകുപ്പുമായി ഏര്‍പ്പെട്ട ധാരണാപത്രത്തിലുള്ളത് :-
    1) ഇന്ത്യന്‍ റെയില്‍വേ ഊര്‍ജ്ജ സ്വയംപര്യാപ്തതയും ഊര്‍ജ്ജ കാര്യക്ഷമതയും കൈവരിക്കുന്നതിന് ഇരുകക്ഷികളും യോജിച്ച് പ്രവര്‍ത്തിക്കും.
    2) ഇന്ത്യന്‍ റെയില്‍വേയ്ക്ക് ഊര്‍ജ്ജ കാര്യക്ഷമതയും, ഊര്‍ജ്ജ സ്വയംപര്യാപ്തതയും കൈവരിക്കാന്‍ രണ്ടുകക്ഷികളും കാലാകാലങ്ങളിലുള്ള തങ്ങളുടെ രാജ്യങ്ങളിലെ നിയമങ്ങള്‍, ചട്ടങ്ങള്‍, നിയന്ത്രണങ്ങള്‍, ദേശീയനയങ്ങള്‍ എന്നിവയുടെ അടിസ്ഥാനത്തില്‍ ഇക്കാര്യത്തില്‍ പരിശ്രമിക്കണം.
    3) ഇന്ത്യന്‍ റെയില്‍വേയ്ക്ക് വേണ്ട ഊര്‍ജ്ജ ആസൂത്രണത്തിന് കക്ഷികള്‍ സമ്മതിച്ചു. അതായത്, സൗരോര്‍ജ്ജ-പവനോര്‍ജ്ജമേഖല, ഊര്‍ജ്ജകാര്യക്ഷമത നടപടികള്‍ സ്വീകരിക്കുക, ഇന്ധന കാര്യക്ഷമത കൈവരിക്കുക, വൈദ്യുത വാഹന ചാര്‍ജിംഗ്പശ്ചാത്തല സൗകര്യ വ്യാപനം, ബാറ്ററി കൊണ്ട് പ്രവര്‍ത്തിപ്പിക്കുന്ന ഷണ്ടിംഗ് തീവണ്ടി എഞ്ചിനുകള്‍ എന്നിവ. പരിശീലന പരിപാടികള്‍, വ്യാവസായിക സന്ദര്‍ശനങ്ങള്‍, ഫീല്‍ഡ് സന്ദര്‍ശനങ്ങള്‍ എന്നിവ പോലുള്ള കാര്യക്ഷമതാ വികസനം അല്ലെങ്കില്‍ രണ്ടുപങ്കാളികളും അംഗീകരിക്കുന്ന മറ്റേത് തരത്തിലുമുള്ള സഹകരണം.
    4) ഈ ധാരണാപത്രത്തിന്റെ അടിസ്ഥാനത്തില്‍ ആവശ്യമുള്ള പ്രവര്‍ത്തനങ്ങള്‍ പങ്കാളികള്‍ ഏകോപിപ്പിക്കും. നിലവിലോ, ഭാവിയിലോ ഉള്ള സഹകരണ സംവിധാനങ്ങള്‍ക്ക് തടസ്സമാകുന്ന യാതൊന്നും ധാരണാ പത്രത്തിലില്ല.
    5) ധാരണാപത്രത്തിന്റെ ഏതെങ്കിലുമൊരു ഭാഗമോ അല്ലെങ്കില്‍ മുഴുവനുമോ േഭദഗതി ചെയ്യണമെങ്കില്‍ രണ്ടു പങ്കാളികളും പുന:പരിശോധന രേഖാമൂലം ആവശ്യപ്പെടണം. പങ്കാളികള്‍ അംഗീകരിക്കുന്ന പുനരവലോകനം, പുതുക്കിയത് അല്ലെങ്കില്‍ ഭേദഗതി ചെയ്ത ഏതൊരു ഭാഗവും പുനരവലോകനം ചെയ്ത ധാരണാപത്രത്തിന്റെ ഭാഗമാകും. അത്തരം പുനരവലോകനം, പുതുക്കല്‍ അല്ലെങ്കില്‍ ഭേദഗതി പങ്കാളികള്‍ തീരുമാനിക്കുന്ന തീയതി മുതല്‍ പ്രാബല്യത്തില്‍ വരും.


    
    6) കക്ഷികള്‍ നിയമപരമായി അധികാരപ്പെടുത്തുന്ന പ്രതിനിധികള്‍ ഒപ്പിടുന്നതോടെ ഈ ധാരണാപത്രം പ്രാബല്യത്തില്‍ വരും. എതിര്‍ കക്ഷിയെ അഭിസംബോധന ചെയ്തുകൊണ്ട് രേഖാമൂലം കത്തുനല്‍കികൊണ്ട് മറ്റേകക്ഷിക്ക് ഈ ധാരണാപത്രം റദ്ദാക്കാം. അത്തരം രേഖാമൂലമുള്ള ഒരു കത്ത് ലഭിച്ച് ആറുമാസം കഴിഞ്ഞ് മാത്രമേ ധാരണാപത്രം റദ്ദാകുകയുള്ളു.
    7) ഈ ധാരണാപത്രം റദ്ദാക്കുന്നതിന് മുമ്പ് അംഗീകരിച്ചു നട ന്നുകൊണ്ടിരിക്കുന്ന പരിപാടികളുടേയോ/പദ്ധതികളുടേയോ നടപ്പാക്കലിനെ ധാരണാപത്രത്തിന്റെ റദ്ദാക്കല്‍ ബാധിക്കില്ല. ഈ ധാരണാപത്രം റദ്ദാക്കുന്നതിന് മുമ്പ് സമ്മതിച്ച് നടന്നുകൊണ്ടിരിക്കുന്ന പദ്ധതികള്‍ക്കും പരിപാടികള്‍ക്കും ആവശ്യമായ മേഖലകളിലും രൂപത്തിലുമുള്ള സഹകരണം തുടര്‍ന്നും നടപ്പാക്കും.
    8) കക്ഷികള്‍ തമ്മിലുള്ള ഏതെങ്കിലും തര്‍ക്കങ്ങളോ ഭിന്നതകളോ പരസ്പര കൂടിക്കാഴ്ചകളിലൂടെ കക്ഷികള്‍ തമ്മിലുള്ള ഒത്തുതീര്‍പ്പുകളിലൂടെ പരിഹരിക്കും.
    പശ്ചാത്തലം :
    ഊര്‍ജജ്ജ വികസനത്തിന്റെ വിവിധ വശങ്ങളായ സാങ്കേതികം, നയപരം, ഗവേഷണം, വാണിജ്യമേഖലകള്‍ എന്നിവയിലെസഹകരണത്തിനായി റെയില്‍വേ മന്ത്രാലയം ധാരണാപത്രങ്ങളും കരാറുകളും ഒപ്പിട്ടിട്ടുണ്ട്. ഘടനാപരമായ പരിഷ്‌ക്കാരത്തെയും പുനരുപയോഗ ഊര്‍ജ്ജത്തെവൈദ്യുതി ഗ്രിഡുമായി സംയോജിപ്പിക്കുന്നതും സഹായിക്കുകയാണ് ഈ പരിപാടിയുടെ ലക്ഷ്യം. കൂടുതല്‍ കൃത്യമായി പറഞ്ഞാല്‍, കൂടുതല്‍ സുസ്ഥിരവും സംശ്ലേഷിതവുമായ സാമ്പത്തിക വികസനം, മികച്ച ഊര്‍ജ്ജ സുരക്ഷ എന്നിവ നേടുകയും കാര്‍ബണ്‍ വികിരണം കുറയ്ക്കുകയുമാണ് ഇത് ലക്ഷ്യമാക്കുന്നത്.
    റെയില്‍വേ മേഖലയിലെ അത്യന്താധുനിക അറിവുകളും വികസനങ്ങളും പങ്കുവയ്ക്കുന്നതിന് ഈ ധാരണാപത്രങ്ങളും, കരാറുകളും ഇന്ത്യന്‍ റെയില്‍വേയ്ക്ക് ഒരു വേദി പ്രദാനംചെയ്യും. സാങ്കേതിക വിദഗ്ധര്‍, റിപ്പോര്‍ട്ടുകള്‍, സാങ്കേതിക രേഖകള്‍ എന്നിവയുടെ കൈമാറ്റവും പ്രത്യേക സാങ്കേതിക മേഖലകളായ പുനരുപയോഗ ഊര്‍ജ്ജത്തേയും മറ്റ് അറിവ് പങ്കാളിത്ത മേഖലകളുമായി ബന്ധപ്പെട്ട ആശയവിനിമയം പരിശീലനം സെമിനാറുകള്‍/ശില്‍പ്പശാലകള്‍ എന്നിവയ്ക്കും സൗകര്യമൊരുക്കും.
    ND MRD

    
    
    (Release ID: 1598897) Visitor Counter : 5
    
    
      Read this release in: Assamese , English , Urdu , Hindi , Marathi , Bengali , Punjabi , Gujarati , Tamil , Kannada