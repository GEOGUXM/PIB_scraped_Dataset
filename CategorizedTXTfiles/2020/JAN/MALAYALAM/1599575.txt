      പാരമ്പര്യേതര, പുനരുല്‍പ്പാദക ഊര്‍ജ്ജ മന്ത്രാലയം

      വര്‍ഷാന്ത്യ അവലോകനം- 2019: നവ, പുനരുല്‍പ്പാദന ഊര്‍ജ്ജ മന്ത്രാലയം
      . പുനരുല്‍പ്പാദന ഊര്‍ജ്ജമേഖലയില്‍കുതിപ്പ്
      . 175 ജിഗാവാട്ട് പുനരുല്‍പ്പാദന ഊര്‍ജ്ജോല്‍പ്പാദനം ലക്ഷ്യമിട്ട് നിരവധി നടപടികള്‍
      · അന്നദാതാക്കളായകര്‍ഷകരെഊര്‍ജ്ജദാതാക്കളാക്കുന്നതിന് പ്രത്യേക പദ്ധതി
      · 17.50 ലക്ഷം സൗരോര്‍ജ്ജ കാര്‍ഷിക പമ്പുകള്‍ സ്ഥാപിക്കും

      Posted On: 16 JAN 2020 5:24PM by PIB Thiruvananthpuram

    കാലാവസ്ഥാവ്യതിയാനം ചെറുക്കുന്നതിനുള്ളപാരീസ് ഉടമ്പടിപ്രകാരം 2030ഓടെ ഇന്ത്യ തങ്ങളുടെഊര്‍ജേ്ജാല്‍പാദനത്തിനുള്ളസ്ഥാപിത ശേഷിയുടെ 40% ഫോസില്‍ ഇതര ഇന്ധനസ്രോതസുകളില്‍ നിന്നായിരിക്കുമെന്നുംകാര്‍ബണ്‍ ബഹിര്‍ഗമനം 2005ലെഅളവില്‍ നിന്ന്‌മൊത്തം ആഭ്യന്തര ഉല്‍പ്പാദനത്തിന്റെ 33-35% ലേക്ക്കുറയ്ക്കുമെന്നുംഉറപ്പുനല്‍കിയിരുന്നു. ഇതിനായി 2022 ഓടെ 175 ജിഗാവാട്ട് പുനരുല്‍പ്പാദനഊര്‍ജ്ജശേഷിസ്ഥാപിക്കുമെന്നും 2015ല്‍ പ്രഖ്യാപിച്ചിരുന്നു. ഇതില്‍ 100 ജിഗാവാട്ട്‌സൗരോര്‍ജ്ജത്തില്‍ നിന്നും 60 ജിഗാവാട്ട്കാറ്റില്‍ നിന്നും 10 ജിഗാവാട്ട്‌ജൈവഅവശിഷ്ടങ്ങളില്‍നിന്നുമാണ് ഉല്‍പ്പാദിപ്പിക്കാന്‍ ലക്ഷ്യമിടുന്നത്. ഇത് പൂര്‍ത്തിയാകുന്നതോടെ ഇന്ത്യ ലോകത്തെ ഏറ്റവും വലിയ ഹരിത ഊര്‍ജ്ജ ഉല്‍പ്പാദകരാജ്യമായി മാറും.ഇതിലേക്കായി നിരവധി നടപടികളാണ് 2019ല്‍ സ്വീകരിച്ചത്.

    മൊത്തം 150.66 ജിഗാവാട്ട് പുനരുല്‍പ്പാദന ഊര്‍ജ്ജോല്‍പ്പാദനത്തിനുള്ളസംവിധാനങ്ങളാണ്ഒരുക്കിക്കൊണ്ടിരിക്കുന്നത്. അതില്‍ 84.40 ജിഗാവാട്ട് ഉല്‍പ്പാദിപ്പിക്കാനുള്ളസ്ഥാപിതശേഷിഇതിനകംകൂട്ടിചേര്‍ത്തു. 36.68 ജിഗാവാട്ട് ശേഷിനിര്‍മ്മാണഘട്ടത്തിലും 29.58 ജിഗാവാട്ട് ടെന്‍ഡര്‍ നടപടിഘട്ടത്തിലുമാണ്.
    കിസാന്‍ ഊര്‍ജ്ജ സുരക്ഷ ഏവം ഉധാന്‍ മഹാഭിയാന്‍(പി.എം-കുസും)
    അന്നദാതാക്കളായ കര്‍ഷകരെഊര്‍ജ്ജദാതാക്കള്‍ കൂടിയാക്കുകയെന്ന ലക്ഷ്യത്തോടെ കിസാന്‍ ഊര്‍ജ്ജ സുരക്ഷ ഏവം ഉഥാന്‍ മഹാഭിയാന്‍(പി.എം-കുസും) പദ്ധതി അംഗീകരിച്ചു. മാര്‍ഗ്ഗനിര്‍ദ്ദേശങ്ങള്‍ പുറത്തിറക്കുകയും ആദ്യവര്‍ഷത്തേക്ക് സംസ്ഥാനങ്ങള്‍ക്കുള്ള ശേഷിവീതം വച്ചുനല്‍കുകയുംചെയ്തു.സബ് സ്റ്റേഷന്‍ പരിസരത്തു നിന്ന് 5 കിലോമീറ്റര്‍ പരിധിയിലുള്ളഓരോകര്‍ഷരെക്കൊണ്ടും 500 കിലോവാട്ട്മുതല്‍ 2 മെഗാവാട്ട് വരെ ഉല്‍പ്പാദിച്ച് കൃഷിക്ക് യോഗ്യമല്ലാത്ത ഭൂമിയില്‍ നിന്ന് 10,000 മെഗാവാട്ട് വികേന്ദ്രീകൃത പുനരുല്‍പ്പാദനഊര്‍ജ്ജം ഗ്രിഡില്‍ചേര്‍ക്കുകയാണ്ഇതിലൂടെലക്ഷ്യമിടുന്നത്. ഈ ഊര്‍ജ്ജംവിതരണക്കമ്പനികള്‍ പണംനല്‍കി വാങ്ങും.
    കേന്ദ്ര-സംസ്ഥാന ഗവണ്‍മെന്റുകളുടെ സാമ്പത്തിക സഹായത്തോടെ 17.50 ലക്ഷം സൗരോര്‍ജ്ജ കാര്‍ഷിക പമ്പുകള്‍ സ്ഥാപിക്കുന്നതിനും മന്ത്രാലയംലക്ഷ്യമിടുന്നു.
    കേന്ദ്ര-സംസ്ഥാന ഗവണ്‍മെന്റുകളുടെ സാമ്പത്തിക സഹായത്തോടെ, നിലവില്‍ ഗ്രിഡുമായി ബന്ധിപ്പിച്ചിട്ടുള്ള 10 ലക്ഷം കാര്‍ഷിക പമ്പുകള്‍ സൗരോര്‍ജ്ജത്തിലേക്ക്മാറ്റും. ചെലവിന്റെ 30 ശതമാനം വരെകേന്ദ്ര ഗവണ്‍മെന്റും 30 ശതമാനം സംസ്ഥാന ഗവണ്‍മെന്റുംവഹിക്കും.
    2022 ഓടെ 25,750 മെഗാവാട്ട് അധിക സൗരോര്‍ജ്ജ ശേഷിയാണ്‌ലക്ഷ്യമിട്ടിട്ടുള്ളത്.സംസ്ഥാനങ്ങള്‍ ചുമതലപ്പെടുത്തുന്ന ഏജന്‍സികളായിരിക്കുംവിവിധ പദ്ധതികള്‍ നടപ്പാക്കുക.
    ലേലമാര്‍ഗ്ഗനിര്‍ദ്ദേശങ്ങള്‍ പുറത്തിറക്കി
    ഗ്രിഡുമായി ബന്ധിപ്പിച്ചിട്ടുള്ള സൗരോര്‍ജ്ജ, പവനോര്‍ജ്ജഉല്‍പ്പാദനപദ്ധതികളില്‍ നിന്ന്ഊര്‍ജ്ജംസുതാര്യമായ രീതിയില്‍വാങ്ങുന്നതിന് താരിഫ് അധിഷ്ഠിത മത്സര ലേല പ്രക്രിയ നടപ്പാക്കി. ഇതിന്റെസുഗമമായ നടത്തിപ്പിനായി 2019 ഒക്‌ടോബര്‍ 22ന് മാനദണ്ഡങ്ങളില്‍ചില ഭേദഗതികളുംവരുത്തി.
    അള്‍ട്രാമെഗാ പുനരുല്‍പ്പാദനഊര്‍ജ്ജ പാര്‍ക്കുകളുടെവികസനം (യു.എം.ആര്‍.ഇ.പി.പി.)
    നിലവിലെ സൗരോര്‍ജ്ജ പാര്‍ക്ക് പദ്ധതിയുടെ കീഴില്‍ അള്‍ട്രാമെഗാ പുനരുല്‍പ്പാദനഊര്‍ജ്ജ പാര്‍ക്കുകള്‍ വികസിപ്പിക്കാനുള്ള പദ്ധതി മന്ത്രാലയം ഏറ്റെടുത്തു. നിലവിലെ പദ്ധതിപ്രദേശത്തിന് മുന്‍വശത്തുള്ള ഭൂമി പദ്ധതിവികസിപ്പിക്കുന്നവര്‍ക്ക് ലഭ്യമാക്കിക്കൊണ്ട്‌യു.എം.പി.പി.യുടെ അടിസ്ഥാനത്തില്‍ പുനരുപയോഗ ഊര്‍ജ്ജ പ്രസരണസംഭരണ പശ്ചാത്തല സൗകര്യമൊരുക്കുകയാണ് പദ്ധതിയുടെ ഉദ്ദേശ്യം. കേന്ദ്ര, സംസ്ഥാന പൊതുമേഖലാസ്ഥാപനങ്ങള്‍ സംയുക്തമായിരൂപീകരിക്കുന്ന കമ്പനിയോ, അല്ലെങ്കില്‍കേന്ദ്ര പൊതുമേഖലാസ്ഥാപനത്തിന്റെയോ, സംസ്ഥാന പൊതുമേഖലാസ്ഥാപനത്തിയോ പൂര്‍ണ്ണ ഉടമസ്ഥതയിലുള്ള ഒരുസ്‌പെഷ്യല്‍ പര്‍പ്പസ്‌വെഹിക്കിളോ ആയിരിക്കും പദ്ധതി നടപ്പാക്കുക. വിവിധ സംസ്ഥാനങ്ങളിലായി 42,000 മെഗാവാട്ട് പുനരുല്‍പ്പാദന ഊര്‍ജ്ജോല്‍പ്പാദനശേഷികൈവരിക്കുന്ന പദ്ധതികള്‍ ആരംഭിക്കാനാണ് നിര്‍ദ്ദേശം.
    ഗ്രിഡ് ബന്ധിത പുരപ്പുറസൗരോര്‍ജ്ജ പദ്ധതി
    2022 ഓടെ 40,000 മെഗാവാട്ട് ഊര്‍ജ്ജശേഷികൈവരിക്കുകയെന്ന ലക്ഷ്യത്തോടെ ഗ്രിഡുമായി ബന്ധിപ്പിച്ച പുരപ്പുറസൗരോര്‍ജ്ജപദ്ധതിയുടെ രണ്ടാംഘട്ടത്തിന് 2019 ഫെബ്രുവരിയില്‍ അനുമതി നല്‍കി.ഊര്‍ജ്ജവിതരണ കമ്പനികളായിരിക്കും നടത്തിപ്പ് ഏജന്‍സികള്‍.പാര്‍പ്പിട മേഖലയ്ക്ക് മാത്രമായിരിക്കും സബ്‌സിഡിയും/കേന്ദ്ര സാമ്പത്തിക സഹായവും ലഭിക്കുക.
    സൗരോര്‍ജ്ജപ്ലാന്റ് നിര്‍മ്മാണം
    ആഭ്യന്തരമായി നിര്‍മ്മിച്ച എസ്.പി.വി സെല്ലുകളും മോഡ്യൂളുകളും ഉപയോഗിച്ച്‌സൗരോര്‍ജ്ജ പി.വി. ഊര്‍ജ്ജ പ്ലാന്റുകള്‍ ആരംഭിക്കുന്നതിനുള്ള ഗവണ്‍മെന്റ് ഉല്‍പ്പാദക പദ്ധതിക്ക് കേന്ദ്ര ഗവണ്‍മെന്റ് അനുമതി നല്‍കി. സൗരോര്‍ജ്ജ പി.വി ഉല്‍പ്പാദക മേഖലയില്‍ഇന്ത്യയില്‍ നിര്‍മ്മിക്കൂ പദ്ധതി പ്രോത്സാഹിപ്പിക്കുകയാണ് ഉദ്ദേശ്യം.
    സൗരോര്‍ജ്ജ പ്ലാന്റുകള്‍ക്ക് വേണ്ടി പി.പി.എ ബന്ധിത സൗരോര്‍ജ്ജ പ്ലാന്റ് നിര്‍മ്മാണത്തിനുള്ള ടെന്‍ഡര്‍ നടപടികള്‍ക്ക്അംഗീകാരമായി.


    കാറ്റില്‍ നിന്നുള്ളഊര്‍ജ്ജോല്‍പ്പാദനം,സൗരോര്‍ജ്ജംഎന്നിവഹൈബ്രിഡ് സംവിധാനവുമായി ബന്ധിപ്പിക്കുന്നത് പ്രോത്സാഹിപ്പിക്കാന്‍ പ്രത്യേക നയംകൊണ്ടുവന്നു. പ്ലാന്റുകളുടെ പ്രവര്‍ത്തനത്തിന് പുതിയ സാങ്കേതികവിദ്യകളും രീതികളും പ്രോത്സാഹിപ്പിക്കുകയാണ് ലക്ഷ്യം.
    കാറ്റില്‍ നിന്നുള്ളഊര്‍ജ്ജോല്‍പ്പാദനം
    ഇന്ത്യയുടെ 7,600 കിലോമീറ്റര്‍ വരുന്ന തീരദേശത്തുനിന്ന് പവനോര്‍ജ്ജംവികസിപ്പിക്കുന്നതിന് 2015ല്‍ തീരദേശ പവനോര്‍ജ്ജ നയംവിജ്ഞാപനം ചെയ്തിരുന്നു. ഇതിന്റെ ഭാഗമായിഊര്‍ജ്ജോല്‍പ്പാദനത്തിനുള്ളഎട്ടു മേഖലകള്‍ ഗുജറാത്തിലും തമിഴ്‌നാട്ടിലുമായി കണ്ടെത്തി. ഇതിനായി ടെന്‍ഡര്‍ വിളിക്കുകയുംചെയ്തു.
    സംസ്ഥാനാന്തര പ്രസരണ സംവിധാനം (ഐ.എസ്.ടി.എസ്)
    രണ്ടാം ഘട്ടം
    തമിഴ്‌നാട്, ആന്ധ്രാപ്രദേശ്, കര്‍ണാടകം, ഗുജറാത്ത്, മഹാരാഷ്ട്ര, രാജസ്ഥാന്‍, മദ്ധ്യപ്രദേശ് എന്നീ സംസ്ഥാനങ്ങളില്‍ പുനരുല്‍പ്പാദന ഊര്‍ജജ മേഖലകള്‍ കണ്ടെത്തിയിട്ടുണ്ട്. ഈ മേഖലകളെ സംയോജിപ്പിച്ചുകൊണ്ട് ഒരു സമഗ്രമായ പ്രസരണ പദ്ധതിയും തയ്യാറാക്കി. ഇത് ഘട്ടം ഘട്ടമായി നടപ്പാക്കും. ഇതിന്റെഒന്നാം ഘട്ട ലേല നടപടികള്‍ പൂര്‍ത്തിയാക്കിക്കഴിഞ്ഞു.
    ഊര്‍ജ്ജ സംഭരണം
    ബാറ്ററി സംഭരണ സംവിധാനം ഉള്‍പ്പെടെയുള്ളവയ്ക്കായിസോളാര്‍കോര്‍പ്പറേഷന്‍ ഓഫ് ഇന്ത്യ രണ്ടു ടെന്‍ഡറുകള്‍ ക്ഷണിച്ചു.വൈദ്യുതി ഉപഭോഗംഏറ്റവുംകൂടുതലായുള്ളസമയത്തെ വൈദ്യുതിവിതരണംകാര്യക്ഷമമാക്കുന്നതിനാണിത്.
    അന്താരാഷ്ട്ര സൗരോര്‍ജ്ജ കൂട്ടായ്മയുടെ രണ്ടാമത്തെ സമ്മേളനം 2019 ഒക്‌ടോബര്‍ 30,31 തീയതികളില്‍ ഡല്‍ഹിയില്‍ നടന്നു.ബോംബൈ ഐ.ഐ.ടിയുമായിയോജിച്ചുകൊണ്ട് മഹാത്മാഗാന്ധിയുടെ 150-ാം ജന്മവാര്‍ഷികത്തിന്റെസ്മരണയ്ക്കായുംസുസ്ഥിര ജീവിതം എന്ന ഗാന്ധിയന്‍ ആശയം പ്രോത്സാഹിപ്പിക്കുന്നതിനായും മന്ത്രാലയത്തിന്റെ നേതൃത്വത്തില്‍ ആഗോള വിദ്യാര്‍ത്ഥി സൗരോര്‍ജ്ജ സഭ സംഘടിപ്പിച്ചു. ദേശീയ തലസ്ഥാനമേഖലയില്‍ നിന്നുള്ള 6,800 വിദ്യാര്‍ത്ഥികള്‍ ഒന്നിച്ച് ഏറ്റവുംകൂടുതല്‍ സൗരോര്‍ജ്ജ വിളക്കുകള്‍ തെളിയിക്കുന്നതിന്റെഗിന്നസ്‌റെക്കാര്‍ഡുംസ്ഥാപിച്ചു.സൗരോര്‍ജ്ജ മേഖലയ്ക്ക് വേണ്ടി ഒരു പരാതി പരിഹാര സംവിധാനത്തിന് ഈ കാലയളവില്‍നവ, പുനരുല്‍പ്പാദനഊര്‍ജ്ജ മന്ത്രാലയംരൂപം നല്‍കി.
    സൗരോര്‍ജ്ജ തെരുവുവിളക്കുകള്‍, സൗരോര്‍ജ്ജ പഠനവിളക്കുകള്‍, സൗരോര്‍ജ്ജ ഊര്‍ജ്ജ പാക്കുകള്‍, എന്നിവയ്ക്ക് വേണ്ടി ഗവണ്‍മെന്റ്മൂന്നാംഘട്ട ഓഫ് ഗ്രിഡ്‌സൗരോര്‍ജ്ജ പവര്‍ പ്ലാന്റ് പ്രായോഗിക പരിപാടി നടപ്പാക്കുന്നുണ്ട്. ആവശ്യത്തിന്റെ അടിസ്ഥാനത്തില്‍ സംസ്ഥാനങ്ങള്‍ക്ക് സൗരോര്‍ജ്ജ തെരുവുവിളക്കുകളുംസൗരോര്‍ജ്ജ പഠനവിളക്കുകളും അനുവദിച്ചു. 2018-20ല്‍ ഗ്രിഡിന് പുറത്ത് 118 മെഗാവാട്ട് സൗരോര്‍ജ്ജ സംവിധാനമാണ്‌ലക്ഷ്യമിടുന്നത്.
    സൗരോര്‍ജ്ജ തെരുവുവിളക്കുകള്‍ സ്ഥാപിക്കാനുള്ളചെലവിന്റെ 75% നവ, പുനരുല്‍പ്പാദനഊര്‍ജ്ജ മന്ത്രാലയവും ബാക്കി 25% പാര്‍ലമെന്റ് അംഗങ്ങളുടെ പ്രാദേശിക വികസന പദ്ധതിയില്‍ നിന്നും (എം.പി.എല്‍.എ.ഡി)വഹിക്കും. രാജ്യത്തിന്റെവിവിധ സംസ്ഥാനങ്ങളിലും മേഖലകളിലുമായി 3,04,500 സൗരോര്‍ജ്ജ തെരുവുവിളക്കുകള്‍ സ്ഥാപിക്കുകയാണ് ലക്ഷ്യം.എനര്‍ജി എഫിഷ്യന്‍സ് സര്‍വീസ് ലിമിറ്റഡായിരിക്കും പദ്ധതി നടപ്പാക്കുക.
    -ആദ്യഘട്ടത്തില്‍ പാര്‍ലമെന്റ് അംഗങ്ങളുടെ പ്രാദേശിക വികസന പദ്ധതിയില്‍ നിന്ന് 96 പാര്‍ലമെന്റ് മണ്ഡലങ്ങള്‍ക്കുള്ള ഫണ്ട് ലഭിച്ചു. 1.45 ലക്ഷം സൗരോര്‍ജ്ജ തെരുവുവിളക്കുകള്‍ അനുവദിച്ചതില്‍ 1.34 ലക്ഷവുംസ്ഥാപിച്ചുകഴിഞ്ഞു.
    ***
    

    
    (Release ID: 1599575) Visitor Counter : 1