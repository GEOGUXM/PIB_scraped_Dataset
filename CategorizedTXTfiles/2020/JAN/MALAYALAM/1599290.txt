      റോഡ് ഗതാഗത, ഹൈവേ മന്ത്രാലയം

      റോഡുകള്‍ കൂടുതല്‍ സുരക്ഷിതമാക്കാന്‍ കേന്ദ്രം പ്രതിജ്ഞാബദ്ധം - കേന്ദ്ര മന്ത്രി നിതിന്‍ ഗഡ്കരി
      Posted On: 13 JAN 2020 3:00PM by PIB Thiruvananthpuram


    രാജ്യത്ത് റോഡ് സുരക്ഷിതത്വം വര്‍ദ്ധിപ്പിക്കുന്നതിന് അപകട സാദ്ധ്യതയുള്ള ബ്ലാക്ക് സ്‌പോട്ടുകള്‍ ഇല്ലാതാക്കുന്നതിന് ലോക ബാങ്കും, ഏഷ്യന്‍ വികസന ബാങ്കും ഏഴായിരം കോടി രൂപ വീതമുള്ള പദ്ധതികള്‍ക്ക് അംഗീകാരം നല്‍കിയിട്ടുണ്ടെന്ന് കേന്ദ്ര റോഡ് ഗതാഗത ഹൈവേയ്‌സ് മന്ത്രി ശ്രീ. നിതിന്‍ ഗഡ്കരി പറഞ്ഞു. കഴിഞ്ഞ അഞ്ച് വര്‍ഷത്തിനിടെ രാജ്യത്തെ റോഡപകടങ്ങളില്‍ ഉണ്ടായ നാല് ശതമാനം വര്‍ദ്ധനയില്‍ ആശങ്ക രേഖപ്പെടുത്തിയ അദ്ദേഹം റോഡ് സുരക്ഷ സംബന്ധിച്ച് ജനങ്ങളെ കൂടുതല്‍ ബോധവല്കരിക്കേണ്ടതിന്റെ പ്രാധാന്യം എടുത്തു പറഞ്ഞു. ന്യൂഡല്‍ഹിയില്‍ റോഡ് സുരക്ഷ സംബന്ധിച്ച പരിപാടിയില്‍ സംസാരിക്കുകയായിരുന്നു ശ്രീ. നിതിന്‍ ഗഡ്കരി.

    ഓരോ വര്‍ഷവും രാജ്യത്തുണ്ടാകുന്ന നാലര ലക്ഷത്തോളം റോഡപകടങ്ങളില്‍ ഒന്നരലക്ഷത്തിലേറെ പേര്‍ക്ക് ജീവന്‍ നഷ്ടപ്പെടുകയാണെന്ന് ചടങ്ങില്‍ സംസാരിച്ച രാജ്യരക്ഷാ മന്ത്രി ശ്രീ. രാജ്‌നാഥ് സിംഗ് ചൂണ്ടിക്കാട്ടി. റോഡപകടങ്ങള്‍ കുറയ്ക്കാന്‍ ബന്ധപ്പെട്ട എല്ലാവരുടേയും കൂട്ടായ ശ്രമങ്ങള്‍ അനിവാര്യമാ ണെന്നും അദ്ദേഹം പറഞ്ഞു.
    റോഡപകടങ്ങള്‍ കുറയ്ക്കുന്നതില്‍ മികച്ച പ്രകടനം കാഴ്ച വച്ച സംസ്ഥാനത്തിനുള്ള അവാര്‍ഡ് ചടങ്ങില്‍ തമിഴ്‌നാടിന് സമ്മാനിച്ചു.
    ND/MRD

    
    
    (Release ID: 1599290) Visitor Counter : 3
    
    
      Read this release in: English , Urdu , Hindi , Marathi