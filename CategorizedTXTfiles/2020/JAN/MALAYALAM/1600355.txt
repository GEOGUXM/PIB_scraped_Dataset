      PIB Headquarters

      ഇന്ത്യാ റബ്ബര്‍മീറ്റ് 2020 രജിസ്‌ട്രേഷന്‍ ആരംഭിച്ചു
      Posted On: 23 JAN 2020 5:36PM by PIB Thiruvananthpuram


    
    റബ്ബര്‍ ബോര്‍ഡും റബ്ബര്‍മേഖലയിലെ പ്രമുഖസംഘടനകളും സ്ഥാപനങ്ങളുംസംയുക്തമായിസംഘടിപ്പിക്കുന്ന ഇന്ത്യാറബ്ബര്‍മീറ്റ് 2020 (ഐ.ആര്‍.എം. 2020)ന്റെരജിസ്‌ട്രേഷന്‍ ആരംഭിച്ചു. 2020 ഫെബ്രുവരി 28,29 തീയതികളില്‍ തമിഴ്‌നാട്ടിലെമാമല്ലപുരത്തുള്ളറാഡിസണ്‍ ബ്ലൂ ടെമ്പിള്‍ ബേ റിസോര്‍ട്ടില്‍വെച്ചാണ് നടക്കുന്നത്. http://indiarubbermeet.in/online-registration എന്ന ലിങ്കിലൂടെഓണ്‍ലൈനായാണ്‌രജിസ്റ്റര്‍ചെയ്യേണ്ടത്. റബ്ബര്‍മേഖലയെ പ്രതിനിധാനം ചെയ്യുന്ന എല്ലാവിഭാഗങ്ങളുടെയും പങ്കാളിത്തത്തോടെരൂപവത്കരിച്ച ഇന്ത്യറബ്ബര്‍മീറ്റ്‌ ഫോറമാണ്‌ ഐ.ആര്‍.എം. 2020 സംഘടിപ്പിക്കുന്നത്.


    റബ്ബര്‍രംഗത്തെ എല്ലാവിഭാഗങ്ങളും മാധ്യമങ്ങളും റബ്ബര്‍ബോര്‍ഡുംപങ്കെടുക്കുന്ന ഇത്തരമൊരു സമ്മേളനം വിവിധവിഭാഗങ്ങള്‍ തമ്മിലുള്ള ആശയവിനിമയവും ബന്ധവുംകൂടുതല്‍ മെച്ചപ്പെടുന്നതിനുംഅതുവഴികൂടുതല്‍ ബിസിനസ്സ്അവസരങ്ങള്‍ സൃഷ്ടിക്കുന്നതിനുംസാഹചര്യമൊരുക്കും.
    ഐ.ആര്‍.എം. 2020-ന്റെ പ്രധാനവിഷയം'റബര്‍ റിസര്‍്ജന്‍സ് ത്രൂ ഇന്നൊവേഷന്‍(Rubber Resurgence Through Innovation)എന്നതാണ്. ആഗോള റബ്ബര്‍വ്യവസായത്തിന്റെ ഭാവി, ആഗോള സമ്പദ്വ്യവസ്ഥയുംവിലകളിലെമാറ്റങ്ങളും, ഓട്ടോടയര്‍വ്യവസായം , ടയര്‍ഇതരറബ്ബര്‍വ്യവസായം, കൃത്രിമറബ്ബര്‍വ്യവസായം എന്നിവയുടെ ഭാവി എന്നിങ്ങനെ റബ്ബര്‍മേഖലയുമായി ബന്ധപ്പെട്ട വിവിധവിഷയങ്ങള്‍ സമ്മേളനത്തില്‍ ചര്‍ച്ച ചെയ്യപ്പെടും. കര്‍ഷകര്‍, റബ്ബര്‍സംസ്‌കരണത്തിലേര്‍പ്പെട്ടവര്‍, റബ്ബര്‍ബോര്‍ഡുംസംഘങ്ങളുംചേര്‍ന്നുള്ള കമ്പനികളില്‍നിന്നുള്ള പ്രതിനിധികള്‍തുടങ്ങിവിവിധ മേഖലകളില്‍നിന്നുള്ളവര്‍തങ്ങളുടെ പുതിയകണ്ടുപിടുത്തങ്ങള്‍ മേളയില്‍ പങ്കുവെയ്ക്കുംവിവിധവിഷയങ്ങളെആസ്പദമാക്കിവിദഗ്ധര്‍ നയിക്കുന്ന പാനല്‍ചര്‍ച്ചകളുംഉണ്ടായിരിക്കും.


    റബ്ബര്‍വ്യവസായത്തിന്റെ പുരോഗതിക്കായിറബ്ബര്‍മേഖലയില്‍ പ്രവര്‍ത്തിക്കുന്നവര്‍ തമ്മില്‍ ആശയവിനിമയത്തിന് അവസരംഒരുക്കുകഎന്നതാണ്മീറ്റിന്റെ പ്രധാന ലക്ഷ്യം. റബ്ബറുമായി ബന്ധപ്പെട്ട സാങ്കേതികവിവരങ്ങള്‍ പരിഷ്‌കരിക്കുക, പുതിയഅറിവുകള്‍കൈമാറുക, വെല്ലുവിളികള്‍ തരണംചെയ്യുന്നതിനുള്ളവഴികള്‍ആവിഷ്‌കരിക്കുക, ഭാവിയിലെആശങ്കകള്‍ പരിഹരിക്കുക, എന്നിവയുംഉദ്ദേശ്യലക്ഷ്യങ്ങളാണ്.


    റബ്ബര്‍കര്‍ഷകര്‍, റബ്ബര്‍സംസ്‌കരണത്തിലേര്‍പ്പെട്ടവര്‍, കൃത്രിമറബ്ബര്‍/റീക്ലെയിംഡ്‌റബ്ബര്‍ നിര്‍മ്മാതാക്കള്‍, ടയര്‍, ടയറിതര ഉല്‍പന്നനിര്‍മ്മാതാക്കള്‍, വ്യവസായമേഖലയിലുംവാണിജ്യരംഗത്തുമുള്ളവിവിധഅസോസിയേഷനുകള്‍, ഗവണ്മെന്റ്സ്ഥാപനങ്ങള്‍, മറ്റ് പ്രമോഷണല്‍ബോഡികള്‍, ഗവേഷണ, നൈപുണ്യവികസന സ്ഥാപനങ്ങള്‍, റബ്ബറുമായി ബന്ധപ്പെട്ട മാധ്യമങ്ങള്‍എന്നിങ്ങനെ റബ്ബര്‍മേഖലയിലെഎല്ലാവിഭാഗങ്ങളുടെയുംസംയുക്ത പങ്കാളിത്തത്തിലൂടെസംഘടിപ്പിക്കുന്ന ഏക സമ്മേളനമാണ്‌ഐആര്‍എം 2020.
    NS/MRL

    
    
    (Release ID: 1600355) Visitor Counter : 4