      വാര്‍ത്താവിതരണ പ്രക്ഷേപണ മന്ത്രാലയം

      മുംബൈ അന്താരാഷ്ട്ര ഡോക്യുമെന്ററി, ഹ്രസ്വ ചിത്ര മേളയ്ക്കുള്ള ഓണ്‍ലൈന്‍ രജിസ്‌ട്രേഷന്‍ ആരംഭിച്ചു
      Posted On: 06 JAN 2020 5:33PM by PIB Thiruvananthpuram


    പതിനാറാമത് മുംബൈ അന്താരാഷ്ട്ര ഡോക്യുമെന്ററി ഹ്രസ്വ ചിത്ര ആനിമേഷന്‍ ചലച്ചിത്ര മേള (എം.ഐ.എഫ്.എഫ്-2020) ലേയ്ക്കുള്ള ഡെലിഗേറ്റുകളുടെ ഓണ്‍ലൈന്‍ രജിസ്‌ട്രേഷന്‍ ആരംഭിച്ചു. ഈ മാസം 28 മുതല്‍ അടുത്ത മാസം മൂന്ന് വരെ മുംബൈയിലെ (2020 ജനുവരി 28 മുതല്‍ ഫെബ്രുവരി 3 വരെ) പെദ്ദര്‍ റോഡിലുളള ഫിലിംസ് ഡിവിഷന്‍ സമുച്ചയത്തിലാണ് മേള അരങ്ങേറും.www.miff.inഎന്ന വെബ്‌സൈറ്റ് മുഖേന ഓണ്‍ലൈനായിട്ടാണ് രജിസ്റ്റര്‍ ചെയ്യേണ്ടത്. പൊതുവിഭാഗത്തിലെ ഡെലിഗേറ്റ് ഫീ 300 രൂപയാണ്. മാധ്യമ, ചലച്ചിത്ര വിദ്യാര്‍ത്ഥികള്‍ക്കും, അച്ചടി - ഇലക്‌ട്രോണിക് മാധ്യമ പ്രവര്‍ത്തകര്‍ക്കും രജിസ്‌ട്രേഷന്‍ സൗജന്യമാണ്.


    
    ദക്ഷിണേഷ്യയിലെ ഏറ്റവും പഴക്കമേറിയതും, ഏറ്റവും വലുതുമായ കഥേതര ചിത്രങ്ങളുടെ മേളയായ എം.ഐ.എഫ്.എഫ് ലോകത്തെമ്പാടും നിന്നുളള ചലച്ചിത്രകാരന്മാരുടെ ആകര്‍ഷണമാണ്. ഇക്കുറി ദേശീയ തലത്തിലുള്ള മത്സരത്തിലേക്ക് 729 ഉം അന്താരാഷ്ട്ര വിഭാഗത്തില്‍ 24 രാജ്യങ്ങളില്‍ നിന്ന് 144 ചിത്രങ്ങളും മാറ്റുരയ്ക്കുന്നു.


    
    യൂറോപ്യന്‍ യൂണിയനില്‍ നിന്നുള്ള ചിത്രങ്ങളുടെ പ്രത്യേക പാക്കേജും, ബാല്‍ക്കന്‍, ഫിന്‍ലാന്‍ഡ് എന്നിവിടങ്ങളില്‍ നിന്നുള്ള അനിമേഷന്‍ പാക്കേജും ഇത്തവണത്തെ സവിശേഷതകളാണ്. മഹാത്മാ ഗാന്ധിയുടെ 150-ാം ജന്മ വാര്‍ഷികവും, വിഖ്യാത ചലച്ചിത്രകാരന്‍ സത്യജിത് റേയുടെ ശതാബ്ദിയും അനുസ്മരിച്ചു കൊണ്ടുള്ള ഫോട്ടോ പ്രദര്‍ശനം മറ്റൊരു ആകര്‍ഷണമാണ്.


    
    ചലച്ചിത്ര മേളയിലെ മികച്ച ചിത്രത്തിന് പത്ത് ലക്ഷം രൂപയും, സുവര്‍ണ്ണ ശംഖുമാണ് പുരസ്‌കാരം. ജലസംരക്ഷണത്തെയും, കാലാവസ്ഥാ വ്യതിയാനത്തെയും കുറിച്ചുള്ള മികച്ച ഹ്രസ്വ ചിത്രത്തിന് ഇക്കുറി പ്രത്യേക അവാര്‍ഡ് ഏര്‍പ്പെടുത്തിയിട്ടുണ്ട്.
    ND MRD

    
    
    (Release ID: 1598808) Visitor Counter : 4
    
    
      Read this release in: English , Marathi