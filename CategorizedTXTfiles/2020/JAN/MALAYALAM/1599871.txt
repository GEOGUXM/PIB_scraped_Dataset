      പാര്‍ലമെന്ററികാര്യ മന്ത്രാലയം

      വര്‍ഷാന്ത്യ അവലോകനം- 2019 പാര്‍ലമെന്ററികാര്യ മന്ത്രാലയം
      Posted On: 20 JAN 2020 5:58PM by PIB Thiruvananthpuram


    
    പൊതുതെരഞ്ഞെടുപ്പിനു ശേഷംചേര്‍ന്ന ആദ്യ സമ്മേളനത്തില്‍ ലോക്‌സഭയുടെ ഉദ്പാദനക്ഷമത 137 % ആയും രാജ്യസഭയുടേത് 103% ആയും ഉയര്‍ന്നു.


    370-ാം വകുപ്പ് റദ്ദു ചെയ്തതുംമുത്തലാഖ് ബില്ലും ഉള്‍പ്പെടെ 30 ബില്ലുകള്‍ പാര്‍ലമെന്റ് പാസ്സാക്കി.


    ശീതകാല സമ്മേളനത്തില്‍ രണ്ടു സഭകളും 15 ബില്ലുകള്‍ പാസാക്കി.


    പട്ടികജാതിവര്‍ഗ്ഗ വിഭാഗങ്ങള്‍ക്കുള്ള ഭരണഘടനാപരമായ സംവരണം ഒരു പതിറ്റാണ്ടുകൂടിദീര്‍ഘിപ്പിക്കുന്നതിനുള്ള126-ാം ഭരണഘടനാ ഭേദഗതി ബില്‍,സാമ്പത്തികമായിദുര്‍ബലാവസ്ഥയിലുള്ള വിഭാഗങ്ങള്‍ക്ക് സംവരണം അനുവദിക്കുന്ന ബില്‍എന്നിവ ഉള്‍പ്പെടെയുള്ളസുപ്രധാന ബില്ലുകള്‍ നിയമമാക്കി.


    ഭരണഘടനയുടെ 70-ാം വാര്‍ഷികത്തില്‍ പ്രത്യേക ആഘോഷം.


    നാഷണല്‍ യൂത്ത് പാര്‍ലമെന്റ്‌സ്‌കീംവെബ്‌സൈറ്റ് രാഷ്ട്രപതി ഉദ്ഘാടനം ചെയ്തു.


    2018 ഡിസംബര്‍ 11 മുതല്‍ 2019 ജനുവരി 8-9 വരെചേര്‍ന്ന ശീതകാല സമ്മേളനമാണ് സാമ്പത്തികമായിദുര്‍ബ്ബലാവസ്ഥയിലുള്ള വിഭാഗങ്ങള്‍ക്ക് തൊഴിലിലുംവിദ്യാഭ്യാസ സ്ഥാപനങ്ങളിലും പൊതുവിഭാഗത്തില്‍ സംവരണം അനുവദിക്കാനുള്ള സുപ്രധാന ഭരണഘടനാ ഭേദഗതികൊണ്ടുവന്നത്. കുട്ടികള്‍ക്ക് സൗജന്യവും നിര്‍ബന്ധിതവുമായ വിദ്യാഭ്യാസത്തിനുള്ള അവകാശം സംബന്ധിച്ച ഭേദഗതി ബില്‍, അധ്യാപക പരിശീലനത്തിനുള്ള ദേശീയ കൗണ്‍സില്‍ ഭേദഗതി ബില്‍എന്നിവ രണ്ടു സഭകളും പാസാക്കി. ലോക്‌സഭയില്‍ഈ സമ്മേളനത്തില്‍ അവതരിപ്പിച്ച 17 ബില്ലുകളില്‍ 112 എണ്ണവും രാജ്യസഭയില്‍ അവതരിപ്പിച്ച 5 ബില്ലുകളില്‍ നാലെണ്ണവും പാസാക്കി.
    ഭരണഘടനയുടെ 356-ാം വകുപ്പു പ്രകാരം ജമ്മു-കാശ്മീര്‍ വിഷയത്തില്‍ 2018 ഡിസംബര്‍ 18നു രാഷ്ട്രപതി നടത്തിയ പ്രഖ്യാപനം രണ്ടു സഭകളും ചര്‍ച്ച ചെയ്ത് അംഗീകരിച്ചു.


    ജനുവരി 31 മുതല്‍ ഫെബ്രുവരി 13 വരെയാണ്ഇടക്കാല ബജറ്റ് സമ്മേളനം ചേര്‍ന്നത്. ജനുവരി 31നു രാഷ്ട്രപതി നയപ്രഖ്യാപന പ്രസംഗം നടത്തി. ഫെബ്രുവരി 1ന് ബജറ്റ് അവതരിപ്പിച്ചു. ലോക്‌സഭയില്‍വിശദമായ ചര്‍ച്ച നടന്നു. തുടര്‍ച്ചയായ ബഹളംമൂലം രാജ്യസഭയില്‍ ചര്‍ച്ച ചെയ്യാന്‍ കഴിഞ്ഞില്ല. ഈ സമ്മേളനകാലത്ത് ലോക്‌സഭയും രാജ്യസഭയും അഞ്ച് ബില്ലുകള്‍ വീതം പാസാക്കി. ഇരുസഭകളുംഒരുപോലെ പാസാക്കിയത് 4 ബില്ലുകള്‍.


    പാര്‍ലമെന്റില്‍ പ്രാതിനിധ്യമുള്ള വിവിധ കക്ഷികളുടെ നേതാക്കള്‍ ആഭ്യന്തര മന്ത്രിയുടെ അധ്യക്ഷതയില്‍യോഗം ചേര്‍ന്ന് പുല്‍വാമ ഭീകരാക്രമണത്തെ അപലപിച്ചു. യോഗത്തിന്റെ പൊതുവികാരം പ്രകടമാക്കി ഭീകരാക്രമണത്തിനെതിരേപ്രമേയം പാസാക്കിയതായി പാര്‍ലമെന്ററികാര്യ മന്ത്രി ശ്രീ. നരേന്ദ്ര സിംഗ്‌തോമര്‍അറിയിച്ചു.


    'ഒരുരാജ്യം ഒരുതെരഞ്ഞെടുപ്പ്' എന്ന ആശയം ചര്‍ച്ച ചെയ്യുന്നതിന് പ്രധാനമന്ത്രി ശ്രീ. നരേന്ദ്ര മോദിയുടെ അധ്യക്ഷതയില്‍വിവിധ രാഷ്ട്രീയകക്ഷി നേതാക്കളുടെയോഗം ജൂണ്‍ 19നു ചേര്‍ന്നു. പാര്‍ലമെന്റിന്റെ ഉത്പാദനക്ഷമത വര്‍ധിപ്പിക്കുന്നതിനും സ്വാതന്ത്ര്യത്തിന്റെ 75-ാം വാര്‍ഷികം ആഘോഷിക്കാന്‍ തയ്യാറെടുക്കുകയും മഹാത്മാ ഗാന്ധിയുടെ 150-ാം ജന്മവാര്‍ഷികം ആഘോഷിക്കുകയുംചെയ്യുമ്പോള്‍ പുതിയ ഇന്ത്യ കെട്ടിപ്പടുക്കുന്നതിന് ഒരുരാജ്യം ഒരുതെരഞ്ഞെടുപ്പ് എന്ന ആശയം പ്രസക്തമാണ്.


    2019ലെ ബജറ്റ് സമ്മേളനത്തില്‍ ചര്‍ച്ച ചെയ്യേണ്ട പ്രധാന വിഷയങ്ങളേക്കുറിച്ചു കൂടിയാലോചിക്കാന്‍ ജൂണ്‍ 16ന് പ്രധാനമന്ത്രി രാഷ്ട്രീയകക്ഷി നേതാക്കളുടെയോഗം വിളിച്ചു. ജനക്ഷേമവുമായി ബന്ധപ്പെട്ട വിഷയങ്ങള്‍ ചര്‍ച്ച ചെയ്യാന്‍ പാര്‍ലമെന്റിന്റെസുഗമമായ നടത്തിപ്പ് സാധ്യമാകണമെന്ന് പ്രധാനമന്ത്രി യോഗത്തില്‍ ചൂണ്ടിക്കാട്ടി.
    2022ല്‍ പുതിയ ഇന്ത്യ യാഥാര്‍ത്ഥ്യമാകുന്നതിനും 'എല്ലാവര്‍ക്കുമൊപ്പം, എല്ലാവരുടെയുംവികസനം, എല്ലാവരുടെയുംവിശ്വാസം' എന്നത് യഥാര്‍ത്ഥ അര്‍ത്ഥത്തില്‍ നടപ്പാക്കുന്നതിനും രാഷ്ട്രീയ കക്ഷികളുടെ സഹകരണം ആവശ്യമാണെന്ന് പ്രധാനമന്ത്രി പറഞ്ഞു. '' രാഷ്ട്രീയകക്ഷികള്‍ ഉയര്‍ത്തുന്ന വിഷയങ്ങളെ ഗവണ്‍മെന്റ് ഗൗരവത്തില്‍കാണുന്നു. ദേശീയ പ്രാധാന്യമുള്ള വിഷയങ്ങള്‍ പാര്‍ലമെന്റില്‍ ചര്‍ച്ചയ്ക്ക് തയ്യാറുമാണ്'' അദ്ദേഹംവ്യക്തമാക്കി.


    പൊതുതെരഞ്ഞെടുപ്പിന്‌ശേഷം പതിനേഴാം ലോക്‌സഭയുടെ ആദ്യ സമ്മേളനം ജൂണ്‍ 17നും രാജ്യസഭയുടെ ആദ്യ സമ്മേളനം ജൂണ്‍ 20നും ചേര്‍ന്നു. 17,18 തീയതികളില്‍ അംഗങ്ങളുടെ സത്യപ്രതിജ്ഞയും 19ന് ലോക്‌സഭാ സ്പീക്കര്‍ തെരഞ്ഞെടുപ്പും നടന്നു. ഇരു സഭകളുടെയും സംയുക്ത സമ്മേളനത്തെ ജൂണ്‍ 20ന് രാഷ്ട്രപതി അഭിസംബോധന ചെയ്തു. പൊതുബജറ്റ്ജൂലൈ 5ന് അവതരിപ്പിച്ചു.


    നിരവധി പ്രധാന നിയമനിര്‍മാണങ്ങള്‍കൊണ്ട് ഈ സമ്മേളനം ചരിത്രപരമായിമാറി. ലോക്‌സഭയില്‍ 33ഉം രാജ്യസഭയില്‍ഏഴും ബില്ലുകള്‍ അവതരിപ്പിച്ചു. 35 ബില്ലുകള്‍ ലോക്‌സഭയും 2 ബില്ലുകള്‍ രാജ്യസഭയും പാസാക്കി. ഒരൊറ്റ സമ്മേളനത്തില്‍ത്തന്നെ ഇത്രയധികം ബില്ലുകള്‍ പാസാക്കുന്നത് പാര്‍ലമെന്റ് ചരിത്രത്തില്‍ പുതിയ അനുഭവമായി.
    ജമ്മു-കാശ്മീരിന് പ്രത്യേക അവകാശം നല്‍കിയിരുന്ന 370-ാം വകുപ്പ് റദ്ദാക്കി അവിടെ രാഷ്ട്രപതി ഭരണം ഏര്‍പ്പെടുത്തിയതാണ് പ്രധാനപ്പെട്ട ഒന്ന്. മുസ്‌ലിംസ്ത്രീള്‍ക്ക് ലിംഗനീതി ഉറപ്പാക്കുക എന്ന ലക്ഷ്യത്തോടെമുസ്‌ലിംസ്ത്രീകള്‍ (വൈവാഹിക അവകാശങ്ങള്‍ സംരക്ഷിക്കല്‍ ) ബില്‍ 2019 പാസാക്കി. പോക്‌സോ (ഭേദഗതി) ബില്‍, ദേശീയ മെഡിക്കല്‍ കമ്മീഷന്‍ ബില്‍, ഉപഭോക്തൃസംരക്ഷണ ബില്‍, ദേശീയ അന്വേഷണ ഏജന്‍സി (ഭേദഗതി) ബില്‍, യുഎപിഎ (ഭേദഗതി) ബില്‍്, മനുഷ്യാവകാശ സംരക്ഷണ (ഭേദഗതി) ബില്‍, വേജ്‌കോഡ് ബില്‍, മോട്ടോര്‍വാഹന (ഭേദഗതി) ബില്‍ എന്നിവയാണ് നിയമമായി മാറിയ മറ്റുസുപ്രധാന ബില്ലുകള്‍.


    നിലവിലെ അംഗം മരിച്ചാല്‍ ഒരു ദിവസത്തേക്ക് അനുശോചിച്ചു പിരിയുന്ന രീതിക്കു പകരംഒന്നോരണ്ടോ മണിക്കൂര്‍ നേരത്തേക്കു മാത്രം പിരിഞ്ഞിട്ട് വീണ്ടുംചേര്‍ന്ന് സഭയുടെ ആ ദിവസത്തെ പ്രധാന കാര്യപരിപാടികള്‍ പൂര്‍ത്തീകരിക്കുന്ന പുതിയ രീതികൊണ്ടുവന്നു.


    ശീതകാല സമ്മേളനത്തില്‍ 18 ബില്ലുകള്‍ ലോകസഭയില്‍ അവതരിപ്പിച്ചു, അതില്‍ 14ഉം പാസാക്കി. രാജ്യസഭ 15 ബില്ലുകളാണ് പാസാക്കിയത്. ഇരുസഭകളുംഒരുപോലെ പാസാക്കിയത് 15 ബില്ലുകള്‍. പാര്‍ലമെന്റില്‍ പട്ടികജാതി, വര്‍ഗ്ഗ വിഭാഗങ്ങളുടെ ഭരണഘടനാപരമായ സംവരണം 2030 ജനുവരി 25 വരെ വര്‍ഷത്തേക്കു കൂടി നീട്ടുന്നതിനുള്ള ഭരണഘടനയുടെ 126-ാം ഭേദഗതി, പൗരത്വ (ഭേദഗതി) ബില്‍-2019, ട്രാന്‍സ്‌ജെന്‍ഡര്‍ ( അവകാശ സംരക്ഷണ) ബില്‍, ഇ-സിഗററ്റ് നിരോധന ബില്‍, ഡല്‍ഹിയിലെ അനധികൃതകോളനികളില്‍താമസിക്കുന്നവര്‍ക്ക് പട്ടയംനല്‍കുന്നതിനുള്ള ബില്‍, എസ്പിജി (ഭേദഗതി) ബില്‍, ആയുധ നിയമ (ഭേദഗതി) ബില്‍എന്നിവ പ്രധാനപ്പെട്ട ബില്ലുകളില്‍ പെടുന്നു.


    ഭരണഘടനയുടെ 70-ാം വാര്‍ഷികത്തിന്റെ ഭാഗമായി' സംവിധാന്‍ ദിവസ്' എന്ന പേരില്‍ പാര്‍ലമെന്റിന്റെ സെന്‍ട്രല്‍ ഹാളില്‍ പ്രത്യേക ചടങ്ങ് സംഘടിപ്പിച്ചു. രാഷ്ട്രപതി, ഉപരാഷ്ട്രപതി, പ്രധാനമന്ത്രി, പാര്‍ലമെന്ററികാര്യ മന്ത്രി എന്നിവര്‍ഇരു സഭകളിലെയും അംഗങ്ങളെ അഭിസംബോധന ചെയ്തു.
    'ദേശീയ യുവജന പാര്‍ലമെന്റ്‌സ്‌കീം' വെബ്‌സൈറ്റ്www.nyps.mpa.gov.in രാഷ്ട്രപതി ശ്രീ.രാംനാഥ്‌കോവിന്ദ് ഉദ്ഘാടനം ചെയ്തു.


    സര്‍വകലാശാലകളിലുംസ്‌കൂളുകളിലും ഉള്‍പ്പെടെ 1996 മുതല്‍ കേന്ദ്ര ഗവണ്‍മെന്റ്‌യുവജന പരിപാടി നടത്തുന്നു. എണ്ണായിരത്തോളംവിദ്യാഭ്യാസ സ്ഥാപനങ്ങളും നാല് ലക്ഷം വിദ്യാര്‍ത്ഥികളും ഇതില്‍ ഇതുവരെ പങ്കെടുത്തു. രാജ്യത്തിന്റെമുക്കിലുംമൂലയിലുമുള്ള അസ്പൃശ്യവിഭാഗങ്ങളില്‍യുവജന പരിപാടിയുടെ സന്ദേശം എത്തിക്കുകയാണ്‌വെബ്‌സൈറ്റിന്റെമുഖ്യ ലക്ഷ്യം.


    പുതിയ ഇന്ത്യ കെട്ടിപ്പടുക്കുന്നതിന്ദിശാബോധം നല്‍കാനും മാറ്റങ്ങളുണ്ടാക്കാനും നിയമനിര്‍മാണ സഭകളും എക്‌സിക്യൂട്ടീവും നീതിന്യായ സംവിധാനവും തങ്ങളുടെ ഉത്തരവാദിത്തം പൂര്‍ത്തീകരിക്കണമെന്ന് ജൂലൈ 17ന് ഓറിയന്റേഷന്‍ കോഴ്‌സ് ഉദ്ഘാടനം ചെയ്ത് ലോക്‌സഭാ സ്പീക്കര്‍ഓം ബിര്‍ള പറഞ്ഞു. ജനങ്ങള്‍ക്ക് നിഷ്പക്ഷമായി നീതി ഉറപ്പാക്കുന്നതിന് തുറന്ന മനസ്സോടെപ്രവര്‍ത്തിക്കണമെന്ന് അദ്ദേഹം ഉദ്യോഗസ്ഥരെ ഉപദേശിച്ചു.


    സമൂഹത്തിലെ ഏറ്റവുംതാഴേക്കിടയിലുള്ളവരേക്കുറിച്ചും ആലോചിച്ചു ചുമതലകള്‍ നിര്‍വഹിക്കണം എന്ന് പാര്‍ലമെന്ററികാര്യ മന്ത്രി ശ്രീ. പ്രഹ്ലാദ്‌ജോഷി പറഞ്ഞു. ജനാധിപത്യത്തിന്റെ ഭാഗമെന്ന നിലയില്‍ എക്‌സിക്യൂട്ടീവിന് ജനങ്ങളോട് നിര്‍ബന്ധമായും ഉത്തരവാദിത്തമുണ്ട് എന്ന് പാര്‍ലമെന്ററികാര്യ സഹമന്ത്രി ശ്രീ. അര്‍ജുന്‍ റാംമേഘ്‌വാള്‍ പറഞ്ഞു. പുതിയ ഇന്ത്യ കെട്ടിപ്പടുക്കുന്നതിന് ഉദ്യോഗസ്ഥര്‍ എല്ലാത്തരത്തിലും പ്രയത്‌നിക്കണംഎന്ന് പാര്‍ലമെന്ററികാര്യ സഹമന്ത്രി ശ്രീ. വി. മുരളീധരന്‍ ചൂണ്ടിക്കാട്ടി.


    ലോക്‌സഭാ സെക്രട്ടേറിയറ്റ്ജൂണ്‍ 21നു അന്താരാഷ്ട്ര യോഗാ ദിനത്തില്‍ സംഘടിപ്പിച്ച പ്രത്യേക ചടങ്ങില്‍ ലോക്‌സഭാ സ്പീക്കര്‍ ശ്രീ. ഓം ബിര്‍ള, മറ്റു മന്ത്രിമാര്‍, എംപിമാര്‍ എന്നിവര്‍ക്കൊപ്പം പാര്‍ലമെന്ററികാര്യ മന്ത്രി ശ്രീ. പ്രഹ്ലാദ്‌ജോഷി പങ്കെടുത്തു.


    ***

    
    
    (Release ID: 1599871) Visitor Counter : 1