      വിനോദസഞ്ചാര മന്ത്രാലയം

      കഴിഞ്ഞ രണ്ടുമാസത്തിനിടെ ഇന്ത്യയിലെത്തിയ വിദേശ വിനോദസഞ്ചാരികളുടെ എണ്ണത്തില്‍ വര്‍ദ്ധന
      Posted On: 23 JAN 2020 5:45PM by PIB Thiruvananthpuram


    കഴിഞ്ഞ രണ്ടു മാസക്കാലം ഇന്ത്യയിലെത്തിയ വിദേശ വിനോദ സഞ്ചാരികളുടെ എണ്ണം മുന്‍ വര്‍ഷം ഇതേ കാലയളവിലുള്ളതിനേക്കാള്‍ കൂടുതലാണെന്ന് കേന്ദ്ര ടൂറിസം സഹമന്ത്രി (സ്വതന്ത്ര ചുമതല) ശ്രീ. പ്രഹ്ലാദ് സിംഗ് പട്ടേല്‍ അറിയിച്ചു. ചൈനീസ് പ്രസിഡന്റ് ഷി ജിന്‍പിംഗിന് പ്രധാനമന്ത്രി നരേന്ദ്ര മോദി മഹാബലിപുരത്ത് ആതിഥ്യമരുളിയതിനുശേഷം അവിടേക്കുള്ള വിദേശ വിനോദ സഞ്ചാരികളുടെ എണ്ണത്തില്‍ 35% വര്‍ദ്ധനയുണ്ടായതായും അദ്ദേഹം പറഞ്ഞു.


    
    ഭരണഘടനയുടെ 370ാം വകുപ്പ് റദ്ദാക്കല്‍, അയോധ്യയിലെ രാമ ക്ഷേത്രത്തെക്കുറിച്ചുള്ള സുപ്രീം കോടതി വിധി, അടുത്തിടെ പാസ്സാക്കിയ പൗരത്വ ഭേദഗതി നിയമം തുടങ്ങിയവയൊന്നും ഇന്ത്യയിലേക്കുള്ള വിനോദ സഞ്ചാരികളുടെ വരവിനെ ബാധിച്ചിട്ടില്ലെന്ന് ശ്രീ. പ്രഹ്ലാദ് സിംഗ് പട്ടേല്‍ വ്യക്തമാക്കി. 2019 നവംബറില്‍ 10,91,946 വിദേശ വിനോദ സഞ്ചാരികളാണ് ഇന്ത്യയിലെത്തിയത്. 2018 നവംബറില്‍ ഇത് 10,12,569 ആയിരുന്നു. 7.8% വര്‍ദ്ധനയാണ് വിനോദ സഞ്ചാരികളുടെ വരവിലുണ്ടായത്. 2019 ഡിസംബറില്‍ 12,25,672 വിദേശ വിനോദ സഞ്ചാരികള്‍ ഇന്ത്യയിലെത്തി. 2018 ഡിസംബറില്‍ ഇത് 11,91,498 ആയിരുന്നു.


    
    ടൂറിസത്തില്‍ നിന്നുള്ള വിദേശ നാണ്യ വിനിമയ വരുമാനത്തിലും കഴിഞ്ഞ രണ്ടു മാസക്കാലം വര്‍ദ്ധന രേഖപ്പെടുത്തി. 2019 നവംബറില്‍ 19,831 കോടി രൂപയും ഡിസംബറില്‍ 22,617 കോടി രൂപയുമായിരുന്നു ഈ ഇനത്തിലുള്ള വരുമാനം.


    
    AM/MRD

    
    
    (Release ID: 1600356) Visitor Counter : 6