      ഉരുക്ക് മന്ത്രാലയം

      വര്‍ഷാന്ത്യഅവലോകനം: ഉരുക്ക് മന്ത്രാലയം
      
      അഞ്ച്‌വര്‍ഷത്തെ ലക്ഷ്യം മുന്നില്‍ കണ്ടുള്ള മാര്‍ഗ്ഗരേഖ തയ്യാറാക്കി ;
      സ്റ്റീല്‍സ്‌ക്രാപ് നയംവിജ്ഞാപനം ചെയ്തു

      Posted On: 02 JAN 2020 2:50PM by PIB Thiruvananthpuram

    ഗുണനിലവാരമുള്ളതുംകാര്യക്ഷമവും മത്സരാധിഷ്ഠിതവും പരിസ്ഥിതിസൗഹൃദവുമായ ഉരുക്ക് വ്യവസായത്തിനുവേണ്ടി ഉരുക്ക് മന്ത്രാലയം നിരവധി മുന്‍കൈകള്‍ കൈക്കൊണ്ടു.


    
    അഞ്ച് ട്രില്യണ്‍ യു.എസ്. ഡോളര്‍ സമ്പദ്ഘടന 2024 ഓടെ നേടിയെടുക്കുന്നതിന് എല്ലാവര്‍ക്കും ഭവനം, 100% വൈദ്യുതീകരണം, എല്ലാവര്‍ക്കുംപൈപ്പുവെള്ളംതുടങ്ങി ഉരുക്കിന് പ്രാധാന്യമുള്ളതുള്‍പ്പെടെ 100 ലക്ഷം കോടിരൂപയുടെ നിക്ഷേപം അടിസ്ഥാനസൗകര്യമേഖലയില്‍ അനിവാര്യമാണ്. ഉറപ്പ്, കുറഞ്ഞ പൂര്‍ത്തിയാക്കല്‍ സമയം, പരിസ്ഥിതി ആഘാതത്തിന്റെകുറവ്, ചാക്രിക സമ്പദ്ഘടനയുടെസൃഷ്ടിതുടങ്ങി നിരവധി നൈസര്‍ഗികമായ ഗുണങ്ങള്‍ ഉരുക്കിനുണ്ട്. അഞ്ച് ട്രില്യണ്‍ സമ്പദ്ഘടന നേടിയെടുക്കുന്നതില്‍ഉരുക്കിന് വലിയ പങ്കുവഹിക്കാനുണ്ട്.
    ഉരുക്ക് മന്ത്രാലയത്തിന്റെ 5 വര്‍ഷത്തെ വീക്ഷണം
    അഞ്ച് ട്രില്യണ്‍ ഡോളര്‍ സമ്പദ്ഘടനയില്‍ ഉരുക്കിന്റെ പ്രാധാന്യവും അനിവാര്യതയും കണക്കിലെടുത്തുകൊണ്ട് അതിനനുസരിച്ച് ഇന്ത്യയുടെ ഉരുക്ക് മേഖലയെമുന്നോട്ടുനയിക്കുന്നതിനുള്ള വീക്ഷണം തയാറാക്കിയിട്ടുണ്ട്. ഉരുക്ക്മന്ത്രാലയം ബന്ധപ്പെട്ട നയരേഖകള്‍ വിശദമായി പഠിക്കുകയുംബന്ധപ്പെട്ടവരുമായി നിരവധി കൂടിക്കാഴ്ചകള്‍ നടത്തുകയുംചെയ്തിട്ടുണ്ട്.
    -2017-ലെ ദേശീയ ഉരുക്ക് നയം:-2017 മേയ് 8ന് വിജ്ഞാപനം ചെയ്ത നയം ആധുനിക ഇന്ത്യയുടെ വളരുന്ന ആവശ്യങ്ങള്‍ നേരിടാന്‍ പര്യാപ്തവും, ആരോഗ്യകരമായ സുസ്ഥിരവികസനം ലക്ഷ്യമിടുന്നതുമാണ്.
    -ചിന്തന്‍ ശിബിര്‍:-ഉരുക്ക് മേഖലയിലെ 90 ലധികം പങ്കാളികള്‍ പങ്കെടുത്ത ആശയരൂപീകരണ പരിപാടി.
    -ബന്ധപ്പെട്ട കേന്ദ്ര മന്ത്രാലയങ്ങളും സംസ്ഥാന ഗവണ്‍മെന്റുകളുമായികൂടിക്കാഴ്ചയും ചര്‍ച്ചകളും.
    അഞ്ച് ട്രില്യണ്‍ ഡോളര്‍സമ്പദ്ഘടനയില്‍വേഗത്തിലെത്തുന്നതിനുള്ള ഏറ്റവുംസുപ്രധാനമായ ഘടകം എന്ന നിലയില്‍ ആഭ്യന്തര ഉരുക്ക് വ്യവസായത്തെ വളര്‍ത്തുന്നതിന് വേണ്ട ചര്‍ച്ചകളുംകൂടിക്കാഴ്ചകള്‍ക്കുമായി സമഗ്ര വീക്ഷണം
    ആഗോള സുരക്ഷാ ഗുണനിലവാരങ്ങള്‍ ഉറപ്പുവരുത്തികൊണ്ട് അഞ്ച് ട്രില്യണ്‍ ഡോളര്‍സമ്പദ്ഘടനയ്ക്ക് വേണ്ടിവരുന്ന 160 മില്യണ്‍ ടണ്‍ ഉരുക്ക് ലഭ്യമാക്കുന്നതിനുള്ള പരിസ്ഥിതിസൗഹൃദ ഉരുക്ക് വ്യവസായത്തിനുള്ള നടപടികള്‍.
    അഞ്ച് വര്‍ഷ ലക്ഷ്യം നേടുന്നതിനുള്ള രൂപരേഖ
    ഉരുക്ക് മന്ത്രാലയത്തിന്റെ അഞ്ച് വര്‍ഷ വീക്ഷണം അഞ്ച് വിശാലമായ മേഖലകളുമായി ബന്ധപ്പെട്ടതാണ്. ഇത് നേടുന്നതിനായിഓരോ മേഖലയിലും 11 സുപ്രധാന കര്‍മ്മപദ്ധതികള്‍ക്ക് രൂപം നല്‍കി.
    1. ആവശ്യം വര്‍ദ്ധിപ്പിക്കുന്നതിനായി ഉരുക്കിന്റെ ഉപയോഗത്തിലെ തീവ്രത വര്‍ദ്ധിപ്പിക്കുക-മേയ്ക്ക് ഇന്‍ സ്റ്റീല്‍
    2. ഉരുക്ക് മേഖലയിലെ വ്യാപാര സന്തുലിതാവസ്ഥ മെച്ചപ്പെടുത്തുക.
    3. വിതരണത്തിലെകാര്യക്ഷമത ഉറപ്പാക്കുക.
    4. സ്റ്റീല്‍ ക്ലസ്റ്ററുകളില്‍ അധിക ശ്രദ്ധചെലുത്തി മൂല്യവര്‍ദ്ധന നടത്തുക.
    5.ഖനനത്തില്‍ ഡിജിറ്റല്‍വല്‍ക്കരണത്തിന് ഊന്നല്‍ നല്‍കിക്കൊണ്ട്അസംസ്‌കൃതവസ്തുക്കളുടെ ഉല്‍പ്പാദനം വര്‍ദ്ധിപ്പിക്കുക.
    6. ആഭ്യന്തര ഉല്‍പ്പാദനം പ്രോത്സാഹിപ്പിക്കുകയും ഉരുക്കിന് വേണ്ട മൂലധനം സംഭരിക്കുകയുംചെയ്യുക.
    7. പരിസ്ഥിതിസൗഹൃദ ഉരുക്ക് മേഖലയിലേക്ക് മാറുന്നതിനെ പ്രോത്സാഹിപ്പിക്കുക.
    8. ഉരുക്ക് മേഖലയിലെ ഗവേഷണ വികസന പ്രവര്‍ത്തനങ്ങള്‍പ്രോത്സാഹിപ്പിക്കുക.
    9. ഉരുക്ക് മേഖലയിലെ സുരക്ഷിതത്വവുംതൊഴില്‍ശക്തിയുംപ്രോത്സാഹിപ്പിക്കുക.
    10. മനുഷ്യശക്തിയുടെവികസനത്തിന് സൗകര്യമൊരുക്കുക.
    11. ഉരുക്ക് മേഖലയ്ക്ക് അനിവാര്യമായ ചരക്ക് നീക്ക കാര്യക്ഷമതയുംപശ്ചാത്തലസൗകര്യവും ഉറപ്പാക്കുക.
    മറ്റ് ഘടകങ്ങളുടെ അടിസ്ഥാനത്തില്‍ ഇവയില്‍ അഞ്ചെണ്ണത്തിന് മുന്‍ഗണനയും നല്‍കിയിട്ടുണ്ട്.
    നൂറുദിന മുന്‍കൈയിലെ ഉയര്‍ന്ന നേട്ടം
    ഇതില്‍ 4 പ്രധാനപ്പെട്ട മുന്‍കൈകളെ ഗവണ്‍മെന്റിന്റെ 100ദിന അജണ്ടയിലുള്‍പ്പെടുത്തി മുന്‍ഗണന നല്‍കി.
    എ)സ്റ്റീല്‍ ക്ലസ്റ്ററുകള്‍ സൃഷ്ടിക്കുന്നതിനുള്ള നയചട്ടക്കൂട്:-സൂക്ഷ്മ ചെറുകിട ഇടത്തരംസ്ഥാപനങ്ങളെ ഉരുക്ക് വ്യവസായ മേഖലയില്‍ പ്രോത്സാഹിപ്പിക്കുന്നതിനായി ഒരു കരട് നയംരൂപീകരിച്ച് ബന്ധപ്പെട്ടവരുടെ അഭിപ്രായത്തിനായി അപ്‌ലോഡ്‌ചെയ്തിട്ടുണ്ട്. മന്ത്രിസഭയുടെ അംഗീകാരശേഷം നയം പ്രഖ്യാപിക്കും.
    ബി) സ്റ്റീല്‍സ്‌ക്രാപ്പ് നയം-ഇന്ത്യന്‍ ഉല്‍പ്പാദകര്‍ക്ക് ആവശ്യത്തിന് ലോഹം ലഭിക്കുന്നതിനും ഇറക്കുമതികുറയ്ക്കുന്നതിനും മത്സരാധിഷ്ഠിത പ്രവര്‍ത്തനങ്ങള്‍ മെച്ചപ്പെടുത്തുന്നതിനുമായി നവംബര്‍ 7ന് സ്റ്റീല്‍സ്‌ക്രാപ്പ് നയംവിജ്ഞാപനം ചെയ്തു.
    സി) ഇരുമ്പ് - ഉരുക്ക് മേഖലകളിലെ സുരക്ഷാ മാനദണ്ഡങ്ങള്‍:-എല്ലാ ഇരുമ്പ് ഉരുക്ക് നിര്‍മ്മാണ യൂണിറ്റുകളിലുംസുരക്ഷാ നടപടികളും ആരോഗ്യകരമായ തൊഴില്‍ പരിസ്ഥിതിയും ഉറപ്പുവരുത്തുന്നതിനായി ഉരുക്ക് മന്ത്രാലയം വര്‍ക്കിംഗ് ഗ്രൂപ്പുകളുമായി ആശയവിനിമയം നടത്തി സുരക്ഷാ മാനദണ്ഡങ്ങള്‍ പുറപ്പെടുവിച്ചു. ഇത് വെബ്‌സൈറ്റില്‍ അപ്‌ലോഡ്‌ചെയ്തിട്ടുണ്ട്.
    ഡി) ഉരുക്ക് ഇറക്കുമതി നിരീക്ഷണ സംവിധാനം:- ഇന്ത്യന്‍ ആഭ്യന്തര ഉരുക്ക് വ്യവസായമേഖലയ്ക്ക് ഗുണകരമാകുന്ന തരത്തില്‍ ഇറക്കുമതി നിരീക്ഷിക്കുന്നതിനായിവിദേശവ്യാപാര ഡയറക്ടര്‍ ജനറല്‍ഓഫീസുമായിചേര്‍ന്നുകൊണ്ട് ഒരുസ്ഥാപനസംവിധാനത്തിന് രൂപം നല്‍കി. 2019 നവംബര്‍ മുതല്‍ ഇത് പ്രവര്‍ത്തനം ആരംഭിച്ചിട്ടുണ്ട്.
    ഈ നാലു മുന്‍കൈകള്‍ക്ക് പുറമെ ഉരുക്ക് മന്ത്രാലയം മറ്റൊരു ആറുസുപ്രധാനമായ മുന്‍കൈകളിലും പ്രവര്‍ത്തിക്കുന്നുണ്ട്: അവ
    എ) അസംസ്‌കൃത വസ്തുക്കളുടെസുരക്ഷിതവല്‍ക്കരണം-അസംസ്‌കൃത വസ്തുക്കളുടെദീര്‍ഘകാല, ഹ്രസ്വകാല സുരക്ഷിതത്വത്തിനായി ഉരുക്കുമന്ത്രാലയം ഖനിമന്ത്രാലയവുമായിചേര്‍ന്ന് സുപ്രധാനമായ സംരംഭങ്ങള്‍ക്ക്തുടക്കംകുറിച്ചു.
    നിലവിലെ ഖനനചട്ടങ്ങളിലെ ഭേദഗതിക്കായി അഞ്ച് നിര്‍ദ്ദേശങ്ങള്‍ ഖനി മന്ത്രാലയത്തിന് അയച്ചുകൊടുത്തു. ചില സുപ്രധാനനിര്‍ദ്ദേശങ്ങള്‍-
    -അനിശ്ചിതത്വം ഒഴിവാക്കുന്നതിന് ധാതുചട്ടം 3-ല്‍ മാറ്റം.
    -റോയല്‍റ്റി 15%ല്‍ നിന്നും 5%ആക്കി കുറയ്ക്കുക.
    -പാട്ടത്തിന് നല്‍കുന്ന ഖനനമേഖലയുടെവിസ്തൃതി വര്‍ദ്ധിപ്പിക്കുക.
    ഉരുക്ക് പൊതുമേഖലാസ്ഥാപനങ്ങളിലെ ഖനനം ഡിജിറ്റല്‍വല്‍ക്കരിക്കല്‍:- ഖനനമേഖലയിലെ പ്രവര്‍ത്തനച്ചെലവ്കാര്യക്ഷമമാക്കുന്നതിനുംസുതാര്യത വര്‍ദ്ധിപ്പിക്കുന്നതിനുമായി ഉരുക്കു മേഖലയിലുള്ളകേന്ദ്ര പൊതുമേഖലാസ്ഥാപനങ്ങളില്‍ ഡിജിറ്റല്‍വല്‍ക്കരണം നടപ്പാക്കി. രണ്ടുഘട്ടങ്ങളായി നടപ്പാക്കുന്ന പദ്ധതി ഇരുമ്പയിര് ഖനനത്തിന്റെ ഉപയോഗ ക്ഷമത, ഉല്‍പ്പാദനം സുരക്ഷ എന്നിവ മെച്ചപ്പെടുത്തും.
    ഡി) തൊഴിലാളികളുടെ ക്ഷേമത്തിനുംസ്ഥാപനത്തിന് ഊന്നല്‍ നല്‍കികൊണ്ടുംതൊഴിലാളികള്‍ക്ക് നേട്ടമാകുന്ന നിരവധി നടപടികള്‍ കേന്ദ്ര ഉരുക്ക് പൊതുമേഖലാസ്ഥാപനങ്ങളില്‍സ്വീകരിച്ചു. സെയിലില്‍ പെന്‍ഷന്‍ പദ്ധതിയും, വേതനപരിഷ്‌ക്കരണവുംനടപ്പാക്കി.
    ഇ) ഉരുക്ക് പൊതുമേഖല സ്ഥാപനങ്ങളിലെ ആശുപത്രികളെ ആയുഷ്മാന്‍ ഭാരതുമായി സമന്വയിപ്പിച്ചു:തൊഴിലാളികള്‍ക്ക് വേണ്ടിയുള്ളമുന്നൂറിലധികം കിടക്കകളുള്ളസെയിലിന്റെ ആശുപത്രിയെ ആയുഷ്മാന്‍ ഭാരതുമായി ബന്ധിപ്പിക്കും. ഈ ആശുപത്രികളെ ആയുഷ്മാന്‍ ഭാരതില്‍എംപാനല്‍ ചെയ്യുന്ന നടപടി പൂര്‍ത്തിയാക്കും.
    ജി) ഉരുക്ക് ഉപയോഗത്തിന്റെപ്രോത്സാഹനം:-ആഭ്യന്തര ഉരുക്ക് ആവശ്യകത വര്‍ദ്ധിപ്പിക്കുന്നതിന് നിരവധി നടപടികള്‍ സ്വീകരിച്ചു. അവയില്‍ചിലത്:
    -സെക്രട്ടറിമാരുടെ കമ്മിറ്റിയുടെ കരട് നിര്‍ദ്ദേശങ്ങള്‍ മന്ത്രിതല പരിശോധനയ്ക്ക് അയച്ചു. ഉരുക്ക് ഉപയോഗിച്ചുള്ള നിര്‍മ്മാണങ്ങള്‍ ഉള്‍പ്പെടെ ഉരുക്കിന്റെ ഉപയോഗം കൂട്ടുന്നതിനുള്ള നിര്‍ദ്ദേശങ്ങള്‍ ഇതിലുണ്ട്. റോഡുകള്‍, പാലങ്ങള്‍ എന്നിവയുടെ നിര്‍മ്മാണത്തില്‍ ഉരുക്ക് കൂടുതലായി ഉപയോഗിക്കുന്നതും ഇതിലുണ്ട്.
    -'ഇസ്പതി ഇരാദ' എന്ന സംയുക്ത ബ്രാന്‍ഡിംഗ് പരിപാടി ആരംഭിച്ചു.
    -ഗവണ്‍മെന്റ് പദ്ധതികളില്‍ ഉരുക്കിന്റെ ഉപയോഗം വര്‍ദ്ധിപ്പിക്കുന്നതിന് മന്ത്രാലയങ്ങള്‍ക്കും വകുപ്പുകള്‍ക്കും കത്തുകളയച്ചു.
    -നിര്‍മ്മാണപ്രക്രിയകളില്‍ ഉരുക്ക് ഉപയോഗം വര്‍ദ്ധിപ്പിക്കാന്‍ സംസ്ഥാന ഗവണ്‍മെന്റുകളോടും അഭ്യര്‍ത്ഥിച്ചു.
    വാണിജ്യപാര്‍പ്പിട നിര്‍മ്മാണങ്ങളില്‍ ഉരുക്കിന്റെ ഉപയോഗം വര്‍ദ്ധിപ്പിക്കുന്നതിന് വിവിധ സംഘടനകളുമായി ചര്‍ച്ചകള്‍ നടത്തി.
    ഇന്ത്യയിലെ ഉരുക്ക് മേഖലയെക്കുറിച്ചുള്ള സംക്ഷിപ്തവിവരണംതാഴെ നല്‍കുന്നു:
    ഇന്ത്യന്‍ ഉരുക്ക് മേഖലയെക്കുറിച്ചുള്ള സംക്ഷിപ്തം
    ഇന്ത്യയുടെവ്യാവസായിക വിപ്ലവത്തിലെ ഏറ്റവുംസുപ്രധാന സ്തംഭമായിരുന്നു ഉരുക്ക് വ്യവസായം. സ്വാതന്ത്ര്യകാലത്തെ ഒരുദശലക്ഷംടണ്ണില്‍നിന്ന് ഇന്ന് ഉല്‍പ്പാദനം 142 ദശലക്ഷംടണ്ണില്‍ എത്തി. ലോകത്തെ ഏറ്റവുംവലിയരണ്ടാമത്തെ ഉരുക്ക് ഉല്‍പ്പാദരാജ്യമാണ് ഇന്ന് ഇന്ത്യ. നമ്മുടെ സമ്പദ്ഘടനയുടെവികസനത്തിന് ഉരുക്കിന് നിര്‍ണ്ണായകപങ്കാണുള്ളത്. പരിസ്ഥിതിസൗഹൃദ സമ്പദ്ഘടനയുടെവികസനം, തൊഴില്‍സൃഷ്ടിക്കല്‍, സാമ്പത്തികവികസനം, വ്യവസായശൃംഖലകളുടെവികസനം എന്നിവയൊക്കെ ഉരുക്ക് വ്യവസായത്തിലൂടെ സാദ്ധ്യമാകും.
    ഇന്ത്യയുടെ അസംസ്‌കൃത ഉരുക്ക് ശേഷിയും ഉല്‍പ്പാദനവും
    2014-15 മുതല്‍ അസംസ്‌കൃത ഉരുക്ക് ശേഷിയില്‍സ്ഥായിയായ വര്‍ദ്ധനയാണുള്ളത്. 2014-15ലെ ശേഷിയായ 110 മില്യണ്‍ ടണ്ണില്‍ നിന്നും അതിവേഗം 2018-19ല്‍ 142 മില്യണ്‍ ടണ്‍ ആയി ഉയര്‍ന്നു.
    ആഗോള അസംസ്‌കൃത ഉരുക്ക് ഉല്‍പ്പാദനത്തില്‍ ഇന്ത്യയുടെസ്ഥാനം
    ലോകത്തെ രണ്ടാമത്തെ അസംസ്‌കൃത ഉരുക്ക് ഉല്‍പ്പാദകരാണ് ഇന്ത്യ. ലോകത്തെ മൊത്തം ഉല്‍പ്പാദനത്തില്‍ 6.1% ഓഹരിയുണ്ട്, 2018 കാലയളവിലെ ഉല്‍പ്പാദനത്തില്‍ 4.4% വളര്‍ച്ചയുമുണ്ടായി.
    -2018-ല്‍ പൂര്‍ത്തിയായ ഉരുക്കിന്റെമൂന്നാമത്തെ വലിയ ഉപഭോക്താക്കളും ഇന്ത്യയായിരുന്നു. വളരെവേഗം തന്നെ രണ്ടാംസ്ഥാനത്ത് എത്തുമെന്ന് പ്രതീക്ഷിക്കുന്നു. ലോക സ്റ്റീല്‍ അസോസിയേഷന്‍ പ്രവചനങ്ങളുടെഅടിസ്ഥാനത്തില്‍ 2019-ല്‍ ഇന്ത്യരണ്ടാം സ്ഥാനത്ത് എത്തും.
    ****
    

    
    (Release ID: 1598260) Visitor Counter : 1