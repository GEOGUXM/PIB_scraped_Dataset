      ജൽ ശക്തി മന്ത്രാലയം

      വര്‍ഷാന്ത്യ അവലോകനം- 2019 ജലശക്തി മന്ത്രാലയം
      
      ജല സംരക്ഷണ പ്രവര്‍ത്തനങ്ങള്‍ വേഗതയിലാക്കുന്നതിന് ജല്‍ ശക്തി അഭിയാന്‍ നടപ്പിലാക്കി
      ഗംഗാനദിയുടെയും അതിന്റെ കൈവഴികളുടെയും ശുചീകരണം ദൗത്യരീതിയില്‍ ഏറ്റെടുത്തു
      രാജ്യത്തെ ഏറ്റവും വലിയ ശുചിത്വ സര്‍വേയ്ക്ക് തുടക്കമായി

      Posted On: 16 JAN 2020 1:50PM by PIB Thiruvananthpuram

    -2019 ഒക്‌ടോബര്‍ 2ന് പ്രധാനമന്ത്രി ശ്രീ നരേന്ദ്രമോദി സ്വഛ് ഭാരത് പദ്ധതി ബാപ്പുവിനും ഇന്ത്യയിലെ ജനങ്ങള്‍ക്കും സമര്‍പ്പിച്ചു. സുസ്ഥിര വികസന ലക്ഷ്യം 6 നേടിയെടുക്കുന്നതിന് ഇന്ത്യ ലോകത്തിന് സവിശേഷമായ സംഭാവനകള്‍ നല്‍കിയെന്ന് പ്രധാനമന്ത്രി അറിയിച്ചു.

    -രാജ്യവ്യാപകമായ ബോധവല്‍ക്കരണവും ഏകോപിത ജനനീക്കവും 'പ്ലാസ്റ്റിക്ക് മാലിന്യ ബോധവല്‍ക്കരണത്തിനും പരിപാലനത്തിനും'' പ്രത്യേക ഊന്നല്‍ നല്‍കുന്ന സ്വഛതാ ഹി സേവ 2019ന് പ്രധാനമന്ത്രി ശ്രീ നരേന്ദ്ര മോദി തുടക്കം കുറിച്ചു.
    -ഡിസംബര്‍ 14ന് ഉത്തര്‍പ്രദേശിലെ കാണ്‍പൂരില്‍ പ്രധാനമന്ത്രിയുടെ അദ്ധ്യക്ഷതയില്‍ ദേശീയ ഗംഗാ കൗണ്‍സിലിന്റെ ആദ്യയോഗം ചേര്‍ന്നു.
    -സെപ്റ്റംബര്‍ 6ന് ന്യൂഡല്‍ഹിയില്‍ സ്വഛ് ഭാരത് മഹോത്സവം നടന്നു. ചടങ്ങില്‍ സ്‌കൂള്‍ വിദ്യാര്‍ത്ഥികള്‍ മുതല്‍ വിവിധ വിഭാഗങ്ങളില്‍പ്പെട്ട 1300 ലധികം സ്വഛതാ ചാമ്പ്യന്മാര്‍ക്ക് സ്വഛ് ് ഭാരത് പുരസ്‌ക്കാരങ്ങളും രാഷ്ട്രപതി വിതരണം ചെയ്തു.
    -' ജലസഹകരണം-21-ാം നൂറ്റാണ്ടിലെ വെല്ലുവിളികള്‍ നേരിടുക' എന്ന ആശയത്തോടെയുള്ള 6-ാമത് ഇന്ത്യ ജലവാരം-2019 രാഷ്ട്രപതി ശ്രീ രാംനാഥ് കോവിന്ദ് ഉദ്ഘാടനംചെയ്തു.
    -രാജ്യത്ത് ഏറ്റവും കൂടുതല്‍ ജല സമ്മര്‍ദ്ദം നേരിടുന്ന ബ്ലോക്കുകളിലും ജില്ലകളിലും ജല സംരക്ഷണ പ്രവര്‍ത്തനങ്ങളുടെ പുരോഗതി വേഗതയിലാക്കുന്നതിന് കേന്ദ്ര-സംസ്ഥാന ഗവണ്‍മെന്റുകള്‍ സഹകരിച്ച് ജല്‍ ശക്തി അഭിയാന്‍ നടപ്പിലാക്കി.
    -നിര്‍മ്മല്‍ ഗംഗാ പദ്ധതിയോടുള്ള മറ്റൊരു ഏറ്റവും സുപ്രധാന പടവുകളില്‍ ഒന്നായി നിര്‍മ്മല്‍ ഗംഗാ പദ്ധതിയുടെ ഭാഗമായി നാലു പ്രധാനപ്പെട്ട സ്വിവറേജ് പശ്ചാത്തല സൗകര്യങ്ങള്‍ക്ക് ഫെബ്രുവരി 17ന് പ്രധാനമന്ത്രി ബീഹാറില്‍ തറക്കല്ലിട്ടു.
    -മണ്‍സൂണ്‍ കാലത്തിന് മുന്നോടിയായി മഴവെള്ള കൊയ്ത്തിനും ജലസംരക്ഷണത്തിനും ഗ്രാമീണ ഇന്ത്യ മുന്‍കൈയെടുക്കണമെന്നാവശ്യപ്പെട്ട് പഞ്ചായത്ത് പ്രസിഡന്റുമാര്‍ക്ക് എഴുതിയ കത്തുകള്‍ ഗ്രാമീണമേഖലകളിലെ വീടുകളില്‍ വായിച്ചു. അതുമായി ബന്ധപ്പെട്ട നടപടികളും സ്വീകരിച്ചു. രാജസ്ഥാനിലെ ജോഥ്പൂരില്‍ കേന്ദ്ര ജലശക്തി മന്ത്രി ശ്രീ ഗജേന്ദ്ര സിംഗ് ഷെഖാവത്ത് ജലസംരക്ഷണ ശ്രമദാനത്തിന് തുടക്കം കുറിച്ചു.
    -കുംഭമേളയില്‍ പ്രവര്‍ത്തിച്ചിരുന്ന ശുചീകരണ പ്രവര്‍ത്തകരെ ആദരിക്കുകന്നതിന്റെ ഭാഗമായി ഫെബ്രുവരി 25ന് ഇവരില്‍ അഞ്ചുപേരുടെ പാദങ്ങള്‍ പ്രധാനമന്ത്രി ശ്രീ നരേന്ദ്ര മോദി കഴുകി.
    -ഇന്ത്യയിലെ ആദ്യത്തെ ഹൈബ്രിഡ് ആന്യുറ്റി (എച്ച്.എ.എം) അടിസ്ഥാന പദ്ധതിയായ സാരായിലെ 14 എം.എല്‍.ഡിയുടെ ആദ്യ സ്വിവറേജ് ട്രീറ്റ് പ്ലാന്റിന്റെ ഉദ്ഘാടനം ഡിസംബര്‍ 5ന് ഉദ്ഘാടനം ചെയ്തു.
    -ഗംഗാനദിയുടെയും അതിന്റെ കൈവഴികളുടെയും ശുചീകരണം ദൗത്യരീതിയില്‍ ഏറ്റെടുത്തു.
    -സ്വഛ് ഭാരത് മിഷന്റെ വിജയവും അത് സാദ്ധ്യമാക്കിയവരെ ആദരിക്കുന്നതിനുമായി ജല ശക്തി മന്ത്രാലയം സ്വഛ് മഹോത്സവം 2019 സംഘടിപ്പിച്ചു.
    -ജൂണ്‍ 18ന് വാരണസിയില്‍ കേന്ദ്ര ജലശക്തി മന്ത്രി ശ്രീ ഗജേന്ദ്ര സിംഗ് ഷെഖാവത്ത് നമാമി ഗംഗാ പദ്ധതി അവലോകനം ചെയ്തു. അദ്ദേഹം പ്രതിദിനം 140 ദശലക്ഷം ലിറ്റര്‍ ദിനാപൂര്‍ സ്വീവറേജ് ട്രീറ്റ്‌മെന്റ് പ്ലാന്റ് പരിശോധിച്ചു. ഒപ്പം അദ്ദേഹം വാരണാസിയിലെ 84 ആദര്‍ശ ഘട്ടുകളും അദ്ദേഹം പരിശോധിച്ചു.
    -ജൂണ്‍ 13ന് കേന്ദ്ര ജലശക്തി മന്ത്രി ശ്രീ ഗജേന്ദ്രസിംഗ് ഷെഖാവത്ത് ഋഷികേശിലും ഹരിദ്വാരിലും നമാമി ഗംഗാ പദ്ധതികള്‍ അവലോകനം ചെയ്തു.
    -സംസ്ഥാനങ്ങളിലേയും കേന്ദ്ര ഭരണപ്രദേശങ്ങളിലേയും ജലസംരക്ഷണ പരിപാടികള്‍ പ്രത്യേകിച്ചും കാലവര്‍ഷത്തിന് മുന്നോടിയായി മഴവെള്ള സംരക്ഷണവുമായി ബന്ധപ്പെട്ടവയെക്കുറിച്ച് ജൂണ്‍ 11ന് നടന്ന സംസ്ഥാന ജലവിഭവ മന്ത്രിമാരുടെയും പ്രിന്‍സിപ്പല്‍ സെക്രട്ടറിമാരുടെയും യോഗത്തില്‍ കേന്ദ്ര ജലശക്തി മന്ത്രി ഗജേന്ദ്ര സിംഗ് ഷെഖാവത്ത് അവലോകനം ചെയ്തു.
    -2.5ലക്ഷം പഞ്ചായത്തുകളിലെ കാര്യശേഷി ശാക്തീകരണ മുന്‍കൈകള്‍ക്ക് തുടക്കമായി.
    -കാലവര്‍ഷക്കാലത്ത് ജന പങ്കാളിത്തത്തോടെ ജല സംരക്ഷണത്തിനും ജല സുരക്ഷയ്ക്കുമായി ജൂലൈ 1ന് ജലശക്തി അഭിയാന്‍ പ്രഖ്യാപിച്ചു.
    -കേന്ദ്ര ജലശക്തി മന്ത്രി ശ്രീ ഗജേന്ദ്ര സിംഗ് ഷെഖാവത്ത് ജല്‍ ജീവന്‍ മിഷനുമായി ബന്ധപ്പെട്ട് ഓഗസ്റ്റ് 26ന് സംസ്ഥാന ജലമന്ത്രിമാരുടെ യോഗം വിളിച്ചുചേര്‍ത്തു. 2024 ഓടെ ഗ്രാമീണമേഖലയിലെ എല്ലാ കുടുംബങ്ങള്‍ക്കും പൈപ്പ് വെള്ളം എത്തിക്കുക എന്ന പുതുതായി പ്രഖ്യാപിച്ച ജല്‍ജീവന്‍ മിഷന്റെ നടത്തിപ്പിനെക്കുറിച്ച് ചര്‍ച്ചചെയ്യാനായിരുന്നു യോഗം. 17 സംസ്ഥാനങ്ങളില്‍ നിന്നുള്ള മന്ത്രിമാരും സെക്രട്ടറിമാരും യോഗത്തില്‍ പങ്കെടുത്തിരുന്നു.
    -രാജ്യത്തെ ഏറ്റവും വലിയ ശുചിത്വ സര്‍വേയായ സ്വഛ് സുരക്ഷണ്‍ ഗ്രാമീണ്‍ 2019 ഓഗസ്റ്റ് 14ന് കേന്ദ്ര മന്ത്രി ഗജേന്ദ്ര സിംഗ് ഷെഖാവത്ത് തുടക്കം കുറിച്ചു. 698 ജില്ലകളിലെ 17,450 ഗ്രാമങ്ങളാണ് സര്‍വേയില്‍ ഉള്‍ക്കൊള്ളുന്നത്. ഇതില്‍ സ്‌കൂളുകള്‍, അംഗണവാടി കേന്ദ്രങ്ങള്‍, പൊതുജനാരോഗ്യ കേന്ദ്രങ്ങള്‍,ബസാറുകള്‍, മതകേന്ദ്രങ്ങള്‍, തുടങ്ങിയവലിയുള്‍പ്പെടുന്ന 87,250 പൊതുസ്ഥലങ്ങളും ഉള്‍പ്പെടും.
    -സ്വഛ് ഭാരത് (ഗ്രാമീണ്‍) മിഷനിലൂടെ നേടിയെടുത്ത ശുചിത്വപെരുമാറ്റം സുസ്ഥിരമായി നിലനിര്‍ത്തുന്നതിനും ആരെയും ഇതില്‍ അവഗണിക്കപ്പെട്ടിട്ടില്ലെന്ന് ഉറപ്പാക്കുന്നതിനുമായി കേന്ദ്ര ജലശക്തി മന്ത്രാലയം 10 വര്‍ഷത്തേയ്ക്കുള്ള ഗ്രാമീണ ശുചിത തന്ത്രം ആരംഭിച്ചു.
    -ദേശീയ ജലദൗത്യ പുരസ്‌ക്കാരങ്ങള്‍-2019 സെപ്റ്റംബര്‍ 25ന് ന്യൂഡല്‍ഹിയില്‍ കേന്ദ്ര ജലശക്തി മന്ത്രി ശ്രീ ഗജേന്ദ്ര സിംഗ് ഷെഖാവത്ത് വിതണം ചെയ്തു.
    - ഗംഗാ ആമന്ത്രണ്‍ അഭിയാനിന്' പരിപാടിക്ക് തുടക്കം കുറിച്ചു. ഗംഗാ നദിയിലൂടെ തുറന്ന ചങ്ങാടത്തിലും (ഓപ്പണ്‍ വാട്ടര്‍ റാഫ്റ്റിംഗ്) കയാക്കിംഗിലൂടെയുമുള്ള പര്യവേഷണത്തിനുള്ള പദ്ധതിയാണ് ഗംഗാ ആമന്ത്രണ്‍ അഭിയാന്‍.
    -കേന്ദ്ര ഭൂഗര്‍ഭ ജല ബോര്‍ഡും (സി.ജി.ഡബ്ല്യു.ബി) ഓസ്‌ട്രേലിയയിലെ പങ്കാളികളായ മാര്‍വി (മാനേജിംഗ് അക്വിഫിര്‍ റിചാര്‍ജ് ആന്റ് സസ്‌റ്റെനിംഗ് ഗ്രൗണ്ട് വാട്ടര്‍ യൂസ് ത്രൂ വില്ലേജ് ലെവല്‍ ഇന്റര്‍വെന്‍ഷന്‍) നവംബര്‍ 22ന് ന്യൂഡല്‍ഹിയില്‍ ധാരണാപത്രത്തില്‍ ഏര്‍പ്പെട്ടു.
    -നമാമി ഗംഗയുടെ ഭാഗമായി ആഗ്രയിലും മഥുരയിലെയും ആറു പദ്ധതികള്‍ക്ക് 2019 ജനുവരി 23ന് കേന്ദ്ര ജലവിഭവ ഗംഗാ പുനരുദ്ധാരണ, ഉപരിതല ഗതാഗത മന്ത്രി നിതിന്‍ ഗഡ്ക്കരി തറക്കല്ലിട്ടു.
    -ശുചിത്വ ഗംഗ ദേശീയ ദൗത്യത്തിന്റെ (എന്‍.എം.സി.ജി) പങ്കാളികളും ഉദ്യോഗസ്ഥരും 2019 ജനുവരി 15ന് മാലിന്യമുക്ത ഗംഗാ ഫണ്ടിനായി സ്വമേധയാ വ്യക്തിഗത സംഭാവനകള്‍ നല്‍കുന്നതിനായി ഒത്തുകൂടി.
    -ഉപരി യമുന തടത്തില്‍ വിവിധോദ്ദേശ്യ അണക്കെട്ട് നിര്‍മ്മിക്കുന്നതിനായി കേന്ദ്ര ജലവിഭവ ഗംഗാ പുനരുദ്ധാരണ, ഉപരിതല ഗതാഗത മന്ത്രി ശ്രീ. നിതിന്‍ ഗഡ്ക്കരി ഉത്തര്‍പ്രദേശ് മുഖ്യമന്ത്രി യോഗി ആദിത്യനാഥ്, രാജസ്ഥാന്‍ മുഖ്യമന്ത്രി ശ്രീ അശോക് ഗഹ്‌ലോട്ട്, ഉത്തരാഖണ്ഡ്മുഖ്യമന്ത്രി ശ്രീ ത്രിവേന്ദ്ര സിംഗ് റാവത്ത്, ഹരിയാനമുഖ്യമന്ത്രി ശ്രീ മനോഹര്‍ ലാല്‍, ഡല്‍ഹിമുഖ്യമന്ത്രി ശ്രീ അരവിന്ദ് കെജരിവാള്‍ എന്നിവരുമായി ധാരണാപത്രം ഒപ്പിട്ടു.
    -മാലിന്യമുക്ത ഗംഗാ ദേശീയ ദൗത്യത്തിന്റെ കീഴില്‍ ഉത്തരാഖണ്ഡില്‍ 18 പമ്പിംഗ് സ്‌റ്റേഷനുകളും പുതുതായി നിര്‍മ്മിക്കുന്ന ആറു സ്വീവേജ് ട്രീറ്റ്‌മെന്റ് പ്ലാന്റുകളും ഉള്‍പ്പെടെ ഹരിദ്വാറിലെ ബണ്ഡിഘാട്ടില്‍ 5,894 കോടി രൂപയുടെ പദ്ധതികള്‍ കേന്ദ്ര മന്ത്രി നിതിന്‍ഗഡ്ക്കരി ഫെബ്രുവരി 21ന് ഉദ്ഘാടനംചെയ്തു.
    -ബീഹാറില്‍ 2,785. 23 കോടി രൂപയുടെ സ്വിവറേജ് പദ്ധതികള്‍ക്ക് ഫെബ്രുവരി 29ന് കേന്ദ്ര മന്ത്രി ശ്രീ. നിതിന്‍ ഗഡ്കരി തറക്കല്ലിട്ടു.
    -ജല്‍ശക്തി അഭിയാന്‍ ജലസംരക്ഷണത്തിനുള്ള ജനകീയ പ്രസ്ഥാനമായി മാറിയെന്ന് ഓഗസ്റ്റ് 26ലെ അവലോകനയോഗം വിലയിരുത്തി.
    -വെളിയിട വിസര്‍ജ്ജനമുക്തപ്ലസും ജലസംരക്ഷണവും ലക്ഷ്യമാക്കി ജൂലൈ 12-13 രണ്ടുദിവസത്തെ ദേശീയ ആസൂത്രണ ശില്‍പ്പശാല ന്യൂഡല്‍ഹിയില്‍ സംഘടിപ്പിച്ചു.
    -വെളിയിട വിസര്‍ജ്ജനമുക്ത-പ്ലസ് പ്രവര്‍ത്തനങ്ങള്‍ ഏറ്റെടുക്കുന്ന സംസ്ഥാനങ്ങളും ജില്ലകളും തമ്മില്‍ ആരോഗ്യകരമായ മത്സരം പ്രോത്സാഹിപ്പിക്കാനായി ഈ ചടങ്ങില്‍ ഖരമാലിന്യ പരിപാലന ഡാഷ്‌ബോര്‍ഡ്, വെളിയിട വിസര്‍ജ്ജന മുക്ത-പ്ലസ് ഉപദേശക സമിതിയും വെളിയിട വിസര്‍ജ്ജനമുക്ത-പ്ലസ് ആന്റ് സ്വഛ് ് ഗ്രാമദര്‍പ്പണ്‍ മൊബൈല്‍ ആപ്ലിക്കേഷനും മന്ത്രി പുറത്തിറക്കി.
    -രാജ്യത്താകമാനമുള്ള വെള്ളപ്പൊക്ക പരിപാലന പ്രവര്‍ത്തനങ്ങള്‍ അതിര്‍ത്തിപ്രദേശങ്ങളിലെ നദിപരിപാലനവുമായി ബന്ധപ്പെട്ട കര്‍മ്മപദ്ധതികളും പ്രവര്‍ത്തനങ്ങള്‍ക്കും 2017-18 മുതല്‍ 2019-2020 വരെ '' വെള്ളപ്പൊക്ക പരിപാലനവും അതിര്‍ത്തി പ്രദേശ പരിപാടിയ്ക്കും (എഫ്.എം.ബി.എ.പി) കേന്ദ്ര മന്ത്രിസഭ അംഗീകാരം നല്‍കി
    -നാമാമി ഗംഗയ്ക്ക് കീഴില്‍ യമുനാ നഗരങ്ങളില്‍ 1387.71 കോടി പദ്ധതികള്‍ക്ക് അംഗീകാരം നല്‍കി. സ്വിവറേജ് ട്രീറ്റ്‌മെന്റ് പ്ലാന്റുകളുടെ നിര്‍മ്മാണം പുതുക്കിപണിയല്‍, സ്വിവറേജ് ട്രീറ്റ്‌മെന്റ് പ്ലാന്റുകളുടെ ഓണ്‍ലൈന്‍ നിരീക്ഷണ സംവിധാനം മറ്റ് പശ്ചാത്തല സൗകര്യ പദ്ധതികള്‍ എന്നിവയാണ് ഇതില്‍ ഉള്‍പ്പെടുന്നത്.
    -കാണ്‍പൂര്‍-ഉന്നാവോ തുകല്‍ ക്ലസ്റ്ററിന്റെ സുസ്ഥിര വളര്‍ച്ചയ്ക്ക് ബഹുതല ഓഹരിപങ്കാളിത്ത വേദികള്‍ക്കായി- എന്‍.എം.ജി.സി സോളിഡാരിഡാഡുമായി പങ്കാളിത്തം ഉറപ്പാക്കി.
    -ദേശീയതലത്തില്‍ ജലശക്തി അഭിയാന്‍ ആരംഭിച്ചശേഷം ഒറ്റമാസം കൊണ്ട് 3.5 ലക്ഷത്തിലധികം ജലസംരക്ഷണ നടപടികള്‍ 256 ഗ്രാമങ്ങളില്‍ കൈക്കൊണ്ടു. ഇതില്‍ 1.54 ലക്ഷം ജലസംരക്ഷണ മഴവെള്ള കൊയ്ത് നടപടികളായിരുന്നു. 20,000 എണ്ണംപ ാരമ്പര്യ ജലസംഭരണികളെ പുനരുദ്ധരിക്കുന്നതും 65,000 ലധികം ഘടനയുടെ പുനര്‍ചാര്‍ജ്ജിംഗും 1.23 ലക്ഷം നീര്‍ത്തടാധിഷ്ഠിതപരിപാടികളുമായിരുന്നു.
    -സ്വഛ് ് ഭാരത് മിഷന്റെ ഭാഗമായി നിര്‍മ്മിച്ച ശൗച്യാലയങ്ങള്‍ക്ക് ഒരു പുതിയമുഖം നല്‍കുന്നതിനും ഉടമസ്ഥാവകാശവും ശൗച്യാലയങ്ങളുടെ സുസ്ഥിര ഉപയോഗവും ലക്ഷ്യമാക്കി ജനുവരി ഒന്നുമുതല്‍ ഒരു മാസം നീണ്ടുനില്‍ക്കുന്ന '' സ്വഛ് ് സുന്ദര്‍ ശൗച്യാലയം'' പരിപാടി നടപ്പാക്കി.
    -ഖര-ദ്രവമാലിന്യ പരിപാലനത്തിനായി ജനുവരി 30-31ന് ദേശീയ ശില്‍പ്പശാല സംഘടിപ്പിച്ചു.
    -രാജ്യത്ത് അങ്ങോളമിങ്ങോളമുള്ള ഗ്രാമങ്ങളില്‍ വെളിയിട വിസര്‍ജ്ജന പദവി സുസ്ഥിരമാക്കുന്നത് ലക്ഷ്യമാക്കികൊണ്ട് പ്രചാരണപരിപാടി സംഘടിപ്പിച്ചു.
    -ശൗച്യാലയങ്ങളില്‍ 96% ഉം ഉപയോഗിക്കുന്നതായി സ്വഛ് ് ഭാരത് ഗ്രാമീണിന്റെ സ്വതന്ത്ര പരിശോധനയില്‍ ഉറപ്പായി.
    *****


    
    

    
    (Release ID: 1599536) Visitor Counter : 2