      ഭൗമശാസ്ത്ര മന്ത്രാലയം

      വര്‍ഷാന്ത്യ അവലോകനം- 2019 ഭൗമശാസ്ത്ര മന്ത്രാലയം
      Posted On: 16 JAN 2020 1:57PM by PIB Thiruvananthpuram


    കൃത്യതയാര്‍ന്ന പ്രവചനങ്ങളിലൂടെ വന്‍ പ്രകൃതി ദുരന്തങ്ങളില്‍ നിന്ന് ജനങ്ങളെ രക്ഷിച്ചു
    മല്‍സ്യബന്ധന സാധ്യത കൂടുതിലായുള്ള മേഖലകള്‍ കണ്ടെത്താന്‍ ചെലവ് കുറഞ്ഞ ഉപകരണം വികസിപ്പിച്ചു
    കേന്ദ്ര ഭൗമശാസ്ത്ര മന്ത്രാലയം കൂടുതല്‍ കാര്യക്ഷമമായി പ്രവര്‍ത്തിച്ച വര്‍ഷമാണ് 2019. ചുഴലിക്കാറ്റുകളെയും കൊടുങ്കാറ്റുകളെയും കുറിച്ചു മാത്രമല്ല കനത്ത മഴയെയും കടലിലെ സ്ഥിതിയെയും കുറിച്ചുള്‍പ്പെടെ നിരവധി പ്രവചനങ്ങളും മുന്നറിയിപ്പുകളും നല്‍കി രാജ്യത്തെ വലിയ ദുരന്തങ്ങളില്‍ നിന്നു സംരക്ഷിക്കാന്‍ സാധിച്ചു.
    ആന്‍ഡമാന്‍ കടലിലും സമീപപ്രദേശങ്ങളിലും ആഞ്ഞടിച്ച 'പബൂക്ക്' കൊടുങ്കാറ്റ്, വടക്കു പടിഞ്ഞാറന്‍ കടലിടുക്കിലും സമീപത്തെ വടക്കുകിഴക്കന്‍ ബംഗാളിലും ഭീതി പരത്തിയെ 'ഫാനി' ചുഴലിക്കാറ്റ്, ഒഡീഷയിലും ബംഗാളിലും ആന്ധ്രാ പ്രദേശിന്റെ തീരദേശത്ത് ശ്രീകാകുളം, വിജയനഗരം ജില്ലകളെ ഭയപ്പെടുത്തിയ ചുഴലിക്കാറ്റ്, വടക്കുകിഴക്കന്‍ അറബിക്കടലിലുണ്ടായ 'വായു' ചുഴലിക്കാറ്റ് തുടങ്ങി 2019ല്‍ രാജ്യത്തിന്റെ ഏതെങ്കിലും ഭാഗത്തു കൂടി തൊട്ടുകടന്നു പോവുകയെങ്കിലും ചെയ്ത പ്രകൃതി ദുരന്തസാധ്യതകളെക്കുറിച്ച് കൃത്യമായി പ്രവചിച്ചു. മലകളിലെ മഞ്ഞിടിച്ചിലും രൂക്ഷമായ ആലിപ്പഴം പെയ്ത്തുമുള്‍പ്പെടെ മുന്‍കൂട്ടി അറിയിച്ചു.
    സമുദ്രത്തിനടിയിലുള്ള വന്‍ പ്രകൃതി ദുരന്ത സാധ്യതകളെ മുന്‍കൂട്ടി കണ്ടെത്തി അടിയന്തര മുന്നറിയിപ്പു നല്‍കുന്നതിനും സമുദ്രതീര സംസ്ഥാനങ്ങളിലെ മല്‍സ്യബന്ധന സാധ്യത കൂടുതലുള്ള സുപ്രധാന മേഖലകള്‍ കണ്ടെത്താനും ചെലവ് കുറഞ്ഞ ഉപകരണം നിര്‍മിക്കാനായത് 2019ലെ വലിയ നേട്ടങ്ങളിലൊന്നാണ്. ഒക്ടോബര്‍ 9നാണ് ഗവണ്‍മെന്റ് 'ജെമിനി' ( ഗഗന്‍ എനേബിള്‍ഡ് മറൈനേഴ്‌സ് ഇന്‍സ്ട്രുമെന്റ് ഫോര്‍ നാവിഗേഷന്‍ ആന്റ് ഇന്‍ഫര്‍മേഷന്‍) രാജ്യത്തിനു സമര്‍പ്പിച്ചത്. ഭൗമശാസ്ത്ര മന്ത്രാലയത്തിനു കീഴിലുള്ള ഇന്ത്യന്‍ നാഷണല്‍ സെന്റര്‍ ഫോര്‍ ഓഷ്യന്‍ ഇന്‍ഫര്‍മേഷന്‍ സര്‍വീസസ്, എയര്‍പോര്‍ട്ട് അതോറിറ്റി ഓഫ് ഇന്ത്യയുമായി ചേര്‍ന്ന് വിപുലമായ മല്‍സ്യബന്ധന സാധ്യതയുള്ള മേഖലകള്‍ കണ്ടെത്തി മല്‍സ്യത്തൊഴിലാളികളെ സഹായിക്കാന്‍ ഗഗന്‍ ജിപിഎസ് ഉപഗ്രഹ സംവിധാനം പ്രയോജനപ്പെടുത്തി. മല്‍സ്യത്തൊഴിലാളികള്‍ക്ക് പ്രകൃതിദുരന്ത മുന്നറിയിപ്പ് നല്‍കുന്നതിനും ഇത് ഉപയോഗപ്പെടും. ജിസാറ്റ്-8, ജിസാറ്റ്- 10, ജിസാറ്റ് -15 എന്നിവയുടെ കൂടി സഹായത്തോടെയാണ് ഈ സംവിധാനം വികസിപ്പിച്ചത്. ഇന്ത്യയുടെ സമുദ്രത്തിലൊകെ മുഴുവന്‍ സമയവും ഗഗന്റെ നിരീക്ഷണമുണ്ടാകും.
    പ്രയാഗിലെ കുംഭമേളയ്ക്ക് എത്തുന്ന ജനങ്ങളെ ഉദ്ദേശിച്ച് ജനുവരി 14ന് പ്രത്യേക കാലാവസ്ഥാ മുന്നറിയിപ്പു സംവിധാനം നടപ്പാക്കിയത് 2019ലെ സവിശേഷതകളിലൊന്നായി. ' കുംഭമേള കാലാവസ്ഥാ സഹായം' എന്ന പേരില്‍ ഒരു മൊബൈല്‍ ആപ്ലിക്കേഷന്‍ വികസിപ്പിച്ചു. ചൂട്, ഉഷ്ണം, മഴ, കാറ്റ് എന്നീ നാലു കാര്യങ്ങളേക്കുറിച്ചുള്ള വിവരങ്ങളാണ് അതില്‍ ലഭിക്കുക. ഗൂഗിള്‍ പ്ലേസ്റ്റോറില്‍ നിന്ന് ആപ് ഡൗണ്‍ലോഡ് ചെയ്യാം.
    കര്‍ഷകര്‍ക്ക് കാലാവസ്ഥാ മുന്നറിയിപ്പ് നല്‍കുന്ന അഗ്രോ- മീറ്ററൊളജിയുടെ അടിയന്തര സേവനങ്ങള്‍ പങ്കുവയ്ക്കുന്നതിന് ഫെബ്രുവരി 11 മുതല്‍ ന്യൂഡല്‍ഹിയിലെ ജവഹര്‍ലാല്‍ നെഹ്രു സര്‍വകലാശാലയില്‍ മുന്നു ദിവസത്തെ ശില്‍പശാല നടത്തി. ഗവേഷകര്‍, നയരൂപീകരണത്തില്‍ ഭാഗമാകുന്നവര്‍, വ്യവസായികള്‍, കര്‍ഷകര്‍ തുടങ്ങി വിവിധ മേഖലകളിലുള്ളവര്‍ പങ്കെടുത്തു.
    നവംബര്‍ മൂന്നിന് ചെന്നൈയില്‍ എന്‍ഐഒറ്റി ( നാഷണല്‍ ഇന്‍സ്റ്റിറ്റ്യൂട്ട് ഓഫ് ഓഷ്യന്‍ ടെക്‌നോളജ്) രജത ജൂബിലി സ്‌മ്മേളനം ഉദ്ഘാടനം ചെയ്തത് ഉപരാഷ്ട്രപതി ശ്രീ. എം വെങ്കയ്യ നായിഡുവാണ്. കാലാവസ്ഥാ വ്യതിയാനത്തിന്റെ നിഷേധാത്മക ഫലങ്ങള്‍ തീരമേഖലയെ ബാധിക്കുന്നതില്‍ നിന്നു സംരക്ഷിക്കുന്നതിനും സമൂഹത്തിന്റെ നന്മയ്ക്കു വേണ്ടി 'ബ്ലൂ കോസ്റ്റല്‍ ഇന്‍ഫ്രാസ്ട്രക്ചര്‍' വികസിപ്പിക്കാനും സാങ്കേതികവിദ്യ ആവശ്യമാണെന്ന് അദ്ദേഹം പറഞ്ഞു.
    1993ലാണ് എന്‍ഐഒറ്റി സ്ഥാപിച്ചത്. സമുദ്രവുമായി ബന്ധപ്പെട്ട വിവിധ സാങ്കേതികവിദ്യകളുടെ കാര്യത്തില്‍ ലോകത്തിലെത്തന്നെ മികച്ച സ്ഥാപനങ്ങളിലൊന്നായി അത് മാറി.
    നവംബര്‍ 13ന് ചാള്‍സ് രാജകുമാരന്‍ ഇന്ത്യയുടെ കാലാവസ്ഥാ നിരീക്ഷണ വകുപ്പ് (ഐഎംഡി) സന്ദര്‍ശിച്ചു. ഭൗമശാസ്ത്ര മന്ത്രാലയം സെക്രട്ടറി ഡോ. എം രാജീവന്‍, കാലാവസ്ഥാ നിരീക്ഷണ വകുപ്പ് ഡയറക്ടര്‍ ഡോ. മൃത്യുഞ്ജയ് മഹപാത്ര എന്നിവര്‍ ചേര്‍ന്ന് അദ്ദേഹത്തെ സ്വീകരിച്ചു. 1999ല്‍ പതിനായിരത്തോളം പേരുടെ മരണത്തിന് ഇടയാക്കിയ ഒഡീഷയിലെ മഹാ ചുഴലിക്കാറ്റിനു ശേഷം ചുഴലിക്കാറ്റ് മുന്നറിയിപ്പ് സംവിധാനത്തിലുണ്ടായ മാറ്റത്തേക്കുറിച്ച് ഐഎംഡി ഡയറക്ടര്‍ വിശദീകരിച്ചു. 2013നു ശേഷം ഉണ്ടായ എല്ലാ ചുഴലിക്കാറ്റുകളിലും മരണസംഖ്യ നൂറില്‍ താഴെയാക്കി കുറയ്ക്കാന്‍ സാധിച്ചു. ഇന്ത്യക്കു മാത്രമല്ല ബംഗാള്‍ ഉള്‍ക്കടല്‍-അറബിക്കടല്‍ മേഖല പങ്കിടുന്ന 13 രാജ്യങ്ങള്‍ക്കും ആധുനിക സംവിധാനത്തിന്റെ ഗുണഫലം ലഭിക്കുന്നു.
    കാലാവസ്ഥാ, പരിസ്ഥിതി ശാസ്ത്രത്തില്‍ പരസ്പരം സഹകരിക്കുന്നതിന് ഇന്ത്യയും ബ്രിട്ടണും തമ്മില്‍ ഒപ്പുവച്ച ധാരണാപത്രത്തിന്പ്രധാനമന്ത്രി നരേന്ദ്ര മോദിയുടെ അധ്യക്ഷതയില്‍ ഫെബ്രുവരി 28ന് ചേര്‍ന്ന കേന്ദ്ര മന്ത്രിസഭാ യോഗം അംഗീകാരം നല്‍കി.
    ദക്ഷിണധ്രുവ സഹകരണം സംബന്ധിച്ച് ഇന്ത്യയും അര്‍ജന്റീനയും തമ്മില്‍ ഫെബ്രുവരിയില്‍ ഒപ്പുവച്ച ധാരണാപത്രത്തിന് മാര്‍ച്ച് 27ന് കേന്ദ്ര മന്ത്രിസഭ അംഗീകാരം നല്‍കി. ഭൗമശാസ്ത്ര മേഖലയിലെ സഹകരണ പദ്ധതികള്‍ക്കും ദക്ഷിണധ്രുവത്തിലെയും ഉത്തര മേഖലാ സമുദ്രങ്ങളിലെയും പരിസ്ഥിതി സംരക്ഷണ പ്രവര്‍ത്തനങ്ങള്‍ക്കും ധാരണാപത്രം സഹായകമാകും.
    *****


    
    

    
    (Release ID: 1599537) Visitor Counter : 2