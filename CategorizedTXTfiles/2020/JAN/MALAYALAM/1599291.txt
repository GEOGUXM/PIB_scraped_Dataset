      വാര്‍ത്താവിനിമയ, വിവരസാങ്കേതികവിദ്യാ മന്ത്രാലയം

      പുതുക്കിയ ടി.വി ചാനല്‍ നിരക്കുകള്‍ മാര്‍ച്ച് 1 മുതല്‍
      Posted On: 13 JAN 2020 5:57PM by PIB Thiruvananthpuram


    ഉപഭോക്താക്കളുടെ പരാതി പരിഹരിക്കാന്‍ ചാനല്‍ നിരക്കുകളില്‍ കുറവു വരുത്തിക്കൊണ്ട് ടെലികോം റഗുലേറ്ററി അതോറിറ്റി ഓഫ് ഇന്ത്യ (ട്രായ്) ഈ മാസം ഒന്നിന് പ്രഖ്യാപിച്ച ഭേദഗതി മാര്‍ച്ച് ഒന്നിന് പ്രാബല്യത്തില്‍ വരും. ഈ ഭേദഗതി പ്രകാരം അലാകാര്‍ട്ട ചാനലുകളുടെയും ബൊക്കെകളുടെയും പരമാവധി ഈടാക്കാവുന്ന വില ഈ മാസം 15-നകം പരസ്യപ്പെടുത്തണമെന്ന് ട്രായ്‌സേവനദാതാക്കളോട് ആവശ്യപ്പെട്ടു.


    
    എല്ലാ സൗജന്യ ചാനലും കാണാന്‍ ഇനി നല്‍കേണ്ടത് 160 രൂപയാണ്. ബേസിക് നെറ്റ്‌വര്‍ക്ക് ഫീസായ 130 രൂപയ്ക്ക് (നികുതി പുറമെ) നിര്‍ബന്ധമായും നല്‍കേണ്ട ചാനലുകളടക്കം 200 ചാനലുകള്‍ ലഭ്യമാകും.
    ബൊക്കെയില്‍ വരുന്ന പേ ചാനലുകളുടെ നിരക്ക് ഓരോന്നുമെടുത്ത് മൊത്തത്തില്‍ കൂട്ടിയാല്‍ ബൊക്കെ നിരക്കിന്റെ (ഒന്നിച്ച് തരുന്ന) ഒന്നരമടങ്ങില്‍ കൂടാന്‍ പാടില്ലെന്നും ട്രായ് നിഷ്‌കര്‍ഷിക്കുന്നു. ഇതില്‍പ്പെടുന്ന ഒരു ചാനലിന്റെയും നിരക്ക് ബൊക്കെ ചാനലുകളുടെ ശരാശരി നിരക്കിന്റെ മൂന്നിരട്ടിയില്‍ അധികമാകാനും പാടില്ല. മാത്രമല്ല പരമാവധി നിരക്ക് 12 രൂപയോ കുറവോ ഉള്ള ചാനലുകള്‍മാത്രമേ ഇനി ബൊക്കെയില്‍ ഉള്‍പ്പെടുത്താന്‍ പാടുള്ളൂ എന്നും ട്രായ്‌നിര്‍ദ്ദേശിച്ചിട്ടുണ്ട്. ഒരു വീട്ടില്‍ രണ്ട് ടെലിവിഷന്‍ സെറ്റുകള്‍ ഉപയോഗിക്കുന്നുങ്കെില്‍ രണ്ടാമത്തേതിന് നെറ്റ്വര്‍ക്ക് കപ്പാസിറ്റി നിരക്കിന്റെ പരമാവധി 40 ശതമാനമേ ഈടാക്കാന്‍ പാടുള്ളൂ. ചാനലുകള്‍ ഡി.ടി.എച്ച്., കേബിള്‍ ടി.വി.കളുടെ പ്ലാറ്റ്ഫോമില്‍ ഉള്‍പ്പെടുത്തുന്നതിനുള്ള ഫീസ് മാസം പരമാവധി നാലുലക്ഷം രൂപയായി നിജപ്പെടുത്തിയിട്ടുണ്ട്.


    ND/MRD

    
    
    (Release ID: 1599291) Visitor Counter : 4