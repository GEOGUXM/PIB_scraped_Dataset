      പ്രധാനമന്ത്രിയുടെ ഓഫീസ്‌

      പാര്‍ലമെന്റിന്റെ ബജറ്റ് സമ്മേളനത്തില്‍ എല്ലാവിഷയങ്ങളിലുംതുറന്ന ചര്‍ച്ചയ്ക്ക് ഗവണ്‍മെന്റ് തയ്യാറെന്ന്പ്രധാനമന്ത്രി
      Posted On: 30 JAN 2020 2:54PM by PIB Thiruvananthpuram


    രാജ്യത്തിന്റെ പ്രശ്‌നങ്ങള്‍ക്ക് ഊന്നല്‍; പാര്‍ലമെന്റിന്റെ പ്രവര്‍ത്തനക്ഷമതവര്‍ദ്ധിപ്പിക്കുകയെന്നത് ഓരോ അംഗങ്ങളുടെയുംഉത്തരവാദിത്തമെന്നും പ്രധാനമന്ത്രി


    
    
    പാര്‍ലമെന്റിന്റെ ബജറ്റ് സമ്മേളനത്തില്‍ ഏത് വിഷയത്തെക്കുറിച്ചും തുറന്ന ചര്‍ച്ചയ്ക്ക് ഗവണ്‍മെന്റ്തയാറാണെന്ന് പ്രധാനമന്ത്രി ശ്രീ നരേന്ദ്രമോദി ഇന്നു വ്യക്തമാക്കി. നാളെ ആരംഭിക്കുന്ന പാര്‍ലമെന്റ് സമ്മേളനത്തിന് മുന്നോടിയായി നടന്ന സര്‍വകക്ഷിയോഗത്തെ അഭിസംബോധനചെയ്യുകയായിരുന്നു അദ്ദേഹം.
    രാജ്യത്ത് ഇന്ന് നിലനില്‍ക്കുന്ന സാമ്പത്തിക സ്ഥിതിയ്ക്കായിരിക്കണംകൂടുതല്‍ ശ്രദ്ധനല്‍കേണ്ടതെന്ന ബഹുഭൂരിപക്ഷം അംഗങ്ങളുടെയും നിര്‍ദ്ദേശത്തെ പ്രധാനമന്ത്രി സ്വാഗതംചെയ്തു.
    '' രാജ്യത്തെ ബാധിക്കുന്ന സാമ്പത്തിക സ്ഥിതിയെക്കുറിച്ച് ചര്‍ച്ചചെയ്യണമെന്ന് ബഹുഭൂരിപക്ഷം അംഗങ്ങളും ആവശ്യപ്പെട്ടിട്ടുണ്ട്. ഞാന്‍ ഇതിനെ സ്വാഗതംചെയ്യുന്നു, നിങ്ങളെല്ലാം നിര്‍ദ്ദേശിച്ചതുപോലെ സാമ്പത്തിക പ്രശ്‌നങ്ങള്‍ ചര്‍ച്ചചെയ്യേണ്ടത് അനിവാര്യമാണ്''.
    നിലവിലെ ആഗോള സാമ്പത്തിക സാഹചര്യങ്ങളില്‍ നിന്നും ഇന്ത്യയ്ക്ക് എങ്ങനെ നേട്ടമുണ്ടാക്കാമെന്ന് പരിശോധിക്കണമെന്ന് പ്രധാനമന്ത്രി അംഗങ്ങളോട് അഭ്യര്‍ത്ഥിച്ചു.
    '' ആഗോള സാഹചര്യങ്ങളെ എങ്ങനെ ഇന്ത്യയ്ക്ക് അനുകൂലമാക്കി എങ്ങനെ മാറ്റാമെന്നതിനാണ് നമ്മള്‍ ശ്രദ്ധനല്‍കേണ്ടത്''. അദ്ദേഹം പറഞ്ഞു.
    ''ഈ ബജറ്റ് സമ്മേളനത്തില്‍, പുതുവത്സരത്തിന്റെ ആരംഭത്തില്‍ രാജ്യത്തിന്റെ സമ്പദ്ഘടനയ്ക്ക് നമുക്ക് ശരിയായ ദിശനല്‍കാന്‍ കഴിഞ്ഞാല്‍ അത് രാജ്യതാല്‍പര്യത്തിന് ഏറ്റവും മികച്ചതായിരിക്കും'', അദ്ദേഹം പറഞ്ഞു.
    '' നിങ്ങള്‍ ഉയര്‍ത്തിയ മറ്റെല്ലാ പ്രധാനപ്പെട്ട വിഷയങ്ങളിലും ഞാന്‍ നിങ്ങളോട്‌യോജിക്കുന്നു. അത്തരത്തിലുള്ള എല്ലാവിഷയങ്ങളിലുംതുറന്ന ചര്‍ച്ചയുണ്ടാകുമെന്ന് പറയാന്‍ ഞാന്‍ ആഗ്രഹിക്കുകയാണ്''. അംഗങ്ങള്‍ ഉയര്‍ത്തിയ മറ്റ്‌വിഷയങ്ങളെ പരാമര്‍ശിച്ചുകൊണ്ട് പ്രധാനമന്ത്രി പറഞ്ഞു.


    
    ഈ സമ്മേളനത്തിന്റെയും പാര്‍ലമെന്റിന്റെയും പ്രവര്‍ത്തനക്ഷമത വര്‍ദ്ധിപ്പിക്കുന്നതിന് വേണ്ട സംഭാവനകള്‍ നല്‍കുന്നതിനായി പ്രധാനമന്ത്രി അംഗങ്ങളോട് അഭ്യര്‍ത്ഥിച്ചു.


    
    ''ഇത് പാര്‍ലമെന്റിന്റെയും ഈ സമ്മേളനത്തിന്റേയും പ്രവര്‍ത്തനക്ഷമത സംബന്ധിച്ചാണ്. കഴിഞ്ഞ രണ്ടു സമ്മേളനത്തില്‍ വര്‍ദ്ധിച്ച പ്രവര്‍ത്തനക്ഷമതയും അതിന് അനുകൂലമായ വലിയതോതിലുള്ള പൊതുജനപ്രതികരണങ്ങളുംനാം കണ്ടതാണ്. എല്ലാവിഷയങ്ങളുംതുറന്ന മനസോടെ ചര്‍ച്ചചെയ്യുമെന്നിരിക്കെ ജനങ്ങളുടെ പ്രതിനിധികള്‍ എന്ന നിലയില്‍, ഈ സഭയുടെ പ്രവര്‍ത്തനക്ഷമത വര്‍ദ്ധിപ്പിക്കേണ്ടത് നമ്മുടെ ഉത്തരവാദിത്വമാണ്'', കഴിഞ്ഞ രണ്ടു സമ്മേളനങ്ങളെ പരാമര്‍ശിച്ചുകൊണ്ട് പ്രധാനമന്ത്രി പറഞ്ഞു.


    
    പ്രതിരോധമന്ത്രി ശ്രീ. രാജ്‌നാഥ്‌സിംഗ്, പാര്‍ലമെന്ററികാര്യമന്ത്രി ശ്രീ പ്രഹളാദ്‌ജോഷി, പാര്‍ലമെന്ററികാര്യസഹമന്ത്രിമാരായ ശ്രീ അര്‍ജുന്‍ റാം മേഘ്‌വാള്‍, ശ്രീ. വി.മുരളീധരന്‍ എന്നിവര്‍ക്കൊപ്പം എല്ലാ പാര്‍ട്ടികളില്‍ നിന്നുള്ള എം.പിമാരുംയോഗത്തില്‍ പങ്കെടുത്തു.
    RS MRD

    
    
    (Release ID: 1601241) Visitor Counter : 7
    
    
      Read this release in: Urdu , Assamese , English , Hindi , Marathi , Bengali , Punjabi , Gujarati , Telugu , Kannada