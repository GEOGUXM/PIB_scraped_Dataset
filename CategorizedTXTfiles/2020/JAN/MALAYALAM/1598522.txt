      ഘന വ്യവസ്യായ, പൊതുമേഖലാ സംരംഭ മന്ത്രാലയം

      വര്‍ഷാന്ത്യ അവലോകനം: ഘനവ്യവസായ മന്ത്രാലയം
      10,000 കോടി രൂപ ചെലവിടുന്ന രണ്ടാംഘട്ട ഫെയിം ഇന്ത്യാ പദ്ധതിക്ക് തുടക്കം കുറിച്ചു. മൂന്ന് വര്‍ഷം കൊണ്ട് 26 സംസ്ഥാനങ്ങളിലെ 64 നഗരങ്ങള്‍ക്ക് 5595 ഇ-ബസുകള്‍.

      Posted On: 06 JAN 2020 3:09PM by PIB Thiruvananthpuram

    ഇന്ത്യന്‍ സമ്പദ്ഘടനയെ മുന്നോട്ടുനയിക്കുന്ന ഏറ്റവും പ്രധാനപ്പെട്ട ചാലകശക്തിയാണ് ഓട്ടോമൊബൈല്‍ വ്യവസായം. 1991ലെ ഉദാരവല്‍ക്കരണത്തിന് ശേഷം ഇന്ത്യന്‍ ഓട്ടോമൊബൈല്‍ വ്യവസായം വളരെയേറെ മുന്നോട്ടുപോയിട്ടുണ്ട്. ഇരു ചക്രവാഹനങ്ങള്‍ മുതല്‍ ഭാരമേറിയ വാണിജ്യവാഹനങ്ങള്‍ വരെ എല്ലാത്തരത്തിലുള്ളവയും ഇന്ന് ഇന്ത്യയില്‍ നിര്‍മ്മിക്കുന്നുണ്ട്.

    2018-19ല്‍ ഇന്ത്യന്‍ ഓട്ടോമൊബൈല്‍ വ്യവസായത്തിന്റെ മൊത്തം വിറ്റുവരവ് 118 ബില്യണ്‍ ഡോളറായിരുന്നു(8.2 ലക്ഷം കോടി രൂപ). രാജ്യത്തിന്റെ മൊത്തം ആഭ്യന്തര ഉല്‍പ്പാദനത്തിന്റെ 7.1%വും വ്യാവസായിക മൊത്ത ആഭ്യന്തര ഉല്‍പ്പാദനത്തിന്റെ 27%വും ഉല്‍പ്പാദന മൊത്ത ആഭ്യന്തര ഉല്‍പ്പാദനത്തിന്റെ 49%വുമാണ് ഇത്. മൊത്തം 37 ദശലക്ഷത്തോളം പേര്‍ക്ക് പ്രത്യക്ഷമായും പരോക്ഷമായും ഈ മേഖല തൊഴിലും നല്‍കുന്നുണ്ട്. 2018-19 ല്‍ എല്ലാ വിഭാഗങ്ങളിലെയും വാഹനങ്ങളുടെ വില്‍പ്പന ഏകദേശം 26 ദശലക്ഷമായിരുന്നു അത് 2030 ഓടെ മൂന്നിരട്ടി വര്‍ദ്ധിച്ച് ഏകദേശം 84.5 ദശലക്ഷമാകും.
    അസംസ്‌കൃത എണ്ണയുടെ ഇറക്കുമതി, മലിനീകരണം എന്നിവയിലെ പ്രശ്‌നങ്ങള്‍ നിയന്ത്രിക്കുന്നതിനായി ഇലക്ട്രിക്ക് ചലനാത്മകത പ്രോത്സാഹിപ്പിക്കുന്നതിനുള്ള നടപടികളാണ് ഗവണ്‍മെന്റ് സ്വീകരിക്കുന്നത്.
    ഇലക്ട്രിക്ക് -സങ്കര ചലനാത്മകത
    ഇന്ത്യാ ഗവണ്‍മെന്റ് 2011ല്‍ നാഷണല്‍ മിഷന്‍ ഓണ്‍ ഇലക്ട്രിക് മൊബിലിറ്റി അംഗീകരിക്കുകയും അതിനെത്തുടര്‍ന്ന് 2020ലെ നാഷണല്‍ മൊബിലിറ്റി മിഷന്‍ പ്ലാന്‍ പ്രകാശനം ചെയ്തിട്ടുമുണ്ട്.
    ഗതാഗത മേഖലയില്‍ അടിസ്ഥാനമാറ്റംകൊണ്ടുവന്ന് സങ്കര ഇലക്ട്രിക് ചലനാത്മകത പ്രോത്സാഹിപ്പിക്കുന്നതിനുള്ള പദ്ധതികള്‍ക്ക് വേണ്ട നയങ്ങളും മറ്റും രൂപീകരിക്കുകയും, 2020 ഓടെ ചില വാഹനമേഖലകളില്‍ ഇന്ത്യയുടെ മേല്‍കോയ്മ ഉറപ്പാക്കിയുംഒരുപരിധിവരെയുള്ള ആഭ്യന്തരവല്‍ക്കരണം സാദ്ധ്യമാക്കികൊണ്ടും ഇത്തരം 6-7 ദശലക്ഷം വാഹനങ്ങള്‍ ഇറക്കുകയാണ് ലക്ഷ്യം.
    ഇതിന്റെ ഭാഗമായി 2015 ഏപ്രിലില്‍ ഫെയിം ഇന്ത്യാ പദ്ധതിക്ക് അംഗീകാരം നല്‍കി. . 895 കോടി രൂപയുടെ പദ്ധതി കാലാവധി 2019 മാര്‍ച്ച് വരെ നീട്ടികൊടുത്തു.1) ആവശ്യകത സൃഷ്ടിക്കല്‍, 2) സാങ്കേതികവിദ്യാ വേദി, 3) പൈലറ്റ് പദ്ധതി, 4) ചാര്‍ജ്ജിംഗ് പശ്ചാത്തലസൗകര്യങ്ങള്‍ എന്നിങ്ങനെ നാലുമേഖലകള്‍ ഉള്‍ക്കൊള്ളുന്ന ആദ്യഘട്ട ഫെയിം പദ്ധതി നടപ്പാക്കി.
    വാങ്ങുന്നതിന് വേണ്ട സൗകര്യങ്ങള്‍ ചെയ്യുക, പൊതുഗതാഗതത്തിന് പ്രത്യേക ശ്രദ്ധനല്‍കികൊണ്ട് പുതിയ സാങ്കേതികവിദ്യ, വ്യവസായ മാതൃകകള്‍ തുടങ്ങിയവ രൂപകല്‍പ്പന ചെയ്യുക, ശാസ്ത്രസാങ്കേതിക വകുപ്പ് പി.പി.പി പദ്ധതികളായി ഇലക്ട്രിക് വാഹന സാങ്കേതികവിദ്യ അംഗീകരിക്കുക, രാജ്യത്ത് പലഭാഗത്ത് ചാര്‍ജ്ജിംഗിനുള്ള സംവിധാനം ഒരുക്കുക എന്നിവയാണിവ.
    ഈ പദ്ധതിക്കുണ്ടായ നേട്ടങ്ങള്‍ ചുവടെ:
    ഈ ഘട്ടത്തില്‍ 359 കോടി രൂപയുടെ ചെലവിലുള്ള 2.8 ലക്ഷം സങ്കര-വൈദ്യുത വാഹചനങ്ങള്‍ 50 ദശലക്ഷം ലിറ്റര്‍ ഇന്ധനം ലാഭിച്ചതിനൊപ്പം കാര്‍ബണ്‍ഡൈ ഓക്‌സൈഡ് വികിരണത്തില്‍ 124 ദശലക്ഷം കിലോഗ്രാവും കുറച്ചു.
    വിവിധ സാങ്കേതിക വികസനങ്ങള്‍ക്കായി രാജ്യത്തെ വിവിധ സ്ഥാപനങ്ങള്‍ക്കായി 158 കോടി രൂപയുടെ പദ്ധതിക്ക് അംഗീകാരം നല്‍കി.
    ഘന വ്യവസായ മന്ത്രാലയം ഈ പദ്ധതിക്ക് കീഴില്‍ 300 കോടി രൂപയുടെ 425 ഇലക്ട്രിക്ക് സങ്കര ബസുകള്‍ രാജ്യത്തെ വിവിധ നഗരങ്ങള്‍ക്ക് അനുവദിച്ചു. ഇതില്‍ 400 ഇ-ബസുകള്‍ വിവിധ നഗരങ്ങളില്‍ വിന്യസിക്കുകയും ചെയ്തു. ബാക്കിയുള്ള 25 എണ്ണം ഈ വര്‍ഷാവസാനം മുംബൈയില്‍ വിന്യസിക്കും.
    ചാര്‍ജ്ജിംഗ് പശ്ചാത്തല സൗകര്യത്തിനായി കേന്ദ്ര ഗവണ്‍മെന്റ് വിവിധ നഗരങ്ങളിലായി 500 ചാര്‍ജ്ജിംഗ് സ്‌റ്റേഷനുകള്‍ക്ക് അംഗീകാരം നല്‍കി. മൂന്ന് ഇ-വെഹിക്കിള്‍ സൗഹൃദ എക്‌സ്പ്രസ് പാതകളിലെ ചാര്‍ജ്ജിംഗ് പശ്ചാത്തല സൗകര്യങ്ങള്‍ സ്ഥാപിക്കുന്നതിനായി നടപടികള്‍ െൈക്കാണ്ടു.
    ഫെയിം ഇന്ത്യാ പദ്ധതി-രണ്ടാം ഘട്ടം
    ഒന്നാംഘട്ടത്തിന്റെ വിജയത്തെതുടര്‍ന്ന് 2019 മാര്‍ച്ച് 8ന് 3 വര്‍ഷത്തേയ്ക്ക് 10,000 കോടി രൂപ ചെലവിലുള്ള രണ്ടാംഘട്ടത്തിന് അംഗീകാരം നല്‍കി. 2019 ഏപ്രില്‍ ഒന്നിന് തുടക്കവും കുറിച്ചു. ഇതിന് മൂന്ന് ഘടകങ്ങളാണുള്ളത്:
    1) ആവശ്യത്തിന് പ്രോത്സാഹനം
    2) ചാര്‍ജ്ജിംഗ് പശ്ചാത്തലസൗകര്യം
    3) പരസ്യം നല്‍കല്‍ ഉള്‍പ്പെടെ ഭരണചെലവ്
    ഫെയിം രണ്ടാംഘട്ടത്തിന്റെ സവിശേഷതകള്‍
    7090 ഇ-ബസുകള്‍, 5 ലക്ഷം ഇ-മുച്ചക്രവാഹനങ്ങള്‍, 55,000 ഇ-നാലുചക്ര കാറുകള്‍, 10 ലക്ഷം ഇ-ഇരുചക്രവാഹനങ്ങള്‍. പ്രധാനമായും പരിസ്ഥിതി സൗഹൃദ പൊതു ഗതാഗത ആവശ്യമാണ് ലക്ഷ്യം.
    ഇ-ഇരുചക്രവാഹനങ്ങള്‍ സ്വകാര്യമേഖലയ്ക്കും ബാധകമാകും.
    ആവശ്യകത കുടുന്നതനുസരിച്ച് വിവിധ തരത്തിലുള്ളവ അനായാസം കൈമാറ്റംചെയ്യാനുള്ള വ്യവസ്ഥയും പദ്ധതിയിലുണ്ട്.
    ആധുനികമായ കെമിസ്ട്രി ബാറ്ററി ഉപയോഗിച്ചിട്ടുള്ള എക് ഇ.വികള്‍ക്കാണ് പദ്ധതി പ്രായോഗികം.
    റോഡ് ഗതാഗത അതോറിറ്റിയില്‍ രജിസ്റ്റര്‍ ചെയ്യാന്‍ കഴിയുന്നതും സി.എം.വി.ആറില്‍ മോട്ടോര്‍ വാഹനം എന്ന് നിര്‍വചിച്ചിട്ടുള്ളവയ്‌ക്കോ ആണ് ഇത് ബാധകം.
    ഈഘട്ടത്തില്‍ ബാറ്ററിയുടെ ശേഷിയും ആവശ്യകതയുമായി ബന്ധിപ്പിച്ചിട്ടുണ്ട്. അതിന് ആവശ്യമായ പ്രോത്സാഹനസഹായവും നല്‍കും.
    പരിധി മൂല്യത്തില്‍ കുറവയായ എക്‌സ് ഫാക്ടറി വിലയുള്ള വാഹനങ്ങള്‍ക്കക്കും ആവശ്യകതാ പ്രോത്സാഹനം വിപുലീകരിച്ചിട്ടുണ്ട്.
    ബാറ്ററികളുടെ ആവശ്യകതയും വിപണിയും കണക്കിലെടുത്ത് കാലാകാലങ്ങളില്‍ പ്രോത്സാഹനസഹായം പുനരവലോകനം ചെയ്യുന്നതിനുള്ള വ്യവസ്ഥയും പദ്ധതിയിലുണ്ട്.
    വകുപ്പ് പുറപ്പെടുവിച്ചിട്ടുള്ള ഉല്‍പ്പാദന പദ്ധതിപ്രകാരം ഇന്ത്യയില്‍ നിര്‍മ്മിക്കുന്ന വാഹനങ്ങള്‍ക്കാണ് സഹായം ബാധകം.
    ഫെയിം ഇന്ത്യാ-രണ്ടാംഘട്ടപ്രകടനം
    13 ഒ.ഇ.എമ്മുകള്‍ അവരുടെ 39 മാതൃകകള്‍ ആനുകൂല്യങ്ങള്‍ ലഭിക്കുന്നതിനായി രജിസ്റ്റര്‍ ചെയ്തു. യോഗ്യതയുള്ള ഉപയോക്താക്കള്‍ക്കായി 5500 ഇലക്ട്രിക് വാഹനങ്ങള്‍ വിറ്റുകഴിഞ്ഞു.
    പൊതുഗതാഗതത്തില്‍ ഇലക്ട്രിക് ചലനാത്മകത പ്രോത്സാഹിപ്പിക്കുന്നതിനായി വിവിധ നഗരങ്ങളില്‍ നിന്നും സംസ്ഥാനങ്ങളില്‍ നിന്നും വിളിച്ച താല്‍പര്യപത്രത്തിന്റെ അടിസ്ഥാനത്തില്‍ 26 സംസ്ഥാനങ്ങളിലെ/കേന്ദ്ര ഭരണപ്രദേശങ്ങളിലെ 64 നഗരങ്ങള്‍ക്കായി 5595 ബസുകള്‍ അനുവദിച്ചു. കരാര്‍ കാലത്ത് ഈ ബസുകള്‍ 4 ബില്യണ്‍ കിലോമീറ്ററുകള്‍ ഓടുകയും 1.2 ബില്യണ്‍ ലിറ്റര്‍ ഇന്ധനം ലാഭിക്കുകയും കാര്‍ബണ്‍ വികിരണത്തില്‍ 2.6 ദശലക്ഷം ടണ്ണിന്റെ കുറവുണ്ടാകും.
    ചാര്‍ജ്ജിംഗ് സൗകര്യങ്ങള്‍ ഒരുക്കുന്നതിനായി വിവിധ നഗരതദ്ദേശസ്ഥാപനങ്ങള്‍, പൊതുമേഖലാസ്ഥാപനങ്ങള്‍ പൊതു/സ്വകാര്യ സംരംഭകള്‍ എന്നിവരില്‍ നിന്നും ചാര്‍ജ്ജിംഗ് സൗകര്യ ഒരുക്കുന്നതിനും പ്രോത്സാഹനം ലഭിക്കുന്നതിനും താല്‍പര്യപത്രം ക്ഷണിച്ചിട്ടുണ്ട്.
    700 ചാര്‍ജ്ജിംഗ് സ്‌റ്റേഷനുകള്‍ക്കായി 100ല്‍ നിര്‍ദ്ദേശങ്ങള്‍ ലഭിച്ചു. എല്ലാം പരിശോധനയിലാണ്.
    ഇലക്ട്രിക് ചലനാത്മകത പ്രോത്സാഹിപ്പിക്കുന്നതിനുള്ള മറ്റ് മുന്‍കൈകള്‍:
    ഫെയിമിന് പുറമെ ഗവണ്‍മെന്റിന്റെ വിവിധ വിഭാഗങ്ങളും ഇലക്ട്രിക് ചലനാത്മകതയ്ക്ക് വേണ്ടിപ്രവര്‍ത്തിക്കുന്നു.
    ഇലക്ട്രിക് വാഹനങ്ങളുടെ ജി.എസ്.ടി 12ല്‍ നിന്നും 5%മായി കുറച്ചു
    വൈദ്യുതവാഹനങ്ങള്‍ വാങ്ങുന്നതിന് വായ്പകളില്‍ നല്‍കുന്ന പലിശകള്‍ക്ക് ആദായനികുതിയില്‍ 1.5 ലക്ഷം രൂപയുടെ ഇളവ് നല്‍കി.
    ഊര്‍ജ്ജമന്ത്രാലയം ചാര്‍ജ്ജിംഗിനുള്ള വൈദ്യുതി വില്‍പ്പന'സേവനമായി' അംഗീകരിച്ചു.
    ബാറ്ററി ഉപയോഗിച്ച് പ്രവര്‍ത്തിപ്പിക്കുന്ന വാണിജ്യവാഹനങ്ങള്‍ക്ക് ഉപരിതല ഗതാഗത മന്ത്രാലയം പെര്‍മിറ്റ് ഒഴിവാക്കി.
    ഉപരിതല ഗതാഗത മന്ത്രാലയം ഇലക്ട്രിക് വാഹനങ്ങള്‍ക്ക് ഹരിത നമ്പര്‍പ്ലേറ്റ് വിജ്ഞാപനം ചെയ്തു.
    ഇലക്ട്രിക് വാഹനങ്ങളുടെ ഉല്‍പ്പാദനം പ്രാദേശികമായി പ്രോത്സാഹിപ്പിക്കുന്നതിനായി ധനമന്ത്രാലയം ഇവയുടെ ഘടകങ്ങള്‍ക്കുള്ള കസ്റ്റംസ് ഡ്യൂട്ടി പുനരവലോകനം ചെയ്തു.
    വൈദ്യുതവാഹനങ്ങള്‍ വ്യാപകമായി സ്വീകരിക്കുമ്പോഴുള്ള വെല്ലുവിളികള്‍
    1) ജനങ്ങള്‍ക്കിടയിലുള്ള ബോധവല്‍ക്കരണത്തിന്റെ കുറവ്.
    2) പരിധിയെ കുറിച്ചുള്ള ആകാംക്ഷ
    3) ഇന്റേണല്‍ കംബസ്റ്റിന്‍ എഞ്ചിനുള്ള വാഹനങ്ങളുമായി തട്ടിച്ചുനോക്കുമ്പോള്‍ വൈദ്യുത വാഹനങ്ങള്‍ക്ക് വേണ്ടിവരുന്ന വലിയ മൂലധനം.
    4) ഇന്റേണല്‍ കംബസ്റ്റിന്‍ എഞ്ചിനുള്ളവാഹനങ്ങളുമായി തട്ടിച്ചുനോക്കുമ്പോഴുള്ള പ്രകടനം
    5) ബാറ്ററിയുടെ പുനചംക്രമണം
    മുന്നോട്ടുള്ളവഴി:
    -1000 ചാര്‍ജ്ജിംഗ് സ്‌റ്റേഷനുകള്‍ വിവിധ നഗരങ്ങളില്‍ അനുവദിക്കും.
    -ചാര്‍ജ്ജിംഗ് സ്‌റ്റേഷനുകള്‍ സ്ഥാപിക്കാന്‍ പൊതുസ്ഥാപനങ്ങളില്‍ നിന്നും വീണ്ടും താല്‍പര്യപത്രം ക്ഷണിക്കും.
    -64 നഗരങ്ങള്‍ക്ക് അനുവദിച്ച 5595 ബസുകള്‍ സമയത്തിന് ലഭ്യമാക്കുന്നത് നിരീക്ഷണ വിധേയമാക്കും.
    ഇലക്ട്രിക് ചലനാത്മകത സ്വീകരിക്കാന്‍ പൊതുജനങ്ങളെ പ്രോത്സാഹിപ്പിക്കുന്നതിന് വേണ്ട പൊതുപ്രവര്‍ത്തനങ്ങള്‍
    നഗരങ്ങള്‍ക്ക് പുതിയ ബസുകള്‍ അനുവദിക്കുന്നതിനുള്ള താല്‍പര്യപത്രം ക്ഷണിക്കല്‍.
    പൊതു സംരംഭക വകുപ്പ്


    പവര്‍ ഗ്രിഡ് കോര്‍പ്പറേഷന്‍ ഓഫ് ഇന്ത്യയ്ക്കും ഹിന്ദുസ്ഥാന്‍ പെട്രോളിയം കോര്‍പ്പറേഷനും മഹാരത്‌നാപദവി ഇന്ത്യാ ഗവണ്‍മെന്റ് നല്‍കി.
    ഭാരത് ഹെവി ഇലക്ട്രിക്കല്‍സ് ലിമിറ്റഡ് (ബെല്‍) ഒരു മഹാരത്‌ന കമ്പനി
    ഐ.എസ്.ആര്‍.ഒ വികസിപ്പിച്ച ഇന്ത്യയുടെ ആദ്യത്തെ ലിഥ്വിയം-അയോണ്‍ അടിസ്ഥാന സ്‌പെസ് ഗ്രേഡ് സെല്‍ ഉല്‍പ്പാദിപ്പിക്കുന്നതിനുവേണ്ട മുന്‍കൈകള്‍ ബെല്‍ എടുത്തു. അതോടൊപ്പം ചാന്ദ്രയാന്‍ പദ്ധതിക്ക് വേണ്ട വിവിധ ഘടകങ്ങളും നിര്‍മ്മിച്ചു. കല്‍ക്കരി അധിഷ്ഠിത ഊര്‍ജ്ജ പ്ലാന്റുകള്‍ക്ക് വേണ്ട ഘടകങ്ങള്‍ ഉല്‍പ്പാദിപ്പിക്കുന്നതിനുള്ള സൗകര്യവും കമ്മിഷന്‍ ചെയ്തു.
    ഇന്ത്യന്‍ റെയില്‍വേയില്‍ നിന്ന് ബെല്ലിന് ആദ്യമായി 5000 എച്ച്.പിയുടെ 25 ഇലക്ട്രിക്ക് ലോക്കോയുടെ ഓഡര്‍ ലഭിച്ചു.
    പൊതുമേഖലാ സ്ഥാപനങ്ങളുടെ മൂലധന ചെലവ് വകുപ്പ് കൃത്യമായിനിരീക്ഷിക്കുന്നുണ്ട്. ഇതിന്റെ അടിസ്ഥാനത്തില്‍ കഴിഞ്ഞ വര്‍ഷത്തെ ആദ്യത്തെ ആറുമാസത്തെ 1,94,331 കോടി രൂപയ്ക്ക് പകരം 2019-20ല്‍ 2,05,368 കോടി രൂപ ചെലവഴിച്ചു.
    ********
    

    
    (Release ID: 1598522) Visitor Counter : 4