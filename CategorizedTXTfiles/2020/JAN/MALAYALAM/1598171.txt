      രാജ്യരക്ഷാ മന്ത്രാലയം

      വര്‍ഷാന്ത്യ അവലോകനം. പ്രതിരോധ മന്ത്രാലയം
      Posted On: 01 JAN 2020 5:15PM by PIB Thiruvananthpuram


    വര്‍ഷാന്ത്യ അവലോകനം
    പ്രതിരോധ മന്ത്രാലയം


    പഴുതടച്ച പ്രതിരോധത്തിന് ഊന്നല്‍
    ബലാക്കോട്ടിലെ ഭീകരത്താവളങ്ങള്‍ നശിപ്പിച്ചു
    ഇന്ത്യയ്ക്ക് ആദ്യമായി ചീഫ് ഓഫ് ഡിഫന്‍സ് സ്റ്റാഫ്
    റഫാല്‍ യുദ്ധ വിമാനങ്ങള്‍ ഏറ്റുവാങ്ങി
    ദേശീയ യുദ്ധ സ്മാരകം രാഷ്ട്രത്തിന് സമര്‍പ്പിച്ചു


    പ്രതിരോധ മന്ത്രാലയത്തെ സംബന്ധിച്ചിടത്തോളം 2019 അസാധാരണമാം വിധം സംഭവബഹുലമായിരുന്നു. ചരിത്രപ്രധാനമായ സംഭവം ചീഫ് ഓഫ് ഡിഫന്‍സ് സ്റ്റാഫിനെ നിയമിക്കുന്നതിന് ഗവണ്‍മെന്റ് കൈക്കൊണ്ട തീരുമാനമായിരുന്നു. അദ്ദേഹം സൈനിക കാര്യ വകുപ്പിന്റെ സെക്രട്ടറിയും ആയിരിക്കും. 2019 ഓഗസ്റ്റ് 15 ന് രാജ്യത്തെ അഭിസംബോധന ചെയ്തുകൊണ്ട് നടത്തിയ പ്രസംഗത്തില്‍ പ്രധാനമന്ത്രി തന്നെയാണ് ഇതു സംബന്ധിച്ച പ്രഖ്യാപനം നടത്തിയത്. സൈനിക വിഭാഗങ്ങള്‍ തമ്മിലുള്ള ഏകോപനത്തിനാണ് ഈ പുതിയ തസ്തിക എന്നും പ്രധാനമന്ത്രി പ്രസംഗത്തില്‍ വ്യക്തമാക്കി. ഈ തസ്തിക രൂപീകൃതമായ ശേഷം മൂന്ന് സൈനിക വിഭാഗങ്ങള്‍ക്കും ഉന്നത തലത്തില്‍ കാര്യക്ഷമമായ നേതൃത്വമാണ് ലഭിച്ചിരിക്കുന്നത്.


    
    മറ്റ പ്രധാന സംഭവവികാസങ്ങള്‍


    
    2019 ഫെബ്രുവരി 14 ന് പുല്‍വാമയില്‍ജയ്‌ഷെ മുഹമ്മദ് നടത്തിയ ഭീകരാക്രമണത്തിന് ഇന്ത്യ 2019 ഫെബ്രുവരി 26 ന് തിരിച്ചടിച്ചു. പാക്കിസ്ഥാനിലെ ബലാക്കോട്ട് ഉണ്ടായിരുന്ന ഭീകരവാദികളുടെ താവളം ഇന്ത്യന്‍ സൈന്യം ബോംബിട്ടു തകര്‍ത്തു.
    പ്രതിരോധ മന്ത്രി രാജ്‌നാഥ് സിംങ് റഫാല്‍ യുദ്ധ വിമാനങ്ങള്‍ ഫ്രാന്‍സില്‍ നിന്ന് ഏറ്റുവാങ്ങി.
    പ്രതിരോധ മന്ത്രി രാജ്‌നാഥ് സിംങ് 2019 സെപ്റ്റംബറില്‍ തേജസ് വിമാനത്തില്‍ യാത്ര ചെയ്തു
    ഇന്ത്യയുടെ മധ്യദൂര ഉപരി തലഅന്തരീക്ഷ മിസൈല്‍ ഓഗസ്റ്റ് 3 ന് പ്രതിരോധ മന്ത്രി രാജ്‌നാഥ് സിംങ് വായുസേനയ്ക്കു കൈമാറി.
    യുദ്ധത്തില്‍ മരിച്ച എല്ലാ വിഭാഗം സൈനികരുടെയും ബന്ധുക്കള്‍ക്ക് ഉള്ള സഹായ ധനം എട്ടു ലക്ഷം രൂപയാക്കി വര്‍ധിപ്പിച്ചു.ഇന്ത്യ ഗേറ്റിനു സമീപം ദേശീയ യുദ്ധസ്മാരകം പ്രധാനമന്ത്രി രാഷ്ട്രത്തിനു സമര്‍പ്പിച്ചു.


    
    ഒരു കിലോമീറ്റര്‍ ദൂരം വരുന്ന ഉജ്ജ് പാലം കത്‌വ ജില്ലയില്‍ പ്രതിരോധ മന്ത്രി രാജ്‌നാഥ് സിംഗ് ജൂലൈ 20 തുറന്നു. തന്ത്രപ്രധാനമായ ബസന്തര്‍ പാലം, കേണല്‍ ച്യുവാങ് റിഞ്ചന്‍ പാലം,സിസറി നദീ പാലം എന്നിവയും അദ്ദേഹം ഉദ്ഘാടനം ചെയ്തു.
    തന്ത്രപ്രധാനമായ റോത്താങ് തുരങ്കത്തിന് മുന്‍ പ്രധാനമന്ത്രി അടല്‍ ബിഹാരി വാജ്‌പേയിയുടെ പേരിട്ടു. 2000 ജൂണ്‍ 3ന് അടല്‍ ബിഹാരി വാജ്‌പേയി പ്രധാനമന്ത്രി ആയിരുന്നപ്പോഴാണ് ഇതിന്റെ നിര്‍മാണം ആരംഭിച്ചത്.


    
    ഐഎന്‍എസ് വിക്രമാദിത്യയില്‍ പ്രതിരോധ മന്ത്രി രാജ്‌നാഥ് സിംഗ് ഒരു രാത്രി ചെലവഴിച്ചു.
    2019 ഫെബ്രുവരി 20 ന് അന്നത്തെ പ്രതിരോധ മന്ത്രി ശ്രീമതി നിര്‍മല സീതാരാമന്‍ ബംഗളൂരുവില്‍ അന്താരാഷ്ട്ര എയ്‌റോ സ്‌പേസ് ആന്‍ഡ് ഡിഫന്‍സ് പ്രദര്‍ശനം ഉദ്ഘാടനം ചെയ്തു. 61 യുദ്ധ വിമാനങ്ങള്‍ പങ്കെടുത്തു.


    
    പ്ലാസ്റ്റിക് മാലിന്യത്തിനെതിരെ ജനങ്ങളില്‍ അവബോധം സൃഷ്ടിക്കുന്നതിന് ഡിസംബര്‍ ഏഴിന് ആരംഭിച്ച ശുചിത്വ പക്ഷാചരണം പ്രതിരോധ മന്ത്രി രാജ്‌നാഥ് സിംങ് ഉദ്ഘാടനം ചെയ്ത് ശുചീകരണ യജ്ഞത്തില്‍ പങ്കെടുത്തു.വിദ്യാര്‍ത്ഥികള്‍ ഉള്‍പ്പെടെ 3000 പേര്‍ ശുചീകരണ യജ്ഞത്തില്‍ പങ്കാളികളായി.
    ഉഭയകക്ഷി പ്രതിരോധ സഹകരണം
    പ്രതിരോധ മന്ത്രി രാജ്‌നാഥ് സിംഗും നേരത്തെ ശ്രീമതി നിര്‍മ്മല സീതാരാമനും അമേരിക്ക, ഫ്രാന്‍സ്, റഷ്യ, ഉക്രെയിന്‍, ഉസ്‌ബെക്കിസ്ഥാന്‍, മൊസാമ്പിക്, ജപ്പാന്‍, ദക്ഷിണ കൊറിയ, ജര്‍മനി, തുടങ്ങിയ രാജ്യങ്ങള്‍ സന്ദര്‍ശിക്കുകയും വിവിധ സൈനിക സഹകരണ കരാറുകളില്‍ ഒപ്പുവയ്ക്കുകയും ചെയ്തു.
    ഇന്ത്യ-അമേരിക്ക 2+2 ചര്‍ച്ചകളില്‍ രാജ്യരക്ഷാ മന്ത്രി ശ്രീ. രാജ്‌നാഥ് സിംഗും, വിദേശകാര്യമന്ത്രി ഡോ.എസ്. ജയശങ്കറും ഇന്ത്യയെ പ്രതിനിധീകരിച്ച് പങ്കെടുത്തു. ഇന്ത്യയുടെയും അമേരിക്കയുടെയും നാവിക സേനകള്‍ തമ്മിലുള്ള സൈനിക സഹകരണം കൂടുതല്‍ ശക്തിപ്പെടുത്താനും കര-വ്യോമ സേനകളിലേക്ക് കൂടി ഇത് വ്യാപിപ്പിക്കാനും ധാരണയായി.


    
    ന്യൂഡല്‍ഹിയില്‍ നടന്ന ഇന്ത്യ-ജപ്പാന്‍ 2+2 ചര്‍ച്ചയില്‍ ഉഭയകക്ഷി പ്രതിരോധ സുരക്ഷാ സഹകരണം വര്‍ദ്ധിപ്പിക്കാന്‍ ധാരണയായി.
    ഇന്ത്യന്‍ കരസേന
    ഭരണഘടനയുടെ 370-ാം വകുപ്പ് റദ്ദാക്കിയശേഷം ജമ്മുകാശ്മീരില്‍ സമാധാനം നിലനിര്‍ത്തുന്നതിന് സഹായിച്ചു. പൊഖ്‌റാന്‍ ഫീല്‍ഡില്‍ മൂന്നാം തലമുറ നാഗ് മിസൈല്‍ 2019 ജൂലൈയില്‍ വിജയകരമായി പരീക്ഷിച്ചു. 2021- 22 മുതല്‍ പെണ്‍കുട്ടികള്‍ക്ക് സൈനിക സ്‌കൂളില്‍ പ്രവേശനം അനുവദിച്ച് പ്രതിരോധ മന്ത്രി രാജ്‌നാഥ് സിംഗ് ഉത്തരവായി. നേപ്പാള്‍ സൈന്യവുമായി ചേര്‍ന്ന് ഡിസംബറില്‍ നേപ്പാള്‍ ആര്‍മി സ്‌കൂളില്‍ സംയുക്ത സൈനിക അഭ്യാസ പ്രകടനം നടത്തി. ഇന്ത്യന്‍ സൈന്യത്തിലെ ന്യൂഡല്‍ഹിയിലുള്ള ഉദ്യോഗസ്ഥര്‍ ഇലക്ട്രോണിക് കാറുകള്‍ ഉപയോഗം തുടങ്ങി. മഹാരാഷ്ട്ര കര്‍ണാടക സംസ്ഥാനങ്ങളില്‍ 1000 അംഗ ഇന്ത്യന്‍ സൈന്യം പ്രളയ ദുരിതാശ്വാസ പ്രവര്‍ത്തനം നടത്തി. രണ്ടാം ലോക യുദ്ധത്തില്‍ തകര്‍ന്നു വീണ അമേരിക്കയുടെ യുദ്ധവിമാന അവശിഷ്ടങ്ങള്‍ അരുണാചല്‍ പ്രദേശില്‍ നിന്നു കണ്ടെടുത്തു. ആഫ്രിക്ക -ഇന്ത്യ ഫീല്‍ഡ് പരിശീലനം 2019 മാര്‍ച്ച് 27 നു പുനെയില്‍ സമാപിച്ചു. ശ്രീലങ്കയിലെ ദിയാതലാവ പരേഡ് ഗ്രൗണ്ടില്‍ ഇന്ത്യ- ശ്രീലങ്ക സംയുക്ത സൈനികാഭ്യസ പ്രകനം 2019 മാര്‍ച്ച് 26 മുതല്‍ ഏപ്രില്‍ 8 വരെ നടന്നു. പ്രതിരോധ മന്ത്രിയുടെ പ്രത്യേക പുരസ്‌കാരങ്ങള്‍ ഡിസംബര്‍ 26 ന് ഡല്‍ഹി കന്റോണ്‍മെന്റില്‍ ശ്രീ രാജ്‌നാഥ് സിംങ് വിതരണം ചെയ്തു.ആരോഗ്യ, വിദ്യാഭ്യാസ ശുചിത്വ മേഖലകളിലെ മികവിനാണ് ഈ പുരസ്‌കാരങ്ങള്‍.
    ഇന്ത്യന്‍ നാവിക സേന
    ഇന്ത്യന്‍ നാവിക സേന ഇക്കാലയളവില്‍ യുദ്ധക്കപ്പലുകളും വിമാനവാഹിനികളും അന്തര്‍വാഹിനികളും കമ്മീഷന്‍ ചെയ്തു. 30 വര്‍ഷത്തോളം സേനയെ സേവിച്ച രണ്ടു കപ്പലുകള്‍ ഡീകമ്മിഷന്‍ ചെയ്യുകയും ചെയ്തു. മുംബൈ, വിശാഖപട്ടണം എന്നിവിടങ്ങളില്‍ പുതിയ യാര്‍ഡുകള്‍ തുടങ്ങി. ബറൂച്ച, മുംബൈ, കൊല്‍ക്കാത്ത താവളങ്ങളില്‍ പുതിയ യാര്‍ഡുകളുടെ കീലിംങ് നടത്തി.


    
    നൈജീരിയ, ഇംഗ്ലണ്ട്, റഷ്യ തുടങ്ങി 13 രാജ്യങ്ങളിലെ നാവിക സേനകളുടെ ആഘോഷപരിപാടികളിലും പ്രദര്‍ശന പരിപാടികളിലും അഭ്യാസ പ്രകടനങ്ങളിലും ഇന്ത്യയുടെ വിവിധ യുദ്ധകപ്പലുകളും വിമാനവാഹിനികളും പങ്കെടുത്തു.


    
    ഇന്ത്യന്‍ സമുദ്രത്തിലെ വിവിധ മേഖലയില്‍ നാവിക സേന ദൗത്യാധിഷ്ഠിത വിന്യാസങ്ങള്‍ നടത്തി. നാവിക സേനയുടെ ഏറ്റവും വലിയ ദ്വിവത്സര തിയറ്റര്‍ ലെവല്‍ ഓപ്പറേഷണല്‍ റെഡിനസ് എക്‌സര്‍സൈസ് 2019 ജനുവരി 7 മുതല്‍ മാര്‍ച്ച് 10 വരെ ഇന്ത്യാ സമുദ്രത്തില്‍ നടത്തി.
    ഇന്ത്യന്‍ തീരത്തെ പ്രത്യേക സാമ്പത്തിക മേഖലയിലൂടനീളം നാവിക സേന നിതാന്ത ജാഗ്രത പുലര്‍ത്തി. കടല്‍കൊള്ളക്കാരെ നേരിടുന്നതിന് ഗള്‍ഫ് ഓഫ് ഏഡനില്‍ 2019 നവംബര്‍ വരെ ഇന്ത്യന്‍ നാവിക സേന 75 യുദ്ധക്കപ്പലുകള്‍ വിന്യസിച്ചു. സേനയുടെ സാന്നിധ്യം ഈ മേഖലയില്‍ യാത്ര ചെയ്യുന്ന ഇന്ത്യന്‍ വ്യാപാര കപ്പലുകള്‍ക്ക് വലിയ സുരക്ഷിതത്വം നല്കി.
    വ്യോമ സേന
    ശത്രു രാജ്യങ്ങളില്‍ നിന്നു വിക്ഷേപിക്കുന്ന ഡ്രോണുകള്‍ ഉള്‍പ്പെടെയുള്ള സംവിധാനങ്ങള്‍ യുദ്ധമില്ലാത്ത അവസരങ്ങളില്‍പോലും വ്യോമ സേനയുടെ വെല്ലുവിളികള്‍ പല മടങ്ങായി വര്‍ധിപ്പിച്ചിരിക്കുകയാണ്. റഷ്യയുമായി എസ് -400 മിസൈല്‍ ഉപകരണങ്ങള്‍ക്കായി സേന കരാറില്‍ ഒപ്പു വച്ചു. ഇന്ത്യന്‍ വ്യോമ സേനയുടെ കരുത്ത് വര്‍ധിപ്പിക്കുന്നതിനായി റഫാല്‍ യുദ്ധ വിമാനങ്ങള്‍ സൈന്യത്തോട് ചേര്‍ത്തു. കൂടാതെ എസ്യു - 30 എംകെഐ, അപ്പാഷെ ഹെലികോപ്റ്റര്‍, ഡോണിയര്‍ 228 എന്നിവയും ഇക്കാലയളവില്‍ സേനയോടു ചേര്‍ന്നു. മിറാഷ് 2000, മിഗ് 29, ജഗ്വാര്‍ യുദ്ധവിമാനങ്ങള്‍ തുടങ്ങിയവയുടെ നിര്‍മ്മാണവും നവീകരണവും പൂര്‍ത്തിയായി.
    എയര്‍ബോണ്‍ ഏര്‍ളി വാണിംങ് ആന്‍ഡ് കണ്‍ട്രോള്‍, ഇന്റഗ്രേറ്റഡ് എയര്‍ കമാന്‍ഡ് ആന്‍ഡ് കണ്‍ട്രോള്‍ സിസ്റ്റം ഉള്‍പ്പെടെയുള്ള അത്യാധുനിക സംവിധാനങ്ങള്‍ 2019 സെപ്റ്റംബറില്‍ സേനയ്ക്ക് കൈമാറിയിട്ടുണ്ട്.
    രാജ്യത്തെ വിവിധ സംസ്ഥാനങ്ങളില്‍ പ്രളയ, അഗ്നിബാധ ദുരന്തങ്ങളില്‍ സേന സജീവമായി രക്ഷാപ്രവര്‍ത്തനങ്ങളില്‍ ഏര്‍പ്പെട്ടു. ഫ്രാന്‍സ്, ഒമാന്‍, സിംഗപ്പൂര്‍ എന്നീ രാജ്യങ്ങളില്‍ സേന സംയുക്ത സൈനിക അഭ്യാസ പ്രകടനങ്ങളില്‍ പങ്കെടുത്തു.
    വനിതകള്‍ വ്യോമസേനയില്‍
    എന്‍.സി.സി.യിലൂടെ എയര്‍ വിംങ് കേഡറ്റുകളായി വനിതകള്‍ വ്യോമ സേനയില്‍ പ്രവേശനം നല്‍കി. വനിതാ പൈലറ്റുകള്‍ക്ക് യാത്രാ വിമാനങ്ങളില്‍ നിന്നു യുദ്ധ വിമാനങ്ങളിലേയ്ക്ക് സ്ഥാന കയറ്റം നല്‍കി. ഇതനുസരിച്ച് ആറു പേരെ ഫൈറ്റര്‍ സ്‌ക്വാഡ്രണുകളിലും രണ്ടു പേരെ പരിശീലനത്തിനും നിയോഗിച്ചു.
    ഇന്ത്യന്‍ തീരദേശ സേനയുടെ കപ്പല്‍ 'വരാഹ' സെപ്റ്റംബര്‍ 25 ന് ചെന്നൈയില്‍ പ്രതിരോധ മന്ത്രി കമ്മീഷന്‍ ചെയ്തു. മൂന്നാമത്തെ കപ്പലായ സജഗ് ഗോവായിലും നീറ്റില്‍ ഇറക്കി. രണ്ടും ഇന്ത്യന്‍ നിര്‍മിതമാണ്. മൊസാമ്പിക്കിനും മാലിദ്വീപിനും ഇന്ത്യ ഇന്റര്‍കോപ്റ്റര്‍ ബോട്ടുകള്‍ സമ്മാനിച്ചു. മാലിദ്വീപിന്റെ അഭ്യര്‍ത്ഥന മാനിച്ച് അവരുടെ തീരങ്ങളിലും ഇന്ത്യയുടെ കപ്പലുകളും വിമാനങ്ങളും നിരീക്ഷണം നടത്തിവരുന്നു.ഇക്കാലയളവില്‍ ഇന്ത്യന്‍ തീര സേനയുടെ ആറു കപ്പലുകള്‍ വിവിധ ദൗത്യങ്ങള്‍ക്കായി 15 വിദേശ രാജ്യങ്ങള്‍ സന്ദര്‍ശിച്ചു.


    
    രാജ്യത്തെ വിവിധ സംസ്ഥാനങ്ങളിലുണ്ടായ പ്രകൃതി ക്ഷോഭ ദുരന്തങ്ങളില്‍ ഇന്ത്യന്‍ വ്യോമ സേനയും രക്ഷാ പ്രവര്‍ത്തനങ്ങളില്‍ ഏര്‍പ്പെട്ടു.
    പ്രതിരോധ ഉത്പാദനം
    പ്രതിരോധ ഉത്പ്പന്നങ്ങള്‍ മെയ്ക്ക് ഇന്‍ ഇന്ത്യ പദ്ധതിയില്‍ ഉള്‍പ്പെടുത്താന്‍ ഇന്ത്യന്‍ വിദേശ പ്രതിരോധ കമ്പനികളുടെയും സ്റ്റാര്‍ട്ട്പ്പുകളുടെയും യോഗം 2019 ഓഗസ്റ്റ് 9 ന് ഡല്‍ഹിയില്‍ പ്രതിരോധമന്ത്രിയുടെ അധ്യക്ഷതയില്‍ ചേര്‍ന്നു. സ്വകാര്യ കമ്പനികള്‍ക്കും ഈ മേഖലയില്‍ പ്രവേശനം നല്‍കാന്‍ തീരുമാനമായി. ഡിഫന്‍സ് ഇന്ത്യ സ്റ്റാര്‍ട്ടപ്പ് ചലഞ്ച് പ്രഖ്യാപിച്ചു.
    വിമുക്തഭട ക്ഷേമം
    സായുധ സേനാപതാകാ ദിനത്തോടനുബന്ധിച്ച് വിമുക്ത ഭടന്മാരെ കുറിച്ച് അവബോധം സൃഷ്ടിക്കുന്നതിന് കേന്ദ്രീയ സൈനിക ബോര്‍ഡ് ആദ്യമായി കോര്‍പ്പറേറ്റ് സോഷ്യല്‍ റെസ്‌പോണ്‍സബിലിറ്റി കൊണ്‍ക്ലേവ് നടത്തി. പ്രതിരോധ മന്ത്രി രാജ്‌നാഥ് സിംഗ് അധ്യക്ഷനായിരുന്നു. വിമുക്ത ഭടന്മാരുടെ ക്ഷേമത്തിന് രാജ്യം നേരിടുന്ന വെല്ലുവിളികള്‍ അദ്ദേഹം സദസുമായി പങ്കുവച്ചു. ഇതിനായി ഡിഫന്‍സ് ഫണ്ടു കൂടാതെ 9.97 കോടി രൂപ കൂടി 2019 -20 വര്‍ഷം സംഭരിച്ചിട്ടുണ്ട് എന്ന് അദ്ദേഹം അറിയിച്ചു. കര്‍മ്മ പദ്ധതി പ്രകാരം പ്ലാസ്റ്റിക്കിന്റെ ഉപയോഗം കുറയ്ക്കുവാന്‍ വകുപ്പ് തീരുമാനിച്ചു. ജല്‍ശക്തി അഭിയാന്റെ ഭാഗമായി ഓഗസ്റ്റ് 17 ന് പ്രതിരോധ വകുപ്പ് രാജ്യവ്യാപകമായി പ്രചാരണ പരിപാടി സംഘടിപ്പിക്കുകയുണ്ടായി. ഡല്‍ഹിയില്‍ ഡിസംബര്‍ 6 ന് ഇതു സംബന്ധിച്ച് ഏകദിന ശില്പശാലയും നടത്തി. ഡല്‍ഹിയില്‍ ഒക്ടോബര്‍ 31 നു നടത്തിയ സര്‍ദാര്‍ വല്ലഭ ഭായിപട്ടേല്‍ അനുസ്മരണ രാഷ്ട്രീയ ഏകതാ ദിന ഐക്യഓട്ടത്തില്‍ അനേകം വിമുക്തഭടന്മാര്‍ പങ്കെടുത്തു.
    ഡിസേബിള്‍ഡ് വാര്‍ വെറ്ററന്‍സ്, ഇന്ത്യന്‍ എക്‌സ് സര്‍വീസ് ലീഗ്, എയര്‍ ഫോഴ്‌സ് അസോസിയേഷന്‍, നാഷണല്‍ എക്‌സ് സര്‍വീസ് മെന്‍ കോ ഓര്‍ഡിനേഷന്‍ കമ്മിറ്റി എന്നീ നാലു സംഘടനകള്‍ക്ക് ഗവണ്‍മെന്റ് അംഗീകാരം നല്കി 2019 സെപ്റ്റംബര്‍ 16 ന് ഉത്തരവായി.
    പൊതു പ്രതിരോധ ഡയറക്ടറേറ്റ്
    സ്വച്ഛ്ഭാരത് ദൗത്യത്തിനു കീഴില്‍ എല്ലാ കന്റോണ്‍മെന്റ്ുകളും അവരവരുടെ ചുറ്റുപാടുകള്‍ വൃത്തിയും പച്ചപ്പുമുള്ളതാക്കി സൂക്ഷിക്കാന്‍ നടപടികള്‍ സ്വീകരിച്ചു. എല്ലാ 62 കന്റോണ്‍മെന്റ്ുകളും വെളിയിടവിസര്‍ജ്യ വിമുക്തമാണെന്ന് ഭവന നഗര കാര്യ മന്ത്രാലയങ്ങള്‍ സാക്ഷ്യപ്പെടുത്തി.


    
    

    
    (Release ID: 1598171) Visitor Counter : 8