      ഷിപ്പിങ് മന്ത്രാലയം

      വര്‍ഷാന്ത്യ അവലോകനം : ഷിപ്പിംഗ് മന്ത്രാലയം
      Posted On: 02 JAN 2020 2:52PM by PIB Thiruvananthpuram


    പ്രകൃതി സൗഹൃദ നയങ്ങള്‍ക്ക് ഊന്നല്‍


    
    · 2019 ലെ കപ്പലുകള്‍ പുനഃചംക്രമണം ചെയ്യുന്നതിനുള്ള നിയമം, അന്താരാഷ്ട്ര മാരിടൈം ഓര്‍ഗനൈസേഷന്റെ (ഐഎംഒ) ഹോങ്കോങ് കണ്‍വന്‍ഷനിലെ പങ്കാളിത്തം എന്നിവ ഇന്ത്യയെ 2019ല്‍ പരിസ്ഥിതി സൗഹൃദ കപ്പല്‍ പുനഃചംക്രമണത്തിന്റെ പ്രധാന കേന്ദ്രമാക്കി മാറ്റി


    · നാവികര്‍ക്ക് ബയോമെട്രിക് തിരിച്ചറിയല്‍ രേഖ കൊണ്ടുവന്ന ആദ്യ രാജ്യമായി ഇന്ത്യ മാറി


    · ഇന്ത്യന്‍ നാവികരുടെ തൊഴില്‍, ഉദ്യോഗ നൈപുണ്യം വികസിപ്പിക്കുന്നതിനു പുതിയ സംരംഭങ്ങള്‍


    · അയല്‍ രാജ്യങ്ങളുമായുള്ള പരസ്പര ബന്ധം മെച്ചപ്പെടുത്തുന്നതിന് ബംഗ്ലാദേശിന്റെ ഛട്ടോഗ്രം, മോംഗ്‌ല തുറമുഖങ്ങള്‍ വഴി ഇതാദ്യമായി സമാന്തര റൂട്ട്.


    · ഇന്ത്യയുടെ സമ്പന്നമായ സമുദ്രപാരമ്പര്യം പരിചയപ്പെടുത്തുന്നതിന് ലോക നിലവാരമുള്ള ദേശീയ മാരിടൈം ഹെറിറ്റേജ് സമുച്ചയം.


    
    രാജ്യത്തെ ഷിംപ്പിംഗ് മേഖലയുടെ വികസനത്തിന് കേന്ദ്ര ഗവണ്‍മെന്റ് പുരോഗമനപരമായ പ്രധാനപ്പെട്ട നിരവധി നയങ്ങള്‍ കൊണ്ടുവരികയും ഇടപെടലുകള്‍ നടത്തുകയും ചെയ്ത വര്‍ഷമാണ് 2019. കപ്പലുകള്‍ പുനചംക്രമണ നിയമം 2019, സുരക്ഷിതവും പരിസ്ഥിതി സൗഹൃദ പരവുമായി കപ്പലുകള്‍ പുനചംക്രമണം ചെയ്യുന്നതിനുള്ള സംബന്ധിച്ച് 2019 നവംബറില്‍ ചേര്‍ന്ന ഐഎംഒയുടെ ഹോങ്കോങ് കണ്‍വന്‍ഷനിലെ പങ്കാളിത്തം എന്നിവ അതില്‍ ചിലതാണ്. കപ്പലുകള്‍ പൊളിക്കുന്നതിന് കൃത്യമായ നിയമ സംവിധാനമൊരുക്കാന്‍ 2019-ലെ കപ്പലുകള്‍ പുനഃചംക്രമണം ചെയ്യുന്നതിനുള്ള നിയമം വ്യവസ്ഥ ചെയ്യുന്നു. ഈ നിമയം പ്രാബല്യത്തില്‍ വന്നതോടെ കാലപ്പഴക്കം കൊണ്ട് പുനചംക്രണം ചെയ്യേണ്ട കപ്പലുകളുടെ എണ്ണം 2024 ആകുമ്പോഴേക്കും ഇപ്പോഴത്തേതിന്റെ ഇരട്ടിയാകും എന്നാണ് കരുതുന്നത്. ഹോങ്കോങ് കണ്‍വന്‍ഷനിലെ പങ്കാളിത്തം നിലവില്‍ ലോകത്തെ 5 പ്രധാന കപ്പല്‍ പുനഃചംക്രമണ രാജ്യങ്ങളിലൊന്നായ ഇന്ത്യയിലെ കപ്പല്‍ പുനചംക്രമണ വ്യവസായത്തിന് കൂടുതല്‍ ഉത്തേജനം പകരും. സാഗര്‍മാല പദ്ധതിക്കു കീഴില്‍ നടപ്പാക്കുന്ന പുതിയ പദ്ധതികളും സമുദ്ര മേഖലയില്‍ ഗവണ്‍മെന്റിന് അഭിമാനം പകരുന്നു.
    നാവികര്‍ക്ക് ലോകത്തെവിടെയും സഞ്ചരിക്കുന്നതിന് ഉപയോഗപ്രദമായ ബയോമെട്രിക് സീഫെയറേഴ്‌സ് ഐഡന്റിറ്റി ഡോക്യുമെന്റ് (ബി.എസ്.ഐ.ഡി) ലോകത്താദ്യമായി അവതരിപ്പിച്ച രാജ്യമായി ഇന്ത്യ മാറി. ഈ തിരിച്ചറിയല്‍ രാജ്യ വിവിധ രാജ്യങ്ങളിലൂടെയുള്ള സഞ്ചാരം എളുപ്പമാക്കുന്നതിനും ജോലി തേടുന്നതിനും നാവികരെ സഹായിക്കും. ലോകത്തിന്റെ ഏതു ഭാഗത്താണ് അവരെന്ന് തിരിച്ചറിയാനും ഇത് വഴി സാധിക്കും.
    നിരവധി അന്താരാഷ്ട്ര സഹകരണ കരാറുകളാണ് 2019 ല്‍ ഒപ്പുവെച്ചത്. വ്യാപാരം മെച്ചപ്പെടുത്തുന്നതിനും സമുദ്രമേഖലയിലെ സഹകരണവും ഏകോപനവും മെച്ചപ്പെടുത്തുന്നതിനുമായി ദക്ഷിണേഷ്യയിലെ അയല്‍ രാജ്യങ്ങളുമായും മറ്റു രാജ്യങ്ങളുമായും നിരവധി ധാരണാപത്രങ്ങള്‍ ഒപ്പുവച്ചു. ബംഗ്ലാദേശ്, നേപ്പാള്‍, മ്യാന്‍മര്‍, ഭൂട്ടാന്‍, മാലദ്വീപുകള്‍, ഡെന്മാര്‍ക്ക്, സ്വീഡന്‍ എന്നിവയുമായുള്ള ധാരണാപത്രങ്ങള്‍ ഇതിലുള്‍പ്പെടും. മാലദ്വീപിനും കേരളത്തിനുമിടയില്‍ യാത്രാ- ചരക്കു ബോട്ട് സര്‍വീസ് ആരംഭിക്കുന്നതിനുള്ള ധാരണാപത്രം ഇതില്‍ ഏറ്റവും പ്രധാനപ്പെട്ട ഒന്നാണ്. നാവികരുടെ യോഗ്യതാരേഖകള്‍ പരസ്പരം അംഗീകരിക്കുന്നതിന് സ്വീഡനുമായി ഒപ്പുവച്ച ധാരണാപത്രവും നാഴികക്കല്ലാണ്. ഇന്ത്യന്‍ നാവികര്‍ക്ക് സ്വീഡിഷ് കപ്പലുകളില്‍ ജോലി നോക്കുന്നതിന് ഇത് സഹായിക്കും.
    ബംഗ്ലാദേശിലെ ഛട്ടോഗ്രം, മോംഗ്‌ലാ തുറമുഖങ്ങള്‍ വഴി വടക്കു കിഴക്കന്‍ മേഖലയിലേക്കു സമാന്തര റൂട്ട് വികസിപ്പിച്ചത് യാത്രാ, ചരക്കു കപ്പലുകളുടെ സഞ്ചാരത്തിന് വിശാല സാധ്യതകളാണ് തുറന്നിരിക്കുന്നത്.
    ജര്‍മന്‍ ചാന്‍സലറുടെ ഇന്ത്യാ സന്ദര്‍ശനവേളയില്‍ ഖരക്പൂര്‍ ഐ.ഐ.ടിയിലെ കേന്ദ്ര ഉള്‍നാടന്‍- തീരദേശ സമുദ്രതീര സാങ്കേതികവിദ്യ (സി.ഐ.സി.എം.ടി) യുമായി സാങ്കേതിക ലഹകരണത്തിന് ജര്‍മനി സുപ്രധാന ധാരണാപത്രം ഒപ്പുവെച്ചു.
    ഇന്ത്യയും നേപ്പാളുമായി ഉള്‍നാടന്‍ ജലഗതാഗത രംഗത്ത് ഒപ്പുവച്ച കരാര്‍ ഈ മേഖലയിലെ വഴിത്തിരിവാണ്. ബംഗ്ലാദേശിനും ഭൂട്ടാനും ഇടയിയിലെ ചരക്കു ഗതാഗതത്തിന് ഇതാദ്യമായി ഇന്ത്യയുടെ ജലപാത ബംഗ്ലാദേശ് ഉപയോഗിച്ചു. 2019 ജൂലൈ 12ന് ആയിരുന്നു ആ യാത്ര.
    തായ്‌ലന്റിന്റെ തുറമുഖ അതോറിറ്റിയായ റാനോം പോര്‍ട്ടുമായി ഇന്ത്യ മൂന്നു ധാരണാപത്രങ്ങള്‍ ഒപ്പുവച്ചു. ചെന്നൈ പോര്‍ട് ട്രസ്റ്റ്, വിശാഖപട്ടണം പോര്‍ട് ട്രസ്റ്റ്, കോല്‍ക്കൊത്ത പോര്‍ട് ട്രസ്റ്റ് എന്നിവയാണ് ഇന്ത്യയ്ക്കു വേണ്ടി പങ്കാളിയായത്. ഈ ധാരണാപത്രങ്ങള്‍ പ്രാബലത്തില്‍ വന്നതോടെ ഇന്ത്യയ്ക്കും തായ്‌ലന്റിനും ഇടയിലെ കപ്പല്‍ യാത്രാദൂരം പത്ത് മുതല്‍ പതിനഞ്ച് വരെ ദിവസങ്ങളില്‍ നിന്ന് ഏഴ് ദിവസമായി കുറയുകയും സാമ്പത്തിക പങ്കാളിത്തം വര്‍ധിക്കുകയും ചെയ്തു.
    അതിര്‍ത്തികള്‍ കടന്നുള്ള വ്യാപാരം (ടിഎബി)ക്കു കീഴില്‍ വ്യാപാര നടത്തിപ്പ് എളുപ്പമാക്കുന്നതു സംബന്ധിച്ച റാങ്കിംഗില്‍ ഇന്ത്യ നില മെച്ചപ്പെടുത്തി. നേരത്തേ 80 ആയിരുന്ന ഇന്ത്യയുടെ സ്ഥാനം ഇപ്പോള്‍ 68 ആണ്.
    ക്രൂയിസ് ടൂറിസവും തീരദേശ കപ്പല്‍യാത്രയും പ്രോല്‍സാഹിപ്പിക്കുക എന്നത് ഷിപ്പിംഗ് മന്ത്രാലയത്തിന്റെ ഈ വര്‍ഷത്തെ പ്രധാന മുന്‍ഗണനകളിലൊന്നായിരുന്നു. സമുദ്രയാത്രാ ടൂറിസം വികസനത്തിന്റെ ഭാഗമായി ഇന്ത്യയിലെ അന്തര്‍ദേശീയ, ആഭ്യന്തര കപ്പല്‍ സര്‍വീസുകള്‍ പ്രോല്‍സാഹിപ്പിക്കാന്‍ നിരവധി നടപടികള്‍ സ്വീകരിച്ചു.
    ആദ്യത്തെ സ്വകാര്യ പ്രീമിയം ആഢംബര വിനോദസഞ്ചാര കപ്പല്‍ 'കര്‍ണിക' ഇന്ത്യയിലെ ആഭ്യന്തര സമുദ്രയാത്രാ ടൂറിസത്തെ പുതിയൊരു തലത്തിലേക്കുയര്‍ത്തി. മുംബൈ- ഗോവ, മുംബൈ- ഗണപതിഫുലേ ( ജയ്ഗഢ്), മുംബൈ- ദിയ, മുംബൈ- ഗള്‍ഫ് എന്നീ റൂട്ടുകളില്‍ ഇതാദ്യമായി വിനോദസഞ്ചാര കപ്പല്‍യാത്രകള്‍ നടന്നു.
    ധാക്കയ്ക്കും കൊല്‍ക്കൊത്തയ്ക്കും ഇടയില്‍ പുതിയ സര്‍വീസ് തുടങ്ങി. 2019-ല്‍ നാല് യാനങ്ങള്‍ ഊ മേഖലയില്‍ സഞ്ചരിച്ചു.
    ഇന്ത്യയിലെ നാവികരുടെ എണ്ണം 2017-ലെ 1,54,349 ല്‍ നിന്ന് 2018-ല്‍ 21,08,799 ഉം 2019ല്‍ 2,31,776ഉം ആയി വര്‍ധിച്ചു. ഇന്ത്യയിലെയും രാജ്യത്തിനു പുറത്തെയും സമുദ്രയാനങ്ങളില്‍ നമ്മുടെ നാവികര്‍ക്ക് ജോലി ലഭ്യമാക്കുന്നതില്‍ മുമ്പില്ലാത്ത വളര്‍ച്ചയാണുള്ളത്. ഇന്ത്യാ ഗവണ്‍മെന്റിന്റെ ശ്രമഫലമായി മാരിടൈം പരിശീലനത്തിന്റെ നിലവാരം വര്‍ധിപ്പിക്കുന്നതിനും പരിശീലന ശേഷി വര്‍ധിപ്പിക്കുന്നതിനും പാഠ്യപദ്ധതി വികസിപ്പിക്കുന്നതിനും സാധിച്ചു. പരീക്ഷാ സമ്പ്രദായവും മെച്ചപ്പെട്ടു.
    നൈപുണ്യ വികസനത്തിന്, സാഗര്‍മാലാ, ദീന്‍ ദയാല്‍ ഉപാധ്യായ ഗ്രാമീണ്‍ കൗശല്‍ യോജനയ്ക്കു കീഴില്‍ ഗുജറാത്ത്, മഹാരാഷ്ട്ര, കേരളം, ആന്ധ്രപ്രദേശ്, തമിഴ്‌നാട് എന്നിവിടങ്ങളില്‍ കേന്ദ്രങ്ങള്‍ തുടങ്ങി.
    ഇതിനു പുറമേ, കേരളം, ആന്ധ്രപ്രദേശ്, തമിഴ്‌നാട് എന്നിവിടങ്‌ളില്‍ പ്രത്യേക പരിശീലന കേന്ദ്രങ്ങളും തുടങ്ങി. മാരിടൈം ലോജിസ്റ്റിക്‌സില്‍ ഒരു ബഹുനൈപുണ്യ വികസന കേന്ദ്രം 2919ല്‍ ജവഹര്‍ലാല്‍ നെഹ്‌റു പോര്‍ട് ട്രസ്റ്റില്‍ തുടങ്ങി. 1050 വിദ്യാര്‍ത്ഥികള്‍ക്കാണ് ഓരോ വര്‍ഷവും ഇവിടെ നൈപുണ്യ പരിശീലനം നല്‍കുക.
    ഇന്ത്യയിലെ ആദ്യത്തെ ബിംസ്‌ടെക് തുറമുഖ ഉച്ചകോടി 2019ല്‍ നടന്നു. സമുദ്ര സംബന്ധമായ ആശയവിനിമയങ്ങള്‍ വര്‍ധിപ്പിക്കുന്നതിനും തുറമുഖങ്ങള്‍ തമ്മിലുള്ള പരസ്പര ബന്ധ സംരംഭങ്ങള്‍ ശക്തിപ്പെടുത്തുന്നതിനും അംഗരാജ്യങ്ങളുടെ നല്ല അനുഭവങ്ങള്‍ പങ്കുവയ്ക്കുന്നതിനും വേദിയൊരുക്കുകയായിരുന്നു ഉച്ചകോടിയുടെ ലക്ഷ്യം.
    രാജ്യത്തെ എല്ലാ തുറമുഖങ്ങളിലും 2019ല്‍ അപ്‌ഗ്രേഡഡ് പോര്‍ട്ട് കമ്യൂണിറ്റി സംവിധാനം ഏര്‍പ്പെടുത്തി. വിവിധ പങ്കാളികള്‍ക്ക് ഉപകാരപ്രദമായ വിവരങ്ങളുടെ പ്രവാഹം ഒരൊറ്റ പൊതുകേന്ദ്രത്തിലൂടെ സാധ്യമാക്കി. സമ്പൂര്‍ണ കടലാസ് രഹിത സംവിധാനം യാഥാര്‍ത്ഥ്യമാക്കുന്നതിന്റെ ഭാഗമായി ഇ ഇന്‍വോയിസിംഗും ഇ പേയ്‌മെന്റും നിര്‍ബന്ധമാക്കി.
    478.9 കോടി രൂപ മുടക്കിയാണ് ഷിപ്പിംഗ് മന്ത്രാലയം ലോഥലില്‍ ഒരു ദേശീയ മാരിടൈം ഹെറിറ്റേജ് സമുച്ചയം നിര്‍മിച്ചത്. ഇന്ത്യയില്‍ ആദ്യമായി സ്ഥാപിച്ച ലോകനിലവാരമുള്ള ഈ പൈതൃക ശേഖരത്തില്‍ ഹാരപ്പന്‍ നാഗരികതയുടെ കാലം മുതലുള്ള ഇന്ത്യയുടെ സമ്പന്നമായ വിവരങ്ങളാണ് പ്രദര്‍ശനത്തിനുള്ളത്.
    ഝാര്‍ഖണ്ഡ് റാഞ്ചിയിലെ സാഹിബ്ഗനിയില്‍ ഒരു മള്‍ട്ടി മോഡല്‍ തുറമുഖം 2019 സെപ്റ്റംബറില്‍ പ്രധാനമന്ത്രി ശ്രീ. നരേന്ദ്ര മോദി രാജ്യത്തിനു സമര്‍പ്പിച്ചു.
    കേന്ദ്ര ഗവണ്‍മെന്റും സമുദ്രതീര സംസ്ഥാനങ്ങളും കേന്ദ്രഭരണ പ്രദേശങ്ങളും തമ്മിലുള്ള ഊഷ്മള ബന്ധവും സജീവ ആശയവിനിമയവും തുറമുഖങ്ങളുടെ വികസനം ഉറപ്പാക്കി. 2019 ഒക്ടോബറില്‍ നടന്ന പതിനേഴാമത് മാരിടൈം സ്റ്റേറ്റ് ഡെവലപ്‌മെന്റ് കൗണ്‍സില്‍ യോഗം ഫലപ്രദമാക്കുന്നതിലും ഇത് വലിയ പങ്ക് വഹിച്ചു.
    ഇന്റര്‍നാഷണല്‍ മാരിടൈം ഓര്‍ഗനൈസേഷനിലെ ബി കാറ്റഗറി രാഷ്ട്രങ്ങളില്‍ ഇന്ത്യ വീണ്ടും തെരഞ്ഞെടുക്കപ്പെട്ടു. 2020-21 കാലയളവിലേക്കാണ് ഇത്.
    കപ്പല്‍ നിര്‍മാണം സംബന്ധിച്ച നിലവിലെ സാമ്പത്തിക സഹായ പദ്ധതിക്കു കീഴില്‍ പതിനേഴ് കപ്പലുകള്‍ക്കായി 39.7 കോടി രൂപ സാമ്പത്തിക സഹായം അനുവദിച്ചു. ഇന്ത്യന്‍ കപ്പല്‍ നിര്‍മാണ കേന്ദ്രങ്ങളെ അന്തര്‍ദേശീയ നിലവാരത്തില്‍ മല്‍സര ശേഷിയുള്ളതാക്കി മാറ്റുന്നതിന് 2019 ഫെബ്രുവരിയില്‍ ഒരു ഏകീകൃത മാര്‍ഗനിര്‍ദേശ പത്രിക ഷിപ്പിംഗ് മന്ത്രാലയം തയ്യാറാക്കി.
    *****
    

    
    (Release ID: 1598261) Visitor Counter : 3