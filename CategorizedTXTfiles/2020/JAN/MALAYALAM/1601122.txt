      PIB Headquarters

      കഴക്കൂട്ടം സൈനിക് സ്‌കൂള്‍ പ്രവേശനം: റാങ്ക്‌ലിസ്റ്റ് പ്രസിദ്ധപ്പെടുത്തി
      Posted On: 30 JAN 2020 4:23PM by PIB Thiruvananthpuram


    കഴക്കൂട്ടം സൈനിക സ്‌കൂളിലെ 2020-21 വര്‍ഷത്തെ 6, 9 ക്ലാസ്സുകളിലേക്ക് 2020 ജനുവരി 5-ാം തീയതി നടത്തിയ പ്രവേശന പരീക്ഷയില്‍ വിജയിച്ചവരും വൈദ്യപരിശോധനയ്ക്കും അഭിമുഖത്തിനും യോഗ്യത നേടിയവരുടെയും റാങ്ക് ലിസ്റ്റ് പ്രസിദ്ധപ്പെടുത്തി. റാങ്ക് ലിസ്റ്റും വിശദവിവരങ്ങളും www.sainikschooltvm.nic.in എന്ന വെബ്‌സൈറ്റില്‍ നാളെ (ജനുവരി 31) ലഭ്യമാണ.്


    യോഗ്യത നേടിയ ഉദ്യോഗാര്‍ത്ഥികളുടെ വൈദ്യപരിശോധന കോഴിക്കോട്, എറണാകുളം, തിരുവനന്തപുരം എന്നീ കേന്ദ്രങ്ങളില്‍ ഫെബ്രുവരി 18-നും 20-നും ഇടയ്ക്ക് നടത്തുന്നതാണ്. വൈദ്യപരിശോധനയും അഭിമുഖവും നടത്തുന്ന സ്ഥലവും തീയതിയും,വൈദ്യപരിശോധനയ്ക്ക് രക്ഷകര്‍ത്താക്കള്‍ സമര്‍പ്പിക്കേ രേഖകളുടെ വിശദവിവരങ്ങളും സ്‌കൂള്‍ വെബ്‌സൈറ്റില്‍ ലഭ്യമാണ്.


    സൈനിക സ്‌കൂള്‍ പ്രവേശനം നല്‍കാമെന്ന് വാഗ്ദാനം ചെയ്തു വന്‍തുക തട്ടിപ്പ് നടത്തുന്നവരുടെ ചതിയില്‍ പെടാതിരിക്കാന്‍ രക്ഷിതാക്കള്‍ പ്രത്യേകം ശ്രദ്ധിക്കണമെന്ന് അറിയിക്കുന്നു. പ്രതിരോധ മന്ത്രാലയത്തിന്റെ കീഴിലുള്ള സൈനിക സ്‌കൂള്‍ സൊസൈറ്റി, പ്രവേശനമായി ബന്ധപ്പെട്ട് ആരെയും വിളിക്കുകയോ വിളിക്കുവാനോ ചുമതലപ്പെടിത്തിയിട്ടില്ല. പ്രവേശനമായി ബന്ധപ്പെട്ട് sainikschooladmission.in എന്ന ഓണ്‍ലൈന്‍ പോര്‍ട്ടലില്‍ നല്‍കുന്ന വിവരങ്ങള്‍ അന്തിമമായിരിക്കും.


    
    DS/LKM

    
    
    (Release ID: 1601122) Visitor Counter : 3