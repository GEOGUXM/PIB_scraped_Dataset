      പരിസ്ഥിതി, വനം മന്ത്രാലയം

      വര്‍ഷാന്ത്യ അവലോകനം- 2019: വനം, പരിസ്ഥിതി, കാലാവസ്ഥാവ്യതിയാന മന്ത്രാലയം
      
      കാലാവസ്ഥാവ്യതിയാന നിര്‍വഹണ സൂചികയില്‍ ഇന്ത്യ ആദ്യ പത്തു രാജ്യങ്ങളുടെ പട്ടികയില്‍ ഇടം നേടി
      
      ദേശീയതലത്തില്‍ ശുദ്ധവായു പദ്ധതിക്ക് തുടക്കമായി

      Posted On: 17 JAN 2020 2:28PM by PIB Thiruvananthpuram

    പ്രധാനമന്ത്രി നരേന്ദ്ര മോദിയുടെമാര്‍ഗ്ഗനിര്‍ദ്ദേശത്തില്‍ പരിസ്ഥിതിവിഷയങ്ങളില്‍ ഇന്ത്യയുടെ നേതൃത്വവും പ്രതിബദ്ധതയും ചരിത്രപ്രധാനമായ നേട്ടങ്ങളിലേയ്ക്ക് രാജ്യത്തെ നയിച്ചു. ഇതാദ്യമായികാലാവസ്ഥാവ്യതിയാന നിര്‍വഹണ സൂചികയില്‍മുന്നില്‍ നില്ക്കുന്ന ആദ്യ പത്തു രാജ്യങ്ങളുടെ പട്ടികയില്‍ ഇന്ത്യയുംസ്ഥാനം പിടിച്ചു.


    അന്തരീക്ഷ മലിനീകരണമാണ് ഇന്നത്തെ ഏറ്റവും വലിയ ആഗോള പാരിസ്ഥിതിക വെല്ലുവിളി. ഇതു നേരിടാന്‍ സമയബന്ധിതമായി രാജ്യമെമ്പാടും നാഷണല്‍ ക്ലീന്‍ എയര്‍ പ്രോഗ്രാം എന്ന പദ്ധതിക്ക് 2019 ജനുവരി 10 ന് മന്ത്രാലയംതുടക്കം കുറിച്ചു. ക്ലീനര്‍ എയര്‍ ഗ്രീനര്‍ ഇക്കോണമി എന്ന പ്രമേയവുമായിമൂന്നാമത് ഇന്‍ഡോ - ജര്‍മ്മന്‍ പരിസ്ഥിതിഫോറം ഫെബ്രുവരിയില്‍ ന്യൂഡല്‍ഹിയില്‍ നടന്നു. പാരീസ് കരാര്‍, അജണ്ട 2030 തുടങ്ങിയ വിഷയങ്ങള്‍ അടിസ്ഥാനമാക്കിയുള്ള ചര്‍ച്ചകളാണ്‌ഫോറത്തില്‍ നടന്നത്.


    നെയ്‌റോബിയില്‍ 2019 മാര്‍ച്ച് 11 മുതല്‍ 15 വരെ നടന്ന നാലാമത് ഐക്യരാഷ്ട്ര പരിസ്ഥിതിഅസംബ്‌ളിയില്‍ ആദ്യമായി ഇന്ത്യ മുന്നോട്ടു വച്ച പ്ലാസ്റ്റിക്ക് ഉപയോഗം, സുസ്ഥിര നൈട്രജന്‍ മാനേജ്‌മെന്റ് എന്നീ രണ്ടു പ്രധാന പാരിസ്ഥിതിക പ്രമേയങ്ങള്‍ ചര്‍ച്ച ചെയ്തു പാസാക്കി.


    ഇന്ത്യ കൂളിംങ് ആക്ക്ഷന്‍ പ്ലാന്‍ ഈ മാര്‍ച്ചില്‍ ആരംഭിച്ചു. വ്യാപാര, പാര്‍പ്പിട കെട്ടിടങ്ങള്‍, കോള്‍ഡ് ചെയിന്‍, റെഫ്രിജറേഷന്‍, ഗതാഗതം, വ്യവസായംതുടങ്ങിയ വ്യത്യസ്ത മേഖലകളില്‍ ആണ് ഇതിന്റെ പ്രസക്തി. അപകടകരമായ മാലിന്യങ്ങള്‍ നീക്കം ചെയ്യുന്നതു സംബന്ധിച്ചുള്ള ഗവണ്‍മെന്റ്‌വിജ്ഞാപനം 2019 മാര്‍ച്ച് 1 - ന് പുറത്തിറങ്ങി. ലോക പരിസ്ഥിതി ദിനത്തില്‍കേന്ദ്ര വനം പരിസഥിതി മന്ത്രി ശ്രീ. പ്രകാശ് ജാവദേക്കര്‍ തൈയോടൊപ്പം സെല്‍ഫി പൊതുജന പ്രചാരണ പരിപാടിസാമൂഹ്യ മാധ്യങ്ങളില്‍ പോസ്റ്റ്‌ചെയ്ത് എല്ലാവരോടുംവൃക്ഷ തൈകള്‍ നടാന്‍ ആഹ്വാനം ചെയ്തു.


    2020 ഏപ്രില്‍ 1 മുതല്‍ ഇന്ത്യന്‍ വാഹനങ്ങള്‍ ഭാരത് സ്റ്റാന്‍ഡാര്‍ഡ് നാലില്‍ നിന്ന് ആറിലേയ്ക്കു മാറും. ഇലക്ടോണിക് വാഹന ഉപയോഗത്തിനായി പൊതുജനങ്ങളുടെമേല്‍ചെറിയ തോതില്‍ സമ്മര്‍ദ്ദവും ഉണ്ടാവും. വനശാസ്ത്ര മേഖലയിലെ സഹകരണത്തിന് കാനഡയിലെ വാന്‍കൂറിലുള്ള ബ്രിട്ടീഷ്‌കൊളംബിയ സര്‍വകലാശാലയുമായി വനം പരിസ്ഥിതി മന്ത്രാലയം അടുത്ത പത്തു വര്‍ഷത്തേയ്ക്ക് ധാരണാപത്രത്തില്‍ ഒപ്പു വച്ചു. വനശാസ്ത്ര ഗവേഷണം പഠനം, വന്യജീവി ഇന്‍സ്റ്റിറ്റ്യൂട്ട്, ഫോറസ്റ്റ്‌സര്‍വെ, ഡെറാഡൂണിലെ ഇന്ദിരാഗാന്ധി നാഷണല്‍ ഫോറസ്റ്റ് അക്കാദമി ആന്‍ഡ് ഫോറസ്റ്റ് എജ്യൂക്കേഷന്‍ ഡയറക്ടറേറ്റ്തുടങ്ങിയ സ്ഥാപനങ്ങളാണ് ഈ കരാറില്‍ സഹകരിക്കുക. ഫെബ്രുവരിയില്‍ ആരംഭിച്ച ഏഷ്യാറ്റിക് ലയണ്‍ കണ്‍സര്‍വേഷന്‍ പദ്ധതിക്കായി കേന്ദ്ര ഗവണ്‍മെന്റ് ബജറ്റില്‍ 97.85 കോടിരൂപ നീക്കിവച്ചു. ഗുജറാത്തിലെ ഗിര്‍ വനങ്ങളില്‍വംശനാശം നേരിടുന്ന ജനുസാണ് ഏഷ്യന്‍ സിംഹങ്ങള്‍.


    2018 ലെ അഖിലേന്ത്യ കണക്കെടുപ്പു പ്രകാരം രാജ്യത്തെ കടുവകളുടെ എണ്ണം 2967 ആയി ഉയര്‍ന്നിട്ടുണ്ടെന്ന് അന്താരാഷ്ട്ര കടുവാ ദിനത്തോടനുബന്ധിച്ച് 2019 ജൂലൈ 29 ന് പ്രധാനമന്ത്രി നരേന്ദ്ര മോദി ഡല്‍ഹിയില്‍ അറിയിച്ചു. മന്ത്രാലയത്തിന്റെദ്വൈവാര്‍ഷിക റിപ്പോര്‍ട്ടു പ്രകാരം ഇന്ത്യയിലെ വന വിസ്തൃതി 80.73 ദശലക്ഷം ഹെക്ടറാണ് എന്ന് വകുപ്പു മന്ത്രി അറിയിച്ചു. വനവത്ക്കരണത്തിനായി മന്ത്രാലയം 47,436 കോടിരൂപയാണ് ഈ വര്‍ഷംവിവിധ സംസ്ഥാനങ്ങള്‍ക്കു നല്കിയിരിക്കുന്നത്.


    ഫെബ്രുവരിയില്‍ മന്ത്രാലയം പുറത്തിറക്കിയ ഇന്ത്യ സ്പിയര്‍ഹെഡിംങ്‌ക്ലൈമാറ്റിക് സൊലൂഷന്‍സ് എന്ന ഗ്രന്ഥത്തില്‍കാലാവസ്ഥാവ്യതിയാനത്തെ നേരിടാന്‍ ഇന്ത്യ സ്വീകരിച്ചിരിക്കുന്ന നടപടികള്‍ വിശദീകരിക്കുന്നുണ്ട്. യുണൈറ്റഡ് നേഷന്‍സ് ഫ്രെയിംവര്‍ക്ക് കണ്‍വന്‍ഷന്‍ ഓണ്‍ ക്ലൈമാറ്റിക്‌ചെയിഞ്ച് ചിലിയിലെ മാഡ്രിഡില്‍ 2019 ഡിസംബര്‍ 2- 15 വരെ നടന്നു. കാലാവസ്ഥാവ്യതിയാനവുമായി ബന്ധപ്പെട്ട പ്രശ്‌നങ്ങള്‍ അതിന്റെ പ്രത്യാഘാതങ്ങള്‍, നടപടികള്‍ തുടങ്ങിയ വിഷയങ്ങളാണ് ചര്‍ച്ച ചെയ്യപ്പെട്ടത്. വര്‍ധിക്കുന്ന ഇന്ധന ആവശ്യം നേരിടുന്നതിനായി അന്താരാഷ്ട്ര സൗരോര്‍ജ്ജ സഖ്യത്തില്‍ അംഗങ്ങളാകുന്നതിന് കൂടുതല്‍ രാജ്യങ്ങളെ ഇന്ത്യ ക്ഷണിച്ചു.


    കാറ്റില്‍ നിന്നുള്ള വൈദ്യുതി ഉത്പാദനം പ്രോത്സാഹിപ്പിക്കുന്നതിന് വിന്‍ഡ് പവര്‍ പ്രോജക്ടുകളുടെവാടക മെഗാവാട്ടിന് 30000 രൂപയാക്കി കുറച്ചു.ബ്രസീല്‍, ദക്ഷിണാഫ്രിക്ക, ഇന്ത്യ, ചൈന എന്നീ രാജ്യങ്ങളുടെകാലാവസ്ഥാവ്യതിയാനത്തിന്മേലുള്ള മന്ത്രിതല ചര്‍ച്ച ബ്രസീലിലെ സാവൊ പോളോയില്‍ 2019 ഓഗസ്റ്റ് 14- 16 വരെ നടന്നു. ബ്രിക്‌സ് രാജ്യങ്ങളിലെ നഗരങ്ങള്‍ നേരിടുന്ന പാരിസ്ഥിതിക പ്രശ്‌നങ്ങള്‍ പരിഹരിക്കുന്നതിന് ഒന്നിച്ചു പ്രയത്‌നിക്കാന്‍ ഈ രാജ്യങ്ങള്‍ തീരുമാനിച്ചു.


    ജി.ബി പന്ത് ഇന്‍സ്റ്റിറ്റ്യൂട്ട് ഓഫ് ഹിമാലയന്‍ എന്‍വിറോണ്‍മെന്റ് ആന്‍ഡ് ഡവലപ്‌മെന്റ് പ്രാദേശിക കേന്ദ്രം ലഡാക്കില്‍സ്ഥാപിക്കാന്‍ കാലാവസ്ഥാ മാറ്റ പ്രവര്‍ത്തക സമിതിയുടെ ഡല്‍ഹിയില്‍ചേര്‍ന്ന യോഗം തീരുമാനിച്ചു. വാര്‍ത്താവരണ്‍ 2019 എന്ന പേരില്‍ നാലു ദിവസം നീണ്ടു നിന്ന ഹ്രസ്വചിത്ര മത്സരവും പരിസ്ഥിതി ഉത്സവവും മന്ത്രാലയത്തിന്റെയുംസെന്റര്‍ഫോര്‍മീഡിയ സ്റ്റഡിസിന്റെയും സംയുക്ാഭിമുഖ്യത്തില്‍ നടന്നു.


    കാലാവസ്ഥാവ്യതിയാന വിഷയങ്ങളില്‍ സാങ്കേതിക സഹകരണത്തിനായി സ്വിറ്റ്‌സര്‍ലന്‍ഡ് ഗവണ്‍മെന്റുംകേന്ദ്ര വനം പരിസ്ഥിതി മന്ത്രാലയവും തമ്മില്‍ 2019 സെപ്റ്റംബര്‍ 13 ധാരണാപത്രം ഒപ്പു വച്ചു. അഞ്ചു വര്‍ഷമാണ് കരാര്‍കാലാവധി. കാലാവസ്ഥാവ്യതിയാനം സുസ്ഥിര ജല വന പരിപാലനം, പര്‍വത മേഖലയുടെസുസ്ഥിര വികസനം, പരിസ്ഥിതിസൗഹൃദ നഗര വികസനം, അന്തരീക്ഷ, ജല മലിനീകരണം, ശുദ്ധവും പുനരുപയോപ്രദവുമായ ഊര്‍ജ്ജം, കാലാവസ്ഥാവ്യതിയാന അപകട നിയന്ത്രണംതുടങ്ങിയ വിഷയങ്ങളിലാണ് ഇരു രാജ്യങ്ങളും സഹകരിക്കുക. 2019 നവംബര്‍ 11-17 വരെ 50 കടല്‍ തീരങ്ങളില്‍സ്വഛ് - നിര്‍മ്മല്‍ തത് അഭിയാന്റെ കീഴില്‍ കടല്‍ തീരങ്ങള്‍ വൃത്തിയായി പരിപാലിക്കുന്നതിന് മന്ത്രാലയം ബഹുജന ബോധവത്ക്കരണം നടത്തി. ഗുജറാത്ത്, ദമന്‍ ദിയൂ, മഹാരാഷ്ട്ര, ഗോവ, കര്‍ണാടകം, കേരളം, തമിഴ്‌നാട്, പുതുച്ചേരി, ആന്ധ്രാ പ്രദേശ്, ഒഡീഷ എന്നി സംസ്ഥാനങ്ങളിലെ തെരഞ്ഞെടുക്കപ്പെട്ട കടല്‍ തീരങ്ങളിലാണ്‌ബോധവത്ക്കരണ പരിപാടി നടന്നത്.
    പരിസ്ഥിതിസൗഹൃദ ഉത്പ്പന്നങ്ങള്‍ പ്രോത്സാഹിപ്പിക്കുന്നതിനായി ഇന്ത്യന്‍ ഓയില്‍കോര്‍പ്പറേഷന് പാനിപ്പത്തില്‍ 2ജി എത്‌നോള്‍ പ്ലാന്റ് സ്ഥാപിക്കുവാന്‍ മന്ത്രാലയം അനുമതി നല്കി.


    പരിസ്ഥിതി മന്ത്രാലയത്തിന്റെ ആഭിമുഖ്യത്തില്‍ നാഷണല്‍ ഗ്രീന്‍ കോര്‍പ്‌സിന്റെഎക്കോക്ലബ് പരിപാടിഗുജറാത്തിലെ കെവാദിയയില്‍ 2019 ഡിസംബര്‍ 20, 21 തിയതികളില്‍ നടന്നു.
    *****
    

    
    (Release ID: 1599661) Visitor Counter : 6