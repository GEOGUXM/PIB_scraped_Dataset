      പഞ്ചായത്തീരാജ് മന്ത്രാലയം

      വര്‍ഷാന്ത്യ അവലോകനം :പഞ്ചായത്തി രാജ് മന്ത്രാലയം
      Posted On: 08 JAN 2020 3:25PM by PIB Thiruvananthpuram


    രാഷ്ട്രീയ ഗ്രാമ സ്വരാജ് യജ്ഞത്തിന്‍ കീഴില്‍ 406.22 കോടി രൂപ സംസ്ഥാനങ്ങള്‍ക്ക് നല്‍കി ;
    പിഇഎസ്, ഗ്രാം മന്‍ചിത്ര ആപ്പുകള്‍ വികസിപ്പിച്ചു


    
    ഭരണഘടനയുടെ 73-ാം ഭേദഗതിയുടെ ശിപാര്‍ശ, നിരീക്ഷണം, നിര്‍വഹണം എന്നിവയുമായി ബന്ധപ്പെട്ട പ്രവര്‍ത്തനങ്ങളാണ് പഞ്ചായത്തി രാജ് മന്ത്രാലയത്തിന്റെ ചുമതലയില്‍ വരുന്നത്. സാങ്കേതിക വിദ്യ, ഗ്രാമീണ തദ്ദേശ സ്വയം ഭരണസ്ഥാപന നടത്തിപ്പുകാരുടെ കാര്യക്ഷമതാ നിര്‍മ്മാണം എന്നിവ വഴി ഭരണത്തിന്റെ അടിസ്ഥാന സൗകര്യങ്ങളും അടിസ്ഥാന സേവനങ്ങളും ശക്തിപ്പെടുത്തുന്നതിലാണ് മന്ത്രാലയം കൂടുതലായും മുഴുകിയിരിക്കുന്നത്.


    
    ധനകാര്യ കമ്മീഷനിലൂടെ അടിസ്ഥാന സേവനങ്ങള്‍ക്ക് പണം ലഭ്യമാക്കല്‍, രാഷ്ട്രീയ ഗ്രാമ സ്വരാജ് അഭിയാന്‍ വഴി പ്രാദേശിക സ്വയം ഭരണ സ്ഥാപനങ്ങളിലെ അംഗങ്ങളുടെ കാര്യക്ഷമത വര്‍ദ്ധിപ്പിക്കല്‍, സമഗ്ര പങ്കാളിത്ത പ്രക്രിയയിലൂടെ ഗ്രാമ പഞ്ചായത്ത് വികസന ആസൂത്രണവും ശിപാര്‍ശ ജോലികളും.


    
    ഈ സാമ്പത്തിക വര്‍ഷത്തില്‍ 14-ാം ധനകാര്യ കമ്മീഷന്‍ 48,497.57 കോടി രൂപയാണ് 26 സംസ്ഥാനങ്ങളിലെ ഗ്രാമ പഞ്ചായത്തുകള്‍ക്ക് ലഭ്യമാക്കിയത്.
    രാജ്യത്തെ 1,10,102 ഗ്രാമ പഞ്ചായത്തുകള്‍ പ്രിയ സോഫ്റ്റ് എന്ന സംവിധാനത്തിലൂടെ പണമിടപാടുകള്‍ തുടങ്ങി. 2018 -19 സാമ്പത്തിക വര്‍ഷത്തില്‍ 32 സംസ്ഥാനങ്ങളിലെ വാര്‍ഷിക കര്‍മ്മ പദ്ധതിക്ക് മന്ത്രാലയം അനുമതി നല്കുകയും 598.25 കോടി രൂപ വിതരണം ചെയ്യുകയും ചെയ്തു. ഈ സാമ്പത്തിക പദ്ധതിയില്‍ 406.22 കോടി രൂപയാണ് ഡിസംബര്‍ 18 വരെ വിതരണം ചെയ്തത്.


    ജനകീയാസൂത്രണം - എല്ലാവരുടെയും പദ്ധതി എല്ലാവര്‍ക്കും വികസനം

    ഗ്രാമ പഞ്ചായത്ത് വികസന ആസൂത്രണ രൂപീകരണ നടപടി പങ്കാളിത്തപരവും സുതാര്യവുമായ വ്യവഹാരമാക്കുന്നതിനായി 2019 ഒക്ടോബര്‍ 2 മുതല്‍ 2020 -21 സാമ്പത്തിക വര്‍ഷത്തിലെ ഇതിന്റെ തയാറെടുപ്പ് ജനകീയാസൂത്രണ പ്രചാരണമായി വീണ്ടും ആരംഭിച്ചു. ഇതിനായി 21043 ഗ്രാമ സഭകള്‍ ചേര്‍ന്നു. 221378 ഗ്രാമ സഭകള്‍ മുന്‍കൂട്ടി നിശ്ചയിച്ചു. 103607 പ്രതികരണങ്ങള്‍ ലഭിച്ചു. 97315 ഗ്രാമപഞ്ചായത്ത് വികസന പദ്ധതികള്‍ക്ക് അംഗീകാരം നല്കി. 42113 വികസന പദ്ധതികള്‍ പദ്ധതികള്‍ തുടങ്ങി. 5805 പദ്ധതികളുടെ നടപടിക്രമങ്ങള്‍ നടന്നു വരുന്നു.


    
    രാഷ്ട്രീയ ഗ്രാമ സേവക് സ്വരാജിന്റെ അടിസ്ഥാനത്തില്‍, മത്സരാധിഷ്ഠിതമായി ജനങ്ങള്‍ക്ക് സേവനങ്ങള്‍ എത്തിച്ചു കൊടുക്കുവാന്‍ മന്ത്രാലയം ഗ്രാമ പഞ്ചായത്തുകളെ പ്രേരിപ്പിച്ചു വരികയാണ്. മികച്ച പ്രകടനം കാഴ്ച്ച വയ്ക്കുന്ന പഞ്ചായത്തുകള്‍ക്കും സംസ്ഥാനങ്ങള്‍ക്കും വിവിധ വിഭാഗങ്ങളിലായി പ്രതിവര്‍ഷം 5 മുതല്‍ 50 ലക്ഷം വരെയാണ് പ്രോത്സാഹന സമ്മാനങ്ങള്‍. ഇതനുസരിച്ച് 2019 ല്‍ 24 സംസ്ഥാനങ്ങളിലെ 195 പഞ്ചായത്തുകള്‍ക്ക് ദീന്‍ ദയാല്‍ ഉപാദ്ധ്യായ പഞ്ചായത്ത് ശാക്തീകരണ്‍ പുരസ്‌കാര്‍, 20 സംസ്ഥാനങ്ങളിലെ 20 ഗ്രാമ പഞ്ചായത്തുകള്‍ക്ക് നാനാജി ദേശ്മുഖ് രാഷ്ട്രിയ ഗൗരവ് ഗ്രാമ സഭാ പുരസ്‌കാര്‍, രാജ്യത്തെ 3 ഗ്രാമ പഞ്ചായത്തുകള്‍ക്ക് ഗ്രാമ പഞ്ചായത്ത് ഡവലപ്‌മെന്റ് പ്ലാന്‍ അവാര്‍ഡ്, 22 സംസ്ഥാനങ്ങളിലെ 22 ഗ്രാമ പഞ്ചായത്തുകള്‍ക്ക് ചൈല്‍ഡ് ഫ്രണ്ട്‌ലി ഗ്രാമ പഞ്ചായത്ത് അവാര്‍ഡ്, ആറു സംസ്ഥാനങ്ങള്‍ക്ക് ഇ - പഞ്ചായത്ത് പുരസ്‌കാരം എന്നിവ നല്കുകയുണ്ടായി.


    
    വികസന പദ്ധതികള്‍ നടപ്പാക്കുന്നതിനായി ഗ്രാമ പഞ്ചായത്തുകള്‍ക്ക് മന്ത്രാലയം യുണിഫൈഡ് പോര്‍ട്ടല്‍ സംവിധാനം ലഭ്യമാക്കിയിട്ടുണ്ട്. ആസൂത്രണത്തിനു വേണ്ടി ഗ്രാമ മന്‍ചിത്ര എന്ന പേരില്‍ ഒരു ആപ്ലിക്കേഷന്‍ 2019 ഒക്ടോബര്‍ 23 ന് കേന്ദ്ര പഞ്ചായത്തി രാജ് മന്ത്രി ഉദ്ഘാടനം ചെയ്യുകയുമുണ്ടായി.
    

    
    (Release ID: 1598748) Visitor Counter : 4