      ମହାକାଶ ବିଭାଗ

      ବୀର ସୁରେନ୍ଦ୍ର ସାଏ ମହାକାଶ ନବୋନ୍ମେଷ କେନ୍ଦ୍ରର ଛାତ୍ରଙ୍କୁ ଭେଟିଲେ କେନ୍ଦ୍ରମନ୍ତ୍ରୀ ଡ. ଜିତେନ୍ଦ୍ର ସିଂ
      • ପ୍ରଥମ ଥର ପାଇଁ ଛାତ୍ରମାନଙ୍କ ଦ୍ୱାରା ମହାକାଶ ଉତକ୍ଷେପଣ ଯାନ (ଏସଏଲଭି) ବିକଶିତ ହୋଇଛି : ଡ.ଜିତେନ୍ଦ୍ର ସିଂ
      • ଉପଗ୍ରହ ଉତକ୍ଷେପଣ ଯାନ ବିକଶିତ କରିବା ଲାଗି ଛାତ୍ରଛାତ୍ରୀଙ୍କ ପ୍ରୟାସକୁ ମନ୍ତ୍ରୀଙ୍କ ପ୍ରଶଂସା
      • ଇସ୍ରୋ ପକ୍ଷରୁ ମିଳିବ 50 ଲକ୍ଷ ଟଙ୍କାର ଆର୍ଥିକ ଏବଂ ବୈଷୟିକ ସହାୟତା
      • ଇସ୍ରୋର ସୁବିଧା ସୁଯୋଗ ଉପଯୋଗ କରିପାରିବେ ଛାତ୍ର ଗୋଷ୍ଠୀ
      Posted On: 24 JAN 2020 7:20PM by PIB Bhubaneshwar


    ସମ୍ବଲପୁରସ୍ଥିତ ବୀର ସୁରେନ୍ଦ୍ର ସାଏ ମହାକାଶ ନବୋନ୍ମେଷ କେନ୍ଦ୍ରର ଏକ ଛାତ୍ର ଗୋଷ୍ଠୀ ଆଜି ନୂଆଦିଲ୍ଲୀଠାରେ କେନ୍ଦ୍ର ଉତ୍ତର ପୂର୍ବାଂଚଳ କ୍ଷେତ୍ର ବିକାଶ , ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ , କାର୍ମିକ , ସାଧାରଣ ଅଭିଯୋଗ ଓ ପେନସନ , ଆଣବିକ ଶକ୍ତି ଓ ମହାକାଶ ରାଷ୍ଟ୍ରମନ୍ତ୍ରୀ ଡ. ଜିତେନ୍ଦ୍ର ସିଂଙ୍କୁ ସାକ୍ଷାତ କରିଛନ୍ତି । ସେମାନଙ୍କ ଦଳ ଏକ ଉପଗ୍ରହ ଉତକ୍ଷେପଣ ଯାନ ବିକଶିତ କରିଥିବା ନେଇ ଛାତ୍ରମାନେ ସୂଚନା ଦେଇଥିଲେ ।


    କେନ୍ଦ୍ରମନ୍ତ୍ରୀ ଡ. ଜିତେନ୍ଦ୍ର ସିଂ କହିଥିଲେ ଯେ ମହାକାଶ ପ୍ରଯୁକ୍ତି କ୍ଷେତ୍ରରେ ଭାରତ ଏକ ଅଗ୍ରଣୀ ରାଷ୍ଟ୍ର ଏବଂ ଏହି ଛାତ୍ରମାନେ ଏଥିରେ ମଧ୍ୟ ଯୋଗଦାନ କରିବେ । ଏହି ଛାତ୍ରମାନଙ୍କର ପ୍ରୟାସରେ ସେମାନଙ୍କ ପ୍ରତିଭା , ଅନୁସନ୍ଧିତ୍ସା ଏବଂ ସାମର୍ଥ୍ୟ ପ୍ରତିଫଳିତ ହୋଇଛି । ସେ କହିଥିଲେ ଯେ , ପ୍ରଥମ ଥର ପାଇଁ ଛାତ୍ରମାନଙ୍କ ଦ୍ୱାରା ମହାକାଶ ଉତକ୍ଷେପଣ ଯାନ (ଏସଏଲଭି) ବିକଶିତ ହୋଇଛି । ପୂର୍ବରୁ ମଧ୍ୟ ଛାତ୍ରମାନଙ୍କ ଦ୍ୱାରା କ୍ଷୁଦ୍ର ଉପଗ୍ରହ ବିକଶିତ କରାଯାଇସାରିଛି । ଏହା ବିଜ୍ଞାନ ଓ ପ୍ରଯୁକ୍ତି କ୍ଷେତ୍ରରେ ଅନ୍ୟ ଛାତ୍ରଛାତ୍ରୀଙ୍କୁ ଅନୁପ୍ରାଣିତ କରିବ ବୋଲି ସେ କହିଥିଲେ । କେନ୍ଦ୍ରମନ୍ତ୍ରୀ କହିଥିଲେ ଯେ , ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କର ବିଜ୍ଞାନ ପ୍ରତି ସ୍ୱାଭାବିକ ଆଗ୍ରହ ରହିଛି ଏବଂ ତାଙ୍କ ନେତୃତ୍ୱାଧୀନ ସରକାର ବିଜ୍ଞାନ ଓ ପ୍ରଯୁକ୍ତି କ୍ଷେତ୍ରର ବିକାଶ ଲାଗି ବିଭିନ୍ନ ପଦକ୍ଷେପ ଗ୍ରହଣ କରିଛନ୍ତି । ମନ୍ତ୍ରୀ ଆହୁରି କହିଥିଲେ ଯେ ଏହି ଛାତ୍ରମାନେ ଇସ୍ରୋ ସହିତ ଲଗାତାର ସମ୍ପର୍କରେ ରହିବେ । ଏମାନଙ୍କ ପ୍ରୟାସ ପାଇଁ ଇସ୍ରୋ ପକ୍ଷରୁ 50 ଲକ୍ଷ ଟଙ୍କାର ଆର୍ଥିକ ଏବଂ ବୈଷୟିକ ସହାୟତା ଯୋଗାଇ ଦିଆଯିବ । ଆବଶ୍ୟକତା ଓ ସାଧ୍ୟତା ଅନୁଯାୟୀ ଏହି ଛାତ୍ରମାନେ ଇସ୍ରୋର ସୁବିଧା ସୁଯୋଗ ଉପଯୋଗ କରିପାରିବେ ।


    ମହାକାଶ ସମ୍ବନ୍ଧୀୟ ଉଦ୍ଭାବନକୁ ପ୍ରୋତ୍ସାହନ ଦେବା କ୍ଷେତ୍ରରେ ଇସ୍ରୋ ଅଗ୍ରଣୀ ଭୂମିକା ଗ୍ରହଣ କରିଆସିଛି । ଏହି ଛାତ୍ରଗୋଷ୍ଠୀ “ ଛାତ୍ରଛାତ୍ରୀଙ୍କ ସହ ସମ୍ବାଦ ” କାର୍ଯ୍ୟକ୍ରମର ଅଂଶବିଶେଷ ସ୍ୱରୂପ ଇସ୍ରୋ ଅଧ୍ୟକ୍ଷ ଡ. କେ ସିବନଙ୍କ ସହିତ ଆଲୋଚନା ମଧ୍ୟ କରିଥିଲେ । ଏମାନେ ପ୍ରଥମ ଏବଂ ଏକମାତ୍ର ଛାତ୍ର ଅନୁଷ୍ଠାନ ଭାବେ ଶବ୍ଦ ସୃଷ୍ଟିକାରୀ ସ୍ୱଦେଶୀ ରକେଟ ବିକଶିତ କରିବା ଏବଂ ସଫଳତାପୂର୍ବକ ଉତକ୍ଷେପଣ କରିବା ଲାଗି ଲିମକା ବୁକ ଅଫ ରେକର୍ଡସରେ ସ୍ଥାନ ପାଇଛନ୍ତି ।


    **********


    

    
    (Release ID: 1600491) Visitor Counter : 20