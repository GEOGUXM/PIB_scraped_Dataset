      କ୍ୟାବିନେଟ

      ନିର୍ବାଚନ ପରିଚାଳନା ଓ ପ୍ରଶାସନ କ୍ଷେତ୍ରରେ ସହଯୋଗ ପାଇଁ ଭାରତ, ଟ୍ୟୁନିସିଆ ଓ ପାପୁଆ ନ୍ୟୁ ଗିନିର ନିର୍ବାଚନ ଆୟୋଗଙ୍କ ମଧ୍ୟରେ ବୁଝାମଣାକୁ କ୍ୟାବିନେଟ ମଞ୍ଜୁରି
      Posted On: 22 JAN 2020 8:40PM by PIB Bhubaneshwar


    ନିର୍ବାଚନ ପରିଚାଳନା ଓ ପ୍ରଶାସନ କ୍ଷେତ୍ରରେ ସହଯୋଗ ପାଇଁ ଟ୍ୟୁନିସିଆର ସ୍ୱତନ୍ତ୍ର ନିର୍ବାଚନ ପ୍ରାଧିକରଣ (ଆଇଏସଆଇଇ) ତଥା ପାପୁଆ ନ୍ୟୁ ଗିନିର ନିର୍ବାଚନ ଆୟୋଗ (ପିଏନଜିଇସି) ସହିତ ବୁଝାମଣା ସ୍ୱାକ୍ଷର ପାଇଁ ନିର୍ବାଚନ ଆୟୋଗକୁ ଅନୁମତି ପ୍ରଦାନ କରିବା ଲାଗି ଆଇନ ପ୍ରଣୟନ ବିଭାଗର ପ୍ରସ୍ତାବକୁ ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ଅନୁମୋଦନ କରିଛନ୍ତି ।


    ପ୍ରଭାବ:


    ଏହି ବୁଝାମଣା ସ୍ୱାକ୍ଷର ଫଳରେ ନିର୍ବାଚନ ପରିଚାଳନା ଓ ପ୍ରଶାସନ କ୍ଷେତ୍ରରେ ସହଯୋଗ ପାଇଁ ଟ୍ୟୁନିସିଆ ସ୍ୱତନ୍ତ୍ର ନିର୍ବାଚନ ଉଚ୍ଚ ପ୍ରାଧିକରଣ (ଆଇଏସଆଇଇ) ତଥା ପାପୁଆ ନ୍ୟୁ ଗିନି ନିର୍ବାଚନ ଆୟୋଗ (ପିଏନଜିଇସି) ପାଇଁ ବୈଷୟିକ ସହାୟତା/କ୍ଷମତା ସମର୍ଥନ ପ୍ରସ୍ତୁତ କରିବା ଉଦ୍ଦେଶ୍ୟରେ ଦ୍ୱିପାକ୍ଷିକ ସହଯୋଗରେ ବୃଦ୍ଧି ହେବ । ଏଥିସହିତ ନିର୍ବାଚନ ପରିଚାଳନା ତଥା ପ୍ରଶାସନ କ୍ଷେତ୍ରରେ ସହଯୋଗ ବୃଦ୍ଧି ପାଇବ ଓ ସମ୍ପୃକ୍ତ ଦେଶରେ ନିର୍ବାଚନ ପରିଚାଳନରେ ଏପରି ସଂସ୍ଥାମାନଙ୍କୁ କ୍ଷମତା ମିଳିବ । ଯାହାର ପରିଣାମ ସ୍ୱରୂପ ଭାରତର ଆନ୍ତର୍ଜାତିକ ସମ୍ପର୍କ ମଜଭୁତ ହେବ ।


    **********


    

    
    (Release ID: 1600400) Visitor Counter : 7