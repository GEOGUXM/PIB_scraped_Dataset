      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      71ତମ ସାଧାରଣତନ୍ତ୍ର ଦିବସ ପରେଡରେ ଭାଗନେଉଥିବା ଆଦିବାସୀ ଅତିଥି, ଏନସିସି କ୍ୟାଡେଟସ୍, ଏନଏସଏସ୍ ସ୍ୱେଚ୍ଛାସେବୀ ଏବଂ ପ୍ରଜ୍ଞାପନ ମେଢର କଳାକାରଙ୍କ “ଆଟ୍ ହୋମ୍” କାର୍ଯ୍ୟକ୍ରମ ଅବସରରେ ପ୍ରଧାନମନ୍ତ୍ରୀଙ୍କ ଅଭିଭାଷଣ
      Posted On: 24 JAN 2020 7:20PM by PIB Bhubaneshwar


    ଆପଣ ସମସ୍ତ ସାଥୀମାନଙ୍କୁ , ଏଠାକୁ ସ୍ୱାଗତ ।


    ପଅରଦିନ ଆପଣମାନଙ୍କର ବହୁତ ବଡ଼ ପରୀକ୍ଷା ରହିଛି ଆଉ ମୋତେ ଜଣାଅଛି କି ଆପଣମାନେ ସେଥିରେ ଭଲ ନମ୍ବର ରଖି କୃତକାର୍ଯ୍ୟ ହେବେ , ସଫଳ ହେବେ ।


    ମୁଁ ସାଧାରଣତନ୍ତ୍ର ଦିବସ ଏବଂ ସାଧାରଣତନ୍ତ୍ର ଦିବସ ପରେଡ ପାଇଁ ଆପଣମାନଙ୍କୁ ସମସ୍ତଙ୍କୁ ବହୁତ ବହୁତ ଶୁଭକାମନା ଜଣାଉଛି ।


    ବନ୍ଧୁଗଣ ,


    ଏଠାରେ ଆପଣମାନେ ଯେତେ ମଧ୍ୟ ସାଥୀ ଏକାଠି ହୋଇଛନ୍ତି , ଆପଣମାନେ ହେଉଛନ୍ତି ଏକ ପ୍ରକାରରେ ମିନି ଇଣ୍ଡିଆ ବା କ୍ଷୁଦ୍ର ଭାରତକୁ ପ୍ରଦର୍ଶନ କରୁଥିବା ଭଳି ଲୋକ । ଭାରତ ପ୍ରକୃତରେ ହେଉଛି କ ’ ଣ , ଏହା ଆମ ଦେଶ ଏବଂ ସାରା ଦୁନିଆ ଆପଣଙ୍କ ମାଧ୍ୟମରେ ବୁଝିଥାଏ ।


    ଏନସିସି ଏବଂ ଏନଏସଏସ ମାଧ୍ୟମରେ ଅନୁଶାସନ ଏବଂ ସେବାର ଏକ ସମୃଦ୍ଧ ପରମ୍ପରା ଯେତେବେଳେ ରାଜପଥ ଉପରେ ଦେଖା ଦେଇଥାଏ , ତ ଦେଶର କୋଟି କୋଟି ଯୁବକ ଅନୁପ୍ରାଣିତ ଏବଂ ପ୍ରୋତ୍ସାହିତ ହୋଇ ଥାଆନ୍ତି । ଦେଶର ସମୃଦ୍ଧ କଳା-ସଂସ୍କୃତି , ଭାରତର ଐତିହ୍ୟକୁ ପ୍ରଦର୍ଶିତ କରିବା ଭଳି ପ୍ରଜ୍ଞାପନ ମେଢ ସବୁ ନେଇ ଆପଣମାନେ ଯେତେବେଳେ ରାଜପଥରେ ବାହାରନ୍ତି , ତ ସମଗ୍ର ଦୁନିଆ ମନ୍ତ୍ରମୁଗ୍ଧ ହୋଇ ଦେଖିଥାଏ । ବିଶେଷ ଭାବେ ଆମର ଆଦିବାସୀ ସାଥୀ ତ ନିଜର ପ୍ରଦର୍ଶନ ଦ୍ୱାରା ଏକ ଅଦ୍ଭୁତ ଏବଂ ଅନନ୍ୟ ପରମ୍ପରାକୁ ଦେଶ ଏବଂ ଦୁନିଆ ସମ୍ମୁଖକୁ ଆଣିଥାଆନ୍ତି ।


    ଏତେ ଥଣ୍ଡା ପରେ ମଧ୍ୟ ଏହିଭଳି ଭାବେ ଆପଣମାନେ ପରିଶ୍ରମ କରିବା , କ୍ରମାଗତ ଭାବେ ପରିଶ୍ରମ ଜାରି ରଖିବା , ଏହା ହେଉଛି ବହୁତ ପ୍ରଶଂସନୀୟ ।


    ଏଥର ଯେତେବେଳେ ମୁଁ ପରେଡରେ ରହିବି , ତ ଏହି ଶାନ୍ତ୍ୱନା ଅବଶ୍ୟ ରହିବ କି ଆପଣମାନେ ସମସ୍ତେ , ପ୍ରତ୍ୟେକ ପ୍ରଜ୍ଞାପନ ମେଢ କଳାକାରଙ୍କ ସହିତ ସାକ୍ଷାତ କରି ପାରିଲି , ସେମାନଙ୍କୁ କୃତଜ୍ଞତା ଜ୍ଞାପନ କରି ପାରିଲି ।


    ସାଥୀଗଣ


    ଆପଣମାନେ ସମସ୍ତେ ଦେଶର ବିବିଧତାକୁ ଦିଲ୍ଲୀ ପର୍ଯ୍ୟନ୍ତ ତ ଆଣୁଛନ୍ତି ହିଁ , ଦିଲ୍ଲୀରେ ଯେଉଁ ବିବିଧତା ସାଧାରଣତନ୍ତ୍ର ଦିବସରେ ଦେଖୁଛନ୍ତି , ତା ’ ର ବାର୍ତ୍ତା ମଧ୍ୟ ନିଜ ନିଜ ଅଂଚଳକୁ ନେଇ ଯାଉଛନ୍ତି । ଆପଣମାନେ ଏକ ଭାରତ , ଶ୍ରେଷ୍ଠ ଭାରତର ଚିନ୍ତାଧାରାକୁ ସାକାର କରୁଛନ୍ତି ।


    ଯେତେବେଳେ ଆମେ ଏକ ଭାରତ , ଶ୍ରେଷ୍ଠ ଭାରତର କଥା କହୁଛେ , ତ ଆମକୁ ଏହି କଥା ମଧ୍ୟ ମନେ ରଖିବାକୁ ହେବ କି ପ୍ରକୃତରେ ଭାରତ ହେଉଛି କ ’ ଣ । ଭାରତ କ ’ ଣ କେବଳ ସୀମା ସରହଦ ମଧ୍ୟରେ 130 କୋଟି ଲୋକଙ୍କର କେବଳ ମାତ୍ର ବାସସ୍ଥାନ ? ନା , ଭାରତ ଗୋଟିଏ ରାଷ୍ଟ୍ର ସହ ଏକ ଜୀବନ୍ତ ପରମ୍ପରା , ଏକ ବିଚାର , ଏକ ସଂସ୍କାର , ଏକ ବିସ୍ତାର ।


    ଭାରତର ଅର୍ଥ – ବସୁଧୈବ କୁଟୁମ୍ବକମ୍


    ଭାରତର ଅର୍ଥ – ସର୍ବ ପନ୍ଥ ସମଭାବ


    ଭାରତର ଅର୍ଥ – ସତ୍ୟମେବ ଜୟତେ


    ଭାରତର ଅର୍ଥ – ଅହିଂସା ପରମୋ ଧର୍ମଃ


    ଭାରତର ଅର୍ଥ – ଏକମ୍ ସଦ ବିପ୍ରାଃ ବହୁଧାଃ ବଦନ୍ତି ସତ୍ୟ , ଅର୍ଥାତ ସତ୍ୟ ଗୋଟିଏ , ଏହାକୁ ଦେଖିବାର ଦୃଷ୍ଟିଭଙ୍ଗୀ ହେଉଛି ଭିନ୍ନ-ଭିନ୍ନ ।


    ଭାରତର ଅର୍ଥ – ବୈଷ୍ଣବ ଜନ ତୋ ତେନେ କହିୟେ ଜେ ପୀଡ଼ ପରାୟୀ ଜାଣେ ରେ


    ଭାରତର ଅର୍ଥ – ଗଛ-ଲତାରେ ଈଶ୍ୱରଙ୍କର ବସବାସ


    ଭାରତର ଅର୍ଥ – ଅପ୍ପ ଦୀପୋ ଭବଃ ଅର୍ଥାତ ଅନ୍ୟ ଉପରେ ଆଶା ରଖିବା ଅପେକ୍ଷା ସ୍ୱପ୍ରେରଣା ଆଡ଼କୁ ଅଗ୍ରସର ହୁଅ ।


    ଭାରତର ଅର୍ଥ – ତେନ ତ୍ୟକ୍ତେନ ଭୁଞ୍ଜିଥା ଅର୍ଥାତ ଯେଉଁମାନେ ତ୍ୟାଗ କରନ୍ତି ସେହିମାନେ ହିଁ ଭୋଗ ପାଆନ୍ତି ।


    ଭାରତର ଅର୍ଥ – ସର୍ବେ ଭବନ୍ତୁ ସୁଖିନଃ ସର୍ବେ ସନ୍ତୁ ନିରାମୟାଃ


    ଭାରତର ଅର୍ଥ – ଜନସେବା ହିଁ ପ୍ରଭୁ ସେବା


    ଭାରତର ଅର୍ଥ – ନର ନିଜର କର୍ତ୍ତବ୍ୟ କରିବ ତ ନାରାୟଣ ହୋଇଯିବ


    ଭାରତର ଅର୍ଥ – ନାରୀ ତୁ ନାରାୟଣୀ


    ଭାରତର ଅର୍ଥ – ଜନନୀ ଜନ୍ମଭୂମିଶ୍ଚ ସ୍ୱର୍ଗାଦପୀ ଗରୀୟସୀ ଅର୍ଥାତ ମାତା ଏବଂ ଜନ୍ମଭୂମିର ସ୍ଥାନ ହେଉଛି ସ୍ୱର୍ଗଠାରୁ ମଧ୍ୟ ଶ୍ରେଷ୍ଠ , ମହାନ ।


    ଭାରତ ଏହିଭଳି ହେଉଛି ଅନେକ ଆଦର୍ଶ ଏବଂ ବିଚାରଧାରା ସହିତ ସମାହିତ ହୋଇଥିବା ଏକ ଜୀବନ ଶକ୍ତି , ଉର୍ଜ୍ଜାର ପ୍ରବାହ ।


    ତେଣୁ ଆମେ ଯେତେବେଳେ ମଧ୍ୟ ଭାରତର ଏକତା ଏବଂ ଶ୍ରେଷ୍ଠତାର କଥା କହୁଛୁ , ତ ନିଜର ଭୌଗୋଳିକ ଏବଂ ଆର୍ଥ ô କ ଶ୍ରେଷ୍ଠତା ସହିତ ଏହିସବୁ ଆଦର୍ଶ ଏବଂ ମୂଲ୍ୟବୋଧଗୁଡ଼ିକର ଶ୍ରେଷ୍ଠତା ମଧ୍ୟ ସେଥିରେ ସାମିଲ ରହିଛି ।


    ସାଥିଗଣ ,


    ଭାରତର ଶ୍ରେଷ୍ଠତାର ଆଉ ଏକ ଶକ୍ତି ହେଉଛି ଏହାର ଭୌଗୋଳିକ ଏବଂ ସାମାଜିକ ବିବିଧତାରେ ହିଁ ରହିଛି । ଆମର ଏହି ଦେଶ ହେଉଛି ଗୋଟିଏ ପ୍ରକାରରେ ଗୋଟିଏ ଫୁଲର ମାଳା , ଯେଉଁଥିରେ ରଙ୍ଗ-ବେରଙ୍ଗର ଫୁଲଗୁଡ଼ିକୁ ଭାରତୀୟତାର ସୂତାରେ ଗୁନ୍ଥି ଦିଆ ଯାଇଛି ।


    ଆମେ କେବେ ହେଲେ ଏକରୂପତାର ନୁହେଁ , ଆମେ ହେଉଛୁ ଏକତାର ପକ୍ଷଧର । ଏକତାର ସୂତ୍ରକୁ ଜୀବନ୍ତ ରଖିବା , ଏକତାର ସୂତ୍ରକୁ ଶକ୍ତିଶାଳୀ କରି ରଖିବା ଏହା ହେଉଛି ଆମ ମାନଙ୍କର ପ୍ରୟାସ ଆଉ ଏହା ହେଉଛି ଏକତାର ସନେ୍ଦଶ ।


    ରାଜ୍ୟ ଅନେକ , ରାଷ୍ଟ୍ର ଏକ , ସମାଜ ଅନେକ ଭାରତ ଏକ , ପନ୍ଥ ଅନେକ ଲକ୍ଷ୍ୟ ଏକ , ବୋଲି ଅନେକ ସ୍ୱର ଏକ , ଭାଷା ଅନେକ ଭାବ ଏକ , ରଙ୍ଗ ଅନେକ ତି୍ରରଙ୍ଗା ଏକ , ପରମ୍ପରା ଅନେକ ସଂସ୍କାର ଏକ , କାର୍ଯ୍ୟ ଅନେକ ସଂକଳ୍ପ ଏକ , ରାସ୍ତା ଅନେକ ଲକ୍ଷ୍ୟ ଏକ , ଚେହେରା ଅନେକ ହସ ଏକ , ଏହି ଏକତାର ମନ୍ତ୍ରକୁ ନେଇ ଏହି ଦେଶ ଆଗକୁ ବଢ଼ୁ , ଏହି ବିଚାରଧାରା ସହିତ ଆମକୁ ନିରନ୍ତର କାର୍ଯ୍ୟ କରିବାକୁ ପଡ଼ିବ ।


    ସାଥୀଗଣ ,


    ରାଜପଥରେ ଆପଣଙ୍କ ପ୍ରଦର୍ଶନ ଫଳରେ ସାରା ଦୁନିଆ ମଧ୍ୟ ଭାରତର ଏହି ଶକ୍ତିର ଦର୍ଶନ କରିଥାଏ । ଏହାର ପ୍ରଭାବ ଭାରତର ସଫ୍ଟ ପାୱାରର ପ୍ରଚାର-ପ୍ରସାରରେ ମଧ୍ୟ ଲାଗିଥାଏ ଏବଂ ଭାରତର ପର୍ଯ୍ୟଟନ କ୍ଷେତ୍ରକୁ ମଧ୍ୟ ଏହାଦ୍ୱାରା ଦୃଢ଼ଶକ୍ତି ମିଳୁଛି । ଏହି ଭାବନାକୁ ଆମର ଯୁବ ଭାବ ବିନିମୟ କାର୍ଯ୍ୟକ୍ରମ ଦ୍ୱାରା ଆହୁରି ଶକ୍ତି ମିଳିପାରୁଛି ।


    ସାଥୀଗଣ ,


    ମୋତେ ଅବଗତ କରାଯାଇଛି କି ଚଳିତ ବର୍ଷ ଏନସିସି ଏବଂ ଏନଏସଏସର ଯୁବ ସାଥୀମାନେ ଖେଳଠାରୁ ଆରମ୍ଭ କରି ବିପଦ ସମୟରେ ସୁରକ୍ଷା ଏବଂ ଉଦ୍ଧାର କାର୍ଯ୍ୟରେ ନିଜର ପ୍ରଭାବଶାଳୀ ଭୂମିକା ତୁଲାଇଛନ୍ତି । ଏନଏସଏସ ତ ହେଉଛି ଦେଶର ସବୁଠାରୁ ବଡ଼ ରକ୍ତ ଦାନ ପ୍ରତିଷ୍ଠାନ , ଫିଟ୍ ଇଣ୍ଡିଆ ଅଭିଯାନ ପାଇଁ ହୋଇଥିବା ସାଇକ୍ଲାଥୋନରେ ମଧ୍ୟ 8 ଲକ୍ଷ ଯୁବକ ଅଂଶଗ୍ରହଣ କରିଥିଲେ ।


    ଏହିଭଳି ଭାବେ ଏନସିସିର କ୍ୟାଡେଟ୍ସ ଗାନ୍ଧିଜୀଙ୍କର 150ତମ ଜୟନ୍ତୀରେ ସାରା ଦେଶରେ , 8 ହଜାର କିଲୋମିଟରର ସ୍ୱଚ୍ଛତା ଯାତ୍ରାରେ ବାହାରି , ପ୍ରଶଂସନୀୟ କାର୍ଯ୍ୟ କରିଛନ୍ତି । ଏଠାରେ ନୁହେଁ , ବିହାର , କେରଳ , କର୍ଣ୍ଣାଟକ , ଓଡ଼ିଶା ଏବଂ ମହାରାଷ୍ଟ୍ରରେ ଆସିଥିବା ବନ୍ୟା ଏବଂ ଅନ୍ୟାନ୍ୟ ପ୍ରାକୃତିକ ବିପର୍ଯ୍ୟୟ ସମୟରେ 1 ଲକ୍ଷରୁ ଅଧିକ ଏନସିସି କ୍ୟାଡେଟମାନେ ରିଲିଫ୍ ଏବଂ ଉଦ୍ଧାର କାର୍ଯ୍ୟରେ ସାହାଯ୍ୟ କରିଛନ୍ତି ।


    ଏହି ପରିସଂଖ୍ୟାନ ମୁଁ ଏଥିପାଇଁ କହୁଛି କି ଦେଶରେ ଅନ୍ୟାନ୍ୟ କାର୍ଯ୍ୟକ୍ରମ ମଧ୍ୟରେ ମଧ୍ୟରେ ଏହି ପ୍ରଶଂସନୀୟ କାର୍ଯ୍ୟଗୁଡ଼ିକର ଚର୍ଚ୍ଚା ସେତେ ପରିମାଣରେ ହୋଇ ପାରେ ନାହିଁ । କିନ୍ତୁ ଆପଣମାନଙ୍କର ଏହି ପରିଶ୍ରମ ଏବଂ ଦେଶ ପାଇଁ କରାଯାଇଥିବା କାର୍ଯ୍ୟ , ମୋ ପାଇଁ ବହୁତ ବଡ଼ ପ୍ରେରଣା ଯୋଗାଇଥାଏ ।


    ସାଥୀଗଣ ,


    ଏହା ହେଉଛି ଆମର 71ତମ ଗଣତନ୍ତ୍ର ଦିବସ । ବିଗତ 70 ବର୍ଷ ଧରି ଗୋଟିଏ ଗଣତାନ୍ତ୍ରିକ ରାଷ୍ଟ୍ର ଭାବେ , ସମଗ୍ର ବିଶ୍ୱ ସମ୍ମୁଖରେ ଆମେ ଏକ ଉତ୍ତମ ଉଦାହରଣ ରଖିଛୁ ।


    ଏଭଳି ସ୍ଥିତିରେ ଆମକୁ ଦେଶର ସମ୍ବିଧାନର ଏଭଳି ଏକ ଦିଗ ପ୍ରତି ଧ୍ୟାନ ଦେବାର ଆବଶ୍ୟକତା ରହିଛି ଯାହାର ଚର୍ଚ୍ଚା ଗତ 7 ଦଶକରେ ସେତେ ବିସ୍ତାରିତ ଭାବେ ହୋଇ ପାରି ନାହିଁ । ଆମକୁ ନାଗରିକ ଭାବେ ନିଜର କର୍ତ୍ତବ୍ୟଗୁଡ଼ିକୁ ପ୍ରମୁଖତା ଏବଂ ପ୍ରାଥମିକତା ଦେବାକୁ ପଡ଼ିବ । ଯଦି ଆମେ ନିଜ କର୍ତ୍ତବ୍ୟଗୁଡ଼ିକୁ ସଠିକ ଭାବେ ତୁଲାଇ ପାରିବା , ତ ଆମକୁ ଆମର ଅଧିକାର ପାଇଁ ଲଢ଼େଇ କରିବାର ଆବଶ୍ୟକତା ପଡ଼ିବ ନାହିଁ ।


    ଏଠାକୁ ଯେତେ ମଧ୍ୟ ଯୁବକ ସାଥୀ ଆସିଛନ୍ତି , ମୋର ଆପଣମାନଙ୍କୁ ଅନୁରୋଧ ରହିବ କି ରାଷ୍ଟ୍ର ପ୍ରତି ନିଜର କର୍ତ୍ତବ୍ୟଗୁଡ଼ିକ ନେଇ ଅଧିକରୁ ଅଧିକ ଚର୍ଚ୍ଚା କରନ୍ତୁ । କେବଳ ଚର୍ଚ୍ଚା ହିଁ ନୁହେଁ ନିଜେ ତାହା ଉପରେ ବିଚାର ବିମର୍ଷ କରନ୍ତୁ , ଉଦାହରଣ ପାଲଟନ୍ତୁ । ଆମର ଏହିଭଳି ହିଁ ପ୍ରୟାସ ନ୍ୟୁ ଇଣ୍ଡିଆର ନିର୍ମାଣ କରିବ ।


    ସାଥୀଗଣ ,


    ରାଷ୍ଟ୍ରପିତା ମହାତ୍ମାଗାନ୍ଧୀ ମୋ ସ୍ୱପ୍ନର ଭାରତ ନାମରେ ଗୋଟିଏ ପ୍ରବନ୍ଧ ଲେଖିଥିଲେ । ସେଥିରେ ସେ ଲେଖିଲେ , କି ସର୍ବୋଚ୍ଚ ଆକାଂକ୍ଷା ରଖୁଥିବା କୌଣସି ବ୍ୟକ୍ତିଙ୍କୁ ନିଜର ବିକାଶ ପାଇଁ ଯାହା କିଛି ମଧ୍ୟ ଦରକାର , ସେ ସବୁ ତାହାଙ୍କୁ ଭାରତରେ ହିଁ ମିଳି ପାରିବ ।


    ଆପଣ ସମସ୍ତେ ସାଥୀ ଗାନ୍ଧିଜୀଙ୍କର ଏହି ସ୍ୱପ୍ନ , ଏହି ଭାବନାର ହେଉଛନ୍ତି ଏକ ଅଂଶ । ଆମେ ଯେଉଁ ନିଉ ଇଣ୍ଡିଆ ଆଡ଼କୁ ଆଗକୁ ବଢ଼ି ଚାଲିଛେ , ସେଠାରେ ଏହି ଆକାଂକ୍ଷା ସବୁ , ଏହି ସ୍ୱପ୍ନ ଆମକୁ ପୂରଣ କରିବାକୁ ପଡ଼ିବ । ଭାରତର କୌଣସି ମଧ୍ୟ ବ୍ୟକ୍ତି , କୌଣସି ମଧ୍ୟ ଅଂଚଳ ପଛରେ ରହି ନଯାଉ , ଏହା ଆମକୁ ସୁନିଶ୍ଚିତ କରିବାକୁ ପଡ଼ିବ । ଗଣତନ୍ତ୍ର ଦିବସ ପ୍ୟାରେଡ଼୍ ପଛରେ ମଧ୍ୟ ଏହି ଧ୍ୟେୟ ରହିଛି ।


    ସାଥୀଗଣ ,


    ଆମ ସମସ୍ତଙ୍କୁ ରାଷ୍ଟ୍ରର ସାମୁହିକ ସଂକଳ୍ପ ସହିତ ନିଜକୁ ଯୋଡ଼ିବାକୁ ହେବ । ଦେଶର ଜଣେ-ଜଣେ ସାଥୀଙ୍କର ଜୀବନକୁ ସହଜ କରିବା ପାଇଁ ମିଳିମିଶି ପ୍ରୟାସ କରିବାକୁ ପଡ଼ିବ । ଆପଣମାନଙ୍କ ମଧ୍ୟରୁ ଅନେକ ସାଥୀ , କିଛି ସମୟ ପରେ ପରୀକ୍ଷାରେ ବସିବାକୁ ଯାଉଛନ୍ତି । ଏହା ହେଉଛି ଆପଣମାନଙ୍କ ପାଇଁ ଗୁରୁତ୍ୱପୂର୍ଣ୍ଣ ସମୟ ।


    ମୁଁ ଆପଣମାନଙ୍କୁ ଆପଣଙ୍କର ପରୀକ୍ଷା ପାଇଁ ଶୁଭକାମନା ଜଣାଉଛି । ଏହା ସହିତ ପୁଣିଥରେ ଗଣତନ୍ତ୍ର ଦିବସର ପ୍ୟାରେଡ଼ରେ ଆପଣମାନଙ୍କର ଶ୍ରେଷ୍ଠ ପ୍ରଦର୍ଶନର କାମନା କରୁଛି ।


    ଆପଣମାନେ ମୋ ସହିତ ସାକ୍ଷାତ କରିବା ପାଇଁ ଏଠାକୁ ଆସିଲେ , ଏଥିପାଇଁ ମୁଁ ବହୁତ-ବହୁତ ଋଣୀ ।


    ଧନ୍ୟବାଦ!!!


    ***************

    
    
    (Release ID: 1600745) Visitor Counter : 18