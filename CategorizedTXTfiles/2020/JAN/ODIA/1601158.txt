      କ୍ୟାବିନେଟ

      ଜାତୀୟ ଭାରତୀୟ ଚିକିତ୍ସା ପ୍ରଣାଳୀ ଆୟୋଗ ବିଲ 2019ରେ ବିଧିବଦ୍ଧ ସଂଶୋଧନ ପ୍ରସ୍ତାବକୁ କ୍ୟାବିନେଟ ମଞ୍ଜୁରି
      Posted On: 29 JAN 2020 6:24PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ଜାତୀୟ ଭାରତୀୟ ଚିକିତ୍ସା ପ୍ରଣାଳୀ ଆୟୋଗ ବିଲ 2019ରେ ବିଧିବଦ୍ଧ ସଂଶୋଧନ ପ୍ରସ୍ତାବକୁ ମଞ୍ଜୁର ପ୍ରଦାନ କରିଛନ୍ତି । ଏହା ବର୍ତ୍ତମାନ ରାଜ୍ୟସଭାରେ ଅନୁମୋଦନ ଅପେକ୍ଷାରେ ରହିଛି ।


    ପ୍ରସ୍ତାବିତ ଆଇନ ଫଳରେ ଭାରତୀୟ ଡାକ୍ତରୀ ଶିକ୍ଷା ବ୍ୟବସ୍ଥା କ୍ଷେତ୍ରରେ ଆବଶ୍ୟକ ନିୟାମକ ସୁଧାର ସୁନିଶ୍ଚିତ ହେବ । ପ୍ରସ୍ତାବିତ ନିୟାମକ ଢାଞ୍ଚା ଫଳରେ ସାଧାରଣ ଲୋକଙ୍କ ସ୍ଵାର୍ଥ ସୁରକ୍ଷା ଲାଗି ପାରଦର୍ଶିତା ଓ ଉତ୍ତରଦାୟିତ୍ଵ ନିର୍ଦ୍ଧାରିତ ହେବ । ଏହି ଆୟୋଗ ଦେଶର ବିଭିନ୍ନ ପ୍ରାନ୍ତରେ ଶସ୍ତା ଚିକିତ୍ସା ସେବାର ଉପଲବ୍ଧତାକୁ ପ୍ରୋତ୍ସାହନ ଦେବ ।


    ଭାରତୀୟ ଚିକିତ୍ସା ପ୍ରଣାଳୀ ସହ ଜଡିତ ଶିକ୍ଷାନୁଷ୍ଠାନଗୁଡିକର ଶିକ୍ଷାଦାନ ମାନଦଣ୍ଡ, ମୂଲ୍ୟାଙ୍କନ, ଆକଳନ ଓ ମାନ୍ୟତା ସହ ଜଡିତ କାର୍ଯ୍ୟକୁ ସରଳ କରାଯିବା ଲାଗି ଆୟୋଗ ଗଠନ କରାଯାଇଛି । ଜାତୀୟ ଭାରତୀୟ ଚିକିତ୍ସା ପ୍ରଣାଳୀ ଆୟୋଗ ଗଠନ କରାଯିବାର ମୁଖ୍ୟ ଉଦ୍ଦେଶ୍ୟ ହେଉଛି ଯଥେଷ୍ଟ ସଂଖ୍ୟାରେ ଦକ୍ଷ ଡାକ୍ତରୀ ପେସାଦାରଙ୍କ ଉପଲବ୍ଧତା ଏବଂ ଭାରତୀୟ ଚିକିତ୍ସା ପଦ୍ଧତିରେ ସ୍ୱାସ୍ଥ୍ୟସେବାର ସମସ୍ତ ଦିଗରେ ଉଚ୍ଚ ନୈତିକ ମାନଦଣ୍ଡ ସ୍ଥାପନକୁ ପ୍ରୋତ୍ସାହନ ଦେବା ।


    **********


    

    
    (Release ID: 1601158) Visitor Counter : 16