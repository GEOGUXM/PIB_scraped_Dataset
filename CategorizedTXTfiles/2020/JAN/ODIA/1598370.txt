      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଶ୍ରୀ ସିଦ୍ଧଗଙ୍ଗା ମଠରେ ପ୍ରଧାନମନ୍ତ୍ରୀଙ୍କ ଉଦବୋଧନ
      Posted On: 02 JAN 2020 2:24PM by PIB Bhubaneshwar


    ପୂଜନୀୟ ଶ୍ରୀ ସିଦ୍ଧଲିଙ୍ଗେଶ୍ୱରା ସ୍ୱାମୀ ମହାଶୟ , କର୍ଣ୍ଣାଟକର ମୁଖ୍ୟମନ୍ତ୍ରୀ ଶ୍ରୀ ବି. ଏସ୍. ୟେଦ୍ୟୁରପ୍ପା ମହାଶୟ , କେନ୍ଦ୍ର ମନ୍ତ୍ରିମଣ୍ଡଳର ମୋର ସାଥୀ ଶ୍ରୀ ଡି. ଭି. ସଦାନନ୍ଦ ଗୌଡା ମହାଶୟ , ଶ୍ରୀ ପ୍ରହଲ୍ଲାଦ ଯୋଶୀ ମହାଶୟ , କର୍ଣ୍ଣାଟକ ସରକାରଙ୍କ ମନ୍ତ୍ରୀଗଣ , ଏଠାରେ ଉପସ୍ଥିତ ଆଦରଣୀୟ ସନ୍ଥ ସମାଜ , ଶ୍ରଦ୍ଧାଳୁଗଣ , ଭଦ୍ର ମହିଳା ଏବଂ ଭଦ୍ରବ୍ୟକ୍ତିଗଣ , ଆପଣ ସମସ୍ତଙ୍କୁ ନମସ୍କାର । ତୁମକୁରରେ ଡକ୍ଟର ଶିବ କୁମାର ସ୍ୱାମୀ ମହାଶୟଙ୍କ ଧରଣୀ , ସିଦ୍ଧଗଙ୍ଗା ମଠକୁ ଆସି ମୋତେ ବହୁତ ଆନନ୍ଦ ଅନୁଭବ ହେଉଛି । ସର୍ବପ୍ରଥମେ ଆପଣମାନଙ୍କୁ ସମସ୍ତଙ୍କୁ ନବବର୍ଷର ଶୁଭକାମନା ।


    ବର୍ଷ 2020 ପାଇଁ ଆପଣମାନଙ୍କୁ ସମସ୍ତଙ୍କୁ ମଙ୍ଗଳକାମନା!


    ଏହା ହେଉଛି ମୋର ସୌଭାଗ୍ୟ , ବର୍ଷ 2020ର ଆରମ୍ଭ ତୁମକୁରର ଏହି ପବିତ୍ର ମାଟିରୁ , ଆପଣମାନଙ୍କ ଗହଣରେ କରୁଅଛି । ମୋର ଇଚ୍ଛା ଅଛି କି ସିଦ୍ଧଗଙ୍ଗା ମଠର ଏହି ପବିତ୍ର ଉର୍ଜ୍ଜା ସମସ୍ତ ଦେଶବାସୀଙ୍କର ଜୀବନକୁ ମଙ୍ଗଳକାରୀ କରୁ ।


    ସାଥୀଗଣ , ଆଜି କେତେ ବର୍ଷ ପରେ ଏଠାକୁ ଆସିଛି ତ , ଗୋଟିଏ ଶୂନ୍ୟସ୍ଥାନର ଅନୁଭବ ମଧ୍ୟ ହେଉଛି । ପୂଜ୍ୟ ସ୍ୱାମୀ ଶ୍ରୀ ଶ୍ରୀ ଶିବକୁମାର ମହାଶୟଙ୍କର ଭୌତିକ ଅନୁପସ୍ଥିତି ଆମେ ସମସ୍ତେ ଅନୁଭବ କରୁଛେ । ମୁଁ ତ ପ୍ରତ୍ୟକ୍ଷ ଭାବେ ଅନୁଭବ କରିଛି କି ତାଙ୍କର ଦର୍ଶନ କରିବା ମାତ୍ରେ ହିଁ ଜୀବନ ଉର୍ଜ୍ଜାରେ ଭରପୂର ହୋଇ ଯାଉଥିଲା । ତାଙ୍କର ପ୍ରେରଣା ପ୍ରଦାନକାରୀ ବ୍ୟକ୍ତିତ୍ୱ ଯୋଗୁଁ ଏହି ପବିତ୍ର ସ୍ଥାନ ଦଶକ ଦଶକ ଧରି ସମାଜକୁ ଦିଗଦର୍ଶନ ଦେଇ ଚାଲିଛି । ବିଶେଷ ଭାବେ ଏକ ଶିକ୍ଷିତ ଏବଂ ସମାନ ସୁବିଧା ସୁଯୋଗ ପ୍ରଦାନ କରୁଥିବା ଭଳି ସମାଜ ନିର୍ମାଣର ଗଙ୍ଗା ନିରନ୍ତର ଏହିଠାରୁ ପ୍ରବାହିତ ହୋଇ ଚାଲିଛି । ନିଜର ଜୀବନକାଳ ମଧ୍ୟରେ , ସ୍ୱାମୀଜୀ ନିରନ୍ତର ଭାବେ ଲୋକମାନଙ୍କର ଜୀବନ ଉପରେ ପ୍ରଭାବ ବିସ୍ତାର କରିଥିଲେ , ଏଭଳି ବହୁତ କମ୍ ଦେଖିବାକୁ ମିଳିଥାଏ ।


    ଏହା ହେଉଛି ମୋର ସୌଭାଗ୍ୟ କି ଶ୍ରୀ ଶ୍ରୀ ଶିବକୁମାର ମହାଶୟଙ୍କର ସ୍ମୃତିରେ ହେବାକୁ ଥିବା ସଂଗ୍ରହାଳୟର ଶିଳାନ୍ୟାସ କରିବାର ସୁଯୋଗ ମୋତେ ମିଳିଲା । ଏହି ସଂଗ୍ରହାଳୟ , ନା କେବଳ ଲୋକମାନଙ୍କୁ ପ୍ରେରଣା ଦେବ , ବରଂ ସମାଜ ଏବଂ ରାଷ୍ଟ୍ରୀୟ ସ୍ତରରେ ଆମକୁ ମାର୍ଗ ପ୍ରଦର୍ଶନ କରିବାର କାର୍ଯ୍ୟ ମଧ୍ୟ କରିବ । ମୁଁ ପୂଜ୍ୟ ସ୍ୱାମୀଜୀଙ୍କୁ ପୁନର୍ବାର ସ୍ମରଣ କରି ତାଙ୍କ ପାଦତଳେ ପ୍ରଣାମ କରୁଛି ।


    ସାଥୀଗଣ , ମୁଁ ଏଠାକୁ ଏପରି ସମୟରେ ଆସିଛି ଯେତେବେଳେ କର୍ଣ୍ଣାଟକର ଧରଣୀରୁ ଆଉ ଏକ ମହାନ ସନ୍ଥଙ୍କର ସାନିଧ୍ୟ ଦୂର ହୋଇ ଯାଇଛି । ପେଜାୱର ମଠର ପ୍ରମୁଖ ବିଶ୍ୱେଶ ତୀର୍ଥ ସ୍ୱାମୀଙ୍କର ଦେହାବସାନ ଭାରତ ପାଇଁ ଏକ ଶୂନ୍ୟସ୍ଥାନ ସୃଷ୍ଟି କରିଛି । ଆମର ଆଧ୍ୟାତ୍ମିକ ଏବଂ ସାମାଜିକ ଜୀବନର ଏଭଳି ସ୍ତମ୍ଭଗୁଡ଼ିକ ଆମ ମାନଙ୍କ ଗହଣରୁ ବିଦାୟ ନେବା , ଏକ ବଡ଼ ଶୂନ୍ୟସ୍ଥାନ ସୃଷ୍ଟି କରିଥାଏ । ଆମେ ଶାରୀରିକ ଜୀବନର ଏହି ଗତିକୁ ତ ରୋକି ପାରିବା ନାହିଁ , କିନ୍ତୁ ଆମ ସନ୍ଥମାନେ ଦେଖାଇଥିବା ମାର୍ଗକୁ ନିଶ୍ଚିତ ଭାବେ ସଶକ୍ତ କରି ପାରିବା , ମାନବତାର ସେବା ଏବଂ ମାଆ ଭାରତୀର ସେବାରେ ନିଜକୁ ସମର୍ପିତ କରି ପାରିବା ।


    ସାଥୀଗଣ , ଏହା ଏଥିପାଇଁ ମଧ୍ୟ ହେଉଛି ପ୍ରମୁଖ କାରଣ ଭାରତ ନୂତନ ଉର୍ଜ୍ଜା ଏବଂ ନୂତନ ଉତ୍ସାହ ସହିତ ଏକବିଂଶ ଶତାବ୍ଦୀର ତୃତୀୟ ଦଶକରେ ପ୍ରବେଶ କରିଛି । ଆପଣମାନଙ୍କର ମନେ ଥିବ କି ବିଗତ ଦଶକର ଆରମ୍ଭ କେଉଁଭଳି ପରିସ୍ଥିତିରେ ହୋଇଥିଲା । କିନ୍ତୁ ଏକବିଂଶ ଶତାବ୍ଦୀର ଏହି ତୃତୀୟ ଦଶକ ଆଶାର , ଆକାଂକ୍ଷାର ସୁଦୃଢ଼ ମୂଳଦୁଆ ସହିତ ଆରମ୍ଭ ହୋଇଛି ।


    ଏହି ଆକାଂକ୍ଷା ହେଉଛି ନୂତନ ଭାରତର । ଏହି ଆକାଂକ୍ଷା ହେଉଛି ଯୁବକଙ୍କ ସ୍ୱପ୍ନର । ଏହି ଆକାଂକ୍ଷା ହେଉଛି ଦେଶର ମାଆ ଭଉଣୀଙ୍କର । ଏହି ଆକାଂକ୍ଷା ହେଉଛି ଦେଶର ଗରିବ , ଦଳିତ , ବଞ୍ଚିତ , ପୀଡିତ , ପଛୁଆ , ଆଦିବାସୀଙ୍କର । ଏହି ଆକାଂକ୍ଷା ହେଉଛି କ ’ ଣ ? ଭାରତକୁ ସମୃଦ୍ଧ , ସକ୍ଷମ ଏବଂ ସର୍ବହିତକାରୀ ବିଶ୍ୱଶକ୍ତି ଭାବେ ଦେଖିବା ପାଇଁ । ଦୁନିଆର ନକ୍ସାରେ ଭାରତକୁ ନିଜର ସ୍ୱାଭାବିକ ସ୍ଥାନରେ ପ୍ରତିସ୍ଥାପିତ ହେବାକୁ ଦେଖିବା ପାଇଁ ।


    ସାଥୀଗଣ , ଏହି ଆକାଂକ୍ଷାକୁ ପୂରଣ କରିବା ପାଇଁ , ରାଷ୍ଟ୍ର ରୂପରେ ବଡ଼ ବଡ଼ ପରିବର୍ତ୍ତନକୁ ଦେଶର ଲୋକମାନେ ସର୍ବୋଚ୍ଚ ପ୍ରାଥମିକତା ଦେଇଛନ୍ତି । ଏବେ ଏହା ପ୍ରତ୍ୟେକ ଭାରତୀୟଙ୍କର ମାନସିକତା ହୋଇଯାଇଛି କି ପରମ୍ପରାଗତ ଭାବେ ଆମମାନଙ୍କୁ ଯେଉଁ ସମସ୍ୟା ସବୁ ମିଳିଛି , ସେଗୁଡ଼ିକର ସମାଧାନ କରିବାକୁ ହିଁ ପଡ଼ିବ । ସମାଜରୁ ବାହାରୁଥିବା ଏହି ସନ୍ଦେଶ ଆମ ସରକାରଙ୍କୁ ମଧ୍ୟ ପ୍ରେରିତ କରୁଛି , ପ୍ରୋତ୍ସାହିତ କରୁଛି । ଏହା ହେଉଛି କାରଣ କି 2014 ପରେ ହିଁ ସାଧାରଣ ଭାରତୀୟଙ୍କ ଜୀବନରେ ସାର୍ଥକ ପରିବର୍ତ୍ତନ ଆଣିବା ପାଇଁ ଦେଶ ଅଦ୍ଭୁତ ପ୍ରୟାସମାନ କରିଛି ।


    ବିଗତ ବର୍ଷ ତ ଗୋଟିଏ ସମାଜ ଭାବେ , ଏକ ରାଷ୍ଟ୍ର ଭାବେ ଆମର ସେସବୁ ପ୍ରୟାସଗୁଡ଼ିକୁ ଶୀଖରରେ ପହଞ୍ଚାଇଛୁ । ଆଜି , ଦେଶକୁ ଖୋଲାରେ ମଳମୁକ୍ତ ରଖିବାର ସଂକଳ୍ପସିଦ୍ଧ ହେଉଛି । ଦେଶର ଗରିବ ଭଉଣୀଙ୍କୁ ଧୂଆଁରୁ ମୁକ୍ତି କରିବାର ସଂକଳ୍ପ ମଧ୍ୟ ସିଦ୍ଧ ହେଉଛି । ଦେଶର ପ୍ରତ୍ୟେକ କୃଷକ ପରିବାରକୁ ସିଧାସଳଖ ସାହାଯ୍ୟ , କ୍ଷେତରେ କାର୍ଯ୍ୟ କରୁଥିବା ମଜଦୁର , ଶ୍ରମିକ , ଛୋଟ ବ୍ୟବସାୟୀଙ୍କୁ ସାମାଜିକ ସୁରକ୍ଷା , ପେନସନ୍ ଭଳି ବ୍ୟବସ୍ଥା ସହିତ ଯୋଡ଼ିବାର ସଂକଳ୍ପ ସିଦ୍ଧ ହେଉଛି ।


    ଆତଙ୍କବାଦ ବିରୁଦ୍ଧରେ ଭାରତର ନୀତି ଏବଂ ରୀତିରେ ପରିବର୍ତ୍ତନର ସଂକଳ୍ପ ମଧ୍ୟ ସିଦ୍ଧି ହେଉଛି । ଜମ୍ମୁ କଶ୍ମୀରରେ ଧାରା 370କୁ ଉଚ୍ଛେଦ କରି ସେଠାକାର ଜୀବନରୁ ଆତଙ୍କ ଏବଂ ଅନିଶ୍ଚିତତାକୁ ଦୂର କରିବା ପାଇଁ , ଜମ୍ମୁ କଶ୍ମୀର ଏବଂ ଲଦ୍ଦାଖର ଲୋକମାନଙ୍କ ଆହ୍ୱାନ କ୍ରମେ ବିକାଶର ନୂତନ ଯୁଗର ଶୁଭାରମ୍ଭର ସଂକଳ୍ପ ମଧ୍ୟ ସିଦ୍ଧ ହେଉଛି । ଆଉ ଏସବୁ ମଧ୍ୟରେ , ଭଗବାନ ରାମଙ୍କର ଜନ୍ମସ୍ଥାନରେ ଏକ ଭବ୍ୟ ମନ୍ଦିର ନିର୍ମାଣ କରିବାର ପଥ ମଧ୍ୟ ସଂପୂର୍ଣ୍ଣ ଶାନ୍ତି ଏବଂ ସହଯୋଗରେ ପ୍ରଶସ୍ତ ହୋଇ ଯାଇଛି ।


    ସାଥୀଗଣ , କିଛି ସପ୍ତାହ ପୂର୍ବେ ହିଁ ଆମର ଗଣତନ୍ତ୍ରର ସବୁଠାରୁ ବଡ଼ ସଂସ୍ଥା , ଆମର ସଂସଦ ନାଗରିକ ସଂଶୋଧନ ଆଇନ ତିଆରି କରିବାର ମଧ୍ୟ ଐତିହାସିକ କାର୍ଯ୍ୟ କରିଛି । କିନ୍ତୁ କଂଗ୍ରେସର ଲୋକମାନେ , ସେମାନଙ୍କର ସାଥୀ ଦଳ ଏବଂ ସେମାନଙ୍କ ଦ୍ୱାରା ସୃଷ୍ଟି କରାଯାଇଥିବା ଇକୋ-ସିଷ୍ଟମ୍ , ଭାରତର ସଂସଦ ବିରୁଦ୍ଧରେ ହିଁ ସ୍ୱର ଉତ୍ତୋଳନ କରୁଛନ୍ତି । ଯେଉଁଭଳି ଘୃଣା ସେମାନେ ଆମକୁ କରନ୍ତି , ସେହିଭଳିଆ ସ୍ୱର ଏବେ ଦେଶର ସଂସଦ ବିରୁଦ୍ଧରେ ଦେଖାଉଛନ୍ତି । ଏହି ଲୋକମାନେ ଭାରତର ସଂସଦ ବିରୁଦ୍ଧରେ ହିଁ ଆନ୍ଦୋଳନ ଆରମ୍ଭ କରି ଦେଇଛନ୍ତି । ଏହି ଲୋକମାନେ ପାକିସ୍ତାନରୁ ଆସିଥିବା ଦଳିତ-ପୀଡ଼ିତ-ଶୋଷିତଙ୍କ ବିରୁଦ୍ଧରେ ଆନ୍ଦୋଳନ କରୁଛନ୍ତି ।


    ସାଥୀଗଣ , ପାକିସ୍ତାନର ଜନ୍ମ ଧର୍ମ ଆଧାରରେ ହୋଇଥିଲା । ଦେଶ ଧର୍ମ ଆଧାରରେ ବଣ୍ଟା ହୋଇଥିଲା । ଆଉ ବଣ୍ଟା ହେବା ସମୟରେ ହିଁ ପାକିସ୍ତାନରେ ଅନ୍ୟାନ୍ୟ ଧର୍ମର ଲୋକମାନଙ୍କ ସହିତ ଅତ୍ୟାଚାର ହେବା ଆରମ୍ଭ ହୋଇ ଯାଇଥିଲା । ସମୟକ୍ରମେ ପାକିସ୍ତାନରେ ହୁଏତ ହିନ୍ଦୁ ହୁଅନ୍ତୁ , ଶିଖ୍ ହୁଅନ୍ତୁ , ଈଶାଇ ହୁଅନ୍ତୁ , ଜୈନ ହୁଅନ୍ତୁ , ସେମାନଙ୍କ ଉପରେ ଧର୍ମ ଆଧାରରେ ଅତ୍ୟାଚାର ବଢ଼ିଛି । ହଜାର ହଜାର ଏଭଳି ଲୋକମାନଙ୍କୁ ସେଠାରୁ ନିଜର ଘର ଛାଡ଼ି ଶରଣାର୍ଥୀ ଭାବେ ଭାରତକୁ ଆସିବାକୁ ପଡ଼ିଛି ।


    ପାକିସ୍ତାନ ହିନ୍ଦୁମାନଙ୍କ ଉପରେ ଅତ୍ୟାଚାର କଲା , ଶିଖମାନଙ୍କ ଉପରେ ଅତ୍ୟାଚାର କଲା , ଜୈନ ଏବଂ ଈଶାଇମାନଙ୍କ ଉପରେ ଅତ୍ୟାଚାର କଲା , କିନ୍ତୁ କଂଗ୍ରେସ ଏବଂ ତାଙ୍କର ସାଥୀ , ପାକିସ୍ତାନ ବିରୁଦ୍ଧରେ କହୁ ନାହାଁନ୍ତି । ଆଜି ପ୍ରତ୍ୟେକ ଦେଶବାସୀଙ୍କ ମନରେ ଏହି ପ୍ରଶ୍ନ ରହିଛି କି ଯେଉଁ ଲୋକମାନେ ନିଜର ଜୀବନ ରକ୍ଷା କରିବା ପାଇଁ , ନିଜ ଝିଅମାନଙ୍କର ଜୀବନ ବଞ୍ଚାଇବା ପାଇଁ ଏଠାକୁ ଆସିଛନ୍ତି , ସେମାନଙ୍କ ବିରୁଦ୍ଧରେ ତ ଶୋଭାଯାତ୍ରା ବାହାର କରାଯାଉଛି , କିନ୍ତୁ ଯେଉଁ ପାକିସ୍ତାନ ସେମାନଙ୍କ ଉପରେ ଏହି ଅତ୍ୟାଚାର କଲା , ସେମାନଙ୍କ ବିରୁଦ୍ଧରେ କହିବା ବେଳକୁ ଏହି ଲୋକମାନଙ୍କ ମୁହଁରେ ତାଲା କାହିଁକି ପଡ଼ିଛି ?


    ଆମମାନଙ୍କର କର୍ତ୍ତବ୍ୟ ହେଉଛି କି ପାକିସ୍ତାନରୁ ଆସିଥିବା ଶରଣାର୍ଥୀମାନଙ୍କୁ ସାହାଯ୍ୟ କରିବା , ସେମାନଙ୍କ ପାଖରେ ଠିଆ ହୋଇଛୁ ବୋଲି ଦୃଷ୍ଟିଗୋଚର ହେବା । ଆମର ଏହା କର୍ତ୍ତବ୍ୟ ହେଉଛି କି ପାକିସ୍ତାନରୁ ଆସିଥିବା ହିନ୍ଦୁମାନଙ୍କୁ , ଦଳିତ-ପୀଡ଼ିତ-ଶୋଷିତମାନଙ୍କୁ ସେମାନଙ୍କ ଭାଗ୍ୟ ଉପରେ ଛାଡ଼ି ନ ଦେଇ , ସେମାନଙ୍କୁ ସାହାଯ୍ୟ କରିବା । ଆମର ଏହା କର୍ତ୍ତବ୍ୟ ହେଉଛି କି ପାକିସ୍ତାନରୁ ଆସିଥିବା ଶିଖମାନଙ୍କୁ ସେମାନଙ୍କ ଭାଗ୍ୟ ଉପରେ ଛାଡ଼ି ନ ଦେଇ , ସେମାନଙ୍କୁ ସାହାଯ୍ୟ କରିବା । ଆମର ଏହା କର୍ତ୍ତବ୍ୟ ହେଉଛି କି ପାକିସ୍ତାନରୁ ଆସିଥିବା ଜୈନ ଏବଂ ଖ୍ରୀଷ୍ଟିୟାନମାନଙ୍କୁ ସେମାନଙ୍କର ଭାଗ୍ୟ ଉପରେ ଛାଡ଼ି ଦେବା ନାହିଁ , ସେମାନଙ୍କୁ ସାହାଯ୍ୟ କରିବା ।


    ସାଥୀଗଣ , ଆଜି ଯେଉଁ ଲୋକମାନେ ଭାରତର ସଂସଦ ବିରୁଦ୍ଧରେ ଆନ୍ଦୋଳନ କରୁଛନ୍ତି , ମୁଁ ସେମାନଙ୍କୁ କହିବାକୁ ଚାହୁଁଛି କି ଆଜିର ଆବଶ୍ୟକତା ହେଉଛି ପାକିସ୍ତାନର ଏହି କାରନାମାକୁ ନେଇ ଅନ୍ତରାଷ୍ଟ୍ରୀୟ ସ୍ତରରେ ତା ’ ର ମୁଖା ଖୋଲିଦେବାର ଅଛି । ଯଦି ଆପଣମାନଙ୍କୁ ଆନ୍ଦୋଳନ କରିବାର ଅଛି ତ ପାକିସ୍ତାନର ବିଗତ 70 ବର୍ଷର କାର୍ଯ୍ୟକଳାପ ବିରୁଦ୍ଧରେ ସ୍ୱର ଉତ୍ତୋଳନ କରନ୍ତୁ ।


    ଯଦି ଆପଣମାନଙ୍କୁ ସ୍ଳୋଗାନ ଦେବାର ଅଛି ତ ପାକିସ୍ତାନରେ ଯେଉଁଭଳି ଭାବେ ସଂଖ୍ୟାଲଘୁଙ୍କ ଉପରେ ଅତ୍ୟାଚାର ହେଉଛି , ସେଥିରେ ଜଡ଼ିତ ଥିବା ସ୍ଳୋଗାନ ଲଗାନ୍ତୁ । ଯଦି ଆପଣମାନଙ୍କୁ ଶୋଭାଯାତ୍ରା ବାହାର କରିବାକୁ ଅଛି ତ , ପାକିସ୍ତାନରୁ ଆସିଥିବା ହିନ୍ଦୁ-ଦଳିତ-ପୀଡ଼ିତ-ଶୋଷିତଙ୍କ ସମର୍ଥନରେ ଶୋଭାଯାତ୍ରା ବାହାର କରନ୍ତୁ । ଯଦି ଆପଣମାନଙ୍କୁ ଧାରଣା ଦେବାର ଅଛି , ତ ପାକିସ୍ତାନ ବିରୁଦ୍ଧରେ ଧାରଣା ଦିଅନ୍ତୁ ।


    ସାଥୀଗଣ , ଆମର ସରକାର , ଦେଶ ସମ୍ମୁଖରେ ଚାଲି ଆସୁଥିବା ଦଶକ ଦଶକର ପୁରୁଣା ଆହ୍ୱାନ ଗୁଡ଼ିକର ସମାଧାନ କରିବା ପାଇଁ ଦିନ ରାତି ଏକ କରି ଦେଇଛନ୍ତି । ଦେଶର ଲୋକମାନଙ୍କର ଜୀବନ ସହଜ ଓ ସରଳ ହେଉ , ଏହା ହେଉଛି ଆମର ପ୍ରାଥମିକତା । ଦେଶର ପ୍ରତ୍ୟେକ ଗରିବ ଲୋକଙ୍କ ପାଖରେ ଛାତ(ଘର) ଥାଉ , ପ୍ରତ୍ୟେକ ଘରେ ଗ୍ୟାସ ସଂଯୋଗ ଥାଉ , ପ୍ରତ୍ୟେକ ଘରେ ପାଇପ୍ ସାହାଯ୍ୟରେ ପାଣି ପହଞ୍ଚୁ , ପ୍ରତ୍ୟେକ ବ୍ୟକ୍ତିଙ୍କ ପାଇଁ ସୁଲଭ ସ୍ୱାସ୍ଥ୍ୟ ସୁବିଧା ପହଞ୍ଚି ପାରୁ , ପ୍ରତ୍ୟେକ ବ୍ୟକ୍ତିଙ୍କ ପାଖରେ ବୀମାର ସୁରକ୍ଷା କବଚ ଥାଉ , ଗାଁମାନଙ୍କରେ ବ୍ରଡବ୍ୟାଣ୍ଡ୍ ଥାଉ , ଏଭଳି ଅନେକଗୁଡ଼ିଏ ଲକ୍ଷ୍ୟକୁ ନେଇ ଆମେ କାର୍ଯ୍ୟ କରୁଛୁ ।


    ବର୍ଷ 2014ରେ ଯେତେବେଳେ ମୁଁ ଆପଣମାନଙ୍କୁ ସ୍ୱଚ୍ଛ ଭାରତ ଅଭିଯାନରେ ଭାଗିଦାରି କରିବା ପାଇଁ ପ୍ରାର୍ଥନା କଲି , ତ ଆପଣମାନେ ସଂପୂର୍ଣ୍ଣ ସାମର୍ଥ୍ୟର ସହିତ ନିଜର ହାତକୁ ଆଗକୁ ବଢ଼ାଇଥିଲେ । ଆପଣମାନଙ୍କ ଭଳି କୋଟି କୋଟି ସାଥୀଙ୍କ ସହଯୋଗ କାରଣରୁ ହିଁ ଗାନ୍ଧିଜୀଙ୍କର 250 ତମ ଜୟନ୍ତୀରେ ଭାରତ ନିଜକୁ ଖୋଲା ମଳମୁକ୍ତ ଘୋଷଣା କରି ଦେଲା ।


    ଆଜି ମୁଁ ଚାହୁଁଛି କି ସନ୍ଥ ସମାଜ 3ଟି ସଂକଳ୍ପରେ ସକ୍ରିୟ ଭାବେ ସହଯୋଗ କରନ୍ତୁ । ପ୍ରଥମ- ନିଜର କର୍ତ୍ତବ୍ୟ ଏବଂ ଦାୟିତ୍ୱକୁ ଗୁରୁତ୍ୱ ଦେବାର ନିଜର ପୁରାତନ ସଂସ୍କୃତିକୁ ପୁଣି ଥରେ ଆମକୁ ସୁଦୃଢ଼ କରିବାକୁ ହେବ , ଲୋକମାନଙ୍କୁ ଏହି ବିଷୟରେ ନିରନ୍ତର ଭାବେ ଜାଗ୍ରତ କରିବାକୁ ପଡ଼ିବ । ଦ୍ୱିତୀୟ- ପ୍ରକୃତି ଏବଂ ପର୍ଯ୍ୟାବରଣର ରକ୍ଷା । ଏବଂ ତୃତୀୟ , ଜଳ ସଂରକ୍ଷଣ , ଜଳ ସଞ୍ଚୟ ପାଇଁ ଜନଜାଗରଣ କରିବା ନିମନ୍ତେ ସହଯୋଗ ।


    ସାଥୀଗଣ , ଭାରତ ସଦା ସର୍ବଦା ସନ୍ଥମାନଙ୍କୁ , ଋଷିମାନଙ୍କୁ , ଗୁରୁଙ୍କୁ ସଠିକ ମାର୍ଗ ପାଇଁ ଗୋଟିଏ ପ୍ରକାଶ ସ୍ତମ୍ଭ ରୂପରେ ଦେଖିଛି । ନ୍ୟୁ ଇଣ୍ଡିଆରେ ମଧ୍ୟ ସିଦ୍ଧଗଙ୍ଗା ମଠ , ଆଧ୍ୟାତ୍ମ୍ୟ ଏବଂ ଆସ୍ଥା ସହିତ ଜଡ଼ିତ ଦେଶର ପ୍ରତ୍ୟେକ ନେତୃତ୍ୱଙ୍କର ଗୁରୁତ୍ୱପୂର୍ଣ୍ଣ ଭୂମିକା ରହିଛି ।


    ଆପଣ ସମସ୍ତ ସନ୍ଥଙ୍କର ଆଶୀର୍ବାଦ , ଆମ ସମସ୍ତଙ୍କ ଉପରେ ଏହିପରି ଭାବେ ରହିଥାଉ , ଆପଣମାନଙ୍କ ଆଶୀର୍ବାଦ ନେଇ ଆମେ ଆମର ସଂକଳ୍ପକୁ ସିଦ୍ଧି କରୁ , ଏହି କାମନା ସହିତ ମୁଁ ମୋର କଥାକୁ ସମାପ୍ତ କରୁଛି ।


    ଆପଣ ସମସ୍ତଙ୍କ ନିକଟରେ ବହୁତ ବହୁତ କୃତଜ୍ଞ !


    ଭାରତ ମାତା କୀ ଜୟ!


    ***************

    
    
    (Release ID: 1598370) Visitor Counter : 19