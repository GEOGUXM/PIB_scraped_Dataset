      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଧାନମନ୍ତ୍ରୀଙ୍କ ଅଧ୍ୟକ୍ଷତାରେ 32ତମ ପ୍ରଗତି ବୈଠକ
      Posted On: 22 JAN 2020 8:34PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି 2020ବର୍ଷର ପ୍ରଥମ ପ୍ରଗତି ବୈଠକରେ ଅଧ୍ୟକ୍ଷତା କରିଛନ୍ତି । ଏହା ପ୍ରଗତି ମାଧ୍ୟମରେ ପ୍ରଧାନମନ୍ତ୍ରୀଙ୍କର 32ତମ ବୈଠକ । ପ୍ରଗତି କେନ୍ଦ୍ର ଓ ରାଜ୍ୟ ସରକାରଙ୍କ ସକ୍ରିୟ ପ୍ରଶାସନ ଓ ସମୟବଦ୍ଧ କାର୍ଯ୍ୟାନ୍ଵୟନ ଲାଗି ଏକ ଆସିଟି ଆଧାରିତ ବହୁମୂଖୀ ମଞ୍ଚ ।


    ଆଜି ପ୍ରଗତି ବୈଠକରେ ପ୍ରଧାନମନ୍ତ୍ରୀ 11 ଟି ବିଷୟ ଉପରେ ଆଲୋଚନା କରିଥିଲେ । ଏଥିରେ 9 ଟି ବିଳମ୍ବିତ ପ୍ରକଳ୍ପ ସାମିଲ ଥିଲା । 24,000 କୋଟି ଟଙ୍କାର ଏହି 9 ଟି ପ୍ରକଳ୍ପ ଓଡିଶା, ତେଲଙ୍ଗାନା, ମହାରାଷ୍ଟ୍ର, ଝାଡଖଣ୍ଡ, ବିହାର, କର୍ଣ୍ଣାଟକ, ଆନ୍ଧ୍ରପ୍ରଦେଶ, କେରଳ ଓ ଉତ୍ତରପ୍ରଦେଶ ସହିତ 3 ଟି କେନ୍ଦ୍ରଶାସିତ ଅଞ୍ଚଳ ସହ ଜଡିତ । ଏହିସବୁ ପ୍ରକଳ୍ପ ମଧ୍ୟରେ 3 ଟି ରେଳ ମନ୍ତ୍ରଣାଳୟ, 5 ଟି ସଡକ ପରିବହନ ଓ ରାଜପଥ ମନ୍ତ୍ରଣାଳୟ, ଗୋଟିଏ ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟର ପ୍ରକଳ୍ପ ରହିଛି ।


    ବୀମା ଯୋଜନା ଅନ୍ତର୍ଗତ ଅଗ୍ରଗତି – ପିଏମଜେଜେବିୱାଇ ଏବଂ ପିଏମଏସବିୱାଇ ଯୋଜନାର ସମୀକ୍ଷା-


    ଏହି ବୈଠକରେ ପ୍ରଧାନମନ୍ତ୍ରୀ ଆର୍ଥିକ ସେବା ବିଭାଗ ଅନ୍ତର୍ଗତ ବୀମା ଯୋଜନା ଯେପରିକି, “ପ୍ରଧାନମନ୍ତ୍ରୀ ଜୀବନ ଜ୍ୟୋତି ବୀମା ଯୋଜନା” (ପିଏମଜେଜେବିୱାଇ) ଏବଂ “ପ୍ରଧାନମନ୍ତ୍ରୀ ସୁରକ୍ଷା ବୀମା ଯୋଜନା” (ପିଏମଏସବିୱାଇ) ସହ ଜଡିତ ଅଭିଯୋଗ ବିଷୟରେ କାର୍ଯ୍ୟ ସମ୍ପାଦନର ସମୀକ୍ଷା କରିଥିଲେ ।


    ପ୍ରଧାନମନ୍ତ୍ରୀ ଅପରାଧ ଓ ଅପରାଧୀ ଟ୍ରାକିଂ ନେଟୱାର୍କ ଓ ପ୍ରଣାଳୀ (ସିସିଟିଏନଏସ) ପ୍ରକଳ୍ପ ଅନ୍ତର୍ଗତ ହୋଇଥିବା ଅଗ୍ରଗତି ନେଇ ସମୀକ୍ଷା କରିଥିଲେ । ଏହି ପ୍ରକଳ୍ପ ଇ-ପ୍ରଶାସନ ମାଧ୍ୟମରେ ପ୍ରଭାବୀ ପୁଲିସ ବ୍ୟବସ୍ଥା ଲାଗି ଏକ ବ୍ୟାପକ ଓ ସମନ୍ଵିତ ପ୍ରଣାଳୀ ଅଟେ ।


    ଗତ 31 ଟି ପ୍ରଗତି ଆଲୋଚନାରେ ପ୍ରଧାନମନ୍ତ୍ରୀ 12.30 ଲକ୍ଷ କୋଟି ଟଙ୍କାର ମୋଟ ନିବେଶ ସହିତ 269 ପ୍ରକଳ୍ପର ସମୀକ୍ଷା କରିଛନ୍ତି । ସେ ବିଶେଷ କ୍ଷେତ୍ରର 47 ଟି ସରକାରୀ କାର୍ଯ୍ୟକ୍ରମ ଓ ଯୋଜନା ସହ ଜଡିତ ଅଭିଯୋଗ ସମାଧାନର ସମୀକ୍ଷା ମଧ୍ୟ କରିଛନ୍ତି ।


    **********

    
    
    (Release ID: 1600395) Visitor Counter : 19