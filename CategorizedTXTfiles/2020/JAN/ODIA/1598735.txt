      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      କିର୍ଲୋସ୍କର ଗ୍ରୁପର ଶତାବ୍ଦୀ ସମାରୋହରେ ପ୍ରଧାନମନ୍ତ୍ରୀଙ୍କ ଅଭିଭାଷଣ
      Posted On: 06 JAN 2020 3:34PM by PIB Bhubaneshwar


    ଆପଣମାନଙ୍କୁ ସମସ୍ତଙ୍କୁ ନବ ବର୍ଷର ଅନେକ ଅନେକ ଶୁଭକାମନା । କିର୍ଲୋସ୍କର ଗ୍ରୁପ ପାଇଁ ଏହା ହେଉଛି ଦୁଇଟି ଉତ୍ସବ ପାଳନ କଲାଭଳି । ରାଷ୍ଟ୍ରନିର୍ମାଣରେ ଯୋଗଦାନର ଶହେ ବର୍ଷ ପୂରଣ ହେଉଛି ଏବଂ କିର୍ଲୋସ୍କର ଗ୍ରୁପଙ୍କୁ ମୁଁ ବହୁତ ବହୁତ ଶୁଭେଚ୍ଛା ଜଣାଉଛି ।


    ସାଥୀଗଣ , କିର୍ଲୋସ୍କର ଗ୍ରୁପର ସଫଳତା ଭାରତୀୟ ଉଦ୍ୟମୀ ଏବଂ ଭାରତୀୟ ଉଦ୍ୟମୀମାନଙ୍କର ସଫଳତାର ପରିଚୟ । ସିନ୍ଧୁ ଉପତ୍ୟକା ସଭ୍ୟତାରୁ ନେଇ ଆଜି ପର୍ଯ୍ୟନ୍ତ ଭାରତୀୟଙ୍କର ଉଦ୍ୟମୀ ଭାବନା ଦେଶର ବିକାଶକୁ ନୂତନ ଉର୍ଜ୍ଜା , ନୂତନ ଗତି ପ୍ରଦାନ କରୁଛି । ଯେତେବେଳେ ଦେଶ ପରାଧୀନତାର ଶୃଙ୍ଖଳରେ ବନ୍ଧା ହୋଇ ରହିଥିଲା , ସେତେବେଳେ ଶ୍ରୀ ଲକ୍ଷ୍ମଣ ରାଓ କିର୍ଲୋସ୍କର ମହାଶୟ ଏବଂ ଏଭଳି ଉଦ୍ୟମୀ ମାନେ ଭାରତର ଆତ୍ମାକୁ , ଏହି ଭାବନାକୁ ଜୀବିତ ରଖିଲେ ; କୌଣସି ମଧ୍ୟ ପରିସ୍ଥିତିରେ ତାହାକୁ ଦୁର୍ବଳ ହେବାକୁ ଦିଆଗଲା ନାହିଁ । ଏହା ସେହି ଭାବନା ଥିଲା , ଯିଏ କି ସ୍ୱାଧୀନତା ପରେ ମଧ୍ୟ ଦେଶକୁ ଆଗକୁ ବଢ଼ାଇବାରେ ସାହାଯ୍ୟ କଲେ । ଆଜିକାର ଏହି ଦିନ ଲକ୍ଷ୍ମଣ ରାଓ କିର୍ଲୋସ୍କର ମହାଶୟଙ୍କ ଚିନ୍ତାଧାରା ଏବଂ ତାଙ୍କ ସ୍ୱପ୍ନକୁ ଉତ୍ସବ ଭାବେ ପାଳନ କରିବାକୁ ତ ପଡ଼ିବ ହିଁ , ଉଦ୍ୟମୀଙ୍କ ପାଇଁ ନବସୃଜନ ଏବଂ ନିଷ୍ଠା ପାଇଁ ଏକ ପ୍ରେରଣା ଗ୍ରହଣ କରିବାର ମଧ୍ୟ ହେଉଛି ଏକ ଅମୂଲ୍ୟ ଅବସର । ଆଜିକାର ଦିନରେ ଲକ୍ଷ୍ମଣ ରାଓ ମହାଶୟଙ୍କ ଜୀବନୀର ଏବଂ ନାମ ମଧ୍ୟ ବହୁତ ଭଲ ରଖିଛନ୍ତି – ‘ ଯାନ୍ତ୍ରିକ କୀ ଯାତ୍ରା-ଯନ୍ତ୍ର ନିର୍ମାଣ କରିଥିବା ବ୍ୟକ୍ତି ’ – ତାହାର ଉନ୍ମୋଚନ , ଏହା ମଧ୍ୟ ମୋ ପାଇଁ ହେଉଛି ଏକ ସୌଭାଗ୍ୟର ବିଷୟ । ଆଉ ମୋର ବିଶ୍ୱାସ ରହିଛି କି ତାଙ୍କ ଯାତ୍ରାର ପ୍ରମୁଖ ରହଣୀସ୍ଥଳ ଭାରତର ସାଧାରଣ ଯୁବକଙ୍କୁ ନବସୃଜନ ଏବଂ ଉଦ୍ୟମର ଭାବନା ପାଇଁ ପ୍ରେରିତ କରି ଚାଲିବ ।


    ସଥୀଗଣ , କିଛି କରି ଚାଲିଯିବାର ଏହି ଭାବନା , ସଙ୍କଟକୁ ସାମ୍ନା କରିବାର ଭାବନା , ନୂଆ ନୂଆ କ୍ଷେତ୍ରରେ ନିଜର ସଂପ୍ରସାରଣ କରିବାର ଏହି ଭାବନା ଆଜି ମଧ୍ୟ ପ୍ରତ୍ୟେକ ଭାରତୀୟ ଉଦ୍ୟମୀଙ୍କର ହେଉଛି ପରିଚୟ । ଭାରତର ଉଦ୍ୟମୀ ଆଜି ଅଧୀର ହେଉଛନ୍ତି ଦେଶର ବିକାଶ ପାଇଁ , ନିଜର କ୍ଷମତା ସବୁକୁ ଏବଂ ସଫଳତାର ସଂପ୍ରସାରଣ ପାଇଁ । ଆପଣମାନେ ଚିନ୍ତା କରୁଥିବେ କି ଆଜି ଯେତେବେଳେ ବିଶ୍ୱ ଅର୍ଥନୀତି ଏବଂ ଏହା ସହିତ ଆମର ଅର୍ଥବ୍ୟବସ୍ଥାର ଗତିକୁ ନେଇ ଭିନ୍ନ-ଭିନ୍ନ ପ୍ରକାରର ଖବରମାନ ଆସି ପହଞ୍ଚୁଛି ତ ମୁଁ ଏତେ ବିଶ୍ୱାସର ସହିତ କିପରି ଏଭଳି କହୁଛି ।


    ସାଥୀଗଣ , ମୋର ବିଶ୍ୱାସ ଭାରତୀୟ ଉଦ୍ୟୋଗ ଜଗତ ଉପରେ ରହିଛି , ଆପଣମାନଙ୍କ ସମସ୍ତଙ୍କ ଉପରେ ରହିଛି । ପରିସ୍ଥିତିଗୁଡ଼ିକୁ ବଦଳାଇବା ପାଇଁ , ପ୍ରତ୍ୟେକ ଆହ୍ୱାନରୁ ମୁକୁଳିବା ପାଇଁ ଯେଉଁ ଇଚ୍ଛାଶକ୍ତିର ଆବଶ୍ୟକତା ରହିଥାଏ , ତାହା ଭାରତୀୟ ଉଦ୍ୟୋଗ ଜଗତର ଶିରା-ପ୍ରଶିରାରେ ସମାହିତ ହୋଇ ରହିଛି । ଆଉ ଏଥିପାଇଁ ଆଜି ଆମେ ଯେତେବେଳେ ଗୋଟିଏ ନୂତନ ବର୍ଷରେ ପ୍ରବେଶ କରିବାକୁ ଯାଉଛେ , ନୂତନ ଦଶକରେ ପ୍ରବେଶ କରୁଛେ , ତ ମୋତେ ଏହା କହିବାରେ କୌଣସି କୁଣ୍ଠାବୋଧ ହେଉ ନାହିଁ କି ଏହି ଦଶକ ଭାରତୀୟ ଉଦ୍ୟମୀଙ୍କର ହେବ , ଭାରତର ଉଦ୍ୟୋଗର ହେବ ।


    ସାଥୀଗଣ , ଏହି ଦଶକରେ ପାଞ୍ଚ ଟ୍ରିଲିୟନ ଡଲାରର ଅର୍ଥବ୍ୟବସ୍ଥାର ଲକ୍ଷ୍ୟକୁ ପୂରଣ କରିବା ତ ହେଉଛି ଏକ ପଦକ୍ଷେପ । ଆମର ସ୍ୱପ୍ନଗୁଡ଼ିକ ହେଉଛି ଆହୁରି ବଡ଼ , ଆମର ଆଶାଗୁଡ଼ିକ ହେଉଛି ଆହୁରି ବଡ଼ , ଆମର ଲକ୍ଷ୍ୟ ହେଉଛି ଆହୁରି ବଡ଼ । ଆଉ ଏଥିପାଇଁ 2014 ପରେ ଦେଶରେ ନିରନ୍ତର ଏହି ପ୍ରୟାସ ହୋଇଛି କି ଭାରତୀୟ ଉଦ୍ୟୋଗଜଗତର ସ୍ୱପ୍ନଗୁଡ଼ିକୁ , ସେଗୁଡ଼ିକର ସଂପ୍ରସାରଣକୁ କୌଣସି ପ୍ରତିବନ୍ଧକର ସମ୍ମୁଖୀନ ହେବାକୁ ନପଡ଼ୁ । ଏହି ସମୟ ମଧ୍ୟରେ ପ୍ରତ୍ୟେକ ନିଷ୍ପତ୍ତି , ପ୍ରତ୍ୟେକ ପଦକ୍ଷେପ ପଛରେ ଗୋଟିଏ ହିଁ ମାତ୍ର ଚିନ୍ତାଧାରା ରହିଛି କି ଭାରତରେ କାର୍ଯ୍ୟ କରୁଥିବା ପ୍ରତ୍ୟେକ ଉଦ୍ୟମୀଙ୍କ ସମ୍ମୁଖରୁ ପ୍ରତ୍ୟେକ ପ୍ରକାରର ପ୍ରତିବନ୍ଧକ ଦୂର ହେଉ , ସେଥିପାଇଁ ଏକ ଉନ୍ନତ ବ୍ୟବସାୟିକ ପରିବେଶ ପ୍ରସ୍ତୁତ ହେଉ ।


    ସାଥୀଗଣ , ଦେଶର ଲୋକମାନଙ୍କର ସେମାନଙ୍କର ସଠିକ ସାମର୍ଥ୍ୟ ସେତେବେଳେ ସାମ୍ନାକୁ ଆସି ପାରିବ , ଯେତେବେଳେ ସରକାର , ଭାରତ , ଭାରତୀୟ ଏବଂ ଶିଳ୍ପ ଆଗରେ ପ୍ରତିବନ୍ଧକ ହୋଇ ନୁହେଁ , ବରଂ ତାଙ୍କର ସାଥୀ ହୋଇ ଠିଆ ହୋଇ ରହିବେ । ବିଗତ ବର୍ଷମାନଙ୍କରେ ଦେଶ ଏହି ପନ୍ଥାକୁ ଆପଣାଇଛି । ବିଗତ ବର୍ଷଗୁଡ଼ିକରେ ଦେଶରେ ସ୍ପଷ୍ଟ ଲକ୍ଷ୍ୟର ସହିତ ସଂସ୍କାର , ନିଷ୍ଠାର ସହିତ ପ୍ରଦର୍ଶନ , ଆନ୍ତରିକତାର ସହିତ ପରିବର୍ତ୍ତନ , ପ୍ରକ୍ରିୟା ସଂଚାଳିତ ଏବଂ ବୃତ୍ତିଗତ ସୁଶାସନ ଦେବାର ଚେଷ୍ଟା କ୍ରମାଗତ ଭାବେ ହୋଇ ଚାଲିଛି । ଉଦ୍ୟୋଗ ଜଗତର ଅସୁବିଧାଗୁଡ଼ିକୁ ବୁଝିବାକୁ ଚେଷ୍ଟା କରାଯାଇଛି , ସେଗୁଡ଼ିକୁ ଦୂର କରିବାର ପ୍ରୟାସ ଜାରି ରହିଛି ।


    ସାଥୀଗଣ , ଆଜିକାଲି ଦେବାଳିଆ ଏବଂ ବ୍ୟାଙ୍କ ସଂହିତା ଆଇବିସିର ଏତେ ଚର୍ଚ୍ଚା ହେଉଛି , କିନ୍ତୁ ଏହା କେବଳ ଏତେ ପଇସା ଫେରି ଆସିଲା , ସେତିକି ପଇସା ଫେରସ୍ତ ଆସିଲା- ସେତିକି ପର୍ଯ୍ୟନ୍ତ ସୀମିତ ରହିଥାଏ । କିନ୍ତୁ ଏହା ତାହାଠାରୁ ମଧ୍ୟ ଆଗରେ ରହିଛି । ଆପଣମାନେ ସମସ୍ତେ ଏହା ମଧ୍ୟ ଭଲ ଭାବେ ଜାଣନ୍ତି କି କିଛିଟା ପରିସ୍ଥିତିରେ ଧନ୍ଦାରୁ ବାହାରକୁ ବାହାରିବାଟା ହିଁ ଅନେକ ଥର ବୁଦ୍ଧିମତାର ପରିଚୟ ଦେଇଥାଏ । ଏହା ଜରୁରୀ ନୁହେଁ କି ଯେଉଁ କମ୍ପାନୀ ସଫଳ ହେଉ ନଥିବ , ତା ’ ପଛରେ କୌଣସି ଚକ୍ରାନ୍ତ ହିଁ ରହିଥିବ , କୌଣସି ଖରାପ ଉଦ୍ଦେଶ୍ୟ ରହିଥିବ , କୌଣସି ଲାଳସା ରହିଥିବ , ଏହା ରହିବା ଆବଶ୍ୟକ ନୁହେଁ । ଦେଶରେ ଏଭଳି ଉଦ୍ୟମୀମାନଙ୍କ ପାଇଁ ଏକ ମାର୍ଗ ତିଆରି କରିବା ଆବଶ୍ୟକ ଥିଲା ଏବଂ ଆଇବିସି ଏହାର ଆଧାର ପ୍ରସ୍ତୁତ କରିଛନ୍ତି । ଆଜି ନୁହେଁ ତ କାଲି , ଏହି କଥା ଉପରେ ଅଧ୍ୟୟନ ନିଶ୍ଚିତ ଭାବେ ହେବ କି ଆଇବିସି କେତେ ଭାରତୀୟ ଉଦ୍ୟମୀମାନଙ୍କର ଭବିଷ୍ୟତକୁ ସୁରକ୍ଷିତ ରଖିଛି , ସେମାନଙ୍କୁ ସଦା ସର୍ବଦା ପାଇଁ କ୍ଷତିଗ୍ରସ୍ତ ହେବାରୁ ରକ୍ଷା କଲେ ।


    ସାଥୀଗଣ , ଭାରତର ଟିକସ ବ୍ୟବସ୍ଥାରେ ପୂର୍ବରୁ କେଉଁଭଳି ତ୍ରୁଟି ବିଚ୍ୟୁତି ରହିଥିଲା , ତାହା ସହିତ ଆପଣ ଭଲ ଭାବେ ପରିଚିତ ଅଛନ୍ତି । ଇନ୍ସପେକ୍ଟର ରାଜ୍ , ଟିକସ ସହିତ ଜଡ଼ିତ ନୀତିଗୁଡ଼ିକରେ ଭ୍ରମ , ଆଉ ଭିନ୍ନ-ଭିନ୍ନ ରାଜ୍ୟରେ ରହିଥିବା ଟିକସର ଜାଲ ଭାରତୀୟ ଉଦ୍ୟୋଗ ଜଗତର ଗତିରେ ଯେଭଳି ଭାବେ ପ୍ରତିବନ୍ଧକ ଲଗାଇ ଦେଇଥିଲା । ଏବେ ଦେଶ ସେହି ପ୍ରତିବନ୍ଧକ ବା ଅବରୋଧକୁ ମଧ୍ୟ ହଟାଇ ଦେଇ ସାରିଲାଣି । ଆମର ଟିକସ ବ୍ୟବସ୍ଥାରେ ସ୍ୱଚ୍ଛତା ଆସୁ , ଦକ୍ଷତା ଆସୁ , ଉତ୍ତରଦାୟୀତ୍ୱ ବଢ଼ୁ , କର ଦାତା ଏବଂ ଟିକସ ବିଭାଗ ମଧ୍ୟରେ ମାନବୀୟ ଗତିରୋଧ ଶେଷ ହେଉ , ଏଥିପାଇଁ ଏକ ନୂତନ ବ୍ୟବସ୍ଥାର ନିର୍ମାଣ କରାଯାଉଛି । ଆଜି ଦେଶରେ କର୍ପୋରେଟ ଟିକସ ଏବଂ କର୍ପୋରେଟ ଟିକସ ଦର ଯେତେ କମ୍ ଅଛି , ପୂର୍ବରୁ କେବେ ରହି ନଥିଲା ।


    ସାଥୀଗଣ , ସାମଗ୍ରୀ ଏବଂ ସେବା କର ସଂସ୍କାର କିମ୍ବା ରାଷ୍ଟାୟତ ବ୍ୟାଙ୍କ ସଂସ୍କାର , ସେଗୁଡ଼ିକର ଦାବି ଦୀର୍ଘ ଦିନ ଧରି ହେଉଥିଲା , ସମସ୍ତେ ଦାବି କଲେ । ଏସବୁ ଆଜି ସତ ହୋଇଛି ତ ଏହି ଚିନ୍ତାଧାରା କାରଣରୁ କି ଭାରତର ଶିଳ୍ପ ସମ୍ମୁଖରୁ ସମସ୍ତ ପ୍ରକାରର ପ୍ରତିବନ୍ଧକ ଦୂର କରାଯାଉ , ତାହାକୁ ସଂପ୍ରସାରଣ କରିବାର ସବୁ ସୁଯୋଗ ପ୍ରଦାନ କରାଯାଉ ।


    ସାଥୀଗଣ , କିଛି ଲୋକ ଏହି ଛବି ପ୍ରସ୍ତୁତ କରିବାରେ ନିଜର ଉର୍ଜ୍ଜା ଲଗାନ୍ତି କି ଭାରତ ସରକାର ଉଦ୍ୟମୀମାନଙ୍କ ପଛରେ ବାଡ଼ି ଧରି ଚାଲୁଛନ୍ତି । କିଛି ବେଇମାନ ଏବଂ ଭ୍ରଷ୍ଟାଚାରୀଙ୍କ ବିରୁଦ୍ଧରେ ନିଆ ଯାଉଥିବା ପଦକ୍ଷେପକୁ ଭାରତୀୟ ଶିଳ୍ପ ଉପରେ କଠୋର ପଦକ୍ଷେପର ରୂପ ଦିଆଯିବା ମୁଁ ବୁଝୁଛି କି ହେଉଛି ଏକ ବହୁତ ବଡ଼ ଅପପ୍ରଚାର । ଭାରତୀୟ ଉଦ୍ୟୋଗ , ଏକ ପାରଦର୍ଶୀ ପରିବେଶ ମଧ୍ୟରେ ବିନା ଭୟରେ , ବିନା ବାଧାରେ , ଆଗକୁ ବଢ଼ୁ , ଦେଶ ପାଇଁ ସମ୍ପଦ ସୃଷ୍ଟି କରୁ , ନିଜ ପାଇଁ ସମ୍ପଦ ସୃଷ୍ଟି କରୁ , ଏହା ଆମ ସମସ୍ତଙ୍କର ପ୍ରୟାସ ରହିଛି । ଏହା ସର୍ବଦା ଚେଷ୍ଟା କରାଯାଇଛି କି ଭାରତୀୟ ଉଦ୍ୟୋଗ ଜଗତକୁ ଆଇନର ଜାଲରୁ ମୁକ୍ତି ମିଳୁ । ଦେଶରେ ଦେଢ଼ ହଜାରରୁ ଅଧିକ ପୁରୁଣା ଆଇନ ଏହି ପ୍ରୟାସ କାରଣରୁ ଶେଷ କରି ଦିଆ ଯାଇଛି । କମ୍ପାନୀ ଆଇନ ସହିତ ଜଡ଼ିତ ଛୋଟ ବୈଷୟିକ ତ୍ରୁଟି ପାଇଁ ମଧ୍ୟ ଉଦ୍ୟମୀମାନଙ୍କ ଉପରେ କେଉଁଭଳି ଭାବେ ଅପରାଧିକ ମାମଲା ହୋଇଥାଏ , ମୁଁ ତାହାକୁ ବିସ୍ତୃତ ଭାବେ ଜଣାଇବାକୁ ଚାହୁଁନାହିଁ । ଏବେ ଏଭଳି ଅନେକ ତ୍ରୁଟିକୁ ଅଣ ଅପରାଧୀ ଭାବେ ଧରି ନିଆଯାଇଛି । ଯେଉଁ ଶ୍ରମ ଅଦାଲତରେ ଏବେ କାର୍ଯ୍ୟ ଚାଲୁ ରହିଛି , ତାହା ମଧ୍ୟ ହେଉଛି ଶ୍ରମିକଙ୍କ ଅଭିଯୋଗକୁ ସରଳୀକୃତ କରିବାର ପ୍ରକ୍ରିୟା , ଯାହାର ଲାଭ ଉଦ୍ୟୋଗ ଏବଂ ଶ୍ରମଶକ୍ତି , ଶ୍ରମିକମାନଙ୍କୁ , ଦୁହିଁଙ୍କୁ ହେବ ।


    ସାଥୀଗଣ , ଭାରତୀୟ ଅର୍ଥବ୍ୟବସ୍ଥାକୁ ସୁଦୃଢ଼ କରିବା ପାଇଁ ଦେଶରେ ତତ୍କାଳୀନ ଉପାୟଗୁଡ଼ିକ ସହିତ ହିଁ ଦୀର୍ଘକାଳୀନ ସମାଧାନ ଉପରେ ଏକା ସହିତ କାର୍ଯ୍ୟ କରାଯାଉଛି । ଦେଶରେ ଏଭଳି ନିଷ୍ପତ୍ତି ନିଆଯାଉଛି ଯାହା ଫଳରେ ନା କେବଳ ବର୍ତ୍ତମାନ , ବରଂ ଆଗାମୀ ପିଢ଼ୀଙ୍କୁ ମଧ୍ୟ ଲାଭ ମିଳିବ ।


    ସାଥୀଗଣ , ବିଗତ ପାଞ୍ଚ ବର୍ଷରେ , ଦେଶରେ ନିଷ୍ଠାର ସହିତ କାର୍ଯ୍ୟ କରିବା ପାଇଁ , ସଂପୂର୍ଣ୍ଣ ସଚ୍ଚୋଟତାର ସହିତ କାର୍ଯ୍ୟ କରିବା ପାଇଁ , ସଂପୂର୍ଣ୍ଣ ସଚ୍ଚୋଟତାର ସହିତ କାର୍ଯ୍ୟ କରିବାର ପରିବେଶ ଆଜି ସବୁଠାରେ ଦେଖା ଯାଉଛି । ଏହି ପରିବେଶ ଦେଶର ବଡ଼ ବଡ଼ ଲକ୍ଷ୍ୟ ସ୍ଥିର କରିବ , ଆଉ ନିର୍ଦ୍ଧାରିତ ସମୟରେ ତାହାକୁ ପ୍ରାପ୍ତ କରିବାର ସାହସ ଦେଇଛି । ଭାରତରେ ଏକବିଂଶ ଶତାବ୍ଦୀରେ ଭିତ୍ତିଭୂମି ପାଇଁ 100 ଲକ୍ଷ କୋଟି ଟଙ୍କାରୁ ଅଧିକ ନିବେଶ ହେଉ , ଲୋକମାନଙ୍କର ସହାବସ୍ଥାନ ସୁଗମତା ପାଇଁ ପ୍ରତ୍ୟେକ ସ୍ତରରେ ଯୋଜନା ହେଉ , ଦେଶର ମାନବ ସମ୍ବଳ ପୁଞ୍ଜି ଉପରେ ନିବେଶ କରିବା , ପ୍ରତ୍ୟେକ ସ୍ତରରେ କାର୍ଯ୍ୟ ଚାଲୁ ରହିଛି ଏବଂ ପୂର୍ବ ଅପେକ୍ଷା ବହୁ ଅଧିକ ଗୁଣରେ ଅଧିକ ଗତିରେ କାର୍ଯ୍ୟ ହେଉଛି ।


    ସାଥୀଗଣ , ମୁଁ ଯେଉଁ ତୀବ୍ରତାର ସହିତ ବଦଳୁଥିବା କଥା ଆପଣମାନଙ୍କୁ କହୁଛି , ତାହା ମଧ୍ୟ ପରିସଂଖ୍ୟାନରେ ପରିଦୃଶ୍ୟ ହେଉଛି । ଦୃତଗତିରେ ତୃଣମୂଳ ସ୍ତରରେ କାର୍ଯ୍ୟ କରିବାର ତାହା ହେଉଛି ପରିଣାମ କି କେବଳ ପାଞ୍ଚ ବର୍ଷରେ ବ୍ୟବସାୟରେ ସୁଗମତା ସୂଚୀରେ 79 ତମ ସ୍ଥାନରେ ସୁଧାର ଆସିଛି । ନବସୃଜନକୁ ପ୍ରୋତ୍ସାହନ ଦେବା ପାଇଁ ଦେଶରେ ଯେଉଁ ଦୃତ ଗତିରେ ନୀତି ପ୍ରସ୍ତୁତ କରାଯାଇଛି , ନିଷ୍ପତ୍ତି ନିଆଯାଇଛି ତାହାର ପ୍ରଭାବ ହେଉଛି କି କେବଳ ପାଞ୍ଚ ବର୍ଷରେ ବିଶ୍ୱ ନବସୃଜନ ସୂଚକାଙ୍କରେ 20ଟି ସ୍ଥାନରେ ସୁଧାର ହୋଇଛି । କ୍ରମାଗତ ଅନେକ ବର୍ଷ ଧରି ଏଫଡିଆଇ କରୁଥିବା ବିଶ୍ୱର ଶ୍ରେଷ୍ଠ 10ଟି ଦେଶ ମଧ୍ୟରେ ସ୍ଥାନ ପାଇବା ଭାରତ ପାଇଁ ହେଉଛି ଏକ ବହୁତ ବଡ଼ ଉପଲବ୍ଧ ।


    ସାଥୀଗଣ , ବିଗତ କିଛି ବର୍ଷ ମଧ୍ୟରେ ଦେଶରେ ଆଉ ଏକ ଗୁରୁତ୍ୱପୂର୍ଣ୍ଣ ପରିବର୍ତ୍ତନ ଆସିଛି । ଏହି ପରିବର୍ତ୍ତନ ଆସିଛି ଯୁବ ଉଦ୍ୟମୀଙ୍କ ସଂଖ୍ୟାରେ । ଆଜି ଦେଶର ଯୁବ ଉଦ୍ୟମୀ , ନୂତନ ଚିନ୍ତାଧାରା , ନୂତନ ବ୍ୟବସାୟିକ ମଡେଲ ନେଇକରି ସାମ୍ନାକୁ ଆସିଛି । ଏବେ ସେହି ସମୟ ମଧ୍ୟ ବିତିବାରେ ଲାଗିଛି ଯେତେବେଳେ କି ଉଦ୍ୟୋଗର କିଛି ବିଶେଷ କ୍ଷେତ୍ର ଯେପରି କମୋନିଟିଜ୍ , ଖଣିଜ , ବୃହତ ଇଂଜିନିୟରିଂ ଉପରେ ହିଁ ଗୁରୁତ୍ୱ ଦିଆଯାଉଥିଲା । ଆମର ଆଜିର ଯୁବକ ନୂତନ କ୍ଷେତ୍ରକୁ ମଧ୍ୟ ସମ୍ପ୍ରସାରଣ କରି ପାରୁଛନ୍ତି । ଆଉ ଏଥିରେ ମଧ୍ୟ ବିଶେଷ ଭାବେ ଏହି ଦେଶ ଛୋଟରୁ ଅତି ଛୋଟ ସହରରୁ ବାହାରି ଏହି ଯୁବକମାନେ ବଡ଼ ଲକ୍ଷ୍ୟ ହାସଲ କରୁଛନ୍ତି ।


    ସାଥୀଗଣ , ଗୋଟିଏ ସମୟ ଥିଲା , ଯେତେବେଳେ କୁହା ଯାଉଥିଲା କି ବମ୍ବେ କ୍ଲବ୍ ଦେଶର ଉଦ୍ୟମୀମାନଙ୍କର , ସେମାନଙ୍କର ବ୍ୟବସାୟିକ ଲାଭର ପ୍ରତିନିଧିତ୍ୱ କରୁଥିଲା , ଏବେ ଆଜି ଯଦି ଏପରି କୌଣସି କ୍ଲବ୍ ନିର୍ମାଣ ହେବ ତ ତାକୁ ଭାରତ କ୍ଲବ୍ ହିଁ କୁହାଯିବ , ଯେଉଁଥିରେ ଭିନ୍ନ ଭିନ୍ନ କ୍ଷେତ୍ରରେ ପୁରୁଖା ବ୍ୟକ୍ତିତ୍ୱ ଏବଂ ନୂଆ ଉଦ୍ୟୋଗୀ , ସମସ୍ତଙ୍କର ପ୍ରତିନିଧିତ୍ୱ ହେବ । ମୁଁ ବୁଝି ପାରୁଛି କି ଭାରତର ବଦଳୁଥିବା ବ୍ୟବସାୟ ସଂସ୍କୃତି ତାର ସମ୍ପ୍ରସାରଣ , ତାହାର ସାମର୍ଥ୍ୟ , ତାହାର ବହୁତ ଉତ୍ତମ ଉଦାହରଣ ହେବ । ଆଉ ଏଥିପାଇଁ ଭାରତର ସାମର୍ଥ୍ୟକୁ ଭାରତୀୟ ଉଦ୍ୟମୀମାନଙ୍କର ସାମର୍ଥ୍ୟକୁ କେହି କମ୍ ଭାବରେ ଚିତ୍ରିତ କରୁଛନ୍ତି , ତ ସେମାନେ ଭୁଲ କରୁଛନ୍ତି । ନବବର୍ଷର ଶୁଭାରମ୍ଭରେ ଆଜି ଏହି ମଞ୍ଚରୁ ମୁଁ ଭାରତୀୟ ଉଦ୍ୟୋଗ ଜଗତକୁ ପୁଣି କହିବି କି ଲକ୍ଷ୍ୟକୁ ନିଜ ପାଖରେ ମଧ୍ୟ ପଡ଼ି ରହିବାକୁ ଦିଅନ୍ତୁ ନାହିଁ । ନୂତନ ଉର୍ଜ୍ଜାର ସହିତ ଆଗକୁ ବଢ଼ନ୍ତୁ , ନିଜର ସମ୍ପ୍ରସାରଣ ପାଇଁ ଆପଣ ଦେଶର ଯେ କୌଣସି କୋଣକୁ ଆପଣ ଯିବେ , ଭାରତ ସରକାର ଆପଣଙ୍କ ସହିତ କାନ୍ଧରେ କାନ୍ଧ ମିଳାଇ ଚାଲିବେ । ଆଉ ହଁ , ଆପଣଙ୍କ ପଥ କ ’ ଣ ହେବ , କ ’ ଣ ହେବା ଦରକାର , ଏ ବିଷୟରେ ମୁଁ ଲକ୍ଷଣରାଓ ମହାଶୟଙ୍କ ଜୀବନରୁ ହିଁ ପ୍ରେରଣା ନେଇ ଏହାକୁ ବିସ୍ତୃତ ଭାବରେ କହିବାକୁ ଚାହୁଁଛି ।


    ସାଥୀଗଣ , ଲକ୍ଷଣରାଓ ମହାଶୟ ଦେଶର ସେହି ପ୍ରେରଣାଦାୟୀ ବ୍ୟକ୍ତିତ୍ୱମାନଙ୍କ ମଧ୍ୟରୁ ହେଉଛନ୍ତି ଜଣେ , ଯିଏ ଭାରତର ଆବଶ୍ୟକତା ଅନୁସାରେ ଟେକ୍ନୋଲୋଜିର ବ୍ୟବହାର ଏବଂ ମେସିନ୍ ନିର୍ମାଣର କଷ୍ଟ ଉଠାଇଥିଲେ । ଦେଶର ଆବଶ୍ୟକତାଗୁଡ଼ିକୁ ଆଉ ତା ’ ସହିତ ଜଡ଼ିତ ନିର୍ମାଣର ଏହି ଚିନ୍ତାଧାରା ଭାରତର ବିକାଶର ଗତି ଏବଂ ଭାରତୀୟ ଉଦ୍ୟୋଗର ବିକାଶର ଗତିକୁ ଦ୍ରୁତ କରାଇବ । ଆମକୁ ଶୂନ୍ୟ ତ୍ରୁଟି , ଶୂନ୍ୟ ପ୍ରଭାବ ( zero defect, zero effect )ର ମନ୍ତ୍ରରେ ଚାଲି ବିଶ୍ୱ ସ୍ତରର ପ୍ରକଳ୍ପ ନିର୍ମାଣ କରିବାକୁ ହେବ , ତେବେ ଆମେ ରପ୍ତାନୀ ବୃଦ୍ଧି କରି ପାରିବା । ବିଶ୍ୱ ବଜାରରେ ନିଜର ସମ୍ପ୍ରସାରଣ କରି ପାରିବା । ଆମକୁ ଭାରତୀୟ ସମାଧାନ , ବିଶ୍ୱ ଅନୁପ୍ରୟୋଗ ବିଷୟରେ ଚିନ୍ତା କରିବାର ଅଛି , ସେହି ଅନୁସାରେ ନିଜ ଯୋଜନାଗୁଡିକୁ କାର୍ଯ୍ୟକାରୀ କରିବାକୁ ହେବ । ମୁଁ ଏଠାରେ ଦୁଇଟି ଯୋଜନା ବିଷୟରେ ଚର୍ଚ୍ଚା କରିବାକୁ ଚାହୁଁଛି । ଗୋଟିଏ ହେଉଛି ଆର୍ଥିକ ଭିତ୍ତିଭୂମୀ ସହିତ ଜଡିତ ୟୁପିଆଇ ଯୋଜନା ଏବଂ ଏବଂ ଅନ୍ୟଟି ସାରା ଦେଶରେ ଏଲଇଡି ବଲବ୍ ପହଞ୍ଚାଇ ଥିବା ଉଜାଲା ଯୋଜନା ।


    ସାଥୀଗଣ , ଆଜିର ଭାରତ ଦୃତ ଗତିରେ ବ୍ୟାଙ୍କ କାରବାର ଚାହୁଁଛି , ଉନ୍ନତ ଟେକ୍ନୋଲୋଜିର ବ୍ୟବହାର କରିବାକୁ ଚାହୁଁଛି । କେବଳ ତିନି ବର୍ଷରେ ୟୁପିଆଇର ବୃଦ୍ଧି ପାଉଥିବା ନେଟୱାର୍କ ତାହାର ଏହି ଇଚ୍ଛାକୁ ପୂରଣ କରିଛି । ଆଜିର ସ୍ଥିତି ଏହା ହୋଇଛି କି 24 ଘଣ୍ଟା-ସାତ ଦିନ(24x7) ଦେଶ ସହଜରେ ଅନଲାଇନ୍ କାରବାର କରୁଛି । ଆଜି ଭୀମ ଆପ ମହୁତ ବଡ଼ ବ୍ରାଣ୍ଡ ପାଲଟି ଯାଇଛି ।


    ସାଥୀଗଣ , 2018-19 ଆର୍ଥିକ ବର୍ଷରେ ୟୁପିଆଇ ଜରିଆରେ ପ୍ରାୟ 9 ଲକ୍ଷ କୋଟି ଟଙ୍କାର କାରବାର ହୋଇଥିଲା । ଚଳିତ ଆର୍ଥିକ ବର୍ଷରେ ଡିସେମ୍ବର ମାସ ସୁଦ୍ଧା ପ୍ରାୟ 15 ଲକ୍ଷ କୋଟି ଟଙ୍କାର କାରବାର ୟୁପିଆଇ ମାଧ୍ୟମରେ ହୋଇ ସାରିଛି । ଆପଣ ଅନୁମାନ କରିପାରୁଥିବେ କି ଦେଶ କେତେ ଦ୍ରୁତ ଗତିରେ ଡିଜିଟାଲ କାରବାରକୁ ଗ୍ରହଣ କରୁଛି ।


    ସାଥୀଗଣ , ଦେଶକୁ ଏଭଳି ସମାଧାନର ଆବଶ୍ୟକତା ଥିଲା , ଯାହା କମ୍ ବିଜୁଳି , ବିଜୁଳି ପାଇଁ କମ୍ ଖର୍ଚ୍ଚ କରିବାର ଥିଲା , ଅଧିକ ଆଲୋକ ଦେଉ ଆଉ ତାହାର ମୂଲ୍ୟ ମଧ୍ୟ କମ୍ ହେଉ । ଏହି ଆବଶ୍ୟକତା ପାଇଁ ଉଜାଲା ଯୋଜନା ସହାୟତା କଲା । ଏଲଇଡି ଉତ୍ପାଦନକୁ ପ୍ରୋତ୍ସାହନ ଦେବା ପାଇଁ ଆବଶ୍ୟକ ପଦକ୍ଷେପ ଉଠାଗଲା । ନୀତିରେ ପରିବର୍ତ୍ତନ କରାଗଲା । ଏହାଦ୍ୱାରା ବଲବର ମୂଲ୍ୟ କମ୍ ହେଲା ଏବଂ ଥରେ ଲୋକ ଏହାର ଲାଭ ସଂପର୍କରେ ଅନୁଭବ କଲେ ତ , ଚାହିଦା ବଢିଲା । କାଲି ହିଁ ଉଜାଲା ଯୋଜନାକୁ 5 ବର୍ଷ ପୂରଣ ହୋଇଛି । ଏହା ହେଉଛି ଆମ ସମସ୍ତଙ୍କ ପାଇଁ ସନ୍ତୋଷର କଥା ଯେ , ଏହି କିଛି ଦିନ ମଧ୍ୟରେ ସାରା ଦେଶରେ 36 କୋଟିରୁ ଅଧିକ ଏଲଇଡି ବଲବ୍ ବଣ୍ଟା ଯାଇ ସାରିଛି । କେବଳ ଏତିକି ହିଁ ନୁହେଁ ଦେଶର ପାରମ୍ପରିକ ପଥ ଆଲୋକ ବ୍ୟବସ୍ଥାକୁ ଏଲଇଡ଼ି ଆଧାରିତ କରିବା ପାଇଁ ମଧ୍ୟ 5 ବର୍ଷିଆ କାର୍ଯ୍ୟକ୍ରମ ଚାଲୁ ରହିଛି । ଏହା ଅଧୀନରେ ଏକ କୋଟିରୁ ଅଧିକ ଏଲଇଡ଼ି ପଥ ଆଲୋକ ବ୍ୟବସ୍ଥା କରାଯାଇଛି । ଏହି ଦୁଇଟି ପ୍ରୟାସ ଦ୍ୱାରା ହିଁ ପ୍ରାୟ 5 ,500 କୋଟି କିଲୋୱାଟ/ଘଣ୍ଟା ପ୍ରତି ବର୍ଷ ବିଜୁଳି ସଞ୍ଚୟ କରାଯାଇଛି । ଏହା ଫଳରେ ପ୍ରତି ବର୍ଷ ହଜାର ହଜାର କୋଟି ଟଙ୍କାର ବିଜୁଳି ଖର୍ଚ୍ଚ କମ୍ ହେଉଛି ଆଉ ଅଙ୍ଗାରକାମ୍ଳ ନିର୍ଗମନ ମଧ୍ୟ ବହୁତ ବଡ଼ ମାତ୍ରାରେ ହ୍ରାସ ପାଇଛି । ଆଉ ଏହା ଆମ ସମସ୍ତଙ୍କ ପାଇଁ ଖୁସିର କଥା ଯେ ଭାରତରୁ ବାହାରିଥିବା ଏଭଳି ନବସୃଜନ ସେ ୟୁପିଆଇ ହେଉ ଅବା ଉଜାଲା ଦୁନିଆର ଅନେକ ଦେଶ ପାଇଁ ମଧ୍ୟ ପ୍ରେରଣାର ମାଧ୍ୟମ ପାଲଟିଛି ।


    ସାଥୀଗଣ , ଏଭଳି ସଫଳତାର କାହାଣୀ ଆମର ମେକ୍ ଇନ୍ ଇଣ୍ଡିଆ ଅଭିଯାନ , ଆମର ଉଦ୍ୟୋଗ ଜଗତର ହେଉଛି ଶକ୍ତି , ହେଉଛି ସାମର୍ଥ୍ୟ । ମୋତେ ଏହିଭଳି ସଫଳତାର କାହାଣୀ ଭାରତୀୟ ଉଦ୍ୟୋଗ ଜଗତରୁ , ପ୍ରତ୍ୟେକ କ୍ଷେତ୍ରରୁ ଦରକାର । ଜଳ ଜୀବନ ମିଶନ ହେଉ , ନବୀକରଣୀୟ ଶକ୍ତି ହେଉ , ବିଜୁଳି ମୋବିଲିଟି ହେଉ , ବିପର୍ଯ୍ୟୟ ପରିଚାଳନା ହେଉ , ପ୍ରତିରକ୍ଷା କ୍ଷେତ୍ର ହେଉ ; ପ୍ରତ୍ୟେକ କ୍ଷେତ୍ରରେ ଆପଣମାନଙ୍କ ପାଇଁ ସେମାନଙ୍କର ସଫଳତାର କାହାଣୀ ଆପଣମାନଙ୍କୁ ପ୍ରତୀକ୍ଷା କରି ରହିଛି । ସରକାର ସବୁ ପ୍ରକାରରେ ଆପଣମାନଙ୍କ ସାଙ୍ଗରେ ଅଛନ୍ତି । ଆପଣମାନଙ୍କର ସବୁ ପ୍ରକାରର ଆବଶ୍ୟକତାର ସହିତ ।


    ଆପଣ ଏହି ବାତାବରଣର ସଂପୂର୍ଣ୍ଣ ଲାଭ ଉଠାନ୍ତୁ , ନିରନ୍ତର ନବସୃଜନ କରି ଚାଲନ୍ତୁ । ନିବେଶ କରି ଚାଲନ୍ତୁ , ରାଷ୍ଟ୍ର ସେବାରେ ନିଜର ଯୋଗଦାନ ଦେଇ ଚାଲନ୍ତୁ । ଏହି କାମନା ସହିତ ମୁଁ ନିଜ କଥା ସମାପ୍ତ କରୁଛି ଏବଂ ଆଉ ଥରେ ପୁଣି କିର୍ଲୋସ୍କର ଗ୍ରୁପକୁ , କିର୍ଲୋସ୍କର ପରିବାରକୁ ଅନେକ ଅନେକ ଶୁଭକାମନା ଜଣାଉଛି । ଚମକ୍ରାର ଶତକ ପାଇଁ ମଧ୍ୟ ବହୁତ ବହୁତ ଶୁଭେଚ୍ଛା ଜଣାଉଛି ।


    ଧନ୍ୟବାଦ ।


    ***********

    
    
    (Release ID: 1598735) Visitor Counter : 8