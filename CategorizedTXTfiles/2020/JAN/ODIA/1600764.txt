      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ବ୍ରାଜିଲ ରାଷ୍ଟ୍ରପତିଙ୍କ ସରକାରୀ ଗସ୍ତ ଅବସରରେ ଗଣମାଧ୍ୟମକୁ ପ୍ରଧାନମନ୍ତ୍ରୀଙ୍କ ବିବୃତ୍ତି
      Posted On: 25 JAN 2020 9:15PM by PIB Bhubaneshwar


    ମହାମହିମ ବ୍ରାଜିଲ ରାଷ୍ଟ୍ରପତି ଶ୍ରୀ ଜୈଏର ବୋଲ୍ସୋନାରୋ , ଦୁଇ ଦେଶର ବରିଷ୍ଠ ମନ୍ତ୍ରୀ ଏବଂ ଅଧିକାରୀ ଗଣ ।


    ବନ୍ଧୁଗଣ ,


    ନମସ୍କାର ।


    ସୁପ୍ରଭାତ , ଭାରତକୁ ଆପଣମାନଙ୍କୁ ସ୍ୱାଗତ । [ ବୋ ଟ୍ରେଡ(ସୁପ୍ରଭାତ)ବେମ-ଭିଣ୍ଡୋ ଏ ଇଣ୍ଡିଆ ]


    ମୋର ମିତ୍ର ରାଷ୍ଟ୍ରପତି ବୋଲ୍ସୋନାରୋ ଏବଂ ତାଙ୍କର ଉଚ୍ଚସ୍ତରୀୟ ପ୍ରତିନିଧଙ୍କୁ ମୁଁ ଭାରତରେ ହାର୍ଦ୍ଦିକ ସ୍ୱାଗତ କରୁଛି । ଗତ ଆଠମାସ ମଧ୍ୟରେ ଏହା ହେଉଛି ଆମର ତୃତୀୟ ସାକ୍ଷାତ । ଏହା ଆମମାନଙ୍କ ମଧ୍ୟରେ ବୃଦ୍ଧି ପାଉଥିବା ମିତ୍ରତା ଏବଂ ଦୁଇ ଦେଶ ମଧ୍ୟରେ ନିବିଡ ହେଉଥିବା ସଂପର୍କଙ୍କୁ ଦର୍ଶାଉଛି ।


    ମହାମହିମ ,


    ଏହା ହେଉଛି ଆମ ପାଇଁ ଗର୍ବର ବିଷୟ କି ଆମର 71ତମ ଗଣତନ୍ତ୍ର ଦିବସରେ ଆପଣ ହେଉଛନ୍ତି ଆମର ମୁଖ୍ୟ ଅତିଥି । ଆସନ୍ତାକାଲି ରାଜପଥରେ ଗଣତନ୍ତ୍ର ଦିବସ ପରେଡରେ ଆପଣ ଭାରତର ବିବିଧତାର ରଙ୍ଗବେରଙ୍ଗ ଏବଂ ଉଲ୍ଲାସପୂର୍ଣ୍ଣ ସ୍ୱରୂପ ଦେଖିବେ । ବ୍ରାଜିଲ ମଧ୍ୟ ନିଜେ ହେଉଛି ଉଲ୍ଲାସ ପର୍ବରେ ପରିପୂର୍ଣ୍ଣ ଥିବା ଏକ ଦେଶ । ଜଣେ ମିତ୍ରଙ୍କ ସହିତ ଏହି ବିଶେଷ ପର୍ବରେ ଆମେ ଆମର ଖୁସି ବାଣ୍ଟିବୁ । ଭାରତର ନିମନ୍ତ୍ରଣ ସ୍ୱୀକାର କରିଥିବା ଯୋଗୁଁ ମୁଁ ଆପଣଙ୍କୁ ଧନ୍ୟବାଦ ଅର୍ପଣ କରୁଛି । ଏହା ହେଉଛି ତୃତୀୟ ଥର ପାଇଁ ଯେତେବେଳେ କି ବ୍ରାଜିଲର ରାଷ୍ଟ୍ରପତି ଆମକୁ ଏହି ସମ୍ମାନ ପ୍ରଦାନ କରିଛନ୍ତି । ଆଉ ଭାରତ ଏବଂ ବ୍ରାଜିଲ ମଧ୍ୟରେ ସୁଦୃଢ଼ ବନ୍ଧୁତାର ଏହା ହେଉଛି ପ୍ରତୀକ ।


    ବନ୍ଧୁଗଣ ,


    ଭାରତ ଏବଂ ବ୍ରାଜିଲର ସାମରିକ ଭାଗିଦାରୀ ହେଉଛି ଆମର ସମାନ ବିଚାରଧାରା ଏବଂ ମୂଲ୍ୟବୋଧ ଉପରେ ଆଧାରିତ । ତେଣୁ , ଭୌଗୋଳିକ ଦୂରତା ରହିବା ସତ୍ତ୍ୱେ ମଧ୍ୟ ଆମେ ଦୁହେଁ ବିଶ୍ୱର ଅନେକ ମଞ୍ଚରେ ଏକାଠି ହୋଇଥାଉ । ଆଉ ବିକାଶରେ ମଧ୍ୟ ଜଣେ ଅନ୍ୟଜଣଙ୍କର ଗୁରୁତ୍ୱପୂର୍ଣ୍ଣ ସହଯୋଗୀ ମଧ୍ୟ ରହିଛୁ । ତେଣୁ ଆଜି ରାଷ୍ଟ୍ରପତି ବୋଲ୍ସୋନାରୋ ଏବଂ ମୁଁ ଆମର ଦ୍ୱିପାକ୍ଷିକ ସହଯୋଗର ସମସ୍ତ କ୍ଷେତ୍ରକୁ ଆହୁରି ପରିବ୍ୟାପ୍ତ କରିବା ଉପରେ ସହମତି ପ୍ରକାଶ କରିଛୁ । ଆମର ସାମରିକ ଭାଗିଦାରୀକୁ ଆହୁରି ସୁଦୃଢ଼ କରିବା ପାଇଁ ଏକ ବୃହତ ଆକ୍ସନ୍ ପ୍ଲାନ ପ୍ରସ୍ତୁତ କରାଯାଇଛି । ବର୍ଷ 2023ରେ ଦୁଇ ଦେଶ ମଧ୍ୟରେ ରହିଥିବା କୂଟନୈତିକ ସଂପର୍କର ପ୍ଲାଟିନମ ଜୁବୁଲି ବର୍ଷ ହେବ । ମୋର ସଂପୂର୍ଣ୍ଣ ବିଶ୍ୱାସ ରହିଛି ଯେ ସେ ପର୍ଯ୍ୟନ୍ତ ଏହି କାର୍ଯ୍ୟାନ୍ୱୟନ ଯୋଜନା ଆମର ସାମରିକ ଭାଗିଦାରୀ , ଲୋକଙ୍କୁ ଲୋକମାନଙ୍କ ସହିତ ଯୋଡ଼ିବା ଏବଂ ବ୍ୟବସାୟିକ ସହଯୋଗକୁ ଆହୁରି ନିବିଡ କରିବ ।


    ମୁଁ ଖୁସି ଯେ ଆମେ ଆଜି କେତେକ ଗୁରୁତ୍ୱପୂର୍ଣ୍ଣ ବୁଝାମଣାପତ୍ର ସ୍ୱାକ୍ଷର ମଧ୍ୟ କରିଛୁ । ନିବେଶ ହେଉ କିମ୍ବା ଅପରାଧିକ ମାମଲାରେ ଆଇନଗତ ସହାୟତା , ଏହି ବୁଝାମଣା ଆମର ସହଯୋଗକୁ ନୂତନ ଆଧାର ପ୍ରଦାନ କରିବ । ବିବିଧ କ୍ଷେତ୍ର , ଯେଭଳି ବାୟୋ-ଏନର୍ଜି (ଜୈବିକ ଶକ୍ତି) , ପ୍ରାଣୀ ଜେନୋମିକ୍ସ , ସ୍ୱାସ୍ଥ୍ୟ ଏବଂ ପାରମ୍ପରିକ ଔଷଧ , ସାଇବର ନିରପତ୍ତା , ବିଜ୍ଞାନ ଏବଂ ବୈଷୟିକ ଜ୍ଞାନ , ତୈଳ ଏବଂ ଗ୍ୟାସ ତଥା ସଂସ୍କୃତିରେ ଆମର ସହଯୋଗ ଆହୁରି ଦ୍ରୁତ ଗତିରେ ଆଗକୁ ବଢ଼ିବ । ଗାଈମାନଙ୍କର ସ୍ୱାସ୍ଥ୍ୟ ଏବଂ ଉନ୍ନତ ପ୍ରଜାତିଗୁଡ଼ିକ ଉପରେ ସହଯୋଗ ହେଉଛି ଆମର ସମ୍ବନ୍ଧର ଏକ ଅନନ୍ୟ ଏବଂ ସୁଖଦ ଦିଗ । କୌଣସି ଏକ ସମୟରେ , ଭାରତରୁ ଗୀର୍ ଏବଂ କଙ୍କରେଜୀ ପ୍ରଜାତିର ଗାଈ ବ୍ରାଜିଲ ଯାଇଥିଲେ । ଆଉ ଆଜି , ବ୍ରାଜିଲ ଏବଂ ଭାରତ ଏହି ବିଶେଷ ପଶୁଧନକୁ ବୃଦ୍ଧି କରିବାରେ ଏବଂ ସେଥିରୁ ମାନବ ସମାଜକୁ ଲାଭ ପହଂଚାଇବା ଉପରେ ସହଯୋଗ କରୁଛନ୍ତି । ଏହି ସହଯୋଗର ଆର୍ଥିକ , ସାମାଜିକ ଏବଂ ସାଂସ୍କୃତିକ ମହତ୍ଵକୁ କୌଣସି ମଧ୍ୟ ଭାରତୀୟଙ୍କ ପାଇଁ ଶବ୍ଦ ମାଧ୍ୟମରେ ବର୍ଣ୍ଣନା କରିବା କଷ୍ଟକର ହେବ ।


    ପାରମ୍ପରିକ କ୍ଷେତ୍ର ବ୍ୟତୀତ କେତେକ ନୂତନ କ୍ଷେତ୍ରରେ ମଧ୍ୟ ଆମମାନଙ୍କ ସମ୍ବନ୍ଧରେ ଯୋଡ଼ି ହେଉଛି । ଆମର ପ୍ରତିରକ୍ଷା ଶିଳ୍ପ ସହଯୋଗକୁ ବୃଦ୍ଧିକରିବା ପାଇଁ ନୂତନ ଉପାୟଗୁଡ଼ିକ ଉପରେ ଧ୍ୟାନ ଦିଆଯାଉଛି । ସୁରକ୍ଷା ସହଯୋଗ କ୍ଷେତ୍ରରେ ଆମେ ବହୁମୁଖୀ ସହଯୋଗୀ ଚାହୁଁଛୁ । ଏହିସବୁ ଭାବନାଗୁଡ଼ିକୁ ଦେଖି ଆମେ ଖୁସି ଅନୁଭବ କରୁଛୁ କି ଆଗାମୀ ମାସରେ ଲକ୍ଷ୍ନୌରେ ଡିଫେନ୍ସ ଏକ୍ସପୋ- 2020ରେ ବ୍ରାଜିଲର ଏକ ବଡ଼ ପ୍ରତିନିଧି ଦଳ ଭାଗ ନେବେ । ମୁଁ ଖୁସି ଯେ ଜୈବ-ଶକ୍ତି , ଆୟୁର୍ବେଦ ଏବଂ ଆଡଭାନ୍ସଡ଼ କମ୍ପ୍ୟୁଟିଙ୍ଗ ଉପରେ ଗବେଷଣାରେ ସହଯୋଗ ବୃଦ୍ଧି କରିବା ଉପରେ ଆମର ଶିକ୍ଷାଗତ ଏବଂ ଗବେଷଣା ପ୍ରତିଷ୍ଠାନ ମଧ୍ୟରେ ସହମତି ହୋଇଛି ।


    ମହାମହିମ ,


    ଭାରତର ଅର୍ଥନୈତିକ ପରିବର୍ତ୍ତନରେ ବ୍ରାଜିଲ ହେଉଛି ଏକ ମୂଲ୍ୟବାନ ଅଂଶ । ଖାଦ୍ୟ ଏବଂ ଶକ୍ତି କ୍ଷେତ୍ରରେ ଆମର ଆବଶ୍ୟକତାଗୁଡ଼ିକ ପାଇଁ ଆମେ ବ୍ରାଜିଲକୁ ଏକ ବିଶ୍ୱସନୀୟ ସ୍ରୋତଭାବେ ଦେଖୁଛୁ । ଆମର ଦ୍ୱିପାକ୍ଷିକ ବ୍ୟବସାୟ ଯଦିଓ ବଢ଼ୁଛି । ଦୁଇ ବଡ଼ ଅର୍ଥବ୍ୟବସ୍ଥା ଭିତରେ ସମାନତାକୁ ଦେଖି ଆମେ ଏହାକୁ ବହୁତ ବୃଦ୍ଧି କରିପାରିବା । ଆପଣମାନଙ୍କ ସହିତ ବ୍ରାଜିଲର ପ୍ରଭାବଶାଳୀ ବ୍ୟବସାୟିକ ପ୍ରତିନିଧିଙ୍କୁ ଭାରତରେ ସ୍ୱାଗତ କରି ଆମେ ଖୁସି ଅନୁଭବ କରୁଛୁ । ମୋର ବିଶ୍ୱାସ ରହିଛି କି ଭାରତୀୟ ଉଦ୍ୟମୀମାନଙ୍କ ସହିତ ଏବଂ ବ୍ୟବସାୟୀଙ୍କ ସହିତ ସେମାନଙ୍କର ସାକ୍ଷାତକାର କିଛି ଭଲ ପରିଣାମ ନେଇ ଆସିବ ।


    ବନ୍ଧୁଗଣ ,


    ଦୁଇ ଦେଶ ତରଫରୁ ନିବେଶକୁ ସୁଗମ କରିବା ପାଇଁ ଆବଶ୍ୟକ ଆଇନଗତ କାର୍ଯ୍ୟ ଖସଡା ପ୍ରସ୍ତୁତ କରାଯାଇଛି । ଆଜିର ପାରସ୍ପରିକ-ସଂଯୋଗ ବିଶ୍ୱରେ ଭାରତ ଏବଂ ବ୍ରାଜିଲ ମଧ୍ୟରେ ବୃତ୍ତିଗତ ସାମାଜିକ ସୁରକ୍ଷା ବୁଝାମଣାର ସହଜ ଗମନାଗମନ ପାଇଁ ହେଉଛି ଏକ ଗୁରୁତ୍ୱପୂର୍ଣ୍ଣ ପଦକ୍ଷେପ ।


    ବନ୍ଧୁଗଣ ,


    ଦୁଇଟି ବଡ଼ ଗଣତାନ୍ତ୍ରିକ ଏବଂ ବିକାଶଶୀଳ ଦେଶ ହୋଇଥିବା କାରଣରୁ ଗୁରୁତ୍ୱପୂର୍ଣ୍ଣ ବିଶ୍ୱ ଏବଂ ବହୁମୁଖୀ ପ୍ରସଙ୍ଗ ଉପରେ ଭାରତ ଏବଂ ବ୍ରାଜିଲର ବିଚାରଧାରାରେ ଗଭୀର ଭାବେ ସମାନତା ରହିଛି । ହୁଏତ ଆତଙ୍କବାଦର ଗୁରୁତର ସମସ୍ୟା ହେଉ କିମ୍ବା ପର୍ଯ୍ୟାବରଣର ପ୍ରଶ୍ନ । ବିଶ୍ୱ ସମ୍ମୁଖରେ ବର୍ତ୍ତମାନର ଜଟିଳ ପରିସ୍ଥିତିରେ ରହିଥିବା ଆହ୍ୱାନ ଉପରେ ଆମର ଦୃଷ୍ଟିଭଙ୍ଗୀ ଅନେକାଂଶରେ ଏକାଭଳି ରହିଛି । ବ୍ରାଜିଲ ଏବଂ ଭାରତର ହିତ ହେଉଛି ସମାନ । ବିଶେଷ ଭାବେ ବ୍ରିକ୍ସ ଏବଂ ଆଇବିଏସଏରେ ଆମର ସହଭାଗୀ , ହେଉଛି ଭାରତର ବୈଦେଶିକ ନୀତିର ଏକ ଗୁରୁତ୍ୱପୂର୍ଣ୍ଣ ଦିଗ । ଆଜି ଆମେ ସ୍ଥିର କରିଛୁ କି ଦୁଇ ଦେଶ ବହୁମୁଖୀ ପ୍ରସଙ୍ଗ ଉପରେ ନିଜର ସହଯୋଗକୁ ଆହୁରି ସୁଦୃଢ଼ କରିବେ । ଆଉ ଆମେ ସୁରକ୍ଷା ପରିଷଦ , ସଂଯୁକ୍ତ ରାଷ୍ଟ୍ର ଏବଂ ଅନ୍ୟ ଅନ୍ତରାଷ୍ଟ୍ରୀୟ ସଂଗଠନଗୁଡ଼ିକରେ ଆବଶ୍ୟକୀୟ ସଂସ୍କାର ଆଣିବା ପାଇଁ ମିଳିମିଶି ପ୍ରୟାସ କରି ଚାଲିବା ।


    ସାଥୀଗଣ ,


    ମୁଁ ଆଉ ଥରେ ପୁଣି ରାଷ୍ଟ୍ରପତି ବୋଲ୍ସୋନାରୋ ଏବଂ ତାଙ୍କର ପ୍ରତିନିଧିଙ୍କୁ ଭାରତକୁ ସ୍ୱାଗତ କରୁଛି । ସେମାନଙ୍କର ଏହି ଯାତ୍ରା ଭାରତ-ବ୍ରାଜିଲ ସମ୍ବନ୍ଧରେ ଏକ ନୂତନ ଅଧ୍ୟାୟର ହେଉଛି ଶୁଭାରମ୍ଭ ।


    ମ୍ୟୁଟୋ ଅବ୍ରିଗାଡୋ


    ଧନ୍ୟବାଦ ।


    **********

    
    
    (Release ID: 1600764) Visitor Counter : 8