      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ମାନବ ସମ୍ବଳ ବିକାଶ ମନ୍ତ୍ରଣାଳୟ ସଚିବଙ୍କୁ ସାକ୍ଷାତ କଲେ ଜେଏନୟୁ କୁଳପତି
      • ଶୀତକାଳିନ ସେମିଷ୍ଟର ପରୀକ୍ଷା ପାଇଁ ପଞ୍ଜିକରଣ ଅବଧି ବୃଦ୍ଧି

      Posted On: 08 JAN 2020 7:10PM by PIB Bhubaneshwar

    ଆଜି ମାନବ ସମ୍ବଳ ବିକାଶ ମନ୍ତ୍ରଣାଳୟ ସଚିବ ଶ୍ରୀ ଅମିତ ଖାରେଙ୍କୁ ଜବହାରଲାଲ ନେହେରୁ ବିଶ୍ୱବିଦ୍ୟାଳୟ(ଜେଏନୟୁ)ର କୁଳପତି ପ୍ରଫେସର ଏମ. ଜଗଦୀଶ କୁମାର ସାକ୍ଷାତ କରିଛନ୍ତି । କ୍ୟାମ୍ପସର ବର୍ତ୍ତମାନ ସ୍ଥିତି ଶାନ୍ତିପୂର୍ଣ୍ଣ ଥିବା ସେ ଜଣାଇଛନ୍ତି । ବିଶ୍ୱବିଦ୍ୟାଳୟର ସୂଚନା ଏବଂ ଯୋଗାଯୋଗ ବ୍ୟବସ୍ଥାର ମରାମତି କାର୍ଯ୍ୟ ସମ୍ପୂର୍ଣ୍ଣ ହୋଇଥିବାର ସେ ଜଣାଇଥିଲେ ।


    ଶୀତକାଳିନ ସେମିଷ୍ଟର ପରୀକ୍ଷା 2020 ପାଇଁ ଛାତ୍ରଛାତ୍ରୀଙ୍କ ନିଃଶୁଳ୍କ ପଞ୍ଜିକରଣ ଅବଧିକୁ 20 ଜାନୁଆରୀ 2020 ପର୍ଯ୍ୟନ୍ତ ବର୍ଦ୍ଧିତ କରାଯାଇଛି । କ୍ୟାମ୍ପସରେ ଶାନ୍ତି ବଜାୟ ରଖିବା ଏବଂ କୌଣସି ପ୍ରକାର ଗୁଜବରେ ପ୍ରଭାବିତ ନ ହେବା ଲାଗି ବିଶ୍ୱବିଦ୍ୟାଳୟର କର୍ତ୍ତୃପକ୍ଷଙ୍କ ତରଫରୁ ସମସ୍ତ ଅଂଶୀଦାରଙ୍କୁ ପରାମର୍ଶ ଦିଆଯାଇଛି ବୋଲି ଶ୍ରୀ ଜଗଦୀଶ କୁମାର ଜଣାଇଥିଲେ । କ୍ୟାମ୍ପସରେ ସ୍ୱାଭାବିକ ଅବସ୍ଥା ଫେରାଇ ଆଣିବା ଲାଗି ଯଥାଶୀଘ୍ର ସମସ୍ତ ପ୍ରକାର ପଦକ୍ଷେପ ନେବା ଲାଗି ମାନବ ସମ୍ବଳ ବିକାଶ ମନ୍ତ୍ରଣାଳୟ ପକ୍ଷରୁ ବିଶ୍ୱବିଦ୍ୟାଳୟ କର୍ତ୍ତୃପକ୍ଷଙ୍କୁ ନିର୍ଦ୍ଦେଶ ଦିଆଯାଇଛି ।


    **********

    
    
    (Release ID: 1598854) Visitor Counter : 13