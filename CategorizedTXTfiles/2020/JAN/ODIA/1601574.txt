      ଅର୍ଥ ମନ୍ତ୍ରଣାଳୟ

      ଅର୍ଥନୈତିକ ସର୍ବେକ୍ଷଣ 2019-20 : ପ୍ରମୁଖ ବୈଶିଷ୍ଟ୍ୟ
      • 2020-21ରେ ଜିଡିପି ଅଭିବୃଦ୍ଧି ହାର 6 ରୁ 6.5 ପ୍ରତିଶତ ହେବା ଆକଳନ
      • ଏପ୍ରିଲ2019 ରେ ମୁଦ୍ରାସ୍ଫୀତି ହାର 3.2 ପ୍ରତିଶତରୁ ଡିସେମ୍ବର, 2019 ରେ 2.6କୁ ହ୍ରାସ
      • 2019-20 ଏପ୍ରିଲରୁ ସେପ୍ଟେମ୍ବର ମଧ୍ୟରେ ଚଳନ୍ତି ଖାତା ନିଅଣ୍ଟ ଜିଡିପିର 1.5 ପ୍ରତିଶତ
      • 2019-20 ରେ ବିତ୍ତୀୟ ନିଅଣ୍ଟ ଜିଡିପିର 3.3 ପ୍ରତିଶତ
      • 2019-20 ଏପ୍ରିଲରୁ ନଭେମ୍ବର ମଧ୍ୟରେ କେନ୍ଦ୍ର ପାଇଁ ଜିଏସଟି ସଂଗ୍ରହରେ 4.1 ପ୍ରତିଶତ ବୃଦ୍ଧି
      • 2019-20ରେ 5ଥର ଜିଏସଟି ସଂଗ୍ରହ 1 ଲକ୍ଷ କୋଟିରୁ ଊର୍ଦ୍ଧ୍ଵ
      • ଅଣ ଟିକସ ରାଜସ୍ୱ ସଂଗ୍ରହରେ ବୃଦ୍ଧି ହେତୁ ଏପ୍ରିଲ ରୁ ନଭେମ୍ବର 2019 ମଧ୍ୟରେ ରାଜସ୍ୱ ସଂଗ୍ରହରେ 13 ପ୍ରତିଶତ ବୃଦ୍ଧି
      • 2019-20ର ପ୍ରଥମ 8 ମାସରେ ପ୍ରତ୍ୟକ୍ଷ ବିଦେଶୀ ପୁଞ୍ଜିନିବେଶ 24.4 ବିଲିୟନ ଡଲାର
      • 10 ଜାନୁଆରୀ 2020 ସୁଦ୍ଧା ଭାରତର ବିଦେଶୀ ମୁଦ୍ରା ଭଣ୍ଡାର 461.2 ବିଲିୟନ ଡଲାର
      • ଦେଶର ବାଲାଂନ୍ସ ଅଫ ପେମେଣ୍ଟ ସ୍ଥିତିରେ ଉନ୍ନତି
      • 2018-19 ତୁଳନାରେ 2019-20ରେ କୃଷି, ପ୍ରତିରକ୍ଷା ଏବଂ ସେବା କ୍ଷେତ୍ରରେ ଅଭିବୃଦ୍ଧି ହାର ଅଧିକ
      Posted On: 31 JAN 2020 6:35PM by PIB Bhubaneshwar


    କେନ୍ଦ୍ର ଅର୍ଥ ଏବଂ କର୍ପୋରେଟ ବ୍ୟାପାର ମନ୍ତ୍ରୀ ଶ୍ରୀମତୀ ନିର୍ମଳା ସୀତାରମଣ ଆଜି ସଂସଦରେ ଅର୍ଥନୈତିକ ସର୍ବେକ୍ଷଣ 2019-20 ରିପୋର୍ଟ ଉପସ୍ଥାପନ କରିଛନ୍ତି । ଏହି ରିପୋର୍ଟର ପ୍ରମୁଖ ବୈଶିଷ୍ଟ୍ୟ ନିମ୍ନରେ ଉଲ୍ଲେଖ କରାଗଲା :


    ସମ୍ପତ୍ତି ସୃଷ୍ଟି : ଅଦୃଶ୍ୟ ହାତକୁ ମିଳିଲା ଭରସାର ସହଯୋଗ


    • ଅର୍ଥନୈତିକ ଇତିହାସର ତିନି ଚତୁର୍ଥାଂଶ ସମୟ ଧରି ବିଶ୍ୱ ଆର୍ଥିକ ଶକ୍ତି ଭାବେ ଭାରତର ଆଧିପତ୍ୟ ସୁଦୃଢ଼ ଢାଂଚାକୁ ଦର୍ଶାଉଛି ।


    • କୌଟିଲ୍ୟଙ୍କ ‘ ଅର୍ଥଶାସ୍ତ୍ର ’ ରେ ଯେକୌଣସି ଅର୍ଥବ୍ୟବସ୍ଥାରେ ‘ ମୂଲ୍ୟ ’ ର ଭୂମିକା ବିଷୟରେ ଉଲ୍ଲେଖ କରାଯାଇଛି (ସ୍ପେଙ୍ଗଲର , 1971) ।


    • ଐତିହାସିକ ଦୃଷ୍ଟିକୋଣରୁ ଭାରତୀୟ ଅର୍ଥବ୍ୟବସ୍ଥା ଭରସାର ସହଯୋଗ ସହିତ ବଜାରର ଅଦୃଶ୍ୟ ସହଯୋଗ ଉପରେ ମଧ୍ୟ ବିଶ୍ୱାସ କରିଥାଏ :


    • ବଜାରର ଅଦୃଶ୍ୟ ସହଯୋଗ ଆର୍ଥିକ କାରବାରର ଖୋଲାପଣରେ ପ୍ରତିଫଳିତ ହୋଇଛି ।


    • ଭରସାର ସହଯୋଗ ନୈତିକ ଏବଂ ମନୋବୈଜ୍ଞାନିକ ଦିଗରେ ରେଖାଙ୍କିତ ହୋଇଛି ।


    • ଉଦାରୀକରଣ ପରେ ଭାରତୀୟ ଅର୍ଥବ୍ୟବସ୍ଥା ଆର୍ଥିକ ମଡେଲର ସେହି ଦୁଇଟି ସ୍ତମ୍ଭକୁ ଆବଶ୍ୟକ ସହଯୋଗ ଦେଇଆସିଛି ଯାହା ସମ୍ପର୍କରେ ଆମର ପାରମ୍ପରିକ ଚିନ୍ତାଧାରାରେ ଜୋର ଦିଆଯାଇଛି ।


    • ବଜାରର ଅଦୃଶ୍ୟ ସହଯୋଗରୁ ପ୍ରାପ୍ତ ବ୍ୟାପକ ଲାଭ ବିଷୟରେ ଆର୍ଥିକ ସମୀକ୍ଷାରେ ଉଲ୍ଲେଖ କରାଯାଇଛି ।


    • ଉଦାରୀକରଣ ପରେ ଭାରତର ଜିଡିପି ଏବଂ ଲୋକମାନଙ୍କ ମୁଣ୍ଡପିଛା ଜିଡିପିରେ ଉଲ୍ଲେଖନୀୟ ବୃଦ୍ଧି ସହିତ ସମ୍ପତ୍ତି ମଧ୍ୟ ସୃଷ୍ଟି ହୋଇଛି ।


    • ବନ୍ଦ ପଡ଼ି ରହିଥିବା କ୍ଷେତ୍ର ତୁଳନାରେ ଉଦାର କିମ୍ବା ଖୋଲିସାରିଥିବା କ୍ଷେତ୍ରରେ ବୃଦ୍ଧି ହାର ଅଧିକ ରହିଥିବା ଆର୍ଥିକ ସମୀକ୍ଷାରେ ଉଲ୍ଲେଖ କରାଯାଇଛି ।


    • ଅଦୃଶ୍ୟ ସହଯୋଗକୁ ଭରସାର ସହାୟତା ଜରୁରି , ଯାହା 2011 ରୁ 2013ର ଅବଧି ମଧ୍ୟରେ ଆର୍ଥିକ କ୍ଷେତ୍ରର ପ୍ରଦର୍ଶନରୁ ପରିଲକ୍ଷିତ ହୋଇଥାଏ ।


    • ଆର୍ଥିକ ସମୀକ୍ଷାରେ 5 ଲକ୍ଷ କୋଟି ଡଲାର ଅର୍ଥବ୍ୟବସ୍ଥାରେ ପରିଣତ ହେବା ଲାଗି ଭାରତର ଆକାଂକ୍ଷା ବିଷୟରେ ଉଲ୍ଲେଖ କରାଯାଇଛି ଯାହା ନିମ୍ନଲିଖିତ ଦିଗ ଉପରେ ନିର୍ଭରଶୀଳ:

      * ବଜାରର ଅଦୃଶ୍ୟ ସହଯୋଗକୁ ସୁଦୃଢ଼ କରିବା ।
      * ଏହାକୁ ଭରସା ଯୋଗାଇ ଦେବା ।

    • ବ୍ୟବସାୟ ଅନୁକୂଳ ନୀତିକୁ ପ୍ରୋତ୍ସାହନ ଦେଇ ଅଦୃଶ୍ୟ ସହଯୋଗକୁ ସୁଦୃଢ଼ କରିବା , ନୂଆ ପ୍ରବେଶକାରୀଙ୍କୁ ସମାନ ସୁଯୋଗ ଦେବା ।


    • ଉଚିତ ପ୍ରତିଦ୍ୱନ୍ଦ୍ୱିତା ଏବଂ ବ୍ୟବସାୟିକ ସୁଗମତା ସୁନିଶ୍ଚିତ କରିବା


    • ସରକାରଙ୍କ ଦୃଢ଼ ପଦକ୍ଷେପ ଜରିଆରେ ବଜାରକୁ ଅନାବଶ୍ୟକ ଢଙ୍ଗରେ ଅଣଦେଖା କରୁଥିବା ନୀତିକୁ ସମାପ୍ତ କରିବା ।


    • ନିଯୁକ୍ତି ସୁଯୋଗ ସୃଷ୍ଟି ଲାଗି ବ୍ୟବସାୟକୁ ସୁନିଶ୍ଚିତ କରିବା


    • ବ୍ୟାଙ୍କିଙ୍ଗ କ୍ଷେତ୍ରର କାରବାର ସ୍ତରକୁ ଦକ୍ଷତାପୂର୍ବକ ବୃଦ୍ଧି କରିବା


    • ଆର୍ଥିକ ସମୀକ୍ଷାରେ ପରାମର୍ଶ ଦିଆଯାଇଛି ଯେ ନୀତି ଏପରି ହେବା ଆବଶ୍ୟକ ଯାହା ଡାଟା ଏବଂ ପ୍ରଯୁକ୍ତିର ଉପଯୋଗ କରି ପାରଦର୍ଶିତା ଆଣିବା ସହିତ ପ୍ରଭାବୀ କାର୍ଯ୍ୟାନ୍ୱୟନକୁ ସଶକ୍ତ କରିବ ।


    ତୃଣମୂଳସ୍ତରରେ ଉଦ୍ୟମିତା ଏବଂ ସମ୍ପତ୍ତି ସୃଷ୍ଟି


    • ଉତ୍ପାଦକତାକୁ ଦ୍ରୁତ ଗତିରେ ବଢ଼ାଇବା ଏବଂ ସମ୍ପତ୍ତି ସୃଷ୍ଟି କରିବା ଲାଗି ଏକ ରଣନୈତିକ ଢଙ୍ଗରେ ଉଦ୍ୟମିତା


    • ବିଶ୍ୱ ବ୍ୟାଙ୍କର ତଥ୍ୟ ଅନୁଯାୟୀ , ନୂଆ କମ୍ପାନୀ ଗଠନ ସଂଖ୍ୟା ଦୃଷ୍ଟିରୁ ଭାରତର ସ୍ଥାନ ତୃତୀୟ ।


    • 2014 ପରେ ଭାରତରେ ନୂଆ କମ୍ପାନୀ ଗଠନରେ ଉଲ୍ଲେଖନୀୟ ବୃଦ୍ଧି:

      * 2014 ରୁ 2018 ମଧ୍ୟରେ ଔପଚାରିକ କ୍ଷେତ୍ରରେ ନୂଆ କମ୍ପାନୀର କ୍ରମବର୍ଦ୍ଧନଶୀଳ ବାର୍ଷିକ ବୃଦ୍ଧି ହାର 12.2 ପ୍ରତିଶତ ରହିଥିଲା । ଅନ୍ୟପକ୍ଷରେ 2006 ଠାରୁ ନେଇ 2014 ମଧ୍ୟରେ ଏହି ବୃଦ୍ଧି ହାର 3.8 ପ୍ରତିଶତ ଥିଲା ।
      * 2018 ବର୍ଷରେ ହାରାହାରି 1.24 ଲକ୍ଷ ନୂଆ କମ୍ପାନୀ ଗଠନ ହୋଇଥିଲା ଯାହା 2014ରେ ଗଠିତ ପାଖାପାଖି 70 , 000 କମ୍ପାନୀ ତୁଳନାରେ ପାଖାପାଖି 80% ଥିଲା ।

    • ଅର୍ଥନୈତିକ ସର୍ବେକ୍ଷଣରେ ଭାରତରେ ପ୍ରଶାସନିକ ପିରାମିଡର ସବୁଠୁ ନିମ୍ନସ୍ତରରେ ଅର୍ଥାତ 500ରୁ ଅଧିକ ଜିଲ୍ଲାରେ ଉଦ୍ୟମିତା ସହ ଜଡ଼ିତ ଉପାଦାନ ଓ ବାହକ ଉପରେ ଦୃଷ୍ଟି ଦିଆଯାଇଛି ।


    • ସେବା କ୍ଷେତ୍ରରେ ଗଠିତ ନୂଆ କମ୍ପାନୀଗୁଡ଼ିକ ସଂଖ୍ୟା ଉତ୍ପାଦନ , ଭିତ୍ତିଭୂମି କିମ୍ବା କୃଷି କ୍ଷେତ୍ରରେ ଗଠିତ କମ୍ପାନୀଗୁଡ଼ିକ ତୁଳନାରେ ଯଥେଷ୍ଟ ଅଧିକ ।


    • ସମୀକ୍ଷାରେ ଏଥିପ୍ରତି ମଧ୍ୟ ରେଖାଙ୍କିତ କରାଯାଇଛି ଯେ ତୃଣମୂଳସ୍ତରରେ ଉଦ୍ୟମିତା କେବଳ ଆବଶ୍ୟକତା ଦ୍ୱାରା ହିଁ ପରିଚାଳିତ ହୋଇନଥାଏ ।


    • କୌଣସି ଜିଲ୍ଲାରେ ନୂଆ କମ୍ପାନୀର ପଞ୍ଜିକରଣରେ 10 ପ୍ରତିଶତ ବୃଦ୍ଧି ହେବା ଫଳରେ ସକଳ ଘରୋଇ ଜିଲ୍ଲା ଉତ୍ପାଦ (ଜିଡିଡିପି)ରେ 1.8 ପ୍ରତିଶତ ବୃଦ୍ଧି ହୋଇଥାଏ ।


    • ଜିଲ୍ଲା ସ୍ତରରେ ଉଦ୍ୟମିତାର ଉଲ୍ଲେଖନୀୟ ପ୍ରଭାବ ତୃଣମୂଳସ୍ତରରେ ସମ୍ପତ୍ତି ସୃଷ୍ଟି ଉପରେ ହୋଇଥାଏ ।


    • ଭାରତରେ ନୂଆ କମ୍ପାନୀ ଗଠନ ବହୁଜାତୀୟ ହୋଇଥାଏ ଏବଂ ଏହା ବିଭିନ୍ନ ଜିଲ୍ଲା ଏବଂ କ୍ଷେତ୍ରରେ ବ୍ୟାପି ରହିଥାଏ ।


    • ଯେକୌଣସି ଜିଲ୍ଲାରେ ସାକ୍ଷରତା ଓ ଶିକ୍ଷା ଦ୍ୱାରା ସ୍ଥାନୀୟ ସ୍ତରରେ ଉଦ୍ୟମିତାକୁ ଯଥେଷ୍ଟ ପ୍ରୋତ୍ସାହନ ମିଳିଥାଏ:

      * ଏହି ପ୍ରଭାବ ସବୁଠୁ ଅଧିକ ସେତିକି ବେଳେ ଦୃଷ୍ଟିକୁ ଆସିଥାଏ ଯେତେବେଳେ ସାକ୍ଷରତା 70%ରୁ ଅଧିକ ହୋଇଥାଏ ।
      * 2011 ଜନଗଣନା ଅନୁଯାୟୀ , ସର୍ବନିମ୍ନ ସାକ୍ଷରତା ହାର (59.6 ପ୍ରତିଶତ) ଥିବା ପୂର୍ବ ଭାରତରେ ସବୁଠୁ କମ ନୂଆ କମ୍ପାନୀ ଗଠନ ହୋଇଛି ।

    • କୌଣସି ଜିଲ୍ଲାରେ ଭୌତିକ ଭିତ୍ତିଭୂମିର ଗୁଣବତା ନୂଆ କମ୍ପାନୀର ଗଠନ ଉପରେ ଯଥେଷ୍ଟ ପ୍ରଭାବ ପକାଇଥାଏ ।


    • ଆର୍ଥିକ ସମୀକ୍ଷାରେ ଏହି ପରାମର୍ଶ ଦିଆଯାଇଛି ଯେ ବ୍ୟବସାୟିକ ସୁଗମତା ବୃଦ୍ଧି ଏବଂ ନମନୀୟ ଶ୍ରମ ଆଇନକୁ ଲାଗୁ କରିବା ଫଳରେ ଜିଲ୍ଲା ଏବଂ ଏହିପରି ଭାବେ ରାଜ୍ୟରେ ସର୍ବାଧିକ ନିଯୁକ୍ତି ସୁଯୋଗ ସୃଷ୍ଟି ହୋଇପାରିବ ।


    ବ୍ୟବସାୟ ଅନୁକୂଳ ବନାମ ବଜାର ଅନୁକୂଳ :


    • ଅର୍ଥନୈତିକ ସର୍ବେକ୍ଷଣରେ କୁହାଯାଇଛି ଯେ 5 ଲକ୍ଷ କୋଟି ଡଲାର ଅର୍ଥବ୍ୟବସ୍ଥା ହେବା ସମ୍ପର୍କରେ ଭାରତର ଆକାଂକ୍ଷା ନିମ୍ନଲିଖିତ ଦିଗ ଉପରେ ନିର୍ଭର କରିଥାଏ:


    • ବ୍ୟବସାୟ ଅନୁକୂଳ ନୀତିକୁ ପ୍ରୋତ୍ସାହନ ଦେବା ଯାହା ସମ୍ପତ୍ତି ସୃଷ୍ଟି ଲାଗି ପ୍ରତିଦ୍ୱନ୍ଦ୍ୱୀ ବଜାରର ଶକ୍ତିକୁ ଉନ୍ମୁକ୍ତ କରିଥାଏ ।


    • ପ୍ରିୟାପ୍ରୀତି ତୋଷଣ ନୀତିରୁ ଦୂରେଇଯିବା କାରଣ ଏହାଦ୍ୱାରା ବିଶେଷ କରି ଶକ୍ତିଶାଳୀ ଘରୋଇ ସ୍ୱାର୍ଥକୁ ପ୍ରୋତ୍ସାହନ ମିଳିବାର ଆଶଙ୍କା ରହିଥାଏ ।


    • ଶେୟାର ବଜାର ଦୃଷ୍ଟିରୁ ଦେଖିଲେ , ଉଦାରୀକରଣ ପରେ ବ୍ୟାପକ ପରିବର୍ତ୍ତନ ଆଣିବା ଦିଗରେ ଯଥେଷ୍ଟ ଗତି ଆସିଛି:

      * ଉଦାରୀକରଣ ପୂର୍ବରୁ ସେନସେକ୍ସରେ ସାମିଲ ଯେକୌଣସି କମ୍ପାନୀ ଏଥିରେ 60 ବର୍ଷ ପର୍ଯ୍ୟନ୍ତ ରହିବାର ସମ୍ଭାବନା ରହିଥିଲା । ଉଦାରୀକରଣ ପରେ ଏହି ଅବଧି ହ୍ରାସ ପାଇ ମାତ୍ର 12 ବର୍ଷ ରହିଯାଇଛି ।
      * ପ୍ରତ୍ୟେକ ପାଞ୍ଚ ବର୍ଷରେ ସେନସେକ୍ସରେ ସାମିଲ ଏକ ତୃତୀୟାଂଶ କମ୍ପାନୀର ପରିବର୍ତନ ପରିଲକ୍ଷିତ ହୋଇଛି ଯାହା ଅର୍ଥବ୍ୟବସ୍ଥାରେ ନୂଆ କମ୍ପାନୀ , ଉତ୍ପାଦ ଓ ପ୍ରଯୁକ୍ତିର ନିରନ୍ତର ଆଗମନକୁ ଦର୍ଶାଉଛି ।

    • ପ୍ରତିଦ୍ୱନ୍ଦ୍ୱୀ ବଜାର ସୁନିଶ୍ଚିତ କରିବାରେ ଉଲ୍ଲେଖନୀୟ ପ୍ରଗତି ସତ୍ୱେ ପ୍ରୀୟାପ୍ରୀତି ତୋଷଣକୁ ପ୍ରୋତ୍ସାହନ ଦେଉଥିବା ନୀତି ଅର୍ଥବ୍ୟବସ୍ଥାର ମୂଲ୍ୟ ଉପରେ ଅତ୍ୟନ୍ତ ପ୍ରତିକୂଳ ପ୍ରଭାବ ପକାଇଛି :

      * 2007 ବର୍ଷ ଠାରୁ ଆରମ୍ଭ କରି 2010 ଅବଧିରେ ପରସ୍ପର ସହ ସମ୍ପର୍କ ଥିବା କମ୍ପାନୀଗୁଡ଼ିକର ଇକ୍ୟୁଟି ଇଣ୍ଡେକ୍ସ ପ୍ରଦର୍ଶନ ବଜାର ତୁଳନାରେ ବାର୍ଷିକ 7 ପ୍ରତିଶତ ଅଧିକ ରହିଛି ଯାହା ସାଧାରଣ ଜନତାଙ୍କ ଖର୍ଚ୍ଚରେ ହାସଲ ଅସାଧାରଣ ଲାଭକୁ ଦର୍ଶାଉଛି ।
      * ଅନ୍ୟପକ୍ଷରେ ଏହାର ବିପରୀତ 2011ରେ ଇକ୍ୟୁଟି ଇଣ୍ଡେକ୍ସର ପ୍ରଦର୍ଶନ ବଜାର ତୁଳନାରେ 7.5 ପ୍ରତିଶତ କମ ରହିଛି ଯାହା ଏପରି କମ୍ପାନୀଗୁଡ଼ିକର ଅନ୍ତର୍ନିହିତ ଅକ୍ଷମତା ଓ ମୂଲ୍ୟ ହ୍ରାସକୁ ଦର୍ଶାଉଛି ।

    ବଜାରକୁ ଅଣଦେଖା : ଯେତେବେଳେ ସରକାରୀ ହସ୍ତକ୍ଷେପ ସହାୟକ ହେବା ବଦଳରେ ବାଧକ ସାଜିଥାଏ


    • ଭଲ ଉଦ୍ଦେଶ୍ୟ ଥିବା ସତ୍ୱେ ସରକାରୀ ହସ୍ତକ୍ଷେପ ଅଧିକାଂଶ ସମୟରେ ସମ୍ପତ୍ତି ସୃଷ୍ଟିରେ ସହାୟକ ହେବା ଲାଗି ବଜାରର ସାମର୍ଥ୍ୟକୁ ଅଣଦେଖା କରିଥାଏ । ଫଳରେ ଏହାର ବିପରୀତ ପ୍ରଭାବ ପଡ଼ିଥାଏ ।


    ଅସମୟରେ ସରକାରୀ ହସ୍ତକ୍ଷେପର 4ଟି ଉଦାହରଣ :


    1. ଅତ୍ୟାବଶ୍ୟକ ସାମଗ୍ରୀ ଆଇନ (ଇସିଏ) , 1955:

      * ଇସିଏ ଅନ୍ତର୍ଗତ ଅତ୍ୟାବଶ୍ୟକ ସାମଗ୍ରୀ ମହଜୁଦ ଉପରେ ଲଗାତାର ଏବଂ ଅନିଶ୍ଚିତ ଭଣ୍ଡାରଣ ସୀମା ନିର୍ଦ୍ଧାରଣ କରିବାର କୁପ୍ରଭାବ :

    • ଘରୋଇ କ୍ଷେତ୍ର ଦ୍ୱାରା ପଣ୍ୟ ଭିତ୍ତିଭୂମି ସୃଷ୍ଟି ପାଇଁ ପ୍ରୋତ୍ସାହନ


    • କୃଷି ମୂଲ୍ୟ ଶୃଙ୍ଖଳାକୁ ଉପରକୁ ନେବା


    • କୃଷି ଉତ୍ପାଦ ପାଇଁ ଜାତୀୟ ବଜାରର ବିକାଶ

      * 2006ର ତୃତୀୟ ତ୍ରୈମାସରେ ଡାଲି , 2009 ପ୍ରଥମ ତ୍ରୈମାସରେ ଚିନି ଏବଂ ସେପ୍ଟେମ୍ବର 2019ରେ ପିଆଜ ଉପରେ ଷ୍ଟକ ସୀମା ଲାଗୁ କରିବା ଦ୍ୱାରା ଖୁଚୁରା ଓ ପାଇକାରୀ ଦରରେ ଅସ୍ଥିରତା ବୃଦ୍ଧି ପାଇଥିଲା ।
      * ଆଜିର ଭାରତରେ ଇସିଏର ପ୍ରାସଙ୍ଗିକତା ଉପରେ ଉପଭୋକ୍ତା ବ୍ୟାପାର ବିଭାଗ ବିଚାର କରିବା ଉଚିତ ।
      * ଚଢ଼ାଉ ଘଟଣାରେ ନିମ୍ନ ଦଣ୍ଡବିଧାନ ହାର ଏବଂ ଦର ଉପରେ କୌଣସି ପ୍ରଭାବ ନପଡ଼ିବା ଦ୍ୱାରା ଇସିଏ କେବଳ ଏକ ଉତ୍ପୀଡ଼ନ ଏବଂ ଅର୍ଥ ଆଦାୟର ଉପାଦାନ ପାଲଟିଛି ।
      * ଏହି ଅପ୍ରାସଙ୍ଗିକ ଆଇନକୁ ନିଷ୍କ୍ରିୟ କରିବା ଲାଗି ଯଥେଷ୍ଟ କାରଣ ରହିଛି ।

    2. ଇସିଏ ଅନ୍ତର୍ଗତ ଔଷଧ ମୂଲ୍ୟ ନିୟନ୍ତ୍ରଣ


    • ଡିପିସିଓ 2013 ଜରିଆରେ ଔଷଧ ମୂଲ୍ୟ ନିୟନ୍ତ୍ରଣ କରିବା ଦ୍ୱାରା ନିୟନ୍ତ୍ରିତ ଔଷଧର ମୂଲ୍ୟ ଅନିୟନ୍ତ୍ରିତ ଔଷଧ ତୁଳନାରେ ଅଧିକ ବୃଦ୍ଧି ପାଇଥିଲା ।


    • ଶସ୍ତା ଔଷଧ ଫର୍ମୁଲେସନର ମୂଲ୍ୟ ଦାମୀ ଔଷଧ ଫର୍ମୁଲେସନଠାରୁ ଅଧିକ ବୃଦ୍ଧି ପାଇଲା


    • ଏହା ପ୍ରମାଣିତ କଲା ଯେ ଡିପିସିଓ ଶସ୍ତା ଔଷଧର ଉପଲବ୍ଧତା ଲାଗି ଯେଉଁ ପ୍ରୟାସ କଲା ତାହାର ବିପରୀତ ପ୍ରଭାବ ପଡ଼ିଲା ।


    • ସରକାର ବଡ଼ ଔଷଧ କ୍ରେତା ହୋଇଥିବା କାରଣରୁ ଶସ୍ତା ଔଷଧର ମୂଲ୍ୟ କମ କରିବା ଲାଗି ଚାପ ପକାଇପାରିବ ।


    • ସ୍ୱାସ୍ଥ୍ୟ ଓ ପରିବାର କଲ୍ୟାଣ ମନ୍ତ୍ରଣାଳୟ ଏକ ସରଳ ବ୍ୟବସ୍ଥା କରିବା ଆବଶ୍ୟକ ଯାହା ସରକାରଙ୍କ କ୍ରୟ କ୍ଷମତାକୁ ଏକ ପାରଦର୍ଶୀ ଢଙ୍ଗରେ ଉପଯୋଗ କରିପାରିବ ।


    3. ଖାଦ୍ୟଶସ୍ୟ ବଜାରରେ ସରକାରଙ୍କ ହସ୍ତକ୍ଷେପ


    • ଖାଦ୍ୟଶସ୍ୟ ବଜାରରେ ସରକାରୀ ହସ୍ତକ୍ଷେପ କାରଣରୁ ସରକାର ଗହମ ଓ ଚାଉଳର ବଡ଼ କ୍ରେତା ହେବା ସହିତ ସବୁଠୁ ବଡ଼ ଜମାଖୋର ମଧ୍ୟ ହୋଇଯାଇଛନ୍ତି ।


    • ଘରୋଇ କାରବାରରୁ ସରକାର ଦୂରେଇ ଯିବା


    • ମାର୍କେଟର ଅକ୍ଷମତା ବୃଦ୍ଧି ପାଇବା କାରଣରୁ କୃଷି କ୍ଷେତ୍ରର ଦୀର୍ଘସ୍ଥାୟୀ ବିକାଶ ପ୍ରଭାବିତ


    • ଖାଦ୍ୟଶସ୍ୟ ନୀତିକୁ ଅଧିକ ଗତିଶୀଳ କରିବା ଏବଂ ଶସ୍ୟ ବିତରଣ ଲାଗି ପାରମ୍ପରିକ ପଦ୍ଧତି ସ୍ଥାନରେ ନଗଦ ମୁକ୍ତ ଫୁଡ଼ କୁପନ ଏବଂ ସ୍ମାର୍ଟ କାର୍ଡର ଉପଯୋଗ କରିବା


    4. ଋଣ ଛାଡ଼


    • କେନ୍ଦ୍ର ଓ ରାଜ୍ୟ ପକ୍ଷରୁ ଦିଆଯାଉଥିବା ଋଣ ଛାଡ଼ ସୁବିଧାର ସମୀକ୍ଷା ।


    • ସମ୍ପୂର୍ଣ୍ଣ ଭାବେ ଋଣ ଛାଡ଼ ସୁବିଧା ନେଉଥିବା ହିତାଧିକାରୀ କମ ଖର୍ଚ୍ଚ , କମ ସଂଚୟ ଏବଂ କମ ନିବେଶ କରିଥାନ୍ତି । ଫଳରେ ଆଂଶିକ ଭାବେ ଋଣ ଛାଡ଼ ପାଇଥିବା ହିତାଧିକାରୀଙ୍କ ତୁଳନାରେ ସେମାନଙ୍କ ଉତ୍ପାଦନ ମଧ୍ୟ କମ ହୋଇଥାଏ ।


    • ଋଣ ଛାଡ଼ର ଲାଭ ନେଉଥିବା କୃଷକ ଋଣ ନେବାର ପ୍ରଚଳନକୁ ପ୍ରଭାବିତ କରିଥାନ୍ତି ।


    • ସେମାନେ ସେହି କୃଷକଙ୍କ ଲାଗି ଔପଚାରିକ ଋଣ ପ୍ରବାହକୁ କମ କରିଦିଅନ୍ତି , ଏହାଦ୍ୱାରା ଋଣ ଛାଡ଼ର ଔଚିତ୍ୟ ସମାପ୍ତ କରିଦେଇଥାନ୍ତି ।


    • ସମୀକ୍ଷାରେ ଦିଆଯାଇଥିବା ପରାମର୍ଶ


    • ସରକାରଙ୍କ ଅନାବଶ୍ୟକ ହସ୍ତକ୍ଷେପ ଥିବା ବଜାର କ୍ଷେତ୍ରଗୁଡ଼ିକୁ ବ୍ୟବସ୍ଥିତ ଢଙ୍ଗରେ ଚିହ୍ନଟ କରାଯିବା ଆବଶ୍ୟକ ।


    • ବିଭିନ୍ନ ଅର୍ଥବ୍ୟବସ୍ଥାରେ ଏକଦା ସରକାରୀ ହସ୍ତକ୍ଷେପ ପ୍ରାସଙ୍ଗିକ ଥିଲା । କିନ୍ତୁ ସେସବୁ ପରିବର୍ତ୍ତିତ ଅର୍ଥବ୍ୟବସ୍ଥା ଲାଗି ଏବେ ଅପ୍ରାସଙ୍ଗିକ ହୋଇଯାଇଛନ୍ତି । ଏପରି ସରକାରୀ ହସ୍ତକ୍ଷେପକୁ ଦୂର କରିବା ଦ୍ୱାରା ବଜାର ପ୍ରତିଦ୍ୱନ୍ୱୀ ହେବ ଏବଂ ନିବେଶ ତଥା ଆର୍ଥିକ ବିକାଶକୁ ପ୍ରୋତ୍ସାହନ ମିଳିବ ।


    ନେଟୱର୍କ ଉତ୍ପାଦରେ ବିଶେଷଜ୍ଞତା ଜରିଆରେ ବିକାଶ ଓ ନିଯୁକ୍ତି ସୃଷ୍ଟି


    • ସମୀକ୍ଷାରେ କୁହାଯାଇଛି ଯେ ଭାରତ ନିକଟରେ ଶ୍ରମ ଆଧାରିତ ରପ୍ତାନିକୁ ପ୍ରୋତ୍ସାହନ ଦେବା ଲାଗି ଚୀନ ଭଳି ଅଭୂତପୂର୍ବ ସୁଯୋଗ ରହିଛି ।


    • ବିଶ୍ୱ ପାଇଁ ଭାରତରେ ଆସେମ୍ବଲଡ ଇନ ଇଣ୍ଡିଆ ଓ ମେକ ଇନ ଇଣ୍ଡିଆ ଯୋଜନାକୁ ଏକ ସଙ୍ଗେ ମିଶାଇ ଦେବା ଫଳରେ ରପ୍ତାନି ବଜାରରେ ଭାରତର ଅଂଶଧନ 2025 ସୁଦ୍ଧା 3.5 ପ୍ରତିଶତ ଏବଂ 2030 ସୁଦ୍ଧା 6 ପ୍ରତିଶତ ହୋଇଯିବ ।


    • 2025 ସୁଦ୍ଧା ଦେଶରେ ଭଲ ବେତନର ଚାକିରି ସଂଖ୍ୟା 4 କୋଟି ହୋଇଯିବ ଏବଂ 2030 ସୁଦ୍ଧା ଏହି ସଂଖ୍ୟା 8 କୋଟି ହୋଇଯିବ ।


    • ନେଟୱର୍କ ଉତ୍ପାଦଗୁଡ଼ିକର ରପ୍ତାନି ବୃଦ୍ଧି ଫଳରେ 2025 ସୁଦ୍ଧା ଭାରତକୁ 5 ଲକ୍ଷ କୋଟି ଡଲାର ଅର୍ଥବ୍ୟବସ୍ଥାରେ ପରିଣତ କରିବା ଲାଗି ଆବଶ୍ୟକ ମୂଲ୍ୟ ବୃଦ୍ଧିରେ ଏକ ତୃତୀୟାଂଶ ଯୋଗଦାନ ହୋଇପାରିବ ।


    • ସମୀକ୍ଷାରେ ପରାମର୍ଶ ଦିଆଯାଇଛି ଯେ ନିମ୍ନଲିଖିତ ସୁଯୋଗର ଲାଭ ଉଠାଇବା ଲାଗି ଭାରତକୁ ଚୀନ ଭଳି ରଣନୀତି ଆପଣାଇବାର ଆବଶ୍ୟକତା ରହିଛି ।


    • ଶ୍ରମ ଆଧାରିତ କ୍ଷେତ୍ର ବିଶେଷ କରି ନେଟୱର୍କ ଉତ୍ପାଦ କ୍ଷେତ୍ରରେ ବ୍ୟାପକ ପରିମାଣରେ ବିଶେଷଜ୍ଞତା ହାସଲ କରିବା ଜରୁରି ।


    • ନେଟୱର୍କ ଉତ୍ପାଦଗୁଡ଼ିକର ଅଧିକ ସଂଖ୍ୟାରେ ଆସେମ୍ବ୍ଲିଂ ଗତିବିଧି ଉପରେ ବିଶେଷ ଗୁରୁତ୍ୱ ଦେବା ।


    • ଧନୀ ଦେଶର ବଜାରରେ ରପ୍ତାନିକୁ ପ୍ରୋତ୍ସାହନ ଦେବା ।


    • ରପ୍ତାନି ନୀତି ସୁବିଧାଜନକ କରିବା ।


    • ଆର୍ଥିକ ସମୀକ୍ଷା ରିପୋର୍ଟରେ ମୋଟ ବ୍ୟବସାୟ ସନ୍ତୁଳନ ଉପରେ ଭାରତ ପକ୍ଷରୁ କରାଯାଇଥିବା ବ୍ୟବସାୟିକ ରାଜିନାମାର ପ୍ରଭାବ ସମ୍ପର୍କରେ ବିଶ୍ଳେଷଣ କରାଯାଇଛି ।


    • ଏଥିରେ କୁହାଯାଇଛି ଯେ ଭାରତରୁ ରପ୍ତାନି ହୋଇଥିବା ମୋଟ ଉତ୍ପାଦରେ 10.9 ପ୍ରତିଶତ ଏବଂ ବିନିର୍ମାଣ ଉତ୍ପାଦ ରପ୍ତାନିରେ 13.4% ବୃଦ୍ଧି ପରିଲକ୍ଷିତ ହୋଇଛି ।


    • ମୋଟ ଉତ୍ପାଦ ଆମଦାନୀରେ 8.6 ପ୍ରତିଶତ ଏବଂ ବିନିର୍ମାଣ ଉତ୍ପାଦ ଆମଦାନୀରେ 12.7 ପ୍ରତିଶତ ବୃଦ୍ଧି ହୋଇଛି ।


    • ପ୍ରତିବର୍ଷ ଭାରତର ବଳକା ବିନିର୍ମାଣ ଉତ୍ପାଦ କାରବାରରେ 0.7 ପ୍ରତିଶତ ଏବଂ ବଳକା ମୋଟ ଉତ୍ପାଦର କାରବାରରେ 2.3 ପ୍ରତିଶତ ବୃଦ୍ଧି ହୋଇଛି ।


    ଭାରତରେ ବ୍ୟବସାୟିକ ସୁଗମତା ଲକ୍ଷ୍ୟ


    • ବିଶ୍ୱ ବ୍ୟାଙ୍କର ବ୍ୟବସାୟିକ ସୁଗମତା ମାନ୍ୟତାରେ ଭାରତ 2014ରେ 142ତମ ସ୍ଥାନରେ ଥିଲା । ମାତ୍ର ଏଥିରେ ଉନ୍ନତି ଘଟି 2019ରେ ଭାରତ 63ତମ ସ୍ଥାନରେ ପହଁଚିଯାଇଛି ।


    • ଏହା ସତ୍ୱେ ଆଉ କେତେକ ଦିଗ ଯେପରିକି ବ୍ୟବସାୟ ଆରମ୍ଭ କରିବା , ସମ୍ପତ୍ତି ପଞ୍ଜିକରଣ , ଟିକସ ପରିଶୋଧ ଏବଂ ଚୁକ୍ତି ଲାଭୁ କରିବା କ୍ଷେତ୍ରରେ ଭାରତ ଏବେ ବି ବହୁ ପଛରେ ରହିଛି ।


    ସମୀକ୍ଷାରେ ଅନେକ ଅଧ୍ୟୟନକୁ ସାମିଲ କରାଯାଇଛି:


    • ବସ୍ତୁ ରପ୍ତାନିରେ ଲଜିଷ୍ଟିକ ସେବା ପ୍ରଦର୍ଶନ ରପ୍ତାନି ତୁଳନାରେ ଆମଦାନୀ କ୍ଷେତ୍ରରେ ଅଧିକ ରହିଛି ।


    • ବେଙ୍ଗାଲୁରୁ ବିମାନ ବନ୍ଦରରେ ଇଲେକ୍ଟ୍ରୋନିକ୍ସ ଆମଦାନୀ ଓ ରପ୍ତାନି ବ୍ୟବସ୍ଥା ଭାରତର ବିଶ୍ୱସ୍ତରୀୟ ଲଜିଷ୍ଟିକ୍ସ ସେବାକୁ ପ୍ରଦର୍ଶିତ କରିଛି ।


    • ଦେଶର ବିଭିନ୍ନ ବନ୍ଦରରେ ଜାହଜଗୁଡ଼ିରୁ ମାଲ ପରିବହନ ସମୟ ସୀମା 2018-19ରେ 2.48 ଦିନରୁ ବୃଦ୍ଧି ପାଇ 2010-11ରେ 4.67 ଦିନରେ ପହଁଚିଛି ।


    • ଅଧିକ ବ୍ୟବସାୟିକ ସୁଗମତା ପାଇଁ ପରାମର୍ଶ:


    • ବାଣିଜ୍ୟ ଓ ଉଦ୍ୟୋଗ ମନ୍ତ୍ରଣାଳୟ , କେନ୍ଦ୍ର ପରୋକ୍ଷ ଟିକସ ଓ ସୀମା ଶୁଳ୍କ ବୋର୍ଡ , ଜାହାଜ ଚଳାଚଳ ମନ୍ତ୍ରଣାଳୟ ଏବଂ ବିଭିନ୍ନ ବନ୍ଦର କର୍ତ୍ତୃପକ୍ଷଙ୍କ ମଧ୍ୟରେ ଉତମ ସମନ୍ୱୟ ।


    • ପର୍ଯ୍ୟଟନ ଏବଂ ବିନିର୍ମାଣ ଭଳି ନିର୍ଦ୍ଦିଷ୍ଟ କ୍ଷେତ୍ରରେ ଲକ୍ଷ୍ୟବଦ୍ଧ ଆଭିମୁଖ୍ୟ ଯାହା ନିୟାମକ ଓ ପ୍ରକ୍ରିୟାକରଣ ଜନିତ ବାଧାକୁ ପ୍ରତ୍ୟେକ କ୍ଷେତ୍ରରେ ଦୂର କରୁଥିବ ।


    2019-20ରେ ଭାରତର ଆର୍ଥିକ ସାଫଲ୍ୟ


    • ବୈଶ୍ୱିକ ନିର୍ମାଣ , ବାଣିଜ୍ୟ ଓ ଚାହିଦା କ୍ଷେତ୍ରରେ ଦୁର୍ବଳ ସ୍ଥିତି ସତ୍ୱେ ଭାରତୀୟ ସାମଗ୍ରୀକ ଘରୋଇ ଅଭିବୃଦ୍ଧି ହାର 2019-20ରେ ସର୍ବାଧିକ 4.8 ପ୍ରତିଶତ ରହିଛି ।


    • 2019-20ରେ ବାସ୍ତବିକ ଖାଉଟି ହାର ସରକାରୀ ଉଦ୍ୟମ ଯୋଗୁ ଅନେକାଂଶରେ ଉତ୍ତମ ସ୍ଥିତିରେ ପହଂଚିଛି ।


    • 2018-19 ତୁଳନାରେ 2019-20ରେ କୃଷି ତଥା ତତଜନିତ କାର୍ଯ୍ୟ ସାଧାରଣ ପ୍ରଶାସନ , ପ୍ରତିରକ୍ଷା ଏବଂ ଅନ୍ୟାନ୍ୟ ସେବା କ୍ଷେତ୍ରରେ ଅଭିବୃଦ୍ଧି ହାର ଅଧିକ ହୋଇଛି ।


    • 2019-20ରେ ଭାରତର ବୈଦେଶିକ କ୍ଷେତ୍ର ସର୍ବାଧିକ ସୁଦୃଢ଼ ହୋଇଛି ।


    • ଚଳନ୍ତି ଖାତା ନିଅଣ୍ଟ 2019-20ରେ ଜିଡିପିର 1.5 ପ୍ରତିଶତକୁ ହ୍ରାସ ପାଇଛି । 2018-19ରେ ଏହା 2.1 ପ୍ରତିଶତ ଥିଲା ।


    • ପ୍ରତ୍ୟକ୍ଷ ବିଦେଶୀ ପୁଞ୍ଜି ନିବେଶରେ ଉଲ୍ଲେଖନୀୟ ଅଗ୍ରଗତି ।


    • ଦେଶ ଦେଶ ମଧ୍ୟରେ ଆର୍ଥିକ ନେଣଦେଣରେ ଅଭିବୃଦ୍ଧି ।


    • ବୈଦେଶିକ ମୁଦ୍ରା ବିନିମୟ କ୍ଷେତ୍ରରେ ଅଭିବୃଦ୍ଧି ।


    • ଅଶୋଧିତ ତୈଳର ମୂଲ୍ୟ ବୃଦ୍ଧି ସତ୍ୱେ 2019-20ରେ ରପ୍ତାନୀ ତୁଳନାରେ ଆମଦାନୀ ହ୍ରାସ ।


    • ବର୍ଷ ଶେଷ ସୁଦ୍ଧା ମୁଦ୍ରାସ୍ଫୀତି ହ୍ରାସ ସମ୍ଭାବନା ।


    • ଖାଦ୍ୟ ପଦାର୍ଥ ଦରରେ ଅସ୍ଥାୟୀ ଅଭିବୃଦ୍ଧି ଯୋଗୁ 2019-20ରେ ମୁଦ୍ରାସ୍ଫୀତି ହାର 2019-20 ଆରମ୍ଭରେ 3.3 ପ୍ରତିଶତ ଥିବାବେଳେ ଡିସେମ୍ବର 2019-20 ସୁଦ୍ଧା 7.35 ପ୍ରତିଶତ ହୋଇଛି ।


    • ଖାଉଟି ସୂଚକାଙ୍କ ସିପିଆଇ ଏବଂ ଡବ୍ଲୁପିଆଇରେ ଡିସେମ୍ବର 2019-20ରେ ବୃଦ୍ଧି ଅଧିକ ଚାହିଦାକୁ ସୂଚାଉଛି ।


    • ଅଭିବୃଦ୍ଧି ଚକ୍ରର ମନ୍ଥରତା ଯୋଗୁଁ ଜିଡିପି ଅଭିବୃଦ୍ଧି ହାରରେ ମନ୍ଥରତାର ସ୍ପଷ୍ଟ ସୂଚନା ।


    • ବିନିଯୋଗ ଅଭିବୃଦ୍ଧି ଓ ଖର୍ଚ୍ଚ ଭଳି ବାସ୍ତବ କ୍ଷେତ୍ରକୁ ଭିତିକରି ଆର୍ଥିକ କ୍ଷେତ୍ର ଗତି କରିଛି ।


    • ପୁଞ୍ଜି ବିନିଯୋଗ , ରପ୍ତାନୀ ଓ ଖାଉଟି ବ୍ୟବହାରର ଅଭିବୃଦ୍ଧି ପାଇଁ 2019-20ରେ ସଂସ୍କାର ମୂଳକ ପଦକ୍ଷେପ ଗ୍ରହଣ କରାଯାଇଛି ।


    • ଦେବାଳିଆ ଏବଂ ଦେବାଳିଆପଣ ଆଚାର ସଂହିତା ଅନ୍ତର୍ଗତ ଦେବାଳିଆପଣ ରୋକିବା ପ୍ରକ୍ରିୟା ତ୍ୱରାନ୍ୱିତ ।


    • ଚାପଗ୍ରସ୍ତ , ରିଅଲ ଇଷ୍ଟେଟ ଏବଂ ଏନବିଏଫସି କ୍ଷେତ୍ରରେ କ୍ରେଡିଟ ସୁବିଧା ।


    • ଜାତୀୟ ଭିତ୍ତିଭୂମି ପାଇପଲାଇନ 2019-2025 ଘୋଷିତ ।


    ବିତ୍ତୀୟ ବିକାଶ-


    • ଅଣ ଟିକସ ରାଜସ୍ୱ ସଂଗ୍ରହରେ ବୃଦ୍ଧି ସହ 2019-20ର ପ୍ରଥମ ଆଠ ମାସ ମଧ୍ୟରେ ପୂର୍ବ ବର୍ଷ ତୁଳନାରେ ରାଜସ୍ୱ ସଂଗ୍ରହରେ ଦ୍ରୁତ ବୃଦ୍ଧି ଘଟିଛି ।


    • 2019-20ରେ (ଡିସେମ୍ବର 2019 ସୁଦ୍ଧା) 5 ଥର ମାସିକ ଜିଏସଟି ସଂଗ୍ରହ 1 ଲକ୍ଷ କୋଟି ଟପିଛି ।


    ଚଳିତ ଆର୍ଥିକ ବର୍ଷରେ ଟିକସ କ୍ଷେତ୍ରରେ ଢ଼ାଂଚାଗତ ସଂସ୍କାର


    • କର୍ପୋରେଟ ଟିକସ ହାରରେ ପରିବର୍ତ୍ତନ


    • ଜିଏସଟିର ସହଜ ପ୍ରବର୍ତନ ଲାଗି ପଦକ୍ଷେପ


    • ଏଫଆରବିଏମ ଅଧିନିୟମ ଅନୁଯାୟୀ ରାଜ୍ୟମାନଙ୍କର ବିତ୍ତୀୟ ନିଅଣ୍ଟ ନିୟନ୍ତ୍ରଣ ମଧ୍ୟରେ


    • ସର୍ବେକ୍ଷଣ ଅନୁଯାୟୀ ସରକାର (ଉଭୟ କେନ୍ଦ୍ର ଓ ରାଜ୍ୟ) ଆର୍ଥିକ ଏକତ୍ରୀକରଣ ଦିଗରେ ଯାତ୍ରା ଜାରି ରଖିଛନ୍ତି ।


    ବାହ୍ୟକ୍ଷେତ୍ର-


    • ବାଲାନ୍ସ ଅଫ ପେମେଂଟ(ବିଓପି):


    • ମାର୍ଚ୍ଚ 2019 ଶେଷ ସୁଦ୍ଧା ଭାରତର ବିଓପି ସ୍ଥାନ 412.9 ବିଲିୟନ ଡଲାର ଫୋରେକ୍ସ ରିଜର୍ଭରୁ ବୃଦ୍ଧି ପାଇ ସେପ୍ଟେମ୍ବର 2019 ସୁଦ୍ଧା 433.7 ବିଲିୟନ ଡଲାରରେ ପହଂଚିଛି ।


    • ଚଳନ୍ତି ଖାତା ନିଅଣ୍ଟ (ସିଏଡି) 2018-19ରେ 2.1 ପ୍ରତିଶତ ଥିଲା ବେଳେ 2019-20 ପ୍ରଥମାର୍ଦ୍ଧ ସୁଦ୍ଧା 1.5 ପ୍ରତିଶତ ହୋଇଛି ।


    • 10 ଜାନୁଆରୀ 2020 ସୁଦ୍ଧା ବିଦେଶୀ ମୁଦ୍ରା ଭଣ୍ଡାର 461.2 ବିଲିୟନ ଡଲାରରେ ପହଂଚିଛି ।


    • ବିଶ୍ୱ ବାଣିଜ୍ୟ:


    • ବୈଶ୍ୱିକ କାରବାରରେ 2.9 ପ୍ରତିଶତ ଅଭିବୃଦ୍ଧି ଆକଳନ କରାଯାଇଥିବା ବେଳେ ବୈଶ୍ୱିକ ବାଣିଜ୍ୟ 1.0 ପ୍ରତିଶତ ହାରରେ ଅଭିବୃଦ୍ଧି ହାସଲ କରିବ ବୋଲି ଆକଳନ କରାଯାଇଛି । 2017ରେ ଏହା 5.7 ପ୍ରତିଶତ ରହିଥିଲା ।


    • ବୈଶ୍ୱିକ ଆର୍ଥିକ କାରବାରରେ ସୁଧାର ଆସି 2020ରେ ଏହା 2.9 ପ୍ରତିଶତରେ ପହଂଚିବ ବୋଲି ପୂର୍ବାନୁମାନ କରାଯାଇଛି ।


    • ଆମେରିକା , ଚୀନ , ୟୁଏଇ , ସାଉଦୀ ଆରବ ଓ ହଂକଂ ଭାରତର ଶୀର୍ଷ 5ଟି ବ୍ୟବସାୟୀକ ଭାଗିଦାର ରହିଛନ୍ତି ।


    • ରପ୍ତାନୀ:


    • ପେଟ୍ରୋଲିୟମ ଉତ୍ପାଦ , ମୂଲ୍ୟବାନ ପଥର , ଔଷଧ ଓ ଜୈବିକ ସାମଗ୍ରୀ , ସୁନା ଓ ଅନ୍ୟ ମୂଲ୍ୟବାନ ଧାତୁର ରପ୍ତାନୀ ବୃଦ୍ଧି ହୋଇଛି ।


    • 2019-20ର ଏପ୍ରିଲ ରୁ ନଭେମ୍ବର ମଧ୍ୟରେ ଆମେରିକା , ୟୁଏଇ , ଚୀନ ଓ ହଂକଂକୁ ଭାରତରୁ ସର୍ବାଧିକ ସାମଗ୍ରୀ ରପ୍ତାନୀ ହୋଇଥିଲା ।


    • ଆମଦାନୀ:


    • ଅଶୋଧିତ ତୈଳ , ସୁନା , ପେଟ୍ରୋଲିୟମ ଉତ୍ପାଦ , କୋଇଲା , କୋକ ଓ ଖଣ୍ଡ କୋଇଲା ଆଦିର ସର୍ବାଧିକ ଆମଦାନୀ ହୋଇଛି ।


    • ଚୀନ ପରେ ଆମେରିକା , ୟୁଏଇ ଏବଂ ସାଉଦୀ ଆରବରୁ ଭାରତ ସର୍ବାଧିକ ସାମଗ୍ରୀ ଆମଦାନୀ କରିଛି ।


    • ତେବେ ଅଶୋଧିତ ତୈଳ ଏବଂ ସୁନା ମୂଲ୍ୟରେ ଅନ୍ତର୍ଜାତିୟ ବଜାରରେ ଅସ୍ଥିରତାର ପ୍ରଭାବ ଆମଦାନୀ ଉପରେ ପଡିଛି । ଏହା ଜିଡିପିକୁ ମଧ୍ୟ ପ୍ରଭାବିତ କରିଛି ।


    • ଭାରତରେ ଲଜିଷ୍ଟିକ ଉଦ୍ୟୋଗ:


    • ଭାରତରେ ଲଜିଷ୍ଟିକ୍ସ ଉଦ୍ୟୋଗର ଆକାର ବର୍ତମାନ 160 ବିଲିୟନ ଆମେରିକୀୟ ଡଲାର ଥିବାବେଳେ ଏହା 2020ରେ 215 ବିଲିୟନ ଆମେରିକୀୟ ଡଲାରରେ ପହଂଚିବାର ଅନୁମାନ କରାଯାଇଛି ।


    • ବିଶ୍ୱ ବ୍ୟାଙ୍କ ଲଜିଷ୍ଟିକ୍ସ ପ୍ରଦର୍ଶନ ସୂଚକାଙ୍କ ଅନୁଯାୟୀ ଭାରତ 2018ରେ ବିଶ୍ୱରେ 44ତମ ସ୍ଥାନରେ ରହିଛି । 2014ରେ ଭାରତ ଏହି ସୂଚକାଙ୍କର 54ତମ ସ୍ଥାନରେ ରହିଥିଲା ।


    • 2019-20 ଆର୍ଥିକ ବର୍ଷର ପ୍ରଥମ ଆଠ ମାସରେ ଭାରତରେ ପ୍ରତ୍ୟକ୍ଷ ବିଦେଶୀ ପୁଞ୍ଜି ନିବେଶ ପରିମାଣ 24.4 ବିଲିୟନ ଡଲାର ଥିବା ଜଣାଯାଇଛି । ଏହା 2018-19 ବର୍ଷ ତୁଳନାରେ ଅଧିକ ।


    • ବିଦେଶରେ ରହୁଥିବା ଭାରତୀୟ ପ୍ରବାସୀଙ୍କଠାରୁ ମିଳୁଥିବା ଅର୍ଥ ରାଶି ବୃଦ୍ଧି ପାଇ ଏହାର ପରିମାଣ 2019-20 ବର୍ଷର ପ୍ରଥମ 6 ମାସରେ 38.4 ବିଲିୟନ ଡଲାର ରହିଛି , ଯାହାକି ପୂର୍ବ ଆର୍ଥିକ ବର୍ଷ ତୁଳନାରେ 50 ପ୍ରତିଶତ ଅଧିକ ।


    • ବାହ୍ୟ ଋଣ:


    • ସେପ୍ଟେମ୍ବର 2019 ଶେଷ ସୁଦ୍ଧା ଏହା ଜିଡିପିର 20.1 ପ୍ରତିଶତ ଠାରୁ ନିମ୍ନରେ ରହିଥିଲା ।


    • 2014-15ରେ ହ୍ରାସ ପରିଲକ୍ଷିତ ହେବା ପରେ ଏଫଡିଆଇ ପୋର୍ଟଫୋଲିଓ ପ୍ରବାହ ଏବଂ ବାହ୍ୟ ବାଣିଜ୍ୟିକ ଋଣରେ ବୃଦ୍ଧି କାରଣରୁ ଜୁନ 2019ରେ ଜିଡିପି ତୁଳନାରେ ଭାରତର ବାହ୍ୟ ଋଣ ଓ ଇକ୍ୟୁଟି ବୃଦ୍ଧି ପାଇଛି ।


    ମୁଦ୍ରା ପରିଚାଳନା ତଥା ଆର୍ଥିକ ମଧ୍ୟସ୍ଥତା:


    • 2019-20ରେ ନିମ୍ନ ଅଭିବୃଦ୍ଧି ହାର ତଥା ମୁଦ୍ରାସ୍ଫୀତି କାରଣରୁ ଏମପିସିର 4ଟି ବୈଠକରେ ରେପୋ ରେଟକୁ 110 ବେସିସ ପଏଂଟ ହ୍ରାସ କରାଯାଇଥିଲା । ତେବେ 2019 ଡିସେମ୍ବରରେ ହୋଇଥିବା 5ମ ବୈଠକରେ ଏହାକୁ ଅପରିବର୍ତ୍ତିତ ସ୍ଥିତିରେ ରଖାଯାଇଥିଲା ।


    • 2019-20 ଆର୍ଥିକ ବର୍ଷର ପ୍ରାରମ୍ଭିକ 2 ମାସରେ ନଗଦର ସ୍ଥିତି ଦୁର୍ବଳ ରହିଥିଲା କିନ୍ତୁ କିଛି ସମୟ ପରେ ଏହା ସୁବିଧାଜନକ ସ୍ଥିତିକୁ ଆସିଯାଇଥିଲା ।


    • ମାର୍ଚ୍ଚ ଓ ଡିସେମ୍ବର 2019 ମଧ୍ୟରେ ମୋଟ ଅଚଳ ଅଗ୍ରୀମ ଅନୁପାତ ବ୍ୟବସାୟିକ ବ୍ୟାଙ୍କଗୁଡିକ ଲାଗି 9.3 ପ୍ରତିଶତରେ ଅପରିବର୍ତ୍ତିତ ରହିଥିଲା ।


    • ଅଣବ୍ୟାଙ୍କିଙ୍ଗ ଆର୍ଥିକ ନିଗମଗୁଡିକ ଲାଗି ଏହା ମାର୍ଚ୍ଚ 2019ରେ 6.1 ପ୍ରତିଶତ ଥିଲାବେଳେ ଏଥିରେ ସାମାନ୍ୟ ବୃଦ୍ଧି ଘଟି ସେପ୍ଟେମ୍ବର ମାସରେ 6.3 ପ୍ରତିଶତରେ ପହଂଚିଥିଲା ।


    • ଉଭୟ ଏନବିଏଫସି ଏବଂ ବ୍ୟାଙ୍କଗୁଡିକରେ ଋଣ ବୃଦ୍ଧି ହ୍ରାସ ପାଇବା ଫଳରେ ଅର୍ଥ ବ୍ୟବସ୍ଥାକୁ ଆର୍ଥିକ ପ୍ରବାହ ବଜାୟ ରହିଥିଲା ।


    • 2019 ଏପ୍ରିଲରେ ବ୍ୟାଙ୍କ ଋଣ ବୃଦ୍ଧି ହାର 12.9 ପ୍ରତିଶତ ଥିବାବେଳେ ଡିସେମ୍ବରରେ ଏହା ହ୍ରାସ ପାଇ 7.1 ପ୍ରତିଶତରେ ପହଂଚିଥିଲା ।


    ମୂଲ୍ୟ ଓ ମୁଦ୍ରାସ୍ଫୀତି:


    • 2014 ପରେ ମୁଦ୍ରାସ୍ଫୀତି ନିୟନ୍ତ୍ରଣାଧିନ ରହିଛି ।


    • ଉପଭୋକ୍ତା ମୂଲ୍ୟ ସୂଚକାଙ୍କ (ସିପିଆଇ) ମୁଦ୍ରାସ୍ଫୀତି 2018-19 ଏପ୍ରିଲ ରୁ ଡିସେମ୍ବର ମଧ୍ୟରେ 3.7 ପ୍ରତିଶତ ଥିବାବେଳେ 2019-20 ଏପ୍ରିଲ ରୁ ଡିସେମ୍ବର ମଧ୍ୟରେ ଏହା 4.1 ପ୍ରତିଶତରେ ପହଂଚିଥିଲା ।


    • ପାଇକାରୀ ମୂଲ୍ୟ ସୂଚକାଙ୍କ 2018-19 ଏପ୍ରିଲ ରୁ ଡିସେମ୍ବର ମଧ୍ୟରେ 4.7 ପ୍ରତିଶତ ଥିବାବେଳେ 2019-20 ଏପ୍ରିଲ ରୁ ଡିସେମ୍ବର ମଧ୍ୟରେ ଏହା 1.5 ପ୍ରତିଶତରେ ପହଂଚିଥିଲା ।


    ମୂଲ୍ୟରେ ଅସ୍ଥିରତା:


    • 2009-14 ଅବଧି ତୁଳନାରେ 2014-19 ଅବଧିରେ କେତେକ ଡାଲିକୁ ବାଦ ଦେଲେ ଅନ୍ୟ ଅତ୍ୟାବଶ୍ୟକ ଖାଦ୍ୟ ସାମଗ୍ରୀ ମୂଲ୍ୟ ଅସ୍ଥିରତାରେ ହ୍ରାସ ପାଇଛି ।


    • ଉନ୍ନତ ବଜାର ବ୍ୟବସ୍ଥା , ପଣ୍ୟ ସୁବିଧା ଏବଂ ପ୍ରଭାବି ଏମଏସପି ବ୍ୟବସ୍ଥା କାରଣରୁ ନିମ୍ନ ମୂଲ୍ୟ ଅସ୍ଥିରତା ପରିଲକ୍ଷିତ ହୋଇଥିବା ଅନୁମାନ କରାଯାଉଛି ।


    • 2019-20 ଆର୍ଥିକ ବର୍ଷର ଏପ୍ରିଲ ରୁ ଡିସେମ୍ବର ମଧ୍ୟରେ ବିଭିନ୍ନ ରାଜ୍ୟ ଓ କେନ୍ଦ୍ରଶାସିତ ପ୍ରଦେଶରେ ଉପଭୋକ୍ତା ମୂଲ୍ୟ ସୂଚକାଙ୍କ – ସଂଯୁକ୍ତ (ସିପିଆଇ-ସି) ମୁଦ୍ରାସ୍ଫୀତିରେ ପାର୍ଥକ୍ୟ ଦେଖିବାକୁ ମିଳିଛି । ଏହା ସହରାଂଚଳ ତୁଳନାରେ ଗ୍ରାମାଂଚଳରେ କମ ରହିଛି । ବିଭିନ୍ନ ରାଜ୍ୟର ଗ୍ରାମାଂଚଳରେ ମଧ୍ୟ ଏହି ହାରରେ ପାର୍ଥକ୍ୟ ଥିବା ପରିଲକ୍ଷିତ ହୋଇଛି ।


    ସ୍ଥାୟୀ ବିକାଶ ଓ ଜଳବାୟୁ ପରିବ ର୍ତ୍ତ ନ:


    • ଯୋଜନାବଦ୍ଧ କାର୍ଯ୍ୟକ୍ରମ ମାଧ୍ୟମରେ ଭାରତ ସ୍ଥାୟୀ ବିକାଶ ଲକ୍ଷ୍ୟ କାର୍ଯ୍ୟକାରୀ କରିବା ଦିଗରେ ଆଗେଇ ଚାଲିଛି ।


    • ଏସଡିଜି ଭାରତ ସୂଚକାଙ୍କ:


    • ହିମାଚଳ ପ୍ରଦେଶ , କେରଳ , ତାମିଲନାଡୁ , ଚଣ୍ଡିଗଡ ଅଗ୍ରଣୀ ।


    • ଆସାମ , ବିହାର ଓ ଉତ୍ତରପ୍ରଦେଶ ଆକାଂକ୍ଷି ଶ୍ରେଣୀରେ ।


    • ଭାରତ , ୟୁଏନସିସିଡି ଅନ୍ତର୍ଗତ ସିଓଡି – 14 ଆୟୋଜନ କରିଛି , ଯେଉଁଥିରେ “ ଦିଲ୍ଲୀ ଘୋଷଣା: ଭୂମିରେ ନିବେଶ ଏବଂ ଅବସର ଖୋଜିବା ” ନୀତିକୁ ଗ୍ରହଣ କରାଯାଇଛି ।


    ଜଙ୍ଗଲ ଓ ବୃକ୍ଷ ପରିମାଣ ବୃଦ୍ଧି:


    • ଦେଶରେ ଜଙ୍ଗଲର ପରିମାଣ 24.56 ପ୍ରତିଶତ ଭୌଗଳିକ କ୍ଷେତ୍ରରେ ବୃଦ୍ଧି ପାଇ ଏହା 80.73 ମିଲିୟନ ହେକ୍ଟରରେ ପହଂଚିଛି ।


    • କୃଷି ବର୍ଜ୍ୟ ଜଳାଇବା କାରଣରୁ ଉତ୍ପନ୍ନ ପ୍ରଦୂଷଣସ୍ତରରେ ବୃଦ୍ଧି ତଥା ବାୟୁ ଗୁଣବତ୍ତା ହ୍ରାସ ଏବେ ଚିନ୍ତାର ବିଷୟ । ତେବେ ବିଭିନ୍ନ ପଦକ୍ଷେପ ଦ୍ୱାରା ଏହି ଘଟଣା ଏବେ ହ୍ରାସ ପାଇଛି ।


    ଅନ୍ତର୍ଜାତୀୟ ସୌର ମେଂଟ:


    • ସଦସ୍ୟ ଦେଶରୁ 30ଟି ଫେଲୋସିପକୁ ସଂସ୍ଥାଗତ କରି ସହାୟକ ପାଲଟିଛି ।


    • ଏକ୍ସିମ ବ୍ୟାଙ୍କ ଅଫ ଇଣ୍ଡିଆରୁ 2 ବିଲିୟନ ଡଲାର ଋଣ ଏବଂ ଏଏଫଡି ଫ୍ରାନ୍ସରୁ 1.5 ବିଲିୟନ ଡଲାର ଋଣ ।


    • 1 ହଜାର ମେଗାୱାଟ ସୌର ଶକ୍ତି ଏବଂ 2.7 ଲକ୍ଷ ସୌର ଜଳ ପମ୍ପ ଚାହିଦା ପୁରଣ ଲାଗି ଉପାୟ ବିକଶିତ କରାଯାଇଛି ।


    କୃଷି ଏବଂ ଖାଦ୍ୟ ପରିଚାଳନା:


    • ଅନ୍ୟ କ୍ଷେତ୍ର ତୁଳନାରେ ଦେଶ ଜନସଂଖ୍ୟାର ଅଧିକାଂଶ ଲୋକ ପ୍ରତ୍ୟକ୍ଷ ଏବଂ ପରୋକ୍ଷ ଭାବେ ନିଯୁକ୍ତି ସୁଯୋଗ ପାଇଁ କୃଷି ଉପରେ ନିର୍ଭର କରିଥାନ୍ତି ।


    • ମୋଟ ମୂଲ୍ୟ ସମ୍ବର୍ଦ୍ଧନରେ କୃଷି ଏବଂ ଆନୁସଙ୍ଗିକ କ୍ଷେତ୍ରର ଭାଗିଦାରୀ ଦିନକୁ ଦିନ ହ୍ରାସ ପାଇବାରେ ଲାଗିଛି । ବିକାଶ ପ୍ରକ୍ରିୟାର ଏହା ସ୍ୱଭାବିକ ପରିଣାମ ।


    • କୃଷି , ବନୀକରଣ ଏବଂ ମତ୍ସ୍ୟପାଳନ କ୍ଷେତ୍ରରେ ମୋଟ ମୂଲ୍ୟ ସମ୍ବର୍ଦ୍ଧନ ପରିମାଣ 2.8 ପ୍ରତିଶତ ରହିବାର ଅନୁମାନ କରାଯାଉଛି ।


    • କୃଷିରେ ଯାନ୍ତ୍ରିକୀକରଣର କମ ଉପଯୋଗ କାରଣରୁ ଉତ୍ପାଦକତା ହ୍ରାସ ପାଇଛି । କୃଷି କ୍ଷେତ୍ରରେ ଯନ୍ତ୍ରର ଉପଯୋଗ ବ୍ରାଜିଲରେ 75 ପ୍ରତିଶତ ଏବଂ ଚୀନରେ ପାଖାପାଖି 59.5 ପ୍ରତିଶତ ଥିବା ବେଳେ ଭାରତରେ ମାତ୍ର 40 ପ୍ରତିଶତ ରହିଛି ।


    • ତେବେ ଗତ 5 ବର୍ଷ ମଧ୍ୟରେ ପ୍ରାଣି ସମ୍ପଦ କ୍ଷେତ୍ରରେ 7.9 ପ୍ରତିଶତ ବୃଦ୍ଧି ପରିଲକ୍ଷିତ ହୋଇଛି । ଏହା କୃଷକଙ୍କ ଆୟ ଦ୍ୱିଗୁଣିତ କରିବା ଦିଗରେ ଗୁରୁତ୍ୱପୂର୍ଣ୍ଣ ଭୂମିକା ତୁଲାଇବ ।


    • 2017-18ରେ ଶେଷ ହୋଇଥିବା ଗତ 6 ବର୍ଷ ମଧ୍ୟରେ ଖାଦ୍ୟ ପ୍ରକ୍ରିୟାକରଣ କ୍ଷେତ୍ରରେ ବାର୍ଷିକ ଅଭିବୃଦ୍ଧି ହାର 5.06 ପ୍ରତିଶତ ରହିଛି ।


    ଶିଳ୍ପ ଓ ଭି ତ୍ତି ଭୂମି:


    • 2018-19 (ଏପ୍ରିଲ-ନଭେମ୍ବର)ରେ ଶିଳ୍ପ ଉତ୍ପାଦନ ସୂଚକାଙ୍କ 5.0 ପ୍ରତିଶତ ଥିବା ସମୟରେ 2019-20 (ଏପ୍ରିଲ-ନଭେମ୍ବର)ରେ ଏଥିରେ 0.6 ପ୍ରତିଶତ ବୃଦ୍ଧି ପରିଲକ୍ଷିତ ହୋଇଛି ।


    • 2018-19 (ଏପ୍ରିଲ-ନଭେମ୍ବର)ରେ ସାର କ୍ଷେତ୍ରରେ -1.3 ପ୍ରତିଶତ ବୃଦ୍ଧି ତୁଳନାରେ 2019-20 (ଏପ୍ରିଲ-ନଭେମ୍ବର)ରେ 4 ପ୍ରତିଶତ ବୃଦ୍ଧି ହୋଇଛି ।


    • 2018-19 (ଏପ୍ରିଲ-ନଭେମ୍ବର)ରେ ଇସ୍ପାତ କ୍ଷେତ୍ରରେ 3.6 ପ୍ରତିଶତ ବୃଦ୍ଧି ତୁଳନାରେ 2019-20 (ଏପ୍ରିଲ-ନଭେମ୍ବର)ରେ 5.2 ପ୍ରତିଶତ ବୃଦ୍ଧି ହୋଇଛି ।


    • ଦେଶରେ ମୋଟ ଟେଲିଫୋନ ସଂଯୋଗ ସଂଖ୍ୟା 2019 ସେପ୍ଟେମ୍ବର ସୁଦ୍ଧା 119.43 କୋଟିରେ ପହଂଚିଛି ।


    • ଶକ୍ତି ଉତ୍ପାଦନ କ୍ଷମତା ମାର୍ଚ୍ଚ 2019ରେ 3 , 56 , 100 ମେଗାୱାଟରୁ ବୃଦ୍ଧି ପାଇ ଅକ୍ଟୋବର 2019 ସୁଦ୍ଧା 3 , 64 , 960 ମେଗାୱାଟରେ ପହଂଚିଛି ।


    ସେବା କ୍ଷେତ୍ର:


    • ଭାରତୀୟ ଅର୍ଥବ୍ୟବସ୍ଥାକୁ ସେବା କ୍ଷେତ୍ରର ଯୋଗଦାନ 55 ପ୍ରତିଶତ ରହିଛି । ଏହା ଭାରତକୁ ଆସୁଥିବା ଏଫଡିଆଇ ପ୍ରବାହର ଦୁଇ ତୃତୀୟାଂଶ ଏବଂ ମୋଟ ରପ୍ତାନୀର 38 ପ୍ରତିଶତ ସ୍ଥାନ ଅକ୍ତିକାର କରିଛି ।


    ସାମାଜିକ ଭି ତ୍ତି ଭୂମି , ନିଯୁକ୍ତି ଓ ମାନବ ବିକାଶ:


    • କେନ୍ଦ୍ର ଓ ରାଜ୍ୟଗୁଡିକ ଦ୍ୱାରା ସାମାଜିକ ସେବା (ସ୍ୱାସ୍ଥ୍ୟ , ଶିକ୍ଷା ଓ ଅନ୍ୟାନ୍ୟ) ଉପରେ ଜିଡିପି ଅନୁପାତରେ ବ୍ୟୟ 2014-15 ରେ 6.2 ପ୍ରତିଶତରୁ ବୃଦ୍ଧି ପାଇ 2019-20ରେ (ବଜେଟ ଅନୁମାନ) 7.7 ପ୍ରତିଶତରେ ପହଂଚିଛି ।


    • ମାନବ ବିକାଶ ସୂଚକାଙ୍କରେ ଭାରତର ସ୍ଥାନ 2017ରେ 130ରେ ଥିବାବେଳେ 2018ରେ ଏହା 129ରେ ପହଂଚିଛି ।


    • ମାଧ୍ୟମିକ , ଉଚ୍ଚ ମାଧ୍ୟମିକ ଓ ଉଚ୍ଚ ଶିକ୍ଷାସ୍ତରରେ ମୋଟ ପ୍ରବେଶ ଅନୁପାତ ବୃଦ୍ଧି ପାଇବାର ଆବଶ୍ୟକତା ରହିଛି ।


    • ନିୟମିତ ମଜୁରି , ଦରମାପ୍ରାପ୍ତ କର୍ମଚାରୀଙ୍କ ଅଂଶଧନ 2011-12ରେ 18% ଥିବା ବେଳେ ଏହା 2017-18ରେ ବୃଦ୍ଧି ପାଇ 23%ରେ ପହଁଚିଛି ।


    • 2.62 କୋଟି ନୂଆ ଚାକିରି ସୃଷ୍ଟି ହୋଇଥିବା ବେଳେ ଏଥିମଧ୍ୟରୁ ଗ୍ରାମାଂଚଳରେ 1.21 କୋଟି ଏବଂ ସହରାଂଚଳରେ 1.39 କୋଟି ନିଯୁକ୍ତି ସୁଯୋଗ ସୃଷ୍ଟି ହୋଇଛି ।


    • 2011-12ରେ ଅର୍ଥବ୍ୟବସ୍ଥାରେ ମୋଟ ଔପଚାରିକ ନିଯୁକ୍ତିର ପରିମାଣ 8% ଥିବା ବେଳେ ଏହା 2017-18ରେ ବୃଦ୍ଧି ପାଇ 9.98%ରେ ପହଁଚିଛି ।


    • ଭାରତର ଶ୍ରମ ବଜାରରେ ଲିଙ୍ଗଗତ ବୈଷମ୍ୟ ବୃଦ୍ଧି ପାଇଛି କାରଣ ଗ୍ରାମାଂଚଳ ଶ୍ରମ ଶକ୍ତିରେ ମହିଳାଙ୍କ ଭାଗିଦାରୀ ହ୍ରାସ ପାଇଛି ।


    • ଆୟୁଷ୍ମାନ ଭାରତ ଓ ମିଶନ ଇନ୍ଦ୍ରଧନୁଶ ଜରିଆରେ ଦେଶରେ ସ୍ୱାସ୍ଥ୍ୟ ସେବାର ପ୍ରସାର ଅଧିକ ଉନ୍ନତ ହୋଇଛି ।


    • ମିଶନ ଇନ୍ଦ୍ରଧନୁଷ ଜରିଆରେ ଦେଶର 680ଟି ଜିଲ୍ଲାରେ 87.18 ଲକ୍ଷ ଗର୍ଭବତୀ ମହିଳା ଓ 3.39 କୋଟି ଶିଶୁଙ୍କୁ ଟିକା ଦିଆଯାଇଛି ।


    • ଗ୍ରାମାଂଚଳରେ 76.7% ଏବଂ ସହରାଚଂଳରେ 96% ଲୋକଙ୍କ ନିକଟରେ ପକ୍କା ଘର ରହିଛି ।


    • ସ୍ୱଚ୍ଛତା ଅଭ୍ୟାସ ପରିବର୍ତ୍ତନ ଓ କଠିନ ଓ ବର୍ଜ୍ୟବସ୍ତୁ ପରିଚାଳନାକୁ ବଜାୟ ରଖିବା ଲାଗି 2019ରୁ 2029 ମଧ୍ୟରେ 10 ବର୍ଷୀୟା ଗ୍ରାମୀଣ ସ୍ୱଚ୍ଛତା ରଣନୀତିର ଶୁଭାରମ୍ଭ କରାଯାଇଛି ।


    **********

    
    
    (Release ID: 1601574) Visitor Counter : 28
    
    
    
    
    

*