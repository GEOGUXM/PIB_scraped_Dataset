      କ୍ୟାବିନେଟ

      ନାବିକମାନଙ୍କ କାର୍ଯ୍ୟଦକ୍ଷତା ପ୍ରମାଣପତ୍ରକୁ ଏକକ/ଦ୍ୱିପାକ୍ଷିକ ମାନ୍ୟତା ପାଇଁ ଅନ୍ୟ ରାଷ୍ଟ୍ର ସହ ଆଦର୍ଶ ବୁଝାମଣାକୁ କ୍ୟାବିନେଟ ମଞ୍ଜୁରି
      Posted On: 22 JAN 2020 8:41PM by PIB Bhubaneshwar


    ନାବିକମାନଙ୍କର ପ୍ରଶିକ୍ଷଣ , ପ୍ରାମାଣିକରଣ ଏବଂ ପର୍ଯ୍ୟବେକ୍ଷଣ ମାନକ (ଏସଟିସିଡବ୍ଲୁ) , 1978 ଉପରେ ଆନ୍ତର୍ଜାତିକ ସମ୍ମିଳନୀର ବିନିୟମ 1/10 ଅନୁରୂପ ପ୍ରମାଣପତ୍ରର ଏକକ/ଦ୍ୱିପାକ୍ଷିକ ମାନ୍ୟତା ପାଇଁ ଆଦର୍ଶ ବୁଝାମଣାକୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ଅନୁମୋଦନ ପ୍ରଦାନ କରିଛନ୍ତି । ଏହି ବୁଝାମଣାରେ ଜାହାଜ ଚଳାଚଳ ମନ୍ତ୍ରୀ ଏବଂ ବୈଦେଶିକ ବ୍ୟାପାର ମନ୍ତ୍ରୀଙ୍କ ଅନୁମତିରେ ଜାହାଜ ଚଳାଚଳ ମହାନିର୍ଦ୍ଦେଶାଳୟ ଭାରତ ସରକାର ଅନ୍ୟ ଦେଶର ସେମାନଙ୍କ ପ୍ରତିପକ୍ଷଙ୍କ ସହ ସ୍ୱାକ୍ଷର କରିବେ ।


    ଲାଭ


    ଏହି ଏକକ ବୁଝାମଣା ଫଳରେ ଭାରତୀୟ ନାବିକମାନଙ୍କୁ ଜାହାଜ ଚଳାଚଳ ମନ୍ତ୍ରଣାଳୟ ଦ୍ୱାରା ଜାରି ପ୍ରମାଣପତ୍ରକୁ ଅନ୍ୟ ଦେଶମାନଙ୍କଠାରୁ ଏକକ ମାନ୍ୟତା ମିଳିବା ସହଜ ହେବ ।


    ଏହାଫଳରେ ଭାରତୀୟ ନାବିକ ରୋଜଗାର ପାଇଁ ସେହି ଦେଶର ପତାକା ତଳେ ଜାହାଜ ଉପରେ ମହଜୁଦ ରହି ପାରିବେ ଏବଂ ଏହିପରି ରୋଜଗାରର ଅବସର ମଧ୍ୟ ବୃଦ୍ଧି ହେବ । ପ୍ରସ୍ତାବିତ ଦ୍ୱିପାକ୍ଷିକ ବୁଝାମଣା ସ୍ୱାକ୍ଷର ହେବା ଦ୍ୱାରା ଭାରତ ଓ ଅନ୍ୟ ଦେଶ ଯେଉଁମାନଙ୍କ ସହ ଏହି ବୁଝାମଣା ହୋଇଛି , ଏସଟିସିଡବ୍ଲୁର ନିୟମନ 1/10ର ବ୍ୟବସ୍ଥା ଅନୁଯାୟୀ ନିଜ ନିଜ ଦେଶର ନାବିକମାନଙ୍କୁ ଜାରି ସାମୁଦ୍ରୀକ ଶିକ୍ଷା ଏବଂ ପ୍ରଶିକ୍ଷଣ , କାର୍ଯ୍ୟଦକ୍ଷତା ପ୍ରମାଣପତ୍ର , ଅନୁମୋଦନ , ପ୍ରଶିକ୍ଷଣର ଦସ୍ତାବିଜ , ମେଡିକାଲ ଫିଟନେସ ପ୍ରମାଣପତ୍ରର ମାନ୍ୟତା ପ୍ରଦାନ କରିବାରେ ସକ୍ଷମ ହେବେ ।


    ଏହି ଦ୍ୱିପାକ୍ଷିକ ବୁଝାମଣା ଫଳରେ ଦୁଇ ଦେଶର ନାବିକ ମାନଙ୍କୁ ଦୁଇ ପକ୍ଷର ଯେକୌଣସି ଦେଶର ଜାହାଜ ଉପରେ ସେମାନଙ୍କ ପ୍ରମାଣପତ୍ରକୁ ମିଳିଥିବା ମାନ୍ୟତା ଆଧାରରେ ରୋଜଗାର ମିଳିପାରିବ । ସବୁଠାରୁ ଅଧିକ ପ୍ରଶିକ୍ଷିତ ନାବିକମାନଙ୍କ ସହିତ ଅନ୍ୟ ଦେଶକୁ ନାବିକ ଯୋଗାଇଦେଉଥିବା ଭାରତ ଏହି ବୁଝାମଣା ଫଳରେ ଲାଭାନ୍ଵିତ ହେବ ।


    **********

    
    
    (Release ID: 1600401) Visitor Counter : 10