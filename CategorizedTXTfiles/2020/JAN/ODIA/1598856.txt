      କ୍ୟାବିନେଟ

      ଭାରତ-ଫ୍ରାନ୍ସ ମଧ୍ୟରେ ଦେଶାନ୍ତରଣ ଓ ଗମନାଗମନ ଭାଗିଦାରୀ ରାଜିନାମା ସଂଶୋଧନ ପ୍ରସ୍ତାବକୁ କ୍ୟାବିନେଟ ଅନୁମୋଦନ
      Posted On: 08 JAN 2020 7:13PM by PIB Bhubaneshwar


    ଭାରତ-ଫ୍ରାନ୍ସ ମଧ୍ୟରେ ଦେଶାନ୍ତରଣ ଓ ଗମନାଗମ ଭାଗିଦାରୀ ରାଜିନାମା ସଂଶୋଧନ ପ୍ରସ୍ତାବକୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ଅନୁମୋଦନ କରିଛନ୍ତି । ମାର୍ଚ୍ଚ 2018ରେ ରାଷ୍ଟ୍ରପତିଙ୍କ ଫ୍ରାନ୍ସ ଗସ୍ତ ଅବସରରେ ଏହି ରାଜିନାମା ସ୍ଵାକ୍ଷରିତ ହୋଇଥିଲା ।


    ଏହି ରାଜିନାମା ଦ୍ଵାରା ଦୁଇ ଦେଶର ଲୋକଙ୍କ ମଧ୍ୟରେ ପ୍ରତ୍ୟକ୍ଷ ସମ୍ପର୍କ ବୃଦ୍ଧି, ଛାତ୍ର, ଶିକ୍ଷାବିତ, ଗବେଷକ ଏବଂ କୁଶଳୀ ପେସାଦାରଙ୍କ ଗମନାଗମନକୁ ପ୍ରୋତ୍ସାହନ ମିଳିବ । ଏଥିସହିତ ଅନିୟମିତ ଗମନାଗମନ ଓ ମାନବ ଚାଲାଣ କ୍ଷେତ୍ରରେ ସହଯୋଗ ସୁଦୃଢ ହୋଇପାରିବ । ଏହି ରାଜିନାମା ହେଉଛି ଫ୍ରାନ୍ସ ସହିତ ଭାରତର ବହୁପକ୍ଷୀୟ ସମ୍ପର୍କରେ ଦ୍ରୁତ ବିସ୍ତାରର ପ୍ରମାଣ ଏବଂ ଉଭୟ ଦେଶ ମଧ୍ୟରେ ବିଶ୍ଵାସ ଓ ଭରସାରେ ହେଉଥିବା ଅଗ୍ରଗତିର ପ୍ରତୀକ ।


    ଏହି ରାଜିନାମାର ପ୍ରାଥମିକ ଅବଧି 7 ବର୍ଷ ଓ ପରେ ଏଥିରେ ସ୍ଵତଃ ନବୀକରଣର ବ୍ୟବସ୍ଥା ରହିଛି । ଏକ ମିଳିତ କାର୍ଯ୍ୟ ଗୋଷ୍ଠୀ ଜରିଆରେ ଏହାର ଅନୁଧ୍ୟାନ କରାଯିବାର ବ୍ୟବସ୍ଥା ମଧ୍ୟ ରହିଛି ।


    **********

    
    
    (Release ID: 1598856) Visitor Counter : 9