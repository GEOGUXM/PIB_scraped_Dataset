      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଗଗନଯାନ ମିଶନ ଏକବିଂଶ ଶତାବ୍ଦୀରେ ଭାରତର ଐତିହାସିକ ଉପଲବ୍ଧି : ପ୍ରଧାନମନ୍ତ୍ରୀ
      • ନୂଆ ଦଶନ୍ଧିର ପ୍ରଥମ ମନ କୀ ବାତ କାର୍ଯ୍ୟକ୍ରମରେ ମିଶନ ବିଷୟରେ ଉଲ୍ଲେଖ କଲେ ପ୍ରଧାନମନ୍ତ୍ରୀ

      Posted On: 26 JAN 2020 7:56PM by PIB Bhubaneshwar

    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ନୂଆ ବର୍ଷ ଏବଂ ନୂଆ ଦଶନ୍ଧିର ପ୍ରଥମ ମନ କୀ ବାତ କାର୍ଯ୍ୟକ୍ରମରେ ‘ ଗଗନଯାନ ମିଶନ ’ ବିଷୟରେ ଆଲୋଚନା କରିଛନ୍ତି ।


    ସେ କହିଥିଲେ ଯେ ଭାରତ 2022ରେ ସ୍ୱାଧୀନତାର 75 ବର୍ଷ ପୂର୍ତ୍ତି ପାଳନ କରିବ ଏବଂ ଗଗନଯାନ ମିଶନ ଜରିଆରେ ପ୍ରଥମ ଥର ଲାଗି ସ୍ୱଦେଶୀ ମହାକାଶଯାନରେ ଜଣେ ଭାରତୀୟଙ୍କୁ ମହାକାଶ ପଠାଇବାର ସଂକଳ୍ପ ପୂରଣ କରିବ ।


    ସେ କହିଥିଲେ ଯେ ଗଗନଯାନ ମିଶନ ଏକବିଂଶ ଶତାବ୍ଦୀରେ ଭାରତ ଲାଗି ବିଜ୍ଞାନ ଓ ପ୍ରଯୁକ୍ତି କ୍ଷେତ୍ରର ଏକ ଐତିହାସିକ ଉପଲବ୍ଧି । ଏହା ନୂଆ ଭାରତ ଲାଗି ଏକ ମାଇଲଖୁଂଟ ସାବ୍ୟସ୍ତ ହେବ ।


    ପ୍ରଧାନମନ୍ତ୍ରୀ ଭାରତୀୟ ବାୟୁସେନାର ସେହି 4 ଜଣ ପାଇଲଟଙ୍କୁ ପ୍ରଶଂସା କରିଥିଲେ , ଯେଉଁମାନଙ୍କୁ ମିଶନ ପାଇଁ ମହାକାଶ ଯାତ୍ରୀ ଭାବେ ଚୟନ କରାଯାଇଛି । ଏମାନଙ୍କୁ ରୁଷରେ ପ୍ରଶିକ୍ଷଣ ଦିଆଯିବ ।


    ଏହି ପ୍ରତିଭାସମ୍ପନ୍ନ ଯୁବକ ଭାରତର ଦକ୍ଷତା , ପ୍ରତିଭା , କ୍ଷମତା , ସାହସ ଓ ସ୍ୱପ୍ନର ପ୍ରତୀକ ଅଟନ୍ତି । ଆମର ଚାରି ଜଣ ମିତ୍ର ଆଉ ମାତ୍ର କିଛିଦିନ ମଧ୍ୟରେ ପ୍ରଶିକ୍ଷଣ ନେବା ଲାଗି ରୁଷ ଯିବେ । ମୋର ବିଶ୍ୱାସ ଯେ ଏମାନଙ୍କର ଏହି ପ୍ରୟାସ ଫଳରେ ଭାରତ ଓ ରୁଷ ବନ୍ଧୁତ୍ୱ ଓ ସହଯୋଗ କ୍ଷେତ୍ରରେ ଏକ ନୂତନ ସ୍ୱର୍ଣ୍ଣିମ ଅଧ୍ୟାୟ ଭାବେ ଲିପିବଦ୍ଧ ହେବ ବୋଲି ପ୍ରଧାନମନ୍ତ୍ରୀ କହିଥିଲେ ।


    ପ୍ରଧାନମନ୍ତ୍ରୀ କହିଥିଲେ ଯେ , ଗୋଟିଏ ବର୍ଷ ପ୍ରଶିକ୍ଷଣ ନେବା ପରେ ଏହି ମହାକାଶଚାରୀଙ୍କ କାନ୍ଧରେ ଦେଶର ଆଶା ଓ ଆକାଂକ୍ଷା ତଥା ମହାକାଶରେ ଉଡ଼ିବାର ଉତ୍ତରଦାୟିତ୍ୱ ରହିବ ।


    ସେ କହିଥିଲେ , ଗଣତନ୍ତ୍ର ଦିବସର ଶୁଭ ଅବସରରେ ଏହି ଚାରି ଜଣ ଯୁବକ , ଭାରତୀୟ ତଥା ରୁଷ ବୈଜ୍ଞାନିକ ଏବଂ ଏହି ମିଶନ ସହ ଜଡ଼ିତ ଇଞ୍ଜିନିୟରମାନଙ୍କୁ ଅଭିନନ୍ଦନ ଜଣାଉଛି ।


    **********

    
    
    (Release ID: 1600759) Visitor Counter : 8