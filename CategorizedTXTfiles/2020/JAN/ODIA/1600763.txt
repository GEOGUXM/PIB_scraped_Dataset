      କ୍ୟାବିନେଟ ସଚିବାଳୟ

      ନୋବେଲ କୋରୋନା ଭାଇରସ ବ୍ୟାପିବା କାରଣରୁ ଉତ୍ପନ୍ନ ସ୍ଥିତି ସମୀକ୍ଷା କଲେ କ୍ୟାବିନେଟ ସଚିବ
      Posted On: 27 JAN 2020 8:48PM by PIB Bhubaneshwar


    1. ଚୀନରେ ନୋବେଲ କୋରୋନା ଭାଇରସ ବ୍ୟାପିବା କାରଣରୁ ଉତ୍ପନ୍ନ ସ୍ଥିତି ସମ୍ପର୍କରେ କ୍ୟାବିନେଟ ସଚିବ ଆଜି (27.01.2020) ସମୀକ୍ଷା କରିଛନ୍ତି ।


    2. ସମୀକ୍ଷା ବୈଠକରେ ସ୍ୱାସ୍ଥ୍ୟ , ବୈଦେଶିକ ବ୍ୟାପାର , ବେସାମରିକ ବିମାନ ଚଳାଚଳ , ଶ୍ରମ , ପ୍ରତିରକ୍ଷା ଓ ସୂଚନା ଏବଂ ପ୍ରସାରଣ ମନ୍ତ୍ରଣାଳୟର ସଚିବ ଓ ଜାତୀୟ ବିପର୍ଯ୍ୟୟ ପ୍ରଶମନ ପ୍ରାଧିକରଣର ସଚିବ ତଥା ମହାନିର୍ଦ୍ଦେଶକ (ସଶସ୍ତ୍ର ସେନା ଚିକିତ୍ସା ସେବା) ଉପସ୍ଥିତ ଥିଲେ ।


    3. ଗତକାଲି ସୁଦ୍ଧା 137ଟି ବିମାନରେ ଆସିଥିବା ମୋଟ 29 , 707ଜଣ ଯାତ୍ରୀଙ୍କୁ ଯାଞ୍ଚ କରାଯାଇଥିବା ସମ୍ପର୍କରେ କ୍ୟାବିନେଟ ସଚିବଙ୍କୁ ଅବଗତ କରାଯାଇଥିଲା ।


    4. 12 ଜଣ ଯାତ୍ରୀଙ୍କ ନମୁନା ଏନଆଇଭି , ପୁଣେକୁ ପଠାଯାଇଛି । ବର୍ତ୍ତମାନ ସୁଦ୍ଧା କୌଣସି ବ୍ୟକ୍ତିଙ୍କ ଠାରେ ଭାଇରସର ଲକ୍ଷଣ ଦେଖାଯାଇ ନାହିଁ ।


    5. ନିମ୍ନଲିଖିତ ପଦକ୍ଷେପ ଗ୍ରହଣ କରାଯାଇଛି :


    ବେସାମରିକ ବିମାନ ଚଳାଚଳ ମନ୍ତ୍ରଣାଳୟ


    • ଯେକୌଣସି ଅସୁସ୍ଥ ବ୍ୟକ୍ତିଙ୍କ ସମ୍ପର୍କରେ ସୂଚନା ଦେବା ଓ ପରିଚାଳନା କରିବା ନିମନ୍ତେ ଚୀନରୁ ପରୋକ୍ଷ ଏବଂ ସିଧାସଳଖ ଯୋଗାଯୋଗ ରହିଥିବା ସମସ୍ତ ବିମାନ ଚଳାଚଳ କର୍ତ୍ତୃପକ୍ଷଙ୍କୁ ନିର୍ଦ୍ଦେଶ ଦିଆଯାଇଛି ।


    • ବିମାନରେ ଘୋଷଣା ସୁବିଧା ପ୍ରଦାନ କରିବା ।


    • ଚୀନରୁ ପରୋକ୍ଷ ଏବଂ ସିଧାସଳଖ ସଂଯୋଗ ରହିଥିବା ସମସ୍ତ ବିମାନଗୁଡ଼ିକୁ ସ୍ୱାସ୍ଥ୍ୟ କାର୍ଡ ପ୍ରଦାନ କରିବା ।


    ଗୃହ ମନ୍ତ୍ରଣାଳୟ


    ନେପାଳ ସୀମାରେ ଥିବା ସମନ୍ୱିତ ତନଖି ଫାଟକ ଗୁଡ଼ିକରେ ଆଗନ୍ତୁକଙ୍କ ଯାଞ୍ଚ କରିବା ଲାଗି ରାଜ୍ୟଗୁଡ଼ିକୁ ଅନୁରୋଧ କରାଯାଇଛି ଏବଂ ସେମାନଙ୍କୁ ତନଖି ଫାଟକରେ ସ୍ୱାସ୍ଥ୍ୟକର୍ମୀ ନିୟୋଜିତ କରିବାକୁ କୁହାଯାଇଛି । ଏସଏସବି/ବିଏସଏଫ/ଇମିଗ୍ରେସନ ଅଧିକାରୀ ଥିବା ତନଖି ଫାଟକଗୁଡ଼ିକୁ ସତର୍କ ରହିବା ଲାଗି ନିର୍ଦ୍ଦେଶ ଦିଆଯାଇଛି ।


    ଜାହାଜ ଚଳାଚଳ ମନ୍ତ୍ରଣାଳୟ


    ଚୀନରୁ ଆସୁଥିବା ଜାହାଜ ଅନ୍ତର୍ଜାତୀୟ ବନ୍ଦରରେ ପ୍ରବେଶ ସମୟରେ ଯାତ୍ରୀଙ୍କର ଯାଞ୍ଚ ଆରମ୍ଭ ହୋଇଛି ।


    6. ନେପାଳ ସୀମାନ୍ତ 5ଟି ରାଜ୍ୟରେ ଯାଞ୍ଚ ଓ ପ୍ରସ୍ତୁତି ସମୀକ୍ଷା ଲାଗି ସ୍ୱାସ୍ଥ୍ୟ ମନ୍ତ୍ରଣାଳୟ ପକ୍ଷରୁ ଆଜି ମୁଖ୍ୟ ଶାସନ ସଚିବମାନଙ୍କ ସହିତ ଏକ ସମୀକ୍ଷା ବୈଠକ ଆୟୋଜନ କରାଯାଇଥିଲା । ମୁଖ୍ୟ ଶାସନ ସଚିବମାନଙ୍କୁ କୁହାଯାଇଛି ଯେ ସ୍ୱାସ୍ଥ୍ୟକର୍ମୀଙ୍କ ଜରିଆରେ ଯାତ୍ରୀଙ୍କର ଗୋଷ୍ଠୀସ୍ତରୀୟ ଯାଞ୍ଚ ସୁନିଶ୍ଚିତ କରାଯାଉ ।


    7. ଉହାନରେ ଥିବା ଭାରତୀୟ ନାଗରିକମାନଙ୍କୁ ଉଦ୍ଧାର କରି ଆଣିବା ଲାଗି ପଦକ୍ଷେପ ନିଆଯାଉଛି । ଏ ସମ୍ପର୍କରେ ବୈଦେଶିକ ବ୍ୟାପାର ମନ୍ତ୍ରଣାଳୟ ପକ୍ଷରୁ ଚୀନ ଅଧିକାରୀମାନଙ୍କୁ ଅନୁରୋଧ କରାଯିବ ।


    8. ବେସାମରିକ ବିମାନ ଚଳାଚଳ ମନ୍ତ୍ରଣାଳୟ ଏବଂ ସ୍ୱାସ୍ଥ୍ୟ ମନ୍ତ୍ରଣାଳୟ ପକ୍ଷରୁ ଯଥାକ୍ରମେ ଯାତାୟାତ ଓ ରୋଗ ନିରାକରଣ ପାଇଁ ପୃଥକୀକରଣ ବ୍ୟବସ୍ଥା କରାଯିବ ।


    **********

    
    
    (Release ID: 1600763) Visitor Counter : 18