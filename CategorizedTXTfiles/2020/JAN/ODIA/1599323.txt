      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      କୋଲକାତା ପୋର୍ଟ ଟ୍ରଷ୍ଟର 150ତମ ବର୍ଷ ପୂର୍ତ୍ତି ସମାରୋହରେ ଯୋଗ ଦେଲେ ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀ
      • ପ୍ରଧାନମନ୍ତ୍ରୀଙ୍କ ଦ୍ୱାରା ରବୀନ୍ଦ୍ର ସେତୁରେ ଆଲୋକ ଓ ଶବ୍ଦ ପ୍ରଦର୍ଶନୀର ଶୁଭାରମ୍ଭ

      Posted On: 11 JAN 2020 8:56PM by PIB Bhubaneshwar

    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି କୋଲକାତାଠାରେ କୋଲକାତା ପୋର୍ଟ ଟ୍ରଷ୍ଟର 150ତମ ବର୍ଷ ପୂର୍ତ୍ତି ସମାରୋହରେ ଯୋଗ ଦେଇଛନ୍ତି । ଏହି ଅବସରରେ ସେ କୋଲକାତାର ରବୀନ୍ଦ୍ର ସେତୁ (ହାଓଡ଼ା ବ୍ରିଜ) ଠାରେ ଆଲୋକ ଏବଂ ଶବ୍ଦ କାର୍ଯ୍ୟକ୍ରମର ଶୁଭାରମ୍ଭ କରିଥିଲେ । ସମାରୋହସ୍ଥଳରେ ଆୟୋଜିତ ଅଭୂତପୂର୍ବ ସାଂସ୍କୃତିକ କାର୍ଯ୍ୟକ୍ରମକୁ ସେ ଉପଭୋଗ କରିଥିଲେ ।


    ପଶ୍ଚିମବଙ୍ଗ ରାଜ୍ୟପାଳ ଶ୍ରୀ ଜଗଦୀପ ଧନଖଡ଼ , ମୁଖ୍ୟମନ୍ତ୍ରୀ ସୁଶ୍ରୀ ମମତା ବାନାର୍ଜୀ ଓ ଅନ୍ୟ ମାନ୍ୟଗଣ୍ୟ ବ୍ୟକ୍ତିବିଶେଷ ଏହି ଅବସରରେ ଉପସ୍ଥିତ ଥିଲେ ।


    ରବୀନ୍ଦ୍ର ସେତୁରେ ଏହି ନୂଆ ଆଲୋକସଜ୍ଜା ପାଇଁ 650ଟି କମ ବିଦ୍ୟୁତ ଶକ୍ତି ଖର୍ଚ୍ଚ କରୁଥିବା ଏଲଇଡି ଓ ସ୍ପଟ ଲାଇଟ ଫିଟିଂ କରାଯାଇଛି । ସଙ୍ଗୀତ ସହିତ ତାଳ ଦେଇ ଏଗୁଡ଼ିକ ବିଭିନ୍ନ ରଙ୍ଗର ଆଲୋକ ସୃଷ୍ଟି କରିବାକୁ ସକ୍ଷମ ହୋଇପାରିବ । ଏହି ସୁନ୍ଦର ଆଲୋକସଜ୍ଜା ଉତ୍କୃଷ୍ଟ ଇଞ୍ଜିନିୟରିଂର ଚମତ୍କାର ନମୁନା ଭାବେ ବିବେଚିତ ହେଉଥିବା ହାଓଡ଼ା ବ୍ରିଜକୁ ଏକ ଅଭିନବ ରୂପ ପ୍ରଦାନ କରିବ ଏବଂ ପର୍ଯ୍ୟଟକ ତଥା ସ୍ଥାନୀୟ ଲୋକଙ୍କୁ ନିଜ ଆଡ଼କୁ ଆକର୍ଷିତ କରିବ ।


    1943ରେ ରବୀନ୍ଦ୍ର ସେତୁ କାର୍ଯ୍ୟକ୍ଷମ ହୋଇଥିଲା । ଗତବର୍ଷ ରବୀନ୍ଦ୍ର ସେତୁର 75ତମ ବର୍ଷ ପୂର୍ତ୍ତି ପାଳନ କରାଯାଇଥିଲା । ଏହି ସେତୁକୁ ଇଞ୍ଜିନିୟରିଂର ଏକ ଚମତ୍କାର ଭାବେ ବିବେଚନା କରାଯାଇଥାଏ , କାରଣ ସେତୁର ବିଭିନ୍ନ ଅଂଶକୁ ଯୋଡ଼ିବା ପାଇଁ ଏଥିରେ କୌଣସି ପ୍ରକାରର ନଟ କିମ୍ବା ବୋଲ୍ଟ ବ୍ୟବହାର କରାଯାଇନାହିଁ , ବରଂ ସମ୍ପୂର୍ଣ୍ଣ ଆଧାରକୁ ଲୁହା କିଳା ଦ୍ୱାରା ସଂଯୋଗ କରାଯାଇ ଏହାର ନିର୍ମାଣ କରାଯାଇଛି । ସେତୁ ନିର୍ମାଣରେ 26 , 500 ଟନ ଇସ୍ପାତ ଉପଯୋଗ ହୋଇଥିବା ବେଳେ ଏଥିମଧ୍ୟରୁ 23 ହଜାର ଟନ ଇସ୍ପାତ ଅତ୍ୟନ୍ତ ଉଚ୍ଚ ଶ୍ରେଣୀର ହାଇ-ଟେନସିଲ ଆଲଏ ଷ୍ଟିଲ ।


    **********

    
    
    (Release ID: 1599323) Visitor Counter : 7