      କ୍ୟାବିନେଟ

      2017-18 ବର୍ଷ ପରବର୍ତ୍ତୀ ଅବଧି ଲାଗି ବୃହତ ପୋର୍ଟ ଟ୍ରଷ୍ଟ ଓ ଡକ ଶ୍ରମ କର୍ମଚାରୀ/ଶ୍ରମିକମାନଙ୍କ ପାଇଁ ଉତ୍ପାଦକତା ସଂକ୍ରାନ୍ତ ପୁରସ୍କାର ଯୋଜନା ଜାରି ରଖିବା ପ୍ରସ୍ତାବକୁ କ୍ୟାବିନେଟ ମଞ୍ଜୁରି
      Posted On: 29 JAN 2020 6:23PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ 2017-18 ବର୍ଷ ପରବର୍ତ୍ତୀ ଅବଧି ଲାଗି ବୃହତ ପୋର୍ଟ ଟ୍ରଷ୍ଟ ଓ ଡକ ଶ୍ରମ କର୍ମଚାରୀ/ଶ୍ରମିକମାନଙ୍କ ପାଇଁ ବର୍ତ୍ତମାନର ଉତ୍ପାଦକତା ସଂକ୍ରାନ୍ତ ପୁରସ୍କାର ଯୋଜନା ଜାରି ରଖିବା ପ୍ରସ୍ତାବକୁ ମଞ୍ଜୁରି ପ୍ରଦାନ କରିଛନ୍ତି । କୌଣସି ପରିବର୍ତ୍ତନ କିମ୍ବା ସଂଶୋଧନ ହେବା ପର୍ଯ୍ୟନ୍ତ ଏହି ଯୋଜନା କାର୍ଯ୍ୟକାରୀ ହେବ ।


    ଏହି ଯୋଜନା ଫଳରେ ବୃହତ ପୋର୍ଟ ଟ୍ରଷ୍ଟ ଓ ଡକ ଗୁଡିକରେ କାର୍ଯ୍ୟରତ 28,821 କର୍ମଚାରୀ ଓ ଶ୍ରମିକ ଲାଭାନ୍ଵିତ ହେବେ । ଏଥିପାଇଁ ବାର୍ଷିକ ଆନୁମାନିକ 46 ହଜାର କୋଟି ଟଙ୍କା ଖର୍ଚ୍ଚ ହେବ । ଉତ୍ପାଦକତା ସଂକ୍ରାନ୍ତ ପୁରସ୍କାର ରାଶିର ହିସାବ ବୋନସ ପାଇଁ ଉଦ୍ଦିଷ୍ଟ ବର୍ତ୍ତମାନର ମାସିକ 7 ହଜାର ଟଙ୍କା ଆଧାରରେ ହେବ । ଏହି ଯୋଜନା ଫଳରେ ଉତ୍ପାଦନ ବୃଦ୍ଧି ପାଇବା ସହିତ ଉନ୍ନତ ଶିଳ୍ପ ସମ୍ପର୍କ ଓ ବନ୍ଦର କ୍ଷେତ୍ରରେ କାମ କରିବା ଲାଗି ଅନୁକୂଳ ପରିବେଶ ସୃଷ୍ଟି ହେବ ।


    ବୃହତ ପୋର୍ଟ ଟ୍ରଷ୍ଟ ଓ ଡକ ଶ୍ରମ ବୋର୍ଡର କର୍ମଚାରୀ ଓ ଶ୍ରମିକମାନଙ୍କ ପାଇଁ ବର୍ତ୍ତମାନ ଉତ୍ପାଦକତା ସଂକ୍ରାନ୍ତ ପୁରସ୍କାର ଯୋଜନା ଜାରି ରହିଛି । ଏଥିରେ ଯୁଗ୍ମ ବନ୍ଦର ପ୍ରଦର୍ଶନ ସୂଚକାଙ୍କ (ସର୍ବ ଭାରତୀୟ ପ୍ରଦର୍ଶନର 50 ପ୍ରତିଶତ ଓ ଘରୋଇ ବନ୍ଦର ପ୍ରଦର୍ଶନର 50 ପ୍ରତିଶତ) ଆଧାରରେ ପରିଚାଳନା କର୍ତ୍ତୃପକ୍ଷ ଏବଂ ଶ୍ରମିକ ସଂଗଠନଗୁଡିକ ମଧ୍ୟରେ ହୋଇଥିବା ବୁଝାମଣା ଅନୁଯାୟୀ ବାର୍ଷିକ ଉତ୍ପାଦକତା ସଂକ୍ରାନ୍ତ ପୁରସ୍କାର ଦିଆଯାଇଥାଏ ।


    **********

    
    
    (Release ID: 1601157) Visitor Counter : 11