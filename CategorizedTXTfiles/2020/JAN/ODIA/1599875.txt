      ମହାକାଶ ବିଭାଗ

      ଭାରତର ସଂଚାର ଉପଗ୍ରହ ଜିସ୍ୟାଟ-30ର ସଫଳ ପ୍ରକ୍ଷେପଣ
      Posted On: 17 JAN 2020 6:09PM by PIB Bhubaneshwar


    ଭାରତର ନବୀନତମ ସଂଚାର ଉପଗ୍ରହ ଜିସ୍ୟାଟ-30କୁ ଆଜି ସକାଳେ ଫ୍ରେଞ୍ଚ ଗୁଆନାର ସ୍ପେସପୋର୍ଟରୁ ସଫଳତା ପୂର୍ବକ ଉତକ୍ଷେପଣ କରାଯାଇଛି । ନିର୍ଦ୍ଧାରିତ କାର୍ଯ୍ୟକ୍ରମ ଅନୁଯାୟୀ , ଭାରତର ଜିସ୍ୟାଟ-30 ଏବଂ ୟୁଟେଲସ୍ୟାଟର ୟୁଟେଲସ୍ୟାଟ କନେକ୍ଟକୁ ଫ୍ରେଞ୍ଚ ଗୁଆନାର କୂରୌ ଉତକ୍ଷେପଣ କେନ୍ଦ୍ରରୁ ଭୋର 2ଟା 35ମିନିଟ ସମୟରେ ମହାକାଶଯାନ ଏରିୟନ 5 ଭିଏ-251 ମାଧ୍ୟମରେ ମହାକାଶକୁ ଛଡ଼ାଯାଇଥିଲା । 38 ମିନିଟ 25 ସେକେଣ୍ଡର ଉଡ଼ାଣ ପରେ ଜିସ୍ୟାଟ-30 ପଞ୍ଚମ ପର୍ଯ୍ୟାୟରେ ଏରିୟନ 5ରୁ ପୃଥକ ହୋଇ ଅଣ୍ଡାକୃତି ଜିୟୋସିଂକ୍ରୋନଓ ଟ୍ରାନ୍ସଫର ଅର୍ବିଟରେ ପ୍ରବେଶ କରିଥିଲା ।


    3357 କିମି ଓଜନ ବିଶିଷ୍ଟ ଜିସ୍ୟାଟ-30 କେତେକ ଇନ-ଅର୍ବିଟ ଉପଗ୍ରହରେ ପରିଚାଳନା ସେବାକୁ ଗତିଶୀଳ କରିବ । ଜିସ୍ୟାଟ-30 ଇସ୍ରୋର ପୂର୍ବ ଇନସ୍ୟାଟ ଏବଂ ଜିସ୍ୟାଟ ଉପଗ୍ରହ ଶୃଙ୍ଖଳାର ପରିବର୍ତ୍ତୀ ପିଢ଼ି ଏବଂ ଏହା ଇନସ୍ୟାଟ-4 ଏକୁ କକ୍ଷପଥରେ ସ୍ଥାପିତ କରିବ ।


    ଇସ୍ରୋ ଅଧ୍ୟକ୍ଷ ଡ. କେ ଶିବନ କହିଛନ୍ତି ଯେ ଜିସ୍ୟାଟ-30 ନମନୀୟ ଆବୃତି ଖଣ୍ଡ ଏବଂ ନମନୀୟ କଭରେଜ ପ୍ରଦାନ କରିବାର ଏକ ଅଭିନବ ବିନ୍ୟାସ । ସେ କହିଥିଲେ ଯେ ଏହି ଉପଗ୍ରହ କେୟୁ-ବ୍ୟାଣ୍ଡ ଜରିଆରେ ଭାରତ ଏବଂ ଏହାର ଉପଦ୍ୱୀପ ଏବଂ ସି-ବ୍ୟାଣ୍ଡ ଜରିଆରେ ଉପସାରୀୟ ଦେଶ , ବହୁ ଏସୀୟ ଦେଶ ଏବଂ ଅଷ୍ଟ୍ରେଲିଆରେ ସଂଚାର ସେବା ପ୍ରଦାନ କରିବ । ଡ. ସିବନ ଆହୁରି କହିଥିଲେ ଯେ ଜିସ୍ୟାଟ-30 ଡିଟିଏଚ ଟେଲିଭିଜନ ସେବା , ଏଟିଏମ , ଷ୍ଟକ ଏକ୍ସଚେଞ୍ଜ , ଟେଲିଭିଜନ ଅପଲିଙ୍କିଙ୍ଗ ଏବଂ ଟେଲିପୋର୍ଟ ସର୍ଭିସେସ , ଡିଜିଟାଲ ସାଟେଲାଇନ ନ୍ୟୁଜ ଗ୍ୟାଦରିଂ (ଡିଏସଏନଜି) ଏବଂ ଇ-ଗଭର୍ଣ୍ଣାନ୍ସ ପ୍ରୟୋଗ (ଆପ୍ଲିକେସନ) ପାଇଁ ଭିସ୍ୟାଟରୁ କନେକ୍ଟିଭିଟି ପ୍ରଦାନ କରିବ । ଏହି ଉପଗ୍ରହର ଉପଯୋଗ ପ୍ରଗତିଶୀଳ ଦୂରସଂଚାର ପ୍ରୟୋଗ ଲାଗି ବୃହତ ଡାଟା ଟ୍ରାନ୍ସଫର କରିବା ଲାଗି ମଧ୍ୟ କରାଯିବ ।


    ଜିସ୍ୟାଟ-30 ପ୍ରକ୍ଷେପଣ ବାହନ ଠାରୁ ଅଲଗା ହେବା ପରେ କର୍ଣ୍ଣାଟକର ହାସନରେ ଇସ୍ରୋର ମାଷ୍ଟର କଂଟ୍ରୋଲ ଫ୍ୟାସିଲିଟି (ଏମସିଏଫ) ଏହା ଉପରେ କମାଣ୍ଡ ଓ ନିୟନ୍ତ୍ରଣ ହାସଲ କରିଥିଲା । ଉପଗ୍ରହର ପ୍ରାରମ୍ଭିକ ଯାଞ୍ଚରେ ଜଣାପଡ଼ିଥିଲା ଯେ ଏହା ସ୍ୱଭାବିକ ସ୍ଥିତିରେ ରହିଛି ।


    ଉପଗ୍ରହକୁ ଭୂସ୍ଥିର କକ୍ଷପଥ (ଭୂମଧ୍ୟ ରେଖା ଠାରୁ 36 , 000 କିମି ଉପରେ) ସ୍ଥାପିତ କରିବା ଲାଗି ଆଗାମୀ ଦିନରେ ଏହାର ଅନବୋର୍ଡ ପ୍ରପଲସନ ସିଷ୍ଟମକୁ ଉପଯୋଗ କରି ଏହାକୁ ଉପରକୁ ଉଠାଇବା ଲାଗି ପ୍ରୟାସ କରାଯିବ । କକ୍ଷପଥରେ ଉଠାଇବାର ଶେଷ ପର୍ଯ୍ୟାୟ ସମୟରେ ଦୁଇଟି ସୌର ସରଣୀ ଏବଂ ଜିସ୍ୟାଟ-30ର ଆଂଟିନା ରିଫ୍ଲେକ୍ଟର ମୁତୟନ କରାଯିବ । ଏହାପରେ ଉପଗ୍ରହକୁ ନିଜର ଅନ୍ତିମ କକ୍ଷ ବିନ୍ୟାସରେ ରଖାଯିବ । ସମସ୍ତ ଇନ-ଅର୍ବିଟ ପରୀକ୍ଷଣ ସଫଳତା ପୂର୍ବକ ଶେଷ ହେବା ପରେ ଏହି ଉପଗ୍ରହ ଚାଲୁ ହୋଇଯିବ ।


    **********

    
    
    (Release ID: 1599875) Visitor Counter : 13