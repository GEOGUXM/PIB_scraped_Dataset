      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      କୋଲକାତାରେ ପୁନରୁଦ୍ଧାର ହୋଇଥିବା 4ଟି ଐତିହ୍ୟ ଭବନକୁ ରାଷ୍ଟ୍ର ଉଦ୍ଦେଶ୍ୟରେ ଉତ୍ସର୍ଗ କରିବା ଅବସରରେ ପ୍ରଧାନମନ୍ତ୍ରୀଙ୍କ ଉଦବୋଧନ
      Posted On: 11 JAN 2020 2:54PM by PIB Bhubaneshwar


    ଭଦ୍ର ମହିଳା ଓ ଭଦ୍ର ବ୍ୟକ୍ତିଗଣ , ସଂସ୍କୃତି ଏବଂ ସାହିତ୍ୟର ତରଙ୍ଗ ଓ ଉତ୍ସାହରେ ଭରପୁର କୋଲକାତାର ଏହି ବାତାବରଣକୁ ଆସି ମନ ଓ ମସ୍ତିଷ୍କ ଆନନ୍ଦରେ ଭରିଯାଇଥାଏ । ଏହା ଏକ ପ୍ରକାରରେ ମୋ ପାଇଁ ନିଜକୁ ଅଧିକ ସତେଜ କରିବା ଏବଂ ବଙ୍ଗଳାର ବୈଭବଶାଳୀ କଳା ଏବଂ ସଂସ୍କୃତିକୁ ଚିହ୍ନିବାର , ତାକୁ ପ୍ରଣାମ କରିବାର ଅବସର । ସାଥୀଗଣ , ଏବେ କିଛି ସମୟ ପୂର୍ବରୁ ଯେତେବେଳେ ଆସି ସାଂସ୍କୃତିକ କାର୍ଯ୍ୟକ୍ରମକୁ ଦେଖିଲି ବହୁତ ପୁରୁଣା ସ୍ମୃତି ତାଜା ହୋଇଗଲା । ସେତେବେଳେ ବାଲ୍ୟଚପଳତାର ସମୟ ଥିଲା , ଜୀବନକୁ , ଜୀବନର ରହସ୍ୟକୁ , ତାହାର ଜଟିଳତା-ସମାଧାନ , ଯାହା ପ୍ରତ୍ୟେକ କିଶୋରର ମନରେ ରହିଥାଏ ; ମୋ ମନରେ ମଧ୍ୟ ରହିଥିଲା । ବହୁତ କିଛି ଜାଣିବାର ଉତ୍କଣ୍ଠା , ଇଚ୍ଛା ରହିଥିଲା । ଅନେକ ଗୁଡିଏ ପ୍ରଶ୍ନ ଆସୁଥିଲା , ଆଉ ବହୁତ ଗୁଡିଏ ଉତ୍ତର ରହିଥାଏ , ସେଥିମଧ୍ୟରୁ ବହୁତ ଗୁଡିଏ ଉତ୍ତର ଖୋଜିବା ମଧ୍ୟ ବଡ଼ କଠିନ କାର୍ଯ୍ୟ ଥିଲା । ସେହି ପ୍ରଶ୍ନ ଗୁଡିକର ସମାଧାନ ପାଇଁ , ସ୍ପଷ୍ଟତା ପାଇଁ କେବେ ଏଠାକୁ ତ କେବେ ସେଠାକୁ ଯାଇ କୌଣସି ମତେ ଖୋଜିବାରେ ଲାଗି ରହୁ । ଆଉ ସେତେବେଳେ ସେହି ବୟସରେ ଏହି କୋଲକାତା ଭୂମି , ଏହି ବେଲୁର ମଠର ପବିତ୍ର ମାଟି ମୋତେ ଏଠାକୁ ଟାଣି ଆଣୁଥିଲା ।


    ଆଜି ଯେତେବେଳେ ଆପଣଙ୍କ ଗହଣରେ ଥିଲି , ଏହିସବୁ କଥାକୁ ଦେଖୁଥିଲି ତ ମନ ସେହି ସବୁ ଭାବରେ ଭରିଯାଉଥିଲା । ଆଉ ଏହି ପ୍ରଦର୍ଶନୀ , ଏପରି ଲାଗୁଥିଲା ଯେପରି ସେହିକ୍ଷଣ ମଧ୍ୟରେ ମୁଁ ସ୍ୱୟଂ ଜୀଇଁଛି ଯାହା ସେହି ମହାନ ଚିତ୍ରକରମାନେ , ରଙ୍ଗକାରମାନେ , କଳାକାରମାନେ ରଚନା କରିଛନ୍ତି , ଜୀଇଁଛନ୍ତି । ବଙ୍ଗଳା ଭୂମିର , ବଙ୍ଗଳା ମାଟିର ଏହି ଅଦ୍ଭୁତ ଶକ୍ତି , ମୋହିତ କରିବା ଭଳି । ମହକକୁ ପ୍ରଣାମ କରିବାର ଇଏ ହେଉଛି ମୋ ପାଇଁ ଅବସର । ଏହା ସହିତ ଜଡିତ ଅତୀତ ଏବଂ ବର୍ତ୍ତମାନର ସମସ୍ତ ଲୋକଙ୍କୁ ମଧ୍ୟ ମୁଁ ଶ୍ରଦ୍ଧାସୁମନ ଅର୍ପଣ କରୁଛି ।


    ସାଥୀଗଣ , ଆଜି ପଶ୍ଚିମବଙ୍ଗ ସହିତ ଭାରତର କଳା , ସଂସ୍କୃତି ଏବଂ ସାହିତ୍ୟ କ୍ଷେତ୍ରରେ ହେଉଛି ଏକ ବହୁତ ଗୁରୁତ୍ୱପୂର୍ଣ୍ଣ ଦିବସ , ଏହା ହେଉଛି ଏକ ବହୁତ ବଡ଼ ଦିନ । ଭାରତର କଳା , ସଂସ୍କୃତି ନିଜର ଐତିହ୍ୟକୁ ଏକବିଂଶ ଶତାବ୍ଦୀ ଅନୁସାରେ ସଂରକ୍ଷିତ କରିବା ଏବଂ ତାହାକୁ ନବୀକରଣ କରିବା , ପୁନଃ ବ୍ରାଣ୍ଡ ଭାବେ ବିକଶିତ କରିବା , ପୁନରୁଦ୍ଧାର କରିବା ଏବଂ ପୁଣି ଘର ଭଳି ସଜାଇବା କାର୍ଯ୍ୟର ରାଷ୍ଟ୍ରବ୍ୟାପୀ ଅଭିଯାନ ଆଜି ପଶ୍ଚିମବଙ୍ଗର ଏହି ମାଟିରୁ ଆରମ୍ଭ ହେଉଛି । ଏହି ଅଭିଯାନର ବହୁତ ବଡ଼ ଲାଭ କୋଲକାତାକୁ , ପଶ୍ଚିମବଙ୍ଗକୁ ତ ମିଳିବ ହିଁ ମିଳିବ । ଏଥିପାଇଁ ପଶ୍ଚିମବଙ୍ଗର କଳା ଏବଂ ସଂସ୍କୃତି ସହିତ ଜଡ଼ିତ ଆପଣ ସମସ୍ତ ବନ୍ଧୁମାନଙ୍କୁ ଏବଂ କଳା , ସଂସ୍କୃତି ପାଇଁ ସମର୍ପିତ ବଙ୍ଗଳାର ଜନତାଙ୍କୁ ବହୁତ ବହୁତ ଅଭିନନ୍ଦନ ଜଣାଉଛି ।


    ସାଥୀଗଣ , ପରମ୍ପରା ଏବଂ ପର୍ଯ୍ୟଟନ ଏହି ଦୁଇଟି ହେଉଛି ଏପରି ଏକ ବିଷୟ ଯାହା ଆମର ଐତିହ୍ୟ ସହିତ ଏବଂ ଆମର ଭାବନାତ୍ମକ ଆବେଗ ସହିତ , ଆମର ପରିଚୟ ସହିତ ସିଧାସଳଖ ସଂଯୁକ୍ତ ହୋଇଛି । କେନ୍ଦ୍ର ସରକାରଙ୍କର ଏହି ପ୍ରୟାସ ହେଉଛି କି ଭାରତର ସାଂସ୍କୃତିକ ସାମର୍ଥ୍ୟକୁ ବିଶ୍ୱ ସମ୍ମୁଖରେ ନୂତନ ରଙ୍ଗ-ରୂପରେ ରଖିବା , ଯାହାଦ୍ୱାରା ଭାରତ ଦୁନିଆର ଐତିହ୍ୟ ପର୍ଯ୍ୟଟନର ବଡ଼ କେନ୍ଦ୍ର ଭାବେ ବିକଶିତ ହେବ । ଐତିହ୍ୟ ପର୍ଯ୍ୟଟନରେ ପଶ୍ଚିମବଙ୍ଗ ସହିତ ସମଗ୍ର ଦେଶର ପର୍ଯ୍ୟଟନ ଉଦ୍ୟୋଗକୁ ସୁଦୃଢ଼ କରିବାରେ ବଡ଼ ଭୂମିକା ରହିବ । ଏହାଦ୍ୱାରା ପଶ୍ଚିମବଙ୍ଗ ସମେତ ସମଗ୍ର ଦେଶରେ ରୋଜଗାରର ଅନେକ ସୁଯୋଗ ମଧ୍ୟ ସୃଷ୍ଟି ହେବ । ଏହି କାର୍ଯ୍ୟକ୍ରମ ପରେ ରବୀନ୍ଦ୍ର ସେତୁ-ହାୱଡ଼ା ବ୍ରିଜକୁ ପର୍ଯ୍ୟଟକମାନଙ୍କ ପାଇଁ ଆହୁରି ଆକର୍ଷକ କରିବା ନିମନ୍ତେ ଭାବ ବିନିମୟ ପାଇଁ ଆଲୋକ ଏବଂ ଶବ୍ଦ ସୁବିଧା ମଧ୍ୟ ଆରମ୍ଭ ହେବାକୁ ଯାଉଛି ।


    ସାଥୀଗଣ , ଦେଶର ସଦା ସର୍ବଦା ଏହି ଇଚ୍ଛା ରହିଛି କି ନିଜ ସାଂସ୍କୃତିକ ପ୍ରତୀକ ଗୁଡ଼ିକର ସଂରକ୍ଷଣ ମଧ୍ୟ ହେଉ ଏବଂ ସେଗୁଡ଼ିକର ଆଧୁନିକୀକରଣ ମଧ୍ୟ ହେଉ । ଏହି ଭାବନା ସହିତ ଯୋଡ଼ି ହୋଇ କେନ୍ଦ୍ର ସରକାର ଦେଶର ଐତିହାସିକ ଭବନଗୁଡ଼ିକୁ ନବୀକରଣ କରୁଛନ୍ତି , ପୁନରୁଦ୍ଧାର କରୁଛନ୍ତି । ପ୍ରାରମ୍ଭରେ କୋଲକାତା , ଦିଲ୍ଲୀ , ମୁମ୍ବାଇ , ଅହମ୍ମଦାବାଦ ଏବଂ ବାରଣାସୀର ଐତିହ୍ୟଠାରୁ ଆରମ୍ଭ କରାଯାଉଛି । ଏହି ଭବନରେ ନୂତନ ଗ୍ୟାଲେରୀ , ନୂତନ ପ୍ରଦର୍ଶନୀ , ଥିଏଟର , ନାଟକ ଏବଂ ମ୍ୟୁଜିକ କନସର୍ଟ ପାଇଁ ଆବଶ୍ୟକ ଭିତ୍ତିଭୂମି ପ୍ରସ୍ତୁତ କରାଯାଉଛି । ଏହା ମଧ୍ୟ ସ୍ଥିର କରାଯାଇଛି କି ଦେଶର 5ଟି ଐତିହ୍ୟ ସମ୍ପର୍ଣ୍ଣ ସଂଗ୍ରହାଳୟକୁ ଆନ୍ତର୍ଜାତୀୟ ମାନର କରାଯିବ । ଏହାର ଶୁଭାରମ୍ଭ ବିଶ୍ୱର ସବୁଠାରୁ ପୁରାତନ ସଂଗ୍ରହାଳୟ ମଧ୍ୟରୁ ଗୋଟିଏ , ଇଣ୍ଡିଆନ୍ ମ୍ୟୁଜିୟମ କୋଲକାତାଠାରୁ କରାଯାଉଛି । ଏହା ବ୍ୟତୀତ ଦିଲ୍ଲୀ , ଚେନ୍ନାଇ , ହାଇଦ୍ରାବାଦ , ଶ୍ରୀନଗରରେ ଥିବା ସଂଗ୍ରହାଳୟଗୁଡ଼ିକର ମଧ୍ୟ ଆଧୁନିକୀକରଣ କରାଯାଉଛି । ସାଥୀଗଣ , ଦେଶର ଏହିସବୁ ଐତିହ୍ୟକୁ ସଜାଇବା ପାଇଁ , ସୁଧାରିବା ପାଇଁ ଆଉ ଏଗୁଡ଼ିକର ସୌନ୍ଦର୍ଯ୍ୟକରଣ ମଧ୍ୟ ହେଉଛି ଜରୁରୀ , ଏହାର ରକ୍ଷଣାବେକ୍ଷଣ ଏବଂ ପରିଚାଳନା ପାଇଁ ଆବଶ୍ୟକ ସମ୍ବଳକୁ ମଧ୍ୟ ନିର୍ମାଣ କରିବାକୁ ହେବ । ଏହାକୁ ଦେଖି ‘ ଭାରତୀୟ ଐତିହ୍ୟ ସଂରକ୍ଷଣ ପ୍ରତିଷ୍ଠାନ ’ ର ନିର୍ମାଣ ଏବଂ ତାହାକୁ ଡିମଡ ବିଶ୍ୱବିଦ୍ୟାଳୟର ମାନ୍ୟତା ଦେବା ଉପରେ ମଧ୍ୟ ଆଲୋଚନା କରାଯାଉଛି ।


    ସାଥୀଗଣ , କୋଲକାତା , ହେଉଛି ଭାରତର ସର୍ବୋଚ୍ଚ ସାଂସ୍କୃତିକ କେନ୍ଦ୍ର ମଧ୍ୟରୁ ଗୋଟିଏ । ଆପଣଙ୍କର ଭାବନା ଅନୁସାରେ ଏବେ କୋଲକାତାର ଏହି ସମୃଦ୍ଧ ପରିଚୟକୁ ନୂତନ ରଙ୍ଗ , ରୂପରେ ବିଶ୍ୱ ସାମ୍ନାକୁ ଆଣିବାର ପ୍ରୟାସ କରାଯାଉଛି । କୋଲକାତାର ଚାରୋଟି ଐତିହ୍ୟ ଗ୍ୟାଲେରୀ , ପୁରାତନ କରେନ୍ସି ଭବନ ହେଉ , ୱେଲୱଡେୟର୍ ହାଉସ୍ ହେଉ , ଭିକ୍ଟୋରିଆ ମେମୋରିୟାଲ ହେଉ ଅବା ପୁଣି ମେଟକାଫ୍ ହାଉସ୍ ହେଉ , ଏହାର ନବୀକରଣର କାର୍ଯ୍ୟ ସଂପୂର୍ଣ୍ଣ ହୋଇ ସାରିଛି । ୱେଲୱଡେୟରକୁ ବିଶ୍ୱ ସଂଗ୍ରହାଳୟ କରିବାର ବିଚାର ଅନେକ ଥର ସାମ୍ନାରେ ଆସିଛି । ଏବେ ଆମର ପ୍ରୟାସ ସେହି ଦିଗକୁ ଅଛି । ଗୋଟିଏ ବିଚାର ଏଠାରେ ଯାହା ଭାରତ ସରକାରଙ୍କ ଟଙ୍କାଶାଳା ହେଉ , ତାହାକୁ ମୁଦ୍ରା ଓ ବାଣିଜ୍ୟର ସଂଗ୍ରହାଳୟ ରୂପେ ମଧ୍ୟ ବିକଶିତ କରିବାର ଅଛି ।


    ସାଥୀଗଣ , ଭିକ୍ଟୋରିଆ ମେମୋରିୟାଲର 5ଟି ଗ୍ୟାଲେରୀ ମଧ୍ୟରୁ 2ଟି ଗ୍ୟାଲେରୀ ଦୀର୍ଘ ସମୟ ଧରି ବନ୍ଦ ରହିବ , ସଠିକ୍ ସ୍ଥିତି ନୁହେଁ । ବିଗତ କିଛି ସମୟ ଧରି ତାହାକୁ ଖୋଲିବାର ପ୍ରୟାସ ହେଉଛି । ଏହା ମଧ୍ୟ ମୋର ଅନୁରୋଧ ରହିବ କି ଯେଉଁ ତୃତୀୟ ଗ୍ୟାଲେରୀ ଅଛି , ସେଥିରେ ସ୍ୱାଧୀନତା ଆନ୍ଦୋଳନରେ ବଙ୍ଗଳାର କ୍ରାନ୍ତିକାରୀ ଯୋଗଦାନକୁ ସ୍ଥାନ ଦିଆଯାଉ ।


    ବିପ୍ଳବୀ ଭାରତ ନାମରେ ସଂଗ୍ରହାଳୟ ନିର୍ମାଣ ହେଉ , ଯେଉଁଥିରେ ନେତାଜୀ ସୁଭାଷ ଚନ୍ଦ୍ର ବୋଷ , ଅରବିନ୍ଦ ଘୋଷ , ରାସବିହାରୀ ବୋଷ , ଖୁଦୀରାମ ବୋଷ , ଦେଶବନ୍ଧୁ , ବାଘା ଯତୀନ୍ , ବିନୟ , ବାଦଲ , ଦିନେଶ , ଏଭଳି ପ୍ରତ୍ୟେକ ମହାନ ସଂଗ୍ରାମୀଙ୍କୁ ଏଠାରେ ସ୍ଥାନ ମିଳିବା ଦରକାର । ସାଥୀଗଣ , ସ୍ୱାଧୀନତା ପରର ଦଶକ ଦଶକ ଧରି ଯାହା ହେଲା , ନେତାଜୀ ସୁଭାଷ ଚନ୍ଦ୍ର ବୋଷଙ୍କ ସହିତ ଜଡ଼ିତ ଯେଉଁ ଭାବନାଗୁଡ଼ିକ ଦେଶର ମନରେ ଥିଲା , ତାହା ଆମେ ସମସ୍ତେ ଭଲଭାବେ ଜାଣିଛେ । ଦେଶର ସେହି ଭାବନାକୁ ସମ୍ମାନ କରି ନେତାଜୀଙ୍କ ନାମରେ ଲାଲକିଲ୍ଲାରେ ସଂଗ୍ରହାଳୟ ନିର୍ମାଣ କରାଗଲା , ଆଣ୍ଡାମାନ ନିକୋବର ଦ୍ୱୀପ ସମୂହର ଗୋଟିଏ ଦ୍ୱୀପର ନାମକରଣ ନେତାଜୀଙ୍କ ନାମରେ କରାଗଲା , ଯେତେବେଳେ ଆଜାଦ ହିନ୍ଦ୍ ସରକାରଙ୍କ 75 ବର୍ଷ ପୂରଣ ହେଲା , ଲାଲକିଲ୍ଲାରେ ଧ୍ୱଜାରୋହଣ ସୌଭାଗ୍ୟ ସ୍ୱୟଂ ମୋତେ ମିଳିଥିଲା । ନେତାଜୀଙ୍କ ସହିତ ଜଡ଼ିତ ଫାଇଲଗୁଡ଼ିକୁ ସାର୍ବଜନିକ କରିବାର ଦାବୀ ମଧ୍ୟ ବର୍ଷ ବର୍ଷ ଧରି ହେଉଥିଲା , ଯାହା ଏବେ ସଂପୂର୍ଣ୍ଣ ହୋଇଛି ।


    ସାଥୀଗଣ , ନବବର୍ଷରେ ନୂତନ ଦଶକରେ ଏବେ ଦେଶକୁ ଲାଗୁଛି କି ପଶ୍ଚିମବଙ୍ଗର ଅନ୍ୟ ସନ୍ତାନଙ୍କ ଯୋଗଦାନକୁ ମଧ୍ୟ ଉଚିତ ସମ୍ମାନ ମିଳିବା ଦରକାର । ଏବେ ଆମେ ସମସ୍ତେ ଈଶ୍ୱର ଚନ୍ଦ୍ର ବିଦ୍ୟାସାଗର ମହୋଦୟଙ୍କର 200ତମ ଜନ୍ମ ଜୟନ୍ତୀ ପାଳନ କରୁଛୁ । ଏହିଭଳି ଭାବେ 2022ରେ ଯେତେବେଳେ ଭାରତର ସ୍ୱାଧୀନତାର 75 ବର୍ଷ ହେବ , ସେତେବେଳେ ଏକ ଆହୁରି ସୁଖଦ ସଂଯୋଗ ହେଉଛି । ବର୍ଷ 2022ରେ ମହାନ ସମାଜ ସଂସ୍କାରକ ଏବଂ ଶିକ୍ଷାବିତ ରାଜାରାମ ମୋହନ ରାୟଙ୍କର 250 ତମ ଜନ୍ମ ଜୟନ୍ତୀ ଆସିବାକୁ ଯାଉଛି । ଦେଶର ଆତ୍ମବିଶ୍ୱାସକୁ ଜାଗ୍ରତ କରିବା ପାଇଁ , ସମାଜରେ ଝିଅ , ଭଉଣୀ , ଯୁବକମାନଙ୍କୁ ଗାରିମା ପ୍ରଦାନ କରିବା ପାଇଁ ତାଙ୍କର ଯେଉଁ ପ୍ରୟାସ ରହିଛି , ସେହି ପରମ୍ପରାକୁ ଆଗକୁ ବଢ଼ାଇବା ମଧ୍ୟ ଜରୁରୀ ଅଟେ । ତାଙ୍କର 250 ତମ ଜନ୍ମ ଜୟନ୍ତୀ ବର୍ଷକୁ ଆମେ ଏକ ପର୍ବ ଭାବେ ପାଳନ କରିବା , ଏହା ହେଉଛି ଆମ ସମସ୍ତଙ୍କର କର୍ତ୍ତବ୍ୟ ।


    ସାଥୀଗଣ , ଦେଶର ପରମ୍ପରାର ସଂରକ୍ଷଣ , ଆମର ମହାନ ବ୍ୟକ୍ତିତ୍ୱ ମାନଙ୍କର , ଆମର ଇତିହାସର ଏହି ଚିତ୍ରଣ ରାଷ୍ଟ୍ର ନିର୍ମାଣର ହେଉଛି ପ୍ରମୁଖ ଅଙ୍ଗ । ଏହା ବହୁତ ଦୁର୍ଭାଗ୍ୟପୂର୍ଣ୍ଣ ଥିଲା କି ଇଂରେଜ ଶାସନ ସମୟରେ ଏବଂ ସ୍ୱାଧୀନତା ପରେ ମଧ୍ୟ ଦେଶର ଯେଉଁ ଇତିହାସ ଲେଖାଗଲା , ସେଥିରେ ଇତିହାସର କିଛି ଗୁରୁତ୍ୱପୂର୍ଣ୍ଣ ବିଷୟଗୁଡ଼ିକୁ ଅଣଦେଖା କରି ଦିଆଗଲା ।


    ସାଥୀଗଣ , ଗୁରୁଦେବ ଟାଗୋର 1903ରେ ନିଜର ଏକ ଲେଖାରେ ଯାହା ଲେଖିଥିଲେ , ମୁଁ ତାହାର ଆଲୋଚନା ଆଜି ବଙ୍ଗଳାର ଏହି ପବିତ୍ର ଧରଣୀରେ ନିଶ୍ଚିତ କରିବାକୁ ଚାହୁଁଛି । ସେ ଲେଖିଥିଲେ –‘ ଭାରତର ଇତିହାସ ତାହା ନୁହେଁ , ଯାହା ଆମେ ପରୀକ୍ଷାଗୁଡ଼ିକ ପାଇଁ ପଢ଼ୁଛେ ଏବଂ ମନେ ରଖୁଛେ । କିଛି ଲୋକ ବାହାରୁ ଆସିଲେ , ପିତା-ପୁତ୍ରର ହତ୍ୟା କରୁଥିଲା , ଭାଇ-ଭାଇକୁ ମାରୁଥିଲା , ସିଂହାସନ ପାଇଁ ସଂଘର୍ଷ ହେଉଥିଲା , ଏହା ଭାରତର ଇତିହାସ ନୁହେଁ । ଏହି ଇତିହାସରେ ଏଇ କଥା ତ ବର୍ଣ୍ଣନା ହୋଇ ନାହିଁ କି ସେତେବେଳେ ଭାରତର ନାଗରିକ , ଭାରତର ଲୋକ କ ’ ଣ କରୁଥିଲେ ? କ ’ ଣ ତାଙ୍କର କୌଣସି ଅସ୍ତିତ୍ୱ ହିଁ ନଥିଲା ।


    ସାଥୀଗଣ , ଗୁରୁଦେବ ନିଜ ଲେଖାରେ ଏକ ବହୁତ ଗୁରୁତ୍ୱପୂର୍ଣ୍ଣ ଉଦାହରଣ ମଧ୍ୟ ଦେଇଥିଲେ ଝଡ଼ ଏବଂ ବାତ୍ୟାର । ସେ ଲେଖିଥିଲେ କି ‘ ଯେତେ ବଡ଼ ବାତ୍ୟା ଆସୁ , ତା ’ ଠାରୁ ମଧ୍ୟ ଅଧିକ ଗୁରୁତ୍ୱପୂର୍ଣ୍ଣ ହେଉଛି କି ସଙ୍କଟର ସେହି ସମୟରେ ସେଠାକାର ଲୋକମାନେ ସେହି ବାତ୍ୟାର ସାମ୍ନା କିଭଳି କଲେ । ’


    ସାଥୀଗଣ , ଗୁରୁଦେବ ଏହି କଥାର ଧ୍ୟାନ ଦେଇଥିଲେ କି ଐତିହାସିକମାନେ ସେହି ଝଡ଼କୁ ଘର ବାହାରୁ ହିଁ ଦେଖିଥିଲେ , ଯାହା ସେହି ଲୋକମାନେ ଝଡ଼ର ମୁକାବିଲା କରୁଥିଲେ , ସେହି ଐତିହାସିକମାନେ ସେମାନଙ୍କ ଘରକୁ ହିଁ ଯାଇ ନଥିଲେ । ଏବେ ଯିଏ ବାହାରୁ ଦେଖିବ , ସେ ତ କେବଳ ଝଡ଼କୁ ହିଁ ଦେଖି ପାରିବ ନା !!! ସେହି ଝଡ଼ ଦ୍ୱାରା , ସେତେବେଳେ ସେଠାକାର ସମାଜ , ସେଠାକାର ସାଧାରଣ ମଣିଷ କିଭଳି ମୁକାବିଲା କଲା , ଏହା ଉପରେ ଐତିହାସିକମାନଙ୍କର ଧ୍ୟାନ ପଡ଼ିଲା ନାହିଁ ’ । ଏଭଳି ଭାବରେ ଭାରତ ବର୍ଷର ଇତିହାସର ବହୁତ ଗୁଡ଼ିଏ କଥା , ପଛରେ ହିଁ ରହିଯାଇଛି ।


    ସାଥୀଗଣ , ଆମ ଦେଶର ଇତିହାସ ଏବଂ ତାହାର ପରମ୍ପରା ଉପରେ ଦୃଷ୍ଟି ନିକ୍ଷେପ କରିବା , ତ କିଛି ଲୋକ ତାହାକୁ କ୍ଷମତାର ସଂଘର୍ଷ , ହିଂସା ଉତ୍ତରାଧିକାରୀଙ୍କ ଲଢ଼େଇ ପର୍ଯ୍ୟନ୍ତ ହିଁ ସୀମିତ କରି ଦେଇଥିଲେ । କିନ୍ତୁ ଏସବୁ ପଛରେ , ଯାହା ଗୁରୁଦେବ ମଧ୍ୟ କହିଥିଲେ , ଇତିହାସର ଯେଉଁ ଗୋଟିଏ ଦିଗ ଯାହା ହେଉଛି ବହୁତ ମହତ୍ୱପୂର୍ଣ୍ଣ । ଆଜି ମୁଁ ସେ ବିଷୟରେ ମଧ୍ୟ ଆପଣମାନଙ୍କ ମଧ୍ୟରେ ଚର୍ଚ୍ଚା କରିବାକୁ ଚାହୁଁଛି ।


    ସାଥୀଗଣ , ଅସ୍ଥିରତାର ସେହି ସମୟରେ ହିଂସାର ଏକ ବାତାବରଣରେ ତାହାର ସାମ୍ନା କରିବା , ରାଷ୍ଟ୍ରର ଚେତନାକୁ ଜାଗ୍ରତ ରଖିବା , ତାହାକୁ ସମ୍ଭାଳିବା , ତାହାକୁ ଭବିଷ୍ୟତ ପିଢି ପର୍ଯ୍ୟନ୍ତ ପହଞ୍ଚାଇବା ତ ମଧ୍ୟ ମହତ୍ୱପୂର୍ଣ୍ଣ ଥିଲା । ଦଶକ ପରେ ଦଶକ , ପିଢି ପରେ ପିଢି , ଶତାବ୍ଦୀ ପରେ ଶତାବ୍ଦୀ ଏହି କାର୍ଯ୍ୟ କିଏ କଲା ? ଆମର କଳା , ଆମର ସାହିତ୍ୟ , ଆମର ସଂଗୀତ , ଆମର ବୁଦ୍ଧିଜୀବୀ , ଆମର ସନ୍ଥ , ଆମର ଦାର୍ଶନିକମାନେ କରିଥିଲେ । ଆଉ ଏଥିପାଇଁ , ଭାରତର ପ୍ରତ୍ୟେକ କୋଣ ଅନୁକୋଣରେ ଆପଣମାନଙ୍କୁ ଭିନ୍ନ ଭିନ୍ନ ପ୍ରକାରର କଳା ଏବଂ ସଂଗୀତ ସହିତ ଜଡ଼ିତ ସ୍ୱତନ୍ତ୍ର ପରମ୍ପରାଗୁଡ଼ିକୁ ଦେଖିବାକୁ ମିଳିବ । ଭାରତର ପ୍ରତ୍ୟେକ କ୍ଷେତ୍ରରେ ଆପଣମାନଙ୍କୁ ବୁଦ୍ଧିଜୀବୀ , ସନ୍ଥଜନଙ୍କ ପ୍ରଭାବ ଦେଖିବାକୁ ମିଳିବ । ଏହି ବ୍ୟକ୍ତିମାନେ ନିଜ ବିଚାରରେ , କଳା ଏବଂ ସାହିତ୍ୟର ଭିନ୍ନ-ଭିନ୍ନ ସ୍ୱରୂପରେ , ଇତିହାସକୁ ନିଜସ୍ୱ ଢଙ୍ଗରେ ସମୃଦ୍ଧ କରିଛନ୍ତି । ଆଉ ଆପଣ ସମସ୍ତେ ଏହା ମଧ୍ୟ ଭଲ ଭାବେ ଜାଣିଛନ୍ତି କି ଏଭଳି ମହାନ ବ୍ୟକ୍ତିତ୍ୱମାନେ , ଭାରତର ଇତିହାସର କିଛି ସବୁଠାରୁ ବଡ଼ ସାମାଜିକ ସଂସ୍କାରର ନେତୃତ୍ୱ ନେଇଥିଲେ । ଭାରତକୁ ଆଦି ଶଙ୍କରାଚାର୍ଯ୍ୟ , ଥିରୁନାବୁକ୍କାକାରାସାର ଭଳି କବି , ସନ୍ଥମାନଙ୍କର ଆଶୀର୍ବାଦ ମିଳିଛି । ଅନ୍ଦାଲ , ଅକ୍କା ମହାଦେବୀ ଭଗବାନ ବସବେଶ୍ୱର , ଗୁରୁ ନାନକଦେବଜୀଙ୍କ ଦ୍ୱାରା ପ୍ରଦର୍ଶିତ ମାର୍ଗ ଆଜି ମଧ୍ୟ ଆମକୁ ପ୍ରେରଣା ଦେଉଛି । ଯେତେବେଳେ ଭାରତର ଭିନ୍ନ-ଭିନ୍ନ ଭାଗରେ ଭକ୍ତି ଆନ୍ଦୋଳନ ଚାଲିଥିଲା ତ ସେହି ଦୀର୍ଘ କାଳଖଣ୍ଡରେ ଅନେକ ସନ୍ଥ ଏବଂ ସଂସ୍କାରକମାନଙ୍କର ଗୀତ , ଚିନ୍ତାଧାରା ତାହାକୁ ସମୃଦ୍ଧ କରିଥିଲା । ସନ୍ଥ କବିର , ତୁଳସୀ ଦାସଜୀ , ଏକନାଥଜୀ , ନାମଦେବଜୀ , ସନ୍ଥ ତୁକାରାମଜୀ ସମାଜକୁ ଜାଗ୍ରତ କରି ଚାଲିଲେ । ହିନ୍ଦୁସ୍ଥାନର ଏପରି କୌଣସି କୋଣ ନଥିଲା କି ଯେଉଁଠାରେ ସେହି ସମୟରେ ଏ ପ୍ରକାରର ମହାପୁରୁଷ କାର୍ଯ୍ୟରତ ନଥିଲେ । ସମାଜ ପରିବର୍ତ୍ତନ ପାଇଁ ରାଜା ରାମ ମୋହନରାୟ ମହୋଦୟ ଏବଂ ଈଶ୍ୱର ଚନ୍ଦ୍ର ବିଦ୍ୟାସାଗର ମହୋଦୟଙ୍କ ପ୍ରୟାସ ଆଜି ମଧ୍ୟ ହେଉଛି ସେତିକି ପ୍ରେରଣାଦାୟୀ । ଏହିପରି ଭାବେ ଆମେ ଜ୍ୟୋତିବା ଫୁଲେ , ସାବିତ୍ରୀବାଈ ଫୁଲେ , ଗାନ୍ଧିଜୀ , ବାବା ସାହେବ ଆମ୍ବେଦକର ଏଭଳି ଅନେକ ବ୍ୟକ୍ତିତ୍ୱଙ୍କୁ ଭାରତକୁ , ଭାରତର ଇତିହାସକୁ ସମୃଦ୍ଧ କରୁଥିବା ଦେଖୁଛେ ।


    ସାମାଜିକ ସଂସ୍କାର , ସମାଜର କୁପ୍ରଥା ବିରୁଦ୍ଧରେ ସ୍ୱର ଉତ୍ତୋଳନ , ସେହି ସମୟରେ ମହିଳା ସଶକ୍ତୀକରଣ ପାଇଁ ଏତେ ପ୍ରୟାସ କରିବା , ଏହା ରାଷ୍ଟ୍ରର ଚେତନାକୁ ଜାଗ୍ରତ ରଖିବାର ହିଁ ତ ପ୍ରୟାସ ଥିଲା । ଆଉ ଯେତେ ମଧ୍ୟ ନାମ ଆପଣ ଦେଖିବେ , ବହୁତ ଗୁଡ଼ିଏ ନାମ ମୁଁ ମଧ୍ୟ ନେଇ ପାରୁନାହିଁ । କିନ୍ତୁ ସେମାନେ ସାହିତ୍ୟକୁ , କଳାକୁ , ସଂଗୀତକୁ ହିଁ ନିଜ ସନ୍ଦେଶର ମାଧ୍ୟମ କରିଥିଲେ । ଏହା ହେଉଛି କଳା-ସଂଗୀତ-ସାହିତ୍ୟର ଶକ୍ତି । ସେମାନେ ହତିଆର ଶକ୍ତି ସହିତ ନୁହେଁ , ଜନଶକ୍ତିରେ ପରିବର୍ତ୍ତନ ଆଣିବାର ଇତିହାସ ଲେଖିଲେ । ଶସ୍ତ୍ର ଆଗରେ ଶାସ୍ତ୍ରର ସାମର୍ଥ୍ୟ ସେମାନେ ଦେଖାଇଥିଲେ ।


    ସାଥୀଗଣ , କୌଣସି ମଧ୍ୟ ଭୂଖଣ୍ଡର ଆତ୍ମାର ପ୍ରତିନିଧିତ୍ୱ ସେଠାକାର ଲୋକମାନଙ୍କର ଭାବନାଗୁଡ଼ିକ କରିଥାଏ । ଗୀତ , ସଂଗୀତ , କଳା-ସାହିତ୍ୟର ମାଧ୍ୟମରେ ଯାହା କୁହାଯାଇଥାଏ , ତାହା ଜନ ଭାବନା ହୋଇଥାଏ । ରାଜନୈତିକ ଏବଂ ସୈନ୍ୟ ଶକ୍ତି ତ ଅସ୍ଥାୟୀ ହୋଇଥାଏ । କିନ୍ତୁ କଳା ଏବଂ ସଂସ୍କୃତି ମାଧ୍ୟମରେ ଯେଉଁ ଜନ ଭାବନାଗୁଡ଼ିକ ଅଭିବ୍ୟକ୍ତ ହୋଇଥାଏ , ତାହା ସ୍ଥାୟୀ ହୋଇଥାଏ । ଆଉ ଏଥିପାଇଁ ଆପଣମାନେ ସମୃଦ୍ଧ ଏହି ଇତିହାସକୁ , ନିଜ ଐତିହ୍ୟକୁ ଯୋଡ଼ିକରି ରଖିବା ତାହାର ସମ୍ବର୍ଦ୍ଧନ କରିବା ଭାରତ ପାଇଁ , ପ୍ରତ୍ୟେକ ଭାରତବାସୀଙ୍କ ପାଇଁ ହେଉଛି ବହୁତ ଗୁରୁତ୍ୱପୂର୍ଣ୍ଣ । ଏହା ହେଉଛି ଏପରି ଏକ ସମ୍ପଦ ଯାହା ଆମକୁ ଅନ୍ୟ ଦେଶଠାରୁ ଭିନ୍ନ କରିଛି ।


    ସାଥୀଗଣ , ସଂସ୍କୃତିର ରକ୍ଷା କରିବାର ବିଷୟରେ ଡକ୍ଟର ଶ୍ୟାମା ପ୍ରସାଦ ମୁଖାର୍ଜୀ କହିଥିଲେ- ‘ ଆମକୁ ସମସ୍ୟା ଏହି କଥା ପାଇଁ ନୁହେଁ କି ବିଦେଶୀ ଜ୍ଞାନର ଦରଜା ଆମ ପାଇଁ ଖୋଲୁ । ସମସ୍ୟା ଏହି କଥା ପାଇଁ କି ଏହି ଜ୍ଞାନ ଆମ ଉପରେ , ଭାରତୀୟ ସଂସ୍କୃତି ସହିତ ବୁଝାମଣା କରି ଲଦି ଦିଆଗଲା । ଆବଶ୍ୟକତା ଏହି କଥାର ଥିଲା କି ସେହି ସମୟରେ ଏକ ସମନ୍ୱୟ ହେଉ ଯେଉଁଥିରେ ଭାରତୀୟ ସଂସ୍କୃତିକୁ ଅଣଦେଖା କରାନଯାଉ , ତାହାକୁ ଶେଷ କରି ଦିଆନଯାଉ ’ । ଡକ୍ଟର ମୁଖାର୍ଜୀଙ୍କର ଏହି କଥା ସେହି ସମୟରେ ମଧ୍ୟ ମହତ୍ୱପୂର୍ଣ୍ଣ ଥିଲା ଆଉ ଆଜି ମଧ୍ୟ ପ୍ରାସଙ୍ଗିକ ଅଛି । ଆମକୁ ଦୁନିଆର ପ୍ରତ୍ୟେକ ସଂସ୍କୃତିରୁ କିଛି ନା କିଛି ଶିଖିବାକୁ ମିଳି ପାରୁଛି , କିନ୍ତୁ ତାହାର ମଧ୍ୟ ଧ୍ୟାନ ରଖିବାକୁ ହେବ କି ଭାରତୀୟ ସଂସ୍କୃତିର ମୂଲ୍ୟବୋଧ ଉପରେ ଆଞ୍ଚ ନଆସୁ ।


    ସାଥୀଗଣ , ବଙ୍ଗଳାର ଭୂମିରେ ଜନ୍ମ ନେଇ , ଲାଳନପାଳନ ହୋଇ ବଢ଼ିଥିବା ସନ୍ତାନମାନେ , ସନ୍ଥମାନେ ଭାରତର ସମୃଦ୍ଧ ସାଂସ୍କୃତିକ ପରମ୍ପରାର ମହତ୍ଵକୁ ସର୍ବଦା ବୁଝିଛନ୍ତି । ତାହାକୁ ବୌଦ୍ଧିକତାର ନେତୃତ୍ୱ ଦେଇଛନ୍ତି । ଆକାଶରେ ଯଦିଓ ଗୋଟିଏ ଚନ୍ଦ୍ର ଚମକି ଥାଏ , କିନ୍ତୁ ବିଶ୍ୱକୁ ଭାରତର ଚମକ ଦେଖାଇବା ପାଇଁ ପଶ୍ଚିମବଙ୍ଗ ଅନେକ ଚନ୍ଦ୍ର ଦେଇଛି । ନେତାଜୀ ସୁଭାଷ ଚନ୍ଦ୍ର , ଶରତ ଚନ୍ଦ୍ର , ବଙ୍କିମଚନ୍ଦ୍ର , ଈଶ୍ୱର ଚନ୍ଦ୍ର , ଜଗଦିଶ ଚନ୍ଦ୍ର , କେଶବ ଚନ୍ଦ୍ର , ବିପିନ ଚନ୍ଦ୍ର ଭଳି ଅନେକ ଚନ୍ଦ୍ର ଭାରତର ପରିଚୟକୁ ଆହୁରି ଉଜ୍ଜ୍ୱଳ କରିଛନ୍ତି ।


    ଚୈତନ୍ୟ ମହାପ୍ରଭୁଙ୍କଠାରୁ ନେଇ ରାଜା ରାମମୋହନ ରାୟ , ସ୍ୱାମୀ ବିବେକାନନ୍ଦ ଏବଂ ରବୀନ୍ଦ୍ର ନାଥ ଟାଗୋର ମହାଶୟ , ସମଗ୍ର ସଂସାର ଏବଂ ସଂପୂର୍ଣ୍ଣ ଭାରତକୁ ଜାଗ୍ରତ କରିବାର କାର୍ଯ୍ୟ କରିଛନ୍ତି । ଏହି ସମସ୍ତ ମହାପୁରୁଷମାନେ ସାରା ବିଶ୍ୱକୁ ଜଣାଇ ଦେଇଛନ୍ତି ଯେ ଭାରତ ପ୍ରକୃତରେ ହେଉଛି କ ’ ଣ ତାହାର ପ୍ରକୃତ ଶକ୍ତି କ ’ ଣ । ସେମାନେ ଭାରତକୁ ମଧ୍ୟ ଏହି ଅନୁଭବ କରାଇଛନ୍ତି କି ଆମର ଅସଲ ପୁଞ୍ଜି ହେଉଛି ଆମର ସଂସ୍କୃତି , ହେଉଛି ଅତୀତର ଆମର ଜ୍ଞାନ ବିଜ୍ଞାନ । ନଜରୁଲ ଇସ୍ଲାମ୍ ଏବଂ ଲାଲନ୍ ଫକୀରଙ୍କ କବିତାଗୁଡ଼ିକ ଏବଂ ସତ୍ୟଜିତ ରଏଙ୍କ ସିନେମାଗୁଡ଼ିକରେ ମଧ୍ୟ ଏହି ଚିନ୍ତାଧାରାକୁ ସମ୍ପ୍ରସାରିତ କରିଛି ।


    ସାଥୀଗଣ , ଭାରତର ଜ୍ଞାନ-ବିଜ୍ଞାନ ଏବଂ ପୁରାତନ ପରିଚୟରୁ ଦେଶ ଏବଂ ଦୁନିଆକୁ ପରିଚିତ କରିବାର କାର୍ଯ୍ୟ ଯାହା ବଙ୍ଗଳାର ମାଟି କରିଛି , ସେହି ପରିପାଟୀକୁ ନ୍ୟୁ ଇଣ୍ଡିଆରେ ମଧ୍ୟ ଜୀବିତ ରଖିବାର ଦାୟିତ୍ୱ ହେଉଛି ଆପଣ ସମସ୍ତଙ୍କର , ହେଉଛି ଏଠାକାର ଯୁବକମାନଙ୍କର । ଏହା ହେଉଛି ପ୍ରକୃତ ସମୟ ଯେତେବେଳେ ଏଠାରୁ ପ୍ରତ୍ୟେକ କ୍ଷେତ୍ରକୁ ନୂତନ ଏବଂ ସକ୍ଷମ ନେତୃତ୍ୱ ତିଆରି କରିବାର , ଯେଉଁମାନେ ସମଗ୍ର ଦୁନିଆରେ ଭାରତର ପ୍ରତିନିଧିତ୍ୱ କରି ପାରିବେ । ଆମ ସମସ୍ତଙ୍କୁ ସ୍ୱାମୀ ବିବେକାନନ୍ଦ ମହୋଦୟଙ୍କ ସେହି କଥା ସର୍ବଦା ମନେ ରଖିବାକୁ ହେବ , ଯାହା ସେ ମିଶିଗନ୍ ବିଶ୍ୱବିଦ୍ୟାଳୟରେ କିଛି ଲୋକଙ୍କ ସହିତ ଆଲୋଚନା ସମୟରେ କହିଥିଲେ । ସ୍ୱାମୀ ବିବେକାନନ୍ଦ କହିଥିଲେ- ‘ ଏବେ ବର୍ତ୍ତମାନ ଶତାବ୍ଦୀ ହୁଏତ ଆପଣଙ୍କର , କିନ୍ତୁ ଏକବିଂଶ ଶତାବ୍ଦୀ ଭାରତର ହେବ ’ । ସ୍ୱାମୀ ବିବେକାନନ୍ଦଙ୍କ ସେହି ବିଶ୍ୱାସକୁ , ସେହି ସଂକଳ୍ପକୁ ସିଦ୍ଧ କରିବା ପାଇଁ ଆମେ ସମସ୍ତେ , ପ୍ରତ୍ୟେକ ଦେଶବାସୀଙ୍କୁ ସଂପୂର୍ଣ୍ଣ ଶକ୍ତି ସହିତ ନିରନ୍ତର କାର୍ଯ୍ୟ କରିବା ଦରକାର । ଆଉ ଏହି ଅଭିଯାନରେ , ଯେତେବେଳେ ପଶ୍ଚିମବଙ୍ଗର ବୁଦ୍ଧିଜୀବୀବର୍ଗ , ଆପଣ ସମସ୍ତ ସାଥୀମାନଙ୍କର ଉର୍ଜ୍ଜା , ଆପଣମାନଙ୍କର ଆଶୀର୍ବାଦ ମିଳିବ , ସଂକଳ୍ପକୁ ସିଦ୍ଧ କରିବାର ଗତି ମଧ୍ୟ ଆହୁରି ବଢ଼ିଯିବ । ମୁଁ ସ୍ୱୟଂ ଏବଂ କେନ୍ଦ୍ର ସରକାର ମଧ୍ୟ ଆପଣଙ୍କର ପ୍ରତ୍ୟେକ ପଦକ୍ଷେପ ଆପଣଙ୍କର ପ୍ରତ୍ୟେକ ପ୍ରୟାସ ସହିତ ଠିଆ ହେବାର ପ୍ରୟାସ କରିବେ , ଆପଣଙ୍କଠାରୁ ଶିଖିବାର ପ୍ରୟାସ କରିବେ । ଆପଣ ଯେଉଁ ଆତ୍ମୀୟତାର ସହିତ ଆଜି ଏହି ମହତ୍ୱପୂର୍ଣ୍ଣ ଅବସରରେ ଆପଣଙ୍କ ଗହଣକୁ ଆସି କିଛି କଥା ହେବାର ସୁଯୋଗ ଦେଲେ , ଆପଣମାନେ ଯେଉଁ ସତ୍କାର କଲେ , ସମ୍ମାନ କଲେ , ଏଥିପାଇଁ ମଧ୍ୟ ମୁଁ ଆପଣ ସମସ୍ତଙ୍କୁ ହୃଦୟର ସହିତ ବହୁତ ବହୁତ କୃତଜ୍ଞତା ଜଣାଉଛି । ମୁଁ ଦେଶବାସୀଙ୍କୁ ମଧ୍ୟ ଅନୁରୋଧ କରିବି କି ଆପଣ ଯେତେବେଳେ ମଧ୍ୟ କୋଲକାତା ଯାଉଛନ୍ତି ତ ଏହି ଚାରୋଟି ଐତିହ୍ୟ ସମ୍ପନ୍ନ ସ୍ଥାନକୁ ନିଶ୍ଚିତ ଯାଆନ୍ତୁ । ଆମର ସେହି ମହାପୁରୁଷମାନଙ୍କର ସେ ସମୟର ଚିନ୍ତାଧାରାକୁ , ସେମାନଙ୍କର କଳାକୁ , ସେମାନଙ୍କର ଭାବନାଗୁଡ଼ିକୁ , ସେହି ସମୟର ଜନ ମାନସର ଅଭିବ୍ୟକ୍ତିକୁ ଆପଣମାନେ ଦେଖନ୍ତୁ , ଜାଣନ୍ତୁ ଏବଂ ବିଶ୍ୱକୁ ଜଣାନ୍ତୁ । ବହୁତ – ବହୁତ ଧନ୍ୟବାଦ ।


    ***********

    
    
    (Release ID: 1599339) Visitor Counter : 23