      କ୍ୟାବିନେଟ

      ବଞ୍ଚିତ କ୍ଷେତ୍ର, ସମାଜର ଉପେକ୍ଷିତ ବର୍ଗ ତଥା ଉଦୀୟମାନ ପ୍ରାଥମିକତା କ୍ଷେତ୍ରର କେନ୍ଦ୍ରୀତ ବିକାଶ ଲାଗି ନୂଆ ପ୍ରକଳ୍ପ ନିମନ୍ତେ ଏନଇସି ଆବଣ୍ଟନ ମଧ୍ୟରୁ 30 ପ୍ରତିଶତ ଆବଣ୍ଟନ ପ୍ରସ୍ତାବକୁ କ୍ୟାବିନେଟ ମଞ୍ଜୁରି
      Posted On: 29 JAN 2020 6:25PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ନିମ୍ନଲିଖିତ ପ୍ରସ୍ତାବକୁ ମଞ୍ଜୁରି ଦେଇଛନ୍ତି ।


    1) ଉତ୍ତର-ପୂର୍ବାଞ୍ଚଳ ରାଜ୍ୟର ବଞ୍ଚିତ କ୍ଷେତ୍ର, ସମାଜର ଉପେକ୍ଷିତ ବର୍ଗ ତଥା ଉଦୀୟମାନ ପ୍ରାଥମିକତା କ୍ଷେତ୍ରଗୁଡିକର କେନ୍ଦ୍ରୀତ ବିକାଶ ଲାଗି ବର୍ତ୍ତମାନର ଉତ୍ତର-ପୂର୍ବାଞ୍ଚଳ ପରିଷଦ (ଏନଇସି) ଯୋଜନା ଅନ୍ତର୍ଗତ ନୂଆ ପ୍ରକଳ୍ପ ଲାଗି ଏନଇସି ପାଇଁ ଉଦ୍ଦିଷ୍ଟ ଆବଣ୍ଟନ ମଧ୍ୟରୁ 30 ପ୍ରତିଶତ ଆବଣ୍ଟନ କରାଯିବା ପ୍ରସ୍ତାବକୁ ମଞ୍ଜୁରି ମିଳି ଛି । ଅବଶିଷ୍ଟ ଆବଣ୍ଟନକୁ ବର୍ତ୍ତମାନର ଦୁଇଟି ଉପାଦାନ (ରାଜ୍ୟ ଉପାଦାନ – 60 ପ୍ରତିଶତ ଓ କେନ୍ଦ୍ର ଉପାଦାନ – 40 ପ୍ରତିଶତ)ରେ ବିଭାଜିତ କରାଯିବ ।


    2) ମୂଲ୍ୟାଙ୍କନ ଓ ଅନୁମୋଦନ ପ୍ରଣାଳୀକୁ ସରଳ କରିବା ଉଦ୍ଦେଶ୍ୟରେ ଏନଇସି ନିୟମାବଳୀର ସଂଶୋଧନ କରାଯିବ ।


    3) ରାଜ୍ୟ ଉପାଦାନ ଅନ୍ତର୍ଗତ ପ୍ରତ୍ୟେକ ରାଜ୍ୟର ନିର୍ଦ୍ଦେଶାତ୍ମକ ଆବଣ୍ଟନର ସର୍ବାଧିକ ଅର୍ଥରାଶି ଏପରି ପ୍ରକଳ୍ପ ପାଇଁ ଆବଣ୍ଟନ କରାଯିବ ଯେଉଁ ପ୍ରକଳ୍ପଗୁଡିକ ଏନଇସିର କ୍ଷମତା ପରିଧି ମଧ୍ୟରେ ସାମିଲ କ୍ଷେତ୍ରରେ ନଥିବ । ତେବେ ଏସବୁ ପ୍ରକଳ୍ପ ରାଜ୍ୟ ସରକାରଙ୍କ ପରାମର୍ଶ ଅନୁଯାୟୀ ସ୍ଥାନୀୟ ଆବଶ୍ୟକତା ପାଇଁ ଗୁରୁତ୍ଵପୂର୍ଣ୍ଣ ହୋଇଥିବ ।


    ବର୍ତ୍ତମାନର ଏନଇସି ଯୋଜନା ଅନ୍ତର୍ଗତ ପ୍ରକଳ୍ପଗୁଡ଼ିକ ମଧ୍ୟରୁ ଉତ୍ତର-ପୂର୍ବାଞ୍ଚଳ ରାଜ୍ୟଗୁଡ଼ିକର ପଛୁଆ ଓ ଉପେକ୍ଷିତ କ୍ଷେତ୍ରର ବଞ୍ଚିତ ଓ ନିଷ୍ପେସିତ ଅଧିବାସୀମାନଙ୍କୁ ସାମାଜିକ ଓ ଆର୍ଥିକ ଲାଭ ମିଳିପାରିବ । ଏହାଦ୍ଵାରା ପ୍ରକଳ୍ପଗୁଡିକ ସଂକ୍ରାନ୍ତରେ ତ୍ଵରିତ ନିର୍ଣ୍ଣୟ ଓ ଦ୍ରୁତ କାର୍ଯ୍ୟାନ୍ୱୟନ ସୁନିଶ୍ଚିତ ହୋଇପାରିବ ।


    **********

    
    
    (Release ID: 1601159) Visitor Counter : 11