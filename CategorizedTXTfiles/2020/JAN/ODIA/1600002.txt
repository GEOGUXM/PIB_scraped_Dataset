      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଯୋଗବାଣୀ-ବିରାଟନଗର ଠାରେ ଦ୍ୱିତୀୟ ଇଣ୍ଟିଗ୍ରେଟେଡ ଚେକପୋଷ୍ଟକୁ ଯୁଗ୍ମ ଭାବେ ଉଦଘାଟନ କରିବେ ପ୍ରଧାନମନ୍ତ୍ରୀ
      Posted On: 20 JAN 2020 4:43PM by PIB Bhubaneshwar


    ଯୋଗବାଣୀ-ବିରାଟନଗରଠାରେ ଦ୍ୱିତୀୟ ଇଣ୍ଟିଗ୍ରେଟେଡ ଚେକପୋଷ୍ଟ ( ICP )କୁ ନେପାଳ ପ୍ରଧାନମନ୍ତ୍ରୀ ଶ୍ରୀ କେପି ଓଲି ଓ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆସନ୍ତାକାଲି ଯୁଗ୍ମ ଭାବେ ଉଦଘାଟନ କରିବେ । ଭାରତ-ନେପାଳ ସୀମାରେ ବାଣିଜ୍ୟ ଓ ଜନସାଧାରଣଙ୍କ ଗମନାଗମନର ସୁବିଧା ପାଇଁ ଭାରତ ସହାୟତାରେ ଯୋଗବାଣୀ-ବିରାଟନଗରଠାରେ ଦ୍ୱିତୀୟ ଇଣ୍ଟିଗ୍ରେଟେଡ ଚେକପୋଷ୍ଟର ନିର୍ମାଣ କରାଯାଇଛି ।


    ଭୂମିକମ୍ପ ପରେ ଭାରତ ସରକାରଙ୍କ ସହାୟତାରେ ନେପାଳରେ ହୋଇଥିବା ପୁନଃନିର୍ମାଣ ପ୍ରକଳ୍ପର ଆଖିଦୃଶିଆ ଅଗ୍ରଗତି କାର୍ଯ୍ୟକୁ ମଧ୍ୟ ଉଭୟ ପ୍ରଧାନମନ୍ତ୍ରୀ ପର୍ଯ୍ୟବେକ୍ଷଣ କରିବେ । ଗୋର୍ଖା ଓ ନୂଆକୋଟ ଜିଲ୍ଲାମାନଙ୍କରେ 50 ,000 ଗୃହ ନିର୍ମାଣ ପାଇଁ ଭାରତ ସରକାର ସଂକଳ୍ପବଦ୍ଧତା ପ୍ରକାଶ କରିଥିବା ବେଳେ ସେଥିମଧ୍ୟରୁ 45 ,000 ଗୃହର ନିର୍ମାଣ କାର୍ଯ୍ୟ ଶେଷ ହୋଇ ସାରିଛି ।


    ************


    

    
    (Release ID: 1600002) Visitor Counter : 9