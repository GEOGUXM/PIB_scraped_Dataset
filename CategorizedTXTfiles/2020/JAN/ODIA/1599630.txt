      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ରାଇସିନା ଆଲୋଚନା ଅବସରରେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କୁ ଭେଟିଲେ ମନ୍ତ୍ରୀସ୍ତରୀୟ ପ୍ରତିନିଧି ଦଳ
      Posted On: 15 JAN 2020 8:05PM by PIB Bhubaneshwar


    ରାଇସିନା ଆଲୋଚନା ଅବସରରେ 12ଟି ରାଷ୍ଟ୍ରର ମନ୍ତ୍ରୀସ୍ତରୀୟ ପ୍ରତିନିଧି ଦଳ ଆଜି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କୁ ତାଙ୍କ ବାସଭବନରେ ସାକ୍ଷାତ କରିଛନ୍ତି ।


    ଲାଟଭିଆର ବୈଦେଶିକ ବ୍ୟାପାର ମନ୍ତ୍ରୀ ମିଃ ଏଡଗାର୍ସ ରିଙ୍କେଭିକ୍ସ , ଉଜବେକିସ୍ତାନ ବୈଦେଶିକ ବ୍ୟାପାର ମନ୍ତ୍ରୀ ମିଃ ଅବଦୁଲ୍ଲାଜିଜ କାମିଲୋଭ , ହଙ୍ଗେରୀ ବୈଦେଶିକ ବ୍ୟପାର ଓ ବାଣିଜ୍ୟ ମନ୍ତ୍ରୀ ମିଃ ପିଟର ଜିଜାର୍ଟୋ , ଆଫଗାନିସ୍ତାନର ଜାତୀୟ ପରାମର୍ଶଦାତା ଡ. ହମଦୁଲ୍ଲା ମୋହିବ , ଚେକ ଗଣରାଜ୍ୟର ବୈଦେଶିକ ବ୍ୟାପାର ମନ୍ତ୍ରୀ ଟୋମାସ ପେଟ୍ରିସେକ , ମାଳଦୀପ ବୈଦେଶିକ ବ୍ୟାପାର ମନ୍ତ୍ରୀ ମିଃ ଅବଦୁଲ୍ଲା ଶାହିଦ , ବାଂଲାଦେଶ ସୂଚନା ମନ୍ତ୍ରୀ ଡ. ହସନ ମହମଦ , ଏସ୍ଟୋନିଆ ବୈଦେଶିକ ମନ୍ତ୍ରୀ ଉରମାସ ରେନସାଲୁ , ଦକ୍ଷିଣ ଆଫ୍ରିକା ଅନ୍ତର୍ଜାତୀୟ ସମ୍ପର୍କ ଓ ସହଯୋଗ ମନ୍ତ୍ରୀ ଡ. ନାଲେଦି ପାନ୍ଦୋର , ଡେନମାର୍କ ବୈଦେଶିକ ବ୍ୟାପାର ମନ୍ତ୍ରୀ ମିଃ ଜେପୀ କୋଫୋଡ , ରାଜ୍ୟଗୋଷ୍ଠୀ ମହାସଚିବ ପ୍ୟାଟ୍ରିସିଆ ସ୍କଟଲ୍ୟାଣ୍ଡ , ସାଙ୍ଘାଇ ସହଯୋଗ ସଂଗଠନର ମହାସଚିବ ମିଃ ଭ୍ଳାଦିମିର ନୋରୋଭ ପ୍ରମୁଖ ପ୍ରଧାନମନ୍ତ୍ରୀଙ୍କୁ ଭେଟିଥିବା ପ୍ରତିନିଧି ଦଳରେ ସାମିଲ ହୋଇଥିଲେ ।


    ପ୍ରଧାନମନ୍ତ୍ରୀ ଏହି ପ୍ରତିନିଧି ମଣ୍ଡଳୀକୁ ଭାରତରେ ସ୍ୱାଗତ କରିଥିଲେ ଏବଂ ରାଇସିନା ଆଲୋଚନା 2020ରେ ଅଂଶଗ୍ରହଣ ଲାଗି ସେମାନଙ୍କୁ ଧନ୍ୟବାଦ ଜଣାଇଥିଲେ । ଦ୍ରୁତ ଏବଂ ସମାବେଶୀ ସାମାଜିକ-ଅର୍ଥନୈତିକ ବିକାଶ ଲାଗି ସରକାରଙ୍କ ଦ୍ୱାରା ନିଆଯାଇଥିବା ବ୍ୟାପକ ପଦକ୍ଷେପ ସମ୍ପର୍କରେ ପ୍ରଧାନମନ୍ତ୍ରୀ କହିଥିଲେ । ଏଥିସହିତ ବୃହତ ବୈଶ୍ୱିକ ଆହ୍ୱାନର ମୁକାବିଲା କରିବା ଓ ସ୍ଥାୟୀ ବିକାଶ ଲକ୍ଷ୍ୟ ହାସଲ ନିମନ୍ତେ ଏସବୁ ପଦକ୍ଷେପର ଗୁରୁତ୍ୱ ଉପରେ ଆଲୋକପାତ କରିଥିଲେ ।


    **********

    
    
    (Release ID: 1599630) Visitor Counter : 9