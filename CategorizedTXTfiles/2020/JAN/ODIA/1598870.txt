      କ୍ୟାବିନେଟ

      ଭାରତୀୟ ରେଳକୁ ଇନ୍ଧନ ବ୍ୟାପାରରେ ଆତ୍ମନିର୍ଭରଶୀଳ କରିବା ଲାଗି ଭାରତ ଓ ବ୍ରିଟେନ ମଧ୍ୟରେ ବୁଝାମଣାପତ୍ରକୁ କ୍ୟାବିନେଟ ମଞ୍ଜୁରି
      Posted On: 08 JAN 2020 9:03PM by PIB Bhubaneshwar


    1. ଭାରତୀୟ ରେଳକୁ ଇନ୍ଧନ ବ୍ୟାପାରରେ ଆତ୍ମନିର୍ଭରଶୀଳ କରିବା ଲାଗି ଅନ୍ତର୍ଜାତୀୟ ବିକାଶ ବିଭାଗ (ବ୍ରିଟେନ ସରକାର)ଙ୍କ ସହିତ 02.12.2019ରେ ସ୍ୱାକ୍ଷରିତ ବୁଝାମଣାପତ୍ରକୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ମଞ୍ଜୁରି ଦେଇଛନ୍ତି ।


    2. କାର୍ଯ୍ୟାନ୍ୱୟନ ରଣନୀତି ଏବଂ ଲକ୍ଷ୍ୟ


    3. ଭାରତୀୟ ରେଳକୁ ଇନ୍ଧନ ବ୍ୟାପାରରେ ଆତ୍ମନିର୍ଭରଶୀଳ କରିବା ଲାଗି ରେଳ ମନ୍ତ୍ରଣାଳୟ ଅନ୍ତର୍ଜାତୀୟ ବିକାଶ ବିଭାଗ (ବ୍ରିଟେନ ସରକାର)ଙ୍କ ସହିତ ନିମ୍ନଲିଖିତ ବୁଝାମଣାରେ ସ୍ୱାକ୍ଷର କରିଥିଲେ :-


    4. ଉଭୟ ପକ୍ଷ ଭାରତୀୟ ରେଳକୁ ଇନ୍ଧନ ସକ୍ଷମ ଏବଂ ଇନ୍ଧନ ବ୍ୟାପାରରେ ଆତ୍ମନିର୍ଭରଶୀଳ କରିବା ପ୍ରୟାସରେ ନିଆଯିବାକୁ ଥିବା ଗତିବିଧି ସମ୍ପ୍ରସାରଣ ଲାଗି ସହମତ ହୋଇଛନ୍ତି ।


    5. ଉଭୟ ଦେଶ ମଧ୍ୟରୁ ପ୍ରତ୍ୟେକ ଅଂଶୀଦାର ସମୟ ବ୍ୟବଧାନରେ ନିଜ ଦେଶରେ ପ୍ରଚଳିତ ଆଇନ , ନିୟମ , ନିୟମ ପ୍ରଣୟନ ଏବଂ ଜାତୀୟ ନୀତି ଅନ୍ତର୍ଗତ ଭାରତୀୟ ରେଳକୁ ଇନ୍ଧନ ସକ୍ଷମ ଏବଂ ଇନ୍ଧନ ବ୍ୟାପାରରେ ଆତ୍ମନିର୍ଭରଶୀଳ କରିବା ଦିଗରେ ଆବଶ୍ୟକ ପଦକ୍ଷେପ ଗ୍ରହଣ କରିବେ ।


    6. ଉଭୟ ପକ୍ଷ ଭାରତୀୟ ରେଳ ପାଇଁ ଇନ୍ଧନ ଯୋଜନା ଯେପରିକି ସୌର ଏବଂ ବାୟୁ ଇନ୍ଧନ କ୍ଷେତ୍ର , ଇନ୍ଧନ ସକ୍ଷମତା ଅଭ୍ୟାସ ଆପଣାଇବା , ଇନ୍ଧନ ଦକ୍ଷତା ହାସଲ କରିବା , ବୈଦ୍ୟୁତିକ ଯାନ ଚାର୍ଜିଂ ଭିତ୍ତିଭୂମି ନିର୍ମାଣ କରିବା , ବ୍ୟାଟେରୀ ଚାଳିତ ସଟିଂ ଲୋକୋମୋଟିଭ ଆଦି ଉପରେ ସହମତ ହୋଇଛନ୍ତି । ଉଭୟ ପକ୍ଷ ମଧ୍ୟରେ ପ୍ରଶିକ୍ଷଣ କାର୍ଯ୍ୟକ୍ରମ , ଔଦ୍ୟୋଗିକ ଗସ୍ତ , କ୍ଷେତ୍ର ପରିଦର୍ଶନ କିମ୍ବା ସହଯୋଗର ଅନ୍ୟ କୌଣସି ସ୍ୱରୂପ ଭଳି ବିକାଶ କ୍ଷମତା ବଢ଼ାଇବା ଲାଗି ଲିଖିତ ଭାବେ ମଞ୍ଜୁରି ଦିଆଯାଇପାରିବ ।


    7. ଭାଗୀଦାର ଏହି ବୁଝାମଣାପତ୍ର ଅନ୍ତର୍ଗତ ଉଚିତ ଢଙ୍ଗରେ ଗତିବିଧିର ପରିଚାଳନାରେ ସହଯୋଗ କରିବେ । ଏହି ବୁଝାମଣାରେ ଏପରି କିଛି ନାହିଁ ଯାହା ଅଂଶୀଦାରଙ୍କ ମଧ୍ୟରେ ସହଯୋଗର ବର୍ତ୍ତମାନ ଏବଂ ଭବିଷ୍ୟତ ବ୍ୟବସ୍ଥାକୁ କ୍ଷତିଗ୍ରସ୍ତ କରିବ ।


    8. ଭାଗୀଦାର ବୁଝାମଣାପତ୍ରରେ କିମ୍ବା ଏହାର କୌଣସି ଅଂଶରେ ପରିବର୍ତ୍ତନ କିମ୍ବା ସଂଶୋଧନ ଲାଗି ଲିଖିତ ଭାବେ ଅନୁରୋଧ କରିପାରିବେ । ଏଥିରେ କରାଯାଇଥିବା ଯେକୌଣସି ପରିବର୍ତ୍ତନ ସଂଶୋଧିତ ବୁଝାମଣାପତ୍ରର ଅଂଶବିଶେଷ ହେବ । ଏହି ପରିବର୍ତ୍ତନ ବା ସଂଶୋଧନ ଅଂଶୀଦାରଙ୍କ ଦ୍ୱାରା ନିର୍ଦ୍ଧାରଣ କରାଯାଇଥିବା ତାରିଖ ଠାରୁ ଲାଗୁ ହେଲା ବୋଲି ଧରାଯିବ ।


    9. ବୁଝାମଣାପତ୍ର ଉଭୟ ପକ୍ଷଙ୍କ କ୍ଷମତାପ୍ରାପ୍ତ ପ୍ରତିନିଧିଙ୍କ ଦ୍ୱାରା ସ୍ୱାକ୍ଷରିତ ହେବା ପରେ ଲାଗୁ ହେବ ଏବଂ ଯେକୌଣସି ପକ୍ଷ ଲିଖିତ ପତ୍ରବିନିମୟ ଜରିଆରେ ବୁଝାମଣାକୁ ରଦ୍ଦ କରିପାରିବେ । ଏଭଳି ସ୍ଥିତିରେ ଗୋଟିଏ ପକ୍ଷ ଅନ୍ୟ ପକ୍ଷରୁ ଲିଖିତ ଭାବେ ଅବଗତ କରାଇବାର 6 ମାସ ପରେ ବୁଝାମଣା ରଦ୍ଦ ହେଲା ବୋଲି ଧରାଯିବ ।


    10. ବୁଝାମଣାପତ୍ର ରଦ୍ଦ ହେବାର ପ୍ରଭାବ ସେସବୁ ପ୍ରକଳ୍ପ କିମ୍ବା କାର୍ଯ୍ୟକ୍ରମ ଉପରେ ପଡ଼ିବ ନାହିଁ ଯେଉଁ ପ୍ରକଳ୍ପଗୁଡ଼ିକ ବୁଝାମଣା ରଦ୍ଦ ହେବା ତାରିଖ ପୂର୍ବରୁ ଅଂଶୀଦାରଙ୍କ ମଧ୍ୟରେ ସହମତି ଜରିଆରେ ଆରମ୍ଭ ହୋଇସାରିଛି । ଏହା ଉପରେ ସହଯୋଗ କ୍ଷେତ୍ର ଏବଂ ଏହାର ଢାଂଚା ଜାରି ରହିବ ।


    11. ଅଂଶୀଦାରଙ୍କ ମଧ୍ୟରେ ଯେକୌଣସି ପ୍ରକାର ବିବାଦ କିମ୍ବା ମତଭେଦ ଆପୋସ ବିଚାରବିମର୍ଶ ଏବଂ ଆଲୋଚନା ମାଧ୍ୟମରେ ସମାଧାନ କରାଯିବ ।


    **********


    

    
    (Release ID: 1598870) Visitor Counter : 13