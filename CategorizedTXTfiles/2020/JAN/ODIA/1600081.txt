      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଆଇସିପି ବିରାଟନଗରର ଉଦ୍ଘାଟନ ଏବଂ ନେପାଳରେ ଗୃହ ପୁନଃନିର୍ମାଣ ପ୍ରକଳ୍ପର ଅଗ୍ରଗତି ଅନୁଧ୍ୟାନ ଅବସରରେ ପ୍ରଧାନମନ୍ତ୍ରୀଙ୍କ ମନ୍ତବ୍ୟ
      Posted On: 21 JAN 2020 2:50PM by PIB Bhubaneshwar


    ମୋର ବନ୍ଧୁ ଏବଂ ନେପାଳର ମାନନୀୟ ପ୍ରଧାନମନ୍ତ୍ରୀ ସମ୍ମାନନୀୟ କେ. ପି. ଶର୍ମା ଓଲି ମହୋଦୟ ,


    ଦୁଇ ଦେଶର ବରିଷ୍ଠ ମନ୍ତ୍ରୀ ଏବଂ ଅଧିକାରୀଗଣ ,


    ନମସ୍କାର !


    ସର୍ବପ୍ରଥମେ ମୁଁ ମୋ ତରଫରୁ ଏବଂ ସମସ୍ତ ଭାରତବାସୀଙ୍କ ତରଫରୁ ଓଲି ମହୋଦୟ ଏବଂ ନେପାଳରେ ଥିବା ଆମର ସମସ୍ତ ବନ୍ଧୁମାନଙ୍କୁ ନବବର୍ଷ 2020ର ଶୁଭକାମନା ଜଣାଉଛି ।


    ଏହା କେବଳ ନୂତନ ବର୍ଷ ନୁହେଁ , ବରଂ ଏକ ନୂତନ ଦଶକର ଆରମ୍ଭ ।


    ମୁଁ ଆଶା କରୁଛି କି ଏହି ନୂତନ ଦଶକ ଆପଣ ସମସ୍ତଙ୍କ ପାଇଁ ଭଲ ସ୍ୱାସ୍ଥ୍ୟ , ଦୀର୍ଘ ଆୟୁ , ପ୍ରଗତି , ପ୍ରସନ୍ନତା ଏବଂ ଶାନ୍ତି ଆଣୁ ।


    ଦୁଇ ଦେଶର ଭିନ୍ନ ଭିନ୍ନ ଅଂଚଳରେ ସଂକ୍ରାନ୍ତିର ପର୍ବ ମଧ୍ୟ ଭିନ୍ନ ଭିନ୍ନ ରୂପ-ରଙ୍ଗ ସହିତ , କିନ୍ତୁ ସମାନ ଆନନ୍ଦ ଉଲ୍ଲାସର ସହିତ ଗତ ସପ୍ତାହରେ ପାଳନ କରାଗଲା । ଏହି ପର୍ବ ଅବସରରେ ମଧ୍ୟ ଆପଣ ସମସ୍ତଙ୍କୁ ଶୁଭକାମନା ଜଣାଇବାକୁ ଚାହୁଁଛି ।


    ମହାମହିମ ,


    ଏହି ନବ ବର୍ଷ ଏବଂ ନୂଆ ଦଶକର ଶୁଭାରମ୍ଭରେ ହିଁ ଆମେ ଆଜିର ଏହି ଶୁଭ କାର୍ଯ୍ୟରେ ଏକାଠି ସାମିଲ ହୋଇଛେ । ଏହା ହେଉଛି ଅନ୍ୟନ୍ତ ହର୍ଷ ବା ଆନନ୍ଦର ବିଷୟ ।


    ବିଗତ ପାଞ୍ଚ ମାସରେ ଆମେ ଦ୍ୱିତୀୟ ଥର ଦୁଇ ଦେଶ ମଧ୍ୟରେ ଦ୍ୱିପାକ୍ଷିକ ପ୍ରକଳ୍ପର ଉଦଘାଟନ ଭିଡିଓ ଲିଙ୍କ ଦ୍ୱାରା କରୁଛୁ । ଏହା ହେଉଛି ଭାରତ-ନେପାଳ ସମ୍ବନ୍ଧର ସମ୍ପ୍ରସାରଣ ଏବଂ ଦ୍ରୁତ ବିକାଶର ପ୍ରତୀକ ।


    ବନ୍ଧୁଗଣ ,


    ନେପାଳର ବିକାଶରେ , ନେପାଳର ପ୍ରାଥମିକତାଗୁଡିକ ଅନୁସାରେ ଭାରତ ଏକ ବିଶ୍ୱସନୀୟ ସହଭାଗୀର ଭୂମିକା ତୁଲାଉଛି ।


    ‘ ପ୍ରଥମେ ପଡୋଶୀ ’ ହେଉଛି ମୋ ସରକାରର ପ୍ରାଥମିକତା । ଆଉ ସୀମା ପାର ସଂଯୋଗ ବ୍ୟବସ୍ଥାକୁ ବୃଦ୍ଧି କରିବା ଏହି ନୀତିର ହେଉଛି ପ୍ରମୁଖ ଧେୟ ।


    ଉନ୍ନତ ସଂଯୋଗ ବ୍ୟବସ୍ଥାର ମହତ୍ୱ ସେତେବେଳେ ଆହୁରି ବଢିଯାଇଥାଏ , ଯେତେବେଳେ କଥା ଭାରତ ଏବଂ ନେପାଳର ହୋଇଥାଏ । କାରଣ ଆମର ସମ୍ବନ୍ଧ କେବଳ ପଡୋଶୀ ଭାବେ ନୁହେଁ । ଇତିହାସ ଏବଂ ଭୂଗୋଳ ଆମକୁ ପ୍ରକୃତି , ପରିବାର , ଭାଷା , ସଂସ୍କୃତି , ପ୍ରଗତି ଏବଂ କେଜାଣି କାହିଁକି ଆହୁରି ଅନେକ ରଜ୍ଜୁରେ ବାନ୍ଧି ରଖିଛି ।


    ଏଥିପାଇଁ , ଆମ ଦୁଇ ଦେଶ ମଧ୍ୟରେ ଉନ୍ନତ ସଂଯୋଗ ବ୍ୟବସ୍ଥା ଆମ ଜୀବନକୁ ଆହୁରି ନିକଟତର ଭାବେ ଯୋଡ଼ୁଛି ଏବଂ ଆମ ହୃଦୟ ମଧ୍ୟରେ ନୂତନ ପଥ ଉନ୍ମୁକ୍ତ କରୁଛି ।


    ଯୋଗାଯୋଗ ବ୍ୟବସ୍ଥା ନା କେବଳ ଦେଶ ବରଂ ସମ୍ପୂର୍ଣ୍ଣ କ୍ଷେତ୍ରର ବିକାଶ ପାଇଁ ଏକ ଉତପ୍ରେରକ ଭାବେ କାର୍ଯ୍ୟ କରିଥାଏ ।


    ପଡୋଶୀ ଭାବେ ସମସ୍ତ ମିତ୍ରଦେଶଙ୍କ ସହିତ ଯାତାୟାତକୁ ସରଳ ଏବଂ ସୁଗମ କରିବା ପାଇଁ , ଆଉ ଆମମାନଙ୍କ ମଧ୍ୟରେ ବ୍ୟବସାୟ , ସଂସ୍କୃତି , ଶିକ୍ଷା , ଇତ୍ୟାଦି କ୍ଷେତ୍ରରେ ସମ୍ପର୍କକୁ ଆହୁରି ସୁଗମ କରିବା ପାଇଁ ଭାରତ ପ୍ରତିଶୃତିବଦ୍ଧ ।


    ଭାରତ ଏବଂ ନେପାଳ ଅନେକ ସୀମାପାର ଯୋଗାଯୋଗ ପ୍ରକଳ୍ପ ଯେପରି ସଡ଼କ , ରେଳ ଏବଂ ପରିବହନ ଲାଇନ୍ ଉପରେ କାର୍ଯ୍ୟ କରୁଛନ୍ତି । ଆମ ଦେଶ ମଧ୍ୟରେ ସୀମାର ପ୍ରମୁଖ ସ୍ଥାନରେ ସମନ୍ୱିତ ଚେକ୍ ପୋଷ୍ଟ ପାରସ୍ପରିକ ବ୍ୟବସାୟ ଏବଂ ଯାତାୟତକୁ ବହୁତ ସୁବିଧାଜନକ କରୁଛି ।


    ମହାମହିମ ,


    ଆଇସିପି ନିର୍ମାଣର ପ୍ରଥମ ପର୍ଯ୍ୟାୟରେ ଆମେ ବୀରଗଞ୍ଜ ଏବଂ ବିରାଟନଗରରେ ଆଇସିପିର ବିକାଶର ନିଷ୍ପତ୍ତି ନେଇଥିଲୁ । ବୀରଗଞ୍ଜର ଆଇପିସିକୁ ଆମେ 2018ରେ ଉଦଘାଟନ କରିଥିଲୁ ।


    ଏବେ ବିରାଟନଗରରେ ମଧ୍ୟ ଆଇସିପିର ଶୁଭାରମ୍ଭ ହେବା ହେଉଛି ଏକ ବହୁତ ହିଁ ଖୁସିର ବିଷୟ । ଭାରତ ତରଫରୁ ରକସୋଲ୍ ଏବଂ ଯୋଗବନୀରେ ପ୍ରଥମରୁ ହିଁ ଏହି ସୁବିଧା ଉପଲବ୍ଧ ହେଉଛି ।


    ମୋର ସଂପୂର୍ଣ୍ଣ ବିଶ୍ୱାସ ଯେ ଆଗାମୀ ବର୍ଷରେ ଆମେ ଏଭଳି ଆହୁରି ଅନେକ ଆଧୁନିକ ସୁବିଧାଗୁଡ଼ିକୁ ବିକାଶ କରିବା ।


    ମହାମହିମ ,


    2015ର ଭୂମିକମ୍ପ ଏକ ହୃଦୟ ବିଦାରକ ଘଟଣା ଥିଲା । ଭୂକମ୍ପ ଭଳି ପ୍ରାକୃତିକ ବିପର୍ଯ୍ୟୟ ମନୁଷ୍ୟର ଦୃଢ଼ତାର ପରୀକ୍ଷା ନେଇଥାଏ । ଆମେ ଭାରତୀୟମାନେ ଗର୍ବ ଅନୁଭବ କରୁ କି ଏହି ବିପଦ ଏବଂ ଦୁଃଖଦ ପରିଣାମକୁ ଆମର ନେପାଳୀ ଭାଇ ଓ ଭଉଣୀମାନେ ସାହସର ସହିତ ସାମ୍ନା କଲେ ।


    ଉଦ୍ଧାର ଏବଂ ସହାୟତାରେ ପ୍ରଥମେ ସହଯୋଗର ହାତ ବଢ଼ାଇ ସକ୍ରିୟ ଭୂମିକା ପରେ ଭାରତ ପୁନଃନିର୍ମାଣରେ ନିଜ ନେପାଳୀ ସାଥୀମାନଙ୍କ ସହିତ କାନ୍ଧରେ କାନ୍ଧ ମିଳାଇ ଠିଆ ହେଲା । ନିକଟତମ ପଡୋଶୀ ଏବଂ ବନ୍ଧୁ ଭାବେ ଏହା ଆମର କର୍ତ୍ତବ୍ୟ ଥିଲା ।


    ଏଥିପାଇଁ ଗୋର୍ଖା ଏବଂ ନୁବାକୋଟ ଜିଲ୍ଲାରେ ଘର ପୁନଃନିର୍ମାଣରେ ଭଲ ଉନ୍ନତି ଦେଖି ମୋତେ ବହୁତ ସନ୍ତୋଷ ମିଳିଛି ।


    ଆମର ଏହା ପ୍ରୟାସ ରହିଛି କି ଆମେ ଏହି ଘରକୁ ‘ ‘Build Back Better’ ’ ର ସିଦ୍ଧାନ୍ତରେ ନିର୍ମାଣ କରିବା । ଏବଂ ‘ ଭୂମିକମ୍ପ ପ୍ରତିରୋଧ କୌଶଳ ’ ବ୍ୟବହାର ଦ୍ୱାରା ଏହା ସୁଦୃଢ଼ ଏବଂ ଦୀର୍ଘସ୍ଥାୟୀ ହେବ ।


    ବିପର୍ଯ୍ୟୟ ମୁକାବିଲା ପାଇଁ ନମନୀୟ ସହଯୋଗ ସ୍ଥାୟିତ୍ୱ ଭିତ୍ତିଭୂମିର ଶୁଭାରମ୍ଭ କରିବାରେ ଭାରତର ଉଦ୍ଦେଶ୍ୟ ହେଉଛି ଭିତ୍ତିଭୂମି ଉପରେ ପ୍ରାକୃତିକ ବିପର୍ଯ୍ୟୟର ପ୍ରଭାବକୁ ବହୁତ କମ୍ କରିବା ।


    ଏହା ବହୁତ ସନ୍ତୋଷର ବିଷୟ ଯେ ଭାରତ ନେପାଳ ସହଯୋଗ ଆଧାରରେ ପଚାଶ ହଜାର ମଧ୍ୟରୁ ପଇଁଚାଳିଶ ହଜାର ଘରର ନିର୍ମାଣ ହୋଇ ସାରିଛି । ଆମର ଆଶା ରହିଛି କି ଅବଶିଷ୍ଟ ଘରର ନିର୍ମାଣ ମଧ୍ୟ ଶୀଘ୍ର ଶେଷ ହେବ । ଆଉ ଏହି ଘରକୁ ନେପାଳୀ ଭାଇ ଭଉଣୀମାନଙ୍କୁ ଶୀଘ୍ର ସମର୍ପିତ କରାଯିବ ।


    ମହାମହିମ ,


    ଆପଣଙ୍କ ସହଯୋଗରେ ବିଗତ ଅନେକ ବର୍ଷରେ ଭାରତ-ନେପାଳ ସମ୍ପର୍କରେ ଅଭୂତପୂର୍ବ ପ୍ରଗତି ଦେଖିବାକୁ ମିଳିଛି । ଆମର ସହଯୋଗ ଏବଂ ବିକାଶର ସହଭାଗୀତା ଦ୍ରୁତ ଗତିରେ ଆଗକୁ ବଢ଼ୁଛି । ଏହା ସହିତ , ଆମେ ଅନ୍ୟାନ୍ୟ ବହୁତ ନୂତନ କ୍ଷେତ୍ରରେ ମଧ୍ୟ ସହଯୋଗ ଆରମ୍ଭ କରିଛୁ ।


    ମୋର କାମନା ହେଉଛି କି ନବବର୍ଷରେ ଆପଣଙ୍କ ସହଯୋଗ ଏବଂ ସମର୍ଥନ ଦ୍ୱାରା ନିଜ ସମ୍ପର୍କକୁ ଆହୁରି ଶିଖରକୁ ନେଇଯିବା । ଆଉ ଏହି ନୂତନ ଦଶକ ଭାରତ-ନେପାଳ ସମ୍ପର୍କର ସ୍ୱର୍ଣ୍ଣିମ ଦଶକ ହେଉ ।


    ପୁଣିଥରେ ଭଲ ସ୍ୱାସ୍ଥ୍ୟ ଏବଂ ସମସ୍ତ ସଫଳତା ପାଇଁ ଆପଣଙ୍କୁ ଶୁଭକାମନା ଜଣାଉଛି । ଆଉ ଏହି କାର୍ଯ୍ୟକ୍ରମ ପାଇଁ ଭିଡିଓ ସମ୍ପର୍କ ଦ୍ୱାରା ଯୋଡ଼ି ହେବା ନେଇ ମୁଁ ଆପଣଙ୍କୁ ବହୁତ ବହୁତ ଧନ୍ୟବାଦ ମଧ୍ୟ ଦେଉଛି ।


    ଶେଷରେ , ଆପଣ ସମସ୍ତଙ୍କୁ ଧନ୍ୟବାଦ ଅର୍ପଣ କରି ଶୁଭକାମନା ଜଣାଉଛି । (ଅନ୍ତ ମା , ତପାଇ ହରୁ ସବୈ ଲାଇ ଧରୈ ଶୁଭକାମନା ଦିନଛୁ । )


    ନମସ୍କାର !


    ***************

    
    
    (Release ID: 1600081) Visitor Counter : 8