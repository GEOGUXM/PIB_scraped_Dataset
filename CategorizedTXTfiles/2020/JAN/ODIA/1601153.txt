      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଭିଡିଓ କନଫରେନ୍ସିଂ ଜରିଆରେ ତୃତୀୟ ବିଶ୍ୱ ଆଳୁ ସମ୍ମିଳନୀରେ ପ୍ରଧାନମନ୍ତ୍ରୀଙ୍କ ଉଦବୋଧନ
      Posted On: 28 JAN 2020 6:16PM by PIB Bhubaneshwar


    ଗୁଜରାଟର ଲୋକପ୍ରିୟ ମୁଖ୍ୟମନ୍ତ୍ରୀ ଶ୍ରୀ ବିଜୟ ରୁପାଣୀ ମହୋଦୟ , କେନ୍ଦ୍ର ମନ୍ତ୍ରିମଣ୍ଡଳରେ ମୋର ସାଥୀ ଶ୍ରୀ ନରେନ୍ଦ୍ର ସିଂହ ତୋମାର ମହାଶୟ , ଶ୍ରୀ ପୁରୁଷୋତ୍ତମ ରୁପାଲା ମହାଶୟ , ଗୁଜରାଟର କୃଷିମନ୍ତ୍ରୀ ଶ୍ରୀ ଆରସୀ ଫାଲଦୁ ମହାଶୟ , ମଞ୍ଚ ଉପରେ ବିରାଜମାନ ଅନ୍ୟ ମହାନୁଭବ , ସାରା ଦେଶ ଏବଂ ବିଶ୍ୱରୁ ଆସିଥିବା ବୈଜ୍ଞାନିକଗଣ ଏବଂ ମୋର ପ୍ରିୟ କୃଷକ ଭାଇ ଓ ଭଉଣୀମାନେ ।


    ମହାତ୍ମାଙ୍କ ମାଟିରେ , ମହାତ୍ମା ମନ୍ଦିରରେ ଆପଣମାନଙ୍କୁ ବହୁତ-ବହୁତ ଅଭିନନ୍ଦନ ଓ ସ୍ୱାଗତ ।


    ମୋତେ ଅବଗତ କରାଯାଇଛି କି ଆଜି ଏହି ବିଶ୍ୱ ଆଳୁ ସମ୍ମିଳନୀକୁ ବିଶ୍ୱର ଅନେକଗୁଡ଼ିଏ ଦେଶରୁ ବହୁ ବୈଜ୍ଞାନିକ ଏହି ସମ୍ମିଳନୀକୁ ଆସିଛନ୍ତି , ହଜାର ହଜାର କୃଷକ ସାଥୀ ଏବଂ ଅନ୍ୟାନ୍ୟ ଅଂଶୀଦାର ମଧ୍ୟ ଏହି ସମାରୋହରେ ସାମିଲ ହୋଇଛନ୍ତି । ଆଗାମୀ ତିନି ଦିନରେ ଆପଣ ସମସ୍ତେ ସମଗ୍ର ବିଶ୍ୱର ଖାଦ୍ୟ ଏବଂ ପୋଷଣର ଚାହିଦା ସହିତ ଜଡ଼ିତ ଗୁରୁତ୍ୱପୂର୍ଣ୍ଣ ଦିଗଗୁଡ଼ିକ ଉପରେ ଚର୍ଚ୍ଚା କରିବେ , କିଛି ନୂତନ ସମାଧାନ ବାହାରିବାକୁ ଯାଉଛି ।


    ଏହି ସମ୍ମିଳନୀର ବିଶେଷତ୍ଵ ଏହା ମଧ୍ୟ ଯେ ଏଠାରେ ଆଳୁ ସମ୍ମିଳନୀ , କୃଷି ପ୍ରଦର୍ଶନୀ ଏବଂ ଆଳୁ କ୍ଷେତ୍ର ଦିବସ , ତିନୋଟି ଯାକ ଏକା ସହିତ ଅନୁଷ୍ଠିତ ହେଉଛି । ମୋତେ ଅବଗତ କରାଯାଇଛି କି ପ୍ରାୟ 6 ହଜାର କୃଷକ କ୍ଷେତ୍ର ଦିବସ ଅବସରରେ ସମସ୍ତେ ଗୁଜରାଟର କୃଷିକ୍ଷେତ୍ରକୁ ଯିବେ । ମୁଁ ବୁଝୁଛି ଯେ ଏହା ହେଉଛି ନିଜକୁ ନିଜ ମଧ୍ୟରେ ଏକ ପ୍ରଶଂସନୀୟ ପ୍ରୟାସ ।


    ସାଥୀଗଣ , ଏହା ମଧ୍ୟ ହେଉଛି ଏକ ଖୁବ ଭଲକଥା କି ଏଥର ଆଳୁ ସମ୍ମିଳନୀ ଦିଲ୍ଲୀରୁ ବାହାରେ ହେଉଛି , ହଜାର ହଜାର ଆଳୁ ଚାଷୀଙ୍କ ମଧ୍ୟରେ ହେଉଛି । ଗୁଜରାଟରେ ଏହି ସମ୍ମିଳନୀ ଆୟୋଜିତ ହେବା ମଧ୍ୟ ଏଇଥିପାଇଁ ଗୁରୁତ୍ୱପୂର୍ଣ୍ଣ କାରଣ , ଆଳୁ ଉତ୍ପାଦନ ଦୃଷ୍ଟିରୁ ଏହି ରାଜ୍ୟ ଦେଶରେ ଏକ ନମ୍ବର ।


    ସାଥୀଗଣ ,


    ଗୁଜରାଟ ବିଗତ 2 ଦଶକ ଧରି ଆଳୁ ଉତ୍ପାଦନ ଏବଂ ଆଳୁ ରପ୍ତାନୀର କେନ୍ଦ୍ର ହୋଇ ବାହାରିଛି । ଗତ 10-11 ବର୍ଷରେ ଯେଉଁଠି ଭାରତର ମୋଟ ଆଳୁ ଉତ୍ପାଦନ ପ୍ରାୟ 20 ପ୍ରତିଶତ ହାରରେ ବଢ଼ିଛି , ସେଠି ଗୁଜରାଟରେ ଏହି ହାର 170 ପ୍ରତିଶତ ବୃଦ୍ଧି ହୋଇଛି ।


    ଆଳୁର ପରିମାଣ ଏବଂ ଗୁଣବତ୍ତାରେ ହୋଇଥିବା ଏହି ବୃଦ୍ଧିର କାରଣ ହେଉଛି , ବିଗତ 2 ଦଶକରେ ନିଆଯାଇଥିବା ନୀତିଗତ ନିଷ୍ପତ୍ତି ଏବଂ ସିଞ୍ଚନର ଆଧୁନିକ ଏବଂ ପର୍ଯ୍ୟାପ୍ତ ସୁବିଧା । ଉନ୍ନତ ନୀତିଗତ ନିଷ୍ପତ୍ତି କାରଣରୁ ଆଜି ଦେଶର ବଡ଼ ବଡ଼ ଆଳୁ ପ୍ରକ୍ରିୟାକରଣ ୟୁନିଟଗୁଡ଼ିକ ଗୁଜରାଟରେ ରହିଛି ଏବଂ ଅଧିକାଂଶ ଆଳୁ ରପ୍ତାନୀକାରୀ ମଧ୍ୟ ମୂଳତଃ ଗୁଜରାଟର ଅଟନ୍ତି । ଗୁଜରାଟରେ ଶୀତଳଭଣ୍ଡାରର ଏକ ବଡ଼ ଏବଂ ଆଧୁନିକ ନେଟୱାର୍କ ରହିଛି । ସେଥିମଧ୍ୟରୁ ଅନେକଗୁଡ଼ିଏ ବିଶ୍ୱସ୍ତରୀୟ ସୁବିଧା ଦ୍ୱାରା ସମୃଦ୍ଧ ।


    ଏହାବ୍ୟତୀତ ଆଜି ସୁଜଳାମ୍ - ସୁଫଳାମ୍ ଏବଂ ସୌନୀ ଯୋଜନା ମାଧ୍ୟମରେ ଗୁଜରାଟର ସେହି ଅଞ୍ଚଳରେ ମଧ୍ୟ ସିଞ୍ଚନର ସୁବିଧା ପହଞ୍ଚିଛି , ଯେଉଁଗୁଡ଼ିକ କେବେ ମରୁଡ଼ି ଦ୍ୱାରା ପ୍ରଭାବିତ ରହୁଥିଲା ।


    ସର୍ଦ୍ଦାର ସରୋବର ସେତୁ କାରଣରୁ ଗୁଜରାଟର ଏକ ବଡ଼ ଅଂଶ ଜଳସେଚନ ସୁବିଧାର ପରିସର ମଧ୍ୟକୁ ଆସିଯାଇଛି । କେନାଲଗୁଡ଼ିକର ଏତେ ବ୍ୟାପକ ନେଟୱର୍କ ବହୁତ କମ୍ ସମୟରେ ପ୍ରସ୍ତୁତ କରିବା ହେଉଛି ନିଜକୁ ନିଜ ମଧ୍ୟରେ ଏକ ବଡ଼ ଉପଲବ୍ଧ ।


    ଜଳସେଚନରେ ମଧ୍ୟ ବୈଜ୍ଞାନିକ ଏବଂ ବୈଷୟିକ ଜ୍ଞାନକୌଶଳ ଦ୍ୱାରା କ୍ରମାଗତ ଭାବେ ସଂସ୍କାର ହେବାରେ ଲାଗିଛି , ତାହାକୁ ଗ୍ରହଣ କରାଯାଉଛି । ପ୍ରତି ବୁନ୍ଦା ଅଧିକ ଶସ୍ୟ (ପର୍ ଡ୍ରପ୍ - ମୋର୍ କ୍ରପ୍) ଏହି ମନ୍ତ୍ରର ଭାବରେ କ୍ରମାଗତ ଭାବେ ସୁଧାର ହେବାକୁ ଲାଗିଛି , ତାକୁ ଆପଣା ଯାଉଛି । ତାହା ଉପରେ କାର୍ଯ୍ୟ କରି ଅଣୁ ଜଳସେଚନ ଉପରେ ଦୃଷ୍ଟି ଦିଆଗଲା , ବୁନ୍ଦା ଏବଂ ଫୁଆରା ଜଳସେଚନକୁ ପ୍ରୋତ୍ସାହନ ଦିଆଗଲା ।


    ସାଥୀଗଣ ,


    ଗୁଜରାଟର ଏହି ପ୍ରୟୋଗ ବିଗତ 5 ବର୍ଷରେ ସମଗ୍ର ଦେଶ ପାଇଁ ମଧ୍ୟ କରାଯାଇଛି । ବର୍ଷ 2022 ପର୍ଯ୍ୟନ୍ତ କୃଷକଙ୍କ ଆୟ ଦୁଇଗୁଣା କରିବାର ଲକ୍ଷ୍ୟ ନେଇ ଆମେ କ୍ରମାଗତ ଭାବେ ଆଗକୁ ବଢ଼ି ଚାଲିଛୁ ଏବଂ ବହୁତ କିଛି ପ୍ରାପ୍ତ କରି ଚାଲିଛୁ । ଗୁରୁତ୍ୱପୂର୍ଣ୍ଣ ପଦକ୍ଷେପ ଉଠାଯାଉଛି କୃଷକମାନଙ୍କର ପ୍ରୟାସ ଏବଂ ସରକାରଙ୍କର ନୀତିର ସମନ୍ୱୟର ହିଁ ଏହା ହେଉଛି ପରିଣାମ କି ଅନେକ ଶସ୍ୟ ଏବଂ ଅନ୍ୟାନ୍ୟ ଖାଦ୍ୟ ସାମଗ୍ରୀର ଉତ୍ପାଦନରେ ଭାରତ ଦୁନିଆର ଶ୍ରେଷ୍ଠ 3ଟି ଦେଶ ମଧ୍ୟରେ ରହିଛି । ଏକଦା ଆମ ସମ୍ମୁଖରେ ଡାଲି ସଙ୍କଟ ଦେଖା ଦେଇଥିଲା , କିନ୍ତୁ ଏହି ସଙ୍କଟ ଉପରେ ମଧ୍ୟ ଦେଶର କୃଷକମାନେ ଦୃଢ଼ ନିଷ୍ପତ୍ତି ନେଲେ ଏବଂ ଦେଶ ବିଜୟ ପ୍ରାପ୍ତ ହୋଇଛି ।


    ସାଥୀଗଣ ,


    ଚାଷକୁ ଲାଭକାରୀ କରିବା ପାଇଁ ସରକାରଙ୍କର ଦୃଷ୍ଟି କ୍ଷେତରୁ ନେଇ ଖାଦ୍ୟ ପ୍ରକ୍ରିୟାକରଣ ଏବଂ ବଣ୍ଟନ କେନ୍ଦ୍ର ପର୍ଯ୍ୟନ୍ତ ଏକ ଆଧୁନିକ ଏବଂ ବ୍ୟାପକ ନେଟୱାର୍କ ପ୍ରସ୍ତୁତ କରାଇବା ପାଇଁ ରହିଛି । ଆଗାମୀ 5 ବର୍ଷ ମଧ୍ୟରେ କେବଳ ସିଞ୍ଚନ ଏବଂ କୃଷିକ୍ଷେତ୍ର ସହିତ ଜଡ଼ିତ ଅନ୍ୟାନ୍ୟ ଭିତ୍ତିଭୂମି ଉପରେ ହଜାର କୋଟି ଟଙ୍କା ଖର୍ଚ୍ଚ କରାଯିବ ।


    କେବଳ ଏତିକି ହିଁ ନୁହେଁ , ଖାଦ୍ୟ ପ୍ରକ୍ରିୟାକରଣ ସହିତ ଜଡ଼ିତ କ୍ଷେତ୍ରକୁ ପ୍ରୋତ୍ସାହିତ କରିବା ପାଇଁ କେନ୍ଦ୍ର ସରକାର ମଧ୍ୟ ଅନେକ ପଦକ୍ଷେପ ନେଇଛନ୍ତି । ହୁଏତ ଏହି କ୍ଷେତ୍ରକୁ 100 ପ୍ରତିଶତ ପ୍ରତ୍ୟକ୍ଷ ବିଦେଶୀ ନିବେଶ ପାଇଁ ଉନ୍ମୁକ୍ତ କରିବାର ନିଷ୍ପତ୍ତି ହେଉ କିମ୍ବା ପିଏମ କିଷାନ ସମ୍ପଦା ଯୋଜନା ମାଧ୍ୟମରେ ମୂଲ୍ୟଯୁକ୍ତ ଏବଂ ମୂଲ୍ୟ ଶୃଙ୍ଖଳା ବିକାଶରେ ସାହାଯ୍ୟ , ପ୍ରତ୍ୟେକ ସ୍ତରରେ ଚେଷ୍ଟା କରାଯାଉଛି । ଏହି ଯୋଜନା ମାଧ୍ୟମରେ ବହୁତ ହିଁ କମ୍ ସମୟରେ ହଜାର ହଜାର କୋଟି ଟଙ୍କାର ଅନେକ ପ୍ରକଳ୍ପ ଦେଶରେ ସଂପୂର୍ଣ୍ଣ କରାଯାଇ ସାରିଛି ।


    ସାଥୀଗଣ ,


    ସରକାରଙ୍କର ପ୍ରୟାସ ହେଉଛି କି କୃଷିକ୍ଷେତ୍ରରେ ହେଉଥିବା ଖର୍ଚ୍ଚ କମ୍ ହେଉ । ସରକାରଙ୍କ ଦ୍ୱାରା ଆରମ୍ଭ କରାଯାଇଥିବା ପ୍ରଧାନମନ୍ତ୍ରୀ କିଷାନ ସମ୍ମାନନିଧି ଯୋଜନା ଫଳରେ , କୃଷକମାନଙ୍କୁ ତାଙ୍କର ଅନେକଗୁଡ଼ିଏ ଛୋଟ ଛୋଟ ଖର୍ଚ୍ଚ ପୂରଣ କରିବାରେ ସାହାଯ୍ୟ ମିଳି ପାରୁଛି । ଏ ପର୍ଯ୍ୟନ୍ତ 8 କୋଟି କୃଷକଙ୍କୁ ଏହାର ଲାଭ ଦିଆ ଯାଇସାରିଛି । ଏ ମାସର ଆରମ୍ଭରେ , ଏକା ସଙ୍ଗରେ 6 କୋଟି କୃଷକଙ୍କ ବ୍ୟାଙ୍କ ଖାତାରେ , 12 ହଜାର କୋଟି ଟଙ୍କାର ରାଶି ହସ୍ତାନ୍ତର କରି ଏକ ନୂତନ ରେକର୍ଡ ମଧ୍ୟ ସୃଷ୍ଟି କରାଯାଇଛି ।


    ସାଥୀଗଣ ,


    କୃଷକ ଏବଂ ଉପଭୋକ୍ତାଙ୍କ ମଧ୍ୟରେ ଦୂରତ୍ୱ ଏବଂ କୃଷି ଉତ୍ପାଦର ନଷ୍ଟକୁ ହ୍ରାସ କରିବା ହେଉଛି ଆମର ପ୍ରାଥମିକତା । ଏଥିପାଇଁ ପରମ୍ପରାଗତ କୃଷିକୁ ପ୍ରୋତ୍ସାହନ ଦିଆଯାଉଛି ।


    କୃଷକଙ୍କୁ ଋଣର , ଟେକ୍ନୋଲୋଜିର ଏବଂ ବଜାର ପର୍ଯ୍ୟନ୍ତ କାରବାର କରିବା ସହଜ ହେଉ , ଏଥିପାଇଁ କୃଷକ ଉତ୍ପାଦକ ସଂଗଠନକୁ ପ୍ରୋତ୍ସାହନ ଦିଆଯାଉଛି । ସରକାରଙ୍କର ପ୍ରୟାସ ହେଉଛି କି ଆଗାମୀ 5 ବର୍ଷରେ 10 ହଜାର ନୂତନ ଏଫପିଓ ନିର୍ମାଣ କରାଯାଉ । କେବଳ ଏତିକି ନୁହେଁ ଇ-ନାମ ରୂପରେ ଏକ ଜାତୀୟ କୃଷି ବଜାର କୃଷକଙ୍କ ମଧ୍ୟରେ ଲୋକପ୍ରିୟ ହେବାରେ ଲାଗିଛି ।


    ସାଥୀଗଣ ,


    ସରକାରଙ୍କର ଗୁରୁତ୍ୱ କୃଷି ଟେକ୍ନୋଲୋଜି ଆଧାରିତ ଷ୍ଟାର୍ଟଅପ୍ସକୁ ପ୍ରୋତ୍ସାହନ କରିବା ଉପରେ ମଧ୍ୟ ରହିଛି ଫଳରେ ସ୍ମାର୍ଟ ଏବଂ ସଅଳ କୃଷି ପାଇଁ ଆବଶ୍ୟକ କୃଷକଙ୍କର ଡାଟାବେସ୍ ଏବଂ କୃଷି ଆବଶ୍ୟକତାର ଉପଯୋଗ କରାଯାଇପାରିବ । ଏହାଦ୍ୱାରା କୃଷକଙ୍କୁ ପାଣି , ସାର ଏବଂ କୀଟନାଶକ ଗୁଡ଼ିକର ଉପଯୁକ୍ତ ଉପଯୋଗ ପାଇଁ ସାହାଯ୍ୟ ମିଳିବ । ଏହାଦ୍ୱାରା ଖର୍ଚ୍ଚ କମ୍ ହେବ ଏବଂ ବିଶ୍ୱ ବଜାରରେ ଭାରତୀୟ କୃଷକମାନଙ୍କର ଅଧିକ ଭାଗିଦାରୀ ସୁନିଶ୍ଚିତ ହେବ ।


    ସାଥୀଗଣ ,


    ସରକାରଙ୍କର ଏହି ପ୍ରୟାସ ଆହୁରି ସଫଳ ସେତେବେଳେ ହେବ , ଯେତେବେଳେ ଆପଣଙ୍କ ଭଳି ବୈଜ୍ଞାନିକ , ଗବେଷକ ଏହି ଶୀଘ୍ର ନଷ୍ଟ ହେଉଥିବା ପନିପରିବାକୁ ଆହୁରି ଅଧିକ ଦିନ ପାଇଁ ସୁରକ୍ଷିତ ରଖିବା ପାଇଁ ସୁଲଭ ସମାଧାନ ପ୍ରସ୍ତୁତ କରିବେ । ଆଗାମୀ ଦଶକମାନଙ୍କରେ ଆସୁଥିବା ଆହ୍ୱାନଗୁଡ଼ିକୁ ଦେଖି , ଉତ୍ପାଦକତା , ସୁଲଭତା ଏବଂ କୃଷକମାନଙ୍କୁ ଉଚିତ ମୂଲ୍ୟ ମିଳୁ , ଏଭଳି ସମାଧାନ ପ୍ରସ୍ତୁତ କରିବାକୁ ହେବ ।


    ଏଥିପାଇଁ ଆମକୁ ଏଭଳି ବିହନ ମଧ୍ୟ ପ୍ରସ୍ତୁତ କରିବାକୁ ହେବ ଯାହା କମ୍ ପାଣି ଆବଶ୍ୟକ କରୁଥିବ , ଅଧିକ ପୋଷଣଯୁକ୍ତ ମଧ୍ୟ ହେବ ଏବଂ ସ୍ଥାୟିତ୍ଵ ଏବଂ ଉତ୍ପାଦନକ୍ଷମତା ମଧ୍ୟ ଅଧିକ ହେବ । ଆମର ଏହା ପ୍ରୟାସ ହେବା ଉଚିତ ଯେ ବିହନର ମୂଲ୍ୟ ମଧ୍ୟ କମ୍ ହେଉ ଏବଂ ତା ’ ସହିତ ଜଡ଼ିତ ଉତ୍ପାଦନ ମୂଲ୍ୟ ମଧ୍ୟ ଅଧିକ ନ ହେଉ ।


    ଏହା ସହିତ କୃଷି କ୍ଷେତ୍ରରେ ଆଧୁନିକ ବାୟୋଟେକ୍ନୋଲୋଜି , ଅର୍ତିଫିସିଆଲ ଇଣ୍ଟେଲିଜେନ୍ସ , ବ୍ଲକ୍ ଚେନ୍ , ଡ୍ରୋନ ଟେକ୍ନୋଲୋଜି , ଏଭଳି ପ୍ରତ୍ୟେକ ନୂଆ ଟେକ୍ନୋଲୋଜିର କିଭଳି ଉନ୍ନତମାନର ଉପଯୋଗ ହୋଇ ପାରିବ , ଏହାକୁ ନେଇ ମଧ୍ୟ ଆପଣମାନଙ୍କର ପରାମର୍ଶ ଏବଂ ସମାଧାନ ଗୁରୁତ୍ୱପୂର୍ଣ୍ଣ ରହିବ ।


    ସାଥୀଗଣ ,


    ଆଳୁର ଉପଯୋଗିତାକୁ ଦେଖି , ଆଳୁର ସହଯୋଗୀ କ୍ଷେତ୍ରକୁ ପ୍ରୋତ୍ସାହନ ଦେବା ପାଇଁ ନୂତନ ନୀତି ଏବଂ ଗବେଷଣା କାର୍ଯ୍ୟସୂଚୀ ପ୍ରସ୍ତୁତ କରିବାର ସମୟ ଆସିଯାଇଛି । ଏହି ନୀତି ଏବଂ ଏଜେଣ୍ଡାର ମୂଳରେ କ୍ଷୁଧା ଏବଂ ଦାରିଦ୍ର୍ୟତା ସହିତ ଲଢ଼େଇ ଏବଂ ବୈଶିକ ଖାଦ୍ୟ ସୁରକ୍ଷା ହେବା ଆବଶ୍ୟକ ।


    ଆପଣମାନେ, ସମସ୍ତେ ସାଥୀ ଏହା କରିବାରେ ସକ୍ଷମ ଅଟନ୍ତି । ଏହା ଆପଣମାନଙ୍କ ସମସ୍ତଙ୍କ ପ୍ରୟାସ ଦ୍ୱାରା ହିଁ ସମ୍ଭବ ହୋଇଛି କି ଊନବିଂଶ ଶତାବ୍ଦୀରେ ଆଳୁରେ ରୋଗ କାରଣରୁ ୟୁରୋପ ଏବଂ ଆମେରିକାରେ ଯେଉଁ ପରିସ୍ଥିତି ସୃଷ୍ଟି ହୋଇଥିଲା , ତାହା ଆଉ ଦ୍ୱିତୀୟ ଥର ପାଇଁ ନ ଆସୁ ।


    ଏକବିଂଶ ଶତାବ୍ଦୀରେ ମଧ୍ୟ କେହି କ୍ଷୁଧା ଏବଂ କୁପୋଷିତ ଅବା କୁପୋଷଣର ଶିକାର ହୋଇ ନ ରୁହନ୍ତୁ , ଏହାର ମଧ୍ୟ ଏକ ବଡ଼ ଗୁରୁ ଦାୟିତ୍ୱ ଆପଣ ସମସ୍ତଙ୍କ କାନ୍ଧରେ ରହିଛି । ସେ କୃଷକ ହୁଅନ୍ତୁ , ବ୍ୟବସାୟୀ ହୁଅନ୍ତୁ , ବୈଜ୍ଞାନିକ ହୁଅନ୍ତୁ , ଅଗ୍ରଣୀ ବା ପ୍ରଗତିଶୀଳ ବ୍ୟବସାୟୀ ହୁଅନ୍ତୁ , ଖାଦ୍ୟ ପ୍ରକ୍ରିୟାକରଣ କ୍ଷେତ୍ରରେ କାର୍ଯ୍ୟ କରୁଥାଆନ୍ତୁ , ଏହା ହେଉଛି ଆମ ସମସ୍ତଙ୍କର ସାମୁହିକ ଦାୟିତ୍ୱ । ମୋର ବିଶ୍ୱାସ ଅଛି ଯେ , ଆଗାମୀ 3 ଦିନରେ ଆପଣ ଏହି ଦିଗରେ ଗୁରୁତ୍ୱପୂର୍ଣ୍ଣ ଆଲୋଚନା କରିବେ ।


    ପୁଣିଥରେ ଭାରତରେ , ଗୁଜରାଟକୁ ଆସିଥିବାରୁ ଆପଣ ସମସ୍ତଙ୍କୁ କୃତଜ୍ଞତା ଜଣାଉଛି । ମୁଁ କୃଷି ବିଭାଗକୁ ମଧ୍ୟ ଅଭିନନ୍ଦନ ଜଣାଉଛି ସେମାନେ ଦିଲ୍ଲୀ ବାହାରକୁ ଏହି ସମ୍ମିଳନୀକୁ ନେଇ ଯାଇଛନ୍ତି , କେବଳ ଏତିକି ନୁହେଁ , ଦେଶ ଏବଂ ବିଶ୍ୱର ଲୋକଙ୍କୁ ଆପଣମାନଙ୍କ ଚାଷ ଜମି ପର୍ଯ୍ୟନ୍ତ ନେଇ ଯିବେ , କୃଷକମାନଙ୍କୁ ବିଭିନ୍ନ ବିଷୟରେ ଅବଗତ କରାଇବା ଲୋକ ହୁଅନ୍ତୁ , ଏହା ନିଜ ମଧ୍ୟରେ ମାଟି ସହିତ ଜଡ଼ିତ ଏହି କାର୍ଯ୍ୟକ୍ରମ ଆଗାମୀ ଦିନରେ କେତେ ସଫଳ ହୋଇ ପାରିବ , ମୁଁ ସଂପୂର୍ଣ୍ଣ ଅନୁମାନ କରିପାରୁଛି । ମୁଁ ପୁଣିଥରେ ଗୁଜରାଟକୁ ଆପଣମାନଙ୍କୁ ସ୍ୱାଗତ କରି ଆପଣଙ୍କର ରହଣି ମଙ୍ଗଳମୟ ହେଉ ବୋଲି କାମନା କରୁଛି । ଆପଣମାନେ ଗୁଜରାଟର ଅଦ୍ଭୁତ ଅଭ୍ୟର୍ଥନାକୁ ଉପଭୋଗ କରନ୍ତୁ , ଗାନ୍ଧୀଙ୍କ ସହିତ ଜଡ଼ିତ ସ୍ଥାନ ପରିଦର୍ଶନ କରନ୍ତୁ , ଷ୍ଟାଚ୍ୟୁ ଅଫ୍ ୟୁନିଟି (ଏକତାର ପ୍ରତିମୂର୍ତ୍ତି)ର ସ୍ମୃତି ସାଙ୍ଗରେ ନେଇ ଯାଆନ୍ତୁ , ଏହି କାମନା ସହିତ ବହୁତ ବହୁତ କୃତଜ୍ଞତା ଜଣାଉଛି । ଜୟ ଯବାନ-ଜୟ କିଷାନ ।


    ଧନ୍ୟବାଦ!!!


    ***************

    
    
    (Release ID: 1601153) Visitor Counter : 21