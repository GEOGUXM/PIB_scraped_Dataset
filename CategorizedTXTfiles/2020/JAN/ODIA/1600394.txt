      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ରାଷ୍ଟ୍ରୀୟ ବାଲ ପୁରସ୍କାର ବିଜେତାଙ୍କ ସହ ମତବିନିମୟ କରିବେ ପ୍ରଧାନମନ୍ତ୍ରୀ
      • ଆଦିବାସୀ କଳାକାର, ଏନସିସି କ୍ୟାଡେଟ, ଏନଏସଏସ ସ୍ୱେଚ୍ଛାସେବୀ ଓ ପ୍ରଜ୍ଞାପନ କଳାକାରଙ୍କ ସହ ଆଟ ହୋମ କାର୍ଯ୍ୟକ୍ରମରେ ଅଂଶଗ୍ରହଣ କରିବେ

      Posted On: 23 JAN 2020 8:32PM by PIB Bhubaneshwar

    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆସନ୍ତାକାଲି ଜାନୁଆରୀ 24 , 2020ରେ ପ୍ରଧାନମନ୍ତ୍ରୀ ରାଷ୍ଟ୍ରୀୟ ବାଲ ପୁରସ୍କାର 2020 ବିଜେତା 49 ଜଣ ଶିଶୁଙ୍କୁ ଭେଟିବା ସହ ସେମାନଙ୍କ ସହିତ ମତବିନିମୟ କରିବେ ।


    ବିଭିନ୍ନ ରାଜ୍ୟର ଏହି 49ଜଣ ପୁରସ୍କାର ବିଜେତାଙ୍କ ମଧ୍ୟରେ ଜମ୍ମୁ ଓ କଶ୍ମୀର , ମଣିପୁର ଓ ଅରୁଣାଚଳ ପ୍ରଦେଶର ଜଣେ ଲେଖାଏଁ ଶିଶୁ ରହିଛନ୍ତି । କଳା ଓ ସଂସ୍କୃତି , ନବୋନ୍ମେଷ , ମେଧା , ସମାଜସେବା , କ୍ରୀଡ଼ା ଓ ସାହସିକତା ଆଦି କ୍ଷେତ୍ରରେ ଉଲ୍ଲେଖନୀୟ କାର୍ଯ୍ୟ ପାଇଁ ଏହି ଶିଶୁମାନେ ପୁରସ୍କାର ହାସଲ କରିଛନ୍ତି ।


    ଭାରତ ସରକାର ରାଷ୍ଟ୍ର ନିର୍ମାଣରେ ସବୁଠୁ ଗୁରୁତ୍ୱପୂର୍ଣ୍ଣ ଅଂଶୀଦାର ଭାବେ ଶିଶୁମାନଙ୍କୁ ଗ୍ରହଣ କରିଥାନ୍ତି । ସେମାନଙ୍କ ଆଶାଆକାଂକ୍ଷାକୁ ପୂରଣ କରିବା ଏବଂ ସେମାନଙ୍କ ଉପଲବ୍ଧି ପାଇଁ ସେମାନଙ୍କୁ ପୁରସ୍କୃତ କରାଯିବାର ଆବଶ୍ୟକତା ରହିଛି ।


    ପ୍ରତ୍ୟେକ ଶିଶୁ ଅମୂଲ୍ୟ ହୋଇଥିବାରୁ ତା ’ ର ଉପଲବ୍ଧିକୁ ସମ୍ମାନିତ କରାଯିବାର ଆବଶ୍ୟକତା ରହିଛି । ଏପରି କେତେକ ଅଛନ୍ତି ଯେଉଁମାନଙ୍କ ଉପଲବ୍ଧି ଅନ୍ୟମାନଙ୍କ ପାଇଁ ପ୍ରେରଣା ସାଜିଥାଏ ।


    ଏହାକୁ ଦୃଷ୍ଟିରେ ରଖି ବିଭିନ୍ନ କ୍ଷେତ୍ରରେ ଆମ ଶିଶୁମାନଙ୍କର ଉଲ୍ଲେଖନୀୟ ଉପଲବ୍ଧି ପାଇଁ ସେମାନଙ୍କୁ ଏହି ପୁରସ୍କାରରେ ସମ୍ମାନିତ କରାଯାଉଛି । ନବୋନ୍ମେଷ , ଶିକ୍ଷା , ସମାଜସେବା , କଳା ଓ ସଂସ୍କୃତି , କ୍ରୀଡ଼ା ଓ ସାହସିକତା କ୍ଷେତ୍ରରେ ଉଲ୍ଲେଖନୀୟ ଉପଲବ୍ଧି ହାସଲ କରିଥିବା ଯେକୌଣସି ଶିଶୁ ଏହି ପୁରସ୍କାର ପାଇଁ ଆବେଦନ କରିପାରିବେ । ସେହିପରି ଅନ୍ୟ କେହି ବ୍ୟକ୍ତି ଯିଏକି ଜଣେ ଶିଶୁର ମେଧାବୀ ଉପଲବ୍ଧି ବିଷୟରେ ଜାଣନ୍ତି ସେ ମଧ୍ୟ ଏହି ପୁରସ୍କାର ପାଇଁ ଶିଶୁର ନାମ ସୁପାରିସ କରିପାରିବେ । ପ୍ରତ୍ୟେକ ଆବେଦନକୁ ପୁଙ୍ଖାନୁପୁଙ୍ଖ ଭାବେ ବିଚାର କରିବା ପରେ ଏକ ଉଚ୍ଚସ୍ତରୀୟ ସମିତି ପୁରସ୍କାର ବିଜେତାମାନଙ୍କ ନାମ ଘୋଷଣା କରିଥାଏ ।


    ଗତକାଲି , ଜାନୁଆରୀ 22 , 2020ରେ ରାଷ୍ଟ୍ରପତି ଶ୍ରୀ ରାମନାଥ କୋବିନ୍ଦ ପ୍ରଧାନମନ୍ତ୍ରୀ ରାଷ୍ଟ୍ରୀୟ ବାଲ ପୁରସ୍କାର ପ୍ରଦାନ କରିଥିଲେ ।


    ଆଦିବାସୀ କଳାକାର , ଏନସିସି କ୍ୟାଡେଟ , ଏନଏସଏସ ସ୍ୱେଚ୍ଛାସେବୀ ଓ ପ୍ରଜ୍ଞାପନ କଳାକାରଙ୍କ ସହ ଆଟ ହୋମ କାର୍ଯ୍ୟକ୍ରମ


    ଏହାଛଡ଼ା ସାଧାରଣତନ୍ତ୍ର ଦିବସ ପରେଡରେ ଅଂଶଗ୍ରହଣ କରିବାକୁ ଥିବା 1730 ଜଣ ଆଦିବାସୀ କଳାକାର , ଏନସିସି କ୍ୟାଡେଟ , ଏନଏସଏସ ସ୍ୱେଚ୍ଛାସେବୀ ଓ ପ୍ରଜ୍ଞାପନ କଳାକାରଙ୍କ ସହ ପ୍ରଧାନମନ୍ତ୍ରୀ 24 ଜାନୁଆରୀ , 2020ରେ ଅନୁଷ୍ଠିତ ଆଟହୋମ କାର୍ଯ୍ୟକ୍ରମରେ ଅଂଶଗ୍ରହଣ କରିବେ ।


    **********


    

    
    (Release ID: 1600394) Visitor Counter : 22