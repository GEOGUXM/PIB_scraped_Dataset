      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଧାନମନ୍ତ୍ରୀ ରାଷ୍ଟ୍ରୀୟ ବାଲ ପୁରସ୍କାର 2020 ବିଜେତାଙ୍କ ସହ ପ୍ରଧାନମନ୍ତ୍ରୀଙ୍କ ବାର୍ତ୍ତାଳାପ
      Posted On: 24 JAN 2020 6:30PM by PIB Bhubaneshwar


    ରାଷ୍ଟ୍ରୀୟ ବାଲ ପୁରସ୍କାରର ବିଜେତାମାନଙ୍କୁ ମୋ ତରଫରୁ ବହୁତ ବହୁତ ଶୁଭେଚ୍ଛା । ଏବେ ଆପଣମାନେ ଶୁଭେଚ୍ଛା ଗ୍ରହଣ କରି କରି ଥକି ଯିବା ଭଳି ଲାଗୁଛନ୍ତି । ଶୁଭେଚ୍ଛା ଅଧିକ ହୋଇଗଲାଣି ନା ? କମ ହେଲା ନା ଅଧିକ ହୋଇଗଲା , ଏଭଳି ହୋଇନାହିଁ ତ ? ଆଚ୍ଛା , ଏଠାକୁ ଆସିବା ବେଳେ ମାଷ୍ଟରଜୀ କହିଥିବେ ସେଠାରେ ଶୃଙ୍ଖଳା ରେ ରହିବ , ହାତଗୋଡ ହଲାଇବ ନାହିଁ , ଏପରି କହିବ ଆଦି । ହଁ.. ଏହା ଗୋଳମାଳିଆ କଥା । ଏଠାକୁ ଆସି ଆପଣମାନଙ୍କୁ କିପରି ଲାଗୁଛି ? ମାନେ - ପାଣିପାଗ ଭଲ ଲାଗୁଛି ତ ? ରାଷ୍ଟ୍ରପତି ଭବନ ଦେଖିଲ... ପୂରା... ଆଉ ଆଜି କଣ ଦେଖୁଛ ? ଗଛଲତା ?


    ତୁମମାନଙ୍କ ଭିତରୁ କେତେ ଜଣ ଅଛ ଯିଏ ପ୍ରଥମ ଥର ଦିଲ୍ଲୀ ଆସିଛ ? ଆଚ୍ଛା..ଅନ୍ୟମାନେ ବାରମ୍ବାର ଆସିଛନ୍ତି.. ସମସ୍ତେ ପରିଚିତ ହୋଇ ସାରିଛନ୍ତି । ପଛରେ ଯେଉଁମାନେ ବସିଛନ୍ତି ମୋ ପ୍ରଶ୍ନ ସେମାନଙ୍କ ପାଇଁ ନୁହେଁ.. କେବଳ ପିଲାମାନଙ୍କ ପାଇଁ ଏସବୁ ପ୍ରଶ୍ନ । ନହେଲେ ପଛରୁ ପ୍ରମ୍ପଟିଙ୍ଗ ହେଉଛି ।


    ତେବେ ଦିଲ୍ଲୀ ଆସିବାର ନିଜସ୍ୱ ଏକ ଉତ୍ସାହ ରହିଛି , ତଥାପି ମୁଁ ଜାଣିଛି ଯେ , ତୁମମାନଙ୍କୁ ଜଲଦି ଯିବାକୁ ଇଚ୍ଛା ହେଉଥିବ , ଘରକୁ ଯିବା ପାଇଁ । ଦେଖନ୍ତୁ , ନିଶ୍ଚିତ ଭାବେ ତୁମ ମନ ହେଉଛି ଜଲଦି ଘରକୁ ଯିବ , କଣ କଣ ହେଲା ବନ୍ଧୁମାନଙ୍କୁ ଜଣାଇବ , ଫଟୋ ଦେଖାଇବ , ନିଜ ପୁରସ୍କାର ଦେଖାଇବ , ଦିଲ୍ଲୀର ଅନୁଭବ ଶୁଣାଇବ , ଦିଲ୍ଲୀରେ ଥଣ୍ଡା କେମିତି ତାହା ଜଣାଇବ , ଏମିତି ମନ ହେଉଛି ନା ? ସମସ୍ତଙ୍କର ଏପରି ହୁଏ , ସାଙ୍ଗ ସାଥୀମାନଙ୍କୁ ଭଲ ଭଲ କଥା ଶୁଣାଇବାର ଇଚ୍ଛା ସମସ୍ତଙ୍କର ଥାଏ । ତୁମମାନଙ୍କର ହେଉନି କି ?


    ଦେଖନ୍ତୁ , ସମ୍ପୂର୍ଣ୍ଣ ଯାତ୍ରାର ଢେର କାହାଣୀ ତୁମମାନଙ୍କ ମନରେ ରହିଥିବ , ଯାହା ତୁମେ ଶୁଣାଇବାକୁ ଚାହଁ । ହଁ ନକହିଲେ ବି , ତୁମ ମନ ହେଉଥିବ , ପ୍ରଥମେ ଯାଇ ଜେଜେମାଙ୍କୁ ଏହା କହିବାକୁ ହିଁ ପଡ଼ିବ , ଏଭଳି ମନ ହେଉଥିବ । ଆଉ କିଛି ନିଜ ଘରେ ପହଁଚି କହିବେ ଦେଖ ତୁମେ ମୋତେ ମନା କରୁଥିଲ , ଏବେ ଜାଣିଲ ନା ମୁଁ ଭଲ କାମ କରୁଛି । ତାହେଲେ ତୁମେମାନେ ଘରକୁ ଯାଇ ନିଜ ବାପା-ମାଙ୍କୁ ଗାଳି ଦେବ ? କହିବେ- ହଁ ହଁ ଦେଖ ଆମ ପାଖରେ ରାଷ୍ଟ୍ରପତିଙ୍କ ସହ ଫଟୋ ଅଛି , ଆମେ ପୁରସ୍କାର ନେଇ କି ଆସିଛୁ , ଏପରି କରିବେ ନା ? କରିବେ ନାହିଁ ? ଏହା କଣ ସମ୍ଭବ ? ଆଚ୍ଛା ଲୁଚି କି କରିବେ , ଲୁଚିଛପି କରିବେ । କରିବେ , ନା କରିବେ ନାହିଁ ?


    ନିଜ ପିଲାଦିନ ହଜାଇ ଦେବ କି ତୁମେମାନେ ? ଆରେ ପିଲାଦିନ ତ ରହିବ ଦରକାର । ତୁମମାନଙ୍କ ପିଲାଦିନ ହଜି ଯାଇଛି । ଯାହାର ମନ ହେଉନି ମା-ବାପାଙ୍କୁ ଯାଇ କହିବି , ଏଇଟା କହିବି , ସେମାନଙ୍କୁ ଏଇୟା ଶୁଣାଇବି , ତାହେଲେ ତ ସେମାନେ ନିଜ ପିଲାଦିନ ହଜାଇ ଦେଇଛନ୍ତି । ତାହେଲେ ତୁମ ବାପା-ମା ତୁମକୁ ଏକା ଛାଡ଼ନ୍ତି ନାହିଁ , ପଛେ ପଛେ ରହିଥାନ୍ତି ନା ? ସେମାନଙ୍କର ବିଶ୍ୱାସ ହେଉନାହିଁ , ଛୋଟ ପିଲା କଣ କରିବେ , ଏପରି ଲାଗୁଛି ନା ? ଆସନ୍ତା ଥର ସେମାନଙ୍କୁ କହିବ ମତେ ଏକୁଟିଆ କୁଆଡ଼େ ଯିବାକୁ ଦିଅ ?


    ଦେଖନ୍ତୁ , କିଛି ସମୟ ପୂର୍ବରୁ ତୁମମାନଙ୍କ ସହ ଯେତେବେଳେ ପରିଚୟ ହେଉଥିଲା , ମୁଁ ସେତେବେଳେ ସତରେ ଆଶ୍ଚର୍ଯ୍ୟ ହୋଇଥିଲି । ଏତେ କମ୍ ବୟସରେ ଯେଭଳି ଭାବରେ ତୁମେମାନେ ସମସ୍ତେ ଅଲଗା ଅଲଗା କ୍ଷେତ୍ରରେ କିଛି କିଛି କରି ଦେଖାଇଛ , କେହି ଉଦ୍ୟମ କରିଛନ୍ତି , କେହି କାମ କରିଛନ୍ତି ତୁମେମାନେ ଏହାର ସମାଧାନ କଲ । କିନ୍ତୁ ଆଜି ପରେ ତୁମମାନଙ୍କୁ ଆହୁରି କିଛି କରିବାକୁ ମନ ହେବ । ଆହୁରି ଅଧିକ ଭଲ କରିବାକୁ ମନ ହେବ ।


    ଆଉ ମୁଁ ଭାବେ ଯେ , ଏସବୁ ପୁରସ୍କାର ଶେଷ ଲକ୍ଷ୍ୟ ନୁହେଁ । ଏସବୁ ଏକ ପ୍ରକାର ପ୍ରାରମ୍ଭିକ । ଯେତେବେଳେ କେହି ପ୍ରସଂଶା କରନ୍ତି , ଭଲ ଲାଗେ । ଏକପ୍ରକାର ଏହା ଜୀବନର ଆରମ୍ଭ । ଆଉ ତୁମେମାନେ ବିପରୀତ ପରିସ୍ଥିତିର ସମ୍ମୁଖୀନ ହେବାର ସାହସ ଦେଖାଇଛନ୍ତି । ତୁମମାନଙ୍କ ମଧ୍ୟରେ କିଛି ବୀର ବାଳକ ଅଛନ୍ତି , ଆଉ କିଛି ଏପରି ଅଛନ୍ତି ଯେଉଁମାନେ ଗୁରୁତର ରୋଗରୁ ଲୋକଙ୍କୁ ମୁକ୍ତ କରିବା ପାଇଁ , ସରଳ ଜୀବନଯାପନ ପାଇଁ କିଛି ନୂଆ ନୂଆ ଉଦ୍ଭାବନ କରିଛନ୍ତି । କିଏ ଆର୍ଟ ଆଣ୍ଡ କଲଚର , କେହି ସ୍ପୋର୍ଟସ , ତ ଆଉ କିଏ ଶିକ୍ଷା ସାହିତ୍ୟରେ , କେହି ସମାଜସେବାରେ ଆଦି ବିବିଧ କାମରେ ତୁମମାନଙ୍କ ଯୋଗଦାନ ରହିଛି ।


    ତୁମେ ନିଜ ସମାଜ ପ୍ରତି , ରାଷ୍ଟ୍ର ପ୍ରତି ନିଜ କର୍ତ୍ତବ୍ୟ... ତୁମେମାନେ ଦେଖିଥିବ ମୁଁ ଲାଲକିଲ୍ଲାରୁ ଗୋଟିଏ କଥା କହିଥିଲି , କାହାର ମନେ ଅଛି.. ଲାଲକିଲ୍ଲାରୁ କିଛି କହିଥିଲି ? ମନେ ଅଛି ? ବହୁତ କିଛି କହିଥିଲି , କିଛି ବି କହିବ ତ ସତ ବାହାରିବ । ଗୋଟିଏ କଥା ମୁଁ କହିଥିଲା- କର୍ତ୍ତବ୍ୟ ଉପରେ ଗୁରୁତ୍ୱ । ଆମେ ଭିତରୁ ଅନେକ ଅଧିକାର ଉପରେ ଜୋର୍ ଦିଅନ୍ତି । ଏବେ ଦେଶ ସ୍ୱାଧୀନ ହେବାର 75 ବର୍ଷ ହେବାକୁ ଯାଉଛି , ତାହେଲେ କେତେଦିନ ପର୍ଯ୍ୟନ୍ତ ଅଧିକାର ଉପରେ ଜୋର ଦେଇ ଚାଲିଥିବା ? ଏବେ କର୍ତ୍ତବ୍ୟ ଉପରେ ଗୁରୁତ୍ୱ ଦେବା ଉଚିତ କି ନୁହେଁ ? କର୍ତ୍ତବ୍ୟକୁ ପ୍ରାଥମିକତା ଦେବା ନା ଅଧିକାରକୁ ପ୍ରାଥମିକତା ? ପକ୍କା , ସମସ୍ତେ ରାଜି ତ , ଚାଲନ୍ତୁ ଆମେମାନେ ଆଜି ଏକ ଆଇନ ପାସ କରିଦେଲୁ ।


    ଦେଖ , ତୁମେ ନିଜ ସମାଜ ପ୍ରତି , ରାଷ୍ଟ୍ର ପ୍ରତି ନିଜ କର୍ତ୍ତବ୍ୟ ଦ୍ୱାରା ଓ ସେଥିପାଇଁ ଯେଉଁ ପ୍ରକାର ସଚେତନତା ଦରକାର , ଏହା କେବଳ ତୁମ ପିତା-ମାତାଙ୍କୁ ନୁହେଁ , ତୁମ ପରିବାର ଲୋକଙ୍କ ପାଇଁ , ଯେଉଁମାନେ ତୁମ ବିଷୟରେ ଜାଣିବେ ଗର୍ବିତ ହେବେ , ସେମାନେ ନିଶ୍ଚିତ ଗର୍ବ ଅନୁଭବ କରିବେ ।


    ଦେଖନ୍ତୁ , ମୁଁ ଗୋଟିଏ କାମ କରିବି , ତୁମମାନଙ୍କ ଫଟୋ ସହିତ ତୁମ ଷ୍ଟୋରି ଯାହା ରହିଛି , ତାକୁ ମୁଁ ସୋସିଆଲ ମିଡିଆରେ ଶେୟାର କରିବି । ପ୍ରତ୍ୟେକଙ୍କୁ, କେମିତି ତୁମେ କରିଛ , କେଉଁଠୁ ଆସିଛ , ଅନୁଭବ କଣ ରହିଲା ମୁଁ ଲେଖିବି ସେଥିରେ । ହେଲେ ଯଦି କିଛି ଭୁଲ ହୋଇଯାଏ ତୁମେମାନେ ଅସନ୍ତୁଷ୍ଟ ହେବ ନାହିଁ , କାହିଁକି ନା ବେଳେବେଳେ ସୂଚନା ଭୁଲ ହୋଇ ଯାଇଥାଏ ।


    ଦେଖ ବନ୍ଧୁମାନେ , କହିବାକୁ ଗଲେ ତୁମେମାନେ ତ ବହୁତ କମ ବୟସର , କିନ୍ତୁ ତୁମେମାନେ ଜାଣିଛ ତୁମେ ଯେଉଁ କାମ କରିଛ , ଏହାକୁ କରିବା କଥା ଛାଡ଼, ଭାବିଲା ବେଳକୁ ବଡ଼ ବଡ଼ ଲୋକଙ୍କ ଝାଳ ବାହାରେ । ତୁମମାନଙ୍କ ମଧ୍ୟରୁ ଯେଉଁମାନେ ଉଦ୍ଭାବନ କରିଛନ୍ତି , ଯେତେବେଳେ ନିଜ ଶିକ୍ଷକଙ୍କୁ କହିଥିବେ ସେତେବେଳେ ଶିକ୍ଷକ କହିଥିବେ ମତେ ବ୍ୟସ୍ତ କରନି , ତୁମେ ଯାଅ । ସେମାନେ ବିବ୍ରତ ହୁଅନ୍ତି , ଶିକ୍ଷକ ମଧ୍ୟ ରାଗୀ ଯାଉଥିବେ । ଏହି ପିଲାଟି ଏତେ ପ୍ରତିଭାବାନ , ମୋ ଭାଗ୍ୟରେ କେମିତି ପଡ଼ିଲା , ଇଏ ମତେ ପଢ଼ାଉଛି । ଏମିତି ହୁଏ ନା ? ଦେଖ , ଗୋଟିଏ କଥା କହୁଛି ତୁମମାନଙ୍କୁ । ତୁମେମାନେ ନିଜର ସବୁ ସାଥୀଙ୍କୁ ଓ ଶିକ୍ଷକମାନ ଙ୍କୁ ନିଶ୍ଚୟ କହିବ । ମୁଁ ଆପଣ ସମସ୍ତ ଯୁବ ସାଥୀମାନଙ୍କ ଏପରି ସାହସିକ କାମ ସମ୍ପର୍କରେ ଯେତେବେଳେ ବି ଶୁଣେ , ତୁମମାନଙ୍କ ସହ କଥାବାର୍ତ୍ତା ହୁଏ , ମୋତେ ପ୍ରେରଣା ମିଳେ , ତୁମମାନଙ୍କ ଠାରୁ ମଧ୍ୟ କିଛି ଶିଖୁଛି । ଏବେ ଜଣେ ପିଲା ମତେ ପଚାରିଲା କି ଆପଣ ଏକା କାମ କରୁଛନ୍ତି , ମାଙ୍କ କଥା ମନେ ପଡୁନି ; ମନେ ପଡ଼ିଲେ ସବୁ କ୍ଲାନ୍ତି ଦୂର ହୋଇଯାଏ ।


    ବନ୍ଧୁଗଣ , ତୁମ ଭଳି ପିଲାମାନଙ୍କ ଭିତରେ ଛପି ରହିଥିବା ଏହି ପ୍ରତିଭାକୁ ପ୍ରୋତ୍ସାହିତ କରିବା ପାଇଁ ରାଷ୍ଟ୍ରୀୟ ପୁରସ୍କାରଗୁଡ଼ିକର ସୀମା ବଢ଼ା ଯାଇଛି । ଆଉ କେବଳ ତୁମମାନଙ୍କୁ ପୁରସ୍କାର ମିଳୁଛି , ଏପରି ନୁହେଁ , ଏହି ଅବସର ଯୋଗୁଁ ସାରା ଦେଶର ପିଲାମାନଙ୍କ ଏସବୁ ପ୍ରତି ଧ୍ୟାନ ଆକର୍ଷିତ ହେଉଛି । ତୁମେ ସେମାନଙ୍କ ପାଇଁ ଏକପ୍ରକାର ହିରୋ ପାଲଟି ଯାଇଛ , ତୁମେମାନେ ସେମାନଙ୍କ ପ୍ରେରଣା ପାଲଟି ଯାଇଛ । ଜମ୍ମୁ-କଶ୍ମୀରରେ ଥିବା ପିଲା , ଲଦାଖରେ ଥିବା ପିଲା , ନାଗାଲାଣ୍ଡର ପିଲା , ସେ କେରଳର କୌଣସି ପିଲାର କଥା ଶୁଣିବ ତ ତାକୁ ଲାଗିବ ଆଚ୍ଛା ! ଆମ ଦେଶର ପିଲାମାନେ ଏପରି କରି ପାରୁଛନ୍ତି ? ଏହା ନିଜେ - କେତେ ଗୁଣ ପ୍ରଭାବ ସୃଷ୍ଟି କରୁଛି , ଏହାର ତରଙ୍ଗ ସୃଷ୍ଟି ହେଉଛି । ଢେଉ ଲଗାତର ଅନ୍ୟମାନଙ୍କୁ ପ୍ରଭାବିତ କରି ଚାଲିଥାନ୍ତି ଓ ଏଥିପାଇଁ ଏସବୁ ପ୍ରତି , ଏହି ଘଟଣାଗୁଡ଼ିକୁ କେବେ କମ୍ ଭାବିବା ଉଚିତ ନୁହେଁ , ସେଗୁଡ଼ିକର ନିଜସ୍ୱ ମହତ୍ୱ ରହିଛି । ତେବେ ବେଳେ ବେଳେ କଣ ହୁଏ ନା , ଯେତେବେଳେ ପରିଚିତି ମିଳିଯାଏ , ଖବରକାଗଜରେ ଫଟୋ ଛପାହୁଏ, ସେତେବେଳେ ଆମେମାନେ ଭୂମିରୁ ଦୁଇ ତିନି ଫୁଟ ଉପରେ ଚାଲୁ , ଆମ ପାଦ ଆଉ ମାଟିରେ ଲାଗେ ନାହିଁ , ଏପରି ହୋଇଯାଏ ନା ? ସେପଟେ ଘରେ ବି- ଦେଖ ମତେ କୌଣସି କାମ କରିବାକୁ କୁହନ୍ତୁ ନାହିଁ , ମୁଁ ଜାତୀୟ ପୁରସ୍କାର ନେଇକି ଆସିଛି , ଏପରି ହୁଏ ନା ? ତାହେଲେ ଆପଣମାନେ କଣ ଏମିତି କରିବେ ? ପାଦ ଭୂମିରେ ରଖିବେ ?


    ଅଧିକାଂଶ ଲୋକଙ୍କ ଜୀବନରେ ଦୁଇଟି ପର୍ଯ୍ୟାୟ ଆସେ- ଗୋଟିଏ ସରଳତାର ସହ ଭଲ କରି ଚାଲିଥିବା ଓ ଯଦି କେଉଁଠି ପ୍ରଶଂସା ମିଳେ, ତାହେଲେ ଅଜାଣତରେ ସେ ଗର୍ବରେ ଫୁଲି ଉଠେ ଓ ସେବେଠାରୁ ସେଇ ମନୋଭାବରେ ରହେ ଆଗକୁ କିଛି ନୂଆ କରିପାରେ ନାହିଁ । ତାକୁ ଲାଗେ ବାସ ହୋଇଗଲା , ଫଟୋ ଛପି ଗଲା , ଦିଲ୍ଲୀ ବୁଲି ଆସିଲି , ରାଷ୍ଟ୍ରପତି ଭବନ ବୁଲି ଆସିଲି , ଆଉ କଣ ଅଛି । ଜୀବନରେ ସବୁ ହୋଇଗଲା । ଜୀବନ ଏତେ ଛୋଟ ନୁହେଁ ।


    ଦ୍ୱିତୀୟତଃ କିଛି ଲୋକ ଥାନ୍ତି ଯେଉଁମାନେ କିଛି କରନ୍ତି , କେଉଁଠି ପ୍ରଶଂସା ମିଳେ, ତାହେଲେ ସେମାନେ ତାକୁ ପ୍ରେରଣା ବନାଇ ଦିଅନ୍ତି ସେଥିରୁ ପୁରୁଷାର୍ଥର ରାସ୍ତା ଖୋଜନ୍ତି ଓ ନୂଆ ନୂଆ ଉପଲବ୍ଧି ହାସଲ କରିବା ପାଇଁ ଅପେକ୍ଷା କରନ୍ତି ନାହିଁ , ଥକନ୍ତି ନାହିଁ । ମୁଁ ଚାହୁଁଛି କି ଆପଣ କେବେ ବି ନିଜ ଜୀବନରେ ସେହି ଦ୍ୱିତୀୟ ପ୍ରକାର ଅଭ୍ୟାସଗୁଡ଼ିକୁ ପ୍ରବେଶ କରାଇ ଦେବେ ନାହିଁ । ଏବେ ଯାହା ହେଲା ତାହା କିଛି ନୁହେଁ , ଏମିତି ଭାବି ଆଗେଇ ଯାଆନ୍ତୁ । ଠିକ ଅଛି , ଏବେ ତ ମତେ ବହୁତ କିଛି କରିବାର ଅଛି , ଦେଶକୁ ବହୁତ କିଛି ଦେବାର ଅଛି , ନିଜକୁ ପ୍ରସ୍ତୁତ କରିବାର ଅଛି । ମନରେ ଏପରି ଦୃଢ଼ ଧାରଣା ନେଇ ଚାଲିଲେ ତୁମେ ଦେଖିବ ତୁମମାନଙ୍କୁ ଏହି ଉପାୟରେ ବେଶ ଆନନ୍ଦ ମିଳିବ , କିଛି ନୂଆ ଶିଖିବାକୁ ମିଳିବ । ତାହେଲେ କୁହ ପ୍ରଥମ ରାସ୍ତାରେ ଯିବେ କି ଦ୍ୱିତୀୟରେ ? ନିଜ ହାତ ଉପରକୁ ଉଠାନ୍ତୁ , କେତେ ଜଣ ଅଛନ୍ତି ଯେଉଁମାନେ ପ୍ରଥମ ରାସ୍ତାରେ ଯିବେ ? ଆଛା କୁହନ୍ତୁ , ଯିଏ ଦ୍ୱିତୀୟ ରାସ୍ତାରେ ଯିବେ ସେମାନେ କିଏ ? ଏହାର ଅର୍ଥ ଆପଣ ମୋ କଥା ବୁଝିପାରିଲେ ନାହିଁ ? ମୁଁ ଏହା କହୁଛି ଯେ , ଗୋଟିଏ ରାସ୍ତା ପ୍ରଥମ ରାସ୍ତା ଯାହାକୁ ଆପଣ ଶେଷ ବୋଲି ଗ୍ରହଣ କରନ୍ତି ନାହିଁ , ଆପଣ ଏହାକୁ ଆରମ୍ଭ ବୋଲି ଭାବନ୍ତି । ଆପଣଙ୍କ ପାଦ ଭୂମିରୁ ଉତ୍ପାଟିତ ହୋଇ ଯାଏନାହିଁ , ଆପଣ ପବନରେ ଉଡିବାକୁ ଲାଗନ୍ତି ନାହିଁ ଓ ଆଉ କିଛି ଅଧିକ କରିବାର ସଂକଳ୍ପ ନିଅନ୍ତି , ଏହା ପ୍ରଥମ ରାସ୍ତା । ଦ୍ୱିତୀୟଟି ହେଲା- ବହୁତ ହୋଇଗଲାଣି , ଏବେ ଫଟୋ ଛପି ଗଲାଣି , ଟିଭିରେ ଆସିଗଲୁଣି , ଏବେ ଆଉ କଣ କରିବା , ଶୋଇଯିବା । ତାହେଲେ କୁହନ୍ତୁ କି ପ୍ରଥମ ରାସ୍ତା ନାଁ ଦ୍ୱିତୀୟ ? ନିଶ୍ଚିତ ତ , ଦେଖନ୍ତୁ ପ୍ରଥମେ ଭୁଲ କରିଥିଲେ ନା ?


    ଆଚ୍ଛା , ମୁଁ ତୁମମାନଙ୍କୁ କିଛି ପ୍ରଶ୍ନ ପଚାରୁଛି । ତୁମମାନଙ୍କ ମଧ୍ୟରେ କେତେ ଲୋକ ଅଛନ୍ତି ଯାହାର ଦିନରେ ଚାରି ଥର ଝାଳ ବାହାରେ , ବହୁତ ଝାଳ ବାହାରେ , ସାରା ଦେହ ଝାଳୁଆ ହୋଇଯାଏ , ଯେକୌଣସି ଋତୁ ହେଉ , ଥଣ୍ଡା ହେଉ କି ଗରମ ଦିନ । ଯାହାର ଦିନରେ ଚାରିଥର ବହୁତ ଝାଳ ବାହାରେ , କେମିତି ବାହାରେ । ଖରାରେ ଠିଆ ହୁଅନ୍ତି ? ପ୍ରାତଃ ବ୍ୟାୟାମ ? ଆଉ କେହି ? ଦେଖନ୍ତୁ ଜଣେ ବି ବାଳକ ଏପରି ହେବା ଉଚିତ ନୁହେଁ , ନିଜ ବନ୍ଧୁମାନଙ୍କୁ ମଧ୍ୟ କୁହ କି ଯାହାର ଦିନକୁ ଚାରି ଥର ଝାଳ ନବୋହୁଛି , ଏପରି ଜଣେ ବାଳକ ରହିବା ଉଚିତ ନୁହେଁ । ମୋତେ ଥରେ କେହି ଜଣେ ବହୁତ ବର୍ଷ ତଳେ ପଚାରିଥିଲେ ଆପଣଙ୍କ ଚେହେରାରେ ଏତେ ତେଜ କାହିଁକି , ମୁଁ ଖୁବ ସହଜ ଉତ୍ତର ଦେଇଥିଲି- ମୁଁ କହିଥିଲି ମୋ ଶରୀରରୁ ବହୁତ ଝାଳ ବାହାରେ , ପରିଶ୍ରମ କରେ ଓ ମୁଁ ସେଇ ଝାଳରେ ମାଲିସ କରେ , ସେଥିପାଇଁ ତ୍ୱଚାରେ ଚମକ ଆସେ । ଆଚ୍ଛା ଆପଣଙ୍କ ମଧ୍ୟରୁ କେତେ ଜଣ ଠିଆ ହୋଇ ପାଣି ପିଅନ୍ତି , ବସିକି ପିଅନ୍ତି ନାହିଁ ? ଏପରି କେତେ ଜଣ ଅଛନ୍ତି ? ଦେଖନ୍ତୁ , ପାଣି ପିଇବା ବେଳେ ବସି କରି ପିଅନ୍ତୁ । ଛୋଟ କଥାଟିଏ ହେଲେ ଆପଣଙ୍କୁ ଏହାର ଶାସ୍ତ୍ର କେହି ବୁଝାଇ ଦେବ , ମୁଁ ସେ ଚାଲରେ ପଡେ ନାହିଁ । କରିବାକୁ ଆମେ ?


    ଆଚ୍ଛା ଆପଣଙ୍କ ମଧ୍ୟରୁ କେତେ ଜଣ ପାଣିକୁ ଔଷଧ ଭଳି ପିଅନ୍ତି ? କିଛି ଲୋକ ଅଛନ୍ତି ଯେଉଁମାନେ ପାଣିକୁ ଜୁସ ଭଳି ପିଉଥିବେ , ପାଣି ପିଇବାର ଆନନ୍ଦ ନେଉଥିବେ । କିଛି ଲୋକ ଥିବେ ଔଷଧ ଭଳି.. ଆପଣଙ୍କ ମଧ୍ୟରୁ କେତେ ଜଣ ପାଣି ପିଇବାର ମଜା ନିଅନ୍ତି , ପାଣିକୁ ଟେଷ୍ଟ କରନ୍ତି ? ଉପଭୋଗ କରନ୍ତି ? ଆପଣ ଚେଷ୍ଟା କରନ୍ତୁ ପାଣିର ଟେଷ୍ଟ ଥାଏ , ତାହା ଶରୀରର ଅନେକ ଉପକାର କରେ , ଆପଣ ତାକୁ ଉପଭୋଗ କରନ୍ତୁ ? ଔଷଧ ଭଳି ପାଣି ପିଅନ୍ତୁ ନାହିଁ । ପିଇବେ ? ଆପଣ କହିବେ , ଏହାର ଲାଭ କଣ , ମା ତ କୁହନ୍ତି ପାଠପଢ଼ , ମୁଁ ପାଞ୍ଚ ମିନିଟ ଯାଏଁ ପାଣି ପିଉଛି , ତାହେରେ ଝଗଡ଼ା ହେଇଯିବ ନା । କେବେ କେବେ ମା କ୍ଷୀର ନେଇ ଆସନ୍ତି , ମାଙ୍କ କାମ ଥାଏ , ଟିଭି ସିରିୟର ଚାଲୁଥାଏ ତ ମା କହନ୍ତି , ଚାଲ ଜଲଦି କ୍ଷୀର ପିଇଦେ ଓ ଆପଣ ସେଇ କ୍ଷୀରକୁ ଔଷଧ ଭଳି ପିଇ ଦିଅନ୍ତି , କାହିଁକି ନା ମାଙ୍କୁ ସିରିୟଲ ଦେଖିବାକୁ ଅଛି । ଏପରି ହୁଏ ନା ? କେଉଁ ସିରିୟଲ- ଶାଶ ଭି କଭି ବହୂ ଥୀ ?


    ଛୋଟ ଛୋଟ କଥା ଘଟିଥାଏ , ମୁଁ ପିଲାଦିନେ ଶରୀରରେ ଯେଉଁ ଅଭ୍ୟାସ କରିଥିବି ତାହା ସାରା ଜୀବନ ମୋ କାମରେ ଆସିବ ଓ ମନରେ ତାହା ଫିଟ୍ ହୋଇଯିବ । ଆପଣମାନେ ଜାଣିଥିବେ ଦେଶରେ ଗୋଟିଏ ଅଭିଯାନ ଚାଲୁଛି , ଫିଟ୍ ଇଣ୍ଡିଆ , ଜାଣିଛନ୍ତି ? କେତେଜଣ ଜାଣିଛନ୍ତି ? ତାହେଲେ କେଉଁ ଦର୍ଜୀ ପାଖକୁ ଯାଆନ୍ତି , କେଉଁ ଦର୍ଜୀ ପାଖକୁ ଯାଅ ? କିଏ ଫିଟ ଇଣ୍ଡିଆ ପାଇଁ ଦର୍ଜୀ ପାଖକୁ ଯାଆନ୍ତି , ତାହେଲେ ଫିଟ ଇଣ୍ଡିଆରେ କଣ କରନ୍ତି କେହି କହିପାରିବେ ? ନାଁ , କଣ କରନ୍ତି ? ଖାଲି ବ୍ୟାୟାମ କହିଲେ ହେବ ନାହିଁ , କିଏ କହିବ ମୁଁ ସୂର୍ଯ୍ୟ ନମସ୍କାର କରୁଛି , କିଏ କୁହେ ମୁଁ ସାଇକେଲିଂ କରେ , କିଏ କହେ ମୁଁ ସ୍ୱିମିଂ କରେ.. କଣ କରନ୍ତି ? ଆଚ୍ଛା ଆପଣଙ୍କ ମଧ୍ୟରୁ କେତେଜଣ ଚଟାପଟ ଗଛ ଉପରେ ଚଢ଼ି ପାରିବେ , ପୁଣି ଓହ୍ଲାଇ ପାରିବେ ? ଘର ଲୋକଙ୍କୁ ପାଟି କରିବାକୁ ପଡେ , ଆରେ ତଳକୁ ଓହ୍ଲା , ତଳକୁ ଓହ୍ଲା- ଏପରି କେତେ ଜଣ ଅଛନ୍ତି ?


    ଦେଖନ୍ତୁ ସାହସ- ଏହା ଆମର ସ୍ୱଭାବ ହେବା ଦରକାର । ଏଠି ଗୋଡ଼ ରଖିବି ତ ପଡ଼ିଯିବି , ତାହେଲେ ଏହା କରିବି ତ- ଜୀବନ ଏପରି ଜୀଅନ୍ତି ନାହିଁ । ସାହସ ବିନା ଜୀବନ ସମ୍ଭବ ନୁହେଁ । ଆପଣ ଛୋଟ ଛୋଟ କଥାରେ ସାହସର ଅଭ୍ୟାସ କରିବେ ତ ଭବିଷ୍ୟତରେ ଏହା ବହୁତ କାମରେ ଆସିବ । ଆଉ ଆପଣମାନେ ଯେତେବେଳେ କରିବେ ବାକି 50 ଜଣ ଦେଖିବେ- ଆରେ ଦେଖ , ଇଏ ବି କରିପାରେ । ଏତେ ପୁରସ୍କାର ଆଣି ଆସିଛି , ତଥାପି ଏତେ ପରିଶ୍ରମ କରୁଛି । ଏତେ ମାନ-ସମ୍ମାନ ପାଇ ଆସିଛି , ହେଲେ ଦେଖ ସେ କାମ କରୁଛି । ତାହେଲେ କଣ ହେବ- ଅନେକଙ୍କୁ ପ୍ରେରଣା ମିଳିବ । କରିବେ ? ନିଶ୍ଚିତ କରିବେ ? ତାହେଲେ 26 ଜାନୁଆରୀର ପ୍ରସ୍ତୁତି ? ଶିଖାଇ ଦିଆ ଯାଇଥିବ ଏପରି କର ? ଡାହାଣ ହାତରେ କରିବେ କି ବାମ ହାତରେ ? ଏହା କହି ନାହାନ୍ତି । ଯେଉଁ ପଟେ ଲୋକ ଥିବେ , ସେ ପଟକୁ କରିବାର ଅଛି । ଆରେ ଆମେ ରହିବୁ ତ ପାଞ୍ଚ କି ଦଶ ମିଟର ଯାଏ , ବାକି ତ ବହୁତ ଭିଡ଼ ଥିବ ।


    ଠିକ ଅଛି , ମତେ ବହୁତ ଭଲ ଲାଗିଲା ଆପଣମାନେ ଉପଭୋଗ କରନ୍ତୁ ଓ ଦିଲ୍ଲୀରେ ବହୁତ କିଛି ଦେଖନ୍ତୁ । ଅଲଗା ଅଲଗା ଜାଗାକୁ ଯାଆନ୍ତୁ । ଲାଲକିଲ୍ଲାରେ ଆପଣ ଜାଣିପାରିବେ , ନେତାଜୀ ସୁଭାଷ ବାବୁଙ୍କୁ ନେଇ , କ୍ରାନ୍ତିକାରୀଙ୍କୁ ନେଇ ବହୁତ ସୁନ୍ଦର ମ୍ୟୁଜିୟମ ହୋଇଛି । ଦେଖିବେ ଆପଣମାନେ ? ଦେଖିକି ଆସିଲେଣି , ନେଇକି ଯିବେ ? ଆଚ୍ଛା ୱାର ମେମୋରିଆଲ ଦେଖିଲେଣି ? ଆଚ୍ଛା ଦେଖି ନାହାନ୍ତି । ଦେଖନ୍ତୁ , ୱାର ମେମୋରିଆଲ ମଧ୍ୟ ଦେଖିବା ଦରକାର । ଆଉ ନିଜ ରାଜ୍ୟର ଯେଉଁମାନେ ଶହୀଦ ହୋଇଛନ୍ତି ସେମାନଙ୍କ ନାମ ପଢ଼ି , ଲେଖି ନେଇଯିବେ ନିଜ ଘରକୁ । ଯଦି ମୋବାଇଲ ଫୋନ ଅଛି ତାହାଲେ ଫଟୋ ଉଠାଇ ନେଇଯିବେ । ଦେଖନ୍ତୁ , କର୍ଣ୍ଣାଟକର ଏହି ବୀର ଶହୀଦଙ୍କ ନାଁ , ତାଙ୍କର ଫଟୋ ନେଇ ଯିବା ଉଚିତ । କାହାକୁ ଦେଖାଇବେ- ଦେଖନ୍ତୁ ଆମ କର୍ଣ୍ଣାଟକର ବୀର ଶହୀଦଙ୍କ ନାଁ ସେଠାକାର ୱାର ମେମୋରିଆଲରେ ଅଛି । ସମସ୍ତଙ୍କୁ ନିଜ ନିଜ ରାଜ୍ୟର ଶହୀଦଙ୍କୁ ଖୋଜିବା ଉଚିତ । ଖାଲି ଏମିତି ଦେଖିକି ଆସିଲେ ହେବ ନାହିଁ ଯେଉଁମାନଙ୍କ ନାମ ଲେଖା ଯାଇଛି ସେମାନଙ୍କୁ ନେଇ ଗର୍ବିତ ହେବା ଉଚିତ । ଏଠାରେ ଏକ ପୁଲିସ ମେମୋରିଆଲ ମଧ୍ୟ ହୋଇଛି , ଦେଖିବାକୁ ଯିବ ? ଆପଣ ଜାଣିଛନ୍ତି ଆମ ଦେଶରେ 33 ହଜାରରୁ ଅଧିକ ପୁଲିସ , କେବେ କେବେ ଲୋକ ପୁଲିସକୁ ଘୃଣା କରନ୍ତି ? ପୁଲିସବାଲା କୁହନ୍ତି , ଚାଲ ଏପଟେ ଚାଲ , ସାଇକେଲ ସେଠି ରଖନାହିଁ , ବହୁତ ରାଗ ଲାଗେ ନା ? 33 ହଜାର ପୁଲିସ ଦେଶର ନାଗରିକଙ୍କ ରକ୍ଷା ପାଇଁ ଶହୀଦ ହୋଇଛନ୍ତି , ସ୍ୱାଧୀନତା ପରେ ଏହି ସଂଖ୍ୟା ଆହୁରି ବଢିଛି , 33 ହଜାର ପୁଲିସଙ୍କ ପ୍ରତି ସ୍ନେହ , ଗୌରବ ଭାବ ବଜାୟ ରହିବା ଉଚିତ , ଦେଖନ୍ତୁ ସମାଜ ଜୀବନରେ ଏକ ପରିବର୍ତ୍ତନ ଆରମ୍ଭ ହେବ । ପୁଲିସ ମେମେରିଆଲ ଦେଖିବେ ତ ଆପଣଙ୍କୁ ଲାଗିବ ଏତେ କାମ ହେଉଛି , ଏମାନେ ଏତେ କାମ କରିଛନ୍ତି । କରିବେ । ନିଶ୍ଚିତ କରିବେ ?


    ଚାଲନ୍ତୁ , ଆପଣଙ୍କୁ ବହୁତ ବହୁତ ଧନ୍ୟବାଦ । ବହୁତ ବହୁତ ଶୁଭେଚ୍ଛା ।


    *************


    

    
    (Release ID: 1601165) Visitor Counter : 2