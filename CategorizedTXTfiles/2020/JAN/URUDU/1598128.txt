      کامرس اور صنعت کی وزارتہ

      کامرس اورصنعت کی وزارت نے بھارت –افریقہ تجارت کو فروغ دینے کی خواہش کا اظہار کیا
      Posted On: 01 JAN 2020 12:23PM by PIB Delhi


    نئی دہلی یکم جنوری 2020 ۔کامرس اور صنعت کی وزار ت ، بھارت –افریقہ تجارتی اور اقتصادی تعلقات کو فروغ دینے کے لئے افریقہ کے ساتھ بھارت کی تجارت کا لگاتار جائزہ لیتی رہتی ہے ۔وزرات یہ جائزہ جوائنٹ کمیشن کی میٹنگو ں ( جےسی ایم ) ، مشترکہ تجارتی کمیٹیوں ( جے ٹی سی ) اور جوائنٹ ورکنگ گروپوں ( جے ڈبلیو جی ) جیسے ادارہ جاتی نظام کے ذریعہ لیتی ہے ۔


    بھارت - کینیا کی جوائنٹ ٹریڈ کمیٹی کا نواں اجلاس نئی دلی میں 20-19 اگست 2019 کو منعقد کیا گیا تھا ۔ یہ اجلاس کامرس اور صنعت کے وزیر پیوش گوئل اور کینیا کے ان کے ہم منصب جناب پیٹر منیا کی مشترکہ صدارت کے تحت منعقد کیا گیا تھا۔ میٹنگ کے دوران ایم ایس ایم ای ،زراعت ،اطلاعاتی مواصلات کی ٹکنالوجی ( آئی سی ٹی )،سیاحت ،معیارات کی انتظامیہ ،اعلیٰ تعلیم میں انسانی وسائل کے محکمے ،سائنس وٹکنالوجی کے فروغ وتحفظ ، ہوائی خدمات ،بجلی ، پلاسٹک ،کپڑے کی صنعت ،دواسازی ،تیل اور گیس ،صحت ،امیگریشن ، موٹر گاڑیوں اور انجنئرنگ سے متعلق دیگر مصنوعات جیسے شعبوں سے ہٹ کر وسیع پیمانے پر مذاکرات کئے گئے ۔کینیا میں بھارتی دواسازی کو تسلیم کرنے کے معاملے کے میدان میں اشتراک پر بھی مذاکرات کئے گئے ۔


    پہلا بھارت – نائیجیریا جے ٹی سی نئی دلی میں 20-19 دسمبر 2019 کو منعقد کیا گیا تھا ۔ یہ جے سی ٹی حکومت ہند کے کامرس سکریٹری اور نائیجیریا کے ان کے ہم منصب کی مشترکہ صدارت میں منعقدکیا گیا تھا۔ میٹنگ کے دوران مختلف شعبوں سے متعلق بات چیت کی گئی ،جس میں تیل اورقدرتی گیس ،مویشیوں کے گوشت کی مارکیٹ تک رسائی ،چاول ایس ایم ای شعبے کے تعاون ،اعلیٰ تعلیم اور بجلی شامل ہیں۔


    تجارت اور سرمایہ کاری سے متعلق بھارت ، جنوبی افریقہ کی پہلی میٹنگ جنوری 2019 میں ہوئی ،جس میں غیر محصولاتی رکاوٹوں سمیت سبھی طرح کی رکاوٹوں پر بات چیت کی گئی اور اس خطے کے ساتھ بھارت کی تجارت میں مزید گہرائی لانے کے سلسلے میں مشورے فراہم کئے گئے ۔


    جنیوا میں 7ستمبر 2019 کو عالمی تجارتی تنظیم نے کپاس کے عالمی دن کے موقع پر تقریب منعقدکی ۔ اس موقع پر حکومت ہند کی کامرس اور صنعت کی وزارت نے 11افریقی ملکوں میں سی ٹیپ کے دوسرے مرحلے کے آغاز کا اعلان کیا ۔پروگرام کا مقصد کپاس کےشعبے میں پیداواریت کو بڑھانا ہے ۔ محکمہ فی الحال ایک لائحہ عمل پر کام کررہا ہے ۔ یہ کام وہ غیر ملکی ہم منصب جیسے متعلقہ فریقوں کے ساتھ صلاح ومشورے کے طور پر کررہا ہے ۔ یہ صلاح مشورہ ،وزارت خارجہ کے تحت بھارتی مشنوں کے ساتھ کیا جارہاہے۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔اس ۔ رم


    U-61 06

    
    
    (Release ID: 1598128) Visitor Counter : 10
    
    
      Read this release in: English , Hindi , Bengali