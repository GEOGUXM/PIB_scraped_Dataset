      وزارت خزانہ

      عالمی بینک کی تجارت کرنے کی درجہ بندی میں ہندوستان کے مقام میں 79 درجے کی بہتری آئی ہے، 2014 میں ہندوستان کا 142 واں مقام تھا جو کہ2019 میں بہتر ہوکر 63 واں مقام ہوگیا ہے
      
      11-2010 میں جہازوں کے چکر لگانے کے اوقات 4.67 دن تھے جو اب 19-2018 میں بہتر ہوکر 2.48 دن ہوگئے ہیں
      
      سمندری بندرگاہوں پر کسٹمز کلیئرنس میں لگنے والے اوقات نیززمین پر سامان کے بندوبست اور سامان کی لدائی کے اوقات میں کمی آنی چاہئے
      
      اقتصادی جائزے میں کہا گیا ہے کہ ہندوستان میں کنٹریکٹس کے نفاذ میں لگنے والے اوقات میں بھی کمی آنے کی گنجائش ہے
      Posted On: 31 JAN 2020 1:37PM by PIB Delhi


    خزانے اور کارپوریٹ امور کی مرکزی وزیر محترمہ سیتارمن نے آج پارلیمنٹ میں 20-2019 کا اقتصادی جائزہ پیش کیا۔ وزیر خزانہ نے مطلع کیا کہ عالمی بینک کی تجارت کرنے کی درجہ بندی میں ہندوستان کے مقام میں 79 درجے کی بہتری آئی ہے۔ 2014 میں ہندوستان کا 142 واں مقام تھا، جو اب بہتر ہوکر 2019 میں 63واں مقام ہوگیا ہے۔ ہندوستان کی یہ زبردست پیش رفت 10 پیمانوں میں سے 7 پیمانوں میں ہوئی ہے۔سازوسامان اور خدمات ٹیکس (جی ایس ٹی) اور دیوالیہ و دیوالیہ پن سے متعلق ضابطے (آئی بی سی) اقتصادی اصلاحات میں سرفہرست حیثیت رکھتے ہیں، جس کی وجہ سے تجارت کرنے کی درجہ بندی میں ہندوستان کے مقام میں اس قدر اضافہ ہوا ہے۔ تاہم ہندوستان کچھ پیمانوں میں بدستو پیچھے ہے، مثلاً تجارت شروع کرنے کی آسانی کی درجہ بندی میں ہندوستان کا 136 واں مقام، جائیداد کی رجسٹری کی درجہ بندی میں 154 واں مقام، ٹیکسوں کی ادائیگی کی درجہ بندی میں 115 واں مقام اور کنٹریکٹس کے نفاذ کی درجہ بندی میں 163 واں مقام ہے۔


    گزشتہ 10 برسوں کے دوران ہندوستان میں کوئی کاروبار شروع کرنے کے لیے ضروری طریقہ کار کی تعداد 13 سے گھٹ کر 10 ہوگئی ہے۔ آج ہندوستان میں کوئی تجارت شروع کرنے کے لئے اوسطاً 18 دن لگتے ہیں، جبکہ 2009 میں یہاں کوئی تجارت شروع کرنے کے لئے 30 دن لگتے تھے۔اگرچہ ہندوستان میں کوئی کاروبار شروع کرنے کے لئے لگنے والے اوقات اور لاگت میں واضح طور پر کافی کمی آئی ہے، لیکن اب بھی اس شعبے میں بہت کچھ کرنے کی ضرورت ہے۔


    سروسز سیکٹر کو بھی متعدد ریگولیٹری رکاوٹیں درپیش ہیں، یہاں تک کہ معمول کی تجارتوں کے لئے بھی یہ رکاوٹیں ہیں۔ دنیا میں ہر جگہ بار اور ریسٹورینٹ سیکٹر ، روزگار اور ترقی کے لئے ایک اہم وسائل ہیں۔ اپنی نوعیت کے لحاظ سے یہ بھی ایک تجارت ہے۔ تاہم نیا کاروبار شروع کرنے یا پرانے کاروبار کو بند کرنے کے لئے اعلیٰ پیمانے کی رکاوٹیں موجود ہیں۔ ایک سروے سے ظاہر ہوا ہے کہ ہندوستان میں ایک ریسٹورینٹ کھولنے کے لئے درکار لائسنسوں کی تعداد دنیا میں کسی بھی جگہ سے کہیں زیادہ ہے۔


    تعمیرات کے اجازت نامے


    گزشتہ 5 برسوں کے درمیان ہندوستان میں تعمیرات کے اجازت نامے حاصل کرنے کے طریقہ کار میں واضح طور پر بہتری آئی ہے۔ 2014 میں تقریباً اس میں 186 دن لگتے تھے، جبکہ گودام کی لاگت 28.2 فیصد تھی، جو اب بہتر ہوکر 2019 میں 98 تا 113.5 دن اور گودام کی لاگت 2.8 فیصد تا 5.4 فیصد ہوگئی ہے۔


    سرحد پار کی تجارت


    اگرچہ حکومت تجارتی طریقہ کار اور کاغذی ودستاویزی ضروریات میں واضح طور پر پہلے ہی کمی کرچکی ہے، تاہم ڈیجیٹلائزیشن کو بڑھا کر اور مختلف ایجنسیوں کو ایک واحد ڈیجیٹل پلیٹ فارم میں باہم مربوط کرکے ان تجارتی طریقہ کار کی کمیوں کو واضح طور پر دور کیا جاسکتا ہے اور یوزر کے تجربے کو مزید بہتر بنایا جاسکتا ہے۔


    ہندوستان میں جہازوں کے چکر لگانے کے اوقات میں بھی مسلسل کمی آرہی ہے۔ 11-2010 میں اس کے لئے تقریباً 4.67 دن لگتے تھے، جو اب گھٹ کر 19-2018 میں 2.48 دن ہوگئے ہیں۔ اس سے واضح ہوتا ہے کہ سمندری بندرگاہوں کی استعداد میں واضح بہتری حاصل کی جاسکتی ہے۔انفرادی سیکٹروں مثلاً سیاحت یا مینوفیکچرنگ میں تجارت کرنے کی آسانی کو مزید بہتر بنانے کے لئے مقررہ ہدف اور بہتر طریقہ کار کی ضرورت ہے، تاکہ ہر ایک شعبے کے لئے ریگولیٹری، رکاوٹوں اور طریقہ کار کی دقتوں کو دور کیا جاسکے۔ ایک مرتبہ جب یہ عمل مکمل ہوجاتا ہے تو حکومت –مرکزی، ریاستی یا میونسپل، مناسب سطح پر مزید بہتری لائی جاسکتی ہے۔


    ہندوستان میں خدمات کے شعبے کو قائم کرنے یا خدمات کے شعبے کو چلانے اور مینوفیکچرنگ کے شعبے کی تجارت کو مختلف قسم کے قوانین، اصول اور ضابطے درپیش ہیں۔ ان میں سے بہت سے ضابطے مقامی سطح پر درکار ہیں۔ مثلاً ایک ریسٹورینٹ کھولنے کے لئے پولیس کی جانب سے کلیئرنس کی ضرورت ہوتی ہے اور یہ ایک کاغذی بوجھ ہے۔ اس قسم کے مسئلے کو وقت کے ساتھ ساتھ ختم کرنے اور معقول بنانے کی ضرورت ہے۔ ہندوستان میں ایک کنٹریکٹ کو نافذ کرنے کے لئے اوسطاً 1445 دن درکار ہوتے ہیں، جبکہ اس کے مقابلے نیوزی لینڈ میں صرف 216 دن اور چین میں 496 دن درکار ہوتے ہیں۔ اسی طرح سے ٹیکسوں کی ادائیگی میں لگنے والا وقت ہندوستان میں 250 گھنٹے سے زیادہ ہے، جبکہ اس کے مقابلے نیوزی لینڈ میں اس میں 140 گھنٹے، چین میں 138 گھنٹے اور انڈونیشیا میں 191 گھنٹے لگتے ہیں۔یہ پیمانے اس میں بہتر لانے کے لئے گنجائش فراہم کرتے ہیں۔


    بنگلورو ہوائی اڈے کے ذریعہ الیکٹرانک سامانوں کی برآمدات اور درآمدات کے کیس اسٹڈی سے بخوبی واضح ہوتا ہے کہ ہندوستان کے لاجیسٹکل طریقہ کار عالمی معیار کے ہوسکتے ہیں۔مرچنڈائز برآمدات کے کیس اسٹڈی سے پتہ چلا ہے کہ ہندوستانی بندرگاہوں میں لاجیسٹکس کے حالات خلاف معمول اور ناکافی ہیں۔یہاں برآمدات کے مقابلے درآمدات کےطریقہ کار زیادہ بہتر اور مؤثر ہیں۔ اگرچہ مخصوص کیس اسٹڈیز سے براہ راست عام تاثر قائم کرنے کے دوران محتاط رہنے کی ضرورت ہے، تاہم یہ بات بالکل واضح ہے کہ ہندوستان کے بندرگاہوں میں کسٹمز ، کلیئرنس، زمین پر سامان کے بندوبست اور سامان کی لدائی میں کئی دن لگتے ہیں، جبکہ اسی کام کو گھنٹوں میں کیا جاسکتا ہے۔


    ………………………………


    (م ن-م ع-ع ر)


    U-440

    
    
    (Release ID: 1601212) Visitor Counter : 7