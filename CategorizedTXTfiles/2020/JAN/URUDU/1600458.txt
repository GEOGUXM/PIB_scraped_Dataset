      خلا ء کا محکمہ

      ویر سندر سائیں اسپیس انوو یشن سینٹر کے طلباء نے وزیرمملکت ڈاکٹر جتیندرسنگھ سے ملاقات کی
      
      ڈاکٹر جتیندر سنگھ نے سیٹیلائٹ لانچ وہیکل تیار کرنے میں طلبا ء کی کوششوں کی تعریف کی

      Posted On: 24 JAN 2020 5:04PM by PIB Delhi

    نئی دہلی، 24 جنوری / اڈیشہ کے ویر سندر سائیں اسپیس انوویشن سینٹر( وی ایس ایس ا یس آئی سی) کے طلباء کے ایک گروپ نے شمال مشرقی خطے کی ترقی کی وزارت کے وزیرمملکت ( آزادانہ چارج)، وزیراعظم کے دفتر، عملے اورعوامی شکایات اور پنشن، ایٹمی توانائی اور خلاء کے وزیرمملکت ڈاکٹر جتیندر سنگھ سے آج یہاں ملاقات کی۔ ان طلباء نے بتایا کہ ان کی ٹیم نے سیٹیلائٹ وہیکل تیار کیا ہے۔


    ڈاکٹر جتیندر سنگھ نے کہا کہ ہندوستان خلائی ٹیکنالوجی کے میدان میں صف اول کا ملک ہے اور یہ طلباء اس سلسلے میں مزید خدمات انجام دیں گے۔ ان طلباء کی کوششوں سے ان کی قابلیت، تجسس اور صلاحیتوں کاپتہ چلتا ہے۔ انہوں نے کہا کہ پہلی بار طلباء کے ذریعہ اسپیس لانچ وہیکل( ایس ایل وی) تیار کیاگیا ہے۔ انہوں نے کہا کہ اس سے قبل طلباء نے مینو سیٹیلائٹس تیار کئے تھے۔ انہوں نے کہا کہ اس سے دیگر طلباء کو سائنس اور ٹیکنالوجی کے میدان میں نمایاں کارکردگی کے لئے ترغیب ملے گی۔ وزیر موصوف نے کہا کہ وزیراعظم جناب نریندر مودی سائنس کے لئے فطری رجحان رکھتے ہیں اور ان کی قیادت میں حکومت نے سائنس اورٹیکنالوجی کی ترقی کے لئے کئی اقدامات کئے ہیں۔ انہوں نے مزید کہا کہ یہ طلباء اسرو کے رابطے میں ہے۔ ڈاکٹر جتیندر سنگھ نے کہا کہ اسرو ان طلباء کو ان کی کوششوں کے لئے 50 لاکھ روپے کی مالی اور تکنیکی امداد فراہم کررہا ہے۔ یہ طلباء ضرورت پڑنے پر اور ممکن ہونے پر اسرو کی سہولیات کا بھی استعمال کرسکتے ہیں۔


    اسرو اور خلاء سے متعلق اختراعات کی حوصلہ افزائی کے لئے صف اول میں ہے۔ طلباء کی اسکیم نے ‘‘ سمواد ود اسٹوڈینٹس’’ کے حصے کے طور پر اسرو کے چیئرمین ڈاکٹر کے شیون سے بات چیت بھی کی۔ ان طلباء کو لمکا بک آف ریکارڈز ،2019 میں ملک کے اندر ساؤنڈنگ لاکٹ تیار کرنے اور انہیں کامیابی کے ساتھ لانچ کرنے والا طلباء کا پہلا اور واحد ادارے کے طور پر درج کیاگیا ہے۔


    ۔۔۔۔۔۔۔۔۔۔۔


    (م ن۔ ا گ ۔ ر ض۔ 24-01-2020 )


    U – 355


    

    
    (Release ID: 1600458) Visitor Counter : 11
    
    
      Read this release in: English , Marathi , Hindi