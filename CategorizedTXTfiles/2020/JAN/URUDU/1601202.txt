      وزارت خزانہ

      پیرس معاہدے کے تحت مساوی اورمشترکہ لیکن علیحدہ علیحدہ ذمہ داریوں کے اصولوں کے مطابق ہندوستان قومی سطح پر تعین شدہ تعاون کے مطابق ایک پائیدارترقی کی راہ پر گامزن ہونے کی کوشش کررہا ہے: اقتصادی جائزہ
      
      
      20-2019
      35ریاستوں / مرکز کے زیرانتظام خطوں کے تمام شہری علاقوںکوکھلے میں رفع حاجت سے پاک قراردیا گیا ہے
      ہندوستان، چین کے بعددوسری سب سے بڑی ابھرتی ہوئی گرین بانڈ مارکیٹ ہے
      ہندوستان نے ستمبر 2019 میں بنیادی ڈھانچےکے نظام میں قوت برداشت کو فروغ دینے کے لئے آفات کا مقابلہ کرنے والے بنیادی ڈھانچے (سی ڈی آر آئی ) کے لئے اتحادشروع کیا ہے
      Posted On: 31 JAN 2020 1:32PM by PIB Delhi


    نئی دہلی 31 جنوری 2020 :ترقیاتی مقاصدپرتوجہ کے ساتھ آب وہوا کی تبدیلی کے معاملات سے نمٹنے کے لئے ہندوستان کے جامع نظریہ پر زور دیتے ہوئے خزانے اور کارپوریٹ امور کی مرکزی وزیر محترمہ نرملاسیتا رمن نے آج پارلیمنٹ میں اقتصادی جائزہ 20-2019 پیش کیا۔


    اقتصادی جائزے میں کہا گیا ہے کہ مساوی اورمشترکہ لیکن مختلف ذمہ داریوں کے مطابق پیرس معاہدے کے تحت ہندوستان اپنے قومی سطح پرتعین شدہ تعاون کے مطابق مختلف اسکیموں میں سرمایہ کاری کے لئے ذریعہ پائیدارترقی اور ماحولیات کےتحفظ کا کام انجام دینے والے ترقی کے راستے پر بڑھتے جانے کو یقینی بنانے کی کوشش کررہا ہے۔


    اقتصادی جائزے میں کہا گیا ہے کہ ہندوستان کی اسکیموں میں صاف ستھرے اور موثر توانائی کے نظام توانائی کی صلاحیت میں اضافے، آفات کو برداشت کرنے والے شہری بنیادی ڈھانچے ،محفوظ ،اسمارٹ اور پائیدار آلودگی نہ پھیلانے والے نقل وحمل کے نیٹ ورک ، منصوبہ بندطریقےسےجنگلات کوفروغ دینے اور تمام شعبوں میں جامع شرکت پرزور دیا گیا ہے ۔


    پائیدارترقی اور آب وہوا کی تبدیلی کے لئے ہندوستان کی پالیسیوں میں بہتری :


    اقتصادی جائزے میں کہا گیا ہے کہ ہندوستان اپنے قومی سطح پر تعین شدہ تعاون کے مقاصدکو پورا کرنے کی راہ پر گامزن ہے۔ جائزے میں مزیدکہا گیا ہے کہ نشانے کے مطابق دنیا کے ایک سب سے بڑ ے قابل تجدیدتوانائی توسیع کے پروگرام کے تحت 175 جی ڈبلیو قابل تجدیدتوانائی میں سے ہندوستان میں 83 جی ڈبلیو قابل تجدیدتوانائی کا نشانہ حاصل کرکے ایک زبردست چھلانگ لگائی ہے۔


    اس کے علاوہ 2014 میں سووچھ بھارت مشن ( شہری ) شروع کیا گیا تھا ۔ جس کے دومقاصدمیں ٹھوس فضلے کا 100فیصد سائنسی بندوبست اور ماحولیات میں مکمل بہتری لانے کے لئے شہری ہندوستان کو کھلے میں رفع حاجت سےپوری طرح پاک بنانا شامل تھا۔ 35 ریاستوں / مرکز کے زیرانتظام خطوں کے تمام شہری علاقوںکو کھلے میں رفع حاجت سے پاک بنایا گیا ہے اور فضلے کی پروسیسنگ کا فیصد 18 فیصدسے بڑھ کر 60 فیصدہوگیا ہے۔


    اقتصادی جائزے میں زیادہ جامع بنانے کے لئے این ڈی سی کے مطابق آب وہوا میں تبدیلی سے متعلق قومی ایکشن پلان ( این اے پی سی سی ) نظر ثانی کے ہندوستان کےفیصلے کو نمایاں کیا گیا ہے۔اس جائزے میں ایل ای ڈی بلبوں کی تقسیم جو کہ 360 ملین کو تجاوز کرچکی ہے، اسٹریٹ لائٹنگ پروگرام ،جس کے تحت 100 ملین روائتی اسٹریٹ لائٹ کے بدلے ایل ای ڈی اسٹریٹ لائٹ لگائی گئی ہے ، جس کے نتیجے میں 43 ملین ٹن کاربن ڈائی آکسائڈ کے اخراج کی کمی ہوئی ہے، کے لئے اجالا جیسی اسکیموں کی تعریف کی گئی ہے ۔


    بین الاقوامی سطح پرہندوستان کی پہل :


    شمسی شعبے میں بین الاقوامی شمسی اتحاد (آئی ایس اے ) رکن ممالک کی طرف سے 30 فیلوشپ کے ذریعہ صلاحیت ساز ی کا رول اداکررہا ہے۔جس کے لئے ہندوستان کے ایکسم بینک سے 2 بلین امریکی ڈالر کے قرض اور فرانس کے ایجینس فرانسس ڈی ڈیولپمنٹ ( اے ایف ڈی ) کی جانب سے 1.5 بلین امریکی ڈالر کا قرض شمسی توانائی کے سلسلے میں خطرات کو کم کرنے کے اقدام اور 1000 میگاواٹ سولر اور 2 لاکھ 70 ہزار سولر پمپس کی مجموعی مانگ کے لئے آلات وضع کرنے جیسے اقدامات کوفروغ دینے کے لئے استعمال کئے جائیں گے۔


    ہندوستان میں حال ہی میں ستمبر 2019 میں اقوام متحدہ کے سکریٹری جنرل کی آب وہوا کے سلسلے میں ایکشن کے لئے سربراہ کانفرنس کے موقع پر آفات کا مقابلہ کرنے والے بنیادی ڈھانچے( سی ڈی آر آئی ) کے لئے اتحادشروع کیا ہے ۔سی ڈی آر آئی کا مقصدآفات سے بنیادی ڈھانچے کو ہونے والے نقصان کوکم کرنے کے لئے نئے اورموجودہ بنیادی ڈھانچے کے نظام کو آب وہوا کی تبدیلی کے مطابق اور آفات کے خطرات سے مقابلہ کرنے کوفروغ دینا ہے ۔


    ہندوستان نے حال ہی میں 2سے 13ستمبر 2019 تک اقوام متحدہ کے زمین کے بنجر بننے کو روکنے سے متعلق کانفرنس ( یواین سی سی ڈی ) کی پارٹیوں کی کانفرنس کے 14ویں اجلاس ( سی او پی -14) کی میزبانی کی ہے ۔ نئی دلی میں کا اعلامیہ ہے : سی اوپی -14 میں زمین میں سرمایہ کاری اور مواقع کا پتہ لگانے کی تجویز اختیار کی گئی ہے ۔ ہندوستان نے جنوب -جنوب تعاون میں اضافے کےلئے مددکا بھی اعلان کیا ہے۔زمین کے آبی بندوبست کے لئے عالمی آبی ایکشن ایجنڈہ بھی شروع کیا گیا ۔


    مالی نظام کو پائیداری کے موافق بنانے کےلئے ہندوستا ن کی کوششیں :


    اقتصادی جائزے میں کہا گیا ہے کہ ہندوستان کے پاس چین کے بعددوسری سب سے بڑی ابھرتی ہوئی گرین بانڈ مارکیٹ ہے ۔ ایس بی آئی نے 450 ملین امریکی ڈالر کے سرٹیفائیڈ کلائمیٹ بانڈ کے ساتھ بازارمیں داخل ہوا ہے ۔ ماحولیاتی اعتبار سے پائیدارسرمایہ کاری کوفروغ دینے کے لئے ہندوستان بھی 2019 میں پائیدارمالیات سے متعلق بین الاقوامی پلیٹ فارم (آئی پی ایس ایف) میں شامل ہوگیا ہے۔


    اقتصادی جائزے میں آب وہوا کے لئے مالی انتظام سے متعلق گرین کلائمیٹ فنڈ کے اہم مسئلے کے سلسلے میں پہلی فنڈ کی فراہمی (2023-2020) پربھی تشویش کا اظہارکیا گیا ہے ۔اب تک 28 ملکوں نے 9.7 بلین امریکی ڈالر کی رقم کے لئے فنڈ کی فراہمی کے لئے وسائل مہیا کرانے کا عہدکیا ہے ، جوکہ ابتدائی مدت کی رقم سے کم ہے۔اقتصادی جائزے میں اس امیدکا اظہار کیا گیا ہے کہ ہندوستان ترقی یافتہ ممالک کو مضبوطی کےساتھ قیادت کی دعوت دینے کے ساتھ ساتھ اپنے حصے کی ذمہ داری ایمانداری سے پوری کرتا رہے گا۔


    …………………………………………………………….


    (م ن-ا گ-رم)


    U-456

    
    
    (Release ID: 1601202) Visitor Counter : 5