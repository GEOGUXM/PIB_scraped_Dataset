      اسٹیل کی وزارت

      فولا د کے مرکزی وزیر جناب فگن سنگھ کولستے نے این ڈی ایم سی لمٹیڈ کی کارکردگی کا جائزہ لیا
      Posted On: 14 JAN 2020 7:38PM by PIB Delhi


    نئیدہلی 15 جنوری 2020۔بھارت سرکار کے فولاد کے مرکزی وزیر مملکت جناب فگن سنگھ کولستے نے آج حیدرآباد میں این ڈی ایم سی لمٹیڈ کے صدر دفتر کا دورہ کیا اور کمپنی کی کارکردگی کا جائزہ لیا۔ جناب کولستے نے کمپنی کے سی ایم ڈی ، ڈائریکٹروں ، سی وی او اور سینئر افسران سے ملاقات کی۔


    جناب کولستے نے کہا کہ این ڈی ایم سی بھارت کی سب سے بڑی کانکنی کمپنیوں میں سے ایک ہے ، جو فولاد کی صنعت کی ریڑھ کی ہڈی کی حیثیت رکھتی ہے اور جو فولاد سازوں کو خام مال کی مسلسل فراہمی کو یقینی بناتی ہے ۔انہوں نے دیر پا اور ذمہ دارانہ کانکنی جاری رکھنے کے لئے این ڈی ایم سی کی کوششوں کی ستائش کی ۔ انہوں نے ہیرے کی کانکنی کے پروجیکٹ پنّا کی تجدید کی صورتحال کے بارے میں معلومات حاصل کیں اور این ڈی ایم سی کی سی ایس آر سرگرمیوں پر اس کو مبارکباددی ۔


    اس سے پہلے این ڈی ایم سی کے سی ایم ڈی جناب این وجیندر کمار نے وزیر موصوف کو این ڈی ایم سی کی کارکردگی ، جاری پروجیکٹوں کی پیش رفت سے آگاہ کیا اور انہیں یقین دلایا کہ پیداوار اور پیداواریت کو بڑھانے کے لئے ہر ممکن کوشش کی جائے گی۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ج۔رم


    U-19

    
    
    (Release ID: 1599429) Visitor Counter : 3
    
    
      Read this release in: English , Hindi