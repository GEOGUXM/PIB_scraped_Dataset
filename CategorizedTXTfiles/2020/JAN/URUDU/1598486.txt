      وزارت اطلاعات ونشریات

      آکاش وانی نے منفرد طریقے سے ورلڈ بریل ڈے منایا؛ درشٹی دیویانگوں نے بریل اسکرپٹ میں خبریں پڑھیں
      Posted On: 04 JAN 2020 8:34PM by PIB Delhi


    نئی دہلی،05 جنوری 20 / آکاشوانی اور پنے و ناگ پور میں اُس کی علاقائی یونٹوں نے ایک منفرد طریقے سے ورلڈ بریل ڈے منایا جس میں درشٹی دویانگ طلبا اور افسروں نے خبریں پڑھیں، جن کو نشر کیا گیا۔ یہ خبریں بریل میں لکھی گئی تھیں اور لائیو پڑھی گئیں۔


    پانچ منٹ کے ہندی سماچار دلی سے صبح گیارہ بجے نشر کیے گئے اور انہیں آنکھوں سے معذور افسر جناب کمال پرجاپتی نے پڑھا۔


    مراٹھی میں خبریں پنے سے صبح سات بج کر دس منٹ پر لائیو پڑھی گئیں جو کہ آنکھوں سے معذور طلبا گلاب کاملے اور کویتا گاولی نے پیش کیں۔ یہ طلبا پُنے بلائنڈ مینس ایسو سی ایشن سے آئے تھے۔ آکاشوانی پنے 2016 سے ہی بریل میں پڑھی جانے والی خبریں نشر کر رہا ہے۔ پُنے یونٹ کی اِس منفرد کوشش کے لیے بہت تعریف کی گئی ہے۔


    آکاش وانی کی ناگپور یونٹ میں آج دن میں گیارہ بج کر 58 منٹ پر دو منٹ کا ایف ایم نیوز بلیٹن محترمہ سلونی کاپ گاٹے نے پڑھا۔ وہ اپنی ٹیوٹر محترمہ کنچن ناج پانڈے کی مدد سے بریل میں روانی کے ساتھ خبریں پڑھتی ہیں۔ یہ اقدام دیویانگوں کو بااختیار بنانے کے خیال کی حمایت میں اور قومی دھارے میں ان کی موجودگی کو فروغ دینے کے لیے کیا گیا ہے۔


    اس موقعے پر آکاشوانی (نیوز) کی پرنسپل ڈائریکٹر جنرل ایرا جوشی نے کہا کہ آکاشوانی سبھی کی شمولیت والا میڈیم ہے اور درشٹی دیویانگوں کے لیے یہ سب سے زیادہ آسانی سے قابل رسائی خبروں کا ایک میڈیم ہے۔ انہوں نے کہا کہ بریل ڈے جیسے موقع ہمیں یہ موقع دیتے ہیں کہ ہم ایک شمولیت والے اور سبھی کے لیے قابل رسائی سماج کے تئیں خود کو از سر نو پابند عہد کریں۔ انہوں نے کہا کہ آنکھوں سے معذور افراد کو خبریں پیش کیے جانے کا ایک حصہ بنا کر نہ صرف اُن میں اعتماد بڑھایا جاتا ہے بلکہ اس سے سامعین اور نیوز روم میں اِس کام میں شامل دیگر افراد کو بھی دیویانگوں کی ضرورتوں کے تئیں زیادہ حساس بنایا جا تا ہے۔ انہوں نے کہا کہ ‘قابل رسائی پروگرامنگ’ 2015 میں وزیراعظم کے ذریعے شروع کی گئی قابل رسائی ہندوستان مہم کی ایک جھلک پیش کرتی ہے۔


    ********** ***


    ( م ن ۔ا گ۔ م ت ح (


    U. No. 54

    
    
    (Release ID: 1598486) Visitor Counter : 3
    
    
      Read this release in: English , Hindi