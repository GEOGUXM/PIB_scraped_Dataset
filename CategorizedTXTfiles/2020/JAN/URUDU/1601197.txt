      وزارت خزانہ

      اقتصادی جائزے میں کہا گیاہے کہ اب عام آدمی کے لئے تھالیاں زیادہ سستی ہیں
      Posted On: 31 JAN 2020 1:35PM by PIB Delhi


    نئی دہلی 31 جنوری: ایک مزدور اپنی یومیہ اجرت کے مقابلے میں جس قدر قیمت کی تھالی خریدنے کی استطاعت رکھتا ہے ، عام آدمی کی فلاح و بہبود کے لئے اضافہ ہوا ہے۔ خزانہ اور کارپوریٹ امور کی مرکزی وزیر محترمہ نرملا سیتا رمن نے آج 20-2019 کا اقتصادی جائزہ پیش کیا جس میں کہا گیا ہے کہ سبزی والی تھالی خریدنے کی استطاعت میں بہتری آئی ہے جو 07-2006 کے مقابلے 20-2019 میں 29 فی صد بہتری آئی ہے جبکہ غیر ویجی ٹریئن تھالی کی خریدنے کی استطاعت میں 18 فی صد تک بہتری آئی ہے۔


    یہ نتیجہ‘‘ ہندستان میں کھانے کی ایک پلیٹ کی معیشت :تھالی نومکس’’ کی بنیاد پر اخذ کیا گیا ہے۔ ہندستان بھر میں ایک تھالی کے لئے ایک عام آدمی کو تعداد کی شکل میں کتنی قیمت ادا کرنا پڑتی ہے۔ ہندستانیوں کے لئے غذا سے متعلق رہنما خطوط کا استعمال کرکے تھالیوں کی قیمت شمار کی جاتی ہے۔ اپریل 2006 سے اکتوبر 2019 کے دوران 25 ریاستوں اور مرکز کے زیر انتظام علاقوں میں تقریباً 80 مراکز کے لئے صنعتی مزدوروں کے واسطے صارفین عدد اشاریئے کو اس مطالعہ کے لئے استعمال کیاگیا ہے۔


    جائزے میں بتایا گیا ہے کہ ہندستان بھر میں اور دیگر چار خطوں یعنی شمال، جنوب، مشرق اور مغرب میں یہ پایا گیا ہے کہ سبزی پر مشتمل ایک تھالی کی قطعی قیمت میں 16-2015 کے بعد سے خاطر خواہ کمی واقع آئی ہے اگرچہ 2019 میں قیمتوں میں اضافہ رونما ہوا ہے۔ یہ بڑھتی ہوئی قیمتوں کے سابقہ رجحان کے مقابلے سبزیوں اور دال کی قیمتوں میں تیزی سے گرواٹ کے رجحان کی وجہ سے ہوا ہے۔ اس کے نتیجے میں پانچ افراد پر مشتمل اوسطاً ایک کنبے نے ، جو کہ ایک دن میں 2 ویجی ٹیریئن تھالی کا استعمال کرتا ہے ،اوسطاً سالانہ تقریباً 10887 روپے کمائے۔ جبکہ ایک غیر ویجی ٹیرئین کنبے نے اوسطاً سالانہ 11787 روپے کمائے۔


    جائزے میں کہا گہا ہے کہ 16-2015 کو ایک ایسا سال تصور کیا جاسکتا ہے جب تھالی کی قیمتوں میں نمایاں مثبت تبدیلی آئی ہے۔ 15-2014 کے بعد سے متعدد اصلاحی اقدامات شروع کئے گئے تھے تاکہ زرعی سیکٹر کی پیداواریت کے ساتھ ساتھ بہتر اورزیادہ شفاف قیمت کی کھو ج کے لئے زرعی مارکیٹوں کی فعالیت اور صلاحیت میں اضافہ کیا جاسکے۔


    اقتصادی جائزے میں کہا گیا ہے کہ خوراک کی اپنے آپ میں ایک اہمیت ہے جو ختم نہیں ہوتی ہے لیکن یہ انسانی سرمایے کی ترقی میں بھی ایک لازمی جزو ہے اور اسی لئے یہ قومی دولت میں اضافے کے لئے ضروری ہے۔ دنیا کے ملکوں نے ایک پائیدار ترقیاتی مقصد کے طور پر بھوک سے مکمل نجات حاصل کرنے پر اتفاق کیا ہے۔


    ………………………….


    (م ن-ح ا۔ ج )


    U-437


    

    
    (Release ID: 1601197) Visitor Counter : 6