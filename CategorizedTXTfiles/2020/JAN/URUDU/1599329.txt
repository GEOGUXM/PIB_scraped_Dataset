      نائب صدر جمہوریہ ہند کا سکریٹریٹ

      نائب صدر جمہوریہ جمہوریہ ہند نے قوم کو مکر سنکرانتی اور پونگل کی مبارک باد دی
      Posted On: 14 JAN 2020 9:32AM by PIB Delhi


    نئی دلّی، 14 جنوری / نائب صدر جمہوریہ ہند جناب ایم۔ وینکیا نائیڈو نے قوم کو مکر سنکرانتی اور پونگل کے پُر مسرت موقع پر قوم کو مبارک باد پیش کی ہے۔


    نائب صدر جمہوریہ ہند نے اپنے پیغام میں کسانوں کو ان کی انتھک محنت پر خراج تحسین پیش کرتے ہوئے کہ ”ہم سب کو مل کر اپنی شاندار ثقافت، روایات، رسوم، فن اور تہواروں کے تحفظ اور ان تک رسائی کے لئے عزم کرنا چاہئیے۔ “


    نائب صدر کے پیغام کا متن حسب ذیل ہے :


    ” میں مکر سنکرانتی اور پونگل کے پُر مسرت موقع پر اپنے تمام شہریوں کو گرم جوشانہ مبارک باد اور بہترین نیک خواہشات پیش کرتا ہوں۔ فصل کی کٹائی کا تیوہار اتراین کا مظہر ہے اور یہ سورج دیونا کے نام معنون ہے جو کہ الوہیت اور عزم کی علامت ہے۔


    تمام بھارت میں، لوگ اس تیوہار کو انتہائی جوش و خروش کے ساتھ مناتے ہیں۔ ملک کے مختلف حصوں میں یہ تہوار مختلف ناموں کے ساتھ منایا جاتا ہے۔ مشرقی بھارت میں یہ پونگل اور مکر سنکرانتی کے نام سے مقبول ہے، کیرالہ میں وشو، پنجاب میں اور ہریانہ میں اسے لوہڑی کہا جاتا ہے، آسام میں اسے بیہو اور بہار میں اس تیوہار کو کچھڑی کہا جاتا ہے۔


    اس تیوہار کو مختلف ناموں سے منایا جانا ایک نئے موسم کے آغاز کی علامت ہے جس میں ہزاروں لوگ مقدر دریاؤں میں ڈبکی لگاتے ہیں۔ بنیادی طور پر یہ فطرت اور قدرت کی جانب سے دیئے گئے عطیے اور زندگی کو خوش گوار بنانے کے لئے شکریہ کے طور پر منایا جاتا ہے۔


    پونگل کا تہوار زراعت اور فصل کی کٹائی سے جڑا ہوا تہوار ہے۔ یہ سورج دیوتا کی عبادت اور بیل، ہل اور درانتی کی سجاوٹ کا تہوار ہے۔ پہلے دن ایک


    خاص پوجا کی جاتی ہے اور کسان سجے سجائے اوزاروں سے دھان کی فصل کی کٹائی کرتے ہیں۔


    تیوہار ہماری زبردست ثقافت کا موروثی حصہ ہیں اور فطرت کے ساتھ ہم آہنگ ہیں۔ یہ ایکتا، محبت اور اپنے قریبی لوگوں کو ایک ساتھ جڑ نے اور مل کر تیوہار منانے کے پیغام کو فروغ بخشتے ہیں۔


    اس مقدس موقع پر آئیے ہم اپنے کسانوں، ان کی انتھک محنت کو خراج تحسین پیش کریں اور ہم سب کو مل کر اپنے شاندار ثقافت، روایات، رسوم، فن اور تیوہاروں کے تحفظ اور ان تک رسائی کے لئے عزم کریں


    ۔۔۔۔۔۔


    U.177 ٰ

    
    
    (Release ID: 1599329) Visitor Counter : 14
    
    
      Read this release in: English , Hindi , Marathi