      نائب صدر جمہوریہ ہند کا سکریٹریٹ

      نائب صدر جمہوریہ ہند نے تیلگو اسکالروں سے کلاسیکی تیلگو زبان کی ترقی و تحفظ کے لئے روڈ میپ تیار کرنے کے لئے کہا
      
      کلاسیکی تیلگو زبان کو عام فہم بنایا جائے۔ نائب صدر جمہوریہ
      
      نائب صدر نے نیلور میں کلاسیکی تیلگو میں مطالعے کے لئے مہارت کے مرکز کی ترقی کے لئے ورکشاپ کے اختتامی اجلاس سے خطاب کیا
      
      تمام زبانوں کی ترقی و فروغ حکومت کا فرض ہے۔ نائب صدر جمہوریہ
      Posted On: 21 JAN 2020 5:53PM by PIB Delhi


    نئی دلّی، 22 جنوری / نائب صدر جمہوریہ ہند جناب ایم۔ وینکیا نائیڈو نے نیلور میں تیلگو اسکالروں سے سینٹر آف ایکسیلنس فار اسٹڈیز ان کلاسیکل تیلگو (سی ای ایس سی ٹی) یعنی کلا سیکی تیلگو زبان کی ترقی و فروغ اور تحفظ کے لئے روڈ میپ تیار کرنے کے لئے کہا ہے۔


    جناب نائیڈو نے آج نیلور میں سورن بھارت ٹرسٹ میں کلاسیکی تیلگو میں مطالعے کے لئے مہارت کے مراکز کی ترقی و فروغ پر ورکشاپ کے اختتامی اجلاس سے خطاب کرتے ہوئے کہا کہ تیلگو ایک قدیم زبان ہے اور اس عظیم زبان کے تابناک ماضی کو بحال کئے جانے کی ضرورت ہے۔


    نائب صدر جمہوریہ نے کہا کہ ہر زبان تاریخ، ثقافت اور تہذیبی اقدار کی نمائندگی کرتی ہے۔ یہ ہماری شناخت کی علمبردار ہوتی ہے۔ انہوں نے تمام شراکت داروں سے ہر ہندوستانی زبان کی ترقی و فروغ اور تحفظ کے لئے کام کرنے پر زور دیا۔ جناب نائیڈو نے کہا کہ تمام زبانوں کا فروغ حکومت کا فرض ہے۔


    اپنے اختتامی اجلاس کے خطاب میں نائب صدر جمہوریہ نے سی ای ایس سی ٹی سے متعدد زبانوں میں ادب، لسانیات اور ترجمے پر توجہ مرکوز کرنے پر زور دیا جس میں لغت، تاریخ، سماجیات، عمرانیات، آثار قدیمہ سے متعلق شواہد، مخطوطات، کتبے، فن اور فن تعمیرات اور سمندر پار مقیم تیلگو لوگوں سے متعلق رودادیں شامل ہوں۔


    نائب صدر جمہوریہ نے کلاسیکی تیلگو زبان کو عام لوگوں کی سمجھ میں آنے لائق بنانے کے لئے سی ای ایس سی ٹی سے تیلگو زبان کی مقبولیت کے لئے جدید ترین تکنالوجیاں اپنانے پر زور دیا۔


    نائب صدر نے دیگر اداروں کے ساتھ اشتراک پر زور دیتے ہوئے امید ظاہر کی کہ سی ای ایس سی ٹی فیلڈ اسٹڈیز کے علاوہ دیگر نامور یونیورسٹیوں کے تحقیقی پروجیکٹوں کی مدد کرے گی۔ انہوں نے مزید کہا کہ اس مرکز کو ملک اور بیرون ملک تیلگو تعلیم کو فروغ دینا اور کلاسیکی تیلگو ثقافت کے مالا مال ورثے کو مقبول بنانے کے لئے اس کی دیگر زبانوں میں ترجمے اور اشاعت کرنی چاہئیے۔


    اس ورکشاپ کا اہتمام جناب نائیڈو کے مشورے پرنیلور میں وزارت فروغ انسانی وسائل نے کیا تھا تاکہ کلاسیکی تیلگو زبان کے فروغ اور تحفظ کے لئے مستقبل کے کورس پر تبادلہ خیالات اور فیصلہ کیا جاسکے اور ساتھ ہی سینٹر آف ایکسیلنس فار اسٹڈیز ان کلاسیکل تیلگو (سی ای ایس سی ٹی) کے فروغ کے بارے میں بھی فیصلہ کیا جا سکے۔


    یہ بات قابل ذکر ہے کہ سینٹر آف ایکسیلنس فار اسٹڈیز ان کلاسیکل تیلگو (سی ای ایس سی ٹی) کا قیام سینٹرل انسٹی ٹیوٹ آف انڈین انسٹی ٹیوٹ (سی آئی آئی ایل) کے تحت میسورو میں قائم کیا گیا تھا، جس کے بعد کلاسیکی تیلگو زبان کے طور پر 2008 میں تسلیم کی گئی تھی۔ یہ مرکز کلاسیکی تیلگو زبان کے تحفظ، ترقی اور وسعت دینے پر توجہ مرکوز کرتا ہے۔


    حال ہی میں، مرکزی حکومت نے سی ای ایس سی ٹی کو نیلور میں دو بارہ منتقل کرنے کا فیصلہ کیا ہے۔ نیلور میں انسٹی ٹیوٹ کے ایک نئے کیمپس کے لئے کام جاری ہے، نائب صدر جمہوریہ ہند کی بیٹی شریمتی دیپا وینکٹ، سورن بھارت ٹرسٹ کی صدر اور مینجنگ ٹرسٹی نے نیلور میں سورن بھارت ٹرسٹ کے احاطے میں تین چار برس کے لئے مفت جگہ کی پیش کش کی ہے۔


    تقریباً 120 قومی اور بین الاقوامی تیلگو اسکالروں نے اس ورکشاپ میں شرکت کی اور کلاسیکی تیلگو کے مختلف ڈومین پر گراں قدر مشورے پیش کئے۔


    فروغ انسانی وسائل کے مرکزی وزیر جناب رمیش پوکھریال ’ نشنک‘ نے سی ای ایس سی ٹی کو وقتی طور پر جگہ کی فراہمی کے لئے سورن بھارت ٹرسٹ کا شکریہ ادا کیا۔ انہوں نے اس امر کی یقین دہانی کرائی کہ ورکشاپ کی سفارشات پر ان کی وزارت قدم اٹھائے گی۔


    اس سے قبل، نائب صدر جمہوریہ نے آندھرا پردیش کے گورنر، جناب بشوابھوشن ہری چندن اور فروغ انسانی وسائل کے مرکزی وزیر جناب رمیش پوکھریال ’ نشنک‘ کے ہمراہ سینٹر آف ایکسیلنس فار اسٹڈیز ان کلاسیکل تیلگو (سی ای ایس سی ٹی) پہنچے۔


    آندھرا پردیش کے گورنر جناب بشوا بھوشن ہری چندن، فروغ انسانی وسائل کے وزیر جناب رمیش پوکھریال ’نشنک‘ ، ممبر پارلیمنٹ جناب ادالا پربھاکر ریڈی، نائب صدر جمہوریہ ہند کے سیکریٹری جناب آئی۔ وی۔ سبا راؤ، وزارت فروغ انسانی وسائل کے سیکریٹری جناب امت کھرے، سی آئی آئی ایل، میسورو کے ڈائرکٹر،پروفیسر ڈی جی راؤ، حکومت آندھرا پردیش کے آفیشل لینگویج کے چیئر مین، پدم بھوشن یار لگڈا لکشمی پرساد، محترمہ آئی دیپا وینکٹ، مینجنگ ٹرسٹی، سورن بھارت ٹرسٹ بھی اس موقع پر دیگر شخصیات کے ہمراہ موجود تھے۔


    ۔۔۔۔۔۔


    U. 299

    
    
    (Release ID: 1600078) Visitor Counter : 3
    
    
      Read this release in: English