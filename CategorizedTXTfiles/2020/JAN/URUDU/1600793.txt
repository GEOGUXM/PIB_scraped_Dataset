      وزیراعظم کا دفتر

      وزیراعظم نے آلو سے متعلق تیسرے عالمی اجتماع سے خطاب کیا
      Posted On: 28 JAN 2020 12:25PM by PIB Delhi


    نئی دہل۔ 28 ؍جنوری۔وزیراعظم جناب نریندر مودی نے آج ویڈیو کانفرنسنگ کے ذریعے گجرات میں گاندھی نگر کے مقام پر منعقدہ آلو سے متعلق تیسرے عالمی اجتماع سے خطاب کیا۔ اس سلسلے کی پچھلی دو عالمی کانفرنسیں 1999 اور 2008 میں منعقد ہوئی تھیں۔ اس کانکلیو کا اہتمام انڈین پوٹیٹو ایسوسی ایشن (آئی پی اے ) نے نئی دہلی کی زرعی تحقیق کی بھارتی کونسل اور آئی سی اے آر – سینٹرل پوٹیٹو ریسرچ انسٹی ٹیوٹ ، شملہ اور لیما ، پیرو میں انٹرنیشنل پوٹیٹو سینٹر (سی آئی پی) کے تعاون سے کیا تھا۔


    دنیا بھر کے سائنسداں آلواُگانے والے کسان اور دیگر ساجھیدار اس عالمی اجتماع کیلئے جمع ہوئے ہیں اور اس کا مقصد اگلے چند دنوں میں خوراک اور تغذیے کی مانگ سے متعلق اہم پہلوؤں پر تبادلہ خیال کرنا ہے۔


    Watch Live! https://t.co/F2MaKnq0n6

    — PMO India (@PMOIndia) January 28, 2020

    اجتماع سے خطاب کرتے ہوئے وزیراعظم نے کہا کہ تیسرے اجتماع کی خصوصیت یہ ہے کہ اس میں آلو سے متعلق کانفرنس ، زرعی نمائش اور پوٹیٹو فیلڈ ڈے کا بیک وقت اہتمام کیا گیا ہے۔ انہوں نے یہ بھی کہا کہ یہ قابل تعریف کوشش ہے کہ 6000 کسان فیلڈ ڈے کے موقع پر کھیتوں کے دورے کے لئے جارہے ہیں۔


    وزیراعظم نے کہا کہ یہ بات بڑی اہمیت کی حامل ہے کہ آلو سے متعلق تیسرا عالمی اجتماع گجرات میں ہورہا ہے جو ملک میں آلو کی پیداوار اور پیداواریت کی سب سے بڑی ریاست ہے۔ انہوں نے کہا کہ بھارت میں پچھلے 11 برسوں میں آلو کے زیرکاشت رقبے میں تقریباً 20 فیصد کا اضافہ ہوا ہے جس میں سے 17فیصد اضافہ اکیلے گجرات میں ہوا ہے۔


    وزیراعظم نے کہا کہ یہ پالیسی اقدامات اور فیصلوں کی وجہ سے ممکن ہوا ہے جس میں ریاست نے زراعت کے جدید طریقے اختیار کیے، مثلاً چھڑکاؤ اور ڈرپ والی آبپاشی ، کولڈ اسٹوریج کی بہترین سہولتیں اور فوڈ پروسیسنگ انڈسٹری سے رابطہ۔ انہوں نے کہا کہ آج گجرات میں بڑی پوٹیٹو پروسیسنگ کمپنیاں واقع ہیں اور آلو کے زیادہ تر برآمدکار بھی گجرات میں ہی ہیں۔ ان سب وجوہات سے گجرات ملک میں آلو کا ایک بڑا مرکز بن گئی ہے۔


    وزیراعظم نے کہا کہ ان کی حکومت کسانوں کی آمدنی 2022 تک دوگنا کرنے کے نشانے کو حاصل کرنے کیلئے تیزی سے اقدامات کررہی ہے۔ انہوں نے مزید کہا کہ کسانوں اور حکومت کی پالیسی کی کوششوں کا یہ نتیجہ ہے کہ بھارت دنیا میں بہت سے اناج اور خوراک کی دوسری چیزیں تیار کرنے والے تین اہم ملکوں میں شامل ہے۔ انہوں نے اُن اقدامات کا ذکر کیا جو ان کی حکومت ہر سطح پر خوراک کو ڈبہ بند کرنے کی صنعتوں کو فروغ دینے کیلئے کررہی ہے۔ مثلاً اس سیکٹر کو 100فیصد راست غیرملکی سرمایہ کاری کے لئے کھولنا اور پی ایم کسان سمپدا یوجنا کے تحت دوسرے ترقیاتی اقدامات۔


    وزیراعظم نے بتایا کہ اس ماہ کے شروع میں براہ راست منتقلی کے ذریعے چھ کروڑ کسانوں کے بینک کھاتوں میں 12 ہزار کروڑ روپئے کی رقم منتقل کرنے کا ایک نیا ریکارڈ قائم کیا گیا ہے۔ انہوں نے یہ ذکر بھی کیا کہ ان کی حکومت کی ترجیح کسانوں اور صارفین کے درمیان بچولیوں اور دیگر لوگوں کو کم کرنے کی ہے۔ انہوں نے کہا کہ حکومت کا زور زرعی ٹیکنالوجی پر مبنی اسٹارٹ اپس کو فروغ دینے پر ہے تاکہ اسمارٹ اور بالکل ٹھیک ٹھیک زراعت کیلئے کسانوں کے ڈاٹا بیس وغیرہ کو استعمال کیاجائے۔


    وزیراعظم نے کسانوں پر زور دیا کہ وہ جدید ٹیکنالوجی ، مصنوعی ذہانت ، بلاک چین، ڈرون ٹیکنالوجی کے ذریعے زراعت کے مختلف مسائل کا حل تلاش کریں۔ انہوں نے کہا کہ سائنسی برادری اور پالیسی سازوں کی سب سے بڑی ذمہ داری یہ دیکھنا ہے کہ کوئی بھی شخص بھوکا یا تغذیہ بخش غذا سے محروم نہ رہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-383

    
    
    (Release ID: 1600793) Visitor Counter : 10
    
    
      Read this release in: Hindi , Assamese , Kannada , Tamil , English , Marathi , Bengali , Punjabi , Gujarati