      وزارت خزانہ

      غذائیت اور بجلی تک رسائی کا نتیجہ مجموعی گھریلو پیداوار میں اعلی شرح نمو کی شکل میں برآمد: اقتصادی جائزہ 20۔2019
      
      خدمات کے شعبے نے مینوفیکچرنگ، بنیادی ڈھانچے اور زراعت کے شعبے پر فوقیت حاصل کی
      سروے میں کہا گیا ہے کہ جی ڈی پی میں جس سطح کا اور جس پیمانے پر اضافہ ہوا ہے، اس سے متعدد پالیسی جاتی اقدامات کا پتہ چلتا ہے
      Posted On: 31 JAN 2020 1:15PM by PIB Delhi


    نئی دہلی، 31 جنوری2020، اقتصادی جائزہ 20۔2019 بتاتا ہے کہ غذائیت اور بجلی تک رسائی کا نتیجہ ہندوستان کی مجموعی گھریلو پیداوار (جی ڈی پی) میں اعلی شرح نمو کی شکل میں برآمد ہوا ہے اور خدمات کے شعبے میں قائم ہونے والی نئی فرموں کی تعداد مینوفیکچرنگ، بنیادی ڈھانچے اور زراعت کے شعبے میں قائم ہونے والی نئی فرموں کے مقابلے میں کہیں زیادہ ہے۔یہ اقتصادی جائزہ آج پارلیمنٹ میں خزانہ اور کارپوریٹ امور کی مرکزی وزیر محترمہ نرملا سیتا رمن نے پیش کیا۔


    سرمایہ کاروں نیز پالیسی سازوں کے ذریعہ فیصلہ سازی میں جی ڈی پی کی شرح نمو کو ایک انتہائی اہم عنصر قرار دیتے ہوئے اقتصادی جائزہ اس بات کو نمایاں طور پر پیش کرتا ہے کہ 2011 میں تخمینہ کاری کے طریقہ کار پر نظرثانی کے بعد جی ڈی پی کی درست طریقے سے تخمینہ کاری کے حوالے سے حال ہی میں جو بحث ہوئی ہے، وہ انتہائی اہم ہے۔سروے میں محتاط طریقے سے ثبوتوں، اسکالروں کے ذریعہ اس سلسلے میں لکھے گئے مضامین اور اکونومیٹرک طریقہ کار کی جانچ پڑتال کی گئی ہے تاکہ اس بات کا علم ہوسکے کہ آیا جی ڈی پی کی شرح نمو اس سے زیادہ ہے جتنی یہ ہوسکتی تھی۔جائزے میں یہ نتیجہ اخذ کیا گیا ہے کہ شماریاتی اور اکونومیٹرک تجزیئے کا پوری احتیاط کے ساتھ استعمال کرنے کے سبب ایسے کوئی شواہد نہیں ہیں کہ ہندوستان کی مجموعی گھریلو پیداوار کی نمو کے سلسلے میں کوئی غلط تخمینہ کاری ہوئی ہے۔


    جائزے میں اس بات کو نمایاں کیا گیا ہے کہ ہندوستان کے شماریاتی بنیادی ڈھانچے کو بہتر بنانے کے لئے سرمایہ کاری کی ضرورت میں کوئی شک و شبہ نہیں ہے۔جائزے میں یہ بھی کہا گیا ہے کہ ہندوستان نے سماجی ترقی سے متعلق متعدد اشاریہ جات میں موثر کن بہتر کارکردگی کا مظاہرہ کیا ہے۔


    جائزے میں ایسے ملکوں کے بارے میں بھی بحث کی گئی ہے جو متعدد مشاہداتی اور غیر مشاہداتی طریقوں میں اختلاف رائے رکھتے کرتے ہیں۔ متعدد ملکوں کے درمیان موازنہ احتیاط کے ساتھ کیا جانا چاہیے تاکہ دوسرے عوامل کے اثرات کو الگ کیا جاسکے اور تخمینہ کاری کے طریقے میں جو تبدیلی کی گئی ہے، اس کا جی ڈی پی کی شرح نمو کی تخمینہ کاری پر کیا اثرات مرتب ہوئے ہیں، اس کا پتہ لگایا جاسکے۔


    جائزے کے مشاہدے میں یہ بات بھی آئی ہے کہ ہندوستان نے سرمایہ کاری کو فروغ دینے کے مقصد سے متعدد اقدامات کئے ہیں، جن میں ایف ڈی آئی کے ضابطوں میں نرمی لانا، کارپوریٹ ٹیکسوں میں کمی، افراط زر کو قابو میں کرنا، بنیادی ڈھانچے کی تخلیق کے عمل میں تیزی لانا، کاروبار کرنے کے عمل کو آسان بنانا یا ٹیکس کاری وغیرہ سے متعلق اصلاحات شامل ہیں۔ چونکہ ہندوستان دنیا میں سب سے زیادہ تیزی سے آگے بڑھنے والی معیشت ہے، لہذا سرمایہ کار یہاں بے مثال مواقع دیکھتے ہیں۔ ملک کی جی ڈی پی کی سطح اور شرح نمو سے متعدد اہم پالیسی جاتی اقدامات کا پتہ چلتا ہے جس کی حیثیت ملک کے حجم اور صحت پر روشنی ڈالنے والے بیرو میٹر کی ہے۔


    اقتصادی جائزہ انتہائی اہمیت کے ساتھ چھوٹے سطح کے شواہد پر بھی بات کرتا ہے جن کے تحت ملک کے 504 اضلاع کے اندر فارمل سیکٹر میں نئی فرموں کے قیام کا جائزہ لیا گیا ہے۔ ان شواہد سے یہ ظاہر ہوتا ہے کہ نئی فرموں کے قیام میں 10 فیصد کے اضافے کے سبب ضلع سطح کی جی ڈی پی میں 108 فیصد تک کا اضافہ ہوا ہے۔


    ……………………………………………………………


    (م ن۔م م ۔ن ا)


    U-446

    
    
    (Release ID: 1601229) Visitor Counter : 5