      دیہی ترقیات کی وزارت

      خصوصی طور پر پردھان منتری گرام سڑک یوجنا کے تیسرے مرحلے کے تحت سڑک حادثات کی روک تھام قومی ترجیح ہے: نریندر سنگھ تومر
      Posted On: 16 JAN 2020 7:56PM by PIB Delhi


    نئیدہلی 17 جنوری 2020۔ریاستی حکومتوں کے ساتھ مرکزی حکومت ہندوستانی سڑکوں کو محفوظ بنانے کے لئے متعدد اقدامات کررہی ہے۔ مسئلے کی سنگینی کو دیکھتے ہوئے ضرورت ہے کہ بڑے پیمانے پر معاشرہ اس مسئلے کا نوٹس لے اور سڑک تحفظ کو ایک سماجی تحریک بنانے کے لئے اپنا تعاون پیش کرے ۔ مربوط کارروائی میں حصہ لینے کا موقع حصہ داروں کو فراہم کرنے کے لئے ’’ قومی سڑک تحفظ ہفتہ ‘‘ ہرسال پورے ملک میں منایا جاتا ہے۔ اس مقصد کے تحت ’’ نوجوانوں کے ذریعہ تبدیلی لانے ‘‘ کے موضوع کے ساتھ 11سے 17 جنوری 2020 تک سڑک تحفظ ہفتہ منایا جارہا ہے ۔


    دیہی ترقی کا محکمہ سڑک تحفظ کو یقینی بنانے میں اہم رول اد ا کررہا ہے کیونکہ ہندوستان میں کل 70.23فیصد سڑکیں دیہی ہندوستان سے گزر رہی ہیں اور ایک دوسرے کو جوڑ رہی ہیں۔اس بات کو یقینی بنانے کے لئے کہ دیہی سڑکیں محفوظ بنیں ، محکمہ نے ریاستی حکومتوں اور دیگر حصہ داروں کے ساتھ سڑک تحفظ پر ایک ورکشاپ کا انعقاد کیا تاکہ اس بات کو یقینی بنایا جاسکے کہ ریاستوں سے ابھرکر سامنے آنے والے بہترین طریقے دوسری ریاستیں اپنا سکیں تاکہ دیہی ہندوستان میں اس بات کے لئے مزید بیداری پیدا کی جاسکے کہ کس طرح سے سڑک تحفظ کو بہتر بنایا جاسکتا ہے ۔ورکشاپ کا انعقاد ریاستوں میں اطلاعات کی ترسیل اور بیداری بڑھانے کے لئے کیا گیا تھا تاکہ معیشت کو آگے بڑھایا جاسکے اور جس سے جان ومال کے نقصان کو کم کیا جاسکے کہ جس کا جی ڈی پی پر زبردست اثر پڑ تا ہے ۔


    کانفرنس میں جن اہم موضوعات پر تبادلہ خیال اور غوروخوض کیا گیا وہ درج ذیل ہیں:

     1. بہتر معیاری سڑکیں تاکہ نقل وحمل کو بہتر بنایا جاسکے ۔
     2. سڑک بناتے وقت ان میں کم سے کم پیچ وخم رکھنا تاکہ بہتر طور پر چیزیں دکھائی دے سکیں ، ٹیڑھی میڑھی سڑکیں نہ بنانا اور زیادہ سے زیارہ سیدھی سڑکیں تعمیر کرنا اور ہر جگہ معیاری سڑک کے تقاضوں کو برقرار رکھنا۔
     3. روڈ فرینچر جیسے کہ سڑک کے دونوں طرف دیواروں ، باڑھوں کی تعمیر ،سڑک کے کنارے لگائے جانے والے مضبوط پتھر،اضافی رفتار کو قابو میں رکھنے کےلئے سڑک پرمخصوص رکاوٹوں کی تعمیر اور سڑکوں کے دونوں طرف رات میں سڑک کی آخری حدود کو بتانے والی روشنیاں اور کئی دیگر حفاظتی آلات۔
     4. موثر طورپر ڈرائیوروں اورپیدل چلنے والوں کو سڑک کے بارے میں آگاہ کرنے کے لئے بہتر نشانات ، سائن بورڈ وغیرہ ۔

    سڑک تحفظ پر منعقد ورکشاپ میں دیہی ترقی کے مرکز ی وزیر جناب نریندر سنگھ تومر کے خصوصی پیغام کے ساتھ ایک مختصر ویڈیو کلپ بھی دکھائی گئی جس میں مرکزی وزیر نے کہا کہ سڑک حادثات سنگین تشویش کا باعث ہیں اور ملک ہرسال ان حادثات میں لاکھوں لوگو ں خصوصی طورپر نوجوانوں سے محروم ہورہا ہے ۔ جناب تومر نے اس بات پرزوردیا کہ سڑک حادثا ت کی روک تھام قومی ترجیح ہے اور پردھان منتری گرام سڑک یوجنا کے تیسرے مرحلے کے تحت مرکزی حکومت اس سمت میں مستقل کوششیں کرے گی اور اس مقصد کے حصول کے لئے انجنئرو ں کے تعاون کی بھی اسے امید ہے ۔


    مرکزی وزیر نے مزید کہا کہ سڑکوں کی تعمیر اس فہم کے ساتھ کی جانی چاہئے کہ ان کے استعمال کرنے والے انسان ہیں جو غلطیاں کرسکتے ہیں ۔ چنانچہ سڑکوں کو چھوٹی غلطیوں کو بڑے حادثات میں بدلنے سے روکنے کے قابل ہونا چاہئے ۔ جناب تومر نے کہا کہ ان دنوں پوری دنیا میں ’’ سڑکو ں کو درگزر کرنے کا تصور‘‘ ہے اور اس مقصد کے لئے انجنئیرو ں اور ٹھیکیداروں کی صلاحیت سازی پر زور دیا جائے گا۔


    حادثے کی روک تھام ایک قومی ترجیح ہے ، خصوصی طور پر پی ایم جی ایس وائی -3 کے تحت ۔ حادثات کی روک تھام میں میٹنگوں اور بیداری مہموں کے ذریعہ تمام ریاستوں میں کمیونٹی کی شمولیت ضروری ہے ۔اسی کے ساتھ کچھ پیچیدہ سڑکو ں کے سڑک تحفظ آڈٹ کی بھی ضرورت ہے ،جس کے لئے انجنئروں کو روڈ سیفٹی آڈیٹرس کے طور پر تربیت دینے کی بھی ضرورت ہے اور اس تربیت کا اہتمام اے آئی ٹی ڈی اور اے آئی ایچ پی کے ساتھ تال میل کرکے کیا جائے گا۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ن ا۔رم


    U-235

    
    
    (Release ID: 1599653) Visitor Counter : 5
    
    
      Read this release in: English , Hindi
    
    
    

4.