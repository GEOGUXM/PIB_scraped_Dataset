      خواتین اور بچوں کی ترقیات کی وزارت

      گود لینے کے پروگرام کے نفاذ کو سبھی حصص دار بہتر بنائیں گے : اسمرتی زوبن ایرانی
      Posted On: 14 JAN 2020 3:56PM by PIB Delhi


    نئی دہلی، 14 جنوری 2020 ۔ گود لینے کا مطلب صرف کسی بچے کو اپنے گھر لانا نہیں ہے بلکہ یہ ایک قانونی عمل ہے جس میں بچے کے سبھی حقوق و مراعات کا تحفظ کیا جاتا ہے کیونکہ اس میں گود لینے والے والدین کو قانونی طریقے سے ذمہ داریاں منتقل ہوتی ہیں۔ یہ بات خواتین و اطفال بہبود (ڈبلیو سی ڈی) کی مرکزی وزیر محترمہ اسمرتی زوبن ایرانی نے آج نئی دہلی میں کہی۔ انہوں نے مزید کہا کہ والدین کی ایک بڑی تعداد بچے کو گود لینے کی منتظر ہے جبکہ جن بچوں کو گود لیا گیا ہے ان کی تعداد ملک میں محروم اور یتیم بچوں کی تعداد کے مقابلے میں بہت کم ہے۔ خواتین و اطفال و بہبود کی وزیر سینٹرل اڈاپشن ریسورس اتھارٹی (سی اے آر اے) کے ذریعہ گود لینے سے متعلق قومی مشاورتی تقریب سے خطاب کررہی تھیں۔ قابل ذکر ہے کہ سی اے آر اے خواتین و اطفال بہبود کی وزارت کا ایک قانونی ادارہ ہے ۔


    اسمرتی زوبن ایرانی نے سبھی حصص داروں سے کہا کہ اس غور و فکر سے گود لینے کے پروگرام کے نفاذ کو بہتر بنانے کی راہ ہموار ہوگی اور اس طرح سے بچوں کے مفادات کو بہترین طریقے سے یقینی بنایا جاسکے گا۔ انہوں نے مزید کہا کہ حکومت کے ملک کے بچوں کے مستقبل کو روشن بنانے کو یقینی بنانے کی خاطر سبھی اقدامات کرنے کے تئیں پابند عہد ہے۔


    اس مشاورتی تقریب میں سبھی ریاستوں اور مرکز کے زیر انتظام علاقوں کے اہل کار وں اور حصص دار وں نے شرکت کی ہے۔ قومی مشاورت کے دوران جن اہم امور پر غو و خوض کیا گیا ان میں گود لینے کے طریقہ کار کو آسان بنانا، دیکھ بھال اور تحفظ کے ضرور ت مند مزید بچوں کو اڈاپشن پول میں لانا ، زیادہ عمر والے اور خصوصی ضرورتوں کے طلبگار بچوں کی باز آباد کاری اور تنقیدی ایجنسیوں اور ریاستی اداروں کو گود لینے سے متعلق درپیش مسائل شامل ہیں۔


    اس مشاورت میں خواتین و اطفال بہبود کے سکریٹری رابندر پنوار ، سی اے آر اے کے ، سی ای او اور ممبر سکریٹری دیپک کمار اور حکومت ہند کے دیگر سینئر اہلکاروں نے شرکت کی۔


    م ن۔ م م۔ ج


    Uno-184

    
    
    (Release ID: 1599357) Visitor Counter : 9
    
    
      Read this release in: English , Urdu , Marathi , Hindi