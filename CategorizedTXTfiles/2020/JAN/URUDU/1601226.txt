      وزارت خزانہ

      اقتصادی جائزےمیں کہا گیا ہے کہ ہندستان کو 50 کھرب امریکی ڈالر کی معیشت
      
      بنانے کے لئے کاروبار کے موافق پالیسی کو فروغ دینا نہایت اہم ہے
      
      اقربا پروری پر مبنی پالیسیاں سرمایے کو ختم کردیں گی اور معیشت کی قدروقیمت پوری طرح گر جائے گی
      Posted On: 31 JAN 2020 1:30PM by PIB Delhi


    نئی دہلی 31 جنوری:20-2019 کے معاشی جائزے میں کہا گیا ہے کہ ہندستان کی 50 کھرب امریکی ڈالر کی معیشت بننے کی آرزو کا دارومدار پوری طرح سے کاروبار کے موافق پالیسی کو فروغ دینے پر ہے جس سے ایک طرف سرمایہ اکٹھا کرنے کے لئے مقابلہ جاتی بازاروں کی طاقت کو بڑھانا ہے اور وہیں دوسری طرف ایسی اقربا پروری پر مبنی پالیسی سے دور رہنا ہے جو کہ خصوصی طور پر نجی مفادات کے حق میں خصوصاً طاقتور اور اثر و رسوخ والے یا صاحب حیثیت کے حق میں جاسکتی ہو۔ خزانہ اور کارپوریٹ امور کی مرکزی وزیر محترمہ نرملا سیتا رمن نے آج پارلیمنٹ میں 20-2019 کا اقتصادی جائزہ پیش کیا۔ اس اقتصادی جائزے میں کہا گیا ہے کہ 1991 کے بعد سے معیشت سے متعلق واقعات اور پیش رفت نے ایسے طاقتور ثبوت فراہم کئے ہیں جس سے اس اہم فرق کو تقویت مل رہی ہے۔


    اقتصادی جائزے میں کہا گیا ہے کہ اصلاحات کے بعد تخلیقی سرگرمی میں خاطر خواہ اضافہ ہوا ہے۔ 1991 میں ہندستانی معیشت کو نرم بنانے سے مقابلہ جاتی بازار کو بڑھاوا ملا ہے اور تخلیقی قوتوں کی حوصلہ افزائی ہوئی ہے جس سے فوائد حاصل ہورہے ہیں جس کا آج بھی ہم مشاہدہ کرسکتے ہیں۔ تخلیقی قوتیں مارکیٹ میں نئے اختراعات لاتی ہیں جو کہ ایسی پرانی ٹکنالوجیوں کے مقابلے عوام کی بہتر خدمت کرتی ہیں جسے ہم ترک کرچکے ہیں۔ یہ مارکیٹوں میں ایسی نئی فرموں کو سامنے لاتی ہیں جو موجودہ فرموں یا کمپنیوں کے ساتھ مقابلہ کرتی ہیں اور صارفین کے لئے کم قیمتیں طے کرتی ہیں۔ ہندستانی شیئر بازار کے اعتماد کا استعمال کرتے ہوئے ہم نرم کاری کے بعد کی مدت کے کاروبار کے موافق ہندستان میں مارکیٹ صلاحیت میں واضح اضافہ دیکھ سکتے ہیں۔ 1991 میں مارکیٹ اصلاحات کے بعد سینسیکس میں اضافہ ہوا ہے جبکہ 13 سال میں اس میں پانچ ہزار پوائنٹس کا پہلی بار اضافہ ہوا اور یہ حصولیابی 1999 میں حاصل کی گئی ۔ نرم کاری سے پہلے سینسیکس کی فرم کو توقع تھی کہ وہ 60 سال تک کے لئے اسے برقرار رکھے گی جبکہ نرم کاری کے بعد صرف یہ بارہ سال ہی تک انحطاط پذیر رہی۔ ہر پانچ سال میں سینسیکس کی ایک تہائی فرموں کا اضافہ ہوتا ہے جس سے معیشت میں نئی فرموں ، اشیا اور ٹکنالوجیوں کا مسلسل آمد کا اظہار ہوتا ہے۔


    سروے میں کہا گیا ہے کہ نرم کاری کئے جانے کے فوراً بعد کے سالوں میں بہت سی فرموں کی تعداد میں اضافہ ہوا ہے لیکن فرموں کے اضافے کی شرح بعد کے سالوں میں نرم کاری سے پہلے کی سطح تک تخفیف نہیں ہوئی ہے۔پہلی بار سروسیز سیکٹر کو نقشے میں رکھتے ہوئے بینک اور مالیات سے متعلق نئے سیکٹرس پہلی بار اشاریے میں داخل ہوئے ہیں اور یہ نرم روی کے پیش نظر ہندستانی معیشت میں دوررس تبدیلیوں کی عکاسی کررہے ہیں۔


    سروے کے مطابق سینسیکس میں سیکٹروں کی گوناگونیت میں مارکیٹ اصلاحات کے بعد اضافہ ہوا ہے ۔ مینوفیکچرنگ میں سینسکیس فرموں کی تعداد کم ہوئی ہے جبکہ 1988 اور 2019 کےد رمیان سروسیز سیکٹر میں ان کا اضافہ ہوا ہے۔ ہندستانی جی ڈی پی کا تقریباً 60 فی صد سروسیز سیکٹر کے تعاون سے حاصل ہوتا ہے۔


    20-2019 کے اقتصادی جائزے میں کہا گیا ہے کہ کاروبار کے موافق پالیسیوں کے بجائے اقربا پروری حامی پالیسیوں سے معیشت میں سرمایہ گھٹ جاتا ہے جبکہ اقربا پروری سے نااہلیت کو اضافہ حاصل ہوتا ہے جبکہ تخلیق کا عمل سست ہوجاتا ہے۔ منسلکہ فرمیں، پراکسی فرمیں ، اقربا پروری ، حامی پالیسوں سے فائدہ اٹھا سکتی ہیں۔ مقابلہ جاتی بازار (مارکیٹوں) میں زبردست پیش رفت کے باوجود اقربا پروری حامی پالیسیوں نے معیشت کی قدروقیمت کو تباہ کردیا ہے۔ مثال کے طور پر منسلکہ فرموں کی ایک ایکویٹی انڈیکس نے مارکیٹ سے بہتر کارکردگی انجام دی ہے اور 2007 سے 2010 تک سالانہ سات فی صد تک کارکردگی دکھائی ہے۔


    اقتصادی جائزے میں بتایا گیا ہے کہ ایک کمیٹی کے ذریعہ قدرتی وسائل کا من مانے ڈھنگ سے مختص کیا جانا کرائے کے حصول کے موقع فراہم کرتا ہے اور فرم کے مالکان اپنی توجہ پیداواری اور ان کے اقتصادی سرگرمیوں میں اضافہ کرنے کے بجائے ان کرائے کے حصول کی جانب مبذول کردیتے ہیں۔ اقربا پروری حامی پالیسیوں سے جو ،2011 تک قدرتی وسائل کو من مانی ڈھنگ سے مختص کئے جانے میں دکھائی دی تھیں ، فیض پانے والوں کے ذریعہ کرائے کے حصول کا سبب بنیں جب کہ 2014 کے بعد اسی وسائل کو مقابلہ جاتی ڈھنگ سے مختص کئے جانے کے ڈھنگ سے کرائے نکالے جانے کا خاتمہ کردیا گیا۔ وسائل کو مارکیٹ کی بنیاد پر مختص کئے جانے میں تبدیلی سے یہ راستے چھن گئے ہیں۔ جس سے پیداوار والی معاشی سرگرمی کو حوصلہ ملا ہے اور مزید سرمایہ پیدا ہوا ہے۔ اسی طرح اقربا پروری کی بنیاد پر دئے جانے والے قرض کے نتیجے میں دانستہ طور پر نادہندگان کے معاملات سامنےا ٓئے ہیں جہاں پر موٹروں نے مجموعی طور پر بینکوں سے سرمایہ حاصل کرلیا اور اس کے نتیجے میں چھوٹے پیمانے کی دیہی ترقی کے لئے وقف ترغیبات میں کٹوتی کی گئی۔ ہر خطا کار جس قدر روپیہ حاصل کرتا ہے اس میں سے ہر ایک روپے پر سرمایے میں تخقیف واقع ہوتی ہے۔ 2018 تک ایسے دانستہ خاطیوں پر ان کو قرض دینے والے کے تئیں تقریباً ایک کروڑ 4 لاکھ روپے واجب الادا تھے ، اگر معیشت میں ایسے دانستہ خطا کاروں کو سرمایہ حاصل کرنے سے روکنے کا کوئی انتظام کرلیا ہوتا تو اس کے نتیجے میں حاصل ہونے والا سرمایہ صحت، تعلیم اور سماجی تحفظ کے لئے کی جانے والی تخصیص کے لئے جس قدر سرمایہ درکار ہے اس کے مقابلے میں دوگنا سرمایہ حاصل ہوا ہوتا اور دیہی ترقی کے لئے کی جانے والی تخصیص دوگنی ہوسکتی تھی یا ایم جی نریگا کے لئے تین گنی تخصیص بھی ممکن ہوسکتی تھی۔


    سروے میں کہا گیا ہے دانستہ خاطیوں کو اگر روکنے کا کوئی انتظام نہیں کیا گیا تو اصلی کاروباریوں کے سامنے منافع بخش سرمایہ کاری کے ساتھ ان اصل کاروباریوں سمیت ہر ایک کے لئے قرض کی لاگت بڑھ جائے گی۔ منفی انتخاب اصل قرض دینے والوں کو مارکیٹ میں ایک ساتھ بنے رہنے پر مجبور کرسکتا ہے۔ جس سے مارکیٹ میں صرف اقربا پروری حامی پالیسی کو فروغ دینے والے ہی رہ جائیں گے اور اس کے نتیجے میں مارکیٹ نیچے آجائے گی اور اقتصادی ترقی سست ہوجائے گی ۔ بے روزگاری بڑھے گی اور دولت حاصل کرنے کی گنجائش کم رہ جائے گی۔


    ……………………………………….


    (م ن-ح ا۔ ج )


    U-444


    

    
    (Release ID: 1601226) Visitor Counter : 5