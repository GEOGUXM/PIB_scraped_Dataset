      وزارت خزانہ

      سرمایہ کشی سے فرموں کی کارکردگی اور بحیثیت مجموعی پیداواریت بہتر ہوئی ہے اور اس سے سرمایہ کی تخلیق کے امکانات کھلے ہیں:اقتصادی جائزہ
      Posted On: 31 JAN 2020 1:35PM by PIB Delhi


    نئی دہلی، 31 جنوری2020:خزانہ اور کارپوریٹ امور کی مرکزی وزیر محترمہ نرملا سیتارمن نے آج پارلیمنٹ میں 20-2019 کا اقتصادی جائزہ پیش کیا۔جائزہ اس بات کی توثیق کرتا ہے کہ سرمایہ کشی سے فرموں کی کارکردگی اور بحیثیت مجموعی پیداواریت بہتر ہوئی ہے اور اس سے سرمایہ کی تخلیق کے امکانات کھلے ہیں۔اس کا معیشت کے دیگر شعبوں پر متنوع اثر پڑے گا۔جائزہ اس بات کی وکالت کرتا ہے کہ بڑے پیمانے پر سرمایہ کشی بالخصوص اسٹریٹیجک فروخت کے ذریعے ، کا استعمال بہتر منافع کے حصول ، حسن کارکردگی کے فروغ، مسابقت میں اضافہ اور مرکزی زمرے کی سرکاری کمپنیوں (سی پی ایس ای)کے بندوبست میں پیشہ واریت کے فروغ کے لئے کیا جاسکتاہے۔


    جائزہ اس بات کو مشاہدے میں لاتا ہے کہ اسٹریٹیجک سرمایہ کشی کے دوران خصوصی توجہ غیر اسٹریٹیجک کاروبار سے نکلنے اور ان سی پی ایس ای کے اقتصادی امکانات کو زیادہ سے زیادہ بڑھانے پر ہونی چاہئے۔اس کا فائدہ یہ ہوگا کہ اس سے سرمایے کی تخلیق کی راہ کھلے گی، جس سرمایے کا استعمال کسی دوسری جگہ خاص طورپر سڑک، توانائی، ٹرانسمیشن لائنوں، سیویج سسٹم، سینچائی کے نظام، ریلویز اور شہری بنیادی ڈھانچے جیسے عوامی بنیادی ڈھانچے میں کیا جاسکے گا۔یہ حوصلہ افزا بات ہے کہ سرمایہ کشی اور سرکاری اثاثہ جات کے بندوبست کے محکمے (ڈی آئی پی اے ایم)نے ایسے التزامات کئے ہوئے ہیں۔


    اقتصادی جائزے کے مطابق کابینہ نے متعدد سی پی ایس ای سے سرمایہ کشی کو ‘اصولی’طورپر منظوری دے دی ہے۔اس کام کو تیزی کے ساتھ کئے جانے کی ضرورت ہے، تاکہ مالی امکانات کی تخلیق ہوسکے اور سرکاری وسائل کے لئے خاطر خواہ رقم مختص کی جاسکے۔


    جائزے میں یہ بات کہی گئی ہے کہ 38مختلف وزارتوں ؍ محکموں کے تحت تقریباً 264 سی پی ایس ای ہیں، ان میں سے 13ایسی وزارتیں ؍ محکمے ہیں، جن میں سے ہر ایک کے دائرہ عمل میں تقریباً 10سی پی ایس ای ہیں۔ظاہر ہے کہ ان میں سے کئی سی پی ایس ای منافع دینے والی ہیں، تاہم عام طورپر سی پی ایس ای کی کارکردگی بازار کے مقابلے کم رہی ہے۔یہ اس بات سے ظاہر ہے کہ بی ایس ای انڈیکس میں درج سی پی ایس ای کا اوسط ریٹرن محض 4فیصد رہا ہے، جبکہ2014 سے 2019 کے دوران بی ایس ای سنسیکس کی شرح 38 فیصد تھی،لہٰذا کسی بھی نجکاری یا سرمایہ کشی پروگرام کا مقصد سرکاری ایکویٹی اسٹیک کی قدروقیمت کوزیادہ سے زیادہ اضافے سے ہمکنار کرنا ہونا چاہئے۔


    جائزے میں یہ مشورہ دیا گیا ہے کہ حکومت فہرست بند سی پی ایس ای کی اپنی حصص داری کو ایک علیحدہ کارپوریٹ ادارے میں منتقل کرسکتی ہے۔ اس ادارے کا انتظام و انصرام کسی آزاد بورڈ کے ذریعے کیا جاسکتا ہےاور اسے یہ اختیار دیا جاسکتا ہے کہ وہ ایک مقررہ مدت کے دوران ان سی پی ایس ای میں موجودسرکاری حصص کی سرمایہ کشی کرسکے۔اس سے سرمایہ کشی کے پروگرام میں پیشہ واریت اور خود مختاری آئے گی ، جس سے سی پی ایس ای کی اقتصادی کارکردگی بہتر بنے گی۔


    جائزے میں کہا گیا ہے کہ نومبر 2019ء میں ہندوستان میں سب سے بڑی نجکاری کی مہم شروع کی، جوایک دہائی سے زیادہ کے عرصے میں سب سے بڑی مہم ہے۔اس بات کو ‘اصولی’منظوری دی گئی کہ منتخب مرکزی زمرے کی سرکاری کمپنیوں (سی پی ایس ای)میں حکومت ہند کے پیڈ اَپ شیئر کو 51 فیصد سے کم کیا گیا ہے۔


    نجکاری سے حسن کارکردگی کی شکل میں کیا فائدے ہوئے اور پھر یہ کہ ہندوستانی تناظر میں کیا نجکاری کے یہ فوائد واقعتاً ظاہر ہوئے، اس چیز کی جانچ پڑتال کرنے کے لئے جائزے میں ایسی 11سی پی ایس ای کی سرمایہ کشی سے پہلے اور سرمایہ کشی کے بعد کی کارکردگی کا جائزہ لیاگیا، جن میں 2000-1999 سے لے کر 2004-2003 کے دوران اسٹریٹیجک سرمایہ کشی کی گئی۔


    جائزے میں ہر سی پی ایس ای کی انفرادی کارکردگی میں ہوئی تبدیلی کی جانچ پڑتال کی گئی۔اس نے اسٹریٹیجک سرمایہ کشی ؍ نجکاری سے دس سال پہلے اور دس سال بعد کے اہم مالی اشاریہ جات کی رفتار کا مطالعہ کیاگیا ہے۔انفرادی طورپر دیکھیں تو جن جن سی پی ایس ای کی نجکاری کی گئی ہے ، اس میں نجکاری سے پہلے کی مدت کے مقابلے میں نجکاری کے بعد کی مدت میں مجموعی سرمایہ ، مجموعی منافع، کل مالیہ ، کل منافع میں فرق، فروخت میں اضافہ کے تناظر میں بہتری آئی ہے۔(کچھ اشاریہ جات کے معاملے میں ہندوستان ٹیلی پرنٹرز، ایم ایف آئی ایل اور ٹاٹا کمیونیکشنز کو چھوڑ کر)۔


    …………………………


    (م ن-م م-ن ع)


    U-438

    
    
    (Release ID: 1601201) Visitor Counter : 5