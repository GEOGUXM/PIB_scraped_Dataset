      وزارتِ تعلیم

      ’پریکشا پے چرچا 2020‘ کے ایک دیگر ایڈیشن کے تحت وزیراعظم طلباء سے گفت وشنید کریں گے
      
      50 دویانگ طلباء بھی تالکٹورہ اسٹیڈیم میں منعقد ہونے والے گفت وشنید پروگرام میں حصہ لیں گے

      Posted On: 19 JAN 2020 6:18PM by PIB Delhi

    نئی دہلی۔ 19 ؍جنوری۔وزیراعظم جناب نریندر مودی کی جانب سے’پریکشا پے چرچا 2020‘ کے تحت طلباء کے ساتھ گفت وشنید کے تیسرے ایڈیشن کا اہتمام جس میں بھارت اور بیرون ملک کے طلباء شریک ہوں گے اور امتحانات کے تناؤ کو کیسے شکست دی جائے، کے موضوع پر کل گیارہ بجے صبح تالکٹورہ اسٹیڈیم نئی دہلی میں جمع ہوں گے۔ ملک بھر کے تقریباً2000 طلباء پریکشا پے چرچا 2020 میں شریک ہورہے ہیں۔


    طلباء میں اس اہتمام کو لیکر کافی جو ش وخروش دکھائی دے رہا ہے کیوں کہ انہیں نہ صرف ایک منفرد اہتمام میں شریک ہونے کا موقع ملے گا بلکہ وہ وزیراعظم سے قابل قدر مشورے بھی حاصل کریں گے جو اس امر کو یقینی بنانے میں دلچسپی رکھتے ہیں کہ طلباء امتحانات کا سامنا ازحد فطری اور تناؤ سے مبرا ماحول میں کرسکیں اور ہرگز دباؤ میں نہ آئیں تاکہ طویل عرصے میں انہیں بہتر نتائج حاصل ہوسکیں۔


    انسانی وسائل کی ترقی اور فروغ کی وزارت نے مائی گوو کے تعاون و اشتراک سے درجہ 9 سے لیکر درجہ 12 کے طلباء کے لئے پانچ مختلف موضوعات پر مختصر مضمون نویسی مقابلے کا اہتمام وزیراعظم کے گفت وشنید پر مبنی پروگرام یعنی پریکشا پے چرچا 2020 کے تحت اس کے تیسرے ایڈیشن کے تحت کیا تھا۔ اس مقابلے کے لئے اندراجات 2 دسمبر2019 سے 23 دسمبر2019 کے دوران www.mygov.in پر مدعو کیے گئے تھے۔ تین لاکھ سے زائد بچوں نے اپنے آپ کو درج رجسٹر کرایا تھا جن میں سے 2.6 لاکھ طلباء نے اس مسابقت میں حصہ لیا۔ 1.03 لاکھ طلباء نے 2019 میں اس مقابلے میں شرکت کی تھی۔ منتخبہ کامیاب ہونے والوں کو پریکشا پے چرچا 2020 میں شریک ہوکر وزیراعظم جناب نریندر مودی سے گفت وشنید کا موقع حاصل ہوگا۔ اس سال 50 دویانگ طلباء بھی تالکٹورہ اسٹیڈیم میں منعقد ہونےو الے پروگرام میں گفت وشنید میں حصہ لیں گے۔


    سی بی ایس ای اور کے وی ایس اسکولوں کے ذریعے پوسٹر بنانے کے مقابلے کااہتمام یعنی پینٹنگ آف پوسٹر کا انتظام طلباء کے لئے کیا گیا ہے جس میں سے منتخبہ پینٹنگ / پوسٹروں کو وزیراعظم کی پریکشا پے چرچا 2020 سے قبل منعقد ہونےوالی نمائش کا حصہ بنایا جائیگا ۔ تقریباً 725 پوسٹر اور پینٹنگیں موصول ہوئی ہیں جن میں سے تقریباً 50 منتخبہ پینٹنگوں / پوسٹروں کو تالکٹورہ اسٹیڈیم کے اندر پریکشا پے چرچا پروگرام کے انعقاد کے مقام پر عام ملاحظے کیلئے لگایا گیا ہے۔ وزیراعظم موصوف پروگرام کے آغاز سے قبل اس نمائش کو ملاحظہ کریں گے۔


    مذکورہ پروگرام کو طلباء کے سلسلے میں زیادہ سے زیادہ مرتکز پروگرام بنانے کی غرض سے پہلی مرتبہ طلباء ایک گھنٹے تک چلنے والے پروگرام میں سرگرمی سے حصہ لیں گے۔ اس سال کیندریہ ودیالیہ سنگٹھن (کے وی ایس) کے چار اسکول کے طلباء اس پروگرام میں کمپیئرنگ کے فرائض انجام دیں گے۔ کے وی ایس کے چار اسکولوں کا انتخاب ایک بھارت شریشٹھ بھارت پرو ڈیبیٹ مسابقت کے ذریعے کیا گیا تھا جس کا اہتمام کے وی ایس کی جانب سے گزشتہ برس کیا گیا تھا۔ ان چار طلباء میں سے دو لڑکیاں اوردو لڑکے ہیں۔


    اس سال کا خاکہ: پی پی سی 2020 کا انعقاد گزشتہ ٹاؤن ہال کے طرز پر ہوگا اور اس کااہتمام دو مرحلوں میں کیا جائیگا جو اپنی نوعیت کے لحاظ سے منفرد ہے اور وزیراعظم اس کے تحت تالکٹورہ اسٹیڈیم واقع نئی دہلی میں طلباء سے گفت وشنید کریں گے۔ گزشتہ دو برسوں کے دوران یہ خاکہ خاصا کامیاب ثابت ہوا ہے ، پی پی سی 2020 میں تقرباً دو ہزار اسکولی طلباء شریک ہو ں گے۔


    مذکورہ آن لائن مسابقتوں کیلئے طلباء نے www.mygov.in کے توسط سے درج ذیل موضوعات کے تحت شرکت کی تھی۔


    اظہار تشکر اچھی بات ہے: ایسے لوگوں پر ایک چھوٹا سا مضمون جن کے بارے میں طلباء یہ سوچتے ہیں کہ انہوں نے ان کے تعلیمی سفر میں ایک اہم کردار ادا کیا تھا اور یہ تفصیل کہ وہ اس شخص سے مذکور کے ممنونِ احسان کیوں ہیں۔


    آپ کا مستقبل آپ کی امنگوں پر منحصر ہے: طلباء نے اپنے لئے مستقبل میں کیا اہداف مقرر کررکھے ہیں اور کیسے کریئر کے خواب دیکھے ہیں ان توقعات اور امیدوں کے ذکر پر مبنی ایک مختصر مضمون۔


    امتحانات کا تجزیہ: طلباء موجودہ نافذ العمل طریقہ امتحان کے نظام کے بارے میں کیا نظریہ رکھتے ہیں اور مثالی طریقہ امتحان کے سلسلے ان کی تجاویز۔


    ہمارے فرائض ، اس موضوع پر ایک مختصر مضمون کہ ایک شہری کے فرائض کیا ہیں اور ہم ہر کس وناکس کو کس طرح ایک فرض شناس شہری بننے کے لئے راغب کرسکتے ہیں۔


    توازن مفید ہے: اس موضوع پر ایک مختصر مضمون کے مطالعات کے علاوہ ایک طالب علم کیلئے دیگر متوازن سرگرمیاں کیا ہونی چاہئیں۔


    ملک بھر سے آئے ہوئے طلباء جن کا تعلق درجہ 6 سے درجہ 12 تک سے ہوگا ان سے گزارش کی جارہی ہے کہ وہ دور درشن (ڈی ڈی نیشنل، ڈی ڈی نیوز، ڈی ڈی انڈیا) ریڈیو چینلوں (آل انڈیا ریڈیو، میڈیم ویب، آل انڈیا ریڈیو ایف ایم چینل) کو ملاحظہ کریں یا نشریہ سنیں۔


    وزیراعظم کی گفت وشنید پر مبنی پروگرام کا پہلا ایڈیشن کا اہتمام کالج طلباء کے لئے ’پریکشا پے چرچا 1.0‘ کے موضوع پر تالکٹورہ اسٹیڈیم واقع نئی دہلی میں16 فروری 2018 کو کیا گیا تھا۔ مذکورہ انٹرایکشن پروگرام کے دوسرے ایڈیشن کا اہتمام اسکول اور کالج کے طلباء کے لئے پریکشا پے چرچا2.0 کے تحت 29 جنوری 2019 کو تالکٹورہ اسٹیڈیم واقع نئی دہلی میں کیا گیا تھا۔ گزشتہ برس 8.5 کروڑ سے زائد طلباء نے ملک بھر سے ڈی ڈی / ٹی وی چینلوں/ ریڈیو چینلوں پر یا تو اس پروگرام کو ملاحظہ کیا تھا یا نشریہ سنا تھا۔ اسے پرنٹ اور الیکٹرانک میڈیا نے وسیع پیمانے پر پیش کیا تھا میڈیا رپورٹوں کے مطابق مذکورہ گفت وشنید پر مبنی پروگرام سوشل میڈیا پر زبردست کامیاب ثابت ہوا ہے اور پریکشا پے چرچا رجحانات پر منبی گفت وشنید کےلحاظ سے سر فہرست ثابت ہوا تھا جس کے تحت ٹوئیٹر پر 2.5 ملین سے زائد تاثرات موصول ہوئے تھے۔ یو ٹیوب ، فیس بُک لائیو پر بھی اسے ویب کاسٹنگ کے توسط سے وسیع پیمانے پر دیکھا گیا تھا ۔بیرون ملک سکونت پذیر بھارتی برادری کی شرکت نے بھی گزشتہ برس اس پروگرام کی حوصلہ افزائی کی تھی۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ۔ ع ن


    U-262

    
    
    (Release ID: 1599822) Visitor Counter : 5
    
    
      Read this release in: Marathi , English , Hindi