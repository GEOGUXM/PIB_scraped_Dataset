      بھارتی چناؤ کمیشن

      عوامی نمائندگی ایکٹ مجریہ 1951 کی دفعہ 29 -اے کے تحت سیاسی پارٹیوں کا رجسٹریشن - سیاسی پارٹیوں کے رجسٹریشن کی ٹریکنگ انتظام سے متعلق نظام ( پی پی آر ٹی ایم ایس )
      Posted On: 01 JAN 2020 7:39PM by PIB Delhi


    نئیدہلی 02 جنوری 2020۔سیاسی پارٹیوں کے رجسٹریشن کا مکمل عمل عوامی نمائندگی ایکٹ مجریہ 1951 کی دفعہ 29 اے کے تحت شامل کردہ تجاویز کے مطابق عمل پاتا ہے ۔مذکورہ دفعہ کے تحت اگر کوئی ایسوسی ایشن رجسٹریشن کرانا چاہتی ہے تو اسے الیکشن کمیشن کو اپنی جانب سے ایسی اطلاع فراہم کرنے کے بعد 30 دنوں کے اندر ایک درخواست داخل کرنی پڑتی ہے اور یہ درخواست انتخابی کمیشن کے رہنما خطوط کے مطابق داخل کرنی ہوتی ہے اور انتخابی کمیشن یہ درخواستیں آئین ہند کے آرٹیکل -324 کے تحت تفویض کردہ اختیار ات نیز عوامی نمائندگی ایکٹ مجریہ 1951 کی دفعہ 29- اے کے مطابق طلب کرتا ہے۔


    درخواست دہندگان کو اپنی درخواست کی نوعیت سے آگاہی فراہم کرنے کی غرض سے کمیشن نے سیاسی پارٹیوں کے رجسٹریشن کی ٹرینکنگ سے متعلق انتظامی نظام ( پی پی آر ٹی ایم ایس ) شروع کیا ہے ۔ پی پی آر ٹی ایم ایس کے اہم کوائف میں ایک نقطہ یہ شامل ہے کہ درخواست دہندہ اگر یکم جنوری 2020 سے پارٹی کو درج رجسٹر کرانے کے لئے درخواست داخل کرتا ہے تو اس صورت میں وہ اپنی جانب سے داخل کی گئی درخواست کی نوعیت ایس ایم ایس اور ای - میل کے ذریعہ تازہ ترین جانکاریوں کے ساتھ حاصل کرسکتا ہے ۔ اسی طرح سے درخواست کی نوعیت کمیشن کے تحت فراہم کرائے گئے پورٹل کے لنک کے ویب سائٹ درج ذیل پر بھی جانی جاسکتی ہے :


    https://pprtms.eci.gov.in/ . کمیشن نے ماہ دسمبر 2019 میں متعلقہ رہنما خطوط میں ترمیم کی تھی اور اس سلسلے میں 2 دسمبر 2019 کو عوام الناس کی اطلاع کے لئے سیاسی پارٹیوں کے رجسٹریشن سے متعلق تفصیلات پر مبنی ایک پریس نوٹ بھی جاری کیا تھا ۔ مذکورہ نئے رہنما خطوط یکم جنوری 2020 سے نافذالعمل ہوگئے ہیں او ر ان تفصیلات کمیشن کے درج ذیل ویب سائٹ پر دستیاب ہیں: http://eci.gov.in .


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔رم


    U-23

    
    
    (Release ID: 1598223) Visitor Counter : 5
    
    
      Read this release in: English , Hindi