      الیکٹرانکس اور اطلاعات تکنالوجی کی وزارت

      ‘‘ انوویشن کو ایک قومی تحریک بنایئے’’: جناب روی شنکر پرساد
      Posted On: 17 JAN 2020 4:23PM by PIB Delhi


    نئی دہلی، 17 جنوری : الیکٹرانکس اور اطلاعاتی ٹیکنالوجی ، مواصلات اور قانون و انصاف کے وزیر جناب روی شنکر پرساد نے آج یہاں ‘آئی ڈی ایٹ فار انڈیا – کریٹیو سولوشنس یوزنگ ٹیکنالوجی ’ کے موضوع پر قومی چیلنج کے ایک حصے کے طور پر نیشنل شوکیس اور مبارکباد کی تقریب کا افتتاح کیا ۔اس کا انعقاد الیکٹرانکس اور اطلاعاتی ٹیکنالوجی کی وزارت نے کیا تھا۔ اپنی کارکردگی کی بنیاد پر 50 اعلیٰ ٹیموں کا انتخاب کیا گیا ۔


    اس موقع پر تقریر کرتے ہوئے جناب روی شنکر پرساد نے اختراعات کے سلسلے میں جیتنے والوں پر زور دیا کہ وہ انوویشن کو ایک قومی تحریک بنائیں ۔ انہوں نے کہا کہ نوجوان بھارت کو اختراع کے جذبے کی آبیاری کرنی چاہئےاور پسماندہ نوجوانوں کو با اختیار بنانا چاہئےتاکہ اس تحریک سے وزیراعظم کا خواب پورا ہو سکے جو انہوں نے ڈیجیٹل انڈیا کو مثالی نوعیت کی حکمرانی اور قیادت کی خصوصیات کا حامل بنانے کے لئے دیکھا ہے۔


    جناب روی شنکر پرساد نے کہا کہ وزیراعظم نے 2024 تک بھارت کو پانچ ٹریلین ڈالر کی معیشت بنانے کا عہد کیا ہے۔ انہوں نے کہا ‘‘ ہماری وزارت نے صنعت کے تعاون سے ڈیجیٹل اسپیس میں ٹریلین ڈالر کے مواقع کی نشاندہی کی ہے اور اس میں ایسے شعبوں کی شناخت کی ہے جہاں ہمیں ابھرتی ہوئی ڈیجیٹل ٹیکنالوجیوں کو متعارف کرانے کی ضرورت ہے۔ ان ٹیکنالوجیوں میں مصنوعی ذہانت مشینوں کے بارے میں معلومات ، گہری معلومات ،ڈاٹا تجزیہ کاری ، ارضیاتی مکانیت ، ڈرون ،بلاک چین اور تھری ڈی پرنٹنگ وغیرہ شامل ہیں۔ جن ترجیحی شعبوں کی نشاندہی کی گئی ہے ان میں زراعت ، صحت ، تعلیم اور لاجسٹیکس وغیرہ شامل ہیں۔ ابھرتی ہوئی ٹیکنالوجیوں کے بارے میں ہماری افرادی قوت کی تربیت بھی بہت اہم ہے۔’’


    حکومت اسٹارٹ- اپس کو بڑے پیمانے پر فروغ دے رہی ہے ۔الیکٹرانک اور اطلاعاتی ٹیکنالوجی کی وزارت نے حال ہی میں الیکٹرانکس اور اطلاعاتی ٹیکنالوجی کی وزارت نے اس اسٹارٹ- اپ کا ہب پروگرام شروع کیا ہے جس میں 51 اکیوبیٹروں اور 2000 ٹیکنالوجی اسٹارٹ- اپس کی گنجائش رکھی گئی ہے۔


    نیشنل چیلنج کا اصل مقصد پورے ملک کے اسکول کے طالب علموں کو یہ موقع فراہم کرنا ہے کہ وہ اپنے خیالات کو عملی کارروائی اور نمونے تیار کرنے کی شکل دیں۔ جن شعبوں میں انہیں اختراعات سے کام لینا ہے وہ ہیں صحت کی دیکھ بھال کی خدمات ، تعلیمی خدمات ، ڈیجیٹل خدمات ،ماحولیات ،خواتین کا تحفظ ، ٹریفک، بنیادی ڈھانچہ ، زراعت ،سماجی فلاح و بہبود ، معذوری اور سیاحت ۔الیکٹرانکس اور اطلاعاتی ٹیکنالوجی کی وزارت کے قومی ای گورننس ڈویزن نے اس چیلنج کا ڈیزائن تیار کیا اور اس کی شروعات کی اس میں اسے انٹل انڈیا کا تعاون حاصل رہا اور انسانی وسائل کی ترقی کی وزارت نیز اسکولی تعلیم اور خواندگی کے محکمے کی حمایت حاصل رہی۔


    نیشنل چیلنج پورے ملک کے 6 سے 12 ویں کلا س کے طلبا کے لئے کھلا ہوا تھا۔ پورے ملک کے 1160 اسکولوں سے جن میں سرکاری و پرائیویٹ اسکول دونوں طرح کے اسکول شامل تھے۔ 133661 طلبا نے اپنا رجسٹریشن کرایا تھا۔ ان میں سے 360 آئیڈیاز کو منتخب کیا گیا۔ شمالی ، مغربی، جنوبی اور مشرقی زونوں میں چار علاقائی تکنیکی تفریح کے بوٹ کیمپ قائم کئے گئے تھے جن میں ٹیکنالوجی کے ماہرین اور اساتذہ نے ان طلبا کو تربیت دی ۔ جن نمونوں کی نمائش کی گئی ان میں (1) کاربن کنٹرولر(ایک ایسا آلا جو موٹر گاڑیوں کے تیل پائپ سے کاربن مونو آکسائیڈ کو کھینچ لیتا ہے۔ (2) تالابوں اور جھیلوں کے گہرے پانی میں اگنے والی گھاس پھوس کی صحت صاف آب و ہوا وغیرہ کوبرقرار رکھنے کے لئے ایک اسمارٹ آٹو میٹیڈ بی او ٹی ۔(3)پانی کے تحفظ کا نظام ، (4) ڈرون کے استعمال کے لئے پودھے لگانا ۔(5)صحت سے متعلق بیماریوں کا حل (شوگر کی بیماری کا جائزہ لینے والا ایپ، ای سی جی کا جائزہ لینے والا ایپ ،اشاروں کو الفاظ کی شکل دینے والا آلا اور (6) میونسپل سے متعلق معاملات کا حل (گچرے کے اسمارٹ ٹینک ، مچھروں کو مارنے والی مشین) وغیرہ۔


    ********


    U: 244

    
    
    (Release ID: 1599717) Visitor Counter : 9
    
    
      Read this release in: English