      بھارتی چناؤ کمیشن

      بھارت کے انتخابی کمیشن نے دہلی اسمبلی انتخابات کے لئے بی مرلی کمار کو اخراجات کے خصوصی مشاہد اور ایم کے داس کوخصوصی پولیس مشاہد مقرر کیا ہے
      Posted On: 31 JAN 2020 6:30PM by PIB Delhi


    نئی دہلی، 31 ؍جنوری،بھارت کے انتخابی کمیشن (ای سی آئی) نے دہلی کے سول اور پولیس عہدیداروں کے ساتھ جائزہ میٹنگ کے بعد قومی راجدھانی خطہ دہلی میں قانون ساز اسمبلی انتخابات 2020 کے لئے جناب بی مرلی کمار (سابق آئی آر ایس افسر- 1983 بیچ) کو اخراجات کے خصوصی مشاہد جبکہ جناب مرنال کانتی داس (آئی پی ایس – 1977 بیچ) کو خصوصی پولیس مشاہد مقرر کیا ہے۔


    اخراجات کے خصوصی مشاہد کے طور پر جناب مرلی کمار دہلی کے اعلیٰ انتخابی افسر کے صلاح ومشورے سے انتخابی مشینری کے ذریع کئے گئے کاموں کی نگرانی کریں گے اور اس بات کو یقینی بنائیں گے کہ خفیہ معلومات اور سی – ویجل ، ووٹر ہیلپ لائن : 1950 کے ذریعے ،ایسے تمام افراد ؍ اکائیوں کے خلاف موصولہ شکایات کی بنیاد پر کارروائی کریں گے، جو نقد رقم ، شراب اور مفت اشیاء تقسیم کرکے ووٹروں کو راغب کرنے کی کوشش کررہے ہیں۔ اسی طرح جناب داس ایک خصوصی پولیس مشاہد کے طور پر پولیس کی تعیناتی اور سکیورٹی سے متعلق دیگر امور کی نگرا نی کریں گے۔


    آپ کو یاد ہوگا کہ جناب ایم کے داس کو، جو منی پور پولیس کے ڈائریکٹر جنرل کے طور پر ریٹائر ہوئے ہیں، 2019 کے لوک سبھا انتخابات کے دوران تریپورہ اور میزورم کے لئے اور حال ہی میں ہوئے جھارکھنڈ اسمبلی انتخابات میں خصوصی پولیس مشاہد مقرر کیا گیا تھا۔ انکم ٹیکس محکمے میں تحقیقاتی شعبے میں ماضی کے تجربے کی بنیاد پر جناب بی مرلی کمار کو حال ہی میں مہا راشٹر اور جھارکھنڈ میں ہوئے اسمبلی انتخابات کے دوران 8 پارلیمانی حلقوں کے لئے خصوصی اخراجات کا مشاہد مقرر کیا گیا تھا۔


    ۔۔۔۔۔۔۔۔۔۔۔۔۔۔۔۔۔۔


    (م ن-ج- ق ر)


    U- 4 66

    
    
    (Release ID: 1601366) Visitor Counter : 8
    
    
      Read this release in: English , Hindi