      وزیراعظم کا دفتر

      بوڈو معاہدہ ، بوڈو عوام کے لئے نئی شروعات ہے ۔ اس سے آسام کے اتحاد اور سالمیت میں استحکام آئے گا : وزیر اعظم
      
      سب کا ساتھ ، سب کا وِکاس اور سب کا وِشواس کے منتر اور ایک بھارت – شریشٹھ بھارت کے جذبے سے بوڈو معاہدہ ہوا : وزیر اعظم
      
      بوڈو علاقے کی ترقی حکومت کی اعلیٰ ترین ترجیح ہے ، 1500 کروڑ روپئے کے ترقیاتی پیکیج پر کام شروع ہو گیا ہے : وزیر اعظم
      
      Posted On: 30 JAN 2020 3:06PM by PIB Delhi


    نئی دہلی، 30 جنوری / وزیر اعظم جناب نریندر مودی نے بوڈو معاہدے کو آسام میں امن اور ترقی کے لئے ایک تاریخی باب قرار دیا ہے ۔ بوڈو معاہدے کی تعریف کرتے ہوئے انہوں نے کہا کہ یہ ‘‘ سب کا ساتھ ، سب کا وِکاس اور سب کا وشواس کے منتر اور ایک بھارت – شریشٹھ بھارت’’ کے جذبے سے ترغیب پاکر ہوا ہے ۔


    اپنے مختلف ٹوئیٹس میں وزیر اعظم نے کہا ہے کہ ‘‘ جہاں بھارت ، پوجیہ باپو کو ، اُن کی پونیہ تیتھی پر یاد کر رہا ہے ، وہیں آسام امن اور ترقی کے تاریخی باب کو دیکھ رہاہے ۔ 50 سال کے انتظار کے بعد ہمارا بوڈو دوستوں کے ساتھ ایک معاہدہ ہوا ہے ، جو نئی شروعات کا نقیب ہے ۔ اس سے آسام کے اتحاد میں استحکام آئے گا اور روشن مستقبل میں ترقی آئے گی ۔


    بوڈو تنظیموں کے ساتھ تاریخی معاہدے پر دستخط کے بعد بوڈو علاقوں کی ترقی ، ہماری حکومت کی اعلیٰ ترین ترجیح بن گئی ہے ۔ جامع 1500 کروڑ روپئے کے پیکیج پر کام شروع ہو گیا ہے ۔ ہماری خصوصی توجہ وہاں کے لوگوں کی زندگی میں آسانیاں پیدا کرنے اور سرکاری اسکیموں کا بوڈو کو پورا پورا فائدہ پہنچانے پر مرکوز رہے گی ۔


    ترقی کی راہ پر ہمارے ساتھ شریک ہونے والے بوڈو دوستوں نے ایک واضح پیغام دیا ہے کہ ہر مسئلے کا حل اُسی وقت ممکن ہے ، جب تشدد کی راہ چھوڑ دیتے ہیں اور جمہوریت اور آئین پر اعتماد رکھتے ہیں ۔ میں قومی دھارے میں اپنے بوڈو دوستوں کا استقبال کرتا ہوں ۔ ہم بوڈو علاقوں کی ترقی کو یقینی بنانے کا عزم مصمم رکھتے ہیں ۔


    5 دہائی پرانے بوڈو مسئلے کا حل آج پوجیہ باپو کی پونیہ تیتھی پر تلاش لیا گیا ہے ۔ بوڈو گروپوں اور حکومت کے درمیان ہوئے معاہدے سے آسام کے اتحاد اور سالمیت میں استحکام آئے گا ۔ میں اپنے بوڈو دوستوں کے ذریعے تشدد کا راستہ ترک کرنے اور جمہوریت نیز آئین پر اعتماد ظاہر کرنے کے فیصلے کا خیر مقدم کرتا ہوں ۔


    ہمارے بوڈو دوستوں کے ساتھ ہوا یہ معاہدہ آسام اور تشدد سے متاثرہ ملک کے دوسرے حصوں کے لئے ایک پیغام ہے ۔ ملک کی ترقی کی رفتار میں اُسی وقت تیزی آ سکتی ہے ، جب فضاء تشدد اور خوف و دہشت سے آزاد ہوتی ہے ۔ مجھے خوشی ہے کہ اب ہمارے بوڈو دوستوں کی پوری توانائی آسام کی ترقی کی رفتار کو مزید تیز کرنے میں صرف ہو گی ۔


    ہمارے بوڈو دوستوں کے ساتھ یہ معاہدہ اُس وقت کیا گیا ہے ، جب آسام کی دوسری برادریوں کے مفادات کا ہم تحفظ کر رہے ہیں ۔ یہ سب کی جیت ہے ۔ یہ انسانیت کی جیت ہے ۔ یہ معاہدہ ‘ سب کا ساتھ ، سب کا وِکاس اور سب کا وشواس ’ کے منتر کے علاوہ ، ‘ ایک بھارت – شریشٹھ بھارت ’ کے جذبے سے ترغیب پاکر ہوا ہے ۔


    ۔ ۔ ۔


    U. No. 428

    
    
    (Release ID: 1601183) Visitor Counter : 10
    
    
      Read this release in: English , Marathi , Bengali , Punjabi , Gujarati , Tamil , Kannada , Malayalam