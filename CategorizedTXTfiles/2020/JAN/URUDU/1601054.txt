      وزیراعظم کا دفتر

      نیشنل کیڈٹ کور ریلی سے وزیراعظم کے خطاب کا متن
      Posted On: 28 JAN 2020 5:09PM by PIB Delhi


    کابینہ میں میرے رفیق جناب راج ناتھ سنگھ جی ، شری پد یسو نائک جی ، چیف آف ڈیفنس اسٹاف جنرل بپن راوت جی ، تینوں افواج کے اعلی عہدیداران ، سکریٹری دفاع، نیشنل کیڈٹ کور کے ڈائریکٹر جنرل، دوست ممالک سے آئے ہمارے مہمان اور ملک کے کونے کونے سے یہاں موجود این سی سی کے نوجوان ساتھیو!


    سب سے پہلے ، میں آپ سب کو یہاں پروگرام کے لئے بہت بہت مبارکباد دیتا ہوں۔


    یوم جمہوریہ پریڈ میں اور آج اس بہترین کارکردگی کے ساتھ ہی ، آپ نے ملک کے لئے جو کارنامے انجام دیئے ہیں ، خواہ وہ سماجی خدمات ہوں یاپھرکھیل کود ، آپ نے جو کامیابیاں حاصل کی ہیں، وہ بھی قابل ستائش ہیں۔


    آج، میں ان ساتھیوں کو مبارکباد پیش کرتا ہوں جن کو یہاں ایوارڈ مل چکے ہیں۔ نوجوانوں کے تبادلے کے پروگرام کے تحت ہمارے پڑوسی ممالک اور ہمارے دوست ممالک کے متعدد کیڈٹس بھی یہاں موجود ہیں۔ میں ان کو بھی سلام پیش کرتا ہوں۔


    ساتھیو !


    این سی سی ملک کے نوجوانوں میں نظم و ضبط ، عزم اور ملک کے تئیں عقیدت کے جذبے کو مستحکم کرنے کے لئے ایک بہت مضبوط پلیٹ فارم ہے۔ یہ جذبات ملک کی ترقی سے براہ راست جڑے ہوئے ہیں۔


    جس ملک کے نوجوانوں میں نظم و ضبط ہو، مضبوط قوت ارادی ہو، وفاداری اورلگن ہو، اس ملک کی تیز رفتار ترقی کو کوئی نہیں روک سکتا۔


    ساتھیو! آج دنیا میں ہمارے ملک کی پہچان نوجوان ملک کے طور پر ہے۔ ملک کے 65 فیصد سے زیادہ لوگ 35 برس سے کم عمر کے ہیں۔


    ملک نوجوان ہے، اس پر ہمیں فخر ہے، لیکن ملک کی سوچ نوجوان ہوں، یہ ہمارا فرض ہونا چاہئے اور نوجوانوں کی سوچ کا مطلب کیا ہوتا ہے؟


    جو تھکے ہارے لوگ ہوتے ہیں، وہ نہ سوچنے کی قوت رکھتے اور نہ ہی ملک کے لئے کچھ کرنے کا ارادہ رکھتے ہیں۔ وہ کس طرح کی باتئیں کرتے ہیں، دھیان دیا ہے آپ؟


    چلو بھائی، جیسا ہےایڈجسٹ کر لو۔ چلو ابھی کسی طرح وقت نکال لو۔ چلو آگے دیکھا جائے گا۔ اتنی جلدی کیا ہے، ٹال دو نا۔ کل دیکھیں گے۔


    ساتھیو!


    جو لوگ اس فطرت کے ہوتے ہیں، ان کیلئے کل کبھی نہیں آتا۔ ایسے لوگوں کو صرف مفاد دکھتا ہے۔ اپنا مفاد۔ آپ کو زیادہ تر جگہوں پر ایسی سوچ والے لوگ مل جائیں گے۔


    اس صورتحال کو میرے آج کا نوجوان بھارت، میرے ہندوستان کے نوجوان قبول کرنے کے لئے تیار نہیں ہیں۔ وہ چھٹپٹا رہا ہے کہ آزادی کے اتنے سال ہو گئے چزیں کب تک ایسی ہی چلتی رہیں گی۔ کب تک ہم پرانی کمزوریوں کو پکڑ کر بیٹھے رہیں گے؟


    وہ باہر جاتا ہے، دنیا دیکھتا ہے اور پھر اسے ہندوستان میں دہائیوں پرانے مسائل نظرآتے ہیں۔


    وہ ان مسائل کا شکار ہونے کے لئے تیار نہیں ہے۔ وہ ملک بدلنا چاہتا ہے۔ حالات بدلنا چاہتا ہے اور اس لئے اس نے طے کیا ہے کہ باس اب ٹالا نہیں جائے گا، اب ٹکرایا جائے گا، نمٹا جائے گا۔


    یہی ہے نوجوان سوچ، یہی ہے نوجوان من، یہی ہے یووا بھارت، یہی نوجوان بھارت کہہ رہاہے کہ ملک کو ماضی کی بیماریوں سے نجات دلانا ہماری اولین ترجیح ہونی چاہئے، یہی نوجوان بھارت کہہ رہا ہے کہ ملک کے حال کو سدھارتے ہوئے، اس کی بنیاد مضبوط کرتے ہوئے تیز رفتاری سے ترقی ہونی چاہئے اور یہی نوجوان بھارت کہہ رہاہے کہ ملک کا ہر فیصلہ آنے والی نسلوں کو روشن مستقبل کی گارنٹی دینے والا ہونا چاہئے۔


    ماضی کی چنوتیاں، حال کی ضرورتوں اور مستقبل کی امیدوں کو دھیان میں رکھتے ہوئے تینوں ہی سطح پر ہمیں ایک ساتھ کام کرنا ہوگا۔


    ساتھیو!


    آپ این سی سی سے جڑنے کے بعد اتنی محنت کرتے ہیں، جب بلایا، تب آتے ہیں، پڑھائی کے ساتھ ساتھ گھنٹوں تک ڈِرل پریکٹس ، سب ایک ساتھ چلتا رہتا ہے۔ آپ کے اندر یہ جذبہ ہے کہ پڑھیں گے بھی اور ملک کےلئے کچھ کریں گے بھی۔


    اور باہر کیا حالات ملتے رہے ہیں؟


    کبھی یہاں دہشت گردانہ حملہ ہوا، اتنے معصوم لوگ مارے گئے ، کبھی وہاں نکسلی-ماؤوادیوں نے بارودی سرنگ اڑا دی۔ اتنے جوان مارے گئے، کبھی علیحدگی پسندوں نے یہ تقریر کی۔ کبھی بھارت کیخلاف زہر اگلا، کبھی ترنگے کی توہین کی۔


    اس صورتحال کو قبول کرنے کےلئے ہم تیار نہیں ہیں، نوجوان بھارت تیار نہیں ہے، نیوانڈیا تیار نہیں ہے۔


    ساتھیو!


    کبھی کبھی کوئی بیماری لمبے عرصے تک ٹھیک نہ ہو، تو وہ جسم کا حصہ بن جاتی ہے۔ ہمارے ملک کی زندگی میں بھی ایسا ہی ہوا ہے۔ ایسی متعدد بیماریوں نے ملک کو اتنا کمزور کر دیا کہ اس کی زیادہ تر توانائی ان سے لڑنے- نمٹنے میں ہی لگ جاتی ہے-آخر ایسا کب تک چلتا؟اور کتنے سال تک ہم ان بیماریوں کا بوجھ ڈھوتے رہتے؟ اور کتنے سال تک ٹالتے رہتے؟۔


    آپ سوچئے۔


    جب سے ملک آزاد ہوا، تب سے کشمیر میں مسائل ہیں۔ وہاں کے مسائل کے حل کے لئے کیا کیا گیا؟۔ تین چار خاندان اور تین چار پارٹی اور سبھی کا زورمسائل کو حل کرنے میں نہیں، بلکہ مسائل کو پالنے، پوسنے، اسے زندہ رکھنے میں لگا رہا۔


    نتیجہ کیا ہوا؟کشمیر کو دہشت گردی نے تباہ کر دیا۔ دہشت گردوں کے ہاتھوں ہزاروں بے گناہ معصوم لوگ مارے گئے۔


    آپ سوچ سکتے ہیں، کہیں پر وہیں کے رہنے والوں کو لاکھوں لوگوں کو، ایک رات میں گھر چھوڑ کر ہمیشہ ہمیشہ کے لئے نکل جانے کو کہا جائے اور سرکار کچھ نہیں کر سکے۔


    دہشت گردوں کی ہمت بڑھانے والی یہی سوچ تھی۔سرکار کو انتظامیہ کو کمزور کرنے والی یہی سوچ تھی۔


    کیا کشمیر کو ایسے ہی چلنے دیتے، جیسے وہ چل رہا تھا؟۔ ساتھیو! جموں و کشمیر میں آرٹیکل 370 یہ کہہ کر لاگو ہوا تھا کہ یہ عارضی ہے۔ آئین میں بھی یہی لکھا گیا کہ یہ عارضی ہے، لیکن دہائیاں بیت گئیں، آئین میں جو عارضی تھا، اسے ہٹانے کےلئے کسی نے نہیں ہمت دکھائی۔


    وجہ وہی تھی، سوچ وہی تھی، اپنا مفاد، اپنی سیاسی پارٹی کا مفاد، اپنا ووٹ بینک، کیا ہم اپنے ملک کے نوجوانوں کو ایسا بھارت دیتے، جس میں کشمیر میں دہشت گردی پنپتی رہتی، جس میں بے گناہ لوگ مارے جاتے رہتے، جس میں ترنگے کی توہین ہوتی رہتی اور سرکار تماشہ دیکھتی رہتی۔


    نہیں،


    کشمیر بھارت کے ماتھے کا جھومر ہے۔ کشمیر اور وہاں کے لوگوں کو دہائیوں پرانے مسائل سے نکالنا ہمارا فرض تھا اور ہم نے یہ کر کے دکھایا ہے۔


    ساتھیو!


    ہم جانتے ہیں کہ ہمارا پڑوسی ملک ہم سے تین تین جنگ ہار چکا ہے۔ ہماری افواج کو اُسے دھول چٹانے میں ہفتے دس دن سے زیادہ کا وقت نہیں لگتا، ایسے میں وہ دہائیوں سے بھارت کے خلاف درپردہ جنگ لڑ رہا ہے۔ اس درپردہ جنگ میں بھارت کے ہزاروں شہری مارے گئے ہیں۔


    لیکن پہلے اسے لے کر کیا سوچ تھی۔ وہ لوگ سوچتے تھے کہ یہ دہشت گردی، یہ دہشت گردانہ حملے، بم دھماکے، یہ تو قانون اور انتظام کا مسئلہ ہے۔ اسی سوچ کی وجہ سے بم دھماکے ہوتے گئے۔ دہشت گردانہ حملوں میں لوگ مرتے گئے، بھارت ماں لہو لہان ہوتی گئی۔


    باتیں بہت ہوئیں، تقاریر بہت ہوئے، لیکن جب ہماری افواج کارروائی کے لئے کہتی، تو انہیں منع کر دیا جاتا، ٹال دیا جاتا۔


    آج نوجوان سوچ ہے۔ نوجوان من کے ساتھ ملک آگے بڑھ رہا ہے۔ اس لئے وہ سرجیکل اسٹرائک کرتا ہے۔ فضائی حملہ کرتا ہے اور دہشت گردی کے سرپرستوں کو ان کے گھر میں جا کر سبق سکھاتا ہے۔


    اس کا انجام کیا ہوا ہے، وہ آپ بھی دیکھ رہے ہیں۔ آج صرف جموں وکشمیر میں ہی نہیں، بلکہ ملک کے دیگر حصوں میں بھی امن قائم ہوا ہے۔ علیحدگی پسندی – دہشت گردی کو بہت محدود کر دیا گیا ہے۔


    ساتھیو!


    پہلے شمال-مشر ق کے ساتھ جس طرح کی پالیسی اپنائی گئی، جس طرح کا سلوک کیا گیا، اسے بھی آپ اچھی طرح جانتے ہیں۔


    دہائیوں تک وہاں کے لوگوں کی امیدوں اور آرزوؤں کو نظرانداز کیاگیا۔


    وہاں کے لوگوں کو ہی نہیں، وہاں کی چنوتیوں کو اپنے ہی حال پر چھوڑ دیا گیا تھا۔


    پانچ-پانچ، چھ-چھ، دہائیوں سے وہاں کےبہت سے علاقےانتہا پسندی سے پریشان تھے۔ اپنی اپنی مانگوں کی وجہ سے شمال مشرق میں کئی انتہا پسند تنظیمیں پیدا ہو گئی تھیں۔ اس تنظیموں کا جمہوریت میں اعتماد نہیں تھا۔ وہ یہ سوچتے تھے کہ تشدد سے ہی راستہ نکلے گا۔


    اس تشدد میں ہزاروں بے گناہ لوگ، ہزاروں حفاظتی عملوں کی موت ہوئی۔


    کیا شمال مشرق کو ہم اپنے حال پر ہی چھوڑ دیتے؟ کیا اپنے اُن بھائی بہنوں کی پریشانیوں سے، ان کی مشکلات سے ایسے ہی منھ پھیرکر بیٹھ جاتے؟


    یہ ہماری تہذیب نہیں ہے، یہ ہمارا کام کرنے کا طریقہ نہیں ہے۔


    شمال-مشرق سے متعلق آج اخباروں میں ایک بڑی خبر ہے۔ آپنے میڈیا میں بھی دیکھا ہوگا۔ بوڈو مسائل کو لے کر ایک بہت بڑا اور تاریخی سمجھوتہ ہوا ہے۔


    میں آ پ سے گزارش کروں گا کہ پچھلے پانچ چھ دہائیوں میں ملک کے ایسے علاقے اور بالخصوص آسام کن حالات سے گزرا ہے، اسے پڑھئے، اس پر تحقیق کیجئے، توآپ کو پتہ چلے گا کہ وہاں کے لوگوں نے، شمال مشرق کے لوگوں نے کن حالات کا سامنا کیا ہے، لیکن اس صورتحال کو بھی بدلنے کیلئے کوئی ٹھوس پہل پہلےنہیں کی گئی۔


    کیا ہم اس صورتحال کو ایسے ہی چلنے دیتے؟ نہیں، قطعی نہیں۔


    ہم نے ایک طرف شمال مشرق کی ترقی کےلئے غیر معمولی منصوبوں کی شروعات کی اور دوسری طرف بہت ہی کھلے من اور کھلے دل کے ساتھ سبھی فریقوں کے ساتھ بات چیت شروع کی۔ بوڈو سمجھوتہ آج اسی کا نتیجہ ہے۔


    کچھ دن پہلے میزورم اور تریپورہ کے بیچ بروقبائل کو لے کر ہوا سمجھوتہ، اسی کا نتیجہ ہے۔ اس سمجھوتے کے بعد ، برو قبائل سے جڑی 23 سال پرانے مسئلے کا حل ہوا ہے۔


    یہی تو نوجوان بھارت کی سوچ ہے۔ سب کا ساتھ لے کر، سب کا وکاس کرتے ہوئے ، سب کا وشواس حاصل کرتے ہوئے ملک کو ہم آگے بڑھا رہے ہیں۔


    ساتھیو!


    اس ملک کا کون سا ایسا شہری ہوگا، جو یہ نہیں چاہے گا کہ ہماری فوج جدید ہو، صلاحیت سے بھرپور ہو، کون نہیں چاہے گا کہ اس کے پاس جنگ کی جدیدترین سہولتیں ہوں۔


    ہر محب وطن یہی چاہے گا، ہر وطن پرست یہی چاہے گا۔


    ----


    لیکن آپ اندازہ لگاسکتے ہیں کہ 30 سال سے زیادہ عرصہ تک ہماری ملک کی فضائیہ میں ایک بھی نیکسٹ جنریشن فائٹر پلین نہیں آیاتھا۔


    پرانے ہوتے ہمارے طیارے حادثات کا شکار ہوتے رہے، ہمارے فائٹر پائلٹس شہید ہوتے رہے، لیکن جن لوگوں پر نئے طیارے خریدنے کی ذمہ داری تھی، انہیں جیسےاس طرح کی کوئی فکر ہی نہیں تھی۔


    کیا ہم اس طرح چلتے ہی رہنے دیتے؟ کیا ایسے ہی فضائیہ کو کمزور ہونے دیتے؟


    نہیں۔


    تین دہائیوں سے جو کام التوا میں پڑا ہوا تھا، ہم نے اس کو شروع کرایا۔ آج میں مطمئن ہوں کہ ملک کو تین دہائیوں کے انتظار کے بعد، نیکسٹ جنریشن فائٹر پلین رفال ملک میں آ گیا ہے۔ بہت جلد وہ ملک کے آسمان میں پروازکریں گے۔


    ساتھیوں ،


    آپ تو وردی میں بیٹھے ہیں۔ آپ اس سے متعلق مزید جانکاری دیں گے کہ یہ وردی آپ کے ساتھ کتنے فرائض لاتی ہے۔ اس فرض کی خاطر ، ہمارا جوان سرحد پر، ملک کے اندر، کبھی دہشت گردوں سے، کبھی نکسلیوں سے نبردآزماہوتا ہے۔


    تصور کیجئے کہ اگر اس کے پاس بلٹ پروف جیکٹ نہیں ہوگی، تو کیا ہوگا؟


    لیکن ہمارے یہاں ایسی بھی حکومتیں رہی ہیں، ایسے بھی لوگ رہے ہیں، جنہیں جوانوں کو بلٹ پروف جیکٹس تک دینے میں تکلیف ہو رہی تھی۔ سال 2009 سے ہمارے جوان بلٹ پروف جیکٹس مانگتے رہے، لیکن اُس وقت کے حکمرانوں نے ان پر کوئی توجہ نہیں دی۔


    کیا میرے فوجی، ایسے ہی دہشت گردوں اور نکسلیوں کا شکار ہوتے رہتے؟


    انہوں نے ملک کے لئے شہید ہونے کا عزم کیا ہے، لیکن ان کی زندگی ہماری جان سے زیادہ قیمتی اور عزیز ہے۔


    اور اس لئے ہماری حکومت نے نہ صرف فوجیوں کے لئے کافی بلٹ پروف جیکٹس خریدنے کا حکم دیا بلکہ اب تو بھارت دوسرے ممالک کو بلٹ پروف جیکٹس برآمد کرنے کی طرف بھی گامزن ہے۔


    ساتھیوں ،


    آپ میں سے بہت سے کیڈٹس ایسے ہوں گے، جن کے کنبے میں کوئی نہ کوئی فوج میں ہوگا۔ آپ کسی سے ملتے ہیں، تو آپ فخر سے یہی کہتے ہیں کہ میرے والد یا میرے چچا یا بھائی یا بہن فوج میں ہیں۔


    فوج کے جوانوں کے بارے میں ہمارے ذہنوں میں فطری طور پر فخر کا احساس ہوتاہے۔ وہ ملک کے لئے اتنا کچھ کرتے ہیں کہ اندر سے احترام کا جذبہ پیدا ہوتا ہے، لیکن، وَن رینک-ون پنشن کی ان کی 40 سال، میں ایک بار پھر کہہ رہا ہوں، غور سےسنئےگا ، وَن رینک وَن پنشن کی ان کی 40 سال پرانی مانگ کوسابقہ ​​ حکومتیں پورا نہیں کر پائیں۔


    یہ ہماری ہی حکومت ہے، جس نے 40 سال پرانےمطالبہ کوپورا کیا، ون رینک ون پنشن نافذ کیا۔


    ساتھیوں ،


    ہمارے جو فوجی سرحد پر ہیں، وہ نہ صرف ملک کی سرحدوں کی نگہبانی کرتے ہیں بلکہ وہ ملک کے عوام اور ملک کے وقار کا بھی تحفظ کرتے ہیں۔ کسی بھی آزاد ملک کی پہلی شناخت خودمختاری ہے۔ملک کے وقار کا تحفظ کرنے والے ہمارےبہادر فوجیوں کیلئے آزادی کے بعد سے ہی نیشنل وار میموریل کا مطالبہ ہوتا رہا ہے۔ اسی طرح سے، ملک کی داخلی سلامتی کو برقرار رکھنے کے لئے ، اپنی جان کی بازی لگانے والے سپاہیوں کے لئے پولیس میموریل کا مطالبہ بھی دہائیوں سے کیا جاتا رہا ہے۔


    کیا کوئی تصور کرسکتا ہے کہ اس ایک کام کے لئے کسی کو 50-50 سال ، 60-60 سال تک انتظارکرنا پڑے؟


    وہ کون سا طریقہ تھا ، کیا سوچ تھی اور کس راستے پر ملک کو لے جا رہے تھے وہ لوگ؟


    کچھ لوگوں نے ہندوستان کے شہدا کو فراموش کرنے کا گناہ کرنے کی کوشش کی۔


    ملک کی فوج،سلامتی دستوں کی خوداری اور ان کی عزت نفس بڑھانے کے بجائے ان کی خوداری پر ضرب لگائی گئی ہے۔


    کیا این سی سی کا یہاں بیٹھا کیڈٹ اس بات سے متفق ہوگا؟


    آپ کی نوجوان سوچ، آپ کا نوجوان مَن جو چاہتا ہے، وہی ہماری سرکار نے کیا۔ آج دلی میں نیشنل وار میموریل بھی ہے اور نیشنل پولیس میموریل بھی۔


    ساتھیو،


    آج پوری دنیا میں الگ الگ سطح پر فوج کے نظام میں تبدیلیاں آ رہی ہیں۔ ہم سبھی جانتے ہیں کہ اب ہاتھی گھوڑے پر بیٹھ کر جنگ نہیں جیتی جاتی۔ جدید دور کی جنگ میں، بری ، بحری اور فضائی فوج کو مربوط انداز میں آگے بڑھنا ہوتا ہے۔


    برسوں سے ، ملک میں یہ تبادلہ خیال کیا جارہا تھا کہ کوآرڈینیشن بڑھانے، تینوں افواج کے مابین تال میل بڑھانے کے لئے چیف آف ڈیفنس اسٹاف سی ڈی ایس کا تقرر کیا جائے۔


    لیکن بدقسمتی سے اس پر صرف تبادلہ خیال ہوا ، فائل ایک ٹیبل سے دوسرے ٹیبل کی طرف بڑھتی رہی ، کسی نے فیصلہ نہیں کیا۔


    سوچ وہی تھی - کیا فائدہ ، کیا چل رہا ہے !!!


    ساتھیو،


    ڈِپارٹمنٹ آف ملٹری افیئرس کی تشکیل سی ڈی ایس کے عہدے کی تشکیل، سی ڈی ایس کے عہدے پر تقرری یہ کام بھی ہماری ہی سرکار نے کیا ہے۔


    اُسی نوجوان سوچ کے ساتھ جو کہتی ہے کہ اب ٹالو مت، اب فیصلہ لو اور یہ بھی دھیان رکھئے، وَن پلس، ون پلس، وَن اگر تین ہوتا ہے، سی ڈی ایس کی تقرری کے بعد اب وَن پلس ون، ون پلس ون، یعنی ایک سو گیارہ ہوجاتا ہے۔


    ساتھیو،


    آپ تصور کر سکتے ہیں کہ کیا کوئی ملک اپنے حق کا پانی بھی ایسے ہی بہہ جانے دے، لیکن ہندوستان میں یہ بھی ہو رہا تھا۔ ہندوستان کا کسان پانی کی کمی سے پریشان تھا اور ملک کا پانی بہہ کر پاکستان جا رہا تھا۔ کسی نے اس پانی کو ہندوستان کے کسان تک پہنچانے کی ہمت ہی نہیں دکھائی۔ ہم پاکستان میں جانے والے پانی کو روکنے کافیصلہ کیا اور اب اس پر تیزی سے کام ہو رہا ہے۔ ہندوستان کے حق کا پانی اب ہندوستان میں ہی رہے گا۔


    ساتھیو،


    جب ملک آزاد ہوا تھا، جو بٹوارہ کس کی صلاح سے ہوا، کس کے مفاد کی وجہ سے ہوا، کیوں جن لوگوں نے آزاد ہندوستان کی کمان سنبھالی، وہ بٹوارے کے لئے تیار ہوئے۔ میں اس کو طول نہیں دینا چاہتا۔


    آپ اچھی کتابیں پڑھیں گےاور نامور مؤرخوں کی داستانیں پڑھیں گے، تو آپ کو سچائی کا پتہ چل جائے گا، لیکن آج اس وقت سٹیزن امینڈ منٹ ایکٹ کو لے کر جو اتنا ڈر اور خوف پھیلا جا رہا ہے، جو مخالفت کی جا رہی ہے، اس کی سچائی ملک کے نوجوانوں کو جاننا ضروری ہے۔


    ساتھیو،


    آزادی کے بعد سے ہی آزاد ہندوستان نے پاکستان میں ، بنگلہ دیش میں، افغانستان میں رہ گئے ہندوؤں اور سکھوں اور دیگر اقلیتوں سے یہ وعدہ کیا تھا کہ اگر انہیں ضرورت ہوگی، تو ہندوستان آ سکتے ہیں، ہندوستان ان کے ساتھ کھڑا رہے گا۔


    یہی خواہش گاندھی جی کی بھی تھی۔ یہی 1950 میں ہوئے نہرو-لیاقت سمجھوتے کا بھی جذبہ تھا۔ ان ملکوں میں جن لوگوں پر ان کی عقیدے کی وجہ سے ظلم ہوا، ہندوستان کا فرض تھا کہ انہیں پناہ دے، انہیں ہندوستان کی شہریت دے، لیکن اس موضوع سے ا ور ایسے ہزاروں لوگوں سے منھ پھیر لیا گیا۔ ایسے لوگوں کے ساتھ ہوئے تاریخی نا انصافی کو روکنے کے لئے ہندوستان کے پُرانے وعدے کو پورا کرنے کے لئے آج جب ہماری حکومت سٹیزن شپ امینڈ منٹ ایکٹ لے کر آئی ، ایسے لوگوں کو شہریت دے رہی ہے، تو کچھ سیاسی پارٹیاں اپنے ووٹ بینک پر قبضہ کرنے کی سرگرمی میں لگی ہوئی ہیں۔


    آخر کس کے مفادات کے لئے کام کر رہے ہیں یہ لوگْ؟


    کیا ان لوگوں کو پاکستان میں اقلیتوں پر ہو رہا ظلم دکھائی نہیں دیتا۔


    صرف عقیدے کی وجہ سے پاکستان میں ان بیٹیوں پر جو ظلم ہوتا ہے، ان کے ساتھ عصمت دری ہوتی ہے، ان کا اغوا ہوتا ہے، ان سب کو کیا جھٹلانے پر تُلے ہوئے ہیں یہ لوگ۔


    ساتھیو،
    ان میں سے کچھ لوگ دلتوں کی آواز بننے کا ڈھونگ کر رہے ہیں۔ یہ وہی لوگ ہیں، جن کو پاکستان میں دلتوں پر ہورہا ظلم دکھائی نہیں دیتا۔


    یہ لوگ بھول جاتے ہیں کہ پاکستان سے جو لوگ مذہبی زیادتیوں کی وجہ سے بھاگ کر ہندوستان آئے ہیں، ان میں سے زیادہ تر دلت ہی ہیں۔


    ساتھیو،


    کچھ مدت پہلے پاکستان میں وہاں کی فوج نے فوج میں صفائی ستھرائی کرنے والے ملازمین کی بھرتی کے لئے ایک اشتہار چھپوایا تھا، اُن اشتہاروں میں کیا لکھا تھا پتہ ہے آپ کو؟ ان میں لکھا تھا صفائی ستھرائی ملازمین کیلئے وہی اپلائی کر سکتے ہیں، جو مسلم نہیں ہیں، یعنی یہ اشتہار کس کے لئے تھا۔ ہمارے انہیں دلت بھائی بہنو کے لئے ان کو اسی نظرسے دیکھا جاتا ہے پاکستان میں، یہ صورتحال وہاں کی۔


    ساتھیو،


    بٹوارے کے وقت بہت سے لوگ ہندوستان چھوڑ کر چلے گئے، لیکن یہاں سے جانےکے بعد یہ لوگ یہاں کی املاک پر اپنا حق جتاتے تھے۔ ہمارے شہروں کے بیچو ں بیچ کھڑی لاکھوں کروڑ کی ان جائیداد پر ہندوستان کا حق ہوتے ہوئے بھی یہ ملک کے کام نہیں آ رہی تھی۔ دہائیوں تک اینمی پروپرٹی بل کو لٹکا کر رکھا گیا۔جب ہم اسے لاگوکروانے کے لئے پارلیمنٹ میں لے کر آئے، تو قانون کو پاس کروانے میں ہمیں ناکوں چنے چبانے پڑ گئے۔


    میں پھر پوچھوں گا، کس کے مفاد کیلئے ایسا کیاگیا؟


    جو لوگ سٹیزن شپ امینڈمنٹ ایکٹ کی مخالف کرنے نکلے ہیں، وہی لوگ اینمی پروپرٹی قانون کی مخالفت کر رہے تھے۔


    ساتھیو،


    بٹوارے کے بعد ہندوستان اور تب کے مشرقی پاکستان ، آج کے بنگلہ دیش کے بیچ بھی کچھ علاقوں میں سرحدی تنازعہ چلتا رہا ہے، اس تنازعہ کو سلجھانے کے لئے بھی کوئی ٹھوس پہل نہیں کی گئی۔


    اگر سرحد ہی متنازعہ رہے گی، تو پھردراندازی کیسے رُکے گی۔ اپنے نجی مفاد کے لئے تنازعے کو لٹکائے رکھو، دراندازوں کو آنے کے لئے کھلا راستہ دو، اپنی سیاست چمکاتے رہو، یہی چل رہا تھا ہمارے ملک میں۔


    یہ ہماری سرکار ہے، جس نے بنگلہ دیش کے ساتھ سرحدی تنازعہ کو سلجھایا۔ ہم نے دو دوست ملکوں کے ساتھ آمنے سامنے بیٹھ کر بات کی۔ ایک دوسرے کو سُنا، ایک دوسرے کو سمجھا اور ایک ایسا حل نکالا، جس میں دونوں ملک متفق ہوں۔ مجھے اطمینان ہے کہ آج نہ صرف سرحدی تنازعہ سلجھ چکا ہے، بلکہ ہندوستان اور بنگلہ دیش کے تعلقات بھی آج تاریخی سطح پر ہیں۔ ہم دونوں آپس میں مل کر غریبی سے لڑ رہے ہیں۔


    ساتھیو،


    ہندوستان کے بٹوارے کے وقت کاغذ پر ایک لکیر کھینچ دی گئی تھی، ملک کو تقسیم کر دیا گیا تھا۔ کاغذ پر کھینچی گئی اسی لکھیر گردوارا کرتار پور صاحب کو ہم سے دور کر دیا تھا، اسے پا کستان کا حصہ بنا دیا تھا۔


    کرتار پور گرونانک کی بھومی تھی۔ کروڑوں ہندوستانیوں کی عقیدت اس مقدس مقام سے جڑی تھی، اسے کیوں چھوڑ دیا گیا۔ جب پاکستان کے 90 ہزار فوجیوں کو قیدی بنایا گیا تھا، تبھی کہہ دیا گیا ہوتا کہ کم از کم کرتارپور صاحب تو ہمیں واپس دے دو۔


    لیکن یہ بھی نہیں کیا گیا۔ دہائیوں سے سکھ عقیدت مند اس انتظار میں تھے کہ انہیں آسانی سے کرتارپور پہنچنے کا موقع ملے۔ وہ گرو کی سرزمین کے درشن کر پائیں، کرتارپورکاریڈور بنا کر یہ کام بھی ہماری ہی سرکار نے کیا۔


    ساتھیو،


    شری رام جنم بھومی کا کیس، عدالت میں دہائیوں تک لٹکا رہا، تو اس کے پیچھے بھی ان لوگوں کی یہی سوچ ہے، اپنے سیاسی مفاد کے لئے اہم موضوعات کو لٹکاؤ، ملک کے لوگوں کو بھٹکاؤ۔یہ لوگ عدالتوں کے چکر کاٹتے رہتے تھے کہ کسی بھی طرح سنوائی ٹل جائے۔ عدالت فیصلہ نہ سنا پائے۔ کیا کیا طریقے اپنائے، یہ ملک نے دیکھا ہے۔ ان کی ساری چالوں کو ہماری سرکار نے ایکسپوز کیا۔ جو روڑے یہ لگا رےتھے، انہیں ہٹایا اور آج اتنے اہم اور حساس کیس کا بھی فیصلہ ہو چکا ہے۔


    ساتھیو،


    دہائیوں پُرانے مسائل کو سلجھا رہی ہماری سرکار کے فیصلے پر جو لوگ فرقہ پرستی کا رنگ چڑھا رہے ہیں، ان کا اصلی چہرہ بھی ملک دیکھ چکا ہے اور دیکھ رہا ہے۔


    میں پھر کہوں گا، ملک دیکھ رہا ہے، سمجھ رہا ہے، چپ ہے، لیکن سب سمجھ رہا ہے۔ ووٹ بینک کے لئے کیسے دہائیوں تک ان لوگوں نے من گھڑت جھوٹ پھیلائے ہیں، اسےبھی ملک جان گیا ہے۔ سماج کے مختلف سطحوں پر بیٹھے یہ لوگ اب پوری طرح ایکسپوز ہو چکے ہیں، ہر روز ان کے بیان، انہیں اور ان کی سوچ کو ایکسپوز کر رہے ہیں۔ یہ وہ لوگ ہیں، جنہوں نےذاتی مفاد کو ہمیشہ ملک کے مفاد سے اوپر رکھا۔ ایسے لوگوں نے ووٹ بینک کی سیاست کر کے مسائل کو دہائیوں تک سلجھانے نہیں دیا۔


    ساتھیو،


    آپ کیڈٹس کے جنم سے بھی بہت سال پہلے یہ86-1985 کی بات تھی، جب ملک کی سب سے بڑی عدالت نے، ہماارے سپریم کورٹ نے مسلم خواتین کو ملک کی دیگر بہنوں، بیٹیوں کی طرح اختیار دیتے ہوئے تاریخی فیصلہ سنایا تھا۔ لیکن ان لوگوں نے سپریم کورٹ کے فیصلے کو ہی پلٹ دیا۔ اتنے سالوں میں، جن ہزاروں، لاکھوں مسلم بہنوں، بیٹیوں کو طلاق ثلاثہ کی وجہ سے زندگی جہنم بن گئی تھی، کیا اس کے گناہگار یہ لوگ نہیں ہیں، بالکل ہیں۔


    ان لوگوں کی خوشنودی کی اسی سیاست کی وجہ سے مسلم بہنوں، بیٹیوں کو دہائیوں تک طلاق ثلاثہ کے خوف سے آزادی اور نجات نہیں مل پائی، جبکہ دنیا کے بہت سے مسلم ملک اپنے یہاں طلاق ثلاثہ بین کر چکے تھے، لیکن ہندوستان میں ان لوگوں نے ایسا کرنے نہیں دیا۔


    سوچ وہی تھی، نہ بدلیں گے، نہ بدلنے دیں گے، اسی لئے ملک نے ان لوگوں کو ہی بدل دیا۔ یہ ہماری سرکار ہے، جس نے طلاق ثلاثہ کیخلاف قانون بنایا ہے۔ مسلم خواتین کو نئے اختیار دیئے ہیں۔


    ساتھیو،


    جس دلی میں یہ اہتمام ہو رہا ہے، اسی دلی میں ملک کی راجدھانی میں آزادکے بعد لاکھوں اجڑے لوگوں کو بسایا گیا۔ وقت کے ساتھ اور بھی لاکھوں لوگ دلی آئے اور بسے۔ دلی میں ایسی 1700 سے زیادہ کالونیوں میں رہنے والے لوگوں کو دہائیوں تک ان کے گھر کا مالکانہ حق نہیں ملا تھا۔ کہنے کو گھر اپنا تھا، لیکن قانون کی نظر میں نہیں۔ایسے 40 لاکھ سے زیادہ لوگوں کی مانگ تھی کہ انہیں اپنے گھر کا مالکانہ حق تو دیا جائے۔


    لیکن دہائیوں تک ان کی اس مانگ پر دھیان نہیں دیا گیا، جبکہ ہماری سرکار نے کوشش کی ، تو اس میں روڑے اٹکانے کا کام کیا گیا۔


    یہ نوجوان ہندوستان کی سوچ ہیں۔ نیو انڈیا کی سوچ ہے، جس نے دلی کے 40 لاکھ لوگوں کی زندگی سے ان کی سب سے بڑی تشویش کو دور کر دیا ہے۔ ہماری سرکار کے فیصلے کا فائدہ ہندوؤں اور مسلمانوں کو بھی ہوگا۔ سکھوں اور عیسائیوں کو بھی ہوگا۔


    ساتھیو،


    ہمارے لئے ہر ایک شہری کی اہمیت ہے اور اسی سوچ کے ساتھ ہم ؤگے بڑھ رہے ہیں۔آسام میں جس بروریانگ قبائلی فرقے کا ذکر میں نے پہلے ھبی کیا، اسے اپنے ھال پر چھوڑ دیا گیا تھا۔ اب انہیں بھی ان کی زندگی کی سب سے بڑی فکر سے ہماری ہی سر کار نے آزاد کیا ہے۔ ان لوگوں کو میزورم سے بھاگ کرتریپورہ میں پناہ لینی پڑی تھی۔ برسوں سے یہ لوگ اُجڑی ہوئی زندگی بسر کر رہے تھے۔ نا رہنے کا ٹھکانہ، نا بچوں کا کوئی مستقبل۔


    پہلے کی سرکاریں، ان کے مسائل کو ٹال رہی تھیں۔ ہم نے سب کو ساتھ لیا اور ایک حل تلاش کیا۔ آنے والے برسوں میں سرکار بروریانگ قبائل کی زندگی آسان بنانے کے لئے 600کروڑ روپے خرچ کرنے جا رہی ہے۔ ساتھیو، یہاں بیٹھا ہر نوجوان چاہتا ہے کہ ملک میں بدعنوانی ختم ہو۔ بدعنوانی ہمارے ملک کے وسائل اور ذرائع کو دیمک کی طرح چاٹتا رہا۔ اس نے امیر کو اور امیر بنایا، غریب کو اورغریب۔ یہاں تک کی ملک کے وزیراعظم تک نے ایک بار کہا تھا مرکزی سرکار غریب کے لئے اگر ایک روپیہ بھیجتی ہے، تو صرف پندرہ پیسے ہی پہنچتے ہیں۔ یہی صورتحال تھی، لیکن اسے بدلنے کے کیا گیا گیا، صرف خانہ پُری اور صرف دکھاوا۔ ایمانداری سے بدعنوانی کیخلاف کارروائی کی کوئی کوشش ہی نہیں کی گئی۔ ہماری سرکا رنے جن دھن آدھار اور موبائل کی طاقت سے جدید ٹیکنالوجی کی مدد سے اس طرح کی بدعنوانی کو کافی حد تک قابو میں کر لیا ہے۔ ہماری سرکار نے ایسا کر کے ایک لاکھ 70ہزار کروڑ روپے سے زیادہ غلط ہاتھوں میں جانےسے بچائے ہیں۔


    ساتھیو،


    1988 میں ملک میں ایک قانون بنا تھا، بے نامی جائیداد کیخلاف۔ ملک کی پارلیمنٹ نے اسے پاس کیا تھا، لیکن 28 سال تک اس قانون کو نافذ ہی نہیں کیا گیا۔ بینامی جائیداد کیخلاف قانون کو ان لوگوں نے ردی کی ٹوکری میں ڈال دیا تھا۔


    یہ ہماری ہی سرکار ہے، جس نے نہ صرف بینامی جائیداد قانون لوگو کیا، بلکہ ہزاروں کروڑ کی ناجائز جائیداد اس قانون کے تحت ضبط کی جا چکی ہیں۔


    میں آ پ سے ایک اور سوال کرتا ہوں، کیونکہ اس کا جواب سُن کر آپ اور بھی چونک جائیں گے۔ آپ کے گھر میں جتنی بڑی رسوئی ہوتی ہے، کیا اتنی جگہ میں چارسو-پانچ سو لوگ آ سکتے ہیں، نہیں نا۔ اچھا یہ بتائیے کیا، رسوئی جتنی جگہ میں دو ہزار –تین ہزار لوگ آ سکتے ہیں۔ نہیں نا۔ مجھے بھی پتہ ہے، لیکن پہلے ملک میں کاغذوں پر ایسے ہی ہو رہا تھا۔ رسوئی جتنی جگہ سے ملک میں چار-چار سو، پانچ-پانچ سو کمپنیاں چل رہی تھیں، کاغذ پر ان کمپنیوں کے کئی کئی ملازم بھی ہوتے تھے۔


    یہ کمپنیاں کس کام میں آتی تھیں۔ ادھر کا کالا دھن اُدھر، ادھرکا کالا دھن اِدھر، یہی ان کا کام تھا۔


    ہماری سرکار نے ایسی ساڑھے تین لاکھ سے زیادہ مشکوک شیل کمپنیوں کو بند کر دیا ہے۔ یہ کام پہلے بھی ہو سکتا تھا، لیکن نیت نہیں تھی۔ نوجوان ہندوستان والی سوچ نہیں تھی۔


    ہم مسائل کا حل چاہتے ہیں۔ انہین لٹکائے رکھنا نہیں چاہتے۔


    جی ایس ٹی ہو، غریبوں کو ریزرویشن کا فیصلہ ہو، ریپ کے سنگین جرائم میں پھانسی کا قانون ہماری سرکار اسی نوجوان سوچ کے ساتھ لوگوں کی برسوں پرانی مانگوں کو پورا کرنے کا کام کر رہی ہے۔


    ساتھیو،


    20ویں صدی کے 50سال اور 21ویں صدی کے پندرہ-بیس سال ہمیں دہائیوں پرانے مسائل کے ساتھ جینے کی جیسی عادت ہو رہی تھی۔


    کی بھی ملک کے لئے یہ صورتحال ٹھیک نہیں۔ ہم ہندوستان کے لوگ ایسا ن ہیں ہونے دے سکتے۔ ہمارا فرض ہے کہ ہم اپنے جیتے جی ان مسائل سے ملک کو آزاد کریں۔ ہم اپنی آنے والی نسلوں کو ایسے مسائل میں الجھا کر جائیں گے، توملک کے مستقبل کے ساتھ نا انصافی کریں گے، ہم ایسا نہیں ہونے دیں گے۔


    اور اسی لئے میں نے آنے والی نسلوں کے لئے، ملک کے نوجوانوں کی بھلائی کے لئے سارے سیاسی ہتھکنڈوں کا سامنا کر رہاہوں۔


    میں ان لوگوں کی ساری سازشوں کو نا کام کر رہا ہوں تاکہ ملک کامیاب ہو سکے۔ میں ساری تنقید ، ساری گالیاں سامنے آ کر کھا رہا ہوں تاکہ ہماری آنے والی نسلوں کو اس صورتحال سے نہ گزرنا پڑے۔


    میں ہر گالی کے لئے، ہر تنقید کے لئے ، ہر ظلم سہنے کو تیار ہوں، لیکن ملک کو ان صورتحال میں اٹکائے رکھنے کےلئے تیار نہیں ہوں۔


    آجکل یہ لوگ پروپیگنڈہ پھیلا رہے ہیں۔ غیر ملکی میڈیا کے اپنے جیسے لوگوں کے ذریعے یہ پھیلا رہے ہیں کہ ہماری سرکار نے جو فیصلے کئے، اس نے مودی کی عظمت کو چوٹ پہنچائی ہے۔ مودی ان باتوں کے لئے پیدا ہی نہیں ہوا ہے۔ یہ لوگ بدلتے ہوئے ہندوستان کو سمجھ ہی نہیں پائے ہیں۔


    اس کے دباؤ کا سامنا کرتے ہوئے مجھے برسوں بیت گئے ہیں۔ جتنا یہ لوگ خود کو نہیں جانتے، اس سے زیادہ میں ان کی رگ رگ اور ہر تکڑم سے واقف ہوں۔ اس لئے یہ لوگ کسی بھی بھرم میں نا رہیں۔


    ساتھیو،
    متعدد مسائل کی بیڑیوں میں جکڑا ہوا ملک آگے کیسے بڑھے گا۔


    یہ ملک ہمیں ہی مضبوط بنانا ہے۔ہمیں ہی اسے ترقی کی نئی اونچائیوں پر پہنچانا ہے۔ ساتھ 2022 میں جب ہم اپنی آزادی کے 75 سال کا پرو منائیں گے، تب ایسے متعدد مسائل سے ہمیں ملک کو ہمیشہ ہمہشہ کیلئے آزاد کر دینا ہے۔


    آزادی کے بعد سے چلے آرہے مسائل سے یہ آزادی ہی اس دہائی میں نئے ہندوستان کو با اختیار بنائے گی اور اسے طاقت دے گی۔ جب ملک پرانے مسائل کو ختم کرکے آگے بڑھے گا، تو اس کی صلاحیت میں بھی اضافہ ہوگا۔


    بھارت کی توانائی وہاں لگے گی، جہاں لگنی چاہئے۔ چوتھے صنعتی انقلاب میں ہندوستان کو، نوجوان بھارت کو، بہت بڑا رول ادا کرنا ہے۔ ہمیں اپنی اقتصادی صورتحال کو نئی اونچائیوں پر لے جانا ہے، ہمیں مل کر ایک خود انحصار، خوشحال، طاقتور اور محفوظ ہندوستان بنانا ہے۔ ساتھیو، سال 2022 اتنا بڑا موقع ہے، یہ دہائی اتنا بڑا موقع ہے، اس کی سب سے بڑی طاقت ہماری نوجوان طاقت ہے، اسی طاقت نے ہمیشہ ملک سنبھالا ہے اور یہ طاقت و توانائی اس دہائی کو بھی سنبھالے گی۔


    آئیے فرض کے راستے پر بڑھ چلیں۔


    مسائل کے حل کے آگے اب ملک کی تعمیر کی نئی منزل ہمارا انتظار کر رہی ہے۔ ان منزلوں پر ہم مل کر پہنچیں گے، ضرور پہنچیں گے۔ اسی بھروسے کے ساتھ میں اپنی بات ختم کرتا ہوں۔


    آپ کا بہت لمبا وقت میں نے لیا۔


    ایک بار پھر بہت بہت شکریہ۔


    بھارت ماتا کی جے۔


    جے ہند.۔


    ۰۰۰۰۰۰۰۰


    U- 396

    
    
    (Release ID: 1601054) Visitor Counter : 2
    
    
      Read this release in: Assamese , English , Marathi , Hindi , Punjabi , Gujarati