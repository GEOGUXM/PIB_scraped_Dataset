      امور داخلہ کی وزارت

      مرکزی وزیرداخلہ امت شاہ نے دہلی سائیکل واک کا سنگ بنیاد رکھا
      
      دہلی میں سائیکل کی سواری کرنے والے لوگوں کی تعداد 11 لاکھ سے بڑھ کر 50لاکھ ہوجانے کا امکان ہے ، جس سے شہرکے ٹریفک اور آلودگی کی سطح میں واضح فرق دیکھنے کو ملے گا : امت شاہ
      وزیراعظم نریندرمودی کے جرأت مندانہ فیصلے سے 1700سے زائد غیرمنظورشدہ کالونیوں میں رہنے والے 40سے زیاد ہ افراد کو ان کی جائیداد کا حق ملکیت حاصل ہوگا:وزیرداخلہ
      دہلی حکومت آیوشمان بھارت صحت اسکیم کے فوائد سے محروم رکھ کر غریبوں کے ساتھ ناانصافی کررہی ہے :امت شاہ
      Posted On: 06 JAN 2020 3:52PM by PIB Delhi


    نئی دہلی ،06جنوری :امورداخلہ کے مرکزی وزیر،جناب امت شاہ نے آج نئی دہلی کے تغلق آباد میں دہلی سائیکل واک کا سنگ بنیاد رکھا۔ اس موقع پر مکانات اورشہری امورنیز شہری ہوابازی کے مرکزی وزیراور تجارت وصنعت کے وزیرمملکت جناب ہردیپ سنگھ پوری اور دہلی کے لیفٹیننٹ گورنرجناب انل بیجل بھی موجود تھے ۔


    مجوزہ سائیکل واک کے فوائد کے بارے میں اظہارخیال کرتے ہوئے جناب شاہ نے کہاکہ اس سے نئی دہلی کی فضائی آلودگی میں کم از کم 20فیصد تک کی کمی واقع ہوگی ۔انھوں نے مزید کہاکہ اب نئی دہلی میں آلودگی سے پاک سفر ممکن ہوسکے گا۔ انھوں نے مزید کہاکی اس قدم سے ایک ایسا عہد پیداہوگا جہاں سائیکل سے سفرکرنا ایک فیشن بن جائے گااور سائیکل کی سواری کا وسیع پیمانے پراستعمال ہوگا۔ انھوں نے مزید کہاکہ 200کلومیٹرطویل سائیکل واک سے وزیراعظم جناب نریندرمودی کے ‘‘فٹ انڈیا’’ کے ویژن کو بھی تقویت فراہم ہوگی ۔


    جناب شاہ نے اس بات کو بھی اجاگرکیاکہ فی الحال نئی دہلی میں اندازاً11لاکھ لوگ سائیکل سے سفرکرتے ہیں اور کوشش اس بات کے لئے ہونی چاہیئے کہ سائیکل کی سواری کرنے والے افراد کی تعدا د بڑھا کر 50 لاکھ کردیاجائے ۔ اس سے دہلی کے ٹریفک اور آلودگی کی سطح میں ایک واضح فرق نظرآئے گا۔ انھوں نے مشورہ دیاکہ دہلی ڈیولپمنٹ اتھارٹی ( ڈی ڈی اے ) کو سائیکل کلب قائم کرنا چاہیئے اورشہرکے تمام شہریوں بالخصوص کالج جانے والے نوجوانوں کو سائیکل کے استعمال کے لئے حوصلہ افزائی کرنی چاہیئے ۔


    آیوشمان بھارت اسکیم کے بارے میں گفتگوکرتے ہوئے جناب شاہ نے زوردیکر کہاکہ حکومت کی کسی بھی موجودہ صحت اسکیم کے مقابلے آیوشمان بھارت اسکیم کئی گنا بہترہے ۔ انھوں نے اس بات پر دکھ کا اظہارکیا کہ دہلی کے غریب لوگ اس اسکیم کے فوائد حاصل نہیں کرپارہے ہیں کیونکہ دہلی سرکاراس اسکیم کو لاگونہیں کررہی ہے ۔ انھوں نے دہلی میں پینے کے پانی کے معیار کے بارے میں بھی بات کی اور کہاکہ یہ پانی پینے کے قابل نہیں ہے اور پینے کے پانی کو فوری طورپربہترکرنے کی ضرورت ہے ۔ انھوں نے کہاکہ سی سی ٹی وی ، مفت وائی فائی اورنئے کالجوں کے لئے دہلی حکومت کے ذریعہ کیاگیاوعدہ اب تک پورانہیں ہوسکاہے ۔جناب شاہ نے کہاکہ میونسپل کارپوریشنوں نے مختلف رکاوٹوں کے باوجود ترقیاتی کام کئے ہیں ۔


    جناب امت شاہ نے زوردیکر کہاکہ دہلی کی غیرمنظورشدہ کالونیوں کا ریگولرائزیشن وزیراعظم جناب نریندرمودی کے وژن اور ان کے جرأت مندانہ فیصلے کے سبب ہوسکا ہے ۔ انھوں نے کہاکہ وزیراعظم جناب نریندرمودی کے اس اقدام سے دہلی کی 1700 سے زائد کالونیوں میں رہائش پذیر لوگوں کو فائدہ حاصل ہوگا۔ انھوں نے مزید کہاکہ اس کے لئے پائلٹ پروجیکٹ پہلے ہی شروع ہوچکاہے ۔


    حال ہی میں پاس کئے گئے شہریت ترمیمی قانون ( سی اے اے ) کے بارے میں اظہارخیال کرتے ہوئے جناب شاہ نے کہا کہ یہ انسانیت پرمبنی قانون ہے ،جس سے پاکستان ، افغانستان اوربنگلہ دیش میں ظلم وستم کی شکار مذہبی اقلیتوں کو فائدہ حاصل ہو گا ۔انھوں نے مزید کہاکہ اس معاملے پر حزب اختلاف کی پارٹیاں ملک کی اقلیت کو گمراہ کررہی تھیں اور اقلیتوں میں خوف کا ایک ماحول پیداکررہی تھیں ۔انھوں نے زوردیکر کہاکہ شہریت ترمیمی قانون ( سی اے اے ) سے کسی کی بھی شہریت نہیں جائے گی بلکہ اس سے ظلم وستم کے شکار شہریت کے لئے اہل ہوجائیں گے ۔


    جناب شاہ نے کہاکہ وزیراعظم جناب نریندرمودی کے دفعہ 370اور دفعہ 35اے کو منسوخ کرنے کے جرأت مندانہ فیصلے سے جموں وکشمیر اب ہندوستان کا ایک اٹوٹ حصہ بن چکاہے اوراب ترنگا جموں وکشمیر کی فضاوں میں لہرارہاہے ۔


    ************


    (م ن ۔ م ع۔ ع آ )


    U-65

    
    
    (Release ID: 1598535) Visitor Counter : 6
    
    
      Read this release in: English , Hindi , Marathi , Bengali