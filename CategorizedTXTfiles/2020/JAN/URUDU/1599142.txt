      عملے، عوامی شکایات اور پنشن کی وزارت

      ‘‘حکومت کے پاس چھپانے کے لیے کچھ بھی نہیں’’ : ڈاکٹر جتیندر سنگھ
      
      ڈاکٹر جتیندر سنگھ فیس بک لائیو سیشن میں شرکت کرنے والے پہلے ہندوستانی وزیر

      Posted On: 10 JAN 2020 7:47PM by PIB Delhi

    نئی دہلی، 11 جنوری 2020/ شمال مشرقی خطے کی ترقی کے مرکزی وزیر مملکت (آزادانہ چارج) ، وزیراعظم کے دفتر، عملے عوامی شکایات پنشن ایٹمی توانائی اور خلاء کے وزیر مملکت ڈاکٹر جتیندر سنگھ نے آج یہاں شہریوں کی شکایتوں کے حل سے متعلق ایک فیس بک لائیو سیشن میں شرکت کرتے ہوئے کہا ‘‘حکومت کے پاس چھپانے کے لیے کچھ بھی نہیں ہے’’ ۔ انہوں نے کہا ‘‘ای گورننس ٹولز کو استعمال کرتے ہوئے وزیراعظم جناب نریندر مودی کے کم از کم حکومت، زیادہ سے زیادہ حکمرانی کے مشن کو آگے بڑھانے کے لیے فیس بک پر اِس مائی جی او وی لائیو پلیٹ فارم کے آغاز سے ایک بڑی پیش رفت ہوئی ہے۔


    ڈاکٹر جتیندر سنگھ کسی فیس بک لائیو سیشن میں شرکت کرنے والے پہلے مرکزی وزیر ہیں۔


    ایک گھنٹے کے پروگرام کے دوران آن لائن سوالات کا جواب دیتے ہوئے ڈاکٹر جتیندر سنگھ نے یقین دہانی کرائی کہ شہریوں کی مدد کےلیے کوششیں کی جا رہی ہیں اور شہری اب ہندوستانی زبانوں میں عوامی شکایات کے حل اور مانیٹرنگ کے سینٹرلائزڈ سسٹم (سی پی جی آر اے ایم ایس) پورٹل پر اپنی شکایت درج کرا سکتے ہیں اور اُس پر تیزی سے کارروائی کی جائے گی۔ انہوں نے کہا ‘‘کئی ریاستوں نے پہلے ہی سی پی جی آر اے ایم ایس ماڈل کی نقل تیار کر لی ہے اور پہلے ہی کچھ ریاستوں میں متعلقہ علاقائی زبانوں میں شکایتیں درج کرانے کا انتظام ہے۔ ’’


    ڈاکٹر جتیندر سنگھ نے کہا کہ ‘‘آوازِ عام’’ مرکز کے زیر انتظام خطے کے شکایات کے حل کے سیل شروع کیے جانے سے نئے نئے مرکز کے زیر انتظام لائے گئے خطے جموں و کشمیر میں ایک بڑا قدم اٹھایا گیا ہے اور اس کو جلد ہی سی پی جی آر اے ایم ایس سے جوڑ دیا جائے گا۔


    لائیو پروگرام کے دوران آٹھ ہزار سے زیادہ سرگرم ناظرین سے بات چیت کرتے ہوئے ڈاکٹر جتیندر سنگھ نے شہریوں سے اپیل کی کہ وہ انتظامی اصلاحات اور عوامی شکایات کے محکمے (ڈی اے آر پی جی) کے ذریعے چلائے جا رہے شہریوں کی شکایتوں کے حل کے لیے ڈاٹا ڈرائیون اختراع سے متعلق پہلی آن لائن ہیکا تھون میں اپنا اندراج کرائیں۔ ہیکاتھون کو ایک ڈی اے آر پی جی ورکشاپ میں گزشتہ سال پانچ نومبر کو لائیو کیا گیا تھا اور ایک ہزار 329 رجسٹرڈ ٹیموں کے ذریعے 53 سے زیادہ تجاویز جمع کرائی گئیں۔ عوام کی زبردست مانگ پر ہیکاتھون دو دن کے لیے آگے بڑھا کر 12 جنوری کو شام 5 بجے تک کیا گیا۔ ڈاکٹر جتیندر سنگھ نے کہا ‘‘اس پر شاندار عوامی رد عمل حاصل ہوا اور میں نے ‘جین ایکس’ سے اپیل کی کہ وہ آگے آئیں اور عوامی شکایات کے میکینیزم کو بہتر بنانے کے لیے اختراعی ایپس ڈیزائن کرنے کے سلسلے میں آرٹی فیشیئل انٹیلی جنس میں اپنے خیالات پیش کریں۔


    اس سیشن میں ڈی اے آر پی جی کے سکریٹری ڈاکٹر کشترپتی شیواجی نے بھی شرکت کی۔ انہوں نے کہا کہ ہمارا محکمہ موثر اور کارگر حل کے ساتھ عوام کی خواہشوں کو پورا کرنے کی کوشش کرتا ہے۔


    انہوں نے کہا کہ‘‘ شاندار ایجادات نے حکومت کو آپ کے دروازے تک لانے میں مدد کی ہے؛ آپ کو اب اپنی شکایتوں کے حل کے لیے ایک دفتر سے دوسرے دفتر تک چکر کاٹنے کی ضرورت نہیں۔’’


    ڈی اے آر پی جی کے ایڈیشنل سکریٹری جناب وی سری نواس نے کہا کہ ہکاتھون کے دوران 13 انعامات دیئے جائیں گے۔ پہلا انعام ایک لاکھ روپے کا ہوگا، دوسرا پچاس ہزار روپے کا اور تیسرا 25 ہزار روپے کا تین بہترین شرکت کرنے والوں کو دیا جائے گا۔ روپے دس ہزار کے دس کونسولیشن انعامات بھی دیئے جائیں گے۔ اس کے علاوہ جانچ کمیسی سے جیوری کی سطح تک پہنچنے والے تمام شرکاء کو میرٹ سرٹیفکیٹ دیئے جائیں گے۔ انہوں نے کہا کہ انعامات وزیرموصوف کے ذریعے ای گورننس سے متعلق 23ویں نیشنل کانفرنس کے دوران پیش کیے جائیں گے جس کا انعقاد آئندہ ماہ 7، 8 فروری 2020 کو ممبئی میں کیا جائے گا۔


    مائی جی او وی انڈیا کے سی ای او جناب ابھیشیک سنگھ نے کہا کہ عوامی شکایات کے بارے میں یہ پہلا ہیکاتھون ہے اور اس سے شہریوں کو بات چیت کا ایک موقع ملا ہے۔ انہوں نے کہا کہ مائی جی او وی پورٹل کا ایک کروڑ سے زیادہ لوگ استعمال کرتے ہیں۔


    نیشنل انفارمیٹکس سینٹر (این آئی سی )کی ڈپٹی ڈائریکٹر جنرل محترمہ الکا مشرا نے بھی ڈاکٹر جتیندر سنگھ کے ساتھ فیس بک لائیو سیشن میں شرکت کی۔


    ۔۔۔۔۔۔۔۔۔۔۔


    م ن۔ش س ۔ م ت ح ۔


    U-157

    
    
    (Release ID: 1599142) Visitor Counter : 11
    
    
      Read this release in: English , Hindi