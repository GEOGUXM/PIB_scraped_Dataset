      وزارت خزانہ

      20-2019 کی دوسری ششماہی میں جی ڈی پی میں اضافےکی توقع ،پہلے پیشگی تخمینے کے مطابق مجموعی معیشت میں 5 فیصدکا اضافہ ہوگا
      
      
      21-2020 میں جی ڈی پی ترقی کی شرح 6.0 سے 6.5فیصدہونے کی توقع ہے، سروے میں حکومت سے کہا گیا ہے کہ وہ اصلاحات کے کام میں تیزی لائے
      
      مرکزکے لئے جی ایس ٹی کی حصولیابی میں اپریل سے نومبر 2019 کے درمیان 4.1فیصدتک کا اضافہ ہوا ہے
      
      رسمی روزگارکا حصہ 12-2011 میں 17.9فیصدتھا ، جو کہ 18-2017 میں بڑھ کر22.8فیصدہوگیا اس سے معیشت میں رسمی روزگارمیں اضافے کا پتہ چلتاہے
      
      خام مال کی قیمتوں میں نرمی سے چالو کھاتےکے خسارے میں کمی آئی ہے،20-2019 کی پہلی ششماہی میں برآمدات سے زیادہ درآمدات کے لئے معاہدے زیادہ واضح رہے
      
      افراط زرمیں تیزی سے گراوٹ آئی ہے،اپریل 2019 میں یہ 3.2فیصدتھی جوکہ دسمبر2019 میں کم ہوکر2.6فیصدرہ گئی ،اس سے معیشت میں مانگ کے دباؤ کے کمزور ہونے کا پتہ چلتا ہے
      
      20-2019 کی پہلی ششماہی میں زرعی ترقی میں معمولی نمو نظرآتی ہے
      Posted On: 31 JAN 2020 1:30PM by PIB Delhi


    نئی دہلی 31 جنوری 2020 :حکومت کا کہنا ہے کہ پہلے پیشگی تخمینے کے مطابق 20-2019 کے لئے جی ڈی پی کی شرح نمو5فیصددرج کی گئی ہے۔اس سے 20-2019 کی دوسری ششماہی میں جی ڈی پی کی شرح نمو میں اضافے کا پتہ چلتاہے۔خزانے اور کارپوریٹ امورکی مرکزی وزیر محترمہ نرملا سیتا رمن نے آج پارلیمنٹ میں اقتصادی جائزہ 20-2019 پیش کیا،جس میں کہا گیا ہے کہ جی ڈی پی کی شرح نمومیں کمی کو ترقی میں سستی کے دائرے کے اندر سمجھا جاسکتاہے۔مالیاتی شعبے نے حقیقی شعبے کو ساتھ لے کر چلنے کا کام کیا ہے۔


    اقتصادی جائزے میں کہا گیا ہے کہ 20-2019 کی دوسری ششماہی میں اضافے کا رجحان 10 مثبت عوامل کی وجہ سے دکھائی دیا ہے،جن میں اس سال پہلی بار نفٹی میں اچھال ، ثانوی بازار میں ابھارایف ڈی آئی کی آمدمیں اضافہ ، مانگ کےدباؤ کا جمع ہونا ،دیہی کھپت کے لئے مثبت نظریہ ،صنعتی سرگرمی کا احیا ، مینوفیکچرنگ میں مسلسل بہتری ،تجارتی اشیا کی برآمدات میں اضافہ ،غیر ملکی زرمبادلہ کے ذخائر میں اضافہ اور جی ایس ٹی کے محصول کی مثبت شرح نمو شامل ہیں۔


    اقتصادی جائزے میں کہا گیا ہے کہ انحطاطی / ترقیاتی دونوں طرح کے خطرات کا جائزہ لینے پر ہندوستان کی جی ڈی پی شرح نمو 21-2020 میں 6.0سے 6.5فیصدہونے کی توقع ہے اور اس میں حکومت سے کہا گیا ہے کہ وہ اصلاحات کے کام میں تیزی لانے کے لئے اپنی مضبوط عوامی حمایت کواستعمال کرے ،جس سے 21-2020 میں معیشت میں مضبوطی کے ساتھ پھرسے ابھارآئے گا۔


    اقتصادی جائزے میں کہا گیا ہے کہ سال 2019عالمی معیشت کے لئے ایک مشکل سال تھا،جس میں 2009 کے عالمی مالی بحران سے اب تک 2.9فیصدکی سب سے زیادہ سست رفتار ترقی دیکھی گئی ، جو کہ 2018 میں 3.6فیصدتھی اور 2017 میں 3.8فیصدتھی۔ اس گراوٹ کے باوجود غیریقینی صورتحال میں چین اورامریکہ کے تحفظاتی رجحانات اورامریکہ اورایران کی کشیدگی کی وجہ سے ابھی تک ابھار دیکھاجارہا ہے۔عالمی مینوفیکچرنگ ،تجارت اور مانگ کے لئے ایک کمزور ماحول کےدرمیان ہندوستانی معیشت میں مالی سال 20-2019 کی پہلی ششماہی میں جی ڈی پی کی شرح نمو 4.8فیصدرہی ،جو کہ 19-2018 کی دوسری ششماہی کی شرح نمو6.2فیصدسے کم ہے۔حقیقی کھپت کی سست روی سے حقیقی سرمایہ کاری میں تیزی سے گراوٹ آنے کا 19-2018 کی دوسری ششماہی سے 20-2019 کی پہلی ششماہی تک جی ڈی پی کی شرح نمو پر خراب اثرپڑا ہے۔


    لیکن حقیقی کھپت کی شرح نمو میں 20-2019 کی دوسری سہ ماہی میں کچھ بہتری آئی اور اس کو سرکاری حتمی کھپت میں نمایاں ترقی سے بھی سہاراملا ۔ساتھ ہی 20-2019 کی پہلی ششماہی میں ہندوستان کے بیرونی شعبے کومزیداستحکام ملا ہے اور چالو کھاتےکاخسارہ جو مالی سال 19-2018 میں جی ڈی پی کا 2.1 تھا ، 20-2019 کی پہلی ششماہی میں 1.5رہ گیا، موثر غیرملکی براہ راست سرمایہ کاری ( ایف ڈی آئی ) غیرملکی سرمائے کی آمدمیں بہتری اور غیر ملکی زر مبادلہ کے ذخیروں میں اضافہ اس کی وجہ رہا ہے۔سال 20-2019 کی پہلی ششماہی میں خصوصی طور پر چالو کھاتےکے خسار ے کی وجہ سے خام اشیا کی قیمتوں میں نرمی کی وجہ سے پرآمدات کے مقابلے درآمدات کے معاہدوں میں تیزی دیکھی گئی ۔


    سپلائی کے معاملے میں زرعی ترقی اگرچہ کمزور رہی ہے لیکن 19-2018 کی دوسری ششماہی کے مقابلے میں 20-2019 کی پہلی ششماہی میں کچھ زیادہ رہی ہے۔مدوں کا افراط زر 20-2019 کی پہلی ششماہی میں3.3فیصدسے بڑھ کر دسمبر2019 میں 7.4فیصدہوگیا ،جس کی وجہ خردنی اشیا کی قیمتوںمیں وقتی اضافہ رہا ہے،جس کے سال کےآخر تک نیچےآجانے کی توقع ہے۔دسمبر2019 میں سی پی آئی -کور اورڈبلیو پی آئی کی افراط میں اضافے سے مانگ کے دباؤ کا پتہ چلتا ہے۔


    مانگ کوفروغ دینے کی کوشش میں 20-2019 میں مالی پالیسی میں کافی نرمی لائی گئی۔ریزرو بینک نے ریپوریٹ 110 بنیادی پوائنٹ تک کم کیا۔معیشت میں مالی دباؤ کو پہچان کرحکومت نے ادائے قرض میں ناکامی اوردیوالیہ پن کےکوڈ (آئی بی سی ) کے تحت ادائے قرض میں ناکامی کے حل کے عمل کورفتار دے کر اس سال اہم اقدامات کئے ہیں اور خصوصی طور پر پریشان حال ریئل اسٹیٹ اور غیر بینکنگ اور مالیاتی کمپنیوں( این بی ایف سی ) شعبوںکوقرض کی آسانی فراہم کرائی گئی ہے۔اس کے ساتھ ہی خصوصی طور پر ملک کے بنیادی ڈھانچے کی پائپ لائن کے تحت سرمایہ کاری کوفروغ دینے کے لئے کئے گئے اہم اقدامات کے اثرسے 20-2019 اور 21-2020 کی دوسری ششماہی میں ترقی کی نئی کونپلیں پھوٹیں گی۔


    گزشتہ پانچ برسوںمیں میکرو اقتصادی استحکام کے معاملے میں ترقی کے ہندوستان کے ریکارڈ ( سالانہ اوسط شرح نمو7.5فیصد)، ریکارڈ کی وجہ سے معیشت 25-2024 تک5 ٹریلین امریکی ڈالر کا مقصد حاصل کرنے کے لئے پرتول رہی ہے۔سال 20-2019 کے پہلے 8 ماہ میں خالص ایف ڈی آئی اور خالص غیرملکی پورٹ فولیو سرمایہ کاری (ایف پی آئی ) 24.4 بلین امریکی ڈالر اور 12.6 بلین امریکی ڈالر رہی ہیں جوکہ 19-2018 کی اسی مدت میں ان کی آمدسے بہت زیادہ ہے۔


    سال 20-2019 کی پہلی ششماہی میںسی پی آئی (ہیڈ لائن ) افراط زر تخمیناََ 3.3فیصدتھی جو کہ گزشتہ سال کی دوسری ششماہی کی شرح سے کچھ زیادہ ہے ۔دسمبر2019 میں مدوں کاافراط زر بڑھ کر 7.35فیصدہوگیا ،جس کی اہم وجہ سپلائی سے متعلق عوامل رہے ہیں۔ بے موسم کی بارشوںاور ملک کے بہت سے حصوںمیں سیلاب جیسی صورتحال پیدا ہونے سے زرعی فصلوں کی متاثر ہوئی اور اشیائے خردنی کی قیمتوں میں اضافہ ہوا۔تھوک قیمتوں کے اشاریے ( ڈبلیو پی آئی ) کے افراط زر میں زبردست گراوٹ آئی ، اپریل 2019 میں3.2فیصدسے کم ہوکر دسمبر2019 میں یہ 2.6فیصدرہ گئی،جس سے معیشت میں مانگ کے دباؤ کے کمزور ہونے کا پتہ چلتا ہے۔


    بے روزگاری سے متعلق دستیاب جدیدترین اعدادوشمارکے مطابق معیشت میں رسمی روزگار کے حصے میں اضافہ ہوا ہے۔ مستقل تنخواہ /اجرت پانے والوں کی تعداد12-2011 میں 17.9فیصد تھی جو کہ 18-2017 میں بڑھ کر 22.8فیصدہوگئی ۔ مستقل تنخواہ /اجرت پانے والوں کی تعدادمیں اس 5فیصد پوائنٹ کے اضافہ سے غیر مستقل ملازموں کے حصے میں کمی آئی ہے، جو کہ معیشت کورسمی بنائے جانے کی ایک جھلک پیش کرتی ہے۔اس کے نتیجے میں مجموعی طور پر اس مدت کے دوران عام زمرے میں تقریباََ 2.62 کروڑ نئے روزگار پیدا ہوئے ہیں، جن میں سے 1.21 کروڑروزگاردیہی علاقوں میں ہیں اور 1.39 کروڑ شہری علاقوںمیں پیدا ہوئے ہیں۔


    سال 19-2018 میں 6.49 لاکھ کروڑروپے کے بجٹ کے مالی خسارے (جی ڈی پی کا 3.4فیصد) کے مقابلے میں مالی سال 20-2019 میں مرکز کا بجٹ مالی خسارہ 7.04لاکھ کروڑروپے (جی ڈی پی کا 3.3فیصد) رہاہے۔ بالواسطہ ٹیکسوں کے ایک بڑے حصے کے طور پر اشیا اورخدمات کے ٹیکس(جی ایس ٹی )کی حصولیابی میں اپریل – نومبر2019 کے دوران مرکز کے لئے 4.1فیصدکااضافہ ہوا ہے۔مرکز کے لئے مجموعی جی ایس ٹی محصول میں اضافے کا رجحان اکتوبر 2019 میں شروع ہوا تھا ، جوکہ نومبر –دسمبر 2019 میں بھی جاری رہا ۔


    بینک کے قرض میں اضافے کا رجحان سال 19-2018 کی پہلی ششماہی میں بڑھتا رہا جس میں 19-2018 کی دوسری ششماہی میں اور اس کے بعد20-2019 کی پہلی ششماہی میں گراوٹ شروع ہوئی ۔یہ گراوٹ غیرخوراک سے متعلق قرضوں کے تمام بڑے زمروں میں دیکھی گئی ۔سوائے ذاتی قرضوں کے ، جن میں تیزرفتار ترقی جاری رہی ۔قرضوں کی شرح میں سستی زیادہ تر خدمات کے شعبے میں دیکھی گئی۔صنعت کے لئے قرضوں میں بھی ایم ایس ایم ای شعبے اور بڑی صنعتوں دونوں کے معاملے میں حالیہ مہینوں میں کافی گراوٹ آئی ہے۔زرعی اور متعلقہ سرگرمیوں کوقرضوں کی شرح میں اضافے سے فائدہ ہوا ہے۔


    خدمات کی برآمدات کی ترقی میں روکاوٹ کے باوجود خدمات کے سلسلے میں تجارتی توازن سال 20-2019 میں مسلسل مثبت رہا ہے۔خدمات کے معاملے میں تجارتی فاضل سرمایہ 20-2019 کی پہلی ششماہی میں تخمیناََ 40.5 بلین امریکی ڈالر رہا ہے جبکہ 19-2018 میں یہ 38.9 بلین امریکی ڈالر تھا۔


    چالوکھاتے کے خسارے (سی اے ڈی ) میں کمی آنے سے ملک پر غیرملکی قرضوں کی کمی اور گھریلواقتصادی پالیسی کے زیادہ سےزیادہ غیرملکی اثر سے آزاد ہونے کا پتہ چلتاہے۔19-2018 میں سی اے ڈی ،جی ڈی پی کا 2.1فیصدتھا جو کہ 20-2019 کی پہلی ششماہی میں 1.5فیصدپرآگیا ۔اس کی وجہ تجارتی خسارے میں نمایاں کمی آنا رہا ہے۔20-2019 کے پہلے 8 ماہ میں مجموعی اور خالص ایف ڈی آئی کی ملک میں آمد 19-2018 کی اسی مدت میں آنے والی ایف ڈی آئی سے زیادہ رہی ہے۔20-2019 کی پہلی ششماہی میں خالص ایف پی آئی 7.3بلین امریکی ڈالر رہا جبکہ 19-2018 کی پہلی ششماہی میں 7.9 بلین امریکی ڈالر باہرگیا ۔


    گھروں کےذریعہ کی جانے والی سرمایہ کاری 14.3فیصدسےکم ہوکر 10.5فیصدرہ گئی ،جس سے 14-2009 سے لے کر


    19-2014 کے درمیان مجموعی مستقل سرمایہ کاری میں گراوٹ کا پتہ چلتاہے۔ان دونوں مدتوں کے دوران سرکاری شعبے میں مستقل سرمایہ کاری جی ڈی پی کے 7.2فیصدسے کم ہوکر 7.1فیصد رہ گئی ۔ لیکن نجی کارپوریٹ سرمایہ کاری کے 12-2011 سے لے کر


    18-2017 کے درمیان جی ڈی پی کے لگ بھگ 11.5فیصدپرانجمادسے ترقی کی سست روی ،خصوصی طورپر جی ڈی پی اور کھپت میں آنے والی حالیہ گراوٹ کے معاملے میں ایک اہم رول کا پتہ چلتاہے۔


    …………………


    (م ن-ا گ-رم)


    U-443

    
    
    (Release ID: 1601224) Visitor Counter : 7