      وزارتِ تعلیم

      فروغ انسانی وسائل کی وزارت کے سکریٹری جناب امت کھرے نے جے این یو انتظامیہ اورجے این یو طالب علموں کے ساتھ میٹنگ کی
      
      طلباء سروس اور یوٹیلٹی چارجیز اداکریں گے ، ایم ایچ آرڈی نے یوجی سی سے ان چارجیز کی لاگت کو برداشت کرنے کوکہا

      Posted On: 10 JAN 2020 5:08PM by PIB Delhi

    نئی دہلی ،10جنوری : ایم ایچ آرڈی کے سکریٹری جناب امت کھرے نے آج ، نئی دہلی کے شاستری بھون میں صبح 11:30بجے جواہرلال نہرو یونیورسٹی کے وائس چانسلر ( وی سی ) پروفیسرایم جگادیش کمار کے ساتھ ریکٹرس اوررجسٹرار کے ہمراہ ایک میٹنگ کا انعقاد کیا ۔ بعد میں ، انھوں نے جے این یو ایس یو محترمہ گھوش کی سربراہی میں آج سہ پہر 3.30بجے جے این یو کے طلباء کے ایک وفد سے بھی ملاقات کی ۔


    یونیورسٹی کی اتھارٹیز نے سکریٹری موصوف کو مطلع کیا کہ ایم ایچ آرڈی میں 10اور 11دسمبر ، 2019 کو ہوئے تبادلہ ٔ خیال کے ریکارڈ کے مطابق انتظامیہ کے لئے گئے فیصلوں کے تمام اقدام نافذ کررہی ہے ۔


    پروفیسر جگادیش کمارنے یہ بھی اطلاع دی کہ جے این نے 9جنوری ، 2020کو ایک سرکولرجاری کیاتھا جس میں واضح کیاگیاتھا کہ ہوسٹل میں رہائش پذیر طلباء سے سروس اوریوٹیلٹی چارجیز نہیں لئے جائیں گے ۔ یوجیسی سے ان چارجیز کو برداشت کرنے کی درخواست کی گئی تھی ۔یہی بات آج سکریٹری موصوف کے ساتھ ہوئی میٹنگ کے دوران جے این یو کے طلباء کو بتائی گئی ۔


    ایم ایچ آردی سکریٹری نے آج ایک اورمیٹنگ یوجی سی کے صدر نشین ڈاکٹرڈی پی سنگھ کے ساتھ کی جس میں موجودہ حالات اورمعاملات پرتبادلہ ٔ خیال کیاگیا۔ ۔ ایم ایچ آرڈی نے یوجی سی سے اس سلسلے میں ضروری فنڈ س مہیا کرانے کو کہا۔


    مذکورہ گفتگو اور مذاکرات کے پس منظرمیں سکریٹری جناب امت کھرے نے طلباء سے اپیل کی کہ وہ اپنا احتجاج واپس لے لیں ۔


    ***************


    ( م ن ۔ش ت ۔ ع آ)


    U-150


    

    
    (Release ID: 1599070) Visitor Counter : 10
    
    
      Read this release in: English , Marathi , Hindi