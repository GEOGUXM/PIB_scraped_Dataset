      خوراک کی ڈبہ بندی کی صنعتوں کی وزارت

      لداخ فوڈ پروسیسنگ سمّٹ میں بڑی تعداد میں لوگوں کی شرکت
      
      ڈبہ بند خوراک کے صنعت کاروں کی ترقی پرزور

      Posted On: 16 JAN 2020 7:48PM by PIB Delhi

    نئیدہلی 17 جنوری 2020۔ڈبہ بند خوراک کی صنعتوں کی وزارت ، حکومت ہند اور قومی سرمایہ کاری کے فروغ اور سہولت ایجنسی انویسٹ انڈیا کے اشتراک سے آج لیہہ میں صنعتوں اور تجارت کے محکمے کے زیر اہتمام ’’ ڈبہ بند خوراک کے شعبے میں جامع ترقی کے لئے شراکتداری بنانے ‘‘ کے موضوع پر لداخ فوڈ پراسیسنگ سمٹ کا انعقاد کیا گیا ۔


    اس سربراہی اجلاس کا افتتاح محترمہ ریما پرکاش ، جوائنٹ سکریٹری وزارت برائے ڈبہ بند خوراک اور صنعتوں اور وزارت کے سکریٹری جناب سوگت بسواس نے کیا ۔ سربراہی اجلاس کا بنیادی مقصد لداخ ڈبہ بند خوراک کے ویلیو چین کی نقشہ سازی کرنا اور اس شعبے میں امکانات زیادہ سے زیادہ پیداکرنے کے لئے مقامی آبادی کو ڈبہ بند خوراک اور زرعی سرگرمیوں سے جوڑنے کے لئے حکمت عملی کی سفارش کرنا ہے ۔


    

    سربراہ اجلاس میں خصوصی طور پرخوبانی ، نامیاتی سبزیوں ، مٹر ،سیب ،دودھ اور گوشت لیہہ اورکرگل دونوں اضلاع کے فوڈ پروڈیوسر زنے شرکت کی ۔ ایم او ایف پی آئی ، این آئی ٹی ایف اے ایم ، آئی آئی ایف پی ٹی کے ماہرین،لداخ میں کام کررہے بینک کاروں اور آرمی سے تعلق رکھنے والے خریداروں نے بھی سربراہ اجلاس میں شرکت کی ۔


    افتتاح کے دوران صنعتوں اورتجارت کے سکریٹری ، لداخ نے کہا کہ مرکز کے زیرانتظام علاقہ لداخ کی انتظامیہ لداخ میں ڈبہ بند خوراک کی صنعت کو فروغ دینے کے لئے کوششیں کررہی ہے۔ انہوں نے کہا کہ خوراک کی پیداوار سے مقامی خوراک پیداکرنے والوں کو زیادہ سے زیادہ فائدے ملیں گے ۔ انہوں نے لداخ کے لیفٹیننٹ گورنر کے ویژن کا تذکرہ کیا ،جس کے مطابق مقامی آبادی کو پلیٹ فارم فراہم کرکے انہیں فروغ دینا ہے تاکہ وہ حکومت ہند اور امدادی ایجنسیوں سے رہنمائی کے ذریعہ اپنی صلاحیت کا مظاہرہ کر سکیں اوراسے فروغ دے سکیں۔


    اجتماع سے خطاب کرتے ہوئے محترمہ ریما پرکاش نے ڈبہ بند خوراک کی اسکیموں اور پروگراموں کے ذریعہ پیداوار کی ویلیو ایڈیشن کو یقینی بنانے میں ڈبہ بند خوراک کی وزارت کے رول کی وضاحت کی ۔ انہوں نے کہا کہ وزارت مرکزکے زیر انتظام خطہ لداخ کے لیہہ اور کرگل دونوں کے لئے ڈبہ بند خوراک پر توجہ دے رہی ہے ۔انہوں نے مقامی حصہ داروں کے ساتھ مشاورت کرکے ڈبہ بند خوراک کی صنعتوں کے لئے تیار شدہ لداخ ایکشن پلان کے بارے میں بتایا اور زمینی سطح پر قابل عمل اقدامات کو یقینی بنانے کے لئے کوششوں پر زور دیا ۔ انہوں نے لداخ میں ڈبہ بند خوراک کی اکائیوں کو ڈیولپ کرنے کے سلسلے میں مثبت نتائج کی امید ظاہر کی ،جس سے مقامی آبادی کو زیادہ سے زیادہ فائدہ ملے گا۔


    ڈائریکٹر انڈسٹریز اور کامرس لداخ موسس کنزنگ نے ایک تفصیلی پاور پوائنٹ پریذیٹیشن کے ذریعہ لداخ میں صنعتوں کے موجودہ مسائل ، امکانات اورضروریات کو اجاگر کیا ۔ انہوں نے کہا کہ یہ سربراہ اجلاس ان اقدامات کے سلسلے کا پہلا اجلاس ہے ،جن سے ہمہ گیر ہدف کو پورا کیا جائے گا اور اگلے قدم کے طورپر ڈبہ بند خوراک کی صنعت کی وزارت مناسب ایجنسیوں کے ساتھ نشان زد علاقوں کے لئے تنفیذی منصوبے تیار کرے گی۔


    انویسٹ انڈیا نے شعبے کی مدد کے لئے ڈبہ بند خوراک کی صنعتوں کی وزارت کے تحت دستیاب مختلف اسکیموں کو پیش کیا ہے۔اس کے بعد نیشنل انسٹی ٹیوٹ آف فوڈ ٹکنالوجی اور انٹر پرینیورشپ مینجمنٹ ( این آئی ایف ٹی ای ایم ) ، انڈین انسٹی ٹیوٹ آف فوڈ پروسیسنگ ٹکنالوجی (آئی آئی ایف پی ٹی ) کے نمائندوں کے ذریعہ پریذینٹیشن دیا گیا تاکہ مطلوب تکنیکی اور ہنر مندی کی مہارت فراہم کی جاسکے ۔


    ایک اوپن ہاؤس سوال وجواب کا سیشن بھی منعقد کیا گیا جس میں مقامی شرکا نے اپنے شکوک وشبہات اور مسائل کا تذکرہ کیا۔ سربراہ اجلاس میں سرکاری افسران ، ہندوستانی فوج سے تعلق رکھنے والے سینئیر خریدار افسران ، بینک کاروں ،کسانوں ،صنعت کاروں ،کو آپریٹو دودھ کی صنعت سے وابستہ کسانوں او ر بے روزگار نوجوانوں سمیت تقریباََ 170 شرکا نے شرکت کی ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ن ا۔رم


    U-236

    
    
    (Release ID: 1599664) Visitor Counter : 3
    
    
      Read this release in: English , Hindi