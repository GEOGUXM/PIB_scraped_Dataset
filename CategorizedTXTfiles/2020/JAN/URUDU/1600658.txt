      وزیراعظم کا دفتر

      وزیراعظم 28جنوری 2020 کو گجرات میں گاندھی نگر کے مقام پر آلو سے متعلق تیسرے عالمی کانکلیو سے خطاب کریں گے
      
      وزیراعظم دہلی سے ویڈیو کانفرنس کے ذریعے اس کانکلیو میں حصہ لیں گے
      Posted On: 27 JAN 2020 12:06PM by PIB Delhi


    نئی دہل۔ 27 ؍جنوری۔وزیراعظم جناب نریندر مودی کل 28 جنوری 2020 کو ، گجرات میں گاندھی نگر کے مقام پر ریموٹ ویڈیو کانفرنسنگ کے ذریعے آلو سے متعلق تیسرے عالمی کانکلیو سے خطاب کریں گے۔


    امید ہے کہ وزیراعظم آلو کی تحقیق،تجارت اور صنعت نیز اس کے بندوبست کے شعبوں میں کامیابیوں اور امکانات کا مجموعی جائزہ لیں گے اور دہائی کے لئے نقشہ راہ متعین کریں گے۔


    موجودہ کانکلیو اپنے سلسلے کی تیسری کانکلیو ہے۔ ہر دس سال کے وقفے کے بعد ضروری ہے کہ آلو کے شعبے میں کامیابیوں کاجائزہ لیا جائے اور آنے والی دہائی کیلئے نقشہ راہ مرتب کیا جائے۔ اس سلسلے میں پچھلی دو دہائیوں میں 1999 اور 2008 میں آلو سے متعلق دو عالمی کانفرنسیں منعقد ہوچکی ہیں۔


    یہ کانکلیو تمام ساجھیداروں کو ایک مشترکہ پلیٹ فارم پر جمع ہونے کا موقع فراہم کریں گے تاکہ آلو سے متعلق مسائل کا جائزہ لیاجاسکے اور اس کے شعبے میں مستقبل کے منصوبے مرتب کیے جاسکیں۔ ملک کے مختلف ساجھیداروں کو آلو سے متعلق تحقیق کی معلومات اور اختراعات سے واقف کرانے کا یہ ایک نادر موقع ہوگا۔


    گجرات ، ملک میں سب سے زیادہ آلو پیدا کرنے والے علاقوں میں سے ایک ہے۔ پچھلے گیارہ برسوں میں بھارت میں آلو کے زیرکاشت رقبے میں 19فیصد اضافہ ہوا ہے ، اس میں سے تقریباً 17فیصد کا اضافہ گجرات میں ریکارڈ کیا گیا ہے۔07-2006 میں آلو کے زیرکاشت رقبہ 49.7 ہزار ہیکٹئرس تھا جو 18-2017 میں بڑھ کر 133 ہزار ہیکٹئرس ہوگیا۔ 30 ٹن فی ہیکٹئر کی پیداوار کے ساتھ گجرات بھارت میں پچھلی ایک دہائی میں پہلے نمبر پر ہے۔ ریاست میں زراعت کے جدید طریقے استعمال کیے جاتے ہیں مثلاً چھڑکاؤ اور ڈرپ آبپاشی ۔


    ریاست میں کولڈ اسٹوریج کی بھی سب سے بہتر سہولتیں موجود ہیں اور یہ ملک میں آلودگی پروسیسنگ صنعت کا سب سے بڑا مرکز ہے۔


    اس کے علاوہ آلو کے بیشتر برآمد کار گجرات میں ہیں۔ اس کی وجہ سے گجرات ملک میں آلو کا ایک بڑا مرکز بن گئی ہے۔


    اسی پس منظر میں آلو کا تیسرا عالمی کانکلیو گجرات میں منعقد ہورہا ہے۔


    اس کا اہتمام انڈین پوٹیٹیو ایسوسی ایشن (آئی پی او ) نے نئی دہلی میں واقع زرعی تحقیق کی بھارتی کونسل ، اور شملہ میں آئی سی اے آر سینٹرل پوٹیٹو ریسرچ انسٹی ٹیوٹ نیز پیرو کے شہر لیما میں واقع بین الاقوامی پوٹیٹو مرکز (سی آئی پی) کے تعاون سے کیا ہے۔


    آلو سے متعلق کانفرنس 28 سے 30 جنوری 2020 کو تین دن کے لئے منعقد ہوگی۔ اس کے دس موضوعات ہوں گے جن میں سے 8 موضوعات آلو کی بنیادی اور اطلاقی تحقیق پر مبنی ہوں گے۔ باقی دو موضوعات کے تحت آلو کی تجارت اس کی ویلو چین کے بندوبست اور پالیسی مسائل پر زور دیا جائیگا۔


    28 سے 30 جنوری 2020 تک زرعی نمائش منعقد کی جائے گی جس میں آلو پر مبنی صنعتوں اور تجارت، پروسیسنگ آلو کی بیج کی پیداوار ، بایوٹیکنالوجی ، ٹیکنالوجی کی منتقلی میں پبلک پرائیویٹ شراکت داری اور کسانوں سے متعلق مصنوعات کی نمائش کی جائے گی۔


    31جنوری 2020 کو پوٹیٹو فیلڈ ڈے کا اہتمام کیا جائیگا ،اس میں آلو کو مشینوں کی مدد سے اُگانے ،آلو کی اقسام اور جدید ٹیکنالوجیوں کے سلسلے میں کامیابیوں کو اجاگر کیاجائیگا۔


    جن بڑے مسائل پر تبادلہ خیال کیا جارہا ہے ان میں بیجوں کی اسٹوریج ، سپلائی چین ،فصلوں کی کٹائی کے بعد ہونے والے نقصانات ، اضافہ شدہ پروسیسنگ کی ضرورتوں ، برآمدات اور ضروری پالیسی امداد کو متنوع طور پر استعمال کرنے یعنی سرٹیفائیڈ بیجوں کے استعمال اور ان کی پیداوار طویل فاصلے تک ٹرانسپورٹ اور برآمدات کو فروغ دینے کے معاملا ت شامل ہیں۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ج ۔ ع ن


    U-367

    
    
    (Release ID: 1600658) Visitor Counter : 11
    
    
      Read this release in: English , Marathi , Hindi , Bengali , Punjabi , Gujarati , Kannada