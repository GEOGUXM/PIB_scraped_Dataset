      نوجوانوں کے امور اور کھیل کود کی وزارت

      کھیل کود کے وزیر جناب کرن رجیجو اور فلم اسٹار سنیل شیٹی نے منشیات سے پاک کھیل کلچر کو فروغ دینے کی اپیل کی
      Posted On: 14 JAN 2020 3:17PM by PIB Delhi


    نئی دہلی، 14 جنوری 2020/ کھیل کود اور نوجوانوں کے امور کے وزیر مملکت (آزادنہ چارج) جناب کرن رجیجو اور اداکار سنیل شیٹی نے صاف ستھرے اور منشیات سے پاک کھیل کود کے کلچر کو فروغ دینے کی اپیل کی ہے۔ انہوں نے کھیلو انڈیا ایتھلیٹس سے گذارش کی کہ وہ ممنوعہ منشیات سے اجتناب کریں۔ ڈوپنگ کے خطرات سے نوجوانوں کو باخبر کرتے ہوئے گوہاٹی میں ایک ورک شاپ کے دوران سنیل شیٹی نے بچوں کی زندگی میں کھیل کود کی اہمیت کو اجاگر کرنے کے لئے خود اپنی کامیابی کی کہانی مشتر ک کی۔ قابل ذکر ہے کہ سنیل شیٹی قومی ڈومنگ مخالف ایجنسی کے برانڈ امبیسڈر ہیں۔ انہوں نے کہا کہ آپ اپنی زندگیوں میں بہت سی بھول کرسکتے ہیں لیکن اس با ت کو یقینی بنائیں کہ آپ ایسی کوئی چیز نہ کھائیں جو کہ غلط ہے۔ انہوں نے کہا کہ میں نے اپنی زندگی میں جو کچھ بھی حاصل کیا ہے اس کی خالص وجہ کھیل کود ہے۔ میں مارشل آرٹس کی پریکٹس کیا کرتا تھا اور بڑی سخت ٹریننگ لیا کرتا تھا۔ میں اپنی زندگی میں اداکار صرف اس لئے بن سکا کیونکہ میں ایتھلیٹ تھا ۔ میں اب بھی خود کو کھیل کود کا ایک حصہ تصور کرتا ہوں۔


    وزیر موصوف اداکار نے ناظرین کی تفریح اور اپنا پیغام مشترک کرنے کے لئے فٹ بال میچ کے بعد ایک شوٹ آؤٹ میں حصہ لیا۔ وزیر موصوف نے سبھی ایتھلیٹوں کو یقین دلایا کہ جب تک وہ ممنوعہ منشیات سے خود کو دور رکھیں گے انہیں مکمل تعاون دیا جائے گا۔ انہوں نے کہا کہ ملک کا ہر شخص یہ دیکھ سکتا ہے کہ کھیلو انڈیا یوتھ گیمس کا گوہاٹی میں بہتر طریقے سے انعقا د ہورہا ہے۔ سنیل شیٹی کو قومی ڈوپنگ مخالف ایجنسی کا برانڈ امبیسڈر بنایا گیا ہے تاکہ وہ پاک صاف رہنے کے پیغام کو پھیلا سکیں۔ جناب رجیجو نے کہا کہ میں سبھی کوچوں اور والدین کو یہ بتانا چاہوں گا کہ وہ اس بات کو یقینی بنائیں کہ سبھی ایتھلیٹ ممنوعہ دواؤں کے استعمال سے احتراز کریں ۔ انہوں نے کہا کہ سبھی ایتھلیٹ پاک صاف رہیں اور چیمپئن بنیں۔ ہم سبھی ایتھلیٹوں کو تعاون دستیاب ہیں۔


    جس پیمانے پر اور جس کامیابی کے ساتھ کھیلوں انڈیا یوتھ گیمس کا انعقاد ہوا ہے اس پر خوشی کا اظہار کرتے ہوئے شیٹی نے کہا کہ یہ ناقابل یقین ہے کہ اتنے سارے نوجوانوں کو یہ محسوس کرنے کا موقع مل رہا ہے کہ وہ کل کے اسٹار ہیں۔ انہوں نے کہا کہ نوجوانوں کی حوصلہ افزائی اور ملک کی نمائندگی کیا چیز ہوتی ہے، اس سے واقف کرائے جانے کی ضرورت ہے۔


    م ن۔ م م۔ ج


    Uno-182

    
    
    (Release ID: 1599358) Visitor Counter : 9
    
    
      Read this release in: English , Urdu , Marathi , Hindi , Tamil