      کامرس اور صنعت کی وزارتہ

      اے پی ای ڈی اے کے فارمر کنکٹ پورٹل پر 800 ایف پی او کا اندراج
      
      اے پی ای ڈی اے نے زرعی پیداوار کی برآمدات کے لیے مارکیٹ انیٹلی جنس سیل قائم کیا
      
      زرعی برآمدات کی پالیسی کے لیے آٹھ ریاستوں نے ایکشن پلان کو حتمی شکل دی
      
      آٹھ ریاستوں میں ایگری پروڈکٹ کلسٹر قائم کیے گئے
      Posted On: 05 JAN 2020 1:39PM by PIB Delhi


    نئی دہلی،05 جنوری 20 / گذشتہ سال برآمدات کو دو گنا کرنے اور کسانوں کی آمدنی کو دو گنا کیے جانے کو یقینی بنانے کے مقصد سے زرعی برآمدات کی پالیسی کا اعلان کیا گیا تھا۔ اس مقصد کو حاصل کرنے کے لیے زرعی اور ڈبہ بند خوراک کی مصنوعات کی برآمدات کی ترقیاتی اتھارٹی (اے پی ای ڈی اے) زرعی برآمدات کی پالیسی (اے ای پی) کے موثر نفاذ کے لیے ریاستی حکومتوں کی زیادہ سے زیادہ شمولیت کو یقینی بنانے کے لیے معاملے پر مرکوز نظریہ اختیار کر رہی ہے۔ پورے سال اے پی ای ڈی اے نے تمام ضروری باتوں مثلاً پروڈکشن کلسٹر ، صلاحیت سازی ، بنیادی ڈھانچہ اور لاجسٹکس ، آر این ڈی اور اے ای پی کے نفاذ کے لیےمطلوبہ بجٹ سمیت ریاستی ایکشن پلان تیار کرنے کے لیے ریاستی حکومت کے افسروں اور دیگر متعلقین کے ساتھ کئی میٹنگوں کا انعقاد کیا۔ زراعت اور کسانوں کی بہبود کی وزارت ، مویشی پروری اور ڈیری کی صنعت کے محکمے ، ڈبہ بند خوراک کی صنعتوں کی وزارت اور متعلقہ وزارتوں کی دیگر ایجنسیوں کے ساتھ برآمدات میں اضافے اور تجارت کی موجودہ رکاوٹوں کو دور کرنے کے مقصد سے ایک حکمت عملی تیار کرنے کے لیے معلومات فراہم کرنے کے واسطے کئی بار بات چیت کی گئی ہے۔


    کئی ریاستوں نے نوڈل ایجنسی اور نوڈل افسروں کو نامزد کیا ہے۔ مہاراشٹر، اتر پردیش، کیرل ، ناگالینڈ، تمل ناڈو، آسام، پنجاب اور کرناٹک نے ریاستی ایکشن پلان کو حتمی شکل دے دی ہے ۔ اور دیگر ریاستیں ایکشن پلان کو حتمی شکل دینے کے مختلف مرحلوں میں ہیں۔


    کئی ریاستوں میں ریاستی سطح کی نگرانی کمیٹیاں تشکیل دی گئی ہیں۔ اے پی ای ڈی اے کے نوڈل افسروں نے مصنوعات اور زرعی پیداوار کے کلسٹروں : جالندھر (آلو)، جودھپور (اسبغول)، بناس کانٹھا (ڈیری مصنوعات)، سانگلی (انگور)، شعلہ پور (انار)، ناگپور (سنترہ)، چتُّوڑ (آم)، تھینی (کیلے)، سلیم (پولٹری مصنوعات)، اندور (پیاز) اور چکبالا پور (گلابی پیاز) کے کلسٹروں کے دورے کیے ہیں۔ کلسٹروں کے دورے کے دوران شناخت کیے گئے مسائل کو حل کرنے کے لیے اے ای پی کے تحت کلسٹروں میں کلسٹر کی ترقی کے لیے نقشۂ راہ تیار کیا گیا۔ اے پی ای ڈی اے کے ذریعے کلسٹر کے دورے کے نتیجے میں ریاستوں میں کلسٹر کی سطح کی کمیٹی تشکیل دی گئی ، یعنی پنجاب میں آلو، راجستھان میں اسبغول، مہاراشٹر میں انار ، سنترہ اور انگور اور تمل ناڈو میں کیلے سے متعلق کمیٹی تشکیل دی گئی۔


    اے پی ای ڈی اے نے پورے سال زرعی برآمدات کی پالیسی کے نفاذ کے مقصد سے کئی سیمیناروں اور میٹنگوں کا انعقاد کیا۔ نئی دلی میں تین ستمبر 2019 کو زرعی پیداوار کی برآمدات میں ریاستی نوڈل ایجنسیوں کے رول کے بارے میں ایک ورکشاپ کا اہتمام کیا گیا جن میں ریاستوں میں اے ای پی کے نفاذ کے سلسلے میں غور و خوض کرنے کے مقصد سے ریاستوں کی اکثریت نے سرگرمی کے ساتھ شرکت کی۔


    اے ای پی میں سرگرم رول ادا کرنے کی وجہ سے کوآپریٹیو اداروں کی شمولیت کے لیے نیشنل کوآپریٹیو ڈیولپمنٹ کارپوریشن کے ساتھ ایک مفاہمت نامے پر دستخط کیے گئے۔ فارمر پروڈیوسر آرگنائیزیشنس اور فارمر پروڈیوسر کمپنیوں کے لیے برآمد کاروں سے بات چیت کے واسطے ایک پلیٹ فارم فراہم کرانے کے لیے اے پی ای ڈی اے نے اپنی ویب سائٹ پر ایک فارمر کنیکٹ پورٹل قائم کیا ہے۔ اس پورٹل پر 800 سے زیادہ ایف پی او اپنا رجسٹریشن کرا چکے ہیں۔


    اجّین (مدھیہ پردیش)، محبوب نگر، محبوب آباد، سانگا ریڈی (تلنگانہ)، کندھ مال (اڈیشہ)، چتر درگا (کرناٹک)، شیلانگ (میگھالیہ)، شملہ (ہماچل پردیش)، کڈپا (آندھرا پردیش)، کولکاتہ (مغربی بنگال)، اگرتلہ (تریپورہ) ، ناگپور ، سانگلی (مہاراشٹر) اور دہرہ دون (اتراکھنڈ) میں ریاستی نوڈل ایجنسی کے تعاون سے برآمد کاروں اور ایف پی او کے درمیان خریداروں اور فروخت کرنے والوں کی میٹنگ (بی ایس ایم) اور ورکشاپ کا انعقاد کیا گیا۔


    اے پی ای ڈی اے میں ایک مارکیٹ انٹیلی جنس سیل قائم کیا گیا اور بازار کے تفصیلی تجزیے، بین الاقوامی تجارتی معاملات اہم بازاروں میں ہندوستانی برآمد کاروں کے مفاد کی موجودہ صورتحال اور اعداد و شمار سے متعلق معلومات پر مشتمل ای مارکیٹ انٹیلی جنس رپورٹیں تقسیم کرنے کی سرگرمی 25 نومبر 2019 سے شروع کی گئیں۔ تمام ای رپورٹیں اے پی ای ڈی اے کی ویب سائٹ https://apeda.gov.in پر دستیاب ہیں۔ اب تک عام باسمتی چاول، غیر باسمتی چاول، مونگ پھلی، انگور، ککڑی، ڈی ہائیڈریڈیٹ پیاز، انار، کیلا، آلو، بھینس کا گوشت، تازے کٹ فلاورس، وائن، انڈے، ڈیری مصنوعات (ایس ایم پی اور چیز)، بسکٹ، گڑ، بازرا، سبزیوں کے بیج، سیجن، مکھانا، پھلوں کے رس، آم کا گُدا، آلو کے چپس اور اناج سے تیار ہونے والی اشیاء کے لیے 27 رپورٹیں تقسیم کیا جا چکی ہیں۔


    ********** ***


    ( م ن ۔ا گ۔ م ت ح (


    U. No. 51

    
    
    (Release ID: 1598478) Visitor Counter : 9
    
    
      Read this release in: English , Hindi , Tamil