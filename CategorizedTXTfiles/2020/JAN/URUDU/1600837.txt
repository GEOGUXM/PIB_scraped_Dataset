      امور داخلہ کی وزارت

      سردار پٹیل قومی یکجہتی ایوارڈ کیلئے نامزدگی کی آخری تاریخ میں توسیع
      Posted On: 28 JAN 2020 3:03PM by PIB Delhi


    نئی دہلی، 28 ؍جنوری،حکومت ہند نے ہندوستان کے اتحاد اور سالمیت کو فروغ دینے میں گراں قدر تعاون کے لئے اعلیٰ ترین شہری ایوارڈ کی حیثیت سے سردار پٹیل قومی یکجہتی ایوارڈ کا قیام عمل میں لایا ہے۔ اس ایوارڈ کا مقصد قومی اتحاد اور سالمیت کے شعبے میں انفرادی سطح پر یا اداروں یا تنظیموں کی سطح پرغیر معمولی اور حوصلہ مند تعاون کا اعتراف کرنا اور ایک مضبوط او ر متحدہ ہندوستان کی قدر کو مستحکم کرنا ہے۔ اس سلسلے میں 20؍ ستمبر 2019 کو ایک نوٹیفکیشن جاری کیا گیا تھا اوراس ایوارڈ کے لئے نامزدگیاں ؍ سفارشات طلب کی گئی تھیں۔ اس ایوارڈ کے سلسلے میں تفصیلات www.nationalunityawards.mha.gov.in پردستیاب ہیں۔اس ایوارڈ کے لئے نامزدگیوں کی تاریخ میں توسیع کر دی گئی ہے اور اس کی آخری تاریخ اب 30؍ اپریل 2020مقرر کی گئی ہے۔


    ۰۰۰۰۰۰۰۰


    U- 389

    
    
    (Release ID: 1600837) Visitor Counter : 8
    
    
      Read this release in: English , Hindi , Marathi , Bengali , Tamil