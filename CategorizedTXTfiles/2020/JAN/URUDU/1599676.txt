      کامرس اور صنعت کی وزارتہ

      وزارتوں ؍ محکموں اور سی پی ایس ایز کے ساتھ جی ای ایم سمواد کی گول میز کانفرنس
      Posted On: 17 JAN 2020 12:06PM by PIB Delhi


    نئی دہلی،17؍جنوری، جی ای ایم سمواد کا ایک دو ماہ طویل قومی رسائی پروگرام کا آغاز 17 دسمبر 2019 کو کیا گیا تھا، جس کا مقصد ملک میں تمام فریقوں اور مقامی فروخت کاروں تک رسائی حاصل کرنا ہے، تاکہ انہیں خریداروں کی خصوصی ضروریات کو پورا کرنے کے لئے مارکیٹ پلیس میں شامل کیا جاسکے۔


    رسائی کا یہ پروگرام 19 دسمبر 2019 کو شروع کیا گیا تھا اور پروگرام کے آغاز کے ہفتے میں ریاست کرناٹک ، اتراکھنڈ ، ہماچل پردیش اور آندھرا پردیش جیسی ریاستوں کا احاطہ کیا گیا۔


    جی ای ایم سمواد تمام ریاستوں اور مرکز کے زیر انتظام علاقوں میں منعقد کیا جارہا ہے۔ پہلی چار ریاستوں کے بعد رسائی کا یہ پروگرام جموں وکشمیر میں 5 جنوری کو ، لداخ میں 7 جنوری کو ، آسام اور بہار میں 9 جنوری کو جبکہ چنڈی گڑھ میں 8 جنوری 2020 کو منعقد کیا گیا۔ رسائی کے تمام پروگراموں میں خریداروں اور فروخت کاروں نے بڑی تعداد میں شرکت کی۔ جی ای ایم کے سینئر عہدیدار ان پروگراموں کو چلارہے ہیں۔ وہ تقریب میں شرکت کرنے والے خریداروں اور فروخت کاروں سے گفتگو بھی کررہے ہیں۔ وہ لوگ خریداروں اور فروخت کاروں کے ساتھ بھی بات چیت کررہے ہیں۔ اس رسائی کے پروگراموں کا بندو بست ، جس میں نقل وحمل بھی شامل ہے، متعلقہ ریاست کی حکومتوں کے ذریعے کیا جارہا ہے۔ اس کا مقصد تمام فریقوں تک رسائی حاصل کرنا اور جی ای ایم پورٹل کے استعمال سے متعلق ان کے تجربات سے سبق حاصل کرنا ہے۔ اس آؤٹ ریچ پروگرام کے ذریعے امید ہے کہ جی ای ایم نئی خصوصیات اور پورٹل کی نئی سرگرمیوں کے دعوے میں جانکاری حاصل کریں گے اور اس کا رد عمل حاصل کریں گے جو جی ای ایم کی کارکردگی میں شامل ہے اور جی ای ایم کی ’’صارفین کی آواز ‘‘ نامی پہل کی جانب پہلا قدم ہے۔


    جی ای ایم سمواد کے ایک حصے کے طور پر 14 جنوری 2020 کو نئی دہلی میں وزارتوں ؍ محکموں اور مرکزی سیکٹر کی سرکاری اکائیوں ( سی پی ایس ایز) کے ساتھ ایک گول میز کانفرنس کا انعقاد کیا گیا۔ اس کی صدارت حکومت ہند کے کامرس کے محکمے کے سکریٹری اور جی ای ایم کے سی ای او نے کی۔


    گول میز کانفرنس میں وزارتوں کے مالی مشیر اور با اختیار عہدے داروں کے علاوہ سی پی ایس ای کے نمائندوں نے بھی شرکت کی اور انہوں نے اپنے اپنے مشورے فراہم کئے اور چیلنجوں سے نمٹنے کے علاوہ اپنے رد عمل بھی ظاہر کئے۔


    کامرس کے سکریٹری نے جی ای ایم کی مکمل صلاحیت کے استعمال کی ضرورت کو اجاگر کیا۔ انہوں نے کہا کہ جی ایف آر کے ضابطہ نمبر 149 اور مرکزی سیکٹر کے سرکاری اداروں کے لئے جی ای ایم سے اشیاء اور خدمات کی خریداری لازمی بنائی گئی ہے اور جس طرح کی اشیاء اور خدمات جی ای ایم میں دستیاب ہیں ، ان کی خلاف ورزی نہیں کی جانی چاہئے ۔


    جی ای ایم تمام اشیاء کو شامل کرنے کے لئے کام کررہا ہے اور خریداروں کو اپنی خصوصی زمرے کی خدمات کی فراہمی میں تیزی کے علاوہ فروخت کاروں کو جی ای ایم کی گاڑی میں ہی سامان کی فراہمی کی جائے گی۔ انہوں نے مزید زور دے کر کہا کہ فروخت کاروں کے لئے وقت پر ادائیگی بہت اہم ہے اور اس بات پر زور دیا کہ خریداروں کو چاہئے کہ وہ وقت پر ادائیگی کرے۔


    ریاستی محکمے ، قومی تنظیمیں اور سرکاری سیکٹر کی کمپنیاں اپنی ضرورت کی اشیاء کی خریداری کے لئے جی ای ایم کا استعمال کررہی ہیں۔ ریاستوں کے فروخت کار قومی سرکاری خریداری مارکیٹ تک پورٹل کے استعمال سے رسائی حاصل کرکے اس سے فائدہ اٹھارہے ہیں۔ اگرچہ جی ای ایم سمواد ، مارکیٹ پلیس استعمال کرنے والوں سے ان کا رد عمل حاصل کرنے کا خواہش مند ہے، تاکہ وہ اپنے نظام کو بہتر بناسکیں اور اسے جدید بناسکیں۔


    جی ای ایم میں 15 لاکھ سے زیادہ مصنوعات اور تقریبا 20 ہزار خدمات کے علاوہ تین لاکھ رجسٹرڈ فرو خت کار اور خدمات فراہم کرنے والے موجود ہیں جبکہ 40 ہزار سے زیادہ سرکاری تنظیمیں اس سے خریداری کرتی ہیں۔ تین سال کے اپنے مختصر سفر میں جی ای ایم نے 40 ہزار کروڑ روپے کی قیمت کے 28 لاکھ سے زیادہ آرڈر سپلائی کئے ہیں اور اس میں 50 فیصد حصہ داری ایم ایس ایم ایز کی ہے۔


    ۔۔۔۔۔۔۔۔۔۔۔۔۔۔۔۔۔۔


    (م ن-وا- ق ر)


    U- 239

    
    
    (Release ID: 1599676) Visitor Counter : 10
    
    
      Read this release in: English , Hindi