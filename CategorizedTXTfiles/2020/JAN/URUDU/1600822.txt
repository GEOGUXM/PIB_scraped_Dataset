      وزیراعظم کا دفتر

      وزیر اعظم نے نیشنل کیڈٹ کور ریلی منعقدہ دلّی میں شرکت کی
      
      اس موقع پر وزیر اعظم نے نو جوان اذہان اور اندازِ فکر کو یَنگ انڈیا کی توقعات کی تکمیل کی جانب مبذول کرنے کی تلقین کی
      Posted On: 28 JAN 2020 4:05PM by PIB Delhi


    نئی دہلی، 28 جنوری / وزیر اعظم جناب نریندر مودی نے آج دلّی میں منعقدہ نیشنل کیڈٹ کور ریلی میں شرکت کی ۔


    ریلی کے دوران وزیر اعظم نے مختلف این سی سی ٹکڑیوں کی جانب سے پیش کئے گئے گارڈ آف آنر کا معائنہ کیا اور مارچ پاسٹ بھی ملاحظہ کیا ۔ اس میں دیگر دوست ممالک اور ہمسایہ ممالک کے کیڈٹ بھی شریک تھے ۔


    ایک ثقافتی پروگرام کے ساتھ ساتھ این سی سی کیڈٹوں نے وزیر اعظم کے رو برو فیلڈ سے متعلق اپنی صلاحیتوں یعنی مخاطری کھیل کود ، موسیقی اور پرفارمنس آرٹ کے نمونے بھی پیش کئے ۔ وزیر اعظم نے ہونہار این سی سی کیڈٹوں کو انعامات بھی پیش کئے ۔


    حاضرین سے خطاب کرتے ہوئے جناب نریندر مودی نے کہا کہ این سی سی ملک کے نو جوانوں میں نظم و ضبط ، پکے ارادے اور لگن کے جذبے کو فروغ دینے کا پلیٹ فارم فراہم کرتی ہے ۔ انہوں نے کہا کہ یہ اقدار ملک کی ترقی میں معاون ہوں گے ۔


    وزیر اعظم نے بھارت کو دنیا میں نو جوان ممالک میں شمار کرتے ہوئے کہا کہ اس کی 65 فی صد سے زائد آبادی 35 برس سے کم عمر کی ہے ۔ ہمیں اِس حقیقت پر فخر ہے تاہم یہ ہماری ذمہ داری ہونی چاہیئے کہ ہم نو جوانوں کے انداز میں سوچیں ۔ انہوں نے کہا کہ اس کا مطلب یہ ہو گا کہ تاخیر کی کوئی گنجائش نہیں ہو گی اور مسائل کا فوری طور پر حل نکالا جا سکے گا ۔ نو جوان اذہان کا یہی تصور ہوتا ہے اور یَنگ انڈیا اسی کا نام ہے ۔


    انہوں نے کہا کہ ہمیں ماضی کی چنوتیوں کا سامنا کرتے ہوئے حال کی ضروریات کا خیال رکھنا چاہیئے ، ہمیں مستقبل کی توقعات کی تکمیل کے لئے کام کرنا چاہیئے ۔ انہوں نے کہا کہ آج بھارت ایک نو جوان کے جوش و جذبے کے ساتھ آگے بڑھ رہا ہے ۔ بھارت کا اندازِ فکر اور اُس کا دل جوان ہے اور یہی وجہ ہے کہ یہ دہشت گردانہ کیمپوں پر سرجیکل اسٹرائیک ، ایئر اسٹرائیک کرتا ہے اور براہ راست حملے کرتا ہے ۔ انہوں نے کہا کہ نو جوان اندازِ فکر ہر کسی کو اپنے ساتھ لے کر پیش قدمی کرنا چاہتا ہے اور کسی کو بھی پیچھے نہیں چھوڑنا چاہتا ۔ اسی جذبے کے ساتھ ہم نے بوڈو معاہدے پر دستخط کئے ہیں ، جہاں تمام تر شراکت داروں سے مشورے کے بعد معاہدے پر دستخط کئے گئے ہیں ۔


    شمال مشرق میں ترقیاتی کوششوں کے موضوع پر روشنی ڈالتے ہوئے وزیر اعظم نے شمال مشرقی خطے کی ترقی کا بھی ذکر کیا ۔ انہوں نے کہا کہ تمام تر شراکت داروں سے گفت و شنید کی گئی ہے اور یہ گفت و شنید از حد کھلے ذہن اور کھلے دِل کے ساتھ انجام پائی ہے ۔ آج کا بوڈو معاہدہ اِسی کا نتیجہ ہے ۔ یہ یَنگ انڈیا کا اندازِ فکر ہے ۔ ہم ہر کسی کو ملک کے ساتھ لے کر آگے بڑھ رہے ہیں ، ہر کسی کو ترقی سے ہمکنار کر رہے ہیں اور کسی کا اعتبار حاصل کر رہے ہیں ۔


    *********


    U. No. 391


    

    
    (Release ID: 1600822) Visitor Counter : 15
    
    
      Read this release in: English , Hindi , Marathi , Bengali , Punjabi , Gujarati , Tamil , Malayalam