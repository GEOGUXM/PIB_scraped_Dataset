      وزارت دفاع

      یوم جمہوریہ کی پریڈ 2020 میں 600 سے زیادہ اسکولی بچے ثقافتی پروگرام میں حصہ لیں گے
      Posted On: 17 JAN 2020 5:21PM by PIB Delhi


    نئی دہلی،17؍جنوری،دہلی کے تین اسکولوں اور اودے پور کے ایک کلچر ل سینٹر کے اسکولی بچے 26 جنوری 2020 کو راج پتھ پر منعقد ہونے والی یوم جمہوریہ کی پریڈ میں ثقافتی پروگرام میں حصہ لیں گے۔ وزارت دفاع اور قومی خطہ راجدھانی دہلی کی حکومت کی ڈائریکٹوریٹ آف ایجوکیشن نے 636 بچوں کو منتخب کیا ہے جس میں 474 لڑکیاں اور 162 لڑکے ہوں گے۔ یہ بچے اروند گپتا ڈی اے وی سینٹینری پبلک اسکول ، ماڈل ٹاؤن دہلی ، ونے نگر بنگالی سینئر سیکنڈری اسکول ، سروجنی نگر دہلی ، سرودیا کنیا ودیالیہ ، بی بلاک، جنک پوری ، نئی دہلی اور ویسٹ زون کلچرل سینٹر اودے پور سے تعلق رکھتے ہیں۔


    اروند گپتا ڈی اے وی سینٹینری پبلک اسکول ، ماڈل ٹاؤن دہلی کا موضوع ہے’یوگ- وشو شکتی کی اُور‘ ۔ ونے نگر بنگالی سینئر سیکنڈری اسکول ، سروجنی نگر دہلی ، اسکول کا موضوع ہے ’’ دا باؤل‘‘ جو بنگال کے تاریخی خطے کی صوفیانہ گیت پر مبنی ہے۔ سرودیا کنیا ودیالیہ ، بی بلاک، جنک پوری ، نئی دہلی کے بچے ’’مہارو رنگ رنگیلو راجستھان‘‘ کے موضوع پر ہوگا جبکہ ویسٹ زون کلچرل سینٹر اودے پور کے بچے پریڈ کے دوران گجرات کا لوک رقض گربا پیش کریں گے۔


    آج یہاں ان کی ایک پریس میٹنگ کے دوران نوجوان شرکاء نے یوم جمہوریہ کی پریڈ کا حصہ بننے پر اپنی خوشی کا اظہار کیا۔ انہوں نے کہا ہے کہ انہیں قومی اور بین الاقوامی اہم شخصیتوں کے سامنے اور پورے ملک کے سامنے اپنی صلاحیتوں کا مظاہرہ کرنے کا موقع ملا ہے جو ان کے لئے فخر کا باعث ہے۔


    ۔۔۔۔۔۔۔۔۔۔۔۔۔۔۔۔۔۔


    (م ن-وا- ق ر)


    U- 252

    
    
    (Release ID: 1599725) Visitor Counter : 9
    
    
      Read this release in: English , Hindi