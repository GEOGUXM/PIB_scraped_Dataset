      وزارت خزانہ

      سال 12-2011 اور 18-2017 کے درمیان مستقل اجرت / تنخواہ پانے والے ملازمین میں دیہی اور شہری علاقوں میں تقریباً 2.62 کروڑ روزگار کے نئے مواقع پیدا کیے گئے
      
      نومبر 2019 تک پردھان منتری کوشل وکاس یوجنا کے تحت 69.03 لاکھ امیدواروں کو ٹریننگ دی گئی
      سال 12-2011 کےمقابلے 18-2017 میں خواتین کی مستقل ملازمت میں 8فیصد کااضافہ

      Posted On: 31 JAN 2020 1:36PM by PIB Delhi

    روزگار کااہل بنانے میں بہتری کے ساتھ روزگار کے مواقع پیداکرنا حکومت کی ترجیح رہی ہے۔ اس سلسلے میں کی گئی اہم پیش رفت اقتصادی جائزہ 20-2019 کی اہم جھلکیاں ہیں جسےخزانہ اور کارپوریٹ اُمور کی مرکزی وزیر محترمہ نرملا سیتارمن نےآج پارلیمنٹ میں پیش کیا۔ اقتصادی جائزے میں کہا گیا ہے کہ عمومی تعلیم سے لوگوں کی معلومات بہتر ہوتی ہے جبکہ ہنرمندی کی ٹریننگ سے انہیں روزگار کااہل بنانے میں تقویت ملتی ہے اور لیبرمارکیٹ کی ضرورتوں سے نمٹنےکیلئے انہیں تیارکرتی ہے۔


    ہنرمندی کا فروغ


    جائزے میں کہا گیا ہے کہ حکومت کے اسکل انڈیا مشن کے تحت ایک اہم پروگرام پردھان منتری کوشل وکاس یوجنا (پی ایم کے وی وائی) نوجوانوں کو اس قابل بناتا ہے کہ وہ مختصر مدتی ٹریننگ (ایس ٹی ٹی) حاصل کریں اور ریکوگنیشن آف پرائر لرننگ (آر پی ایل) کے ذریعے تصدیق شدہ اپنی ہنرمندی کو حاصل کریں۔ پی ایم کے وی وائی (20-2016 ) کے تحت ملک بھر میں 11نومبر 2019 تک 69.03 لاکھ امیدواروں کو ٹریننگ دی گئی ہے۔ ماقبل بجٹ ڈاکومینٹ میں ایپرینٹس شپ پالیسی میں توسیع کےلئے ایپرینٹس شپ ضوابط، 1992 میں شروع کیے گئے متعدد اصلاحات کا بھی تذکرہ کیا گیا ہے ۔


    اقتصادی جائزے میں کہا گیا ہے کہ خواتین ورکروں کو روزگار کا اہل بنانے میں بہتری کے لئے حکومت ویمن انڈسٹریل ٹریننگ انسٹی ٹیوٹ، نیشنل ووکیشنل ٹریننگ انسٹی ٹیوٹس اور ریجنل ووکیشنل ٹریننگ انسٹی ٹیوٹس کے نیٹ ورک کے ذریعے انہیں ٹریننگ فراہم کررہی ہے۔


    روزگار


    اضافی روزگار پیدا کرنے کی کوششوں کے ساتھ ساتھ روزگار کے معیار کو بہتر بنانے پر خصوصی توجہ دی گئی ہے اور معیشت کو باقاعدہ بنانے پر بھی خصوصی توجہ دی گئی ہے۔ اقتصادی جائزے میں کہا گیا ہے کہ مستقل اجرت، تنخواہ پانے والے ملازمین کے حصے میں پانچ فیصد پوائنٹس کا اضافہ کیا گیا ہے جو 12۔2011 میں 18 فیصد تھا اور اب 18۔2017 میں بڑھ کر 23 فیصد ہوگیا ہے۔ قطعی اعتبار سے نئے روزگار میں تقریباً 2.62 لاکھ کروڑ کا خاطر خواہ اضافہ ہوا ہے۔ اس میں سے دیہی علاقوں میں 1.21 کروڑ اور شہری علاقوں میں 1.39 کروڑ کا اضافہ ہوا ہے۔ قابل ذکر بات یہ ہے کہ مستقل اجرت کےزمرے میں خواتین مزدوروں کے تناسب میں 8 فیصد پوائنٹس کا اضافہ ہوا ہے یعنی 12۔2011 میں 13 فیصد سے بڑھ کر یہ 18۔2017 میں 21 فیصد ہوگیا ہے۔ سروے میں اس بات کو اجاگر کیا گیا ہے کہ اس زمرے میں خواتین ملازمین کے لئے 0.71 کروڑ نئے روزگار کے اضافے کے ساتھ مذکورہ اضافہ ہوا ہے۔ خود روزگار پیدا کرنے والے زمرے میں مزدوروں کی تقسیم وہی ہے جبکہ جز وقتی مزدور کے زمرے میں ورکروں کا تناسب 5 فیصد تک کم ہوا ہے۔ یہ 12۔2011 میں 30 فیصد سے کم ہوکر 18۔2017 میں 25 فیصد کم ہوا ہے۔ جبکہ دیہی علاقوں میں مزدوروں کے تناسب میں کمی آرہی ہے ۔


    اقتصادی جائزے میں مختلف پروگرام اور قانون سازی کے اقدامات کئے جارہے ہیں تاکہ معیشت میں خواتین کی شرکت کو یقینی بنایا جاسکے۔ان میں پیڈ میٹرنیٹی چھٹی میں اضافہ کیا گیا ہے۔یہ اضافہ 12 ہفتوں سے بڑھاکر 26 ہفتوں تک کردیا گیا ہے اور دوسری باتوں کے علاوہ 50 یا ا س سے زیادہ ملازمین کے ساتھ اداروں میں لازمی کریش سہولت کے لئے گنجائش رکھی گئی ہے۔ سروے میں ایسے اقدامات کا ذکر بھی کیا گیا ہے جو ملک بھر میں خواتین کو بااختیار بنانے کے لئے نافذ کئے گئے ہیں۔ایسے اقدامات میں مہیلا شکتی کیندر اسکیم، خواتین ہیلپ لائن اسکیم، ون اسٹاپ سینٹر وں کا قیام، ساتھ ہی ساتھ کام کی جگہ پر خواتین کے تحفظ کو یقینی بنانے کی اسکیمیں اور خاتون صنعت کار کو تعاون دینے کی اسکیمیں وغیرہ شامل ہیں۔


    …………………………………………………………….


    (م ن۔ن ا ۔ع ن)


    U-458

    
    
    (Release ID: 1601194) Visitor Counter : 5