      وزارت خزانہ

      سامگر سکشا 19-2018 کا آغاز اسکولی تعلیم کو پری اسکول سے لیکر سینئر سیکنڈری کی سطح تک جاری سلسلے کے طور پر شامل کرنے کیلئے شروع کیا گیا ہے: اقتصادی جائزہ
      
      جنوری 2020 تک آیوشمان بھارت کے تحت 28005 صحت اور صحت مراکز کا قیام عمل میں آیا ہے
      مشن اندردھنش کے تحت آج کی تاریخ تک 680 اضلاع کے 3.39 کروڑ بچوں اور 87.18 لاکھ حاملہ خواتین کو ٹیکے لگائے گئے ہیں
      Posted On: 31 JAN 2020 1:37PM by PIB Delhi


    پیداوار ی عمر کے گروپ میں ایک بڑی نوجوان آبادی کی ہندوستان کو آبادی کی شکل میں جو بالا دستی حاصل ہے ، اس کے مدنظر تعلیم اور صحت جیسے سماجی شعبوں میں کی گئی اصلاحات کا لوگوں کے معیار زندگی اور معیشت کی پیداواریت پر ایک زبردست اثر پڑا ہے۔ اقتصادی جائزہ 20-2019 جسے آج پارلیمنٹ میں خزانہ اور کارپوریٹ اُمور کی مرکزی وزیر محترمہ نرملا سیتارمن نے پیش کیا ، اس میں اس سلسلے میں ہونے والی پیش رفت کا احاطہ کیا گیا ہے۔ جائزے میں سماجی خدمات سے متعلق اخراجات میں 15-2014 کی مدت میں 6.2 فیصد سے 20-2019 تک 7.7 فیصد یعنی 1.5فیصد کےنمایاں اضافہ کو بتایا گیا ہے۔


    تعلیم


    تعلیمی شعبے میں حکومتی کوششوں کامقصد سال 2030 تک ہر ایک کیلئے جامع اور مساوی معیاری تعلیم کا پائیدار ترقیاتی ہدف (ایس ڈی جی) -4 حاصل کرنا ہے۔ اقتصادی جائزے میں یہ بات کہی گئی ہے ۔ اس ہدف کےساتھ سامگرسکشا 19-2018 شروع کیا گیا ہے تاکہ اسکولی تعلیم کو پری اسکول سے لیکر سینئر سیکنڈری کی سطح تک جاری ایک سلسلے کے طور پر شامل کیاجاسکے۔ دیگر اقدامات میں نوودے ودیالیہ اسکیم ، پردھان منتری انوویٹیو لرنگ پروگرام(ڈی ایچ آر یو وی) ، معلومات کی شراکت داری سے متعلق ڈیجیٹل انفراسٹرکچر (ڈی آئی کے ایس ایچ اے) پلیٹ فارم اور ای۔ پاٹھشالہ جیسے ای۔ مواد والی سائٹیں شامل ہیں۔


    ماقبل بجٹ جائزے میں اعلیٰ اور تکنیکی تعلیم میں تعلیم و تدریس کے معیار کو بہتر بنانے کیلئے کیے گئے اقدامات کا بھی تذکرہ کیا گیا ہے۔ ان اقدامات میں ہائر ایجوکیشن فائنانسنگ ایجنسی (ایچ ای ایف اے)، اسکیمیں مثلاً نیشنل ایجوکیشنل الائنس فار ٹیکنالوجی(این ای اے ٹی)، ایجوکیشن کوالٹی اپ گریڈیشن اور انکلوزن پروگرام (ای کیو یو آئی پی)، پرامرش اور بڑے آن لائن ڈگری پروگرام سووائیم (ایس ڈبلیو اے وائی اے ایم) 2.0 وغیرہ شامل ہیں۔


    جائزے میں کہا گیا ہے کہ یونیفائیڈ ڈسٹرکٹ انفارمیشن سسٹم فار ایجوکیشن (یو – ڈی آئی ایس ای) 18-2017 (عبوری) کے مطابق ، 98.38 فیصد سرکاری ایلیمنٹری اسکولوں میں لڑکیوں کے لئے بیت الخلاء ہیں اور 96.23 فیصد سرکاری ایلیمنٹری اسکولوں میں لڑکوں کیلئے بیت الخلاء ہیں۔ 97.13 فیصد سرکاری ایلیمنٹری اسکولوں میں پینے کے پانی کی سہولت دستیاب ہے۔ یہ اعداد وشمار حق تعلیم ایکٹ 2019 کو برقرار رکھنے سے متعلق حکومت کی عہدبستگی کو اجاگر کرتے ہیں۔


    حکومت نے ایک نئی تعلیمی پالیسی وضع کرنے کے عمل کاآغاز کیا ہے جس میں معیاری تعلیم ، اختراع اور تحقیق پر توجہ مرکوز کی جائے گی۔ اقتصادی جائزے میں اسکولنگ کی مختلف سطوں پر اونچی ڈراپ آؤٹ شرحوں اور اعلیٰ تعلیم میں خرچ برداشت نہ کرپانے کو باعث تشویش بتایا ہے۔


    صحت:


    بڑے پیمانے پر صحت تک رسائی اور صحت خدمات کی فراہمی کو بہتر بنانے کیلئے دنیا بھر کی سب سے بڑی حفظان صحت اسکیم آیوشمان بھارت کے تحت 14جنوری 2020 تک 28005 صحت اور صحت مراکز کا قیام عمل میں آیا ہے۔ احتیاطی حفظان صحت کو فروغ دینے کیلئے 2022 تک ڈیڑھ لاکھ آیوشمان بھارت ، صحت اور صحت مراکز کے قیام کی تجویز ہے۔ جائزے میں اس کاذکرکیا گیا ہے۔ مشن اندردھنش کے تحت آج کی تاریخ تک ملک بھر کے 680 اضلاع کے 3.39 کروڑ بچوں اور 87.18 لاکھ حاملہ خواتین کو ٹیکے لگائے گئے ہیں۔ مزید برآں صحت سے متعلق سماجی مضراثرات سے نمٹنے کیلئے حکومت نے ایٹ رائٹ اینڈ ایٹ سیف، فٹ انڈیا، انیمیا مکت بھارت، پوشن ابھیان اور سوچھ بھارت ابھیان جیسے مشن کی سطح پر اقدامات شروع کیے ہیں۔ مزید برآں حال ہی میں ای۔ سگریٹ میں تمام تجارتی کاروبار پر پابندی عائد کردی گئی ہے۔


    تازہ ترین نیشنل ہیلتھ اکاؤنٹس 17-2016 کے مطابق طے شدہ اخراجات سےتجاوز کرتے ہوئے صحت پر مجموعی اخراجات میں 14-2013 میں 64.2فیصد کے مقابلے 17-2016 میں 58.7فیصد تک کمی آئی ہے۔ اقتصادی جائزے میں یہ بات کہی گئی ہے۔ متعدد اسکیموں نے مفت میں دوا خدمات کی پہل ، مفت میں تشخیصی خدمات کی پہل ، پردھان منتری بھارتی جن اوشدھی پری یوجنا (پی ایم وی جے پی) اور پردھان منتری نیشنل ڈائلسس پروگرام (پی ایم این ڈی پی) سمیت حفظان صحت تک رسائی میں مدد کی ہے۔


    اقتصادی جائزے میں کہا گیا ہے کہ میڈیکل انفراسٹرکچر کو اپ گریڈ کرنے کیلئے حکومت نے پچھلے پانچ سالوں میں 141 نئے میڈیکل کالجوں کو منظوری دی ہے۔ حکومت نے تقریباً 2.51 لاکھ اضافی انسانی صحت وسائل کو شامل کرنے کیلئے ریاستوں کی مدد بھی کی ہے۔


    …………………………………………………………….


    (م ن۔ن ا ۔ع ن)


    U- 453

    
    
    (Release ID: 1601210) Visitor Counter : 8