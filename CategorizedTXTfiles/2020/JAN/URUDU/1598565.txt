      وزارت دفاع

      نو جوانوں کو ذمہ دار شہری بنانے کے لئے این سی سی پابندِ عہد : این سی سی کے ڈائرکٹر جنرل لیفٹننٹ جنرل راجیو چوپڑا
      Posted On: 06 JAN 2020 5:27PM by PIB Delhi


    نئی دہلی، 06 جنوری / نیشنل کیڈٹ کور ( این سی سی ) کے ڈائرکٹر جنرل لیفٹننٹ جنرل راجیو چوپڑا نے زور دے کر کہا ہے کہ این سی سی نو جوانوں کو ایسا ذمہ دار شہری بنانے کے لئے پابندِ عہد ہے ، جو ملک کی تعمیر میں بڑا رول ادا کرتے ہیں ۔ آج یہاں این سی سی یومِ جمہوریہ کیمپ ( آر ڈی سی ) کے دوران سالانہ پریس کانفرنس سے خطاب کرتے ہوئے انہوں نے ملک کی تعمیر ، سماج میں بیداری پیدا کرنے ، سماجی ترقی ، ماحولیاتی تحفظ ، کھیل کود اور ایڈوینچر کے میدانوں میں نو جوانوں کو با اختیار بنانے میں این سی سی کے بہت بڑے رول پر روشنی ڈالی ۔


    لیفٹننٹ جنرل راجیو چوپڑا نے کہا کہ این سی سی کیڈٹ کا تربیتی فلسفہ نو جوانوں کی بدلتی ہوئی خواہشات اور معاشرے کی توقعات کے مطابق مزید بہتر بنایا گیا ہے ۔ انہوں نے کہا کہ اب توجہ شخصیت کے فروغ ، قائدانہ رجحانات اور کیڈٹ کی سافٹ اسکِلز کو بہتر بنانے پر مرکوز ہے تاکہ انہیں مستقبل کے چیلنجوں کا سامنا کرنے کے لئے تیار کیا جا سکے ۔


    این سی سی کے ڈائرکٹر جنرل نے بتایا کہ نو جوانوں کے تبادلے کے پروگرام ( وائی ای پی ) کے لئے 10 ملکوں نے مفاہمت نامے پر دستخط کئے ہیں لیکن کیڈٹس کو مزید معلومات فراہم کرانے کے لئے 7 مزید ملکوں کے ساتھ وائی ای پی کے لئے منظوری کی بات چیت کافی آگے بڑھ گئی ہے ۔


    یومِ جمہوریہ کا کیمپ ، 2020 ء کری اپاّ پریڈ گراؤنڈ میں یکم جنوری ، 2020 ء سے شروع ہوا ہے ۔ لیفٹننٹ جنرل راجیو چوپڑا نے کیڈٹس اور افسروں سے خطاب کیا اور کیڈٹس کہا کہ وہ پوری لگن کے ساتھ شرکت کریں اور کیمپ کے دوران ہر ایک سرگرمی سے زیادہ سے زیادہ فائدہ اٹھائیں ۔


    یومِ جمہوریہ کے کیمپ کا مقصد یومِ جمہوریہ کی تیاری کے دوان قومی راجدھانی میں ہونے والی اہم تقاریب کے ذریعہ ملک کی مالا مال ثقافت اور روایات سے روشناس کرانے کے ساتھ ساتھ کیڈٹس کے اقدار کے نظام کو تقویت پہنچاتے ہوئے ، اُن کی شخصیت کو سنوارنا بھی ہے ۔ سمِ جمہوریہ کے کیمپ کا مقصد یومِ جمہوریہ کی تیاری کے دوان قومی راجدھانی میں ہونے والی اہم تقاریب کے ذریعہ ملک کی مالا مال ثقافت اور روایات سے روشناس کرانے کے ساتھ ساتھ کیڈٹس کے اقدار کے نظام کو تقویت پہنچاتے ہوئے ، اُن کی شخصیت کو سنوارنا بھی ہے ۔ کیمپ میں شرکت کرنے والے کیڈٹس متعدد سرگرمیوں جیسے کلچرل مقابلے ، قومی یکجہتی کے بارے میں بیداری پروگرام اور مختلف ادارہ جاری تربیتی مقابلوں میں شرکت کرتےہیں ۔


    ایک ماہ چلنے والے اِس کیمپ میں 28 ریاستوں اور 9 مرکز کے زیر انتظام خطوں سے مجموعی طور پر 2155 کیڈٹس شرکت کر رہے ہیں ، جن میں 710 لڑکیاں ہیں ۔ اِن میں جموں و کشمیر ، لداخ کے مرکز کے زیرِ انتظام خطوں سے آنے والے کیڈٹس بھی شامل ہیں اور شمال مشرقی خطے سے 120 کیڈٹس آئے ہیں ۔ یہ کیمپ ایک ‘ مِنی انڈیا ’ کی جھلک پیش کرتا ہے ۔ یہاں کا دورہ کرنے والوں میں رکشا منتری ، رکشا راجیہ منتری ، چیف آف ڈیفنس اسٹاف ، فوج ، بحریہ اور فضائیہ کے سربراہوں اور دلّی کے وزیرِ اعلیٰ سمیت کئی معزز شخصیات شامل ہیں ۔ یہ کیمپ 28 جنوری کو وزیر اعظم کی روایتی ریلی کے ساتھ اختتام پذیر ہو گا۔


    کیمپ کے دوران کئی مقابلوں کا انعقاد کیا جائے گا ، جن میں تمام 17 ڈائریکٹوریٹس ، وزیر اعظم کا بینر حاصل کرنے کے لئے مقابلہ کریں گے ، جو کہ پی ایم ریلی کے دوران وزیر اعظم جناب نریندر مودی کے ذریعے پیش کیا جائے گا ۔ بڑی تعداد میں منتخبہ کیڈٹس کو 26 جنوری کو راج پتھ پر یومِ جمہوریہ کی شاندار پریڈ میں شرکت کرنے کا موقع ملے گا ۔


    ۔۔۔۔۔۔۔۔۔۔۔۔۔۔۔۔۔۔۔۔ ۔ ۔ ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔


    ( م ن ۔ ا گ ۔ ع ا )


    U. No.69


    

    
    (Release ID: 1598565) Visitor Counter : 9
    
    
      Read this release in: English , Hindi