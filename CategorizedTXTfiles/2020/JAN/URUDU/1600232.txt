      وزارت دفاع

      این سی سی نوجوانوں کو ایک جامع فورس میں تبدیل کرکے ملک کی تعمیر نو کے لئے نمایاں خدمات انجام دیتا ہے:وزیر دفاع راجناتھ سنگھ
      
      وزیر دفاع نے بہادر این سی سی کیڈٹس کو رکشا منتری پدک اور توصیفی کارڈس پیش کئے

      Posted On: 22 JAN 2020 3:36PM by PIB Delhi

    نئی دہلی، 22 جنوری / نیشنل کیڈٹ کور(این سی سی) ملک کے نوجوانوں کو ایک جامع اور ڈسپلن والی فورس میں تبدیل کرکے ملک کی تعمیر نو اور قومی یکجہتی کی سمت پیش بہا خدمات انجام دے رہی ہیں۔ یہ بات آج وزیر دفاع راجناتھ سنگھ نے دہلی کینٹ میں این سی سی ری پبلک ڈے کیمپ 2020 کے اپنے دورے کے دوران این سی سی کے کیڈٹس اور سینئر سول اور فوجی افسروں سے خطاب کرتے ہوئے کہی۔


    انہوں نے کہا این سی سی نوجوانوں کو مستقبل کا رہنما بنانے میں ایک غیر متوازن رول ادا کرتا ہے۔ آج این سی سی کیڈٹس تقریباً ہر شعبے نیز مسلح افواج سیاست اور کھیلوں میں دیکھے جاسکتے ہیں یہاں تک کہ وزیراعظم جناب نریندر مودی جو ہمارے ملک کو نئی بلندیوں تک لے جارہے ہیں۔ این سی سی کے ایک کیڈٹس تھے۔ جناب راجناتھ سنگھ نے دنیا کی ایک سب سے بڑی باوردی نوجوانوں کی تنظیم کے ایک کیڈٹ کی حیثیت سے اپنے ماضی کو یاد کیا۔


    وزیر دفاع نے نئی نسل میں قومی جذبے کااحساس بیدار کرنے کے لئے این سی سی کی تعریف کی۔ جس نے ایک مستحکم ہندوستان کے لئے راہ ہموار کی ہے۔ جناب راجناتھ سنگھ نے اشفاق اللہ خان ، چندر شیکھر آزاد اور بھگت سنگھ کی عظیم قربانیوں کو یاد کیا اور کہا کہ ان جیسے مجاہد ین آزادی نے قومی جذبے کا احساس پیدا کیا۔ جس کی بدولت ایک آزاد ہندوستان کا خواب پورا ہوا ۔


    جناب راجناتھ سنگھ نے اس حقیقت کی طرف بھی روشنی ڈالی کہ این سی سی میں آج ملک کے مختلف حصوں سے 14 لاکھ کیڈٹس سرگرم ہیں۔ ا نہوں اس بات کی امید ظاہر کی کہ ملک کا ہر اسکول اور کالج عنقریب مستقبل میں این سی سی میں اپنی موجودگی کو درج کرائے گا۔ انہوں نے قدرتی آفات کے ساتھ ساتھ دیگر سماجی بیداری سرگرمیوں جیسے سووچھتا ابھیان میں مدد دینے کے لئے این سی سی کی تعریف کی۔ انہوں نے اس بات کے لئے بھی ان کی ستائش کی کہ وہ کھیلوں اور جوکھم بھری سرگرمیوں میں نمایاں حصہ لے رہے ہیں۔


    جناب راجناتھ سنگھ نے کہا کہ این سی سی کے مختلف زمروں میں ایوارڈز کی کل تعداد میں 143 سے اضافہ کرکے 243 کرنے کا ان کا ایک پہلا اہم فیصلہ تھا جو انہوں نے رکشا منتری کی حیثیت سے لیا۔ ان تمغوں اور توصیف ناموں کے نقد انعام میں بھی اضافہ کیا گیا۔ انہوں نے امید ظاہر کی کہ یہ ایوارڈس کیڈٹوں کے جوش میں اضافہ کریں گے اور انہیں عظیم حصولیابیو ں کے لئے تحریک دیں گے۔


    اس سے قبل راجناتھ سنگھ نے رسم تفویض کے دوران این سی سی کے کیڈٹوں کی مثالی کارکردگی اور فرض شناسی کے لئے انہیں رکشا منتری پدک اور توصیفی کارڈ بھی عطا کئے۔ اس سال رکشا منتری پدک کیرالہ اور لکشدیپ کے ڈائریکٹوریٹ کے لیٹفیننٹ رائسن سامراجو اور اترپردیش کے ڈارئیکٹوریٹ کے انڈر آفیسر راہل شرما کو دیا گیا ۔ رکشا منتری توصیفی کارڈس، جموںو کشمیر ڈائریکٹوریٹ کی سینئر انڈر آفیسر شاویتنا سمبیال، کیپٹن راجیو تھامس( کیرالہ اور لکشدیپ ڈائریکٹوریٹ)، اترپردیش ڈائریکٹوریٹ سینئر جی سی آئی سیما رائے اور مغربی بنگال اور سکم ڈائریکٹوریٹ کے کیڈٹ سومایا گھوش کو دیا گیا۔رکشا منتری پدک 1989 میں قائم کیاگیا تھا یہ ایوارڈ شجاعت کے لئے ہر سال سب سے مستحق کیڈٹ کو دیا جاتا ہے۔


    ڈائریکٹر جنرل این سی سی لیٹفیننٹ جنرل راجیو جوپڑا نے وزیر دفاع راجناتھ سنگھ کا خیر مقدم کیا۔ جناب راجناتھ سنگھ نے این سی سی کی فوج ،بحریہ اور فضائیہ کی شاخوں سے لئے گئے این سی سی کیڈٹوں کے ایک دستے کی جانب سے پیش کئے گئے گارڈ آف آنر کا معائنہ کیا۔ انہوں نے 17 این سی سی ڈائریکٹورٹس کے کیڈٹوں کی جانب سے فلیگ ایریا کابھی دورہ کیا۔ جس میں سماجی بیداری کے مختلف موضوعات کو پیش کیا گیا ہے۔ کیڈٹوں نے انہیں اپنے متعلقہ ماڈلس کے بارے میں جانکاری دی۔ وزیر دفاع نے ہال آف فیم کا بھی دورہ کیا جہاں سابق فوٹو گرافرس کا ایک آر کائیو کلیکشن ماڈلس، این سی سی کی دیگر حصولیابیاں ہیں۔


    جناب راجناتھ سنگھ اور دیگر معزز مہمانوں نے کیڈٹ کی طرف سے پیش کئے گئے رنگا رنگ ثقافتی پروگرام بھی دیکھے۔وزیر دفاع نے شاندار پریڈ ، بینڈ کی طرف سے پیش کی گئی کارکردگی اور ثقافتی پروگرام پیش کرنے کے لئے کیڈٹس اور تمام این سی سی برادری کو مبارکباد دی ۔ انہوں نے مختلف دوست ملکوں کے 114 غیر ملکی این سی سی کیڈٹوں کو اپنی نیک خواہشات بھی پیش کی۔


    ۔۔۔۔۔۔۔۔۔۔۔


    U – 324


    

    
    (Release ID: 1600232) Visitor Counter : 9
    
    
      Read this release in: English , Marathi