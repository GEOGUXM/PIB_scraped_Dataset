      وزیراعظم کا دفتر

      وزیر اعظم نریندر مودی نے کولکاتا میں بیلور مٹھ کا دورہ کیا
      
      شہریت ترمیم ایکٹ شہریت لینے کا قانون نہیں ہے، یہ شہریت دینے کا قانون ہے: وزیر اعظم

      Posted On: 12 JAN 2020 3:06PM by PIB Delhi

    نئی دلّی، 12 جنوری / وزیر اعظم جناب نریندر مودی نے سوامی وویکا نند جینتی اور نو جوانوں کے قومی دن کے موقع پر آج کولکاتہ میں بیلور مٹھ کا دورہ کیا۔ اس موقع پر انہوں نے مٹھ میں مہنت سے بھی ملاقات کی۔


    وزیر اعظم نے اس موقاع پر کہا کہ اہل وطن کے لئے اس مقدس سر زمین بیلور مٹھ آنا کسی تیرتھ یاترا سے کم نہیں ہے، لیکن میرے لئے یہاں آنا ہمیشہ اپنے گھر آ نے جیسا ہے۔ اس مقدس جگہ رات گزارنا باعث فخر ہے۔ انہوں نے کہا کہ تمام گوروؤں کا احساس، جن میں سوامی رام کرشن پرم ہنس، ماں ساردا دیوی، سوامی برہما نند اور سوامی وویکانند شامل ہیں، یہاں محسوس کیا جا سکتا ہے۔


    وزیر اعظم نے یہاں کے اپنے گزشتہ دورے کا تذکرہ کرتے ہوئے، جب انہوں نے سوامی آتماشانند جی کا آشیر واد حاصل کیا تھا، کہا کہ سوامی جی نے انہیں خدمت خلق کا راستہ دکھایا تھا۔


    ” آج وہ جسمانی طور پر یہاں موجود نہیں ہے، لیکن ان کا کام، ان کا بتایا ہوا راستہ ہمیں ہمیشہ راستہ دکھاتا رہے گا۔


    انہوں نے کہا کہ انہیں یہاں موجود نو جوان برہمچاریوں کے ساتھ چند لمحات گزارنے کا موقع ملا اور انہوں نے کہا کہ انہیں برہمچاریوں کے ذہن کا احساس ہوا۔ انہوں نے مزید کہا کہ ہم میں سے بیشتر لوگ یہاں ویویکانند جی کے خیالات کے باعث، ان کی پکار کے باعث یہاں کھنچے آئے ہیں۔ لیکن اس سر زمین پر آنے کے بعد ماں انّا شاردا دیوی کے آنچل نے ہمیں یہاں مقیم ہونے کے لئے ماں کا پیار دیا۔


    جانے یا انجانے میں ملک کا ہر نو جوان وویکا نند جی کے عزم کا ایک حصہ ہے۔ وقت بدلتا ہے، دہائیاں بدلتی ہیں، صدیاں بدلتی ہیں لیکن سوامی جی کا عزم نوجوانوں کے لئے باعث تحریک و ترغیب رہا ہے۔ ان کی یہ کوشش آنے والی نسلوں کو ترغیب دیتی رہے گی۔


    ملک کے نو جوانوں کے لئے، جو یہ سوچتے ہیں کہ وہ اکیلے دنیا کو تبدیل نہیں کر سکتے، ان کے لئے وزیر اعظم نے یہ آسان اور سہل سا منتر دیاکہ ”ہم کبھی بھی تنہا نہیں ہیں۔ “


    ملک نے اکیسویں صدی میں عظیم عزم کے ساتھ نیو انڈیا کی تعمیر کے لئے قدم اٹھائے ہیں اور یہ قدم صرف حکومت کے ہی نہیں ہیں،بلکہ یہ ملک کے 130 کروڑ لوگوں کے ہیں،نوجوانوں کے ہیں۔


    وزیر اعم نے کہا کہ گزشتہ پانچ برسوں کے تجربات بتاتے ہیں کہ ملک کے نو جوانوں کو جوڑنے کی مہم کامیاب ہے۔ انہوں نے کہا کہ پانچ برس قبل ایک شش و پنچ تھا کہ آیا بھارت صارف ستھرابن پائے گا یا نہیں، اور ڈیجیٹل ادائیگی بھارت میں بہت زیادہ فروغ پا سکے گی یا نہیں۔لیکن ملک کے نو جوانوں نے ٹھان لی اور نقشہ بدل دیا۔


    ۔۔۔۔۔۔


    U.163 ٰ

    
    
    (Release ID: 1599260) Visitor Counter : 7
    
    
      Read this release in: English , Marathi , Hindi , Bengali , Punjabi , Gujarati , Tamil , Kannada