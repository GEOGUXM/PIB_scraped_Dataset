      امور صارفین، خوراک اور عوامی تقسیم کی وزارت

      مرکزی حکومت نے ریاستی سرکاروں کو درآمدشدہ پیاز 49روپے سے 58 روپے فی کلوگرام تک کی قیمت پر فراہم کرنے کی پیش کش کی ، صارفین امور کے مرکزی وزیر جناب رام ولاس نے ریاستی سرکاروں سے کہا ہے کہ وہ درآمدشدہ پیاز صارفین کو براہ راست خردہ شکل میں فروخت کرنے کے لئے اپنے ابتدائی مطالبے کے مطابق خریدیں
      Posted On: 07 JAN 2020 7:02PM by PIB Delhi


    نئیدہلی 08 جنوری 2020 ۔صارفین امور ،خوراک اور عوامی نظام تقسیم کے مرکزی وزیر رام ولاس پاسوان نے اب تک درآمد کی گئی پیاز کے ساتھ ساتھ پورے ملک میں پیاز کی مجموعی دستیابی اور قیمتوں کے بارے میں میڈیا کو ایک پریس کانفرنس میں بتایا ۔ جناب پاسوان نے کہا کہ مرکزی حکومت نے ریاستی سرکاروں کو اسی قیمت پر پیاز فراہم کرنے کا فیصلہ کیا ہے ، جو قیمت ممبئی میں جہازسے اتاری گئی پیاز پر آئی ہے ۔ یہ قیمت 49 روپے سے 58روپے فی کلوگرام ہے ۔مرکزی وزیر نے کہا کہ پیاز کی درآمد وسط دسمبر سے شروع ہوئی تھی اور ریاستوں سے کہا گیا تھا کہ وہ درآمدشدہ پیاز کے ذخیرے سے اپنی مانگ بتائے ۔ ریاستوں نے ابتدائی طورپر 33 ہزار 139 میٹرک ٹن پیاز کا مطالبہ کیا تھا ، جو بعد میں گھریلو قیمتوں میں کمی اور دستیابی میں بہتری سمیت مختلف وجوہات سے دوبارہ محض 14309 میٹرک ٹن بتایا گیا ۔


    مرکزی وزیر نے کہا کہ ایک لاکھ میٹرک ٹن پیاز کا نشانہ تھا لیکن پیاز اگانے کا موسم پوری دنیا میں ختم ہوگیا ۔ لہٰذا یہ دستیابی چھوٹے چھوٹے ذخیروں کی شکل میں حکمت عملی کے ساتھ وقتاََ فوقتا ََ کرائی گئی تاکہ بین الاقوامی قیمتوں میں بہت زیادہ اضافہ نہ ہو۔ مرکزی حکومت نے ابتدائی طور پر کی گئی مانگ کی بنیاد درآمد کا منصوبہ بنایا تھا اور تقریباََ 40 ہزار میٹرک ٹن پیاز کا ٹھیکہ دے دیا گیا ۔ ا ب تک 12 ہزار میٹرک ٹن پیاز ملک میں آچکی ہے اورریاستی سرکاروں میں تقسیم کئے جانے کے لئے تیار ہے ۔


    جناب پاسوان نے مزید کہا کہ اصل مقصد صارفین کے مفاد کا تحفظ کرناہے اور اس بات کو یقینی بنانا ہے کہ درآمدشدہ پیاز کی بنیاد پر گھریلو سپلائی میں اضافہ کیا جائے تاکہ قیمتوں کو اعتدال پر لایاجاسکے اور مجموعی دستیابی میں اضافہ کیا جاسکے ۔انہوں نے کہا کہ مرکزی اورریاستی سرکاروں کے درمیان مربوط کوششیں ہونی چاہئیں اور صارفین کو یہ یقین دہانی کرائی جانی چاہئے کہ یہ مقصد حاصل کرلیا گیا ہے ۔


    صارفین امور کے سکریٹری جناب اویناش سریواستو نے میڈیا کو بتایا کہ کابینہ سکریٹری نے ریاستی سرکاروں کو درآمد شدہ ذخیرے سے مزید پیاز خریدنے پر آمادہ کرنے کے لئے آج صبح ایک ویڈیو کانفرنس کی تاکہ مجموعی دستیابی میں اضافہ کرنے اورقیمتوں کو کم کرنے کے مقصدسے ریاست میں براہ راست خردہ فروخت / تقسیم کی جاسکے ۔ انہوں نے کہا کہ دسمبر کے بعدسے قیمتوں میں کمی آنی شروع ہوگئی تھی جس کی وجہ سے ریاستی سرکاروں نے اپنی مانگوں میں بھی کمی کردی تھی ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔اس۔رم


    U-90

    
    
    (Release ID: 1598726) Visitor Counter : 4
    
    
      Read this release in: English , Hindi , Bengali