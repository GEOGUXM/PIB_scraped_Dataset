      قانون اور انصاف کی وزارت

      یومِ آئین اور بنیادی فرائض منانے کے سلسلے میں سرگرمیوں کا ایک خاکہ
      Posted On: 29 JAN 2020 1:55PM by PIB Delhi


    نئی دہلی، 29 جنوری / سال بھر چلنے والی یومِ آئین تقریبات کے ایک حصے کے طور پر مختلف النوع وزارتیں اور محکمے متعدد پروگراموں کا اہتمام کرتے رہے ہیں ، جن میں ملک بھر کے عملہ ، طلباء اور عوام الناس کی شرکت رہی ہے ۔ محکمۂ انصاف ، جو اس سلسلے میں نوڈل ڈپارٹمنٹ کے طور پر کام کر رہا ہے ، تمام تر سرگرمیوں پر قریبی نظر رکھے ہوئے ہے ۔


    گذشتہ ہفتے کے دوران انجام دی گئی سرگرمیوں میں سے چند سرگرمیوں کی تفصیلات مندرجہ ذیل ہیں :


    1 ۔ وزارت خارجہ


    قونصلیٹ جنرل آف انڈیا ، نیو یارک : 9 جنوری ، 2020 ء کو پراواسی بھارتی دِوس کے موقع پر بنیادی فرائض سے متعلق تقریبات کا اہتمام کیا گیا اور 13 جنوری ، 2020 ء کو کمیونٹی اراکین کے ساتھ ایک ملاقات کے طور پر ‘ چلو قونصلیٹ ’ کا بھی اہتمام کیا گیا ۔


    2 ۔ وزارت قانون و انصاف


    نیشنل جوڈیشل اکیڈمی ، بھوپال : جونیئر ڈویژن کے ججوں کے لئے 10 سے 16 جنوری ، 2020 ء کے دوران نیشنل جوڈیشیئری اکیڈمی ، بھوپال نے اورئینٹیشن پروگرام کا اہتمام کیا اور اپنے پہلے اجلاس کو 10 جنوری ، 2020 ء کو منعقدہ تقریبات کے دوران ‘‘ آئینی زاویہ انصاف ’’ کے نام معنون کیا ۔ جسٹس روی ترپاٹھی ، جو بھارت کے لاء کمیشن کے سابق رکن ہیں اور نیشنل لاء انسٹی ٹیوٹ یونیورسٹی ، بھوپال کے وزیٹنگ پروفیسر ، ڈاکٹر وی کے دیکشت اس موقع پر ریسورس پرسن کےطور پر شامل تھے ۔


    3 ۔ نو جوانوں کے امور اور کھیل کود کی وزارت


    حکومتِ ناگا لینڈ کا یوتھ ریسورسز اور اسپورٹس کا محکمہ


    الف ۔ ابتدائیہ کو پڑھنا : یوتھ ریسورسز اینڈ اسپورٹس کے محکمے نے کوہیما سائنس کالج ، جو ت سوما میں 8سے 12 دسمبر ، 2019 ء کو شمال مشرق این ایس ایس فیسٹیول ، 2019 کی میزبانی کی ۔ اس کا موضوع تھا ، ‘ نو جوان ذہنوں کو با اختیار بنانے کے لئے آگے آئیے ’ ۔ اس فیسٹیول میں اہم خطبے کے بعد انتظامیہ کو محکمۂ انصاف و قانون کی سکریٹری محترمہ کھانرِنلا ٹی کوزا نے حلف دلایا ۔ اپنے اہم خطبے میں محترمہ کوزا نے آئین کے ابتدائیہ اور بنیادی فرائض کے بارے میں کالج کے طلباء کو واقف کرایا ۔ انہوں نے حلف دلانے سے پہلے طلباء کی بنیادی فرائض کے پڑھنے میں رہنمائی بھی کی ۔ اس تقریب میں سات شمال مشرقی ریاستوں کے مختلف کالجوں کے تقریباً 300 طلباء شریک ہوئے ۔ ان ریاستوں میں سکم بھی شامل تھا ۔ ناگا لینڈ کے مقامی میڈیا میں اِس تقریب کو اور آگاہی پروگرام کو زبردست تشہیر ملی ۔


    ب ۔ آگاہی واک : آئین اور بنیادی فرائض کے بارے میں 9 دسمبر ، 2019 ء کو صبح 10 بجے ایک آگاہی چہل قدمی کا اہتمام کیا گیا ۔ حکومتِ ناگا لینڈ کے یوتھ ریسورس اینڈ اسپورٹس کے محکمے کے مشیر انجینئر زالے نیکھا نے آگاہی چہل قدمی کو جھنڈا دکھا کر روانہ کیا ۔


    4 ۔ ایچ آر ڈی وزارت – اسکولی تعلیم اور خاندگی کا محکمہ


    الف ۔ وِنے نگر بنگالی اسکول ، نئی دلّی : 15 طلباء نے مضمون نگاری کے مقابلے میں حصہ لیا ۔ اس مقابلے کا موضوع تھا - ‘‘ اس وقت آئین کے نظریات کی افادیت ’’ ۔ 13 طلباء نے ، جن کا تعلق آٹھویں جماعت سے 11 ویں جماعت تک تھا اور جو تین گروپوں میں شامل تھے ، انہوں نے کوئز مقابلے میں حصہ لیا ۔


    ب ۔ جواہر نوودیہ ودیالیہ - I ، اُکھرول ، منی پور : 47 طلباء نے مضمون نگاری کے مقابلے میں حصہ لیا ، جو کا موضوع تھا ، ‘ بنیادی فرائض ’ ۔ یہ مقابلہ 18 جنوری ، 2020 ء کو تین زبانوں میں یعنی انگلش ، ہندی اور منی پوری میں منعقد کیا گیا ۔


    5 ۔ سوِل سوسائٹی


    الف ۔ ابھیودیہ این جی او ، بنگلورو : سماجی طور پر محروم بچوں کے تعلیمی پروجیکٹ ابھیودیہ نے 4 جنوری ، 2020 ء کو بنگلورو میں ایک طلباء کے لئے گفتگو کے ایک اجلاس کا اہتمام کیا ۔ اس میں کیپٹن منی ونَّن آئی اے ایس ( سکریٹری – محکمۂ محنت ، سکریٹری – اطلاعات اور تعلقاتِ عامہ ، حکومتِ کرناٹک ) نے شرکت کی ۔ ابھیودیہ فری لرننگ مرکز کے 200 طلباء نے اِس پروگرام میں شرکت کی ، جس کا آغاز آئین کا ابتدائیہ پڑھنے سے ہوئی تاکہ تمام طلباء شہریوں کے فرائض سے واقف ہو سکیں ۔ کیپٹن منی ونَّن نے آئین کے ابتدائیہ کی بڑے آسان الفاظ میں تشریح کی ۔ ابتدائیہ کے ہر ہر لفظ کی بڑی تفصیل کے ساتھ ایسے طریقے پر وضاحت کی گئی کہ طلباء اسے سمجھ سکیں ۔ انہوں نے بتایا کہ کس طرح آئین مرتب کیا گیا ہے اور ووٹ دینے کی کیا اہمیت ہے ۔ انہوں نے قوم کی ترقی اور لوگوں کے مابین ہم آہنگی بر قرار رکھنے کے لئے آئین کی اہمیت کو اجاگر کیا ۔ آخر میں ، اجلاس کا اختتام سوال و جواب سے ہوا ۔ طلباء نے ، جو سوال پوچھے ، وہ تجسس کو بہت زیادہ ابھارنے والے تھے ۔ نو جوان طلباء سے اِس طرح کے سوالات سننے کے بعد اُس وقت کیپٹن منی ونَّن بہت خوش ہوئے ۔ انہوں نے بڑی خوش دِلی سے تمام سوالات کے جواب دیئے۔


    6 ۔ ریلوے کی وزارت


    ج ۔ ایسٹ سنٹرل ریلوے ، سون پور ڈویژن : 20 جنوری ، 2020 ء کو ایسٹ سینٹرل ریلوے کے سون پور ڈویژن میں ایک پیدل مارچ کا اہتمام کیا گیا ۔ تقریباً 1000 لوگوں نے ، جن میں ڈویژن کے اہلکار ، دیگر ملازمین ، کھلاڑی ، یونیوں اور ایسوسی ایشنوں کے ممبر ، اسکول کے طلباء ، بھارت اسکاؤٹ اینڈ گائیڈ کے ممبران نے مارچ میں حصہ لیا اور لوگوں پر زور دیا کہ وہ اپنے بنیادی فرائض پورے کریں ۔


    ۔ ۔ ۔ ۔


    U. No. 414

    
    
    (Release ID: 1601040) Visitor Counter : 6
    
    
      Read this release in: English , Hindi