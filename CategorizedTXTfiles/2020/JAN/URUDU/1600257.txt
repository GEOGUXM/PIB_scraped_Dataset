      کابینہ

      کابینہ نے سمندری مسافروں کی اہلیت کے سرٹیفکیٹس کی یکطرفہ ؍دو طرفہ منظوری کے لئے بیرون ملکوں کے ساتھ ماڈل مفاہمت ناموں کو منظوری دی ہے
      Posted On: 22 JAN 2020 3:40PM by PIB Delhi


    نئی دہلی ، 2 2 ؍جنوری2020 : وزیر اعظم جناب نریندر مودی کی زیر صدارت مرکزی کابینہ نے سمندری مسافروں کے لئے ٹریننگ ، سرٹیفیکیشن اور واچ کیپنگ (ایس ٹی سی ڈبلیو)1978 میں ترمیم کر کے معیارات سے متعلق عالمی کنوینشن کے ضابطہ 1/10 کے تحت سرٹیفکیٹ کی یکطرف ؍دوطرفہ منظوری سے متعلق ماڈل مفاہمت نامے کو منظوری دی ہے۔ اس مفاہمت نامے پر جہاز رانی اور خارجی امور کے وزیر کی منظور ی کے ساتھ حکومت ہند کی جہاز رانی کے ڈائریکٹر جنرل اور خارجی ملکوں میں ان کے ہم منصبوں کے درمیان دستخط کئے جائیں گے۔


    فوائد


    یکطرفہ مفاہمت نامےسے ہندوستانی بحری مسافروں کو جہاز رانی کے ڈائریکٹر جنرل کے جاری کردہ سرٹیفکیٹس کی کسی دیگر ملک کے ذریعے یکطرفہ منظوری کا راستہ ہموار ہوگا اور اس کے لئے ہندوستان کے ذریعے اسی طرح کی منظوری کی ضرورت نہیں ہوگی۔


    لہٰذا ہندوستانی بحری مسافر اس ملک کے جھنڈے کے تحت جہازوں میں ملازمت کے حقدار ہوں گے اور اس سے ملازمت کے مواقع بڑھیں گے۔اس مجوزہ دو طرفہ مفاہمت نامے سے ہندوستان اور کوئی دیگر ملک اس بات کے اہل ہوں گے کہ وہ بحری تعلیم و تربیت ، اہلیت کے سرٹیفکیٹس، تصدیقات، تربیت اور طبی فٹنس سرٹیفکیٹس کے دستاویزی ثبوت کو باہمی طورپر تسلیم کر سکیں گے۔ یہ وہ سرٹیفکیٹس ہیں ، جنہیں ان بحری مسافروں کو جاری کیا جاتا ہے، جو ایس ٹی سی ڈبلیو کنونشن کے ضابطہ 1/10 کے التزامات کے مطابق متعلقہ ملکوں کے شہری ہیں۔دوطرفہ مفاہمت نامے سے دونوں ملکوں کے سمندری مسافر جہازوں پر ملازمت کے مستحق ہوں گے۔


    *******************


    
    
    م ن۔ن ا۔ن ع


    U: 3 16

    
    
    (Release ID: 1600257) Visitor Counter : 6
    
    
      Read this release in: English , Hindi , Marathi , Bengali , Punjabi , Gujarati , Tamil , Kannada , Malayalam