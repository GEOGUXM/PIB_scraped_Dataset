      خواتین اور بچوں کی ترقیات کی وزارت

      جموں و کشمیر میں اسپیشل آؤٹ ریچ پروگرام کا تیسرا دن
      
      لوگوں سے ملنے اور ان کی ضروریات کو سمجھنے کا موقع: دیبا سری چودھری

      Posted On: 20 JAN 2020 6:58PM by PIB Delhi

    نئی دلّی، 20 جنوری / خواتین اور بچوں کی بہبود کی وزیر مملکت محترمہ دیبا سری چودھری نے آج کہا کہ مرکزی حکومت کا مقصد جموں و کشمیر (جے اینڈ کے) میں گڈ گورننس یعنی بہتر حکمرانی کو فروغ دینا، روز گار کے مواقع پیدا کرنا اور فائدہ اٹھانے والی اسکیموں میں سب کی شمولیت کو یقینی بنانا ہے۔


    مرکزی حکومت کی جانب سے اسپیشل پبلک آؤٹ ریچ پروگرام کے تیسرے دن مارہ، جموں میں ایک عوامی میٹنگ کے دوران جموں و کشمیر کی مجموعی ترقی کے لئے حکومت کی پالیسیوں اور پروگراموں اور ان پر عمل در آمد کے بارے میں واقف کراتے ہوئے محترمہ دیبا سری چودھری نے کہا کہ وزیر اعظم کی جانب سے منتخب نمائندوں کے لئے عوام سے ملنے اور ان کی ضروریات کو سمجھنے کے لئے ایک عظیم موقع ہے۔


    وزیر موصوفہ نے مزید کہا کہ جموں و کشمیر کے ترقیاتی کاموں سے متعلق تمام تر زیر التوا تجاویز کو منظوری دے دی گئی ہے، کسانوں کو ان کی فصل کے نقصان کے لئے معاوضہ دے دیا گیا ہے اور کئی ہزار کلو میٹر سڑکیں پی ایم جی ایس وائی کے تحت تعمیر کر دی گئی ہیں۔ انہوں نے مزید کہا کہ مرکز کی جانب تمام اسپانسر شدہ اسکیموں کو جموں و کشمیر میں اعلیٰ ترجیح دی جائے گی۔


    محترمہ دیبا سری چودھری نے کہا کہ بچوں کی بہبود کی مربوط خدمات خدمات مرکزی حکومت کی ایک اُلوالعزم پہل قدمی ہے، جس کے تحت بچوں اور ان کی ماؤں کو کھانا، اسکول سے پہلے کی تعلیم، پرائمری صحت دیکھ بھال، ٹیکہ لگانا، صحت چیک اپ اور دیگر حوالہ جاتی خدمات اور سہولیات فراہم کرائی جائیں گی۔ انہوں نے مزید کہا کہ مرکزی اسپانسر شدہ دیگر اسکیمیں جن میں مڈ ڈے میل، پلس پولیو، بچوں کا تحفظ اور ترقیات، ب یٹی بچاؤ بیٹی پڑھاؤ شامل ہیں، مرکز کے زیر انتظام علاقہ میں با قاعدہ عمل در آمد کر کے جموں و کشمیر کے عوام کی قسمت کا پانسہ بدل سکتی ہیں۔


    وزیر موصوفہ نے مرکز کی اسپانسر شدہ اسکیموں کی تفصیلات سے آگاہ کرتے ہوئے کہا کہ سوئچھ بھارت کے تحت 2.5 لاکھ بیت الخلاء تعمیر کئے جا چکے ہیں، اجولا اسکیم نے آیُشمان بھارت اسکیم کے تحت صد فیصد نشانہ حاصل کرتے ہوئے چھ ماہ سے کم مدت میں 3.5 لاکھ گولڈ کارڈ تقسیم کئے ہیں اور دیویانگ جن اور بیواؤں کے لئے پنشن کی تقسیم جو کہ 2018 میں 62 فیصد تھی تا حال 80 فیصد ہو گئی ہے۔


    جموں و کشمیر کی ترقیات کے لئے زمینی سطح پر جمہوریت وقت کی اہم ضرورت بتاتے ہوئے وزیر موصوفہ نے کہا کہ جموں و کشمیر میں بلاک ڈیولپمنٹ کونسل کے انتخابات ایک تاریخی قدم تھا، جس نے عوام کو با اختیار بنایا اور انہیں مقامی حکومت میں فیصلے سازی کے بارے میں اپنی بات کہنے کا موقع دیا۔ انہوں نے مزید کہا کہ متعدد چیلنجوں کے با وجود 2018 میں منعقدہ پنچایتی انتخابات یہ ثابت کرتے ہیں کہ جموں و کشمیر ہر شعبے میں ترقی چاہتا ہے اور حکومت کی پالیسیوں اور پروگراموں میں یقین و اعتماد رکھتا ہے۔


    اپنے دورے کے دوران وزیر موصوفہ نے مچینی۔ دومانا سے چھبہ چوک اور گجانسو سے لوہری چک رتھانا تک سڑک کی تعمیر کے دو پروجیکٹوں کا سنگ بنیاد رکھا۔


    متعدد وفود نے خواتین اور بچوں کی بہبود کی وزیر سے ملاقات کی اور انہیں اپنے مسائل و مشکلات اور مانگوں کے بارے میں میمورینڈم سونپے جس میں چار فیصد ریزرویشن کوٹہ اور جسمانی طور پر معذوروں کے لئے علیحدہ اسکول اور دیگر تمام سہولیات جو کہ مختلف ریاستوں اور مرکز کے زیر انتظام علاقوں کے دیویانگ جن افراد کو حاصل ہیں، ان کی مانگ کی ہے۔


    ۔۔۔۔۔۔


    U. 274 ٰ


    م۔ ر۔ر۔ ..


    

    
    (Release ID: 1599954) Visitor Counter : 4
    
    
      Read this release in: English , Hindi