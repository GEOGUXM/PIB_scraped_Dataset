      نائب صدر جمہوریہ ہند کا سکریٹریٹ

      سنسکرت کو عوام کے سیکھنے کے لئے آسان بنائیں:نائب صدر جمہوریہ ہند
      
      نائب صدر جمہوریہ نے سنسکرت کو مقبول بنانےپر زور دیا؛ الفاظ کو آسان بنانے کی بھی تجویز پیش کی
      
      نائب صدر جمہوریہ نےمرکز اور تمام ریاستی حکومتوں سے ہائی اسکول تک مادری زبان میں تعلیم فراہم کرنے کیلئے زور دے کر کہا
      
      آل انڈیا اورینٹل کانفرنس کے 50 ویں اجلاس سے نائب صدر جمہوریہ کا خطاب
      Posted On: 10 JAN 2020 3:26PM by PIB Delhi


    نئی دہلی،10جنوری / اس امر کیلئے خبردار کرتے ہوئے کہ جب کوئی زبان معدوم ہو جاتی ہے تو ثقافت اور تاریخ ،جس کی وہ نمائندگی کرتی ہے،نا پید ہو جاتی ہے،نائب صدر جمہوریہ ہند جناب ایم وینکیا نائیڈو نے الفاظ کو آسان بنا کر سنسکرت زبان کے استعمال کو مقبول بنانے کیلئے زور دیا۔


    آج ناگپور میں آل انڈیا اورینٹل کانفرنس کے 50 ویں اجلاس کا افتتاح کرتے ہوئے نائب صدر جمہوریہ نے کہا کہ سنسکرت کو آسان ہو نا چاہئے، تاکہ عام لوگ اس زبان کو سمجھ سکیں ۔ سنسکرت زبان میں ضرورت کے موافق نئے الفاظ بھی داخل کئے جا سکتے ہیں ۔


    اس بات کا ذکرکرتے ہوئے کہ ززبان کو مذہب یا برادری کے چشمے سے نہیں دیکھا جانا چاہئے، جناب نائیڈو نے کہا کہ ‘‘ وید، اُپنشد اور سنسکرت کا تعلق پورے ملک سے ہے۔ لہذا ہر ایک شخص کی سنسکرت زبان سیکھنے تک رسائی ہونی چاہئے ۔ ’’


    انہوں نے کہاکہ ان کی خواہش ہے کہ نئی نسل کیلئے تمام قدیم کتابوں کا ترجمہ متعدد مقامی زبانوں میں ہونا چاہئے،تاکہ نئی نسل ہندوستان کی تہذیب ،روایات اور تاریخ کو سمجھ سکے۔


    اس سیاق و سباق میں جناب نائیڈو نے اس بات کو اجاگر کیا کہ سنسکرت سے متعلق وسیع تحقیقی کام جرمنی میں کیا جا رہا تھا، جبکہ ہندوستان سنسکرت زبان کی ترقی اور فروغ کی جانب خاطر خواہ توجہ نہیں دے رہا تھا۔


    تاریخ نویسی میں ادبی اور لسانی مآخذ کی اہمیت کو اجاگر کرتے ہوئے جناب نائیڈو نے کہا کہ ایک زبان نہ صرف ترسیل و ابلاغ کا ذریعہ ہوتی ہے، بلکہ یہ پوری ثقافت اور پوری تہذیب کی نمائندگی کرتی ہے۔


    انہوں نے مزید کہا کہ‘‘ہماری زبانیں ایک مشترکہ دھاگہ کی مانند ہیں جو ہمیں اپنےماضی اور مستقبل سے جوڑتی ہیں۔ ’’


    اس کا ذکر کرتے ہوئے کہ ہندوستان میں تقریباً 19500 زبانیں اور مقامی بولیاں پائی جاتی ہیں ، نائب صد رجمہوریہ نے اس بات پر اپنی تشویش ظاہر کی کہ ملک میں تقریباً 196 زبانیں معدوم ہونے کے دہانے پر کھڑی ہیں۔


    اس بات پر زور دیتے ہوئے کہ کوئی بھی ملک جواپنی تاریخ کو نظر انداز کردیتا ہے،کبھی بھی ترقی نہیں کرےگا، نائب صدرجمہوریہ نے کہا کہ ان کی خواہش ہے کہ تعلیمی نظام کو ہندوستان کی اصل تاریخ اور ملک کے حقیقی بہادروں جیسے توکارام ، گیانیشور، نارائن گرو، الّوری سیتاراما راجو اور ویرا پانڈین ،کٹا بومن اور دیگر شخصیتوں کی کہانیوں کو شامل کرنے کیلئے اس کو از سر نو ترتیب دیا جانا چاہئے۔


    جناب نائیڈو نے تعلیم ، انتظامیہ اور روز مرہ کی زندگی میں ہندوستانی زبانوں کے استعمال کو بڑھانے پر زور دیا ۔ انہوں نے مرکز اور تمام ریاستی حکومتوں سے زور دے کرکہا کہ وہ ہائی اسکول تک مقامی سرکاری زبانوں یا مادری زبان میں تعلیم فراہم کریں ۔


    اس موقع پر سڑک نقل و حمل اور شاہراہوں کے مرکزی وزیر جناب نتن گڈکری ، مہاراشٹر ے ریاستی وزیر برائے توانائی جناب نتن راوت ، کاوی کولاگرو کالی داس سنسکرت یونیورسٹی کے وائس چانسلر پروفیسر سرینواس واراکھیڑی ، آل انڈیا اورینٹل کانفرنس کے صدر پروفیسر گوتم پٹیل اور دیگر معززین موجود تھے۔


    ********** ***


    ( م ن ۔م ع ۔ م ف (


    U. No. 143


    

    
    (Release ID: 1599031) Visitor Counter : 11
    
    
      Read this release in: English , Hindi , Marathi , Bengali