      وزیراعظم کا دفتر

      وزیراعظم کی کرلوسکر برادرس لمٹیڈ کی صدسالہ تقریبات میں شرکت
      
      کے بی ایل کے 100سال مکمل ہونے کے موقع پر یادگاری ڈاک ٹکٹ کا اجرا
      
      یہ دہائی بھارتی صنعت کا روں کی دہائی ہوگی: وزیر اعظم
      
      ہمارا طریقہ کار ایک ارادے کے تحت ، کارکردگی ارتباط کے ساتھ اور منتقلی شدت کے ساتھ عمل میں لانے پر مبنی ہے
      
      Posted On: 06 JAN 2020 8:23PM by PIB Delhi


    نئی دہلی 07 جنوری 2020 ۔وزیراعظم جناب نریندر مودی نے آج نئی دلی میں منعقدہ کرلوسکر برادرس لمیٹیڈ( کے بی ایل ) کی صدسالہ تقریبات میں شرکت کی ۔انہوں نے کے بی ایل کے 100برس مکمل ہونے کی یاد میں ایک ڈاک ٹکٹ بھی جاری کیا۔وزیراعظم نے آنجہانی جناب لکشمن راؤ کرلوسکر جو کرلوسکر برادرس کے بانی تھے ، کی سوانح کی ہندی زبان کی کتابی شکل بھی جاری کی۔ یہ سوانح اس عنوان سے شائع ہوئی ہے: ’’یانترک کی یاترا – دی مین ہومیڈ مشینس ‘‘ یعنی ایسے انجنیر کا سفر جس نے مشینیں بنائیں ۔


    صد سالہ تقریبات کے لئے کرلوسکر برادر س لمٹیڈ کو مبارکباد پیش کرتے ہوئے وزیر اعظم نے کہا کہ خطرات مول لینا ، نئے شعبوں میں توسیع کے لئے قدم بڑھانا ،اب بھی ہر بھارتی صنعت کا رکی شناخت ہے۔ بھارت کا صنعت کار ملک کی ترقی کے لئے بیتاب ہے او ر اپنی صلاحتیوں اورکامیابیوں کو وسعت دینے کا خواہشمند ہے۔ وزیر اعظم نے کہا کہ ہم نئے سال میں قدم رکھنے کے ساتھ ساتھ ایک نئی دہائی میں بھی قدم رکھ رہے ہیں۔ مجھے یہ کہنے میں کوئی تامل نہیں ہے کہ یہ دہائی بھارتی صنعت کاروں کی دہائی ہوگی ۔وزیر اعظم نے کہا کہ ملک کے عوام کی صحیح قوت اسی وقت نمایاں ہوکر سامنے آسکتی ہے ،جب حکومت ان کے راستے میں ایک رکاوٹ بن کر نہیں بلکہ بھارت اور بھارت کی صنعتوں کے لئے ایک شراکتدار بن کر کھڑی ہو۔


    ایک ارادے کے ساتھ اصلاح ، ارتباط کے ساتھ کارکردگی اور شدت کے ساتھ منتقلی ،گزشتہ چند برسوں میں ہمارا طریقہ کار رہا ہے ۔ ہم نے ایک ایسی حکمرانی قائم کرنے کی کوشش کی ہے جو پیشہ ورانہ اور عمل کی تابع ہو۔ گزشتہ پانچ برسوں کے دوران ملک میں ایک ایسا ماحول سازگار ہوا ہے ،جس کے تحت دیانتدارانہ عمل اور مکمل شفافیت کے ساتھ کام ہورہا ہے ۔ اس نے ملک کو بڑے اہداف مقرر کرنے اور انہیں بروقت حاصل کرنے کی جرأت عطا کی ہے۔


    وزیراعظم نے کہا کہ 19-2018 کے مالی سال کے دوران یوپی آئی کے توسط سے تقریباََ 9 لاکھ کروڑروپے کے بقدر کے سودے کئے گئے۔ اس مالی سال کے دوران ، ماہ دسمبر تک ہی یوپی آئی کے توسط سے تقریباََ 15 لاکھ کروڑروپے کا لین دین ہوا ہے ۔ ملک اتنی تیزی سے ڈجیٹل لین دین اپنا رہا ہے ۔ اجالا اسکیم نے گزشتہ برس ہی اپنے پانچ برس مکمل کئے ہیں۔ یہ ہم سب کے لئے ازحداطمینا ن کی بات ہے کہ ملک بھر میں چھتیس کروڑ سے زائد ایل ای ڈی بلب تقسیم کئے جاچکے ہیں۔ وزیراعظم نے مزید کہا کہ میک این انڈیا کے سلسلے میں بھی ایسی ہی کامیابیاں حاصل


    ہوئی ہیں اوریہ ہمارے ملک کی قوت ہے ۔ میں بھارتی صنعت کے ہرشعبے سے کامیابی کی روداد سننے کا خواہشمند ہوں ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U-74

    
    
    (Release ID: 1598603) Visitor Counter : 4
    
    
      Read this release in: Assamese , English , Marathi , Hindi , Bengali , Punjabi , Gujarati , Tamil , Kannada