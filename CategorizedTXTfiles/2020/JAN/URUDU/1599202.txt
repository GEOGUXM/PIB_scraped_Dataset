      صدر جمہوریہ کا سکریٹریٹ

      لوہڑی، مکر سنکرانتی ، پونگل، بھوگلی بیہو ، اتراین اور پوش کےموقعے پر صدر جمہوریہ کی مبارکباد
      Posted On: 12 JAN 2020 5:51PM by PIB Delhi


    نئی دہلی، 12 جنوری 20 / صدر جمہوریہ ہند جناب رام ناتھ کووند نے لوہڑی، مکر سنکرانتی، پونگل، بھوگلی بیہو، اتراین اور پوش کے موقع پر ملک کے شہریوں کو مبارک باد پیش کی ہے۔


    اپنے پیغام میں صدر جمہوریہ نے کہا ‘‘میں لوہڑی، مکر سنکرانتی، پونگل، بھوگلی بیہو، اتراین اور پوش کے موقعے پر ہندوستان میں اور بیرونی ممالک میں رہنے والے اپنے تمام ہم وطنوں کو مبارکباد اور نیک خواہشات پیش کرتا ہوں۔


    ہندوستان تہواروں کی سرزمین ہے ۔ آنے والے تہوار ملک بھر میں مختلف ناموں اور شکلوں کے ساتھ منائے جاتے ہیں۔ یہ موقع ہے ہمارے کسانوں کی مسلسل سخت محنت کے لیے احترام کا۔ یہ تہوار، جو کہ کسی کے خاندان اور برادری کےساتھ نئی فصل کی حصے داری کی خوشی کی علامت ہیں، ملک کی روح میں گھل مل گئے ہیں۔ سبھی لوگ آپسی محبت ، خلوص اور بھائی چارے کے جذبے کے ساتھ یہ تہوار مناتے ہیں۔


    ملک کی جغرافیائی، ثقافتی اور جذباتی یکجہتی میں یہ تہوار انمول کردار ادا کرتے ہیں۔ مجھے یقین ہے کہ یہ تہوار پُرامن بقائے باہمی اور اتحاد کے جذبے کو مزید مستحکم کرنے میں مدد کریں گے اور ملک کی خوشحالی اور خوشی میں مزید اضافہ کریں گے۔’’


    ********** ***


    ( م ن ۔ا گ۔ م ت ح (


    U. No. 161


    

    
    (Release ID: 1599202) Visitor Counter : 15
    
    
      Read this release in: English , Hindi