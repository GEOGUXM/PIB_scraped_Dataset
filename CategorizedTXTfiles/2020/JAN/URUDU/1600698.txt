      وزارت دفاع

      مشرقی بحری کما ن میں یوم جمہوریہ کی پریڈ
      Posted On: 27 JAN 2020 11:46AM by PIB Delhi


    نئی دہلی،27؍جنوری، آج 26 جنوری 2020 کو آئی این ایس سرکارس نے مشرقی بحری کمان ( ای این سی) پریڈ گراؤنڈ میں یوم جمہوریہ کے موقع پر ایک رسمی پریڈ کا انعقاد کیا گیا۔ وائس ایڈمرل اتل کمار جین پی وی ایس ایم، اے وی ایس ایم، وی ایس ایم فلیگ آفیسر کمانڈنگ انچیف ، ای این سی نے 50 نفری مسلح دستے کی سلامی لی اور اس کا معائنہ کیا اور بعد میں تمام جہازوں، آبدوز کشتیوں اور اداروں ، دفاعی سکیورٹی کور اور بحری کیڈٹ کور (ایس سی سی) سے شرکت کرنے والے بحریہ کے اہلکاروں پر مشتمل پلٹنوں کا معائنہ کیا۔ ای این سی کے چیف آف اسٹاف وائس ایڈمرل ایس این گور مڑے پریڈ کے کنڈکٹنگ آفیسر تھے اور کمانڈر ابھیشیک یادو پریڈ کمانڈر ۔ ناظرین میں فوج کے اہلکاروں اور ان کے اہل خانہ کے علاوہ بڑی تعداد میں سابق فوجیوں اور ایس سی سی کیڈٹس کے والدین شامل تھے۔


    کمانڈر انچیف نے 71 ویں یوم جمہوریہ کے موقع پر تمام حاضرین کو مبارک باد دی اور پریڈ میں شرکت کرنے والے فوجیوں کی بہترین کارکردگی کے لئے ان کی ستائش کی۔ اس موقع پر خطاب کرتے ہوئے وائس ایڈمرل اتل کمار جین نے سبھی کو یا د دلا یا کہ 1950 میں آج ہی کے دن ہندوستانی آئین اختیار کرنے پر ہندوستان خود مختار جمہوریہ بنا تھا اور انہوں نے یہ بھی یا د دلا یا کہ ڈاکٹر بابا صاحب امبیڈکر کی قیادت میں آئین کے معماروں نے کس طرح دنیا بھر سے بہترین طریقوں کا انتخاب کیا اور ہمارے لئے دنیا کا بہترین آئین فراہم کرایا۔ انہوں نے کہا کہ ہم سبھی اپنے بنیادی حقوق سے واقفیت رکھتے ہیں، اس کے باوجود یہ بھی اتنا ہی اہم ہے کہ ہم آئین میں بتائی گئی اپنی بنیادی ذمہ داریوں کو بھی پورا کریں۔ انہوں نے سبھی سے اپیل کی کہ وہ ملک کے مفاد کی حفاظت کے لئے ان بنیادی ذمہ داریوں کو پورا کریں۔ انہوں نے ڈسپلن کو یقینی بنانے اور فرائض کی بہتر طریقے سے انجام دہی کے لئے مسلح دستوں کے اہلکاروں پر بنیادی حقوق کے سلسلے میں جو پابندیاں عائد ہیں ان کا بھی ذکر کیا۔


    مشرقی سمندر میں تمام چیلنجوں کو پورا کرنے کے لئے تیز رفتار کارروائیاں کرنے اور مشن پر مبنی واقعات کے دوران شاندار پرفیشنلزم کا مظاہرہ کرنے کے لئے ای این سی کی یونٹوں کی تعریف کرتے ہوئے وائس ایڈ مرل اتل کمار جین نے خطے میں سکیورٹی کی نازک صورت حال کا بھی پریڈ میں شامل مرد وخواتین سے ذکر کیا اور تمام حاضرین سے اپیل کی کہ وہ کبھی کبھی غافل نہ ہوں اور حفاظت کے معاملے میں کوئی سمجھوتہ نہ کریں۔ انہوں نے مادی تحفظ اور اطلاعات سے متعلق تحفظ کی اہمیت پر زور دیتے ہوئے کہا کہ تحفظ ہر ایک شخص کی بنیادی ذمہ داری ہے۔


    یوم جمہوریہ کی تقریبات کے ایک حصے کے طور پر وشاکھاپٹنم میں تمام بحری جہا زوں پر مختلف اشارتی جھنڈے لگائے گئے۔ یہ جھنڈے جہازوں کے درمیانی ستون کے ساتھ ساتھ سامنے اور پیچھے کے حصے والے کھمبوں پر بھی لگائے گئے۔


    ۔۔۔۔۔۔۔۔۔۔۔۔۔۔۔۔۔۔


    (م ن-ا گ- ق ر)


    U- 3 70

    
    
    (Release ID: 1600698) Visitor Counter : 9
    
    
      Read this release in: English , Hindi