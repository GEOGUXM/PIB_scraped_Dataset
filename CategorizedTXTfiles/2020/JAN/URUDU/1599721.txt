      یو پی ایس سی

      انڈین فاریسٹ سروس (مین)امتحان 2019 کے نتائج کا اعلان
      Posted On: 17 JAN 2020 4:45PM by PIB Delhi


    نئی دہلی 17؍جنوری2020:انڈین فاریسٹ سروس(مین) امتحانات 2019 کے نتائج کی بنیاد پر، جو یکم دسمبر سے 8دسمبر 2019 کو یونین پبلک سروس کمیشن کے ذریعے منعقد کرائے گئے تھے۔ مذکورہ رول نمبر والے امیدواروں کو پرسنالٹی ٹیسٹ(انٹرویو) کے لئے انڈین فاریسٹ سروس امتحان 2019(گروپ اے) کے لئے منتخب کیاگیا ہے۔


    ان امیدواروں کی امیدواری تمام طرح سے اہل پائی گئی ہے، فی الحال عبوری قرار دی جاتی ہے۔ امیدواروں کو اپنی عمر ، تعلیمی اہلیت، برادری، ای ڈبلیو ایس، معذوری سے متاثرہ افراد (پی ڈبلیو بی ڈی)اور دیگر دستاویزات جیسے ٹی اے فارم وغیرہ پرسنالٹی ٹیسٹ کے وقت پیش کرنے ہوں گے۔ ایس سی ؍ایس ٹی؍ او بی سی اور پی ڈبلیو بی ڈی کے سرٹیفکیٹ اور ٹی اے فارم وغیرہ کو کمیشن کی ویب سائٹ سے ڈاؤن لوڈ کیا جاسکتا ہے۔ ان کو مشورہ دیا جاتا ہے کہ وہ اپنے دستاویزات تیار رکھیں۔ ایس سی ؍ایس ٹی ؍او بی سی ؍پی ڈبلیو بی ڈی ؍سابق فوجی کے لئے دستیاب ریزرویشن ؍رعایت طلب کرنے والے امیدواروں کو اپنے اصل سرٹیفکیٹ انڈین فاریسٹ سروس امتحان 2019 کی درخواست دینے کی آخری تاریخ سے پہلے جمع کرنے چاہئیں۔


    ای ڈبلیو ایس کے لئے دستیاب ریزرویشن ؍رعایت طلب کرنے والے امیدواروں کو اپنی آمدنی اور اثاثوں سے متعلق اصل سرٹیفکیٹ داخل کرنے ہوں گے، جن کی اجراء کی تاریخ یکم اگست 2019ء سے پہلے کی ہونی چاہئے۔


    مذکورہ امیدواروں کا پرسنالٹی ٹیسٹ (انٹرویو)فروری 2020 میں شروع ہونے کی امید ہے۔ پرسنالٹی ٹیسٹ یونین پبلک سروس کمیشن کے دفتر میں ہوگی، جو دھول پور ہاؤس ، شاہ جہاں روڈ، نئی دہلی 110069 میں واقع ہے۔پرسنالٹی ٹیسٹ کے لئے ای-سمن لیٹر کو کمیشن کی ویب سائٹ http://www.upsconline.in پر 24 جنوری 2020 سے ڈاؤن لوڈ کیا جاسکتا ہے۔ جو امیدوار پرسنالٹی ٹیسٹ کے لئے ای سمن لیٹر ڈاؤن لوڈ کرنے میں ناکام رہیں، انہیں فوری طورپر خط لکھ کر یا فون پر کمیشن کے دفتر سے رابطہ کرنا چاہئے۔ فون نمبر اس طرح ہیں: 011-23385271, 011-23381125, 011-23098543 Fax No. 011-23387310, 011-23384472 امیدوار ای-میل کے ذریعے بھی رابطہ کرسکتے ہیں۔ skindo-upsc@gov.in) ) کمیشن کے ذریعے کوئی پرسنالٹی ٹیسٹ؍ انٹرویو کے لئے مراسلہ جاری نہیں کیاجائے گا۔


    پرسنالٹی ٹیسٹ کے لئے عام حالات میں تاریخ یا وقت میں تبدیلی کے لئے کوئی درخواسٹ قبول نہیں کی جائے گی۔


    تمام امیدوار ، جو پرسنالٹی ٹیسٹ؍انٹرویو میں کوالیفائی کریں گے، ان کو یہ متبادل حاصل ہو گا کہ وہ پبلک ڈسکلوزر اسکیم کے تحت اپنے حاصل کردہ نمبر عام کرنا چاہتے ہیں یا نہیں۔ امیدواروں کو مشورہ دیاجاتا ہے کہ اس سلسلے میں پی اینڈ ٹی کے محکمے کے خط نمبر 39020/1/2016 -Estt(B) بتاریخ 21 جون 2016 اور 19 جولائی 2017 کا مطالعہ کریں اور اپنے کمیشن کے اس نوٹ کو بھی دیکھیں PUBLIC DISCLOSURE, THROUGH PORTAL, OF SCORES OF CANDIDATES NOT RECOMMENDED BY THE COMMISSION AGAINST THE RESULT OF AN EXAMINATION .امیدواروں کو یہ بات نوٹ کرنی چاہئے کہ ان کے ذریعے اپنے نمبر افشاں کرنے یا نہ کرنے کا متبادل دیئے جانے کے بعد ہی وہ اپنا ای-سمن لیٹر ڈاؤن لوڈ کرسکیں گے۔


    تفصیلی درخواست فارم II- (ڈی اے ایف II- )، کے سلسلے میں انڈین فاریسٹ سروس (مین)امتحان 2019 کے ضابطوں میں مندرجہ ذیل ضابطے تیار کئے گئے ہیں۔


    وہ امیدوار جو انڈین فاریسٹ سروس (مین)امتحان 2019 کے نتیجے کی بنیاد پر پرسنالٹی ٹیسٹ ؍انٹرویو میں کامیاب ہوتا ہے ، اسے ڈی اے ایف II- کے ذریعے اپنے ترجیحی زون؍ریاست؍کاڈر کی تفصیلات داخل کرنی ہوں گی۔ ڈی اے ایف II- کمیشن کی ویب سائٹ پر 21 جنوری 2020 سے 28 جنوری 2020 تک (شام 6:00 بجے تک) دستیاب ہوگا۔


    ترجیحات ایک بار داخل کئے جانے کے بعد ان میں تبدیلی نہیں کی جاسکے گی، اس لئے امیدواروں کو مشورہ دیا جاتا ہے کہ وہ زون یا کاڈر وغیرہ کے لئے اپنی ترجیحات داخل کرتے وقت پوری احتیاطت سے کام لیں۔مختلف زون کے لئے دی گئی ترجیحات میں تبدیلی کی اجازت نہیں ہوگی، اگر کوئی امیدوار مقررہ تاریخ ؍وقت سے پہلے ڈی اے ایف II- داخل کرنے میں ناکام رہتا ہے تو سمجھا جائے گا کہ امیدوار کی زون یا کاڈر سے متعلق کوئی ترجیح نہیں ہے اور اس سلسلے میں کوئی درخواست قبول نہیں کی جائے گی۔


    ڈی اے ایف II- میں دی گئی معلومات میں کسی قسم کی تبدیلی کے لئے کوئی درخواست قبول نہیں کی جائے گی، البتہ اگر ضروری ہوا تو امیدوار اپنے پتے؍رابطے کی تفصیلات میں تبدیلی کرسکتے ہیں اور اسے کمیشن کو خط لکھ کر یا ای میل کے ذریعے ( skindo-upsc@gov.in ) مطلع کرنا ہوگا یا اس پریس نوٹ کی اشاعت کے سات دن کے اندر فیکس کے ذریعے بھی معلومات دی جاسکتی ہیں۔


    کامیاب ہوئے امیدواروں کے نام اور رول نمبر یوپی ایس سی کی ویب سائٹ پر www.upsc.gov.in دستیاب ہے۔


    ********


    U: 2 4 9


    

    
    (Release ID: 1599721) Visitor Counter : 8
    
    
      Read this release in: English , Hindi