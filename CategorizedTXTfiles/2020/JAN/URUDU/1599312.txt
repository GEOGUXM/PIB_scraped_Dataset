      وزارت دفاع

      ہندوستانی بحریہ اب جدید ترین ایندھن ایچ ایف ایچ ایس ڈی-آئی این512کا استعمال کرے گی
      Posted On: 13 JAN 2020 5:57PM by PIB Delhi


    نئی دہلی ،13؍جنوری:ہندوستانی بحریہ کے لئے ایک کلیدی شعبہ ایندھن کی کوالٹی اور معیارات پر نظر ثانی کرنا رہا ہے، تاکہ نئے ٹیکنالوجی آلات کی شمولیت کے ساتھ رفتار کو قائم رکھا جاسکے اور معاصر کاربن اخراج کے معیارات کو پورا کیاجاسکے۔پیٹرولیم کی صنعت میں ٹیکنالوجی کے اختراع اور نئی تکنیک کے سبب بہترین معیار کے ایندھن کا استعمال اب ضروری ہوگیا ہے، لہٰذا ڈیزل کے لئے تکنیکی سطح پر مسلسل ترقی کلیدی توجہ مرکوز کرنے والا شعبہ ہے۔


    ملک کی پیٹرولیم صنعت میں موجود آسان ٹیکنالوجی اور ریفائنگ کی بہترین ٹیکنالوجی کے سبب ہندوستانی بحریہ آئی او سی ایل کمپنی کے اشتراک و تعاون سے ایک وسیع اور تفصیلی مطالعہ کے علاوہ موجودہ بین الاقوامی ضابطوں (آئی ایس او، ایم اے آر پی او ایل، این اے ٹی او وغیرہ)کا تقابلی تجزیہ کیا۔نتیجے کے طورپر کلیدی پیمانوں، روغنی رقیق مادے کی تعداد، سلفر مواد ، گاد کے مواد، آکسیڈیشن توازن اور کولڈ فلٹر پگنگ پوائنٹ(سی ایف پی پی)سمیت 22تجرباتی پیمانوں پر مشتمل ایک ترمیم شدہ تکنیکی خصوصیات سامنے آئے۔اس نئی خصوصیات سے نہ صرف بہترین معیار کے ایندھن کو یقینی بنایا جاسکے گا، بلکہ اس سے کاربن اخراج میں بھی کمی آئے گی۔


    ریفائنری اکائیوں کو جدید تر بنانے کے بعد آئی او سی ایل کمپنی نے ہندوستانی بحریہ کے پلیٹ فارم کے لئے اس پروڈکٹ کی محدود سپلائی کی شروعات کی، جس کو بہترین مشینری سے کارکردگی کو چیک کیاگیا اور اس پروڈکٹ کو قبول کرنے سے متعلق ٹرائلزکئے گئے۔اس دوران ایندھن کے معیار میں غیر معمولی بہتری کا مشاہدہ کیاگیا۔ مثبت نتائج کو دیکھتے ہوئے اس نئے ایندھن کے استعمال کا فیصلہ ہندوستانی بحریہ کے تمام شعبوں کے لئے کیا گیا۔ 13 جنوری 2020 ءکو ترمیم شدہ تکنیکی خصوصیات کے حامل نئے ایندھن (ہائی فلیش ہائی اسپیڈ ڈیزل)ایچ ایف ایچ ایس ڈی-آئی این512 کو جاری کیا گیا۔


    اس کے ساتھ ہی ملک اب بحری بیڑے کی مشقوں کے دوران غیر ملکی بحریہ کے ساتھ بین آپریشن کو یقینی بنانے اور دو طرفہ ؍کثیر ملکی لوجسٹکس امداد کے معاہدوں بشمول ایل ای ایم او اے(لوجسٹکس ایکسچینج میمورنڈم آف ایگریمنٹ)کے تحت تمام غیر ملکی بحریہ کو بہتر معیار کا ایندھن فراہم کرنے کے قابل ہوگا۔


    نئے ایندھن کو کامیابی کے ساتھ متعارف کرانا ایک تاریخ ساز موقع ہے۔اس سے ایک عالمی معیار کا پروڈکٹ پیدا کرنے کے لئے ملک کے اندر موجود بے پناہ صلاحیت کا اظہار ہوتا ہے۔ اس سے ملک میں آئی او سی ایل کے دیگر صارفین مثلاً ہندوستانی ساحلی محافظ دستہ(آئی سی جی)اور دیگر تجارتی مرین کو بھی آنے والے برسوں میں فائدہ پہنچے گا۔


    *************


    ( U : 1 76 )

    
    
    (Release ID: 1599312) Visitor Counter : 12
    
    
      Read this release in: English , Marathi , Hindi