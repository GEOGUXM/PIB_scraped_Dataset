      وزارتِ تعلیم

      ایچ آر ڈی کے وزیر مملکت سنجے دھوترے کا شمال مشرق ،مغربی بنگال اور اوڈیشہ کا پانچ روزہ دورہ اختتام پذیر
      
      دھوترے نے طلبا کی حوصلہ افزائی کی کہ وہ امتحانات کے دباؤ کو کم کرنے کے لئے وزیر اعظم کا ’پریکشا پہ چرچا ‘پروگرام دیکھیں

      Posted On: 16 JAN 2020 7:36PM by PIB Delhi

    نئیدہلی 17 جنوری 2020۔انسانی وسائل کے فروغ (ایچ آر ڈی ) ، مواصلات اورالیکٹرانکس اور اطلاعاتی ٹکنالوجی کے وزیر مملکت کا آسام ، تریپورہ ،مغربی بنگال اور اوڈیشہ کا پانچ روزہ دورہ اوڈیشہ کے کٹک میں واقع جواہر نوودیہ ودیالیہ ( جے این بی ) کے دورے کے ساتھ اختتام پذیر ہوگیا۔انہوں نے اسکول میں طلبا کی زندگی کے مختلف پہلوؤں پر اسکول کے طلبا اوراساتذہ سے تبادلہ خیال کیا اور ان کے ساتھ ظہرانہ تناول فرمایا ۔ وزیر موصوف نے طلبا سے کہا کہ وہ کسی بھی امتحان کے دباؤ میں نہ آئیں اور اپنے ا طراف میں جستجو کے ساتھ اپنے بچپن سے لطف اندوز ہوں ۔ انہوں نے طلبا سے یہ بھی کہا کہ وہ 20 جنوری 2020 کو صبح 11 بجے پریکشا پہ چرچا پروگرام کو دیکھیں ،جس میں وزیر اعظم امتحانات سے متعلق معاملوں پر ملک بھر کے اسکولی طلبا سے بات چیت کریں گے ۔


    ملاقات کے دوران وزیر موصوف نے ہندوستان کی متنوع ثقافت اور ’’کثرت میں وحدت ‘‘ کی اہمیت کے بارے میں بھی بتایا اور طلبا میں ایک بھارت شریشٹھ بھارت کو اجاگر کیا ۔اوڈیشہ کو ایک بھارت شریشٹھ بھارت مہم کے تحت مہاراشٹر سے جوڑا جاتا ہے۔ انہوں نے طلبا کو ماحولیات کے تحفظ میں سرگر م ایجنٹ بننے اور ’’سنگل یوز پلاسٹک ‘‘ کے استعمال سے بچنے کی تلقین کی ۔


    اپنے دورے کے دوران وزیر مملکت نے گوہاٹی اور اگرتلہ میں واقع کیندریہ ودیالیوں کا دورہ بھی کیا اور وہاں کے طلبا اوراساتذہ سے بات کی ۔ انہوں نے گوہاٹی اور بعد ازاں آئی آئی ٹی گوہاٹی میں ہندوستان کے مانسون مانیٹرنگ ایس ٹی راڈار آف سمیر (ایس اے ایم ای ای آر) کا بھی دورہ کیا اور اس کے کام کاج کا جائزہ لیا ۔


    انہوں نے اگرتلہ ، تریپورہ کے شمال مشرق میں تمام این آئی ٹی کی کانفرنس کی صدارت بھی کی اور شمال مشرقی ہندوستان کے نوجوانوں کے لئے مستقبل کے بہتر امکانات کے لئے ٹکنالوجی اسٹارٹ اپ اور صنعت کا ری پر شمال مشرق میں تمام این آئی ٹی اداروں کے ڈائریکٹروں کے ساتھ تبادلہ خیال کیا ۔ کانفرنس میں الیکٹرانکس اور آئی ٹی کی وزارت اور اس کی تنظیموں سافٹ وئیر ٹکنالوجی پارکس آف انڈیا ( ایس ٹی پی آئی )اور نیشنل انسٹی ٹیوٹ آف الیکٹرانکس اور انفارمیشن ٹکنالوجی (این ای آئی ایل آئی ٹی ) کے سینئیر افسران نے بھی شرکت کی ۔


    دورے کے دوران وزیر مملکت نے شمال مشرقی ہندوستان کے دوردراز علاقوں میں موبائل کوریج میں بہتری میں پیش رفت ، گاوؤں میں براڈ بینڈ


    رابطہ کاری کی صورتحال اور شمال مشرق میں پوسٹل بینکوں کے کام کاج اور محکمہ ڈاک کی دیگر سرگرمیوں کا بھی جائزہ لیا ۔ بعد ازاں وزیر موصوف نے کولکتہ میں واقع سی – ڈی اے سی ( سینٹر فار ڈیولپمنٹ آف ایڈوانسڈ کمپیوٹنگ ) کا بھی دورہ کیا اور عام آدمی کی زندگی کو بہتر بنانے کے لئے اس کے ذریعہ تیار کردہ مصنوعات کا جائزہ لیا ۔ بھوبنیشور میں وزیر موصوف نے این آئی سی ڈیٹا سینٹر کا دورہ کیا اور اس کے کام کاج کا جائزہ لیا۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ن ا۔رم


    U-234

    
    
    (Release ID: 1599652) Visitor Counter : 4
    
    
      Read this release in: English , Hindi