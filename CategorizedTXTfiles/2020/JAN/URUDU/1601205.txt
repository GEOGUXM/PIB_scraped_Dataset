      وزارت خزانہ

      اقتصادی سروے میں کہاگیاہے کہ زراعت کی مشین کاری کئے جانے سے بھارتی زراعت، تجارتی زراعت میں بدل جائے گی
      
      پچھلے پانچ سال کے دوران مویشیوں کے غلے کےشعبے میں 7.9فیصد شرح ترقی ریکارڈ کی گئی
      
      ماہی گیری کے شعبے میں اوسط سالانہ شرح ترقی 7فیصد ریکارڈ کی گئی
      
      خوراک کی ڈبہ بندی کے شعبے میں اوسط سالانہ شرح ترقی 5.06فیصد ریکارڈ کی گئی

      Posted On: 31 JAN 2020 1:33PM by PIB Delhi

    2022 تک کسانوں کی آمدنی دوگناکرنے پرحکومت کی توجہ کو دوہراتے ہوئے خزانے اور کارپوریٹ امورکی مرکزی وزیرمحترمہ نرملا سیتارمن نے پارلیمنٹ میں آج جو اقتصادی سروے 20-2019پیش کیاہے اس میں زراعت کی مشین کاری ، مویشیوں کے غلے اورماہی گیری کے شعبے خوراک کو ڈبہ بندکرنے، مالی شمولیت، زرعی قرض اور فصل بیمہ ، مائکروسینچائی اور فاضل ذخیرے کے بندوبست پر زوردیاگیاہے ۔


    زراعت کی مشین کاری


    اقتصادی سروے میں کہاگیاہے چونکہ زمین کا رقبہ کم ہوتاجارہاہے ، آبی وسائل کم ہوتے جارہے ہیں اور محنت کے ذرائع میں کمی آتی جارہی ہے لہذا توجہ ،پیداواریت اورفصل کاٹے جانے کے بعد کے کام کاج کو، مشین کے ذریعے کئے جانے پرمرکوز ہوجاتی ہے ۔اقتصادی جائزے میں زرعت کی مشین کاری میں اضافے کی ضرورت پرزوردیتے ہوئے اشارہ دیاگیاہے کہ چین کی(59.5فیصد ) اور برازیل کی (75فیصد ) مشین کاری کے مقابلے بھارت میں 40فیصد مشین کاری ہے ۔


    مویشیوں کا غلہ اورماہی گیری کا شعبہ


    اقتصادی جائزے میں کہاگیاہے کہ لاکھوں دیہی کنبوں کے لئے مویشیوں کے غلے سے پیداآمدنی دوسرا سب سے اہم آمدنی کاذریعہ بن گیاہے ۔ اور کسانوں کی آمدنی دوگناکرنے کے نشانے کو حاصل کرنے میں اہم رول اختیارکرگیاہے ۔پچھلے پانچ سال کے دوران مویشیوں کے غلے کے شعبے میں ملی جلی سالانہ ترقی ( سی اے جی آر) 7.9فیصد کی شرح پر ہوئی ہے ۔


    اقتصادی جائزے میں مزید کہاگیاہے کہ ماہی گیری ، خوراک ، تغذیہ، روزگاراور بھارت میں آمدنی کے میدان میں اہم وسیلہ بنی رہی ہے ۔ اس کی وجہ سے ملک کے تقریباًایک کروڑ60لاکھ ماہی گیروں اورمچھیروں کو گذربسرکا سامان فراہم ہوتاہے ۔ ماہی گیری کے شعبے میں حالیہ برسوں میں سالانہ اوسط شرح ترقی 7فیصد سے زیادہ ریکارڈ کی گئی ہے ۔ شعبے کی اہمیت کو تسلیم کرتے ہوئے 2019میں ماہی گیری کا آزادمحکمہ تشکیل دیاگیاتھا۔


    خوراک کی ڈبہ بندی


    2022تک کسانوں کی آمدنی دوگناکرنے کے نشانے پر مزید زوردیتے ہوئے اقتصادی جائزے میں خوراک کی ڈبہ بندی کے شعبے کو فروغ دینے کی ضرورت پرزوردیاگیاہے کیونکہ خوراک کی اعلیٰ سطح پرڈبہ بندی سے ،خوراک کے ضائع ہونے میں کمی لانے میں مدد ملتی ہے ، ویلیوایڈیشن میں بہتری آتی ہے ۔ فصل کے تنوع کو فروغ حاصل ہوتاہے ، کسانوں کی آمدنی میں بہتری کی یقین دہانی ہوتی ہے ، روزگارکو فروغ حاصل ہوتاہے نیز برآمدات سے ہونے والی آمدنی میں اضافہ ہوتاہے ۔ اقتصادی جائزے میں کہاگیاہے کہ 18-2017میں ختم ہونے والے پچھلے 6سال کے عرصے کے دوران خوراک کی ڈبہ بندی کی صنعتوں کے شعبے میں اوسط سالانہ شرح ترقی ( اے اے جی آر) تقریباً5.06فیصد رہی ۔اس شعبے کا ،مینوفیکچرنگ اورزراعت کے شعبے میں بالترتیب 18-2017میں 12-2011کی قیمتوں پرمجموعی قدروقیمت اضافے ( جی وی اے ) میں حصہ 8.83اور 10.66فیصد کے بقدررہا۔


    مالی شمولیت ، زرعی قرض اور فصل بیمہ


    اقتصادی جائزے میں شمال مشرقی علاقوں میں مالی شمولیت میں اضافے کی ضرورت کی طرف بھی اشارہ کیاگیاہے تاکہ شمال مشرق میں قرض کی انتہائی نامناسب تقسیم میں اصلاح کی جاسکے ۔ اقتصادی جائزے میں فصل بیمے کی ضرورت کو اجاگرکرتے ہوئے پردھان منتری فصل بیمہ یوجنا (پی ایم ایف بی وائی ) کے فوائد کو ظاہرکیاگیاہے جس پر 2016سے عمل درآمد کیاجارہاہے تاکہ فصل بونے سے پہلے سے لے کر فصل کے بعد کے قدرتی امکانی خطرات تک ، جن کی روک تھام کی جاسکتی ہے ، بیمے میں شامل کیاجاسکے ۔ اسی کے ساتھ ساتھ پی ایم ایف بی وائی میں موجودہ مجموعی فصل رقبہ ( جی سی اے ) کو23فیصد سے بڑھاکر50فیصد کوریج دینے کی بات کہی گئی ہے ۔ حکومت نے فصل بیمے سے متعلق قومی پورٹل بھی تشکیل دیاہے جس کے ذریعہ سبھی متعلقہ فریقوں کو ایک دوسرے سے رابطہ کرنے کا موقع ملے گا ۔


    زراعت میں گراس ویلیوایڈیڈ


    ترقی کے عمل کے قدرتی طریقہ کارکواختیار کرتے ہوئے اور معیشت میں بنیادی ڈھانچے کی تبدیلیاں کرتے ہوئے ملک کے گراس ویلیو ایڈیڈ (جی وی اے ) میں زراعت کے حصے میں ، موجودہ قیمتوں میں 15-2014کی 18.2فیصد سے کمی ہوکر یہ 20-2019میں 16.5فیصد ہوگیا۔


    اضافی ذخیرے کا بندوبست


    اقتصادی جائزے میں مزید تجویز پیش کی گئی ہے کہ خوراک پر دی جانے والی بڑھتی ہوئی سبسیڈی کے معاملے کو حل کرنے کے لئے نیشنل فوڈ سیکیورٹی کے تحت شرحوں پر نظرثانی کی جائے ۔ اقتصادی سروے میں فوڈ کارپوریشن آف انڈیا ( ایف سی آئی ) کے اضافی ذخیروں کے بہترین بندوبست کا مشورہ بھی دیاگیاہے ۔


    مائکروسینچائی


    اقتصادی جائزے میں زراعت کی سطح پر پانی کے استعمال میں کفایت میں اضافہ کرنے کے لئے پردھان منتری کرشی سینچائی یوجنا ( پی ایم کے ایس وائی ) جیسی اسکیموں کے ذریعہ مائکروسینچائی (ڈرپ اور چھڑکاو کے ذریعہ سینچائی )کے مزید استعمال کا مشورہ دیاگیاہے ۔اقتصادی جائزے میں مائکروسینچائی فنڈ کی بات بھی کہی گئی ہے جو محض اسی مقصد کے لئے وقف ہوگا۔یہ فنڈ ابتدائی طورپر5000کروڑروپے پرمشتمل ہوگا جس کی تشکیل نابارڈ کرے گا۔


    (م ن-اس -ع آ)


    U-439

    
    
    (Release ID: 1601205) Visitor Counter : 3