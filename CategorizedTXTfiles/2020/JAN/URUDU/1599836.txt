      امور صارفین، خوراک اور عوامی تقسیم کی وزارت

      کوالٹی بنیادی ڈھانچے پر ، بھارت- جرمن ورکنگ گروپ نے محفوظ مصنوعات سے متعلق تعاون کے ذریعے تجارت کو مستحکم بنایا
      Posted On: 20 JAN 2020 12:02PM by PIB Delhi


    کوالٹی بنیادی ڈھانچے سے متعلق بھارت۔جرمن ورکنگ گروپ کی ساتویں سالانہ میٹنگ جس میں تقریباً 80 ارکان نے شرکت کی، نئی دہلی میں 16 اور 17 جنوری 2020 کو منعقد ہوئی۔ جرمنی اور بھارت نے اپنے اقتصادی اور تکنیکی تعاون کو مستحکم بنانے ، تجارت کی راہ میں تکنیکی روکاوٹوں کو کم کرنے اور مصنوعات کی حفاظت میں اضافہ کرنے کے مقصد سے 2013 میں یہ ورکنگ گروپ قائم کیا تھا۔ اقتصادی اُمور اور توانائی (بی ایم ڈبلیو آئی) کی جرمن وفاقی وزارت اور صارفین کے اُمور خوراک اور عوامی نظام تقسیم کی بھارتی وزارت دیگر وزارتوں کی شراکت کے ساتھ معیارات قائم کرنے ، منسلک کرنے اور مطابقت کا جائزہ لینے ، میٹرولوجی، مصنوعات کی حفاظت اور مارکٹ نگرانی پر کام کررہی ہیں۔


    اقتصادی اُمور اور توانائی کی جرمن وفاقی وزارت کے ڈائرکٹر جنرل اسٹیفن شنور : ’’کوالٹی بنیادی ڈھانچہ بین الاقوامی تجارت کی زبان ہے تکنیکی ضابطوں کی بڑھتی ہوئی افادیت جیسے لازمی معیارات ، ضابطہ جاتی طریقہ کار اور تعمیل کے عمل کے بارے میں ایک دوسرے کو واقف کرانا ، اس سے بزنس کرنے میں آسانی ہوتی ہے اور تجارت کو فروغ ملتا ہے۔ میں ہمارے ورک پلان 2020 پر دستخط کیے جانے کاخیرمقدم کرتا ہوں۔ ہم نے معیارات ،تکنیکی ضابطوں ،سرٹیفکیشن اور مارکٹ نگرانی پر تعاون میں اضافہ کرنے سے اتفاق کیا ہے۔ یہ تعاون مشینوں کی حفاظت، آٹوموٹیو، الیکٹرک موبلٹی اور سائبر سیکورٹی جیسے کلیدی اقتصادی میدانوں میں کیا جائیگا۔ محفوظ مصنوعات کیلئے ضرورت کی باہم مفاہمت سے دونوں ملکوں میں شہریوں کے تحفظ میں مدد ملے گی۔ ہمارے انٹرنیٹ آف تھنگز (آئی او ٹی) آلات کی سائبر سیکورٹی سے متعلق بھارت جرمن مذاکراتی دستاویز جنہیں ہم نے ابھی شروع کیا ہے ، ہمارے کامیاب تعاون کی ایک اچھی مثال ہیں۔‘‘


    صارفین کے اُمور کے سکریٹری جناب اویناش کے سری واستو نے کہا ’’جرمنی ، بھارت کا ایک قابل اعتبار اور اہم شراکت دار ہے۔ یہ بات حوصلہ افزا ہے کہ تکنیکی تعاون کو بڑھاوا دیا جائے جو ہمارے دو طرفہ ورکنگ گروپ میں واقع ہوا ہے۔ مجھے یہ دیکھ کر خوشی ہورہی ہے کہ ہم نے سائبر سیکورٹی ،مارکٹ نگرانی ، صنعت 4.0 اور قانونی میٹرولوجی جیسے میدانوں میں اپنے تعاون میں گہرائی پیدا کی ہے۔ اس سال ہم تکنیکی ضابطہ بندی ، طبی آلات کے ضابطوں سے ایک دوسرے کو واقف کرانا اور آئی ایس او اور آئی ای سی سطح پر دوطرفہ بندوبست کی گنجائش تلاش کرنے سے متعلق مذاکرات کو مستحکم بنانے پر توجہ مرکوز کریں گے۔


    اس سال کی سالانہ میٹنگ میں اقتصادی اُمور اور توانائی کی وفاقی وزارت کے ایک جرمن وفد نے شرکت کی جس کی قیادت ڈائرکٹر جنرل اسٹیفن شنور نے کی۔ اس میٹنگ میں معیارات قائم کرنے کے جرمن ادارے (ڈی آئی این) کے نمائندوں ، الیکٹریکل ، الیکٹرانک اور اطلاعاتی ٹیکنالوجی کے جرمن کمیشن (ڈی اے ای) اور جرمنی کے قومی میٹرولوجی کے ادارے (پی ٹی بی) اور وی ڈی ایم اے اور وی ڈی ا ے جیسی جرمن کمپنیوں اور صنعتی ایسوسی ایشنوں کے نمائندوں نے شرکت کی۔ بھارتی وفد میں صارفین کے اُمور ،خوراک اور عوامی نظام تقسیم کی وزارت، الیکٹرانکس اور اطلاعاتی ٹیکنالوجی کی وزارت، بھاری صنعتوں اور سرکاری صنعتوں کی وزارت، بیورو آف انڈین اسٹینڈرڈس (بی آئی ایس) اور بھارتی صنعت کی کنفیڈریشن (سی آئی آئی) کے نمائندے شامل ہیں۔


    کوالٹی بنیادی ڈھانچے پر مذاکرات ،کوالٹی بنیادی ڈھانچے کے عالمی پروجیکٹ (جی پی کیو آئی) کے لائحہ عمل کے اندر اندر منعقد کیے گئے جس میں بی ایم ڈبلیو آئی نے اہم تجارتی شراکت داروں کے ساتھ سیاسی اور تکنیکی مذاکرات کیے۔ جی آئی زیڈ بین الاقوامی تعاون کیلئے جرمن ایجنسی- بی ایم ڈبلیو آئی کی طرف سے پروجیکٹ پر عمل درآمد کی حمایت کرتی ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ اس ۔ع ن


    U-264

    
    
    (Release ID: 1599836) Visitor Counter : 8
    
    
      Read this release in: English , Hindi