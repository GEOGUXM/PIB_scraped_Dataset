      امور داخلہ کی وزارت

      مرکزی وزیر داخلہ کی صدارت میں اعلی سطحی کمیٹی نے 7 ریاستوں کے لئے 5908 کروڑ روپے کی اضافی مرکزی امداد کو منظوری دی
      
      آسام ، ہماچل پردیش ، کرناٹک ،مدھیہ پردیش ، مہاراشٹر ،تری پوری اور اترپردیش کو جنوب مغربی مانسون 2019 کے دوران سیلاب ، تودے کھسکنے اور بادل پھٹنے سےہوئے نقصان کی تلافی کے لئے رقوم ملیں گی

      Posted On: 06 JAN 2020 5:51PM by PIB Delhi

    نئی دہلی، 6 جنوری 2020/مرکزی وزیر داخلہ جناب امت شاہ کی صدارت میں آج نئی دہلی میں اعلی سطحی کمیٹی (ایچ ایل سی) کی میٹنگ ہوئی جس میں جنوب مغربی مانسون 2019 کے دوران سیلاب /تودے کھسکنے / بادل پھٹنے سے متاثر ہوئی 7 ریاستوں کے لئے اضافی مرکزی امداد پر غور کیا گیا۔


    اعلی سطحی کمیٹی نے قومی آفات بندوبست فنڈ (این ڈی آر ایف) سے سات ریاستوں کے لئے 5908.56 کرو ڑ روپے کی مرکزی امداد کو منظوری دی۔ کمیٹی نے آسام کے لئے 616.63 کروڑ ، ہماچل پردیش کے لئے 284.93 کروڑ، کرناٹک کے لئے 1869.85 کروڑ ، مدھیہ پردیش کے لئے 1749.73 کروڑ روپے ، مہاراشٹر کے لئے 956.93 کروڑ ، تریپورہ کے لئے 63.32 کروڑ اور اترپردیش کے لئے 367.17 کروڑ روپے کی امداد منظور کی۔ یہ اضافی امداد جنوب مغربی مانسون2019 کے دوران سیلاب /تودے کھسکنے /بادل پھٹنے سے ہوئے نقصان کی تلافی کے سلسلہ میں منظورکی گئی۔


    خزانہ اور کارپوریٹ امور کی مرکزی وزیر محترمہ نرملا سیتا رمن میٹنگ میں موجود تھیں۔ میٹنگ میں امور داخلہ ، خزانہ ، زراعت وزارتوں اور نیتی آیوگ کے سینئر افسران موجود تھے۔


    اس سے قبل 4 ریاستوں کے لئے عبوری مالی مدد کے طور پر مرکزی حکومت نے 3200 کروڑ روپے جاری کئے تھے۔ جس میں سے کرناٹک کے لئے 1200 کروڑ ، مدھیہ پردیش کے لئے 1 ہزار کروڑ ، مہاراشٹر کے لئے 600 کروڑ اور بہار کے لئے 400 کروڑ روپے جاری کئے گئے تھے۔ اس کے علاوہ 20-2019 کے دوان اب تک مرکزی حکومت نے 27 ریاستوں کو ، ریاستی آفات بندوبست فنڈ (ایس ڈی آر ایف سے) مرکزی حصہ داری کے تحت 8068.33 کروڑ روپے جاری کئے ہیں۔


    وزیراعظم جناب نریندر مودی کی ماتحتی میں مرکزی حکومت ، قومی آفات سے پیدا شدہ صورتحال سے موثر طریقے پر نمٹنے کے لئے ریاستی حکومتوں کی کوششوں میں تعاون کی خاطر بروقت لاجسٹک اور مالی وسائل کی شکل میں ریاستی حکومتوں کو مکمل تعاون دے رہی ہے۔


    ۔۔۔۔۔۔۔۔۔۔۔


    م ن۔م م ۔ ج۔


    U- 71


    

    
    (Release ID: 1598559) Visitor Counter : 12
    
    
      Read this release in: English , Hindi , Marathi