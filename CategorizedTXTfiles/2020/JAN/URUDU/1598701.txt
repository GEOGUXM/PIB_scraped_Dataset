      صدر جمہوریہ کا سکریٹریٹ

      صدر جمہوریہ ہند کووند نے کوارتی میں سپر اسپیشلٹی اسپتال کا سنگ بنیاد رکھا
      Posted On: 07 JAN 2020 7:40PM by PIB Delhi


    نئی دلّی، 07 جنوری / صدر جمہوریہ ہند جناب رام ناتھ کووند مرکز کے زیر انتظام علاقے لکش دیپ کے اپنے پہلے سرکاری دورے پر آج صبح یہاں پہنچے۔


    صدر جمہوریہ کے کوارتی پہنچنے پر لکش دیپ کے ایڈمنسٹریٹر جناب دنیشور شرما کے علاوہ دیگر افراد نے ان کا خیر مقدم کیا۔ امہیں گارڈ آف آنر پیش کیا گیا اور کوارتی کے روایتی انداز میں ان کا استقبال کیا گیا۔


    بعد از اں صدر جمہوریہ نے ایک عوامی استقبالیہ میں شرکت کی، جہاں انہوں نے ایک سپر اسپیشلٹی اسپتال کا سنگ بنیاد رکھا۔


    حاضرین سے خطاب کرتے ہوئے، صدر جمہوریہ نے کہا کہ یہ مقام بے مثال فطری خوبصورتی سے مالا مال ہے۔ تاہم، لکش دیپ کا صاف ستھرا اور نیلگوں پانی قدرت کی سحر آفرینی کا مظہر ہے۔ یہ اس جزیرے کے تمام لوگوں کی کوششوں اور ماحولیات کے تئیں ان کے تعلق اور محبت کا گواہ بھی ہے۔ لکش دیپ قدیم تالابوں، مرجان کی چٹانوں، گرم پانی کے چشموں اور خود اس کے عوام کے ساتھ مسحور کن ایکو سسٹم پیش کرتا ہے۔


    انہوں نے کہا کہ میں اس بات سے با خبر ہوں کہ یہاں رہنا کچھ منفرد چیلنجوں سے بھرا ہوا ہے مثلاً دیگر جزائر کے ساتھ رابطہ قائم کرنا اور پریشان کن موسمی حالات خاص طور سے مانسون کے دوران۔


    صدر جمہوریہ نے کہا کہ کوارتی کے مقام کے سپر اسپیشلٹی اسپتال کا سنگ بنیاد رکھ کر انہیں مسرت ہوئی ہے۔ انہوں نے کہا کہ یہ اسپتال کوارتی کے باشندوں سمیت دیگر جزائر پر آباد لوگوں کے صحت سے متعلق مسائل کو حل کرے گا۔ مزید اہم بات یہ ہے کہ یہ اسپتال جب مکمل طور پر کام کرنے لگا تو علاج کے لئے کوچی جانے والے مریضوں کی تعداد میں واضح طور پر کمی آئے گی۔


    صدر جمہوریہ نے کہا کہ لکش دیپ کے لوگوں کو مسائل در پیش ہیں۔ مثال کے طور پر، لکش دیپ کے تمام جزائر بجلی کے لئے ڈیزل کے جنریٹروں پر انحصار کرتے ہیں۔ انہوں نے کہا کہ ہمیں ڈیزل جنریٹروں کے ذریعہ بجلی پر انحصار کم کرنے کے لئے نئے راستے تلاش کرنے کی ضرورت ہے۔ ہمیں لکش دیپ میں قابل تجدید توانائی کے استعمال کو توسیع دینے کے بارے میں اور غور کرنا چاہئیے، یہاں شمسی اور ہوائی توانائی کثرت سے دستیاب ہے۔ میں سمجھتا ہوں کہ لکش دیپ میں پینے کے پانی کی بھی قلت ہے۔ اس سمت میں اختراعاتی حل نکالنے اور اسے اختیار کئے جانے کی ضرورت ہے۔ مجھے یقین ہے کہ لکش دیپ کے عوام اور حکام ان مسائل کو حل کرنے کے لئے مل جل کر کام کریں گے۔


    ۔۔۔۔۔۔


    U.93 ٰ

    
    
    (Release ID: 1598701) Visitor Counter : 5
    
    
      Read this release in: English , Hindi