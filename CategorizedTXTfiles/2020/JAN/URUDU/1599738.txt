      نائب صدر جمہوریہ ہند کا سکریٹریٹ

      نائب صدر جمہوریہ ہند نے ویر ساورکر اور دیگر مجاہدین آزادی کی زندگی کی کہانیوں کو نصاب کتب میں شامل کرنے کے کہا
      
      انہوں نے اراکین پارلیمنٹ، اراکین اسمبلی اور اراکین قانون ساز کونسل سے سیلولر جیل کا دورہ کرنے کے لئے کہا
      
      نائب صدر جمہوریہ نے نیچر پارک اور انٹرپریٹیشن سینٹر کا افتتاح کیا
      
      انہوں نے اے سی بسوں اور ای-آٹو کو ہری جھنڈی دکھاکر روانہ کیا
      
      انہوں نے سوچھ بھارت کو حقیقی جذبے کے ساتھ نافذ کرنے کے لئے انڈمان انتظامیہ کی تعریف کی
      
      نائب صدر جمہوریہ نے جرائر انڈمان میں پائیدار ترقی کی اہمیت پر زور دیا
      
      
      
      
      
      
      
      
      
      Posted On: 17 JAN 2020 5:20PM by PIB Delhi


    نئی دہلی 17؍جنوری2020:نائب صدر جمہوریہ ہند جناب ایم ونکیا نائیڈو نے آج اسکول کی نصابی کتب میں ویر ساورکر اور ملک کے مختلف حصوں سے تعلق رکھنے والے جنگ آزادی کےدیگر بہادروں کی زندگی کی کہانیوں کو شامل کرنے کی تجویز پیش کی۔


    پورٹ بلیئر میونسپل کونسل (پی بی ایم سی)کے ذریعے اپنے اعزاز میں منعقدہ استقبالیہ میں شرکت کرتے ہوئے نائب صدر جمہوریہ نے کہا کہ آزادی کی تحریک میں انڈمان میں سیلولر جیل کا تاریخی رول بھی تاریخ کی نصابی کتابوں کا حصہ ہونا چاہئے۔


    انہوں نے ملک بھر کے تمام اراکین پارلیمنٹ ، اراکین اسمبلی اور اراکین قانون ساز کونسل سے زور دے کر کہا کہ وہ انڈمان ونیکور بار جزائر اور سیلولر جیل جائیں۔


    گزشتہ کل سیلولر جیل کے اپنے دورے کو یاد کرتے ہوئے جناب نائیڈو نے اسے ایک مقدس مندر کا درشن کرنے سے تعبیر کیا۔


    لوگوں کے درمیان تفریق پیدا کرنے کی کوششوں پر تشویش ظاہر کرتے ہوئے انہوں نے کہا کہ اتحاد وقت کی ضرورت ہے۔ اس بات کو اجاگر کرتے ہوئے کہ ہمیں کڑی محنت کے بعد آزادی حاصل ہوئی۔ انہوں نے تمام شہریوں سے زور دے کر کہا کہ وہ آزادی کے لئے ہندوستان کی جدوجہد اور مجاہدین آزادی کے ذریعے پیش کی گئی لاتعداد قربانیوں کی کہانوں سے تحریک حاصل کریں اور اس ملک کے اتحاد اور سالمیت کو نئی قوت فراہم کرنے کے لئے کوشش کریں۔


    اس سے قبل دن میں نائب صدر جمہوریہ نے پورٹ بلیئر میں واقع ہڈو کے مقام پر نیچر پارک اور انٹر پریٹیشن سینٹر کا افتتاح کیا۔ انہوں نے تتلیوں کو ہوا میں اڑایا اور پارک میں تتلیوں کے لئے محفوظ مقامات کے ارد گرد چکر لگایا۔ جزائر انڈمان و نیکوبار میں 300قسم کی تتلیاں ہیں، جن میں سے 207 قسم کی تتلیاں خاص اسی علاقے سے تعلق رکھتی ہیں۔تتلیوں کو ضروری رطوبت اور خوشگوار ماحول فراہم کرنے کے لئے تتلیوں کے لئے بنائے گئے محفوظ مقامات سے متصل آبی ذخائر کا بھی اضافہ کیا گیا ہے۔


    جناب نائیڈو نیچر پارک اور انٹرپریٹیشن سینٹر میں باغات اور پھولوں کی کیاریوں میں بھی گئے۔یہ باغات اور پھولوں کی کیاریاں بہترین قدرتی مناظر کی عکاسی کرتے ہیں۔ اب تک تقریباً 140 قسم کے باغات اور اتنی ہی تعداد کے پھولوں کی کیاریاں جزار انڈمان میں موجود ہیں۔ ان میں کچھ ایسے پھول ہیں ، جن کا وجود جراسک عہد سے ہے۔


    نیچر پارک میں نائب صدر جمہوریہ نے انڈمان کے ایک واحد پڈوک درخت سے بنے ایک ماں اور بچے کے لکڑی کے مجسمے کی کافی تعریف کی ۔ انہوں نے کہا کہ لکڑی کا مجسمہ ایک ماں کی طرح فطرت کی عکاسی کرتا ہے، جو اپنے تمام بچوں کو پیا رسے پالتی ہیں۔ایک قبائلی خاتون کو ماں کی حیثیت سے نمایاں کیا گیا ہے، جو کہ انڈمان کے قبائلی لوگوں سے شدید محبت کی علامت ہے۔ یہ قبائلی لوگ جزائر انڈمان کے محافظ ہیں۔


    انہوں نے اے سی بسوں اور الیکٹرک گاڑیوں کو ہری جھنڈی دکھا کر روانہ کیا۔ نائب صدر جمہوریہ نے اس اقدام کے لئے انڈمان و نیکوبار کی انتظامی کو سراہا اور کہا کہ اس سے پائیدار موبلٹی حل فراہم ہوگا اور جزائر انڈمان کو صاف ستھرا اور آلودگی سے پاک رکھنے میں مدد ملے گی۔ انہوں نے کہا کہ الیکٹرک گاڑیوں سے یقینی طورپر کاربن اخراج میں کمی آئے گی اور آلودگی کی روک تھام ہوسکے گی۔


    سوچھ بھارت ابھیان کو حقیقی جذبے کے ساتھ نافذ کرنے کے لئے اور پلاسٹک کے واحد استعمال کو ممنوع قرار دینے کے لئے انتظامیہ کی تعریف کرتے ہوئے جناب نائیڈو نے کہا کہ ان اقدامات میں قابل تجدید توانائی کی صلاحیت میں اضافہ بھی شامل ہے، جس سے جزائر انڈمان و نیکوبار میں پائیدار ترقی کو فروغ حاصل ہوگا۔


    آب وہوا کی تبدیلی سے جزائر انڈمان ونیکوبار پرہونے والے برے اثرات پر اپنی تشویش کا اظہار کرتے ہوئے نائب صدر جمہوریہ نے کہا کہ ہندوستان بین الاقوامی شمسی اتحاد جیسے اقدامات کے ذریعے قابل تجدید توانائی بالخصوص شمسی توانائی کو فروغ دینے میں ایک قائدانہ رول ادا کررہا ہے۔


    ترقی کے لئے کنکٹوٹی کے رول پر روشنی ڈالتے ہوئے، نائب صدر جمہوریہ نے اعتماد ظاہر کیا کہ زیر آب ؍ زیر سمندر آپٹیکل فائبر کیبل کنکٹوٹی، جو جون 2020 سے کام کرنا شروع کردے گا، جزیروں کی ترقی کو تبدیل کردے گا۔ علاقائی کنکٹوٹی کے لئے اڑان میں جزائر میں 4 روٹوں کو شامل کیا گیا ہے اور اس سال پورٹ بلیئر سے بین الاقوامی فضائی سفر (ٹریول) شروع ہونے کا امکان ہے۔


    جناب نائیڈو نے روایتی بجلی میٹرو کو اسمارٹ میٹرس سے تبدیل کرنے کے پروجیکٹ کا آغاز کرتے ہوئے اس منصوبے کو غرباء کے مفاد میں تحریک سے تعبیر کیا۔


    نائب صدر جمہوریہ نے کہا کہ اسمارٹ میٹرس بلوں کی ادائیگی کے لئے آسانی میں اضافہ کریں گے اور غلط بلنگ کے ممکنات سے چھٹکارا دلائیں گے۔ انہوں نے مزید کہا کہ اسمارٹ میٹرس سے بغیر کاغذ بلنگ کو ممکن بنایا جاسکے گا ، جس سے درختوں کو بچانے کے ساتھ ساتھ ماحولیات کے تحفظ میں بھئ مدد ملے گی۔


    نائب صدر نے ، پورٹ بلیئر میونسپل کونسل کے ذریعہ ’’صاف صفائی اور ٹھوس کچرے کے انتظام‘‘ پر لگائی گئی ایک نمائش اور آرٹ گیلری کا دورہ کیا۔ اس گیلری میں پی بی ایم سی نے صفائی ستھرائی اور ٹھوس کچرے کے انتظام کے موضوع پر اٹھائے گئے اقدام جیسے 10 فیصد پلاسٹک کا استعمال سڑک تعمیر اور جل شکتی ابھیان کے تحت روایتی جاپانی کنوؤں کی بحالی شامل ہیں۔ نمائش میں ’’ کچرے سے دولت‘‘ پر متعدد مفید اور جمالیاتی مصنوعات کی نمائش بھی کی گئی۔


    جناب نائیڈو نے اسمارٹ سٹی مشن کے تحت تین پروجیکٹوں مرین ایسپلانیڈ، نیبرہڈ پارکس اور فیکل سلج ٹرٹمنٹ پلانٹ کا سنگ بنیاد بھی رکھا۔


    اس موقع پر لیفٹننٹ گورنر ، ایڈمرل ڈی کے جوشی، چیف سکریٹری جناب چیتن بی سنگھی اور دیگر اہم شخصیات بھی موجود تھیں۔


    *********


    
    
    
    م ن۔م ع۔ش ت۔ن ع۔ ق ر


    U: 251


    

    
    (Release ID: 1599738) Visitor Counter : 12
    
    
      Read this release in: English , Hindi