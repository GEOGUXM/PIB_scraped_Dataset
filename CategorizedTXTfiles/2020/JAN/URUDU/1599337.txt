      وزارتِ تعلیم

      نائب صدر جمہوریہ ہند جناب ایم وینکیا نائیڈو 21 جنوری کو نیلور میں کلاسیکی تیلگو زبان میں مطالعات سے متعلق عمدگی کے نئے مرکز کا افتتاح کریں گے
      Posted On: 13 JAN 2020 8:02PM by PIB Delhi


    نئیدہلی 14 جنوری 2020۔نائب صدر جمہوریہ ہند جناب ایم وینکیا نائیڈو 21 جنوری 2020 کو نیلور میں کلاسیکی تیلگو زبان کی عمدگی کے مرکز کا افتتاح انسانی وسائل کی ترقی اورفروغ کے وزیر جناب رمیش پوکھریال نشنک کی موجودگی میں کریں گے ۔ کلاسیکی تیلگو زبان میں مطالعات سے متعلق عمدگی کا مرکز (سی ای ایس سی ٹی ) سینٹرل انسٹی ٹیوٹ آف انڈین لینگویجز میسور کے تحت آتا ہے اور اسے اب آندھرا پردیش میں نیلور میں منتقل کردیا گیا ہے ۔ پہلے یہ مرکز میسور سے کام کررہا تھا ۔ آندھر اپردیش کے گورنر ،آندھرا پردیش کے وزیر اعلیٰ ، تلنگانہ کے وزیر اعلیٰ اور دیگر عمائدین کو مذکورہ مرکز کی افتتاحی تقریب میں شرکت کے لئے مہمانان ذی وقار کے طور پر مدعو کیا گیا ہے تاکہ وہ اس تقریب کی زینت بنیں۔ نیلور میں اس مرکز کا قیام اس مالامال کلاسیکی تیلگو زبان کی ترقی سے متعلق سرگرمیوں پر توجہ مرکوز کرنے میں مدد گار ثابت ہوگا یعنی تحقیق ، مذاکرات ، مباحثوں اور دیگر مختلف النوع سرگرمیوں کے ذریعہ اس مالامال کلاسیکی زبان کو فروغ دیا جاسکے گا۔


    ا س سلسلے میں سینٹر کی جانب سے 20 جنوری 2020 کو کلاسیکی تیلگو زبان کے ماہرین پر مشتمل یک روز ہ گروپ ڈسکشن کا انعقاد بھی کیا گیا ہے، جس میں آندھرا پردیش کے مختلف حصوں سے کلاسیکی تیلگو زبان کے ماہرین ،تلنگانہ اور بھارت کے دیگر حصوں کے اس زبان کے ماہرین کو شامل ہونے کے لئے مدعو کیا گیا ہے ،جو تبادلہ خیالات میں حصہ لیں گے۔ یہ فیصلہ کیا گیا ہے کہ کلاسیکی تیلگو سے متعلق مختلف النوع موضوعات پر بات چیت ہوسکے اور کلاسیکی تیلگو زبان کے تحفظ ،ترویج واشاعت اور فروغ کے لئے ایک باقاعدہ لائحہ عمل ترتیب دیا جاسکے تاکہ اس زبان کو عظیم تر بلندیوں تک پہنچایا جاسکے ۔ نائب صدرجمہوریہ ہند بہ نفس نفیس تبادلہ خیالات کے حتمی مرحلے میں اس تقریب میں شرکت کریں گے اور ماہرین کے ذریعہ زیر بحث لائے گئے موضوعات پر اپنی گرانقدر ائے سے نوازیں گے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔اس۔رم


    U-180

    
    
    (Release ID: 1599337) Visitor Counter : 7
    
    
      Read this release in: English , Hindi