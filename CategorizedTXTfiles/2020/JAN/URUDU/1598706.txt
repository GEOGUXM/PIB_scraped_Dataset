      نائب صدر جمہوریہ ہند کا سکریٹریٹ

      نائب صدرجمہوریہ نے سائنسدانوں سے کہا کہ وہ کسانوں کے مسائل کا طویل مدتی حل نکالیں
      
      انہوں نے فصلوں کو آب وہوا کا مزاحم ،غذائیت سے بھرپور اور پانی کم خرچ کرنے والی فصلیں بنانے کے لئے کہا
      سائنس کو بڑھتی ہوئی شہرکاری ، بیماریوں اورآلودگی کا حل نکالنے والا موضوع ہونا چاہئے
      نائب صدرجمہوریہ نے اسکولوں سے ملک میں مضبوط سائنسی ثقافت تشکیل دینے کے لئے کہا
      نائب صدرجمہوریہ نے کارپوریٹ انڈیا سے زور دے کر کہا ہے کہ وہ مستقبل کے ایک درجن پروجیکٹوں کو رقم فراہم کریں
      انہوں نے 107ویں انڈین سائنس کانگریس کے اختتامی اجلاس سےخطاب کیا
      Posted On: 07 JAN 2020 6:34PM by PIB Delhi


    نئیدہلی 08 جنوری 2020۔نائب صدرجمہوریہ ہند جناب ایم وینکیا نائیڈو نے آج سائنسی برادری سے زور دے کر کہا ہے کہ وہ کسانوں کو درپیش مسائل کا طویل مدتی حل تلاش کریں اور فصلوںکی پیداوار اورکسانوں کی آمدنی میں بہتری لائیں۔


    انہوں نے سائنسدانوں سے یہ بھی کہ وہ فصلوں کو آب وہواسے متاثر نہ ہونے والی ، غذائیت سے بھرپور اور پانی کم خرچ کرنے والی فصلیں بنانے کے طریقے تلاش کریں ۔


    بنگلورومیں 107ویں انڈین سائنس کانگریس کے اختتامی اجلاس سے خطاب کرتے ہوئے نائب صدر جمہوریہ نے کہا کہ عالمی تمازت اور آب وہوا میں تبدیلی سے موسم پراچانک اثر پڑرہا ہے اور اس کی وجہ سے باربار بڑے پیمانے پر تباہی ہوتی ہے ۔انہوں نےسائنسدانوں سے جاننا چاہا کہ کیا قدرت کے قہر کی وجہ سے کسانوں کو درپیش مسائل سے نمٹا جاسکتا ہے ۔


    جناب نائیڈو نے مربوط کوششوں پر زور دیتے ہوئے پیداواریت کے مرحلے سے پہلے جانکاری کے استعمال سے لے کر پیداوار کے بعد تک پوری زرعی ویلیو چین کے معیار اور تعداد دونوں کے اضافے اور کسانوں کی آمدنی بہتر بنانے کے لئے مارکیٹنگ میں ٹکنالوجی کے اہم رول کے


    لئے کہا ۔


    نائب صدرجمہوریہ نے اس بات کا ذکر کرتے ہوئے کہ کس طرح ٹکنالوجی ہماری زندگیوںکو مزید آرام دہ بنارہی ہے ، کہا کہ سات سات نئے چیلنج بھی سامنے آرہے ہیں ۔ انہوں نے کہا کہ سائنس کو چاہئے کہ بڑھتی ہوئی شہر کاری ،آلودگی ،شہری –دیہی تقسیم ، جراثیم کش دواؤں کے بے اثر ہونے میں اضافہ ،جینیاتی وغیر متعدی بیماریوں ، پانی کی قلت وغیرہ جیسے مسائل کے حل تلاش کرنے چاہئیں ۔


    اسکولوں پر ملک میں مضبوط سائنسی ثقافت کے رجحان میں اضافے کے مقصد سے بنیاد ڈالنے کے لئے انہوں نے زور دے کر کہا کہ اس طرح کی بنیاد تخلیقیت اور اختراع کے لئے ایک سازگار ماحول کی تشکیل کی بنیاد بنے گی۔


    انہوں نے کہا:’’ وقت کی ضرورت یہ ہے کہ پرائمری اسکول کی سطح سے ہی ،کھوج کرنے کا جذبہ ، تجسس اور سائنسی رجحان کو بڑھاوا دیا جائے ۔


    اس بات کا ذکرکرتے ہوئے کہ ہماری یونیورسٹیوں اور سائنسی اداروں کو آر اینڈڈی کو بڑے پیمانے پر فروغ دینے کی ضرورت ہے ۔ نائب صدر جمہوریہ نے تحقیق اور اختراع کو بڑے پیمانے پر فروغ دینے کے لئے تعلیمی وصنعتی رابطے میں اضافے کے لئے کہا ۔ ٹکنالوجیکل اختراع کا معیشت کو بڑھاوا دینے ، عوام کی زندگیوںکو بہتر بنانے اور خدمات کی بہتر فراہمی میں اہم رول ہے۔


    جناب نائیڈو نے زوردے کر کہا:’’ کسی ملک میں نہیں بلکہ صرف بھارت میں آبادی کا تنوع ہے اور اگر ہماری یونیورسٹیاں اور تعلیمی ادارے آر اینڈ ڈی پر مزید سرمایہ لگائیں اور تحقیق کے معیار کو خاطر خواہ طور پراونچا کریں تو ہمارا ملک اختراع اورعلم کا گہوارہ بن کر ابھرسکتا ہے۔‘‘


    نائب صدرجمہوریہ نے کارپوریٹ بھارت سے بھی زور دے کر کہا کہ وہ یونیورسٹیوں کے ساتھ شراکت پیداکریں اور مستقبل کے ایک درجن پروجیکٹوں کی نشاندہی کریں اور انہیں رقوم فراہم کریں ۔


    یہ اظہار خیال کرتے ہوئے کہ بھارت ایک نئی توانائی اور جوش وجذبے کے ساتھ آگے بڑھ رہا ہے ۔ نائب صدر جمہوریہ نے کہا کہ اسے آبادی والے ملک ہونے سے فائدہ اٹھانا چاہئے، جس میں سائنس اور ٹکنالوجی ،معیشت اور سماجی ترقی کو آگے بڑھانے میں اہم رول ادا کرتی ہو تاکہ یہ ملک پانچ ٹریلین والی معیشت بن جائے ۔


    جناب نائیڈو نے میک ان انڈیا ،ڈجیٹل انڈیا اور اسٹارٹ اپ انڈیا جیسے سرکاری اقدامات کی ستائش کی ،جس سے اندرون ملک مصنوعات سازی کو فروغ ملتا ہے ۔ لوگ ڈجیٹل طور پر بااختیار بنتے ہیں اور اختراع کے سبب دولت پیدا ہوتی ہے ۔


    انہوں نے سینئیر سائنسدانوں سے کہا کہ وہ اس طرح کی اسکیموں سے فائدہ اٹھانے کے لئے نوجوانوںکی حوصلہ افزائی کریں اور ان کی سائنسی اورچھوٹی صنعتوں کو آگے بڑھانے کی صلاحیت کو پروان چڑھائیں ۔


    کرناٹک کے وزیر اعلی ٰ جناب ڈی ایس یدی یورپا بھارت کے سابق وزیر اعظم جناب ایچ ڈی دیوے گوڑا ، کیمیاوی مادوں اور کیمیاوی کھادوں کے مرکزی وزیر جناب ڈی وی سدانند گوڑا ، انڈین سائنسیز کانگریس کے صدر کے ایس رنگپا ّاور بنگلورو میں زرعی سائنسیز کی یونیورسٹی کے وائس چانسلر ڈاکٹر ایس راجندر پرساد بھی دیگر شخصیتوں کے ساتھ اس موقع پر موجود تھے۔


    تقریر کا پورا متن مندرجہ ذیل ہے :


    نمسکار، نماگِلا ہوسا ورشدا شبھا شیاگلو !


    آپ سب کو نئے سال کی مبارکباد!


    مجھے 107 ویں انڈیا سائنس کانگریس کے اختتامی اجلاس میں تقریر کرتے ہوئے خوشی ہورہی ہے ، جو ایک باوقار سالانہ تقریب ہے ۔ یہ نہایت ہی موزوں ہے کہ یہ سائنسی اذہان کی میٹنگ ایک زرعی یونیورسٹی کے کیمپس میں منعقد ہورہی ہے ۔جیسا کہ آپ سبھی جانتے ہیں کہ زراعت معیشت کی مجموعی ترقی میں اہم رول ادا کرتی ہے ۔


    پچھلے کئی برسوں سے مرکز اور مختلف ریاستوں فصل کی پیداوار میں بہتری اورکسانوںکی آمدنی میں اضافے کے لئے ایک کے بعد ایک


    حکومتوں کی طرف سے کئے گئے اقدامات کے باوجود زراعت کو بدحالی کا سامنا ہے ۔


    پیارے بہنواور بھائیو !


    زراعت میرے دل کے قریب ہے کیونکہ میرا تعلق ایک کسان کنبے سے ہے ۔ جب وہ خراب موسمی حالات یا قدرتی آفات کا سامنا کرتے ہیں تو میں ان کے دکھ درد اور ابتلا کو اچھی طرح سمجھتا ہوں ۔


    عالمی تمازت اور آب وہوا میں تبدیلی ایک حقیقیت ہے اور اسے چاہ کر بھی دور نہیں کیا جاسکتا ۔ ان سے موسمی حالات پر اچانک اثر پڑرہا ہے اور ساتھ ہی ساتھ بڑ ے پیمانے پر نقصان پہنچ رہا ہے ۔ کیا ہم قدرت کے قہر کی وجہ سے کسانوں کو درپیش مسائل سے نہیں نمٹ سکتے ؟


    کیا سائنس ان سوالوں کے جوابات دے سکتا ہے یا کسانوں کو درپیش دیگر مسائل کا حل پیش کرسکتا ہے ؟ مٹی کی زرخیزی کو کس طرح بہتر بنایا جاسکتا ہے؟ فصلوں کو آب وہوا کے نقصانات سے بچنے والا اور غذائیت سے بھرپور کیسے بنا یا جاسکتا ہے ،پانی کا کم خرچ کرکے پیداواریت میں کیسے بہتری لائی جاسکتی ہے؟


    ایک طویل عرصے سے کسان اکیلے محنت کررہے ہیں ۔ میرا خیال ہے کہ یہی وقت ہے کہ جب ایک نئے بھارت کی تعمیر کے سبھی اہم متعلقہ فریق خاص طور پر سائنسی برادری کسانوں کے مسائل پر فوری توجہ دے اورطویل مدتی حل تلاش کرے ۔آپ کو یاد ہونا چاہئے کہ بھارت جیسا ملک درآمدشدہ خوراک کو یقینی بنانے پر انحصار نہیں کرسکتا ۔ ہمیں اپنے ہی ملک میں پیدا کی گئی خوراک کو یقینی بنانے کی ضرورت ہے ۔ اس سمت میں جب تک مربوط کوششیں نہیں ہوں گی ، مجھے ڈر ہے کہ زیادہ سے زیادہ عوام زراعت کا پیشہ چھوڑ کر دیگر پیشے اختیار کرلیں گے ۔


    میں نہیں سمجھتا کہ مجھے اس بات پر زیادہ زور دینے کی ضرورت ہے کہ پیداواریت کے مرحلے سے پہلے جانکاری کے استعمال سے لے کر پیداوار کے بعد تک پوری زرعی ویلیو چین کے معیار اور تعداد دونوں کے اضافے اور کسانوں کی آمدنی بہتر بنانے کے لئے مارکیٹنگ میں ٹکنالوجی اہم رول اداکرسکتی ہے ۔


    آئی سی ٹی سمیت ٹکنالوجی کے استعمال سے نہ صرف استعداد کو اور زیادہ بہتر بنانے میں مدد ملے گی بلکہ پیداواریت پر آنے والی لاگت میں بھی کمی آئے گی۔سائنسی تحقیق میںپیداوار پر ،فصل کے بعد دوائیں چھڑکنے سے لے کر فصل کے بعد ، پیداواریت کو لانے لے جانے تک مختلف زرعی سرگرمیوں کے لئے جدید ترین مشین بنانے پر توجہ دینی چاہئے لہٰذا جدید ٹکنالوجی اپنائے جانے سے آنے والے برسوں میں کسانوں کی آمدنی دوگنا کرنے کے اپنے مستقبل کے خاکے پر عمل کرنے میں بڑی مدد ملے گی۔


    پیارے بہنو اور بھائیو !


    ٹکنالوجی اور اختراعات میں نئی پیش رفت سے ہماری زندگی میں اتنی تبدیلیاں آرہی ہیں ، جو پہلے کبھی نہیں آئیں ۔ اس میں کوئی شک نہیں ہے کہ اس پیش رفت سے ہماری زندگیاں مزید آرامدہ بن رہی ہیں اور زندگی میں مزید آسانیاں پیدا ہورہی ہیں۔ساتھ ہی ساتھ نئے چیلنج بھی ابھر رہے ہیں ۔ سائنس کو چاہئے کہ وہ بڑھتی ہوئی شہر کاری ،آلودگی ،شہری ،دیہی تقسیم ،جراثیم کش دواؤں کا ختم ہوتا ہوا اثر ، جینیاتی وغیرمتعدی بیماریاں ، پانی کی قلت جیسے بڑھتے ہوئے مسائل کا حل تلاش کرے ۔


    ہمیں چاہئے کہ ہم ماحول کا تحفظ کرتے ہوئے سائنسی پیش رفت کو متوازن بنائیں ۔ ہمیں پیداواریت اور استعداد پر توجہ دینی چاہئے ، مگر یہ کبھی نہیں بھولنا چاہئے کہ ہماری تمام کوششوں کی اصل بنیاد ،ہماری زندگی کا بہتر معیار ہے نہ کہ محض اور زیادہ خوشحالی ۔


    درحقیقت یہی مجموعی ترقی کا بھارت کا خاکہ ہے ۔ مشہور بھارتی سائنسداں آچاریہ جگدیش چندر بوس نے 1917 میں بوس ادارے کا افتتاح کرتے ہوئے کثیرمقصدی نظریہ اور زندگی کے باہم مربوط پہلوؤں کے بارے میں جوکہا تھا میں اسے یاد کرنا چاہوں گا :’’ طبیعات ، فزیالوجی اور نفسیات ایک جگہ آکر مل جاتے ہیں۔‘‘


    ہمیں اپنے اسکولوں اور کالجوں میں اپنی لیباریٹریوں اور تحقیقی مراکز میں ہمیں اختراع کے لئے ساز گار ماحول بنانا چاہئے ۔ جیسا کہ جگدیش چندر بوس نے کہا تھا۔’’ بھارت کی دانشوری کو چاہئے کہ وہ صحیح معنوں میں پرورش حاصل کرے ۔‘‘ وقت کی ضرورت یہ ہے کہ پرائمری اسکول کی سطح سے ہی تجسس اورسائنسی رجحان پیدا کیا جائے ۔


    سائنس کی تعلیم اس سلسلے میں اہم رول ادا کرتی ہے ۔اس سے نوجوان ذہن کام کرنا شروع کردیتے ہیں اور اس سے سائنس کے تئیں ایک جذبہ پیدا ہوتا ہے ۔اسکولوں کو چاہئے کہ وہ سائنسی رجحان کے بیج بوئیں اور نئی چیزیں سیکھنے اورسمجھنے کے تئیں ایک نا ختم ہونے والا تجسس پیدا کریں ۔


    مختصر یہ کہ اسکولوں کو چاہئے کہ وہ ملک میں ایک مضبوط سائنسی ثقافت کے رواج کی بنیاد ڈالیں ۔ اس طرح کی بنیاد تخلیقیت اور اختراع کے لئے ایک سازگا ر بنیاد فراہم کرے گی۔ مجھے خوشی ہے کہ پورے ملک میں ہزاروں اسکولوں میں اٹل ٹنکرنگ لیبز قائم کی گئیں ہیں۔


    مجھے خوشی ہے کہ بھارت 2019 میں عالمی اختراع کے انڈیکس میں 52ویں مقام پر آگیا جبکہ یہ 2015 میں 81 ویں پوزیشن پر تھا۔


    اس بات کی بھی اشد ضرورت ہے کہ ہماری یونیورسٹیاں اورسائنسی ادارے تحقیق وترقی کو بڑے پیمانے پرفروغ دیں ۔ ہمیں تحقیق وترقی پر مزید سرمایہ لگانا پڑے گا اور ایسے نئے نظریات کے ذریعہ دانشورانہ سرمائے کو فروغ دینا ہوگا جو امید افزا ہو اور بہترین نت نئے نظریات کو زیادہ سے زیادہ اپنانے والا ہو،جیسا کہ وزیر اعظم جناب نریندر مودی نے یک روز کہا تھا کہ اختراع کرو ، پیٹنٹ کرو ، پیدا کرو اورخوشحال بن جاؤ۔


    میں اس فورم کے ذریعہ کارپوریٹ بھارت سے یہ اپیل بھی کرنا چاہوں گا کہ وہ یونیورسٹیوں اور دیگر تعلیمی اداروں کے ساتھ شراکتداری پیدا کرے اور تحقیق وترقی کو فروغ دینے کی راہ میں تعاون دے ۔


    پیاری بہنو اور بھائیو !


    آج کا بھارت ایک نئی توانائی اور جوش وجذبے کے ساتھ آگے بڑھ رہا ہے۔


    جیسا کہ ملک کا مقصد آنے والے برسوں میں 5 ٹریلین کی معیشت بننا ہے ۔ ہمیں ضرورت ہے کہ ہم آبادی کا پوری طرح فائدہ اٹھائیں جس میں معاشی اور سماجی ترقی کو آگے بڑھانے میں سائنس اور ٹکنالوجی کے قائدانہ کردار ادا کریں ۔ حکومت نے اپنے طور پر میک ان انڈیا ، ڈجیٹل انڈیا اور اسٹارٹ اپ انڈیا جیسے بہت سے اقدامات شروع کئے ہیں تاکہ اندرون ملک مصنوعات سازی ، لوگوں کو ڈجیٹل طورپر بااختیار بنانے اور اختراع کے ذریعہ دولت حاصل کرنے کو فروغ دیا جاسکے ۔


    مجھے یہ کہتے ہوئے خوشی ہورہی ہے کہ بہت سے سائنسدانوں نے آئی ایس سی اے ایوارڈ حاصل کئے ہیں اور ان کے ساتھ ساتھ نوجوان سائنسدانوں کے ایوارڈس اور آئی ایس سی اے بہترین پوسٹل ایوارڈس حاصل کئے ہیں۔ بنگلورو کے زراعتی علوم کی یونیورسٹی اس کے لئے قابل تحسین ہے کہ اس نے اس تقریب کا انعقادکیا ۔


    مجھے یقین ہے کہ اس تقریب سے آپ سبھی کو زبردست طریقے سے سیکھنے کا موقع حاصل ہوگا۔ میں جنرل پریزیڈینٹ پروفیسر کے ایس رنگپا اور زراعتی علوم کی یونیورسٹی کے وائس چانسلر پروفیسر ایس راجندرپرساد اور ان کی پوری ٹیم کو مبارکباددوں گا نیز ان سبھی لوگوں کو مبارکباد دوں گا جنہوں نے اس 107ویں انڈین سائنس کانگریس کو ایک بڑی کامیابی بنانے میں ان تھک محنت کی ۔


    میں بوس کے اختتامی پیغام کو ایک بار پھر دوہرانا چاہوں گا جو آج بھی اتنا ہی فائدہ مند ہے جیسا کہ وہ 1917 میں تھا ، جب یہ تحقیقی مرکز قائم کیا گیا تھا۔’’ ہم آج یہاں کھڑے ہیں اور کل ہم اپنا کام دوبارہ شروع کردیں گے تاکہ ہم اپنی زندگیوں کی کوششوں اور مستقبل میں اپنے مستحکم عقیدے کے ذریعہ ایک اس سے زیادہ عظیم بھارت بنانے میں پوری طرح مددکرسکیں ۔‘‘


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔اس۔رم


    U-88

    
    
    (Release ID: 1598706) Visitor Counter : 7
    
    
      Read this release in: English , Hindi , Kannada