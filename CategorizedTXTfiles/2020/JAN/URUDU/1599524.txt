      وزارتِ تعلیم

      وزارت فروغ انسانی وسائل کے سیکریٹری امت کھرے نے دلّی یونیورسٹی کے وائس چانسلر اور انتظامیہ سے ملاقات کی
      Posted On: 15 JAN 2020 6:58PM by PIB Delhi


    نئی دلّی، 15 جنوری / وزارت فروغ انسانی وسائل کے سیکریٹری جناب امت کھرے نے آج شام چار بجے شاستری بھون، نئی دلّی میں دلّی یونیورسٹی کے وائس چانسلر (وی سی) پروفیسر یو گیش کمار تیاگی اور یونیورسٹی کے رجسٹرار سے ملاقات کی۔


    یونیورسٹی انتظامیہ نے سیکریٹری کو آگا ہ کیا کہ انتظامیہ، فروغ انسانی وسائل کی وزارت کے ساتھ 05 دسمبر، 2019 کو ہوئے مذاکرات کے نتیجے میں ریکارڈ پر لئے گئے فیصلوں ے مطابق عمل در آمد کے لئے تمام تر اقدامات کر رہا ہے۔


    یو نیورسٹی نے 20 دسمبر، 2019 کو خط کے ذریعہ پہلے ہی و تمام کالجوں / انسٹی ٹیوشن کو تمام مستقل آسامیوں کو پُر کرنے سے قبل عبوری انتظام کے طور پر ایڈہاک / عارضی / کانٹریکٹ / گیسٹ فیکلٹی کے طور پر تقرر کرنے کے لئے کہہ دیا ہے۔


    مزید بر آں، یو نیورسٹی نے اکنامک ویکر سیکشن (ای ڈبلیو ایس) اسکیم کے تحت فیکلٹی کی اضافی ضروریات کے معاملے پر یو جی سی سے بات چیت کی ہے۔ یو نیورسٹی اساتذہ کے پرموشن کے لئے ایک حتمی خاکہ تیار کرے گی۔ یہ بھی واضح کر دیا گیا ہے کہ یونیورسٹی یو جی سی کے قواعد و ضوابط کے مطابق ماضی کی ملازمت شمار کرنے کو جاری رکھ سکتی ہے۔


    سکریٹری نے تمام شراکت داروں سے مظاہرے سے دست بر داری کی اپیل کی اور طلباء کے مفاد میں انسٹی ٹیوشنوں / کالجوں کام کاج کو سہل ڈھنگ سے کرنے دینے کی اپیل کی۔ فروغ انسانی وسائل کی وزارت تمام شراکت داروں کے جائز مفاد ات کا تحفظ کرنے کے لئے عہد بند ہے۔


    ۔۔۔۔۔۔


    U. 214 ٰ


    

    
    (Release ID: 1599524) Visitor Counter : 8
    
    
      Read this release in: English , Hindi