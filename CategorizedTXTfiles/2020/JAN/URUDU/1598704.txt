      امور داخلہ کی وزارت

      جناب امت شاہ نے وزیر اعظم جناب نریندر مودی کی زندگی پر مبنی تصنیف ‘کم یودھا’ کا اجرا کیا
      
      جناب نریندر مودی ملک وقوم کی بے لوث خدمت کی روشن مثال ہیں: امت شاہ
      
      ملک کے عوام نے ترقی کے گجرات ماڈل کو منظور کیا اور جناب مودی کو ملک کی قیادت کے لئے بہترین شخصیت سمجھ کر منتخب کیا:وزیر داخلہ
      
      جناب مودی نے سیاسی منھ بھرائی ، ذات پات اور اقربا پروری جیسی 3 بڑی لعنتوں کو ملک کی سیاست سے ختم کیا:امت شاہ
      
      مودی جی نے ایسے متعدد مضبوط فیصلے لئے جن کی کسی نے گزشتہ 70 برسوں میں ہمت بھی نہیں کرسکا:امت شاہ
      Posted On: 07 JAN 2020 6:21PM by PIB Delhi


    مرکزی وزیر داخلہ جناب امت شاہ نے کہا ہے کہ ‘کرم یودھا’ ایک ایسا شخص ہوتا ہے جس کا دل عوام کے لئے دھڑکتا ہے۔ وہ ایک ایسا مدبر ہوتا ہے جو دشوار گزار کام انجام دینے کا ماہر ہوتا ہے۔ایک ایسا منتظم اور ایسا مثالی لیڈر ہوتا ہے جس کی قیادت مثالی ہوتی ہے۔ وزیر اعظم جناب نریندر مودی کی شخصیت ان تمام محاسم کی مکمل آئینہ دار ہے۔


    

    جناب امت شاہ نے وزیر اعظم جناب نریندر مودی کی زندگی پر مبنی تصنیف ‘کرم یودھا’ کا اجرا کرتے ہوئے اپنے ان تاثرات کا اظہار کیا۔ اس موقع پر جناب امت شاہ نے سیاسی منھ بھرائی، ذات پات اور اقربا پروری جیسی 3 لعنتوں کا ذکر کرتے ہوئے کہا کہ وزیر اعظم جناب نریندر مودی نے ملک کی سیاست سے ان 3 لعنتوں کو دور کیااور اپنی پوری زندگی نظریہ، فکر وعمل کے لئے اپنی سیاسی زندگی کو انہی اصولوں اور تنظیمی آدرشوں کے لئے وقف کیا اور بالآخر پارلیمانی جمہوریت کے اصولوں اور آئین ہند کی پاسداری کرتے ہوئے ہندوستان کو آج ہندوستان کو ایک مثالی ملک بنادیا ہے۔وزیر اعظم آج ایک ایسے عظیم عالمی لیڈر ہوگئے ہیں جو اتنے بے لوث ہیں جنہوں نے اپنے لئے کبھی کچھ نہیں کیا۔ دراصل جناب نریندر مودی ملک وقوم کی بے لوث خدمت کی روشن مثال کی حیثیت رکھتے ہیں۔


    وزیر داخلہ موصوف نے جناب نریندر مودی کی زندگی پر اظہار خیال کرتے ہوئے کہا کہ مودی جی کا بچپن عیش وعشرت سے پوری طرح محروم رہا۔ انہوں نے سماج کے انتہائی کمزور اور غریب طبقے کے فرد کی حیثیت سے زندگی گزارتے ہوئے ایک ایسے قائد کی حیثیت اختیار کرلی جس نے اپنی پوری زندگی سماج کے کسی بھی فرد کے تئیں بغیر کسی طرح کے امتیاز وتفریق کے عوام الناس کے لئے وقف کردی تھی۔جناب امت شاہ نے مزید کہا کہ مودی جی گجرات میں بھارتیہ جنتا پارٹی کی تنظیم کی تشکیل نو کی اور اسے ہر قسم کے معائب اور خرابیوں سے پاک کرکے اسے ایک ایسی مثال تنظیم بنا دیا جس نے خود کو عوام الناس کی خدمت اور پارٹی کی پالیسیوں کے لئے وقف کردیا تھا۔


    جناب امت شاہ نے وزیر اعظم نریندر مودی کے دور میں آنے والی قدرتی آفات کا ذکر کرتے ہوئے کہا کہ مودی جی نے قدرتی آفات اور سماجی اتھل پتھل اور نشیب وفراز کا انتہائی ذہانت اور سوجھ بوجھ کے ساتھ مقابلہ کیا اور اپنی مسلسل محنت اور جفاکشی سے گجرات کو ایک مثالی ریاست بنادیا۔ ایک ایسی ریاست جس کی ترقیات کا مقابلہ نہیں کیا جاسکتا۔ مودی جی نے ایک ایسے نئے ہندوستان کا سنگ بنیاد رکھا جو سب کا ساتھ اور سب کا وکاس پر مبنی تھا۔ انہوں نے اچھی حکمرانی کے لئے جن سمواد کا ایساتصور پیش کیا، جو جانبدار سیاست سے بالاتر تھا۔ ہندوستان کے عوام نے گجرات کی ترقی کے ماڈل کو منظور کیا اور مودی جی کو ملک وقوم کی قیادت کے لئے موزوں ترین شخص کی حیثیت سے منتخب کیا۔


    جناب شاہ نے کہا کہ مودی جی کی سرکار کو وراثت میں ایک ایسی سرکار ملی تھی جو سابقہ سرکار 12 لاکھ کروڑ روپے سے زائد کی بدعنوانیوں میں ملوث تھی اور اب 2014 سے ایک پیسے تک کی بدعنوانی کی اجازت نہیں دی گئی ہے، جبکہ دوسری طرف گزشتہ 5 برسوں کے دوران 60 کروڑ غریب عوام کے لئے مودی جی کی سرکار کے اقدامات انتہائی سود مند ثابت ہوئے ہیں ۔ 13 کروڑ لوگوں کو ایل پی جی گیس کنکشن دستیاب کرائے گئے ہیں، ملک کے 99 فیصد گھروں کو بجلی دستیاب کرائی جاچکی ہے اور تقریباً ہر گھر میں بیت الخلا اور عالمی معیار کی حفظان صحت خدمات فراہم کرائی گئی ہیں، جن میں آیوشمان بھارت اسکیم کے50 کروڑ استفادہ کنندگان کو 5 لاکھ روپے مالیت کی حفظان صحت خدمات فراہم کرائی گئی ہیں۔انتودیہ کے نظریے پر کام کرتے ہوئے مودی جی کی سرکار 2022 تک ملک کے ہر فرد کو گھر دستیاب کرانے کے لئے عہدہ بستہ ہے اور 2024 تک ملک کے ہر فرد کو پائپ کے ذریعہ پینے کا صاف ستھرا پانی دستیاب کرائے جانے کے تئیں عہدہ بستہ ہے۔


    جناب شاہ نے کہا کہ مودی جی کی سرکار پرانے بندھے ٹکے طریقہ کار کو ختم کرنے کی سمت میں کام کرتے ہوئے نیتا بنام بابو، دیہی بنام شہری ترقی اور صنعت بنام زراعت، صنعتی ترقی بنام زرعی ترقی کے اصولوں پر کام کررہی ہے۔ اس سرکار نے ملک کے تمام شعبوں میں مساوی نمو اور مساوی ترقی کو یقینی بنایا ہے۔


    عالمی سطح پر ہندوستان کی ایک مضبوط امیج قائم کرنے کے بارے میں گفتگو کرتے ہوئے جناب شاہ نے کہا کہ مودی جی نے ہندوستان کی خارجہ پالیسی اور قومی سلامتی کی پالیسی کو ایک دوسرے سے علیحدہ کرکے ہندوستان کو عالمی سطح پرایک مضبوط ملک کی حیثیت سے کھڑا کردیا۔مودی جی کی سرکار نےجموں وکشمیر میں دفعہ 370 اور 35 اے کو کالعدم کرنے ، شہریت ترمیمی قانون 2019 نافذ کرنے، رام مندر کا تنازع حل کرنے، طلاق ثلاثہ کو جرم قرار دینے، سرجیکل اسٹرائک اور بالا کوٹ فضائی حملے جیسے مضبوط اقدام کرکے ملک کو عالمی سطح پر ایک مضبوط حیثیت دے دی۔یہ وہ اقدامات ہیں جن کے بارے میں کسی نے خواب میں بھی نہیں سوچا ہوگا۔


    اس موقع پر وزیر داخلہ موصوف نے ہندوستانی سیاست کی 3 لعنتوں کا تذکرہ کرتے ہوئے کہا کہ 2014 کے بعد سے ہندوستان کی سیاست سے منھ بھرائی، ذات پات اور اقربا پروری جیسی 3 لعنتوں کو پوری طرح ختم کردیا انہوں نے کہا کہ یہ سرکار ووٹ بینک کی سیاست کرنے کے بجائے عوامی فلاح کو رہنما اصول کے طور پر اختیار کرتے ہوئے کارگزاری کے تصور پر کام کرتی ہے۔مودی جی نے ملک وقوم کے مفاد میں ایسے مضبوط فیصلے لئے جس میں انہوں نے کسی بھی قسم کے رد عمل کی پرواہ نہیں کی۔ مودی جی نے ہندوستان کی تمام زبانوں اور بالخصوص ہندی کی اہمیت کا عالمی سطح پر اعتراف کرانے کے لئے زبردست کوششیں کیں۔


    ۔۔۔۔۔۔۔۔۔۔۔


    م ن ۔س ش۔ ع ر۔


    U-92


    

    
    (Release ID: 1598704) Visitor Counter : 5
    
    
      Read this release in: English , Marathi , Hindi , Bengali