      نائب صدر جمہوریہ ہند کا سکریٹریٹ

      پروفیسر ایم ایس سوامی ناتھن کو زراعت میں ان کی دین کے لئے ’موپّا وارپو وینکیا نائیڈو نیشنل ایوارڈ ‘ دیا گیا
      
      نائب صدر جمہوریہ نے جناب سوامی ناتھن کو زرعی سائنس کا سفیر قراردیا
      نائب صدر جمہوریہ نے نوجوان زرعی سائنسدانوں پر زور دیا کہ وہ جناب سوامی ناتھن کی مثال پر عمل کریں اور زراعت کو مفید اور قابل افادیت بنانے کے لئے کام کریں
      نائب صدرجمہوریہ نے چنئی کے راج بھون میں منعقدہ پونگل کی تقریبات میں شرکت کی
      تہوار ، دراصل متحد کرنے والی مضبوط فورس کے طور پر کام کرتے ہیں: نائب صدرجمہوریہ
      نائب صدر جمہوریہ نے بھارت کی زراعت کے تحفظ ، اس کی حفاظت اور تشہیر کی ضرورت پر زوردیا
      Posted On: 14 JAN 2020 7:10PM by PIB Delhi


    نئیدہلی 15 جنوری 2020۔سرکردہ زرعی سائنسداں ڈاکٹر ایم ایس سوامی ناتھن کو زراعت کے شعبے میں ان کے شاندار رول کے لئے آج ’ موپّا وارپو وینکیانائیڈو نیشنل ایوارڈ ‘پیش کیا گیا ۔


    نائب صدرجمہوریہ ہند جناب ایم وینکیا نائیڈو نے آج چنئی کے راج بھون میں پونگل کی تقریبات کے دوران انہیں یہ ایوارڈ پیش کیا ۔


    موپّا وارپو فاؤنڈیشن کی طرف سے حال ہی میں یہ ایوارڈ حیدر آباد میں فاؤنڈیشن کی دسویں سالگرہ کے موقع پر شروع کرنے کا اعلان کیا گیا ۔ یہ ایوارڈ پانچ لاکھ روپے نقد اور ایک توصیف نامے پر مشتمل ہے۔


    نائب صدر جمہوریہ نے اس موقع پر اظہار خیال کرتے ہوئے جناب سوامی ناتھن کو ’’ بھارت میں سبز انقلاب کا بانی اور زرعی سائنس کا سفیر ‘‘ قرار دیا ۔ نائب صدر جمہوریہ نے مزید کہا کہ وہ زراعت کی ترقی میں اور کسانوں کی زندگی بہتر بنانے میں ایک اہم رول ادا کررہے ہیں ۔


    اس طرف اشارہ کرتے ہوئے کہ ٹائم میگزین نے جناب نائیڈو کو بیسویں صدی کے بیس انتہائی اہم ایشائی لوگوں میں سے ایک قرار دیا تھا اور بھارت کے تین میں سے ایک شخص قراد دیا تھا ۔ جناب نائیڈو نے نوجوان زرعی سائنسدانوں سے اپیل کی کہ وہ ان کی صلاحیتوں اور ان کے کام سے پوری لگن کے ساتھام کریں ، جو کسانوں کا معیار زندگی بلند کرنے والی اور زراعت کو مفید ، دیر پا اور قابل افادیت بنانے والی ہو۔


    لوگوں کو پونگل پر اپنی نیک خواہشات پیش کرتے ہوئے نائب صدر جمہوریہ نے کہا کہ پونگل قدرتی تقریب کا ایک نمونہ ہے ۔ انہوں نے کہا :’’ یہ زندگی کی آبیاری کرنے اور اس کو برقرار رکھنے کے سلسلے میں فطرت کے تئیں اظہار تشکر کا ایک طریقہ ہے ۔‘‘


    ماحول کا معیار گرنے اور قدرتی وسائل کے اندھادھند غلط استعمال پر تشویش کا اظہار کرتے ہوئے انہوں نے کہا کہ روایتی دانشمندی اور فطرت کو برقرار رکھنے کی کارروائیاں ہمارے لئے فیضان کا ذریعہ ہونی چاہئیں اور دیر پا نیز شمولیت والی ترقی کے لئے نقشہ راہ کے طور پر کام میں آنی چاہئیں۔


    نائب صدر جمہوریہ نے نوجوان زرعی سائنسدانوں سے کہا کہ وہ زراعت کو مفید ،دیر پا اور قابل افادیت بنانے کے لئے نئے خیالات پیش کریں ۔


    ایوارڈ کی تقریب کے بعد نائب صدر جمہوریہ ، ان کی اہلیہ محترمہ اوشامّا اور ان کے افراد خاندان نے پونگل کے موقع پر دیگر معززین کے ساتھ ایک کلچرل پروگرام دیکھا ۔


    بھارت کو ’’ تہواروں کی سرزمین ‘‘ قراردیتے ہوئے نائب صدر جمہوریہ نے کہا کہ ملک میں کلچرل بنیاد کی وجہ سے تہواروں کا جذبہ اکثر علاقے ، مذہب اور کمیونٹی کی سرحدوں سے بھی آگے نکل جاتا ہے ۔


    اس بات کی طرف اشارہ کرتے ہوئے کہ بھارتی تہواروں نے متحد کرنے والی ا یک مضبوط فورس کے طور پر کام کیا ہے اور ایک دوسرے کے ساتھ مل کر منائی جانے والی خوشیوں ، محبت اور بھائی چارے کے ذریعہ ملک کو ایک ساتھ باندھے رکھا ہے ۔ جناب نائیڈو نے ہمارے بے مثال تہواروں کو نوجوان نسلوں تک پہنچانے کی اہمیت پر زور دیا تاکہ یہ لوگ اس عظیم تہذیب سے واقف ہوسکیں جو انہیں ورثے میں ملی ہے۔


    نائب صدرجمہوریہ نے اعتماد ظاہر کیا کہ ہمارے تہواروں سے ہماری تہذیب کی بے مثال شناخت کو استحکام حاصل ہوگا اور ایک خوشحال ، پُر امن ، متحدہ شمولیت والی اور خوبصورت دنیا کی تعمیر میں فیضا ن حاصل ہوگا۔


    تامل ناڈو کے گورنر جناب بنواری لال پروہت ،تلنگانہ کے گورنر ڈاکٹر تمیلی سائی سوندرا راجن ، تمل ناڈو اسمبلی کے اسپیکر ڈاکٹر پی دھنپال ،تمل ناڈو حکومت کے وزرا جناب ڈی جے کمار ، جناب پاندی راجن اور جناب پی بینجامن بھی اس موقع پرموجود تھے۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ج۔رم


    U-194

    
    
    (Release ID: 1599412) Visitor Counter : 3
    
    
      Read this release in: English , Hindi , Tamil