      وزارت خزانہ

      19-2018میں پردھان منتری آواس یوجنا گرامین کے تحت 47.33لاکھ مکانات مکمل کئے گئے ۔ جب کہ 15-2014میں 11.95لاکھ مکانات تعمیرکئے گئے تھے :اقتصادی جائزہ
      
      2014سے سوچھ بھارت مشن گرامین ( ایس بی ایم ۔جی ) کے تحت دیہی علاقوں میں 10کروڑسے زیادہ بیت الخلاء تعمیر کئے گئے
      صفائی ستھرائی کےرویے میں تبدیلی لانے کو جاری رکھنے پر توجہ دینے کی پالیسی 10سالہ دیہی صفائی ستھرائی حکمت عملی ( 2029-2019) کاآغاز کیاگیا
      Posted On: 31 JAN 2020 1:34PM by PIB Delhi


    سب کے لئے مکانات ، پینے کے پانی اورصفائی ستھرائی کے اقدامات سمیت سماجی اثاثوں کی سہولتیں ، سماجی بنیادی ڈھانچے کی تعمیر حکومت کی کوششوں کا ایک ستون رہی ہیں ۔ اقتصادی جائزہ 20-2019کی یہ ایک کلیدی اہمیت رہی ہے ۔ یہ جائزہ خزانے اورکارپوریٹ امورکی مرکزی وزیر محترمہ سیتارمن نے آج پارلیمنٹ میں پیش کیا۔


    سب کے لئے مکانات


    اقتصادی جائزے میں کہاگیاہے کہ ‘‘2018 میں پینے کے پانی ، صفائی ستھرائی ، ہائی جین اور مکانات کی صورت حال کے بارے میں این ایس اوکے حالیہ جائزے کے مطابق دیہی علاقوں میں تقریبا 76.7فیصد اور شہری علاقوں میں تقریبا 96.0فیصد پکے مکانات فراہم کرائے گئے’’ ۔


    دواسکیموں ، پردھان منتری آواس یوجنا گرامین ( پی ایم اے وائی ۔ جی ) اور پردھان منتری آواس یوجنا شہری ( پی ایم اے وائی ۔ یو) میں 2022تک سب کے لئے مکانات کانشانہ حاصل کرنے کی بات کہی گئی ہے ۔ پی ایم اے وائی ۔ جی کے تحت ایک سال میں جو مکانات مکمل کئے گئے تھے ان سے مکانات کی تعداد میں چارگنااضافہ ہوا۔ 15-2014میں مکانات کی یہ تعداد 11.95تھی جب کہ 19-2018میں یہ تعداد 47.33لاکھ ہوگئی ۔


    پینے کا پانی اورصفائی ستھرائی


    اقتصادی جائزے میں کہاگیاہے کہ 2014میں جب سے سوچھ بھارت مشن گرامین ( ایس بی ایم ۔ جی )کاآغاز ہواہے ۔دیہی علاقوں میں 10کروڑسے زیادہ بیت الخلاء تعمیر کئے جاچکے ہیں ۔مزید یہ کہ 5.9لاکھ گاووں ، 699اضلاع اور 35ریاستوں /مرکز کے زیرانتظام علاقوں نے خود کو کھلی جگہوں میں رفع حاجت سے پاک (او ڈی ایف ) قراردیاہے ۔سووچھ سرویکشن گرامین 2019، جو بھارت کا دیہی صفائی ستھرائی کا سب سے بڑا جائزہ ہے اس میں 87250عوامی جگہوں سمیت پورے بھارت کے 698اضلاع میں 17ہزار450گاوں شامل کئے گئے ہیں ۔


    صفائی ستھرائی سے متعلق رویے میں تبدیلی کوبرقراررکھنے اور ٹھوس اورسیال کچرےکے بندوبست کی رسائی میں اضافے پر توجہ دیتے ہوئے ایک 10سالہ دیہی صفائی ستھرائی حکمت عملی ( 2029-2019) شروع کی گئی ۔یہ بات بجٹ سے پہلے کے جائزے میں کہی گئی ہے ۔ اقتصادی جائزے میں مزید کہاگیاہے کہ پورے بھارت کے ان بلاکوں اور ضلعوں میں جہاں پانی کی سب سے زیادہ قلت ہے پانی کے تحفظ کی سرگرمیوں میں تیزی لانے کے لئے جل شکتی ابھیان ( جے ایس اے ) شروع کیاگیاہے ۔جے ایس اے کے تحت ابھی تک 256اضلاع میں ساڑھے تین لاکھ سے زیادہ پانی کے تحفظ کے اقدامات کئے گئے ہیں ، جن میں تقریبا ً2.64 کروڑعوام نے شرکت کی ۔ جس کی وجہ سے یہ ایک عوامی تحریک بن گئی۔


    *****************


    (م ن-اس -ع آ)


    U-455

    
    
    (Release ID: 1601206) Visitor Counter : 3