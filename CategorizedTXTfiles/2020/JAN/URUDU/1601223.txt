      وزارت خزانہ

      این بی ایف سی / ایچ ایف سی کمپنیوں کیلئے تیار کردہ منفرد ہیلتھ اسکور اس شعبے میں زیرالتوا تحلیلی بحران سے متعلق انتباہ کے پیشگی اشارے فراہم کرسکتے ہیں
      
      پالیسی ساز ہیلتھ اسکور کااستعمال تحلیلی بحران کو روکنے کیلئے ایک مانیٹرنگ میکانزم کے طور پر کرسکتے ہیں

      Posted On: 31 JAN 2020 1:30PM by PIB Delhi

    نان بینکنگ فائنانشیل کمپنی (این بی ایف سی) اور ہاؤسنگ فائنانس کمپنی (ایچ ایف سی) کے شعبوں کیلئے تیار کردہ ایک نیا تشخیصی ہیلتھ اسکور اس شعبے کی کمپنیوں کو درپیش زیرالتوا تحلیلی مسائل سے متعلق انتباہ کے پیشگی اشاروں کاپتہ لگانے میں معاون ثابت ہوسکتے ہیں۔ ایک مثالی اسکورنگ طریقہ کار کااستعمال کرکے ایف سی اور خردہ این بی ایف سی کمپنیوں کیلئے رول اوور رسک کااندازہ لگایا جاسکتا ہے۔ خزانہ اور کارپوریٹ اُمور کی مرکزی وزیر محترمہ نرملا سیتارمن کے ذریعے آج پارلیمنٹ میں پیش کردہ 20-2019 کے اقتصادی جائزے میں اس نئے طریقہ کار کاایک تفصیلی تجزیہ پیش کیا گیا ہے جس میں این بی ایف سی اور ایچ ایف سی فرموں کی معاشی صحت کی پیشین گوئی میں اس کی معتبریت شامل ہے۔ پیشگی بجٹ جائزے میں کہا گیا ہے کہ ہیلتھ اسکور کااستعمال ایک کارآمد آلہ کے طور پر کیا جاسکتا ہے تاکہ ناموافق مالیاتی رجحانات سے نمٹنے کیلئے بروقت اصلاحاتی اقدامات شروع کیےجاسکیں۔


    آئی ایل اینڈ ا یف ایس اور ڈی ایچ ایف ایل کی دو ذیلی کمپنیوں کے ذریعے قرض ادا نہ کرپانے کی حالیہ مثال کو بیان کرتے ہوئے معاشی جائزے میں این بی ایف سی نادہندگی کو معیشت پر منفی اثرات سے تعبیر کیا گیا ہے۔ ان دو کمپنیوں کے قرض ادا نہ کرنے کی صورت میں اس طرح کاایک سلسلہ شروع ہوگیا جسے ان کمپنیوں کے تجارتی پیپرز کے مارکیٹ کی قیمت پر گہرا اثر پڑا ، قرض میچول فنڈ میں سرمایہ کاروں کی فروخت کوجھٹکا لگا ،ان قرض فنڈ کے اثاثے کی خالص قدر میں 53فیصد کی گراوٹ آئی اور دباؤ کے شکار این بی ایف سی کمپنیوں کی ایکویٹی قیمتوں میں تیزی سے کمی درج کی گئی جس کے نتیجے میں این بی ایف سی کمپنیوں کو 4000 کروڑ روپئے کا زبردست خسارہ ہوا۔ اس سے ہندوستانی معیشت میں قرض کی مجموعی ترقی پر گہرا اثر پڑا اور اس کے بدلے میں گھریلو مجموعی پیداوار کی ترقی میں کمی آئی۔


    ہیلتھ اسکور :این بی ایف سی / ایچ ایف سی کمپنیوں کے حالیہ رجحانات


    ہیلتھ اسکور رول اوور رسک پر مبنی ہے جس میں اثاثہ کے تحلیلی بندوبست کا خطرہ ، بین ارتباطی خطرہ اور این بی ایف سی کا مالیاتی اور آپریٹنگ ریزیلینس شامل ہیں۔ اقتصادی جائزے کے تجزیے میں دکھایا گیا ہے کہ ایچ ایف سی شعبے کے ہیلتھ اسکور میں 2014 کے بعد گراوٹ کا رجحان رونما ہوا ہے۔ مالی سال 2019 کے اختتام تک مجموعی شعبے کی صحت قابل لحاظ طور پر خراب ہوئی۔ اسی طرح خردہ این بی ایف سی شعبے کاہیلتھ اسکور مستقل طور پر 2014 سے 2019 تک کی مدت تک نیچے تھا۔ بڑی خردہ این بی ایف سی کمپنیوں کا ہیلتھ اسکور زیادہ تھا لیکن متوسط اور چھوٹے خردہ این بی ایف سی کمپنیوں میں متوسط کمپنیوں کاہیلتھ اسکور مارچ 2014 سے مارچ 2019 تک کی پوری مدت میں کم تھا۔


    مذکورہ بالا تحقیقات سے پتہ چلتا ہے کہ ہیلتھ اسکور زیرالتوا تحلیلی مسائل سے متعلق انتباہ کے پیشگی اشارے فراہم کرتے ہیں۔ تجزیے میں یہ ایک اہم ثبوت بھی ملتا ہے کہ ایکویٹی مارکیٹ انفرادی ایچ ایف سی اور خردہ این بی ایف سی کمپنیوں کے ہیلتھ اسکور میں اضافہ کیلئے موافق طور پر کام کرتے ہیں۔


    ہیلتھ اسکور کااستعمال


    ماقبل بجٹ جائزے میں بتایا گیا ہے کہ نمو کا جو چینل ہے اس کو اپنی پوری شکل میں سامنے آنے کے سلسلے میں اس منفرد ہیلتھ اسکور کا بہت زیادہ فائدہ پالیسی ساز اٹھا سکتے ہیں۔ ہیلتھ اسکور مالیاتی فرموں کو درپیش دباؤسے متعلق ری فائنانسنگ کی پیشگی طور پر پیشین گوئی کرنے میں اہم کردار ادا کرسکتے ہیں۔ یہ مستقبل میں اس طرح کےمسائل کی روک تھام کیلئے ایک اہم مانیٹرنگ میکانزم کے طور پر کام کرسکتے ہیں۔


    این بی ایف سی شعبے میں دباؤ کے ایک سرکردہ اشاریے کے طور پر اس کی افادیت کے علاوہ ہیلتھ اسکور کااستعمال پالیسی ساز زیادہ سے زیادہ طریقے سے این بی ایف سی کے استعمال کیلئے کم سرمایہ مختص کرسکتے ہیں تاکہ تحلیلی بحران کو کم کیا جاسکے۔


    جائزے کے مطابق تھوک فنڈنگ کی حد پر ہیلتھ اسکور کااستعمال دانشمندانہ آغاز کے لئے بھی کیا جاسکتا ہے جس کی اجازت شیڈو بینکنگ سسٹم میں فرموں کیلئے دی جاسکتی ہے۔ ریگولیٹرس ہیلتھ اسکور کا استعمال ایک بنیاد کے طور پر کرسکتے ہیں تاکہ مستحق این بی ایف سی کمپنیوں کیلئے زیادہ سے زیادہ سرمایہ فراہم کیا جاسکے اور جس سے کم سرمایہ کی مؤثر تخصیص کو یقینی بنایاجاسکے۔


    …………………………………………………………….


    (م ن۔ن ا ۔ع ن)


    U- 448

    
    
    (Release ID: 1601223) Visitor Counter : 5