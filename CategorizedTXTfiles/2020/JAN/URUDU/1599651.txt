      بہت چھوٹی، چھوٹی اور درمیانی صنعتوں کی وزارت

      کے وی آئی سی نے کے وی آئی سی مرکز نگروٹا (جے اینڈ کے) میں کام کرنے والی خواتین کیلئے رومال کی سلائی کی اجرت میں اضافے کو منظوری دی
      
      یہ قدم کھادی کے رومال کی فروخت کو بڑھاوا دینےاور جنگجوئیت سے متاثرہ علاقے کی خواتین صناعوں کی آمدنی میں اضافے کی غرض سے اٹھایا گیا ہے

      Posted On: 17 JAN 2020 10:38AM by PIB Delhi

    نئی دہلی۔ 17 ؍ جنوری۔ بہت چھوٹی، چھوٹی اور اوسط درجے کی صنعتی اکائیوں (ایم ایس ایم ای) کے وزیر جناب نتن گڈکری کی جانب سے پیش کی گئی تجاویز سے ہم آہنگ رہتے ہوئے جو انہوں نے جموں وکشمیر میں جنگجوئیت سے متاثرہ علاقے کی خواتین کے ذریعے تیار کیے جانے والے کھادی رومالوں کی فروخت کے لئے 17دسمبر 2019 کو اس فروخت کا آغاز کرتے ہوئے پیش کی تھی، اور جن کا تعلق جموں کے نزدیک واقع نگروٹا علاقے کی خواتین سے تھا، کے وی آئی سی کے چیئرمین جناب وی کے سکسینہ نے یکم جنوری 2020 سے فی رومال سلائی کی اجرت کو دو روپئے سے بڑھا کر تین روپئے فی رومال کردیا ہے۔


    یہ بات قابل ذکر ہے کہ نگروٹا کی ہر خاتون صناع اوسطاً روزانہ 4 گھنٹے کام کرکے 85 سے 90 کھادی رومالوں کی سلائی کرکے 170 سے لیکر 200 روپئے تک کما لیا کرتی تھی۔ اب اجرتوں میں اضافے کے ساتھ ہر خاتون یومیہ 250 سے 300 روپئے تک کما سکے گی۔ اس طریقے سے ان کی آمدنی میں تقریباً 50 فیصد کا اضافہ رونما ہوگا۔ 17دسمبر2019 کو اپنے آغاز کے بعد سے لیکر مجموعی طور پر 30 ہزار کھادی رومال ، کھادی اور ویلیج انڈسٹریز کمیشن (کے وی آئی سی)نے فروخت کیے ہیں۔ کے وی آئی سی نے نگروٹا مرکز اس مقصد سے قائم کیا ہے کہ مقامی خواتین کو روزگار کے مواقع فراہم کرائے جاسکیں۔


    اس قدم کو تعمیر قوم کی جانب ایک بڑا قدم بناکر پیش کرتے ہوئے کے وی آئی سی کے چیئرمین جناب وی کے سکسینہ نے کہا کہ اس تربیتی مرکز کی ابتداء سے کے وی آئی سی کا ارادہ یہی رہا ہے کہ کھادی رومال کو فروغ دیاجائے اور یہ کام جموں وکشمیر کے جنگجوئیت سے متاثرہ علاقوں کے کنبوں کو بامعنی تعاون فراہم کرے۔ فی الحال اس سلائی مرکز کی پروڈکشن صلاحیت یومیہ 10 ہزار کھادی رومالوں کے سلنے کی ہے جسے 130 خواتین صناع انجام دیتی ہیں۔


    اس پہل قدمی سے متعلق گفتگو کرتے ہوئے جناب وی کے سکسینہ نے کہا کہ کھادی رومال اس اعتماد کی علامت ہے جو نگروٹا میں سکونت پذیر جنگجوئیت سے متاثر علاقوں کی خواتین نے محترم وزیراعظم جناب نریندر مودی کے تئیں جتایا ہے جو سب کا ساتھ سب کا وکاس کیلئے کام کررہے ہیں۔ فی الحال ہم یہاں 130 خواتین کو روزگار سے لگانے میں کامیاب ہوئے ہیں اور جیسے جیسے کھادی رومالوں کی فروخت میں اضافہ ہوگا ہمارا منصوبہ یہ ہے کہ ہم اس علاقے کی 4 ہزار خواتین کو اس کام میں شامل کرکے انہیں بااختیار بنائیں گے۔


    کھادی رومال خالص سوتی دھاگے سے تیا رہوتا ہے اور بھارت کی مختلف کھادی دکانوں سے فروخت ہو رہاہے۔ ان رومالوں کو پے ٹی ایم کے توسط سے دستیاب کرانے اور ان کی فروخت میں اضافے کیلئے پے ٹی ایم نے دو کروڑ کھادی رومالوں کو آن لائن پلیٹ فارم کے توسط سے فروخت کرانے کیلئے اتفاق کیا ہے۔


    اس پہل قدمی میں مضمر مثبت اثرات کی جانب سے اشارہ کرتے ہوئے جناب سکسینہ نے کہا کہ ہمارا نشانہ یہ ہے کہ 2020 تک 5 کروڑ کھادی رومال فروخت کیے جائیں۔ کھادی رومالوں کی پانچ کروڑ کی تعداد میں دستیابی کیلئے تقریباً 15 لاکھ کلو گرام کپاس درکار ہو گی اور اس کی کتائی کیلئے 25 لاکھ افرادی دن درکار ہوں گے۔ 12.5 لاکھ افرادی دن کے بقدر بُنائی اور 7.5 لاکھ افرادی دن کے بقدر اس کی کٹنگ، سلائی اور پیکنگ کیلئے درکار ہوں گے۔ اس طریقے سے 44 لاکھ افرادی دن کے بقدر روزگار کے مواقع فراہم ہوں گے اور مختلف صناعوں کو 88 کروڑ روپئے کے بقدر کی اجرتیں فراہم ہوں گی۔


    انہوں نے کہا کہ بھارت کے عوام کی جانب سے ایک معمولی سا تعاون یہ ہوسکتا ہے کہ وہ تغیر کی جانب سفر اختیار کریں اور یہی ایک پہلا قدم ہوگا یعنی یہ محسوس کریں کہ منڈی میں دستیاب برانڈ علامت والے رومال 100 سے 200 روپئے کے نرخ پر فروخت ہوتے ہیں جبکہ عمدہ قسم کی کوالٹی کے حامل کھادی رومال کی قیمت محض 50 روپئے ہے۔ میں ہر ایک ہندوستانی سے گزارش کرتا ہوں کہ وہ کم از کم ایک کھادی رومال ضرور خریدے اور ایسا کرکے بے مثال جذبہ حب الوطنی کاثبوت دیں۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ۔ ع ن


    U-238

    
    
    (Release ID: 1599651) Visitor Counter : 9
    
    
      Read this release in: English , Hindi