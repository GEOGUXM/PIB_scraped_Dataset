      الیکٹرانکس اور اطلاعات تکنالوجی کی وزارت

      جناب روی شنکر پرساد این آئی سی ٹیکنکل کونکلیو 2020 کا افتتاح کریں گے
      
      اس سال کا موضوع ہے، اگلی نسل کی حکمرانی کے لئے ٹیکنالوجیز

      Posted On: 20 JAN 2020 3:53PM by PIB Delhi

    نئی دہلی، 20 جنوری /قانون اور انصاف، مواصلات اور الیکٹرانکس نیز اطلاعاتی ٹیکنالوجیز کے مرکزی وزیر جناب روی شنکر پرساد کل نئی دہلی میں‘ این آئی سی ٹیکنیکل کونکلیو 2020 ’ کا دوسرے ایڈیشن کا افتتاح کریں گے۔اس دو روزہ اجتماع کااہتمام چانکیہ پوری میں واقع پرواسی بھارتیہ کیندر میں نیشنل انفارمٹیکس سینٹر(این آئی سی) نے کیا ہے۔ الیکٹرانکس اور اطلاعاتی ٹیکنالوجی مواصلات اور انسانی وسائل کی ترقی کے وزیرمملکت جناب دھوترے سنجے شام راؤ، الیکٹرانکس اور اطلاعاتی کے ٹیکنالوجی کے سکریٹری جناب اجے ساہنی اور سی آئی ایس سی او(انڈیا اینڈ سارک) کے صدر جناب سمیر گارڈے بھی اس موقع پر موجود رہیں گے۔


    اس سال کے کونکلیو کا موضوع ہے‘ اگلی نسل کی حکمرانی کے لئے ٹیکنالوجیز’


    این آئی سی حکومت نے مختلف سطحوں پر اطلاعات اور مواصلاتی ٹیکنالوجیز(آئی سی ٹی) کے استعمال کی رہنمائی میں اہم رول ادا کررہی ہیں۔یہ استعمال بھارت کو ایک ڈیجٹیل قوم میں تبدیل کرنے کے حکومت کے ایک اہم پروگرام ڈیجیٹل انڈیا کا اہم جزو ہے۔اس کے علاوہ حکومت کے لئے قومی آئی سی ٹی بنیادی ڈھانچے کے قیام کے سلسلے میں این آئی سی نے مرکز اور ریاست میں حکومت کے مختلف شعبوں کے لئے سولوشنز/ پلیٹ فارمس کا ڈیزائن تیار کیا ہے اور انہیں ترقی دی ہے۔ اس سے خدمات کے معیار کے معاملے میں منصوبہ بندی اور بندوبست میں زیادہ شفافیت پیدا ہوئی ہے اور اس میں اضافہ ہوا ہے۔


    نئی ٹیکنالوجیوں اور راہ ہموار کرنے والی اختراعات کی وجہ سے ملک میں آئی سی ٹی کے منظر نامے میں زبردست تبدیلی آئی ہے۔ اس کے نتیجہ میں شہریوں کو با صلاحیت خدمات فراہم ہورہی ہیں اور اطلاعات کی فراہمی میں شفافیت پیدا ہورہی ہیں۔ ان ٹیکنالوجیوں کے اپنانے سے ملک کی ڈیجٹیل تبدیلی میں بڑی مدد ملی ہے۔


    اس کونکلیو سے پورے ملک میں سرکاری دفاتر میں صلاحیت سازی میں زبردست مدد ملے گی اور لوگوں کو پوری توجہ کی حامل اعلی معیار کی خدمات فراہم ہوسکے گی۔


    اس کونکلیو میں تقریر کرنےو الوں میں اطلاعاتی ٹیکنالوجی صنعت کے ماہرین شامل ہیں جو سائبر سیکوریٹی، اعلی قسم کے آرکیٹیکچر اور ڈیزائن تیار کرنے جیسے مختلف شعبوں میں اپنے تجربات سے لوگوں کو آگاہ کریں گے۔


    ۔۔۔۔۔۔۔۔۔۔۔


    U – 269


    

    
    (Release ID: 1599850) Visitor Counter : 11
    
    
      Read this release in: English , Hindi