      خلا ء کا محکمہ

      کابینہ نے پرامن اورشہری مقاصد کے مقاصد کے حصول کے لئے باہری خلاء کے استعمال اوروہاں تحقیقی سرگرمیوں کے میدان میں تعاون پرہنداورمنگولیا کے درمیان معاہدے کو منظوری دی
      Posted On: 08 JAN 2020 3:22PM by PIB Delhi


    نئی دہلی ،8جنوری : وزیراعظم جناب نریندرمودی کی سربراہی میں مرکزی کابنیہ نے پرامن اور غیرفوجی مقاصد کے لئے باہری خلاء کے استعمال اور تحقیقی سرگرمیوں کے میدان میں تعاون کے لئے ہنداور منگولیا کے درمیان پرمنگولیا ہوئے مفاہمت نامے کو منظوری دے دی ہے ۔


    اس معاہدے پرمنگولیا کے صدرکے ہندوستان دورے کے دوران 20ستمبر ، 2019 کو نئی دہلی میں دستخط کئے گئے تھے ۔


    تفصیلات :


    *اس مفاہمت نامے کے تحت دونوں طرفین اسپیس ( خلائی ) سائنس ، ٹکنالوجی اورزمین کے بارے میں معلومات حاصل کرنے کے لئے ریموٹ سیسنگ نظام کا استعمال ، سیٹلائٹ مواصلات اور سیٹلائٹ پرمبنی نظام ، خلائی سائنس اورسیاروں کی کھوج ، خلائی طیاروں ، خلائی نظام اور زمینی نظام کا استعمال نیز خلائی تکنالوجی کے استعمال کے لئے تعاون کریں گے ۔


    *اس معاہدے کے تحت دونوں ملک ایک مشترکہ ورکنگ گروپ کا قیام کرسکیں گے ، جس میں حکومت ہند کے محکمہ خلاء اور بھارتی خلائی تحقیق تنظیم کے ممبران اور منگولیا کے اطلاعاتی ٹکنالوجی اتھارٹی کے اراکین شامل ہوں گے ۔ یہ ورکنگ گروپ معاہدے کے التزام کے نفاذ کے طورطریقوں اوران کے لئے ٹایم فریم مقررکریں گے ۔


    مالی اثرات


    اس مفاہمت نامے کے تحت تعاون کی سرگرمیوں پرہونے والے خرچ کا فیصلہ دونوں طرفین دستیاب مالی وسائل اورضرورت کے مطابق کریں گے ۔


    فوائد


    اس معاہدے کے ذریعہ دونوں ممالک ، خلاء میں ٹکنالوجی کے استعمال کے لئے مشترکہ سرگرمیاں چلاسکیں گے جو آگے جاکر انسانیت کے لئے کافی سود مند ثابت ہوگا ۔ اس معاہدے سے ملک کے تمام علاقے مستفید ہوں گے ۔


    نفاذ کی حکمت عملی اور مقاصد


    یہ معاہدہ دونوں ممالک کو مشترکہ ورکنگ گروپ کے ذریعہ مقررہ مدت میں معاہدے کے انتظامات کے نفاذ میں مدد کریں گے ۔


    اثرات


    مذکورہ معاہدے ک ےذریعہ دونوں ممالک کو باہری خلاء میں تحقیقی سرگرمیاں چلانے اور ریموٹ سیسنگ نظام ، سیارہ مواصلات ، سیارہ نیوی گیشن نظام اورخلائی سائنس کے میدان میں ٹکنالوجی کے استعمال کے نئے مواقع حاصل ہوں گے ۔


    پس منظر


    ہندوستان کے خلائی محکمے ( ڈی اوایس ) اورمنگولیا کی انفرااسٹرکچروزارت نے خلائی سائنس اورتکنالوجی میں تعاون اوران کے استعمال کے لئے 15جنوری ،2004کو ایک معاہدے پردستخط کئے تھے ۔ اس کے تحت منگولیا کے حکام کو خلائی سائنس میں تربیت دینے کے علاوہ کوئی اور بڑی سرگرمیاں ابھی نہیں ہوپائی ہیں ۔


    معاہدے کے تجزیہ یا جائزے کے بارے میں جب منگولیا کے سفارتخانے سے رابطہ کیاگیا تو پتہ چلا کہ وہاں کامحکمہ بنیادی ڈھانچہ ختم کردیاگیاہے ، اور خلاء سے جڑی ہوئی سرگرمیوں کاکام کاج اب مواصلات اوراطلاعاتی تکنالوجی اتھارٹی کی دیکھ ریکھ میں کیاجارہاہے ۔


    سفارت خانے کی جانب سے یہ جانکاری بھی دی گئی تھی کہ منگولیا کا ایک اعلیٰ سطحی نمائندہ وفد ستمبر ، 2019 میں ہندوستان کے دورے پرآنے والاہے اور خلائی میدان میں تعاون اس کا ایک اہم ایجنڈہ ہوگا۔ سفارتخانے کی جانب سے اسرو کو ایک درخواست بھیجی گئی اورمعاہدے کا مسودہ منگایاگیاتاکہ اسے اسے منگولیا کے مواصلاتی ٹکنالوجی اتھارٹی کے ساتھ مشترک کیاجاسکے ۔ اسرو کی جانب سے مسودہ بھیجے جانے کے بعد منگولیا اور بھارت کے درمیان خلاء کے میدان میں تعاون کے سمجھوتے کا نیا مسودہ تیارکیاگیا اورجس پردونوں ملکوں نے اپنی رضامندی کا اظہارکیا۔


    ***************


    ( م ن ۔ش ت ۔ ع آ)


    U-112


    

    
    (Release ID: 1598865) Visitor Counter : 5
    
    
      Read this release in: English , Hindi , Tamil , Kannada