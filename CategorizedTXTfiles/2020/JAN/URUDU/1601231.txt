      وزارت خزانہ

      اقتصادی جائزے میں اقتصادی آزادی اور دولت کی تشکیل میں تیزی کے لئے سرکاری اقدامات کو معقول بنانے کا مشورہ دیا گیا ہے
      Posted On: 31 JAN 2020 1:06PM by PIB Delhi


    اقتصادی جائزے کے آغاز میں ہی کہا گیا ہے کہ ایسے میں جبکہ مارکیٹ درست طریقے پر کام نہ کرے، حکومت کے لئے اقدامات کی ضرورت ہوتی ہے، لیکن ایسے میں جبکہ مارکیٹ شہریوں کی فلاح وبہبود میں اضافے کا کام بہت اچھی طرح کرسکتی ہو، اضافی اقدامات سے اقتصادی آزادی متاثر ہوتی ہے اور ایسا نقصان پیدا ہوتا ہے جو ایک صارف کی تشکیل کا موقع کھونے اور اضافی پیداوار کی وجہ سے ہوتا ہے اور پیداواری سرگرمیوں کے لئے مؤثر صنعت کاری کے وسائل اور توانائی کی اجازت نہ دے کر دولت کی تشکیل میں کمی کرتے ہیں اور اس طرح اقتصادی فعالیت کو فروغ ملتا ہے۔ خزانے اور کارپوریٹ امور کی مرکزی وزیر محترمہ نرملاسیتارمن نے آج پارلیمنٹ میں اقتصادی جائزہ 20-2019 پیش کیا۔


    لازمی اشیاء قانون – 1955


    اقتصادی جائزے میں لازمی اشیاء قانون (ای سی اے) کو بے مصرف اور آج کے بھارت کے لئے مطابقت نہ رکھنے والا قرار دیا ہے کیونکہ یہ قانون 1955 میں ایسے وقت میں منظور کیا گیا تھا جب بھارت قحط سالی اور اشیاء کی کمی کا سامنا کررہا تھا۔ جائزے میں کہا گیا ہے کہ ای سی اے کے تحت ایشاء کے لئے بار بار اور اسٹاک کی حد پر یکساں پابندی پرائیویٹ سیکٹر کے ذریعے ذخیرہ کرنے کے بنیادی ڈھانچے کی تشکیل کی خاطر مراعات کو ختم کرتا ہے۔ زراعت سے متعلق قدر میں اضافے کی چین اور زرعی اشیاء کی قومی مارکیٹ کے فروغ پر اثر انداز ہوتا ہے۔ جائزے میں مزید کہا گیا ہے کہ دال، چینی اور پیاز پر اسٹاک کی حد نافذ کرنے سے خوردہ اور تھوک قیمتوں میں اتار چڑھاؤ پر کوئی اثر نہیں پڑتا۔ جائزے میں واضح شواہد فراہم کرتے ہوئے مشورہ دیا گیا ہے کہ اس قانون کو مارکیٹ کو زیادہ اقتصادی آزادی فراہم کرنے اور معیشت میں دولت کی تشکیل کے عمل میں سہولت کی خاطرمتروک کیا جانا چاہئے۔ جائزے میں مزید کہا گیا ہے کہ ای سی اے صرف کرائے کے حصول اور حراسانی کے لئے استعمال کیا جاسکتا ہے۔


    ادویات کو قابل برداشت بنانا


    زندگی بچانے والی ضروری ادویات تک رسائی کو یقینی بنانے اور غریب کنبوں کو مزید غریبی میں پھنسے سے بچانے کے اہم کام کو یقینی بناتے ہوئے حکومت کو اکثر ضروری اشیاء کے قانون (ای سی اے) کی دفعہ -3 کے تحت دواؤں کی قیمتوں کو کنٹرول کرنا پڑتا ہے۔ جائزے میں ادویات کی قیمتوں سے متعلق قومی اتھارٹی (این پی پی اے) اور ڈرگ پرائز کنٹرول آرڈر ( ڈی پی سی او) کے ذریعے دواؤں کی قیمتوں کو منضبط کرنے پر تشویش کا اظہار کیا ہے کیونکہ اس سے اکثرمنضبط داؤں کی قیمتوں میں اسی طرح کی غیر منضبط دوا کے مقابلے اضافہ ہو جاتا ہے، جو نقصان دہ اور غیر مؤثر ہوتا ہے۔ جائزے میں مزید وضاحت کی گئی ہے کہ دواؤں کی قیمتوں میں یہ اضافہ کس طرح سستی دواؤں کے مقابلے مہنگے اجزاء پر مبنی دواؤں کے لئے زیادہ ہوتا ہے اور یہ اضافہ اُن دواؤں کے لئے اور زیادہ ہوتا ہے جو خوردہ دکانوں کی بجائے اسپتالوں میں فروخت ہوتی ہیں اور اس طرح ڈی پی سی او دواؤں کو سستا کرنے کے اپنے مقصد میں ناکام رہتا ہے۔


    جائزے میں مشورہ دیا گیا ہے کہ چونکہ حکومت مختلف شعبوں جیسے سی جی ایچ ایس، دفاع ، ریلوے وغیرہ کے ذریعے وسیع مقدار میں دواؤں کی خریداری کرتی ہے ، یہ اپنی تمام خریداری کو یکجا کرکے مول بھاؤ کی قوت کے استعمال سے دواؤں کی قیمتوں کو کم کراسکتی ہے۔ جائزے میں مشورہ دیا گیا ہے کہ صحت اور خاندانی بہبود کی وزارت اور اس سے متعلقہ شعبے شفاف طریقے سے مارکیٹ میں حکومت کی مول بھاؤ کرنے کی قوت کا استعمال کرے۔ جائزے میں کہا گیا ہے کہ یہ ایکٹ مارکیٹ کی سرگرمیوں میں مداخلت کرتا ہے اور ایسی چیزوں کو فروغ دیتا ہے جو دولت کی تشکیل کے لئے نقصان دہ ہیں اور اس طرح یہ سماجی بہبود اور اقتصادی ترقی دونوں پر منفی طور پر اثر انداز ہوتا ہے۔


    خوراک کی سبسڈی کو معقول بنانا


    جائزے میں اس بات کا مشاہدہ پیش کیا گیا ہے کہ اناج کی مارکیٹ میں حکومت کی پالیسیوں کی وجہ سے حکومت چاول اور گندم کی سب سے بڑی خریدار اور ذخیرہ اندوز کے طور پر ابھری ہے جس کی وجہ سے سبسڈی کے بوجھ میں زبردست اضافہ ہوا ہے اور مارکیٹ میں زرعی اشیاء کے لئے طویل مدت میں مسابقت پر منفی اثر پڑا ہے۔ اس کے نتیجے میں ایف سی آئی کے پاس وافر ذخیرے میں بہت زیادہ اضافہ ہوا ہے اور خوراک کی سبسڈی کا بوجھ بہت بڑھ گیا ہے اور موٹے اناج کی مانگ اور سپلائی کے درمیان فرق فصلوں کو متنوع بنانے میں نقصادہ ثابت ہوا ہے۔ جائزے میں مشورہ دیا گیا ہے کہ اناج سے متعلق پالیسی کو زیادہ فعال بنانے کی ضرورت ہے اور اناج کی خریداری اور اس کی تقسیم کی بجائے نقد رقم کی منتقلی / خوراک کے کوپن / اسمارٹ کارڈ کو اپنانے کی ضرورت ہے۔


    قرضوں کی معافی، قرض لینے کے کلچر کو نقصان پہنچاتی ہے


    جائزے کے مطابق ریاستوں /مرکز کے ذریعے معاف کئے گئے قرضوں کے تجزیئے سے ظاہر ہوتا ہے کہ جن کا قرض پوری طرح معاف کیا گیا ہے ، وہ ان لوگوں کے مقابلے جن کا قرض جزوی طور پر معاف کیا گیا ہے،اس کا کم استعمال کرتے ہیں، کم بچت کرتے ہیں، کم سرمایہ کاری کرتے ہیں اور کم پیداوار کرتے ہیں۔ قرضوں کی معافی ، قرض لینے کے کلچر کو نقصان پہنچاتی ہے اور انہیں کسانوں کے لئے باضابطہ قرض کی فراہمی میں کمی آتی ہے اور اس طرح کسانوں کو فراہم کی گئی قرض کی معافی کا مقصد ہی ختم ہو جاتا ہے۔ مکمل معافی حاصل کرنےو الوں کے لئے ، جزوی معافی حاصل کرنے والوں کے مقابلے باضابطہ قرض میں کمی آتی ہے اور اس طرح کسانوں کو فراہم کی گئی قرض کی معافی کا بنیادی مقصد بھی فوت ہو جاتا ہے۔


    جائزے میں حکومت کے لئے یہ مشورہ دیا گیا ہے کہ اسے ان شعبوں کی منظم طور پر جانچ کرنی چاہئے جہاں وہ بلا ضرورت مداخلت کرتی ہے ۔اس طرح کی مداخلتوں کو ختم کرکے مسابقت والی مارکیٹ کو فروغ ملے گا اور اس طرح سرمایہ کاری اور اقتصادی ترقی میں اضافہ ہوگا۔


    ……………………………………


    (م ن-و ا-ق ر)


    U-445

    
    
    (Release ID: 1601231) Visitor Counter : 6