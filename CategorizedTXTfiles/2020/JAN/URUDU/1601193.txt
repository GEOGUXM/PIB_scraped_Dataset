      وزارت خزانہ

      2014کے بعد سے افراط زر میں اعتدال رہا؛ انتہائی ضروری خوردنی اشیاء کی قیمتوں میں اتار چڑھاؤ 19-2014 کے دوران کم دیکھنے میں آیا
      
      کسانوں کے تحفظ کے اقدامات کو زیادہ مؤثر بنایا جانا چاہئے
      Posted On: 31 JAN 2020 1:36PM by PIB Delhi


    بھارت میں 2014 سے افراط زر کی شرح میں اعتدال دیکھنے میں آیا ہے۔ آج خزانے اور کارپوریٹ امور کی مرکزی وزیر محترمہ نرملا سیتارمن کے ذریعے پارلیمنٹ میں پیش کئے گئے اقتصادی جائزے 20-2019 میں کہا گیا ہے کہ حال ہی میں افراط زر میں اضافے کا رجحان نظر آیا ہے۔ صارفین کی قیمتوں کے عدداشاریے ( سی پی آئی) میں ضروری اشیاء کی افراط زر کی شرح 19-2018 میں 3.7 فیصد سے بڑھ کر (اپریل سے دسمبر 2018) 20-2019 میں 4.1 پر فیصد ہوگئی ہے۔ تھوک قیمتوں کے عدد اشاریئے (ڈبلیو پی آئی) کی افراط زر کی شرح میں 16-2015 اور 19-2018 میں اضافہ دیکھا گیا ہے۔ البتہ 19-2018 (اپریل سے دسمبر 2018) میں یہ 4.7 فیصد سے کم ہوکر 20-2019 کے اسی عرصے کے دوران 1.5 فیصد ہوگئی۔


    جائزے میں کہا گیا ہے کہ 19-2018 کے دوران سی پی آئی کے مشترکہ افراط زر میں اضافے کی وجوہات مختلف گروپ رہے، البتہ 20-2019 (اپریل تا دسمبر) کے دوران خوراک ، مشروبات سی پی آئی میں اضافے کے خاص اجزاء تھے۔ خوراک اور مشروبات میں سبزیوں اور دالوں میں افراط زر خاص طور پر بہت زیادہ تھا ، جو ہلکی بنیاد والے اثرات اور پیدا وار میں بے وقت بارش کی وجہ سے کمی کے سبب رہی۔ جائزے میں سفارش کی گئی ہے کہ کسانوں کے تحفظ کے لئے قیمت کے استحکام کے فنڈ، کم از کم امدادی قیمت ( ایم ایس پی) کے تحت خریداری کو زیادہ مؤثر بنانے کی ضرورت ہے۔


    جائزے میں اس بات کو اجاگر کیا گیا ہے کہ مختلف ضروری زرعی اشیاء کی خوردہ اور تھوک قیمتوں میں ملک کے چار میٹرو پولیٹن شہروں میں 2004 سے 2019 کے درمیان کافی نیرنگی ظاہر ہوتی ہے۔ یہ تفریق خاص طور پر پیاز اور ٹماٹر جیسی سبزیوں میں کافی زیادہ تھی۔ اس کی وجہ لین دین کی زیادہ لاگت ہوسکتی ہے۔


    اقتصادی جائزے میں کہا گیا ہے کہ وقت کے ساتھ ساتھ ضروری اشیاء کی قیمتوں کے اتار چڑھاؤ میں تبدیلی آئی ہے۔ زیادہ تر ضروری خوردنی اشیاء کی قیمتوں میں اتار چڑھاؤ دیکھنے میں آیا ہے البتہ کچھ دالوں کی قیمتوں میں 2014 سے 2019 کے درمیان قیمتیں 2009 سے 2014 کے مقابلے میں کم ہوئی ہیں۔ اس سے فروخت کے زیادہ بہتر وسائل، ذخیرہ کرنے کی سہولیات اور زیادہ تر ضروری زرعی اشیاء کے لئے مؤثر ایم ایس پی نظام کی موجودگی کا اظہار ہوتا ہے۔


    جائزے کے مطابق سی پی آئی – سی کی افراط زر کی شرح میں ریاستوں کے مابین کافی فرق ہے۔ مالی سال 20-2019 (اپریل تا دسمبر) میں ریاستوں/ مرکز کے زیر انتظام علاقوں (یو ٹی) میں افراط زر کی شرح منفی 0.04 فیصد سے 8.1 فیصد تک رہی۔ 15 ریاستوں / یوٹی میں افراط زر مالی سال 20-2019 (اپریل تا دسمبر) 4 فیصد سے کم رہی۔ تمام ریاستوں میں دیہی اور شہری افراط زر میں بھی تفریق نظر آتی ہے۔ زیادہ تر ریاستوں میں سی پی آئی – سی دیہی علاقوں میں سی پی آئی – سی افراط زر شہری علاقوں کے مقابلے کم رہا اور دیہی اور شہری علاقوں کے افراط زر میں یہ نیرنگی تمام خوردنی اشیاء اور مشروبات ، کپڑے اور جوتے اور دیگر اشیاء میں دیکھا گیا ۔


    دیہی اور شہری علاقوں میں افراط زر میں اتار چڑھاؤ کا تجزیہ کرتے ہوئے اقتصادی جائزے میں کہا گیا ہے کہ دیہی افراط زر میں تمام ریاستوں میں شہری افراط زر کے مقابلے زیادہ فرق دیکھا گیا ہے۔ جائزے میں کہا گیا ہے کہ خوراک اور ایندھن کی قیمتوں پر مالی پالیسی کے مضمرات ہوسکتے ہیں: مالی پالیسی کو مختصر مدت کے لئے سخت بنانے کی ضرورت نہیں ہے، جبکہ غیر اہم اشیاء کی عبوری قیمتوں پر اس کا اثر ہوسکتا ہے۔ البتہ بھارت میں صارفین کی اشیائے صرف میں خوراک اور ایندھن کی زیادہ اہمیت کو دیکھتے ہوئے اور اس حقیقت کے پیش نظر کہ مانگ میں دباؤ (صرف سپلائی کی جانب سے نہیں) خوراک اور ایندھن کے افراط زر کے لئے اہم ہیں، جس کے نتیجے میں مالی پالیسی کے فیصلوں میں ضروری اشیاء کے افراط زر پر توجہ مرکوز کرنے کی ضرورت ہے۔


    اقتصادی جائزے میں کہا گیا ہے کہ حکومت میں ضروری خوردنی اشیاء کی قیمتوں کو مستحکم رکھنے کے لئے وقتا فوقتا مختلف اقدامات کئے ہیں جن میں تجارتی اور مالی پالیسی کے اقدامات ، برآمدات کے لئے کم از کم قیمت، برآمدات پر پابندی اور ذخیرے کی حد قائم کرنے جیسے اقدامات شامل ہیں۔ پیاز کے معاملے میں اس میں کہا گیا ہے کہ پیاز کی قیمت اگست 2019 میں بڑھنی شروع ہوئی جو 20-2019 کے دوران کافی بڑھ گئی اور حکومت نے صورت حال کو معمول پر لانے کے لئے مختلف اقدامات کئے ہیں۔


    …………………………………………………………….


    (م ن-و ا-ق ر)


    U-436

    
    
    (Release ID: 1601193) Visitor Counter : 4