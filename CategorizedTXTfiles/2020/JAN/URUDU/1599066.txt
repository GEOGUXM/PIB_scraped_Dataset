      شماریات اور پروگرام کے نفاذ کی وزارت

      ریاستوں / مرکز کے زیر انتظام علاقوں کے اعداد و شمار کے نظام کو مستحکم کرنے کی خاطر 10 جنوری 2020 کو نئی دہلی میں ایک روزہ ورکشاپ کا انعقاد
      Posted On: 10 JAN 2020 4:19PM by PIB Delhi


    نئی دہلی، 10 جنوری 2020 ، اعداد و شمار اور پروگراموں کے نفاذ کی وزارت (ایم او ایس پی آئی) نے ریاستوں/ مرکز کے زیر انتظام علاقوں کے اعداد و شمار کے نظام کو مستحکم کرنے کی خاطر 10 جنوری 2020 کو نئی دہلی میں ‘‘دی اشوک’’ میں ایک روزہ ورکشاپ کا انعقاد کیا۔ بھارت کے چیف اسٹیٹیشن اور ایم او ایس پی آئی کے سکریٹری جناب پروین شریواستو نے تعارفی کلمات کے ساتھ تبادلہ خیال کا آغاز کیا۔ سروے کے ڈائرکٹر جنرل جناب وجے کمار، معاشی اعداد و شمار کے ڈائرکٹر جنرل ٹی کے سانیال ، سماجی اعداد و شمار کے ڈائرکٹر جنرل جناب اے کے سادھو، اعداد و شمار کے قومی دفتر (این ایس او) کے سینئر عہدیدار اور ایم او ایس پی آئی کے اعلی افسران اور ریاستوں / مرکز کے زیر انتظام علاقوں اور عالمی بینک کے نمائندوں اور معاشی اعداد و شمار کے ڈائرکٹوریٹ کے نمائندوں نے ورکشاپ میں شرکت کی۔


    ورکشاپ کے دوران ایم او ایس پی آئی کے ذریعہ کئے گئے مختلف اصلاحی اقدامات اور راجستھان ، مہاراشٹر، تمل ناڈو اور کرناٹک کی ریاستوں میں سرکاری اعدا د و شمار کے تجربات سے متعلق کئی پریزینٹیشن کی پیش کش کی گئی اور اعداد وشمار کو مستحکم کرنے کے تعاون میں کامیابی (ایس ایس ایس)، ایم او ایس پی آئی کی صلاحیت کے فروغ کی ایک ذیلی اسکیم اور تجدید کےلئے آگے کی راہ سے متعلق کامیابیوں کو اجاگر کیا گیا۔ عالمی بینک کی ٹیم نے بھی بھارت میں اعداد و شمار کی کوالیٹی میں بہتری کے قومی پروگرام (این پی آئی کیو ایس آئی) پر مختصر پریزینٹیشن دی۔ یہ پروجیکٹ سرمایہ کاری پروجیکٹ کی فائنانسنگ (آئی پی ایف) کے پہلے مرحلے میں عالمی بینک کی امداد کے حصول کے لئے ہے۔ اس بات کو اجاگر کیا گیا کہ ترقیاتی پالیسی فائنانسنگ (ڈی پی ایف ) کے تحت عالمی بینک کی امداد کے دوسرے مرحلے میں ریاستوں / مرکز کے زیر انتظام علاقوں میں قومی اعداد و شمار کے نظام کو مستحکم کرنے پر توجہ مرکوز کی جائے گی۔اس کے علاوہ ریاستوں / مرکز کے زیر انتظام علاقوں سے اس سلسلے میں حکومت ہند کی خصوصی توقعات کو بھی اجاگر کیا گیا۔


    ایم او ایس پی آئی کے ویژن 2024 کے خطوط پر ذیلی اسکیم ایس ایس ایس کو پھر سے مرتب کرنے کے لئے سفارشات پیش کرنے کے مقصد سے ریاستوں / مرکز کے زیر انتظام علاقوں کو 4 گروپوں میں تقسیم کیا گیا ہے۔ جس کا مقصد اعداد و شمار کے قومی نظام (این ایس ایس) کا ریاستوں / مرکز کے زیر انتظام علاقوں کے ساتھ سرگرم اشتراک کرنا ہے۔


    ۔۔۔۔۔۔۔۔۔۔۔ ۔ ۔


    م ن۔وا۔ن ا۔


    U- 146

    
    
    (Release ID: 1599066) Visitor Counter : 8
    
    
      Read this release in: English , Hindi , Bengali