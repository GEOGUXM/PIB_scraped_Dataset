      وزارت خزانہ

      اقتصادی جائزہ 20-2019 کا نمایاں مرکزی خیال دولت پیدا کرنا اور دولت کی پیداوارکو ممکن بنانے والی پالیسیوں کا انتخاب کرنا ہے
      
      ڈوئنگ بزنس2020 رپورٹ ہندوستان کو دنیا کی اُن 10معیشتوں میں سے ایک تسلیم کرتی ہے جو کہ سب سے زیادہ بہتر ہوئی ہیں
      ہندوستان کی معلوم اقتصادی تاریخ میں سے تین چوتھائی سے زائد تاریخ میں ہندوستان عالمی سطح پر دبدبہ رکھنے والی ایک اہم معیشت رہی ہے، اس کے لئے اعتماد کی قوت کی مدد سے ہندوستان نے دولت پیدا کرنے کے لئے بازار کی غیر مرئی طاقت پر بھروسہ کیا
      اقتصادی جائزے سے واضح طور پر پتہ چلتا ہے کہ وہ شعبے جن میں پالیسیوں کو آسان بنایا گیا ہے وہ کافی تیزی سے آگے بڑھے ہیں بمقابلہ ان شعبوں کے جن کی پالیسیوں کو آسان نہیں بنایا گیا ہے
      حکومت کی مداخلتیں،اکثر غیر مطلوبہ نتائج مثلاً مہنگائی میں اضافے کی وجہ بن جاتی ہیں بمقابلہ ان بازاروں کے جن کو ریگولیٹ نہیں کیاگیا ہے
      Posted On: 31 JAN 2020 1:30PM by PIB Delhi


    ہندوستان کی معلوم اقتصادی تاریخ میں سے تین چوتھائی سے زائد تاریخ میں ہندوستان عالمی سطح پر دبدبہ رکھنے والی ایک اہم معیشت رہی ہے۔ ہندوستان کا یہ دبدبہ اقتصادی سطح پر ڈیزائن کے سبب رہا ہے۔ ہندوستان کے اقتصادی دبدبہ کے دوران ملک کی معیشت نے اعتماد کی قوت کی مدد سے دولت پیدا کرنے کے لئے بازار کی غیر مرئی طاقت پر بھروسہ کیا۔ بالخصوص بازاروں کی غیر مرئی قوت جوکہ معاشی لین دین میں کھلے پن سے واضح ہے، اخلاقی اور فلسفی جہتوں کی اپیل کے ذریعہ اعتماد کی قوت کے ساتھ مشترک رہی۔ خزانہ اور کارپوریٹ کی مرکزی وزیر محترمہ سیتارمن نے آج پارلیمنٹ میں مالی سال 20-2019 کا اقتصادی جائزہ پیش کیا۔


    اقتصادی جائزے سے واضح ہوتا ہے کہ ہندوستان کی معیشت کو آزادی بنانے کے بعد معاصرثبوت ہماری روایتی سوچ میں پنہاں معاشی ماڈل کو مدد فراہم کرتی ہے۔ملک کی معیشت کو آزاد بنانے کے بعد ہندوستان کی جی ڈی پی اور فی کس جی ڈی پی میں اس قدر اضافہ اسٹاک مارکیٹ میں سرمایہ کی پیداوار کے ساتھ مربوط ہے۔اسی طرح سے معیشت کے مختلف شعبوں کے شواہد زبردست فائدے کو اجاگر کرتے ہیں، جو کہ غیر مرئی بازار کی قوت کے سبب ممکن ہوا ہے۔اقتصادی جائزہ سے واضح طور پر پتہ چلتا ہے کہ وہ شعبے جن میں پالیسیوں کو آسان بنایاگیا، وہ کافی تیزی کے ساتھ آگے بڑھے ہیں، بمقابلہ ان شعبوں کے جن میں پالیسیوں کو آسان نہیں بنایاگیا ہے۔ 13-2011 کے دوران مالی سیکٹر میں رونما ہونے والے واقعات اور اس کے بعد کے واقعات سے دوسرا ستون۔ غیر مرئی قوت کو تعاون فراہم کرنے کے لئے اعتماد کی قوت کی ضرورت، اجاگر ہوتا ہے۔


    اقتصادی جائزے سے پتہ چلتا ہے کہ 5 ٹریلین ڈالر کی معیشت بننے کے ہندوستان کے خواب کا انحصار بنیادی طور پربازار کی غیر مرئی قوتوں کو مستحکم کرنے پر ہے۔ ساتھ ہی اس کا انحصار اعتماد کی ان قوتوں پر ہے جو کہ بازار کو تعاون فراہم کرسکتے ہیں۔ تجارت کے موافق پالیسیوں کو فروغ دے کر غیر مرئی طاقتوں کو مستحکم کرنے کی ضرورت ہے، تاکہ ( i ) نئے آنے والوں کے لئے مساوی مواقع فراہم ہوسکے، شفاف مسابقہ ہوسکے اور تجارت کرنے میں آسانی ہوسکے۔ ( ii ) ان پالیسیوں کو ختم کیا جاسکے، جو سرکاری مداخلتوں کے ذریعہ جہاں اس کی ضرورت نہیں بھی ہوتی ہے، بازاروں کی اہمیت کو کم کرتی ہیں۔ ( iii ) روزگار پیدا کرنے کے لئے کاروبار کو فروغ دیا جاسکے اور بینکنگ کے شعبے کو مؤثر طور پر آگے بڑھایا جاسکے، تاکہ یہ ہندوستانی معیشت کے حجم کے بقدر ہوسکے۔ ‘اعتماد کو عوامی شئے جو کہ زیادہ استعمال کے ساتھ بڑھتی جاتی ہے’ کے تصور کو متعارف کراتے ہوئے اقتصادی جائزے میں تجویز فراہم کی گئی ہے۔ پالیسیوں کو ڈاٹا اور ٹکنالوجی کا استعمال کرکے شفافیت اور مؤثر نفاذ کو بااختیار بنانا چاہئے، تاکہ اس عوامی شئے کی قدر وقیمت میں اضافہ ہوسکے۔


    چونکہ دولت کی پیداوار اقتصادی ڈیزائن کے ذریعہ ہوتی ہے، اقتصادی جائزہ 20-2019 کا نمایاںمرکزی خیال دولت کی پیداوار اور ایسی پالیسیوں کا انتخاب کرنا ہے، جو کہ اس کو ممکن بناسکے۔ بنیادی طور پر اقتصادی پالیسیاں اہم وسائل کے ساتھ سماجی فلاح وبہبود کو وسیع تر کرنا چاہتی ہیں۔ وسائل کی ضرورتیں پالیسی سازوں کو صلاحیت پر توجہ مرکوز کرنے کے لئے مجبور کرتے ہیں۔ یہ وہ صلاحیت ہے جو کہ دستیاب وسائل ، مثلاً زمین، انسانی وسائل اور سرمایہ سے مزید آؤٹ پٹ کی پیدا وار کی جانی ہے۔ یہی آؤٹ پٹ کم وسائل کے استعمال کے لئے ہیں۔


    1991 سے لے کر شواہد سے واضح ہوتا ہے کہ بازاروں کی غیر مرئی قوت مثلاً اقتصادی کھلے پن کو فروغ دینا، مجموعی طور پر دولت اور اندرون شعبہ دولت دونوں کو بڑھانے میں زبردست اثرات رکھتی ہے۔ حکومت کی مداخلتیں بہت زیادہ نقصان پہنچاتی ہیں۔ مثال کے طور پر دوا سازی کے شعبے میں حکومت کی ریگولیٹ کی ہوئی دواؤں کی قیمت میں غیر ریگولیٹ کی ہوئی دواؤں کے مقابلے میں اضافہ ہوا۔ مزید برآں غیر ریگولیٹ کی ہوئی دواؤں کی سپلائی غیر ریگولیٹ دواؤں سے زیادہ ہے۔ حکومت کی مداخلتیں، اکثر وبیشتر غیر مطلوبہ نتائج مثلاً قیمتوں میں اضافے کا سبب بن جاتی ہے، بمقابلہ ان بازاروں کے جو کہ ریگولیٹ نہیں ہیں۔


    گزشتہ 5 برسوں کے دوران اقتصادی اصلاحات، جن سے وسیع پیمانے پر اقتصادی آزادی حاصل ہوئی ہے، کے سبب ملک میں تجارت کرنے کی آسانی میں واضح طور پر اضافہ ہوا ہے۔عالمی بینک کی تجارت کرنے کی درجہ بندی میں ہندوستان نے ایک لمبی چھلانگ لگائی ہے۔ 2014 میں تجارت کرنے کی عالمی درجہ بندی میں ہندوستان کا 142 واں مقام تھا، جو 2019 میں بہتر ہوکر 63 واں مقام ہوگیا ہے۔ڈوئنگ بزنس 2020 کی رپورٹ نے ہندوستان کو دنیا کی اُن 10 معیشتوں میں سے ایک تسلیم کیا ہے، جو کہ سب سے زیادہ بہتر ہوئی ہیں۔


    تاہم تجارت کرنے کو مزید سہل بنانے کے لئے اصلاحات کی رفتار اور بڑھانے کی ضرورت ہے، تاکہ ہندوستان اِس درجہ بندی میں دنیا کی سرکردہ 50 معیشتوں میں سے ایک معیشت بن سکے۔ ہندوستان کچھ پیمانوں کے لحاظ سے بدستور پیچھے ہے۔ مثلاً ہندوستان تجارت شروع کرنے کی آسانی، جائیداد کی رجسٹری، ٹیکسوں کی ادائیگی اور کنٹریکٹ کے نفاذ کی عالمی درجہ بندی میں اب بھی پیچھے ہے۔ اقتصادی جائزے میں ان کلیدی معاملات کی شناخت کی گئی ہے جو کہ ہندوستان کی کارکردگی کو متاثر کرتے ہیں اور جو کہ عالمی بینک کے جائزے کے ذریعہ اپنائے گئے طریقہ کار کے سوا ہیں۔


    اس باب میں کئے گئے تجزیے سے منکشف ہوتا ہے کہ مالیاتی انڈیکیٹرس مثلاً پرائیویٹ سیکٹرکو دیے گیے مرکزی سیکٹر کی سرکاری کمپنیوں (سی پی ایس ای) کا مجموعی سرمایہ، مجموعی منافع اور ریٹرن اوسط رہا لیکن اس کی نجکاری کے بعداس کے مجموعی سرمائے، مجموعی منافع اور ریٹرن میں زبردست اضافہ ہوا ہے۔مرکزی سیکٹر کی کمپنیوں کی یہ کارکردگی اِس بات کو سچ ثابت کرتی ہے کہ سی پی ایس ای کو انفرادی سطح پر لیا جائے۔


    کسی بھی معیشت میں دولت کی پیداوار، عام آدمی کی روزی روٹی میں یقینی طور پر اضافہ کرتی ہے۔ اس سے عام آدمی کو سامان اور خدمات خریدنے کے لئے زیادہ قوت فراہم ہوتی ہے۔ ایک عام شہری کے لئے غذائیت سے بھرپور کھانے کی ایک پلیٹ تھالی ہے، جوکہ ایک بنیادی شے ہے، جس کی ضرورت ہر شخص کو ہر دن ہوتی ہے، لہٰذا اِس بات کی ترسیل سے بہتر کوئی طریقہ نہیں ہوسکتا کہ آیا اقتصادی پالیسیاں عام آدمی کو ہر دن ایک تھالی خریدنے کے لئے اہل بناتی ہے یا نہیں۔ اقتصادی جائزے میں اِس بات کا ثبوت پیش کیاگیا ہے کہ ایک عام شہری کے لئے اب غذائیت سے بھرپور کھانے کی ایک پلیٹ- تھالی اب زیادہ سستی ہوگئی ہے۔


    …………………………………………………………….


    (م ن-م ع-ع ر)


    U-450

    
    
    (Release ID: 1601220) Visitor Counter : 4