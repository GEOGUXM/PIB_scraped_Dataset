      وزارت دفاع

      رکشا منتری جناب راج ناتھ سنگھ نے فضائی فوٹو گرافی ؍ ریموٹ سینسنگ سروے کیلئے اجازت دینے سے متعلق ویب سائٹ کاآغاز کیا
      Posted On: 06 JAN 2020 4:21PM by PIB Delhi


    نئی دہلی، 06 جنوری 2020، رکشا منتری جناب راجناتھ سنگھ نے آج یہاں ڈائریکٹوریٹ جنرل آف سول ایوی ایشن ( ڈی جی سی اے ) کی حتمی اجازت سے فضائی سروے کرنے کیلئے وزارت دفاع (ایم او ڈی ) کی کوئی اعتراض نہ ہونے کی سند( این او سی ) کے ویب پورٹل www.modnoc.ncog.gov.in کا آغاز کیا ۔ جناب راج ناتھ سنگھ نے مشورہ دیا کہ این او سی دینے میں لگنے والے وقت کی نگرانی کے لئے ایک داخلی میکانزم تیار کیا جانا چاہئے۔ اس پورٹل کا استعمال ریاستی حکومتوں ؍سرکاری شعبے کے اداروں ؍ خود مختار اداروں کے ذریعے کا م میں لگائے جانے والے مختلف ٹھیکہ داروں کے ذریعے وزارت دفاع سے این او سی حاصل کرنے میں کیا جائے گا۔


    ڈیفنس سکریٹری ڈاکٹر اجے کمار نے نیشنل انفارمیٹکس سینٹر پلیٹ فارم پر ڈالے گئے پورٹل کی اہم خصوصیات کے بارے میں بتایا۔انہوں نے کہا کہ اس پہل سے وزارت داخلہ این او سی جاری کرنے میں عام طور پر لگنےوالے وقت کو کافی کر سکے گی۔ دیگر فائدوں کے ساتھ ساتھ اس پہل سے مختلف ایجنسیوں کے ذریعے چلائے جانے والے ترقیاتی پروجیکٹوں کی رفتار تیزکرنے میں مدد ملے گی ۔ اس کے علاوہ ا س سے فضائی سروے کرنے کے لئے درخواستوں کو پہلے سے زیادہ شفاف طریقے سے اور درستگی سے ساتھ نمٹانے کو یقینی بنایا جا سکے گا۔


    ڈیفنس سکریٹری نے ڈی جی سی اے سے یہ درخواست بھی کی کہ وہ تمام متعلقین کومناسب نوٹیفکیشن جاری کریں تاکہ درخواست کنندگان ؍ ایجنسیاں وزارت دفاع کے ذریعے نئے نئے تیار کئے گئے ویپ پورٹل پر اپنی درخواستیں آن لائن جمع کرا سکیں۔درخواست کنندگان ؍ ایجنسیوں کو سہولت فراہم کرانے کےلئے مذکورہ ویب پورٹل پر ایک ای –بک بھی اپ لوڈ کی گئی ہے۔


    چیف آف ڈیفنس اسٹاف جنرل بپن راوت، فوج کے سربراہ جنرل منوج مکند نروانے ، بحریہ کے سربراہ ایڈمیرل کرم بیر سنگھ ،فضائیہ کے سربراہ ایئر چیف مارشل آر کے ایس بھدوریااور وزارت دفاع ، الیکٹرانکس اور اطلاعاتی ٹیکنالوجی کی وزارت اور ڈی جی سی اے کے دیگر سینئر افسران بھی اس موقع پر موجود تھے۔


    ۔۔۔۔۔۔۔۔۔۔۔


    U- 66

    
    
    (Release ID: 1598540) Visitor Counter : 7
    
    
      Read this release in: English , Hindi , Bengali , Malayalam