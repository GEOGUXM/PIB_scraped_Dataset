      وزارت خزانہ

      ‘‘دنیا کے لئے بھارت میں اسمبل کریں ’’ کو میک ان انڈیا سے مربوط کرنے کے ذریعے بھارت کی برآمداتی منڈی کے حصص کو 2025 تک تقریباً 3.5 فیصد تک پہنچایا جا سکتا ہے اور 2030 تک اسے 6 فیصد تک پہنچایا جا سکتا ہے۔
      
      بھارت کو اہم برآمد کار بن جانے میں مدد دینے کے لئے خصوصی مہارت اور کوالٹی میں توسیع
      بھارت کو ‘‘ نیٹ ورک پروڈکٹس’’ پر توجہ مرکوز کرنی ہی چاہئے
      Posted On: 31 JAN 2020 1:30PM by PIB Delhi


    خزانہ اور کمپنی امور کی وزیر محترمہ نرملا سیتا رمن نے آج پارلیمنٹ میں 20-2019 کا اقتصادی جائزہ پیش کیا۔ سروے میں کہا گیا ہے کہ برآمدات میں رونما ہونے والی نمو نے بھارت میں روزگار فراہمی کے لئے از حد درکار راستہ ہموار کیا ہے۔ مثال کے طور پر سروے میں کہا گیا ہے کہ 2001 سے 2006 کی پانچ سالہ مدت میں مزدوروں سے متعلق بر آمدات نے چین کو بنیادی تعلیم کے حامل کارکنان کے لئے اپنے یہاں 70 ملین روزگارفراہم کرنے کے لائق بنا دیا۔ ما قبل بجٹ سروے میں کہا گیا ہے کہ بھارت کی افزوں برآمدات کا مطلب یہ ہوتا ہے کہ غیر رسمی شعبے سے لے کر رسمی شعبے تک 1999 سے لے کر 2011 کے دوران 8،00،000 روزگار فراہم ہوئے۔ جس سے 0.8 فیصد لیبر فورس کی نمائندگی ہوتی ہے۔


    سروے میں تجویز پیش کی گئی ہے کہ بھارت کو صنعتوں کے گروپ پر توجہ مرکوز کرنی چاہئے اور اس کا حوالہ ‘‘ نیٹ ورک پروڈکٹس’’ کے طور پر دیا گیا ہے جہاں پروڈکشن کا عمل عالمی پیمانے پر مختلف عناصر میں منقسم ہوتا ہے اور سرکردہ کثیر ملکی صنعتی اداروں کے زیر اختیار ہوتا ہے اور یہ ادارے اپنے طور پر‘‘ پروڈیوسر ڈرائوین’’یعنی مال تیار کرنے والوں کی مرضی کے مطابق چلنے والا عالمی پروڈکشن نیٹ ورک قائم کر لیتے ہیں۔ سروے میں کہا گیا ہے کہ بھارت کے مقابلے میں چین کی قابل ذکر برآمدات کارکردگی بنیادی طور پر مزدوروں سے متعلق سرگرمیوں کو بڑے پیمانے پر خصوصی صلاحیتوں اور مہارتوں سے ہم آہنگ کرنے کی بنیاد پر خصوصاً نیٹ ورک پروڈکٹ کے نقطہ نظر سے مختلف ہے جہاں کثیر ملکی کمپنیاں گلوبل ویلو چین بنا کر اپنے مال تیار کرتی ہیں۔


    اقتصادی جائزہ میں مشورہ دیا گیا ہے کہ ‘‘دنیا کے لئے بھارت میں اسمبل کریں ’’ کو میک ان انڈیا کے ساتھ مربوط کر کے بھارت برآمداتی منڈی میں اپنا حصہ 2025 تک بڑھا کر 3.5 فیصد تک اور 2030 تک بڑھا کر 6 فیصد تک لے جا سکتا ہے جو ازحد معقول ہے۔ اقتصادی سروے کے مطابق اس عمل میں بھارت کو 2025 تک تقریباً چار کروڑ اچھی اجرت والے روزگار اور 2030 تک تقریباً 8کروڑ روزگار فراہم کرنے ہوں گے۔ ماقبل بجٹ سروے کہتا ہے کہ معیشت میں فزوں پذیر قدر و قیمت میں اضافہ جو نیٹ ورک مصنوعات کی نشان زد سطح سے ہم آہنگ ہوں گی اور جس کے سلسلے میں توقع کی جاتی ہے کہ یہ 2025 تک 248 بلین امریکی ڈالر کے بقدر ہو جائے گی، اس کے نتیجے میں 2025 تک بھارت کی معیشت کو پانچ کھرب امریکی ڈالر کی معیشت بنانے کے لئے چوتھائی اضافے سے ہمکنار کرنا ہوگا۔


    سروے میں اس بات کا انکشاف کیا گیا ہے کہ چین –بھارت کے مابین عالمی منڈی کے شیئر میں جو فرق واقع ہے وہ تقریباً خصوصی مہارت کے تابع ہے۔ اس کے برعکس سروے میں یہ بھی کہا گیا ہے کہ بھارت مصنوعات اور منڈیوں کے شعبے میں تنوع کے معاملے میںواضح طور پر آگے بڑھ رہا ہے۔ مجموعی طور پر کم تر خصوصی مہارت اور اعلیٰ پیمانے پر تنوع یکجا ہو کر جسے بھارت فروغ دے رہا ہے ۔ بھارت کی برآمدات کو متعدد مصنوعات کے معاملے میں معمولی اضافے سے ہی ہمکنار کراتے ہیں ،جس کے نتیجے میں چین کے مقابلے میں اس کی کارکردگی قدر سست روی کا شکار ہے۔ سروے کے مطابق خصوصی مہارت کے اثر سے آئندہ برسوں میں صورتحال بدل سکتی ہے۔ مقدار کے لحاظ سے یا برآمد کردہ اشیا ء کے لحاظ سے بھی صورتحال بدل سکتی ہے۔سروے میں تجویز رکھی گئی ہے کہ اگر بھارت بڑے پیمانے پر برآمد کار ملک بننا چاہتا ہے تو اسے ایسے شعبوں میں خصوصی مہارت میں اضافہ کرنا چاہئے جن میں اسے قدر بالا دستی حاصل ہے اور ساتھ ہی ساتھ خاطر خواہ طور پر مقدار میں بھی توسیع کرنی چاہئے۔


    ما قبل بجٹ سروے میں یہ بات کہی گئی ہے کہ جی وی سی میں بھارت کی شراکت داری مشرقی اور جنوب مشرقی ایشیا کے اہم بر آمداتی ممالک کے مقابلے میں قدر ےکم رہی ہے ۔ اس کے برعکس چین کی جو برآمدات ہے اس سے یہ ظاہر ہوتا ہے کہ وہاں روایتی منظوروں سے مربوط صنعتوں کا ایک بنیادی سلسلہ ہے اور پروڈکشن کے مکمل عمل میں مزدوروں کا عمل دخل رہتا ہے اور یہ عمل دخل سرمایے سے جڑی ہوئی صنعتوں (بطور خاص الیکٹرانکس اور برقی مشینری ) کے معاملے میں ایسا ہی ہے۔ سروے میں مزید یہ بھی کہا گیا ہے کہ برآمداتی باسکیٹ میں سرمایہ سے مربوط مصنوعات کی بالادستی اور جی وی سی میں قدر کم شراکت داری کے نتیجے میں بھارت کی برآمداتی جغرافیائی سمت میں تبدیلی واقع ہوئی ہے یعنی روایتی لحاظ سے مالا مال اس ملک کی منڈیاں دیگر ممالک کی جانب منتقل ہو گئی ہیں۔


    سروے میں خیال ظاہر کیا گیا ہے کہ اپنی خصوصی مہارت کی نوعیت کی بنیاد پر بھارت میں نسبتاً کم اہمیت والی اوسط آمدنی والے ملکوں کی منڈیوں میں مسابقتی بالا دستی حاصل کر لی ہے۔ تاہم یہ مقام امیر ترین ملکوں کی بڑی منڈیوں میں اپنا مقام گھٹانے کی قیمت پر حاصل ہوا ہے۔ سروے کے مطابق اگر چہ بھارت زیادہ آمدنی والے منڈیوں میں افزوں تجارت کے ذریعے دستیاب مضمراتی مواقع سے استفادہ کرنے کا اہل ہے۔ تاہم اس کے لئے ہماری تجارتی خصوصی مہارت کو از سر نو منضم بنانا ہوگا اور اسے مزدوروں سے مربوط مصنوعات والے خطوط پر لے جانا ہوگا۔ یہ صرف دو طریقوں ( i )روایتی طور پر مزدوروں سے مربوط شعبوں اور ( ii )جی وی سی میں افزوں شراکت داری پر مخصوص طور پر توجہ مرکوز کرنے کےذریعے ہی ممکن ہو سکے گا۔


    سروے میں تجویز رکھی گئی ہے کہ مزدوروں سے مربوط سرگرمیوں میں بھارت کو مسابقتی لحاظ سے جو بالادستی حاصل ہے اور بڑھتی ہوئی لیبر فورس کے لئے روزگار فراہم کرنے کی جو ذمہ داری اس پر عائد ہوتی ہے ان کو دیکھتے ہوئے صنعتوں کے دو گروپ ایسے ہیں جو برآمدات نمو اور روزگار فراہمی کے لئے سب سے زیادہ مضمرات کے حامل ہیں۔ پہلی چیز یہ ہے کہ بھارت کی روایتی غیر ہنر مند مزدوروں سے مربوط صنعتوں مثلاً ٹیکسٹائل ، ملبوثات ، جوتے چپل اور کھلونے کی صنعتوں میں خاطر خواہ اور اہم غیر بروئے کار لائے گئے برآمداتی مضمرات موجود ہیں۔ دوسری بات بھارت کے پاس اس بات کے زبردست مضمرات موجود ہیں کہ وہ مختلف النوع مصنوعات جن کا حوالہ نیٹ ورک پروڈکٹس کے طور پر دیا گیا ہے ،کے شعبے میں ، فائنل اسمبلی کا ایک مرکز بننے کے بے پناہ مضمرات دستیاب ہیں۔ سروے میں کہا گیا ہے کہ این پی پر توجہ مرکو ز کرنے کی پالیسی کے نتیجے میں روزگار کی فراہمی اور جی ڈی پی نمو دونوں میں اہم فوائد حاصل کرنے کا راستہ ہموار ہو سکتا ہے۔


    سروے کے مطابق شراکت داروں کو جن کے ساتھ معاہدوں پر دستخط کئے گئے ہیں بھارت کی جانب سے کی جانے والی برآمدات کا مجموعی اثر تیار شدہ مصنوعات کے معاملے میں 13.4 فیصد اورمجموعی کاروبار کے معاملے میں 10.9 فیصد ہے۔ درآمدات پر مرتب ہونے والے اثرات تیار شدہ مصنوعات کے معاملے میں 12.7 فیصد اور مجموعی کاروبار پر 8.6 فیصد کے بقدر ہیں۔ لہذا سروے میں کہا گیا ہے کہ تجارتی توازن کے لحاظ سے بھارت نے مینوفیکچر کی گئی مصنوعات کے معاملے میں سال بہ سال 0.7 فیصد کا تجارتی اضافہ حاصل کیا ہے اور مجموعی کاروبار کے معاملے میں 2.3 فیصد کا تجارتی اضافہ حاصل کیا ہے۔


    ……………………………………………………………


    (م ن-م ف)


    U- 449

    
    
    (Release ID: 1601222) Visitor Counter : 6