      وزارت خزانہ

      ہندوستان کی بڑی معیشت کے لئے اچھی کارکردگی والے بینکنگ شعبے کی ضرورت ہے، جو اس کی ترقی کے عمل کو تقویت دے سکے؛ ہندوستان میں بینکنگ شعبے کی حالت پر فوری توجہ کی ضرورت ہے: اقتصادی جائزہ
      
      فِن ٹیک کے ذریعے سرکاری شعبے کے بینکوں کی حسن کارکردگی کو بہتر بنانا آگے کی راہ :جائزہ
      سرکاری شعبے کے بینکوں کے لئے فِن ٹیک ہب، یعنی پبلک سیکٹر بینکنگ نیٹ ورک(پی ایس بی این) کی تخلیق کی تجویز پیش کرتا ہےاقتصادی جائزہ
      امپلائی اسٹاک آپشن پلانس کے توسط سے سرکاری زمرے کے بینکوں میں جزوی مالکانہ حق سے ایجنسی مسائل میں کمی آئے گی:جائزہ
      پردھان منتری جن دھن یوجنا(پی ایم جے ڈی وائی)کے توسط سے اگست 2014ء میں بڑے پیمانے پر مالی شمولیت ہوئی: جائزہ
      Posted On: 31 JAN 2020 1:38PM by PIB Delhi


    نئی دہلی، 31 جنوری2020:سرکاری شعبے کے بینکوں ، جن کی انڈین بینکنگ بازار میں تقریباً70فیصد کی حصے داری ہے،کا ہندوستانی معیشت کو تقویت دینے اور اس کی اقتصادی ترقی کو پروان چڑھانے میں اہم کردار ہے۔اقتصادی جائزہ 20-2019 اس بات کو سامنے لاتا ہے کہ ہندوستانی معیشت کے حجم کے مقابلے میں ہندوستانی بینکوں کی موجودگی بہت کم ہے۔ہندوستان کے لئے پانچ ٹریلین ڈالر کی معیشت بننے کے اپنے ہدف کی راہ میں آگے بڑھنے کے لئےضرورت اس بات کی ہے کہ سرکاری زمرے کے بینکوں کی کارکردگی مؤثر ہو۔ ہندوستانی معیشت کے لئے ضرورت اس بات کی ہے کہ سرکاری زمرے کے بینک قرض وصولی کے بجائے امکانی حد تک اپنی کارکردگی کا مظاہرہ کریں اور اقتصادی ترقی کے عمل کو تقویت دیں۔


    سروے میں اس خیال کا اظہار کیا گیا ہے کہ اگر ہندوستانی بینک ہندوستانی معیشت کے حجم کے تناسب میں ہوتے تو دنیا کے چوٹی کے 100بینکوں میں ہندوستان کے کم از کم 6بینک ہونے چاہئے، جبکہ ہندوستان کا سرکاری شعبے کا سب سے بڑا بینک اسٹیٹ بینک آف انڈیا(ایس بی آئی)ہے ، جو دنیا کا 55واں سب سے بڑا بینک ہے۔


    جائزے میں یہ بات کہی گئی ہے کہ قومیائے(نیشنلائزیشن)جانے کے باوجود غریبوں کی ایک قابل ذکر تعداد 2014تک بینکنگ خدمات سے محروم تھی۔سب سے بڑے پیمانے پر مالی شمولیت کا واقعہ اگست 2014 میں پردھان منتری جن دھن یوجنا(پی ایم جے ڈی وائی)کے توسط سے پیش آیا، جس کے پہلے ہفتے میں 18ملین سے زیادہ بینک کھاتے کھلے، جوکہ گنیز بک آف ورلڈ ریکارڈ میں درج ہے۔


    ڈیجیٹل لین دین اور ڈی بی ٹی:


    اقتصادی جائزے میں یہ بات کہی گئی ہے کہ ڈیجیٹل لین دین کے معاملات میں اضافہ کا قابل ذکر ہے۔گزشتہ پانچ برسوں میں فوائد کی راست منتقلی (ڈی بی ٹی)کے طریقہ کار میں زبردست اضافہ ہوا ہے، اس سے سبھی علاقوں (دیہی ، نیم شہری، شہری اور میٹروپولیٹن)میں بینکنگ نظام میں کریڈٹ اور ڈپازٹ میں مدد ملی ہے۔سبھی علاقوں میں ہوئی اس اعلیٰ پیش رفت سےحکومت کے ذریعے بڑے پیمانے پر ڈی بی ٹی کے استعمال سے ہندوستانی بینکنگ شعبے کو جو فائدہ ہوا ہے اس کاواضح اشارہ ملتا ہے۔ہندوستانی بینکنگ شعبے کے لئے ہندوستانی معیشت کے تناسب میں آگے بڑھنے کے امکانات ہیں۔نئے پروگراموں کا یہ نتیجہ نکلا ہے کہ بڑی تعداد میں افراد اور کاروباری ادارے فارمل اکونومی کے دائرے میں آئے ہیں۔شاید زیادہ اہم بات یہ ہے کہ یہ شمولیت جدید ترین ڈیجیٹل بنیادی ڈھانچے کے سبب ہوئی ہے۔اس کا ایک فائدہ یہ بھی ہے کہ اس سے اعلیٰ طریقے پر تیارڈیٹا بھی جمع ہوتا ہے، جو فرموں اور افراد کی معاشی زندگی کے ہر پہلوؤں پر محیط ہے۔ایسے اعدادو شمار یقینا ً 21ویں صدی میں اقتصادی ترقی کے لئے سونے کی کان ہے۔اس سے یقیناً لامحدود امکانات کی راہیں کھلتی ہیں، خاص طورپر ایسی فرموں اور افراد کے لئے جو روایتی طورپر مالی نظام سے باہر رہے ہیں۔


    سرکاری زمرے کے بینکوں کی کارکردگی کو بہتر بنانا: آگے کی راہ


    اقتصادی جائزہ اس بات کو بھی مشاہدے میں لاتا ہے کہ ٹیکس دہندگان کا 4,30,000 کروڑ روپے سے زیادہ سرکاری زمرے کے بینکوں میں سرکاری ایکویٹی کے طورپر لگایاگیاہے۔2019میں سرکاری زمرے کے بینکوں نے ٹیکس دہندگان کا جو پیسہ لگایاگیا اس میں ہر روپے پر اوسطاً 23پیسے کا نقصان ہوا۔لہٰذا ہندوستان میں بینکنگ شعبے کی جو حالت ہے، اس پر فوری توجہ کی ضرورت ہے۔


    (اے)آبادی سے متعلق انتہائی سازگار حالات (بی)‘‘جے اے ایم’’مثلث یعنی پردھان منتری جن دھن یوجنا بینک کھاتہ پروگرام ، آدھار یونک آئڈینٹی فکیشن پروگرام اور موبائل فون انفرااسٹرکچر پر مشتمل جدید ڈیجیٹل بنیادی ڈھانچہ (سی)یکساں بالواسطہ ٹیکس نظام (جی ایس ٹی)جیسے ہندوستان کی ترقی کے اہم عوامل کے سبب ہندوستان کی ترقی کا انحصاراس بات پر ہے کہ ایک بہتر مالی نظام کوبروئے کارلاتے ہوئے کتنی تیزی اور پروڈکٹیویٹی کے ساتھ ترقی کے ان عوامل کا استعمال کیاجائے گا۔ترقی کے یہ مواقع سرکاری شعبے کے بینکوں کو یہ موقع فراہم کرتے ہیں کہ وہ مصنوعی ذہانت اور مشین لرننگ کا استعمال کرتے ہوئے کتنے بہتر طریقے سے فِن ٹیک جیسے کریڈٹ انیلیٹک کا استعمال کریں۔


    سرکاری شعبے کے بینکوں کےلئے فِن ٹیک ہب یعنی پبلک سیکٹر بینکنگ نیٹ ورک(پی ایس بی این)کا قیام


    اقتصادی جائزہ یہ تجویز پیش کرتا ہے کہ فِن ٹیک کو اپنایاجائے، جو کہ عالمی مالیاتی منظرنامے میں ایک انقلاب آفریں قدم ہے۔فِن ٹیک نے بینکوں کے ذریعے اطلاعات کی پروسیسنگ کے طریقے کو بدل کر رکھ دیا ہے۔اقتصادی جائزہ اس بات کو مشاہدے میں لاتا ہے کہ ہندوستانی بینکوں بالخصوص سرکاری شعبے کے بینکوں کے این پی اے کے ایک بڑے حصے پر قدغن لگائی جاسکتی تھی، اگر کارپوریٹ لینڈنگ میں ڈیٹا اور انیلیٹکس کا استعمال کیا جاتا اور یہ کہ ایک مضبوط کریڈٹ اینیلیٹکس پلیٹ فارم کو اپنایا جاتا اور انتباہی سگنلز بنائے گئے ہوتے تو ضمانت داروں کے ذریعے داخل کئے گئے دوہرے حلف ناموں پر قدغن بھی لگائی جاسکتی۔


    جائزے میں جی ایس ٹی این جیسے ادارے کے قیام کی تجویز بھی پیش کی گئی ہے، جسے پی ایس بی این (پی ایس بی نیٹ ورک) کا نام دیاگیا ہے، تاکہ قرض لینےوالوں کی جامع طورپر اسکریننگ کے لئے ٹیکنالوجی کا استعمال کیاجاسکے۔سبھی سرکاری شعبے کے بینکوں کے ڈیٹا کو استعمال کرنے کے علاوہ پی ایس بی این دیگر سرکاری وسائل اور سروس پرووائیڈرز کا بھی استعمال کرے گا،تاکہ کارپوریٹ کے لئے اے آئی-ایم ایل ریٹنگز ماڈلز قائم کئے جاسکیں۔ قرض دینے کے بارے میں بہتر طریقے سے فیصلہ کرنے سے این پی اے کےبوجھ میں کمی آنے کے ساتھ ساتھ دھوکہ دھڑی کو روکنے میں بھی مدد ملے گی۔قرض دینے کے اِنڈ ٹو اِنڈ پروسیس کی خود کاری ہر پی ایس بی کے اعلیٰ آپریٹنگ لاگت میں بھی کمی آئے گی۔اس کی مدد سے پی ایس بی تیزی سے فیصلے کرنے ، تیزی کے ساتھ قرض کے لئے دی گئی درخواستوں پر کارروائی کرنے ٹرن اراؤنڈ ٹائمز (ٹی اے ٹی)میں کمی لائی جاسکے گی۔


    جائزے میں یہ تجویز رکھی گئی ہے کہ اس کے ملازمین کو بینکو ں کے مالکان بنایا جاسکے،لہذا انہیں اس بات پر آمادہ کیا جاسکے کہ وہ جوکھم اٹھانے اور جدت طرازی کے کام کو گلے لگائیں۔امپلائی اسٹاک آکشن پلانس (ای ایس او پی) کے توسط سے آرگنائزیشن کے سبھی سطحوں پر اچھی کارکردگی کا مظاہرہ کرنے والے ملازمین کو سرکاری حصص کا ایک حصہ منتقل کیاجاسکتا ہے۔پی ایس بی کی ملازمین کے ذریعے جزوی ملکیت سے ایجنسی مسائل کم ہوں گے۔ اس سے ملازمین کے مائنڈ سیٹ میں بھی تبدیلی آئے گی اور انہیں یہ لگے گا کہ وہ ملازم ہی نہیں، بلکہ مالک بھی ہیں۔ملازمین امپلائی اسٹاک آنر شپ پلان(ای ایس او پی ) کے ذریعے پی ایس بی کے نئے مالکان کا ایک بلاک بھی بناسکتے ہیں۔اس کا دارومدار ملازمین کی کارکردگی پر ہے۔آرگنائزیشن میں سبھی سطحوں پر موٹیویٹیڈ اور اہل ملازمین کو مالکانہ حق ملنے سے ایسے ملازمین کو مالی بدل حاصل ہوگا۔ انہیں تحریک ملنے سے پی ایس بی کو بھی فائدہ ہوگا اور ملازمین کے اندر مالک ہونے کا ایک ذہن بنے گا اور یہ پی ایس بیز میں ملازمین کی حصص داری سے متعلق معاملے کا ایک طویل مدتی حل ثابت ہوگا۔


    ……………………………………………………………


    (م ن-م م-ن ع)


    U-452

    
    
    (Release ID: 1601213) Visitor Counter : 9