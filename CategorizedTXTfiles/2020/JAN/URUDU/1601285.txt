      وزارت خزانہ

      حکومت نے ایم ایس ایم ای سیکٹر کی مدد کا عزم کررکھا ہے
      
      ایم ایس ایم ایز کیلئے قرضےکی بہتر آمد، ٹیکنالوجی کی ترقی، کاروبار کرنے میں آسانی اور مارکیٹ تک رسائی کا عزم
      ایم ایس ایم ای سیکٹرکے لئے تیز رفتار ترقی کی خاطر اہم اصلاحات شروع کی گئیں
      Posted On: 31 JAN 2020 1:43PM by PIB Delhi


    حکومت نے بہت چھوٹی ، چھوٹی اور درمیانہ درجے کی صنعتوں (ایم ایس ایم ای) کی مدد کیلئے عزم کر رکھا ہے جو بھارتی معیشت کا ایک اہم شعبہ ہے اور جو صنعت کاری کو فروغ دیتا ہے اور کم لاگت سے روزگار کے مواقع پیدا کرتا ہے۔


    خزانے اور کارپوریٹ اُمور کی مرکزی وزیر محترمہ نرملا سیتارمن نے آج پارلیمنٹ میں 20-2019 کا اقتصادی جائزہ پیش کیا۔ اقتصادی جائزے میں بھارت میں ایم ایس ایم ای شعبے کی مدد کیلئے کیے گئے تمام اقدامات کا تفصیلی تجزیہ پیش کیا ہے جس کا مقصد قرضے کی بہتر آمد ، ٹیکنالوجی کو بہتر بنانا ، کاروبار میں آسانی پیدا کرنا اور مارکیٹ تک رسائی جیسے اقدامات کو یقینی بنانا ہے۔


    بھارت کے وزیراعظم جناب نریندر مودی نے 2نومبر 2018 کو اس شعبے کی تیز رفتار ترقی کیلئے اہم اصلاحات کا اعلان کیا تھا، ان اقدامات کی تفصیل اس طرح ہیں:

     1. آن لائن پورٹل کے ذریعے ایک کروڑ روپئے تک کے قرضے کی اصولی طور پر 59 منٹ کے اندر منظوری۔ 159422 قرضے جن کی مالیت 49330 کروڑ ہے ، منظور کیے گئے ہیں۔ ان میں سے 37106 کروڑ روپئے کے قرض اکتوبر 2019 تک تقسیم کیے جاچکے ہیں۔
     2. جی ایس ٹی کے تحت رجسٹر شدہ تمام ایم ایس ایم ایز کیلئے قرضے میں دو فیصد کی رعایت ایک کروڑ روپئے تک کے قرضے پر دی گئی ۔ نومبر 2018 سے مارچ 2019 کی مدت میں ایس آئی ڈی بی آئی کو 43 بینکوں / این بی ایف سیز سے 18 کروڑ روپئے کے دعوے موصول ہوئے اور ان کو فیصل بھی کردیا گیا۔
     3. ان تمام کمپنیوں کیلئے جن کا لین دین 500 کروڑ روپئے سے زیادہ ٹی آر ای ڈی ایس پلیٹ فارم پر رہنا ضروری ہے تاکہ صنعت کار بینکوں کے قرضوں تک رسائی حاصل کرسکیں۔ اب تک 329 کمپنیوں نے اپنے آپ کو ٹی آر ای ڈی ایس پورٹل پر رجسٹر کرایا ہے۔
     4. تمام سرکاری سیکٹرکے ادارے (سی پی ایس یوز) لازمی طور پر اپنا 25فیصد سامان ایم ایس ایم ایز سے خریدیں گے۔ سی پی ایس یوز نے 59903 ایم ایس ایم ایز سے 15936.39 کروڑ روپئے کا سامان اورخدمات خریدی ہیں۔
     5. ایم ایس ایم ایز سے 25فیصد سامان خریدنے کو لازمی بنانے کے اندر 3فیصد خاتون صنعت کاروں کیلئے ریزرو ہے۔ 20-2019 کے دوران خواتین کی ملکیت والی 1471 ایم ایس ایم ایز سے 242.12 کروڑ روپئے کا سامان خریدا گیا ہے۔
     6. تمام سی پی ایس یوز کو لازمی طور پر جی ای ایم پورٹل کے ذریعے خریداری کرنی ہے۔ جی ای ایم پورٹل پر 258 سی پی ایس یوز / سی پی ایس ویز رجسٹر شدہ ہیں اور کل ملاکر 57351 ایم ایس ایم ایز فروخت کنندگان اور سروس فراہم کرنے والوں کو اس پورٹل پر رجسٹر کیا جاچکا ہے۔
     7. 6000 کروڑ روپئے کی لاگت سے 20 ٹیکنالوجی سینٹر (ٹی سیز) اور 100 ایکسٹینشن سینٹرس (ای سیز) قائم کیے جائیں گے۔ ان ٹی سیز اور ای سیز کے قیام کیلئے 99.30 کروڑ روپئے جاری کیے گئے ہیں۔ مالی سال 20-2019 کے دوران مزید دس ای سیز قائم کئے جانے کا منصوبہ ہے۔
     8. حکومت فارما کلسٹرکے قیام کیلئے 70 فیصد خرچ برداشت کرے گی۔ فارما کلسٹروں کے قیام اور وہاں عام سہولتوں کی فراہمی کیلئے 4 اضلاع سولن، اندور، اورنگ آباد اور پنے کو منتخب کیا گیا ہے۔
     9. 8 لیبر قوانین اور 10 مرکزی ضابطوں کے تحت ہر سال ریٹرن فائل کئے جائیں گے۔
    10. انسپکٹر جن اداروں کا دورہ کریں گے ان کا فیصلہ کمپیوٹر کے ذریعے رینڈم الاٹمنٹ سے کیا جائیگا۔ 3080 معائنے کئے جاچکے ہیں اور تمام معائنوں کی رپورٹیں شرم سویدھا پورٹل پر اپ لوڈ کردی گئیں۔

    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ج ۔ع ن


    U-464

    
    
    (Release ID: 1601285) Visitor Counter : 9
    
    
    
    
    

10.