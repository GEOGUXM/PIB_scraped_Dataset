      وزارت خزانہ

      مالی سال 2025-2020 میں بنیادی ڈھانچے میں 102 لاکھ کروڑ روپئے کی سرمایہ کاری
      
      بھارت کو بنیادی ڈھانچے کے شعبے میں 1.4 ٹریلین امریکی ڈالر خرچ کرنے کی ضرورت ہے
      سڑک ، ریلوے ، شہری ہوابازی ، ٹیلی کام اور ہاؤسنگ میں سرمایہ کاری راغب کرنے کیلئے کئی پروجیکٹ
      Posted On: 31 JAN 2020 1:41PM by PIB Delhi


    نئیدہل۔ 31 ؍جنوری۔


    خزانے اور کارپوریٹ اُمور کی مرکزی وزیر محترمہ نرملا سیتارمن نے 20-2019 کا اقتصادی جائزہ آج پارلیمنٹ میں پیش کیا۔ اس اقتصادی جائزے میں بھارت کے بنیادی ڈھانچے کے شعبے میں موجود رجحانات کا تفصیلی تجزیہ کیا گیا ہے۔


    جائزے میں اس بات پر زور دیا گیا ہے کہ بنیادی ڈھانچے میں سرمایہ کاری ، ترقی کیلئے ضروری ہے۔ بجلی کی قلت ، ناکافی ٹرانسپورٹ اور خراب کنیکٹیویٹی سے مجموعی ترقی پر اثر پڑتا ہے۔ چوں کہ شمولیت والی ترقی کیلئے مناسب ڈھانچے کی ضرورت ہوتی ہے اس لئے بھارت نے حال ہی میں نیشنل انفراسٹرکچر پائپ لائن (این آئی پی) 2025-2020 کے مالی برسوں کیلئے شروع کی ہے۔


    2025-2024 تک 5 ٹریلین امریکی ڈالر کی جی ڈی پی حاصل کرنے کیلئے بھارت کو ان برسوں میں تقریباً1.4 ٹریلین امریکی ڈالر (100 لاکھ کروڑ روپئے) خرچ کرنے کی ضرورت ہے تاکہ بنیادی ڈھانچے کی کمی بھارت کی معیشت میں ترقی میں روکاوٹ نہ بنے۔ امید ہے کہ این آئی پی سے اچھے تیار شدہ بنیادی ڈھانچے کے پروجیکٹ سامنے آئیں گے جس سے روزگار کے مواقع پیدا ہوں گے، زندگی میں آسانی میں بہتری پیدا ہوگی اور سب کے لئے بنیادی ڈھانچے تک یکساں رسائی فراہم ہوگی جس سے ترقی زیادہ شمولیت والی ہوجائے گی۔


    این آئی پی کے مطابق امید ہے کہ مرکزی حکومت (39 فیصد ) اور ریاستی حکومت (39فیصد) کے مساوی ان پروجیکٹوں میں سرمایہ لگائیں گی جس کے بعد نجی سیکٹر (22فیصد) سرمایہ لگائے گا ۔ 42.7 لاکھ کروڑ (42 فیصد) کے پروجیکٹوں پر عمل درآمد ہورہا ہے۔ نیشنل انفراسٹرکچر پائپ لائن میں سرمایہ لگانا ایک چیلنج ہوگا لیکن اقتصادی جائزے میں امید ظاہر کی گئی ہے کہ اچھی طرح تیار کئے گئے اس پروجیکٹ میں مرکزی اور ریاستی حکومت ، شہری مقامی حکومت ، بینک اور مالی ادارے ، پی ای فنڈ اور پرائیویٹ سرمایہ کار جن میں مقامی اور غیرملکی دونوں شامل ہیں، سرمایہ لگائیں گے۔


    اقتصادی جائزے میں ریلوے ، سڑک ٹرانسپورٹ ، شہری ہوابازی ، جہاز رانی، ٹیلی کام ، پٹرولیم اور قدرتی گیس ، بجلی ، کانکنی ، ہاؤسنگ اور شہری بنیادی ڈھانچے سے متعلق شعبے وار ترقی کا جائزہ پیش کیا گیا ہے۔


    سڑک سیکٹر


    اقتصادی جائزے میں نوٹ کیا گیا ہے کہ سڑک ٹرانسپورٹ گروس ویلو ایڈیڈ (جی وی اے) کے معاملے میں ٹرانسپورٹیشن کا ایک اہم ذریعہ ہے۔ 2018-2017 میں جی وی اے میں ٹرانسپورٹ شعبے کا حصہ تقرباً 4.77 فیصد تھا جس میں سے سڑک ٹرانسپورٹ کا حصہ 3.06 فیصد ہے جس کے بعد ریلوے کا نمبر ہے (0.75فیصد) اس کے بعد فضائی ٹرانسپورٹ (0.15فیصد) اور آبی ٹرانسپورٹ (0.06فیصد) ہے۔ سڑکوں اور شاہراہوں کے شعبے میں کل سرمایہ کاری پانچ برسوں یعنی 2015-2014 سے 19-2018 تک تین گنا زیادہ ہوئی ہے۔


    ریلوے


    جائزے میں کہا گیا ہے کہ 2019-2018 کے دوران بھارتی ریلوے 120 کروڑ ٹن سامان لے گیا اور 840 کروڑ مسافروں کو ان کی منزل تک پہنچایا۔ اس طرح یہ دنیا میں مسافروں کا سفر کا سب سے بڑا ذریعہ بن گیا اور سامان لے جانے والا دنیا کا چوتھا سب سے بڑا ذریعہ بنا۔


    شہری ہوابازی


    شہری ہوابازی کے جامع جائزے میں سروے میں کہا گیا ہے کہ بھارت کے پاس ایئرپورٹ اتھارٹی آف انڈیا کے بندوبست میں 136 تجارتی ہوائی اڈے ہیں اور عوامی اور پرائیویٹ شراکت داری میں 6 ہوائی اڈے ہیں۔ ان ہوائی اڈوں کے کام کاج، دیکھ ریکھ اور ترقی کاکام ان کے ذمے ہے۔ استعمال میں نہ رہنے والے ہوائی اڈوں (یو ڈی اے این)کو چلانے کی اسکیم شروع کیے جانے کے بعد سے کل ملاکر 33 ہوائی اڈوں کو چالو کیا گیا ہے۔ عالمی اقتصادی فورم کی عالمی مسابقتی رپورٹ 2019 کے مطابق فضائی کنیکٹیویٹی کے معاملے میں بھارت دیگر سات ملکوں کے ساتھ پہلا ملک ہے۔


    موجودہ ہوائی اڈوں پر بوجھ کو کم کرنے کی خاطر مالی سال 24-2023 تک مزید 100 ہوائی اڈوں کو چالو کردیا جائیگا۔ اقتصادی جائزے میں کہا گیا ہے کہ ترقی کی رفتا ر جاری رکھنے کی خاطر حکومت سازگار ماحول فراہم کررہی ہے تاکہ فضائی کمپنی اپنے ہوائی جہازوں کی تعداد جو 2019 کے خاتمے پر 680 تھی مالی سال 24-2023 تک بڑھا کر 1200 کرسکیں۔


    جہاز رانی


    جہاز رانی کے شعبے میں کوششوں کا ذکر کرتے ہوئے اقتصادی جائزے میں کہا گیا ہے کہ بھارت کی 95فیصد تجارت جو قدر وقیمت کے معاملے میں 68فیصد ہے، سمندر کے ذریعے ہوتی ہے۔ 30ستمبر 2019 کو بھارت کے بیڑے میں جہازوں کی تعداد 1419 تھی۔


    مارچ 2019 میں ملک کے بڑے ہوائی اڈوں کی مقررہ صلاحیت 1514.09 ایم ٹی پی اے تھی۔ جائزے میں کہا گیا ہے کہ جہازرانی کی وزارت مشینوں کے استعمال ڈیجیٹائزیشن اور طریقہ کار کو آسان بنانے کے ذریعے کام کاج کی صلاحیت میں بہتری پیدا کرنے کی کوشش کررہی ہے۔ 2018 میں اوسطاً ٹرن اراؤنڈ وقت 59.51 گھنٹے تھا جبکہ 18-2017 میں یہ 64.43 تھا۔


    پٹرولیم اور قدرتی گیس


    اقتصادی جائزے میں کہا گیا ہے کہ بھارت دنیا بھر میں امریکہ اور چین کے بعد تیسرا سب سے بڑا توانائی کی کھپت والا ملک ہے۔ بھارت کی توانائی ضروریات بنیادی طور پر کوئلہ، خام تیل، قابل احیاء توانائی اور قدرتی گیس سے پوری ہوتی ہے۔ پٹرولیم اور قدرتی گیس کی وزارت کی جانب سے عمل میں لائی گئی اہم اصلاحات کے ساتھ جو ان معدنیات کی کھوج سے متعلق سرگرمیوں کو کھوجنے اور لائسنسنگ کی پالیسی کو آسان بنانے کیلئے کی گئی ہیں، ان کے نتیجے میں گھریلو اور غیرملکی سرمایہ کاری راغب ہوئی ہے اور تیل اور گیس کی گھریلو پیداوار موجودہ کنوؤں سے بھی بڑی ہے اور 2019 میں خام تیل کے ذخائر میں اضافہ ہوا ہے۔


    سروے میں کہا گیا ہے کہ بھارت کی ریفائننگ صلاحیت 249.4 ایم ایم ٹی پی اے ہے اور یہ دنیا میں امریکہ ، چین اور روس کے بعد چوتھا سب سےبڑا ملک ہے۔ ضرورت اس بات کی ہے کہ پٹرولیم اور ایندھنوں نیز پیٹرو کیمیکلز کے بڑھتے ہوئے مطالبات کی تکمیل کیلئے ریفائننگ کی صلاحیت کو منظم بنایا جائے۔


    سروے میں محسوس کیا گیا ہے کہ تیل اور قدرتی گیس کے شعبے میں نجی اداروں کی شراکت داری کی حوصلہ افزائی کیلئے حکومت نے متعدد اصلاحی اقدامات کیے ہیں جن میں سہل ترین مالی اور ٹھیکہ داری شرائط ، زمرہ 2 اور زمرہ3 کے گاد والے طاسوں میں حکومت سے اپنی آمدنی ساجھا کیے بغیر تیل اور دیگر معدنیات کی تلاش والے بلاکوں کے لئے بولی لگانا ، مالی ترغیبات کی فراہمی کے ذریعے کی گئی کھوج کیلئے فوری طور پر سرمایہ فراہمی ، گیس کی پیداوار میں ترغیب فراہم کرنا جس میں مارکیٹنگ قیمت کی آزادی بھی شامل ہے، جدید ترین ٹیکنالوجی کی شمولیت اور سرمایہ فراہمی ،قومی تیل کمپنیوں کو زیادہ عملی آزادی فراہم کرنا تاکہ وہ اشتراک کرسکے اور نجی شعبہ نامزد شعبوں میں پیداوار میں اضافے میں شریک ہوسکے، یہ تمام باتیں شامل ہیں۔


    بجلی


    اقتصادی جائزے میں یہ بات کہی گئی ہے کہ حکومت کی جانب سے بجلی کے شعبے میں سرمایہ کاری بڑھانے کیلئے کی جانے والی لگاتار کوششوں کے نتیجے میں بھارت توانائی تغیراتی عدد اشاریے میں درجہ بندی کے لحاظ سے 76ویں مقام پر ہے، یعنی عالمی اقتصادی فورم میں اسے 76ویں مقام پر تسلیم کیا گیا ہے۔ اس کے علاوہ آفاقی برق کاری پیش رفت بھی بجلی کی پیداوار اور ترسیل کے سلسلے میں حاصل ہوئی ہے۔ تنصیباتی صلاحیت میں جو مارچ 2019 میں 356100 میگاواٹ کے بقد ر تھی، اضافہ ہوا ہے اور یہ تنصیبی صلاحیت 31 اکتوبر 2019 کو بڑھ کر 364960 میگاواٹ کے بقدر ہوگئی ہے۔


    سروے میں کہا گیا ہے کہ بجلی تک رسائی ترقی کو شمولیت پر مبنی بنانے اور زندگی بسر کرنا آسان بنانے کیلئے ضروری ہے۔ پردھان منتری سہج بجلی ہر گھر یوجنا، (سوبھاگیہ ) کاآغاز ، 25ستمبر 2017 کو کیا گیا تھا اور اس کے تحت وسیع پیمانے پرکنبوں کو برق کاری سے آراستہ کرنے کیلئے 16320 کروڑ روپئے کے بقدر کے تخمینہ جاتی اخراجات مقرر کیے گئے تھے تاکہ 31مارچ 2019 تک آخری سرے تک کنیکٹیویٹی فراہم کرنے کیلئے ہر گھر تک بجلی کی سہولت فراہم کی جائے۔ سروے میں خیال ظاہر کیا گیا ہے کہ چھتیس گڑھ میں بستر کے تحت بائیں بازو کی انتہا ء پسندی سے متاثر چند کنبوں کے علاوہ ریاست کے دیگر تمام علاقوں میں ہر کنبے تک سوبھاگیہ پورٹل کے تحت برق کاری کی سہولت فراہم کرائی جاچکی ہے۔


    کانکنی کا شعبہ


    اقتصادی جائزے میں کہا گیا ہے کہ بھارت 95معدنیات تیار کرتا ہے جن میں 4 ہائیڈرو کاربن توانائی معدنیات ،5 ایٹمی معدنیات، 10 دھاتوں کے معدنیات ، 21 غیردھاتی معدنیات اور 55چھوٹے معدنیات شامل ہیں۔ کانکنی اور کھدائی کے شعبے نے 19-2018 کے دوران جی وی اے میں تقریباً 2.38 فیصد کا حصہ ادا کیا۔ جائزے میں ایک مثبت طریقے پر کہا گیا ہے کہ 19-2018 میں پالیسی اصلاحات اور بڑے معدنیات کی پیداوار کی وجہ سے معدنیات کی پیداوار میں قابل لحاظ اضافہ ہوا ہے۔ یہ اضافہ پچھلے سال کی قدر وقیمت کے مقابلے میں 25فیصد زیادہ ہے۔


    ہاؤسنگ اور شہری بنیادی ڈھانچہ


    اقتصادی جائزے میں تعمیراتی سیکٹر کا جائزہ پیش کرتے ہوئے کہا گیا ہے کہ جی ڈی پی میں اس کا حصہ 8.24فیصد ہے۔ اس میں ہاؤسنگ شامل ہے اور یہ 12فیصد افرادی قوت کو روزگار دیتا ہے۔ پردھان منتری آواس یوجنا – شہری (پی ایم اے وائی –یو) جون 2015 میں شروع کی گئی تھی۔ جائزے میں کہا گیا ہے کہ یہ دنیا کی سب سے بڑی ہاؤسنگ اسکیموں میں سے ایک ہے جس کے تحت پورا شہری بھارت آتا ہے اور اس پر چار شعبوں کے ذریعے عمل کیا جاتا ہے۔ یہ اسکیم 2020 تک ہر ایک کنبے کے لئے پکا مکان فراہم کرنے کے وِژن کی تکمیل کی طرف بڑھ رہی ہے۔ 32 لاکھ مکانات تعمیر کرکے فراہم کردیے گئے ہیں۔


    اقتصادی جائزے میں کہا گیا ہے کہ 100 شہروں میں اسمارٹ سٹی مشن شروع کیے جانے کے بعد سے 2 لاکھ کروڑ روپئے کی مالیت کے 5151 پروجیکٹ تکمیل کے مختلف مرحلوں میں ہیں۔ 22569 کرڑ روپئے کے کل ملاکر 1290 پروجیکٹ مکمل ہوچکے ہیں اور انہیں چالو کردیا گیا ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ج ۔ع ن


    U-461

    
    
    (Release ID: 1601282) Visitor Counter : 8