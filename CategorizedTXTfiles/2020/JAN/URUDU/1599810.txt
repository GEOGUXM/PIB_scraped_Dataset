      ریلوے کی وزارت

      ڈیڈیکیٹیڈ فریٹ کوریڈور کارپوریشن آف انڈیا (ڈی ایف سی سی آئی ایل) کا 14 واں یوم تاسیس
      
      ریلوے اور صنعت و تجارت کے وزیر پیوش گوئل نے کہا کہ ریلوے کے شعبہ میں تبدیلی لانے میں ڈی ایف سی اثر پڑے گا
      Posted On: 19 JAN 2020 1:34PM by PIB Delhi


    نئی دہلی، 19 جنوری؍ ڈیڈیکیٹیڈ فریٹ کارپوریش آف انڈیا (ڈی ایف سی سی آئی ایل) کا 14 واں یوم تاسیس 18 جنوری 2020 کو نئی دہلی میں منایا گیا ۔ اس موقع پر ریلوے ، صنعت و تجارت کے وزیر جناب پیوش گوئل نے 500 کلومیٹر ڈیڈیکیٹیڈ فریٹ کوریڈور کو مکمل کرنے کے لیے ڈی ایف سی سی آئی ایل کی ٹیم کو مبارکباد پیش کی اور مارچ 2020 تک 991 کلو میٹر کے ہدف کو حاصل کرنے کے لیے ٹیم کی حوصلہ افزائی کی۔ انہوں نے کہا کہ ریلوے کے شعبہ میں تبدیلی لانے میں ڈی ایف سی کا اثر پڑے گا۔ سامان کے نقل و حمل اور مسافروں دونوں کے لیے تیز رفتاری کو یقینی بنانے کے لیے الگ الگ ٹریک ضروری ہے ۔ جناب پیوش گوئل نے کہا کہ انڈین ریلوے کو راستوں کے زیادہ سے زیادہ استعمال اور مال گاڑیوں کی اوسط رفتار کو بڑھانے کے لیے قافلوں میں چلنا چاہیے ۔ ٹھیک اسی طرح سے جس طرح آئی آر سی ٹی سی اپنے تیجس ٹرینوں میں تاخیر کے لیے معاوضے کی ادائیگی کرتا ہے ، ریلوے کے مال صارفین کو مال گاڑیوں کے تاخیر سے آنے پر معاوضہ دیا جانا چاہیے ۔ انہوں نے ڈی ایف سی سی آئی ایل پر چلنے والی مال گاڑیوں ٹائم ٹیبل کے مطابق چلانے پر زور دیا ۔


    ریلوے بورڈ کے چیئرمین اور ڈی ایف سی سی آئی ایل کے چیئرمین جناب ونود کمار یادو نے کہا کہ استحکام ، شرح نمو اور اصلاحات تین ایسے اہم شعبے ہیں جن پر انڈین ریلوے کام کر رہا ہے ۔ انہوں نے کہا کہ ڈیڈیکیٹیڈ فریٹ کوریڈور انڈین ریلوے میں ایک مثالی تبدیلی کا آغاز کر رہا ہے۔ انہوں نے زور دے کر کہا کہ ڈی ایف سی سی آئی ایل ہندوستانی معیشت کو ایک شکل دینے میں اہم رول ادا کرے گا۔ انہوں نے کہا کہ انڈین ریلوے تیز رفتار اور جدید ٹرینیں چلانے کے لیے ریلوے نیٹ ورک کو اَپ گریڈ کر رہا ہے ۔ خاص طور پر تیز رفتار اور جدید ٹرین چلانے کے لیے دہلی –ممبئی اور دہلی –ہوڑہ سیکشن کو اَپ گریڈ کیا جا رہا ہے ۔ انہوں نے کہا کہ 98.5 فیصد اراضی خرید کر ڈی ایف سی سی آئی ایل منصوبے کی تکمیل کے لیے تیزی سے کام کر رہا ہے ۔


    ڈی ایف سی سی آئی ایل کے مینیجنگ ڈائریکٹر جناب انوراگ سچان نے اس موقع پر موجود اجتماع کو خطاب کرتے ہوئےفعال قیادت اور جناب پیوش گوئل کی جانب سے مسلسل تعاون کی ستائش کی ۔ انہوں نے یہ بھی یقین دلایا کہ ڈی ایف سی سی آئی ایل کی ٹیم منصوبے کی بروقت تکمیل کے لیے جد و جہد کرے گی۔


    تقریب میں موجود دیگر معز شخصیات میں ریلوے بورڈ کی فینانشیل کمشنر محترمہ منجولا رنگ راجن، ایس اینڈ ٹی ، ریلوے بورڈ کے رکن جناب پردیپ کمار کے علاوہ سالیسٹر جنرل محترمہ پنکی آنند شامل تھیں۔ ریلوے بورڈ ، ڈی ایف سی سی آئی ایل، پی ایس یو ، عالمی بینک اور جے آئی سی اے کے متعدد اعلی افسران اور دیگر شراکت داروں نے بھی اس پروگرام میں شرکت کیا ۔


    تقسیم ایوارڈ کی تقریب میں 28 افراد کو انفرادی اور 4 ایوارڈ مجموعی طور پر دیے گئے ۔ مغربی راہداری کے لیے رننگ شیلڈ اجمیر اور احمدآباد اکائیوں کو مشترکہ طور پر دیا گیا اور مشرقی راہداری کے لیے پنڈت دین دیال اپادھیائے (مغل سرائے) اکائی کو دیا گیا۔


    ٹائم لائن:


    ای ڈی ایف سی

                                                                                                                                        
مکمل ہونے کی تاریخ                                                                                    لمبائی        سیکشن               
                                                                                                                                        
                                                                                                                                        
                                                                                                                                        
بھدان پر جزوی طور پرٹرائل رَن شروع کیا گیا ہے۔ مالی سال 20-2019 تک کل 351 کلو میٹر چالو کیے جائیں گے  351کلو میٹر   خورجہ – بھاؤ پور    
                                                                                                                                        
                                                                                                                                        
                                                                                                                                        
دسمبر 2020                                                                                            402 کلو میٹر  بھاؤ پور – مغل سرائے
                                                                                                                                        
                                                                                                                                        
                                                                                                                                        
دسمبر 2020                                                                                            137 کلو میٹر  سونا نگر – مغل سرائے
                                                                                                                                        
                                                                                                                                        
                                                                                                                                        
دسمبر 2020                                                                                            46 کلو میٹر   خورجہ – دادری       
                                                                                                                                        
                                                                                                                                        
                                                                                                                                        
دسمبر 2021                                                                                            401 کلو میٹر  خورجہ – لدھیانہ     
                                                                                                                                        
                                                                                                                                        

    ڈبلیو ڈی ایف سی

                                                         
سیکشن                    لمبائی        مکمل ہونے کی تاریخ
                                                         
                                                         
                                                         
ریواری – پالن پور        641 کلو میٹر  مارچ- 2020        
                                                         
                                                         
                                                         
ریواری – دادری           127 کلو میٹر  مارچ- 2021        
                                                         
                                                         
                                                         
پالن پور –مکر پورہ       308 کلو میٹر  ستمبر- 2021       
                                                         
                                                         
                                                         
مکر پورہ – جے این پی ٹی  430 کلو میٹر  دسمبر- 2021       
                                                         
                                                         

    ۔ ۔ ۔ ۔ ۔ ۔ ۔ ۔ ۔


    ( م ن ۔اض۔ را ۔ 19 - 01 - 2020 )


    U. No. 258

    
    
    (Release ID: 1599810) Visitor Counter : 11
    
    
      Read this release in: English , Hindi