      قانون اور انصاف کی وزارت

      محکمۂ انصاف نے ‘‘ یہ میرا فرض ہے ’’ منانے کے لئے نئی دلّی عالمی کتاب میلے میں شرکت کی
      
      آئین کی تمہید کو پڑھنے اور سند حاصل کرنے کے لئے ایک کِیوسک قائم کیا گیا ہے

      Posted On: 06 JAN 2020 4:37PM by PIB Delhi

    نئی دہلی، 06 جنوری / شہریوں کے فرائض کے بارے میں بیداری پھیلانے کے لئے سال بھر سے جاری سرگرمیوں کو جاری رکھتے ہوئے حکومتِ ہند کا محکمۂ انصاف 4 جنوری ، 2020 ء سے 12 جنوری ، 2020 ء تک پرگتی میدان ، نئی دلّی میں ‘ نئی دلّی عالمی کتاب میلہ - 2020 ’ میں شرکت کر رہا ہے ۔ مذکورہ مدت کے لئے اِس عالمی کتاب میلے میں ‘‘ آئین اور شہریوں کے فرائض ’’ کے بارےمیں ایک اسٹال ( ہال نمبر 8-11 میں نمبر 4 اور 5 ) لگایا گیا ہے ، جس کا اہتمام نیشنل بُک ٹرسٹ نے کیا ہے ۔ اس اسٹال میں ڈجیٹل نمائش لگائی گئی ہے ، جس میں آئین ، آئین ساز اسمبلی سے متعلق حقائق اور آئین ساز اسمبلی کے بانی ارکان کی تقاریر سے اقتباسات شامل ہیں ۔


    سبھی کے لئے اور خصوصی طور پر بچوں کے لئے آئین کی تمہید کو پڑھنے کی سند حاصل کرنے کے لئے ایک کِیوسک قائم کیا گیا ہے ۔


    اسکولی بچوں کے لئے 7 اور 9 جنوری ، 2020 ء کو عالمی کتاب میلہ ، پرگتی میدان میں تھیم پویلین میں ‘‘ آئین اور شہریوں کے فرائض ’’ موضوع پر ایک کوئز مقابلے کا انعقاد کیا جائے گا ، جس میں انعامات بھی تقسیم کئے جائیں گے ۔


    مین ہال کے باہر اور دوسرے نمایاں مقام پر ایک آئین کی تمہید اور بنیادی فرائض کی دیوار لگائی گئی ہے تاکہ بڑی تعداد میں لوگ آئین کی تمہید اور بنیادی فرائض کو پڑھ سکیں ۔ اپنے آئین کے بارے میں مزید معلومات حاصل کر سکیں اور ہندوستان کے آئین کی تمہید اور بنیادی فرائض کے لئے اپنی عہد بندی کا مظاہرہ کر سکیں ۔


    ۔۔۔۔۔۔۔۔۔۔۔۔۔۔۔۔۔۔۔۔ ۔ ۔ ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔


    ( م ن ۔ ا گ ۔ ع ا )


    U. No. 70


    

    
    (Release ID: 1598567) Visitor Counter : 6
    
    
      Read this release in: English , Hindi