      وزارت خزانہ

      دنیا کی تجارتی خدمات برآمدات میں بھارت کا حصہ 2018 میں بڑھ کر 3.5 فیصد تک پہنچ گیا: اقتصادی جائزہ 20۔2019
      
      خدمات کے شعبے نے اپریل۔ستمبر 2019 کے دوران مجموعی سرمایہ حصص آمد میں 33 فیصد کا اضافہ درج کیا اور یہ 17.58 بلین امریکی ڈالر کے بقدر پہنچ گئی۔ مجموعی آمد میں اس کا حصہ دو تہائی کے بقدر : سروے
      بندرگاہوں پر جہاز رانی کے ٹرن اراؤنڈ وقت میں جو 11۔2010 میں 4.67 دنوں پر مشتمل تھا، وہ 2018 میں گھٹ کر 2.48 دنوں کے بقدر ہوگیا
      بھارت میں ای۔ ویزا پر آنے والے غیر ملکی سیاحوں کی تعداد میں سال بہ سال 21 فیصد کی نمو: سروے
      Posted On: 31 JAN 2020 1:35PM by PIB Delhi


    نئی دہلی، 31 جنوری2020، اہمیت کی حامل نمو سے ہمکنار ہوکر، خدمات کے شعبے نے معیشت کے سلسلے میں تقریباً 55 فیصد کا تعاون اور مجموعی ویلیو ایڈڈ (جی وی اے) نمو ظاہر کی، مجموعی غیر ملکی براہ راست سرمایہ کاری کا دوتہائی حصہ بھارت آیا اور مجموعی طور پر برآمدات 38 فیصد کے بقدر رہی۔یہ باتیں آج پارلیمنٹ میں خزانہ اور کمپنی امور کی وزیر محترمہ نرملا سیتا رمن کے ذریعہ پیش کئے گئے اقتصادی جائزے 20۔2019 میں زور دیکر کہی گئی ہیں۔ اب اس شعبے کا حصہ 33 ریاستوں اور مرکز کے زیر انتظام علاقوں میں مجموعی ریاستی ویلیو ایڈڈ کے مقابلے میں بڑھ کر 50 فیصد سے تجاوز کرگیا ہے۔


    سروے میں کہا گیا ہے کہ خدمات سے متعلق شعبے نے اپریل۔ ستمبر 2019 کے دوران غیر ملکی براہ راست سرمایہ کاری ، مساوی سرمایہ حصص میں 33 فیصد کا اضافہ درج کیا ہے اور یہ 17.58 بلین امریکی ڈالر کے بقدر پہنچ گیا ہے۔ یہ نمو ذیلی شعبوں مثلاً اطلاعات و نشریات، فضائی نقل و حمل، ٹیلی مواصلات، مشاورتی خدمات اور ہوٹل و سیاحت جیسے ذیلی شعبوں میں آنے والی مضبوط آمد کے نتیجے میں ممکن ہوسکی ہے۔


    سروے میں زور دیکر کہا گیا ہے کہ حالیہ برسوں میں خدمات برآمدات کے شعبے نے غیر معمولی کارکردگی کا مظاہرہ کیا ہے جس کے نتیجے میں عالمی تجارتی خدمات برآمدات کے معاملے میں بھارت کا حصہ گزشتہ دہائی کے مقابلے میں مستحکم طور پر اضافے سے ہمکنار ہوکر 2018 میں 3.5 فیصد تک پہنچ گیا ہے اور دنیا بھر کی کاروباری برآمدات میں حصے داری کے لحاظ سے دوگنا یعنی 1.7 فیصد کے بقدر ہے۔


    ماقبل بجٹ سروے میں یہ بھی خیال ظاہر کیا گیا ہے کہ مختلف النوع اعلی تکریری انڈیکیٹروں اور شعبہ جاتی اعداد و شمار مثلاً ہوائی مسافروں کا نقل و حمل، ریل مال بھاڑہ نقل و حمل، بندرگاہ اور جہاز رانی مال بھاڑہ نقل و حمل، بینک سے حاصل ہونے والا قرض، آئی ٹی۔ بی پی ایم (کاروباری عملی انتظام) کے شعبے کے مالیات، غیر ملکی سیاحوں کی آمد اور سیاحتی غیر ملکی زر مبادلہ آمدمیوں سے اشارہ ملتا ہے کہ 20۔2019 کے دوران خدمات شعبے کی سرگرمیوں میں اعتدال رونما ہوا۔اس کا روشن پہلو یہ ہے کہ خدمات کے شعبے میں غیر ملکی براہ راست سرمایہ کاری (ایف ڈی آئی) میں 20۔2019 کے دوران بحالی کی صورتحال نظر آئی اور خدمات کی برآمدات نے اپریل۔ ستمبر 2019 کے دوران اپنی رفتار برقرار رکھی۔ طویل المدت تناظر میں سروے میں مشورہ دیا گیا ہے کہ باہمی تجارتی گفت و شنید کے دوران خدمات برآمدات کو بڑھاوا دینے پر توجہ مرکوز کرکے بھارت تجارتی شراکت داروں کے ساتھ اپنے باہمی تجارتی خساروں کو کم کرسکتا ہے۔


    خدمات کے شعبے کے اندر سروے میں چند ذیلی شعبوں کے سلسلے میں کلیدی ترقیات کو نمایاں کیا گیا ہے:

      * سیاحتی خدمات: یہ شعبہ نمو کا ایک اہم ذریعہ ہے جو جی ڈی پی، غیر ملکی زر مبادلہ آمدنیوں اور روزگار میں اپنا تعاون فراہم کرتا ہے۔ تاہم غیر ملکی زر مبادلہ آمدنیوں میں رونما ہونے والی نمو 19۔2018 کے دوران عالمی رجحانات کے لحاظ سے سست روی کا شکار ہوئی۔ تاہم ای۔ ویزا اسکیم کا طریقہ کار متعارف کرائے جانے کی شکل میں جو نرم کاری اپنائی گئی اور 169 ممالک کے لئے دستیاب ہے، اس کے نتیجے میں بھارت آنے والے غیر ملکی سیاحوں کی تعداد جو ای۔ ویزا پر بھارت آئے، اس تعداد میں اضافہ ہوا ہے اور یہ تعداد جو 2015 میں 4.45 لاکھ کے بقدر تھی وہ 2018 میں 23.69 لاکھ تک پہنچ گئی اور جنوری سے اکتوبر 2019 کے دوران 21.75 لاکھ تک پہنچ گئی۔ اس طریقے سے سال بہ سال تقریباً 21 فیصد کی نمو سے ہمکنار ہوئی۔
      * آئی ٹی ۔ بی پی ایم خدمات: بھارتی آئی ٹی۔ بی پی ایم صنعت گزشتہ دو دہائیوں سے بھارت کی برآمدات میں نمایاں حیثیت کی حامل رہی ہے اور مارچ 2019 میں اس کے تحت انڈسٹری کا سائز تقریباً 177 بلین امریکی ڈالر کے بقدر تک پہنچ گیا۔ یہ شعبہ روزگار نمو اور ویلیو ایڈیشن کے توسط سے معیشت میں اہم تعاون دیتا ہے۔ آئی ٹی۔ بی پی ایم کے شعبے میں اختراع اور ٹکنالوجی کو اپنانے کی شکل میں متعدد پالیسی اقدامات کئے گئے ہیں جن میں اسٹارٹ اپ انڈیا، نیشنل سافٹ ویئر پروڈکٹ پالیسی اور ائنجل ٹیکس سے متعلق عناصر کا خاتمہ وغیرہ شامل ہیں۔ بھارتی اسٹارٹ اپ اکو نظام نمو سے ہمکنار رہا ہے اور اب 24 یونیکارنوں کے ساتھ دنیا کا تیسرا سب سے بڑا نظام بن گیا ہے۔
      * بندرگاہ اور جہاز رانی خدمات: جہازوں کا ٹرن اراؤنڈ وقت جو بندرگاہوں کے شعبے کی اثرانگیزی کا کلیدی مظہرہوتا ہے، اس میں لگاتار تخفیف ہوتی رہی ہے۔ 11۔2010 اور 19۔2018 کے دوران اس میں زبردست تبدیلی رونما ہوئی ہے اور یہ 4.67 دنوں سے گھٹ کر 2.48 دن رہ گیا ہے۔
      * خلائی شعبہ: بھارت کا خلائی پروگرام پانچ دہائیوں قبل اپنی معمولی شروعات سے غیر معمولی انداز میں نمو پذیر ہوکر یعنی سادی سی نقشہ بندی کی خدمات سے آگے بڑھ کر فی الحال متعدد استعمالات کی صلاحیت کا حامل بن گیا ہے۔ اگرچہ دیگر ممالک کے مقابلے میں بھارت کا صرفہ کم ہے، اسرو نے حالیہ برسوں میں، تقریباً صفر ناکامی کے ساتھ تقریباً 5 سے 7 سیارچے داغے ہیں۔

    ……………………………………………………………


    (م ن۔ن ا)


    U-454

    
    
    (Release ID: 1601208) Visitor Counter : 6
    
    
    
    
    

*