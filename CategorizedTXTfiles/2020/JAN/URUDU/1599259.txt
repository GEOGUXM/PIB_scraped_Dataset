      شمال مشرقی ریاستوں کی ترقی کی وزارت

      جموں میں’’ بانس ایک حیرت انگیز گھاس ‘‘ کے موضوع پر ورکشاپ و نمائش کااختتام
      
      شمال مشرقی خطے کی طرز پرجموں میں بانس کی صنعت کی ترقی کے لئے کی گئیں مختلف سفارشات
      
      Posted On: 12 JAN 2020 3:57PM by PIB Delhi


    نئیدہلی 13 جنوری 2020۔جموں اور کشمیر میں ، بانس سے متعلق دوروزہ ورکشاپ ونمائش پرتبادلہ خیال کل جموں میں اپنے اختتام کو پہنچا ۔ ورکشاپ ونمائش کا مقصد جموںوکشمیر میں مستقل ترقی کے موقع تشکیل دینا تھا۔ ورکشاپ ونمائش کا انعقاد حکومت ہند کے تحت شمال مشرقی خطے کی ترقی کی وزارت کے تحت شمال مشرقی کونسل اور جموں وکشمیر سرکار نے کیا تھا۔ یہ انعقاد آسام کی راجدھانی کوہاٹی میں بید وبانس سے متعلق ٹکنالوجی کے مرکز (سی بی ٹی سی ) اور جموں وکشمیر سرکار کے ، سماجی جنگلات کے محکمے کے ذریعہ کیا گیا تھا۔


    آج اختتامی اجلاس کے دوران حکومت ہند کی شمال مشرقی کونسل کے منصوبہ بندی کے مشیر جناب سی ایچ کھرشنگ نے شمال مشرقی خطے کی طرز پر جموں وکشمیر میں بانس کی صنعت کی ترقی کے لئے مختلف سفارشات پیش کیں ۔


    1 جموں وکشمیر میں ریشے کو قابل استعمال بنانے سے متعلق تحقیق میں بانس کی مناسب قسموں کی شناخت اور شمولیت میں توسیع کرنا اور نرسریاں اور بانس کو تقسیم کرنے کے مراکز قائم کرنا ۔


    2 جموں وکشمیر کے بانس اگانے والے علاقوں میں پی آر آئی کی سرگرمیوں کے ساتھ بانس سے متعلقہ کسانوں اور تنظیموں نیز کلسٹر ز کی تشکیل اور فروغ ۔


    3 سی بی ٹی سی آسام میں جموں وکشمیر کے کسانو ں/ کاریگروں اور بانس کے چھوٹے صنعت کا روں کی صلاحیت سازی ۔


    4 مشترکہ سہولیاتی مراکز اور بانس کے ٹکنالوجی پارک قائم کرکے جموں وکشمیر حکومت کے ساتھ سی بی ٹی سی کا تکنیکی اشتراک ۔


    5 دیہی علاقوں میں ماحول دوست سیاحت ، دیہی ہاؤسنگ اور سماجی عمارتوں کے لئے تعمیراتی سازوسامان کے طورپر بانس کے استعمال کا فروغ ۔


    6 بانس کی مصنوعات اوردستکاری کے فروغ اور مارکیٹنگ کے لئے جموں وکشمیر کے کاریگروں کو مدد دینے کی غرض سے ا ین ای ایچ ایچ ڈی سی اور جموں وکشمیر سرکار کے درمیان اشتراک ۔


    تکنیکی اجلاس کے دوران اظہار خیال کرتے ہوئے شمال مشرق کے ایک نوجوان چھوٹے صنعت کارجناب دھن چودھری نے کہا کہ بھارت میں اگربتی کی مارکیٹ تقریباََ 6 ہزارکروڑروپے کی ہے اور یہ ہرسال دس فیصد کی شرح سے ترقی کررہی ہے ۔جس کی کہ دیہی علاقوں میں گزربسر فروغ کے لئے زبردست گنجائش ہے ۔ انہوں نے یہ بھی کہا کہ بھارت میں اگربتی سازی کے تقریباََ بارہ ہزرکارخانے ہیں اور اس صنعت میں 33 لاکھ سے زیادہ عوام براہ راست یا بالواسطہ مصروف ہیں۔ انہوں نے مزید کہا کہ جموں وکشمیر کا اگربتی سازی میں ایک بڑا اسکوپ ہے کیونکہ جموں کے مختلف علاقوں میں بانس کے کافی اچھے ذخائر ہیں ۔ جن میں لوگوں کے لئے روز گار کے اچھے خاصے موقعے تشکیل دئے جاسکتے ہیں۔


    حکومت ہند کے ،شمال مشرقی خطے کی ترقی کے محکمے کے تحت ، شمال مشرق کے ہتھ کرگھے اور دستکاری کی ترقی کے کارپوریشن کے منیجنگ ڈائریکٹر جناب دھیرج ٹھاکریا نے بید اور بانس کی دستکاری سے متعلق ٹیکنیکل اجلاس سے خطاب کرتے ہوئے کہا کہ شمال مشرقی خطے کی ترقی کی وزارت نے آئی آئی ٹی ، آئی سی اے آر کا استعمال کرتے ہوئے صارف دوست ٹکنالوجی کے فروغ کے لئے، اور شمال مشرقی خطے میں دستکاری وہتھ کرگھے کے شعبوں کے فروغ کے لئے ، شمال مشرقی خطے میں سائنس وٹکنالوجی کے طورپر جانا جانے والا ایک پروگرام شروع کیا ۔


    انہوں نے شمال مشرقی خطے کی ترقی کے محکمے کی طرف سے کئے گئے بہت سے بڑے اقدامات کی ستائش کرتے ہوئے کہا کہ گزر بسر کی صورتحال اور آمدنی کے ذرائع کو فروغ دینے کے لئے محکمے نے شمال مشرقی خطے کی گزر بسر کے پروجیکٹ ( این ای آر ایل پی ) اور شمال مشرقی خطے کے سماجی وسائل اور مینجمنٹ پروگرام ( این ای آر ، سی او آر ایم پی ) جیسی ایجنسیاں شروع کی ہیں جن کا مقصد شمال مشرق کے عوام کی بہبود ہے ۔ بھاسکر فاؤنڈیشن کے سی ای او جناب سنجے گنجو اور گرین انرجی کی بھارتی فیڈریشن کے ڈائریکٹر جنرل نے کہا کہ جموں وکشمیر میں بانس کی صنعت کا کافی زیادہ اسکوپ ہے ۔خاص طور پر ماحولیاتی سیاحت ،دستکاری ، اگر بتی سازی اور ٹیشو کو قابل استعمال بنانے کی لیباریٹری وغیرہ میں ۔


    اگرتلہ کے متا صنعتوں کے نائب صدر جناب ریبن بوس نے ’’ بانس کی لکڑی کی صنعت کاری اور اس کی مصنوعات ‘‘ سے متعلق ایک اور تکنیکی اجلاس میں سوال کیا کہ ہم اپنی معیشت کو مزید تیزرفتار ترقی دینے کے لئے بانس کو استعمال کیوں نہیں کرسکتے ۔ انہوں نے وزیر اعظم جناب نریندر مودی کی ، بانس کی صنعت کے تئیں ان کی سنجیدہ فکر کے لئے ستائش کی ، جو ماحول دوست ہونے اور گزربسر کو فروغ دینے کو ترقی دینا چاہتے ہیں ۔


    دوروزہ بانس ورکشاپ ونمائش کا افتتاح پی ایم او ،عملے ،عوامی شکایات اور پنشن کے مرکزی وزیر مملکت ڈاکٹرجتیندر سنگھ نے جموں وکشمیر کے لیفٹیننٹ گورنر جناب جی سی مرمو کی موجودگی میں کیا ۔


    دوروزہ ورکشاپ ونمائش کے دوران بانس کی لکڑی سازی اور اس کی مصنوعات ، بید اور بانس کی دستکاری کے سلسلے میں شمال مشرقی خطے کے تجربات ، بانس کی تیلیوں کی صنعت کی صورتحال اور اس کی گنجائش کے بارے میں مختلف تکنیکی اجلاس منعقد کئے گئے ۔ شرکانے ان اجلاس میں تفصیلی تبادلہ خیال کیا ۔ انہوں نے اپنے پریذینٹیشنز کے مواد کی تشریح کی ۔ یہ پریذینٹیشنزبانس کی کھیتی سے متعلق موضوعات اور جموں وکشمیر کے مرکز کے زیر انتظام علاقے میں گنجائش سے متعلق تھے۔


    ورکشاپ کے حصے کے طور پر بہت سے مذاکراتی اجلاس بھی ہوئے ، جن کا مقصد ورکشاپ ونمائش میں شامل کئے گئے مختلف موضوعات کو بہتر طریقے سے سمجھنا تھا۔


    فنکاروں نے جموں وکشمیر کے مرکز کے زیر انتظام علاقے میں بانس کے فروغ کے لئے ایک پروگرام بھی پیش کیا ۔


    یہ ورکشاپ ونمائش بانس کی کھیتی کو فروغ دینے کے مقصدسے منعقد کی گئی تھی ،جس سے جموں وکشمیر کے مرکز کے زیر انتظام علاقے میں مستقل ترقی کے مزید موقعوں کی یقین دہانی ہوگی۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U-167

    
    
    (Release ID: 1599259) Visitor Counter : 7
    
    
      Read this release in: English , Hindi