      وزارت دفاع

      بھارتی فضائیہ کے جانبازوں نے لداخ کے منجمد دریا زنسکار سے 107 افراد کی جان بچائی
      Posted On: 16 JAN 2020 6:40PM by PIB Delhi


    نئی دلّی، 16 جنوری / مرکز کے زیر انتظامیہ علاقہ لداخ کے منجمد دریا زنسکار میں 50 ٹریکنگ کرنے والوں اور 9 غیر ملکیوں اور تقریباً اتنی ہی تعداد میں مقامی گائیڈ اور قلی جو کہ ”چادر ٹریک“ کے لئے جا رہی ٹیم کا حصہ تھے، اس وقت پھنس گئے جبکہ منجمد دریا زنسکار کا کچھ حصہ پگھل گیا۔ پانی کے تیز بہاؤ کی وجہ سے برف پگھل گئی اور ٹریکنگ کرنے والوں کو ٹریکنگ جاری رکھنا مشکل ہول گیا۔ کسی طرح ٹریکر دریا کے اوپری حصے میں بنے ہوئے ایک چھوٹے سے کیمپ نراق پہنچے اور بچاؤ کے لئے انتظار کرنے لگے۔ انہیں ہیلی کاپٹروں کے ذریعہ نکالنے کے لئے دریا کے کنارے پر ایک عارضی ہیلی پیڈ تیار کیا گیا۔ ایئر فورس اسٹیشن لیہہ سے اے ایل ایچ ہیلی کاپٹروں کو فوراً حرکت میں آنے کے لئے کہا گیا۔


    بھارتی فضائیہ کے ہیلی کاپٹروں نے گزشتہ دو روز کے دوران 107 افراد کو بچا کر نکالا ہے۔ بچائے گئے ٹریکروں میں سے ایک مرد اور ایک خاتون کا تعلق فرانس سے ہے جب کہ چار مرد اور تین خواتین عوامی جمہوریہ چین کے ہیں، جنہیں اطلاعات کے مطابق پادوم سے بچایا گیا ہے۔بھارتی فضائیہ اپنا بچاؤ آپریشن اس وقت تک جاری رکھے گا، جب تک کہ پھنسے ہوئے تمام ٹریکر، گائیڈ اور قلی نکال نہیں لئے جاتے اور حفاظت کے ساتھ لائے نہیں جاتے۔ علاوہ ازیں، ان پھنسے ہوئے ٹریکروں کو طبی سہولیات کی فراہمی کے لئے ایک میڈیکل افسر اور ایک میڈیکل اسسٹنٹ بھی ایئر فورس اسٹیشن لیہہ سے نراق پہنچائے گئے ہیں۔ اس ٹیم نے نراق میں ایک طبی امدادی کیمپ قائم کیا ہے اور پھنسے ہوئے ٹریکروں کو بنیادی طبی سہولیات پہنچا رہے ہیں۔


    بھارتی فضائیہ کے ذریعہ یہ بچاؤ آپریشن نو قائم شدہ سول انتظامیہ، قریبی بھارتی بری فوج کی یونٹوں اور مقامی قدرتی آفات سے متعلق امدادی ٹیموں کے تعاون سے چلایا گیا ہے۔


    ۔۔۔۔۔۔


    U. 231

    
    
    (Release ID: 1599655) Visitor Counter : 5
    
    
      Read this release in: English