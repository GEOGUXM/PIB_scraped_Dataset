      خواتین اور بچوں کی ترقیات کی وزارت

      بچوں کے گود لینے کے معاملات میں رکاوٹوں کے اعداد وشمار پر میڈیا کی غلط رپورٹوں پر وضاحت
      Posted On: 31 JAN 2020 2:50PM by PIB Delhi


    نئی دہلی، 31 جنوری / بچوں کے گود لینے سے متعلق مرکزی ریسورس اتھارٹی( سی اے آر اے) نے پچھلے پانچ برسوں کے دوران بچوں کو گود لینے کے معاملات میں رکاوٹ کی تعداد کے بارے میں میڈیا رپورٹوں کو غلط قرار کیا ہے۔ اس نے کہاکہ حالیہ دنوں میں میڈیا میں کئی ایسی رپورٹیں شائع ہوئی ہے جن میں پچھلے پانچ برسوں کے دوران گودلینے کے معاملات میں رکاوٹ کے اعداد وشمار 1100 ظاہر کئے گئے ہیں۔ سی اے آر اے نے آج نئی دہلی میں جاری کی گئی وضاحت میں کہا ہے کہ رکاوٹ کے معاملات کی اصل تعداد 246 ہے جبکہ پچھلے پانچ برسوں کے دوران تحلیل ہوئے معاملات کی تعداد 10 ہے۔


    سی اے آر اے نے کہا ہے کہ ایسا ظاہر ہوتا ہے کہ 1100 کی تعداد کو اس کے ذریعہ دیئے گئے آر ٹی آئی کے جوابات کا غلط حوالہ دیاگیا ہے۔ کیونکہ اس میں گود لینے کے عمل کو واپس لئے جانے کی تعداد بھی شامل ہیں۔اتھارٹی نے مزید کہا ہے کہ رکاوٹ کا مطلب کسی بچے کو ایک کنبے کے ذریعہ گود لینے کے بعد اسے ادارے کو واپس کرنا ہے اور یہ ایک اچھی صورت حال نہیں ہے۔ کیونکہ اس طرح کے واقع میں بچے کو مسترد کئے جانے کا سامنا کرنا پڑتا ہے اور وہ طویل عرصے تک خوف زدہ رہتا ہے۔ پچھلے پانچ برسوں کےد وران تحلیل کے 10 معاملے شامل ہیں جن میں والدین نے گود لینے کے لئے قانونی کارروائی مکمل کئے جانے کے بعد عدالت کے حکم پر بچوں کو واپس کیا ہے۔ اس طرح رکاوٹ اور معطلی کے کل معاملات جے جے قانون 2015 کے تحت گود لئے گئے بچوں کی تعداد کا 2 فیصد سے بھی کم ہے اور 6 فیصد کے قریب نہیں ہے جیسا کہ اخباروں میں دیا گیا ہے۔


    کسی بچے کی تمام تفصیلات قبول کرنے کے بعد والدین کا گود لینے کے عمل کو ختم کرنے اور ان لوگوں کی طرف سے بچے کو واپس کرنے میں کافی فرق ہے جو گود لینے سے پہلے انہیں کچھ دن کے لئے اپنے ساتھ لے جاتے ہیں۔ پہلے والا عمل بچے کو گود لینے سے متعلق والدین کو پوری معلومات کے ساتھ فیصلہ کرنے میں مدد کی خاطر کیا جاتا ہے جبکہ بعد کا عمل پور ی طرح بچے کے بہترین مفاد میں ہوتا ہے اور یہ بچوں کے لئے کام کرنے والی کسی بھی تنظیم کا رہنما اصول ہے۔ اس رجحان کی روک تھام کے لئے سی اے آر اے نے آئین کی ایک ذیلی کمیٹی تشکیل کی ہے جو سماجی کارکنوں کی بنیادی سطح پر صلاحیت سازی میں مدد کے لئے مختلف ریاستوں کا دورہ کررہی ہیں۔


    سی اے آر اے خواتین اور بچوں کی ترقی کی وزارت کے تحت حکومت ہند کا ایک ادارہ ہے جس کا مقصد ملک میں بچوں کو گود لینے کے رجحان کو فروغ دینا اوراس میں آسانی پیدا کرنا ہے۔


    ۔۔۔۔۔۔۔۔۔۔۔


    U – 432


    

    
    (Release ID: 1601322) Visitor Counter : 9
    
    
      Read this release in: English , Hindi