      وزارت دفاع

      ملک ہی میں تیار کیے گئے طیارہ بردار جہاز کی تعمیر کا جائزہ
      Posted On: 20 JAN 2020 8:37PM by PIB Delhi


    نئی دہلی۔ 20 ؍جنوری۔دفاعی سکریٹری جناب اجے کمار کی قیادت میں بااختیار اعلیٰ ترین کمیٹی ای اے سی نے ملک ہی میں تیار کیے گئے طیارہ بردار جہاز کے پروجیکٹ (آئی اے اسی- پی 71) کی پیش رفت کا جائزہ 20 جنوری 2020 کو ،کوچین شپ یارڈ لمیٹیڈ میں کیا۔ جائزے میں پروجیکٹ کی تازہ ترین نوعیت کی جانچ ،تعمیر کے جدید ترین مرحلے کے طور پر کی گئی اور2020 کے شروع میں یہ بیسن ٹرائلز کے طور پر منعقد کی جائیگی۔ اس کے بعد اس کی جانچ 2020 کے وسط میں سمندری ٹرائلز کے طور پر کی جائے گی۔ یہ اس پروجیکٹ کی تیرہویں ای اے سی کی جائزہ میٹنگ ہے جو حکومت ہند کی دفاع کی وزارت اور کوچین شپ یارڈ لمیٹیڈ کے درمیان 31 اکتوبر 2019 کو آئی اے سی معاہدے کے تیسرے مرحلے پر دستخط کرنے کے بعد پہلی مرتبہ منعقد کی جائے گی۔


    دفاع کے سکریٹری کے ساتھ وائس ایڈمرل اشوک کمار ، وائس چیف آف بحری اسٹاف ، وائس ایڈمرل جی ایس پبّی، چیف آف میٹریل، وائس ایڈمرل ایس آر شرما ، آئی ایچ کیو ایم او ڈ ی (بحریہ) کے کنٹرولر وار شپ پروڈکشن اینڈ ایکویزیشن اور آئی ایچ کیو ایم او ڈی (بحریہ) ، جنگ کی نگرانی کرنے والی ٹیم اور کریئر ایکسیپٹنس اینڈ ٹرائلز ٹیم کے دیگر سینئر افسران بھی تھے۔


    آئی اے سی کی تعمیراب تقریباً تکمیل کے مرحلے میں ہے جس میں چاروں گیس بھٹیاں اور اصل انجن شروع کردیے گئے ہیں ، بجلی پیدا کرنے والے نظام ،جس میں آٹھ ڈیزل آلٹرنیٹرز تیار ہیں اور جہاز کے بڑے نظام کی جانچ اور مددگار کل پُرزے بھی پیش رفت کے مرحلے میں ہیں۔ آئی اے سی نے دسمبر 2019 میں پری کانٹریکٹرس سمندری جانچ کے ڈرائی ڈاک کام کاج کے پیکیج کو کامیابی کے ساتھ مکمل کرلیا تھا۔ بیسن ٹرائلز پروپلزن کی جانچ ، ٹرانسمیشن اور شافٹنگ نظام کیلئے کی جاتی ہیں جو 2020 کے پہلے نصف میں کی جائیں گی۔ طیارہ بردار جہاز بیسن ٹرائلز کامیابی کے ساتھ مکمل ہوجانے کے ساتھ ہی سمندری جانچ کیلئے تیار ہوجائیگا ۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-277

    
    
    (Release ID: 1599926) Visitor Counter : 5
    
    
      Read this release in: English , Hindi , Hindi