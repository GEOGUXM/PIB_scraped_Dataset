      प्रधानमंत्री कार्यालय

      प्रधानमंत्री कल एनसीसी की रैली में भाग लेंगे
      Posted On: 27 JAN 2020 1:12PM by PIB Delhi


    प्रधानमंत्री श्री नरेन्‍द्र मोदी कल नयी दिल्‍ली के करिअप्‍पा परेड ग्राउंड में राष्‍ट्रीय कैडेट कोर (एनसीसी) की रैली में भाग लेंगे।


    इस अवसर पर वह सलामी गारद का निरीक्षण करेंगे और एनसीसी कैडटों की परेड देखेंगे। एनसीसी के कैडेट प्रधानमंत्री के सामने सांस्‍कृतिक कार्यक्रम प्रस्‍तुत करने के अलावा कला,संगीत और साहसिक खेलों के क्षेत्र में भी अपने हुनर का प्रदर्शन करेंगे।


    प्रधानमंत्री प्रतिभाशाली एनसीसी कैडटों को पुरस्‍कार देंगे और बाद में उन्‍हें संबोधित करेंगे। गणतंत्र दिवस की परेड में हिस्‍सा लेने हर साल बड़ी तादाद में एनसीसी कैडेट दिल्‍ली आते हैं और यहां बनाए गए विशेष शिविरों में ठहरते हैं। पिछले साल एनसीसी कैडटों की एक रैली को संबोधित करते हुए प्रधानमंत्री ने प्राकृतिक आपदाओं के समय उनके द्वारा किए गए बचाव और राहत कार्यों तथा स्‍वच्‍छ भारत अभियान को बढ़ावा देने में उनके प्रयासों की सराहना की थी।


    ***


    आरकेमीणा/आरएनमीणा/एमएस/-5483

    
    
    (Release ID: 1600661) Visitor Counter : 151
    
    
      Read this release in: Assamese , English , Urdu , Marathi , Bengali , Punjabi , Gujarati , Tamil , Kannada