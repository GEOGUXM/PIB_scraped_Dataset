      प्रधानमंत्री कार्यालय

      प्रधानमंत्री ने अमेरिका के राष्ट्रपति डोनाल्ड ट्रंप से बात की
      Posted On: 07 JAN 2020 7:25AM by PIB Delhi


    प्रधानमंत्री श्री नरेन्द्र मोदी ने संयुक्त राज्य अमेरिका के राष्ट्रपति श्री डोनाल्ड ट्रम्प के साथ बात की और उन्हें नए साल की बधाई दी।


    प्रधानमंत्री ने राष्ट्रपति ट्रम्प , उनके परिवार और संयुक्त राज्य अमेरिका के लोगों के लिए नए साल में अच्छे स्वास्थ्य , समृद्धि और सफलता की कामना की।


    प्रधानमंत्री ने कहा कि भारत-अमेरिका संबंध विश्वास , आपसी सम्मान और समझ पर बने हैं और इनमें और सुदृढ़ता आई है। प्रधानमंत्री ने पिछले वर्षों के दौरान दोनों देशों के बीच मजबूत होती सामरिक साझेदारी में हुई महत्वपूर्ण प्रगति पर प्रकाश डाला और राष्ट्रपति ट्रम्प के साथ आपसी हित के सभी क्षेत्रों में सहयोग बढ़ाने की दिशा में सहयोग जारी रखने की इच्छा व्यक्त की।


    राष्ट्रपति ट्रम्प ने नए साल में भारत के लोगों की समृद्धि और प्रगति की कामना की। उन्होंने पिछले कुछ वर्षों के दौरान संबंधों में हासिल हुई उपलब्धियों पर संतोष व्यक्त किया और द्विपक्षीय सहयोग को और मजबूत करने की अपनी प्रतिबद्धता को दोहराया।


    ****************


    आरकेमीणा/आरएनमीणा/एएम/केजे-5146

    
    
    (Release ID: 1598600) Visitor Counter : 361
    
    
      Read this release in: Assamese , English , Urdu , Marathi , Bengali , Punjabi , Gujarati , Tamil , Kannada , Malayalam