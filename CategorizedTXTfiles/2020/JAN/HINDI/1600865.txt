      स्‍वास्‍थ्‍य एवं परिवार कल्‍याण मंत्रालय

      कैबिनेट सचिव ने नोवेल कोरोनावायरस पर तैयारी की समीक्षा की
      Posted On: 28 JAN 2020 6:16PM by PIB Delhi


    स्‍वास्‍थ्‍य मंत्रालय एवं मंत्रिमंडल सचिवालय चीन में नोवेल कोरोनावायरस बीमारी के फैलने से उत्‍पन्‍न स्थिति की लगातार समीक्षा कर रहे हैं।


    स्‍वास्‍थ्‍य , विदेश, नागरिक उड्डयन, पोत परिवहन, रक्षा, सूचना एवं प्रसारण मंत्रालयों के सचिव तथा राष्‍ट्रीय आपदा प्रबंधन प्राधिकरण के सदस्‍य सचिव समीक्षा बैठकों में भाग ले रहे हैं।


    चीन से आने वाले यात्रियों के स्‍क्रीनिंग की सुविधा 13 और हवाई अड्डों पर शुरू की गई है। इस प्रकार कुल 20 हवाई अड्डों पर यात्रियों की स्‍क्रीनिंग की जा रही है।


    तेज गति से स्‍क्रीनिंग करने के लिए स्‍वास्‍थ्‍य एवं परिवार कल्‍याण मंत्रालय और थर्मल स्‍कैनरर्स की खरीद कर रहा है।


    एनआईवी, पुणे के अलावा चिकित्‍सा-नमूनों की जांच के लिए 4 अन्‍य प्रयोगशालाओं को शामिल किया गया है।


    पोत परिवहन मंत्रालय सभी प्रमुख बंदरगाहों पर स्‍क्रीनिंग कर रहा है।


    कल तक कुल 155 हवाई उड़ानों के यात्रियों (यात्रियों की कुल संख्‍या – 33552) की स्‍क्रीनिंग की गई थी। अब तक एनआईवी, पुणे के द्वारा 20 यात्रियों के नमूनों की जांच की जा चुकी है। सभी जांच–रिपोर्टें नेगेटिव हैं।


    विदेश मंत्रालय ने वुहान से भारतीय नागरिकों को लाने की सुविधा के लिए चीन से औपचारिक अनुरोध किया है। चीन से मंजूरी मिलने के बाद यात्रियों को लाने के लिए नागरिक उड्डयन मंत्रालय आवश्‍यक इंतजाम करेगा। इस दौरान बीजिंग स्थित भारतीय दूतावास भारतीय नागरिकों से लगातार सम्‍पर्क में है।


    भारत पहुंचने के बाद इन यात्रियों को 14 दिनों तक अस्‍पताल में अलग वार्ड (क्‍वारेनटीन) में रखा जाएगा। इस सम्‍बन्‍ध में आवश्‍यक तैयारियां की जा रही हैं।


    स्‍वास्‍थ्‍य मंत्रालय मुख्‍य सचिवों एवं स्‍वास्‍थ्‍य सचिवों के साथ वीडियो कान्‍फ्रेसिंग के जरिए सभी राज्‍यों में तैयारियों एवं स्‍क्रीनिंग की लगातार समीक्षा कर रहा है।


    ***


    आरकेमीणा / आरएनएम / जेके/एनएम - 5513


    

    
    (Release ID: 1600865) Visitor Counter : 129
    
    
      Read this release in: English