      प्रधानमंत्री कार्यालय

      प्रधानमंत्री ने फ्रांस के राष्ट्रपति इमैनुअल मैक्रों से टेलीफोन पर बातचीत की
      Posted On: 10 JAN 2020 7:19PM by PIB Delhi


    प्रधानमंत्री श्री नरेन्द्र मोदी ने नववर्ष के अवसर पर आज फ्रांस के राष्ट्रपति श्री इमैनुअल मैक्रों के साथ टेलीफोन पर बातचीत की।


    प्रधानमंत्री ने भारत की जनता और अपनी तरफ से राष्ट्रपति श्री मैक्रों को नववर्ष की बधाई और शुभकामनाएं दीं।


    प्रधानमंत्री ने राष्ट्रपति श्री मैक्रों के साथ बियारित्ज और चैंटली में हुई अपनी पिछली बैठकों को याद किया। उन्होंने भारत और फ्रांस के बीच रणनीतिक साझेदारी को और मजबूत बनाने की प्रतिबद्धता दोहराई। उन्होंने दोनों देशों के बीच बहुआयामी संबंधों में हो रही निरंतर प्रगति पर संतोष व्यक्त किया।


    दोनों नेताओं ने आपसी संबंधों के साथ-साथ क्षेत्रीय और वैश्विक स्थितियों में आपसी हितों से जुड़े विभिन्न मसलों पर भी विचार-विमर्श किया।


    उन्होंने दोनों देशों के बीच रक्षा, असैन्य परमाणु ऊर्जा और सामुद्रिक सुरक्षा से जुड़े क्षेत्रों सहित बहुमुखी रणनीतिक सहयोग को और ज्यादा व्यापक बनाने के लिए एक दूसरे के साथ संपर्क बनाए रखने पर सहमति प्रकट की।


    ***


    आरकेमीणा/आरएनएम/एएम/आरके/डीसी–5227

    
    
    (Release ID: 1599104) Visitor Counter : 79
    
    
      Read this release in: English , Assamese , Urdu , Bengali , Punjabi , Tamil , Kannada