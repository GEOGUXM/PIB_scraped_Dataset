      प्रधानमंत्री कार्यालय

      ईरान के विदेश मंत्री डॉ. जव्वाद जरीफ ने प्रधानमंत्री श्री नरेन्द्र मोदी से मुलाकात की
      Posted On: 15 JAN 2020 6:15PM by PIB Delhi


    ईरान के विदेश मंत्री डॉ. जव्वाद जरीफ ने आज प्रधानमंत्री श्री नरेन्द्र मोदी से मुलाकात की। डॉ. जव्वाद जरीफ रायसीना डायलॉग में भाग लेने के लिए भारत की यात्रा पर आए हैं।


    भारत में डॉ. जरीफ का स्वागत करते हुए प्रधानमंत्री ने न्यूयॉर्क में संयुक्त राष्ट्र महासभा की बैठक के दौरान सितंबर, 2019 में ईरान के राष्ट्रपति रूहानी के साथ सौहार्दपूर्ण माहौल में गर्मजोशी से हुई बातचीत को याद किया। उन्होंने ईरान के साथ मजबूत और मैत्रीपूर्ण संबंध विकसित करने की भारत की लगातार जारी प्रतिबद्धता को दोहराया। उन्होंने चाबहार परियोजना में हुई प्रगति के लिए ईरानी नेतृत्व को धन्यवाद दिया।


    विदेश मंत्री ने क्षेत्र में हाल में हुए घटनाक्रम पर अपने विचार साझा किए। प्रधानमंत्री ने क्षेत्र में शांति, सुरक्षा और स्थिरता में भारत की जबरदस्त दिलचस्पी का जिक्र किया।


    *******


    आर.के.मीणा/आरएनएम/केपी/डीके – 5302

    
    
    (Release ID: 1599501) Visitor Counter : 166
    
    
      Read this release in: Assamese , English , Urdu , Marathi , Bengali , Punjabi , Gujarati , Tamil , Kannada