      शिक्षा मंत्रालय

      मानव संसाधन विकास मंत्री श्री रमेश पोखरियाल ‘निशंक’ ने आज 1974 पदों के लिए केंद्रीय विद्यालय संगठन के परिणामों की घोषणा की
      Posted On: 13 JAN 2020 8:20PM by PIB Delhi


    मानव संसाधन विकास मंत्री श्री रमेश पोखरियाल ‘निशंक’ ने आज सोशल मीडिया के जरिये केंद्रीय विद्यालय संगठन (केवीएस) के परिणामों की घोषणा की और सभी चयनित उम्मीदवारों को बधाई दी।


    केंद्रीय विद्यालय संगठन ने आज विज्ञापन संख्या 13 एवं 14 से संबंधित टीजीटी, पीआरटी, एएसओ, एसएसए और जेएसए के पदों के लिए रिजर्व पैनल से 1974 उम्मीदवारों की नियुक्ति की घोषणा की। विस्तृत विवरण केवीएस की वेबसाइट kvsangathan.nic.in . पर रखा गया है। केंद्रीय विद्यालय संगठन के क्षेत्रीय कार्यालयों के संबंधित उपायुक्तों द्वारा 20 जनवरी, 2020 तक नियुक्ति आदेश जारी किये जायेंगे।


    मुझे यह साझा करते हुए अत्यंत हर्ष हो रहा कि केन्द्रीय विद्यालय संगठन द्वारा आज अपने विज्ञापन संख्या 13 एवं 14 के सापेक्ष शैक्षिक एवं गैर-शैक्षिक कुल 1974 पदों का रिजर्व पैनल जारी कर दिया गया । @narendramodi@PIB_India@MIB_India@DDNewslive@KVS_HQhttps://t.co/yEkca0DmzK

    — Dr Ramesh Pokhriyal Nishank (@DrRPNishank) January 13, 2020

    * रिजर्व पैनल का पद-वार विवरण निम्नानुसार है –


    टीजीटी – 579


    पीआरटी – 991


    एएसओ – 08


    एसएसए – 083


    जेएसए – 313


    केंद्रीय विद्यालय संगठन ने अधिकारियों, शिक्षकों एवं अन्य कर्मचारियों के विभिन्न पदों के लिए 2018 में भर्ती परीक्षा आयोजित की थी तथा 2019 में परिणाम घोषित किये गए थे। पीजीटी, टीजीटी (विविध), लाइब्रेरियन तथा पीआरटी (संगीत) के 236 पदों के लिए रिजर्व पैनल की घोषणा 15 नवम्बर, 2019 को की गई। आज 1974 पदों के लिए शेष रिजर्व पैनल की घोषणा की गई है।


    ***


    आर . के . मीणा / आरएनएम / एसकेएस / सीएस -5271

    
    
    (Release ID: 1599420) Visitor Counter : 42
    
    
      Read this release in: English