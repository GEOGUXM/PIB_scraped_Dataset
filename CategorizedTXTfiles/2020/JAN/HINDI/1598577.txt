      प्रधानमंत्री कार्यालय

      सिंगापुर के वरिष्‍ठ और सामाजिक नीतियों के समन्‍वय मंत्री श्री थरमन षण्‍मुगरत्नम ने प्रधानमंत्री से मुलाकात की
      Posted On: 06 JAN 2020 5:00PM by PIB Delhi


    सिंगापुर के वरिष्ठ और सामाजिक नीतियों के समन्वय मंत्री श्री थरमन षण्‍मुगरत्नम ने आज प्रधानमंत्री से मुलाकात की।


    प्रधानमंत्री ने भारत में श्री षण्‍मुगरत्नम का स्वागत किया और उन्‍हें तथा उनके माध्‍यम से सिंगापुर के प्रधानमंत्री श्री ली ह्सियन लूंग को नववर्ष के अवसर पर हार्दिक शुभकामनाएँ दीं।


    प्रधानमंत्री और श्री षण्‍मुगरत्नम ने द्विपक्षीय संबंधों में हो रही तीव्र प्रगति पर संतोष व्यक्त किया। उन्होंने बुनियादी ढांचे, कौशल, भारत-सिंगापुर व्यापक आर्थिक सहयोग समझौते (सीईसीए), और डिजिटल अर्थव्यवस्था सहित आर्थिक सहयोग के क्षेत्र में आपसी हितो के कई मुद्दों पर चर्चा की। श्री षण्‍मुगरत्नम ने भारत के सामाजिक बदलाव और डिजिटल अर्थव्यवस्था को प्रोत्साहन देने के लिए प्रधानमंत्री श्री नरेंद्र मोदी के नेतृत्व की सराहना की।


    प्रधानमंत्री ने भारत और सिंगापुर के बीच बुनियादी ढांचे, पर्यटन, डिजिटल भुगतान प्रणालियों, नवाचार और शासन के क्षेत्रों में सहयोग को अधिक मजबूत बनाने की भी इच्छा जाहिर की।


    *****


    आरके मीणा/आरएन मीणा/एएम/आईपीएस/एसएस-514 5
    

    
    (Release ID: 1598577) Visitor Counter : 187
    
    
      Read this release in: Assamese , English , Urdu , Marathi , Bengali , Punjabi , Gujarati , Tamil , Kannada , Malayalam