      शिक्षा मंत्रालय

      मानव संसाधन विकास राज्य मंत्री श्री संजय धोत्रे का पूर्वोत्तर, पश्चिम बंगाल और ओडिशा का 5 दिवसीय दौरा संपन्न
      
      श्री धोत्रे ने परीक्षा का दबाव कम करने के लिए प्रधानमंत्री का परीक्षा पे चर्चा कार्यक्रम देखने के लिए छात्रों को प्रोत्साहित किया
      
      Posted On: 16 JAN 2020 7:36PM by PIB Delhi


    मानव संसाधन विकास (एचआरडी ), संचार और इलेक्ट्रॉनिक्स एवं सूचना प्रौद्योगिकी राज्य मंत्री श्री संजय धोत्रे ने ओडिशा के कटक में जवाहर नवोदय विद्यालय (जेएनवी ) के दौरे के साथ असम , त्रिपुरा , पश्चिम बंगाल और ओडिशा के अपने पांच दिवसीय दौरे का समापन किया। उन्होंने स्कूल में छात्रों के जीवन के विभिन्न पहलुओं पर छात्रों और शिक्षकों के साथ बातचीत की और उनके साथ दोपहर का भोजन भी किया। श्री धोत्रे ने छात्रों से कहा कि वे किसी भी परीक्षा का दबाव न लें और अपने परिवेश के प्रति जिज्ञासा के साथ अपने बचपन का आनंद लें। उन्होंने छात्रों को 20 जनवरी, 2020 को सुबह 11 बजे परीक्षा पे चर्चा कार्यक्रम देखने को कहा जिसमें प्रधानमंत्री देश भर के स्कूली छात्रों के साथ परीक्षा से संबंधित मुद्दों पर बातचीत करेंगे।


    बातचीत के दौरान श्री धोत्रे ने भारत की विविध संस्कृति और विविधता में एकता के महत्व के बारे में बताया और छात्रों के बीच एक भारत श्रेष्ठ भारत अभियान पर प्रकाश डाला। ओडिशा को एक भारत श्रेष्ठ भारत अभियान के तहत महाराष्ट्र के साथ जोड़ा गया है। उन्होंने छात्रों को पर्यावरण के संरक्षण में सक्रिय भागीदार बनने और ' एकल-उपयोग प्लास्टिक ' से बचने के लिए प्रेरित किया।


    इस दौरे में श्री धोत्रे ने गुवाहाटी और अगरतला में केन्द्रीय विद्यालयों का भी दौरा किया और छात्रों एवं शिक्षकों के साथ बातचीत की। उन्होंने गुवाहाटी में भारत की मॉनसून निगरानी एसएएमईईआर ) समीर ( के एसटी राडार और फिर आईआईटी गुवाहाटी का दौरा किया और इसके कामकाज की समीक्षा की।


    उन्होंने त्रिपुरा के अगरतल्ला में पूर्वोत्तर के सभी एनआईटी के एक सम्मेलन की अध्यक्षत की और पूर्वोत्तर के युवाओं के लिए बेहतर संभावनाओं की तलाश में पूर्वोत्तर के सभी एनआईटी के निदेशकों के साथ प्रौद्योगिकी स्टार्टअप्स एवं उद्यमिता पर बातचीत की। सम्मेलन में इलेक्ट्रॉनिक्स एवं सूचना प्रौद्योगिकी मंत्रालय और इसके संगठनों सॉफ्टवेयर टेक्नोलॉजी पार्क्स ऑफ इंडिया (एसटीपीआई ) एवं नेशनल इंस्टीट्यूट ऑफ इलेक्ट्रॉनिक्स एंड इंफॉर्मेशन टेक्नोलॉजी (एनईआईएलआईटी ) के वरिष्ठ अधिकारियों ने भी भाग लिया।


    इस दौरे में श्री धोत्रे ने पूर्वोत्तर भारत के दूरदराज के क्षेत्रों में मोबाइल कवरेज में सुधार , गांवों में ब्रॉडबैंड कनेक्टिविटी की स्थिति और डाक बैंकों के कामकाज और पूर्वोत्तर में डाक विभाग की अन्य गतिविधियों की प्रगति की समीक्षा भी की। इसके बाद उन्होंने कोलकाता में सी-डैक ( सेंटर फॉर डेवलपमेंट ऑफ़ एडवांस कंप्यूटिंग) का भी दौरा किया और आम लोगों के जीवन में सुधार के लिए इसके द्वारा विकसित उत्पादों की समीक्षा की। उन्होंने भुवनेश्वर में एनआईसी डेटा केंद्र का दौरा किया और इसके कामकाज की समीक्षा की।


    ***


    आरकेमीणा / आरएनएम / एके – 532 5


    

    
    (Release ID: 1599662) Visitor Counter : 53
    
    
      Read this release in: English , Urdu