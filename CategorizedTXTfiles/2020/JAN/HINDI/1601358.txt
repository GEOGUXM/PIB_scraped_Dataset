      वाणिज्‍य एवं उद्योग मंत्रालय

      दिसम्‍बर, 2019 में आठ कोर उद्योगों का सूचकांक (आधार वर्ष : 2011-12=100)
      Posted On: 31 JAN 2020 5:00PM by PIB Delhi


    आठ कोर उद्योगों के सूचकांक(आधार वर्ष: 2011-12=100) का सार अनुलग्‍नक में दिया गया है।


    औद्योगिक उत्‍पादन सूचकांक (आईआईपी) में शामिल वस्तुओं के भारांक (वेटेज) का 40.27 प्रतिशत हिस्सा आठ कोर उद्योगों में शामिल होता है। आठ कोर उद्योगों का संयुक्‍त सूचकांक दिसम्‍बर, 2019 में 133.2 अंक रहा, जो दिसम्‍बर 2018 में दर्ज किए गए सूचकांक के मुकाबले 1.3 प्रतिशत अधिक है। वहीं, वर्ष 2019-20 की अप्रैल- दिसम्‍बर अवधि के दौरान आठ कोर उद्योगों की संचयी उत्‍पादन वृद्धि दर 0.2 प्रतिशत रही।


    कोयला


    दिसम्‍बर , 2019 में कोयला उत्‍पादन (भारांक: 10.33%) दिसम्‍बर, 2018 के मुकाबले 6.1 प्रतिशत बढ़ गया। वर्ष 2019-20 की अप्रैल- दिसम्‍बर अवधि के दौरान कोयला उत्‍पादन की वृद्धि दर पिछले वर्ष की समान अवधि की तुलना में 3.8 प्रतिशत कम रही।
    कच्‍चा तेल


    दिसम्‍बर , 2019 के दौरान कच्‍चे तेल का उत्‍पादन (भारांक: 8.98%) दिसम्‍बर, 2018 की तुलना में 7.4 प्रतिशत गिर गया। वर्ष 2019-20 की अप्रैल- दिसम्‍बर अवधि के दौरान कच्‍चे तेल का उत्‍पादन बीते वित्‍त वर्ष की समान अवधि की तुलना में 6.0 प्रतिशत कम रहा।


    प्राकृतिक गैस


    दिसम्‍बर , 2019 में प्राकृतिक गैस का उत्‍पादन (भारांक: 6.88%) दिसम्‍बर, 2018 के मुकाबले 9.2 प्रतिशत गिर गया। वर्ष 2019-20 की अप्रैल- दिसम्‍बर अवधि के दौरान प्राकृतिक गैस का उत्‍पादन पिछले वित्‍त वर्ष की समान अवधि की तुलना में 3.8 प्रतिशत घट गया।


    रिफाइनरी उत्‍पाद


    पेट्रोलियम रिफाइनरी उत्‍पादों का उत्‍पादन (भारांक: 28.04%) दिसम्‍बर, 2019 में दिसम्‍बर 2018 के मुकाबले 3.0 प्रतिशत बढ़ गया। वर्ष 2019-20 की अप्रैल- दिसम्‍बर अवधि के दौरान पेट्रोलियम रिफाइनरी उत्‍पादों का उत्‍पादन पिछले वित्‍त वर्ष की समान अवधि की तुलना में 0.6 प्रतिशत कम रहा।


    उर्वरक


    दिसम्‍बर 2018 के मुकाबले दिसम्‍बर , 2019 के दौरान उर्वरक उत्‍पादन (भारांक: 2.63%) 10.2 प्रतिशत बढ़ गया। वर्ष 2019-20 की अप्रैल- दिसम्‍बर अवधि के दौरान उर्वरक उत्‍पादन बीते वित्‍त वर्ष की इसी अवधि की तुलना में 4.7 प्रतिशत अधिक रहा।


    इस्‍पात


    दिसम्‍बर 2018 के मुकाबले दिसम्‍बर , 2019 में इस्‍पात उत्‍पादन (भारांक: 17.92%) 1.9 प्रतिशत बढ़ गया। वर्ष 2019-20 की अप्रैल- दिसम्‍बर अवधि के दौरान इस्‍पात उत्‍पादन पिछले वित्‍त वर्ष की समान अवधि के मुकाबले 5.2 प्रतिशत ज्‍यादा रहा।


    सीमेंट


    दिसम्‍बर , 2019 के दौरान सीमेंट उत्‍पादन (भारांक: 5.37%) दिसम्‍बर, 2018 के मुकाबले 5.5 प्रतिशत अधिक रहा। वर्ष 2019-20 की अप्रैल- दिसम्‍बर अवधि के दौरान सीमेंट उत्‍पादन बीते वित्‍त वर्ष की इसी अवधि की तुलना में 0.7 प्रतिशत अधिक हुआ।


    बिजली


    दिसम्‍बर , 2019 के दौरान बिजली उत्‍पादन (भारांक: 19.85%) दिसम्‍बर, 2018 के मुकाबले 1.6 प्रतिशत गिर गया। वर्ष 2019-20 की अप्रैल- दिसम्‍बर अवधि के दौरान बिजली उत्‍पादन पिछले वित्‍त वर्ष की समान अवधि के मुकाबले 0.5 प्रतिशत अधिक रहा।


    नोट 1: अक्‍टूबर 2019 नवम्‍बर, 2019 और दिसम्‍बर, 2019 के आंकड़े अनंतिम हैं।


    नोट 2: अप्रैल, 2014 से ही बिजली उत्पादन के आंकड़ों में नवीकरणीय स्रोतों से प्राप्त बिजली को भी शामिल किया जा रहा है।


    नोट 3: जनवरी 2020 के लिए सूचकांक शुक्रवार, 28 फरवरी, 2020 को जारी किया जाएगा।


    कोर सेक्टर के उत्पादन के विस्तृत आंकड़े जानने के लिए अंग्रेजी का अनुलग्नक यहां क्लिक करें


    ***


    आर.के.मीणा/आरएनएम/एजी/आरएन-5546

    
    
    (Release ID: 1601358) Visitor Counter : 184
    
    
      Read this release in: English