      विधि एवं न्‍याय मंत्रालय

      न्याय विभाग ने ‘संविधान और मौलिक कर्तव्य’ विषय पर क्विज एंड टॉक प्रतियोगिता का आयोजन किया
      
      दिल्ली राज्य कानूनी विधि सेवा प्राधिकरण के सहयोग से विश्व पुस्तक मेला 2020 के थीम पवेलियन में इस कार्यक्रम का आयोजन किया गया

      Posted On: 07 JAN 2020 8:29PM by PIB Delhi

      न्याय विभाग ने आज विश्व पुस्तक मेला 2020, प्रगति मैदान, नई दिल्ली के थीम पवेलियन-गांधी हॉल (हॉल संख्या 7ई) में ‘ संविधान और मौलिक कर्तव्य ’ विषय पर क्विज एंड टॉक प्रतियोगिता का आयोजन किया। इस कार्यक्रम को दिल्ली राज्य विधि सेवा प्राधिकरण के सहयोग से आयोजित किया गया।


      इस कार्यक्रम में तीन स्कूलों- डीपीएस-आर.के. पुरम, एलबीएस-आर.के.पुरम और शहीद मेजर अशोक सेहरावत गवर्नमेंट सीनियर सेकेंडरी स्कूल , महिपालपुर के कुल 62 छात्रों ने भाग लिया। स्कूली छात्रों और दर्शकों को न्याय विभाग द्वारा तैयार किया गया मौलिक कर्तव्य बैज और किताबें पुरस्कार के रूप में दी गईं। प्रत्येक स्कूल और दिल्ली राज्य कानूनी विधि सेवा प्राधिकरण को मौलिक कर्तव्य के पोस्टर दिए गए।


      दर्शक दीर्घा में छात्रों के साथ आम लोग भी शामिल थे, जिन्होंने प्रतियोगिता के विषय ‘ संविधान और मौलिक कर्तव्य ’ में गहरी रूचि दिखाई।


      ****


      आर.के.मीणा/आरएनएम/एएम/जेके /डीएस–5196

    
    
    (Release ID: 1598923) Visitor Counter : 41
    
    
      Read this release in: English