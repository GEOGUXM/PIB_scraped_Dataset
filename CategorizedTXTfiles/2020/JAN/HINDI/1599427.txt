      सूचना और प्रसारण मंत्रालय

      भारत और बांग्‍लादेश ने सूचना एवं प्रसारण क्षेत्र में प्रमुख समझौतों पर हस्‍ताक्षर किए
      Posted On: 14 JAN 2020 6:00PM by PIB Delhi


    भारत और बांग्‍लादेश ने आज सूचना एवं प्रसारण मंत्री बैठक 2020 , नई दिल्‍ली में सूचना एवं प्रसारण क्षेत्र से जुड़े प्रमुख समझौतों पर हस्ताक्षर किए। केंद्रीय सूचना एवं प्रसारण मंत्री श्री प्रकाश जावड़ेकर और उनके बांग्लादेशी समकक्ष श्री मोहम्‍मद एच.महमूद की उपस्थिति में बंग-बंधु , शेख मुजीबुर्रहमान की जीवनी पर बायोपिक के लिए सह-निर्माण समझौते पर हस्‍ताक्षर हुए। इस फिल्‍म को बंग-बंधु के जन्‍म शताब्‍दी वर्ष के दौरान रिलीज किया जाएगा। बांग्‍लादेश ने देश के पहले राष्‍ट्रपति शेख मुजीबुर्रहमान के शताब्‍दी वर्ष की याद में 17 मार्च , 2020 से 17 मार्च , 20 21 तक मुजीब वर्ष मनाने का निर्णय लिया है।


    प्रसार भारती और बांग्‍लादेश रेडियो , बेतार के बीच एयर टाइम एक्‍सचेंज कार्यक्रम का भी शुभांरभ किया गया। आज से मैत्री सेवा के कार्यक्रमों का प्रसारण ढाका में शुरू हो गया है और बांगलादेशी रेडियो, बेतार के कार्यक्रम ऑल इंडिया रेडियो, कोलकाता से प्रसारित किए जा रहे हैं।


    बांग्‍लादेश के साथ मैत्री को प्राकृतिक बताते हुए श्री प्रकाश जावड़ेकर ने कहा कि दोनों देश संयुक्‍त विरासत साझा करते हैं। हम बांग्‍लादेश टीवी और बेतार के साथ कार्यक्रमों के संयुक्‍त निर्माण के प्रति आशान्वित है। बांग्‍लादेश में बंग-बंधु फिल्‍म सिटी के निर्माण में भारत हर संभव सहायता प्रदान करेगा।


    Happy to inform that a formal MoU for the co-production of a film on BangaBandhu Sheikh Mujibur Rahman was inked today.The film, to be directed by eminent director/producer Shri Shyam Benegal, will be completed on time & released as part of centenary celebrations of BangaBandhu. pic.twitter.com/veiKqvr00c

    — Prakash Javadekar (@PrakashJavdekar) January 14, 2020

    बांग्‍लादेश के सूचना मंत्री श्री मुहम्‍मद एच महमूद ने कहा कि प्रधानमंत्री श्री नरेन्‍द्र मोदी और बांग्‍लादेश की प्रधानमंत्री श्रीमती शेख हसीना के नेतृत्‍व में नई दिल्‍ली और ढाका के संबंध नई ऊंचाईयां छू रहे हैं। भारत के समर्थन के बिना बांग्‍लादेश की मुक्ति संभव नहीं थी। हमारा संबंध ऐतिहासिक है।


    ***


    आर.के.मीणा/आरएनएम/जेके /एसके–5275

    
    
    (Release ID: 1599427) Visitor Counter : 392
    
    
      Read this release in: English