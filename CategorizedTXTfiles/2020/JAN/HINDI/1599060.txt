      युवा कार्यक्रम एवं खेल मंत्रालय

      23वां राष्‍ट्रीय युवा उत्‍सव 2020 का आयोजन 12 से 16 जनवरी को होगा
      Posted On: 10 JAN 2020 5:10PM by PIB Delhi


    युवा मामलों और खेल मंत्रालय तथा उत्‍तर प्रदेश सरकार संयुक्‍त रूप से 23वें राष्‍ट्रीय युवा उत्‍सव 2020 का आयोजन कर रहे हैं। यह उत्‍सव 12 से 16 जनवरी, 2020 तक लखनऊ के इंदिरा प्रतिष्‍ठान में होगा। उत्‍तर प्रदेश के मुख्‍यमंत्री योगी आदित्‍य नाथ और युवा मामलों एवं खेल राज्‍य मंत्री (स्‍वतंत्र प्रभार) श्री किरेन रिजिजू 12 जरवरी को महान युवा हृदय सम्राट स्‍वामी विवेकानन्‍द की जयंती के अवसर पर करेंगे। उद्घाटन के बाद स्‍थानीय और प्रसिद्ध कलाकार सांस्‍कृतिक/संगीत प्रदर्शन करेंगे।


    उत्‍सव का समापन समारोह 16 जनवरी को होगा और उस अवसर पर उत्‍तर प्रदेश के राज्‍यपाल श्रीमती आनन्‍दी बेन पटेल और श्री किरेन रिजिजू उपस्थित रहेंगे।


    सरकार 1995 से राष्‍ट्रीय युवा उत्‍सव का आयोजन कर रही है। उत्‍सव का उद्देश्‍य देश के युवाओं को मंच प्रदान करना है, ताकि उन्‍हें विभिन्‍न गतिविधियों द्वारा अपनी प्रतिभा पेश करने का अवसर दिया जा सके। यह आयोजन प्रधानमंत्री की ‘एक भारत श्रेष्‍ठ भारत’ की प्रतिबद्धता और विजन के अनुरूप किया जा रहा है, ताकि देश की विविधतापूर्ण सामाजिक-सांस्‍कृतिक छवि पेश की जा सके।


    23वें राष्‍ट्रीय युवा उत्‍सव 2020 की थीम ‘फिट यूथ फिट इंडिया’ है। यह ‘न्‍यू इंडिया के बारे में प्रधानमंत्री श्री नरेन्‍द्र मोदी द्वारा निर्धारित लक्ष्‍य को पूरा करने के अनुपालन में है। इस आयोजन का उद्देश्‍य युवाओं को संवाद और चर्चा के लिए प्रेरित करना है। उत्‍सव में देश के सभी राज्‍यों के लगभग 6000 लोग हिस्‍सा लेंगे, जिनमें एनवाईकेएस, एनएसएस के स्‍वयंसेवी तथा स्‍थानीय युवा शामिल हैं। इस दौरान ‘फिट यूथ फिट इंडिया’ को ध्‍यान में रखते हुए युवाओं को अपने जीवन में खेलों और अन्‍य शारीरिक गतिविधियों के लिए प्रेरित किया जाएगा।


    13 से 16 जनवरी तक लोक नृत्‍य, एकल नाटक, हिन्‍दुस्‍तानी शास्‍त्रीय संगीत, कर्नाटक संगीत, व्‍याख्‍यान क्षमता, हारमोनियम, तबला, मृदंग, वीणा, बांसुरी, सितार, मणिपुरी, ओडिसी, कुचीपुड़ी, भारत नाट्यम और कथक नृत्‍य कलाओं का प्रदर्शन किया जाएगा। इसके अलावा युवा कलाकार शिविर, युवा कृति, खान-पान उत्‍सव, रोमांचकारी शिविर, सुविचार और युवा सम्‍मेलन जैसे कार्यक्रम भी आयोजित किए जायेंगे।


    ***


    आर.के.मीणा/आरएनएम/एकेपी/आरएन – 5222


    

    
    (Release ID: 1599060) Visitor Counter : 487
    
    
      Read this release in: Marathi , English , Urdu