      सूचना और प्रसारण मंत्रालय

      मीडिया इकाइयों का तीसरा उत्तरी क्षेत्र सम्मेलन जम्मू में आयोजित
      Posted On: 17 JAN 2020 6:47PM by PIB Delhi


    जम्मू-कश्मीर क्षेत्र के क्षेत्रीय आउटरीच ब्यूरो ने जम्मू में सूचना एवं प्रसारण मंत्रालय, भारत सरकार की मीडिया इकाइयों के दो दिवसीय क्षेत्रीय सम्मेलन का आयोजन किया है। इस सम्मेलन का उद्देश्य मीडिया इकाइयों के बीच तालमेल को सुदृढ़ करना है ताकि दूर-दराज के क्षेत्रों तक डिलीवरी सुनिश्चित हो सके और संचार में नई तकनीक के उपयोग पर विचार-विमर्श किया जा सके।


    सूचना एवं प्रसारण मंत्रालय के संयुक्त सचिव श्री विक्रम सहाय ने सम्मेलन के पहले दिन अपने संबोधन में कहा कि वह विभिन्न मीडिया इकाइयों के भारतीय सूचना सेवा के अधिकारियों द्वारा तालमेल के साथ काम करने और भारत सरकार के कार्यक्रमों एवं नीतियों को प्रभावी तरीके से जमीनी स्तर पर बढ़ावा देने से प्रभावित हैं।


    संचार रणनीति बनाने और उसे कार्यान्वित करते समय अधिकारियों को राज्य के प्रमुख संकेतकों एवं विशिष्टताओं को ध्यान में रखने का आग्रह करते हुए श्री सहाय ने कहा कि क्षेत्रीय भाषाओं में सूचना का प्रसार करना और राज्य सरकारों सहित विभिन्न हितधारकों के साथ बातचीत को आगे बढ़ाना भी समय की आवश्यकता है। उन्होंने कहा कि इसके जरिये नियमित आधार अंतर को पाटने की जरूरत है।


    इस दो दिवसीय सम्मेलन में आउटरीच एवं संचार ब्यूरो के महानिदेशक श्री सत्येन्द्र प्रकाश और गृह मंत्रालय में प्रवक्ता श्रीमती वसुधा गुप्ता के अलावा इस क्षेत्र के अन्य वरिष्ठ अधिकारियों ने भी भाग लिया। सम्मेलन के पहले दिन के दौरान विभिन्न सत्रों का आयोजन किया गया। इन सत्रों में शून्य बजट प्रचार-प्रसार और आम लोगों पर केंद्रित प्रचार से लेकर उतरी क्षेत्र में आयोजित होने वाले कार्यक्रमों एवं गतिविधियों की योजना पर चर्चा की गई।


    इस सम्मेलन में भाग ले रहे राज्यों में जम्मू-कश्मीर, हिमाचल प्रदेश, हरियाणा, पंजाब और दिल्ली शामिल है।


    ***


    आरकेमीणा/आरएनएम/एम/एसकेसी/एनके - 5346

    
    
    (Release ID: 1599763) Visitor Counter : 70
    
    
      Read this release in: English