      वाणिज्‍य एवं उद्योग मंत्रालय

      भारत और बांग्लादेश ने नई दिल्ली में वाणिज्य सचिव स्तर की बैठक आयोजित की
      Posted On: 16 JAN 2020 4:53PM by PIB Delhi


    भारत और बांग्लादेश के बीच 15-16 जनवरी, 2020 को नई दिल्ली में वाणिज्य सचिव स्तर की वार्ता संपन्न हुई। भारत सरकार के वाणिज्य सचिव श्री अनूप वधावन ने भारतीय प्रतिनिधिमंडल का नेतृत्व किया और बांग्लादेश सरकार के वाणिज्य मंत्रालय के सचिव डॉ. मोहम्मद जफर उद्दीन ने बांग्लादेश के प्रतिनिधिमंडल का नेतृत्व किया।


    दोनों पक्षों ने बोर्डर हाटों, प्रस्तावित व्यापक आर्थिक साझेदारी समझौते के लिए संयुक्त अध्ययन, भारत-बांग्लादेश सीईओ फोरम, व्यापारिक आंकड़े की साझेदारी, क्षेत्रीय संपर्कता पहल, भाईचारा बढ़ाने, सीमापार व्यापार सुविधा बढ़ाने तथा कारोबारी वीजा की सुविधा जैसे परस्पर हितों से जुड़े विभिन्न मुद्दों पर विस्तारपूर्वक बातचीत की।


    भारत और बांग्लादेश के वाणिज्य मंत्रालय के अपर सचिवों के स्तर पर 13-14 जनवरी, 2020 को नई दिल्ली में, व्यापार के मुद्दे पर गठित संयुक्त कार्य समूह (जेडब्ल्यूजी) की 12वीं बैठक के बाद यह बैठक आयोजित की गई। व्यापार एवं वाणिज्य के क्षेत्र में परस्पर हितों से जुड़े विभिन्न मुद्दों के बारे में विस्तारपूर्वक तकनीकी विचार-विमर्श किया गया।


    इस बारे में सहमति व्यक्त की गई कि दोनों पक्षों के लिए सुविधाजनक तिथियों पर बांग्लादेश में वाणिज्य सचिवों तथा जेडब्ल्यूजी की अगली बैठकें आयोजित होंगी।


    ***


    आर.के.मीणा/आरएनएम/एसकेएस/एमएस – 53 14

    
    
    (Release ID: 1599597) Visitor Counter : 133
    
    
      Read this release in: English , Urdu , Bengali , Tamil , Malayalam