      गृह मंत्रालय

      श्री नित्यानंद राय ने अखिल भारतीय पुलिस जूडो क्लस्टर चैम्पियनशिप 2019 का उद्घाटन किया
      Posted On: 03 JAN 2020 6:12PM by PIB Delhi


    केंद्रीय गृह राज्य मंत्री श्री नित्यानंद राय ने आज नई दिल्ली में चौथे अखिल भारतीय पुलिस जूडो क्लस्टर चैंपियनशिप 2019 का उद्घाटन करते हुए कहा कि पुलिस बलों के लिए खेलों का विशेष महत्व है, क्योंकि उत्साह, अनुशासन और कर्तव्य के प्रति समर्पण, खेलों में सन्निहित हैं। पांच दिनों का यह खेल आयोजन इस महीने की 7 तारीख को सम्पन्न होगा।


    महत्वाकांक्षी ‘खेलो इंडिया’ कार्यक्रम पर प्रधानमंत्री और केंद्रीय गृह मंत्री के दृष्टिकोण के बारे में चर्चा करते हुए, श्री राय ने कहा कि खेल प्रतिभागियों के स्वास्थ्य और फिटनेस को जोड़ने के अलावा, राष्ट्र की एकता में योगदान करते हैं। उन्होंने कहा कि देश में हर स्तर पर इस तरह के आयोजन किए जाएं, ताकि खेल प्रतिभाएं अपने कौशल को निखार सकें और राष्ट्र को अंतरराष्ट्रीय स्तर पर गौरवान्वित कर सकें।


    केन्द्रीय रिजर्व पुलिस बल (सीआरपीएफ) द्वारा इस वर्ष आयोजित चौथे अखिल भारतीय पुलिस जूडो क्लस्टर चैम्पियनशिप में देश भर के 1207 खिलाड़ियों के साथ 34 प्रतिभागी टीमें भाग ले रही हैं, जिसमें कुल 15 ट्रॉफी और 214 पदक शामिल हैं और इसमें सर्वश्रेष्ठ खिलाड़ी के लिए एक पदक भी शामिल है। इससे पूर्व, सशस्त्र सीमा बल (एसएसबी) द्वारा 2016 में, पश्चिम बंगाल पुलिस द्वारा 2017 में और 2018 में ओडिशा पुलिस द्वारा यह क्लस्टर आयोजित किया गया था।


    ****


    आर.के.मीणा/आरएनएम/एएम/एसकेएस/सीएल– 5122


    

    
    (Release ID: 1598443) Visitor Counter : 156
    
    
      Read this release in: English , Urdu