      रक्षा मंत्रालय

      आईएनएस सुमेधा ने सोमाली समुद्रतट के निकट फंसे जहाज का बचाव किया
      Posted On: 08 JAN 2020 10:17AM by PIB Delhi


    आईएनएस सुमेधा फिलहाल अदन की खाड़ी में समुद्री डकैती की रोकथाम के लिए तैनात है। इसने 6 जनवरी, 2020 को धाव अल-हमीद नामक जहाज के चालक दल का बचाव किया। आईएनएस सुमेधा के डेक से उड़ान भरने वाले आईएन हेलिकॉप्टर द्वारा ‘ धाव ’ , अल-हमीद नामक लकड़ी से निर्मित पारम्परिक जहाज का पता चला, जिसके बारे में यह आश्वस्त किया गया कि यह जहाज मुसीबत में है। यह सोमालिया के समुद्रतट के पास था।


    नौसेना की तकनीकी टीम के साथ एक बोर्डिंग टीम ने अल-हमीद की नियमित जांच की और उसकी सहायता की। अल-हमीद के चालक दल में 13 भारतीय नागरिक शामिल थे। तकनीकी दल के मूल्यांकन से पता चला कि धाव का मुख्य ईंजन का साफ्ट टूट गया है, जिसकी मरम्मत समुद्र में संभव नहीं है। इसके बाद धाव को सोमाली समुद्रतट से सुरक्षित ले जाया गया।


    इस बीच, धाव अल-हमीद के मालिक ने धाव की मरम्मत हेतु उसे बंदरगाह तक ले जाने के लिए एक अन्य जहाज भेजा। प्रस्थान से पूर्व, भारतीय नौसेना जहाज सुमेधा ने धाव के चालक दल को शुद्ध पेयजल और चिकित्सा सामग्री उपलब्ध कराई।


    *******


    आर.के.मीणा/आरएनएम/एसकेएस/डीके – 5159

    
    
    (Release ID: 1598776) Visitor Counter : 108
    
    
      Read this release in: English , Urdu , Marathi , Tamil