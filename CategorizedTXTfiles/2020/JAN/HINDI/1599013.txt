      प्रधानमंत्री कार्यालय

      प्रधानमंत्री 11 और 12 जनवरी को कोलकाता के आधिकारिक दौरे पर रहेंगे
      
      चार प्रमुख ऐतिहासिक इमारतें राष्‍ट्र को समर्पित करेंगे
      
      कोलकाता पोर्ट ट्रस्‍ट के 150 वर्ष पूरे होने के उपलक्ष्‍य में आयोजित समारोह में हिस्‍सा लेंगे
      
      पोर्ट ट्रस्‍ट के सेवानिवृत्‍त और मौजूदा अधिकारियों की पेंशन जरूरतों को पूरा करेंगे
      
      पोर्ट ट्रस्‍ट के 100 वर्ष से ज्‍यादा की आयु वाले दो जीवित सेवानिवृत्‍त कर्मचारियों को सम्‍मानित करेंगे

      Posted On: 10 JAN 2020 12:13PM by PIB Delhi

    प्रधानमंत्री श्री नरेन्‍द्र मोदी 11 और 12 जनवरी 2020 को कोलकाता के दो दिवसीय आधिकारिक दौरे पर रहेंगे।


    ऐतिहासिक इमारतों को राष्‍ट्र को समर्पित किया जाना


    प्रधानमंत्री 11 जनवरी को कोलकाता में जीर्णोद्धार वाली चार ऐतिहासिक इमारतें राष्‍ट्र को समर्पित करेंगे।


    इन इमारतों में पुराना करेंसी भवन , बेल्‍वेडिअर हाउस, मेटकाफ हाउस और विक्‍टोरिया मेमोरियल हॉल शामिल है। केन्‍द्रीय संस्‍कृति मंत्रालय ने इन चार ऐतिहासिक इमारतों का जीर्णोद्धार किया है। इस प्रक्रिया में इन इमारतों के ऐतिहासिक स्‍वरूप को ज्‍यों का त्‍यों बनाये रखा गया है।


    मंत्रालय , प्रधानमंत्री के निर्देश पर देश भर में महानगरों की प्रमुख ऐतिहासिक इमारतों के आस-पास सांस्‍कृतिक आयोजनों के लिए स्‍थान बना रहा है। इसकी शुरुआत कोलकाता,दिल्‍ली,मुंबई,अहमदाबाद और वाराणसी से की गई है।


    कोलकाता पोर्ट ट्रस्‍ट के 150 वर्ष पूरे होने के उपलक्ष्‍य में समारोह का आयोजन


    प्रधानमंत्री 11 और 12 जनवरी को कोलकाता पोर्ट ट्रस्‍ट के 150 वर्ष पूरे होने के उपलक्ष्‍य में आयोजित समारोह में भाग लेंगे। इस अवसर पर वे ट्रस्‍ट के मौजूदा और सेवानिवृत कर्मचारियों के पेंशन कोष में कमी की भरपाई के लिए 501 करोड़ रूपये का चेक देंगे।


    एक यादगार कार्यक्रम में प्रधानमंत्री कोलकाता पोर्ट ट्रस्‍ट के 105 और 100 वर्ष आयु के दो वयोवृद्ध कर्मचारी श्री नगीना भगत और श्री नरेश चन्‍द्र चक्रबर्ती को सम्‍मानित करेंगे। वे इस अवसर पर पोर्ट ट्रस्‍ट से जुड़ा एक विशेष गीत भी जारी करेंगे। प्रधानमंत्री पोर्ट ट्रस्‍ट के 150 वर्ष पूरे होने के उपलक्ष्‍य में उसकी पुरानी जेट्टी के स्‍थान पर एक प‍ट्टिका का अनावरण करेंगे। श्री मोदी नेताजी सुभाष ड्राई डाक पर जहाज निर्माण और मरम्‍मत केन्‍द्र का भी उद्धाटन करेंगे जिसे हाल ही में नया रूप दिया गया है।


    श्री मोदी सामानों की सुगम आवाजाही के लिए पोर्ट में फुल रेक हैंडलिंग सुविधा का उद्धाटन और उन्‍नत बनायी गयी रेलवे अवसंरचना राष्‍ट्र को समर्पित करेंगे। प्रधानमंत्री हल्दिया डॉक परिसर में बर्थ नबंर 3 में मशीन संचालित सुविधाओं और एक प्रस्‍तावित रिवरफ्रंट विकास योजना का भी शुभारंभ करेंगे।


    श्री मोदी सुंदरबन की 200 आदिवासी छात्राओं के लिए प्रीतिलता छत्री में एक कौशल विकास केन्‍द्र का उद्धाटन करेंगे। यह कोलकाता पोर्ट ट्रस्‍ट और पूर्वांचल कल्याण आश्रम , गोसाबा की संयुक्‍त परियोजना है।


    ***


    आरकेमीणा/आरएनएम/एएम /एमएस/एसएस – 5209

    
    
    (Release ID: 1599013) Visitor Counter : 191
    
    
      Read this release in: Punjabi , Assamese , Bengali , English , Urdu , Marathi , Gujarati , Tamil , Kannada