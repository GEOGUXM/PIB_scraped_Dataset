      विधि एवं न्‍याय मंत्रालय

      संविधान दिवस और मौलिक कर्तव्यों को मनाने पर गतिविधियों का एक राउंड-अप
      Posted On: 29 JAN 2020 1:55PM by PIB Delhi


    संविधान दिवस के वार्षिक उत्सव के हिस्से के रूप में विभिन्न मंत्रालय और विभाग देश के विभिन्न हिस्सों में कर्मचारियों , छात्रों और आम जनता की भागीदारी के साथ कई कार्यक्रम आयोजित कर रहे हैं। विधि विभाग नोडल विभाग होने के नाते गतिविधियों की निकट से निगरानी कर रहा है।


    पिछले सप्ताह की कुछ गतिविधियाँ निम्नलिखित हैं:


    1. विदेश मंत्रालय


    I. भारत के महावाणिज्य दूतावास , न्यूयार्क: प्रवासी भारतीय दिवस के अवसर पर 09 जनवरी , 2020 को मौलिक कर्तव्य समारोह मनाया गया। 13 जनवरी, 2020 को समुदाय के सदस्यों के साथ संवाद कार्यक्रम ‘ चलो वाणिज्य दूतावास ’ का आयोजन किया गया।


  

    2. विधि और न्याय मंत्रालय


    I. राष्ट्रीय न्यायिक अकादमी , भोपाल: 10-16 जनवरी , 2020 से जूनियर डिवीजन जजों के लिए आयोजित अपने ओरिएंटेशन प्रोग्राम के दौरान , राष्ट्रीय न्यायिक अकादमी , भोपाल की ओर से 10 जनवरी, 2020 को "जस्टिस ऑफ़ कॉन्स्टीट्यूशनल विज़न ऑफ़ जस्टिस" विषय पर पहला सत्र आयोजित किया गया। पूर्व सदस्य , भारत के विधि आयोग के न्यायमूर्ति रवि त्रिपाठी और नेशनल लॉ इंस्टीट्यूट यूनिवर्सिटी , भोपाल के विजिटिंग प्रोफेसर डॉ. वी.के. दीक्षित रिसोर्स पर्सन थे।


    3. युवा मामले और खेल मंत्रालय


    I. नागालैंड सरकार का युवा संसाधन और खेल विभाग


    (ए) प्रस्तावना पठन: युवा संसाधन और खेल विभाग ने पूर्वोत्तर एनएसएस उत्सव 2019 का आयोजन कोहिमा साइंस कॉलेज , जोत्सोमा में 8-12 दिसंबर , 2019 तक किया। इसका विषय था स्टेप अप एम्पावरिंग यंग माइंड्स ’ । त्यौहार पर मुख्य संबोधन के बाद शपथ दिलाई गई। शपथ कार्यक्रम का संचालन श्रीमती खनरिनला टी. कोजा , सचिव , न्याय और विधि द्वारा किया गया। श्रीमती कोजा ने अपने मुख्य भाषण में कॉलेज के छात्रों को संविधान और मौलिक कर्तव्यों की प्रस्तावना के महत्व को समझाया। उन्होंने शपथ लेने से पहले मौलिक कर्तव्यों के पठन का नेतृत्व किया। इस आयोजन में सिक्किम सहित सात पूर्वोत्तर राज्यों के विभिन्न कॉलेजों के लगभग 300 छात्र शामिल हुए। स्थानीय मीडिया में इस कार्यक्रम के साथ-साथ जागरूकता कार्यक्रम को व्यापक प्रचार मिला।


    (बी) जागरूकता वॉक: 9 दिसंबर , 2019 को सुबह 10:00 बजे , संविधान और मौलिक कर्तव्यों पर जागरूकता वॉक का आयोजन किया गया। नगालैंड सरकार के युवा संसाधन और खेल, सलाहकार इंजीनियर जाले नीखा ने जागरूकता वॉक को हरी झंडी दिखाई।


    4. मानव संसाधन विकास मंत्रालय - स्कूल शिक्षा और साक्षरता विभाग


    I. विनय नगर बंगाली स्कूल , नई दिल्ली: "हमारे समय में संविधान के निर्माण की पुनर्व्याख्या" विषय पर निबंध लेखन प्रतियोगिता में 15 छात्रों ने भाग लिया। आठवीं से ग्यारहवीं कक्षा के तीन समूहों के 13 छात्रों ने क्विज प्रतियोगिता में भाग लिया।


    

    II. जवाहर नवोदय विद्यालय- I, उखरूल , मणिपुर: 47 छात्रों ने "मौलिक कर्तव्य" विषय पर निबंध लेखन प्रतियोगिता में भाग लिया। इसका आयोजन 18 जनवरी , 2020 को तीन भाषाओं- अंग्रेजी , हिंदी और मणिपुरी में किया गया।


    5. सिविल सोसायटी


    I. अभ्युदय एनजीओ बेंगलुरु : सामाजिक रूप से वंचित बच्चों के लिए शिक्षा परियोजना अभ्युदय ने 4 जनवरी , 2020 को बेंगलुरु में कर्नाटक सरकार के श्रम और सूचना तथा जनसंपर्क सचिव कैप्टेन मणिवनन्न के साथ छात्रों के लिए एक संवाद सत्र का आयोजन किया। अभ्युदय के नि:शुल्क अध्ययन केंद्र के 200 छात्रों ने कार्यक्रम में भाग लिया , जो प्रस्तावना को पढ़ने के साथ शुरू हुआ ताकि सभी छात्रों को नागरिकों के कर्तव्यों के बारे में जागरूक किया जा सके। कैप्टन मणिवन्नन ने संविधान की प्रस्तावना को बहुत ही सरल शब्दों में समझाया। प्रस्तावना के प्रत्येक और हर शब्द को विस्तार से समझाया गया ताकि कोई भी छात्र समझ सके। उन्होंने बताया कि कैसे संविधान तैयार किया गया है और मतदान का महत्व क्या है। उन्होंने राष्ट्रीय विकास के लिए और लोगों के बीच सामंजस्य बनाए रखने के लिए संविधान के महत्व को भी समझाया। अंत में , सत्र का समापन प्रश्न और उत्तर सत्र के साथ हुआ। छात्रों द्वारा पूछे गए प्रश्न वास्तव में प्रेरक विचार वाले थे। यह वह क्षण था जिसमें कैप्टन मणिवन्न ने युवा छात्रों के विचारपूर्ण प्रश्न सुनने के बाद बहुत खुशी महसूस की। उन्होंने सभी सवालों के जवाब खुशी-खुशी दिए।


    6. रेल मंत्रालय


    III. पूर्व मध्य रेलवे , सोनपुर डिवीजन: 20 जनवरी , 2020 को पूर्व मध्य रेलवे के सोनपुर डिवीजन में एक पैदल मार्च का आयोजन किया गया। सभी डिवीजन के अधिकारियों , कर्मचारियों , खिलाड़ियों , यूनियनों और संघों के सदस्यों , स्कूल के छात्रों तथा भारत स्काउट एंड गाइड के सदस्यों सहित लगभग 1000 लोगों ने मार्च में भाग लिया और जनता से अपने मौलिक कर्तव्यों का पालन करने का आग्रह किया।


    ***


    आर.के.मीणा/आरएनएम/एजी/एमएस-5526


    

    
    (Release ID: 1601027) Visitor Counter : 216
    
    
      Read this release in: English , Urdu