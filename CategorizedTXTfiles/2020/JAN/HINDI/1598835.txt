      शिक्षा मंत्रालय

      जेएनयू के कुलपति प्रो. एम. जगदीश कुमार ने परिसर की ताजा स्थिति से अवगत कराने के लिए मानव संसाधन विकास मंत्रालय के सचिव श्री अमित खरे से मुलाकात की
      
      जेएनयू के शीतकालीन सेमेस्टर 2020 के लिए छात्रों के पंजीकरण हेतु अंतिम तिथि 12 जनवरी, 2020 तक बढ़ाई गई
      
      Posted On: 08 JAN 2020 5:08PM by PIB Delhi


    जेएनयू के कुलपति प्रो. एम. जगदीश कुमार ने रेक्टर- II प्रो. सतीश चन्द्र गरकोटी के साथ आज सुबह मानव संसाधन विकास मंत्रालय के सचिव श्री अमित खरे से मुलाकात की और उन्हें अवगत कराया कि फिलहाल परिसर में स्थिति शांतिपूर्ण है। उन्होंने यह भी बताया कि संचार और सूचना प्रणाली की मरम्मत की गई है और अब यह काम कर रही है। शीतकालीन सेमेस्टर 2020 के लिए विलंब शुल्क के बिना छात्रों के पंजीकरण हेतु अंतिम तिथि 12 जनवरी, 2020 तक बढ़ाई गई है। इस पंजीकरण प्रक्रिया के तहत तब से लगभग 3300 छात्रों ने ऑनलाइन पंजीकरण के लिए शुल्क जमा किए हैं। विश्वविद्यालय प्रशासन ने सभी हितधारकों से परिसर में शांति कायम रखने और किसी प्रकार के उकसावे में नहीं आने की मांग की है।


    मंत्रालय की ओर से विश्वविद्यालय के अधिकारियों को सलाह दी गई कि वे जल्द से जल्द विश्वविद्यालय की सामान्य कार्यप्रणाली फिर से स्थापित करने की दिशा में हर संभव प्रयास करें।


    *******


    आर.के.मीणा/आरएनएम/एसकेएस/डीके – 5179


    

    
    (Release ID: 1598835) Visitor Counter : 111
    
    
      Read this release in: English , Urdu , Punjabi