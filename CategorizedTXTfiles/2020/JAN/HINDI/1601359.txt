      नागरिक उड्डयन मंत्रालय

      भुवनेश्‍वर-वाराणसी सीधी दैनिक विमान सेवा प्रारंभ
      
      आरसीएस-उड़ान योजना के अन्‍तर्गत 250वें मार्ग पर सेवा शुरू

      Posted On: 31 JAN 2020 4:12PM by PIB Delhi

    भारत में क्षेत्रीय विमान सेवा क्‍नेक्टिविटी में एक छलांग और लगाते हुए आज एयरइंडिया की पूर्ण स्‍वामित्‍व वाली विमान सेवा कम्‍पनी एलायंस एयर ने भारत सरकार की आरसीए-उड़ान (क्षेत्रीय क्‍नेक्टिविटी योजना-उड़े देश का आम नागरिक) योजना के अन्‍तर्गत भुवनेश्‍वर से वाराणसी के लिए सीधी दैनिक विमान सेवा प्रारंभ की। उड़ान योजना के अन्‍तर्गत पहली उड़ान को माननीय प्रधानमंत्री ने 27 अप्रैल , 2017 को झंडी दिखाई थी। भुवनेश्‍वर-वाराणसी मार्ग पर विमान सेवा को प्रांरभ करना नागर विमानन मंत्रालय की शानदार उपलब्धि है और आरसीएस-उड़ान योजना के तहत यह 250वें मार्ग के परिचालन का प्रारंभ है।


    हाल में 27 जनवरी 2020 को एलायंस एयर ने आरसीएस-उड़ान के अन्‍तर्गत कोलकाता-झरसूगुड़ा के लिए सीधी दैनिक विमान सेवा की शुरूआत की थी। उड़ान-3 बोली प्रक्रिया में भुवनेश्‍वर-वाराणसी मार्ग एलायंस एयर को दिया गया। एलायंस एयर विमान सेवा द्वारा आरसीएस-उड़ान योजना के तहत 58वें मार्ग पर सेवा दी जा रही है। गंगा नदी के किनारे बड़ी संख्‍या में मंदिरों और पवित्र घाटों के होने के कारण पूरे देश से लोग वाराणसी आते हैं। बौद्ध पर्यटन सर्किट होने के कारण यह मार्ग पर्यटन उद्योग को प्रोत्‍साहित करेगा , क्‍योंकि पर्यटन वाराणसी का दूसरा सबसे महत्‍वपूर्ण उद्योग है। वाराणसी विभिन्‍न कारणों से देशी और विदेशी पर्यटकों को आकर्षित करता है। धार्मिक और पर्यटन केन्‍द्र होने के अ‍तिरिक्‍त वाराणसी में भारत के प्रसिद्ध विश्‍वविद्यालयों में से एक बनारस हिन्‍दू विश्‍वविद्यालय (बीएचयू) है।


    एलायंस एयर भुवनेश्‍वर-वाराणसी मार्ग पर सीधी दैनिक विमान सेवा संचालित करेगी। इसके लिए विमान सेवा कम्‍पनी 70 सीटों वाला एटीआर 70 600 विमान तैनात करेगी। सीधी उड़ान से तीर्थयात्रियों , पर्यटकों, वि़द्यार्थियों, व्‍यावसायियों तथा कारोबारियों को लाभ मिलेगा। उड़ान की समयसारिणी इस प्रकार है।

                                          
उड़ान   प्रस्‍तान   समय   आगतन        समय 
                                          
                                          
                                          
9I 747  भुवनेश्‍वर  1215  वाराणसी     1405
                                          
                                          
                                          
9I 748  वाराणसी     1430  भुवनेश्‍वर  1620
                                          
                                          

    ***


    आर.के.मीणा/आरएनएम/एजी/आरएन-5547

    
    
    (Release ID: 1601359) Visitor Counter : 141
    
    
      Read this release in: English