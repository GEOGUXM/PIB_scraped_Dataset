      निर्वाचन आयोग

      भारत निर्वाचन आयोग (ईसीआई) ने दिल्ली राष्ट्रीय राजधानी क्षेत्र विधान सभा, 2020 आम चुनाव के लिए श्री मुरली कुमार को विशेष व्यय पर्यवेक्षक और श्री एम के दास को विशेष पुलिस पर्यवेक्षक के रूप में नियुक्त किया
      Posted On: 31 JAN 2020 6:30PM by PIB Delhi


      दिल्ली के सिविल और पुलिस अधिकारियों के साथ समीक्षा बैठक के बाद , भारत निर्वाचन आयोग (ईसीआई) ने दिल्ली राष्ट्रीय राजधानी क्षेत्र विधान सभा , 2020 आम चुनाव के लिए श्री मुरली कुमार (पूर्व भा.रा.से.-1983) को विशेष व्यय पर्यवेक्षक और श्री मृणाल कांति दास (भा.पु.से.- 1977, सेवानिवृत्त) को विशेष पुलिस पर्यवेक्षक के रूप में नियुक्त किया है।


      विशेष व्यय पर्यवेक्षक के रूप में , श्री मुरली , मुख्य निर्वाचन अधिकारी , दिल्ली के परामर्श से , चुनावी मशीनरी द्वारा किए जा रहे कार्यों की देखरेख और निगरानी करेंगे और सुनिश्चित करेंगे कि खुफिया सूचनाओं और सी-विजिल, मतदाता हेल्पलाइन 1950 के माध्यम से प्राप्त शिकायतों के आधार पर ऐसे सभी व्यक्तियों / संस्थाओं के खिलाफ, जो मतदाताओं को नकदी , शराब और मुफ्त सुविधाएं आदि वितरित करके प्रेरित करने का प्रयास करते हैं, कठोर और प्रभावी प्रवर्तन कार्रवाई की जाए। इसी प्रकार, विशेष पुलिस पर्यवेक्षक के रूप में श्री दास को तैनाती और अन्य सुरक्षा संबंधी मुद्दों की देखरेख करने के लिए सौंपा गया है।


      स्मरणीय है कि श्री एम के दास, जो मणिपुर पुलिस के महानिदेशक के पद से सेवानिवृत्त हुए, को 2019 के लोकसभा चुनावों के दौरान त्रिपुरा और मिजोरम के लिए और हाल ही में हुए झारखंड विधानसभा चुनावों में भी विशेष पुलिस पर्यवेक्षक के रूप में प्रतिनियुक्त किया गया था। श्री बी मुरली कुमार को आयकर विभाग की जांच विंग में उनके पिछले अनुभव को देखते हुए , 8-वेल्लोर संसदीय क्षेत्र और महाराष्ट्र और झारखंड में हाल ही में संपन्न विधानसभा चुनावों के लिए भी विशेष व्यय पर्यवेक्षक के रूप में नियुक्त किया गया था।


      ***


      आर.के.मीणा/आर.एन.एम/एसकेजे/एनके -5550


    

    
    (Release ID: 1601428) Visitor Counter : 57
    
    
      Read this release in: English , Urdu