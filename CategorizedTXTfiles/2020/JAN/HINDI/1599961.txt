      वाणिज्‍य एवं उद्योग मंत्रालय

      कृषि और प्रसंस्कृत खाद्य उत्पाद निर्यात विकास प्राधिकरण (एपीडा) ने कृषि उत्पाद की परीक्षण के लिए 186 प्रयोगशालाओं की स्थापना की
      
      प्रयोगशालाओं को मान्यता देने की प्रक्रिया को सरल बनाया गया है; राज्यों के कृषि निर्यात को बढ़ावा मिलेगा

      Posted On: 20 JAN 2020 4:00PM by PIB Delhi

      कृषि और प्रसंस्कृत खाद्य उत्पाद निर्यात विकास प्राधिकरण (एपीडा) ने कृषि उत्पादों के परीक्षण के लिए 135 प्रयोगशालाओं की स्थापना की है। पहले से 51 मान्यता प्राप्त प्रयोगशालाएं कार्यरत हैं। इस पहल के बाद पूरे देश में एपीडा द्वारा मान्यता प्राप्त प्रयोगशालाओं की कुल संख्या 186 हो गई है। निर्यात क्षमता वाले राज्यों जैसे महाराष्ट्र (35), गुजरात (23), आंध्र प्रदेश एवं तेलंगाना (10), तमिलनाडु (23) और कर्नाटक (17) में प्रयोगशालाओं की संख्या में बढ़ोत्तरी हुई है। कृषि निर्यात आपूर्ति श्रृंखला के लिए परीक्षण प्रयोगशालाएं महत्वपूर्ण हैं।


      प्रयोगशाला नेटवर्क को बढ़ाने के लिए एपीडा ने प्रयोगशालाओं की मान्यता देने की प्रक्रिया को सरल बनाया है। जिन प्रयोगशालाओं के पास एनएबीएल की मान्यता है उन्हें एपीडा भी मान्यता प्रदान करेगा और इस प्रकार ये प्रयोगशालाएं एपीडा द्वारा मान्यता प्राप्त प्रयोगशालाओं के नेटवर्क से जुड़ जाएंगी। इन निर्णयों से मान्यता प्राप्त प्रयोगशालाओं की संख्या में वृद्धि होगी और निर्यातकों को उत्पादों के परीक्षण में सुविधा होगी।


      ****


      आर.के.मीणा/आरएनएम/ जेके /डीए – 5383


    

    
    (Release ID: 1599961) Visitor Counter : 67
    
    
      Read this release in: English , Urdu