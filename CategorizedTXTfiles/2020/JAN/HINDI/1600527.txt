      राष्ट्रपति सचिवालय

      राष्ट्रपति ने राष्ट्रीय मतदाता दिवस समारोह में भाग लिया
      Posted On: 25 JAN 2020 3:43PM by PIB Delhi


    राष्ट्रपति श्री रामनाथ कोविंद ने भारत निर्वाचन आयोग द्वारा आज (25 जनवरी, 2020) नई दिल्ली में आयोजित किए जा रहे 10 वें राष्ट्रीय मतदाता दिवस समारोह में भाग लिया और उसे संबोधित किया।


    इस अवसर पर राष्ट्रपति ने कहा कि मताधिकार के उपयोग के बारे में लोगों में जागरूकता फैलाने और मतदान के माध्यम से हमारे लोकतंत्र में उनकी भागीदारी बढ़ाने के लिए हर साल राष्ट्रीय मतदाता दिवस मनाया जाता है। उन्हें यह जानकर प्रसन्नता हुई कि मतदाता दिवस न केवल राष्ट्रीय स्तर पर बल्कि राज्य, जिला और मतदान केंद्र स्तर पर भी मनाया जाता है।


    राष्ट्रपति ने दिव्यांगजनों, वरिष्ठ नागरिकों और महिलाओं के लिए मतदान को आसान बनाने के लिए विशेष प्रयास करने के लिए निर्वाचन आयोग की प्रशंसा की। उन्होंने कहा कि विशेष सुविधाएं प्रदान करने के लिए दिव्यांगजनों की एक राष्ट्रव्यापी सूची बनाई गई है। उन्हें यह जानकर प्रसन्नता हुई कि दिव्यांगजनों को डाक मतदान की सुविधा भी उपलब्ध कराई गई है।


    राष्ट्रपति ने कहा कि प्रत्येक व्यक्ति की भागीदारी से लोकतंत्र सुदृढ़ होता है और प्रगति करता है। उन्हें यह जानकर प्रसन्नता हुई कि मतदाताओं की भागीदारी को बढ़ाने के लिए, निर्वाचन आयोग द्वारा 'मजबूत लोकतंत्र के लिए चुनावी साक्षरता' कार्यक्रम के तहत प्रणालीगत प्रयास किए जा रहे हैं।


    ***


    आर.के.मीणा/आरएनएम/एसकेजे/एनके-5 469

    
    
    (Release ID: 1600527) Visitor Counter : 199
    
    
      Read this release in: English , Marathi , Tamil