      रक्षा मंत्रालय

      भारत और फिनलैंड ने द्विपक्षीय रक्षा सहयोग बढ़ाने के लिए समझौता ज्ञापन पर हस्ताक्षर किए
      Posted On: 15 JAN 2020 3:17PM by PIB Delhi


    रक्षा सचिव डॉ. अजय कुमार और फिनलैंड के रक्षा मंत्रालय में स्थायी सचिव श्री जुका जुस्ती ने भारत और फिनलैंड के बीच रक्षा सहयोग बढ़ाने के लिए आज नई दिल्ली में एक समझौता ज्ञापन पर हस्ताक्षर किए। रायसीना डायलॉग- 2020 के दौरान उत्पादन, खरीद, अनुसंधान और रक्षा संबंधी उपकरणों के विकास के क्षेत्र में सहयोग तथा औद्योगिक सहयोग पर समझौता ज्ञापन पर हस्ताक्षर किए गए। इसके अंतर्गत फिनलैंड की कम्पनियों और भारत के सार्वजनिक क्षेत्र के रक्षा उपक्रमों के बीच सहयोग का पता लगाया जाएगा।


    दोनों देशों के बीच रक्षा सहयोग के क्षेत्र में समझौता ज्ञापन के एक मसौदे पर डिफेंएक्सपो- 2018 से बातचीत चल रही थी और डिफेंएक्सपो- 2020 से पहले इसे अंतिम रूप दे दिया गया। डिफेंएक्सपो- 2020 उत्तर प्रदेश की राजधानी लखनऊ में 5 से 9 फरवरी, 2020 तक आयोजित किया जाएगा।


    वर्ष 2019 में श्री जुस्ती ने बैंगलुरु में एयरो इंडिया में भाग लेने गए एक प्रतिनिधिमंडल का नेतृत्व किया था और उनकी यात्रा के बाद उन्होंने मेक इन इंडिया की संकल्पना में भागीदार बनने में दिलचस्पी दिखाई तथा समझौता ज्ञापन के जरिए रक्षा औद्योगिक सहयोग के लिए एक व्यवस्था को अंतिम रूप दिया।


    फिनलैंड के प्रधानमंत्री श्री जुहा सिपिला ने मेक इन इंडिया सप्ताह के उद्घाटन के लिए अपनी भारत यात्रा के दौरान 13 फरवरी, 2016 को प्रधानमंत्री श्री नरेन्द्र मोदी के साथ विचार-विमर्श किया था। 17 अप्रैल, 2018 को प्रधानमंत्री मोदी ने स्टॉकहोम, स्वीडन में पहले भारत-नोर्डिक शिखर सम्मेलन के दौरान श्री सिपिला के साथ बातचीत की। साथ ही फिनलैंड के एक प्रतिनिधिमंडल ने वहां की कम्पनियों के लिए व्यवसाय के नए अवसरों का पता लगाने के लिए 29 नवंबर से 2 दिसंबर, 2018 के बीच भारत की यात्रा की।


    *******


    आर.के.मीणा/आरएनएम/केपी/डीके – 5292

    
    
    (Release ID: 1599456) Visitor Counter : 259
    
    
      Read this release in: English , Urdu , Marathi , Bengali