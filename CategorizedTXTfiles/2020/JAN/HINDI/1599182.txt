      प्रधानमंत्री कार्यालय

      प्रधानमंत्री ने कोलकाता पोर्ट ट्रस्‍ट के150 वर्ष पूरे होने के उपलक्ष्‍य में आयोजित समारोह में हिस्‍सा लिया
      रवीन्‍द्र सेतु में प्रकाश एंव ध्‍वनि शो का शुभारंभ किया
      
      Posted On: 11 JAN 2020 9:23PM by PIB Delhi


    प्रधानमंत्री श्री नरेन्‍द्र मोदी ने आज कोलकाता में कोलकाता पोर्ट ट्रस्‍ट के 150 वर्ष पूरे होने के अवसर पर आयोजित समारोह में हिस्‍सा लिया। इस अवसर पर प्रधानमंत्री ने कोलकाता के रवीन्‍द्र सेतु ( हावड़ा ब्रिज) पर एक प्रकाश एवं ध्‍वनि कार्यक्रम का शुभारंभ भी किया। उन्‍होंने समारोह स्‍थल पर दर्शनीय सांस्‍कृतिक कार्यक्रमों को भी देखा। ये कार्यक्रम प्रकाश और ध्‍वनि शो के आरंभ किए जाने के अवसर पर आयोजित किए गए थे।


    समारोह में पश्चिम बंगाल के उपराज्‍यपाल श्री जगदीप धनकड़ , मुख्‍यमंत्री ममता बनर्जी समेत कई गणमान्‍य लोग मौजूद थे। रवीन्‍द्र सेतु को कम ऊर्जा खपत वाले विभिन्‍न रंगों के 650 एलईडी बल्‍बों से सजाया गया था। बेहद खूबसूरत रौशन की यह सजावट पुल निमार्ण में इंजीनियरिंग का एक कमाल माने जाने वाले हावड़ा ब्रिज को अनोख रूप देगा और पर्यटकों और स्‍थानीय लोगों को अपनी ओर आकर्षित कर सकेगा।


    रवीन्‍द्र सेतु का निमार्ण 1943 में किया गया था। इस पुल की 75 वीं वर्ष गांठ पिछले साल मनाई गई थी। इसे पुल निर्माण इंजीनियरिंग का एक कमाल माना जाता है क्‍योंकि पुल के हिससों को जोड़ने के लिए इसमें किसी तरह के नट बोल्‍ट का इस्‍तेमाल नहीं किया गया है। इसके निर्माण में 26 हजार 500 टन इस्‍पात का इस्‍तेमाल किया गया है जिसमें से 23 हजार टन इस्‍पात बेहद उच्‍च श्रेणी का है।


    आरकेमीणा/आरएनएम/एमएस-5238

    
    
    (Release ID: 1599182) Visitor Counter : 122
    
    
      Read this release in: Assamese , English , Marathi , Bengali , Punjabi , Gujarati , Tamil , Kannada