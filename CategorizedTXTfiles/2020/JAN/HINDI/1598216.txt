      शिक्षा मंत्रालय

      प्रधानमंत्री का परीक्षा पे चर्चा 2020 कार्यक्रम अब 20 जनवरी 2020 को होगा
      
      त्योहारों को देखते हुए कार्यक्रम की तारीख को आगे बढ़ाया गया

      Posted On: 01 JAN 2020 8:17PM by PIB Delhi

    प्रधानमंत्री श्री नरेंद्र मोदी का ‘ परीक्षा पे चर्चा 2020’ कार्यक्रम पोंगल , मकर संक्रांति , लोहड़ी , ओणम और अन्य त्योहारों के चलते अब 20 जनवरी , 2020 को सुबह 11 बजे आयोजित किया जाएगा। विद्यार्थियों के परीक्षा के तनाव को कम करने के मकसद से आयोजित किया जाने वाला यह कार्यक्रम पहले 16 जनवरी , 2020 के लिए निर्धारित किया गया था।


    प्रधानमंत्री के बहुमूल्य सुझाव भी प्राप्त करने और इस अनूठे आयोजन में भाग लेने के लिए विद्यार्थियों , शिक्षकों और अभिभावकों में बहुत उत्साह देखा जा रहा है। प्रधानमंत्री चाहते हैं कि विद्यार्थी एक शांत माहौल में परीक्षा दें और बेहतर परिणाम हासिल करने के लिए परीक्षा के समय तनाव न लें।


    MyGov के साथ साझेदारी में मानव संसाधन विकास मंत्रालय ने स्कूली छात्रों के साथ " परीक्षा पे चर्चा 2020" के प्रधानमंत्री संवाद कार्यक्रम के लिए कक्षा 9 से 12 तक के छात्रों के लिए एक ' लघु निबंध ' प्रतियोगिता शुरू की थी। प्रतियोगिता में हिस्सा लेने के लिए दो दिसंबर , 2019 से 23 दिसंबर , 2019 तक www.mygov.in के माध्यम से आवेदन मांगे दे। पिछले वर्षों की तरह , छात्रों को भी इस आयोजन के लिए अपने प्रश्न ऑनलाइन भेजने के लिए आमंत्रित किया गया था। जिन छात्रों की प्रविष्टियाँ उनके ऑनलाइन प्रतिक्रियाओं के आधार पर सर्वश्रेष्ठ आंकी जाएंगी। उन्हें तालकटोरा स्टेडियम में दिल्ली में आयोजित होने वाले कार्यक्रम में भाग लेने के लिए आमंत्रित किया जाएगा। स्कूल और कॉलेज के छात्रों के साथ प्रधानमंत्री के संवाद कार्यक्रम का पहला संस्करण " परीक्षा पे चर्चा " 16 फरवरी , 2018 को तालकटोरा स्टेडियम , नई दिल्ली में आयोजित किया गया था। दूसरा संस्करण " परीक्षा पे चर्चा 2.0" 29 जनवरी , 2019 को तालकटोरा स्टेडियम , नई दिल्ली में आयोजित किया गया था।


    स्कूल के छात्रों के साथ प्रधान मंत्री के सहभागिता कार्यक्रम का तीसरा संस्करण " परीक्षा पे चर्चा 2020" 16 जनवरी , 2020 को तालकटोरा स्टेडियम , नई दिल्ली में आयोजित करने का प्रस्ताव था। हालांकि , पोंगल / मकर सक्रांति के कारण स्कूल की छुट्टियों को ध्यान में रखते हुए इसे 20 जनवरी , 2020 को आयोजित करने का निर्णय लिया गया है।


    *****


    नाभ/अकुजै /अके / ओ म


    

    
    (Release ID: 1598216) Visitor Counter : 303
    
    
      Read this release in: English , Urdu , Bengali