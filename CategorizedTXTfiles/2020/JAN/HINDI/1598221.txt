      प्रधानमंत्री कार्यालय

      प्रधानमंत्री किसान योजना के 6 करोड़ लाभार्थियों को 2000 रूपए की तीसरी किस्‍त जारी करेंगे
      Posted On: 01 JAN 2020 6:50PM by PIB Delhi


    प्रधानमंत्री श्री नरेन्द्र मोदी गुरुवार, 2.1.2020 को कर्नाटक के तुमकुर में एक सार्वजनिक समारोह में राज्यों को कृषि कर्मण पुरस्कार और प्रशंसा पुरस्कार वितरित करेंगे। वह कृषि में आधुनिक तकनीक का इस्‍तेमाल करने वाले किसानों को कृषि मंत्री के कृषि कर्मण पुरस्कार से सम्‍मानित करेंगे।


    इस अवसर पर प्रधानमंत्री दिसंबर 2019-मार्च 2020 की अवधि के लिए 2000 रुपये की (प्रधानमंत्री किसान सम्मान निधि) की तीसरी किस्त जारी करेंगे। लगभग 6 करोड़ लाभार्थियों को इसका फायदा मिलेगा। श्री मोदी 8 राज्यों / केंद्र शासित प्रदेशों के प्रधानमंत्री किसान योजना के लाभार्थियों को प्रमाण पत्र भी सौंपेंगे।


    इसी कार्यक्रम में, प्रधानमंत्री तमिलनाडु के चुने हुए किसानों को गहरे समुद्र में मछली पकड़ने के जहाजों की चाबी तथा कई मछली पकड़ने वाले उपकरण सौंपेंगे। इसके साथ ही वह कर्नाटक के चुने हुए किसानों को किसान केड्रिट कार्ड वितरित करेंगे।


    बाद में प्रधानमंत्री वहां एक प्रदर्शनी देखने जाएंगे और उपस्थित लोगों को संबोधित करेंगे।


    ***


    आरके मीणा/आरएनएम/एएम/एमएस/-5080

    
    
    (Release ID: 1598221) Visitor Counter : 390
    
    
      Read this release in: English , Urdu , Marathi , Bengali , Punjabi , Gujarati , Tamil , Kannada