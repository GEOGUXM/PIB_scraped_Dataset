      पोत परिवहन मंत्रालय

      श्री मनसुख मंडाविया ने स्विट्जरलैंड के दावोस में विश्व आर्थिक मंच की 50वीं वार्षिक बैठक में अंतर्राष्ट्रीय समुद्री संगठन (आईएमओ) के महासचिव श्री किटक लिम से मुलाकात की
      
      महात्मा गांधी की 150वीं वर्षगांठ पर आईएमओ मुख्यालय, लंदन में उनकी आवक्ष मूर्ति स्थापित की जा रही है : श्री मनसुख मंडाविया

      Posted On: 23 JAN 2020 6:36PM by PIB Delhi

    केंद्रीय नौवहन (स्वतंत्र प्रभार) तथा रसायन एवं उर्वरक राज्य मंत्री श्री मनसुख मंडाविया ने आज स्विट्जरलैंड के दावोस में विश्व आर्थिक मंच की 50वीं वार्षिक बैठक में आईएमओ के महासचिव श्री किटक लिम से मुलाकात की।


    श्री मनसुख मंडाविया नौवहन (स्वतंत्र प्रभार ) तथा रासायनिक एवं उर्वरक राज्य मंत्री के साथ आईएमओ के सेक्रेटरी जनरल श्री किटक लिम स्विट्जरलैंड के दावोस में विश्व आर्थिक मंच की 50वीं वार्षिक बैठक में


    इस बैठक में , भारत में समुद्री प्रदूषण को कम करने के लिए भारत द्वारा सिंगल यूज प्लास्टिक पर प्रतिबंध , आईएमओ 2020 कन्वेंशन के अनुपालन के लिए कम सल्फर ईंधन की उपलब्धता और लंदन में आईएमटी मुख्यालय में महात्मा गांधी की आवक्ष मूर्ति स्थापित करने जैसे भारत से संबंधित विभिन्न वैश्विक समुद्री मुद्दों के बारे में चर्चा की गई।


    जैसा कि भारत महात्मा गांधी की 150वीं जयंती मना रहा है , श्री मंडाविया ने महान वैश्विक नेता के सम्मान के रूप में , आईएमओ मुख्यालय में ' महात्मा गांधी आवक्ष मूर्ति ' की स्थापना के बारे में चर्चा की। महासचिव श्री किटक लिम ने आईएमओ मुख्यालय , लंदन में आवक्ष प्रतिमा की स्थापना के लिए सहमति दी। श्री मनसुख मंडाविया ने संवाददाता सम्मेलन के दौरान कहा, “ यह दुनिया में संयुक्त राष्ट्र मुख्यालयों में महात्मा गांधी की महत्वपूर्ण आवक्ष मूर्तियों में से एक होगी। यह वास्तव में भारत के लिए बहुत सम्मान और गर्व का क्षण है। ”


    Met Secretary General of IMO, Mr. Kitack Lim at @wef. India’s accession to Hong Kong Convention & enactment of the Recycling Act 2019 were appreciated. Issues regarding banning of single use plastic & #MahatmaGandhi bust at @IMOHQ were also discussed. #WEF20 pic.twitter.com/8R0HcKdDEM

    — Mansukh Mandaviya (@mansukhmandviya) January 22, 2020

    इसके अलावा , आईएमओ के महासचिव ने आईएमओ के साथ भारत के संबंध और वैश्विक समुद्री परिदृश्य में अंतर्राष्ट्रीय समुदाय के साथ भूमिका की सराहना की। हांगकांग सम्मेलन के लिए भारत की ताजा पहल और रिसाइक्लिंग अधिनियम 2019 को लागू करने की भी बहुत सराहना की। श्री किटक लिम ने विभिन्न देशों में कारागार/हिरासत में बंद भारतीय नाविकों के लिए अपना पूर्ण सहयोग देने का आश्वासन दिया है।


    श्री मनसुख मंडाविया वर्तमान में वार्षिक विश्व आर्थिक मंच की बैठक 2020 में भाग लेने तथा विश्व के अग्रणी नेताओं और वैश्विक कंपनियों के मुख्य कार्यकारी अधिकारियों के साथ से अलग-अलग मुलाकात करने के लिए दावोस में अपनी चार-दिवसीय आधिकारिक यात्रा पर हैं।


    ***


    आरकेमीणा/आरएनएम/एसकेएस/सीएस-5444

    
    
    (Release ID: 1600449) Visitor Counter : 65
    
    
      Read this release in: English