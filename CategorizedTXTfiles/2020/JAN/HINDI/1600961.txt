      मंत्रिमण्‍डल

      केंद्रीय मंत्रिमंडल ने वर्ष 2017-18 के बाद की अवधि के लिए बड़े पोर्ट ट्रस्ट और डॉक श्रम बोर्ड के कर्मचारियों/कामगारों को उत्पादकता से संबद्ध पुरस्कार योजना को जारी रखने को मंज़ूरी दी
      Posted On: 29 JAN 2020 4:06PM by PIB Delhi


    प्रधानमंत्री श्री नरेन्द्र मोदी की अध्यक्षता में केंद्रीय मंत्रिमंडल ने वर्ष 2017-18 के बाद की अवधि के लिए मौजूदा उत्पादकता से संबद्ध पुरस्कार योजना को कोई बदलाव / संशोधन होने तक आगे जारी रखने को अपनी मंज़ूरी दी है।


    इस योजना से बड़े पोर्ट ट्रस्टों और डॉक के 28,821 कर्मियों / कामगारों को फायदा होगा और इस पर सालाना अनुमानित खर्च 46 करोड़ रुपये होगा। उत्पादकता से संबद्ध पुरस्कार राशि की गणना बोनस के लिए मौजूदा 7 हजार प्रति माह के आधार पर होगा। इस योजना से उत्पादन बढ़ने के साथ ही बेहतर औद्योगिक संबंध और बंदरगाह क्षेत्र में अनुकूल कार्य वातावरण को बढ़ावा मिलेगा।


    बड़े पोर्ट ट्रस्टों और डॉक श्रम बोर्ड के कर्मचारियों / कामगारों के लिए अभी उत्पादकता संबद्ध पुरस्कार योजना चल रही है जिसमें सालाना उत्पादकता संबद्ध पुरस्कार संयुक्त बंदरगाह प्रदर्शन सूचकांक (अखिल भारतीय प्रदर्शन का 50 % और निजी बंदरगाह प्रदर्शन का 50 % ) के आधार पर प्रबंधन और पोर्ट ट्रस्ट के श्रम संघों के बीच हुए समझौते के अनुसार दिया जाता है।


    ***


    आरकेमीणा/आरएनमीणा/एके - 5516

    
    
    (Release ID: 1600961) Visitor Counter : 171
    
    
      Read this release in: Tamil , English , Urdu , Marathi , Bengali , Gujarati , Telugu , Kannada , Malayalam