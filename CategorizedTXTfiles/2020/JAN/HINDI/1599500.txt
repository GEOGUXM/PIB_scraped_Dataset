      सड़क परिवहन एवं राजमार्ग मंत्रालय

      उच्च नकद लेन-देन वाले 65 एनएचएआई टोल प्लाजा के लिए फास्टैग नियमों में ढील दी गई
      Posted On: 15 JAN 2020 4:16PM by PIB Delhi


    सड़क परिवहन और राजमार्ग मंत्रालय ने एनएचएआई के उच्च नकद लेन-देन वाले 65 चिन्हित शुल्‍क प्लाजा पर आज से 30 दिनों के लिए ‘ फास्टैग फी’ लेन की घोषणा से जुड़ी शर्तों में ढील देने का फैसला किया है। संबंधित शुल्क प्लाजा को इस अवधि के दौरान सभी शुल्क लेन में से 25 प्रतिशत तक को हाईब्रिड ( कैश प्लस फास्टैग ) लेन में परिवर्तित करने की अनुमति दी गई है।


    यह कदम एनएचएआई द्वारा अपने 65 चिन्हित शुल्‍क प्लाजा पर उच्च नकद लेन-देन होने के संबंध में जताई गई चिंता को ध्‍यान में रखते हुए उठाया गया है। एनएचएआई ने बताया है कि अधिकतर शुल्क प्लाजा प्रत्येक तरफ एक हाईब्रिड लेन के साथ काम कर रहे हैं। एनएचएआई का कहना है कि जहां एक ओर कुछ और शुल्क प्लाजा को इसके दायरे में लाने के लिए प्रयास किए जा रहे हैं, वहीं दूसरी ओर उपर्युक्‍त चिन्हित शुल्क प्लाजा को हाईब्रिड सड़कों पर भारी यातायात का सामना करना पड़ रहा है।


    नागरिकों को असुविधा से बचाने के लिए मंत्रालय ने फैसला किया है कि इन 65 शुल्क प्लाजा पर भारी यातायात को ध्‍यान में रखते हुए ‘फी प्लाजा’ के अधिकतम 25 प्रतिशत फास्‍टैग लेन को अस्थायी रूप से हाईब्रिड लेन में परिवर्तित किया जा सकता है। इनमें से प्रत्‍येक के बारे में अलग-अलग विचार किया जाना चाहिए और फि‍र फैसला किया जाना चाहिए, लेकिन यह संबंधित आरओ के स्तर से नीचे नहीं होना चाहिए। इस संबंध में एनएचएआई को जारी एक निर्देश में मंत्रालय ने कहा है कि ऐसे मामलों का दैनिक मूल्यांकन किया जाना चाहिए, ताकि आवश्यक सुधारात्मक कदम उठाए जा सकें और प्रतिदिन एक सार रिपोर्ट मंत्रालय को भेजी जाए।


    मंत्रालय ने एनएचएआई से आगे यह सुनिश्चित करने के लिए कहा है कि ‘फी प्लाजा’ की कम से कम फास्टैग लेन को अस्थायी रूप से हाईब्रिड लेन में परिवर्तित किया जाए। इसके साथ ही यह भी कहा गया है कि इन 65 फी प्लाजा की कम से कम 75 प्रतिशत लेन को आगे भी ‘फी प्लाजा की फास्टैग लेन’ के रूप में चालू रखा जाए, ताकि फास्‍टैग वाले वाहनों को प्रोत्साहित किया जा सके।


    मंत्रालय ने विशेष जोर देते हुए कहा है कि यातायात को सुचारू बनाने के उद्देश्‍य से इस अस्‍थायी उपाय को इस तरह के 65 ‘फी प्‍लाजा’ के लिए केवल 30 दिनों के लिए अपनाया जाएगा, ताकि नागरिकों को किसी भी तरह की असुविधा न हो। एनएचएआई इस अवधि के दौरान आवश्‍यक कदम उठाएगा, ताकि ‘फी प्‍लाजा’ के जरिए सुचारू यातायात सुनिश्चित किया जा सके और इसके साथ ही इस अवधि के दौरान सभी लेन के लिए ‘फी प्लाजा की फास्टैग लेन’ की घोषणा सुनिश्चित की जा सके।


    15 जनवरी , 2020 से प्रभावी 30 दिनों की ढील वाले एनएचएई के 65 ‘ फी प्‍लाजा ’ की सूची देखने के लिए अंग्रेजी का अनुलग्‍नक यहां क्लिक करें


    ***


    आरकेमीणा/आरएनएम/एएम/आरआरएस -5294

    
    
    (Release ID: 1599500) Visitor Counter : 289
    
    
      Read this release in: English , Urdu , Bengali