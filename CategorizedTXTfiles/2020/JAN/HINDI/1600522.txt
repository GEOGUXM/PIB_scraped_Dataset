      आयुष

      आयुष मंत्रालय ने “भर्ती घोटाले” पर आयुष पेशेवरों को सर्तकता का नोटिस जारी किया
      
      आयुष पेशेवरों की भर्ती के लिए धोखाधड़ीपूर्ण और संदिग्ध विज्ञापन

      Posted On: 25 JAN 2020 2:08PM by PIB Delhi

    सामान्य रूप से आम लोगों और विशेष रूप से आयुष पेशेवरों को एतदद्वारा सावधान किया जाता है कि हाल के दिनों में , इलेक्ट्रॉनिक मीडिया में आयुष पेशेवरों की भर्ती के लिए कुछ धोखाधड़ी से भरे/ संदिग्ध विज्ञापन सामने आए हैं , जो "पंजीकरण शुल्क" आदि के रूप भोले-भाले व्यक्तियों से भुगतान प्राप्त करना चाहते हैं। ऐसे धोखाधड़ीपूर्ण/ संदिग्ध नोटिस आमतौर पर ऐसी एजेंसियों द्वारा भ्रामक नामों के साथ जारी किए जाते हैं जो सरकारी निकायों की तरह लगती हैं , और ऑनलाइन भुगतान विधियों के माध्यम से भुगतान (विभिन्न प्रकारों के "शुल्क" के रूप में वर्णित) प्राप्त करना चाहते हैं।


    ऐसा ही एक धोखाधड़ीपूर्ण/ संदिग्ध विज्ञापन आयुष मंत्रालय के संज्ञान में आया है , जो भारत सरकार के ब्लॉग-प्रकाशन मंच “ ब्लॉगस्पॉट ” पर आयुषग्राम भारत के नाम से छपा है , जो एनआरएचएम वेलनेस सेन्टर इंडिया होने का दावा करता है। विज्ञापन का लिंक https://ayushgrambharat.blogspot.com/ 2020/01/ welcome-to-ayushgram-bharat-nrhm.html है।


    हालांकि आयुष मंत्रालय इस मामले में उचित प्रशासनिक और कानूनी कार्रवाई करेगा , सामान्य रूप से साधारणजनों और विशेष रूप से आयुष पेशेवरों से यह नोट करने के लिए आग्रह किया जाता है कि आयुष मंत्रालय एवं इसके अधीनस्थ संगठनों द्वारा अनुसरण की जाने वाली भर्ती प्रक्रिया हमेशा निर्धारित औपचारिक प्रक्रियाओं का पालन करती है और इनके साथ संबंधित संगठनों की आधिकारिक वेबसाइटों (जो एनआईसी/गॉव.इन प्लेटफॉर्म पर होस्ट किए गए हैं) में औपचारिक घोषणाएं होती हैं।


    एतदद्वारा मंत्रालय सभी संबंधितों पक्षों को सावधान करता है कि आयुष मंत्रालय का उन व्यक्तियों/ भर्ती एजेंसियों द्वारा की गई भर्ती की घोषणा से कोई संबंध नहीं है , जो सरकारी पदों का वादा करके नौकरी चाहने वालों को गुमराह कर रहे हैं। इसके अतिरिक्त, यह भी देखा जा रहा है कि वे लोगों को गुमराह करने के लिए मंत्रालय के समान नकली पते के साथ-साथ भारत सरकार से संबंधित लोगो/ चित्रों का भी अनधिकृत रूप उपयोग कर रहे हैं।


    सामान्य रूप से साधारणजनों और विशेष रूप से आयुष पेशेवरों को सलाह दी जाती है कि इसका प्रत्युत्तर देने से पूर्व वे ऐसे विज्ञापनों में बताए गए तथ्यों को क्रॉस-चेक करें और व्यक्तियों/ भर्ती एजेंसियों की पहचान/ प्रमाणिकता को सत्यापित करें।


    ***


    आर.के.मीणा/आरएनएम/एसकेजे/एनके-5 466

    
    
    (Release ID: 1600522) Visitor Counter : 599
    
    
      Read this release in: English