      रक्षा मंत्रालय

      107वें भारतीय विज्ञान कांग्रेस में डीआरडीओ
      Posted On: 03 JAN 2020 8:23PM by PIB Delhi


    रक्षा अनुसंधान और विकास संगठन (डीआरडीओ) बेंगलुरु के कृषि विज्ञान विश्वविद्यालय में 107वें भारतीय विज्ञान कांग्रेस (आईएससी) में 3-7 जनवरी से आयोजित “ प्राइड ऑफ इंडिया-साइंस एक्सपो -2020’ में भाग ले रहा है। पांच दिवसीय मेगा विज्ञान एक्सपो का आयोजन 107वें भारतीय विज्ञान कांग्रेस (आईएससी-2020) के भाग के रूप में किया गया है जिसका उद्घाटन प्रधानमंत्री श्री नरेन्द्र मोदी ने किया।


    इस एक्सपो में डीआरडीओ पवेलियन का उद्घाटन आज केन्द्रीय विज्ञान एवं प्रौद्योगिकी मंत्री डॉ. हर्षवर्धन ने किया। उन्होंने विभिन्न डीआरडीओ स्टॉलों का निरीक्षण भी किया और वहां प्रदर्शित उत्पादों और प्रौद्योगिकियों में गहरी दिलचस्पी दिखाई। 150 से ज्यादा प्रदर्शन और मॉडल के साथ 31 डीआरडीओ प्रयोगशालाएं कई अत्याधुनिक स्वदेशी रक्षा प्रौद्योगिकियों का प्रदर्शन कर रही हैं, जो ‘ मेक इन इंडिया ’ की भावना के साथ आत्म निर्भरता और राष्ट्रीय गौरव की गाथा बयां करती हैं। डीआरडीओ पवेलियन में बाहरी प्रदर्शनों के मुख्य आकर्षण में लंबी दूरी तक जमीन से हवा में मार करने वाली मिसाइल (एलआरएसएएम), त्वरित प्रतिक्रिया सतह से वायु मिसाइल (क्यूआरएसएएम) प्रणाली, अस्त्र मिसाइल, रडार सहित बैटल फील्ड सर्विलान्स रडार (बीएफएसआर), एएसएलईएसएचए और बीएचएआरएएनआई, मिनी-यूजीवी स्वायत्त निगरानी रोबोट, सेन्ट्री स्वायत्त निगरानी रोबोट आदि शामिल है।


    आंतरिक प्रदर्शन में डीआरडीओ के प्रत्येक प्रौद्योगिकी क्लस्टर के मॉडल शामिल हैं। उनमें से कुछ हैं-एईवाई एवं सी, यूएवी रुस्तम-1 और तपस, निर्भय मिसाइल, आकाश मिसाइल प्रणाली, पृथ्वी मिसाइल, नाग मिसाइल, हेलिना, मारीच- अत्याधुनिक टॉरपीडो रक्षा प्रणाली, बुखारी- द हीटिंग सिस्टम, रेडी-टू-ईट पैकेज्ड फूड्स, जूस आदि।


    रक्षा मंत्रालय के रक्षा अनुसंधान एवं विकास (आरएंडडी) विभाग का रक्षा अनुसंधान और विकास संगठन (डीआरडीओ) है, जिसमें 52 से ज्यादा प्रयोगशालाएं और प्रतिष्ठान मुख्य रूप से सशस्त्र बलों के लिए हथियार प्रणालियों, प्लेटफॉर्मों और उपकरण के विकास में लगे हुए हैं।


    डीआरडीओ पवेलियन प्राइड ऑफ इंडिया एक्सपो हमेशा आगंतुकों और छात्रों के बीच एक मुख्य आकर्षण रहा है। आगंतुकों को डीआरडीओ के वैज्ञानिकों के साथ स्टॉलों पर बातचीत करने का भी मौका मिलता है। डीआरडीओ अत्याधुनिक रक्षा प्रौद्योगिकियों के क्षेत्र में हमारे देश की क्षमताओं को हासिल करने के लिए और डीआरडीओ के लोगों के गौरव को साझा करने के अवसर के लिए अपने पवेलियन पर स्वागत करता है।


    ***


    आर.के.मीणा/आरएनएम/एएम/एसके-5127

    
    
    (Release ID: 1598472) Visitor Counter : 166
    
    
      Read this release in: English , Urdu