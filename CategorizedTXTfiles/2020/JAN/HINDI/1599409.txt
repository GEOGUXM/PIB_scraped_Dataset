      प्रधानमंत्री कार्यालय

      प्रधानमंत्री की रूस के राष्ट्रपति के साथ टेलीफोन पर बातचीत
      Posted On: 13 JAN 2020 7:49PM by PIB Delhi


    प्रधानमंत्री श्री नरेन्द्र मोदी और रूस के राष्ट्रपति श्री व्लादिमीर व्लादिमीरोविच पुतिन ने आज टेलीफोन पर बातचीत की।


    रूस में पारंपरिक तौर पर हाल ही में मनाए गए क्रिसमस त्‍योहार को याद करते हुए प्रधानमंत्री ने रूस के राष्ट्रपति पुतिन और वहां के लोगों को शुभकामनाएं दीं। राष्ट्रपति पुतिन ने भी गर्मजोशी के साथ बधाई दी और प्रधानमंत्री मोदी एवं भारत के लोगों की समृद्धि , प्रगति , शांति और खुशी की कामना की।


    दोनों नेताओं ने हाल ही में खासकर वर्ष 2019 में दोनों देशों के बीच विशेष रूप से विशेषाधिकार प्राप्त रणनीतिक साझेदारी जैसे अहम फैसले पर खुशी जाहिर की। वे भारत-रूस संबंधों को और मजबूत करने के लिए निकटता से परामर्श जारी रखने और वर्ष 2020 में सभी क्षेत्रों में काम करने के लिए सहमत हुए।


    प्रधानमंत्री ने जोर देते हुए कहा कि वर्ष 2020 रूस के लिए खास होगा और इस साल मई में मॉस्को में 75वें विजय दिवस समारोह में राष्ट्रपति पुतिन के निमंत्रण के लिए आभार व्यक्त किया। प्रधान मंत्री ने कहा कि वह इस वर्ष रूस में शंघाई सहयोग संगठन और ब्रिक्स देशों के शिखर सम्मेलन में भाग लेने और 21वें द्विपक्षीय वार्षिक शिखर सम्मेलन के लिए भारत में राष्ट्रपति पुतिन का स्वागत करने को उत्सुक हैं।


    दोनों नेताओं ने क्षेत्रीय और वैश्विक मुद्दों पर बातचीत की और क्षेत्रीय एवं वैश्विक सुरक्षा , शांति और स्थिरता सुनिश्चित करने के लिए भारत और रूस के दृष्टिकोण में समानता को रेखांकित किया।


    ***


    आरकेमीणा/आरएनएम/एके/एसके-5263

    
    
    (Release ID: 1599409) Visitor Counter : 64
    
    
      Read this release in: Assamese , English , Urdu , Marathi , Bengali , Punjabi , Tamil , Kannada