      प्रधानमंत्री कार्यालय

      प्रधानमंत्री ने नेशनल कैडेट कोर की रैली में हिस्सा लिया
      
      प्रधानमंत्री ने युवा भारत की आकांक्षाएं पूरी करने के लिए युवा मानसिकता और सोच का आह्वान किया

      Posted On: 28 JAN 2020 4:05PM by PIB Delhi

    प्रधानमंत्री श्री नरेन्द्र मोदी ने आज नई दिल्ली में नेशनल कैडेट कोर की रैली में हिस्सा लिया।


    रैली के दौरान प्रधानमंत्री ने गार्ड ऑफ ऑनर का निरीक्षण किया तथा एनसीसी के विभिन्न जत्थों और मित्र व पड़ोसी देशों के कैडेटों की परेड का अवलोकन किया।


    सांस्कृतिक प्रदर्शन के साथ-साथ एनसीसी कैडेटों ने प्रधानमंत्री के समक्ष रोमांचकारी खेलों, संगीत और मंच कला जैसे क्षेत्रों में अपनी क्षमताओं का प्रदर्शन किया। प्रधानमंत्री ने प्रतिभाशाली एनसीसी कैडेटों को पुरस्कार प्रदान किये।


    Watch Live! https://t.co/373eCtDhx5

    — PMO India (@PMOIndia) January 28, 2020

    अपने संबोधन में प्रधानमंत्री ने कहा कि एनसीसी देश के प्रति युवाओं में अनुशासन, दृढ़ता और समर्पण की भावना मजबूत करने का मंच प्रदान करता है। उन्होंने कहा कि इन मूल्यों से देश के विकास में मदद मिलती है।


    NCC, देश की युवाशक्ति में Discipline, Determination और देश के प्रति Devotion की भावना को मजबूत करने का बहुत सशक्त मंच है। ये भावनाएं देश के Development के साथ सीधी-सीधी जुड़ी हैं: PM @narendramodi

    — PMO India (@PMOIndia) January 28, 2020

    प्रधानमंत्री ने कहा कि भारत विश्व के सबसे युवा देशों में शामिल है, क्योंकि यहां 65 प्रतिशत से अधिक की आबादी 35 वर्ष की आयु से कम है। उन्होंने कहा, ‘ हमें इस सच्चाई पर गर्व है, लेकिन हमारी यह भी जिम्मेदारी है कि हम युवा सोच से काम करें। ’ प्रधानमंत्री ने कहा कि इसका अर्थ है कि किसी भी मुद्दे को टालने की गुंजाइस नहीं है और फौरन समाधान करने की जरूरत है। उन्होंने कहा, ‘ युवा मन भी यही चाहता है और यही युवा भारत है। ’


    आज विश्व में हमारे देश की पहचान, युवा देश के रूप में है। देश के 65 परसेंट से ज्यादा लोग 35 वर्ष से कम उम्र के हैं। देश युवा है, इसका हमें गर्व है लेकिन देश की सोच युवा हो, ये हमारा दायित्व होना चाहिए: PM @narendramodi

    — PMO India (@PMOIndia) January 28, 2020

    उन्होंने कहा, ‘ अतीत की चुनौतियों का सामना करते हुए और वर्तमान की आवश्यकताओं को ध्यान में रखते हुए हमें भविष्य की अपनी आकांक्षाओं के लिए काम करना चाहिए। ’ उन्होंने कहा कि भारत आज युवा उत्साह और मन के साथ आगे बढ़ रहा है। उन्होंने कहा, ‘ आज भारत के पास युवा मानसिकता और मन है तथा किसी कारण से वह सर्जिकल स्ट्राइक, एयर स्ट्राइक और आतंकी कैंपों पर सीधा हमला करता है। ’ उन्होंने कहा कि युवा मन सबको साथ लेकर आगे बढ़ना चाहता है और यह भी चाहता है कि कोई पीछे न रह जाए। उन्होंने कहा, ‘ किसी भावना के तहत हमने बोडो समझौता किया, जहां सभी हितधारकों के साथ परामर्श किया गया और समझौते पर हस्ताक्षर किए गए। ’


    आज विश्व में हमारे देश की पहचान, युवा देश के रूप में है। देश के 65 परसेंट से ज्यादा लोग 35 वर्ष से कम उम्र के हैं। देश युवा है, इसका हमें गर्व है लेकिन देश की सोच युवा हो, ये हमारा दायित्व होना चाहिए: PM @narendramodi

    — PMO India (@PMOIndia) January 28, 2020

    पूर्वोत्तर में विकास कार्यों का उल्लेख करते हुए प्रधानमंत्री ने कहा कि पूर्वोत्तर क्षेत्र के विकास के साथ खुले दिमाग और खुले दिल से सभी हितधारकों के साथ बातचीत शुरू की गई। आज बोडो समझौता उसी का नतीजा है। उन्होंने कहा, ‘ हमारे युवा भारत की यही सोच है। हम सबको साथ लेकर, सबके विकास के साथ और सबका भरोसा अर्जित करके देश को आगे ले जा रहे हैं। ’


    आज युवा सोच है, युवा मन के साथ देश आगे बढ़ रहा है, इसलिए वो सर्जिकल स्ट्राइक करता है, एयर स्ट्राइक करता है और आतंक के सरपरस्तों को उनके घर में जाकर सबक सिखाता है: PM @narendramodi pic.twitter.com/Scm7kxlY8d

    — PMO India (@PMOIndia) January 28, 2020

    ***


    आर.के.मीणा/आरएनएम/एकेपी/सीएस-5512


    

    
    (Release ID: 1600862) Visitor Counter : 143
    
    
      Read this release in: English , Urdu , Marathi , Bengali , Punjabi , Gujarati , Tamil , Malayalam