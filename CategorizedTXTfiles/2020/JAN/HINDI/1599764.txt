      वाणिज्‍य एवं उद्योग मंत्रालय

      पीयूष गोयल विश्व आर्थिक मंच 2020 के लिए भारतीय प्रतिनिधिमंडल का नेतृत्व करेंगे
      
      वाणिज्य और उद्योग मंत्री दावोस में डब्ल्यूटीओ की अनौपचारिक मंत्रिस्तरीय बैठक में भाग लेंगे
      
      Posted On: 18 JAN 2020 1:53PM by PIB Delhi


    केंद्रीय वाणिज्य और उद्योग एवं रेल मंत्री , पीयूष गोयल 20 से 24 जनवरी 2020 तक दावोस में आयोजित होने वाले 50वें विश्व आर्थिक मंच (डब्ल्यूईएफ) में भारतीय प्रतिनिधिमंडल का नेतृत्व करेंगे। केंद्रीय वाणिज्य और उद्योग मंत्री के साथ डब्ल्यूईएफ में नौवहन और रसायन एवं उर्वरक राज्यमंत्री मनसुख लाल मंडाविया, कर्नाटक और मध्य प्रदेश के मुख्यमंत्री , पंजाब के वित्त मंत्री और तेलंगाना के सूचना प्रौद्योगिकी मंत्री भी भाग लेंगे। उद्योग और आंतरिक व्यापार संवर्धन विभाग के सचिव, वाणिज्य और उद्योग मंत्रालय एवं निवेश भारत के वरिष्ठ अधिकारी भी इस प्रतिनिधिमंडल का हिस्सा हैं।


    वाणिज्य और उद्योग मंत्री ऑस्ट्रेलिया , दक्षिण अफ्रीका , रूस , सऊदी अरब , स्विट्जरलैंड , कोरिया और सिंगापुर के मंत्रियों के साथ द्विपक्षीय बैठक करेंगे। वह विश्व व्यापार संगठन के महानिदेशक और आर्थिक सहयोग और विकास संगठन (ओईसीडी) के महासचिव से भी भेंट करेंगे।


    इसके अलावा, वाणिज्य और उद्योग मंत्री कंपनियों के मुख्य कार्यकारी अधिकारियों के साथ डब्ल्यूईएफ सत्रों के दौरान भारतीय रेलवे में त्वरित निवेश बढ़ाने पर गोल मेज सम्मेलन और भारत में वैश्विक संस्थागत निवेशकों को आकर्षित करने के लिए द्विपक्षीय वार्तालाप करेंगे।


    वाणिज्य और उद्योग मंत्री इस दौरान दावोस में होने वाली एक अनौपचारिक डब्ल्यूटीओ मंत्रिस्तरीय बैठक में भी भाग लेंगे।


    वर्ष के शुभारंभ के साथ दावोस में आयोजित होने वाली डब्ल्यूईएफ की इस वार्षिक बैठक में विश्व के शीर्ष नेता वैश्विक , क्षेत्रीय और उद्योग से जुड़े मुद्दों पर विचार विमर्श के साथ एक एजेंडा तय करने के लिए शामिल होते हैं। 2020 की बैठक का विषय एक सामंजस्यपूर्ण और दीर्घकालीक विश्व के लिए हितधारक है।


    
    आरकेमीणा/आरएनएम/एसएस/डीसी-5347

    
    
    (Release ID: 1599764) Visitor Counter : 339
    
    
      Read this release in: English , Urdu , Marathi , Tamil