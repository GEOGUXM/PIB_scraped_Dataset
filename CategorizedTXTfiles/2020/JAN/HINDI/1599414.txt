      शिक्षा मंत्रालय

      उपराष्ट्रपति श्री एम. वेंकैया नायडू 21 जनवरी को नेल्लोर में शास्त्रीय तेलुगु अध्ययन के लिए नए विशिष्टता केंद्र का उद्घाटन करेंगे
      Posted On: 13 JAN 2020 8:02PM by PIB Delhi


    उपराष्ट्रपति श्री एम. वेंकैया नायडू 21 जनवरी, 2020 को नेल्लोर में केंद्रीय मानव संसाधन विकास मंत्री श्री रमेश पोखरियाल ‘ निशंक ’ की उपस्थिति में शास्त्रीय तेलुगु केंद्र का उद्घाटन करेंगे। शास्त्रीय तेलुगु अध्ययन विशिष्टता केंद्र (सीईएससीटी), केंद्रीय भारतीय भाषा संस्थान (सीआईआईएल), मैसूर के तहत है। इसे आन्ध्र प्रदेश के नेल्लोर में विस्थापित किया गया है, जो पहले मैसूर से अपना क्रियाकलाप चलाता था। केंद्र के उद्घाटन समारोह में मुख्य अतिथि के रूप में आन्ध्र प्रदेश के राज्यपाल तथा आन्ध्र प्रदेश एवं तेलंगाना के मुख्यमंत्रियों और अन्य गणमान्य व्यक्तियों को आमंत्रित किया गया है। नेल्लोर में इस केंद्र की स्थापना होने से अनुसंधानों, सेमीनारों, परिचर्चाओं तथा विभिन्न क्रियाकलापों के जरिये समृद्ध शास्त्रीय तेलुगु के विकास की गतिविधियों को बल मिलेगा।


    केंद्र की ओर से 20 जनवरी, 2020 को शास्त्रीय तेलुगु के विशेषज्ञों की एक दिन की सामूहिक परिचर्चा भी आयोजित की जा रही है, जिसमें आन्ध्र प्रदेश, तेलंगाना तथा देश के अन्य हिस्सों से आए शास्त्रीय तेलुगु के विशेषज्ञों को कार्यक्रम के लिए तथा परिचर्चा में भागीदारी के लिए भी आमंत्रित किया गया है। कार्यक्रम के दौरान शास्त्रीय तेलुगु से संबंधित विभिन्न मुद्दों पर विचार-विमर्श करने के साथ-साथ शास्त्रीय तेलुगु के संरक्षण, प्रसार एवं संवर्धन पर एक दिशा-निर्देश तैयार करने के बारे में भी प्रस्ताव किया गया है, ताकि इस भाषा की समृद्धि को अधिक ऊंचाइयों तक पहुंचाया जा सके। उपराष्ट्रपति विचार-विमर्श के समापन सत्र में भी भाग लेंगे तथा विशेषज्ञों द्वारा चर्चा के मुद्दों पर अपने बहुमूल्य विचार भी प्रस्तुत करेंगे।


    ***


    आर . के . मीणा / आरएनएम / एसकेएस / सीएस -5270

    
    
    (Release ID: 1599414) Visitor Counter : 68
    
    
      Read this release in: English , Urdu