      खान मंत्रालय

      केंद्रीय कोयला और खान मंत्री श्री प्रह्लाद जोशी ने राजस्थान की खनिज उत्खनन परियोजनाओं और गतिविधियों की समीक्षा की
      Posted On: 25 JAN 2020 3:33PM by PIB Delhi


    केंद्रीय खान , कोयला और संसदीय मामले मंत्री श्री प्रह्लाद जोशी ने आज नई दिल्ली में राजस्थान की खनिज उत्खनन परियोजनाओं और गतिविधियों की समीक्षा बैठक की अध्यक्षता की। केंद्रीय संसदीय मामलों और भारी उद्योग और सार्वजनिक उपक्रम राज्य मंत्री श्री अर्जुन राम मेघवाल बैठक में उपस्थित थे। भारतीय भूवैज्ञानिक सर्वेक्षण (जीएसआई) , एनएलसी इंडिया लिमिटेड और खनिज अन्वेषण निगम लिमिटेड (एमईसीएल) के वरिष्ठ प्रतिनिधियों ने राजस्थान में उनके द्वारा की गई उत्खनन संबंधी गतिविधियों पर प्रस्तुतियाँ दीं।


    खान मंत्री ने राजस्थान में पोटाश और लिग्नाइट सहित खनिजों की खोज से संबंधित संगठनों के मुद्दों का भी जायजा लिया। खान मंत्री ने प्रतिनिधियों को राजस्थान में परियोजनाओं में तेजी लाने के लिए कहा और कहा कि इस मामले को राज्य सरकार के साथ भी उठाया जाएगा और आवश्यक चर्चा की जाएगी।


    इस अवसर पर खान मंत्रालय के अपर सचिव डॉ. के. राजेश्वर राव और कोयला मंत्रालय के अपर सचिव विनोद कुमार तिवारी सहित खान मंत्रालय और कोयला मंत्रालय के वरिष्ठ अधिकारी भी उपस्थित थे।


    ***


    आर.के.मीणा/आरएनएम/एसकेजे/एनके-5 470


    

    
    (Release ID: 1600529) Visitor Counter : 123
    
    
      Read this release in: English