      फाइनेंस कमीशन

      वित्‍त आयोग को स्‍वास्‍थ्‍य क्षेत्र पर आधारित प्रस्‍तुति दी गई
      Posted On: 14 JAN 2020 7:02PM by PIB Delhi


    15वें वित्‍त आयोग के समक्ष भारत के स्‍वास्‍थ्‍य क्षेत्र विषय पर प्रस्‍तुति दी गई। आज नई दिल्‍ली में आयोजित एक बैठक में स्‍वास्‍थ्‍य एवं परिवार कल्‍याण मंत्रालय की सचिव श्रीमती प्रीति सूदन और नीति आयोग के सदस्‍य डॉ. वी . के.पॉल ने यह प्रस्‍तुति दी। इस बैठक में नीति आयोग के अध्‍यक्ष श्री एन.के. सिंह , आयोग के सभी सदस्‍य तथा वरिष्‍ठ अधिकारी उपस्थित थे।


    स्‍वास्‍थ्‍य एवं परिवार कल्‍याण विभाग ने 15वें वित्‍त आयोग को राज्‍यों के प्राथमिक स्‍वास्‍थ्‍य देखभाल क्षेत्र में पूंजीगत कमी के लिए वित्‍तीय सहायता देने का सुझाव दिया। इससे राज्‍यों के प्राथमिकता वाले स्‍वास्‍थ्‍य क्षेत्र में धन की कमी दूर होगी।


    मंत्रालय ने प्रदर्शन के आधार पर प्रोत्‍साहन देने का सुझाव दिया। इसके लिए राज्‍यों को वार्षिेक आधार पर बेहतर प्रदर्शन के लिए प्रोत्‍साहन मिलेगा। इस संदर्भ में समेकित स्‍वास्‍थ्‍य सूचकांक का भी उपयोग किया जा सकता है। मंत्रालय ने सहयोग आधारित बहुक्षेत्रीय व गैर-मंत्रालयी दृष्टिकोण अपनाने का प्रस्‍ताव दिया। सरकार के नीति निर्माण में स्‍वास्‍थ्‍य के प्रभाव-सभी नीतियों में स्‍वास्‍थ्‍य - पर भी विचार किया जाना चाहिए।


    मंत्रालय ने अवसंरचना , स्‍वास्‍थ्‍य देखभाल के लिए प्रशिक्षित कर्मचारी , एबी-एचडब्‍ल्‍यूसी को समर्थन , राष्‍ट्रीय एम्‍बुलेंस सेवा तथा दवा व जांच खर्च आदि मदों में धन की आवश्‍यकता के संबंध में जानकारी दी। अगले 5 वर्षों के लिए कुल 5 , 38 , 305.38 करोड़ रुपये की आवश्‍यकता का अनुमान लगाया गया है।


    आज की परिचर्चा के बाद आयोग ने स्‍वास्‍थ्‍य एवं परिवार कल्‍याण मंत्रालय से कहा है कि नीति आयोग के सदस्‍य डॉ.वी.के.पॉल से परामर्श के बाद मंत्रालय संशोधित प्रस्‍ताव प्रस्‍तुत करे जिसमें क्षेत्र आधारित अनुदान के संदर्भ में धनराशि के अधिकतम उपयोग का उल्‍लेख हो।


    ***


    आर.के.मीणा/आरएनएम/जेके / एसके– 5273

    
    
    (Release ID: 1599418) Visitor Counter : 131
    
    
      Read this release in: English , Urdu