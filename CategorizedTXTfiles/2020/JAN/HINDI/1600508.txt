      वित्‍त मंत्रालय

      तमिलनाडु में जानेमाने शिक्षण संस्थानों का संचालन करने वाले समूह पर छापा
      Posted On: 24 JAN 2020 6:48PM by PIB Delhi


    आयकर विभाग ने चेन्नई और मदुरई क्षेत्र में बड़ी संख्या में स्कूल एवं कॉलेजों के साथ प्रमुख शिक्षण संस्थानों का संचालन करने वाले समूह पर छापा मारा है। ट्रस्ट के कार्यालय, ट्रस्टियों और समूह के प्रमुख कर्मचारियों के निवास स्थान पर छापेमारी की गई। यह धर्मादा ट्रस्ट तमिलनाडु में एक मेडिकल कॉलेज एवं अस्पताल, इंजीनियरिंग कॉलेजों और स्कूलों का संचालन करता है। राज्य भर में 64 स्थानों पर खोज एवं पूछताछ का अभियान चलाया गया।


    छापेमारी के दौरान विभिन्न इंजीनियरिंग कॉलेजों के छात्रों से विभिन्न नामांकन के तहत जुटाए गए शुल्क और समूह द्वारा संचालित स्कूलों की गैर-लेखांकित नकदी का पता चला। इसके अलावा ऐसे तमाम नकद रसीद बरामद हुए जिनका अस्पताल के खाते में कोई लेखा-जोखा नहीं था। छापेमारी के दौरान पता चला कि ऋण और ब्याज को नकद में चुकाया गया था जिसे पहले गैर-लेखांकित निवेश के उद्देश्य से लिया गया था। इन रसीदों का उपयोग रकम भुगतान के जरिए संपत्तियों की खरीद में किया गया था।


    इस छापेमारी से लगभग 2 करोड़ रुपये की नकदी जब्त की गई है। अब तक खुलासा होने वाली बेहिसाब आय में से समूह ने 532 करोड़ रुपये अघोषित आय के रूप में दर्शाया है। छापेमारी तत्काल पूरी हो गई है और आगे की जांच जारी है।


    ***


    आरकेमीणा/आरएनएम/एसकेसी/डीसी -5462

    
    
    (Release ID: 1600508) Visitor Counter : 50
    
    
      Read this release in: English