      प्रधानमंत्री कार्यालय

      प्रधानमंत्री श्री नरेन्द्र मोदी और इज़राइल के प्रधानमंत्री श्री बेंजामिन नेतन्याहू के बीच टेलीफोन पर बातचीत
      Posted On: 25 JAN 2020 6:10PM by PIB Delhi


    प्रधानमंत्री श्री नरेन्द्र मोदी ने आज इज़राइल के प्रधानमंत्री श्री बेंजामिन नेतन्याहू से एक टेलीफोन कॉल प्राप्त किया , जिन्होंने भारत के 71वें गणतंत्र दिवस की पूर्व संध्या पर प्रधानमंत्री और भारत के लोगों को अपनी हार्दिक शुभकामनाएं दीं।


    दोनों नेताओं ने वर्ष 2020 के लिए एक दूसरे को शुभकामनाएं और बधाई भी दी।


    दोनों नेताओं ने दोनों देशों के बीच रणनीतिक साझेदारी के महत्व को रेखांकित किया और सभी क्षेत्रों में सहयोग की बढ़ोतरी पर प्रसन्नता व्यक्त की। प्रधानमंत्री श्री मोदी ने कृषि , जल और स्टार्ट-अप के क्षेत्रों में अभिनव पहलों के महत्व पर बल दिया। उन्होंने दोनों देशों के बीच हवाई संपर्क को सुविधाजनक बनाने के प्रयासों का स्वागत किया।


    दोनों नेताओं ने पारस्परिक हित के वैश्विक और क्षेत्रीय मामलों पर विचारों का आदान-प्रदान भी किया। उन्होंने क्षेत्र के संबंध में आगामी पहलों और विकास के संदर्भ सहित एक दूसरे के संपर्क में बने रहने पर सहमति जताई।


    ***


    आर.के.मीणा/आरएनएम/एसकेजे/एनके-5 47 4

    
    
    (Release ID: 1600563) Visitor Counter : 109
    
    
      Read this release in: English , Marathi , Bengali , Punjabi , Tamil , Kannada