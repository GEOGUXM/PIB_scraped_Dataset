      इलेक्ट्रानिक्स एवं आईटी मंत्रालय

      श्री रविशंकर प्रसाद एनआईसी टेक–कांक्लेव 2020 का उद्घाटन करेंगे
      
      इस वर्ष की थीम : टेक्नोलॉजीस फॉर नेक्स्टजेन गर्वेनेंस
      Posted On: 20 JAN 2020 3:53PM by PIB Delhi


      विधि एवं न्याय, संचार और इलेक्ट्रानिक्स व सूचना प्रौद्योगिकी मंत्री श्री रविशंकर प्रसाद दूसरी ‘ एनआईसी टेक – कांक्लेव 2020 ’ का उद्घाटन करेंगे। इस दो दिवसीय कार्यक्रम का आयोजन राष्ट्रीय सूचना विज्ञान केंद्र (एनआईसी) कल प्रवासी भारतीय केंद्र, चाणक्य पुरी, नई दिल्ली में करेगा। इस अवसर पर इलेक्ट्रानिक्स एवं सूचना प्रौद्योगिकी, संचार तथा नागरिक संसाधन विकास राज्य मंत्री श्री धोत्रे संजय शामराव, इलेक्ट्रानिक्स एवं सूचना प्रौद्योगिकी सचिव श्री अजय साहनी और सिसको (भारत और दक्षेस) के अध्यक्ष श्री समीर गर्दे भी उपस्थित रहेंगे।


      इस वर्ष की थीम ‘ टेक्नोलॉजीस फॉर नेक्स्टजेन गर्वेनेंस ’ है।


      एनआईसी सरकार के विभिन्न स्तरों पर सूचना और संचार प्रौद्योगिकी (आईसीटी) के लिए एक प्रमुख संगठन है। इस विषय में एनआईसी डिजिटल इंडिया का महत्वपूर्ण घटक है। सरकार के लिए राष्ट्रीय आईसीटी अवसंरचना स्थापित करने के अलावा एनआईसी ने केंद्र और राज्य सरकारों के विभिन्न क्षेत्रों के लिए समाधान/प्लेटफार्म तैयार और विकसित किये हैं। इसके जरिये सेवाओं में पारदर्शिता, आयोजन और प्रबंधन में इजाफा हुआ है।


      देश में सूचना और संचार प्रौद्योगिकीय के परिदृश्य में भारी बदलाव आया है, जिसका कारण नई उभरने वाली प्रौद्योगिकियां और नई दिशाएं देने वाले नवाचार हैं। इस सुविधा से नागरिकों तक पारदर्शी रूप में सूचनाओं को पहुंचाया जाना संभव हुआ है। इन प्रौद्योगिकियों के अपनाने से देश के डिजिटल बदलाव में बहुत मदद मिलेगी।


      इस सम्मेलन से देश भर के सरकारी अधिकारियों का क्षमता निर्माण होगा और नागरिक केंद्रित सेवाओं की गुणवत्ता बढ़ाने में सुविधा मिलेगी। सम्मेलन में सूचना प्रौद्योगिकी उद्योग के विशेषज्ञ वक्ताओं के रूप में हिस्सा लेंगे और साइबर सुरक्षा, हाईपरस्केल आर्किटेकचर, डिजाइन थिंकिंग जैसे विभिन्न क्षेत्रों में अपनी विशेषज्ञता साझा करेंगे।


      ***


      आर.के.मीणा/आरएनएम/एकेपी/सीएस-536 8

    
    
    (Release ID: 1599859) Visitor Counter : 163
    
    
      Read this release in: English , Urdu