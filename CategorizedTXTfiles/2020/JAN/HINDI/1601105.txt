      स्‍वास्‍थ्‍य एवं परिवार कल्‍याण मंत्रालय

      नोवल कोरोनावायरस पर अपडेट: केरल में सामने आया एक मामला
      Posted On: 30 JAN 2020 12:47PM by PIB Delhi


    आप सभी को अपने और अपने परिवार की सुरक्षा के लिए जानना आवश्यक है कि


    नोवल कोरोना वायरस का प्रकोप चीन में चल रहा है और अंतरराष्ट्रीय स्तर पर अन्य देशों से भी कई मामले सामने आए हैं। कोरोना वायरस बीमारी के लक्षण सामान्य सर्दी-जुकाम से लेकर गंभीर बीमारियों जैसे मिडिल ईस्ट रेस्पिरेटरी सिंड्रोम (एमईआरएस ) – सीओवी और सीवियर एक्यूट रेस्पिरेटरी सिंड्रोम (सार्स-सीओवी) जैसे है।


    क्या हैं लक्षण ?


    बुखार , खांसी , सांस लेने में कठिनाई इसके आम लक्षण हैं।


    खुद को और दूसरों को इस बीमारी से कैसे बचाएं ?


    यदि आपने हाल में चीन की यात्रा की है (पिछले 14 दिनों के भीतर) या किसी गैर-पंजीकृत व्यक्ति से संपर्क किया है तो आपको यह सलाह दी जाती है:

      * अपनी वापसी के बाद 14 दिनों तक घर में अलग-थलग रहें।
      * अलग कमरे में सोएं।
      * परिवार के अन्य सदस्यों के साथ कम संपर्क करें और आगंतुकों से मुलाकात को नजरअंदाज करें।
      * खांसने और छींकने पर नाक और मुंह ढक लें।
      * सर्दी या फ्लू जैसे लक्षण वाले किसी व्यक्ति के निकट संपर्क में आने से बचें। (किसी भी व्यक्ति से कम से कम 1 मीटर की दूरी बनाए रखें)।

      * घर में हर किसी को हर समय हाथ की सफाई रखनी चाहिए और हाथ धोना चाहिए, विशेष तौर पर:

      * छींकने या खांसने के बाद।
      * बीमार की देखभाल के समय।
      * भोजन तैयार करने से पहले और बाद में।
      * खाने से पहले।
      * शौचालय उपयोग के बाद।
      * जब हाथ गंदे होते हैं।
      * जानवरों या जानवरों के अपशिष्ट के संपर्क में आने के बाद।

      * यदि आपको चीन से लौटने के 28 दिनों के भीतर बुखार , खांसी या सांस लेने में कठिनाई होती है तो:

      * अधिक जानकारी के लिए भारत सरकार के स्वास्थ्य मंत्रालय के नियंत्रण कक्ष के फोन नंबर +91-11-2397 8046 पर संपर्क करें।
      * तुरंत मास्क पहनें और नजदीकी चिकित्सा केंद्र जाकर परामर्श लें।
      * घबराएं नहीं

    ***


    आर.के.मीणा/आरएनएम/एसकेएस / पीबी - 5541

    
    
    (Release ID: 1601105) Visitor Counter : 348
    
    
      Read this release in: English , Urdu , Marathi , Assamese , Gujarati , Telugu , Malayalam
    
    
    

*