      रक्षा मंत्रालय

      भारतीय नौसेना ने भारतीय भू-वैज्ञानिक सर्वेक्षण के साथ अपतटीय आंकड़ों के लिए समझौते पर हस्‍ताक्षर किए
      Posted On: 21 JAN 2020 6:56PM by PIB Delhi


    भारतीय नौसेना ने ‘मौसम विज्ञान एवं समुद्र विज्ञान के क्षेत्र में नौसेना के इस्‍तेमाल हेतु समुद्र के निम्‍न तल से जुड़े अपतटीय आंकड़ों, उत्‍पादों एवं विशेषज्ञता को साझा करने’ के लिए भारतीय भू-वैज्ञानिक सर्वेक्षण के साथ एक समझौते पर हस्‍ताक्षर किए हैं। भारतीय नौसेना के समुद्र-विज्ञान एवं मौसम विज्ञान निदेशालय के प्रमुख कमोडोर ए.ए. अभ्‍यंकर और भारतीय भू-वैज्ञानिक सर्वेक्षण के उपमहानिदेशक श्री एन. मारन ने आज समझौते पर हस्‍ताक्षर किए।


    भारतीय भू-वैज्ञानिक सर्वेक्षण का समुद्री एवं अपतटीय सर्वेक्षण संभाग मंगलुरू में अवस्थित है तथा भारत का अधिकांश 21 लाख वर्ग किलोमीटर विशेष आर्थिक क्षेत्र इसके तहत है और यहां व्‍यापक तौर पर अपतटीय अवक्षेप पाए गए हैं। भारतीय भू-वैज्ञानिक सर्वेक्षण के अत्‍याधुनिक महासागरीय अनुसंधान जलयानों – समुद्र मंथन , समुद्र कौस्‍तुभ, समुद्र शौधिकामा एवं समुद्र रत्‍नाकर के इस्‍तेमाल से आंकड़े प्राप्‍त किए गए हैं। अब भारतीय नौसेना हिंद महासागर क्षेत्र में अपने व्‍यापक समुद्री संचालनों में सहायता के लिए विश्‍वसनीय एवं शुद्ध समुद्र-वैज्ञानिक प्रारूपण हेतु तेजी से बढ़ते समुद्री जहाजों द्वारा इन आंकड़ों का इस्‍तेमाल किया जाएगा।


    ****


    आर.के.मीणा/आरएनएम/एसकेएस/वाईबी – 5406


    

    
    (Release ID: 1600100) Visitor Counter : 54
    
    
      Read this release in: English , Urdu