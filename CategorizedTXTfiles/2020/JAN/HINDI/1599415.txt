      इस्‍पात मंत्रालय

      केंद्रीय इस्‍पात राज्‍य मंत्री श्री फग्‍गन सिंह कुलस्‍ते ने एनएमडीसी लिमिटेड के कार्यप्रदर्शन की समीक्षा की
      Posted On: 14 JAN 2020 7:38PM by PIB Delhi


    केंद्रीय इस्‍पात राज्‍य मंत्री श्री फग्‍गन सिंह कुलस्‍ते ने आज हैदराबाद में एनएमडीसी लिमिटेड के मुख्‍य कार्यालय का दौरा किया और इसके कार्य प्रदर्शन की समीक्षा की। श्री कुलस्‍ते ने कंपनी के सीएमडी , निदेशकों, सीवीओ और वरिष्‍ठ अधिकारियों से मुलाकात की।


    श्री कुलस्‍ते ने कहा कि एनएमडीसी खनन के क्षेत्र में भारत की सबसे बड़ी कंपनियों में से एक है। यह कंपनी देश के इस्‍पात उद्योग की रीढ़ है क्‍योंकि यह इस्‍पात उत्‍पादकों को कच्‍चे माल की सुरक्षा सुनिश्चित करती है। उन्‍होंने टिकाऊ और जिम्‍मेदारी के साथ खनन कार्य के लिए एनएमडीसी के प्रयासों की सराहना की। उन्‍होंने हीरा खनन परियोजना, पन्‍ना के बारे में जानकारी प्राप्‍त की और एनएमडीसी को सीएसआर गतिविधियों के लिए बधाई दी।


    इसके पहले एनएमडीसी के सीएमडी श्री एन.बैजेन्‍द्र कुमार ने मंत्री श्री फग्‍गन सिंह कुलस्‍ते को एनएमडीसी के कार्यों और परियोजनाओं की प्रगति की जानकारी दी और उन्‍हें उत्‍पादन बढ़ाने के लिए प्रयास करने का भरोसा दिया।


    ***


    आर.के.मीणा/आरएनएम/जेके / एसके– 5272

    
    
    (Release ID: 1599415) Visitor Counter : 103
    
    
      Read this release in: English , Urdu