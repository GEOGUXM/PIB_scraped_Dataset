      प्रधानमंत्री कार्यालय

      मंत्रिस्‍तरीय प्रतिनिधिमंडल ने रायसीना डॉयलॉग से इतर प्रधानमंत्री श्री नरेन्‍द्र मोदी से भेट की
      Posted On: 15 JAN 2020 9:14PM by PIB Delhi


      12 देशों के मंत्रिस्‍तरीय प्रतिनिधियों ने रायसीना डॉयलॉग से इतर प्रधानमंत्री श्री नरेन्‍द्र मोदी से आज उनके निवास पर भेंट की।


      लातविया के विदेश मंत्री श्री एडगर रिंकेविक्‍स , उज्‍बेकिस्‍तान के विदेश मंत्री श्री अब्‍दुलअज़ीज कैमिलो, हंगरी के विदेश और व्‍यापार मंत्री श्री पीटर ज़ीकार्टो, अफगानिस्‍तान के राष्‍ट्रीय सुरक्षा सलाहकार डॉ. हमदुल्‍ला मोहिब, चेक गणराज्‍य के विदेश मंत्री श्री टॉमस पेट्रिसेक, मालदीव के विदेश मंत्री श्री अब्‍दुल्‍ला शाहिद, बांग्‍लादेश के सूचना मंत्री डॉ. हसन महमूद, एस्‍टोनिया के विदेश मंत्री श्री उरवस रेनसालू, अंतर्राष्‍ट्रीय संबंध और दक्षिण अफ्रीका सहयोग के मंत्री डॉ. नलेदी पेंडर, डेनमार्क के विदेश मंत्री श्री जेपी कोफोड, राष्‍ट्रमंडल महासचिव सुश्री पेट्रिशिया स्‍कॉटलैंड, शंघाई सहयोग संगठन के महासचिव श्री व्‍लादिमीर नोरोव ने प्रधानमंत्री से मुलाकात की।


      प्रधानमंत्री ने इन नेताओं का भारत आने पर स्‍वागत किया और रायसीना डॉयलॉग 2020 में भाग लेने के लिए उनकी सराहना की। प्रधानमंत्री ने त्‍वरित और समग्र सामाजिक-आर्थिक विकास के लिए सरकार द्वारा बड़े पैमाने पर किये जा रहे प्रयासों की चर्चा की और प्रमुख वैश्विक विकास चुनौतियों को कम करने और निरंतर विकास लक्ष्‍य को हासिल करने के महत्‍व पर जोर दिया।


      ****


      आर.के.मीणा/आरएनएम/केपी/वाईबी – 5305

    
    
    (Release ID: 1599551) Visitor Counter : 110
    
    
      Read this release in: Assamese , English , Urdu , Marathi , Bengali , Punjabi , Tamil , Kannada