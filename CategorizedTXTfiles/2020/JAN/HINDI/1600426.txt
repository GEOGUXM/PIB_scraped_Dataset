      प्रधानमंत्री कार्यालय

      प्रधानमंत्री ने राष्ट्रीय बाल पुरस्कार, 2020 के विजेताओं के साथ बातचीत की
      Posted On: 24 JAN 2020 12:44PM by PIB Delhi


      प्रधानमंत्री श्री नरेंद्र मोदी ने आज राष्ट्रीय बाल पुरस्कार विजेताओं के साथ बातचीत की। राष्‍ट्रपति ने 22 जनवरी 2020 को ये पुरस्कार प्रदान किए। पुरस्कार विजेता गणतंत्र दिवस परेड में भी भाग लेंगे।


      भारत के विभिन्न राज्यों के 49 बच्‍चों को ये पुरस्कार प्रदान किए गए हैं। इनमें जम्मू-कश्मीर , मणिपुर और अरुणाचल प्रदेश का एक-एक पुरस्‍कार विजेता है। ये बच्चे कला और संस्कृति , नवाचार , शिक्षा , समाज सेवा , खेल और बहादुरी के क्षेत्र में विजेता बने हैं। भारत सरकार बच्चों को राष्ट्र-निर्माण में एक सबसे महत्वपूर्ण भागीदार के रूप में स्‍वीकार करती है। इस उद्देश्‍य के लिए सरकार नवाचार , शैक्षिक उपलब्धियों , समाज सेवा , कला और संस्कृति , खेल और बहादुरी के क्षेत्रों में असाधारण उपलब्धियों को पहचान देने के लिए हर साल ये पुरस्‍कार प्रदान करती है।


      थोड़ी देर पहले आप सभी का परिचय जब हो रहा था, तो मैं सच में हैरान था। इतनी कम आयु में जिस प्रकार आप सभी ने अलग-अलग क्षेत्रों में जो प्रयास किए, जो काम किया है, वो अदभुत है: PM @narendramodi pic.twitter.com/L0PE4XYiGv

      — PMO India (@PMOIndia) January 24, 2020

      इन बच्चों की विभिन्न क्षेत्रों में उत्कृष्ट उपलब्धियों की प्रशंसा करते हुए , प्रधानमंत्री ने इतनी कम उम्र में इनके किए गए कार्य को अद्भुत बताया। उन्होंने कहा , “ आप जिस तरह समाज और राष्ट्र के प्रति अपने कर्तव्यों को पूरा कर रहे हैं उस तरीके को देखकर मुझे गर्व हो रहा है। जब मैं अपने युवा साथियों की बहादुरी और उपलब्धियों की कहानी सुनता हूं तो उससे मुझे अतिरिक्त ऊर्जा मिलती और कड़ी मेहनत करने की प्रेरणा भी मिलती है ’’ ।


      आप अपने समाज के प्रति, राष्ट्र के प्रति अपनी ड्यूटी के लिए जिस प्रकार से जागरूक हैं, ये देखकर गर्व होता है: PM @narendramodi pic.twitter.com/USU0Wo2Y5N

      — PMO India (@PMOIndia) January 24, 2020

      प्रधान मंत्री ने पुरस्कार विजेता बच्चों से जमीनी हकीकत के साथ मजबूती से जुड़े रहकर कड़ी मेहनत करने के लिए कहा। “ यह पहचान और अधिक अर्जित करने की शुरुआत होनी चाहिए और आपको यह महसूस करना चाहिए कि यह अपने आप में एक अंत नहीं है। ऐसे पुरस्कार आपके साथियों और अन्य बच्चों को सफलता हासिल करने के लिए प्रेरित करेंगे। ”


      मैं आप सभी युवा साथियों के ऐसे साहसिक काम के बारे में जब भी सुनता हूं, आपसे बातचीत करता हूं, तो मुझे भी प्रेरणा मिलती है, ऊर्जा मिलती है: PM @narendramodi

      — PMO India (@PMOIndia) January 24, 2020

      ***


      आरकेमीणा/आरएनएम/आईपीएस/सीसी -5443


    

    
    (Release ID: 1600426) Visitor Counter : 207
    
    
      Read this release in: Assamese , Tamil , Malayalam , English , Urdu , Marathi , Bengali , Punjabi , Punjabi , Gujarati , Kannada