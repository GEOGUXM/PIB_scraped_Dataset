      प्रधानमंत्री कार्यालय

      प्रधानमंत्री श्री नरेन्‍द्र मोदी कल यूएएस, बेंगलुरू में 107वीं भारतीय विज्ञान कांग्रेस का उद्घाटन करेंगे
      Posted On: 02 JAN 2020 5:28PM by PIB Delhi


    प्रधानमंत्री श्री नरेन्‍द्र मोदी कल यानी 3 जनवरी , 2020 को कृषि विज्ञान विश्‍वविद्यालय , जीकेवीके , बेंगलुरू में 107वीं भारतीय विज्ञान कांग्रेस का उद्घाटन करेंगे। प्रधानमंत्री इस अवसर पर उद्घाटन भाषण देंगे और इसके साथ ही आई-स्‍टेम पोर्टल भी लॉन्‍च करेंगे। केन्‍द्रीय मंत्री डॉ. हर्षवर्धन , कर्नाटक के मुख्‍यमंत्री श्री बी.एस. येदियुरप्‍पा और अन्‍य गणमान्‍यजन भी इस अवसर पर उपस्थित रहेंगे।


    इस वर्ष भारतीय विज्ञान कांग्रेस (आईएससी) की थीम ‘ विज्ञान एवं प्रौद्योगिकी : ग्रामीण विकास ’ है। अनेक नोबेल पुरस्‍कार विजेताओं , वैज्ञानिकों , बुद्धिजीवियों , शिक्षाविदों , नीति निर्माताओं , अनुसंधानकर्ताओं , विद्यार्थियों और विभिन्‍न संस्‍थानों के प्रतिनिधियों सहित 15 , 000 से भी अधिक प्रतिभागियों के इसमें शिरकत करने की आशा है। इस आयोजन से जुड़ी संपूर्ण जानकारी मोबाइल एप “ISC 2020 UASB” पर प्राप्‍त की जा सकती है। यह एप गूगल प्‍ले स्‍टोर https://play.google.com/store/apps/details?id=com.indiansciencecongress&hl=en_IN पर उपलब्‍ध है।


    ***


    आर.के.मीणा/आरएनएम/एएम/आरआरएस/वाईबी- 5099


    

    
    (Release ID: 1598320) Visitor Counter : 277
    
    
      Read this release in: Tamil , English , Urdu , Marathi , Bengali , Punjabi , Gujarati , Kannada