      पर्यटन मंत्रालय

      भारत पर्व 2020 26 जनवरी से 31 जनवरी तक मनाया जाएगा
      
      भारत पर्व 2020 की केंद्रीय विषयवस्तु है 'एक भारत श्रेष्ठ भारत' और ‘महात्मा गांधी के 150 वर्षों का समारोह मनाना'

      Posted On: 25 JAN 2020 4:12PM by PIB Delhi

    भारत की मूल भावना का समारोह मनाने के लिए , इस वर्ष दिल्ली में वार्षिक कार्यक्रम भारत पर्व का आयोजन किया जा रहा है। पर्यटन मंत्रालय के विशेष सचिव और वित्तीय सलाहकार श्री राजेश कुमार चतुर्वेदी कल नई दिल्ली के लाल किला मैदान में भारत पर्व का उद्घाटन करेंगे। भारत पर्व , 2020 26 से 31 जनवरी , 2020 तक लाल किले के सामने ज्ञान पथ और लाल किला मैदान में मनाया जा रहा है। भारत पर्व का उद्देश्य भारतीयों को भारत के विभिन्न पर्यटन स्थानों की यात्रा करने और ‘ देखो अपना देश ’ की भावना का संचार करने के लिए प्रोत्साहित करना है।


    इस वर्ष के भारत पर्व की केंद्रीय विषयवस्तु ' एक भारत श्रेष्ठ भारत ' और ' महात्मा गांधी के 150 वर्ष का समारोह ' है। भारत पर्व 26 जनवरी को आम जनता के लिए शाम 5.00 बजे से रात 10.00 बजे तक खुला रहेगा। शेष दिन 27 से 31 जनवरी , 2020 तक भारत पर्व 12.00 बजे दिन से रात्रि 10.00 बजे तक खुला रहेगा।


    भारत पर्व में जनता के लिए कई आकर्षण हैं जैसे गणतंत्र दिवस की झांकी का प्रदर्शन , सशस्त्र सेना बैंड द्वारा प्रदर्शन , राज्य सरकारों/ केंद्र शासित प्रदेशों और लाइन मंत्रालयों द्वारा पर्यटन थीम मंडप, राज्य सरकारों/ संघ शासित क्षेत्र प्रशासनों, हस्तशिल्प/ हस्तकला/ आयोग ट्रिफेड द्वारा हस्तशिल्प/ हथकरघा मंडपों , राज्य सरकारों, होटल प्रबंधन संस्थान और अन्य संगठनों द्वारा फूड कोर्ट, उत्तर मध्य क्षेत्र सांस्कृतिक केंद्र (एनसीजेडसीसी ) और राज्य सरकारों/ केंद्र शासित प्रदेश सरकारों द्वारा सांस्कृतिक प्रदर्शन और राज्य सरकारों तथा होटल प्रबंधन संस्थान द्वारा पाक कला प्रदर्शनी।


    भारत पर्व में प्रवेश निशुल्क है , हालांकि आगंतुकों को पर्व में प्रवेश के लिए अपना पहचान प्रमाण दिखाना होगा।


    ***


    आर.के.मीणा/आरएनएम/एसकेजे/एनके-5 47 2


    

    
    (Release ID: 1600538) Visitor Counter : 671
    
    
      Read this release in: English