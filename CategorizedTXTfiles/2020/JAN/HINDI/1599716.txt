      संघ लोक सेवा आयोग

      भारतीय वन सेवा परीक्षा-2019 के परिणाम घोषित
      Posted On: 17 JAN 2020 4:45PM by PIB Delhi


    संघ लोक सेवा आयोग द्वारा 1 से 8 दिसंबर, 2019 तक आयोजित भारतीय वन सेवा (प्रधान) परीक्षा, 2019 के परिणाम के आधार पर निम्नलिखित अनुक्रमांक वाले उम्मीदवारों ने भारतीय वन सेवा परीक्षा-2019 (समूह ‘क’) के अंतर्गत चयन के लिए व्यक्तित्व परीक्षण हेतु अर्हता प्राप्‍त कर ली है।


    2. इन उम्मीदवारों की उम्मीदवारी, इनके सभी प्रकार से पात्र पाए जाने के अध्यधीन अनंतिम है। उम्मीदवारों को उनके व्यक्तित्व परीक्षण के समय, आयु, शैक्षणिक योग्यताओं, समुदाय, ईडब्‍ल्‍यूएस, बेंचमार्क विकलांगता के अपने दावों के समर्थन में मूल प्रमाण पत्र तथा अन्य दस्तावेज, जैसे यात्रा भत्ता प्रपत्र आदि प्रस्तुत करने होंगे। अनुसूचित जाति/ अनुसूचित जनजाति/ अन्य पिछड़े वर्ग /बेंचमार्क विकलांगता संबंधी प्रमाण पत्रों के प्रपत्र तथा यात्रा भत्ता फार्म आदि को आयोग की वेबसाइट से डाउनलोड किया जा सकता है। इसलिए उन्‍हें सलाह दी जाती है कि वे संबंधित दस्तावेज तैयार रखें। अ.जा./अ.ज.जा./अ.पि.व./बेंचमार्क विकलांगजन/पूर्व-सैन्‍य कर्मियों के लिए उपलब्‍ध आरक्षण/रियायत का लाभ उठाने के इच्‍छुक उम्‍मीदवारों द्वारा प्रस्‍तुत किए जाने वाले मूल प्रमाण-पत्र अनिवार्यत:, सिविल सेवा(प्रारंभिक) परीक्षा, 2019 के माध्‍यम से भारतीय वन सेवा परीक्षा-2019 हेतु आवेदन-पत्र जमा करने की अंतिम तारीख अर्थात् 19.03.2019 से पहले जारी हुए होने चाहिए। ईडब्‍ल्‍यूएस श्रेणी के अंतर्गत आरक्षण/रियायत का लाभ उठाने के इच्‍छुक उम्‍मीदवार आय एवं परिसंपत्ति का मूल प्रमाण-पत्र प्रस्‍तुत करें और यह प्रमाण-पत्र दिनांक 01.08.2019 से पहले जारी हुआ होना चाहिए।


    3. इन उम्मीदवारों का व्यक्तित्व परीक्षण (साक्षात्‍कार) फरवरी माह , 2020 से आयोजित किए जाने की संभावना है। व्यक्तित्व परीक्षण, संघ लोक सेवा आयोग, धौलपुर हाउस, शाहजहां रोड, नई दिल्ली- 110069 के कार्यालय में आयोजित होगा। साक्षात्‍कार के लिए बुलाए जाने वाले उम्‍मीदवार, व्‍यक्तित्‍व परीक्षण का ई-समन पत्र 24 जनवरी , 2020 आयोग की वेबसाइट http://www.upsc.gov.in तथा http://www.upsconline.in से डाउनलोड कर सकते हैं। ऐसे उम्‍मीदवार, जिन्‍हें व्‍यक्तित्‍व परीक्षण हेतु ई-समन पत्र डाउनलोड करने में कठिनाई हो, वे आयोग कार्यालय से पत्र द्वारा या टेलीफोन नं. 011- 23385271, 011-23381125, 011-23098543 या फैक्स नं. 011-23387310, 011-23384472 पर या ई-मेल ( skindo-upsc@gov.in ) के माध्‍यम से तत्काल संपर्क करें। आयोग द्वारा व्‍यक्तित्‍व परीक्षण/साक्षात्‍कार हेतु कोई कागजी समन पत्र जारी नहीं किया जाएगा।


    4. सामान्‍यत:, उम्‍मीदवारों को सूचित की गई व्‍यक्‍तित्‍व परीक्षण की तारीख तथा समय में परिवर्तन के किसी भी अनुरोध पर विचार नहीं किया जाएगा।


    5 . व्‍यक्तित्‍व परीक्षण/साक्षात्‍कार के लिए अर्हता प्राप्‍त सभी उम्‍मीदवारों को, सार्वजनिक प्रकटन योजना के अंतर्गत अपने अंकों को सार्वजनिक रूप से प्रकट करने (ऑप्‍ट इन) या नहीं करने (ऑप्‍ट आउट) में से किसी एक विकल्‍प को चुनना होगा। उम्‍मीदवारों को सलाह दी जाती है कि वे कार्मिक एवं प्रशिक्षण विभाग के पत्र सं. 39020/1/2016-स्‍था.(ख) दिनांक 21.06.2016 , 19.07.2017 तथा “ पोर्टल के माध्‍यम से सार्वजनिक प्रकटन के प्रयोजन से उन उम्‍मीदवारों के अंकों की घोषणा, जिन्‍हें आयोग द्वारा परीक्षा के परिणाम के आधार पर अनुशंसित नहीं किया गया है” संबंधी आयोग के नोट का अवलोकन करें। उम्‍मीदवार यह नोट कर लें कि ऑप्‍ट इन/ऑप्‍ट आउट का विकल्‍प प्रस्‍तुत किए बिना वे अपना ई-समन पत्र डाउनलोड नहीं कर पाएंगे।


    6. विस्‍तृत आवेदन पत्र-II(डीएएफ-II) के संदर्भ में भारतीय वन सेवा (प्रधान) परीक्षा-2019 की नियमावली में निम्‍नलिखित प्रावधान किए गए हैं:


    I. भारतीय वन सेवा (प्रधान) परीक्षा-2019 के परिणाम के आधार पर व्‍यक्तित्‍व परीक्षण/साक्षात्‍कार के लिए अर्हता प्राप्‍त उम्‍मीदवारों को, डीएएफ-II के माध्‍यम से जोन(जोनों)/राज्‍य(राज्‍यों) संवर्ग के लिए अपना वरीयता क्रम प्रदान करना होगा। डीएएफ-II, आयोग की वेबसाइट पर 21 /01/2020 से 28 /01/2020 (सायं 6.00 बजे) तक उपलब्‍ध रहेगा।


    II. एक बार चुन ली गई और सब्मिट कर दी गई वरीयताओं को बाद में संशोधित अथवा परिवर्तित नहीं किया जा सकेगा। अत: उम्‍मीदवारों को सलाह दी जाती है कि जोनों और उनके अंतर्गत संवर्गों के संबंध में अपनी वरीयताएं भरते समय पर्याप्‍त सावधानी बरतें। किसी उम्‍मीदवार द्वारा जोनों के संबंध में एक बार प्रदान की गई वरीयताओं में परिवर्तन करने की अनुमति नहीं होगी। यदि कोई उम्‍मीदवार, निर्धारित अंतिम तारीख/समय तक डीएएफ-II के को सब्मिट करने में विफल रहता है, तो यह मान लिया जाएगा कि जोनों और संवर्गों के संबंध में उसे कोई वरीयता प्रदान नहीं करनी है और इस संबंध में किसी अनुरोध पर विचार नहीं किया जाएगा।


    III. डीएएफ-II में पहले प्रदान की गई सूचना में किसी भी प्रकार का परिवर्तन/संशोधन करने के किसी भी अनुरोध पर आयोग द्वारा विचार नहीं किया जाएगा। तथापि, जहां कहीं आवश्‍यक हो, उम्‍मीदवारों को सलाह दी जाती है कि उनके पते/ संपर्क संबंधी विवरण में किसी प्रकार का परिवर्तन होने पर, इस प्रेस नोट के प्रकाशन के 7 दिनों के भीतर पत्र, ई-मेल ( skindo-upsc@gov.in )अथवा ऊपर दर्शाए गए नंबरों पर फैक्‍स द्वारा आयोग को सूचना तत्‍काल भेजी जाए।


    7. अर्हता प्राप्‍त उम्‍मीदवारों के नाम तथा अनुक्रमांक संघ लोक सेवा आयोग की वेबसाइट www.upsc.gov.in पर भी उपलब्‍ध हैं। अर्हक हुए उम्‍मीदवारों को वह फोटो आईडी अपने साथ लाना होगा, जिसका उल्‍लेख उन्‍होंने डीएएफ-II में किया है।


    8. जिन उम्मीदवारों ने अर्हता प्राप्‍त नहीं की है, उनके अंक-पत्र अंतिम परिणाम (व्यक्तित्व परीक्षण के आयोजन के बाद) प्रकाशित होने की तारीख से 15 दिन के भीतर आयोग की वेबसाइट पर उपलब्ध हो जाएंगे तथा वेबसाइट पर 30 दिनों तक उपलब्ध रहेंगे।


    पूरी सूची के लिए यहां क्लिक करे :


    ****


    एसएनसी- 5339

    
    
    (Release ID: 1599716) Visitor Counter : 153
    
    
      Read this release in: English , Urdu