      पोत परिवहन मंत्रालय

      श्री मनसुख मंडाविया विश्व आर्थिक मंच की बैठक में भाग लेने के लिए दावोस की यात्रा पर जाएंगे
      
      उद्योग जगत की प्रमुख हस्तियों, निवेशकों और उद्यमियों के साथ बैठक करेंगे; अर्थव्यवस्था में और सुधार की संभावनाओं, पूंजी बाजार की प्राथमिकताओं तथा समावेशी नीति-निर्माण आदि विषयों पर विचार-विमर्श करेंगे

      Posted On: 20 JAN 2020 6:36PM by PIB Delhi

    केन्द्रीय पोत परिवहन राज्य मंत्री (स्वतंत्र प्रभार) एवं रसायन तथा उर्वरक मंत्री श्री मनसुख मंडाविया विश्व आर्थिक मंच की 50वीं वार्षिक बैठक में भाग लेंगे। यह बैठक 21 से 24 जनवरी, 2020 तक दावोस, स्विट्जरलैंड में आयोजित होगी। बैठक के दौरान श्री मंडाविया उद्योग जगत की प्रमुख हस्तियों , निवेशकों और उद्यमियों के साथ बैठक करेंगे।


    श्री मंडाविया कतर व बेल्जियम के मंत्रियों तथा अंतर्राष्ट्रीय समुद्री संगठन (आईएमओ) के महासचिव के साथ बैठक करेंगे। वे डब्ल्यूईएफ सत्र, गोलमेज बैठक तथा कंपनियों के सीईओ के साथ होने वाली बैठक में भाग लेंगे। श्री मंडाविया मंत्रियों की अनौपचारिक बैठक में उपस्थित रहेंगे।


    प्रमुख सत्र और द्विपक्षीय बैठकें जिनमें श्री मंडाविया भाग लेंगे निम्न हैं :


    सत्र


    · चिकित्सा जांच : मूलभूत प्रक्रियाओं की ओर


    · प्रभाव के लिए न्वोन्मेष : टिकाऊ प्लास्टिक के लिए अभियांत्रिकी


    · अंतर्राष्ट्रीय व्यापार को बढ़ावा


    · रसायन एवं उन्नत सामग्री नीति


    · रणनीतिक दृष्टिकोण : हिन्द महासागर


    मंत्रियों / संगठनों के साथ द्विपक्षीय बैठकें


    · आईएमओ के साथ बैठक


    · बेल्जियम के उप-प्रधानमंत्री के साथ बैठक


    · कतर के मंत्री के साथ बैठक


    मुख्य कार्यकारी अधिकारियों के साथ द्विपक्षीय बैठकें


    · डीपी वर्ल्ड (यूएई) के सीईओ सुल्तान अहमद बिन सुलेम के साथ बैठक


    · अल्टरनेटिव एनर्जी के सीईओ श्री देव सान्याल के साथ बैठक


    · रिन्यू पावर के श्री सुमंत सिन्हा के साथ बैठक


    · जेमिनी कॉरपोरेशन के साथ बैठक


    · ट्राईस्टार ट्रांसपोटेशन के सीईओ श्री इयूजिन माइने के साथ बैठक


    · एंटवर्प पोर्ट अथॉरिटी के सीईओ के साथ बैठक


    · ब्रिटिश पेट्रोलियम के साथ बैठक


    श्री मंडाविया विश्व आर्थिक मंच 2020 की बैठक में केन्द्रीय रेल और वाणिज्य मंत्री श्री पीयूष गोयल, कर्नाटक और मध्यप्रदेश के मुख्यमंत्रियों, पंजाब के वित्त मंत्री, तेलंगाना के आईटी मंत्री, उद्योग और आंतरिक संवर्धन विभाग के सचिव के साथ भाग ले रहे हैं।


    विश्व आर्थिक मंच 2020 की थीम है – सुसंगत और सतत विश्व के लिए हितधारक।


    ****


    आर.के.मीणा/आरएनएम/जेके/डीए – 5384

    
    
    (Release ID: 1599984) Visitor Counter : 69
    
    
      Read this release in: English