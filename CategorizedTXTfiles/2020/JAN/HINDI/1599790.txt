      प्रधानमंत्री कार्यालय

      प्रधानमंत्री छात्रों, शिक्षकों और अभिभावकों के साथ "परीक्षा पे चर्चा 2020" पर बातचीत करेंगे
      Posted On: 19 JAN 2020 11:06AM by PIB Delhi


    प्रधानमंत्री श्री नरेंद्र मोदी 20 जनवरी, 2020 को छात्रों, शिक्षकों और अभिभावकों के साथ "परीक्षा पे चर्चा 2020" पर बातचीत करेंगे। स्कूली छात्रों के साथ प्रधानमंत्री की बातचीत के तीसरे संस्करण "परीक्षा पे चर्चा 2020" का आयोजन 20 जनवरी, 2020 को सुबह 11 बजे नई दिल्ली के तालकटोरा स्टेडियम में होगा। प्रधानमंत्री श्री नरेंद्र मोदी सवालों के जवाब देंगे और चयनित छात्रों के साथ बातचीत में बताएंगे कि वे परीक्षा के तनाव को कैसे कम सकते हैं।


    छात्रों, शिक्षकों और अभिभावकों में काफी उत्साह देखा जा रहा है, वो सिर्फ इसलिए नहीं कि वे एक अनूठे कार्यक्रम में भाग ले रहे हैं बल्कि इसलिए भी कि उन्हें प्रधानमंत्री से बहुमूल्य सुझाव मिलेंगे। प्रधानमंत्री हमेशा यह सुनिश्चित करने के इच्छुक रहे हैं कि छात्र शांत वातावरण में परीक्षा दें और किसी तरह के तनाव में न आएं ताकि लम्बी अवधि में बेहतर नतीजे सुनिश्चित किए जा सकें।


    स्कूल और कॉलेज के छात्रों के साथ प्रधानमंत्री के इस कार्यक्रम का पहला संस्करण "परीक्षा पे चर्चा 1.0" का आयोजन 16 फरवरी, 2018 को तालकटोरा स्टेडियम, नई दिल्ली में किया गया था। स्कूल और कॉलेज के छात्रों के साथ इस कार्यक्रम के दूसरे संस्करण "परीक्षा पे चर्चा 2.0" का आयोजन 29 जनवरी, 2019 को नई दिल्ली के तालकटोरा स्टेडियम में हुआ था।


    ***


    आरकेमीणा/आरएनएम/एम/एके/डीसी - 5354

    
    
    (Release ID: 1599790) Visitor Counter : 186
    
    
      Read this release in: Telugu , Bengali , Tamil , Assamese , English , Urdu , Marathi , Punjabi , Gujarati , Kannada