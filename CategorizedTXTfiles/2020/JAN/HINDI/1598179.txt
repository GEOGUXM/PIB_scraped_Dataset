      रक्षा मंत्रालय

      एयर मार्शल एमएसजी मेनन वीएसएम ने वायु प्रभारी-अधिकारी प्रशासन के रूप में पदभार संभाला
      Posted On: 01 JAN 2020 3:31PM by PIB Delhi


    एयर मार्शल एमएसजी मेनन वीएसएम ने भारतीय वायु सेना के वायु प्रभारी-अधिकारी प्रशासन के रूप में पदभार संभाल लिया है, जो 1 जनवरी, 2020 से प्रभावी हो गया है।


    एयर मार्शल एमएसजी मेनन वीएसएम दिसंबर, 1982 में भारतीय वायु सेना की प्रशासनिक शाखा से जुड़े थे। उन्होंने कालीकट विश्वविद्यालय से विज्ञान में स्नातक की डिग्री प्राप्त की है।


    उन्होंने कॉलेज ऑफ एयर वारफेयर से उच्च वायु कमान पाठ्यक्रम पूरा किया है। वह डिफेंस सर्विसेज स्टाफ कॉलेज, वेलिंगटन और प्रतिष्ठित नेशनल डिफेंस कॉलेज के पूर्व विद्यार्थी हैं।


    एयर मार्शल एमएसजी मेनन एक कैट ‘ एवाईई ’ हवाई यातायात नियंत्रक हैं और उन्होंने एक प्रमुख फ्लाइंग स्टेशन में एक परिचालनरत रडार यूनिट की कमान संभाली है। उन्होंने एक प्रमुख एएफ स्टेशन में मुख्य प्रशासनिक अधिकारी और नेशनल डिफेंस यूनिवर्सिटी में निदेशक की नियुक्तियों की व्यवस्था की है। उन्होंने प्रतिष्ठित एयर फोर्स एडमिनिस्ट्रेटिव कॉलेज, कोयम्बटूर के कमांडेंट और मुख्य निदेशक परिचालन (हवाई यातायात सेवाएं) के रूप में अपनी सेवाएं प्रदान की हैं। एयर वाइस मार्शल के पद पर पदोन्नति होने पर उन्होंने वायु स्टाफ के सहायक प्रमुख (संगठन एवं औपचारिक) और वायु स्टाफ के सहायक प्रमुख (एएफ कार्य) की नियुक्ति की व्यवस्था की है।


    वायु प्रभारी-अधिकारी प्रशासन के रूप में कार्यभार संभालने से पहले वह वायु सेना के मुख्यालय में महानिदेशक (कार्य एवं औपचारिक) थे।


    उनकी विशिष्ठ सेवा के लिए एयर मार्शल की सराहना वीसीएएस ने वर्ष 2007 में की थी। उन्हें भारत के माननीय राष्ट्रपति ने वर्ष 2016 में विशिष्ट सेवा मेडल (वीएसएम) से नवाजा था।


    उनका विवाह श्रीमती लक्ष्मी मेनन से हुआ और उनकी एक सुपुत्री है जो एक सूक्ष्म जीवविज्ञानी हैं।


    ***


    आर.के.मीणा/आरएनएम/एएम/आरआरएस/सीएस – 5078


    

    
    (Release ID: 1598179) Visitor Counter : 175
    
    
      Read this release in: English , Urdu