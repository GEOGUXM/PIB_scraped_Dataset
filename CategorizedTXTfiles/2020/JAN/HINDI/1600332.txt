      विधि एवं न्‍याय मंत्रालय

      न्याय विभाग में टेली लॉ का 1.5 लाख पंजीकरण हुआ
      
      ग्रामीण स्तर के 3 शीर्ष उद्यमियों को सम्मानित किया गया
      
      Posted On: 22 JAN 2020 5:21PM by PIB Delhi


    भारत सरकार के न्याय विभाग द्वारा टेली लॉ पर सलाह के लिए आज नई दिल्ली में 1,50,000 पंजीकरण किया गया, जो जरूरतमंद लोगों को प्री-लिटिगेशन सलाह देने की पहल है। यह कार्यक्रम सीएससी कॉर्पोरेशन द्वारा न्याय विभाग के सहयोग से आयोजित किया गया था।


    कार्यशाला में कॉमन सर्विस सेंटर्स (सीएससी) के बड़ी संख्या में पैरा लीगल वालंटियर्स और ग्रामीण स्तर के उद्यमियों ने भाग लिया। कार्यशाला में इस बात पर प्रकाश डाला गया कि टेली लॉ ने एक मंच प्रदान किया है, जो समाज के जरूरतमंदों और पहुंच से वंचित वर्गों को मुकदमा-पूर्व सलाह देता है। बेहतर कार्यप्रणाली के लिए कानून का ज्ञान रखने वाले व्यक्तियों के साथ डिजिटल प्रौद्योगिकी को संयोजित करने के लिए इस कार्यक्रम को मजबूत करने की आवश्यकता महसूस की गई।


    प्रशिक्षण कार्यक्रम के बारे में कानून एवं न्याय मंत्रालय के न्याय विभाग के सचिव डॉ. आलोक श्रीवास्तव ने कहा कि टेली-लॉ टीम ने 930 मास्टर ट्रेनरों को प्रशिक्षित किया है, जो पूरे देश में 56,000 पैरा लीगल वालंटियर्स (पीएलवी) और ग्रामीण स्तर के उद्यमियों (वीएलई) को प्रशिक्षण देंगे। उन्होंने कहा कि लोगों को बेहतर सलाह देने के लिए पीएलवी और वीएलई के लिए बेहतर और नियमित प्रशिक्षण की जरूरत है।


    प्रतिभागियों को नागरिक कर्तव्यों के बारे में भी बताया गया। इस बात पर जोर दिया गया कि व्यक्ति को हमेशा यह याद रखना चाहिए कि हमारे पास कर्तव्यों के साथ-साथ अधिकार भी हैं और हमें अपने कर्तव्यों का पालन उच्चतम ईमानदारी के साथ करना है।


    सीएससी के माध्यम से गांवों में कानूनी सलाह प्रदान करने के उद्देश्य से 20 अप्रैल, 2017 को टेली-लॉ पहल शुरू की गई थी। एक शीर्ष परियोजना यूपी, बिहार, पूर्वोत्तर राज्यों और जम्मू-कश्मीर केंद्रशासित प्रदेश सहित 11 राज्यों के 1800 सीएससी में शुरू हुआ। भारत सरकार के 100 दिनों के कार्यक्रम में 115 एस्पिरेशनल जिलों में इस योजना का विस्तार किया गया है।


    टेली लॉ पर एक समर्पित वेबसाइट न्याय विभाग द्वारा स्थापित की गई है, जिसे सीएससी ई-गवर्नेंस के समर्थन से डिजाइन किया गया है और 22 भाषाओं में इसका अनुवाद किया गया है। टेली-लॉ मामलों को पूर्व-पंजीकृत करने के लिए पीएलवी के लिए एक टेली-लॉ मोबाइल एप्लिकेशन उपलब्ध है। एक टेली-लॉज़ डैशबोर्ड भी लॉगिन और मामलों के पंजीकरण के लिए विकेंद्रीकृत सुविधाओं के साथ विकसित किया गया है और पैनल वकीलों, पैरा लीगल वालंटियरों आदि के लिए मामलों को देखता है।


    इस अवसर पर टेली लॉ के तहत 3 शीर्ष लेनदेन करने वाले वीएलई को सम्मानित किया गया। इस अवसर पर सीएससी अकादमी और कैपजेमिनी के बीच एक समझौता ज्ञापन का आदान-प्रदान किया गया। संविधान दिवस पर एक प्रश्नोत्तरी कार्यक्रम आयोजित किया गया ।


    इस अवसर पर कानून और न्याय मंत्रालय के न्याय विभाग के सचिव, इलेक्ट्रॉनिक्स एवं सूचना प्रौद्योगिकी मंत्रालय के सचिव, सीएससी निगम के प्रबंध निदेशक, कानून और आईटी मंत्रालयों के वरिष्ठ अधिकारी उपस्थित थे।


    ***


    आरकेमीणा/आरएनएम/एसकेएस/सीएस-5 429

    
    
    (Release ID: 1600332) Visitor Counter : 64
    
    
      Read this release in: English , Urdu