      प्रधानमंत्री कार्यालय

      प्रधानमंत्री कल ‘प्रगति’ बैठक की अध्यक्षता करेंगे
      Posted On: 21 JAN 2020 1:01PM by PIB Delhi


    प्रधानमंत्री श्री नरेन्द्र मोदी कल 22 जनवरी, 2020 को सूचना एवं संचार प्रौद्योगिकी आधारित सक्रिय शासन और सामयिक कार्यान्वयन के लिए बहुउद्देश्यीय मंच ‘ प्रगति ’ के जरिए 32वें संवाद की अध्यक्षता करेंगे।


    ‘ प्रगति ’ के पिछले 31 संवादों के दौरान प्रधानमंत्री ने 12 लाख करोड़ रुपये से अधिक की लागत वाली परियोजनाओं की समीक्षा की। वर्ष 2019 की पिछली ‘ प्रगति ’ बैठक में 16 राज्यों तथा जम्मू एवं कश्मीर केन्द्रशासित प्रदेश से संबंधित 61,000 करोड़ रुपये से अधिक की नौ परियोजनाओं पर चर्चा की गई थी। विदेशों में काम करने वाले भारतीय नागरिकों की शिकायतों, राष्ट्रीय कृषि बाजार, आकांक्षी जनपद कार्यक्रम और अवसंरचना विकास कार्यक्रमों व पहलों जैसे विभिन्न विषयों पर भी चर्चा की गई थी।


    प्रधानमंत्री ने 25 मार्च, 2015 को बहुउद्देश्यीय और बहुविषयक शासन मंच ‘ प्रगति ’ की शुरूआत की थी। ‘ प्रगति ’ एकीकृत संवाद मंच है, जिसका उद्देश्य जन-साधारण की शिकायतों का समाधान करना है। ‘ प्रगति ’ के जरिए भारत सरकार के महत्वपूर्ण कार्यक्रमों और परियोजनाओं तथा विभिन्न राज्य सरकारों द्वारा शुरू की जाने वाली परियोजनाओं की निगरानी और समीक्षा में मदद मिलती है।


    ***


    आर.के.मीणा/आरएनएम/एकेपी/एमएस-5378

    
    
    (Release ID: 1599960) Visitor Counter : 244
    
    
      Read this release in: Telugu , English , Urdu , Marathi , Bengali , Punjabi , Tamil , Kannada , Malayalam