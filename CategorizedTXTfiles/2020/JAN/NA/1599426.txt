      रक्षा मंत्रालय

      चौथा सशस्‍त्र बल वेटरन दिवस
      Posted On: 14 JAN 2020 9:08PM by PIB Delhi


    सशस्‍त्र बल वेटरन दिवस 14 जनवरी , 2020 को मानेकशॉ सेंटर दिल्‍ली कैंट तथा देश के कई स्‍थानों पर मनाया गया। 2017 से 14 जनवरी को प्रतिवर्ष सशस्‍त्र बल वेटरन दिवस मनाया जाता है। भारतीय सशस्‍त्र बलों के पहले कमांडर इन चीफ , फील्‍ड मार्शल के.एम करियप्‍पा ने 14 जनवरी, 1953 को अवकाश प्राप्‍त किया था। उन्‍हीं की याद में सशस्‍त्र बल वेटरन दिवस मनाया जाता है। फील्‍ड मार्शल के.एम करियप्‍पा को प्‍यार से कीपर के नाम से भी बुलाया जाता था। देश की सेवा के लिए वेटरन सैन्‍य कर्मियों के समर्पण और बलिदान को सम्‍मान देने के लिए सशस्‍त्र बल वेटरन दिवस का आयोजन किया जाता है।


    नौसेना प्रमुख एडमिरल करमवीर सिंह , मानेकशॉ सेंटर में आयोजित समारोह के मुख्‍य अतिथि थे। कार्यक्रम में सेना प्रमुख तथा वायुसेना प्रमुख भी उपस्थित थे। समारोह में ‘सम्‍मान एवं वायु संवेदना’, सेना तथा वायुसेना की पत्रिकाएं भी जारी की गई। समारोह में 2600 वेटरन सैन्‍यकर्मियों, विभिन्‍न बैंकों, सीजीडीए, डीजीआर, केएसबी, ईसीएचएस तथा तीनों सेनाओं के कल्‍याणकारी संगठनों ने भाग लिया।


    ***


    आर.के.मीणा/आरएनएम/जेके /एसके–5274

    
    
    (Release ID: 1599426) Visitor Counter : 118
    
    
      Read this release in: English , Urdu