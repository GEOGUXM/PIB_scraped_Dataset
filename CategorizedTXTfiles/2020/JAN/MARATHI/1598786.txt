      मंत्रिमंडळ

      भारतीय रेल्वेला ऊर्जा स्वयंपूर्ण करण्यासाठी भारत आणि ब्रिटन यांच्यातील सामंजस्य कराराला केंद्रीय मंत्रिमंडळाने मान्यता दिली
      Posted On: 08 JAN 2020 5:31PM by PIB Mumbai


    नवी दिल्ली, 8 जानेवारी 20 20


    पंतप्रधान नरेंद्र मोदी यांच्या अध्यक्षतेखालील केंद्रीय मंत्रिमंडळाने भारतीय रेल्वेला उर्जेबाबत स्वयंपूर्ण बनवण्यासाठी 2 डिसेंबर 2019 रोजी आंतरराष्ट्रीय विकास विभागासोबत (ब्रिटन सरकार) केलेल्या सामंजस्य करारावर स्वाक्षरी करण्यास मान्यता दिली.


    अंमलबजावणी धोरण आणि लक्ष्य


    रेल्वे मंत्रालयाने भारतीय रेल्वेला उर्जेच्या बाबतीत स्वावलंबी करण्यासाठी आंतरराष्ट्रीय विकास विभागासोबत (ब्रिटन सरकार) खालील करार केला आहे: -


    भारतीय रेल्वेची ऊर्जा कार्यक्षमता आणि उर्जा आत्मनिर्भरता सक्षम करण्याच्या प्रयत्नांचा एक भाग म्हणून राबविल्या जाणाऱ्या उपक्रमांच्या व्याप्तीवर उभय पक्ष सहमत आहेत.


    प्रत्येक सहभागी आपापल्या देशांमधील या विषयावर अंमलबजावणी करण्यासाठी असलेले कायदे , नियम , आणि राष्ट्रीय धोरणांच्या अंतर्गत भारतीय रेल्वेसाठी ऊर्जा कार्यक्षमता आणि उर्जा आत्मनिर्भरता सक्षम करण्यासाठी आवश्यक पावले उचलण्याचा प्रयत्न करेल.


    भारतीय रेल्वेसाठी उर्जा नियोजन अर्थात सौर आणि पवन ऊर्जा विभाग , ऊर्जा कार्यक्षमता पद्धतींचा अवलंब करणे , इंधन कार्यक्षमता सक्षम करणे , इलेक्ट्रिक वाहन चार्जिंग पायाभूत सुविधा उपलब्ध करणे , बॅटरीवर चालणारी शंटिंग लोकोमोटिव्ह्ज उपलब्ध करणे यासाठी उभय पक्ष सहमत आहेत. प्रशिक्षण कार्यक्रम , औद्योगिक भेटी , इ. किंवा इतर कोणत्याही प्रकारच्या सहकार्यासह क्षमता विकासांना लेखी मान्यता देण्यात येईल.


    या सामंजस्य करारानुसार सहभागी योग्य समन्वय साधतील. या करारामध्ये असे काहीही नाही जे भागीदारांमधील विद्यमान आणि भविष्यातील सहकार्याच्या व्यवस्थेला हानी पोहोचवू शकेल.


    भागीदार सामंजस्य करारामधील काही भागामध्ये बदल किंवा दुरुस्तीसाठी लेखी विनंती करू शकतात. त्यात केलेले कोणतेही बदल सुधारित सामंजस्य कराराचा भाग असतील. हे बदल किंवा दुरुस्ती भागीदारांनी निश्चित केलेल्या तारखेपासून लागू होतील.


    दोन्ही पक्षांच्या अधिकृत प्रतिनिधींनी सह्या केल्यावर सामंजस्य करार अंमलात येईल आणि कोणताही पक्ष अन्य पक्षाला लेखी पत्रव्यवहाराद्वारे करार रद्द केल्याचे कळवू शकतो. अशा परिस्थितीत , करार रद्द झाल्यास दुसर्‍या पक्षाला लेखी माहिती मिळाल्यानंतर सहा महिन्यांनंतर अंमलात आणले जाईल.


    सामंजस्य करार रद्द झाल्याने करारनामा रद्द होण्याच्या तारखेआधीच भागीदारांनी मान्य केलेल्या प्रकल्प आणि / किंवा कार्यक्रमांवर परिणाम होणार नाही.


    भागीदारांमधील कोणतेही विवाद किंवा मतभेद परस्पर विचारविनिमय आणि वाटाघाटीद्वारे सोडवले जातील.


    पार्श्वभूमी:


    रेल्वे मंत्रालयाने ऊर्जा क्षेत्रातील विकासासाठी तांत्रिक , धोरण , संशोधन आणि व्यवसायातील पैलूंमध्ये सहकार्यासाठी सामंजस्य करार / बदलांच्या व्यवस्थापनावर स्वाक्षरी केली आहे. या कार्यक्रमाचा उद्देश स्ट्रक्चरल सुधारणांना सहाय्य करणे आणि नूतनीकरण योग्य ऊर्जा वीज ग्रीडशी जोडणे आहे.


    अधिक शाश्वत आणि एकात्मिक आर्थिक वाढ , चांगली ऊर्जा सुरक्षा आणि कमी कार्बन उत्सर्जन हे त्याचे मुख्य उद्दीष्ट आहे.


    B.Gokhale/S.Mhatre/ P.Malandkar


    

    
    (Release ID: 1598786) Visitor Counter : 31
    
    
      Read this release in: English