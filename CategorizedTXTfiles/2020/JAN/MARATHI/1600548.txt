      उपराष्ट्रपती कार्यालय

      प्रजासत्ताक दिनाच्या पूर्वसंध्येला उपराष्ट्रपतींनी देशवासियांना दिल्या शुभेच्छा
      Posted On: 25 JAN 2020 6:54PM by PIB Mumbai


    नवी दिल्‍ली, 25 जानेवारी 2020


    उपराष्ट्र्पती एम. व्यंकय्या नायडू यांनी प्रजासत्ताक दिनाच्या पूर्वसंध्येला देशवासियांना शुभेच्छा दिल्या आहेत. देशातील नागरिकांना दिलेल्या संदेशात त्यांनी आपल्या स्वातंत्र्य सैनकांना श्रद्धांजलि अर्पण केली आणि नागरिकांना देशाची एकता आणि अखंडता आणखी बळकट करण्याचे आवाहन केले ज्यातून सर्वसमावेशक, समृद्ध, प्रगतिशील आणि सुसंवादी भारताची निर्मिती करता येईल.


    उपराष्ट्रपतींचा संपूर्ण संदेश पुढीलप्रमाणे -

    प्रजासत्ताक दिन सोहळ्याच्या आनंदमयी प्रसंगी मी आपल्या देशाच्या सर्व नागरिकांना हार्दिक शुभेच्छा देतो आणि अभिनंदन करतो. 1950 मध्ये आजच्या ऐतिहासिक दिनी आपली राज्यघटना अस्तित्वात आली होती.
    आज आपण स्वातंत्र्याचा उत्सव साजरा करत असताना आपल्या देशाच्या स्वातंत्र्यासाठी आपल्या प्राणांचे बलिदान दिलेल्या वीर पुरुषांना आणि महिलांना आदरपूर्वक श्रद्धांजली अर्पण करूया.
    आपली राज्यघटना हा पवित्र ग्रंथ आहे जो आपला मार्गदर्शक आणि नैतिक दिशादर्शक देखील आहे. आज, आपण राज्यघटना आणि ज्याच्या मजबूत पायावर हे राष्ट्र उभे आहे. त्या स्वातंत्र्य, समानता, बंधुभाव आणि सर्वांना न्याय या आदर्शांप्रती आपल्या वचनबद्धतेचा पुनरुच्चार करूया.
    चला, आपण प्रतिज्ञा करूया कि, आपण आपल्या घटनेद्वारे अधिष्ठित मूलभूत कर्तव्ये निष्ठेने पार पाडू आणि देशाच्या विकासात सक्रिय सहभागी होऊन जबाबदार नागरिक बनू .
    आज भारत निरंतर प्रगती करत आहे आणि आधुनिक अर्थव्यवस्था, प्रगतिशील समाज आणि वैविध्यपूर्ण आणि चैतन्यदायी सांस्कृतिक मूल्यांच्या सामर्थ्यावर या समकालीन जगात महत्वपूर्ण भूमिका पार पाडत आहे. पुन्हा एकदा आपण दृढ संकल्प करूया कि एक राष्ट्र म्हणून, नवनव्या आव्हानांचा एकत्रितपणे सामना करू आणि आपल्या विकास यात्रेत नेटाने मार्गक्रमण करू.
    चला, या प्रजासत्ताक दिनी, या विशाल आणि वैविध्यपूर्ण देशाची एकता आणि अखंडता अधिक बळकट करूया. एकतेचे हे मजबूत बंध सर्वसमावेशक, समृद्ध, प्रगतिशील, शांततापूर्ण आणि सुसंवादी राष्ट्राच्या निर्माणाप्रति आपल्या प्रयत्नांची प्रेरक शक्ती बनवूया.”


    S.Tupe/S.Kane/D.Rane

    
    
    (Release ID: 1600548) Visitor Counter : 23
    
    
      Read this release in: English