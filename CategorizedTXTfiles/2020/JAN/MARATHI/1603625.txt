      पंतप्रधान कार्यालय

      यंदाचे संसदेचे सत्र देशाच्या उज्ज्वल भविष्याच्या दृष्टीने नव्या दशकाची भक्कम पायाभरणी करणारे ठरावे-पंतप्रधान
      
      खासदारांनी आर्थिक विकास आणि नागरिकांच्या सक्षमीकरणावर भर द्यावा

      Posted On: 31 JAN 2020 10:26PM by PIB Mumbai

    नवी दिल्ली, 31 जानेवारी 2020


    संसदेचे अर्थसंकल्पीय अधिवेशन भारताच्या उज्ज्वल भविष्याची भक्कम पायाभरणी करणारे ठरावे आणि नव्या दशकाच्या उभारणीची सुरुवात या सत्रापासून व्हावी अशी अपेक्षा पंतप्रधान नरेंद्र मोदी यांनी व्यक्त केली आहे.


    अर्थसंकल्पीय अधिवेशनाच्यापूर्वी संसद भवन परिसरात पंतप्रधानांनी प्रसारमाध्यमांशी संवाद साधला. या अधिवेशनात आर्थिक विषयांवर व्यापक चर्चा व्हावी तसेच सध्याच्या जागतिक स्थितीचा भारतीय अर्थव्यवस्थेला कसा लाभ मिळू शकेल यावर उपाययोजना सुचवल्या जाव्यात, असे ते म्हणाले.


    ‘आपण या सत्रात केवळ आर्थिक विषयांवर भर द्यायला हवा आणि देशाच्या अर्थव्यवस्थेला पुढे कसे नेता येईल यासाठी प्रयत्न करायला हवेत.


    देशातील सर्व वंचित घटक आणि महिलांच्या सक्षमीकरणासाठी आमचे सरकार सातत्याने प्रयत्न करत आहे. येत्या दशकातही याच दिशेने आम्ही प्रयत्न करणार आहोत. त्यामुळे आर्थिक विषय आणि जनतेच्या सक्षमीकरणावर दोन्ही सभागृहात चर्चा होईल, अशी मला आशा आहे. या चर्चेचा लाभ आपल्या सर्वांनाच होईल, असा मला विश्वास वाटतो.’


    B.Gokhale / R.Aghor /P.Kor

    
    
    (Release ID: 1603625) Visitor Counter : 14
    
    
      Read this release in: English