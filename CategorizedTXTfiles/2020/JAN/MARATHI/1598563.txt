      माहिती आणि प्रसारण मंत्रालय

      मिफ 2020 करिता प्रतिनिधीसाठी ऑनलाईन नोंदणी सुरु
      Posted On: 06 JAN 2020 6:41PM by PIB Mumbai


    मुंबई, 6 जानेवारी 20 20


    16व्या मिफ 2020 साठी प्रतिनिधींची नोंदणी सुरु झाली आहे. देशभरातल्या सिनेरसिकांना ज्याची प्रतिक्षा असते तो माहितीपट, लघुपट आणि ॲनिमेशन पटाचा मुंबई आंतरराष्ट्रीय चित्रपट महोत्सव अर्थात मिफ येत्या 28 जानेवारीपासून मुंबईत फिल्म्स डिव्हिजन कॉम्प्लेक्समध्ये सुरु होणार आहे. 3 फेब्रुवारीपर्यंत चालणाऱ्या या महोत्सवासाठी www.miff.in या संकेतस्थळामार्फत नोंदणी करता येणार आहे. जनरल श्रेणी प्रतिनिधींसाठी ऑनलाईन नोंदणी शुल्क 300 रुपये आहे. तर माध्यमे आणि चित्रपटविषयक विद्यार्थी तसेच मुद्रित आणि इलेक्ट्रॉनिक मिडिया प्रतिनिधींसाठी नोंदणी नि:शुल्क राहील. नॉन फिचर फिल्मसाठीचा दक्षिण आशियातला सर्वात जुना आणि मोठा असलेला हा चित्रपट महोत्सव, मिफ, जगभरातल्या चित्रपट निर्मात्यांसाठी आकर्षणाचे केंद्र राहीला आहे. 16 व्या मिफसाठी राष्ट्रीय विभागात आलेल्या 729 प्रवेशिका तर आंतरराष्ट्रीय स्पर्धेसाठी 24 देशातल्या 144 प्रवेशिका मिफच्या लोकप्रियतेची प्रचिती देतात.


    मुंबईतल्या नेहरु सेंटर ऑडिटोरियममध्ये 28 जानेवारीला 16 व्या मिफचे उद्‌घाटन होईल. तर 3 फेब्रुवारीला याच ठिकाणी समारोपही होणार आहे. इतर सत्रे आणि चित्रपट फिल्म्स डिव्हिजनमध्ये दाखविण्यात येणार आहेत.


    मिफ 2020 चा भाग म्हणून मुंबई विद्यापीठाच्या कालिना परिसरात, मालाडच्या देवीप्रसाद गोएंका मॅनेजमेंट कॉलेज आणि विलेपार्ले इथल्या उषा प्रविण गांधी कॉलेज परिसरात स्पेशली क्युरेटेड चित्रपट दाखविण्यात येणार आहेत. माहितीपट निर्मितीत विद्यार्थ्यांना रुची निर्माण व्हावी आणि त्यांना प्रोत्साहन मिळावे हा याचा उद्देश आहे.


    ठळक वैशिष्ट्ये:


    युरोपियन महासंघाकडून चित्रपटांचे विशेष पॅकेज, रशिया, फिनलंड आणि बल्गेरियाकडून ॲनिमेशन पॅकेज, डिटेनमेंट, नाईट ॲट द गार्डन यासारखे ऑस्करसाठी नामांकन प्राप्त लघुपट यासह इतरही अनेक आकर्षणे मिफ 2020 मध्ये राहणार आहेत.


    ईशान्य भारतातले विशेष चित्रपट, आंतरराष्ट्रीय चित्रपट महोत्सवातले उत्तम चित्रपट, सत्यजित रे यांचा रबिंद्रनाथ टागोर हा चित्रपट, तसेच इनर आय, पिकू हे चित्रपटही यात पाहता येतील. आर्यलंड हा कंट्री इन फोकस असेल. आयडीपीएकडून ओपन फोरम, बी लेनिन यांच्याकडून संकलन कार्यशाळा, इंडियन इंन्स्टिट्युट ऑफ ड्रोन्सकडून ड्रोन छायाचित्रण कार्यशाळा ही या मिफची वैशिष्ट्ये आहेत.


    B.Gokhale/N.Chitale/ D.Rane


    

    
    (Release ID: 1598563) Visitor Counter : 31
    
    
      Read this release in: English