      राष्ट्रपती कार्यालय

      राष्ट्रीय मतदार दिन कार्यक्रमात राष्ट्रपती सहभागी
      Posted On: 25 JAN 2020 6:03PM by PIB Mumbai


    नवी दिल्‍ली, 25 जानेवारी 2020


    १० व्या राष्ट्रीय मतदार दिना निमित्त केंद्रीय निवडणूक आयोगाने नवी दिल्लीत आयोजित केलेल्या कार्यक्रमात राष्ट्रपती रामनाथ कोविंद सहभागी झाले आणि त्यांनी उपस्थितांना संबोधित केले.

    यावेळी बोलताना राष्ट्रपती म्हणाले कि मतदानाच्या अधिकाराबाबत जनजागृती करण्यासाठी तसेच मतदानाच्या माध्यमातून आपल्या लोकशाहीत त्यांचा सहभाग वाढवण्यासाठी दरवर्षी राष्ट्रीय मतदार दिन साजरा केला जातो. मतदार दिन केवळ राष्ट्रीय स्तरावर नाही तर राज्य, जिल्हा आणि मतदान केंद्र स्तरावरही साजरा केला जातो हे ऐकून आनंद झाल्याचे राष्ट्रपती म्हणाले.
    दिव्यांगजन, ज्येष्ठ नागरिक आणि महिलांसाठी मतदान सुलभ बनवण्यासाठी निवडणूक आयोगाने केलेल्या विशेष प्रयत्नांची राष्ट्रपतींनी प्रशंसा केली. विशेष सुविधा प्रदान करण्यासाठी दिव्यांगजनांची एक राष्ट्रव्यापी यादी तयार करण्यात आल्याचे त्यांनी नमूद केले. दिव्यांगजनाना टपालाद्वारे मतदानाची सुविधा उपलब्ध करून दिल्याबद्दल त्यांनी आनंद व्यक्त केला.
    राष्ट्रपती म्हणाले कि प्रत्येक व्यक्तीच्या सहभागातून लोकशाही मजबूत होते आणि प्रगती करते. मतदारांचा सहभाग वाढवण्यासाठी, निवडणूक आयोगाकडून 'मजबूत लोकशाहीसाठी निवडणूक साक्षरता' कार्यक्रमा अंतर्गत प्रयत्न केले जात असल्याबद्दल त्यांनी समाधान व्यक्त केले.


    राष्‍ट्रपतींच्‍या भाषणासाठी येथे क्लिक करा


    S.Tupe/S.Kane/D.Rane

    
    
    (Release ID: 1600544) Visitor Counter : 29
    
    
      Read this release in: English