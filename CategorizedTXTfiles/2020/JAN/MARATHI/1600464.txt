      अंतराळ विभाग

      वीर सुरेंद्र साई अंतराळ संशोधन केंद्राच्या विद्यार्थ्यांनी घेतली राज्यमंत्री जितेंद्र सिंग यांची भेट
      Posted On: 24 JAN 2020 6:10PM by PIB Mumbai


      नवी दिल्ली, 24 जानेवारी 2020


      ओदिशातील वीर सुरेंद्र साई अंतराळ संशोधन केंद्राच्या विद्यार्थ्यांच्या गटाने आज केंद्रीय ईशान्य प्रदेश विकास, पंतप्रधान कार्यालय, कार्मिक, सार्वजनिक तक्रारी आणि निवृत्तीवेतन, अणुऊर्जा आणि अंतराळ राज्यमंत्री डॉ. जितेंद्र सिंग यांची भेट घेतली. आपल्या गटाने उपग्रह प्रक्षेपण यान विकसित केल्याचे या विद्यार्थ्यांनी यावेळी सांगितले.


      अंतराळ तंत्रज्ञान क्षेत्रात भारत आघाडीचा देश असून हे विद्यार्थी त्यात योगदान देऊ शकतात. डॉ. सिंग म्हणाले की, या मुलांच्या प्रयत्नांमध्ये त्यांची प्रतिभा, औत्सुक्य आणि क्षमता दिसून येते. विद्यार्थ्यांनी प्रथमच अंतराळ प्रक्षेपण यान विकसित केले असून यापूर्वीच विद्यार्थ्यांनी छोटे उपग्रह देखील विकसित केले आहेत. यातून अन्य विद्यार्थ्यांना विज्ञान आणि तंत्रज्ञान क्षेत्रात सर्वोत्तम कामगिरीसाठी प्रेरणा मिळेल, असे ते म्हणाले. हे विद्यार्थी इस्रोच्या संपर्कात असून इस्रोने त्यांच्या उपक्रमांसाठी 50 लाख रुपयांचे आर्थिक आणि तांत्रिक सहकार्य उपलब्ध करून दिले आहे, असे त्यांनी सांगितले. हे विद्यार्थी इस्रोच्या सुविधांचाही गरजेनुसार वापर करणार आहेत.


      B.Gokhale /S.Kane/P.Kor


    

    
    (Release ID: 1600464) Visitor Counter : 17
    
    
      Read this release in: English