      नौवहन मंत्रालय

      लाल बहादूर शास्त्री नॅशनल अकॅडमी ऑफ ॲडमिनीस्ट्रेशनच्या 2019 बॅच आयएएस ऑफिसर ट्रेनींची जेएनपीटीला भेट
      Posted On: 13 JAN 2020 4:52PM by PIB Mumbai


    मुंबई, 13 जानेवारी 2020


    बंदरावरील सुविधांची पाहणी करण्यासाठी लाल बहादूर शास्त्री नॅशनल अकॅडमी ऑफ ॲडमिनीस्ट्रेशनच्या 2019 बॅचच्या आयएएस अधिकारी प्रशिक्षणार्थींनी जेएनपीटीला भेट दिली.


    आयएएस प्रशिक्षणार्थी अधिकाऱ्यांना जवाहरलाल नेहरू बंदरावरील कामाची तसेच त्यांच्या अर्थकारण/ समाजातील भूमिकांची माहिती मिळावी हा या भेटीमागचा उद्देश होता. जेएनपीटी हे भारतातील पहिल्या क्रमांकाचे कंटेनर पोर्ट असून राज्य आणि देशाच्या सामाजिक-आर्थिक विकासातील सर्वात मोठा महत्त्वाचा असा योगदानकर्ता आहे. या भेटीत आयएएस अधिकाऱ्यांना बंदरावर चालणाऱ्या इत्यंभूत कामाचा अनुभव , जेएनपीसीटी व बीएमसीटीपीएलसारख्या टर्मिनलच्या व्यापाराचे प्रमाण समजून घेणे व बंदराच्या वतीने घेण्यात येणारे इतर उपक्रम जाणून घेण्यासाठी ही भेट आयोजित करण्यात आली होती. यावेळी जेएनपीटीचे एकंदर कामकाज, पायाभूत विकासावर सविस्तर सादरीकरण (प्रेझेंटेशन) जेएनपीटीच्या वरिष्ठ अधिकाऱ्यांनी उपस्थितांना दिले.


    या भेटीत जेएनपीटीचे अध्यक्ष आयएएस संजय सेठी यांनी संवादात्मक सत्र घेऊन त्यात देशाच्या आर्थिक परिघात जेएनपीटीची भूमिका व वैश्विक बाजारपेठांमधील जेएनपीटीचे योगदान विषद केले. या दरम्यान झालेल्या चर्चेत बंदराची स्थिर वृद्धी , कामकाजाची कार्यक्षमता व EXIM समुदायासाठी व्यापार स्थिर, कार्यक्षम, किफायतशीर आणि सुलभ होण्यासाठी राबविण्यात येणारे विविध चरण अधोरेखित करण्यात आले.


    जेएनपीटीविषयी :


    जवाहरलाल नेहरू पोर्ट ट्रस्ट (जेएनपीटी) हा नवी मुंबई येथील भारतातील सर्वात मोठे कंटेनर हाताळणीचे बंदर आहे. भारतातील मुख्य बंदरांमध्ये होणाऱ्या एकंदर कंटेनर कार्गो वाहतुकीच्या सुमारे 52 टक्के कामकाज जेएनपीटी येथे चालते. 26 मे 1989 मध्ये या बंदराची स्थापना झाली असून कामकाजाच्या तीनपेक्षा कमी दशकांत जेएनपीटी हे देशातील बल्क-कार्गो टर्मिनलवरून प्रीमियर कंटेनर पोर्ट म्हणून नावारूपाला आले. जगातील 100 कंटेनर पोर्टमध्ये जेएनपीटी 28 व्या स्थानावर असून ते जगातील 200 हून अधिक बंदरांना जोडलेले आहे.


    सध्या जेएनपीटी येथे पाच कंटेनर टर्मिनल्स कार्यरत आहेत. ज्यामध्ये जवाहरलाल नेहरू पोर्ट कंटेनर टर्मिनल (जेएनपीसीटी) , न्हावा शेवा इंटरनॅशनल कंटेनर टर्मिनल (एनएसआयसीटी), गेटवे टर्मिनल्स इंडिया प्रा. लि. (जीटीआयपीएल), न्हावा शेवा इंटरनॅशनल गेटवे टर्मिनल (एनएसआयजीटी) आणि नव्याने स्थापन करण्यात आलेल्या भारत मुंबई कंटेनर टर्मिनल्स प्रायव्हेट लिमिटेड (बीएमसीटीपीएल)चा समावेश आहे. या बंदरात सर्वसाधारण कार्गोकरिता शॅलो वॉटर बर्थ आणि आणखी एक लिक्विड कार्गो टर्मिनल आहे, ज्याचे व्यवस्थापन बीपीसीएल-आयओसीएल कन्सोर्टीयमद्वारे चालते.


    M.Chopade/P.Malandkar


    

    
    (Release ID: 1599265) Visitor Counter : 29
    
    
      Read this release in: English