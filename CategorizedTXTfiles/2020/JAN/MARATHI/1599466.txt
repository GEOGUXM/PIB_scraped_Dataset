      रस्ते वाहतूक आणि महामार्ग मंत्रालय

      राष्ट्रीय महामार्ग कार्यालयाचे प्रकल्प संचालक एन.एल. येवतकर यांना ‘एक्सलंस अवार्ड 2019’ प्रदान
      Posted On: 15 JAN 2020 5:12PM by PIB Mumbai


    नागपूर, 15 जानेवारी 2020


    केंद्रीय रस्ते वाहतूक व महामार्ग मंत्रालयांतर्गत नागपूर येथील राष्ट्रीय महामार्ग कार्यालयाचे प्रकल्प संचालक तसेच तांत्रिक विभागाचे महाप्रबंधक एन.एल. येवतकर यांना ‘एक्सलंस अवार्ड 2019’ हा पुरस्कार नवी दिल्ली येथील एका कार्यक्रमात केंद्रीय वाहतूक, महामार्ग मंत्री नितीन गडकरी यांच्या हस्ते प्रदान करण्यात आला.


    नागपूर क्षेत्रातील राष्ट्रीय महामार्गाच्या बांधकामाबद्दल , पेंच व्याघ्र प्रकल्पातील कठीण परिस्थितीतून रस्तेबांधणी तसेच मेट्रो प्रकल्पासोबत उड्डाणपूलाची निर्मिती अशा विविध प्रकल्पावर केलेल्या कार्याबद्दल येवतकर यांना हा पुरस्कार प्रदान करण्यात आला आहे.


    नवी दिल्ली येथील पुरस्कार वितरण सोहळ्यात केंद्रीय रस्ते वाहतूक राज्यमंत्री वि.के.सिंग , वाहतूक मंत्रालयाचे सचिव संजीव रंजन, राष्ट्रीय महामार्ग प्राधिकरणाचे अध्यक्ष सुखबीर सिंग , मंत्रालयाच्या अतिरिक्त सचिव लीना नंदन, तसेच सहसचिव श्री अमित कुमार उपस्थित होते.


    SR /DW/P.Kor

    
    
    (Release ID: 1599466) Visitor Counter : 25