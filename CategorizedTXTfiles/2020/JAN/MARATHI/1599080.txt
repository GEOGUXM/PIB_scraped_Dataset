      मनुष्यबळ विकास मंत्रालय

      मनुष्यबळ विकास सचिव अमित खरे यांनी जेएनयू प्रशासन आणि जेएनयू विद्यार्थ्यांबरोबर घेतली बैठक
      
      विद्यार्थ्यांना सेवा आणि उपयोगिता शुल्क भरावे लागणार नाही, विद्यापीठ अनुदान आयोगाने हा खर्च उचलावा शी मनुष्यबळ विकास मंत्रालयाची विनंती

      Posted On: 10 JAN 2020 7:04PM by PIB Mumbai

    नवी दिल्ली, 10 जानेवारी 20 20


    मनुष्यबळ विकास मंत्रालयाचे सचिव अमित खरे यांनी आज नवी दिल्लीत जवाहरलाल नेहरु विद्यापीठाचे कुलगुरु प्रा. एम. जगदीश कुमार आणि विद्यापीठाचे रेक्टर आणि रजिस्ट्रार यांच्याबरोबर बैठक घेतली. तसेच जेएनयू विद्यार्थी संघटनेच्या अध्यक्ष आईशी घोष यांच्या नेतृत्वाखालील विद्यार्थी प्रतिनिधी मंडळाची भेट घेऊन त्यांच्याशी चर्चा केली.


    10 आणि 11 डिसेंबर 2019 रोजी झालेल्या चर्चेत घेण्यात आलेल्या निर्णयाची अंमलबजावणी करण्यासाठी प्रशासन आवश्यक ती सर्व पावलं उचलत असल्याचे विद्यापीठ अधिकाऱ्यांनी सचिवांना सांगितले.


    विद्यापीठाच्या वसतीगृहात राहणाऱ्यांना सेवा आणि उपयोगिता शुल्क आकारले जाणार नाही. विद्यापीठ अनुदान आयोगाला हा खर्च उचलण्याची विनंती करण्यात आल्याचे जगदीश कुमार यांनी यावेळी स्पष्ट केले.


    या पार्श्वभूमीवर सचिव अमित खरे यांनी विद्यार्थ्यांना आंदोलन मागे घेण्याचे आवाहन केले आहे.


    M.Chopade/S.Kane/ P.Malandkar


    

    
    (Release ID: 1599080) Visitor Counter : 11
    
    
      Read this release in: English