      माहिती आणि प्रसारण मंत्रालय

      भारत सरकारच्या प्रकाशन विभागाचे विशेष पुस्तक प्रदर्शन
      
      पुस्तकांच्या खरेदीवर 10 ते 90 टक्के सूट

      Posted On: 10 JAN 2020 5:24PM by PIB Mumbai

    नागपूर, 10 जानेवारी 2020


    प्रकाशन विभाग , माहिती आणि प्रसारण मंत्रालय , भारत सरकारच्या वतीने ‘नागपूर बुक फेअर 2020’ मध्ये एक विक्री दालन थाटण्यात आले आहे. रेशीम बाग मैदान परिसरात 10 ते 12 जानेवारी 2020 या कालावधित सकाळी 11 ते रात्री 8 वाजेपर्यंत प्रकाशन विभागाचे विक्री दालन सर्वासाठी खुले राहणार आहे.


    या प्रदर्शनादरम्यान भारत सरकारच्या प्रकाशन विभागाची विविध पुस्तके किमान 10 ते कमाल 90 टक्क्यापर्यंत सवलतीच्या दरात खरेदी करता येणार आहेत. मराठी , हिंदी , इंग्रजी आणि उर्दू भाषेतील पुस्तकांचा त्यात समावेश आहे.


    प्रकाशन विभाग ही भारत सरकारची एक प्रमुख प्रकाशन संस्था असून इतिहास , कला , साहित्य , संस्कृती , अर्थ , विज्ञान आणि क्रीडा , गांधी साहित्य , बालसाहित्य अशा विविध विषयांवरील दर्जेदार पुस्तके तसेच राष्ट्रीय नेत्यांची भाषणे , मान्यवरांची चरित्रे यांचा विपुल संग्रह प्रकाशन विभागाकडे अतिशय वाजवी किमतीत विक्रीसाठी उपलब्ध आहे.


    SR/DW/DD /PM


    

    
    (Release ID: 1599045) Visitor Counter : 23