      पेट्रोलियम आणि नैसर्गिक वायू मंत्रालय

      नागपुरात सक्षम –साइक्लोथॉन 2020 रॅलीचे आयोजन
      
      महापौरांच्‍या हस्ते होणार प्रारंभ

      Posted On: 18 JAN 2020 6:43PM by PIB Mumbai

    नागपूर 18 जानेवारी 2020


    केंद्रीय पैट्रोलियम व नैसर्गिक वायु मंत्रालयाच्या अधीन बीपीसीएल, आईओसीएल, एचपीसीएल व पीसीआरए यांच्‍या संयुक्‍त विद्यमाने ‘सक्षम –साइक्लोथौन 2020’ या सायकल रॅलीचा प्रारंभ उद्या 19 जानेवारी रविवार रोजी सकाळी 7.30 वाजता महापौर संदीप जोशी करतील. रवी नगर येथील राष्ट्रसंत तुकडोजी महाराज विद्यापीठाच्या क्रीडागणांत या रॅलीची सुरुवात होईल. नागपुर शहरातील सायकल रॅलीचे आयोजन भारत पैट्रोलियम कॉर्पोरेशन लिमिटेडतर्फे (बीपीसीएल) केले गेले आहे. या रॅलीमध्ये नागरिकांनी सहभागी व्हावे, असे आवाहन बीपीसीएलचे प्रादेशिक व्यवस्थापक महेश जंगम यांनी केल आहे.


    पेट्रोलियम उत्‍पादनाच्‍या संवर्धनासाठी व पर्यावरण स्‍वच्‍छ, प्रदूषण मुक्‍त ठेवण्‍याच्या उद्देशाने आयोजित या रॅलीची सुरुवात रवी नगर स्थित राष्ट्रसंत तुकडोजी महाराज नागपुर विद्यापीठाच्या क्रीडागणांपासून होईल आणि ही रॅली लॉ कॉलेज चौक, जापानी गार्डेन चौक, फुटाला चौक यामार्गे परत विद्यापीठाच्या क्रीडागणांमध्ये परत येईल.


    सायकल चालवल्यामुळे शरीर स्वस्थ राहते परिणामी इंधनबचत होऊन प्रदूषण नियंत्रणासही सहकार्य मिळते. म्हणून सायकलचा वापर दैनंदिन आयुष्यात करुन प्रदुषण नियंत्रणास सहाय्य करावे, अशी अपील पंतप्रधान नरेंद्र मोदी यांनी 'मन की बात' मध्ये केली होती. या अनुषंगाने अशा प्रकारच्या रॅलींचे आयोजन देशातील विविध शहरामध्ये ऑइल कंपन्यातर्फे केले जात आहे.


    SR/DW/D.Rane

    
    
    (Release ID: 1599773) Visitor Counter : 23