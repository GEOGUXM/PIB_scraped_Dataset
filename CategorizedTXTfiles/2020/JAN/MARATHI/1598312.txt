      पंतप्रधान कार्यालय

      पंतप्रधान उद्या बंगळुरु येथील कृषी विज्ञान विद्यापीठात 107व्या भारतीय विज्ञान काँग्रेसचे उद्‌घाटन करणार
      Posted On: 02 JAN 2020 6:15PM by PIB Mumbai


    नवी दिल्ली, 2 जानेवारी 20 20


    पंतप्रधान नरेंद्र मोदी शुक्रवार दिनांक 3 जानेवारी 2020 रोजी बंगळुरु इथल्या कृषी विज्ञान विद्यापीठात 107व्या भारतीय विज्ञान काँग्रेसचे उद्‌घाटन करतील. यावेळी ते उद्‌घाटनपर भाषण देतील, तसेच I-STEM पोर्टलचे उद्‌घाटन करतील. कर्नाटकचे मुख्यमंत्री बी.एस.येदियुरप्पा, केंद्रीय मंत्री डॉ. हर्षवर्धन यांच्यासह अनेक मान्यवर यावेळी उपस्थित राहणार आहेत.


    यंदाच्या भारतीय विज्ञान काँग्रेसची संकल्पना आहे, ‘विज्ञान आणि तंत्रज्ञान: ग्रामीण विकास’. नोबेल पारितोषिक विजेते, विविध संस्थांमधील वैज्ञानिक, विचारवंत, शिक्षणतज्ज्ञ, संशोधक, धोरणकर्ते, विद्यार्थी आणि प्रतिनिधी यांच्यासह 15 हजारहून अधिक लोकांचा सहभाग या कार्यक्रमात अपेक्षित आहे. या कार्यक्रमाबाबत अधिक माहिती “ ISC 2020 UASB ” या मोबाईल ॲपवर मिळू शकेल. हे ॲप गुगल प्ले-स्टोरवर https://play.google.com/store/apps/details?id=com.indiansciencecongress&hl=en_IN उपलब्ध आहे.


    M.Chopade/S.Kane/D.Rane


    

    
    (Release ID: 1598312) Visitor Counter : 36
    
    
      Read this release in: English