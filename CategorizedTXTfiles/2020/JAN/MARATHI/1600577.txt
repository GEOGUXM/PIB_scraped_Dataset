      पंतप्रधान कार्यालय

      पंतप्रधान नरेंद्र मोदी आणि इस्रायलचे पंतप्रधान बेंजामिन नेतन्याहू यांच्यात दूरध्वनीवरून संभाषण
      Posted On: 25 JAN 2020 10:17PM by PIB Mumbai


    नवी दिल्‍ली, 25 जानेवारी 2020


    पंतप्रधान नरेंद्र मोदी यांच्याशी इस्रायलचे पंतप्रधान बेंजामिन नेतन्याहू यांनी आज दूरध्वनीवरून संवाद साधला आणि 71 व्या प्रजासत्ताक दिनाच्या पूर्वसंध्येला पंतप्रधान आणि भारतीय जनतेला हार्दिक शुभेच्छा दिल्या.

    दोन्ही नेत्यांनी एकमेकांना वर्ष 2020 साठी शुभेच्छा देखील दिल्या.
    दोन्ही नेत्यांनी उभय देशांदरम्यान धोरणात्मक भागीदारीचे महत्व अधोरेखित केले आणि सर्वच क्षेत्रात सहकार्य वृद्धिंगत होत असल्याबद्दल आनंद व्यक्त केला. पंतप्रधान मोदी यांनी कृषि, जल आणि स्टार्ट-अप क्षेत्रातील अभिनव उपक्रमांच्या महत्वावर भर दिला. त्यांनी दोन्ही देशांदरम्यान हवाई संपर्क सुलभ बनवण्याच्या प्रयत्नांचे स्वागत केले.
    दोन्ही नेत्यांनी परस्पर हिताच्या जागतिक आणि प्रादेशिक मुद्द्यांवर विचारांची देवाणघेवाण केली. प्रांतासंदर्भात आगामी उपक्रम आणि विकासासंदर्भात एकमेकांच्या संपर्कात राहण्याबाबतही सहमती दर्शवली.


    S.Tupe/S.Kane/D.Rane

    
    
    (Release ID: 1600577) Visitor Counter : 12
    
    
      Read this release in: English