      संरक्षण मंत्रालय

      केंद्रीय संरक्षण राज्यमंत्री श्रीपाद नाईक यांची एनसीसीच्या प्रजासत्ताक दिन कॅम्पला भेट
      Posted On: 18 JAN 2020 3:33PM by PIB Mumbai


    नवी दिल्ली, 18 जानेवारी 2020


    केंद्रीय संरक्षण राज्यमंत्री श्रीपाद नाईक यांनी आज राष्ट्रीय कॅडेट कॉर्पसच्या (एनसीसी) प्रजासत्ताक दिन कॅम्पला भेट दिली. एनसीसीच्या तीन विभागांनी, सैन्यदल, नौदल आणि हवाईदलाने श्रीपाद नाईक यांना मानवंदना दिली.


    एनसीसी कॅडेटसनी विविध सामाजिक आणि सांस्कृतिक विषयावर तयार केलेल्या फ्लॅग क्षेत्राला श्रीपाद नाईक यांनी भेट दिली. तसेच हॉल ऑफ फेम या संग्रहालयाला भेट दिली.


    एनसीसी कॅडेटसचे नियोजनबद्ध संचलन आणि आत्मविश्वासाबद्दल श्रीपाद नाईक यांनी त्यांचे कौतुक केले. युवक सबलीकरण, शालेय शिक्षण आणि विविध गुणदर्शन या माध्यमातून चांगले व्यक्तीमत्व घडवण्यासाठी एनसीसी कार्य करते, असे ते म्हणाले. 28 राज्यांच्या 2,155 कॅडेटसची प्रजासत्ताक कॅम्प 2020 साठी निवड झाली आहे. तसेच एनसीसी युवा आदानप्रदान कार्यक्रमांतर्गत 10 मित्र राष्ट्रांचेही कॅडेटस यात सहभागी आहेत.


    S. Thakur/D.Rane

    
    
    (Release ID: 1599760) Visitor Counter : 14
    
    
      Read this release in: English