      माहिती आणि प्रसारण मंत्रालय

      तीस माध्यम संस्थांना दिला जाणार पहिला 'आंतरराष्ट्रीय योग दिवस माध्यम सन्मान'
      
      देशभरात योग प्रसारामध्ये दिलेल्या योगदानासाठी केले जाणार सन्मानित

      Posted On: 05 JAN 2020 7:19PM by PIB Mumbai
      नवी दिल्‍ली, 5 जानेवारी 2020
      केंद्रीय माहिती व प्रसारण मंत्री प्रकाश जावडेकर 7 जानेवारी 2020 रोजी नवी दिल्ली येथे पहिला 'आंतरराष्ट्रीय योग दिवस माध्यम सन्मान' प्रदान करतील.
      देश-विदेशात योग प्रचार-प्रसारामध्ये भरीव कामगिरी केलेल्या माध्यमांच्या सकारात्मक व जबाबदारीपूर्ण भूमिकेची नोंद म्हणून माहिती व प्रसारण मंत्रालयाने 'आंतरराष्ट्रीय योग दिवस माध्यम सन्माना'चे नियोजन जून 2019 मध्ये केले आहे.
      सदर सन्मान खालील विभागात केले जाणार आहेत:
      * हे 30 सन्मान 3 विभागात विभागलेले आहेत.
      * 11 सन्मान 'योगाला बातमीदारीत सर्वोत्कृष्ठ स्थान देणारे वर्तमानपत्र' या विभागात दिले जातील.
      * 8 सन्मान 'योगाला बातमीदारीत सर्वोत्कृष्ठ स्थान देणारी वृत्तवाहिनी' या विभागात दिले जातील.
      * 11 सन्मान 'योगाला बातमीदारीत सर्वोत्कृष्ठ स्थान देणारी रेडिओ वाहिनी' या विभागात दिले जातील.
      पदक, पट्टिका, चषक व प्रशस्तिपत्रक असे या सन्मानाचे स्वरूप असेल. मंत्रालयाला प्राप्त झालेल्या प्रवेशिकांचे परीक्षण सहा सदस्यांच्या परीक्षक मंडळाकडून होईल, ज्याचे प्रतिनिधित्व 'प्रेस कॉन्सिल ऑफ इंडिया'चे अध्यक्ष सी. के. प्रसाद करतील.

    S.Nilkanth/D.Rane

    
    
    (Release ID: 1598484) Visitor Counter : 41
    
    
      Read this release in: English
    
    
    

*