      दूरसंचार आणि माहिती तंत्रज्ञान मंत्रालय

      महिला कर्मचारी असलेल्या टपाल कार्यालयाचे उद्या उद्‌घाटन
      Posted On: 24 JAN 2020 2:48PM by PIB Mumbai


    मुंबई, 24 जानेवारी 2020


    सर्व महिला कर्मचारी असलेल्या टपाल कार्यालयाचे उद्‌घाटन उद्या 25 जानेवारी 2020 रोजी माहिम बाजार टपाल कार्यालयात नवी दिल्लीच्या टपाल विभागाच्या सदस्य (परिचालन) अरुंधती घोष यांच्या हस्ते होणार आहे. यावेळी महाराष्ट्र आणि गोवा परिमंडळाचे मुख्य पोस्टमास्टर जनरल एच.सी.अग्रवाल, मुंबई विभागाच्या पोस्ट मास्टर जनरल स्वाती पांडे आणि मुंबई विभागाच्या टपाल सेवा संचालक कैया अरोरा उपस्थित राहणार आहेत.


    हे टपाल कार्यालय मुख्य बाजारपेठ आणि निवासी भागात असून सर्व प्रकारच्या टपाल सेवा सहज उपलब्ध आहेत. जेव्हा महिला आपापसात संवाद साधतात, तेव्हा कामात सहजपणा येतो हे वास्तव आहे. हाच विचार करून माहिम बाजार टपाल कार्यालयात महिला टपाल कार्यालय उभारण्यात आले असून येथे नियमितपणे येणाऱ्यांमध्ये 70 टक्क्यांहून अधिक महिला आहेत.


    या टपाल कार्यालयात पोस्टमास्टरपासून पोस्टमनपर्यंत सर्व पदांवर महिला कर्मचारी नियुक्त असून बचत बँक काऊंटर, बहुउद्देशीय नोंदणी आरक्षण काऊंर, आधार केंद्र, इंडिया पोस्ट पेमेंट बँक यांसारखी सर्व कामे त्या पाहतील.


    महिला सक्षमीकरणाच्या या युगात अन्य देशांप्रमाणेच भारतही महिलांना समान संधी देण्यावर भर देत आहे. सर्व महिला कर्मचारी असलेले हे टपाल कार्यालय टपाल विभागाच्या स्तुत्य उपक्रमांपैकी एक आहे.


    B.Gokhale /S.Kane/P.Kor

    
    
    (Release ID: 1600415) Visitor Counter : 75