      दूरसंचार आणि माहिती तंत्रज्ञान मंत्रालय

      भंडारा,गोंदिया तसेच नागपूर जिल्ह्यातील सर्व 686 पोस्ट ऑफिस मध्ये होणार महा लॉगीन दिवस साजरा
      Posted On: 13 JAN 2020 5:22PM by PIB Mumbai


    दिनांक 17.01.2020 रोजी,ग्रामीण लोकांना इंडिया पोस्ट बँकेचा लाभ घेता यावा या करिता भंडारा,गोंदिया तसेच नागपूर जिल्ह्यातील सर्व 686 पोस्ट ऑफिस मध्ये महा लॉगीन दिवस साजरा होणार आहे.त्या अंतर्गत सर्व पोस्ट ऑफिस मध्ये दिवसभर नवीन IPPB खाती उघडण्याचे कार्य सुरु राहील.जनतेने याचा फायदा घ्यावं असे आवाहन श्री.टी ए व्ही शर्मा प्रवर अधिक्षक डाकघर,नागपूर ग्रामिण विभाग ह्यांनी केले आहे .


    ह्या मध्ये खाते उघडून गावकऱ्याना कॅशलेस व्यवहार करता येणार आहे .सदर खात्याद्वारे ग्रामिण भागातील व्यक्ती ऑनलाईन व्यवहार देखील करू शकते.वीज बिल भरणे,मोबाईल,डी टी एच रिचार्ज ,दुसऱ्या बँकेतून रक्कम जमा करणे व काढणे अशा अनेक सुविधा घेता येतील. मनरेगा ,मातृत्ववंदन ,निराधार ,विध्यार्थी शिष्यवृत्ती योजनांचे लाभ या खात्यात जमा होईल .


    सदर खाते फक्त 100 रुपयाने उघडता येईल.किमान शिल्लक ठेवण्याचे बंधन नाही व खात्यातील शिल्लकीवर वार्षिक 4 टक्के व्याज सुध्दा मिळणार आहे.सदर योजनेचा लाभ जास्तीत जास्त जनतेने घ्यावा अशी आग्रहाची विनंती श्री.टी ए व्ही शर्मा यांनी जनतेला केली आहे .


    ***


    Source :PIB Nagpur/Sr. Superintendent Of Post Offices.

    
    
    (Release ID: 1599278) Visitor Counter : 26