      अर्थ मंत्रालय

      असेंबल इन इंडिया फॉर द वर्ल्ड आणि मेक इन इंडिया या दोन्हीच्या समन्वयाने भारत जागतिक निर्यातीत 2025 सालापर्यंत 3.5 टक्के सहभाग निर्माण करू शकतो
      
      2030 पर्यंत भारताची निर्यात क्षमता ६ टक्‍क्‍यांपर्यंत जाऊ शकते
      
      विशेषीकरण आणि उत्पादनाच्या प्रमाणात वृद्धीमुळे भारत जगाचा एक मोठा निर्यातदार देश बनू शकतो
      
      भारताने उत्पादन साखळी व्यवस्थेवर लक्ष केंद्रित करणे गरजेचे
      Posted On: 31 JAN 2020 5:04PM by PIB Mumbai


    नवी दिल्ली, 31 जानेवारी 2020


    केंद्रीय अर्थमंत्री श्रीमती निर्मला सितारामन यांनी आज संसदेत २०१९-२० आर्थिक वर्षासाठीचे आर्थिक सर्वेक्षण मांडले.


    निर्यातीतील वाढीमुळे देशात रोजगार निर्मितीतील वाढीचा मार्ग सुकर झाला आहे , असे सर्वेक्षणात म्हटले आहे. उदाहरणार्थ चीनमध्ये केवळ २००१-२००६ या पाच वर्षांत श्रमाधारीत निर्यातींमुळे फक्त प्राथमिक शिक्षण घेतलेल्या सात कोटी कामगारांसाठी रोजगार निर्मिती करता आली. भारतात निर्यातवाढीमुळे १९९९ते २०११ या दरम्यान आठ लक्ष रोजगार अनौपचारिक क्षेत्रातून औपचारिक क्षेत्राकडे वळले.त्यांचे एकूण रोजगारातील प्रमाण ०.८ टक्के इतके होते. सर्वेक्षणात असे सुचवले आहे की भारताने "साखळी उत्पादनात" सहभागी होणाऱ्या निवडक उद्योगांवर लक्ष केंद्रित करणे गरजेचे आहे. या उत्पादन पद्धती जागतिक विभागांमध्ये विभागलेल्या आणि महत्त्वाच्या बहुराष्ट्रीय कंपन्यांनी नियंत्रित केलेल्या असतात. भारताशी तुलना करता चीनची कामगिरी ही उल्लेखनीय ठरली आहे ती श्रमाधारीत आणि मोठ्या प्रमाणावरील उत्पादनात मुद्दाम घडवून आणलेल्या विशेषीकरणामुळे आणि विशेषतः "साखळी उत्पादन" असल्याने जागतिक मूल्यसाखळीत कार्यरत कंपन्याच्या उत्पादनाचा भाग असल्याचे सर्वेक्षणात म्हटले आहे.


    सर्वेक्षणाने असे सूचित केले आहे की “ असेंबल इंडिया फॉर द वर्ल्ड ” ही बाब मेक इन इंडिया समवेत जोडली असताना भारताचा जगाच्या निर्यातीतील सहभाग 2025 पर्यंत 3.5 टक्क्यापर्यंत जाऊ शकतो आणि 2030 पर्यंत तो 6% एवढा होऊ शकतो. या प्रक्रियेत २०२५ पर्यंत चार कोटी चांगल्या वेतनाच्या रोजगारांची निर्मिती करू शकतो.हा आकडा आठ कोटी पर्यंत जाऊ शकतो.


    सर्वेक्षणाने असा निष्कर्ष काढला आहे की जागतिक बाजारातील चीन आणि भारत यामधील तफावत ही विशेषीकृत उत्पादनामुळे घडली आहे.


    उलटपक्षी पाहू जाता भारत अनेक क्षेत्रात आणि उत्पादनांच्या बाजारपेठांमध्ये चीनची बरोबरी करण्याच्या स्थितीमध्ये आला आहे. अनेक उत्पादनांच्या संदर्भात पसरलेल्या क्षमतेमुळे भारताची निर्यात ही अनेक वस्तूंवर आधारित अशी झाली आहे. यामुळे भारताची कामगिरी चीनच्या तुलनेने उल्लेखनीय दिसत नाही. जगातील एक मोठा निर्यातदार देश बनायचे असल्यास भारतास विशेषीकृत उत्पादनाकडे झुकावे लागेल. विशेषतः ज्या क्षेत्रात भारताने प्राविण्य मिळवलेले आहे आणि तो अधिक प्रमाणावरील उत्पादन घटू शकतो तेथे असे विशेषीकरण करणे लाभदायक ठरेल असेही या सर्वेक्षणात म्हटले आहे.


    जगातील मुख्य निर्यातदार देशांच्या तुलनेत भारताचे जागतिक मूल्य साखळीतील उत्पादनाशी संबंधित असणे कमी आहे विशेषत: ही बाब आग्नेय आशियातील देशांबाबत खरी उतरली आहे. याउलट चीन श्रमाधारीत उत्पादनातील परंपरागत उत्पादन क्षेत्रात अधिक निर्यात करत आहे. यामध्ये बहुतांश भाग हा इलेक्ट्रिकल मशिनरी आणि इलेक्ट्रॉनिक्स वस्तूंच्या जोडणीचा आहे.


    भारताच्या विशेषीकरणामुळे कमी आणि मध्यम स्वरूपाच्या अर्थव्यवस्थांचे आंकडे निर्यात वाढवण्याकडे भारताचा कल झालेला आहे त्यामुळे त्याचे मोठे आणि श्रीमंत देशांकडे दुर्लक्ष झाले आहे. यासाठी (१) श्रमाधारीत उत्पादनांची आणि (२) जागतिक मूल्यसाखळीतील उत्पादनांची कास भारताला धरावी लागेल.


    दोन प्रकारच्या उत्पादनात भारत श्रम आधारित निर्यात क्षमता वाढवू शकतो. वस्त्रोद्योग पादत्राणे आणि खेळणी या परंपरागत उत्पादनात भारतात श्रम आधारित निर्यात क्षमता वाढवू शकतो.


    B.Gokhale/ G.Chippalkatti /Anagha


    

    
    (Release ID: 1601329) Visitor Counter : 28