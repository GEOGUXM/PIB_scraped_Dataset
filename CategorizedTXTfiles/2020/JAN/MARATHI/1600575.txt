      माहिती आणि प्रसारण मंत्रालय

      केंद्र शासनाच्‍या लोकाभि‍मुख योजना जनतेपर्यंत प्रभावीपणे पोहचवाव्यात - सहसचिव विक्रम सहाय यांचे निर्देश
      Posted On: 25 JAN 2020 9:50PM by PIB Mumbai


    पुणे, 25 जानेवारी 2020

    केंद्र शासनाच्‍या लोकाभि‍मुख योजना जनतेपर्यंत प्रभावीपणे पोहचवि‍ण्‍यासाठी माहि‍ती आण‍ि प्रसारण मंत्रालयाच्‍या वि‍विध वि‍भागांनी सक्रीयपणे काम करावे, असे निर्देश माहि‍ती आण‍ि प्रसारण मंत्रालयाचे सह सचिव विक्रम सहाय यांनी राज्‍यातील अधिकाऱ्यांच्‍या आढावा बैठकीत दिले.


    पुणे येथील राष्ट्रीय फिल्म संग्राहालय येथे महाराष्ट्र आणि गोवा राज्यातील क्षेत्रीय लोकसंपर्क ब्यूरोच्या अधिकाऱ्यांसाठी आयोजित करण्यात आलेल्या बैठकीत सहाय बोलत होते. यावेळी प्रादेशिक लोकसंपर्क ब्यूरोचे संचालक संतोष अजमेरा उपस्थित होते.


    केंद्र शासनाचे फ्लॅगशीप कार्यक्रम सामान्य जतनेपर्यंत पोहचविण्यासाठी अधिकाऱ्यांनी आधुनिक तंत्रज्ञानाचा वापर करावा, असे सहाय म्‍हणाले. त्याचबरोबर जनतेशी प्रत्यक्ष संवाद साधून योजनांची माहिती दयावी तसेच अमंलबजावणीच्या सदयस्थितीबाबत शासनालाही अवगत करावे. केंद्र आणि राज्य सरकारी अधिकाऱ्यांच्या उत्तम समन्वित प्रयत्‍नामुळे सरकारला प्रभावी संवाद साधणे शक्य होईल, असे सहाय म्हणाले. योजनांच्या अंंमलबजावणीचे संनियत्रणही अधिकाऱ्यांनी करावे असे आवाहन त्यांनी केले. यावेळी राज्यातील सर्व अधिकाऱ्यांना कार्यालयीन कामकाजासाठी टॅबचे वितरण करण्यात आले.


    दरम्यान सकाळी पुणे शहरातील माहिती आणि प्रसारण मंत्रालयाचे प्रादेशिक लोकसंपर्क ब्यूरो, पत्र सूचना कार्यालय व इतर विभागांचा समन्वय साधण्यासाठी मध्यवर्ती इमारतीची आवश्यकता असल्याने सहाय यांनी विभागीय आयुक्तालयाच्या जवळील भारत संचार निगमच्या इमारतीची पहाणी केली.


    केंद्र सरकारच्या विविध योजनांची माहिती देण्यासाठी या कार्यालयात अदयायावत तंत्रज्ञानाचा वापर करून पत्रकार, जनसामान्य तसेच विद्यार्थांना माहिती देण्यासाठी माध्यम केंद्र (Media center ), एम्पीथिएटर, सभागृह स्थापन करण्यात येणार असल्याचे सहाय यांनी सांगीतले. यावेळी बीएसएनएलचे प्रधान महाव्यस्थापक सुनिलकुमार, विपुल अग्रवाल, महाव्यवस्थापक पंकज मिश्रा, अधिक्षक अभियंता संजय श्रीवास्तव आदीं उपस्थीत होते.

    S.Tupe/S.Kane/D.Rane

    
    
    (Release ID: 1600575) Visitor Counter : 14