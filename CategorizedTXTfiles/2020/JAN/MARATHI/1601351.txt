      अर्थ मंत्रालय

      कृषी यांत्रिकीकरणाने भारतीय शेतीचे वाणिज्यिक शेतीमध्ये परिवर्तन - आर्थिक सर्वेक्षण
      Posted On: 31 JAN 2020 6:30PM by PIB Mumbai


      नवी दिल्ली, 31 जानेवारी 2020


      भूमी , जल संसाधने,श्रम शक्ती कमी होत चालल्याने उत्पादन आणि कापणीनंतरच्या कामांची जबाबदारी यांत्रिकीकरणावर विसंबली असल्याचे आर्थिक पाहणी अहवालात म्हटले आहे. कृषी यांत्रिकीकरणामुळे भारतीय शेतीचे वाणिज्यिक शेतीमध्ये परिवर्तन व्हायला मदत होणार आहे. कृषी क्षेत्रातल्या यांत्रिकीकरणावर भर देतानाच भारतात या क्षेत्रात 40 टक्के यांत्रिकीकरण आहे तर चीन मधे हे प्रमाण 59.5 टक्के तर ब्राझील मधे 75 टक्के आहे याकडे अहवालात लक्ष वेधण्यात आले आहे.


      पशुधनातून मिळणारे उत्पन्न हा लाखो ग्रामीण कुटुंबांच्या उत्पन्नाचा दुसरा महत्वाचा स्त्रोत राहिला असून शेतकऱ्याचे उत्पन्न दुप्पट करण्याचे उद्दिष्ट साध्य करण्यात याची महत्वाची भूमिका असल्याचे अहवालात म्हटले आहे.


      विकास प्रक्रियेचा स्वाभाविक मार्ग आणि अर्थव्यवस्थेत होत असलेल्या संरचनात्मक बदलांमुळे , कृषी आणि संलग्न क्षेत्राचे योगदान, सध्याच्या चलनी आकडेवारी तील मूल्यावर, देशाचे सकल मूल्य वर्धन 2014- 15 या वर्षाच्या 18.2 टक्य्यावरून कमी होऊन 2019- 20 मधे 16.5 टक्के झाले.


      G.Chippalkatti/N.Chitale /P.Kor

    
    
    (Release ID: 1601351) Visitor Counter : 25
    
    
      Read this release in: English