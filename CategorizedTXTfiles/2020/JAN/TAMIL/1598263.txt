      PIB Headquarters

      சென்னை ஐஐடி-ன் டாக்டர் சுவேதா அகர்வாலுக்கு விஞ்ஞானிகளுக்கான பொன்விழா உதவித் தொகை: தேர்வு செய்யப்பட்ட 14 விஞ்ஞானிகளில் ஒருவர்
      Posted On: 02 JAN 2020 3:16PM by PIB Chennai


    சென்னை இந்திய தொழில்நுட்பக் கழகமான ஐஐடியைச் சேர்ந்த டாக்டர் சுவேதா அகர்வால் , 2018-19 ஆம் ஆண்டின் விஞ்ஞானிகளுக்கான பொன்விழா உதவித் தொகை பெற தேர்வு செய்யப்பட்டுள்ளார். குறியாக்கலியல் எனப்படும் க்ரிடோகிராபி மற்றும் தகவல் கோட்பாடு ஆராய்ச்சிக்காக அவருக்கு இந்த உதவித் தொகை வழங்கப்படுகிறது. ஆராய்ச்சி மற்றும் மேம்பாட்டுத் துறையில் தாக்கத்தை ஏற்படுத்துகின்ற புதுமையான ஆராய்ச்சி சிந்தனைகளை கொண்டுள்ள டாக்டர் சுவேதா உள்ளிட்ட 14 விஞ்ஞானிகளுக்கு இந்த உதவித் தொகை வழங்கப்படுகிறது.


    இந்த உதவித் தொகை , அவருடைய சம்பளத்துடன் சேர்த்து ஐந்தாண்டுகளுக்கு மாதம் ரூ.25,000 உதவித் தொகை மற்றும் ஆராய்ச்சி மானியமாக ஐந்து லட்சம் ரூபாய் வீதம் ஐந்தாண்டுகளுக்கு வழங்கப்படுவதுடன், ஆராய்ச்சிக்கான அனைத்து தேவைகளும் பூர்த்தி செய்யப்படும்.


    பொன்விழா உதவித் தொகை மத்திய அறிவியல் தொழில்நுட்பத் துறையால் வழங்கப்படுகிறது . ஆராய்ச்சியில் சிறந்து விளங்கும் சாதனை படைத்த விஞ்ஞானிகளுக்கு, அறிவியல் மற்றும் தொழில்நுட்பத் துறையின் முன்னணி பிரிவுகளில் தங்களது ஆராய்ச்சியை மேற்கொள்ள இது உதவிகரமாக இருக்கும். கடுமையான மூன்றடுக்கு தேர்வு நடைமுறைகள் மூலம் தேர்ந்தெடுக்கப்படும் விஞ்ஞானிகள் தங்களது ஆராய்ச்சியை தாங்கள் விரும்பும் வகையிலும் மேற்கொள்ளலாம்.


    விருதுக்கு விண்ணப்பித்த 443 விண்ணப்பதாரர்களில் இறுதியாக 14 விஞ்ஞானிகள் இந்த உதவித் தொகை பெறுவதற்கு தேர்ந்தெடுக்கப்பட்டுள்ளனர்.


    **************

    
    
    (Release ID: 1598263) Visitor Counter : 38
    
    
      Read this release in: English