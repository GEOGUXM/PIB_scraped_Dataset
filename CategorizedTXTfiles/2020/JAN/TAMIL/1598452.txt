      PIB Headquarters

      சென்னை விமான நிலையத்தில் ரூ.19 லட்சம் மதிப்புள்ள தங்கம் பறிமுதல்
      Posted On: 04 JAN 2020 6:36PM by PIB Chennai


    துபாயிலிருந்து எமிரேட்ஸ் விமானம் மூலம் சனிக்கிழமை அன்று சென்னை வந்த தாஜூதீன் (29) என்பவர், தங்கம் கடத்தி வந்திருக்கக் கூடும் என்ற சந்தேகத்தின் பேரில், சென்னை விமான நிலைய சுங்கத்துறை வருகை அறையின் வெளியேறும் பகுதியில், சுங்கத்துறையினர் அவரை வழிமறித்தனர். பின்னர் அவரிடம் நடத்திய விசாரணையில், தமது மலக்குடலில் மறைத்து வைத்து தங்கம் கடத்தி வந்திருப்பதை அவர் ஒப்புக் கொண்டார். இதையடுத்து அவரது உடலை சோதனையிட்டதில், அவரது மலக்குடலில் பதுக்கி வைக்கப்பட்டிருந்த 3 பண்டல் தங்கப்பசை கண்டறியப்பட்டு கைப்பற்றப்பட்டது.


    24 காரட் தூய்மையான 535 கிராம் எடையுள்ள ரூ.19.12 லட்சம் மதிப்புள்ள இந்தத் தங்கத்தை பறிமுதல் செய்த சுங்கத்துறை அதிகாரிகள், தொடர் விசாரணை மேற்கொண்டு வருவதாக, சென்னை சர்வதேச விமான நிலைய சுங்கத்துறை ஆணையர் வெளியிட்டுள்ள செய்திக் குறிப்பில் தெரிவிக்கப்பட்டுள்ளது.


    ---

    
    
    (Release ID: 1598452) Visitor Counter : 20