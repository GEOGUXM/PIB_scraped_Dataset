      PIB Headquarters

      மத்திய இந்திய பெருங்கடல் நாடுகளால் ஏற்றுக் கொள்ளப்பட வேண்டிய கடலோர பாதிப்பு குறித்த செயல் திட்டத்தை வகுக்க 15 நாடுகள் பங்கேற்ற சர்வதேச பயிலரங்கம்
      Posted On: 07 JAN 2020 5:12PM by PIB Chennai


    “இந்திய பெருங்கடல் பிராந்திய உறுப்பு நாடுகளின் கடலோரப் பகுதி பாதுகாப்பு மற்றம் நீடித்த வளர்ச்சிக்கான மண்டல அளவிலான செயல் திட்டம்” ஒன்றை வகுப்பதற்கான மத்திய இந்திய பெருங்கடல் நாடுகளின் தலைமைப் பண்பு பயிலரங்கம், சென்னையில் உள்ள தேசிய கடல்சார் தொழில்நுட்ப நிறுவனத்தில் 6-7 ஜனவரி 2020-ல் நடைபெற்றது.


    கடல் அரிப்பு, வெள்ளப்பெருக்கு, கடல்மட்டம் உயர்வு போன்ற குறிப்பிட்ட விளைவுகள் தொடர்பான பாதிப்புகளை தடுப்பதற்கான அளவுகோல் மற்றும் வழிமுறைகளை ஆராய்வதற்கான நிபுணர்களை ஓரணியில் திரட்டும் விதமாக, இந்த பயிலரங்கிற்கு ஏற்பாடு செய்யப்பட்டிருந்தது. உடலியல், சமூக-பொருளாதார மற்றும் சுற்றுச்சூழல் விளைவுகள் தொடர்பான பாதிப்புகளுக்கு பல்வேறு பரிமாணங்களில் தீர்வு காண்பதற்கு, இந்த பயிலரங்கம் மத்திய இந்திய பெருங்கடல் நாடுகளுக்கு பேருதவியாக அமைந்தது.


    இந்த பயிலரங்கில் மத்திய இந்திய பெருங்கடல் பிராந்தியம் மற்றும் அதற்கு அப்பாற்பட்ட ஆஸ்திரேலியா, பங்களாதேஷ், காங்கோ, பிரான்ஸ், குவைத், மாலத்தீவுகள், ரஷ்யா, துனிசியா, தான்சானியா, இலங்கை, சவூதி அரேபியா, இங்கிலாந்து, அமெரிக்கா மற்றும் இந்தியா முழுவதும் இருந்து வந்த மூத்த விஞ்ஞானிகள், இளம் அலுவலர்கள், மாணவர்கள் உள்ளிட்ட பிரதிநிதிகள் கலந்து கொண்டனர்.


    கடலோர பாதிப்பு, அதுபற்றிய தற்போதைய ஆய்வுகள், ஆராய்ச்சி மற்றும் பயன்பாடு குறித்து இந்த பயிலரங்கில் விவாதிக்கப்பட்டது. இந்திய பெருங்கடல் நாடுகள்-யுனெஸ்கோவுக்கான மண்டல தொடர்பு அலுவலர் டாக்டர் ஜஸ்டின் அஹன்ஹன்சோ, தேசிய கடல்சார் தொழில்நுட்ப நிறுவனத்தின் இயக்குநர் டாக்டர் எம் ஏ ஆத்மானந்த், டாக்டர் எம் வி ராமமூர்த்தி உள்ளிட்டோர் இந்த பயிலரங்கில் கலந்து கொண்டனர்.


    ****************

    
    
    (Release ID: 1598640) Visitor Counter : 48
    
    
      Read this release in: English