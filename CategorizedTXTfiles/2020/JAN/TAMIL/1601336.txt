      பிரதமர் அலுவலகம்

      தற்போது நடைபெறும் நாடாளுமன்றக் கூட்டத்தொடர் வரும் புதிய பத்தாண்டில் நாட்டின் ஒளிமயமான எதிர்காலத்திற்கு வலுவான அடித்தளத்தை அமைக்க வேண்டும் என்று பிரதமர் கூறியுள்ளார்
      பொருளாதார மேம்பாடு, மக்களுக்கு அதிகாரமளித்தல் ஆகியவற்றில் உறுப்பினர்கள் கவனம் செலுத்த வேண்டும் என வேண்டுகோள்

      Posted On: 31 JAN 2020 11:53AM by PIB Chennai

    தற்போது நடைபெறும் நாடாளுமன்றக் கூட்டத்தொடர் வரும் புதிய பத்தாண்டில் நாட்டின் ஒளிமயமான எதிர்காலத்திற்கு வலுவான அடித்தளத்தை அமைக்க வேண்டும் என்று பிரதமர் திரு.நரேந்திர மோடி கூறியுள்ளார் .


    நாடாளுமன்ற பட்ஜெட் கூட்டத்தொடர் தொடங்குவதற்கு முன்னதாக இன்று செய்தியாளர்களிடம் பிரதமர் அளிக்கும் மரபு சார்ந்த செய்தியில், நாட்டின் பொருளாதாரப் பிரச்சினைகள் குறித்தும், தற்போதைய உலகப் பொருளாதார நிலைமையில் இந்தியா எந்த அளவுக்கு அதிகபட்சப் பயனை அடைய முடியும் என்பது குறித்தும் விரிவான விவாதங்கள் அவசியம் என்று பிரதமர் கூறினார்.


    “இந்தக் கூட்டத்தொடரில் பொருளாதாரப் பிரச்சினைகளுக்கு நாம் அதிக கவனம் செலுத்த வேண்டும், தற்போதுள்ள உலகப் பொருளாதார நிலைமையில் இந்தியா எந்த அளவுக்கு அதிகபட்ச பயனை அடைய முடியும் எனக் காண வேண்டும், நாட்டின் பொருளாதாரத்தை எவ்வாறு முன்னெடுத்துச் செல்ல முடியும் என்றும் ஆராய வேண்டும்”.


    நாடாளுமன்றத்தின் இரு அவைகளிலும் செறிவான விவாதங்கள் அவசியம் என்று கூறிய பிரதமர், மக்களுக்கு அதிகாரம் அளிப்பதிலும் கவனம் செலுத்த வேண்டும் என்றார்.


    “நமது அரசு, வாய்ப்புகள் குறைந்தப் பிரிவினர் மற்றும் பெண்களுக்கு அதிகாரம் அளிப்பதற்கு முயற்சி எடுக்கும் என்பது தெரிந்த விஷயம். இந்தப் பத்தாண்டிலும் இந்த திசையை நோக்கி நமது பணியைத் தொடருவோம். நாடாளுமன்ற இரு அவைகளும் பொருளாதாரப் பிரச்சினைகள் மற்றும் மக்களுக்கு அதிகாரமளித்தல் குறித்து சிறப்பான விவாதங்களை நடத்த வேண்டும் என நான் விரும்புகிறேன். இந்த விவாதங்கள் அனைவருக்கும் தெளிவூட்டக்கூடியதாகவும், வளம் சேர்ப்பதாகவும் இருக்கும் என்று நான் நம்புகிறேன்,” என்று அவர் கூறினார்.


    *****

    
    
    (Release ID: 1601336) Visitor Counter : 23
    
    
      Read this release in: English , Urdu , Marathi , Hindi , Bengali , Punjabi , Gujarati , Kannada