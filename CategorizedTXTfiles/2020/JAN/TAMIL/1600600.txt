      பிரதமர் அலுவலகம்

      பிரதமர் திரு நரேந்திர மோடி மற்றும் இஸ்ரேல் பிரதமர் திரு பெஞ்மின் நெதன்யாஹுவுடன் தொலைபேசி மூலம் உரையாடல்
      Posted On: 25 JAN 2020 6:10PM by PIB Chennai


    பிரதமர் திரு நரேந்திர மோடியை இன்று (25.01.2020) தொலைபேசி மூலம் தொடர்பு கொண்டு பேசிய இஸ்ரேல் பிரதமர் திரு பெஞ்சமின் நெதன்யாஹு, இந்தியாவின் 71-வது குடியரசு தின விழாவையொட்டி, பிரதமருக்கும், இந்திய மக்களுக்கும் தமது நல்வாழ்த்துக்களை தெரிவித்துக் கொண்டார்.


    பாராட்டுகளை பரிமாறிக் கொண்ட இருதலைவர்களும், 2020 புத்தாண்டையொட்டி நல்வாழ்த்துக்களையும் தெரிவித்துக் கொண்டனர்.


    இருநாடுகள் இடையேயான ராணுவ ஒத்துழைப்பின் முக்கியத்துவம் குறித்து சுட்டிக்காட்டிய இருதலைவர்களும், அனைத்து துறைகளிலும் இருதரப்பு ஒத்துழைப்பு அதிகரித்து வருவது குறித்து மகிழ்ச்சி தெரிவித்தனர். குறிப்பாக வேளாண்மை, தண்ணீர் பயன்பாடு மற்றும் புதிய தொழில் தொடங்குவதற்கான முன்முயற்சிகளின் முக்கியத்துவத்தை பிரதமர் மோடி வலியுறுத்தினார். இருநாடுகளிடையே விமானப் போக்குவரத்தை ஏற்படுத்துவதற்கான முயற்சிகளையும் அவர்கள் வரவேற்றனர்.


    இருதரப்புக்கும் பயனளிக்கக் கூடிய சர்வதேச மற்றும் பிராந்திய விவகாரங்கள் குறித்தும், தலைவர்கள் கருத்துப் பரிமாற்றம் செய்துகொண்டனர். இந்தப் பிராந்தியத்தின் வளர்ச்சி மற்றும் எதிர்கால முன்முயற்சிகள் உள்ளிட்ட அம்சங்கள் குறித்து அடிக்கடி தொடர்பு கொள்ளவும் அவர்கள் ஒப்புக் கொண்டனர்.


    *****

    
    
    (Release ID: 1600600) Visitor Counter : 23
    
    
      Read this release in: English , Marathi , Hindi , Bengali , Punjabi , Kannada