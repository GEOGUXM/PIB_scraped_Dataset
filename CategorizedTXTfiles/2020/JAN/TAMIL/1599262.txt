      PIB Headquarters

      போகிப் பண்டிகை : பொதுமக்களுக்கு வேண்டுகோள்
      Posted On: 13 JAN 2020 4:18PM by PIB Chennai


    தமிழ்நாட்டில் அறுவடைத் திருவிழாவான பொங்கல் பண்டிகைக்கு


    முன்னால் போகி கொண்டாடுவது வழக்கம்.


    2018ஆம் ஆண்டு போகிப் பண்டிகையின்போது ஏற்பட்ட அடர்த்தியான புகை காரணமாக சென்னை விமான நிலையத்தில் பார்க்கும் தன்மை குறைந்தது. இதனால், விமானங்கள் தாமதம், ரத்து, திருப்பி விடுதல் போன்றவற்றுக்கு வழிவகுத்து பயணிகளுக்குப் பெரும் சிரமம் ஏற்பட்டது. சுமார் 73 விமானங்களின் புறப்பாடும், வருகையும் பாதிக்கப்பட்டது.


    இருப்பினும் 2019ஆம் ஆண்டு போகியின்போது, சென்னை விமான நிலையத்தைச் சுற்றியுள்ள மக்களிடையே ஆழமான புரிந்துணர்வு ஏற்படுத்தப்பட்டதன் மூலம் போகி நெருப்பின் தன்மை மட்டுப்படுத்தப்பட்டு விமானப் போக்குவரத்தில் சிறிதளவு பாதிப்பு மட்டுமே இருந்தது.


    இப்போதும் முன்னெச்சரிக்கை நடவடிக்கையாகவும், விமானப் போக்குவரத்தில் பிரச்சினைகளைத் தவிர்க்கவும் போகி பண்டிகையின்போது அடர்த்தியான புகையை உருவாக்கும் கழிவுப்பொருட்களை எரிக்க வேண்டாம் என்று விமான நிலையத்தின் அருகே உள்ள பகுதிகளின் பொதுமக்களிடம் வேண்டுகோள் விடுக்கப்பட்டுள்ளது.


    இத்தகைய செயல் சென்னை விமான நிலையத்திலும் சுற்றியுள்ள பகுதிகளிலும் பார்வைத் தன்மையைக் குறைத்து விமானங்களை ரத்து செய்வது, திருப்பி விடுவது ஆகியவற்றால் பயணிகளுக்கு சிரமம் ஏற்படும் என்பதால் எங்களின் கோரிக்கைக்கு ஆதரவளிக்கும் மதிப்பு மிகு பொதுமக்களுக்கு நாங்கள் மிகவும் நன்றியுடையவர்களாக இருப்போம். போகிப் பண்டிகையில் தீ கொளுத்துவதால் ஏற்படும் பிரச்சினைகள் குறித்த துண்டறிக்கைகள் சென்னை விமான நிலையத்திற்கு அருகில் உள்ள கிராமங்களில் விநியோகிக்கப்படுகின்றன.


    இவ்வாறு சென்னை விமான நிலைய தகவல் தொடர்புப் பிரிவு வெளியிட்டுள்ள செய்திக்குறிப்பில் தெரிவிக்கப்பட்டுள்ளது.


    ******

    
    
    (Release ID: 1599262) Visitor Counter : 24