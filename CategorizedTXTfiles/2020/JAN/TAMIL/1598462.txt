      PIB Headquarters

      2-வது சுற்று தீவிர இந்திரதனுஷ் இயக்கம் 2.0 6, ஜனவரி 2020-ல் தொடங்குகிறது
      Posted On: 04 JAN 2020 7:00PM by PIB Chennai


    இந்தியாவின் மாபெரும் தடுப்பூசி இயக்கமான ‘தீவிர இந்திரதனுஷ் இயக்கம் 2.0’-வின் 2-வது சுற்று, 6, ஜனவரி 2020 அன்று தொடங்கி, அடுத்த 7 வேலை நாட்களில் மேற்கொள்ளப்பட உள்ளது. 2 வயதுக்குட்பட்ட குழந்தைகள், மற்றும் கர்ப்பிணிப் பெண்களுக்கு தடுப்பூசி போடுவதற்காக இந்த இயக்கம் செயல்படுத்தப்படுகிறது.


    தடுப்பூசி மூலம் கட்டுப்படுத்தக் கூடிய காசநோய், மூளைக்காய்ச்சல், தட்டம்மை, ஹெப்படிட்டிஸ் – பி (மஞ்சள் காமாலை) டெட்டனஸ், கக்குவான் இருமல், போலியோ மற்றும் டிப்தீரியா போன்ற நோய்களைக் கட்டுப்படுத்துவதற்கான எட்டு தடுப்பூசிகளுக்கு பதிலாக இந்த தடுப்பூசி போடப்படுகிறது. மேலும், ஹீமோஃபிலஸ் இன்ஃப்ளூயன்சா மற்றும் ஜப்பானிய மூளைக்காய்ச்சல் போன்றவற்றிக்கான தடுப்பூசிகளும் சில இடங்களில் போடப்படுகிறது. இது பற்றிய கூடுதல் விவரங்களை உங்கள் அருகாமையில் உள்ள ஆஷா அல்லது ஏ.என்.எம்-ஐ அணுகி அறிந்து கொள்ளலாம்.


    தீவிர இந்திரதனுஷ் இயக்கம் 2.0 மூலம், நாட்டில் 90% அளவிற்கு முழுமையான தடுப்பூசி போடப்படுவதை உறுதி செய்வதே மத்திய சுகாதாரம் மற்றும் குடும்ப நலத்துறையின் நோக்கமாகும். இந்தத் திட்டம் இந்தியாவின் 27 மாநிலங்களில் உள்ள 272 மாவட்டங்களில் செயல்படுத்தப்பட உள்ளது. 2019 டிசம்பர் 2, அன்று தொடங்கப்பட்ட இந்தத் தடுப்பூசி இயக்கம் நான்கு சுற்றுகளாக 7 வேளை நாட்களுக்கு மேற்கொள்ளப்படுகிறது. 2-வது, 3-வது மற்றும் 4-வது சுற்று தடுப்பூசி போடும் பணிகள் முறையே, 6 ஜனவரி, 3 பிப்ரவரி மற்றும் 2 மார்ச் 2020 தேதிகளில் மேற்கொள்ளப்பட உள்ளது.


    தடுப்பூசி மூலம் தடுக்கக் கூடிய நோய்கள் தாக்கி எந்தக் குழந்தையும் பாதிக்கப்படக் கூடாது என்பதே, இந்த இயக்கத்தின் முக்கிய நோக்கமாகும்.

    
    
    (Release ID: 1598462) Visitor Counter : 64