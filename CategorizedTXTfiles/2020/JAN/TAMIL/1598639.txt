      சாலைப் போக்குவரத்து மற்றும் நெடுஞ்சாலைத்துறை அமைச்சகம்

      தேசிய நெடுஞ்சாலைகளில் வேகத்தடைகளை அகற்ற சிறப்பு நடவடிக்கை
      Posted On: 07 JAN 2020 12:14PM by PIB Chennai


    தேசிய நெடுஞ்சாலைகளில் அனைத்து வகையான வேகத்தடைகளையும் அகற்றுவதற்கான சிறப்பு நடவடிக்கை தொடங்கப்பட்டுள்ளது. நெடுஞ்சாலைகளில், குறிப்பாக சுங்கச்சாவடி பகுதிகளில் எவ்வித தடையுமற்ற போக்குவரத்தை உறுதி செய்வதன் தேவை கருதி இந்த நடவடிக்கை எடுக்கப்பட்டுள்ளது. அனைத்து சுங்கச்சாவடிகளிலும் ஃபாஸ்டாக் முறை அமல்படுத்தப்பட்டுள்ளதை அடுத்தும், அனைத்து ரொக்க வசூல் சுங்க தடங்கள் ஃபாஸ்டாக் தடங்களாக மாற்றப்பட்டுள்ளதை அடுத்தும் அனைத்து சுங்கச்சாவடி பகுதிகளில் உள்ள வேகத்தடைகளை உடனடியாக அகற்ற நடவடிக்கை எடுக்கப்படுகிறது.


    தேசிய நெடுஞ்சாலைகள் அதிவேகப் போக்குவரத்து எவ்வித இடையூறுமின்றி நடைபெறுவதற்காக அமைக்கப்பட்டவை என்பதைக் கருத்தில் கொண்டு, தேசிய நெடுஞ்சாலை ஆணையம் தனது கட்டுப்பாட்டில் உள்ள நெடுஞ்சாலைகளில் வேகத்தடைகளை அகற்றும் நடவடிக்கையை மேற்கொண்டுள்ளது.


    இதனையடுத்து நேரம், பணம் ஆகியவை மிச்சப்படுத்தப்படுவதுடன், வாகனப் போக்குவரத்து குறிப்பாக ஆம்புலன்ஸ், வயது முதிந்தவர்கள், உடல்நலம் குன்றியவர்கள், தேசிய நெடுஞ்சாலைகளில் செல்வதற்கான போக்குவரத்து ஆகியவற்றுக்கு காலதமதமற்ற சொகுசான பயணம் அமைகிறது. இதனையடுத்து போக்குவரத்து எரிபொருள் விரயமாவது தவிர்க்கப்பட்டு எரிபொருள் இறக்குமதி சற்றுக்குறைவதுடன் காற்று மாசுபடுவதும் குறையும்.


    நெடுஞ்சாலைகளில் ஃபாஸ்டாக் மூலம் மின்னணு சுங்கவசூல் அமல்படுத்தப்பட்டுள்ள நிலையில், வேகத்தடைகளற்ற நெடுஞ்சாலைகள் பாதுகாப்பான, சொகுசான தடையற்ற பயணத்தை மக்களுக்கு உறுதி செய்யும் என எதிர்பார்க்கப்படுகிறது.


    *****************

    
    
    (Release ID: 1598639) Visitor Counter : 39
    
    
      Read this release in: English , Urdu , Marathi , Hindi