      PIB Headquarters

      பரங்கிமலை தலைமை தபால் அலுவலகத்தில் துணை பட்டுவாடா மையம் திறக்கப்பட்டுள்ளது
      Posted On: 08 JAN 2020 12:09PM by PIB Chennai


    வாடிக்கையாளர்களுக்கு பார்சல்களை விரைந்து வீடுகளுக்கு பட்டுவாடா செய்வதற்கு தெரிவு செய்யப்பட்ட தலைமை அஞ்சல் அலுவலகங்களில் துணை பட்டுவாடா மையங்களை அஞ்சல்துறை தொடங்கியுள்ளது.


    இதன் ஒரு பகுதியாக சென்னை நகர தெற்குக் கோட்டத்தில் உள்ள பரங்கிமலை தலைமை அலுவலகத்தில் துணைப் பட்டுவாடா மையம் திறக்கப்பட்டுள்ளது. இதனை சென்னை நகர தெற்குக் கோட்டத்தின் மூத்த அஞ்சலகங்கள் கண்காணிப்பாளர் திரு ஈ.துரைராஜன் அண்மையில் திறந்து வைத்தார். இந்த நிகழ்ச்சியில் அஞ்சல்துறை அலுவலர்கள் கலந்து கொண்டனர்.


    இந்த மையத்தின் மூலம் பரங்கிமலை, நந்தம்பாக்கம் குடியிருப்பு, ஆதம்பாக்கம் மற்றும் அவற்றைச் சுற்றியுள்ள பகுதிகளுக்கான பார்சல்கள் பட்டுவாடா செய்யப்படும். பார்சல்கள் கிடைக்கப்பெற்ற அதே நாளில் அர்ப்பணிப்பு மிக்க அஞ்சலக ஊழியர்கள் மூலம் வாடிக்கையாளர்களின் வீடுகளில் பட்டுவாடா செய்யப்படும் என்று சென்னை நகர தெற்குக் கோட்டத்தின் மூத்த அஞ்சலகங்கள் கண்காணிப்பாளர் வெளியிட்ட செய்திக் குறிப்பில் தெரிவிக்கப்பட்டுள்ளது.


    ****************


    

    
    (Release ID: 1598689) Visitor Counter : 32