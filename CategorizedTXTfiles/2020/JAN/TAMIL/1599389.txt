      இளைஞர் நலன் மற்றும் விளையாட்டு அமைச்சகம்

      ஊக்கமருந்து இல்லாத விளையாட்டுக் கலாச்சாரத்திற்கு விளையாட்டுக்கள் துறை அமைச்சர் திரு கிரண் ரிஜிஜும், திரைப்பட நடிகர் சுனைல் ஷெட்டியும் அழைப்பு
      Posted On: 14 JAN 2020 3:17PM by PIB Chennai


    ஊக்கமருந்து இல்லாத தூய்மையான விளையாட்டுக் கலாச்சாரத்திற்கு அழைப்பு விடுத்துள்ள இளைஞர் நலன் மற்றும் விளையாட்டுக்கள் துறை இணை அமைச்சர் (தனிப்பொறுப்பு) திரு கிரண் ரிஜிஜும், திரைப்பட நடிகர் சுனைல் ஷெட்டியும் கேலோ இந்தியா வீர்ர்கள் தடை செய்யப்பட்ட பொருட்களிலிருந்து விலகியிருக்க வேண்டும் என்றும் வலியுறுத்தியுள்ளனர்.


    ஊக்கமருந்தின் அபாயம் குறித்து இளைஞர்களுக்கு விழிப்புணர்வை ஏற்படுத்த குவஹாத்தியில் இன்று (14.01.2020) நடைபெற்ற பயிலரங்கில் உரையாற்றிய தேசிய ஊக்கமருந்து எதிர்ப்பு முகமையின் தூதரான சுனைல் ஷெட்டி, ஒரு குழந்தையின் வாழ்வில் விளையாட்டுகள் எவ்வளவு முக்கியமானது என்பதைத் தமது சொந்த வாழ்க்கை அனுபவத்தோடு பகிர்ந்து கொண்டார். “உங்கள் வாழ்க்கையில், பல தவறுகளை நீங்கள் செய்யக்கூடும், ஆனால் தவறான எதையும் உண்ணாமல் இருப்பதை நீங்கள் உறுதி செய்ய வேண்டும். எனது வாழ்க்கையில் சாதித்திருப்பவை எதுவானாலும் அதற்கு முழுமையான காரணம் விளையாட்டுக்கள்” என்று அவர் கூறினார்.


    கால்பந்து போட்டிக்குப் பின் பார்வையாளர்களை மகிழ்விப்பதற்காக அமைச்சரும், நடிகரும் பந்தினை உதைத்து விளையாடியதோடு தங்கள் கருத்தையும் பகிர்ந்து கொண்டனர். தடை செய்யப்பட்ட பொருட்களிலிருந்து விலகியிருக்கும் காலம் வரை, விளையாட்டு வீரர்களுக்கு முழுமையான ஆதரவு அளிக்கப்படும் என்று அமைச்சர் உறுதி கூறினார்.


    கேலோ இந்தியா இளைஞர் விளையாட்டுகளின் வெற்றி குறித்து மகிழ்ச்சி தெரிவித்த ஷெட்டி,“ நாளைய நட்சத்திரங்கள் தாங்கள் என உணர்வதற்கான வாய்ப்பை இவ்வளவு இளைஞர்களுக்கு அளித்திருப்பது நம்ம முடியாததாக உள்ளது” என்றார். இளைஞர்கள், ஊக்கப்படுத்தப்பட வேண்டும் என்று குறிப்பிட்ட அவர், இதுதான் நாட்டைப் பிரதிநிதித்துவம் செய்யும் என்பதை உணரவேண்டும் என்றார்.


    ----

    
    
    (Release ID: 1599389) Visitor Counter : 26
    
    
      Read this release in: English , Urdu , Urdu , Marathi , Hindi