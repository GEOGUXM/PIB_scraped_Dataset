      குடியரசுத் தலைவர் செயலகம்

      தேசிய வாக்காளர் தின கொண்டாட்டத்தில் குடியரசுத் தலைவர் பங்கேற்றார்
      Posted On: 25 JAN 2020 3:43PM by PIB Chennai


    புதுதில்லியில் இன்று இந்தியத் தேர்தல் ஆணையம் ஏற்பாடு செய்திருந்த 10 ஆவது தேசிய வாக்காளர் தின கொண்டாட்டங்களில் குடியரசுத் தலைவர் திரு ராம்நாத் கோவிந்த் பங்கேற்று உரையாற்றினார்.


    இந்த விழாவில் பேசிய குடியரசுத் தலைவர், வாக்குச்சீட்டைப் பயன்படுத்துவது பற்றி மக்களிடையே விழிப்புணர்வை ஏற்படுத்துவதற்கும், வாக்களிப்பதன் மூலம் நமது ஜனநாயகத்தில் தங்களின் பங்களிப்பை அதிகரிப்பதற்கும் ஒவ்வொரு ஆண்டும் தேசிய வாக்காளர் தினம் கொண்டாடப்படுகிறது என்றார். வாக்காளர் தினம் தேசிய அளவில் மட்டுமின்றி மாநில, மாவட்ட, வாக்குச்சாவடி நிலையிலும் கூட கொண்டாடப்படுவது குறித்து அவர் மகிழ்ச்சி தெரிவித்தார்.


    மாற்றுத் திறனாளிகளும், மூத்தக் குடிமக்களும், பெண்களும் எளிதாக வாக்களிப்பதற்கு சிறப்பு முயற்சிகளை மேற்கொள்ளும் தேர்தல் ஆணையத்தைக் குடியரசுத் தலைவர் பாராட்டினார். மாற்றுத் திறனாளிகளுக்கு சிறப்பு வசதிகளைச் செய்வதற்காக தேசிய அளவிலான மாற்றுத் திறனாளிகள் பட்டியல் வெளியிடப்பட்டிருப்பது பற்றியும் அவர் குறிப்பிட்டார். மாற்றுத் திறனாளிகள் தபால் வாக்கு அளிக்கும் வசதி செய்யப்பட்டிருப்பதை அறிந்து தாம் மகிழ்ச்சி அடைவதாகவும் அவர் கூறினார்.


    ஒவ்வொருவரின் பங்கேற்புடன் ஜனநாயகம் வலுவடைவதாகவும், முன்னேற்றங்கள் ஏற்படுவதாகவும் குடியரசுத் தலைவர் கூறினார். வாக்காளர்களின் பங்கேற்பை அதிகரிப்பதற்காக ‘வலுவான ஜனநாயகத்திற்கு வாக்காளர் பட்டியல் அறிதல்’ என்ற திட்டத்தின்கீழ், தேர்தல் ஆணையம் மேற்கொண்ட முயற்சிகளை அறிந்து மகிழ்ச்சி அடைந்ததாகவும் அவர் கூறினார்.


    ******

    
    
    (Release ID: 1600549) Visitor Counter : 34
    
    
      Read this release in: English , Hindi , Marathi