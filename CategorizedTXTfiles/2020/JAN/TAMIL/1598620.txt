      PIB Headquarters

      இரண்டாவது ‘கர்த்தவ்ய’ தேசிய கட்டுரைப் போட்டி ஜனவரி 17ஆம் தேதி வரை விண்ணப்பிக்கலாம்
      Posted On: 07 JAN 2020 2:50PM by PIB Chennai


    இந்திய அரசியலமைப்பு மற்றும் அடிப்படை கடமைகள் பற்றி மத்திய மனிதவள மேம்பாட்டு அமைச்சகம் நடத்தும் இரண்டாவது கர்த்தவ்ய (கடமை) தேசிய கட்டுரைப்போட்டிக்காக ஜனவரி 17ஆம் தேதி வரை விண்ணப்பிக்கலாம். “நமது தேசிய சுதந்திரப் போராட்டத்தை ஊக்கப்படுத்திய உன்னதமான கொள்கைகளை மதிப்பதும், பின்பற்றுவதும்” என்பதே இந்தப் போட்டிக்கான தலைப்பு. உயர்கல்வி நிறுவனங்களில் பயிலும் மாணவ-மாணவியர்களும் இதில் கலந்து கொள்ளலாம். விண்ணப்பதாரர்கள் kartavya.ugc.ac.in என்ற இணையதள முகவரியில் விண்ணப்பிக்கலாம்.


    விண்ணப்பிக்கும்போது விண்ணப்பதாரர்கள் தேர்ந்தெடுத்த இடங்களிலேயே ஜனவரி 27ஆம் தேதி போட்டி நடைபெறும். இதற்கான அனுமதி அட்டை ஜனவரி 21ஆம் தேதி வழங்கப்படும். ஆங்கிலம் அல்லது இந்தியில் கட்டுரை எழுதலாம். பிப்ரவரி 11ஆம் தேதி முடிவுகள் வெளியிடப்படும். சான்றிதழ்களோடு, ரூ.15,000, ரூ.12,000, ரூ.10,000, ரூ.7,500 என 4 பரிசுகள் வழங்கப்படும். போட்டிக்கான மேலும் விவரங்களை ntaessay@gmail.com என்ற மின்னஞ்சல் மூலம் தெரிந்து கொள்ளலாம்.


    இது மாதந்தோறும் நடக்கும் 11 சுற்று கட்டுரை போட்டியின் ஒரு அங்கமாகும். மேலும் அரசியலமைப்பு சட்டம் ஏற்றுக்கொள்ளப்பட்டதன் 70 ஆண்டுகள் நிறைவை குறிக்கும் விதமாக, ஆண்டு முழுவதும் நடைபெறும் அடிப்படை கடமைகள் குறித்த விழிப்புணர்வு பிரச்சாரத்தின் ஒரு பகுதியாக இந்த போட்டிகள் ஏற்பாடு செய்யப்பட்டுள்ளது.


    ****************

    
    
    (Release ID: 1598620) Visitor Counter : 66
    
    
      Read this release in: English