      PIB Headquarters

      சென்னை விமான நிலையத்தில் ரூ.20.6 லட்சம் மதிப்புள்ள அமெரிக்க டாலர்கள் பறிமுதல்
      Posted On: 10 JAN 2020 12:18PM by PIB Chennai


    சென்னையிலிருந்து கோலாலம்பூர் செல்லும் விமானத்தில் வெளிநாட்டுப் பணம் கடத்தப்படுவதாகக் கிடைத்த தகவலின் பேரில், புதன்கிழமை இரவு (09.01.2020) ஸ்ரீலங்கன் ஏர்லைன்ஸ் விமானம் மூலம் கோலாலம்பூர் செல்லவிருந்த கோவையைச் சேர்ந்த மகாலட்சுமி (வயது 33), சென்னையைச் சேர்ந்த ஷர்மிளா (வயது 33), திருப்பூரைச் சேர்ந்த சரவணசெல்வி (வயது 45) ஆகிய பெண் பயணிகள், குடியேற்ற சோதனை முடிந்து பாதுகாப்பு சோதனைக்காக சென்று கொண்டிருந்த போது, விமான நிலைய புறப்பாடு பகுதியில் விமான நுண்ணறிவு சுங்கத் துறையினர் வழிமறித்து சோதனை செய்தனர். இவர்களிடம் நடத்திய விசாரணையின் போது, முன்னுக்குப் பின் முரணான தகவல்களை தெரிவித்ததால், இவர்களிடமும், இவர்களது உடைமைகளையும் சுங்கத் துறையினர் சோதனை செய்தனர். அதில், இந்தப் பெண்களின் கைப்பைகளில் 20,50 மற்றும் 100 டாலர்கள் கொண்ட மொத்தம் 29,220 அமெரிக்க டாலர் நோட்டுக்கள் இருப்பது கண்டறியப்பட்டு பறிமுதல் செய்யப்பட்டது. இதன் இந்திய மதிப்பு ரூ.20.6 லட்சமாகும். இது தவிர ரூ.31,000 இந்தியப் பணமும் அவர்களது கைப்பைகளிலிருந்து கைப்பற்றப்பட்டது.


    இது தொடர்பாக, அன்னியச் செலாவணி மேலாண்மைச் சட்டம் மற்றும் சுங்க வரி சட்டப் பிரிவுகளின் கீழ் வழக்குப்பதிவு செய்யப்பட்டு மேல் விசாரணை நடத்தப்பட்டு வருவதாக, சென்னை அண்ணா சர்வதேச விமான நிலைய சுங்கத்துறை ஆணையர் வெளியிட்ட செய்திக் குறிப்பில் தெரிவிக்கப்பட்டுள்ளது.


    ****************

    
    
    (Release ID: 1598996) Visitor Counter : 23
    
    
      Read this release in: English