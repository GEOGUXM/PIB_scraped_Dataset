      வணிகம் மற்றும் தொழில்துறை அமைச்சகம்

      உலகப் பொருளாதார அமைப்பு 2020-க்கான இந்தியக் குழுவிற்கு பியூஷ் கோயல் தலைமை தாங்குவார்
      Posted On: 18 JAN 2020 1:53PM by PIB Chennai


    உலகப் பொருளாதார அமைப் பின் 50-வது கூட்டம் 2020 ஜனவரி 20 முதல் 24 வரை டாவோசில் நடைபெற உள்ளது. இதில் பங்கேற்கும் இந்திய க் குழுவிற்கு மத்திய தொழில் வர்த்தகம் மற்றும் ரயில்வே துறை அமைச்சர் திரு. பியூஷ் கோயல் தலைமை தாங்குவார் . இந்தக் குழுவில் மத்திய கப்பல் போக்குவரத்து, ரசாயனம் மற்றும் உரங்கள் துறை இணையமைச்சர் திரு.மான்ஷூக் எல். மண்டாவியா, கர்நாடகா மற்றும் மத்தியப் பிரதேச முதலமைச்சர்கள், பஞ்சாப் நிதியமைச்சர், தெலங்கானா தகவல் தொழில்நுட்பத் துறை அமைச்சர் ஆகியோரும், தொழில் மற்றும் உள்நாட்டு வர்த்தக மேம்பாட்டுத் துறை செயலாளர் மற்றும் தொழில் வர்த்தக அமைச்சகத்தின் மூத்த அதிகாரிகள் பங்கு பெறுவார்கள்.


    இந்தக் கூட்டத்தின் போது ஆஸ்திரேலியா, தென்னாப்பிரிக்கா, ரஷ்யா, சவுதி அரேபியா, சுவிட்சர்லாந்து, கொரியா, சிங்கப்பூர் நாடுகளின் அமைச்சர்களுடன் மத்திய அமைச்சர் இருதரப்பு பேச்சுவார்த்தை நடத்துவார். உலக வர்த்தக அமைப்பின் தலைமை இயக்குனர், பொருளாதார ஒத்துழைப்பு மற்றும் மேம்பாட்டு அமைப்பின் தலைமைச் செயலாளர் ஆகியோரையும் அவர் சந்திக்க உள்ளார்.


    இத்துடன் டாவோசில் நடைபெற உள்ள உலக வர்த்தக அமைப்பின் சாதாரண முறையிலான அமைச்சர்கள் நிலை கூட்டத்திலும் திரு.பியூஷ் கோயல் பங்கேற்பார்.


    இந்த ஆண்டின் தொடக்கத்தில் டாவோசில் நடைபெறும் உலகப் பொருளாதார அமைப்பின் கூட்டத்தில் உலக அளவிலும், பிராந்திய அளவிலும் தொழில் துறை சார்ந்த விஷயங்கள் குறித்து உலகின் முக்கியத் தலைவர்கள் விவாதிக்க உள்ளனர். ஒத்திசைந்த, நீடித்த உலகத்திற்கான பங்குதாரர்கள் என்பது 2020 சந்திப்பின் மையப் பொருளாகும்.


    ***

    
    
    (Release ID: 1599803) Visitor Counter : 30
    
    
      Read this release in: English , Urdu , Marathi , Hindi