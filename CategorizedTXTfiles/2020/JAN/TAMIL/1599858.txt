      PIB Headquarters

      பத்திரிகை தகவல் அலுவலக தென்மண்டல தலைமை இயக்குநராக திரு.எஸ்.வெங்கடேஸ்வர் பொறுப்பேற்றார்
      Posted On: 20 JAN 2020 5:00PM by PIB Chennai


    மத்திய அரசின் தகவல் ஒலிபரப்பு அமைச்சகத்தின் பத்திரிகை தகவல் அலுவலக தென்மண்டல தலைமை இயக்குநராக திரு.எஸ்.வெங்கடேஸ்வர் இன்று (20.01.2020) சென்னையில் பொறுப்பேற்றார். பத்திரிகை தகவல் அலுவலகம், மண்டல மக்கள் தொடர்பு அலுவலகம் உட்பட தென்னிந்தியாவில் உள்ள அனைத்து ஊடகப் பிரிவுகளுக்கும் அவர் தலைமை வகிப்பார். மேலும் இந்திய பத்திரிகை பதிவாளர் அலுவலகத்தின் கூடுதல் பத்திரிகை பதிவாளராகவும் இருப்பார்.


    1989 ஆம் ஆண்டின் இந்திய தகவல் சேவை (ஐஐஎஸ்) அதிகாரியான இவர், தமிழ்நாடு, கர்நாடகா, கேரளா, ஆந்திரப்பிரதேசம், தெலங்கானா, லட்சத்தீவு, அந்தமான்-நிக்கோபார், புதுச்சேரி ஆகிய பகுதிகளுக்கு பொறுப்பு வகிப்பார்.


    இதற்கு முன்பாக திரு.வெங்கடேஸ்வர் தெலங்கானா மண்டல பத்திரிகை தகவல் அலுவலக தலைமை இயக்குனராக இருந்தார். தூர்தர்ஷன், அகில இந்திய வானொலி, பத்திரிகை தகவல் அலுவலகம், களவிளம்பர இயக்குநரகம் ஆகியவற்றில் பல்வேறு உயர் பதவிகளை இவர் வகித்துள்ளார்.


    திரு.வெங்கடேஸ்வர், ஆந்திரப்பிரதேச அரசின் செய்தி மற்றும் மக்கள் தொடர்புத் துறை ஆணையராகவும் பணியாற்றியுள்ளார்.


    *****

    
    
    (Release ID: 1599858) Visitor Counter : 45
    
    
      Read this release in: English