      பிரதமர் அலுவலகம்

      கேலோ இந்தியா விளையாட்டுகளை வெற்றிகரமாக நிறைவுசெய்த அசாம் அரசையும், மக்களையும் பிரதமர் பாராட்டினார்
      
      கேலோ இந்தியா இளையோர் விளையாட்டுகள் போலவே ஒவ்வொரு ஆண்டும் கேலோ இந்தியா பல்கலைக்கழக விளையாட்டுகள் நடைபெறும்
      
      கேலோ இந்தியா பல்கலைக்கழக விளையாட்டுகள் முதன்முறையாக ஒடிஷாவின் கட்டாக் மற்றும் புவனேஷ்வரில் பிப்ரவரி 22 முதல் மார்ச் 1 வரை நடைபெறும்
      Posted On: 26 JAN 2020 8:34PM by PIB Chennai


    பிரதமர் திரு. நரேந்திர மோடி, தமது மனதின் குரல் நிகழ்ச்சியில் ‘கேலோ இந்தியா’ விளையாட்டுகளை வெற்றிகரமாக நிறைவுசெய்த அசாம் அரசையும் , மக்களையும் பாராட்டினார் .


    கேலோ இந்தியா விளையாட்டுகளில் பல்வேறு மாநிலங்களிலிருந்து சுமார் 6,000 விளையாட்டு வீரர்கள் வீராங்கனைகள் கலந்து கொண்டதாகப் பிரதமர் கூறினார். 80 சாதனைகள் முறியடிக்கப்பட்டன. இவற்றில் 86 சாதனைகளை முறியடித்தவர்கள் நமது புதல்விகள். 2018-ல் ‘கேலோ இந்தியா விளையாட்டுகள்’ தொடங்கப்பட்ட போது, 3,500 விளையாட்டு வீரர்கள், வீராங்கனைகள் பங்கேற்றனர். ஆனால், மூன்று ஆண்டுகளில் இந்த எண்ணிக்கை 6,000-க்கும் அதிகம் என்ற அளவிற்கு உயர்ந்துள்ளது. அதாவது, இரண்டு மடங்கு அதிகமாகியுள்ளது.


    பங்கேற்ற சிறார்கள் மற்றும் அவர்களின் பெற்றோர்களின் ஊக்கமளிக்கும் கதைகளைப் பிரதமர் மனதின் குரல் நிகழ்ச்சியில் பகிர்ந்து கொண்டார். அவற்றில் ஒன்று தமிழ்நாட்டின் யோகநாதன் பற்றிய தகவலாகும். “யோகநாதன் தமிழ்நாட்டில் பீடி சுற்றுபவர், ஆனால் அவரது மகள் பூர்ணஸ்ரீ, பளு தூக்குவதில் தங்கப்பதக்கம் வென்று அனைவரின் மனதையும் கவர்ந்தார்” என்று அவர் கூறினார்.


    குவஹாத்தியில் நடைபெற்ற இளையோர் விளையாட்டுப் போட்டிகளின் மிதிவண்டி பந்தயத்தில் 200 மீட்டர் பிரிவில் தங்கப்பதக்கம் வென்ற டேவிட் பற்றியும் அவர் குறிப்பிட்டார். கார்-நிக்கோபாரைச் சேர்ந்த டிராவிட் சிறு குழந்தையாக இருக்கும்போதே பெற்றோரை இழந்தார். அவர் கால்பந்து வீரராக வரவேண்டும் என்று அவரது மாமா விரும்பினார். இதனால், புகழ்பெற்ற டேவிட் பெக்கம் பெயரை அவருக்கு சூட்டினார். ஆனால், இளம் டேவிட் மிதிவண்டியில் நாட்டம் கொண்டிருந்தார். இவர், ‘கேலோ இந்தியா’ திட்டத்தின்கீழ், தெரிவு செய்யப்பட்டு, மிதி வண்டியில் தற்போது புதிய சாதனை படைத்துள்ளார்.


    மும்பையைச் சேர்ந்த கரீனா ஷாங்க்தாவின் ஈர்ப்பான கதையையும் அவர் பகிர்ந்து கொண்டார். 17 வயதிற்கு உட்பட்டோருக்கான நீச்சல் போட்டியில் 100 மீட்டர் பிரஸ்ட் ஸ்ட்ரோக் பிரிவில் தங்கப்பதக்கம் வென்று புதிய தேசிய சாதனை படைத்தார். இருப்பினும், 10-ஆம் வகுப்பு மாணவியான கரீனாவுக்கு ஒரு சோதனை ஏற்பட்டது. முழங்கால் காயம் காரணமாக அவர் பயிற்சிக்கு செல்லமுடியாத நிலை ஏற்பட்டது. ஆனால், கரீனாவும், அவரது தாயும் ஊக்கத்தை இழந்துவிடவில்லை. இந்த மனோபலத்தின் விளைவாக இன்று நம் அனைவரின் முன்னிலையில் அவர் ஓர் உதாரணமாக விளங்குகிறார்.


    “தேசிய விளையாட்டுகள் என்ற மேடை, வீரர்களும் வீராங்கனைகளும் தங்களின் திறனை வெளிப்படுத்துவதற்கான வாய்ப்பாகவும், மற்ற மாநிலங்களின் கலாச்சாரத்தை அறியும் இடமாகவும் உள்ளது. எனவே, கேலோ இந்தியா இளையோர் விளையாட்டுகள் போலவே கேலோ இந்தியா பல்கலைக்கழக விளையாட்டுகளை ஒவ்வொரு ஆண்டும் நடத்துவது என நாங்கள் முடிவு செய்துள்ளோம்” என்று பிரதமர் தெரிவித்தார்.


    கேலோ இந்தியா பல்கலைக்கழக விளையாட்டுகள் முதன்முறையாக ஒடிஷாவின் கட்டாக் மற்றும் புவனேஷ்வரில் பிப்ரவரி 22 முதல் மார்ச் 1 வரை நடைபெ றவுள்ளன. இந்த விளையாட்டுகளில் பங்கேற்க 3,000-க்கும் அதிகமான விளையாட்டு வீர்ர்கள், வீராங்கனைகள் தகுதிபெற்றுள்ளனர்.


    உடல் தகுதி இந்தியா


    ஆக்கப்பூர்வமான விளைவுகளைக் கொண்டு வருவதற்கான ‘உடல் தகுதி இந்தியா பள்ளி’ இயக்கத்தைப் பிரதமர் பாராட்டினார். இணையதளப் பதிவின் மூலமாக 65,000-க்கும் அதிகமான பள்ளிகள் ‘உடல் தகுதி இந்தியா பள்ளி’ சான்றிதழ்களைப் பெற்றிருப்பதாக அவர் குறிப்பிட்டார். நாட்டிலுள்ள மற்ற பள்ளிகளும் உடற்பயிற்சி செயல்பாட்டையும், கல்வியுடன் விளையாட்டுகளையும் ஒருங்கிணைத்து, ‘உடல் தகுதி பள்ளி’யாக மாறுவதை உறுதி செய்ய வேண்டும் என்று அவர் வலியுறுத்தினார்.


    *****

    
    
    (Release ID: 1600707) Visitor Counter : 40
    
    
      Read this release in: Marathi , Assamese , English , Urdu , Hindi , Bengali , Punjabi , Gujarati , Kannada