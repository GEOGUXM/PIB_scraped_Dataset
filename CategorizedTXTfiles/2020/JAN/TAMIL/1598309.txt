      PIB Headquarters

      கிறிஸ்துமஸ் மற்றும் புத்தாண்டை முன்னிட்டு பிஎஸ்என்எல் வழங்கும் சலுகை
      Posted On: 02 JAN 2020 6:02PM by PIB Chennai


    கிறிஸ்துமஸ் மற்றும் புத்தாண்டை முன்னிட்டு பிஎஸ்என்எல் நிறுவனம் தனது சந்தாதாரர்களுக்கு கவர்ச்சிகரமான சலுகைகளை அறிமுகம் செய்துள்ளது.


    1999 திட்டத்தில் சேர்ந்துள்ள வாடிக்கையாளர்கள் கூடுதலாக 60 நாட்களுக்கு எந்தவொரு நிறுவனத்தின் இணைப்புக்கும் அளவில்லா அழைப்புகளை மேற்கொள்ளலாம். மேலும், நாளொன்றுக்கு 3 ஜிபி இணையதள பயன்பாடு மற்றும் 100 எஸ்எம்எஸ் 365 நாட்களுக்கு என்று முன்பு இருந்தது. தற்போது 425 நாட்களுக்கு நீட்டிக்கப்பட்டுள்ளது. 1999 திட்டம் பிஎஸ்என்எல் டியூன்கள், பிஎஸ்என்எல் டிவி, 365 நாட்களுக்கு இலவச சந்தா என கூடுதல் அம்சங்களுடன் கிடைக்கிறது. இந்த சலுகை 2019ஆம் ஆண்டு டிசம்பர் 25 முதல் 2020ஆம் ஆண்டு ஜனவரி 31ஆம் தேதி வரை கிடைக்கும்.


    பிஎஸ்என்எல் நிறுவனம் அண்மையில் ரூ.97-க்கு மேலும் ஒரு கவர்ச்சிகரமான பரிசு திட்டத்தை அறிமுகம் செய்துள்ளது. இதன் மூலம் எந்வொரு இணைப்புக்கும் அளவில்லா அழைப்புகளை மேற்கொள்ள முடியும். நாளொன்றுக்கு 2ஜிபி இணையதள பயன்பாடு மற்றும் 1000 எஸ்எம்எஸ்-உடன் 18 நாட்களுக்கு பிஎஸ்என்எல் டிவியின் இலவச சந்தா வசதியும் பெறலாம்.


    சந்தாதாரர்களுக்கு மலிவான கட்டணத்தில் மேம்பட்ட சேவைகளை வழங்க பிஎஸ்என்எல் நிறுவனம் உறுதிபூண்டிருப்பதாக இதன் வர்த்தகப் பிரிவு இயக்குநர் திரு ஷீட்லா பிரசாத் வெளியிட்டுள்ள செய்திக்குறிப்பில் தெரிவித்துள்ளார்.


    **************

    
    
    (Release ID: 1598309) Visitor Counter : 33
    
    
      Read this release in: English