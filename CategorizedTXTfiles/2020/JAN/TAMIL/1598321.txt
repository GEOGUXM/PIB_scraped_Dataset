      PIB Headquarters

      புனித தோமையர் மலை தலைமை அஞ்சலகத்தில் சிறப்பு பட்டுவாடா மையம் திறப்பு
      Posted On: 02 JAN 2020 6:56PM by PIB Chennai


    அஞ்சலகங்கள் மூலம் அனுப்பப்படும் பார்சல்களை வாடிக்கையாளர்களுக்கு அவர்களது இருப்பிடத்திற்கு விரைவாகச் சென்று பட்டுவாடா செய்யும் வகையில், தேர்ந்தெடுக்கப்பட்ட சில தலைமை அஞ்சலகங்களில், சிறப்பு பட்டுவாடா மையங்களை அஞ்சல் துறை அறிமுகப்படுத்தியுள்ளது.


    சென்னை மாநகர் தெற்கு அஞ்சல் கோட்டத்தில் இத்தகைய சிறப்பு பட்டுவாடா மையம் (Nodal Delivery Centre), சென்னை புனித தோமையர் மலை தலைமை அஞ்சலகம், சென்னை 600016 என்ற முகவரியில் தொடங்கப்பட்டுள்ளது. இந்த மையத்தை சென்னை மாநகர தெற்கு கோட்ட முதுநிலை அஞ்சலக கண்காணிப்பாளர் திரு இ துரைராஜன், 01.01.2020 அன்று தொடங்கி வைத்தார்.


    புனித தோமையர் மலை , நந்தம்பாக்கம் குடியிருப்பு மற்றும் ஆதம்பாக்கம் பகுதிகளை சுற்றியுள்ள இடங்களுக்கு அனுப்பப்படும் பார்சல்கள், புதிதாக தொடங்கப்பட்டுள்ள புனித தோமையர் மலை சிறப்பு பட்டுவாடா மையம் மூலம் வாடிக்கையாளர்களுக்கு பட்டுவாடா செய்யப்படும். இந்த பார்சல்கள் பெறப்பட்ட அன்றே, பிரத்யேக அஞ்சல் ஊழியர் மூலம் வாடிக்கையாளர்களின் முகவரியில் பட்டுவாடா செய்யப்படும் என சென்னை மாநகர தெற்கு கோட்ட முதுநிலை அஞ்சலக கண்காணிப்பாளர் தெரிவித்துள்ளார்.


    **************

    
    
    (Release ID: 1598321) Visitor Counter : 35
    
    
      Read this release in: English