      PIB Headquarters

      கடலோரக் காவல் படையினர் பள்ளிக் குழந்தைகளுக்காக நடத்திய ஓவியப் போட்டி
      Posted On: 08 JAN 2020 3:32PM by PIB Chennai


    இந்திய கடலோரக் காவல் படையின் 44-வது நிறுவன தினத்தையும் 2020 ஆம் ஆண்டு கடலோரக் காவல் படையின் வார விழாவையும் முன்னிட்டு பள்ளிக் குழந்தைகளுக்கான ஓவியப் போட்டி சென்னை மீனம்பாக்கத்தில் உள்ள கடலோரக் காவல் படை விமானப் பிரிவு நிலையத்தில் நடத்தப்பட்டது.


    சென்னை நகரின் பல்வேறு பள்ளிகளைச் சேர்ந்த 450-க்கும் அதிகமான குழந்தைகள் போட்டியில் பங்கேற்றனர். இந்தப் போட்டியை க் கடலோரக் காவல் படை மனைவியர் நலச் சங்கம் ஒருங்கிணைத்து நடத்தியது. பங்கேற்ற பள்ளிக் குழந்தைகளுக்கு கடலோரக் காவல் படையின் டார்னியர் விமானத்தையும், சேடாக் விமானத்தையும் பார்க்க வாய்ப்பளிக்கப்பட்டது. டார்னியர் விமானம் நிலையான இறக்கைகளைக் கொண்டது. கடல் ரோந்து மற்றும் கண்காணிப்புப் பணிகளுக்கு பயன்படுவது, சேடாக் விமானம் சுழலும் இறக்கைகளைக் கொண்டது. தேடுதல் மற்றும் மீட்புப் பணிகளுக்கு பயன்படுகிறது.


    குழந்தைகள் தங்கள் கற்பனையில் உள்ளவற்றை காகிதத்தில் பென்சில் மற்றும் வண்ணங்களால் வடிவங்களாக வெளிப்படுத்துவதற்கு மேடை அமைத்து தருவதே இந்த நிகழ்ச்சியின் நோக்கமாகும். “ஆயுதப்படைகள்”, “தூய்மை இந்தியா”, “உடல் தகுதி இந்தியா” போன்ற பல்வேறு மையப்பொருள் குறித்து தங்கள் கற்பனையை குழந்தைகள் கைவண்ணமாக காகிதத்தில் தீட்டினார்கள். நேற்று (07.01.2020) காலை மணி 9.30-க்கு தொடங்கிய நிகழ்ச்சி பகல் 12.30 மணிக்கு பரிசுகள் வழங்குதலுடன் நிறைவடைந்தது.


    பரிசுக்கான மிகச் சிறந்த ஓவியம் மற்றும் படங்களை ஏ.எம். ஜெயின் கல்லூரி பேராசிரியர் திரு.செல்லப்பா, ஸ்டெல்லா மேரீஸ் கல்லூரி பேராசிரியர் திருமதி. மீனாட்சி மதன் ஆகியோர் தெரிவு செய்தனர்.


    ஒன்று முதல் 5 ஆம் வகுப்பு வரையிலான பிரிவில் சென்னை எம்.எம்.எச்.எஸ் பள்ளியைச் சேர்ந்த 4 ஆம் வகுப்பு மாணவன் டி.அமல் முதல் பரிசினை வென்றான். 6 முதல் 8 ஆம் வகுப்பு வரையிலான பிரிவில் சென்னை மான்ட் ஃபோர்ட் பள்ளியைச் சேர்ந்த 7 ஆம் வகுப்பு மாணவி ஆர்.சாயாலி ஏ. குயின் முதல் பரிசினை வென்றார். 9 முதல் 12 ஆம் வகுப்பு வரையிலான பிரிவில் சென்னை மான்ட் ஃபோர்ட் பள்ளியைச் சேர்ந்த 10 ஆம் வகுப்பு மாணவி சி.ஜே.ஷாபிக்னிகிளாரா ஜாய் முதல் பரிசினை வென்றார். பங்கேற்ற அனைத்து மாணவ-மாணவியருக்கும் சான்றிதழ்கள் வழங்கப்பட்டன.


    ****************

    
    
    (Release ID: 1598732) Visitor Counter : 27
    
    
      Read this release in: English