      பிரதமர் அலுவலகம்

      2020 ஆம் ஆண்டுக்கான தேசிய சிறார் விருது பெற்றவர்களுடன் பிரதமர் கலந்துரையாடினார்
      Posted On: 24 JAN 2020 12:44PM by PIB Chennai


    பிரதமர் திரு நரேந்திர மோடி, தேசிய சிறார் விருதுபெற்றவர்களுடன் இன்று கலந்துரையாடினார். இந்த விருதுகள் 2020 ஆம் ஆண்டு ஜனவரி 22 ஆம் தேதி குடியரசுத் தலைவரால் வழங்கப்பட்டன. இந்த விருதுபெற்றவர்கள் குடியரசுத் தின அணிவகுப்பில் கலந்து கொள்வார்கள்.


    ஜம்மு காஷ்மீர், மணிப்பூர், அருணாச்சலப்பிரதேசம் ஆகியவற்றைச் சேர்ந்த தலா ஒருவர் உட்பட நாட்டின் பல்வேறு மாநிலங்களைச் சேர்ந்த 49 பேருக்கு இந்த விருது வழங்கப்பட்டது. கலை மற்றும் கலாச்சாரம், புதிய கண்டுபிடிப்பு, கல்வி, சமூக சேவை, விளையாட்டு, தீரச் செயல் ஆகியவற்றில் சிறந்து விளங்கிய சிறுவர்கள் விருதுக்கு தேர்வு செய்யப்பட்டனர். நாட்டு நிர்மாணத்தில் சிறார்கள் மிகமுக்கிய பங்கு வகிப்பவர்கள் என்பதை இந்திய அரசு அங்கீகரித்துள்ளது. இதனை கருத்தில் கொண்டு அரசு ஆண்டுதோறும் இந்த விருதுகளை வழங்குகிறது. புதிய கண்டுபிடிப்பு, கல்வியில் சாதனை, சமூக சேவை, கலை மற்றும் கலாச்சாரம், விளையாட்டு, தீரச்செயல் போன்ற துறைகளில் சிறப்பான சாதனை படைத்த சிறுவர்கள் இதன்மூலம் அங்கீகரிக்கப்படுகின்றனர்.

                                                                                                                                                                                               
PMO India                                                                                                                                                                                      
                                                                                                                                                                                               
                                                                                                                                                                                               
✔ @PMOIndia                                                                                                                                                                                    
                                                                                                                                                                                               
                                                                                                                                                                                               
थोड़ी देर पहले आप सभी का परिचय जब हो रहा था , तो मैं सच में हैरान था। इतनी कम आयु में जिस प्रकार आप सभी ने अलग-अलग क्षेत्रों में जो प्रयास किए , जो काम किया है , वो अदभुत है: PM @narendramodi
                                                                                                                                                                                               
                                                                                                                                                                                               
                                                                                                                                                                                               
                                                                                                                                                                                               

    பல்வேறு துறைகளில் மிகச்சிறப்பான சாதனைகளைப் புரிந்த சிறார்களைப் பாராட்டிய பிரதமர், இந்த சிறுவயதில் அவர்கள் ஆற்றிய செயல்கள் அற்புதமானவை என்று கூறினார். “நாட்டுக்கும், சமுதாயத்திற்கும் நீங்கள் ஆற்றியுள்ள கடமைகளைக் கண்டு நான் பெருமிதம் அடைகிறேன். நமது இந்த இளம் தோழர்களின் தீரச் செயல்கள் மற்றும் சாதனைகளைக் கேட்கும் போது, அவை எனக்கு மேலும் கடுமையாக உழைப்பதற்கான கூடுதல் சக்தியையும், உத்வேகத்தையும் அளிக்கின்றன” என்று அவர் கூறினார்.

                                                                                                                              
PMO India                                                                                                                     
                                                                                                                              
                                                                                                                              
✔ @PMOIndia                                                                                                                   
                                                                                                                              
                                                                                                                              
आप अपने समाज के प्रति , राष्ट्र के प्रति अपनी ड्यूटी के लिए जिस प्रकार से जागरूक हैं , ये देखकर गर्व होता है: PM @narendramodi
                                                                                                                              
                                                                                                                              

    விருதுபெற்ற சிறார்கள் கள நிலவரத்துக்கு வலிமை ஏற்படுத்தும் வகையில், மிகக்கடினமாக உழைக்க வேண்டும் என்று பிரதமர் கேட்டுக் கொண்டார். “இந்த அங்கீகாரம் மேலும் சாதனை படைக்க ஒரு தொடக்கமாக இருக்க வேண்டும்; இது முடிவல்ல என்பதை நீங்கள் உணர்ந்து கொள்ள வேண்டும். இந்த விருதுகள் உங்கள் சக சிறார்களுக்கு ஊக்கமளிப்பதுடன், மற்ற சிறார்களும் சாதனை படைக்க உதவும்”.

                                                                                                                                                             
PMO India                                                                                                                                                    
                                                                                                                                                             
                                                                                                                                                             
✔ @PMOIndia                                                                                                                                                  
                                                                                                                                                             
                                                                                                                                                             
मैं आप सभी युवा साथियों के ऐसे साहसिक काम के बारे में जब भी सुनता हूं , आपसे बातचीत करता हूं , तो मुझे भी प्रेरणा मिलती है , ऊर्जा मिलती है: PM @narendramodi
                                                                                                                                                             
                                                                                                                                                             
                                                                                                                                                             
                                                                                                                                                             

    *************

    
    
    (Release ID: 1600414) Visitor Counter : 35
    
    
      Read this release in: Assamese , Malayalam , English , Urdu , Hindi , Marathi , Bengali , Punjabi , Punjabi , Gujarati , Kannada