      પ્રધાનમંત્રીનું કાર્યાલય

      બોડો સમજૂતીથી બોડો લોકો માટે નવી શરૂઆત થઇ છે; આનાથી આસામના લોકોની એકતા અને અખંડિતતા મજબૂત બનશે: પ્રધાનમંત્રી
      
      બોડો કરાર ‘સૌનો સાથ, સૌનો વિકાસ અને સૌનો વિશ્વાસ’ મંત્ર તેમજ ‘એક ભારત- શ્રેષ્ઠ ભારત’ની લાગણીથી પ્રેરિત છે: પ્રધાનમંત્રી
      
      બોડો વિસ્તારોનો વિકાસ એ સરકારની સૌથી પહેલી પ્રાથમિકતા; રૂ. 1500 કરોડના વિકાસ પેકેજ પર કામ શરૂ કરી દેવાયું છે: પ્રધાનમંત્રી
      Posted On: 30 JAN 2020 3:06PM by PIB Ahmedabad


    પ્રધાનમંત્રી શ્રી નરેન્દ્ર મોદીએ બોડો સમજૂતી કરારને આસામમાં શાંતિ અને વિકાસનો ઐતિહાસિક અધ્યાય ગણાવ્યો છે . બોડો સમજૂતીને આવકારતા તેમણે જણાવ્યું હતું કે , આ સમજૂતી 'સૌનો સાથ, સૌનો વિકાસ અને સૌનો વિશ્વાસ'નો મંત્ર તેમજ 'એક ભારત – શ્રેષ્ઠ ભારત'ની લાગણીથી પ્રેરિત છે.


    પ્રધાનમંત્રીએ શ્રેણીબદ્ધ ટ્વીટ્સમાં જણાવ્યું હતું કે , “ ભારત અત્યારે પૂજ્ય બાપુને તેમની પુણ્યતિથિએ યાદ કરી રહ્યું છે ત્યારે , આસામમાં શાંતિ અને વિકાસનો એક ઐતિહાસિક અધ્યાય શરૂ થયો છે. 50 વર્ષની પ્રતિક્ષા પછી, બોડો મિત્રો સાથે આ સમજૂતીથી એક નવી શરૂઆત થઇ છે. તેનાથી આસામમાં એકતા વધુ મજબૂત થશે અને વિકાસ થશે તેમજ ઉજળા ભાવિનું ઘડતર થશે.


    બોડો સંગઠનો સાથે આ ઐતિહાસિક કરાર પર હસ્તાક્ષર કર્યા પછી , બોડો વિસ્તારોમાં વિકાસના કાર્યો અમારી સરકાર માટે સૌથી પહેલી પ્રાથમિકતા છે . રૂપિયા 1500 કરોડના વ્યાપક પેકેજ પર કામ શરૂ કરી દેવાયું છે . અમારું વિશેષ ધ્યાન ખાસ કરીને અહીંના લોકોનાં જીવનનિર્વાહમાં સરળતા લાવવા પર અને સરકારી યોજનાઓનો બોડો લોકોને પૂરો લાભ મળે તે સુનિશ્ચિત કરવા પર છે .


    બોડો મિત્રો અમારી સાથે શાંતિના માર્ગે જોડાયા છે તે સ્પષ્ટ સંદેશ આપે છે કે , જ્યારે આપણે હિંસાનો માર્ગ છોડીએ અને લોકશાહી તેમજ બંધારણમાં વિશ્વાસ મૂકીએ ત્યારે સમસ્યાઓનો ઉકેલ લાવવો શક્ય છે . હું મારા બોડો મિત્રોને મુખ્ય પ્રવાહમાં આવકારું છું . અમે બોડો વિસ્તારોનો વિકાસ સુનિશ્ચિત કરવા કટિબદ્ધ છીએ .


    આજે પૂજ્ય બાપુની પુણ્યતિથિએ 5 દાયકા જૂના બોડો મુદ્દાનો ઉકેલ આવ્યો છે . બોડો સમૂહો અને સરકાર વચ્ચેની સમજૂતીથી આસામની એકતા અને અખંડિતતા વધુ મજબૂત થશે . હું મારા બોડો મિત્રોના હિંસા છોડવાના તેમજ લોકશાહી અને બંધારણમાં ભરોસો મૂકવાના આ નિર્ણયને આવકારું છું .


    આપણા બોડો મિત્રો સાથે થયેલી આ સમજૂતી આસામ અને દેશના અન્ય હિંસાગ્રસ્ત વિસ્તારો માટે સંદેશો છે . માત્ર હિંસા અને ભય મુક્ત માહોલમાં જ દેશના વિકાસને ગતિ આપી શકાય . મને ખુશી કે આપણા બોડો મિત્રોની સંપૂર્ણ શક્તિ આસામના વિકાસને વધુ મજબૂત બનાવશે .


    આસામના અન્ય સમુદાયોના હિતોનું રક્ષણ કરતી વખતે આપણા બોડો મિત્રો સાથે સમજૂતી કરવામાં આવી છે . આ સૌનો વિજય છે, આ સમગ્ર માનવજાતનો વિજય છે. આ ‘સૌનો સાથ, સૌનો વિકાસ અને સૌનો વિશ્વાસ’ મંત્ર તેમજ ‘એક ભારત – શ્રેષ્ઠ ભારત’ની લાગણીથી પ્રેરિત છે.


    SD/DS/RP

    
    
    (Release ID: 1601135) Visitor Counter : 68
    
    
      Read this release in: English , Urdu , Marathi , Bengali , Punjabi , Tamil , Kannada , Malayalam