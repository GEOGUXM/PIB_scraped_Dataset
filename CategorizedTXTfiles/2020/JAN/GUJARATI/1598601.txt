      પ્રધાનમંત્રીનું કાર્યાલય

      પ્રધાનમંત્રીએ કિર્લોસ્કર બ્રધર્સ લિ.ની શતાબ્દી ઉજવણીમાં હાજરી આપી
      કેબીએલના 100 વર્ષ પૂરા થવા માટે પોસ્ટેજ સ્ટેમ્પ રિલીઝ કર્યા
      
      આ દાયકો ભારતીય ઉદ્યમીઓ માટે રહેશે: પ્રધાનમંત્રી
      
      પ્રધાનમંત્રીએ કહ્યું કે, ‘ઉદ્દેશ સાથે સુધારણા, પ્રામાણિકતા સાથે પાલન કરવું, તીવ્રતા સાથે પરિવર્તન કરવું’,

      Posted On: 06 JAN 2020 8:23PM by PIB Ahmedabad

    પ્રધાનમંત્રી શ્રી નરેન્દ્ર મોદીએ આજે નવી દિલ્હીમાં આયોજિત કિર્લોસ્કર બ્રધર્સ લિમિટેડ ( કેબીએલ ) ની શતાબ્દી ઉજવણીમાં હાજરી આપી . પ્રધાનમંત્રીએ કેબીલના 100 વર્ષ પૂરા થવા પર એક ટપાલ ટિકિટ બહાર પાડી . પ્રધાનમંત્રીએ કિર્લોસ્કર બ્રધર્સના સ્થાપક સ્વ . શ્રી લક્ષ્મણરાવ કિર્લોસ્કરના જીવનચરિત્રના હિન્દી સંસ્કરણ “Yantrik ki Yatra – The man who made machines.’’ નું અનાવરણ પણ કર્યું


    કિર્લોસ્કર બ્રધર્સ લિમિટેડને તેમના શતાબ્દી ઉજવણી બદલ અભિનંદન આપતાં પ્રધાનમંત્રીએ કહ્યું કે જોખમો લેવાની , નવા ક્ષેત્રમાં આગળ વધવાની આ ભાવના હજી પણ દરેક ભારતીય ઉદ્યોગસાહસિકની ઓળખ છે . ભારતના ઉદ્યોગસાહસિકો દેશના વિકાસ માટે તે મ ની ક્ષમતા અને સફળતાનો વિસ્તાર કરવા માટે અધીરા છે .


    પ્રધાનમંત્રીએ ઉમેર્યું હતું કે , આજે જ્યારે આપણે નવા વર્ષમાં પ્રવેશ કરી રહ્યા છીએ , ત્યારે આપણે નવા દાયકામાં પ્રવેશ કરી રહ્યા છીએ , મને એમ કહેવામાં કોઈ ખચકાટ નથી કે આ દાયકો ભારતીય ઉદ્યોગ સાહસિકો માટે હશે .


    પ્રધાનમંત્રીએ જણાવ્યું હતું કે દેશની જનતાની સાચી શક્તિ ફક્ત ત્યારે જ સામે આવી શકે છે જ્યારે ભારત સરકાર , ભારતીય ઉદ્યોગ માટે અડચણરૂપ નહીં , પરંતુ તેમના ભાગીદાર તરીકે ઉભી રહે .


    છેલ્લા કેટલાક વર્ષોમાં ‘ ઇરાદા સાથે સુધારણા , પ્રામાણિકતા સાથે પરફોર્મ કરો , તીવ્રતા સાથે પરિવર્તન ’ એ અમારો અભિગમ રહ્યો છે . અમે એક શાસન માટે પ્રયત્ન કર્યો છે જે વ્યાવસાયિક અને પ્રક્રિયા આધારિત હોય . છેલ્લા પાંચ વર્ષમાં દેશમાં અખંડિતતા અને સંપૂર્ણ પારદર્શિતા સાથે કામ કરવાનું વાતાવરણ છે . આનાથી દેશને મોટા લક્ષ્યો નક્કી કરવા અને સમયસર તેમને પ્રાપ્ત કરવાની હિંમત મળી છે .


    પ્રધાનમંત્રીએ કહ્યું , “ નાણાકીય વર્ષ 2018-19 માં યુપીઆઈ દ્વારા લગભગ 9 લાખ કરોડ રૂપિયાની લેવડ દેવડ થઈ હતી . આ નાણાકીય વર્ષમાં ડિસેમ્બર સુધીમાં માત્ર યુપીઆઈ દ્વારા આશરે 15 લાખ કરોડ રૂપિયાની લેણદેણ કરવામાં આવી છે . તમે અંદાજ લગાવી શકો છો કે દેશ ડિજિટલ ટ્રાં જ ઝેક્શનને કેટલી ઝડપથી અપનાવી રહ્યું છે . ઉજાલા યોજનાને ગઈકાલે માત્ર 5 વર્ષ પૂરા થયા છે . આપણા બધા માટે તે સંતોષની વાત છે કે દેશભરમાં 36 કરોડથી વધુ એલઇડી બલ્બનું વિતરણ કરવામાં આવ્યું છે .


    પ્રધાનમંત્રીએ વધુમાં કહ્યું કે “ તેવી જ રીતે મેક ઈન ઈન્ડિયા અભિયાનની સફળતાની વાતો એ આપણા ઉદ્યોગની શક્તિ છે . મને ભારતીય ઉદ્યોગના દરેક ક્ષેત્રની સફળતાની ગાથાઓ જોઈએ છે .'


    NP/GP/DS

    
    
    (Release ID: 1598601) Visitor Counter : 66
    
    
      Read this release in: Assamese , English , Urdu , Marathi , Hindi , Bengali , Punjabi , Tamil , Kannada