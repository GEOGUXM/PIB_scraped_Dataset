      માહિતી અને પ્રસારણ મંત્રાલય

      ‘સઘન મિશન ઇન્દ્રધનુષ 2.0’ના પ્રચાર-પ્રસારમાં જોડાનારા 450થી વધુ કલાકારો માટે કાર્યશાળાનું આયોજન
      Posted On: 21 JAN 2020 5:07PM by PIB Ahmedabad


    લોકોને રસીકરણ અંગે જાગૃત કરવા માટે ભારત સરકારના પ્રાદેશિક લોકસંપર્ક કાર્યાલય દ્વારા 450થી વધુ કલાકારો થકી પ્રચાર-પ્રાસારનું એક ખાસ અભિયાન હાથ ધરવામાં આવ્યું છે. આ અભિયાનમાં ભાગ લઇ રહેલા કલાકારો માટે એક વિશેષ કાર્યશાળાનું આજે અમદાવાદ મેનેજમેન્ટ એસોસિએશન ખાતે કરવામાં આવ્યું હતું.


    ભારત સરકારના આરોગ્ય અને કુટુંબ કલ્યાણ મંત્રાલય દ્વારા દેશભરમા નાના બાળકોને રસીકરણ માટે ‘ સઘન મિશન ઇન્દ્રધનુષ 2.0 ’ અભિયાન હાથ ધરવામાં આવ્યું છે, ત્યારે ગુજરાતના 23 જિલ્લા અને કેન્દ્ર શાસિત પ્રદેશો દાદરા અને નગર હવેલીમાં વિવિધ પરંપરાગત કળા દ્વારા સઘન મિશન ઇન્દ્રધનુષ 2.0નો પ્રચાર કરવામાં આવશે. આ કલાકારો ભવાઈ, નાટક, ડાયરો અને જાદુ દ્વારા લોકોને જાગૃત કરશે.આ અંગે વધુ માહિતી આપતાં પ્રેસ ઇન્ફર્મેશન બ્યૂરોના અપર મહાનિદેશડૉ. ધીરજ કાકડિયાએ જણાવ્યું હતું કે, “ ઇન્દ્રધનુષના સાત રંગોની જેમ બાળકોને સાત વખત રસી આપવામાં આવે તો એ રસીકરણનો ડોઝ પૂરો થયો ગણાય, આવા આ મહત્વપૂર્ણ અભિયાનના પ્રચાર-પ્રસારનું કાર્ય કરવા માટે ગુજરાતના આ 450 જેટલા કલાકારોને જોતરી દેવામાં આવ્યા છે અને કોઈ પણ બાળક રસીકરણથી વંચીત ન રહી જાય તેવું અમારૂ લક્ષ્ય છે . ”


    આ કાર્યક્રમમાં પ્રાદેશિક લોકસંપર્ક કાર્યાલય, અમદાવાદમાં નાયબ નિયામક શ્રીમતી સરિતાબેન દલાલ તથા આરોગ્ય અને કુટુંબ કલ્યાણ મંત્રાલયના અધિકારીઓ ઉપસ્થિત રહ્યા હતા


    DK/NP/GP/RP

    
    
    (Release ID: 1600068) Visitor Counter : 109