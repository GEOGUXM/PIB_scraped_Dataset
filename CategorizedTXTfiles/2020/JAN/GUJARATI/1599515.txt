      ગૃહ મંત્રાલય

      ‘સ્કિલ ઇન્ડિયા’ કાર્યક્રમ દેશમાં રોજગારીનો રાજમાર્ગ બનાવશે – શ્રી અમિત શાહ
      
      દેશના યુવાનો ભારતને પાંચ ટ્રિલિયન ડૉલરનું અર્થતંત્ર બનાવવા માટે સક્ષમ – શ્રી અમિત શાહ
      
      ગુજરાતના ગાંધીનગરમાં ગૃહમંત્રી શ્રી અમિત શાહના હસ્તે દેશના ત્રીજા ઇન્ડિયન ઇન્સ્ટિટ્યુટ ઓફ સ્કીલ (IIS)નો શિલાન્યાસ કરાયો
      Posted On: 15 JAN 2020 6:51PM by PIB Ahmedabad


    ગુજરાતમાં ગાંધીનગર નજીક નાસ્મેડમાં 20 એકર જમીન પર તૈયાર થનારા દેશના ત્રીજા ઇન્ડિયન ઇન્સ્ટિટ્યુટ ઑ ફ સ્કિલનો શિલાન્યાસ કેન્દ્રીય ગૃહમંત્રી શ્રી અમિત શાહ દ્વારા કરવામાં આવ્યો હતો. મહત્વપૂર્ણ છે કે, આ કૌશલ્ય સંસ્થા ન માં દર વર્ષે 5000 વિદ્યાર્થીઓને તાલિમ આપવામાં આવશે અને તેમનું વિવિધ ક્ષેત્રોમાં પ્લેસમેન્ટ કરવામાં આવશે.


    આ પ્રસંગે શ્રી અમિત શાહે જણાવ્યું હતું કે, જે લોકો આજે બેરોજગારીની વાતો કરી રહ્યા છે તેમણે વિચારવું જોઇએ કે 70 વર્ષમાં 60 વર્ષનું શાસન તો એમનું હતું તો આ સમસ્યાનો ઉકેલ કેમ થયો ?


    ગૃહમંત્રીએ વિશેષરૂપે ભારતના યુવાનો માટે બની રહેલા કૌશલ્ય સંસ્થાન ની પ્રશંસા કરતા જણાવ્યું હતું કે, સ્કિલ ઇન્ડિયા કાર્યક્રમ દેશમાં રોજગારીની સમસ્યાના ઉકેલનો રાજમાર્ગ બનવાનો છે. શ્રી અમિત શાહે આ પ્રસંગે ઉપસ્થિત ટાટા સન્સના ચેરમેન શ્રી રતન ટાટાને આગ્રહ કર્યો હતો કે તેઓ કૌશલ્ય સંસ્થાન ને ગુજરાતની ITI સાથે જોડીને તેને અપગ્રેડ કરવામાં મદદ કરે જેથી કૌશલ્ય સંસ્થાન નો વ્યાપ વધશે. શ્રી રતન ટાટાએ આ સુચન સ્વીકાર્યું હતું, તેમની ઉપસ્થિતિમાં ગુજરાત સરકાર અને ટાટા સન્સ વચ્ચે એક એમઓયુનું આદાનપ્રદાન કરવામાં આવ્યું હતું .


    યુવાનોની શક્તિની પ્રશંસા કરતા શ્રી અમિત શાહે જણાવ્યું હતું કે, ભારતને પાંચ ટ્રિલિયન ડૉલરનું અર્થતંત્ર બનાવવામાં આ કૌશલ્ય પ્રાપ્ત યુવાનો જ મદદ કરી શકે છે અને 2024 સુધીમાં ભારત નિશ્ચિતરૂપે પાંચ ટ્રિલિયન ડૉલરનું અર્થતંત્ર બનવાનું લક્ષ્ય હાંસલ કરી શકશે.


    કેન્દ્રીય કૌશલ્ય વિકાસ અને ઉદ્યમશીલતા મંત્રી શ્રી મહેન્દ્રનાથ પાંડેયે જણાવ્યું હતું કે મહાત્મા ગાંધીજીના જે વિચારો હતા, તેમની જે વિચારધારા હતી એ જ પ્રધાનમંત્રીજીના કા ર્યો માં જોવા મળે છે. તેમના સકારાત્મક વિચારોના પરિણામે જ આજે યુવાનો કૌશલ્યપૂર્ણ છે.


    કેન્દ્રીય વીજળી અને નવીન તેમજ પુનઃપ્રાપ્ય ઊ ર્જા રાજ્યમંત્રી શ્રી રાજકુમાર સિંહે જણાવ્યું હતું કે, આવનારા સમયમાં ઉત્પાદનનું જે બજાર છે તેમાં જો આગળ નીકળવું હોય તો, કૌશલ્યપૂર્ણ હોવું અત્યંત જરૂરી છે અને આના માટે આ ઇન્ડિયન ઇન્સ્ટિટ્યુટ ઑ ફ સ્કિલ ખૂબ જ મહત્વપૂર્ણ પગલું સાબિત થશે.


    આ કાર્યક્રમમાં ગુજરાતના મુખ્યમંત્રી શ્રી વિજયભાઇ રૂપાણી, નાયબ મુખ્યમંત્રી શ્રી નીતિનભાઇ પટેલ, એલ એન્ડ ટીના ચેરમેન શ્રી અનિલ નાયક સહિત અનેક મહાનુભવો ઉપસ્થિત રહ્યા હતા.


    DK/DS/RP


    

    
    (Release ID: 1599515) Visitor Counter : 144