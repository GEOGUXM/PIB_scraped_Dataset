      ગૃહ મંત્રાલય

      ભારતે આતંકી ષડયંત્રોને જડબાતોડ જવાબ આપ્યો છે – શ્રી અમિત શાહ
      
      વિપક્ષો CAA અંગે દુષ્પ્રચાર ફેલાવી રહ્યા છે. તમામ વિપક્ષોને મારો ખુલ્લો પડકાર છે કે, ક્યાં કોઇની નાગરિકતા છીનવી લેવાની જોગવાઇ છે તે બતાવો – શ્રી અમિત શાહ
      
      ગૃહમંત્રીએ ગુજરાતના ગાંધીનગરમાં જાહેર સુરક્ષાની મહત્વપૂર્ણ પરિયોજના ‘વિશ્વાસ’ અને ‘સાઇબર આશ્વત’નું લોકાર્પણ કર્યું
      Posted On: 11 JAN 2020 5:21PM by PIB Ahmedabad


    આજે પોતાના રાજ્ય ગુજરાતની મુલાકાતે કેન્દ્રીય ગૃહમંત્રી શ્રી અમિત શાહે ગાંધીનગરમાં મહાત્મા મંદિર પરિસરમાં જાહેર સુરક્ષાના મહત્વપૂર્ણ કાર્યક્રમ ‘ વિશ્વાસ ’ અને ‘ સાઇબર આશ્વત ’ પરિયોજનાનું લોકાર્પણ કર્યું હતું . આ પ્રસંગે ગાંધીધામ સહિત ઘણા જિલ્લાના પોલીસ વડામથક વીડિયો કોન્ફરન્સના માધ્યમથી જોડાયા હતા .


    આ પરિયોજનાના લોકાર્પણ સમયે તેમણે ગુજરાતના વિકાસની પ્રશંસા કરતા જણાવ્યું હતું કે ગુજરાત સંખ્યાબંધ મહત્વપૂર્ણ વિષયોમાં સમગ્ર દેશનું માર્ગદર્શન કરી રહ્યું છે . તે પ્રકારે આજે આ ‘ સાઇબર આશ્વત ’ પરિયોજનાનો પ્રારંભ કરીને ગુજરાતે સમગ્ર દેશને નવી દિશા ચિંધી છે .


    માનનીય ગૃહમંત્રીએ આ પ્રસંગે પોસ્ટ વિભાગ દ્વારા તૈયાર કરવામાં આવેલી ગુજરાતના સાંસ્કૃતિક વારસાનો પરિચય આપતી બુક ‘ હેન્ડબુક ઓન પોસ્ટલ સર્વિસ ગર બ્રેઇલ ’ નું વિમોચન કર્યું હતું .


    માનનીય ગૃહમંત્રીએ આ પ્રસંગે ભારત દ્વારા કરવામાં આવેલી સર્જિકલ સ્ટ્રાઇકનો ઉલ્લેખ કરતા જણાવ્યું હતું કે , ભાત હવે કોઇપણ પ્રકારના હુમલાનો જવાબ આપવા માટે સમર્થ છે . ભારત હવે સર્જિકલ સ્ટ્રાઇક કરનારા દેશોમાં સામેલ થઇ ગયું છે . ભારતના આર્થિક વિકાસની વાત કરતા તેમણે જણાવ્યું હતું કે , 70 વર્ષના પ્રયાસો પછી દેશનું અર્થતંત્ર બે ટ્રિલિયન ડોલર સુધી પહોંચી શક્યું હતું પરંતુ મોદી સરકારે માત્ર પાંચ વર્ષમાં તેને બે માંથી ત્રણ ટ્રિલિયનનું અર્થતંત્ર બનાવી દીધું છે . આજે ભારત દુનિયામાં 7 મું સૌથી મોટું અર્થતંત્ર બની ગયું છે .


    આગળ ગૃહમંત્રી શ્રી અમિત શાહે ગાંધીનગર રેલવે સ્ટેશનની મુલાકાત લીધી હતી અને ત્યાં તેમણે ગાંધીનગર સાથે જોડાયેલા કલોલ , ચાંદલોડિયા , સાબરમતી , છારોડી અને સાણંદ રેલવે સ્ટેશન પર વાઇફાઇ સુવિધા અને મુસાફરોની સુવિધા માટે ઇલેક્ટ્રોનિટ બોર્ડનું લોકાર્પણ કર્યું હતું . આ ઉપરાંત , ગાંધીનગર રેલવે સ્ટેશનના પરિસરમાં 100 ફુટ ઊંચા સ્તંભ પર તિરંગો ઝંડો ફરકાવ્યો હતો .


    *****


    

    
    (Release ID: 1599177) Visitor Counter : 24