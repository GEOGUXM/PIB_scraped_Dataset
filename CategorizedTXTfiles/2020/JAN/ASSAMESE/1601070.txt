      প্ৰধানমন্ত্ৰীৰ কাৰ্যালয়

      তৃতীয় বিশ্ব আলু সন্মিলনত প্ৰধানমন্ত্ৰীৰ ভাষণ
      Posted On: 28 JAN 2020 12:25PM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীয়ে আজি ভিডিঅ ’ কনফাৰেন্সিংযোগে গুজৰাটৰ গান্ধীনগৰত অনুষ্ঠিত তৃতীয় বিশ্ব আলু সন্মিলনত ভাষণ আগবঢ়ায়৷ ১৯৯৯ আৰু ২০০৮ চনত পূৰ্বৰ দুখন বিশ্ব আলু সন্মিলন অনুষ্ঠিত হৈছিল৷ নতুন দিল্লীস্থিত ভাৰতীয় কৃষি গৱেষণা পৰিষদ আৰু ছিমলাৰ আইচিএআৰ - কেন্দ্ৰীয় আলু গৱেষণা প্ৰতিষ্ঠান তথা পেৰুৰ লিমাস্থিত আন্তঃৰাষ্ট্ৰীয় আলু কেন্দ্ৰ ( চিআইপি ) ৰ সহযোগত ভাৰতীয় আলু সংস্থা ( আইপিএ ) ই এই সন্মিলনৰ আয়োজন কৰিছে৷


    অহা দিনকেইটাত খাদ্য আৰু পুষ্টিৰ চাহিদা সম্পৰ্কীয় কাৰকসমূহৰ ওপৰত গুৰুত্ব আৰোপ কৰি হ ’ বলগীয়া আলোচনাৰ বাবে তৃতীয় বিশ্ব আলু সন্মিলনত বিশ্বৰ বিজ্ঞানী , আলু খেতিয়কৰ লগতে অন্যান্য অংশীদাৰসকলো সমবেত হৈছে৷


    এই উপলক্ষে আগবঢ়োৱা ভাষণত প্ৰধানমন্ত্ৰীয়ে কয় যে ইয়াত আলু সন্মিলন , কৃষি মেলা আৰু আলু ক্ষেত্ৰ দিৱস এই তিনিওটাক একেসময়তে গুৰু্ত্ব প্ৰদান কৰা হৈছে৷ তেওঁ লগতে কয় যে ক্ষেত্ৰ দিৱস উপলক্ষে ৬হাজাৰ কৃষকে কৃষি ক্ষেত্ৰ পৰিদৰ্শনৰ প্ৰচেষ্টা প্ৰশংসনীয়৷


    প্ৰধানমন্ত্ৰীয়ে কয় যে দেশৰ অগ্ৰণী আলু উ ৎ পাদনকাৰী ৰাজ্যসমূহৰ ভিতৰত অগ্ৰণী গুজৰাটত তৃতীয় বিশ্ব আলু সন্মিলন আয়োজন কৰাটোৱে বিশেষ তা ৎ পৰ্য বহন কৰিছে৷ তেওঁ কয় যে যিসময়ত সমগ্ৰ ভাৰতৰ আলু খেতি কৰা এলেকাৰ পৰিমাণ ২০ % বৃদ্ধি পাইছে , সেই সময়ত গুজৰাটত ১৭০ % বৃদ্ধি পাইছে৷


    প্ৰধানমন্ত্ৰীয়ে কয় যে ৰাজ্যখনে গ্ৰহণ কৰা কৃষিখণ্ডৰ অত্যাধূনিক সা - সঁজুলি যেনে - স্প্ৰিংকাৰ , কৃষি কাৰ্যৰ বাবে গভীৰ জলসিঞ্চনৰ উপৰি উত্তম শীতলীগৃহ আৰু খাদ্য প্ৰক্ৰিয়াকৰণ উদ্যোগৰ দৰে কেতবোৰ প্ৰচেষ্টাই এই ক্ষেত্ৰত সহায় কৰিছে৷ তেওঁ কয় যে বৰ্তমান গুজৰাটত বৃহ ৎ আলু প্ৰক্ৰিয়াকৰণ কোম্পানী থকাৰ লগতে ৰাজ্যখনৰ পৰা সৰ্বাধিক আলু ৰপ্তানিও হয়৷ এইবোৰে ৰাজ্যখনক দেশৰ প্ৰধান আলু খেতিৰ কেন্দ্ৰস্থলত পৰিণত কৰিছে৷


    প্ৰধানমন্ত্ৰীয়ে কয় যে তেওঁৰ চৰকাৰে কৃষকৰ আয় দুগুন কৰাৰ লক্ষ্যৰে কেতবোৰ দ্ৰুত পদক্ষেপ গ্ৰহণ কৰিছে৷ তেওঁ লগতে কয় যে এই পদক্ষেপসমূহৰ ফলস্বৰূপে তথা চৰকাৰী নীতিৰ জৰিয়তে ভাৰতে বিভিন্ন খাদ্যশস্য তথা অন্যান্য খাদ্য সামগ্ৰী উ ৎ পাদনত বিশ্বৰ শীৰ্ষ তিনিখন দেশৰ শাৰীত উপনীত হৈছে৷ তেওঁ লগতে পিএম কিষাণ সম্পদা যোজনাৰ জৰিয়তে মুল্য সংযোজন আৰু মুল্য শৃংখল উন্নয়নত সহায় হোৱাকৈ খাদ্য প্ৰকিয়াকৰণ উদ্যোগৰ সকলো পৰ্যায়তে ১০০শতাংশ এফডিআইৰ ব্যৱস্থাৰ তালিকাও উল্লেখ কৰে৷


    প্ৰধানমন্ত্ৰীয়ে লগতে চলিত মাহৰ প্ৰথমভাগত ৬ কোটি কৃষক পৰিয়াললৈ ডিবিটিৰ জৰিয়তে ১২ , ০০০ কোটি টকা হস্তান্তৰ কৰি ৰচনা কৰা অভিলেখ সম্পৰ্কেও উল্লেখ কৰে৷ তেওঁ কয় যে তেওঁৰ চৰকাৰে কৃষক আৰু উপভোক্তাৰ অন্যান্য স্তৰতো মধ্যভোগীৰ প্ৰভাৱ হ্ৰাস কৰাত অগ্ৰাধিকাৰ দিয়ে৷ তেওঁ কয় যে এই চৰকাৰে কৃষিজাত প্ৰযুক্তিভিত্তিক ষ্টাৰ্ট আপৰ প্ৰচাৰতো গুৰুত্ব আৰোপ কৰে , যাতে স্মাৰ্ট আৰু নিৰ্ভুল কৃষিৰ বাবে কৃষকৰ ডাটাবেছ আৰু কৃষি সম্পৰ্কীয় তথ্য প্ৰয়োজন পুৰণ কৰিব পাৰে৷


    প্ৰধানমন্ত্ৰীয়ে বিজ্ঞানীসকলক অত্যাধুনিক জৈৱ প্ৰযুক্তি , কৃত্ৰিম বুদ্ধিমত্তা , ব্লক চেইন , দ্ৰোণ প্ৰযুক্তিৰ দৰে বিভিন্ন সমস্যা সমাধানত সহায় কৰিবলৈ আহ্বান জনায়৷ তেওঁ কয় যে বিজ্ঞানীসমূদায় আৰু নীতি নিৰ্মাতাসকলৰ আটাইতকৈ ডাঙৰ দায়িত্ব হৈছে যে কোনো লোক যাতে ভোকাতুৰ অথবা অপুষ্টিত নোভোগে৷


    পটভূমিঃ


    তৃতীয় বিশ্ব আলু সন্মিলনে সংশ্লিষ্ট সকলোপক্ষকে একেটা মঞ্চত একগোট কৰাৰ ক্ষেত্রত সুযোগ প্ৰদান কৰে , যাতে আলু ক্ষেত্রৰ সৈতে জড়িত সকলো বিষয়ক লৈ বিশদ আলোচনা আৰু ভৱিষ্য ৎ পৰিকল্পনাৰ সম্পর্কে মতামত আগবঢ়াব পাৰে৷ এই ব্যতিক্ৰমী কাৰ্যসূচীত দেশৰ বিভিন্ন অংশীদাৰে আলু গৱেষণাৰ ক্ষেত্ৰত জ্ঞান আৰু অভিনৱ পন্থা আয়ত্ত তথা প্ৰদৰ্শন কৰিব৷ এই সন্মিলনত তিনিটা গুৰুত্বপূর্ণ বিষয় আছে। সেইকেইটা হ ’ ল – আলু সন্মিলন , কৃষিজাত সামগ্ৰীৰ মেলা তথা আলু ক্ষেত্ৰ দিৱস৷


    ২৮ - ৩০ জানুৱাৰীলৈকে এই আলু সন্মিলন অনুষ্ঠিত হ ’ ব৷ এই আলোচনাত ১০টা বিষয় আছে আৰু ইয়াৰে আঠটা বিষয় প্ৰাথমিক আৰু প্ৰায়োগিক গৱেষণাৰ সৈতে জড়িত৷ বাকী দুটাত আলুৰ বাণিজ্য , মুল্য শৃংখল ব্যৱস্থাপনা আৰু নীতি নিৰ্ধাৰণক বিশেষ গুৰুত্ব দিয়া হৈছে৷


    আলুকেন্দ্ৰিক উদ্যোগ তথা বাণিজ্য , প্ৰক্রিয়াকৰণ , আলু বীজ উ ৎ পাদন , জৈ ৱ প্ৰযুক্তি , প্ৰযুক্তি হস্তান্তৰৰ ক্ষেত্রত চৰকাৰী - বেচৰকাৰী অংশীদাৰিত্বকে ধৰি কৃষি বিষয়ক সামগ্ৰীৰ স্থিতি প্ৰদৰ্শন কৰাৰ বাবে ২৮ - ৩০ জানুৱাৰীলৈ কৃষি মেলা অনুষ্ঠিত কৰা হ ’ ব৷


    ৩১ জানুৱাৰীত আলু ক্ষেত্ৰ দিৱস অনুষ্ঠিত কৰা হ ’ ব৷ ইয়াত আলু খেতিৰ যন্ত্ৰপাতি , বিভিন্ন প্ৰজাতিৰ আলু তথা অত্যাধূনিক প্ৰযুক্তিৰ অগ্ৰগতি সম্পৰ্কে দাঙি ধৰা হ ’ ব৷


    উ ৎ পাদন তথা প্ৰমাণিত বীজৰ ব্যৱহাৰ , বহু দূৰলৈ কৰা পৰিবহণ আৰু ৰপ্তানি বৃদ্ধিৰ প্ৰতি লক্ষ্য ৰাখি এই খেতি কৰোতে সন্মুখীন হোৱা প্ৰধান সমস্যা যেনে - ৰোপণ সঁজুলি , যোগান শৃংখল , শস্য চপোৱাৰ পাছত হোৱা লোকচান , উন্নত প্ৰক্ৰিয়াকৰণৰ প্ৰয়োজনীয়তা , ৰপ্তানি আৰু বিভিন্ন ধৰণে ব্যৱহাৰ আৰু প্ৰয়োজনীয় নীতিগত সমৰ্থন ইত্যাদি দিশত এই সন্মিলনত আলোচনা কৰা হ ’ ব৷


    ***


    VRRK/AK/DB

    
    
    (Release ID: 1601070) Visitor Counter : 5
    
    
      Read this release in: Hindi , Kannada , Tamil , English , Urdu , Marathi , Bengali , Punjabi , Gujarati