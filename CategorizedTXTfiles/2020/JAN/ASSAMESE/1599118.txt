      প্ৰধানমন্ত্ৰীৰ কাৰ্যালয়

      কৰ্ণাটকত ‘কৃষি কৰ্মণ বঁটা’ প্ৰদান অনুষ্ঠানত প্ৰধানমন্ত্ৰীয়ে প্ৰদান কৰা ভাষণৰ অসমীয়া অনুবাদ
      Posted On: 02 JAN 2020 5:44PM by PIB Guwahati


    আপোনালোক সকলোকে নমস্কাৰ৷ পোন প্ৰথমে আপোনালোক সকলোলৈ নৱবৰ্ষৰ শুভকামনা জনালো৷ লগতে শস্য চপোৱাৰ উৎসৱৰ সংক্ৰান্তি উপলক্ষেও আপোনালোকলৈ শুভকামনা জনালো৷


    কৰ্ণাটকৰ লোকপ্ৰিয় মুখ্যমন্ত্ৰী আৰু ৰায়তুবন্ধু শ্ৰীমান য়েডিৰুপ্পা মহোদয় , কেন্দ্ৰীয় কেবিনেটৰ মোৰ সহযোগী তথা দেশত কৃষি বিপ্লৱৰ হোতা শ্ৰী নৰেন্দ্ৰ সিং টোমৰ মহোদয় , শ্ৰী সদানন্দ গৌড়া মহোদয় , শ্ৰী প্ৰহ্লাদ যোশী মহোদয় , মণিপুৰৰ মুখ্যমন্ত্ৰী শ্ৰীমান এন বিৰেণ সিং , উত্তৰাখণ্ডৰ মুখ্যমন্ত্ৰী শ্ৰীমান ত্ৰিবেন্দ্ৰ সিং ৰাৱট মহোদয় , কেন্দ্ৰ তথা কৰ্ণাটক চৰকাৰৰ অন্য মন্ত্ৰীসকল , সাংসদসকল , বিধায়কসকল , দেশৰ অন্য ৰাজ্যৰ পৰা অহা সকলো প্ৰতিনিধিগণ তথা বিশাল সংখ্যাত উপস্থিত মোৰ কৃষক ভাই - ভনীসকল৷


    নতুন বৰ্ষ , নতুন দশকৰ আৰম্ভণিতে দেশৰ অন্নদাতা আমাৰ কৃষক ভাই - ভনীসকলৰ দৰ্শন কৰিবলৈ পোৱাটো মোৰ বাবে অতিশয় সৌভাগ্যৰ কথা৷ মই ১৩০ কোটি দেশবাসীৰ তৰফৰ পৰা দেশৰ প্ৰতিজন কৃষকলৈ নতুন বৰ্ষৰ শুভকামনা জনাইছো , দেশৰ বাবে শস্য উৎপাদন কৰোতা কৃষকসকললৈ কৃতজ্ঞতা প্ৰকাশ কৰিছো৷ আপোনালোক কৃষকৰ পৰিশ্ৰমৰ ফলতে আজি ভাৰতত অভিলেখসংখ্যক শস্য উৎপাদন হৈছে৷


    দেশৰ কৃষি খণ্ডক আগুৱাই লৈ যোৱা এই কৃষক বন্ধু তথা তেওঁলোকৰ ৰাজ্যসমূহক সন্মানিত কৰাৰ আজি সুযোগ লাভ কৰিছো৷ কৃষি কৰ্মণ বঁটা লাভ কৰা সকলো কৃষকক অশেষ শুভেচ্ছা যাচিছোঁ , তেওঁলোকৰ প্ৰয়াসক প্ৰশংসা কৰিছো৷


    আজি ইয়াত তামিলনাডু আৰু কৰ্ণাটকৰ মীনপালক , মাছমৰীয়াসকলক ‘ ডীপ ছী ফিশ্বিং বোট ’ তথা ‘ ট্ৰান্সপ ’ ণ্ডাৰ্ছ ’ প্ৰদান কৰা হৈছে৷ ইয়াৰ বাবে মই আমাৰ মাছমৰীয়া ভাই - ভনীসকলক অভিনন্দন জনাইছো৷


    বন্ধুসকল , কৃষি কৰ্মণ বঁটাৰ সৈতে আজিয়েই কৰ্ণাটকৰ এই ভূমি আন এক ঐতিহাসিক ঘটনাৰ সাক্ষী হৈ ৰ ’ ব৷ আজি প্ৰধানমন্ত্ৰী কিষাণ সন্মান নিধিৰ অধীনত ৮ কোটি কৃষক ভাই - ভনীৰ একাউণ্টত টকা জমা কৰা হৈছে৷ ইমান কম সময়ত এনে সাফল্য লাভ কৰাটো ডাঙৰ কথা৷ এয়াই নহয় , আজি এতিয়া , এই অনুষ্ঠানত একে সময়তে দেশৰ ৬ কোটি কৃষক পৰিয়ালৰ একাউণ্টত ১২ হাজাৰ কোটি টকা জমা কৰোৱা হৈছে৷


    বন্ধুসকল , দেশত এনে এক সময় আছিল যেতিয়া দুখীয়া লোকৰ বাবে এটকা পঠিয়ালে তাৰে পোন্ধৰ পইচাহে খৰচ হৈছিল৷ বাকী পঁচাশী পইচা মধ্যভোগীয়ে ভোগ কৰিছিল৷


    আজি যিমান টকা পঠিওৱা হয় তাৰে সম্পূৰ্ণ টকা দুখীয়াই নিজৰ একাউণ্টত লাভ কৰে৷ মই কৰ্ণাটকসহিতে দেশৰ সেই সকলো ৰাজ্য চৰকাৰক অভিনন্দন জনাইছো যিয়ে হিতাধিকাৰী কৃষকসকলৰ চিনাক্তকৰণৰ কাম দ্ৰুত গতিত সম্পন্ন কৰি আছে৷


    নতুন বছৰত মই আশা প্ৰকাশ কৰিছো যে যিসমূহ ৰাজ্য , পিএম - কিষাণ সন্মান যোজনাৰ সৈতে জড়িত নহয় , এইটো বৰ্ষত তেওঁলোকো জড়িত হ ’ ব৷ এই যোজনা এই দলৰ নহয় , আমাৰ নহয় , অথবা এই যোজনা প্ৰণয়ন কৰিলে তাৰ দ্বাৰা লাভান্বিত হ ’ ম , এনে চিন্তাই দেশৰ জনতাৰ ক্ষতি কৰিব৷


    দেশৰ কৃষকসকলৰো এই ৰাজনীতিৰ ফলত সৱলীকৰণ হ ’ ব পৰা নাই৷


    আপোনালোকৰ আৱশ্যকতা , আপোনালোকৰ চিন্তা , আপোনালোকৰ প্ৰয়োজনীয়তা আমাৰ চৰকাৰে বুজিছে৷ আমি কৃষিক টুকুৰা - টুকুৰাকৈ নহয় , সামগ্ৰিক ৰূপত প্ৰত্যক্ষ কৰিছো আৰু এই খণ্ডৰ সৈতে জড়িত প্ৰত্যাহ্বানসমূহৰ বাবে একত্ৰিতভাৱে যুজিছোঁ৷


    বন্ধুসকল , দশকজুৰি ওলমি থকা জলসিঞ্চন যোজনাই হওক , ফচল বীমাৰ সৈতে জড়িত নিয়মৰ পৰিৱৰ্তনেই হওক , ভূমি স্বাস্থ্য কাৰ্ডেই হওক অথবা ইউৰিয়াৰ ১০০ শতাংশ নীম কোটিঙেই হওক , আমি সদায়েই কৃষকসকলক প্ৰাথমিকতা প্ৰদান কৰিছো৷ বহু বৰ্ষজুৰি কৃষকসকলে দাবী কৰি আহিছিল যে এমএছপিৰ পৰিমাণ ডেৰ গুণলৈ বৃদ্ধি কৰা হওক৷ এই ঐতিহাসিক সিদ্ধান্তও আমাৰ চৰকাৰেই গ্ৰহণ কৰিলে৷


    ভাতৃ আৰু ভগ্নীসকল , আপোনালোকৰ বৰ্তমানৰ প্ৰয়োজনীয়তাসমূহ সমাধান কৰাৰ সৈতে আমি ভৱিষ্যতৰ আৱশ্যকতাসমূহৰ ওপৰতো গুৰুত্ব দিছো৷ কৃষকসকলৰ শস্য ভাণ্ডাৰ , ফল - ফুল আৰু শাক - পাচলিৰ ভাণ্ডাৰৰ যাতে সমস্যা নহয় , তাৰবাবে সমগ্ৰ দেশতে শীতলীকৰণ ভাণ্ডাৰৰ ক্ষমতা বৃদ্ধি কৰা হৈছে৷ কৃষকে নিজৰ শস্য দেশৰ যিকোনো প্ৰান্তৰ বৈদ্যুতিন বজাৰত যাতে বিক্ৰী কৰিব পাৰে তাৰবাবে ই - নাম নেটৱৰ্কৰ প্ৰসাৰণ কৰা হৈছে৷


    বন্ধুসকল , কৃষকসকলে নিজৰ পশুসমূহৰ ৰোগত যাতে কম ব্যয় কৰিবলগীয়া হয় তাৰবাবে ভৰি আৰু মুখৰ ৰোগৰ সৈতে মোকাবিলা কৰিবলৈ ৰাষ্ট্ৰীয়ভিত্তিত টীকাকৰণ অভিযান আৰম্ভ কৰা হৈছে৷ কৃষকসকলে নিজৰ খেতিতেই সৌৰ শক্তি উৎপাদন কৰি তাক ৰাষ্ট্ৰীয় গ্ৰীডত বিক্ৰী কৰাৰ সুবিধা প্ৰদানৰ বাবে পিএম কুসুম যোজনা আৰম্ভ কৰা হৈছে৷


    বন্ধুসকল , ভাৰতৰ অৰ্থব্যৱস্থাক ৫ ত্ৰিলিয়ন ডলাৰৰ অৰ্থনীতিলৈ ৰূপান্তৰ কৰাৰ ক্ষেত্ৰত দেশৰ কৃষিখণ্ডই বৃহৎ ভূমিকা পালন কৰিছে৷ ইয়াৰ বাবে আমাৰ চৰকাৰে কেশ্ব ক্ৰ ’ প আৰু ৰপ্তানিকেন্দ্ৰিক কৃষি ব্যৱস্থা প্ৰস্তুত কৰাত গুৰুত্ব প্ৰদান কৰিছে৷


    যেতিয়া কৃষি উৎপাদনৰ ৰপ্তানিৰ কথা কোৱা হয় , এই ক্ষেত্ৰত প্ৰাচীন কালৰে পৰা দক্ষিণ ভাৰতে অগ্ৰণী ভূমিকা পালন কৰি আহিছে৷ এটা কাৰণ হ ’ ল ইয়াৰ বতৰ , ইয়াৰ ভূমি আৰু আনটো কাৰণ হ ’ ল সমুদ্ৰ পথেৰে বিশ্বৰ সৈতে সহজ যোগাযোগ ব্যৱস্থা৷ দক্ষিণ ভাৰতৰ এই শক্তিৰ জৰিয়তেই আমি নতুন ভাৰতৰ কৃষি ৰপ্তানিকো সৱলীকৰণ কৰিব বিচাৰিছো৷


    ভাতৃ আৰু ভগ্নীসকল , কৰ্ণাটকেই হওক , কেৰেলাই হওক , অন্ধ্ৰই হওক , তেলেংগানাই হওক অথবা তামিলনাডুৱেই হওক , ইয়াত উদ্যান - শস্য আৰু মছলাৰ সৈতে জড়িত প্ৰকল্পসমূহৰ সংসাধন তথা ৰপ্তানিৰ ব্যাপক সম্ভাৱনা পৰিলক্ষিত হৈছে৷ সেইবাবেই কৃষিভিত্তিক আৰু সংসাধিত সামগ্ৰী ৰপ্তানি বিকাশ প্ৰাধিকৰণৰ জৰিয়তে বিশেষ কাৰ্যকৰী পৰিকল্পনা প্ৰস্তুত কৰা হৈছে৷ ইয়াৰ দ্বাৰা কৰ্ণাটকো লাভান্বিত হৈছে৷


    চৰকাৰৰ দ্বাৰা বেলগাঁও আৰু মহীশূৰৰ আঙুৰ , চিক্কাবল্লাপুৰা আৰু বেংগালুৰুৰ গুলপীয়া পিয়াঁজ , চিক্কামংগলুৰু , কোডাগু আৰু হাসনৰ কফি , ৰঙা জলকীয়া , এইসমূহৰ বিকাশৰ বাবে বিশেষ ক্লাষ্টাৰ পৰিকল্পনা কৰা হৈছে৷ আমাৰ প্ৰয়াস এয়াই যে প্ৰতিটো ব্লক , প্ৰতিখন জিলাৰ সামগ্ৰীৰ চিনাক্তকৰণ কৰি সেইসমূহৰ মূল্য সংযোজন আৰু ৰপ্তানিৰ সৈতে জড়িত সুবিধা বিকশিত কৰা হওক৷


    বন্ধুসকল , আমাৰ চৰকাৰৰ প্ৰয়াসৰ ফলত ভাৰত দ্বাৰা মছলা উৎপাদন আৰু ৰপ্তানি , দুয়োটাৰেই বিকাশ হৈছে৷ ভাৰতত মছলা উৎপাদন ২৫ লাখ টনতকৈও অধিক হৈছে আৰু ৰপ্তানিও প্ৰায় ১৫ হাজাৰ কোটিৰ পৰা বৃদ্ধি হৈ প্ৰায় ১৯ হাজাৰ কোটি টকাৰ সীমা স্পৰ্শ কৰিছে৷


    মছলাৰ ভিতৰতো যদি আমি হালধিৰ কথা কও , তেন্তে চৰকাৰৰ প্ৰয়াসৰ জৰিয়তে বিগত ৫ বছৰত হালধিৰ ৰপ্তানিও বৃদ্ধি হৈছে৷ চৰকাৰে হালধিৰ নতুন আৰু উন্নত বীজৰ গৱেষণাতো উদগনি প্ৰদান কৰিছে৷ তেলেংগানা হালধিৰ হাবলৈ পৰিণত হৈছে কিন্তু কৰ্ণাটকসহিতে বাকী ৰাজ্যতো হালধিৰ উৎপাদন বৃদ্ধি হৈছে৷


    ভাতৃ আৰু ভগ্নীসকল , দক্ষিণ ভাৰতত নাৰিকল , কাজু , কফি আৰু ৰবৰৰ খেতি বহুলভাৱে সমাদৃত৷ দেশ আৰু বিশ্বত নাৰিকলৰ চাহিদাৰ প্ৰতি লক্ষ্য ৰাখি চৰকাৰে অন্য দিশসমূহৰ সৈতে এয়াও গুৰত্ব দিছে যে নাৰিকলৰ সৈতে জড়িত কৃষকসকলে যাতে উচিত দাম লাভ কৰিব পাৰে৷ তাৰবাবে নাৰিকল কৃষকসৰ সৈতে জড়িত সংঘ নিৰ্মাণ কৰা হৈছে , ছ ’ চাইটি নিৰ্মাণ কৰা হৈছে৷ মোক কোৱা হৈছে যে কৰ্ণাটকতেই নাৰিকল কৃষকৰ সৈতে জড়িত এনে প্ৰায় চাৰে পাঁচশ সংস্থা নিৰ্মাণ কৰা হৈছে৷


    বন্ধুসকল , আমাৰ ইয়াত কাজু বাগানৰো সম্ভাৱনা অসীম৷ চৰকাৰে এয়াই প্ৰয়াস কৰিছে যে কাজুৰ উত্তম গুণগতমানৰ প্লাণ্ট কৃষক ভাই - ভনীসকলক প্ৰদান কৰা হওক৷


    এইদৰে ৰবৰৰ উৎপাদন বৃদ্ধিৰ বাবেও ব্যাপক মাত্ৰাত প্ৰয়াস কৰা হৈছে৷ আমাৰ প্ৰথম লক্ষ্য এয়াই হ ’ ব লাগে যে দেশৰ প্ৰয়োজনীয়তাৰ ভিত্তিত ৰবৰ যদি আমি উৎপাদন কৰিব পাৰো তেন্তে ৰবৰৰ আমদানিৰ ওপৰত দেশে নিৰ্ভৰ কৰিবলগীয়া নহয়৷ মোক কোৱা হৈছে যে ৰবৰ ব ’ ৰ্ডে প্ৰধানমন্ত্ৰী কৌশল বিকাশ যোজনাৰ অধীনত ইয়াত অনেক যুৱক - যুৱতীক প্ৰশিক্ষণ প্ৰদান কৰি আছে৷ ইয়াৰ নিশ্চিত লাভ ৰবৰৰ কৃষক তথা উদ্যোগসমূহে লাভ কৰিব৷


    বন্ধুসকল , কফিৰ বাগানৰ বাবে সমগ্ৰ দক্ষিণ ভাৰত প্ৰসিদ্ধ বুলি আমি জানো৷ চৰকাৰৰ প্ৰয়াস এয়াই যে কফিৰ মূল্য শৃংখল সৱলীকৰণ কৰা হওক আৰু ইয়াৰ বাবে সংবদ্ধ কফি বিকাশ কাৰ্যসূচী প্ৰণয়ন কৰা হৈছে৷ এই কাৰ্যসূচীৰ অধীনত বিগত ২ - ৩ বছৰৰ পৰা কফিৰ উৎপাদনৰ পৰা আৰম্ভ কৰি পেকেজিঙলৈ জড়িত সম্পূৰ্ণ ব্যৱস্থাক বিশেষ সহযোগিতা আৰু উদগনি জনোৱা হৈছে৷ ক্ষুদ্ৰ উৎপাদক , আত্মসহায়ক গোট , চৰকাৰী সংস্থাসমূহক মাৰ্কেটিঙৰ সুবিধা উপলব্ধ কৰোৱা হৈছে৷


    বন্ধুসকল , উদ্যান - শস্যৰ উপৰিও দাইল , তেল আৰু গোটা শস্যৰ উৎপাদনতো দক্ষিণ ভাৰতে বৃহৎ ভূমিকা পালন কৰিছে৷ ভাৰতত দাইলৰ উৎপাদন বৃদ্ধিৰ বাবে বীজ হাবৰ নিৰ্মাণ কৰা হৈছে য ’ ত ৩০তকৈও অধিক কেন্দ্ৰ কৰ্ণাটক , অন্ধ্ৰ , কেৰেলা , তামিলানাডু আৰু তেলেংগানাতেই আছে৷ এইদৰে গোটা শস্যৰ বাবে দেশত বহু নতুন হাবৰ সৃষ্টি কৰা হৈছে , ইয়াৰ দহটা দক্ষিণ ভাৰততেই আছে৷


    বন্ধুসকল , দক্ষিণ ভাৰতৰ ফিছাৰী ক্ষেত্ৰসমূহতো ৰপ্তানি বৃদ্ধি কৰাৰ অপাৰ সম্ভাৱনা আছে৷ ফিছাৰী ক্ষেত্ৰসমূহৰ সৱলীকৰণৰ বাবে চৰকাৰে তিনিটা পৰ্যায়ত কাম কৰি আছে৷


    প্ৰথম - গাঁওসমূহত মীনপালনৰ প্ৰসাৰ , মাছমৰীয়া ভাই - ভনীসকললৈ আৰ্থিক সাহায্য


    দ্বিতীয় - নীলা নৱজাগৰণ আঁচনিৰ অধীনত নাওসমূহৰ আধুনিকীকৰণ


    আৰু তৃতীয় - মাছৰ বেপাৰ আৰু ব্যৱসাৰ সৈতে জড়িত আধুনিক আন্তঃগাঁথনিৰ নিৰ্মাণ৷


    ভাতৃ আৰু ভগ্নীসকল , মাছমৰীয়াসকলক কিষাণ ক্ৰেডিট কাৰ্ডৰ সুবিধা প্ৰদান কৰা হৈছে৷ মাছমৰীয়াসকলৰ সুবিধাৰ বাবে ডাঙৰ নদী আৰু সাগৰত নতুন ফিশ্বিং হাৰ্বাৰ নিৰ্মাণ কৰা হৈছে৷ আধুনিক আন্তঃগাঁথনিৰ বাবে চাৰে সাত হাজাৰ কোটি টকাৰ বিশেষ নিধি প্ৰস্তুত কৰা হৈছে৷


    চৰকাৰৰ দ্বাৰা নাওসমূহৰ আধুনিকীকৰণৰ বাবে , নীলা নৱজাগৰণ আঁচনিৰ বাবে ৰাজ্যসমূহক ২৫০০ কোটি টকাতকৈও অধিক টকা দিয়া হৈছে৷ ডীপ ছী ফিশ্বিঙৰ বাবে মাছমৰীয়াসকলৰ নাওসমূহৰ আধুনিকীকৰণ কৰা হৈছে আৰু ইছৰ ’ ৰ সহায়ত মাছমৰীয়াসকলৰ সুৰক্ষাৰ বাবে নেভিগেচন ডিভাইচো নাওসমূহত স্থাপন কৰা হৈছে৷ আজি ইয়াত তামিলনাডু আৰু কৰ্ণাটকৰ অনেক কৃষকে এই লাভ পোৱা আপোনালোকে দেখিবলৈ পাইছে৷


    বন্ধুসকল , কৰ্ণাটকসহিতে সমগ্ৰ ভাৰততে জলসংকটৰ স্থিতিৰ সৈতে মোকাবিলা কৰিবলৈ চৰকাৰে জল জীৱন অভিযানৰ অধীনত প্ৰতিখন ঘৰলৈ পানী যোগানৰ সংকল্প গ্ৰহণ কৰিছে৷ কিছুদিন পূৰ্বে এই দিশত আন এক অভিযানৰ সূচনা কৰা হৈছে৷ এই অভিযানৰ নাম হ ’ ল অটল ভূজল যোজনা৷ ইয়াৰ অধীনত কৰ্ণাটকসহিতে দেশৰ ৭খন ৰাজ্যত ভূজল অৰ্থাৎ গ্ৰাউণ্ডৱাটাৰৰ স্তৰ ওপৰলৈ উঠোৱাৰ বাবে পদক্ষেপ গ্ৰহণ কৰা হৈছে৷


    ভাতৃ আৰু ভগ্নীসকল , চৰকাৰৰ প্ৰয়াসসমূহৰ মাজতে আজি মই কৃষি কৰ্মণ বঁটাৰো প্ৰসাৰণ কৰা আৱশ্যকতা অনুভৱ কৰিছো৷ মই আহ্বান জনাইছো যে কৃষি কৰ্মণ বঁটাত দেশৰ পোষণ সুৰক্ষাৰ প্ৰতি ধ্যান ৰাখি পৌষ্টিক শস্য - নিউট্ৰি চেৰেলছ , উদ্যান - শস্য আৰু জৈৱিক কৃষিকো অন্তৰ্ভুক্ত কৰি নতুন শিতান নিৰ্মাণ কৰা হওক৷ ইয়াৰ জৰিয়তে এই ক্ষেত্ৰসমূহত অধিক উন্নত ধৰণে কাম কৰাৰ বাবে ৰাজ্যসমূহে উৎসাহিত হ ’ ব৷


    ভাতৃ আৰু ভগ্নীসকল , বৰ্ষ ২০২২ত যেতিয়া আমাৰ দেশে স্বাধীনতাৰ ৭৫তম বৰ্ষ পালন কৰিব তেতিয়া আমাৰ সংকল্পসমূহৰ সিদ্ধিয়েই আমাৰ ৰাষ্ট্ৰ নিৰ্মাতাসকলৰ প্ৰতি প্ৰকৃত শ্ৰদ্ধাঞ্জলি হিচাপে বিবেচিত হ ’ ব৷ আজি আমি ইয়াৰ পৰা কৃষকসকলৰ উপাৰ্জন দুগুণ কৰাৰ নতুন শক্তিৰ সৈতে , নতুন প্ৰতিশ্ৰুতিৰ সৈতে আগবাঢ়ি যাব লাগিব৷


    মোৰ সম্পূৰ্ণ বিশ্বাস যে আমাৰ প্ৰতিটো সংকল্প নিশ্চয়কৈ পূৰণ হ ’ ব৷ পুনৰবাৰ কৃষি কৰ্মণ পুৰস্কাৰ বিজেতা প্ৰতিখন ৰাজ্য , সকলো কৃষক সহযোগীলৈ মোৰ তৰফৰ পৰা অনেক অভিনন্দন জনাইছো৷ আপোনালোক সকলোকে , দেশৰ প্ৰতিজন কৃষকলৈ নতুন বছৰ আৰু সংক্ৰান্তিৰ বাবে অশেষ শুভকামনা জনাইছো৷


    অশেষ ধন্যবাদ !


    *****


    VRRK/AKP/NK/MANN

    
    
    (Release ID: 1599118) Visitor Counter : 3
    
    
      Read this release in: Punjabi , Gujarati , English , Hindi , Marathi