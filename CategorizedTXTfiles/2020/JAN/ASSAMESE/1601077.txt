      প্ৰধানমন্ত্ৰীৰ কাৰ্যালয়

      কলকাতাৰ বেলুৰ মঠত প্ৰধানমন্ত্ৰীয়ে প্ৰদান কৰা ভাষণৰ অসমীয়া অনুবাদ
      Posted On: 12 JAN 2020 12:35PM by PIB Guwahati


    ৰামকৃষ্ণ মঠৰ মহাসচিব শ্ৰীমান স্বামী সুবিৰানন্দা মহোদয় মহাৰাজ , স্বামী দিব্যানন্দ মহোদয় মহাৰাজ , ইয়াত উপস্থিত পুজ্য সন্তগণ , অতিথিগণ , মোৰ যুৱ বন্দুসকল৷


    আপোনালোক সকলোকে স্বামী বিবেকানন্দ জয়ন্তীৰ এই পবিত্ৰক্ষণত , ৰাষ্ট্ৰীয় যুৱ দিৱস উপলক্ষে অশেষ শুভকামনা জনাইছো৷ দেশবাসীৰ বাবে বেলুৰ মঠৰ এই পবিত্ৰভূমিলৈ অহাটো তীৰ্থযাত্ৰাতকৈ কোনো ধৰণে কম নহয় কিন্তু মোৰ বাবে এয়া ঘৰলৈ অহাৰ দৰেই লাগে৷ মই অধ্যক্ষ স্বামী , ইয়াত উপস্থিত সকলো উদ্যোক্তাক হৃদয়েৰে কৃতজ্ঞতা জনাইছো কিয়নো তেওঁলোকে যোৱা ৰাতি মোক ইয়াত থাকিবলৈ অনুমতি প্ৰদান কৰিলে আৰু চৰকাৰৰ প্ৰতিও কৃতজ্ঞ কিয়নো চৰকাৰত প্ৰট ’ ক ’ ল , নিৰাপত্তাজনিত কাৰণত ইফালৰ পৰা সিফাললৈ যাব নোৱাৰি যদিও মোৰ অনুৰোধ তেওঁলোকে ৰক্ষা কৰিলে৷ আৰু মই এই পবিত্ৰভূমিত নিশাটো যাপন কৰিবলৈ সৌভাগ্য লাভ কৰিলো৷ ইয়াৰ ভূমিত , ইয়াৰ বতাহত স্বামী ৰামকৃষ্ণ পৰমহংস , মা সাৰদা দেৱী , স্বামী ব্ৰহ্মানন্দ , স্বামী বিবেকানন্দসহিতে সকলো গুৰুৰ সান্নিধ্য সকলোৱে অনুভৱ কৰিব পাৰিছে৷ যেতিয়াই মই বেলুৰ মঠলৈ আহো তেতিয়া অতীতৰ পৃষ্ঠাসমূহ এখন এখনকৈ খুলিবলৈ ধৰে৷ যাৰ বাবে আজি মই ইয়াত উপস্থিত আছে আৰু ১৩০ কোটি ভাৰতীয়ৰ সেৱাত নিমজ্জিত হ ’ ব পাৰিছো৷


    যোৱাবাৰ যেতিয়া ইয়ালৈ আহিছিলো তেতিয়া গুৰুজী , স্বামী আত্মআস্থানন্দ মহোদয়ৰ আশীৰ্বাদ লাভ কৰিছিলো৷ আৰু মই এয়া ক ’ ব পাৰো যে তেওঁৱেই মোক আঙুলিত ধৰি জনসেৱাই প্ৰভুসেৱাৰ পথ বুলি প্ৰদৰ্শিত কৰিলে৷ আজি তেওঁ কায়িকৰূপত আমাৰ মাজত বিৰাজমান নাই যদিও তেওঁৰ কাম , তেওঁ দেখুওৱা পথ , ৰামকৃষ্ণ মিছনৰ ৰূপত সদা - সৰ্বদাই আমাৰ পথ প্ৰদৰ্শিত কৰি ৰাখিব৷


    ইয়াত উপস্থিত বহু ব্ৰহ্মচাৰীৰ সৈতে কিছু সময় কটোৱাৰ সৌভাগ্য মই লাভ কৰিছো৷ যি মন স্থিতি আপোনালোকৰ হৈছে , কোনোবাটো সময়ত সেয়া মোৰো হৈছিল৷ আৰু আপোনালোকে অনুভৱ কৰিছে যে আমাৰ অধিকাংশ লোকেই ইয়ালৈ অহাৰ কাৰণ হ ’ ল বিবেকানন্দজীৰ চিন্তাধাৰা , বিবেকানন্দজীৰ বাণী , বিবেকানন্দজীৰ ব্যক্তিত্ব৷ কিন্তু ….. কিন্তু …. এই ভূমিলৈ অহাৰ পিছত মা সাৰদা দেৱীৰ মমতাই আমাক ইয়াত থাকি যাবলৈ মাতৃ প্ৰেমেৰে বুৰাই দিয়ে৷ যিমানবোৰ ব্ৰক্ষ্মচাৰী লোক ইয়াত আছে , তেওঁলোকৰ এই অনুভূতি নিশ্চয়কৈ হৈছে৷ যিটো মোৰো হৈছিল৷


    বন্ধুসকল , স্বামী বিবেকানন্দ কেৱল এক ব্যক্তিত্বই নহয় , তেওঁ এক জীৱনধাৰা , তেওঁ জীৱনশৈলীৰ এক স্বৰূপ৷ তেওঁ দৰিদ্ৰ নাৰায়ণৰ সেৱা আৰু ভাৰত ভক্তিকেই নিজৰ জীৱনৰ আদি আৰু অন্ত হিচাপে স্বীকাৰ কৰি লৈছিল , সেইদৰে জীৱনো অতিবাহিত কৰিছিল আৰু আজিও তেওঁ কোটি কোটি লোকক পথ প্ৰদৰ্শিত কৰি আহিছে৷


    আপোনলোক সকলোকে , দেশৰ সকলো তৰুণকে মই এই বিশ্বাসেৰে কৈছো৷ দেশৰ প্ৰতিজন তৰুণে বিবেকানন্দৰ সৈতে পৰিচিত হওক বা নহওকেই৷ অজানিতে হলেও তেওঁলোক সেই সংকল্পৰ অংশ হৈ পৰিছে৷ সময় পৰিৱৰ্তিত হৈছে , দশক পৰিৱৰ্তিত হৈছে , শতিকা পৰিৱৰ্তিত হৈছে , কিন্তু স্বামীজীৰ সেই সংকল্প বাস্তৱায়িক কৰাৰ দায়িত্ব আমাৰো আৰু অনাগত প্ৰজন্মৰো৷ আৰু এই কাম এনে নহয় যে এবাৰ কৰিলেই হৈ গ ’ ল৷ এয়া হ ’ ল নিৰৱচ্ছিন্ন কাম , যুগ যুগান্তৰৰ কাম৷


    কেতিয়াবা আমি ভাবো যে মই অকলে কৰিলে কি ক ’ ব , মোৰ কথা কোনেও নশুনে৷ মই যি বিচাৰো , যি চিন্তা কৰো তাৰ ওপৰত কোনেও গুৰুত্ব নিদিয়ে আৰু এই স্থিতিৰ পৰা তৰুণ প্ৰজন্মৰ মানসিক অৱস্থা উত্তৰণ কৰাটো অতিশয় প্ৰয়োজনীয়৷ মইতো ইয়াৰ পোনপটীয়া মন্ত্ৰ দিব বিচাৰো৷ যি মইও মোৰ গুৰুজনৰ পৰা শিকিছো৷ আমি কেতিয়াও অকলশৰীয়া নহয়৷ আমাৰ সৈতে আৰু এজন লোক থাকে যি অদৃশ্য ৰূপত থাকে আৰু তেওঁৱেই হ ’ ল ঈশ্বৰ৷ আমি কেতিয়াও অকলশৰীয়া নহয়৷ আমাৰ সৃজনকৰ্তাই প্ৰতিটো পলতে আমাক সংগদান কৰে৷


    স্বামীজীৰ এষাৰ বাণী আমি সদায়েই স্মৰণ কৰা উচিত৷ তেওঁ কৈছিল , ‘‘ যদি মই সামৰ্থৱান তৰুণ লাভ কৰিব পাৰো , তেন্তে ভাৰতক পৰিৱৰ্তিত কৰিব পাৰিম৷ ’’ স্বামীজীয়ে এনেদৰে কেতিয়াও কোৱা নাছিল যে যদি মই এশজন মানুহ পাও তেন্তে মই এয়া হৈ যাম …. এনেদৰে কোৱা নাছিল , তেওঁ কৈছিল যে ভাৰত পৰিৱৰ্তিত হৈ যাব৷ অৰ্থাৎ পৰিৱৰ্তনৰ আমাৰ শক্তি , সামৰ্থ , কিবা এটা কৰাৰ মানসিকতা , এইসমূহৰ প্ৰয়োজন৷


    স্বামীজীয়ে দাসত্বৰ সেই সময়ছোৱাত ১০০ এনে তৰুণৰ সন্ধান কৰি ফুৰিছিল৷ কিন্তু একবিংশ শতিকাক ভাৰতৰ শতিকা হিচাপে নিৰ্মাণ কৰাৰ বাবে , নতুন ভাৰতৰ নিৰ্মাণৰ বাবে কোটি কোটি সামৰ্থৱান তৰুণে আজি ভাৰতৰ সকলো প্ৰান্ততে থিয় দিছে৷ বিশ্বৰ সবাতোকৈ বৃহৎ যুৱ আবাদীৰ সম্পদ আমাৰ ভাৰততেই আছে৷


    বন্ধুসকল , একবিংশ শতিকাৰ ভাৰতৰ তৰুণৰ পৰা কেৱল ভাৰতেই নহয় সমগ্ৰ বিশ্বই আশাৰে বাট চাই আছে৷ আপোনালোক সকলোৱে জানে যে দেশে একবিংশ শতিকাৰ বাবে , নতুন ভাৰতৰ নিৰ্মাণৰ বাবে বৃহৎ পদক্ষেপ গ্ৰহণ কৰিছে৷ এই সংকল্প কেৱল চৰকাৰৰ নহয় , এই সংকল্প ১৩০ কোটি দেশবাসীৰ , দেশৰ তৰুণসকলৰ বাবে৷


    বিগত ৫ বছৰৰ অভিজ্ঞতাই এয়া প্ৰদৰ্শিত কৰিছে দেশৰ তৰুণে যি পদক্ষেপৰ সৈতে জড়িত হৈ পৰে তাতেই সফলতা লাভ কৰে৷ ভাৰত স্বচ্ছ হ ’ ব পাৰিব নে নোৱাৰে ইয়াক লৈ ৫ বছৰ পূৰ্বে এক নিৰাশাৰ ক ’ লা ডাৱৰে আঁৱৰি আছিল , কিন্তু দেশৰ তৰুণসকলে এই দায়িত্ব গ্ৰহণ কৰিলে আৰু পৰিৱৰ্তন আমি নিজ চকুৰে দেখিবলৈ পাইছো৷


    ৪ - ৫ বছৰ পূৰ্বে অনেক লোকে ভাবিছিল যে ভাৰতত ডিজিটেল পে ’ মেণ্টৰ প্ৰসাৰ ইমান বৃদ্ধি হ ’ ব পাৰেনে ? কিন্তু আজি ভাৰত বিশ্বৰ সবাতোকৈ দ্ৰুত গতিত বৃদ্ধি হোৱা ডিজিটেল অৰ্থব্যৱস্থাত নিজৰ দৃঢ় খোপনি পুতিবলৈ সক্ষম হৈছে৷


    ভ্ৰষ্টাচাৰৰ বিৰুদ্ধে কিছু বৰ্ষ পূৰ্বে তৰুণসকল কিদৰে ৰাজপথলৈ ওলাই আহিছিল সেয়া আমি দেখিছো৷ তেতিয়া এনে লাগিছিল যে দেশৰ ব্যৱস্থা পৰিৱৰ্তন কৰাটো কঠিন হ ’ ব৷ কিন্তু তৰুণসকলে এই পৰিৱৰ্তনো কৰি দেখুৱালে৷


    বন্ধুসকল , তৰুণ উদ্দীপনা , তৰুণ উৎসাহেই হ ’ ল একবিংশ শতিকাৰ এই দশকত ভাৰতক পৰিৱৰ্তিত কৰাৰ ভেঁটি৷ এক প্ৰকাৰে ২০২০ৰ এই জানুৱাৰী মাহটো , নৱবৰ্ষৰ শুভকামনাৰ সৈতে আৰম্ভ হৈছে৷ কিন্তু আমি এয়াও মনত ৰখা দৰকাৰ যে এই নতুন বৰ্ষটো এটা নতুন দশকৰ আৰম্ভণিও৷ আৰু সেইবাবে আমি আমাৰ সপোনসমূহক এই দশকৰ সংকল্পৰ সৈতে সংবদ্ধ কৰি সিদ্ধি প্ৰাপ্ত কৰাৰ দিশত অধিক শক্তিৰে সৈতে , অধিক উদ্দীপনাৰে সৈতে , অধিক সমৰ্পণৰ সৈতে জড়িত কৰিব লাগিব৷


    নতুন ভাৰতৰ সংকল্প , আপোনালোকৰ দ্বাৰাই পূৰ্ণ হ ’ ব৷ এই তৰুণ চিন্তাই কয় যে সমস্যাৰ পৰা আমি পলাব নালাগে , আপোনালোক যদি তৰুণ তেন্তে সমস্যাৰ পৰা পলোৱাৰ কথা ভাবিবই নোৱাৰে৷ তৰুণৰ অৰ্থ হ ’ ল সমস্যাৰ সৈতে যুঁজ , সমস্যাৰ সমাধান , প্ৰত্যাহ্বানকেই প্ৰত্যাহ্বান জনোৱা৷ এই চিন্তাধাৰাৰ ভেঁটিতেই কেন্দ্ৰ চৰকাৰেও দেশৰ সন্মুখত উপস্থিত দশক পুৰণি প্ৰত্যাহ্বানসমূহ সমাধান কৰাৰ দিশত আগবাঢ়িছে৷


    বন্ধুসকল , বিগত কিছু সময়ৰ পৰা দেশত আৰু তৰুণসকলৰ মাজত সবাতোকৈ চৰ্চিত বিষয়টো হৈছে নাগৰিকত্ব সংশোধনী আইন৷ এই আইন কি , ইয়াক প্ৰণয়ন কৰাটো কিয় প্ৰয়োজন আছিল ? তৰুণসকলৰ মন বহু লোকে ভ্ৰান্ত ধাৰণাৰে বিক্ষিপ্ত কৰি পেলাইছে৷ বহু তৰুণ সজাগ কিন্তু কিন্তু এনে তৰুণো আছে যি এতিয়াও সেই ভ্ৰান্তিৰ আৱেশত আছে৷ এনে তৰুণক বুজোৱাটো আমাৰ সকলোৰে দায়িত্ব আৰু তেওঁলোকক সন্তুষ্ট কৰাটোও আমাৰ সকলোৰে দায়িত্ব৷


    আৰু সেইবাবে আজি ৰাষ্ট্ৰীয় যুব দিৱসত মই পুনৰ দেশৰ তৰুণসকলক , পশ্চিমবংগৰ তৰুণসকলক , উত্তৰ পূৰ্বাঞ্চলৰ তৰুণসকলক আজি এই পবিত্ৰভূমিৰ পৰা তথা তৰুণসকলৰ মাজত থিয় নিশ্চিতভাৱে কিবা এটা ক ’ ব বিচাৰিছো৷


    বন্ধুসকল , এনে নহয় যে দেশত নাগৰিকত্ব প্ৰদানৰ বাবে ভাৰত চৰকাৰে ৰাতিৰ ভিতৰতেই নতুন আইন সৃষ্টি কৰিলে৷ আমি সকলোৱে জানিব লাগে যে অন্য দেশৰ পৰা , যিকোনো ধৰ্মৰ যিকোনো ব্যক্তিয়ে , যি ভাৰতৰ প্ৰতি আস্থা ৰাখে , ভাৰতৰ সংবিধানক সন্মান কৰে তেওঁ ভাৰতৰ নাগৰিকত্ব লাভ কৰিব পাৰে৷ ইয়াত কোনো অসুবিধা নাই … মই পুনৰবাৰ ক ’ ম , নাগৰিকত্ব আইনে নাগৰিকত্ব কাঢ়ি নিনিয়ে , ই নাগৰিকত্ব প্ৰদান কৰে আৰু নাগৰিকত্ব সংশোধনী আইন কেৱল এক সংশোধন হে৷ এই সংশোধন কিয় কৰা হ ’ ল ? আমি পৰিৱৰ্তন এয়াই কৰিলো যে ভাৰতৰ নাগৰিকত্ব লাভৰ পথ অধিক সহজ কৰি তুলিলো৷ এই সহজ কাৰ বাবে কৰিলো ? এয়া তেওঁলোকৰ বাবে কৰা হ ’ ল যিসকলে বিভাজনৰ পিছত সৃষ্টি হোৱা পাকিস্তানত তেওঁলোকৰ ধাৰ্মিক আস্থাৰ বাবে অত্যাচাৰৰ সন্মুখীন হ ’ বলগীয়া হৈছিল , জীৱন অতিবাহিত কৰা অসম্ভৱ হৈ পৰিছিল , ভনী - কন্যাসকলৰ সন্মান লাঘৱ হৈছিল , জীয়াই থকাটোৱেই এক প্ৰশ্ন হৈ পৰিছিল , অনেক সংকটৰ মাজেৰে জীৱন অতিবাহিত কৰিবলগীয়া হৈছিল৷


    বন্ধুসকল , স্বতন্ত্ৰতাৰ পিছত পূজ্য মহাত্মা গান্ধীৰ পৰা আৰম্ভ কৰি মহান মহান নেতাসকলে কৈছিল যে এনে লোকক ভাৰতে নাগৰিকত্ব প্ৰদান কৰিব লাগে যিয়ে পাকিস্তানত ধৰ্মীয় উৎপীড়নৰ সন্মুখীন হ ’ বলগীয়া হৈছে৷


    এতিয়া আপোনালোকে মোক কওক যে এনে শৰণাৰ্থীসকলক আমি মৰিবলৈ পুনৰ পঠিয়াই দিব লাগে নেকি ? এয়া আমাৰ দায়িত্ব নহয় নেকি যে তেওঁলোকেও আমাৰ সমানেই নাগৰিকত্বৰ সুবিধা পাওক৷ যদি তেওঁলোকে আইনৰ সৈতে থাকে , সুখেৰে জীৱন কটাব খোজে , আমি সন্তোষ পাম নে নাপাম … এই কাম পবিত্ৰ হ ’ ব নে নহয় … আমি কৰিব লাগে নে নালাগে৷ আনৰ ভালৰ বাবে কাম কৰাটো ভাল নে বেয়া ? যদি মোদীয়ে আপোনালোকৰ সঁহাৰি বিচাৰে …. আপোনালোকৰ সঁহাৰি বিচাৰে …. হাত ওপৰলৈ উঠাই কওক , আপোনালোক সঁহাৰি দিবনে৷


    আমাৰ চৰকাৰে দেশক স্বতন্ত্ৰতা পালন কৰা মহান সন্তানসকলৰ ইচ্ছাই কেৱল পালন কৰিছে৷ যি মহাত্মা গান্ধীয়ে কৈ গৈছিল সেই আমি কৰিছো … আৰু নাগৰিকত্ব সংশোধনী আইনৰ জৰিয়তে আমি নাগৰিকত্ব প্ৰদান কৰিছো … কাৰোৱেই … কাৰোৱেই … নাগৰিকত্ব কাঢ়ি লোৱা নাই৷


    ইয়াৰোপৰি আজিও যিকোনো ধৰ্মৰ ব্যক্তি , ভগৱানক মানক বা নামানক … যি ব্যক্তিয়ে ভাৰতৰ সংবিধানক সন্মান কৰে , তেওঁ নিৰ্ধাৰিত প্ৰক্ৰিয়াৰে ভাৰতৰ নাগৰিকত্ব লাভ কৰিব পাৰে৷ এয়া আপোনালোকে সম্পূৰ্ণৰূপে অনুধাৱন কৰিব পাৰিছে নে৷ সৰু সৰু বিদ্যাৰ্থীসকল , তেওঁলোকেও বুজি পাইছে নে …. যি আপোনালোকে বুজি পাইছে সেয়া ৰাজনৈতিক খেল খেলা লোকসকলে বুজিবলৈ প্ৰস্তুত হোৱা নাই৷ তেওঁলোকো বুধিয়ক কিন্তু বুজিব নোখোজে৷ আপোনালোক বুধিয়কো আৰু দেশৰ ভাল চিন্তা কৰা তৰুণো৷


    আৰু উত্তৰ পূৰ্বাঞ্চলক লৈ যি প্ৰশ্ন উত্থাপিত হৈছে .. উত্তৰ পূৰ্বাঞ্চলকলৈ আমি গৌৰৱ কৰো৷ উত্তৰ পূৰ্বাঞ্চলৰ ৰাজ্যসমূহৰ সংস্কৃতি , তাৰ পৰম্পৰা , তাৰ ডেম ’ গ্ৰাফী , তাৰ নীতি - নিয়ম , তাৰে খাৱন - শোৱন আদিক লৈ এই আইনত এনে সংশোধন কৰা হৈছে যে ইয়াৰ বিপৰীত প্ৰভাৱ যাতে পৰিলক্ষিত নহয়৷ ইয়াৰ ব্যৱস্থা চৰকাৰে কৰিছে৷


    বন্ধুসকল , এনে স্পষ্টতাৰ পিছতো কিছুমান লোকে ৰাজনৈতিক কাৰণত নাগৰিকত্ব সংশোধনী আইনক লৈ ভ্ৰান্তি বিয়পাই আছে৷ মই সুখী যে আজিৰ তৰুণে এনে লোকৰ ভ্ৰান্তি দূৰ কৰিব ধৰিছে৷


    আৰু পাকিস্তানত যি ধৰণে আন ধৰ্মৰ লোকৰ ওপৰত অত্যাচাৰ হ ’ বলৈ ধৰিছে তাকে লৈ সমগ্ৰ বিশ্বতে আমাৰ তৰুণে মাত মাতিছে৷ আৰু এইটো কথা পৰিষ্কাৰ যে নাগৰিকত্ব আইনত আমি এই সংশোধনী নানিলে এই বিবাদো উত্থাপিত নহ ’ লহেঁতেন আৰু বিশ্বইও নাজানিলেহেঁতেন যে পাকিস্তানত সংখ্যালঘূসকলে কেনেধৰণৰ কষ্টৰ সন্মুখীন হ ’ বলগীয়া হৈছে৷ কিদৰে মানৱাধিকাৰ হনন হৈছে৷ কিদৰে কন্যা - ভগ্নীসকলৰ জীৱন নষ্ট কৰা হৈছে৷ আমাৰ এই পদক্ষেপৰ ফলতেই এতিয়া পাকিস্তানে জবাবদিহি হ ’ বলগীয়া হৈছে যে বিগত ৭০ বছৰ ধৰি তেওঁলোকে সংখ্যালঘূসকলৰ সৈতে কিয় অত্যাচাৰ কৰি আহিছিল৷


    বন্ধুসকল , সজাগ হৈ সজাগতা বিয়পোৱা , আনক সজাগ কৰাও আমাৰ সকলোৰে দায়িত্ব৷ আৰু বহু এনে বিষয় যাক লৈ সমাজত জাগৰণ , জন - আন্দোলন , জনচেতনাৰ আৱশ্যক হৈছে৷ যিদৰে পানীৰ কথাকেই ধৰক … পানী সংৰক্ষণ কৰাটো আজি সকলো নাগৰিকৰে দায়িত্ব হৈ পৰিছে৷ এবাৰ ব্যৱহৃত প্লাষ্টিকৰ বিৰুদ্ধে অভিযানেই হওক অথবা দুখীয়াক লৈ চৰকাৰৰ অনেক যোজনা , এই সকলো কথাৰ বাবে সজাগতা বৃদ্ধিৰ বাবে আপোনালোকৰ সহযোগিতাই দেশক আগুৱাই লৈ যাব৷


    বন্ধুসকল , আমাৰ সংস্কৃতি আৰু আমাৰ সংবিধানে আমাৰ পৰা এয়াই আশা কৰে যে আমি নাগৰিকৰ ৰূপত যাতে নিজৰ কৰ্তব্য , নিজৰ দায়িত্ব সম্পূৰ্ণ নিষ্ঠাৰে আৰু পূৰ্ণ সমৰ্পণৰ ভাৱেৰে পালন কৰো৷ স্বাধীনতাৰ ৭০ বছৰত আমি অধিকাৰ … অধিকাৰ … এনে বহু কথা শুনিছো৷ অধিকাৰৰ বাবে জনতাক সজাগো কৰিছো৷ আৰু এয়া আৱশ্যকো আছিল৷ কিন্তু এতিয়া কেৱল অধিকাৰেই নহয় , প্ৰতিজন ভাৰতীয়ৰ কৰ্তব্যও সিমানেই গুৰুত্বপূৰ্ণ হ ’ ব লাগে৷ আৰু এই পথত অগ্ৰসৰ হৈ আমি ভাৰতক বিশ্ব দৰবাৰত নিজৰ স্বাভাৱিক স্থানত দেখিবলৈ পাম৷ এয়াই স্বামী বিবেকানন্দইও প্ৰতিজন ভাৰতীয়ৰ পৰা আশা কৰিছিল আৰু এয়াই এই সংস্থাৰ মূলমন্ত্ৰও৷


    স্বামী বিবেকানন্দই ভাৰত মাতাক এক ভব্য ৰূপতো দেখিবলৈ বিচাৰিছিল৷ আৰু আমিও তেওঁৰ সপোন বাস্তৱায়িত কৰাৰ সংকল্প লৈছো৷ আজি পুনৰবাৰ স্বামী বিবেকানন্দীজীৰ পবিত্ৰ উৎসৱত বেলুৰ মঠৰ এই পবিত্ৰ ভূমিক পূজ্য সন্তসকলৰ সৈতে কিছু সময় কটোৱাৰ সৌভাগ্য লাভ কৰিলো৷ আজি পুৱাই পুৱাই বহু দেৰিলৈ পূজ্য স্বামীৰ বিবেকানন্দৰ কোঠালিত সময় অতিবাহিত কৰিলো য ’ ত এক আধ্যাত্মিক চেতনা আছে , এক স্পন্দন আছে৷ এই পৰিবেশত আজি পুৱা যি সময় অতিবাহিত কৰিলো সেয়া মোৰ বাবে এক অমূল্য সময় আছিল৷ এনে অনুভৱ কৰিছো যে পূজ্য স্বামী বিবেকানন্দজীয়ে আমাক অধিক কাম কৰিবলৈ অনুপ্ৰেৰিত কৰিছে , নতুন শক্তি প্ৰদান কৰিচে৷ আমাৰ সংকল্পসমূহত নতুন সামৰ্থ প্ৰদান কৰিছে আৰু এই ভাৱনাৰ সৈতে , এই প্ৰেৰণাৰ সৈতে , এই নতুন শক্তিৰ সৈতে আপোনালোকৰ সকলো সহযোগীৰ উৎসাহৰ সৈতে এই ভূমিৰ আশীৰ্বাদৰ সৈতে মই পুনৰ আজিৰ ইয়াৰ পৰা সেই সপোন বাস্তৱায়িত কৰিবলৈ আগবাঢ়িম … সকলো সন্তৰ যাতে আশীৰ্বাদ বৰষি থাকে৷ আপোনালোক সকলোকে মোৰ তৰফৰ পৰা অনেক অনেক শুভকামনা থাকিল আৰু স্বামীজীয়ে সদায়েই কৈছিল যে সকলো পাহৰি যোৱা . মা ভাৰতীকেই নিজৰ দেৱী জ্ঞান কৰি তেওঁৰ বাবে কাম কৰি যোৱা আৰু সেই ভাৱনাৰ সৈতে আপোনালোকে মোৰ সৈতে কৈ উঠিব … দুয়ো হাত মুঠি মাৰি সম্পূৰ্ণ শক্তিৰে কওক …


    ভাৰত মাতাৰ জয় !


    ভাৰত মাতাৰ জয় !


    ভাৰত মাতাৰ জয় !


    অশেষ ধন্যবাদ৷


    वी .आर.आर.के./वंदना जाटव/ममता /MANN

    
    
    (Release ID: 1601077) Visitor Counter : 4
    
    
      Read this release in: English , Urdu , Marathi , Hindi , Bengali , Punjabi , Gujarati