      প্ৰধানমন্ত্ৰীৰ কাৰ্যালয়

      ৩২তম প্ৰগতিৰ বৈঠকত প্ৰধানমন্ত্ৰীৰ সভাপতিত্ব
      Posted On: 22 JAN 2020 5:11PM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীয়ে ২০২০ৰ প্ৰথমখন প্ৰগতিৰ বৈঠকত সভাপতিত্ব কৰে৷ ৩২তম প্ৰগতিৰ এই বৈঠকত কেন্দ্ৰ আৰু ৰাজ্য চৰকাৰক অন্তৰ্ভুক্ত কৰি আঁচনিসমূহৰ সময়মতে ৰূপায়নৰ খতিয়ান লোৱা হয়৷


    আজিৰ প্ৰগতিৰ বৈঠকত প্ৰধানমন্ত্ৰীয়ে মুঠ এঘাৰটা বিষয়ৰ ওপৰত আলোচনা কৰে৷ ইয়াৰে ভিতৰত ৯টা পলম হোৱা প্ৰকল্পও আছে৷ ২৪ , ০০০ কোটি টকাৰ এই ৯টা প্ৰকল্প উৰিষ্যা , তেলেংগানা , মহাৰাষ্ট্ৰ , ঝাৰখণ্ড , বিহাৰ , কৰ্ণাটক , অন্ধ্ৰ প্ৰদেশ , কেৰেলা আৰু উত্তৰ প্ৰদেশ তথা তিনিখন কেন্দ্ৰীয় শাসিত অঞ্চলত বিয়পি আছে৷ ইয়াৰে ভিতৰত তিনিটা প্ৰকল্প ৰে ’ লৱে মন্ত্ৰালয় , পাঁচটা প্ৰকল্প পথ পৰিবহণ আৰু ৰাষ্ট্ৰীয় ঘাইপথ মন্ত্ৰালয় আৰু এটা প্ৰকল্প পেট্ৰ ’ লিয়াম তথা প্ৰাকৃতিক গেছ মন্ত্ৰালয়ৰ আছে৷


    বীমা আঁচনি - পিএমজেজেবিৱাই আৰু পিএমএছবিৱাই আঁচনিৰ কাম পুনৰীক্ষণ


    বৈঠকত প্ৰধানমন্ত্ৰীয়ে পিএমজেজেবিৱাই আৰু পিএমএছবিৱাই বীমা আঁচনিৰ বিত্তীয় সেৱা বিভাগ সম্বন্ধীয় অভিযোগসমূহৰ পৰ্যালোচনা কৰে৷ প্ৰধানমন্ত্ৰীয়ে অপৰাধ আৰু অপৰাধী অনুসৰণ নেটৱৰ্ক আৰু ছিষ্টেম প্ৰকল্পৰ কামকাজৰো খতিয়ান লয়৷


    উল্লেখ্য , ৩১তম প্ৰগতি বৈঠকত প্ৰধানমন্ত্ৰীয়ে ১২ . ৩০ লাখ কোটি টকাৰ মুঠ ২৬৯টা প্ৰকল্পৰ কামকাজৰ খতিয়ান লৈছিল৷


    ***


    VRRK/AK/MANN

    
    
    (Release ID: 1600639) Visitor Counter : 3
    
    
      Read this release in: Telugu , Kannada , Malayalam , Bengali , English , Urdu , Marathi , Hindi , Punjabi , Gujarati , Tamil