      প্ৰধানমন্ত্ৰীৰ কাৰ্যালয়

      দিল্লীত ৰাষ্ট্ৰীয় কেডেট কৰ্পছ(এনচিচি)ৰ ৰেলীত অংশগ্ৰহণ প্ৰধানমন্ত্ৰীৰ
      যুৱ ভাৰতৰ আশা-আকাংক্ষা পুৰণৰ বাবে এক যুৱ মনোভাৱ আৰু ভাৱনাৰ আহ্বান
      Posted On: 28 JAN 2020 6:40PM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীয়ে আজি দিল্লীত ৰাষ্ট্ৰীয় কেডেট কৰ্পছ ৰেলীত অংশগ্ৰহণ কৰে৷


    ৰেলীত প্ৰধানমন্ত্ৰীয়ে বিভিন্ন এনচিচি প্ৰতিনিধি আৰু বন্ধুত্বপূৰ্ণ তথা চুবুৰীয়া ৰাষ্ট্ৰৰ কেডেটৰ অভিবাদন আৰু মাৰ্ষ্ট পাষ্ট নিৰীক্ষণ কৰে৷


    সাংস্কৃতিক কাৰ্যসূচীৰ উপৰি এনচিচি কেডেটসকলে প্ৰধানমন্ত্ৰীৰ সন্মুখত দুঃসাহসিক ক্ৰীড়া , সংগীত আৰু অন্যান্য কলা প্ৰদৰ্শনেৰে তেওঁলোকৰ সক্ষমতা দেখুৱায়৷ প্ৰধানমন্ত্ৰীয়ে দক্ষতাসম্পন্ন এনচিচি কেডেটসকলক বঁটাসমূহো প্ৰদান কৰে৷


    এই উপলক্ষে আগবঢোৱা ভাষণত প্ৰধানমন্ত্ৰীয়ে কয় যে দেশৰ বাবে যুৱসমাজৰ নিয়মানুৱর্তিতা , একাগ্ৰতা আৰু নিষ্ঠাৰ মানসিকতাক আৰু অধিক দৃঢ় কৰি তুলিবলৈ এনচিচি এক গুৰুত্বপূর্ণ মঞ্চ৷ তেওঁ লগতে কয় যে যুৱ সম্প্ৰদায়ৰ মাজত এই ধৰণৰ মূল্যবোধ দেশৰ উন্নয়ন আৰু অগ্ৰগতিৰ সহায়ক হ ’ ব৷

    প্ৰধানমন্ত্রীয়ে ভাৰতক বিশ্বৰ অন্যতম যুৱ দেশ হিচাপে বর্ণনা কৰি কয় যে দেশৰ জনসংখ্যাৰ ৬৫ শতাংশতকৈ অধিক লোক ৩৫ বছৰৰ কম বয়সীয়া৷ “ আমি এই লৈ গর্বিত যে আমাৰ চিন্তাভাৱনাও নবীন হোৱা প্ৰয়োজন , ” প্ৰধানমন্ত্রীয়ে কয়৷ তেওঁ কয় যে চিন্তাভাবনাৰ ক্ষেত্রত নবীন হোৱাৰ অর্থ এইটো নহয় যে বিভিন্ন সমস্যাৰ দ্রুত সমাধানসূত্ৰ বিচাৰি পাবলৈ মন্থৰ হোৱাৰ অবকাশ আছে৷ তেওঁ লগতে কয় , “ এয়াই হ ’ ল নবীন মানসিকতাৰ প্ৰত্যাশা আৰু এয়াই নতুন ভাৰতৰ মূল ৰূপ৷ ”


    প্ৰধানমন্ত্ৰীয়ে কয় , “ পুৰণি প্ৰত্যাহ্বানসমূহ মোকাবিলাৰ সমান্তৰালভাৱে আমি বর্তমান বিষয়বোৰৰ প্ৰয়োজনীয়তাৰ বিষয়েও যত্নশীল হ ’ ব লাগিব , আমি ভৱিষ্যতৰ প্ৰত্যাশা পূৰণৰ লক্ষ্যৰে কাম কৰিম৷ তেওঁ কয় যে ভাৰতে আজি তৰুণ মানসিকতা আৰু উ ৎ সাহেৰে আগুৱাই গৈছে৷ “ আজি ভাৰতৰ এক তৰুণ মানসিকতা আৰু হৃদয় আছে আৰু সেইবাবেই এই ভাৰতে ছার্জিকেল ষ্ট্ৰাইক , এয়াৰ ষ্ট্ৰাইক আৰু বিদ্ৰোহী শিবিৰত প্ৰত্যক্ষভাৱে আঘাত হানিবলৈ সক্ষম৷ ” তেওঁ কয়৷ প্ৰধানমন্ত্রীয়ে কয় যে তৰুণ মানসিকতাই এইটোৱেই বিচাৰে , সকলোকে লৈ আগুৱাই যোৱা , কাকো পিছ পেলাই নহয়৷ প্ৰধানমন্ত্ৰীয়ে কয় , “ এই মানসিকতাক সম্বল কৰিয়েই আমি বড়ো চুক্তি স্বাক্ষৰ কৰিছো , য ’ ত সংশ্লিষ্ট সকলো পক্ষৰ সৈতে আলোচনা কৰা হৈছে আৰু চুক্তিও স্বাক্ষৰিত হৈছে৷ ”


    উত্তৰ - পূবৰ উন্নয়নমূলক প্ৰচেষ্টাসমূহৰ কথা উল্লেখ কৰি প্ৰধানমন্ত্রীয়ে কয় যে এই অঞ্চলৰ উন্নয়নৰ লগতে সংশ্লিষ্ট বিভিন্ন পক্ষক লগত লৈ উদাৰ মানসিকতা আৰু মুক্ত মনেৰে আলোচনা আৰম্ভ হৈছিল৷ ইয়াৰ পৰিণতিই বড়ো চুক্তি স্বাক্ষৰ হ ’ ল৷ প্ৰধানমন্ত্রীয়ে কয় , “ এয়াই নতুন ভাৰতৰ চিন্তাধাৰা৷ আমি প্ৰত্যেকক লগত লৈ প্ৰত্যেকৰে অগ্ৰগতি কৰি তথা প্ৰত্যেকৰে আস্থা অর্জন কৰি দেশক আগুৱাই নিছো৷ ”


    ***


    VRRK/AKP/DB

    
    
    (Release ID: 1601068) Visitor Counter : 2
    
    
      Read this release in: English , Hindi , Marathi , Bengali , Punjabi , Gujarati , Tamil , Kannada