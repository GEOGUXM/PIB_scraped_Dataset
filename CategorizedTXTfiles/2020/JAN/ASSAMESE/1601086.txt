      প্ৰধানমন্ত্ৰীৰ কাৰ্যালয়

      প্ৰধানমন্ত্ৰী ৰাষ্ট্ৰীয় বাল পুৰষ্কাৰ ২০২০ৰ বিজয়ীসকলৰ সৈতে প্ৰধানমন্ত্ৰীয়ে কৰা বাৰ্তালাপৰ অসমীয়া অনুবাদ
      Posted On: 24 JAN 2020 8:00PM by PIB Guwahati


    ৰাষ্ট্ৰীয় বাল পুৰস্কাৰৰ বিজয়ীসকললৈ মোৰ তৰফৰ পৰা অশেষ অভিনন্দন৷ আপোনালোকে অভিনন্দন গ্ৰহণ কৰি কৰি বোধহয় ভাগৰি পৰিছে৷ অভিনন্দন বহু হৈছে নহয় জানো ? কম হৈছে নে বেছি হৈছে ; এনেকুৱাতো হোৱা নাই নহয় জানো ? আচ্ছা , ইয়ালৈ অহাৰ সময়ত শিক্ষাগুৰুৱে বোধহয় আপোনালোকক কৈ পঠিয়াইছে যে সম্পূৰ্ণ শৃংখলাৱদ্ধ হৈ থাকিবা , হাত - ভৰি নলৰাবা , এনেকৈ কৈছে নহয় জানো ? হয় … এয়া গৰবৰি কথা৷ ইয়ালৈ আহি আপোনালোকৰ কেনে লাগিছে ? অৰ্থাৎ ইয়াৰে বতৰটো ভাল পাইছেনে ? ৰাষ্ট্ৰপতি ভৱন দেখা পাইছে … আৰু কি দেখা পাইছে ? তৰু - তৃণ ?


    আপোনালোকৰ কিমানজনে প্ৰথমবাৰলৈ দিল্লীলৈ আহিছে ? আচ্ছা , সকলোৱে এবাৰ এবাৰ আহিছে … সকলো পৰিচিত৷ এই যে পিছফালে বহি আছে , কেৱল তেওঁলোকৰ বাবে মোৰ এই প্ৰশ্ন নহয় … এয়া সকলোৰে বাবে৷ অন্যথা প্ৰম্পটিং পিছফালৰ পৰা হ ’ ব ধৰিছে৷


    অৱশ্য দিল্লীলৈ অহাটো এক অন্য ধৰণৰ উৎসাহ , মই এয়াও জানো যে আপোনালোক ঘৰলৈ উভটি যাবলৈও উদগ্ৰীব হৈ পৰিছে৷ আপোনালোকৰ নিশ্চয় মনত এই ভাৱ হৈছে যে সোনকালে ঘৰলৈ গৈ বন্ধুসকলক এই কথা কও , ফটো দেখুৱাও , নিজৰ বঁটাসমূহ দেখুৱাও , দিল্লীৰ অভিজ্ঞতা শুনাও , দিল্লীৰ শীত কেনে , এইবোৰ কথা ক ’ বলৈ মন গৈছে নহয় জানো ? সকলোৰে এনে হয় , নিজৰ বন্ধুক ভাল - ভাল কথা ক ’ বলৈ সকলোৰে মন হয়৷ আপোনালোকৰ নহয় ?


    এই সমগ্ৰ যাত্ৰাটোত অলেখ কাহিনী ওলাব , যি আপোনালোকে শুনাবলৈ বিচাৰিব৷ আপোনালোকে নক ’ লেও আপোনালোকৰ মনে এয়া বিচাৰিছে৷ প্ৰথমেই গৈ আইতাক গৈ এয়া ক ’ বই লাগিব , এনে মনে বিচাৰিছে৷ আৰু কিছুমানে গৈ ঘৰলৈ ক ’ ব যে চাওক , আপোনালোক মোক সকলো কথাতে মানা কৰি থাকে নহয় , এতিয়া গম পালে নে যে মই ভাল কামো কৰো৷ আপোনালোকে ঘৰলৈ গৈ মা - দেউতাক গালি দিব ? ক ’ ব - চোৱা , চোৱা , ৰাষ্ট্ৰপতি মহোদয়ৰ সৈতে আমাৰ ফটো আছে , আমি বঁটা লৈ আহিছো , এনেকুৱা কৰিব নহয় জানো ? এনেকুৱা হ ’ ব পাৰেনে যে মনে মনে যাবগৈ৷ কেতিয়াও নকৰে , নহয় জানো ?


    এইদৰে কি শৈশৱ হেৰুৱাই পেলাইছে আপোনালোকে ? আৰে , শৈশৱ জীয়াই ৰাখিব লাগে৷ আপোনালোকৰ শৈশৱ হেৰুৱাই গৈছে৷ যাৰ নিজৰ মাক - দেউতাকক গৈ এয়া ক ’ ম , সেয়া ক ’ ম , এইবোৰ কৰিবলৈ মন নাযায় , তাৰ অৰ্থ হ ’ ল আপোনালোকে শৈশৱ হেৰুৱাই পেলাইছে৷ আপোনালোকক অকলশৰীয়াকৈ এৰি নিদিয়ে , মা - দেউতা পিছে পিছে লাগি থাকে ? তেওঁলোকৰ বিশ্বাস নাই , সৰু ল ’ ৰা , কি কৰিব , এনেকুৱা ভাৱ হয় , নহয় জানো ? অহাবাৰ তেওঁলোকক ক ’ ব যে মোক অকলশৰীয়াকৈ ক ’ ৰবালৈ যাবলৈ দিয়ক৷


    কিছুদেৰী পূৰ্বে যেতিয়া আপোনালোকৰ পৰিচয় পৰ্ব চলি আছিল , মই আচৰিত হৈ গৈছিলো৷ ইমান কম আয়ুত যিদৰে আপোনালোকে ভিন্ন ভিন্ন ক্ষেত্ৰত অসাধাৰণ কা মকৰি দেখুৱাইছে , এনেকুৱা প্ৰয়াস কৰিছে , আজিৰ পিছত আপোনালোকৰ আৰু এনেকুৱা কাম কৰিবলৈ মন যাব৷ আৰু অধিক ভাল কাম কৰিবলৈ মন যাব৷


    আৰু মই ভাবো যে এই যি বঁটা - বাহন আদি আছে , সেয়াই অন্তিম লক্ষ্য হ ’ ব নালাগে৷ এয়া এক প্ৰকাৰে আৰম্ভণি হ ’ ব লাগে৷ যেতিয়া কোনোৱে স্বীকৃতি লাভ কৰে তেতিয়া মন ভাল লাগে৷ এক প্ৰকাৰে ইয়াক জীৱনৰ শুভাৰম্ভ হিচাপে বিবেচনা কৰিব লাগে৷ আৰু আপোনালোকে কঠিন পৰিস্থিতিৰ সৈতে যুঁজ কৰি সাহস দেখুৱাইছে৷ আপোনালোকৰ মাজৰ পৰা এনে সাহসী শিশু আছে যিয়ে গম্ভীৰ ৰোগৰ পৰা মানুহক মুক্ত কৰাৰ বাবে , ইজ অব্ লিভিঙৰ বাবে নতুন নতুন উদ্ভাৱন কৰিছে৷ কোনোবাই কলা আৰু সংস্কৃতিত , কোনোবাই ক্ৰীড়াত , কোনোবাই শিক্ষা সাহিত্যত , কোনোবাই সমাজ সেৱাত , বিভিন্ন ক্ষেত্ৰত আপোনালোকে নিজৰ যোগদান আগবঢ়াইছে৷ আপোনালোকে সমাজৰ প্ৰতি , ৰাষ্ট্ৰৰ প্ৰতি নিজৰ কৰ্তব্য …. আপোনালোকে বোধহয় দেখিছিল , মই লালকিল্লাৰ পৰা এটা কথা কৈছিলো , কাৰোবাৰ মনত আছে নেকি … লালকিল্লাৰ পৰা কিবা এটা কৈছিলো৷ মনত আছে ? বহু কথা কৈছিলো৷ এটা কথা মই কৈছিলো - ‘ কৰ্তব্যত গুৰুত্ব ’ ৷ অধিকাংশই আমি অধিকাৰত গুৰুত্ব দিও৷ দেশৰ স্বাধীনতাৰ ৭৫ বৰ্ষ সম্পূৰ্ণ হোৱাৰ পথত , কিমান দিন আমি নিজৰ অধিকাৰক গুৰুত্ব দি থাকিম ? এতিয়া কৰ্তব্যৰ ওপৰতো গুৰুত্ব দিব লাগে নে নালাগে ? কৰ্তব্যক প্ৰাথমিকতা দিব লাগে নে অধিকাৰক প্ৰাথমিকতা দিব লাগে ? হয়নে , সকলো সহমত নে ? আহক , আজি আমি এক আইন গৃহীত কৰো৷


    চাওক , আপোনালোকে নিজৰ সমাজৰ প্ৰতি , ৰাষ্ট্ৰৰ প্ৰতি নিজৰ কৰ্তব্যৰে আৰু তেওঁলোকৰ বাবে যিদৰে সজাগ , এয়াই কেৱল আপোনাৰ পিতৃ - মাতৃকেই নহয় , আপোনালোকৰ পৰিয়াল , যিয়ে আপোনালোকৰ বিষয়ে জানিব তেওঁৰেই গৰ্ব হ ’ ব , তেওঁলোকৰ নিশ্চয়কৈ গৌৰৱ হ ’ ব৷


    মই এটা কাম কৰিম৷ আপোনালোকৰ ফটোৰ সৈতে আপোনালোকৰ যি কাহিনী আছে , সেয়া মই ছ ’ চিয়েল মিডিয়াৰ জৰিয়তে বিশ্বত প্ৰচাৰ কৰিম৷ প্ৰতিগৰাকীয়ে কি কৰিলে , ক ’ ৰ পৰা আহিছে , সেয়া লিখিম মই৷ কিন্তু কিবা ভুল হ ’ লে আপোনালোকে খং নকৰিব , কাৰণ কেতিয়াবা কেতিয়াবা তথ্যও ভুল হয়৷


    চাওক বন্ধুসকল , চাবলৈ গ ’ লে আপোনালোকৰ বয়স বহু কম , কিন্তু আপোনালোকে জানে যে আপোনালোকে যি কাম কৰিছে সেয়া কৰাটো দুৰৰৈ কথা , চিন্তা কৰোঁতেও ডাঙৰ ডাঙৰ লোকৰ ঘাম ওলাই যায়৷ আপোনালোকৰ মাজৰ পৰা যিসকলে উদ্ভাৱন কৰিছে , যেতিয়া আপোনালোকে শিক্ষকক এই বিষয়ে কয় , তেতিয়া বোধহয় তেওঁও এইদৰে কয় যে মোক বিৰক্ত কৰি নাথাকিবা , ইয়াৰ পৰা যোৱা৷ তেওঁ ভাবে যে এই ল ’ ৰাটো ইমান উজ্বল , ই ওলোটাই মোকেই পঢ়ায়৷ এনেকুৱা হয় , নহয় জানো ? চাওক , মই এটা কথা কও , আপোনালোকে নিজৰ বন্ধু আৰু শিক্ষকক নিশ্চয়কৈ ক ’ ব৷ মই আপোনালোক যুৱ বন্ধুৰ এনে সাহসিকতাৰ কথা যেতিয়াই শুনো , আপোনালোকৰ সৈতে কথা পাতো , তেতিয়া মইও অনুপ্ৰাণিত হও , আপোনালোকৰ পৰা কিবা এটা শিকিব পাৰো৷ অলপতে এজন শিশুৱে মোক সুধিলে যে আপুনি ইমান কাম কৰে , মাৰ কথা মনত নপৰে ; মনত পেলালে সকলো ভাগৰ আঁতৰি যায়৷


    বন্ধুসকল , আপোনালোকৰ দৰে শিশুসকলৰ ভিতৰত লুকাই থকা এই প্ৰতিভাক উদগনি দিবলৈ এই ৰাষ্ট্ৰীয় পুৰস্কাৰৰ পৰিসৰ বৃদ্ধি কৰা হৈছে৷ আৰু এই পুৰস্কাৰ কেৱল আপোনালোকে পাইছে , এনে নহয় , ইয়াৰ জৰিয়তে সমগ্ৰ দেশৰ শিশুসকলৰ ধ্যান ইয়াৰ ওপৰত কেন্দ্ৰিত হয়৷ এক প্ৰকাৰে আপোনালোক তেওঁলোকৰ বাবে নায়ক হৈ পৰে , তেওঁলোকৰ বাবে অনুপ্ৰেৰণাৰ উৎস হৈ পৰে৷ জম্মু - কাশ্মীৰৰ কোনো শিশু , লাডাখৰ কোনো শিশু , নাগালেণ্ডৰ কোনো শিশুৱে , কেৰেলাৰ কোনো শিশুৰ এই কথা শুনিলে তেওঁলোকৰো ভাল লাগিব৷ আচ্ছা , আমাৰ দেশৰ শিশুৱে এনে কাম কৰিছে ? ইয়াৰ জৰিয়তে স্বয়ংভাৱেই এক প্ৰভাৱৰ সৃষ্টি হয়৷ কিন্তু কেতিয়াবা কেতিয়াব কি হয় , যেতিয়া নাম প্ৰকাশ হয় , বাতৰি কাকতত নাম প্ৰকাশ পালে তেতিয়া ভূমিৰ পৰা আমি দুই - তিনি ফুট ওপৰলৈ উঠি যাও , এনেকুৱা হয় , নহয় জানো ? ঘৰতো .. মোক একো কামৰ কথা নক ’ ব , মই ৰাষ্ট্ৰীয় পুৰস্কাৰ লাভ কৰিছো , এনেকুৱা হয় , নহয় জানো ? আপোনালোকেও এনে কৰিব নেকি ? ভূমিত ভৰি থাকিব নে ?


    অধিকতম লোকৰ জীৱনলৈ দুটা পৰ্যায় আহে - এটা সহজভাৱে ভাল কাম কৰি গৈ থাকে আৰু যেতিয়াই কোনো স্বীকৃতি লাভ তেতিয়া তেওঁলোক গৌৰৱত ফুলি উঠে আৰু এনেকুৱা ভাৱত চলে যে আন একো নতুন কাম কৰিব নোৱাৰা হৈ পৰে৷ তেওঁলোকে ভাবে যে , হৈ গ ’ ল , ফটো প্ৰকাশ হ ’ ল , দিল্লীলৈ আহিলো , ৰাষ্ট্ৰপতি ভৱনলৈ আহিলো , আৰু কি কৰিবলগীয়া আছে৷ জীৱনত সকলো কৰিলো৷ জীৱন ইমান সৰু নহয়৷


    আনটো হ ’ ল - যদি কিবা ভাল কাম কৰে , ক ’ ৰবাত স্বীকৃত হয় তেন্তে সেয়া নিজৰ অনুপ্ৰেৰণা জ্ঞান কৰি প্ৰতিজ্ঞাবদ্ধ হয় আৰু তাক পুৰুষাৰ্থ কৰাৰ পথ অন্বেষণ কৰে আৰু নতুন নতুন বস্তু সন্ধান কৰাৰ বাবে থমকি নৰয় , ভাগৰি নপৰে৷


    মই আপোনালোকক প্ৰথম অভ্যাসটো জীৱনলৈ নানিবলৈ আহ্বান জনাইছো৷ এতিয়া যি পাইছে , সেয়া একোৱেই নহয় , এনেকৈ ভাবি লওক৷ ঠিক আছে , এতিয়া আৰু মই বহু কাম কৰিব লাগিব , দেশক বহু কিবা কিবি দিব লাগিব , নিজকে এইদৰে প্ৰস্তুত কৰক৷ এই ভাৱনা লৈ যদি আগবাঢ়ে তেন্তে দেখিব আপোনালোকে বহু আনন্দ পাব , নতুন বহু কথা শিকিবলৈ পাব৷ তেন্তে আপোনালোকে কওক , প্ৰথমটো পথত আগবাঢ়িব নে দ্বিতীয়টো পথত ? কিমানজন লোক প্ৰথমটো পথত আগবাঢ়িব , হাত ওপৰলৈ তোলক৷ আচ্ছা , এতিয়া দ্বিতীয়টো পথত যিসকলে আগবাঢ়িব তেওঁলোক কোন হয় ? ইয়াৰ অৰ্থ হ ’ ল যে আপোনালোকে মোৰ কথা বুজি পোৱা নাই৷ মই এয়া কৈ আছিলো যে এটা এনেকুৱা পথ আছে যি প্ৰথমটো পথ য ’ ত , যাক আপোনালোকে অন্তিম বুলি নাভাবে , ইয়াক আপোনালোকে আৰম্ভণি বুলি ভাবে৷ আপোনালোকৰ ভৰি ভূমিৰ পৰা আঁতৰি নাযায় , আপোনালোক বতাহত উৰি নুফুৰে আৰু অধিক কাম কৰাৰ সংকল্প গ্ৰহণ কৰে , এয়া হ ’ ল প্ৰথমটো পথ৷ দ্বিতীয়টো হ ’ ল - বহু হ ’ ল , এতিয়া ফটো প্ৰকাশ হ ’ ল , টিভিত ওলালো , এতিয়া আৰু কি কৰিবলগীয়া আছে , শুই পৰো৷ তেন্তে কওক , প্ৰথমটো নে দ্বিতীয়টো ? নিশ্চয় , চাওক , প্ৰথমে ভুল কৰিছিল নে ?


    আচ্ছা , মই আপোনালোকক কিছুমান প্ৰশ্ন কৰিম৷ আপোনালোকৰ মাজৰ কিমানজন এনে লোক আছে যাৰ দিনটোত গোটেই শৰীৰ ঘৰ্মাক্ত হৈ পৰে , সেয়া লাগিলে শীতেই হওক অথবা গৰমৰ দিনতেই হওক৷ যিসকলৰ দিনৰ চাৰি বাৰ ঘাম ওলায় , কিদৰে ওলায় , ৰ ’ দত থিয় হৈ থাকে ? ৰাতিপুৱাৰ অনুশীলনত ? আৰু কোনোবা ? চাওক , এজনো শিশু এনে হ ’ ব নালাগে , আপোনালোকে নিজৰ বন্ধুসমূহকো কওক যে দিনটোত চাৰিবাৰ ঘাম নোলোৱা শিশু থাকিব নালাগে৷ মোক কোনোবা এজনে বহু বছৰ পূৰ্বে এটা প্ৰশ্ন কৰিছিল যে আপোনাৰ মুখৰ এই দ্বীপ্ত আভাসৰ ৰহস্য কি ? মই অতি সহজ উত্তৰ দিলো৷ মই ক ’ লো - মোৰ শৰীৰৰ পৰা ইমান ঘাম ওলাই , মই পৰিশ্ৰম কৰো আৰু সেই ঘামেৰে মই মালিচ কৰো , সেইবাবে এই উজ্বলতা৷ আচ্ছা , আপোনালোকৰ মাজৰ পৰা কেইজন আছে যিয়ে থিয়ই থিয়ই পানী খায় , বহি নাখায় ? এনে কেইজন আছে ? চাওক , যেতিয়া পানী খাব তেতিয়া বহি খাব৷ সৰু কথা কিন্তু আপোনালোকক কোনোবাই এই জ্ঞান দিব , মই এতিয়া তালৈ নাযাও৷ কৰিবনে আপোনালোকে ?


    আচ্ছা , আপোনালোকৰ মাজৰ পৰা কেইজন এনে আছে যিয়ে ঔষধৰ দৰে পানী খায় ? কিছুমান এনে লোক আছে যিয়ে জুচৰ দৰে পানী খাই , পানীৰ পৰাও আনন্দ লয়৷ কিছুমান লোকে ঔষধৰ দৰে … আপোনালোকৰ মাজত এনে কেইজন আছে যিয়ে পানীৰ সোৱাদ লৈ খায় , আনন্দেৰে খায় ? আপোনালোকে চেষ্টা কৰক , পানীৰো সোৱাদ থাকে , সেয়া শৰীৰৰ বাবে অতিশয় লাভদায়ী , আপোনালোকে সেয়া উপভোগ কৰক৷ ঔষধৰ দৰে পানী এনেকৈ স্পৰ্শ কৰিলে , এনে নকৰিব৷ কৰিব নে ? আপোনালোকে ক ’ ব - এনেকৈ কি লাভ হ ’ ব , মায়ে ক ’ ব পঢ়া , মই পাঁচ মিনিট পৰ্যন্ত পানী খাই আছো , কাজিয়া হৈ যাব নহয় জানো ? কেতিয়াবা কেতিয়াবা মায়ে গাখীৰ লৈ আহে , মাৰ কাম থাকে , টিভি ছিৰিয়েল চলি আছে , মায়ে কয় , সোনকালে গাখীৰ খোৱা , তেতিয়া আপোনালোকে গাখীৰো ঔষধৰ দৰে খায় , কাৰণ মায়ে ছিৰিয়েল চাবলৈ আছে৷ এনেকুৱা হয় , নহয় জানো ? কোনখন ছিৰিয়েল - ছাছ ভি কভী বহু থী ?


    সৰু সৰু কথা আছে , আমি শৈশৱতে শৰীৰত যিবোৰ অভ্যাস গঢ়ি লও সেয়াই জীৱনটো ধৰি চলে আৰু মনতো সেই চাপ ৰৈ যায়৷ আপোনালোকে জানে যে দেশত এটা অভিযান চলি আছে , ‘ ফিট ইণ্ডিয়া ’, জানেনে ? কিমানজনে জানে ? ফিট ইণ্ডিয়াৰ বাবে কোন দৰ্জীৰ ওচৰলৈ যায় ? কোনে ফিট ইণ্ডিয়াৰ বাবে দৰ্জীৰ ওচৰলৈ যায় , তেন্তে ফিট ইণ্ডিয়াত কি কৰে কোনোবাই ক ’ ব নে ? নহয় , কি কৰে ? ব্যায়াম কৰিলে সামান্য হে হয় , কোনোবাই ক ’ ব মই সুৰ্য নমস্কাৰ কৰো , কোনোবাই ক ’ ব মই চাইক্লিং কৰো , কোনোবাই ক ’ ব মই সাঁতুৰো৷ আচ্ছা , আপোনালোকৰ মাজৰ পৰা কেইজনে তৎক্ষণাৎ গছ বগাব পাৰে আৰু নামি আহিব পাৰে৷ ঘৰৰ মানুহে চিঞঁৰিবলগীয়া হয় যে .. আৰে , গছৰ পৰা নামি আহা , নামি আহা … এনে কেইজন লোক আছে৷


    চাওক , সাহস - এয়া আমাৰ স্বভাৱতেই থাকিব লাগে৷ ইয়াত ভৰি ৰাখিলে পৰিম , এনেকুৱা কৰিলে তেনেকুৱা হ ’ ব … এনেদৰে জীৱন অতিবাহিত কৰিব নোৱাৰি৷ সাহসৰ বিনা জীৱন অসম্ভৱ৷ আপোনালোকে সৰু সৰু কথাত সাহস কৰাৰ অভ্যাস কৰিলে আগলৈ ইয়েই কামত দিব৷ আৰু আপোনালোকৰ দৰে শিশুৱে যেতিয়া কৰিব , তেতিয়া বাকী ৫০জনে চাব - চোৱা , এয়াও কৰে৷ ইমান পুৰস্কাৰ লাভ কৰিছে , তথাপিও ইমান পৰিশ্ৰম কৰে৷ ইমান মান - সন্মান লৈ আহিছে , কিন্তু চাওক , এয়া কাম কৰি আছে৷ ইয়াৰ ফলত কি হ ’ ব - বহুতে প্ৰেৰণা পাব ? কৰিব নে ? নিশ্চিতভাৱে কৰিব নে ? পৰহিৰ ২৬ জানুৱাৰীৰ প্ৰস্তুতি ? এনেকৈ আপোনালোকক শিকোৱা হৈছে … এনেকৈ কৰক৷ সোঁহাতেৰে কৰিব লাগিব নে বাঁও হাতেৰে কৰিব লাগিব ? এয়া কোৱা নাই৷ যিফালে মানুহ থাকিব সিফালে কৰিব লাগিব৷ আৰে আমিতো পাঁচ মিটাৰত থাকিম বা দহ মিটাৰত থাকিম , বাকীতো ভিৰ বহু হ ’ ব৷


    মোৰ ভাল লাগিল , আপোনালোকে আনন্দ কৰক আৰু দিল্লী ভ্ৰমণ কৰক৷ বিভিন্ন স্থানলৈ যাওক৷ আপোনালোকে গম পাব , লালকিল্লাত নেতাজী সুভাষ বাবুৰ , আন্দোলনকাৰীসকলৰ এক সুন্দৰ সংগ্ৰহালয় নিৰ্মাণ কৰা হৈছে৷ আপোনালোকে চাব নে ? চাই আহক৷ আচ্ছা , ৱাৰ মেম ’ ৰিয়েল চালে ? নাই চোৱা ? ৱাৰ মেম ’ ৰিয়েলো চাবলৈ যাওক৷ আপোনালোকৰ ৰাজ্যৰ যিকেইজন বীৰ শ্বহীদ আছিল , তেওঁলোকৰ নাম পঢ়িব , ঘৰলৈ লিখি লৈ যাব৷ যদি ম ’ বাইল ফোন আছে তেন্তে ফটো ল ’ ব৷ চাওক , কৰ্ণাটকৰ এই বীৰ শ্বহীদৰ নাম আছে৷ সেয়া ফটো তুলি লৈ যাওক৷ প্ৰত্যেকেই নিজৰ নিজৰ ৰাজ্যৰ নাম বিচাৰিব লাগে৷ এনেই চাই আহিব নালাগে , যিবোৰ নাম লিখা আছে সেইসকলক লৈ গৌৰৱ কৰিব লাগে৷ ইয়াত এটা আৰক্ষী মেম ’ ৰিয়লো নিৰ্মাণ কৰা হৈছে , চাবলৈ যাবনে ? আপোনালোকে জানে যে দেশত ৩৩ হাজাৰতকৈও অধিক আৰক্ষী আছে ….. কেতিয়াবা কেতিয়াবা মানুহে আৰক্ষীক ঘৃণা কৰে , নহয় জানো ? আৰক্ষীয়ে কয় , ইফালে যোৱা , চাইকেল ইয়াত নাৰাখিবা , খুউব খং উঠে নহয় জানো ? ৩৩ হাজাৰ আৰক্ষী দেশৰ নাগৰিকৰ ৰক্ষাৰ বাবে স্বাধীনতাৰ পিছত শ্বহীদ হৈছে৷ এই সংখ্যা বহু ডাঙৰ , ৩৩ হাজাৰ৷ সেই আৰক্ষীসকলৰ প্ৰতি আদৰ , গৌৰৱৰ ভাৱ ৰাখিব লাগে৷ আপোনালোকে চাব , সামাজিক জীৱনত এক পৰিৱৰ্তনৰ সূচনা হ ’ ব৷ আৰক্ষী মেম ’ ৰিয়েল চালে আপোনালোকে অনুভৱ কৰিব , ইমান কাম এওলোকে কেনেদৰে কৰে ? কৰিব নে ? নিশ্চিতভাৱে কৰিব নে ?


    ঠিক আছে , বহুত বহুত ধন্যবাদ , আপোনালোকক৷ আপোনালোকলৈ অশেষ শুভকামনা থাকিল৷


    ***


    वी आर आर के / के पी / एन एस /MANN

    
    
    (Release ID: 1601086) Visitor Counter : 4
    
    
      Read this release in: English , Hindi , Punjabi