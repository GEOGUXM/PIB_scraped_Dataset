      প্ৰধানমন্ত্ৰীৰ কাৰ্যালয়

      ৭১তম গণৰাজ্য দিৱসৰ পেৰেডত প্ৰদৰ্শন কৰিবলৈ ওলোৱা আদিবাসী অতিথি, এনচিচি কেডেট, এনএছএছ স্বেচ্ছাসেৱী আৰু বিভিন্ন বেশভূষা পৰিহিত শিল্পীসকলৰ সৈতে প্ৰধানমন্ত্ৰীৰ বাৰ্তালাপ
      Posted On: 24 JAN 2020 6:19PM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীয়ে আজি এট হোম অনুষ্ঠানত ৭১তম গণৰাজ্য দিৱসৰ পেৰেডত অংশগ্ৰহণ কৰিবলৈ অহা ১৭৩০ গৰাকী আদিবাসী শিল্পী , এনচিচি কেডেট , এনএছএছ স্বেচ্ছাসেৱী আৰু বিভিন্ন বেশভূষা পৰিহিত শিল্পীসকলৰ সৈতে বাৰ্তালাপ কৰে৷


    দলটোৰ উৎসাহ পৰিলক্ষিত কৰি প্ৰধানমন্ত্ৰীয়ে তেওঁলোকক এখন ক্ষুদ্ৰ ভাৰতৰ প্ৰতিনিধি বুলি অভিহিত কৰে৷ পেৰেডৰ প্ৰদৰ্শনত তেওঁলোকৰ মাজতে বিশ্বই সমগ্ৰ ভাৰতৰ মহত্ব পৰিলক্ষিত কৰিব পাৰে বুলি তেওঁ মন্তব্য কৰে৷ এক ভাৰত , শ্ৰেষ্ঠ ভাৰতৰ দিশত অগ্ৰসৰ হোৱা ভাৰতৰ যাত্ৰাৰ বিষয়ে উল্লেখ কৰি প্ৰধানমন্ত্ৰীয়ে কয় যে ভাৰত কেৱল ১৩০ কোটি আবাদীৰ দেশেই নহয় , ই এক অনুনাদশীল পৰম্পৰাসমৃদ্ধও দেশ৷


    তেওঁ কয় যে ভাৰত বিভিন্ন দৰ্শনবাদৰ গৃহভূমি৷ এই সন্দৰ্ভত তেওঁ কয় , ‘‘ ভাৰত বসুধৈৱ কুটুম্বকমত বিশ্বাসী৷ ভাৰতে সকলো ধৰ্মকে সমান মৰ্যাদা গিয়ে৷ ভাৰত হ ’ ল সত্যৰ বিজয়ভূমি৷ ভাৰত হ ’ ল তৰু - তৃণ আৰু জলজ উদ্ভিদ তথা প্ৰাণীসমূহৰ নিৰাপদ ভূমি৷ ভাৰতৰ অৰ্থ হ ’ ল স্বাৱলম্বিতা৷ ভাৰতে সকলোৰে কল্যাণত বিশ্বাসী , ভাৰতে নাৰীক উপাসনা কৰে , ভাৰতে উপাসকতকৈ মাতৃভূমিক অধিক গুৰুত্ব প্ৰদান কৰে৷ ’’ প্ৰধানমন্ত্ৰীয়ে ভাৰতক এখন ফুলনি বাগিচাৰ সৈতে তুলনা কৰি কয় যে ভাৰতে সমবেশৰ পৰিৱৰ্তে একতাক বিশ্বাস কৰে৷ তেওঁ কয় যে নতুন ভাৰত উদ্ভাসিত হোৱাৰ লগে লগে কোনোটো প্ৰান্তই যাতে পিছ পৰি নৰয় , তাৰবাবে প্ৰয়াস কৰা হৈছে৷ ‘‘ যদি আমি আমাৰ কৰ্তব্য সুচাৰুৰূপে পালন কৰো তেন্তে আমাৰ অধিকাৰৰ বাবে সংগ্ৰাম কৰাৰ কোনো প্ৰয়োজনেই নাই ’’, তেওঁ এইদৰে কয়৷


    প্ৰধানমন্ত্ৰী শ্ৰী মোদীয়ে আদিবাসী শিল্পী , এনচিচি কেডেট , এনএছএছ স্বেচ্ছাসেৱী আৰু বিভিন্ন বেশভূষা পৰিহিত শিল্পীসকলে পৰিৱেশন কৰা এক সাংস্কৃতিক অনুষ্ঠানতো অংশগ্ৰহণ কৰে৷


    ***


    
    

    
    (Release ID: 1600635) Visitor Counter : 4
    
    
      Read this release in: Marathi , Marathi , Kannada , Bengali , English , Hindi , Punjabi , Gujarati