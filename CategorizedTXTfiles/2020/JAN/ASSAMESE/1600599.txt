      প্ৰধানমন্ত্ৰীৰ কাৰ্যালয়

      গুৱাহাটী উচ্চ ন্যায়ালয়ত মহাত্মা গান্ধীৰ ১৫০তম জন্মবাৰ্ষিকীৰ সৈতে সংগতি ৰাখি উত্তৰ পূব মণ্ডলৰ সঞ্চালক প্ৰধানে ললিতা বীণাৰে উৎসৰ্গিত কৰিলে এক সাংগীতিক যুগলবন্দী
      
      উল্লাস-উদ্দীপনাৰে গুৱাহাটী উচ্চ ন্যায়ালয়ত উদযাপন কৰা হ’ল ৭১তম গণতন্ত্ৰ দিৱস

      Posted On: 26 JAN 2020 3:50PM by PIB Guwahati

    তথ্য আৰু সম্প্ৰচাৰ মন্ত্ৰালয়ৰ উত্তৰ পূব মণ্ডলৰ সঞ্চালক প্ৰধান শ্ৰী এল আৰ বিশ্বনাথে মহাত্মা গান্ধীৰ ১৫০তম জন্মবাৰ্ষিকীৰ সৈতে সংগতি ৰাখি ললিতা বীণাৰে গান্ধীজীৰ প্ৰিয় ভজন ‘ বৈষ্ণৱ জন তো তেনে কহিয়ে ’ ৰ এক বাদ্যযন্ত্ৰৰ সাংগীতিক যুগলবন্দী উৎসৰ্গিত কৰে৷ গুৱাহাটীৰ ৰিজিঅ ’ নেল আউটৰিচ্চ ব্যুৰ ’ ৰ শিল্পীসকলৰ সৈতে সঞ্চালক প্ৰধানগৰাকীয়ে এই বাদ্যযন্ত্ৰৰ সংগীত পৰিৱেশন কৰে৷


    গুৱাহাটী উচ্চ ন্যায়ালয়ত ৭১তম গণতন্ত্ৰ দিৱস ভিন্ন ৰঙী কাৰ্যসূচীৰ সৈতে ধুমধামেৰে পালন কৰা হয়৷ উচ্চ ন্যায়ালয়ৰ মাননীয় মুখ্য ন্যায়াধীশ শ্ৰী অজয় লাম্বাই ৰাষ্ট্ৰীয় পতাকা উত্তোলন কৰাৰ পিছত গাৰ্ড অব্ অ ’ নৰ আৰু মাৰ্চ পাষ্টেৰে গণতন্ত্ৰ দিৱসৰ কাৰ্যসূচী মুকলি কৰা হয়৷


    গণতন্ত্ৰ দিৱসৰ অনুষ্ঠানত ৰিজিঅ ’ নেল আউটৰিচ্চ ব্যুৰ ’ ৰ শিল্পীসকলে ভাৰতীয় গণতান্ত্ৰিক দেশপ্ৰেমীসকলক উৎসৰ্গিত কৰি ‘ গণতন্ত্ৰ হামাৰা কীৰ্তিমান ’ শীৰ্ষক এক অনুষ্ঠান পৰিৱেশন কৰে৷ ইয়াৰ পিছত পিআৰটিৰ দল তথা গীত আৰু নাটক শাখাৰ শিল্পীসকলে গিদা - ভাংগৰা পৰিৱেশন কৰে৷


    গণতন্ত্ৰ দিৱসৰ অনুষ্ঠানত পৰিৱেশিত বিভিন্ন কাৰ্যসূচীয়ে জনসাধাৰণক আপ্লুত কৰি তুলিবলৈ সমৰ্থ হয়৷ অনুষ্ঠানত প্ৰখ্যাত বাঁহীবাদক শ্ৰী প্ৰভাত শৰ্মাই ‘ দেৱগন্ধৰ ’ প্ৰস্তুত কৰাৰ লগতে বিভিন্ন পৰম্পৰাগত স্থানীয় লোকবাদ্যও পৰিৱেশন কৰা হয়৷ বিহুৱা শ্ৰী হীৰেণ কুমাৰ শৰ্মাৰ নেতৃত্বত বিহু নৃত্য প্ৰদৰ্শন কৰাৰ লগতে অনুষ্ঠানটোত গুৱাহাটী উচ্চ ন্যায়ালয়ৰ হাইক ’ ৰ্ট বাৰ এছ ’ চিয়েছন , উচ্চ ন্যায়ালৰ উকীল সন্থা আৰু পঞ্জীয়কৰ বিভিন্ন সদস্যই একাধিক দলীয় গীত পৰিৱেশন কৰে৷

    
    
    (Release ID: 1600599) Visitor Counter : 5
    
    
      Read this release in: English