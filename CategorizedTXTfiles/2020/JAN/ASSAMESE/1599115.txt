      প্ৰধানমন্ত্ৰীৰ কাৰ্যালয়

      কিৰ্লোস্কাৰ গ্ৰুপৰ শতবৰ্ষ উদযাপন অনুষ্ঠানত প্ৰধানমন্ত্ৰীয়ে প্ৰদান কৰা ভাষণৰ অসমীয়া অনুবাদ
      Posted On: 06 JAN 2020 9:30PM by PIB Guwahati


    আপোনাক সকলোলৈ নৱবৰ্ষৰ শুভেচ্ছা যাচিলো৷ কিৰ্লোস্কাৰ গ্ৰুপৰ বাবে এয়া দুগুণ আনন্দৰ সময়৷ ৰাষ্ট্ৰ নিৰ্মাণৰ সহযোগিতাৰো এশ বছৰ পূৰ্ণ হৈছে আৰু সেইবাবে কিৰ্লোস্কাৰ গ্ৰুপক মই অভিনন্দন জনাইছো৷


    বন্ধুসকল , কিৰ্লোস্কাৰ গ্ৰুপৰ সফলতা হ ’ ল ভাৰতীয় উদ্যম আৰু ভাৰতীয় উদ্যমীসকলৰ সফলতাৰ এক পৰিচয়৷ সিন্ধু সভ্যতাৰ সময়ৰ পৰা আজি পৰ্যন্ত ভাৰতীয়সকলৰ উদ্যমিতা সত্বাই দেশৰ বিকাশক এক নতুন শক্তি , নতুন গতি প্ৰদান কৰিছে৷ যেতিয়া দেশ দাসত্বৰ বান্ধোনত শৃংখলিত হৈ আছিল তেতিয়া লক্ষ্মণ ৰাও কিৰ্লোস্কাৰ মহোদয় আৰু তেওঁৰ দৰে বহু উদ্যমীয়ে ভাৰতৰ এই সত্বাক জীয়াই ৰাখিছিল ; কোনো পৰিস্থিতিতে ইয়াক কম হ ’ বলৈ দিয়া নাছিল৷ এই ভাৱনাৰ ফলতেই স্বতন্ত্ৰতাৰ পিছতো দেশে আগবাঢ়িবলৈ সক্ষম হৈ উঠিছিল৷ আজিৰ এই দিনটো লক্ষ্মণ ৰাও কিৰ্লোস্কাৰ মহোদয়ৰ চিন্তা আৰু তেওঁৰ সপোনক উদযাপিত কৰাৰ দিন , লগতে উদ্যমীসকলৰ বাবে উদ্ভাৱন আৰু উৎসৰ্গাৰ প্ৰেৰণা লাভৰো এক অনন্য অৱকাশ হিচাপে বিবেচিত হৈছে৷ আজি লক্ষ্মণ ৰাও মহোদয়ৰ জীৱনী - যান্ত্ৰিকী যাত্ৰা , মুকলি কৰাৰ সৌভাগ্য লাভ কৰিছো৷ মোৰ বিশ্বাস যে তেওঁৰ যাত্ৰাৰ উল্লেখযোগ্য দিশসমূহে ভাৰতৰ যুৱচামক উদ্ভাৱন আৰু উদ্যমী সত্বাৰ বাবে অনুপ্ৰেৰিত কৰিব৷


    বন্ধুসকল , কিবা এটা নতুন কাম কৰাৰ বাসনা , কষ্ট কৰাৰ বাসনা , নতুন নতুন ক্ষেত্ৰত নিজৰ আধিপত্য বিস্তাৰ কৰাৰ বাসনাই হ ’ ল প্ৰতিজন ভাৰতীয়ৰ পৰিচয়৷ ভাৰতৰ উদ্যমীসকল দেশৰ বিকাশৰ বাবে , নিজৰ ক্ষমতা তথা সফলতাৰ প্ৰসাৰণৰ বাবে অধীৰ৷ আপুনি চিন্তা কৰিছে চাগে যে আজি বিশ্ব অৰ্থনীতি আৰু আমাৰ অৰ্থব্যৱস্থাৰ গতিক লৈ বিভিন্ন ধৰণৰ বাতৰি প্ৰকাশৰ সময়তে মই ইমান দৃঢ়তাৰে কেনেদৰে এই কথা ক ’ ব পাৰিছো৷


    বন্ধুসকল , ভাৰতীয় উদ্যোগ জগতৰ ওপৰত , আপোনালোকৰ ওপৰত মোৰ বিশ্বাস আছে৷ পৰিস্থিতি পৰিৱৰ্তন হোৱাৰ বাবে , প্ৰতিটো প্ৰত্যাহ্বান অতিক্ৰম কৰাৰ বাবে যি ইচ্ছাশক্তিৰ প্ৰয়োজন হয় , সেয়া ভাৰতীয় উদ্যোগ জগতৰ শিৰাই শিৰাই প্ৰবাহিত হৈ আছে৷ আৰু সেইবাবে আজি আমি নতুন বছৰত ভৰি থোৱাৰ মুহূৰ্তত , নতুন দশকত প্ৰৱেশ কৰাৰ মুহূৰ্তত , এই দশক ভাৰতীয় উদ্যমীসকলৰ হ ’ ব বুলি ক ’ বলৈ অকণো দ্বিধাবোধ হোৱা নাই৷


    বন্ধুসকল , এই দশকত পাঁচ ত্ৰিলিয়ন ডলাৰৰ অৰ্থনীতিত উপনীত হোৱাটো কেৱল এটা পদক্ষেপহে৷ আমাৰ সপোন অধিক বৃহৎ , আমাৰ আশা অধিক বিশাল , আমাৰ লক্ষ্য অধিক মহান৷ ২০১৪ চনৰ পিছত দেশত ভাৰতীয় উদ্যোগ জগতৰ সপোনে , তেওঁলোকৰ প্ৰসাৰণে যাতে বাধাৰ সন্মুখীন হ ’ বলগীয়া নহয় তাৰবাবে নিৰন্তৰে প্ৰয়াস কৰি থকা হৈছে৷ এই পৰিপ্ৰেক্ষিতত যিমানবোৰ সিদ্ধান্ত গ্ৰহণ কৰা হৈছে , সেই প্ৰতিটো সিদ্ধান্তৰ অন্তৰালত ভাৰতত কাম কৰা উদ্যমীসকলে যাতে কোনো ধৰণৰ বাধাৰ সন্মুখীন হ ’ বলগীয়া নহয় , তেওঁলোকৰ বাবে যাতে এক উন্নত ব্যৱসায়িক পৰিবেশৰ সৃষ্টি হয় , সেই উদ্দেশ্য পৰিলক্ষিত হৈছে৷


    বন্ধুসকল , দেশৰ জনতাৰ প্ৰকৃত সামৰ্থ তেতিয়াহে উদ্ভাসিত হয় যেতিয়া চৰকাৰে ভাৰত , ভাৰতীয় আৰু উদ্যোগসমূহৰ সন্মুখত বাধা হিচাপে নহৈ সহযোগীৰ ৰূপত অৱতীৰ্ণ হয়৷ বিগত বৰ্ষসমূহত দেশে এই পথেৰেই আগবাঢ়িছে৷ বিগত বৰ্ষসমূহত দেশত reform with intent, perform with integrity, transform with intern city, process driven and professional governance প্ৰদান কৰাৰ বাবে ব্যাপক প্ৰয়াস হ ’ ব ধৰিছে৷ উদ্যোগ জগতৰ সমস্যাসমূহ অনুধাৱন কৰা হৈছে , সেইসমূহ দূৰ কৰাৰ বাবে প্ৰয়াস কৰা হৈছে৷


    বন্ধুসকল , আজিকালি ইনছলভেন্সী আৰু বেংক্ৰাপচী কোড আইবিচিৰ ইমান চৰ্চা হ ’ বলৈ ধৰিছে , কিন্তু ই কেৱল - ইমান টকা আহিল , সিমান টকা আহিল - তাতেই সীমাৱদ্ধ হৈ থকা নাই৷ ই তাতোকৈও ঊৰ্ধলৈ আগুৱাই গৈছে৷ আপোনালোক সকলোৱে ভালদৰে জানে যে কিছুমান পৰিস্থিতিত কোনো ব্যৱসায়ৰ পৰা ওলাই অহাটোৱেই সমীচিন বুলি ভবা হয়৷ সকলো উদ্যোগেই যে সফল হ ’ ব , সকলো উদ্যোগৰ অন্তৰালত যে কোনো ষড়যন্ত্ৰ থাকিব , কোনো অনৈতিক সিদ্ধান্ত থাকিব , এয়া আৱশ্যকীয় নহয়৷ দেশত এনেধৰণৰ উদ্যমীসকলৰ বাবে এটা পথ নিৰূপণ কৰাটো প্ৰয়োজন আছিল আৰু আইবিচিয়ে সেই আধাৰ প্ৰস্তুত কৰিলে৷ আজি নতুবা কাইলৈ , ইয়াৰ ওপৰত নিশ্চয়কৈ অধ্যয়ন হ ’ ব যে আইবিচিয়ে কিমানজন ভাৰতীয়ৰ ভৱিষ্যত ৰক্ষা কৰিলে , তেওঁক নিঃশেষ হোৱাৰ পৰা ৰক্ষা কৰিলে৷


    বন্ধুসকল , ভাৰতৰ কৰ ব্যৱস্থাত পূৰ্বে কিহৰ অভাৱ আছিল সেয়া আপোনালোকে ভালদৰেই জানে৷ আৰক্ষীৰাজ , কৰ নীতিসমূহৰ সৈতে জড়িত ভ্ৰম আৰু ভিন্ন ভিন্ন ৰাজ্যত কৰৰ জালে যে ভাৰতীয় উদ্যোগ জগতৰ গতিত ৰোধক হৈ পৰিছিল৷ দেশৰ পৰা এতিয়া এই ৰোধক নোহোৱা কৰা হৈছে৷ আমাৰ কৰ ব্যৱস্থাত স্বচ্ছতা , দক্ষতা আৰু দায়িত্ব বৃদ্ধি কৰিবলৈ তথা কৰদাতা আৰু কৰ বিভাগৰ মাজত মানৱ হস্তক্ষেপ সমাপ্ত কৰিবলৈ এক নতুন ব্যৱস্থা প্ৰণয়ন কৰা হৈছে৷ আজি দেশত ঔদ্যোগিক কৰ আৰু ঔদ্যোগিক কৰ হাৰ যিদৰে হ্ৰাস কৰা হৈছে সেয়া পূৰ্বে কেতিয়াও কৰা হোৱা নাছিল৷


    বন্ধুসকল , পণ্য সামগ্ৰী আৰু সেৱা কৰ সংশোধনী অথবা ৰাজহুৱা খণ্ডৰ বেংকৰ সংশোধনী , এই দাবী বহু সময় ধৰি উত্থাপিত হৈ আহিছিল৷ আজি এয়া সত্যলৈ ৰূপান্তৰিত হোৱাৰ মূল কাৰণেই হ ’ ল যে ভাৰতীয় উদ্যোগখণ্ডই যাতে কোনো ধৰণৰ বাধাৰ সন্মুখীন হ ’ বলগীয়া নহয় , তেওঁলোকে যাতে সম্প্ৰসাৰণৰ সুযোগ লাভ কৰিব পাৰে৷


    বন্ধুসকল , কিছুমান লোকে এয়া কল্পনা কৰি সময় অতিবাহিত কৰে যে ভাৰত চৰকাৰে উদ্যমীসকলৰ পিছে পিছে লাঠী লৈ ঘূৰি ফুৰিছে৷ কিছু ভ্ৰষ্টাচাৰীৰ বিৰুদ্ধে কাৰ্যব্যৱস্থা গ্ৰহণ কৰাক ভাৰতীয় উদ্যোগ জগতৰ প্ৰতি কঠোৰতা প্ৰদৰ্শনৰ ৰূপ দিয়াটো এক প্ৰকাৰৰ অপপ্ৰচাৰ৷ ভাৰতীয় উদ্যোগে যাতে এক কাৰ্যকৰী পৰিবেশত , বিনা ভয়ে , বিনা বাধাই আগবাঢ়িব পাৰে , সম্পদ সৃষ্টি কৰিব পাৰে , নিজৰ বাবে সম্পদ সৃষ্টি কৰিব পাৰে তাৰবাবে আমি সদায়েই প্ৰয়াস কৰি আহিছো৷ ভাৰতীয় উদ্যোগ জগতে যাতে আইনী মেৰপেচৰ পৰা মুক্ত হ ’ ব পাৰে তাৰবাবে নিৰন্তৰে প্ৰয়াস কৰা হৈছে৷ দেশত ডেৰ হাজাৰতকৈও অধিক পুৰণি আইন বিলোপ কৰা হৈছে৷ উদ্যোগ আইনৰ সৈতে জড়িত সৰু সৰু কাৰিকৰী ভুলৰ বাবে উদ্যমীসকলৰ ওপৰত কিদৰে অপৰাধমূলক মোকৰ্দমা চলোৱা হৈছিল , সেয়া মই সবিস্তাৰে ক ’ বলৈ নাযাও৷ এতিয়া এনে বহু ভুলক অপৰাধবিহীন হিচাপে গণ্য কৰা হৈছে৷ যিসমূহ শ্ৰম আদালতত কাম চলি আছে , তাতেও শ্ৰম অভিযোগক সৰলীকৰণ কৰাৰ প্ৰক্ৰিয়া চলি আছে , যাৰ লাভ উদ্যোগ আৰু কৰ্মশক্তি , শ্ৰমিক উভয়ে পাব৷


    বন্ধুসকল , ভাৰতীয় অৰ্থব্যৱস্থাক শক্তিশালী কৰাৰ বাবে দেশত তৎকালীন উপায়ৰ সৈতে দীৰ্ঘকালীন সমাধানৰ ওপৰতো কাম কৰা হৈছে৷ দেশত আগন্তুক প্ৰজন্ম লাভান্বিত হোৱা ধৰণে বিভিন্ন ধৰণৰ সিদ্ধান্ত গ্ৰহণ কৰা হৈছে৷


    বন্ধুসকল , বিগত পাঁচ বছৰত দেশত নিষ্ঠাৰে কাম কৰা , পাৰদৰ্শিতাৰে কাম কৰাৰ পৰিবেশ আজি সৰ্বত্ৰ পৰিলক্ষিত হৈছে৷ এই পৰিবেশে দেশক বৃহৎ লক্ষ্য নিৰ্ধাৰিত কৰাত আৰু নিৰ্ধাৰিত সময়ত সেয়া প্ৰাপ্ত কৰাৰ উৎসাহ প্ৰদান কৰিছে৷ ভাৰতত একবিংশ শতিকাৰ আন্তঃগাঁথনিৰ বাবে ১০০ লাখ কোটি টকাতকৈও অধিক টকা বিনিয়োগ হওক , জনতাৰ ইজ অব্ লিবিঙৰ বাবে প্ৰতিটো স্তৰত যোজনা প্ৰণয়ন হওক , দেশৰ মানৱ সম্পদত বিনিয়োগ কৰা ; এনেধৰণৰ প্ৰতিটো দিশতে কাম হ ’ ব ধৰিছে আৰু পূৰ্বৰ তুলনাত অধিক গতিৰে কাম হ ’ বলৈ ধৰিছে৷


    বন্ধুসকল , মই যি transforming with intensity ৰ কথা আপোনালোকক কৈছো সেয়া সংখ্যাৰ দিশৰ পৰাও পৰিলক্ষিত হৈছে৷ তৃণমূল পৰ্যায়ত দ্ৰুত গতিত কাম কৰাৰ সুবিধাটো এয়েই যে কেৱল পাঁচ বছৰতে ইজ অব্ ডুয়্ং বিজনেছৰ সূচাংকত ৭৯টা স্থানৰ সংশোধন হৈছে৷ উদ্ভাৱনক উদগনি দিয়াৰ বাবে দেশত যি দ্ৰুত গতিত নীতি প্ৰৱৰ্তন কৰা হৈছে , সিদ্ধান্ত গ্ৰহণ কৰা হৈছে , তাৰ ফলস্বৰূপে কেৱল পাঁচ বছৰতেই বিশ্ব উদ্ভাৱন সূচাংকত ২০টা স্থানৰ অগ্ৰগতি লাভ কৰিব পৰা হৈছে৷ নিৰৱচ্ছিন্নভাৱে কেইবাটাও বৰ্ষজুৰি এফডিআইক আকৰ্ষিত কৰিব পৰা বিশ্বৰ শীৰ্ষৰ ১০খন দেশত নিজৰ স্থান অন্তৰ্ভুক্ত কৰিব পৰাটোও ভাৰতৰ অন্যতম এক অভিজ্ঞতা৷


    বন্ধুসকল , বিগত কিছু বৰ্ষত দেশত আন এক পৰিৱৰ্তন পৰিলক্ষিত হৈছে৷ এই পৰিৱৰ্তন হৈছে যুৱ উদ্যমীসকলৰ সংখ্যাত৷ আজি দেশৰ যুৱ উদ্যমীসকলে নতুন চিন্তাধাৰা , নতুন ব্যৱসায়িক মডেল প্ৰস্তুত কৰিবলৈ ধৰিছে৷ পুৰণি দিনৰ মাত্ৰ কেইটামান খণ্ডৰ ওপৰতে নিৰ্ভৰ হৈ নাথাকি আজিকালিৰ যুৱচামে আন আন নতুন ক্ষেত্ৰসমূহতো আধিপত্য বিস্তাৰ কৰিবলৈ সমৰ্থ হৈছে৷ আৰু ইয়াতো গুৰুত্বপূৰ্ণ কথা এয়েই যে তেওঁলোকে সৰু সৰু চহৰৰ পৰা ওলাই বৃহৎ লক্ষ্য প্ৰাপ্তিৰ দিশত ধাৱমান হৈছে৷


    বন্ধুসকল , এটা সময় এনে আছিল যে ‘ বম্বে ক্লাবে ’ দেশৰ উদ্যমীসকলক , তেওঁলোকৰ ব্যৱসায়ক প্ৰতিনিধিত্ব কৰিছিল৷ এতিয়া যদি এনে কোনো ক্লাব আছে তেন্তে সেই ক্লাবক ‘ ভাৰত ক্লাব ’ বুলি কোৱা হ ’ ব য ’ ত বিভিন্ন ক্ষেত্ৰৰ ন - পুৰণি উদ্যমীসকলে প্ৰতিনিধিত্ব কৰিব৷ মই ভাবো যে ভাৰতৰ পৰিৱৰ্তিত ব্যৱসায়িক সংস্কৃতি , তাৰ বিস্তাৰ , তাৰ সামৰ্থ এক অত্যুত্তম উদাহৰণ৷ আৰু সেইবাবে ভাৰতৰ সামৰ্থক , ভাৰতীয় উদ্যমীসকলৰ সামৰ্থক যদি কোনোবাই কম বুলি ভাবিছে তেন্তে তেওঁ সেয়া ভুল কৰি আছে৷ নৱবৰ্ষৰ আৰম্ভণিতে , আজি এই মঞ্চৰ পৰা মই ভাৰতীয় উদ্যোগ জগতক পুনৰবাৰ ক ’ ব বিচাৰিম যে আপোনালোকে মনলৈ নিৰাশাৰ ডাৱৰ আহিবলৈ নিদিব৷ নতুন শক্তিৰ সৈতে আগবাঢ়ক , নিজৰ বিস্তাৰৰ বাবে আপুনি দেশৰ যি প্ৰান্তৰ পৰাই নাহক কিয় , ভাৰত চৰকাৰে আপোনাৰ সৈতে কান্ধত কান্ধ মিলাই আগবাঢ়িব৷ হয় , আপোনালোকৰ পথ কি হ ’ ব , কি হ ’ ব লাগে - এই সন্দৰ্ভত মই লক্ষ্মণ ৰাও মহোদয়ৰ জীৱনৰ পৰাই অনুপ্ৰেৰণা লৈ ইয়াক বিস্তাৰিত ৰূপত ক ’ ব বিচাৰিছো৷


    বন্ধুসকল , লক্ষ্ণণ ৰাও মহোদয় দেশৰ সেই অনুপ্ৰেৰণাদায়ী ব্যক্তিসকলৰ মাজৰ এজন আছিল যিয়ে ভাৰতৰ প্ৰয়োজনীয়তা অনুসাৰে প্ৰযুক্তি ব্যৱহাৰ কৰি যন্ত্ৰ নিৰ্মাণৰ দায়িত্ব গ্ৰহণ কৰিছিল৷ দেশৰ আৱশ্যকতাসমূহ আৰু সেইসমূহৰ জড়িত নিৰ্মাণৰ এই চিন্তাধাৰাই ভাৰতৰ বিকাশৰ গতি আৰু ভাৰতীয় উদ্যোগসমূহৰ বিকাশৰ গতি দ্ৰুত কৰিব৷ আমি zero defect, zero effect ৰ মূলমন্ত্ৰৰে আগবাঢ়ি বিশ্বমানৰ সামগ্ৰী প্ৰস্তুত কৰিব লাগিব , তেতিয়াহে আমি ৰপ্তানি বৃদ্ধি কৰিব পাৰি আৰু বিশ্ব বজাৰত আধিপত্য বিস্তাৰ কৰিব পাৰিম৷ আমি ভাৰতীয় সমাধান , বিশ্বজনীন এপ্লিকেচনসমূহৰ বিষয়েও চিন্তা কৰিব লাগিব , সেই অনুসাৰে নিজৰ যোজনাসমূহ প্ৰণয়ন কৰিব লাগিব৷ মই ইয়াত দুটা যোজনাৰ বিষয়ে আলোচনা কৰিবলৈ বিচাৰিছো৷ প্ৰথমটো হ ’ ল বিত্তীয় লেনদেনৰ সৈতে জড়িত ইউপিআই যোজনা আৰু দ্বিতীয়টো হ ’ ল সমগ্ৰ দেশতে এলইডি বাল্ব যোগান ধৰা উজ্বলা যোজনা৷


    বন্ধুসকল , আজি ভাৰতে দ্ৰুত গতিৰ বেংকিং লেনদেন বিচাৰে , প্ৰযুক্তিৰ উন্নত ব্যৱহাৰ হোৱাটো বিচাৰে৷ কেৱল তিনিটা বছৰতে ইউপিআই প্ৰসাৰিত হৈ তেওঁলোকৰ এই ইচ্ছা পূৰণ কৰিছে৷ আজি ২৪ ঘণ্টাই দিনে - ৰাতিয়ে সহজে অনলাইন লেনদেন সম্ভৱ হৈ উঠিছে৷ আজি ভীম এপ এক ব্ৰেণ্ড হিচাপে বিবেচিত হৈছে৷


    বন্ধুসকল , ২০১৮ - ১৯ বৰ্ষৰ বিত্তীয় বৰ্ষত ইউপিআইৰ জৰিয়তে প্ৰায় ৯ লাখ কোটি টকাৰ লেনদেন হৈছিল৷ এই বিত্তীয় বৰ্ষত ডিচেম্বৰ পৰ্যন্ত প্ৰায় ১৫ লাখ কোটি টকাৰ ইউপিআইৰ জৰিয়তে লেনদেন হৈছে৷ আপুনি ধাৰণা কৰিব পাৰে যে দেশে কিমান দ্ৰুত গতিৰে ডিজিটেল লেনদেন গ্ৰহণ কৰি লৈছে৷


    বন্ধুসকল , দেশক এনে এক বিকল্পৰ প্ৰয়োজন আছিল যাৰ জৰিয়তে বিদ্যুৎ ৰাহি আৰু ইয়াৰ ওপৰত যাতে ব্যয় হ্ৰাস হয়৷ এই প্ৰয়োজনীয়তাই উজ্বলা যোজনাৰ জন্ম দিছিল৷ এলইডি নিৰ্মাণক উদগনি দিয়াৰ বাবে প্ৰয়োজনীয় পদক্ষেপ গ্ৰহণ কৰা হ ’ ল৷ নীতিসমূহৰ পৰিৱৰ্তন কৰা হ ’ ল৷ ইয়াৰ দ্বাৰা বাল্বৰ মূল্য হ্ৰাস হ ’ ল আৰু এবাৰ জনতাই ইয়াৰ লাভসমূহ অনুভূত কৰাৰ পিছত ইয়াৰ চাহিদাও বৃদ্ধি হ ’ ল৷ কালি উজ্বলা যোজনাৰ পাঁচ বৰ্ষ সম্পূৰ্ণ হৈছে৷ এয়া আমাৰ সকলোৰে বাবে সন্তোষৰ কথা যে এই সময়ছোৱাত সমগ্ৰ দেশতে ৩৬ কোটিতকৈও অধিক এলইডি ষ্ট্ৰীট বাল্ব স্থাপন কৰা হৈছে৷ এই দুয়োটা প্ৰয়াসৰ ফলত প্ৰতি বছৰে প্ৰায় ৫ , ৫০০ কোটি কিলোৱাট / ঘণ্টা বিদ্যুৎ ৰাহি হৈছে৷ ইয়াৰ জৰিয়তে প্ৰতিটো বৰ্ষত সহস্ৰ কোটি টকাৰ বিদ্যুতৰ ব্যয় হ্ৰাস হৈছে আৰু কাৰ্বন - ডাই - অক্সাইডৰ নিৰ্গমনো হ্ৰাস হৈছে৷ আৰু আমাৰ বাবে এয়াই আনন্দৰ কথা যে ভাৰতৰ পৰা ওলোৱা এনে উদ্ভাৱন , সেয়া লাগিলে ইউপিআইয়েই হওক অথবা উজ্বলাই হওক , বিশ্বৰ বিভিন্ন দেশৰ বাবে অনুপ্ৰেৰণাৰ উৎস হৈ পৰিছে৷


    বন্ধুসকল , এনেধৰণৰ সাফল্যৰ কাহিনীয়েই হ ’ ল আমাৰ মেক ইন ইণ্ডিয়া অভিযান , আমাৰ উদ্যোগ জগতৰ শক্তি৷ মই এনেধৰণৰ সাফল্যৰ কাহিনী ভাৰতীয় উদ্যোগ জগতৰ পৰা , প্ৰতিটো ক্ষেত্ৰৰ পৰা বিচাৰো৷ জল জীৱন অভিযানেই হওক , পুনৰ নৱীকৰণ শক্তিয়েই হওক , বৈদ্যুতিক পৰিবহণেই হওক , দুৰ্যোগ প্ৰশমনেই হওক , প্ৰতিৰক্ষাই হওক ; প্ৰতিটো ক্ষেত্ৰতে আপোনালোকৰ বাবে এনে অনেক সাফল্যৰ কাহিনীয়ে অপেক্ষা কৰি আছে৷ চৰকাৰে সকলো ধৰণে আপোনালোকৰ সৈতে আছে , আপোনালোকৰ প্ৰতিটো প্ৰয়োজনীয়তাৰ সমৰ্থনৰ বাবে কাষত আছে৷


    আপোনালোকে এই সুযোগৰ সদ্ব্যৱহাৰ কৰক , নিৰন্তৰে উদ্ভাৱন কৰক , বিনিয়োগ কৰক , ৰাষ্ট্ৰৰ সেৱাত অংশগ্ৰহণ কৰক৷ এই কামনাৰ সৈতে মই মোৰ ভাষণ সামৰিছোঁ আৰু পুনৰবাৰ কিৰ্লোস্কাৰ গোটক , কিৰ্লোস্কাৰ পৰিয়াললৈ অনেক শুভকামনা জনাইছোঁ৷ অত্যুত্তম শতবৰ্ষৰ বাবে অভিনন্দন জনাইছো৷


    ধন্যবাদ৷


    *****


    वी . रवि रामा कृष् ‍ णा / वंदना जाटव / बाल् ‍ मीकि महतो / निर्मल शर्मा / नवनीत कौर /MANN

    
    
    (Release ID: 1599115) Visitor Counter : 2
    
    
      Read this release in: English , Urdu , Hindi , Marathi , Bengali , Punjabi , Gujarati