      প্ৰধানমন্ত্ৰীৰ কাৰ্যালয়

      প্ৰধানমন্ত্ৰীয়ে মুকলি কৰিলে ১০৭তম ইণ্ডিয়ান ছায়েন্স কংগ্ৰেছ
      Posted On: 03 JAN 2020 12:55PM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীয়ে আজি বেংগালুৰুৰ ইউনিভাৰ্ছিটী অব্ এগ্ৰিকালচাৰেল ছায়েন্সেত ১০৭তম ইণ্ডিয়ান ছায়েন্স কংগ্ৰেছ ( আইএছচি ) মুকলি কৰে৷


    মুকলি ভাষণত প্ৰধানমন্ত্ৰীয়ে কয় , ‘‘ ভাৰতৰ উত্থানৰ গাঁথা বিজ্ঞান আৰু প্ৰযুক্তিখণ্ডৰ সাফল্যৰ ওপৰত নিৰ্ভৰ কৰে৷ ভাৰতীয় বিজ্ঞান , প্ৰযুক্তি আৰু উদ্ভাৱনখণ্ডত এক ব্যাপক নৱজাগৰণৰ আৱশ্যক৷ ’’


    ‘‘ এই দেশৰ যুৱ বিজ্ঞানীসকলৰ প্ৰতি মই এটা মূলমন্ত্ৰ প্ৰদান কৰিব বিচাৰিছো আৰু সেয়া হ ’ ল -‘‘ উদ্ভাৱন , পেটেণ্ট , উৎপাদন আৰু উন্নতি ’’’’ ৷ তেওঁ কয় যে এই চাৰিটা পৰ্যায়ে ভাৰতৰ বিকাশ দ্ৰুত কৰি তুলিব৷ ‘‘ জনসাধাৰণৰ দ্বাৰা আৰু জনসাধাৰণৰ বাবে উৎপাদনে আমাৰ ‘‘ নতুন ভাৰত ’’ ক পথ প্ৰদৰ্শিত কৰিব ’’, তেওঁ এইদৰে কয়৷


    তেওঁ কয় , ‘‘ নতুন ভাৰতক প্ৰযুক্তিও লাগে আৰু লজিকেল টেম্পাৰমেণ্টো , যাতে আমাৰ সামাজিক আৰু আৰ্থিক জীৱনৰ বিকাশক এক নতুন দিশ প্ৰদৰ্শিত কৰিব পাৰো৷ ’’


    প্ৰধানমন্ত্ৰীয়ে কয় , ‘‘ এতিয়া যিদৰে তথ্য আৰু যোগাযোগ প্ৰযুক্তিৰ বিকাশে ভাৰততেই নিৰ্মিত কম ব্যয়ৰ স্মাৰ্টফোন আৰু কম ব্যয়ৰ ডাটাই এক বৃহৎ অভাৱ পূৰণ কৰিছে৷ ইয়াৰ জৰিয়তে সাধাৰণতকৈও সাধাৰণ নাগৰিকৰো মনত এই বিশ্বাসৰ উদয় হৈছে যে তেওঁলোক পৃথক নহয় , তেওঁলোকে চৰকাৰৰ সৈতে প্ৰত্যক্ষভাৱে জড়িত , তেওঁলোকে চৰকাৰৰ ওচৰত প্ৰত্যক্ষভাৱে দাবী উত্থাপন কৰিব পাৰিছে৷ ’’


    প্ৰধানমন্ত্ৰীয়ে যুৱ বিজ্ঞানীসকলক গ্ৰামোন্নয়নৰ বিভিন্ন দিশত কাম কৰিবলৈ আহ্বান জনায়৷


    ১০৭তম আইএছচিৰ বিষয়বস্তু -‘‘ বিজ্ঞান আৰু প্ৰযুক্তিঃ গ্ৰামীণ বিকাশ ’’ ৰ বিষয়ে আলোকপাত কৰি প্ৰধানমন্ত্ৰীয়ে কয় যে কেৱল বিজ্ঞান আৰু প্ৰযুক্তিৰ ফলতেই চৰকাৰী কাৰ্যসূচীসমূহ হিতাধিকাৰীসকলৰ কাষলৈ গৈ পোৱাত সফল হৈছে৷


    তেওঁ কয় যে ভাৰকে এতিয়া বিশ্বজনীনভাৱে বিজ্ঞান আৰু অভিযান্ত্ৰিক প্ৰকাশনত তৃতীয় স্থান লাভ কৰিছে৷ ‘‘ মোক কোৱা হৈছে যে ভাৰতে বিজ্ঞান আৰু অভিযান্ত্ৰিক প্ৰকাশনসমূহত বিশ্বজনীনভাৱে তৃতীয় স্থান লাভ কৰিছে৷ এয়া বিশ্বৰ ৪ % গড়ৰ তুলনাত আমাৰ ১০ % উত্থান হৈছে ’’, তেওঁ এইদৰে কয়৷


    ভাৰতে উদ্ভাৱনী সূচাংকত ৫২নং স্থান প্ৰাপ্ত কৰাৰ বিষয়ক আঙুলিয়াই দি তেওঁ কয় যে তেওঁলোকৰ কাৰ্যসূচীয়ে বিগত ৫০ বছৰৰ তুলনাত যোৱা পাঁচ বছৰত যথেষ্ট সংখ্যক প্ৰযুক্তি ব্যৱসায়ৰ সূচনা কৰিছে৷


    প্ৰধানমন্ত্ৰীয়ে কয় যে সুশাসন লাভৰ দিশত প্ৰযুক্তিয়ে বৃহৎ ভূমিকা পালন কৰিছে৷ ‘‘ কালি আমাৰ চৰকাৰে দেশৰ ৬ কোটি কৃষকক পিএম কিষাণ সন্মান নিধিৰ ধন প্ৰদান কৰি এক অভিলেখৰ সৃষ্টি কৰিছে৷ এয়া সম্ভৱ কিদৰে হ ’ ল ? আধাৰ সমৰ্থিত প্ৰযুক্তিৰ সহায়ৰ জৰিয়তে ’’, তেওঁ এইদৰে কয়৷ তেওঁ কয় যে জিঅ ’ টেগিং আৰু ডাটা ছায়েন্সৰ ফলত বহু গ্ৰামীণ আৰু নগৰীয়া প্ৰকল্প সময়মতে সম্পূৰ্ণ হৈছে৷


    প্ৰধানমন্ত্ৰীয়ে কয় , ‘‘ আমি নিৰৱচ্ছিন্নভাৱে ‘ ইজ অব্ ডুয়িং ছায়েন্স ’ ৰ নিশ্চিতিৰ বাবে তথা ৰঙা ফিটাৰ মেৰপাক নোহোৱা কৰিবলৈ কাৰ্যকৰীভাৱে তথ্য প্ৰযুক্তিৰ ব্যৱহাৰৰ দিশত অগ্ৰসৰ হৈছো৷ ’’


    তেওঁ ভাষণ প্ৰসংগত ডিজিটেলাইজেছন , ই কমাৰ্চ , ইণ্টাৰনেট বেংকিং আৰু ম ’ বাইল বেংকিঙৰ গুৰুত্বৰ বিষয়েও উল্লেখ কৰে৷


    তেওঁ প্ৰতিজন যুৱ বিজ্ঞানীকে পৰালি জ্বলোৱা , ভূমিজল প্ৰতিপালন , সংক্ৰামক ৰোগ প্ৰতিৰোধ , পৰিবেশ অনুকূল পৰিবহণ ইত্যাদিৰ বাবে প্ৰযুক্তিগত সমাধান উলিয়াবলৈ আহ্বান জনায়৷ তেওঁ কয় যে বিজ্ঞান আৰু প্ৰযুক্তিয়ে ভাৰতক ৫ ত্ৰিলিয়ন ডলাৰৰ অৰ্থনীতিলৈ ৰূপান্তৰ কৰাত বৃহৎ ভূমিকা পালন কৰিব লাগিব৷


    প্ৰধানমন্ত্ৰীয়ে মোদীয়ে অনুষ্ঠানটোত আই - ষ্টেম প ’ ৰ্টেলো মুকলি কৰে৷


    ****


    VRRK/KP/MANN

    
    
    (Release ID: 1601083) Visitor Counter : 4
    
    
      Read this release in: Marathi , Tamil , Telugu , English , Urdu , Hindi , Punjabi , Gujarati , Kannada