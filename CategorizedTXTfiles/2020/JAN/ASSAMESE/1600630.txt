      প্ৰধানমন্ত্ৰীৰ কাৰ্যালয়

      কৰ’না ভাইৰাছৰ প্ৰাদুৰ্ভাৱ বিষয়ক এখন উচ্চস্তৰীয় বৈঠকত প্ৰধানমন্ত্ৰীৰ মুখ্য সচিবৰ সভাপতিত্ব
      Posted On: 25 JAN 2020 7:29PM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীৰ নিৰ্দেশ অনুসৰি তেওঁৰ মুখ্য সচিবে চীনৰ কৰ ’ না ভাইৰাছৰ প্ৰাদুৰ্ভাৱ সম্পৰ্কীয় এক উচ্চস্তৰীয় বৈঠকত সভাপতিত্ব কৰে৷


    উক্ত বৈঠকত চৰকাৰী বিষয়াসকলে মুখ্য সচিবক কৰ ’ না ভাইৰাছৰ বিৰুদ্ধে মোকাবিলা কৰাৰ বাবে শেহতীয়া উত্তৰণ , প্ৰস্তুতি আৰু গ্ৰহণ কৰা পদক্ষেপসমূহ অৱগত কৰে৷


    স্বাস্থ্য আৰু পৰিয়াল কল্যাণ মন্ত্ৰালয়ে মুখ্য সচিবগৰাকীক চিকিৎসালয়সমূহৰ প্ৰস্তুতি , গৱেষণাগাৰৰ প্ৰস্তুতি , দ্ৰুত প্ৰতিক্ৰিয়াশীল দলৰ সামৰ্থ নিৰ্মাণ আৰু ব্যাপক নিৰীক্ষণমূলক পদক্ষেপসমূহৰ বিষয়ে অৱগত কৰে৷


    মুখ্য সচিবগৰাকীয়ে অন্যান্য মন্ত্ৰালয় যেনে অসামৰিক বিমান পৰিবহণ মন্ত্ৰালয়ে গ্ৰহণ কৰা বিভিন্ন প্ৰতিৰোধমূলক পদক্ষেপসমূহৰো খতিয়ান লয়৷


    চৰকাৰী বিষয়াসকলে মুখ্য সচিবগৰাকীক স্বাস্থ্য আৰু পৰিয়াল কল্যাণ মন্ত্ৰালয়ে অন্যান্য মন্ত্ৰালয় , ৰাজ্য চৰকাৰ তথা কেন্দ্ৰীয়শাসিত অঞ্চলসমূহৰ সহযোগত গুৰুত্ব সহকাৰে নিৰীক্ষণ প্ৰক্ৰিয়া অব্যাহত ৰাখিছে বুলি নিশ্চিতি প্ৰদান কৰে৷


    এই পৰ্যন্ত ৭টা আন্তৰ্জাতিক বিমানবন্দৰত ১১৫খন বিমানত প্ৰায় ২০ , ০০০ লোকক পৰ্যৱেক্ষণ কৰা হৈছে৷ এই ক্ষেত্ৰত নেচনেল ইন্সটিটিউট অব্ ভাইৰ ’ ল ’ জী গৱেষণাগাৰে এই ভাইৰাছবিধৰ পৰীক্ষণৰ বাবে সাজু হৈছে৷ আনহাতে সকলো ৰাজ্যিক তথা জিলা স্বাস্থ্য কৰ্তৃপক্ষকো সজাগ হৈ থাকিবলৈ আহ্বান জনোৱা হৈছে৷


    উল্লেখ্য , বৈঠকখনত কেবিনেট সচিব , গৃহ পৰিক্ৰমা মন্ত্ৰালয়ৰ সচিব , বৈদেশিক পৰিক্ৰমা মন্ত্ৰালয়ৰ সচিব , প্ৰতিৰক্ষা মন্ত্ৰালয়ৰ সচিব , স্বাস্থ্য আৰু পৰিয়াল কল্যাণ মন্ত্ৰালয়ৰ সচিব , অসামৰিক বিমান পৰিবহণ মন্ত্ৰালয়ৰ সচিবকে ধৰি অন্যান্য উচ্চস্তৰীয় চৰকাৰী বিষয়াসমূহো উপস্থিত আছিল৷


    ***


    VRRK/KP/MANN

    
    
    (Release ID: 1600630) Visitor Counter : 4
    
    
      Read this release in: English , Punjabi , Marathi , Hindi , Bengali , Punjabi , Gujarati , Tamil , Kannada , Malayalam