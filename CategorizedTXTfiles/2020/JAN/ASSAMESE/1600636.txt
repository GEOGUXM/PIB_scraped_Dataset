      প্ৰধানমন্ত্ৰীৰ কাৰ্যালয়

      ৰাষ্ট্ৰীয় বাল পুৰস্কাৰ, ২০২০ৰ বিজেতাসকলৰ সৈতে প্ৰধানমন্ত্ৰীৰ বাৰ্তালাপ
      Posted On: 24 JAN 2020 12:44PM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীয়ে আজি ৰাষ্ট্ৰীয় বাল পুৰস্কাৰ বিজেতাসকলৰ সৈতে বাৰ্তালাপ কৰে৷ তেওঁলোকক ২০২০ বৰ্ষৰ বাবে এই বঁটা প্ৰদান কৰে ৰাষ্ট্ৰপতি শ্ৰী ৰামনাথ কোৱিন্দে৷ বঁটা বিজেতাসকলে গণতন্ত্ৰ দিৱসৰ পেৰেডতো অংশগ্ৰহণ কৰিব৷


    জম্মু - কাশ্মীৰ , মণিপুৰ আৰু অৰুণাচল প্ৰদেশৰ একোজনকৈ ধৰি ভাৰতৰ বিভিন্ন ৰাজ্যৰ ৪৯ গৰাকী শিশুৱে এই বঁটা লাভ কৰে৷ এই শিশুসকলে কলা আৰু সংস্কৃতি , উদ্ভাৱন , সামাজিক সেৱা , ক্ৰীড়া আৰু সাহসিকতাৰ শিতানত এই বঁটা লাভ কৰিছে৷ ভাৰত চৰকাৰে এই শিশুসকলক ৰাষ্ট্ৰ নিৰ্মাণৰ প্ৰধান সহযোগী হিচাপে গণ্য কৰি এই বঁটা প্ৰদান কৰিছে৷


    এই সন্দৰ্ভত প্ৰধানমন্ত্ৰীয়ে কয় , ‘‘ আপোনালোকে সমাজ আৰু ৰাষ্ট্ৰৰ প্ৰতি নিজৰ কৰ্তব্য পালন কৰা দেখিবলৈ পাই মই গৌৰৱ অনুভৱ কৰিছো৷ ই মোক অতিৰিক্ত শক্তি প্ৰদান কৰাৰ লগতে দেশৰ প্ৰতি অধিক দৃঢ়তাৰে কাম কৰি যাবলৈ সাহস প্ৰদান কৰিছে৷ ’’


    প্ৰধানমন্ত্ৰীয়ে বঁটাপ্ৰাপ্ত শিশুসকলক ভূমিৰ সৈতে সংযোজিত হৈ কঠোৰ পৰিশ্ৰম কৰিবলৈ উপদেশ দিয়ে৷ তেওঁ কয় , ‘‘ এই স্বীকৃতিক এক আৰম্ভণি হিচাপে বিবেচনা কৰি ইয়াতেই থমকি ৰ ’ ব নালাগিব৷ এই বঁটাই আন শিশুসকলকো উদগনি জনাব৷ ’’


    ***


    VRRK/AK/MANN

    
    
    (Release ID: 1600636) Visitor Counter : 3
    
    
      Read this release in: Tamil , Malayalam , English , Urdu , Hindi , Marathi , Bengali , Punjabi , Punjabi , Gujarati , Kannada