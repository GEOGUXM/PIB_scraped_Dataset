      প্ৰধানমন্ত্ৰীৰ কাৰ্যালয়

      প্ৰাক্-বাজেটৰ মুহূৰ্তত বিভিন্ন খণ্ডৰ প্ৰতিনিধিৰ সৈতে অনুষ্ঠিত হোৱা এক বৈঠকত প্ৰধানমন্ত্ৰীৰ সভাপতিত্ব
      ৫ ত্ৰিলিয়ন ডলাৰৰ অৰ্থনীতিত উপনীত হ’বলৈ সকলো ষ্টেকহ’ল্ডাৰক প্ৰয়াস কৰিবলৈ আহ্বান
      Posted On: 09 JAN 2020 3:39PM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীয়ে ভাৰতক ৫ ত্ৰিলিয়ন ডলাৰৰ অৰ্থনীতিত উপনীত হোৱাৰ বাবে বিভিন্ন পদক্ষেপ গ্ৰহণৰ উদ্দেশ্যে সকলো ষ্টেকহ ’ ল্ডাৰলৈ আহ্বান জনায়৷


    প্ৰধানমন্ত্ৰীয়ে জ্যেষ্ঠ অৰ্থনীতিবিদ , ব্যক্তিগত বিনিয়োগকাৰী , নিৰ্মাণ , ভ্ৰমণ আৰু পৰ্যটন , বস্ত্ৰ আৰু এফএমজিচিৰ ব্যৱসায়িক প্ৰতিনিধি , বিশ্লেষক , কৃষি , বিজ্ঞান আৰু প্ৰযুক্তি তথা বিত্তৰ বিশেষজ্ঞ প্ৰতিনিধিৰ দলৰ সৈতে এক বৈঠকত মিলিত হয়৷


    এই বৈঠকখন আজি নতুন দিল্লীৰ নিটি আয়োগত প্ৰাক্ - বাজেটৰ কাৰ্যসূচী হিচাপে অনুষ্ঠিত কৰা হয়৷


    প্ৰধানমন্ত্ৰীয়ে প্ৰতিটো খণ্ডৰ অভিজ্ঞ ব্যক্তিসকলৰ সৈতে দুঘণ্টাজোৰা মুকলি আলোচনাত সন্মিলিত হ ’ বলৈ পাই সুখী অনুভৱ কৰা বুলি জানিবলৈ দিয়ে৷


    তেওঁ কয় যে ইয়াৰ জৰিয়তে নীতি নিৰ্ধাৰক আৰু বিভিন্ন ষ্টেকহ ’ ল্ডাৰসকলৰ সৈতে সম্পৰ্ক সুদৃঢ় হ ’ ব৷


    প্ৰধানমন্ত্ৰীয়ে কয় যে ৫ ত্ৰিলিয়ন ডলাৰৰ অৰ্থনীতিত উপনীত হোৱাটো কোনো তৎকালীন প্ৰক্ৰিয়া নহয় আৰু দেশৰ সামৰ্থৰ ওপৰত সম্পূৰ্ণৰূপে নিৰ্ভৰশীল৷


    তেওঁ কয় যে ভাৰতৰ শক্তিশালী অৰ্থনীতিয়ে এই উদ্দেশ্য বাস্তৱায়িত হোৱাৰ দৃশ্য প্ৰদৰ্শিত কৰিছে৷ প্ৰধানমন্ত্ৰীয়ে এই ক্ষেত্ৰত পৰ্যটন , নগৰ বিকাশ , আন্তঃগাঁথনি আৰু কৃষিভিত্তিক উদ্যোগসমূহৰ উত্তম সম্ভাৱনা প্ৰদৰ্শিত কৰিব পৰা সামৰ্থ আছে বুলি উল্লেখ কৰে৷


    তেওঁ কয় যে এই ক্ষেত্ৰত অৱশ্যেই মুকলি আলোচনা আৰু তৰ্কৰ আৱশ্যক৷ তেওঁ কয় যে ইয়াৰ জৰিয়তে ধনাত্মক বাতাৱৰণ সৃষ্টি হোৱাৰ লগতে ‘‘ কৰিব পাৰিম ’’ বুলি এটা ভাৱনাৰো সৃষ্টি হ ’ ব৷ ভাৰতক এক অপাৰ সম্ভাৱনীয়তাৰ দেশ বুলি অভিহিত কৰি তেওঁ সকলো ষ্টেকহ ’ ল্ডাৰত বাস্তৱ আৰু উপলব্ধিৰ মাজত এখন সাঁকোৰ সৃষ্টি কৰিবলৈ আহ্বান জনায়৷


    তেওঁ কয় , ‘‘ আমি সকলোৱে একত্ৰিতভাৱে তথা এক ৰাষ্ট্ৰ হিচাপে কাম কৰা উচিত৷ ’’


    উল্লেখ্য , বৈঠকখনত অৰ্থনীতিবিদ শ্ৰী শংকৰ আচাৰ্য , শ্ৰী আৰ নাগৰাজ , শ্ৰীমতী ফাৰজানা আফ্ৰিডি , ভেনচাৰ কেপিটেলিষ্ট শ্ৰী প্ৰদীপ শ্বাহ , উদ্যোগপতি শ্ৰী আপ্পাৰাও মাল্লাভাৰাপু , শ্ৰী দ্বীপ কাৰলা , শ্ৰী পতঞ্জলি গোৱিন্দ কেস্বানী , শ্ৰী দীপক শেঠ , শ্ৰী শ্ৰীকুমাৰ মিশ্ৰা , বিশেষজ্ঞ শ্ৰী আশীষ ধাৱান আৰু শ্ৰী শিৱ ছাৰিনকে ধৰি ৩৮গৰাকী প্ৰতিনিধি উপস্থিত আছিল৷


    আনহাতে গৃহ পৰিক্ৰমা মন্ত্ৰী শ্ৰী অমিত শ্বাহ , কেন্দ্ৰীয় পথ পৰিবহণ আৰু ৰাষ্ট্ৰীয় ঘাইপথ তথা এমএছএমই মন্ত্ৰী শ্ৰী নীতিন গাডকাৰী , ৰে ’ লৱে আৰু বাণিজ্য মন্ত্ৰী শ্ৰী পীয়ুষ গোৱেল , কৃষি আৰু কৃষক পৰিকল্পনা তথা গ্ৰামোন্নয়ন আৰু পঞ্চায়তীৰাজ মন্ত্ৰী শ্ৰী নৰেন্দ্ৰ টোমৰ , মন্ত্ৰালয়সমূহৰ সচিবসকল , নিটি আয়োগৰ উপাধ্যক্ষ শ্ৰী ৰাজীৱ কুমাৰ , নিটি আয়োগৰ মুখ্য কাৰ্যবাহী বিষয়া শ্ৰী অমিতাভ কান্তো বৈঠকখনত উপস্থিত থাকে৷


    ****


    VRRK/KP/MANN

    
    
    (Release ID: 1599114) Visitor Counter : 5
    
    
      Read this release in: English , Urdu , Marathi , Hindi , Bengali , Punjabi , Gujarati , Tamil , Kannada , Malayalam