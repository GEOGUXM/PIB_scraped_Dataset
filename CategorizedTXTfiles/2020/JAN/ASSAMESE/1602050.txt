      প্ৰধানমন্ত্ৰীৰ কাৰ্যালয়

      নেচনেল কেডেট ক’ৰ্পছ সমদলত প্ৰধানমন্ত্ৰীয়ে প্ৰদান কৰা ভাষণৰ অসমীয়া অনুবাদ
      Posted On: 28 JAN 2020 5:09PM by PIB Guwahati


    কেবিনেটৰ মোৰ সহযোগী শ্ৰী ৰাজনাথ সিং মহোদয় , শ্ৰীপদ যশো নাইক মহোদয় , প্ৰতিৰক্ষা বাহিনীৰ মুখ্য জেনেৰেল বিপিন ৰাৱট মহোদয় , তিনিওটা সেনাবাহিনীৰ উচ্চ পদাধিকাৰীগণ , প্ৰতিৰক্ষা সচিব , নেচনেল কেডেট ক ’ ৰ্পছৰ সঞ্চালক প্ৰধান , মিত্ৰ দেশৰ আমাৰ অতিথিসকল আৰু দেশৰ বিভিন্ন প্ৰান্তৰ পৰা ইয়াত উপস্থিত হোৱা এনচিচিৰ মোৰ যুৱ বন্ধুসকল৷


    পোন প্ৰথমে মই আপোনালোক সকলোকে এই কাৰ্যসূচীৰ বাবে অশেষ অভিনন্দন জনাইছো৷ গণতন্ত্ৰ দিৱসৰ পেৰেডত আৰু আজিৰ এই আটকধুনীয়া প্ৰদৰ্শনৰ সৈতে আপোনালোকে দেশৰ বাবে যি কাম কৰিছে , সেয়া লাগিলে সমাজ সেৱাই হওক অথবা ক্ৰীড়া , আপোনালোকে যি উপলব্ধি লাভ কৰিছে , সেয়া অতিশয় প্ৰশংসনীয়৷ আজি ইয়াত যিসকল বন্ধুৱে পুৰস্কাৰ লাভ কৰিছে , তেওঁলোকক অশেষ অভিনন্দন জনাইছো , শুভকামনা জনাইছো৷ যুৱ বিনিময় কাৰ্যসূচীৰ অধীনত আমাৰ চুবুৰীয়া দেশ , আমাৰ মিত্ৰ দেশৰ অনেক কেডেটো ইয়াত উপস্থিত আছেহি৷ মই তেওঁলোককো অভিবাদন জনাইছো৷


    বন্ধুসকল , এনচিচিয়ে দেশৰ যুৱশক্তিৰ মাজত নিয়মানুৱৰ্তিতা , সিদ্ধান্ত গ্ৰহণ আৰু দেশৰ প্ৰতি সমৰ্পণৰ ভাৱনা শক্তিশালী কৰে৷ এই ভাৱনাসমূহ দেশৰ বিকাশৰ সৈতে ওতঃপ্ৰোতভাৱে জড়িত হয়৷ যি দেশৰ যুৱসমাজ অনুশাসিত হয় , দৃঢ় ইচ্ছাশক্তিসম্পন্ন হয় , নিষ্ঠাপূৰ্ণ হয় , সেই দেশৰ বিকাশৰ দ্ৰুত গতিক কোনেও অৱৰোধ কৰিব নোৱাৰে৷


    বন্ধুসকল , আজি বিশ্বত আমাৰ দেশ যুৱসমাজৰ দেশ হিচাপে পৰিচিত৷ দেশৰ ৬৫ % ত কৈও অধিক লোক ৩৫ বৰ্ষৰ নিম্ন বয়সৰ৷ আমাৰ দেশ তৰুণ , ইয়াক লৈ আমি গৌৰৱ কৰো কিন্তু দেশৰ চিন্তাধাৰাও যাতে তৰুণ হয় , সেয়া আমাৰ দায়িত্ব হোৱা উচিত৷ আৰু তৰুণ চিন্তাধাৰাৰ অৰ্থ কি ? যিসকল লোক ভাগৰুৱা হয় তেওঁলোকৰ চিন্তা কৰাৰ সামৰ্থও নাথাকে আৰু দেশৰ বাবে কিবা এটা কৰাৰ উদ্দীপনাও নাথাকে৷ তেওঁলোকে কেনেধৰণৰ কথা কয় আপোনালোকে লক্ষ্য কৰিছে নে ?


    ভাই , অলপ মিলাই লোৱা না !!!


    ভাই , এতিয়া অলপ সময় উলিয়াই লোৱা না !!!


    আগলৈ দেখা যাব !!!


    ইমান ল ’ ৰালৰি কিহ ’ ৰ , এতিয়া থোৱা , কাইলৈ দেখা যাব !!!


    বন্ধুসকল , যিসকল লোক এই প্ৰবৃত্তিৰ হয় তেওঁলোকৰ বাবে ‘ কাইলৈ ’ কেতিয়াও নাহে৷ এনে লোকে কেৱল স্বাৰ্থ দেখা পায়৷ নিজৰ স্বাৰ্থ৷ আপোনালোকে এনে লোকেই অধিক দেখা পাব৷ এই স্থিতিক মোৰ আজিৰ যুৱ ভাৰত , মোৰ ভাৰতৰ যুৱসমাজে স্বীকাৰ কৰিবলৈ প্ৰস্তুত নহয়৷ স্বতন্ত্ৰতাৰ ইমান বৰ্ষৰ পিছতো এনেকৈ কিমান দিন চলিব ইয়াকে লৈ তেওঁলোক অধীৰ হৈ পৰিছে৷ কেতিয়ালৈ আমি পুৰণি দুৰ্বলতাসমূহ খামুচি বহি থাকিম ? তেওঁলোকে বাহিৰলৈ গৈ সমগ্ৰ বিশ্ব প্ৰত্যক্ষ কৰি আহে আৰু পুনৰ ভাৰতলৈ উভটি আহি দশক পুৰণি সমস্যাসমূহ দেখিবলৈ পায়৷ তেওঁলোকে এই সমস্যাৰ চিকাৰ হোৱাটো নিবিচাৰে৷ তেওঁলোকে দেশ পৰিৱৰ্তন কৰিবলৈ বিচাৰে , স্থিতিসমূহ পৰিৱৰ্তন কৰিবলৈ বিচাৰে৷ আৰু সেয়ে তেওঁলোকে নিশ্চিত কৰিছে যে সমস্যাসমূহ পিছলৈ থেলি থকা নহ ’ ব , এতিয়া সন্মুখীন হ ’ ব লাগিব , সমাধান কৰিব লাগিব৷ এয়াই হ ’ ল তৰুণ চিন্তা , এয়াই তৰুণ মন আৰু এয়াই হ ’ ল তৰুণ ভাৰত৷ এই যুৱ ভাৰতেই দেশক অতীতৰ ৰোগসমূহৰ পৰা মুক্ত কৰাটোৱেই আমাৰ সৰ্বোচ্চ অগ্ৰাধিকাৰ বুলি ঘোষণা কৰিছে৷ এই যুৱ ভাৰতেই কৈছে যে দেশক সংশোধন কৰি , ইয়াৰ ভেঁটি মজবুত কৰি দ্ৰুত গতিৰে বিকশিত হ ’ ব লাগে আৰু এই যুৱ ভাৰতেই কৈছে যে দেশৰ প্ৰতিটো সিদ্ধান্ত আগন্তুক প্ৰজন্মৰ উজ্বল ভৱিষ্যতৰ আশ্বাস হ ’ ব লাগে৷ অতীতৰ প্ৰত্যাহ্বানসমূহ , বৰ্তমানৰ প্ৰয়োজনীয়তাসমূহ আৰু ভৱিষ্যতৰ আকাংক্ষাসমূহৰ প্ৰতি ধ্যান ৰাখি তিনিওটা স্তৰতে আমি একত্ৰিতভাৱে কাম কৰিব লাগিব৷


    বন্ধুসকল , আপোনালোকে এনচিচিৰ সৈতে জড়িত হোৱাৰ পিছত ইমান পৰিশ্ৰম কৰে , য ’ লৈ মাতে তালৈ গুচি যায় , পঢ়াৰ সৈতে ঘণ্টাজুৰি ড্ৰিল - অনুশীলন , সকলো একে সময়তে চলি থাকে৷ আপোনালোকৰ ভিতৰত পঢ়াৰ লগতে দেশৰ বাবে কাম কৰাৰো উৎসাহ আছে৷ আৰু বাহিৰত কি স্থিতি দেখা পাওঁ ? ক ’ ৰবাত সন্ত্ৰাসবাদৰ আক্ৰমণ হ ’ ল , নিৰ্দোষ লোক নিহত হ ’ ল৷ ক ’ ৰবাত নক্সাল - মাওবাদীয়ে সুৰংগ বোমাৰে উৰুৱাই দিলে , জোৱান নিহত হ ’ ল৷ কেতিয়াবা বিচ্ছিন্নতাবাদীসকলে ভাষণ দিলে , ক ’ ৰবাত ভাৰতৰ বিৰুদ্ধে বিষবাষ্প বিয়পালে , কেতিয়াবা ত্ৰিৰংগাক অপমান কৰিলে৷ এই স্থিতিসমূহ স্বীকাৰ কৰি লোৱাৰ বাবে আমি প্ৰস্তুত নহয় , যুৱ ভাৰত প্ৰস্তুত নহয় , নতুন ভাৰত প্ৰস্তুত নহয়৷


    বন্ধুসকল , কেতিয়াবা কেতিয়াবা কোনো ৰোগ দীৰ্ঘসময়লৈ নিৰাময় নহ ’ লে ই শৰীৰৰ অংশ হৈ পৰে৷ আমাৰ ৰাষ্ট্ৰ জীৱনতো এনে হৈছে৷ এনেকুৱা অনেক ৰোগে দেশক ইমান দুৰ্বল কৰি তুলিছে যে অধিকাংশ শক্তি ইয়াৰ সৈতে মোকাবিলা কৰোঁতেই ব্যয় হয়৷ এয়া কিমান দিনলৈ চলিব ? আৰু কিমান বছৰলৈ আমি এই ৰোগৰ বোজা কঢ়িয়াই ফুৰিম ? আৰু কিমান বছৰলৈ ইয়াক আওকাণ কৰি থাকিম ? আপোনালোকে চিন্তা কৰক , যেতিয়া দেশ স্বাধীন হ ’ ল তেতিয়াৰে পৰা কাশ্মীৰ সমস্যাত ভাৰাক্ৰান্ত হৈ আছিল৷ তাৰে সমস্যাৰ সমাধানৰ বাবে কি কৰা হ ’ ল ? তিনি চাৰিটা পৰিয়াল আৰু তিনি - চাৰিটা দল আৰু তেওঁলোকে সমস্যা সমাপ্ত কৰাৰ পৰিৱৰ্তে ইয়াক লালন - পালন কৰি দীৰ্ঘদিনলৈ সজীৱ কৰি ৰাখিলে৷ ফলত কি হ ’ ল ? কাশ্মীৰক সন্ত্ৰাসবাদীয়ে ধ্বংস কৰি পেলালে , সন্ত্ৰাসবাদীসকলৰ হাতত সহস্ৰ নিৰ্দোষ লোকে প্ৰাণ হেৰুৱাবলগীয়া হ ’ ল৷ আপোনালোকে চিন্তা কৰিব পাৰে নে যে ক ’ ৰবাত বাস কৰি থকা লক্ষাধিক লোকক একে ৰাতিৰ ভিতৰতে সদায়ৰ বাবে ঘৰ পৰিত্যাগ কৰিবলৈ কোৱা হয় আৰু চৰকাৰে কোনো ব্যৱস্থা গ্ৰহণ নকৰে৷ সন্ত্ৰাসবাদীৰ সাহস বঢ়োৱাৰ বাবে এয়াই যথেষ্ট আছিল৷ চৰকাৰ , প্ৰশাসনক দুৰ্বল কৰাৰ বাবে এয়াই যথেষ্ট আছিল৷ কাশ্মীৰ যিদৰে পূৰ্বৰ পৰা চলি আহিছিল তেনেকৈ চলি থাকিবলৈ দিয়াটো উচিত আছিল নে ?


    বন্ধুসকল , জম্মু - কাশ্মীৰত অস্থায়ী হিচাপে অনুচ্ছেদ ৩৭০ প্ৰৱৰ্তন কৰা হৈছিল৷ সংবিধানত ইয়াক অস্থায়ী বুলি লিখা আছে৷ কিন্তু কেইবাটাও দশক পাৰ হৈ যোৱাৰ পিছতো সংবিধানৰ অস্থায়ী অনুচ্ছেদ আঁতৰাবলৈ কাৰো সাহস নহ ’ ল৷ কাৰণ আছিল একেটাই , চিন্তা আছিল একেটাই৷ নিজৰ হিত , নিজৰ ৰাজনৈতিক দলৰ হিত , নিজৰ ভোটবেংক৷ আমি দেশৰ তৰুণসকলৰ বাবে এনে ভাৰত এৰি থৈ যাম নে য ’ ত কাশ্মীৰত সন্ত্ৰাসবাদীসকলে নিৰ্ভয়ে ঘূৰি ফুৰিব , য ’ ত নিৰ্দোষ লোকৰ মৃত্যু হৈ থাকিব , য ’ ত ত্ৰিৰংগাৰ অপমান হৈ থাকিব আৰু চৰকাৰে এই খেল চাই থাকিব৷


    নহয়৷


    কাশ্মীৰ ভাৰতৰ মুকুট মণি৷ কাশ্মীৰ আৰু তাৰে বাসিন্দাক দশক পুৰণি সমস্যাৰ পৰা উলিয়াই অনাটো আমাৰ দায়িত্ব আছিল আৰু আমি এয়া কৰি দেখুৱালো৷


    বন্ধুসকল , আমি জানো যে আমাৰ চুবুৰীয়া দেশখনে আমাৰ সৈতে তিনিখনকৈ যুদ্ধত পৰাজয় বৰণ কৰিছে৷ আমাৰ সেনাসকলক তেওঁলোকক ধূলিসাৎ কৰি কৰিবলৈ দহ দিনৰো অধিক সময়ৰ প্ৰয়োজন নহয়৷ এনে পৰিপ্ৰেক্ষিতত তেওঁলোকে দশকজুৰি ভাৰতৰ বিৰুদ্ধে ছদ্মৱেশী যুদ্ধ - প্ৰক্সি যুদ্ধত অৱতীৰ্ণ হৈ আহিছে৷ এই প্ৰক্সি যুদ্ধত ভাৰতৰ সহস্ৰাধিক নাগৰিকৰ মৃত্যু হৈছে৷ কিন্তু পূৰ্বে ইয়াক লৈ কি চিন্তা কৰা হৈছিল ? তেওঁলোকে ভাবিছিল যে এই সন্ত্ৰাসবাদ , এই সন্ত্ৰাস আক্ৰমণ , এই বোমা বিস্ফোৰণ , এয়াতো আইন আৰু নিৰ্দেশৰ সমস্যা !!! এই চিন্তা - ভাৱনাৰ ফলতে বোমা বিস্ফোৰণ চলি থাকিল , সন্ত্ৰাসবাদী আক্ৰমণত লোক নিহত হৈ থাকিল , ভাৰত মাতা শোণিতেৰে ৰক্তিম হৈ থাকিল৷ কথা বহু হ ’ ল , ভাষণ বহু হ ’ ল , কিন্তু যেতিয়া আমাৰ সৈনিকে কোনো পদক্ষেপ গ্ৰহণ কৰিবলৈ বিচাৰে , তেওঁলোকক বাধা দিয়া হয়৷ আজিৰ তৰুণ চিন্তা , তৰুণ মনৰ সৈতে দেশ আগবাঢ়িছে আৰু সেইবাবে তেওঁলোকে ছাৰ্জিকেল ষ্ট্ৰাইক কৰে , এয়াৰ ষ্ট্ৰাইক কৰে আৰু সন্ত্ৰাসবাদীৰ ঘৰত গৈ তেওঁলোকক শিক্ষা দিয়ে৷ ইয়াৰ পৰিণাম কি হৈছে , সেয়া আপোনালোকেও দেখা পাইছে৷ আজি কেৱল জম্মু - কাশ্মীৰতেই নহয় , দেশৰ অন্য প্ৰান্ততো শান্তি স্থাপিত হৈছে , বিচ্ছিন্নতাবাদ - সন্ত্ৰাসবাদ বহু পৰিমাণে সীমিত হৈছে৷


    বন্ধুসকল , পূৰ্বে উত্তৰ - পূৰ্বাঞ্চলৰ সৈতে যি নীতি গ্ৰহণ কৰা হৈছিল , যি ব্যৱহাৰ কৰা হৈছিল সেয়া আপোনালোকে ভালদৰেই জানে৷ দশকজুৰি অঞ্চলটোৰ বাসিন্দাৰ আশা - আকাংক্ষাক আওকাণ কৰা হৈছিল৷ অঞ্চলটোৰ বাসিন্দাৰেই নহয় বৰঞ্চ তেওঁলোকৰ সমস্যাসমূহক তেওঁলোকৰ ওপৰতে জাপি দিয়া হৈছিল৷ পাঁচ - পাঁচ , ছয় - ছয় দশকজুৰি অঞ্চলটোৰ বিভিন্ন ক্ষেত্ৰ সন্ত্ৰাসবাদৰ সমস্যাৰ দ্বাৰা জৰ্জৰিত হৈ আছিল৷ নিজৰ নিজৰ দাবীসমূহৰ বাবে উত্তৰ - পূৰ্বাঞ্চলত বিভিন্ন উগ্ৰবাদী সংগঠন সৃষ্টি হৈছিল৷ এই সংগঠনসমূহে গণতন্ত্ৰক বিশ্বাস কৰা নাছিল৷ তেওঁলোকে ভাবিছিল যে হিংসাৰেই পথৰ সমাধান ওলাব৷ এই হিংসাত সহস্ৰাধিক নিৰ্দোষ লোক , সহস্ৰাধিক সুৰক্ষাকৰ্মীয়ে প্ৰাণত্যাগ কৰিবলগীয়া হ ’ ল৷ উত্তৰ - পূৰ্বাঞ্চলক নিজৰ অৱস্থাতেই এৰি দিয়াটো উচিত হ ’ লহেঁতেন নে ? আমাৰ সেই ভাই - ভনীসকলক সমস্যা , চিন্তাক এইদৰেই আওকাণ কৰি বহাটো উচিত হ ’ লহেঁতেন নে ? এয়া আমাৰ সংস্কাৰ নহয় , এয়া আমাৰ কৰ্ম সংস্কৃতি নহয়৷ উত্তৰ - পূৰ্বাঞ্চলকলৈ আজি বাতৰি - কাকতত এক ডাঙৰ খবৰ প্ৰকাশ পাইছে৷ আপোনালোকে মিডিয়াতো বোধহয় প্ৰত্যক্ষ কৰিছে৷ বড়ো সমস্যাক লৈ এক বৃহৎ আৰু ঐতিহাসিক চুক্তি সম্পন্ন হৈছে৷ মই আপোনালোকক আহ্বান জনাইছো যে বিগত পাঁচ - ছয় দশকজুৰি দেশৰ এনে এক ক্ষেত্ৰ বিশেষকৈ অসমে কি পৰিস্থিতিৰ মাজেৰে পাৰ কৰিবলগীয়া হৈছিল সেয়া পঢ়ক , তাৰ ওপৰত গৱেষণা কৰক , আপোনালোকে গম পাব যে তাৰে বাসিন্দাই , উত্তৰ - পূৰ্বাঞ্চলৰ লোকে কেনে ধৰণৰ স্থিতিৰ সন্মুখীন হ ’ বলগীয়া হৈছিল৷ কিন্তু এই স্থিতিকো পৰিৱৰ্তনৰ বাবে কোনো বিশেষ পদক্ষেপ পূৰ্বে গ্ৰহণ কৰা হোৱা নাছিল৷ আমি এই স্থিতি এনেকৈয়ে চলি থাকিব দিলোহেঁতেন নে ?


    নহয় , কদাপি নহয়৷


    আমি এফালে উত্তৰ - পূৰ্বাঞ্চলৰ বিকাশৰ বাবে অভুতপূৰ্ব যোজনাসমূহৰ সূচনা কৰিলো আৰু আনফালে অতিশয় মুক্ত মন তথা মুক্ত হৃদয়েৰে সকলো ষ্টেকহ ’ ল্ডাৰৰ সৈতে আলোচনা আৰম্ভ কৰিলো৷ বড়ো চুক্তি আজি ইয়াৰেই পৰিণাম হিচাপে বিবেচিত হৈছে৷ কিছুদিন পূৰ্বে মিজোৰাম আৰু ত্ৰিপুৰাৰ মাজত ব্ৰু জনজাতিক লৈ সম্পন্ন হোৱা চুক্তি ইয়াৰেই পৰিণাম হিচাপে বিবেচিত হৈছে৷ এই চুক্তিৰ পিছত ব্ৰু জনজাতিৰ সৈতে জড়িত ২৩ বছৰ পুৰণি সমস্যাৰ সমাধান সম্ভৱ হ ’ ল৷ এয়াইতো যুৱ ভাৰতৰ চিন্তা৷ সকলোৰে সৈতে , সকলোৰে বিকাশ কৰি , সকলোৰে বিশ্বাস অৰ্জন কৰি দেশক আমি আগুৱাই লৈ যাব লাগিব৷


    বন্ধুসকল , এই দেশৰ কোনজন নাগৰিকে নিবিচাৰিব যে আমাৰ সেনা আধুনিক হওক , সামৰ্থৱান হওক৷ কোনে নিবিচাৰিব যে তেওঁলোকৰ ওচৰত যুদ্ধৰ আধুনিক সুবিধাসমূহ উপলব্ধ হওক৷ প্ৰতিজন দেশপ্ৰেমীয়েই বিচাৰিব , প্ৰতিজন ৰাষ্ট্ৰভক্তই বিচাৰিব৷ কিন্তু আপুনি কল্পনা কৰিব পাৰে নে ৩০ বছৰতকৈও অধিক সময়জুৰি আমাৰ দেশৰ বায়ু সেনাৰ ওচৰত এখনো ‘ পৰৱৰ্তী প্ৰজন্মৰ যুঁজাৰু বিমান ’ নাছিল৷ আমাৰ পুৰণি বিমান দুৰ্ঘটনাত পতিত হৈ ৰৈছিল , আমাৰ যুঁজাৰু বৈমানিক শ্বহীদ হৈছিল কিন্তু যিসকল লোকৰ ওপৰত নতুন বিমান ক্ৰয় কৰাৰ দায়িত্ব ন্যস্ত কৰা হৈছিল তেওঁলোকৰ কোনো চিন্তাই নাছিল৷ আমি এনেদৰেই চলি থাকিব দিলোহেঁতেন নে ? এনেদৰে বায়ু সেনাক দুৰ্বল হৈ থাকিব দিলোহেঁতেন নে ?


    নহয়৷


    তিনি দশকজুৰি যি কাম ওলমি থাকিল , সেই কাম আমি আৰম্ভ কৰিলো৷ আজি মই সুখী কিয়নো তিনিটা দশকৰ অপেক্ষাৰ পিছত ‘ পৰৱৰ্তী প্ৰজন্মৰ যুঁজাৰু বিমান ’ ৰাফেল আমি লাভ কৰিছো৷ অতি শীঘ্ৰেই ই ভাৰতৰ আকাশত উৰিব৷


    বন্ধুসকল , আপোনালোকে ইউনিফ ’ ৰ্ম পৰিধান কৰি আছে৷ আপোনালোকে এই কথাৰ সৈতে অধিক সামঞ্জস্যতা অনুভৱ কৰিব যে ইউনিফ ’ ৰ্মৰ সৈতে কিমান দায়িত্ব থাকে৷ এই কৰ্তব্যৰ খাতিৰতেই আমাৰ জোৱানসকলে সীমাত , দেশৰ ভিতৰত কেতিয়াবা সন্ত্ৰাসবাদীসকলৰ সৈতে , কেতিয়াবা নক্সালবাদীসকলৰ সৈতে মোকাবিলা কৰিবলগীয়া হয়৷ চিন্তা কৰক , তেওঁলোকৰ ওচৰত যদি বুলেটপ্ৰুফ জেকেট নাথাকে , তেন্তে কি হ ’ ব ? কিন্তু আমাৰ ইয়াত এনে চৰকাৰো আছিল , এনে লোকো আছিল যিসকলৰ জোৱানসকলক বুলেটপ্ৰুফ জেকেট দিয়াত কষ্ট হৈছিল৷ ২০০৯ চনৰ পৰা আমাৰ জোৱানসকলে বুলেটপ্ৰুফ জেকেটৰ দাবী উত্থাপন কৰি আহিছিল কিন্তু তেতিয়াৰ শাসনতন্ত্ৰই সেই কথাৰ প্ৰতি গুৰুত্ব দিয়া নাছিল৷ মোৰ জোৱানসকল এনেদৰেই সন্ত্ৰাসবাদী , নক্সালবাদীসকলৰ গুলীৰ চিকাৰ হৈ থাকিবলগীয়া হ ’ লহেঁতেন নেকি ? তেওঁলোকে দেশৰ বাবে প্ৰাণ ত্যাগৰ শপত গ্ৰহণ কৰিছে কিন্তু তেওঁলোকৰ প্ৰাণ আমাৰবোৰতকৈ অধিক মূল্যৱান৷ আৰু সেইবাবে আমাৰ চৰকাৰে কেৱল জোৱানৰ বাবে পৰ্যাপ্ত বুলেটপ্ৰুফ জেকেট ক্ৰয়ৰ আদেশ দিয়াই নহয় বৰঞ্চ এতিয়া ভাৰতে আন দেশলৈও বুলেটপ্ৰুফ জেকেটৰ ৰপ্তানি কৰাৰ দিশত অগ্ৰসৰ হৈছে৷


    বন্ধুসকল , আপোনালোকৰ মাজৰ পৰা এনে বহু কেডেট ওলাব যাৰ পৰিয়ালৰ কোনোবাজন লোক সৈন্য বিভাগত আছে৷ আপুনি যেতিয়া কাৰোবাক লগ পায় , তেতিয়া গৌৰৱেৰে কয় যে মোৰ দেউতা অথবা মোৰ খুড়া অথবা দাদা , বাইদেউৱে সৈন্য বিভাগত কাম কৰে৷ সেনা জোৱানৰ প্ৰতি আমাৰ মন স্বাভাৱিকতে গৌৰৱেৰে ভৰি পৰে৷ তেওঁলোকে দেশৰ বাবে ইমান কাম কৰে আৰু তেওঁলোকক দেখা পালেই মনত সন্মানৰ ভাৱেৰে ভৰি পৰে৷ কিন্তু তেওঁলোকৰ ৪০ বছৰীয়া পুৰণি দাবী এক পদ , এক পেঞ্চন - মন দি শুনিব , পুনৰ কৈছো - এক পদ , এক পেঞ্চনৰ তেওঁলোকৰ ৪০ বছৰীয়া পুৰণি দাবী পূৰ্বৰ চৰকাৰে পূৰণ কৰিব নোৱাৰিলে৷ এয়া আমাৰেই চৰকাৰ যিয়ে এই ৪০ বছৰীয়া পুৰণি দাবী পূৰণ কৰিলে , এক পদ , এক পেঞ্চন প্ৰৱৰ্তন কৰিলে৷


    বন্ধুসকল , সীমাত যিসকল আমাৰ জোৱান আছে , তেওঁলোকে দেশৰ সীমাই নহয় , দেশৰ জনসাধাৰণকেই নহয় বৰঞ্চ দেশৰ স্বাভিমানৰো ৰক্ষা কৰি আছে৷ যিকোনো স্বাধীনৰ দেশৰ পৰিচয় হ ’ ল - স্বাভিমান৷ দেশৰ স্বাভিমানৰ ৰক্ষা কৰোঁতা আমাৰ বীৰ সৈনিকসকলৰ বাবে স্বাধীনতাৰ পিছৰ পৰাই ৰাষ্ট্ৰীয় যুদ্ধ স্মাৰকৰ দাবী উত্থাপিত হৈ আহিছিল৷ এইদৰে দেশৰ আভ্যন্তৰীণ সুৰক্ষা বৰ্তাই ৰখাৰ বাবে নিজৰ প্ৰাণ আহুতি দিয়া আৰক্ষীকৰ্মীসকলৰ বাবেও আৰক্ষী স্মাৰকৰ দাবী দশকজুৰি উত্থাপিত হৈ আহিছিল৷ কোনোবাই কল্পনা কৰিব পাৰে নে এই কামৰ বাবে ৫০ - ৫০ বছৰ , ৬০ - ৬০ বছৰ অপেক্ষা কৰিব লাগে৷ এয়া কেনে প্ৰক্ৰিয়া আছিল , কোন পথেৰে তেওঁলোকে দেশক আগুৱাই লৈ গৈ আছিল ? কিছুমান লোকৰ দ্বাৰা ভাৰতৰ শ্বহীদসকলৰ সোঁৱৰণি নোহোৱাৰ কৰাৰ পাপৰ প্ৰয়াস কৰা হৈছিল৷ দেশৰ সেনা , সুৰক্ষাবাহিনীৰ স্বাভিমান , তেওঁলোকৰ আত্মগৌৰৱ বৃদ্ধি কৰাৰ পৰিৱৰ্তে তেওঁলোকৰ স্বাভিমানত আঘাত কৰা হৈছিল৷ ইয়াত উপস্থিত থকা এনচিচিৰ কেডেটসকলে এই কথাত সহমত নে ? আপোনালোকৰ তৰুণ চিন্তা , আপোনালোকৰ তৰুণ মনে যি বিচাৰে সেয়া আমাৰ চৰকাৰে কৰিছে৷ আজি দিল্লীত ৰাষ্ট্ৰীয় যুদ্ধ স্মাৰকো আছে আৰু ৰাষ্ট্ৰীয় আৰক্ষী স্মাৰকো আছে৷


    বন্ধুসকল , আজি সমগ্ৰ বিশ্বত বিভিন্ন বিভিন্ন পৰ্যায়ত সৈন্য ব্যৱস্থাত পৰিৱৰ্তন হ ’ বলৈ ধৰিছে৷ আমি সকলোৱে জানো যে এতিয়া হাতী - ঘোঁৰাৰে যুদ্ধ জয় কৰিব নোৱাৰি৷ আধুনিক যুদ্ধত জল - থল - নভ অৰ্থাৎ আমাৰ স্থল সেনা , আমাৰ নৌসেনা আৰু বায়ু বাহিনীয়ে সমন্বয়েৰে আগবাঢ়িব লাগে৷ বৰ্ষজুৰি দেশত সেনাৰ তিনিওটা বিভাগত শক্তি বৃদ্ধি কৰিবলৈ , সমন্বয় বৃদ্ধি কৰিবলৈ চীফ অব্ ডিফেন্স পদৰ দাবী চলি আহিছিল৷ কিন্তু দুৰ্ভাগ্যবশতঃ ইয়াৰ ওপৰত আলোচনা চলিয়েই থাকিল , ফাইল এখন টেবুলৰ পৰা সিখন টেবুললৈ ঘূৰিয়েই থাকিল , কোনেও সিদ্ধান্ত গ্ৰহণ কৰিব নোৱাৰিলে৷ চিন্তা সেয়াই আছিল - কি লাভ , চলি আছে নহয় !!!


    বন্ধুসকল , ডিপাৰ্টমেণ্ট অব্ মিলিটেৰী এফেয়াৰ্ছৰ গঠন , চিডিএছ পদৰ গঠন , চিডিএছ পদত নিযুক্তি , এই কামো আমাৰ চৰকাৰেই কৰিলে৷ সেই একে যুৱ চিন্তাৰ সৈতে যে পেলাই নথ ’ বা , সিদ্ধান্ত গ্ৰহণ কৰা৷ আৰু এয়াও মন কৰিব , ৱান প্লাছ ৱান প্লাছ ৱান যদি তিনি হয় তেন্তে চিডিএছৰ নিযুক্তিৰ পিছত এতিয়া ৱান প্লাছ ৱান প্লাছ ৱান এশ এঘাৰ হ ’ ব৷


    বন্ধুসকল , আপোনালোকে কল্পনা কৰিব পাৰে নে যে কোনোবা দেশে নিজৰ অধিকাৰৰ পানীও এনেই বৈ যাবলৈ দিয়ে৷ কিন্তু ভাৰতত এয়া হৈ আছিল৷ ভাৰতৰ কৃষক পানীৰ সমস্যাৰে জৰ্জৰিত হৈ আছিল আৰু দেশৰ পানী বৈ পাকিস্তানলৈ গৈ আছিল৷ কোনেও এই পানী ভাৰতৰ কৃষকক যোগান ধৰাৰ সাহস দেখুৱাব নোৱাৰিলে৷ আমি পাকিস্তানলৈ বৈ যোৱা পানী বন্ধ কৰাৰ সিদ্ধান্ত গ্ৰহণ কৰিলো আৰু এতিয়া ইয়াৰ ওপৰত দ্ৰুত গতিত কাম হ ’ বলৈ ধৰিছে৷ ভাৰতৰ অধিকাৰৰ পানী এতিয়া ভাৰততেই থাকিব৷


    বন্ধুসকল , যেতিয়া দেশ স্বাধীন হ ’ ল , তেতিয়া ভাগ - বটোৱাৰা কাৰ পৰামৰ্শ মতে হ ’ ল , কাৰ স্বাৰ্থৰ ফলত হ ’ ল , যিসকলে স্বতন্ত্ৰ ভাৰতৰ দায়িত্ব গ্ৰহণ কৰিলে তেওঁলোকে এই ভাগ - বটোৱাৰাৰ বাবে কিয় প্ৰস্তুত হ ’ ল সেই বিষয়ে বিস্তাৰিতভাৱে ক ’ বলৈ নাযাও৷ আপোনালোকে ভাল কিতাপ পঢ়িব , পুৰ্বাগ্ৰহৰহিত ইতিহাসকাৰৰ ৰচনা পঢ়িব , তেতিয়া আপোনালোকে সত্যৰ বিষয়ে জানিব পাৰিব৷ কিন্তু আজি নাগৰিকত্ব সংশোধনী আইনক লৈ যি ভ্ৰম বিয়পোৱা হৈছে , যি বিৰোধিতা কৰা হৈছে , তাৰে সত্যটো দেশৰ যুৱসমাজে জনাটো প্ৰয়োজন৷


    বন্ধুসকল , স্বতন্ত্ৰতাৰ পিছৰ পৰাই স্বতন্ত্ৰ ভাৰতে পাকিস্তান , বাংলাদেশ , আফগানিস্তানত থাকি যোৱা হিন্দু , শিখ আৰু অন্যান্য সংখ্যালঘূসকলক প্ৰতিশ্ৰুতি দিছিল যে যেতিয়াই তেওঁলোকৰ প্ৰয়োজন হ ’ ব , তেওঁলোকে ভাৰতলৈ উভতি আহিব পাৰে , ভাৰত তেওঁলোকৰ সৈতে আছে৷ এই ইচ্ছা গান্ধীজীৰো আছিল , এয়াই ১৯৫০ত সম্পন্ন হোৱা নেহৰু - লিয়াকৎ চুক্তিৰো ভাৱনা আছিল৷ এই দেশসমূহত যিসকল লোকৰ ওপৰত আস্থাৰ ফলত অত্যাচাৰ হ ’ ল , তেওঁলোকক শৰণ দিয়াটো , নাগৰিকত্ব প্ৰদান কৰাটো ভাৰতৰ দায়িত্ব আছিল৷ কিন্তু এই বিষয়টোৰ পৰা আৰু এনে সহস্ৰাধিকক লোকক আওকাণ কৰা হ ’ ল৷ এইসকল লোকৰ সৈতে হোৱা ঐতিহাসিক অন্যায় ৰোধ কৰিবলৈ , ভাৰতৰ পুৰণি প্ৰতিশ্ৰুতি পূৰণ কৰিবলৈ আজি যেতিয়া আমাৰ চৰকাৰে নাগৰিকত্ব সংশোধনী আইন লৈ আহিল , এনে লোকক ভাৰতৰ নাগৰিকত্ব প্ৰদান কৰিলে , তেতিয়া কিছুমান ৰাজনৈতিক দলে নিজৰ ভোটবেংক ৰক্ষা কৰাৰ প্ৰতিযোগিতাত নামি পৰিল৷ কাৰ হিতৰ বাবে কাম কৰি আছে এইসকল লোকে ? এইসকল লোকে পাকিস্তানত সংখ্যালঘূসকলৰ ওপৰত হোৱা অত্যাচাৰ দেখা পোৱা নাই নেকি ? কেৱল আস্থাৰ বাবে পাকিস্তানত কন্যাসকলৰ ওপৰত জুলুম কৰা হয় , তেওঁলোকক বলাৎকাৰ কৰা হয় , তেওঁলোকৰ অপহৰণ কৰা হয় , এই সকলোবোৰ আওকাণ কৰিবলৈ উঠি - পৰি লাগিছে এইসকল লোকে ?


    বন্ধুসকল , ইয়াৰে কিছুসংখ্যক লোকে শোষিতসকলৰ কণ্ঠস্বৰ হোৱাৰ ভাও ধৰিছে৷ এওঁলোকেই পাকিস্তানত শোষিতসকলৰ ওপৰত হোৱা অত্যাচাৰ দেখা নাপায়৷ এওঁলোকে পাহৰি যায় যে পাকিস্তানৰ পৰা যিসকল লোক ধাৰ্মিক উৎপীড়নৰ ফলত ভাৰতলৈ পলাই আহিছে , তাৰে অধিকাংশ লোকেই হ ’ ল শোষিত৷


    বন্ধুসকল , কিছুদিন পূৰ্বে পাকিস্তানৰ সেনাই এক বিজ্ঞাপন প্ৰকাশ কৰিছিল৷ সেনাত চাফাই কৰ্মচাৰীৰ বিজ্ঞাপন৷ সেই বিজ্ঞাপনত কি লিখা আছিল জানেনে ? তাত লিখা আছিল - চাফাই কৰ্মচাৰীৰ বাবে তেওঁহে আবেদন কৰিব পাৰে যি মুছলিম নহয়৷ অৰ্থাৎ বিজ্ঞাপন কাৰ বাবে আছিল ? আমাৰ এই ভাই - ভনীসকলৰ বাবেই৷ তেওঁলোকে পাকিস্তানত কি হৈ আছে দেখা নাপায়৷ এই স্থিতি হৈছে তাত৷


    বন্ধুসকল , ভাগ - বটোৱাৰাৰ সময়ত বহু লোকে ভাৰত এৰি গুচি গৈছিল৷ কিন্তু যোৱাৰ পিছতো ইয়াৰ সম্পত্তিৰ ওপৰত তেওঁলোকে নিজৰ অধিকাৰ সাব্যস্ত কৰিছিল৷ আমাৰ চহৰৰ মাজতে থিয় হৈ থকা , লাখ - কোটিৰ এই সম্পত্তিসমূহৰ ওপৰত ভাৰতৰ অধিকাৰ থকা স্বত্বেও এয়া দেশৰ কোনো কামত অহা নাই৷ দশকজুৰি শত্ৰুৰ সম্পত্তি আইনক ওলমাই ৰখা হ ’ ল৷ যেতিয়া আমি ইয়াক প্ৰণয়ন কৰাৰ সংসদলৈ লৈ আনিলো তেতিয়া আমি ইয়াক গৃহীত কৰোৱাৰ বাবে দাঁতে - ওঠে কামোৰ খাবলগীয়া হ ’ ল৷ মই পুনৰবাৰ সুধিম , কাৰ হিতৰ বাবে এয়া কৰা হ ’ ল ? যিসকল লোকে নাগৰিকত্ব সংশোধনী আইনৰ বিৰোধিতা কৰিলে তেওঁলোকেই শত্ৰুৰ সম্পত্তি আইনৰো বিৰোধিতা কৰিছিল৷


    বন্ধুসকল , ভাগ - বটোৱাৰৰ পিছত ভাৰত আৰু তেতিয়াৰ পূব পাকিস্তান তথা আজিৰ বাংলাদেশৰ সৈতে কিছুমান এলেকাত সীমা বিবাদ চলি আহিছে৷ এই বিবাদ সমাধান কৰাৰ বাবে কোনো গুৰুত্বপূৰ্ণ পদক্ষেপ লোৱা নহ ’ ল৷ যদি সীমাতেই বিবাদ চলি থাকে তেন্তে অনুপ্ৰৱেশকাৰীক কেনেকৈ ৰোধিব ? নিজৰ স্বাৰ্থৰ বাবে এই বিবাদক ওলোমাই ৰখা , অনুপ্ৰৱেশকাৰীসকলৰ বাবে দুৱাৰ মুকলি কৰি ৰখা , নিজৰ ৰাজনীতি চলাই থকা , এয়াই চলি আহিছিল আমাৰ দেশত৷ আমাৰ চৰকাৰেই বাংলাদেশৰ সৈতে সীমা বিবাদ সমাধান কৰিলে৷ আমি দুয়োখন মিত্ৰ দেশে মুখামুখিকৈ বহি আলোচনা কৰিলো , পৰস্পৰে পৰস্পৰৰ কথা শুনিলো , পৰস্পৰে পৰস্পৰক বুজিলো আৰু এনে এক সমাধান উলিয়ালো য ’ ত দুয়োখন দেশেই সহমত হ ’ ল৷ মই সুখী যে আজি কেৱল সীমা বিবাদ সমাধান হোৱাই নহয় বৰঞ্চ ভাৰত আৰু বাংলাদেশৰ সম্পৰ্কও আজি ঐতিহাসিক স্তৰত উপনীত হৈছে৷ আমি দুয়োখন দেশে দৰিদ্ৰতাৰ বিৰুদ্ধে যুদ্ধ কৰি আছো৷


    বন্ধুসকল , ভাৰতৰ ভাগ - বটোৱাৰৰ সময়ত কাগজত এডাল ৰেখা অংকন কৰা হৈছিল৷ দেশৰ বিভাজন কৰা হৈছিল৷ কাগজত অঁকা এই ৰেখাই গুৰুদ্বাৰ কৰতাৰপুৰ চাহিবক আমাৰ পৰা দূৰ কৰি পেলাইছিল , সেয়া পাকিস্তানৰ অংশ হৈ পৰিছিল৷ কৰতাৰপুৰ গুৰুনানকৰ ভূমি আছিল৷ কোটি কোটি দেশবাসীৰ আস্থা সেই পবিত্ৰ স্থানৰ সৈতে জড়িত হৈ আছিল৷ সেয়া কিয় এৰি দিয়া হ ’ ল ? যেতিয়া পাকিস্তানৰ ৯০ হাজাৰ সৈনিকক বন্দী কৰা হৈছিল তেতিয়া কোৱা হৈছিল যে আমাৰ কৰতাৰপুৰ চাহিব আমাক ঘূৰাই দিয়া৷ কিন্তু এয়াও কৰা নহ ’ ল৷ দশকজুৰি শিখ শ্ৰদ্ধালুসকলে এই অপেক্ষাত আছিল যে তেওঁলোকে কৰতাৰপুৰ সহজে ভ্ৰমণ কৰিব পাৰিব , গুৰুভূমিৰ দৰ্শন কৰিব পাৰিব৷ কৰতাৰপুৰ কৰিডৰ নিৰ্মাণ কৰাৰ কামো আমাৰ চৰকাৰেই কৰিলে৷


    বন্ধুসকল , শ্ৰী ৰাম জনমভূমিৰ গোচৰ ন্যায়ালয়ত দশকজুৰি ওলমি আছিল , ইয়াৰ অন্তৰালত সেয়াই চিন্তা আছিল - যে নিজৰ ৰাজনৈতিক স্বাৰ্থৰ বাবে গুৰুত্বপূৰ্ণ বিষয়সমূহ ওলমাই ৰখা , দেশৰ জনতাক বিভ্ৰান্ত কৰা৷ এইসকল লোকে ন্যায়ালয়লৈ অহা - যোৱা কৰি আছিল যাতে যিকোনো প্ৰকাৰে শুনানি স্থগিত হওক , ন্যায়ালয়ে সিদ্ধান্ত নলওক৷ কি কি ব্যৱস্থা কৰা হ ’ ল এয়া দেশে দেখিলে৷ এওঁলোকৰ সকলো কূটনীতি আমাৰ চৰকাৰে পোহৰলৈ আনিলে , যিয়ে বাধাৰ সৃষ্টি কৰি আছিল , তেওঁলোকক আঁতৰোৱা হ ’ ল আৰু আজি এই গুৰুত্বপূৰ্ণ তথা সংবেদনশীল গোচৰৰো সিদ্ধান্ত গ্ৰহণ কৰা হৈছে৷


    বন্ধুসকল , দশক পুৰণি সমস্যাসমূহৰ সমাধান কৰা আমাৰ চৰকাৰৰ সিদ্ধান্তত যিসকল লোকে সাম্প্ৰদায়িকতাৰ ৰং সানিছে , তেওঁলোকৰ প্ৰকৃত চেহেৰা আজি দেশে দেখা পাইছে৷ মই পুনৰবাৰ ক ’ ম - দেশে দেখিছে , দেশে বুজিছে৷ মনে মনে আছে , কিন্তু সকলো বুজিছে৷ ভোটবেংকৰ বাবে কিদৰে দশকজুৰি এইসকল লোকে মনে সজা মিথ্যা বিয়পালে , দেশে এয়াও গ ’ ম পালে৷ সমাজৰ ভিন্ন ভিন্ন স্তৰত বহি থকা লোকসকলৰ মুখা খুলি পৰিছে৷ এওঁলোকৰ চিন্তাধাৰা , বক্তব্যৰ মুখা সুলকি পৰিছে৷ এওঁলোকে দেশহিততকৈ স্বহিতক অধিক গুৰুত্ব দিয়ে৷ এওঁলোকে ভোটবেংকৰ ৰাজনীতি কৰি সমস্যাসমূহ দশকজুৰি সমাধান কৰিবলৈ নিদিলে৷


    বন্ধুসকল , আপোনালোক কেডেটসকলৰ জন্মৰো বহু বছৰ পূৰ্বে , এয়া ১৯৮৫ - ৮৬ৰ কথা , যেতিয়া দেশৰ সবাতোকৈ বৃহৎ ন্যায়ালয়ে , ছুপ্ৰিম ক ’ ৰ্টে মুছলিম মহিলাসকলক দেশৰ অন্য ভনী - কন্যাসকলৰ দৰেই অধিকাৰ প্ৰদান কৰি ঐতিহাসিক ৰায়দান কৰিছিল৷ কিন্তু এইসকল লোকে ছুপ্ৰিম ক ’ ৰ্টৰ ৰায়দানকেই ওলটাই দিলে৷ ইমান বছৰ ধৰি যি সহস্ৰাধিক - লক্ষাধিক মুছলিম ভনী - কন্যাৰ জীৱন তিনি তালাকৰ বাবে নৰক সদৃশ হৈ পৰিছিল , তাৰবাবে দোষী এইসকল লোক নহয় নে ? হয় , নিশ্চয় হয়৷ এই লোকসকলৰ তুষ্টিকৰণৰ ৰাজনীতিৰ বাবে মুছলিম ভনী - কন্যাসকলে তিনি তালাকৰ ভয়ৰ পৰা মুক্তি নাপালে৷ বিশ্বৰ অনেক মুছলিম দেশত তিনি তালাক কেতিয়াবাই বন্ধ হৈছে৷ কিন্তু ভাৰতত এইসকল লোকে কৰিব নিদিলে৷ চিন্তা সেয়াই আছিল - নিজেও পৰিৱৰ্তিত নহও , আনকো পৰিৱৰ্তিত হ ’ বলৈ নিদিও৷ সেইবাবে দেশে এওঁলোককেই পৰিৱৰ্তন কৰি দিলে৷ আমাৰ চৰকাৰে তিনি তালাকৰ বিৰুদ্ধে আইন পাৰিত কৰিলে , মুছলিম মহিলাসকলক নতুন অধিকাৰ প্ৰদান কৰিলে৷


    বন্ধুসকল , যি দিল্লীত এই অনুষ্ঠানৰ আয়োজন কৰ হৈছে , সেই দিল্লীতেই , দেশৰ ৰাজধানীত , স্বাধীনতাৰ পিছত লক্ষাধিত বিস্থাপিত লোকক স্থান দিয়া হৈছে৷ সময়ৰ সৈতে আৰু বহু লক্ষাধিক লোক দিল্লীলৈ আহিল আৰু বসতি স্থাপন কৰিলে৷ দিল্লীত ১৭০০ত কৈও অধিক ক ’ লনীত বাস কৰা লোকে দশকজুৰি তেওঁলোকৰ ঘৰৰ মালিকীস্বত্ব লাভ কৰা নাছিল৷ ক ’ বলৈ গ ’ লে নিজৰ ঘৰ কিন্তু আইনৰ চকুত এয়া হোৱা নাছিল৷ এনে ৪০ লাখতকৈও অধিক লোকে তেওঁলোকক মালিকীস্বত্ব প্ৰদানৰ বাবে দাবী কৰি আহিছিল৷ কিন্তু দশক পুৰণি তেওঁলোকৰ এই দাবীত গুৰুত্ব দিয়া নহ ’ ল৷ যেতিয়া আমাৰ চৰকাৰে প্ৰয়াস কৰিলে তেতিয়াও তাত বাধা প্ৰদানৰ চেষ্টা কৰা হ ’ ল৷ এয়া যুৱ ভাৰতৰ চিন্তাধাৰা , যাৰ জৰিয়তে দিল্লীৰ ৪০ লাখ লোকৰ জীৱনৰ পৰা তেওঁলোকৰ আটাইতকৈ ডাঙৰ চিন্তা দূৰ কৰিলে৷ আমাৰ চৰকাৰ সিদ্ধান্তৰ জৰিয়তে হিন্দু , মুছলিম , শিখ , খ্ৰিষ্টিয়ান সকলো উপকৃত হ ’ ল৷


    বন্ধুসকল , আমাৰ বাবে প্ৰত্যেক দেশবাসীৰে গুৰুত্ব আছে আৰু এই চিন্তাৰ সৈতে আমি আগবাঢ়িছো৷ অসমত যি ব্ৰু - ৰিয়াং জনজাতিৰ উল্লেখ মই পূৰ্বেও কৰিছিলো , তেওঁলোককো নিজৰ অৱস্থাত এৰি দিয়া হৈছিল৷ এতিয়া তেওঁলোককো নিজৰ জীৱনৰ বৃহৎ চিন্তাৰ পৰা আমাৰ চৰকাৰে মুক্ত কৰিছে৷ এওঁলোকে মিজোৰামৰ পৰা পলাই আহি ত্ৰিপুৰাত শৰণ লৈছিল৷ বৰ্ষজুৰি এইসকল লোকে বিস্থাপিত জীৱন কটাই আহিছিল৷ থকা - খোৱাৰ ঠিকনা নাছিল , সন্তানৰ ভৱিষ্যত নাছিল৷ পূৰ্বৰ চৰকাৰে এওঁলোকৰ সমস্যাসমূহ আওকাণ কৰি আহিছিল৷ আমি সকলোকে লগত লৈ সমাধান সন্ধান কৰিলো৷ আগন্তুক বৰ্ষসমূহত চৰকাৰে ব্ৰু - ৰিয়াং জনজাতিৰ জীৱন সহজ কৰিবলৈ ৬০০ কোটি টকা ব্যয় কৰিব৷


    বন্ধুসকল , ইয়াত বহি থকা যুৱসমাজে বিচাৰে যে দেশৰ ভ্ৰষ্টাচাৰ কম হওক৷ ভ্ৰষ্টাচাৰে আমাৰ দেশৰ সংসাধনসমূহক উই পোকৰ দৰে কুটি কুটি খালে৷ ই ধনীক আৰু অধিক ধনী কৰিলে আৰু দুখীয়াক অধিক দুখীয়া৷ আনকি দেশৰ প্ৰধানমন্ত্ৰীয়ে এই পৰ্যন্ত ক ’ বলৈ বাধ্য হৈছিল যে কেন্দ্ৰ চৰকাৰে দুখীয়াৰ বাবে যদি এটকা পঠিয়াই তেন্তে তাৰে কেৱল ১৫ পইচাহে দুখীয়াই পায়৷ এয়াই স্থিতি আছিল৷ কিন্তু ইয়াক পৰিৱৰ্তন কৰাৰ বাবে কি কৰা হ ’ ল ? নিষ্ঠাৰে ভ্ৰষ্টাচাৰৰ বিৰুদ্ধে কাম কৰাৰ কোনো প্ৰয়াসেই কৰা নহ ’ ল৷ আমাৰ চৰকাৰে জনধন আধাৰ আৰু ম ’ বাইলৰ শক্তিৰে , আধুনিক প্ৰযুক্তিৰ সহায়ত এই ধৰণৰ ভ্ৰষ্টাচাৰ বহু পৰিমাণে হ্ৰাস কৰিলে৷ আমাৰ চৰকাৰে ইয়াৰ জৰিয়তে ১ লাখ ৭০ হাজাৰ কোটি টকাতকৈও অধিক টকা দুনীৰ্তি হোৱাৰ পৰা ৰক্ষা কৰিলে৷


    বন্ধুসকল , ১৯৮৮ত দেশত বেনামী সম্পত্তিৰ বিৰুদ্ধে এক আইন সৃষ্টি কৰা হৈছিল৷ দেশৰ সংসদে ইয়াক গৃহীতও কৰিছিল৷ কিন্তু ২৮ বছৰ পৰ্যন্ত ইয়াক প্ৰণয়ন কৰা হোৱা নাছিল৷ বেনামী সম্পত্তিৰ বিৰুদ্ধে থকা আইনক এওঁলোকে জাৱৰৰ পাত্ৰলৈ নিক্ষেপ কৰিছিল৷ আমাৰ চৰকাৰেই বেনামী সম্পত্তিৰ আইন প্ৰণয়ন কৰিলে আৰু হাজাৰ কোটি টকাৰ অবৈধ সম্পত্তিক এই আইনৰ অধীনত জব্দ কৰা হ ’ ল৷ মই আপোনালোকক এটা প্ৰশ্ন কৰিবলৈ বিচাৰিছো৷ কাৰণ ইয়াৰ উত্তৰ শুনি আপোনালোক আচৰিত হৈ যাব৷ আপোনালোকৰ ঘৰৰ পাকঘৰটোত ৪০০ - ৫০০জন লোক ধৰিব নে ? নাহে , নহয় জানো !!! আচ্ছা , এইটো কওক , পাকঘৰৰ সমান স্থানত ২ হাজাৰ , ৩ হাজাৰ লোক থাকিব পাৰেনে ? নোৱাৰে , নহয় জানো !!! মইও জানো৷ কিন্তু পূৰ্বে দেশত কাগজে - কলমে এনেকুৱাই হৈ আছিল৷ পাকঘৰৰ সমান স্থানত দেশত চাৰি - চাৰিশ , পাঁচ - পাঁচশ উদ্যোগ চলি আছিল৷ কাগজে - কলমে এই উদ্যোগসমূহত বহু কৰ্মচাৰীও আছিল৷ এই উদ্যোগবোৰৰ কাম কি আছিল ? এঠাইৰ ক ’ লা ধন আন ঠাইলৈ৷ এয়াই তেওঁলোকৰ কাম আছিল৷ আমাৰ চৰকাৰে এনে চাৰে তিনি লাখতকৈও অধিক সন্দেহযুক্ত উদ্যোগ বন্ধ কৰি দিলে৷ এই কাম আগেয়েও হ ’ ব পাৰিলেহেঁতেন৷ কিন্তু এনে মনোভাৱেই নাছিল , তৰুণ ভাৰতৰ চিন্তাই নাছিল৷ আমি সমস্যাসমূহৰ সমাধান বিচাৰো , সেইসমূহ ওলোমাই থ ’ ব নিবিচাৰো৷ জিএছটিয়েই হওক , দুখীয়াৰ সংৰক্ষণৰ সিদ্ধান্তই হওক , ধৰ্ষণকাৰীসকলৰ বাবে ফাঁচীৰ আইনেই হওক , আমাৰ চৰকাৰে এই যুৱ চিন্তাৰ সৈতে বৰ্ষ পুৰণি দাবীসমূহ পূৰণ কৰাৰ দিশত অগ্ৰসৰ হৈছে৷


    বন্ধুসকল , বিংশ শতিকাৰ ৫০ বছৰ আৰু একবিংশ শতিকাৰ ১৫ - ২০ বছৰ ধৰি আমি দশক পুৰণি সমস্যাসমূহৰ সৈতে জীয়াই থকাৰ অভ্যাসৰ দৰে গঢ়ি লৈছিলো৷ কোনো দেশৰ বাবে এই স্থিতি সঠিক নহয়৷ আমি ভাৰতৰ লোকসকলে এনে হ ’ ব দিব নোৱাৰো৷ আমাৰ কৰ্তব্য এয়াই যে আমি জীয়াই থাকোতেই এই সমস্যাৰ পৰা দেশক মুক্ত কৰিব লাগে৷ আমি আগন্তুক প্ৰজন্মক এনে সমস্যাৰ সৈতে ভাৰাক্ৰান্ত কৰিলে দেশৰ ভৱিষ্যতৰ সৈতে অন্যায় কৰা হ ’ ব৷ আমি এনে হ ’ বলৈ দিব নোৱাৰো৷ আৰু সেইবাবে মই আগন্তুক প্ৰজন্মৰ বাবে , দেশ তৰুণসকলৰ কল্যাণৰ বাবে সকলোধৰণৰ ৰাজনৈতিক প্ৰৱঞ্চনাৰ মুখামুখি হৈছো৷ মই এই লোকসকলৰ ষড়যন্ত্ৰ নিষ্ফল কৰি আছো যাতে দেশে সফল হ ’ ব পাৰে৷ মই সকলো সমালোচনা , সকলো গালি সন্মুখলৈ আহি গ্ৰহণ কৰিছো যাতে আগন্তুক প্ৰজন্মই এই স্থিতিৰ মাজেৰে জীৱন কটাবলগীয়া নহয়৷ মই প্ৰতিটো গালিৰ বাবে , প্ৰতিটো সমালোচনাৰ বাবে , সকলো জুলুম সহ্য কৰিবলৈ প্ৰস্তুত কিন্তু দেশক এই পৰিস্থিতিত ওলোমাই ৰাখিবলৈ মই প্ৰস্তুত নহয়৷ আজিকালি লোকে এই প্ৰপ ’ গাণ্ডা বিয়পাইছে , বিদেশী সংবাদ মাধ্যমৰ দ্বাৰা এয়া প্ৰচাৰ কৰিছে যে আমাৰ চৰকাৰে যি সিদ্ধান্ত লৈছে সিয়ে মোদীৰ প্ৰতিষ্ঠাক আঘাত কৰিছে৷ মোদী এইসমূহৰ কথাৰ বাবে জন্ম হোৱা নাই৷ এওঁলোকে পৰিৱৰ্তিত ভাৰতক অনুধাৱন কৰিবই পৰা নাই৷ এওঁলোকৰ চাপ মই বহু দিনৰ পৰা সন্মুখীন হৈ আহিছো৷ এওঁলোকে নিজকে যিমান জানে তাতোকৈ অধিক মই তেওঁলোকক শিৰাই - শিৰাই চিনি পাও৷ সেইবাবে এওঁলোক কোনো ভ্ৰমত থকা উচিত নহয়৷


    বন্ধুসকল , অনেক সমস্যাৰে জৰ্জৰিত এখন দেশ কিদৰে আগবাঢ়িব ? আমি এই সমস্যাসমূহৰো সমাধান কৰি আছো আৰু বাধাও ওফৰাই আছো৷ এই দেশক আমিয়েই শক্তিশালী কৰিব লাগিব , আমিয়েই ইয়াক বিকাশৰ নতুন উচ্চতাত অৱৰোহণ কৰোৱাব লাগিব৷ ২০২২ চনত যেতিয়া আমি স্বাধীনতাৰ ৭৫তম বৰ্ষ পালন কৰিম তেতিয়া এনে অনেক সমস্যাৰ পৰা আমি দেশক সদায়ৰ বাবে মুক্ত কৰিব লাগিব৷ স্বতন্ত্ৰতাৰ সময়ৰ পৰা চলি অহা সমস্যাসমূহৰ পৰা মুক্তিয়েই এই দশকত নতুন ভাৰতক সৱলীকৰণ কৰিব৷ যেতিয়া পুৰণি সমস্যাসমূহ সমাপ্ত কৰি আগবাঢ়িম তেতিয়া সামৰ্থও প্ৰজ্বলিত হৈ উঠিব৷ ভাৰতৰ শক্তি তাতেই ব্যৱহাৰ হ ’ ব য ’ ত প্ৰয়োজন হয়৷ চতুৰ্থ ঔদ্যোগিক ক্ৰান্তিত ভাৰতে , যুৱ ভাৰতে বৃহৎ ভূমিকা পালন কৰিব লাগিব৷ আমি আমাৰ অৰ্থব্যৱস্থাত নতুন উচ্চতাত অৱৰোহণ কৰিব লাগিব৷ আমি সকলোৱে মিলি একত্ৰিতভাৱে আত্মনিৰ্ভৰ , সশক্ত , সমৃদ্ধ আৰু সুৰক্ষিত ভাৰত নিৰ্মাণ কৰিব লাগিব৷


    বন্ধুসকল , ২০২২ , ইমান বৃহৎ অৱকাশ , এই দশক ইমান বৃহৎ অৱকাশ৷ ইয়াৰ আটাইতকৈ ডাঙৰ শক্তি হ ’ ল আমাৰ তৰুণ শক্তি৷ এই শক্তিয়েই আমাৰ দেশক চম্ভালিছে আৰু এই শক্তিয়েই এই দশককো চম্ভালিব৷ আহক , কৰ্তব্যৰ পথত অগ্ৰসৰ হও৷ সমস্যাসমূহৰ সমাধানৰ আগত এতিয়া ৰাষ্ট্ৰ নিৰ্মাণৰ নতুন লক্ষ্যই আমাৰ বাবে অপেক্ষা কৰি আছে৷ এই লক্ষ্যসমূহত আমি সকলোৱে মিলি উপনীত হ ’ ম , নিশ্চয় উপনীত হ ’ ম আৰু এই বিশ্বাসৰ সৈতে মই মোৰ ভাষণ সামৰিছো৷


    আপোনালোকৰ দীঘলীয়া সময় ল ’ লো৷ পুনৰবাৰ অশেষ ধন্যবাদ৷


    ভাৰত মাতাৰ জয় !!!


    জয় হিন্দ !!!


    *****


    VRRK/VJ/MANN

    
    
    (Release ID: 1602050) Visitor Counter : 3
    
    
      Read this release in: English , Urdu , Marathi , Hindi , Punjabi , Gujarati