      PIB Headquarters

      నిమ్స్ మే లో ఘనంగా ఇంటర్నేషనల్ డెవలప్మెంట్ ఎగ్జిక్యూటివ్ ప్రోగ్రాం , ఫేజ్ -2 వీడ్కోలు కార్యక్రమం
      Posted On: 09 JAN 2020 7:10PM by PIB Hyderabad


    ఇంటర్నేషనల్ డెవలప్మెంట్ ఎగ్జిక్యూటివ్ ప్రోగ్రాం , ఫేజ్ -2 వీడ్కోలు కార్యక్రమం యూసఫ్ గూడాలో లోని మైక్రో , స్మాల్ అండ్ మీడియం ఎంటర్ ప్రైజస్ ( నిమ్స్ మే ) లో ఘనంగా జరిగింది . 32 దేశాల నుండి 64 మంది పార్టిసిపెంట్స్ నిమ్స్ మే లో వివిధ కోర్సులను అభ్యసిస్తున్నారు . విదేశీ మంత్రిత్వ శాఖ , భారత ప్రభుత్వం ఇండియన్ టెక్నీకల్ అండ్ ఎకనామిక్ కో - ఆపరేషన్ (ITEC) పేరుతొ గత 64 సంవత్సరాలుగా విదేశీ ఔత్సాహికులకు ప్రపంచవ్యాప్తంగా ఎదురరవుతున్న సవాళ్ళను దృష్టిలో పెట్టుకొని భారతదేశంలోని వివిధ శిక్షణా సంస్థల సహకారంతో కోర్సులను అందిస్తోంది . ఇందులో భాగంగా దాదాపుఆరు దశాబ్దాలుగా నిమ్స్ మే విదేశీ విద్యార్థులకు అత్యుత్తమ నాణ్యతతో కూడిన వివిధ కోర్సులను అందిస్తోంది .


    6 వారాల పాటు విదేశీ విద్యార్థులు టూరిజం హాస్పటాలిటీ ఆండ్ మేనేజ్మెంట్ మరియు ఎస్ఎంఈ ఫైనాన్సింగ్ - ఆప్రోచస్ ఆండ్ స్ట్రాటజీస్ కోర్సుల్లో శిక్షణ పూర్తిచేసుకున్నారు . ఈ సందర్భంగా ఏర్పాటు చేసిన వీడ్కోలు సమావేశంలో కోర్సు పూర్తి చేసుకున్న విద్యార్థులకు సర్టిఫికెట్లు అందజేయడం జరిగింది . ఈ కార్యక్రమానికి విద్యార్థులు సాంప్రదాయ దుస్తుల్లో హాజరు కావడం జరిగింది . ఈ సమావేశానికి ముఖ్య అతిధిగా డాక్టర్ విష్ణు వర్ధన్ రెడ్డి , ఐఎఫ్ఎస్ హైదరాబాద్ రీజినల్ పాస్ పోర్ట్ ఆఫీసర్ పాల్గొన్నారు .


    ఈ సందర్భంగా నిమ్స్ మే సంస్థ డైరక్టర్ జనరల్ డి . చంద్రశేఖర్ కోర్సు విజయవంతంగా పూర్తి చేసుకున్న విద్యార్థులకు శుభాకాంక్షలు తెలియజేయడం జరిగింది . ప్రపంచ ఆర్ధిక వ్యవస్థలో అదే విధంగా దేశ ఆర్ధిక పురోభివృద్ధిలో ఎంఎస్ఎంఈ ల ప్రాధాన్యతను వివరించడం జరిగింది . భారత ప్రభుత్వ ఎంఎస్ఎంఈ మంత్రిత్వ శాఖ క్రింద ఎంఎస్ఎంఈ రంగాల అభివృద్ధి కోసం చేపడుతున్న వివిధ కార్యక్రమాలను వివరించారు . ఎంఎస్ఎంఈ రంగంలో ఎదురవుతున్న సవాళ్ళను అధిగమించడానికి నిమ్స్ మే సంస్థ ఎప్పటికప్పుడు తన పనితీరును మెరుగుపరుచుకుంటూ ఎంఎస్ఎంఈ రంగ అభివృద్ధి కోసం 1967 నుండి ఈ క్రమంలో సాగించిన ప్రస్థానాన్ని కార్యక్రమంలో పాల్గొన్నవారికి వివరించడం జరిగింది . నిమ్స్ మే సంస్థ కేవలం శిక్షణా పరంగానే కాకుండా ఎంఎస్ఎంఈ రంగంలో రీసెర్చ్ డెవలప్ మెంట్ , మార్కెటింగ్ రంగాల్లో సైతం తన సేవలను విస్తృత పరుచుకొంటుంది అని తెలియజేశారు . ఎంఎస్ఎంఈ రంగంలో దేశంలోని వివిధ సంస్థలతో కలుపుకొని నిమ్స్ సమన్వయంతో ముందుకు వెళుతుందని తెలిపారు .


    కార్యక్రమానికి ముఖ్య అతిథిగా హాజరైన డాక్టర్ విష్ణువర్ధన్ రెడ్డి , ఐఎఫ్ఎస్ మాట్లాడుతూ ఐటీఈసీ కార్యక్రమం క్రింద చేపడుతున్న కార్యక్రమ లక్ష్యాలను వివరించారు .


    ప్రపంచ వ్యాప్తంగా వివిధ దేశాలు ఎదుర్కొంటున్న సమస్యలను అధిగమించడానికి కలిసికట్టుగా ముందుకు వెళ్లాలనే లక్ష్యంతో , సుహృద్భావ వాతావరణ లక్ష్యంతో ఐటీఈసీ కార్యక్రమం క్రింద ఇలాంటి కోర్సులను ప్రవేశపెట్టడం జరిగిందన్నారు . వివిధ దేశాలు ఎదురుకుంటున్న సమస్యలకు కలసికట్టుగా ముందుకు వెళ్లాడానికి ఇలాంటి కార్యక్రమాలు ఎంతో ఉపయోగపడతాయి అని తెలిపారు . నిమ్స్ మే సంస్థ ఐటీఈసీ కార్యక్రమం చేపట్టినప్పటి నుండి తమతో కలిసి పనిచేస్తుందన్నారు . ఈ క్రమంలో తమ యొక్క లక్ష్యాలు నెరవేరే క్రమంలో నిమ్స్ మే అందిస్తున్న సహకారం ప్రశంసనీయం అని తెలిపారు . అంతర్జాతీయ శిక్షణలో భాగంగా పాల్గొన్న వారి అభిప్రాయాలను గమనిస్తే కార్యక్రమం ఎంత విజయవంతం అయిందో అర్థమవుతుంది అన్నారు . ఇక్కడ ఈ కార్యక్రమం ద్వారా సాధించుకున్న విజ్ఞానాన్ని తమ తమ దేశాల్లో అభివృద్ధి కోసం ఉపయోగించుకోవాలని ఆకాంక్షించారు .


    అంతకు ముందు శిక్షణ పూర్తి చేసుకున్న వారు శిక్షణకు సంబంధించి తమ అనుభవాలను పంచుకున్నారు . ఎంతో దూరం నుండి ఇక్కడ శిక్షణ కోసం వచ్చిన తమకు నిమ్స్ మే అందించిన సహకారం అద్భుతమని తెలిపారు . ఇక్కడి వాతావరణం , సంస్థ సిబ్బంది , అనుభవజ్ఞులైన అధ్యాపకుల సేవలు మరువలేమని తెలిపారు . శిక్షణలో భాగంగా మైసూర్ , బెంగుళూర్ నగరాలకు క్షేత్ర స్థాయి పరిశీలనకు వెళ్లి దాని ద్వారా సాధించుకున్న పరిజ్ఞానం ఎంతో ఉపయోగపడుతుంది అని తెలిపారు . ఇక్కడ ఆహారపు అలవాట్లు తమను ఎంతో ఆకట్టుకున్నాయన్నారు . పారిశ్రామికంగా ఎదురవుతున్న అంతర్జాతీయ సవాళ్లను అధిగమించడానికి నిమ్స్ మే లాంటి సంస్థల సహకారం ఎంతో అవసరమని తెలిపారు . తమ లక్ష్యం నెరవేరడానికి , శిక్షణ విజయవంతం కావడానికి సహకరించిన డైరెక్టర్ జనరల్ చంద్రశేఖర్ గారి సహకారం మరువలేమన్నాయారు . మహాత్మాగాంధీ చెప్పిన విధంగా సమాజంలో మార్పు మన నుండే ప్రారంభంకావాలన్నారు . ఈ శిక్షణ అందించిన నిమ్స్ మే సంస్థకు , ఇంతటి గొప్ప కార్యక్రమం రూపొందించిన భారత ప్రభుత్వ విదేశాంగ సంస్థకు , ఇక్కడి ప్రజలకు కృతజ్ఞతలు తెలుపుతున్నామన్నారు .


    ఈ కార్యక్రమంలో శిక్షణ పొందిన వారితో పాటు ప్రోగ్రాం కో ఆర్డినేటర్లు డాక్టర్ దిబెందు చౌదరీ , డాక్టర్ శ్రీమతి విజయ , డాక్టర్ కె . విశ్వేశ్వర్ రెడ్డి , డాక్టర్ శ్రీకాంత్ శర్మ , సందీప్ భట్నాగర్ మరియు ఇతర ఫ్యాకల్టీ బృందం పాల్గొన్నారు .


    

    
    (Release ID: 1598975) Visitor Counter : 24