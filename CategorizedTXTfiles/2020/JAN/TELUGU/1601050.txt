      సమాచార, ప్రసార మంత్రిత్వ శాఖ

      రీజనల్ అవుట్ రీచ్ బ్యూరో ఆధ్వర్యంలో ఇంటెన్సిఫైడ్ మిషన్ ఇంద్రధనుష్ 2.0 పై అవగాహన కార్యక్రమం
      Posted On: 29 JAN 2020 6:35PM by PIB Hyderabad


    రీజనల్ అవుట్ రీచ్ బ్యూరో ఆధ్వర్యంలో ఇంటెన్సిఫైడ్ మిషన్ ఇంద్రధనుష్ 2.0 పై ఈ రోజు హైదరాబాద్‌లోని కవాడిగుడలోని కేంద్ర ప్రభుత్వ కార్యాలయ సముదాయంలో అవగాహన కార్యశాల జరిగింది.


    ఈ కార్యక్రమానికి ముఖ్య అతిథిగా హాజరైన కేంద్ర సమాచార మంత్రిత్వ శాఖ దక్షిణ ప్రాంత డైరెక్టర్ జనరల్ శ్రీ ఎస్.వెంకటేశ్వర్ మాట్లాడుతూ “ కళాకారులు వారి ప్రతిభ ద్వారా ప్రభుత్వ సంక్షేమ పథకాల గురించి ప్రజలలో అవగాహనను పెంచవచ్చని అన్నారు. కళాకారులు , ప్రదర్శన బృందాలు పాట , నాటకం రూపంలో ఆరోగ్యానికి సంబంధించిన సమాచారాన్ని మారుమూల ప్రాంతాల ప్రజలకు వ్యాప్తి చేయడానికి సహాయపడాలని ఆయన కోరారు.


    ఈ కార్యక్రమానికి అతిధిగా హాజరైన తెలంగాణ రాష్ట్ర ఇమ్యునైజేషన్ అధికారి శ్రీ పి.చంద్రశేఖర్ మాట్లాడుతూ , గ్రామీణ , మారుమూల ప్రాంతాల్లో ఆరోగ్య సేవలను మెరుగుపరచడానికి ప్రభుత్వం అనేక ఆరోగ్య కార్యక్రమాలు , ఆరోగ్య సంరక్షణ పథకాలను అమలు చేస్తోందని , మాతా - శిశు మరణాల నిష్పత్తి భారత ప్రభుత్వానికి ప్రధాన ఆందోళనగా ఉండేదని , 1985 లో యునివర్సల్ ఇమ్యునైజేషన్ కార్యక్రమాన్ని ప్రారంభించడం వలన దేశంలోని పిల్లలందరికీ టీకాల ప్రయోజనాలను అందించడం జరిగిందని ఆయన అన్నారు.


    క్షయ , మెనింజైటిస్ , మీజిల్స్ , హెపటైటిస్ బి , టెటానస్ , కోరింత దగ్గు , పోలియోమైలిటిస్ మరియు డిఫ్తీరియా వంటి వ్యాక్సిన్ ద్వారా నివారించగల 8 వ్యాధుల బారి నుండి 2 సంవత్సరాల కంటే తక్కువ వయస్సు ఉన్న పిల్లలు మరియు గర్భిణీ స్త్రీలకు రోగనిరోధక శక్తిని పెంపొందించేందుకు మన ప్రధాన మంత్రి నరేంద్ర మోదీ “ది ఇంటెన్సిఫైడ్ మిషన్ ఇంద్రధనుష్ 2.0 ” ను ప్రారంభించారని ఆయన తెలిపారు.


    వ్యాక్సిన్ ద్వారా నివారించగలిగే వ్యాధుల వలన చాలా తీవ్రమైన సమస్యలు ఉధ్భవిస్తాయని , రోగనిరోధకత ద్వారా వీటిని నివారించవచ్చని భారత ఆరోగ్య , కుటుంబ సంక్షేమ మంత్రిత్వ శాఖ ప్రాంతీయ కార్యాలయ సీనియర్ డైరెక్టర్ డాక్టర్ అనురాధ మెడోజు అన్నారు. పోలియోను ప్రభుత్వం నిర్మూలించిందని , వ్యాక్సిన్ ద్వారా నివారించగల డిఫ్తీరియా , క్షయవ్యాధి వంటి వ్యాధులను నిర్మూలించడానికి ప్రభుత్వం అన్ని చర్యలు తీసుకుంటోందన్నారు.


    డాక్టర్ పి. నరహరి డిప్యూటీ డైరెక్టర్ , మాస్ మీడియా & కమ్యూనికేషన్ ఆఫీసర్ మెడికల్ అండ్ హెల్త్ డిపార్ట్మెంట్ తెలంగాణ ప్రభుత్వం , యునిసెఫ్ కు చెందిన రవికాంత్ , కె. ఉమా శంకర్ ఇంటెన్సిఫైడ్ మిషన్ ఇంద్రదనుష్ 2.0 కార్యక్రమం పై అవగాహన కల్పించారు.


    భారత లక్ష్మి , అసిస్టెంట్ డైరెక్టర్ ఆర్‌ఓబి , శ్రీ హరి బాబు అసిస్టెంట్ డైరెక్టర్ , నల్గొండ , నిజామాబాద్ , వరంగల్‌కు చెందిన ఫీల్డ్ పబ్లిసిటీ అధికారులతో పాటు ఆర్‌ఓబికి చెందిన ఫీల్డ్ అధికారులు , ఆర్‌ఓబి సాంస్కృతిక బృందాల నుంచి 30 మంది ఆర్టిస్టులు ఈ కార్యశాలలో పాల్గొన్నారు.


    ***

    
    
    (Release ID: 1601050) Visitor Counter : 35
    
    
      Read this release in: English