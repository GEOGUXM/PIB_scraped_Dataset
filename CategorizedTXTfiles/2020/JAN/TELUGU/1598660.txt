      PIB Headquarters

      దేశాన్ని 5 ట్రిలియన్ డాలర్ల ఆర్థిక వ్యవస్థగామార్చడంలో వ్యవసాయం కీలక పాత్ర: గవర్నర్ సౌందరాజన్
      నేషనల్ అకాడమీ ఆఫ్ అగ్రికల్చరల్రీసెర్చ్ మేనేజ్మెంట్ (NAARM)లో 110 వ ఫౌండేషన్ కోర్సును ప్రారంభించినగవర్నర్

      Posted On: 07 JAN 2020 6:50PM by PIB Hyderabad

    భారతదేశం ఐదు ట్రిలియన్ డాలర్ల ఆర్థిక వ్యవస్థగా మారాలనే లక్ష్యాన్ని సాధించడంలో వ్యవసాయం కీలక పాత్ర పోషిస్తోందని , కేంద్ర , రాష్ట్ర ప్రభుత్వాలు నగదు పంట , ఎగుమతి కేంద్రీకృత వ్యవసాయ వ్యవస్థను రూపొందించడంపై దృష్టి సారించాయని తెలంగాణ రాష్ట్ర గౌరవ గవర్నర్ శ్రీమతి. తమిళిసై సౌందరాజన్ అన్నారు.


    రాజేంద్రనగర్ లోని నేషనల్ అకాడమీ ఆఫ్ అగ్రికల్చరల్ రీసెర్చ్ మేనేజ్మెంట్ ( NAARM) లో వ్యవసాయ పరిశోధన సేవలకు సంబంధించిన 110 వ ఫౌండేషన్ కోర్సు ( FOCARS) ను గవర్నర్ ప్రారంభించారు. 22 రాష్ట్రాలకు చెందిన 135 మంది యువ వ్యవసాయ శాస్త్రవేత్తలు ఎన్.ఏ.ఏ.ఆర్.ఎం లో వ్యవసాయ పరిశోధన సేవల్లో 3 నెలల శిక్షణ పొంద ను న్నారు.


    ప్రధానమంత్రి శ్రీ నరేంద్ర మో దీ నేతృత్వంలోని కేంద్ర ప్రభుత్వం వ్యవసాయానికి ఇచ్చిన ప్రాధాన్యతను గుర్తుచేసుకున్న ఆమె , వ్యవసాయ రంగానికి , ముఖ్యంగా సన్నకారు రైతులకు కేంద్ర , రాష్ట్ర ప్రభుత్వాల సహకారం ఎంతో ఉందని అన్నారు. క్రెడిట్ కార్డుల మాదిరిగానే , రైతులకు సాయిల్ కార్డులు ఉపయోగపడుతాయని , ఇది వ్యక్తిగత పొలాలకు అవసరమైన పోషకాలు , పంటల వారీగా ఎరువుల ను సిఫారసు చేస్తుంది , ఆధునిక వ్యవసాయ పద్దతులను సవ్యమైన పద్దతిలో ఉపయోగించడం ద్వారా ఉత్పాదకతను మెరుగుపరచడానికి రైతులకు సహాయపడుతుంద ని అన్నారు .


    పాల ఎగుమతుల్లో భారత్ అగ్రస్థానంలో ఉందని గవర్నర్ అన్నారు. ఆవులకు దేశంలోనే అతిపెద్ద మొబైల్ టీకా కార్యక్రమం ప్రస్తుతం జరుగుతోంద ని , యుఎస్‌లోని కొన్ని కంపెనీలు పశువులలో కృత్రిమ గర్భధారణను ఉపయోగిస్తున్నాయ ని తెలిపారు.


    వ్యవసాయ రంగంలో రావాల్సిన నూతన ఆవిష్కరణల ప్రాధాన్యతలపై తమిళై సౌందరాజన్ మాట్లాడుతూ , వ్యవసాయంలో మానవ వనరుల కొరత బాగా ఉంద న్నారు . వ్యవసాయ విద్య , పరిశోధన మరియు విస్తరణ సేవలను ఈ రంగానికి విస్తరించాల ని , వ్యవసాయ విద్య , పరిశోధనలను బలోపేతం చేయాల్సిన అవసరం ఉందని గవర్నర్ అన్నారు. పరిశోధనల ఆధారంగా పరిశ్రమలను ఏర్పాటు చేయాలని ఆమె సూచించారు. ప్రతి రాష్ట్రం మరియు ప్రాంతానికి వేర్వేరు వాతావరణ పరిస్థితులు ఉన్నాయని ఆమె తెలిపా రు. యువ వ్యవసాయ శాస్త్రవేత్తలు రెండవ హరిత విప్లవం కోసం పనిచేయాలని పిలు పునిచ్చా రు. ప్రతి శాస్త్రవేత్త రైతుల ఆదాయాన్ని రెట్టింపు చేయడానికి ప్రయత్నించాల ని , వ్యవసాయ రంగంలో అపారమైన అవకాశాలు ఉన్నాయి. వాటిని సద్వినియోగం చేసుకోవాలని గవర్నర్ తెలిపారు. మానసిక ఒత్తిడిని అధిగమించడానికి యోగా శిక్షణ తీసుకోవాలని గవర్నర్ సూచించారు.


    ******

    
    
    (Release ID: 1598660) Visitor Counter : 35
    
    
      Read this release in: English