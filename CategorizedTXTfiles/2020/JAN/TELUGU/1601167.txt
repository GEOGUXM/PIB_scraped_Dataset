      ఆరోగ్య, కుటుంబ సంక్షేమ‌ మంత్రిత్వ శాఖ

      చైనా నుండి తిరిగి వచ్చే ప్రయాణికులకు సలహా...
      Posted On: 30 JAN 2020 12:47PM by PIB Hyderabad


    మిమ్మల్ని , మీ కుటుంబాన్ని రక్షించడానికి మీరు తెలుసుకోవలసిన విషయాలు :


    చైనా లో కరోనా వైరస్ వ్యాప్తి చెందుతోంది, అంతర్జాతీయంగా ఇతర దేశాలలో కేసులు నమోదయ్యాయి.


    
    కరోనా వైరస్ సాధారణ జలుబు నుండి మిడిల్ ఈస్ట్ రెస్పిరేటరీ సిండ్రోమ్ ( MERS )-CoV మరియు తీవ్రమైన అక్యూట్ రెస్పిరేటరీ సిండ్రోమ్ (SARS-CoV) వంటి తీవ్రమైన లక్షణాలు కలుగజేస్తుంది.


    కరోన వైరస్ లక్షణాలు ?


    జ్వరం , దగ్గు, శ్వాస తీసుకోవడంలో ఇబ్బంది వంటి సాధారణ లక్షణాలు ఉంటాయి.


    
    మిమ్మల్ని మరియు ఇతరులను అనారోగ్యానికి గురికాకుండా ఎలా కాపాడుకోవాలి ?


    మీరు ఇటీవల చైనాకు ప్రయాణించినట్లయితే ( గత 14 రోజుల లోపు ) లేదా nCoVinfected వ్యక్తితో సన్నిహితంగా ఉంటే , మీరు తీసుకోవాల్సిన జాగ్రతలు:


    మీరు తిరిగి వచ్చిన తర్వాత 14 రోజులపాటు, ఇంట్లో అందరితో పాటు కాకుండా ఒంటరిగా ఉండండి .


    • మీరు ప్రత్యేక గది లో మాత్రమే నిద్రించండి.


    • ఇతర కుటుంబ సభ్యులు, స్నేహితులు, ఇతరులతో దూరంగా ఉండండి.


    
    • దగ్గు , తుమ్ములు ఉన్నప్పుడు ముక్కు మరియు నోటికి రుమాలును అడ్డం పెట్టుకోండి.


    • జలుబు లేదా ఫ్లూ వంటి లక్షణాలు ఉన్న వారితో సన్నిహితంగా ఉండకండి. ( అలాంటి వ్యక్తి తో కనీసం ఒక మీటరు దూరంగా ఉండండి ) .


    
    ఇంట్లో ప్రతి ఒక్కరూ అన్ని సమయాల్లో చేతి పరిశుభ్రతను పాటించాలి. చేతులు శుభ్రంగా కడుక్కోవాలి.


    • ముఖ్యంగా దగ్గినప్పుడు, తుమ్మినప్పుడు.


    • అనారోగ్యంతో, ఇతర వ్యాదులతో బాధపడుతున్న వారి తో ఉన్నప్పుడు.


    • ముఖ్యంగా ఆహారాన్ని వంట చేసే ముందు, వంట చేసిన తర్వాత, వంట చేసేటప్పుడు.


    • ఆహారం తీసుకునే ముందు


    • మలవిసర్జన తరువాత


    • చేతులు మురికిగా ఉన్నప్పుడు


    • జంతువులు లేదా జంతువుల వ్యర్థాలను తాకిన తర్వాత


    
    ఒకవేళ మీరు జ్వరం , దగ్గు లేదా శ్వాస తీసుకోవడంలో ఇబ్బంది పడుతుంటే , చైనా నుండి తిరిగి వచ్చిన 28 రోజులలోపు :


    మరింత సమాచారం కోసం భారత ప్రభుత్వ ఆరోగ్య మంత్రిత్వ శాఖ, కంట్రోల్ రూమ్ నెంబర్ + 91-11-2397 8046 ను సంప్రదించండి.


    తక్షణమే సమీప వైద్య కేంద్రాన్ని సంప్రదించండి.


    ***

    
    
    (Release ID: 1601167) Visitor Counter : 145
    
    
      Read this release in: English , Urdu , Marathi , Hindi , Assamese , Gujarati , Malayalam