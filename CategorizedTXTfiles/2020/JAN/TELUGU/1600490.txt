      సమాచార, ప్రసార మంత్రిత్వ శాఖ

      మహిళల సాధికారతకై మన ఆలోచన విధానం మారాలి - అనురాధ మెడోజీ
      ఆడపిల్లల సంక్షేమానికి తెలంగాణ ప్రభుత్వం అధిక ప్రాధాన్యత ఇస్తుంది- ఎమ్మెల్యే ముఠా గోపాల్
      
      Posted On: 24 JAN 2020 7:17PM by PIB Hyderabad


    ఈ రోజు మహిళలు ప్రతి రంగంలోనూ , వృత్తిలోనూ వేగంగా దూసుకుపోతూ , అన్ని రంగాలలో ముందుకెళ్తూ , ఉన్నత పదవులలో ఉన్నారని , కాని ఆడపిల్ల ఒక బాధ్యత మరియు మగ బిడ్డ ఒక ఆస్తి అనే కొద్ది మంది మనస్తత్వంలో మార్పు రావాల్సిన అవసరం ఉందని కుటుంబ , ఆరోగ్య సంక్షేమ మంత్రిత్వ శాఖ ప్రాంతీయ డైరెక్టర్ అనురాధ మెడోజీ అన్నారు. రీజనల్ అవుట్ రీచ్ బ్యూరో , సమాచార , ప్రసార మంత్రిత్వ శాఖ నేడు జాతీయ బాలికల దినోత్సవం సందర్భంగా ‘బేటి బచావో బేటి పఢావో’ (బిబిబిపి) పై అవగాహన కార్యక్రమాన్ని నిర్వహించింది.


    ప్రభుత్వ ఉన్నత పాఠశాల ముషీరాబాద్‌లో జరిగిన ఈ కార్యక్రమానికి ముఖ్య అతిథిగా ముషీరాబాద్ నియోజకవర్గ శాసన సభ్యులు శ్రీ ముఠా గోపాల్ ప్రారంభించారు.


    ఈ సందర్భంగా శ్రీమతి అనురాధ మెడోజీ మాట్లాడుతూ , " మన ప్రధాన మంత్రి శ్రీ నరేంద్ర మోదీ దేశవ్యాప్తంగా లింగ నిష్పత్తిని పరిష్కరించడానికి , దేశంలో ఆడపిల్లలను శక్తివంతం చేయడానికి ‘బేటి బచావో బేటి పఢావో’ కార్యక్రమాన్ని ప్రారంభించారన్నారు. ఈ కార్యక్రమం లక్ష్యం సమాజంలో హక్కుల గురించి అవగాహన కల్పించడం. ఆడపిల్లల సామాజిక , ఆర్థిక అభివృద్ధికై వారికి కొత్త అవకాశాలను కల్పించడం.


    ముఖ్య అతిథిగా హాజరైన ముషీరాబాద్ నియోజకవర్గ శాసన సభ్యులు శ్రీ ముఠా గోపాల్ మాట్లాడుతూ ఆడపిల్లల సంక్షేమానికి తెలంగాణ ప్రభుత్వం అధిక ప్రాధాన్యత ఇస్తోందని అన్నారు. మహిళా సాధికారత , ఆడపిల్లల విద్య కోసం ప్రభుత్వం పనిచేస్తోందని ఆయన అన్నారు. బాల్య వివాహాలను అరికట్టడానికి కళ్యాణ లక్ష్మి పథకం సహాయ పడుతుండగా , ఆరోగ్య లక్ష్మి గర్భిణీ స్త్రీలకు పోషకమైన ఆహారాన్ని అందిస్తుందని ఆయన అన్నారు.


    కళ్యాణ లక్ష్మి , కెసిఆర్ కిట్ , షాదీ ముభారక్ , ఆరోగ్య లక్ష్మి రాష్ట్రంలో మహిళల అభివృద్ధి కోసం అమలు చేసిన విజయవంతమైన కార్యక్రమాలు అని శ్రీ గోపాల్ అన్నారు.


    ఈ కార్యక్రమానికి హాజరైన డాక్టర్ కె. లక్ష్మణ్ , ముషీరాబాద్ నియోజకవర్గ మాజీ శాసన సభ్యులు మాట్లాడుతూ, ఆయుష్మాన్ భారత్ , పిఎమ్-కిసాన్ , పిఎంఎవై వంటి కేంద్ర ప్రాయోజిత పథకాల ప్రయోజనాలను పొందాలని కార్యక్రమంలో పాల్గొన్న ప్రజలను కోరారు.


    తెలంగాణలో మహిళలకు భద్రత కల్పించాలనే నినాదంతో రాష్ట్రంలో ‘షీ టీమ్స్’ ను ప్రవేశపెట్టినట్లు ఎసిపి వెంకట్ రెడ్డి తెలిపారు.


    ఈ సందర్భంగా ఆర్‌ఒబి నిర్వహించిన విజేతల వ్యాస రచన పోటీకి సర్టిఫికెట్లు , బహుమతులు పంపిణీ చేశారు. అంతకుముందు , ముఖ్య అతిథులు షీ టీమ్స్ , 1098, సఖి , న్యూట్రిషన్ స్టాల్ నిర్వహించిన స్టాల్స్ ను సందర్శించారు , మహిళల భద్రత మరియు అభివృద్ధిపై ప్రజలను చైతన్యపరిచే లక్ష్యంతో ఈ స్టాల్స్ ఏర్పాటు చేయడం జరిగింది.


    ఈ కార్యక్రమంలో శ్రీ హరి బాబు అసిస్టెంట్ డైరెక్టర్ ఆర్ఒబి , సిల్వియా ఫెర్నాండెజ్ అసిస్టెంట్ డైరెక్టరు ఎన్ఐఎన్ , శ్రీ వెంకట్ రెడ్డి ఎసిపి షీ టీమ్స్ , శ్రీ శ్రీనివాస్ రెడ్డి కార్పొరేటర్ , రామ్‌నగర్ , శ్రీ శ్రీనివాస్ రెడ్డి , ఎస్‌ఆర్‌డి ఎన్ జిఒ , మహిళలు మరియు ప్రభుత్వ ఉన్నత పాఠశాల ముషీరాబాద్ విద్యార్థులు పాల్గొన్నారు.


    ***

    
    
    (Release ID: 1600490) Visitor Counter : 59
    
    
      Read this release in: English