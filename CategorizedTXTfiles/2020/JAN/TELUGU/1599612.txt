      PIB Headquarters

      తెలంగాణ రాష్ట్రంలో ఇక ఆధార్ సేవ‌లు మ‌రింత సుల‌భం ఆధార్ సేవా కేంద్రం న‌యిం న‌గ‌ర్, వ‌రంగ‌ల్ లో ప్రారంభం
      Posted On: 16 JAN 2020 6:49PM by PIB Hyderabad


    తెలంగాణ రాష్ట్రంలో భార‌త విశిష్ట గుర్తింపు ప్రాధికార సంస్థ ద్వారా నిర్వ‌హించ‌బ‌డుతున్న ఆధార్ సేవా కేంద్రం న‌యిం న‌గ‌ర్‌ , వ‌రంగ‌ల్ లో ప‌ని చేయ‌డం ప్రారంభించింది (చిరునామా: కండ‌క‌ట్ల గేట్ వే , కాక‌తీయ విశ్వ‌విద్యాల‌యం క్రాస్ రోడ్స్‌ , న‌యిం న‌గ‌ర్‌ , వ‌రంగ‌ల్ - 506 009). ఈ కేంద్రం లో ప్ర‌తి రోజూ 500 వ‌ర‌కు ఆధార్ న‌మోదు/అప్‌డేట్స్ (న‌వీక‌ర‌ణ‌లు) చేసే సామ‌ర్ధ్యం ఉంది. ఇక్క‌డ న‌మోదు మ‌రియు పేరు , చిరునామా , పుట్టిన తేదీ , జెండ‌ర్‌ , మొబైల్ నెంబ‌ర్‌ , ఇ-మెయిల్‌.. మొద‌ల‌గు అప్‌డేట్స్ (న‌వీక‌ర‌ణ‌లు) చేసుకోవ‌చ్చు. అంతేకాకుండా , బ‌యోమెట్రిక్స్ సంబంధిత ఫోటో , వేలి ముద్ర‌లు మ‌రియు క‌నుపాల‌న అప్‌డేట్స్ (న‌వీక‌ర‌ణ‌లు) కూడా చేసుకోవ‌చ్చు.


    యుఐడిఎఐ సంస్థ త‌మ వెబ్‌సైట్ ask.uidai.gov.in ద్వారా ప్ర‌జ‌లు ఆన్ లైన్ లో అపాయింట్‌మెంట్ తీసుకొనే సౌక‌ర్యం కూడా క‌ల్పించింది. ఈ కేంద్రం ఉద‌యం 9.30 గంట‌ల నుండి సాయంత్రం 5.30 గంట‌ల వ‌ర‌కు ప‌ని చేస్తుంది. వారంలో 7 రోజులు తెర‌చి ఉంచ‌బ‌డుతుంది. త‌గినంత సీటింగ్ వ‌స‌తితో పాటు ఈ కేంద్రం ఎయిర్ కండిష‌న్ చేయ‌బ‌డిన భ‌వ‌నంలో నిర్వ‌హించ‌బ‌డుతుంది. త‌ప్ప‌క గుర్తుచుకోవ‌ల‌సిన విష‌యం 5 మ‌రియు 15 సంవ‌త్స‌రాలు నిండిన పిల్ల‌ల‌కు విధిగా వ‌ర్తించే బ‌యోమెట్రిక్స్ న‌వీక‌ర‌ణ పూర్తిగా ఉచితం. ఇత‌ర అప్‌డేట్స్ (న‌వీక‌ర‌ణ‌లు) కొర‌కు ఈ కేంద్రం 5 రూపాయ‌ల రుసుము వ‌సూలు చేస్తుంది.


    ఈ కేంద్రంలో వ‌రంగ‌ల్ నివాసితుల‌తో పాటు , ఇత‌ర ప్రాంతాల ప్ర‌జ‌లు కూడా ఆధార్ సంబంధిత సేవ‌ల‌ను పొంద‌వ‌చ్చు.


    ***

    
    
    (Release ID: 1599612) Visitor Counter : 10
    
    
      Read this release in: English