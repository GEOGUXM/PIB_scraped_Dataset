      ಪ್ರಧಾನ ಮಂತ್ರಿಯವರ ಕಛೇರಿ

      ಪ್ರಸಕ್ತ ಸಂಸತ್ ಅಧಿವೇಶನ ಹೊಸ ದಶಕದಲ್ಲಿ ದೇಶದ ಉಜ್ವಲ ಭವಿಷ್ಯಕ್ಕೆ ಭದ್ರ ಬುನಾದಿಯಾಗಲಿ: ಪ್ರಧಾನಮಂತ್ರಿ
      Posted On: 31 JAN 2020 11:53AM by PIB Bengaluru


    ಪ್ರಸಕ್ತ ಸಂಸತ್ ಅಧಿವೇಶನ ಹೊಸ ದಶಕದಲ್ಲಿ ದೇಶದ ಉಜ್ವಲ ಭವಿಷ್ಯಕ್ಕೆ ಭದ್ರ ಬುನಾದಿಯಾಗಲಿ: ಪ್ರಧಾನಮಂತ್ರಿ
    
    ಆರ್ಥಿಕ ಅಭಿವೃದ್ಧಿ ಮತ್ತು ದೇಶದ ಜನರ ಸಬಲೀಕರಣದತ್ತ ಗಮನ ಹರಿಸಲು ಸದಸ್ಯರಿಗೆ ಕರೆ


    ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರು ಹೊಸ ದಶಕದಲ್ಲಿ ದೇಶದ ಉಜ್ವಲ ಭವಿಷ್ಯಕ್ಕೆ ಭದ್ರ ಬುನಾದಿ ಹಾಕುವ ನಿಟ್ಟಿನಲ್ಲಿ ಶ್ರಮಿಸುವಂತೆ ಸಂಸತ್ ಸದಸ್ಯರಿಗೆ ಕರೆ ನೀಡಿದ್ದಾರೆ.


    ಬಜೆಟ್ ಅಧಿವೇಶನದ ಆರಂಭಕ್ಕೂ ಮುನ್ನ ಇಂದು ಮಾಧ್ಯಮಗಳೊಂದಿಗೆ ಸಾಂಪ್ರದಾಯಿಕವಾಗಿ ಮಾತನಾಡಿದ ಪ್ರಧಾನಮಂತ್ರಿಯವರು, ದೇಶದ ಆರ್ಥಿಕ ಸಮಸ್ಯೆಗಳು ಮತ್ತು ಪ್ರಸಕ್ತ ಜಾಗತಿಕ ಸನ್ನಿವೇಶದ ಗರಿಷ್ಠ ಪ್ರಯೋಜನ ಪಡೆಯುವ ಕುರಿತಂತೆ ವಿಸ್ತೃತ ಚರ್ಚೆಗೆ ಕರೆ ನೀಡಿದರು.


    “ ನಾವು ಅಧಿವೇಶನದಲ್ಲಿ ಆರ್ಥಿಕ ವಿಚಾರಗಳಿಗೆ ಸಂಬಂಧಿಸಿದಂತೆ ಗಮನ ಹರಿಸಬೇಕು ಮತ್ತು ಪ್ರಸಕ್ತ ಜಾಗತಿಕ ಆರ್ಥಿಕ ಸನ್ನಿವೇಶದಿಂದ ಭಾರತ ಹೇಗೆ ಪ್ರಯೋಜನ ಪಡೆಯುತ್ತದೆ ಮತ್ತು ಅದು ದೇಶದ ಆರ್ಥಿಕತೆಯನ್ನು ಹೇಗೆ ಮುಂದೆ ತೆಗೆದುಕೊಂಡು ಹೋಗುತ್ತದೆ ಎಂಬುದನ್ನು ನೋಡುವ ಪ್ರಯತ್ನ ಮಾಡಬೇಕು .” ಎಂದರು.


    ಸಂಸತ್ತಿನ ಉಭಯ ಸದನಗಳಲ್ಲೂ ಪ್ರಬುದ್ಧ ಚರ್ಚೆಗೆ ಕರೆ ನೀಡಿದ ಪ್ರಧಾನಮಂತ್ರಿಯವರು, ಅದು ಜನರ ಸಬಲೀಕರಣಕ್ಕೂ ಗಮನ ನೀಡಬೇಕು ಎಂದರು.


    “ ನಮ್ಮ ಸರ್ಕಾರ ವಂಚಿತ ವರ್ಗಗಳು ಮತ್ತು ಮಹಿಳೆಯರ ಸಬಲೀಕರಣಕ್ಕೆ ಆದ್ಯತೆ ನೀಡಿದ್ದು, ಈ ದಶಕದಲ್ಲೂ ಇದನ್ನುಮುಂದುವರಿಸುತ್ತೇವೆ. ಎರಡೂ ಸದನಗಳಲ್ಲಿ ಆರ್ಥಿಕ ವಿಚಾರಗಳು ಮತ್ತು ಜನರ ಸಬಲೀಕರಣ ಕುರಿತಂತೆ ಉತ್ತಮ ಚರ್ಚೆ ನಡೆಸಲಿ ಎಂದು ಆಶಿಸುತ್ತೇನೆ. ಈ ಚರ್ಚೆಗಳು ನಮ್ಮನ್ನು ಪ್ರಬುದ್ಧಗೊಳಿಸುತ್ತವೆ ಮತ್ತು ಬೆಳಗುವಂತೆ ಮಾಡುತ್ತವೆ ಎಂಬ ವಿಶ್ವಾಸ ನನಗಿದೆ ’, ಎಂದು ಅವರು ಹೇಳಿದರು.


    **********

    
    
    (Release ID: 1601430) Visitor Counter : 16
    
    
      Read this release in: English , Urdu , Marathi , Hindi , Bengali , Punjabi , Gujarati , Tamil