      ಪ್ರಧಾನ ಮಂತ್ರಿಯವರ ಕಛೇರಿ

      ಖೇಲೋ ಇಂಡಿಯಾ ಕ್ರೀಡಾಕೂಟದ ಯಶಸ್ಸಿಗೆ ಅಸ್ಸಾಂ ಸರ್ಕಾರ ಮತ್ತು ಜನತೆಯನ್ನು ಅಭಿನಂದಿಸಿದ ಪ್ರಧಾನಮಂತ್ರಿ
      Posted On: 26 JAN 2020 8:34PM by PIB Bengaluru


    ಖೇಲೋ ಇಂಡಿಯಾ ಕ್ರೀಡಾಕೂಟದ ಯಶಸ್ಸಿಗೆ ಅಸ್ಸಾಂ ಸರ್ಕಾರ ಮತ್ತು ಜನತೆಯನ್ನು ಅಭಿನಂದಿಸಿದ ಪ್ರಧಾನಮಂತ್ರಿ


    ' ಖೇಲೋ ಇಂಡಿಯಾ ಯೂತ್ ಗೇಮ್ಸ್ ' ಮೊದಲ ಆವೃತ್ತಿಯ ಮಾದರಿಯಲ್ಲಿ ' ಖೇಲೋ ಇಂಡಿಯಾ ಯೂನಿವರ್ಸಿಟಿ ಗೇಮ್ಸ್ ' ಪ್ರತಿವರ್ಷ ಜರುಗಲಿದ್ದು, ಈ ಸಾಲಿನ ಫೆಬ್ರವರಿ 22 ರಿಂದ ಮಾರ್ಚ್ 1 ರವರೆಗೆ ಒಡಿಶಾದ ಕಟಕ್ ಮತ್ತು ಭುವನೇಶ್ವರದಲ್ಲಿ ಖೇಲೋ ಇಂಡಿಯಾ ಯೂನಿವರ್ಸಿಟಿ ಗೇಮ್ಸ್


    ' ಖೇಲೋ ಇಂಡಿಯಾ ಕ್ರೀಡಾಕೂಟ ' ವನ್ನು ಯಶಸ್ವಿಯಾಗಿ ನಡೆಸಿದ ಅಸ್ಸಾಂನ ಸರ್ಕಾರ , ಜನತೆ ಮತ್ತು ಭಾಗವಹಿಸಿದವರನ್ನು ಪ್ರಧಾನ ಮಂತ್ರಿ ತಮ್ಮ ಮನ್ ಕಿ ಬಾತ್ ನಲ್ಲಿ ಅಭಿನಂದಿಸಿದರು .


    ಖೇಲೋ ಇಂಡಿಯಾ ಕ್ರೀಡಾಕೂಟದಲ್ಲಿ ವಿವಿಧ ರಾಜ್ಯಗಳ ಸುಮಾರು 6 ಸಾವಿರ ಆಟಗಾರರು ಭಾಗವಹಿಸಿದ್ದರು ಎಂದು ಪ್ರಧಾನಮಂತ್ರಿ ಹೇಳಿದರು . 80 ದಾಖಲೆಗಳನ್ನು ಮುರಿಯಲಾಗಿದೆ , ಮತ್ತು ಈ 80 ದಾಖಲೆಗಳಲ್ಲಿ 56 ನಮ್ಮ ಹೆಣ್ಣುಮಕ್ಕಳಿಂದ ಮುರಿಯಲ್ಪಟ್ಟಿದೆ . 2018 ರಲ್ಲಿ , ' ಖೇಲೋ ಇಂಡಿಯಾ ಗೇಮ್ಸ್ ' ಸ್ಥಾಪನೆಯಾದಾಗ , ಮೂರುಸಾವಿರದ ಐದು ನೂರು ನೂರು ಆಟಗಾರರು ಭಾಗವಹಿಸಿದ್ದರು , ಆದರೆ ಕೇವಲ ಮೂರು ವರ್ಷಗಳಲ್ಲಿ ಆಟಗಾರರ ಸಂಖ್ಯೆ 6 ಸಾವಿರಕ್ಕೂ ಹೆಚ್ಚಾಗಿದೆ , ಇದು ಬಹುತೇಕ ದ್ವಿಗುಣಗೊಂಡಿದೆ ಎಂದು ಅರ್ಥೈಸುತ್ತದೆ .


    ಮನ್ ಕಿ ಬಾತ್ ‌ ನಲ್ಲಿರುವ ಪ್ರಧಾನಿ ಇಂದು ಭಾಗವಹಿಸುವ ಮಕ್ಕಳು ಮತ್ತು ಅವರ ಪೋಷಕರ ಸ್ಪೂರ್ತಿದಾಯಕ ಕಥೆಗಳನ್ನು ಹಂಚಿಕೊಂಡಿದ್ದಾರೆ . ಅವುಗಳಲ್ಲಿ ಒಂದು ತಮಿಳುನಾಡಿನ ಯೋಗಾನಂತನ್ ಅವರ ಕಥೆ . " ಯೋಗಾನಂತನ್ ತಮಿಳುನಾಡಿನಲ್ಲಿ ಬೀಡಿಗಳನ್ನು ಕಟ್ಟುತ್ತಾರೆ , ಆದರೆ ಅವರ ಮಗಳು ಪೂರ್ಣಶ್ರೀ ಅವರು ಭಾರ ಎತ್ತುವ ಸ್ಪರ್ಧೆಯಲ್ಲಿ ಚಿನ್ನದ ಪದಕವನ್ನು ಗಳಿಸುವ ಮೂಲಕ ಎಲ್ಲರ ಹೃದಯವನ್ನು ಗೆದ್ದರು " ಎಂದು ಪ್ರಧಾನಮಂತ್ರಿಯವರು ಹೇಳಿದರು .


    ಗುವಾಹಟಿಯಲ್ಲಿ ನಡೆದ ಯುವ ಕ್ರೀಡಾಕೂಟದಲ್ಲಿ ಸೈಕ್ಲಿಂಗ್ ‌ ನಲ್ಲಿ 200 ಮೀಟರ್ ಸ್ಪರ್ಧೆಯಲ್ಲಿ ಚಿನ್ನದ ಪದಕ ಗೆದ್ದ ಡೇವಿಡ್ ಬಗ್ಗೆಯೂ ಅವರು ಪ್ರಸ್ತಾಪಿಸಿದ್ದಾರೆ . ಕಾರ್ - ನಿಕೋಬಾರ್ ‌ ನ ಡೇವಿಡ್ ಅವರು ಶಿಶುವಾಗಿದ್ದಾಗ ಪೋಷಕರನ್ನು ಕಳೆದುಕೊಂಡಿದ್ದರು . ಅವರ ಸೋದರ ಮಾವನವರು ಡೇವಿಡ್ ಫುಟ್ಬಾಲ್ ಆಟಗಾರನಾಗಬೇಕೆಂದು ಬಯಸಿದ್ದರು , ಆದ್ದರಿಂದ ಅವರಿಗೆ ಪ್ರಸಿದ್ಧ ಫುಟ್ಬಾಲ್ ಆಟಗಾರ ಡೇವಿಡ್ ಬೆಕಮ್ ರವರ ಹೆಸರನ್ನು ಇಡಲಾಯಿತು . ಆದರೆ ಯುವ ಡೇವಿಡ್ ರವರು ಸೈಕ್ಲಿಂಗ್ ‌ ನಲ್ಲಿ ಬಹಳ ಆಸಕ್ತಿ ಹೊಂದಿದ್ದರು . ' ಖೇಲೋ ಇಂಡಿಯಾ ' ಯೋಜನೆಯಡಿ ಆಯ್ಕೆಯಾದ ಅವರು ಇಂದು ಸೈಕ್ಲಿಂಗ್ ‌ ನಲ್ಲಿ ಹೊಸ ದಾಖಲೆ ಸೃಷ್ಟಿಸಿದ್ದಾರೆ .


    ಮುಂಬೈನ ಕರೀನಾ ಶಕ್ತಾ ಅವರ ಸ್ಪೂರ್ತಿದಾಯಕ ಕಥೆಯನ್ನು ಪ್ರಧಾನಮಂತ್ರಿಯವರು ಹಂಚಿಕೊಂಡಿದ್ದಾರೆ . ಕರೀನಾ ಈಜು ಸ್ಪರ್ಧೆಯಲ್ಲಿ 100 ಮೀಟರ್ಸ ನ ಬ್ರೆಸ್ಟ್ - ಸ್ಟ್ರೋಕ್ ಸ್ಪರ್ಧೆಯಲ್ಲಿ ಸ್ಪರ್ಧಿಸಿ , 17 ವರ್ಷದೊಳಗಿನವರ ವಿಭಾಗದಲ್ಲಿ ಚಿನ್ನದ ಪದಕ ಗೆದ್ದರು ಮತ್ತು ಹೊಸ ರಾಷ್ಟ್ರೀಯ ದಾಖಲೆಯನ್ನು ನಿರ್ಮಿಸಿದರು . 10 ನೇ ತರಗತಿಯಲ್ಲಿದ್ದಾಗ ಮೊಣಕಾಲಿನ ಗಾಯದಿಂದಾಗಿ ಕರೀನಾ ತನ್ನ ತರಬೇತಿಯನ್ನು ತ್ಯಜಿಸಬೇಕಾಯಿತು . ಆದರೆ ಕರೀನಾ ಮತ್ತು ಅವಳ ತಾಯಿ ಧೈರ್ಯವನ್ನು ಕಳೆದುಕೊಳ್ಳಲಿಲ್ಲ ಮತ್ತು ಆ ಧೈರ್ಯದ ಫಲಿತಾಂಶವು ಇಂದು ನಮ್ಮೆಲ್ಲರ ಮುಂದೆ ಸ್ಪಷ್ಟವಾಗಿದೆ .


    “ ರಾಷ್ಟ್ರೀಯ ಕ್ರೀಡಾಕೂಟವು ಒಂದು ಸ್ಪರ್ಧಾವೇದಿಕೆ ಎಂದು ನಮಗೆಲ್ಲರಿಗೂ ತಿಳಿದಿದೆ , ಅಲ್ಲಿ ಆಟಗಾರರು ಇತರ ರಾಜ್ಯಗಳ ಸಂಸ್ಕೃತಿಯೊಂದಿಗೆ ಪರಿಚಯವಾಗುವುದರ ಜೊತೆಗೆ ತಮ್ಮ ಉತ್ಸಾಹವನ್ನು ಪ್ರದರ್ಶಿಸುವ ಅವಕಾಶವನ್ನು ಪಡೆಯುತ್ತಾರೆ . ಆದ್ದರಿಂದ , ' ಖೇಲೋ ಇಂಡಿಯಾ ಯೂತ್ ಗೇಮ್ಸ್ ' ಮಾದರಿಯಲ್ಲಿ ಪ್ರತಿವರ್ಷ ' ಖೇಲೋ ಇಂಡಿಯಾ ಯೂನಿವರ್ಸಿಟಿ ಗೇಮ್ಸ್ ' ಅನ್ನು ಆಯೋಜಿಸಲು ನಾವು ನಿರ್ಧರಿಸಿದ್ದೇವೆ ಎಂದು ಪ್ರಧಾನ ಮಂತ್ರಿ ತಿಳಿಸಿದರು .


    ಮುಂದಿನ ತಿಂಗಳು ' ಖೆಲೋ ಇಂಡಿಯಾ ಯೂನಿವರ್ಸಿಟಿ ಗೇಮ್ಸ್ ' ನ ಮೊದಲ ಆವೃತ್ತಿಯನ್ನು ಕಟಕ್ ಮತ್ತು ಒಡಿಶಾದ ಭುವನೇಶ್ವರದಲ್ಲಿ ಫೆಬ್ರವರಿ 22 ರಿಂದ ಮಾರ್ಚ್ 1 ರವರೆಗೆ ಆಯೋಜಿಸಲಾಗುತ್ತಿದೆ ಮತ್ತು ಈ ಪಂದ್ಯಗಳಲ್ಲಿ ಭಾಗವಹಿಸಲು 3000 ಕ್ಕೂ ಹೆಚ್ಚು ಆಟಗಾರರು ಅರ್ಹತೆ ಪಡೆದಿದ್ದಾರೆ .


    ಫಿಟ್ ಇಂಡಿಯಾ


    ಸಕಾರಾತ್ಮಕ ಫಲಿತಾಂಶಗಳನ್ನು ತರುವ ' ಫಿಟ್ ಇಂಡಿಯಾ ಸ್ಕೂಲ್ ' ಅಭಿಯಾನವನ್ನು ಪ್ರಧಾನಿ ಶ್ಲಾಘಿಸಿದರು . ಆನ್ ‌ ಲೈನ್ ನೋಂದಣಿ ಮೂಲಕ 65,000 ಕ್ಕೂ ಹೆಚ್ಚು ಶಾಲೆಗಳು ' ಫಿಟ್ ಇಂಡಿಯಾ ಸ್ಕೂಲ್ ' ಪ್ರಮಾಣಪತ್ರಗಳನ್ನು ಪಡೆದಿವೆ ಎಂದು ತಿಳಿಸಿದರು . ದೇಶದ ಉಳಿದ ಶಾಲೆಗಳು ದೈಹಿಕ ಚಟುವಟಿಕೆ ಮತ್ತು ಕ್ರೀಡೆಗಳನ್ನು ಶಿಕ್ಷಣದೊಂದಿಗೆ ಸಂಯೋಜಿಸಬೇಕು ಮತ್ತು ಅವು ' ಫಿಟ್ ಸ್ಕೂಲ್ ' ಆಗುವಂತೆ ನೋಡಿಕೊಳ್ಳಬೇಕು ಎಂದು ಅವರು ವಿನಂತಿಸಿದರು.


    ***

    
    
    (Release ID: 1600677) Visitor Counter : 12
    
    
      Read this release in: Marathi , Assamese , English , Urdu , Hindi , Bengali , Punjabi , Gujarati , Tamil