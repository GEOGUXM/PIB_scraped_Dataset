      ಸಂಪುಟ

      ಧ್ರುವ ವಿಜ್ಞಾನದಲ್ಲಿ ಸಹಕಾರ ಕುರಿತ ಭಾರತ ಮತ್ತು ಸ್ವೀಡನ್ ನಡುವಿನ ತಿಳುವಳಿಕೆ ಒಪ್ಪಂದಕ್ಕೆ ಸಂಪುಟದ ಅಂಗೀಕಾರ
      Posted On: 08 JAN 2020 3:19PM by PIB Bengaluru


    ಧ್ರುವ ವಿಜ್ಞಾನದಲ್ಲಿ ಸಹಕಾರ ಕುರಿತ ಭಾರತ ಮತ್ತು ಸ್ವೀಡನ್ ನಡುವಿನ ತಿಳುವಳಿಕೆ ಒಪ್ಪಂದಕ್ಕೆ ಸಂಪುಟದ ಅಂಗೀಕಾರ


    ಪ್ರಧಾನಿ ಶ್ರೀ ನರೇಂದ್ರ ಮೋದಿ ಅವರ ಅಧ್ಯಕ್ಷತೆಯಲ್ಲಿ ನಡೆದ ಕೇಂದ್ರ ಸಚಿವ ಸಂಪುಟ ಸಭೆಯು , ಭಾರತದ ಭೂ ವಿಜ್ಞಾನ ಸಚಿವಾಲಯ ( ಎಂಒಇಎಸ್ ) ಮತ್ತು ಸ್ವೀಡನ್ ‌ ನ ಶಿಕ್ಷಣ ಮತ್ತು ಸಂಶೋಧನಾ ಸಚಿವಾಲಯದ ನಡುವಿನ ಧ್ರುವ ವಿಜ್ಞಾನದ ಸಹಕಾರ ಒಪ್ಪಂದಕ್ಕೆ ಅಂಗೀಕಾರ ನೀಡಿದೆ. ಸ್ವೀಡನ್ ದೊರೆಯ ಭಾರತ ಭೇಟಿ ಸಂದರ್ಭದಲ್ಲಿ 2019 ರ ಡಿಸೆಂಬರ್ 2 ರಂದು ತಿಳುವಳಿಕೆ ಪತ್ರಕ್ಕೆ ಸಹಿ ಹಾಕಲಾಗಿತ್ತು .


    ಅಂಟಾರ್ಕ್ಟಿಕ್ ಒಪ್ಪಂದ ಮತ್ತು ಪರಿಸರ ಸಂರಕ್ಷಣೆ ಕುರಿತ ಅಂಟಾರ್ಕ್ಟಿಕ್ ಒಪ್ಪಂದಕ್ಕೆ ಭಾರತ ಮತ್ತು ಸ್ವೀಡನ್ ಸಹಿ ಹಾಕಿರುವ ದೇಶಗಳು . ಎಂಟು ಆರ್ಕ್ಟಿಕ್ ರಾಷ್ಟ್ರಗಳ ಆರ್ಕ್ಟಿಕ್ ಕೌನ್ಸಿಲ್ನಲ್ಲಿ ಸ್ವೀಡನ್ ಸದಸ್ಯ ರಾಷ್ಟ್ರಗಳಲ್ಲಿ ಒಂದಾಗಿದೆ . ಆರ್ಕ್ಟಿಕ್ ಕೌನ್ಸಿಲ್ನಲ್ಲಿ ಭಾರತವು ವೀಕ್ಷಕ ಸ್ಥಾನಮಾನ ಹೊಂದಿದೆ . ಧ್ರುವ ಪ್ರದೇಶಗಳಲ್ಲಿ ಆರ್ಕ್ಟಿಕ್ ಮತ್ತು ಅಂಟಾರ್ಕ್ಟಿಕ್ ಎರಡರಲ್ಲೂ ಸ್ವೀಡನ್ ಹುರುಪಿನ ವೈಜ್ಞಾನಿಕ ಕಾರ್ಯಕ್ರಮವನ್ನು ಹೊಂದಿದೆ . ಅದೇ ರೀತಿ ಭಾರತವೂ ಸಹ ಧ್ರುವ ಪ್ರದೇಶಗಳಲ್ಲಿ ಮತ್ತು ಸಾಗರ ಕ್ಷೇತ್ರದಲ್ಲಿ ವೈಜ್ಞಾನಿಕ ಸಂಶೋಧನಾ ಕಾರ್ಯಕ್ರಮಗಳನ್ನು ನಡೆಸುತ್ತಿದೆ .


    ಭಾರತ ಮತ್ತು ಸ್ವೀಡನ್ ನಡುವಿನ ಧ್ರುವ ವಿಜ್ಞಾನದ ಸಹಯೋಗವು ಎರಡೂ ದೇಶಗಳು ಲಭ್ಯವಿರುವ ಪರಿಣತಿಯನ್ನು ಪರಸ್ಪರ ಹಂಚಿಕೊಳ್ಳಲು ಅನುವು ಮಾಡಿಕೊಡುತ್ತದೆ .

    
    
    (Release ID: 1598771) Visitor Counter : 13
    
    
      Read this release in: Assamese , English , Urdu , Hindi , Marathi , Bengali , Punjabi , Gujarati , Tamil , Telugu , Malayalam