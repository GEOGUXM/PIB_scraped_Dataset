      ಪ್ರಧಾನ ಮಂತ್ರಿಯವರ ಕಛೇರಿ

      32 ನೇ PRAGATI ಸಂವಾದದ ಅಧ್ಯಕ್ಷತೆ ವಹಿಸಿದ ಪ್ರಧಾನ ಮಂತ್ರಿಗಳು
      Posted On: 22 JAN 2020 5:11PM by PIB Bengaluru


    32 ನೇ PRAGATI ಸಂವಾದದ ಅಧ್ಯಕ್ಷತೆ ವಹಿಸಿದ ಪ್ರಧಾನ ಮಂತ್ರಿಗಳು


    ಪ್ರಧಾನ ಮಂತ್ರಿಗಳಾದ ಶ್ರೀ ನರೇಂದ್ರ ಮೋದಿಯವರು ಇಂದು 2020 ನೇ ಸಾಲಿನ ಪ್ರಥಮ PRAGATI ಸಭೆಯ ಅಧ್ಯಕ್ಷತೆ ವಹಿಸಿದರು . ರಾಜ್ಯ ಮತ್ತು ಕೇಂದ್ರ ಸರ್ಕಾರಗಳನ್ನು ಒಳಗೊಂಡ , ಸಕಾಲದಲ್ಲಿ ಅನುಷ್ಠಾನ ಮತ್ತು ಸಕಾರಾತ್ಮಕ ಆಡಳಿತಕ್ಕಾಗಿ ಐಸಿಟಿ ಆಧಾರಿತ ಬಹು ಮಾದರಿ ವೇದಿಕೆಯಾದ ಪ್ರಗತಿಯ ಮೂಲಕ ಪ್ರಧಾನ ಮಂತ್ರಿಗಳ 32 ನೇ ಸಂವಾದವನ್ನು ಇದು ಬಿಂಬಿಸಿತು .


    ಇಂದಿನ PRAGATI ಸಭೆಯಲ್ಲಿ ವಿಳಂಬವಾದ 9 ಯೋಜನೆಗಳೂ ಒಳಗೊಂಡಂತೆ ಒಟ್ಟು 11 ವಿಷಯಗಳ ಕುರಿತು ಪ್ರಧಾನ ಮಂತ್ರಿಗಳು ಚರ್ಚಿಸಿದರು . ಮೂರು ಕೇಂದ್ರಾಡಳಿತ ಸಚಿವಾಲಯ ಸೇರಿದಂತೆ ಒಡಿಶಾ , ತೆಲಂಗಾಣ , ಮಹಾರಾಷ್ಟ್ರ , ಜಾರ್ಖಂಡ್ , ಬಿಹಾರ್ , ಕರ್ನಾಟಕ , ಆಂಧ್ರಪ್ರದೇಶ , ಕೇರಳ , ಮತ್ತು ಉತ್ತರ ಪ್ರದೇಶ ಈ 9 ರಾಜ್ಯಗಳಲ್ಲಿ 24,000 ಕೋಟಿ ರೂಪಾಯಿ ವೆಚ್ಚದ ಈ 9 ಯೋಜನೆಗಳು ವ್ಯಾಪಿಸಿವೆ . ಇವುಗಳಲ್ಲಿ ರೈಲ್ವೇ ಸಚಿವಾಲಯದಿಂದ ಮೂರು , ರಸ್ತೆ ಸಾರಿಗೆ ಮತ್ತು ಹೆದ್ದಾರಿ ಸಚಿವಾಲಯದಿಂದ ಐದು ಮತ್ತು ಪೆಟ್ರೋಲಿಯಂ ಹಾಗೂ ನೈಸರ್ಗಿಕ ಅನಿಲ ಸಚಿವಾಲಯದಿಂದ ಒಂದು ಸೇರಿವೆ .


    ವಿಮಾ ಯೋಜನೆಯಡಿ ಪ್ರಗತಿ – ಪಿಎಂಜೆಜೆಬಿವೈ ಮತ್ತು ಪಿಎಂಎಸ್ ಬಿ ವೈ ಯೋಜನೆಗಳ ಪರಿಶೀಲನೆ


    ಪ್ರಧಾನ ಮಂತ್ರಿಯವರು ಈ ಸಭೆಯಲ್ಲಿ “ ಪ್ರಧಾನ ಮಂತ್ರಿ ಜೀವನ ಜ್ಯೋತಿ ವಿಮೆ ಯೋಜನೆ ” ( ಪಿಎಂಜೆಜೆಬಿವೈ ) “ ಪ್ರಧಾನ ಮಂತ್ರಿ ಸುರಕ್ಷಾ ವಿಮೆ ಯೋಜನೆ ” ( ಪಿಎಂಎಸ್ ಬಿ ವೈ ) ಮುಂತಾದ ಯೋಜನೆಗಳ ಕುಂದು ಕೋರತೆಗಳ ವಿಷಯಗಳಿಗೆ ಸಂಬಂಧಿಸಿದಂತೆ ಹಣಕಾಸು ಸೇವೆಗಳ ಲಾಖೆಯ ಅಡಿಯಲ್ಲಿ ಬರುವಂತಹ ವಿಮಾ ಯೋಜನೆಗಳ ಕಾರ್ಯ ಚಟುವಟಿಕೆಗಳನ್ನು ಪರಿಶೀಲಿಸಿದರು .


    ಪ್ರಧಾನ ಮಂತ್ರಿಯವರು ಈ - ಆಡಳಿತದ ಮೂಲಕ ಪರಿಣಾಮಕಾರಿ ಪೋಲಿಸಿಂಗ್ ಗಾಗಿ ಸಂಯೋಜಿತ ವ್ಯವಸ್ಥೆಯ ಯೋಜನೆಯನ್ನು ಅಪರಾಧ ಮತ್ತು ಅಪರಾಧಿಗಳನ್ನು ಪತ್ತೆಹಚ್ಚುವ ಜಾಲ ಹಾಗೂ ವ್ಯವಸ್ಥೆಗಳು ( ಸಿಸಿಟಿಎನ್ ಎಸ್ ) ನ ಪ್ರಗತಿಯ ಅವಲೋಕನಗೈದರು .


    ಹಿಂದಿನ 31 PRAGATI ಸಂವಾದಗಳಲ್ಲಿ , ಪ್ರಧಾನ ಮಂತ್ರಿಗಳು ಒಟ್ಟು 12.30 ಲಕ್ಷ ಕೋಟಿ ರೂಪಾಯಿಗಳ ಹೂಡಿಕೆಯ ಒಟ್ಟು 269 ಯೋಜನೆಗಳನ್ನು ಪರಿಶೀಲಿಸಿದ್ದಾರೆ . 17 ವಿಭಿನ್ನ ವಿಭಾಗಗಳ ಯೋಜನೆಗಳ ಮತ್ತು 47 ಸರ್ಕಾರೀ ಕಾರ್ಯಕ್ರಮಗಳಿಗೆ ಸಂಬಂಧಿಸಿದ ಕುಂದುಕೊರತೆ ನಿವಾರಣೆಯ ಪರಿಹಾರಗಳನ್ನೂ ಕೂಡಾ ಪ್ರಧಾನ ಮಂತ್ರಿಯವರು ಪರಿಶೀಲಿಸಿದ್ದಾರೆ .


    ***

    
    
    (Release ID: 1600261) Visitor Counter : 20
    
    
      Read this release in: Telugu , Assamese , Malayalam , Bengali , English , Urdu , Marathi , Hindi , Punjabi , Gujarati , Tamil