      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ಆರೋಗ್ಯ ಕ್ಷೇತ್ರದಲ್ಲಿ ಸಹಕಾರ ಕುರಿತ ಭಾರತ ಹಾಗು ಬಿಲ್ & ಮೆಲಿಂಡಾ ಗೇಟ್ಸ್ ಫೌಂಡೇಶನ್ (ಬಿಎಂಜಿಎಫ್) ನಡುವಿನ ಸಹಕಾರ ಒಪ್ಪಂದಕ್ಕೆ ಸಂಪುಟದ ಪೂರ್ವಾನ್ವಯ ಅನುಮೋದನೆ
      Posted On: 08 JAN 2020 3:16PM by PIB Bengaluru


    ಆರೋಗ್ಯ ಕ್ಷೇತ್ರದಲ್ಲಿ ಸಹಕಾರ ಕುರಿತ ಭಾರತ ಹಾಗು ಬಿಲ್ & ಮೆಲಿಂಡಾ ಗೇಟ್ಸ್ ಫೌಂಡೇಶನ್ ( ಬಿಎಂಜಿಎಫ್ ) ನಡುವಿನ ಸಹಕಾರ ಒಪ್ಪಂದಕ್ಕೆ ಸಂಪುಟದ ಪೂರ್ವಾನ್ವಯ ಅನುಮೋದನೆ


    ಪ್ರಧಾನಿ ಶ್ರೀ ನರೇಂದ್ರ ಮೋದಿ ಅವರ ಅಧ್ಯಕ್ಷತೆಯಲ್ಲಿ ನಡೆದ ಕೇಂದ್ರ ಸಚಿವ ಸಂಪುಟ ಸಭೆಯು , ಭಾರತ ಸರ್ಕಾರದ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಇಲಾಖೆ ( ಡಿಒಹೆಚ್ ‌ ಡಬ್ಲ್ಯು ) ಹಾಗು ಬಿಲ್ & ಮೆಲಿಂಡಾ ಗೇಟ್ಸ್ ಫೌಂಡೇಶನ್ ( ಬಿಎಂಜಿಎಫ್ ) ನಡುವಿನ ಸಹಕಾರ ಒಪ್ಪಂದಕ್ಕೆ ( ಎಂಒಸಿ ) ಪೂರ್ವಾನ್ವಯ ಅನುಮೋದನೆ ನೀಡಿದೆ . ಆರೋಗ್ಯ ಕ್ಷೇತ್ರದಲ್ಲಿ ಸಹಕಾರದ ಕುರಿತ ಒಪ್ಪಂದಕ್ಕೆ 2019 ರ ನವೆಂಬರ್ ‌ ನಲ್ಲಿ ಬಿಎಮ್ ‌ ಜಿಎಫ್ ‌ ನ ಸಹ - ಅಧ್ಯಕ್ಷ ಮತ್ತು ಟ್ರಸ್ಟಿ ಶ್ರೀ ಬಿಲ್ ಗೇಟ್ಸ್ ದೆಹಲಿಗೆ ಭೇಟಿ ನೀಡಿದ ಸಂದರ್ಭದಲ್ಲಿ ಸಹಿ ಹಾಕಲಾಗಿತ್ತು .


    ಸಹಕಾರ ಒಪ್ಪಂದ ( ಎಂಒಸಿ ) ಈ ಕೆಳಗಿನ ಸಹಕಾರ ಕ್ಷೇತ್ರಗಳನ್ನು ಒಳಗೊಂಡಿದೆ


    ಎ ) ತಾಯಂದಿರು , ನವಜಾತ ಶಿಶುಗಳು ಮತ್ತು ಮಕ್ಕಳ ಕಾಯಿಲೆ ಮತ್ತು ಮರಣ ಪ್ರಮಾಣವನ್ನು ತಗ್ಗಿಸಲು , ಅಗತ್ಯ ಪ್ರಾಥಮಿಕ ಆರೋಗ್ಯ , ರೋಗನಿರೋಧಕ ಮತ್ತು ಪೌಷ್ಠಿಕಾಂಶ ಸೇವೆಗಳ ವ್ಯಾಪ್ತಿ ಮತ್ತು ಗುಣಮಟ್ಟವನ್ನು ವಿಸ್ತರಿಸುವ ಮೂಲಕ ಪ್ರಮುಖ ಪೌಷ್ಟಿಕಾಂಶದ ಫಲಿತಾಂಶಗಳನ್ನು ಸುಧಾರಿಸುವುದು .


    ಬಿ ) ಕುಟುಂಬ ಯೋಜನೆ ವಿಧಾನಗಳಿಗೆ , ವಿಶೇಷವಾಗಿ ತಿರಿಗುಮುರುಗು ಮಾಡಬಲ್ಲ ವಿಧಾನಗಳಿಗಾಗಿ ಆಯ್ಕೆ ಮತ್ತು ಗುಣಮಟ್ಟದ ಅವಕಾಶಗಳನ್ನು ಹೆಚ್ಚಿಸುವುದು ಮತ್ತು ಕಡಿಮೆ ವಯಸ್ಸಿನ ಮಹಿಳೆಯರಿಗೆ ಲಭ್ಯತೆಯನ್ನು ಹೆಚ್ಚಿಸುವುದು .


    ಸಿ ) ಆಯ್ದ ಸಾಂಕ್ರಾಮಿಕ ರೋಗಗಳ ಹೊರೆ ಕಡಿಮೆ ಮಾಡುವುದು [ ಕ್ಷಯ , ವಿಸ್ಕರಲ್ ಲೀಶ್ಮೇನಿಯಾಸಿಸ್ ( ವಿಎಲ್ ), ದುಗ್ಧರಸ ಫಿಲೇರಿಯಾಸಿಸ್ ( ಎಲ್ಎಫ್ )].


    ಡಿ ) ಆರೋಗ್ಯ , ಡಿಜಿಟಲ್ ಆರೋಗ್ಯ , ಪೂರೈಕೆ ಸರಪಳಿಯನ್ನು ಬಲಪಡಿಸುವುದು ಮತ್ತು ಮೇಲ್ವಿಚಾರಣಾ ವ್ಯವಸ್ಥೆಗಳಿಗಾಗಿ ಬಜೆಟ್ ಬಳಕೆ , ನಿರ್ವಹಣೆ ಮತ್ತು ಮಾನವ ಸಂಪನ್ಮೂಲಗಳ ಕೌಶಲ್ಯಗಳು ಸೇರಿದಂತೆ ಆರೋಗ್ಯ ವ್ಯವಸ್ಥೆಗಳನ್ನು ಬಲಪಡಿಸುವುದು .


    ಸಹಕಾರದ ವಿವರಗಳನ್ನು ಇನ್ನಷ್ಟು ವಿಸ್ತರಿಸಲು ಮತ್ತು ಈ ಸಹಕಾರ ಒಪ್ಪಂದ ಅನುಷ್ಠಾನದ ಮೇಲ್ವಿಚಾರಣೆಗೆ ಕಾರ್ಯಕ್ರಮ ಕ್ರಿಯಾ ಸಮಿತಿಯನ್ನು ( ಪಿಎಸಿ ) ರಚಿಸಲಾಗುವುದು .

    
    
    (Release ID: 1598799) Visitor Counter : 3
    
    
      Read this release in: English , Urdu , Hindi , Tamil , Telugu