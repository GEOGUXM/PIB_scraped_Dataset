      ಪ್ರಧಾನ ಮಂತ್ರಿಯವರ ಕಛೇರಿ

      ಪ್ರಧಾನಿ ಮನದ ಮಾತು 8 ನೇ ಆವೃತ್ತಿ
      Posted On: 26 JAN 2020 6:35PM by PIB Bengaluru


    ಪ್ರಧಾನಿ ಮನದ ಮಾತು 8 ನೇ ಆವೃತ್ತಿ


    ನನ್ನ ಪ್ರೀತಿಯ ದೇಶವಾಸಿಗಳೇ , ನಮಸ್ಕಾರ . ಇಂದು ಜನವರಿ 26. ಗಣರಾಜ್ಯೋತ್ಸವ ದಿನದ ಅನಂತಾನಂತ ಶುಭಾಶಯಗಳು . ಇಂದು 2020 ರ ಮೊದಲ ಮನದ ಮಾತಿನಲ್ಲಿ ನಮ್ಮ ಭೇಟಿ . ಇದು ಈ ವರ್ಷದಲ್ಲಿ ಮೊದಲ ಕಾರ್ಯಕ್ರಮ ಕೂಡ , ಹಾಗೆಯೇ ಈ ದಶಕದ ಮೊದಲ ಕಾರ್ಯಕ್ರಮ ಸಹ ಆಗಿದೆ . ಗೆಳೆಯರೇ , ಈ ಬಾರಿ ಗಣರಾಜ್ಯೋತ್ಸವದ ಸಮಾರಂಭದ ಕಾರಣದಿಂದ ನಿಮ್ಮೊಂದಿಗಿನ ಮನದ ಮಾತಿನ ಸಮಯವನ್ನು ಬದಲಿಸುವುದು ಒಳ್ಳೆಯದು ಅನ್ನಿಸಿತು . ಆದ್ದರಿಂದ ಒಂದು ಬೇರೆ ಸಮಯವನ್ನು ನಿಗದಿಗೊಳಿಸಿ ಇಂದು ನಿಮ್ಮೊಂದಿಗೆ ಮನದ ಮಾತನ್ನು ಆಡುತ್ತಿದ್ದೇನೆ . ಗೆಳೆಯರೇ , ದಿನ ಬದಲಾಗುತ್ತದೆ , ವಾರಗಳು ಬದಲಾಗುತ್ತವೆ , ತಿಂಗಳುಗಳು ಸಹ ಉರುಳುತ್ತವೆ , ವರ್ಷಗಳೂ ಬದಲಾಗುತ್ತವೆ , ಆದರೆ ಭಾರತೀಯರ ಉತ್ಸಾಹ ಮತ್ತು “ ನಾವು ಕೂಡ ಯಾರಿಗೂ ಕಡಿಮೆಯಿಲ್ಲ , ಏನಾದರೂ ಮಾಡಿಯೇ ಮಾಡುತ್ತೇವೆ ” ಎನ್ನುವ ಈ ‘ can do ’ ಮನೋಭಾವ , ಸಂಕಲ್ಪದೊಂದಿಗೆ ಹೊರಹೊಮ್ಮುತ್ತಿದೆ . ದೇಶ ಮತ್ತು ಸಮಾಜಕ್ಕಾಗಿ ಏನನ್ನಾದರೂ ಮಾಡಬೇಕೆಂಬ ಭಾವನೆ , ಪ್ರತಿದಿನ , ಮೊದಲಿಗಿಂತಲೂ ಹೆಚ್ಚು ಬಲಿಷ್ಠವಾಗುತ್ತಾ ಹೋಗುತ್ತಿದೆ . ಗೆಳೆಯರೇ , ಮನದ ಮಾತು ವೇದಿಕೆಯಲ್ಲಿ ಹೊಸ ಹೊಸ ವಿಷಯಗಳ ಬಗ್ಗೆ ಚರ್ಚೆ ಮಾಡಲು ಮತ್ತು ಭಾರತವನ್ನು ವಿಜೃಂಭಿಸಲು ಮತ್ತೊಮ್ಮೆ ನಾವೆಲ್ಲರೂ ಒಟ್ಟಿಗೆ ಸೇರಿದ್ದೇವೆ . ಮನದ ಮಾತು – sharing, caring and growing together ಎನ್ನುವುದಕ್ಕೆ ಒಂದು ಒಳ್ಳೆಯ ಹಾಗೂ ಸಾಮಾನ್ಯ ವೇದಿಕೆ ಆಗಿಬಿಟ್ಟಿದೆ . ಪ್ರತೀ ತಿಂಗಳೂ ಸಾವಿರಾರು ಸಂಖ್ಯೆಯಲ್ಲಿ ಜನರು , ತಮ್ಮ ಸಲಹೆಗಳು , ಪ್ರಯತ್ನಗಳು ಮತ್ತು ಅನುಭವಗಳನ್ನು ಹಂಚಿಕೊಳ್ಳುತ್ತಾರೆ . ಅವುಗಳಲ್ಲಿ ಸಮಾಜಕ್ಕೆ ಪ್ರೇರಣೆ ನೀಡುವಂತಹ ಕೆಲವು ಮಾತುಗಳು , ಜನರ ಅಸಾಧಾರಣ ಪ್ರಯತ್ನಗಳು ಇವುಗಳ ಬಗ್ಗೆ ನಮಗೆ ಚರ್ಚೆ ಮಾಡುವ ಅವಕಾಶ ಸಿಗುತ್ತದೆ .


    ಯಾರೋ ಮಾಡಿ ತೋರಿಸಿದ್ದಾರೆ ಅಂದರೆ ನಾವೂ ಕೂಡ ಮಾಡಬಹುದೇ ? ಆ ಪ್ರಯೋಗವನ್ನು ಇಡೀ ದೇಶದಲ್ಲಿ ಪುನರಾವರ್ತಿಸಿ ಒಂದು ದೊಡ್ಡ ಪರಿವರ್ತನೆಯನ್ನು ತರಬಹುದೇ ? ಅದನ್ನು ಸಮಾಜದಲ್ಲಿ ಒಂದು ಸಹಜ ಅಭ್ಯಾಸದ ರೂಪದಲ್ಲಿ ವಿಕಸನಗೊಳಿಸಿ ಆ ಪರಿಪರ್ತನೆಗೆ ಒಂದು ಮಾನ್ಯತೆ ದೊರಕಿಸಿಕೊಡಬಹುದೇ ? ಇಂತಹ ಕೆಲವು ಪ್ರಶ್ನೆಗಳಿಗೆ ಉತ್ತರ ಹುಡುಕುತ್ತಾ ಹುಡುಕುತ್ತಾ ಪ್ರತಿ ತಿಂಗಳು ಮನದ ಮಾತಿನಲ್ಲಿ ಕೆಲವು ಮನವಿಗಳು , ಆಹ್ವಾನಗಳು , ಏನನ್ನಾದರೂ ಮಾಡಿ ತೋರಿಸುವ ಸಂಕಲ್ಪಗಳು - ಇವುಗಳ ಸರಮಾಲೆಯೇ ಸೃಷ್ಟಿಯಾಗುತ್ತದೆ . ಕಳೆದ ಎ μÉ ್ಟೂೀ ವರ್ಷಗಳಲ್ಲಿ ನಾವು ‘No to single use plastic’, ‘ ಖಾದಿ ’, ಮತ್ತು ‘ ಸ್ಥಳೀಯ ಖರೀದಿ ’ ಇವುಗಳ ಬಗ್ಗೆ , ಸ್ವಚ್ಚತೆಯ ವಿಷಯವಾಗಿ , ಹೆಣ್ಣುಮಕ್ಕಳ ಮಾನ - ಸಮ್ಮಾನದ ಚರ್ಚೆಗಳು , less cash Economy ಯಂತಹ ಹೊಸ ವಿಚಾರಗಳು ಮತ್ತು ಅವುಗಳನ್ನು ಬಲಪಡಿಸುವುದು – ಇಂತಹ ಹಲವಾರು ಸಣ್ಣ ಸಣ್ಣ ಸಂಕಲ್ಪಗಳನ್ನು ಮಾಡಿರಬಹುದು . ಇಂತಹ ಹಲವಾರು ಸಂಕಲ್ಪಗಳ ಹುಟ್ಟು ನಮ್ಮ ಈ ಸಣ್ಣ ಪುಟ್ಟ ಮನದ ಮಾತುಗಳಲ್ಲೇ ಆಗಿದೆ . ಮತ್ತು ಅದಕ್ಕೆ ನೀವೇ ಬಲವನ್ನೂ ನೀಡಿದ್ದೀರಿ .


    ಬಿಹಾರದ ಶ್ರೀಮಾನ್ ಶೈಲೇಶ್ ಅವರು ಬರೆದಿರುವ ಬಹಳ ಪ್ರೀತಿಯ ಒಂದು ಪತ್ರ ನನಗೆ ಸಿಕ್ಕಿದೆ . ಅಂದಹಾಗೆ , ಅವರು ಈಗ ಬಿಹಾರದಲ್ಲಿ ವಾಸಿಸುತ್ತಿಲ್ಲ . ಅವರು ದೆಹಲಿಯಲ್ಲಿ ಇದ್ದು ಯಾವುದೋ ಒಂದು ಸರ್ಕಾರೇತರ ಸಂಸ್ಥೆಯಲ್ಲಿ ಕೆಲಸ ಮಾಡುತ್ತಿದ್ದಾರೆ ಎಂದು ಹೇಳಿದ್ದಾರೆ . ಅವರು – “ ಮೋದಿಯವರೇ , ನೀವು ಪ್ರತಿ ಮನದ ಮಾತು ಕಾರ್ಯಕ್ರಮದಲ್ಲಿ ಏನಾದರೂ ಅಪೀಲು ಮಾಡುತ್ತೀರಿ . ನಾನು ಅವುಗಳಲ್ಲಿ ಬಹಳಷ್ಟು ಕೆಲಸಗಳನ್ನು ಮಾಡಿದ್ದೇನೆ . ಈ ಛಳಿಗಾಲದಲ್ಲಿ ನಾನು ಜನರ ಮನೆಗಳಿಂದ ಬಟ್ಟೆಗಳನ್ನು ಒಟ್ಟು ಸೇರಿಸಿ ಅವಶ್ಯಕತೆ ಇದ್ದವರಿಗೆ ಹಂಚಿದ್ದೇನೆ . ಮನದ ಮಾತಿನಿಂದ ನಾನು ಬಹಳಷ್ಟು ಕೆಲಸಗಳನ್ನು ಮಾಡಲು ಪ್ರಾರಂಭಿಸಿದ್ದೇನೆ . ಆದರೆ ನಿಧಾನವಾಗಿ ಕೆಲವನ್ನು ನಾನು ಮರೆತುಬಿಟ್ಟೆ ಮತ್ತೆ ಕೆಲವು ವಿಷಯಗಳು ಬಿಟ್ಟು ಹೋದವು . ನಾನು ಈ ಹೊಸವರ್ಷದಲ್ಲಿ ಮನದ ಮಾತಿನ ಬಗ್ಗೆ ಒಂದು ಚಾರ್ಟರ್ ಮಾಡಿದ್ದೇನೆ . ಅದರಲ್ಲಿ ಈ ಎಲ್ಲಾ ವಿಷಯಗಳ ಒಂದು ಪಟ್ಟಿ ಮಾಡಿದ್ದೇನೆ . ಹೇಗೆ ಜನರು ಹೊಸವರ್ಷದ ಸಂಕಲ್ಪ ಮಾಡುತ್ತಾರೋ ಅದೇ ರೀತಿ ಇದು ನನ್ನ ಹೊಸವರ್ಷದ ಸಾಮಾಜಿಕ ಸಂಕಲ್ಪ . ಇವೆಲ್ಲಾ ಸಣ್ಣ ಸಣ್ಣ ವಿಷಯಗಳು , ಆದರೆ ದೊಡ್ಡ ಬದಲಾವಣೆಯನ್ನು ತರಬಲ್ಲದು ಎಂದು ನನಗೆ ಅನ್ನಿಸುತ್ತದೆ . ನೀವು ನನ್ನ ಈ ಚಾರ್ಟರ್ ‍ ಗೆ ಆಟೋಗ್ರಾಫ್ ನೀಡಿ ನನಗೆ ಹಿಂತಿರುಗಿ ಕಳುಹಿಸುವುದಕ್ಕಾಗುತ್ತದೆಯೇ ?” ಎಂದು ಬರೆದಿದ್ದಾರೆ . ಶೈಲೇಶ್ ಅವರೇ , ನಿಮಗೆ ಅನಂತಾನಂತ ಅಭಿನಂದನೆಗಳು ಮತ್ತು ಶುಭಾಶಯಗಳು . ನಿಮ್ಮ ಹೊಸವರ್ಷದ ಸಂಕಲ್ಪಕ್ಕೆ ಮನದ ಮಾತಿನ ಚಾರ್ಟರ್ ತುಂಬಾ ಹೊಸತನದಿಂದ ಕೂಡಿದೆ . ನಾನು ನನ್ನ ಕಡೆಯಿಂದ ಶುಭಕಾಮನೆಗಳನ್ನು ಬರೆದು ಇದನ್ನು ಖಂಡಿತವಾಗಿ ನಿಮಗೆ ಹಿಂತಿರುಗಿಸಿ ಕಳುಹಿಸುತ್ತೇನೆ . ಸ್ನೇಹಿತರೇ , ಈ ಮನದ ಮಾತಿನ ಚಾರ್ಟರ್ ‍ ನ್ನು ನಾನು ಓದುತ್ತಿರುವಾಗ ಇಷ್ಟೊಂದು ಮಾತುಗಳಿವೆಯೇ ಎಂದು ನನಗೆ ಕೂಡ ಆಶ್ಚರ್ಯವಾಯಿತು . ಎಷ್ಟೊಂದು ಹ್ಯಾಶ್ ಟ್ಯಾಗ್ ಗಳಿವೆ ,, ಮತ್ತು ನಾವೆಲ್ಲಾ ಸೇರಿ ಬಹಳಷ್ಟು ಪ್ರಯತ್ನವನ್ನೂ ಪಟ್ಟಿದ್ದೇವೆ . ಒಮ್ಮೆ ನಾವು ‘ ಸಂದೇಶ್ ಟು ಸೋಲ್ಜರ್ಸ್ ’ ನ ಜೊತೆಗೆ ನಮ್ಮ ಸೈನಿಕರ ಜೊತೆ ಭಾವನಾತ್ಮಕವಾಗಿ ಮತ್ತು ಸಧೃಢವಾಗಿ ಬೆಸೆದುಕೊಳ್ಳುವ ಅಭಿಯಾನವನ್ನು ನಡೆಸಿದೆವು , ‘Khadi for Nation - Khadi for Fashion’ ನ ಜೊತೆಗೆ ಖಾದಿಯ ವ್ಯಾಪಾರವನ್ನು ಹೊಸ ಗುರಿಯತ್ತ ತಲುಪಿಸಿದೆವು , ‘buy local’ ಎನ್ನುವ ಮಂತ್ರವನ್ನು ನಮ್ಮದಾಗಿಸಿಕೊಂಡೆವು , ‘ ನಾವು ಸಧೃಢರಾಗಿದ್ದರೆ ಭಾರತ ಸಧೃಢ ’ ಎನ್ನುತ್ತಾ ಫಿಟ್ನೆಸ್ ‍ ನ ವಿಷಯವಾಗಿ ಜಾಗೃತಿಯನ್ನು ಹೆಚ್ಚಿಸಿದೆವು , ‘My Clean India’ ಅಥವಾ ‘Statue Cleaning’ ನ ಪ್ರಯತ್ನದಿಂದ ಸ್ವಚ್ಚತೆಯನ್ನು ಒಂದು m ಚಿ ss moveme ಟಿಣ ಮಾಡಿದೆವು , # ಓ o ಖಿ o ಆಡಿ ugs, #NoToDrugs, #BharatKiLakshami, #Self4Society, #StressFreeExams, #SurakshaBandhan, #DigitalEconomy, #RoadSafety,,,,,, ಅಬ್ಬಬ್ಬಾ ,,, ಎಣಿಸುವುದಕ್ಕೆ ಆಗುತ್ತಿಲ್ಲ ..


    ಶೈಲೇಶ್ ಅವರೇ , ನಿಮ್ಮ ಈ ಮನದ ಮಾತಿನ ಚಾರ್ಟರ್ ನೋಡಿ ಈ ಪಟ್ಟಿ ತುಂಬಾ ದೊಡ್ಡದಿದೆ ಎಂದು ನನಗೆ ಅರಿವಾಯಿತು . ಬನ್ನಿ , ಈ ಯಾತ್ರೆಯನ್ನು ಮುಂದುವರೆಸೋಣ . ಮನದ ಮಾತಿನ ಚಾರ್ಟರ್ ‍ ನಿಂದ ನಿಮ್ಮ ಇಷ್ಟದ ಯಾವುದೇ ರೀತಿಯ ವಿಷಯಗಳಿಗೆ ಕೈಜೋಡಿಸಿ . ಹ್ಯಾಷ್ ಟ್ಯಾಗ್ ಉಪಯೋಗಿಸಿ ಎಲ್ಲರೊಂದಿಗೆ ಹೆಮ್ಮೆಯಿಂದ ನಿಮ್ಮ ಕೊಡುಗೆಯನ್ನು ಹಂಚಿಕೊಳ್ಳಿ . ಸ್ನೇಹಿತರು , ಸಂಬಂಧಿಕರು ಮತ್ತು ಎಲ್ಲರನ್ನೂ ಪ್ರೇರೇಪಿಸಿ . ಪ್ರತಿಯೊಬ್ಬ ಭಾರತೀಯನೂ ಒಂದು ಹೆಜ್ಜೆ ನಡೆದರೆ ನಮ್ಮ ದೇಶವು 130 ಕೋಟಿ ಹೆಜ್ಜೆಗಳಷ್ಟು ಮುನ್ನುಗ್ಗುತ್ತದೆ . ಚರೈವೇತಿ – ಚರೈವೇತಿ – ಚರೈವೇತಿ – ಮುಂದೆ ಸಾಗುತ್ತಿರು – ಸಾಗುತ್ತಿರು – ಮುಂದೆ ಸಾಗುತ್ತಿರು ಎನ್ನುವ ಮಂತ್ರವನ್ನು ಮನಗಂಡು ನಮ್ಮ ಪ್ರಯತ್ನ ಮಾಡುತ್ತಲೇ ಇರೋಣ .


    ನನ್ನ ಪ್ರೀತಿಯ ದೇಶವಾಸಿಗಳೇ , ನಾವು ಮನದ ಮಾತು ಚಾರ್ಟರ್ ‍ ನ ಬಗ್ಗೆ ಮಾತನಾಡಿದೆವು . ಸ್ವಚ್ಚತೆಯ ನಂತರ ಜನರ ಪಾಲ್ಗೊಳ್ಳುವಿಕೆಯ ಭಾವನೆ ಅಂದರೆ participative spirit ಇಂದು ಮತ್ತೊಂದು ಕ್ಷೇತ್ರದಲ್ಲಿ ಬಹಳ ವೇಗವನ್ನು ಪಡೆದುಕೊಳ್ಳುತ್ತಿದೆ - ಅದು ... “ ಜಲ ಸಂರಕ್ಷಣೆ ”. ನೀರಿನ ಸಂರಕ್ಷಣೆಗಾಗಿ ಬಹಳಷ್ಟು ಹೊಸ ಕಲ್ಪನೆಯ ಪ್ರಯತ್ನಗಳು ದೇಶದ ಮೂಲೆ ಮೂಲೆಯಲ್ಲೂ ವ್ಯಾಪಕವಾಗಿ ನಡೆಯುತ್ತಿವೆ . ಕಳೆದ ಮಾನ್ಸೂನ್ ಸಮಯದಲ್ಲಿ ಪ್ರಾರಂಭವಾದ ಈ ‘ ಜಲ - ಶಕ್ತಿ ಅಭಿಯಾನ ’, ಜನರ ಪಾಲ್ಗೊಳ್ಳುವಿಕೆಯಿಚಿದ , ಸಫಲತೆಯ ಕಡೆಗೆ ಮುಂದುವರೆಯುತ್ತಿದೆ ಎಂದು ಹೇಳುವುದಕ್ಕೆ ನನಗೆ ಬಹಳ ಸಂತೋಷವಾಗುತ್ತದೆ . ಹೆಚ್ಚಿನ ಸಂಖ್ಯೆಯ ಕೆರೆ - ಕುಂಟೆಗಳ ನಿರ್ಮಾಣವಾಗಿದೆ . ಈ ಅಭಿಯಾನದಲ್ಲಿ ಸಮಾಜದ ಪ್ರತಿಯೊಂದು ವರ್ಗದ ಜನರೂ ತಮ್ಮ ಕೊಡುಗೆ ನೀಡಿದ್ದಾರೆ ಎನ್ನುವುದು ಎಲ್ಲಕ್ಕಿಂತ ದೊಡ್ಡ ವಿಷಯ . ಈಗ ರಾಜಾಸ್ಥಾನದ ಝಾಲೋರ್ ಜಿಲ್ಲೆಯನ್ನೇ ನೋಡಿ , ಇಲ್ಲಿಯ ಎರಡು ಐತಿಹಾಸಿಕ ನೀರಿನ ಕೊಳಗಳು , ಕೊಳಚೆ ಮತ್ತು ದುರ್ನಾತ ಬೀರುವ ನೀರಿನ ಆಗರವಾಗಿದ್ದವು . ಆಮೇಲೇನು .. ಭದ್ರಾಯು ಮತ್ತು ಥಾನ್ ‍ ವಾಲಾ ಪಂಚಾಯ್ತಿಯ ನೂರಾರು ಜನರು ಜಲಶಕ್ತಿ ಅಭಿಯಾನದ ಅಡಿಯಲ್ಲಿ ಇವುಗಳನ್ನು ಪುನರುಜ್ಜೀವನಗೊಳಿಸುವ ಪ್ರತಿಜ್ಞೆ ಮಾಡಿದರು . ಆ ಜನರು ಮಳೆಗಾಲಕ್ಕೆ ಮುಂಚೆಯೇ ಈ ಕೊಳಗಳಲ್ಲಿ ಸೇರಿಕೊಂಡಿದ್ದ ಕೊಳಚೆ ನೀರು , ಕಸ , ಕೆಸರು ಇವನ್ನೆಲ್ಲ ಸ್ವಚ್ಚಗೊಳಿಸುವುದಕ್ಕೆ ಸೇರಿಕೊಂಡರು . ಈ ಅಭಿಯಾನಕ್ಕಾಗಿ ಕೆಲವರು ಶ್ರಮದಾನ ಮಾಡಿದರೆ ಕೆಲವರು ಧನಸಹಾಯ ಮಾಡಿದರು . ಇದರ ಪರಿಣಾಮ . . ಇಂದು ಆ ಕೊಳಗಳು ಅಲ್ಲಿಯ ಜನರ ಜೀವನಾಡಿಯಾಗಿವೆ . ಉತ್ತರ ಪ್ರದೇಶದ ಬಾರಾಬಂಕಿಯ ಕಥೆ ಕೂಡ ಇದೇ ರೀತಿಯದ್ದಾಗಿದೆ . ಇಲ್ಲಿ 43 ಹೆಕ್ಟೇರ್ ಪ್ರದೇಶದಲ್ಲಿ ಹರಡಿರುವ ಸರಾಹಿ ಸರೋವರ ತನ್ನ ಕೊನೆಯುಸಿರನ್ನು ಎಳೆಯುತ್ತಿತ್ತು . ಆದರೆ ಗ್ರಾಮೀಣ ಜನರು ತಮ್ಮ ಸಂಕಲ್ಪ ಶಕ್ತಿಯಿಂದ ಇದಕ್ಕೆ ಹೊಸ ಜೀವ ತುಂಬಿದರು . ಇಷ್ಟು ದೊಡ್ಡ ಕೆಲಸದ ದಾರಿಯಲ್ಲಿ ಇವರು ಯಾವುದೇ ರೀತಿಯ ಕೊರತೆಯೂ ಬಾರದಂತೆ ನೋಡಿಕೊಂಡರು . ಒಂದರ ಹಿಂದೆ ಒಂದರಂತೆ ಎ μÉ ್ಟೂೀ ಹಳ್ಳಿಗಳು ಇದರಲ್ಲಿ ಬೆಸೆದುಕೊಂಡವು . ಇವರೆಲ್ಲ ಸರೋವರದ ನಾಲ್ಕೂ ಕಡೆ ಒಂದು ಮೀಟರ್ ಎತ್ತರದ ಕಟ್ಟೆಯನ್ನು ನಿರ್ಮಿಸಿದರು . ಇಂದು ಸರೋವರದಲ್ಲಿ ನೀರು ತುಂಬಿ ಕಂಗೊಳಿಸುತ್ತಿದೆ ಮತ್ತು ಸುತ್ತಮುತ್ತಲ ವಾತಾವರಣದಲ್ಲಿ ಪಕ್ಷಿಗಳ ಕಲರವ ಕೇಳಿಬರುತ್ತಿದೆ .


    ಉತ್ತರಾಖಂಡದ ಅಲ್ಮೋರಾ – ಹಲ್ ‍ ದ್ವಾನಿ ಹೈವೇಗೆ ತಾಕಿಕೊಂಡಿರುವ ಸುನಿಯಾಕೊಟ್ ಹಳ್ಳಿಯಿಂದ ಕೂಡ ಜನರ ಪಾಲ್ಗೊಳ್ಳುವಿಕೆಯ ಇಂತಹದೇ ಒಂದು ಉದಾಹರಣೆ ನಮ್ಮ ಮುಂದಿದೆ . ಜಲಕ್ಷಾಮದಿಂದ ಪಾರಾಗಲು ಹಳ್ಳಿಯ ಜನರು ತಾವೇ ಸ್ವತಃ ಹಳ್ಳಿಯವರೆಗೆ ನೀರನ್ನು ತರುವ ಸಂಕಲ್ಪ ಮಾಡಿದರು . ಆಮೇಲೇನು ? ಜನರು ತಮ್ಮಲ್ಲೇ ದುಡ್ಡು ಹೊಂದಿಸಿದರು , ಯೋಜನೆ ತಯಾರಾಯಿತು , ಶ್ರಮದಾನ ನಡೆಯಿತು ಮತ್ತು ಒಂದು ಕಿಲೋಮೀಟರ್ ದೂರದಿಂದ ಹಳ್ಳಿಯವರೆಗೆ ಕೊಳವೆಗಳನ್ನು ಅಳವಡಿಸಲಾಯಿತು , ಪಂಪಿಂಗ್ ಸ್ಟೇಷನ್ ಹಾಕಲಾಯಿತು , ಎರಡು ದಶಕಗಳಿಗೂ ಹೆಚ್ಚಿನ ಕಾಲದ ಸಮಸ್ಯೆ ನೋಡುನೋಡುತ್ತಿದ್ದಂತೆ ನಿವಾರಣೆಯಾಯಿತು .


    ಅದೇ ರೀತಿ ತಮಿಳುನಾಡಿನಿಂದ ಬೋರ್ ವೆಲ್ ಗೆ ಮಳೆನೀರು ಸಂಗ್ರಹಿಸಿಕೊಡುವ ಬಹಳ ಒಳ್ಳೆಯ ಬಹಳ ಒಳ್ಳೆಯ ನವೀನ ಮಾದರಿಯ ಉಪಾಯ ತಿಳಿದು ಬಂದಿದೆ . ದೇಶದೆಲ್ಲೆಡೆ ಜಲ ಸಂರಕ್ಷಣೆಗೆ ಸಂಬಂಧಿಸಿದಂತೆ ಇಂತಹ ಬಹಳಷ್ಟು ಕಥೆಗಳಿವೆ . ಮತ್ತು ಇವು ನವ ಭಾರತದ ಸಂಕಲ್ಪಕ್ಕೆ ಬಲ ನೀಡುತ್ತಿವೆ . ಇಂದು ನಮ್ಮ ಜಲಶಕ್ತಿ ಚಾಂಪಿಯನ್ ‍ ಗಳ ಕಥೆಗಳನ್ನು ಕೇಳುವುದಕ್ಕೆ ಇಡೀ ದೇಶ ಉತ್ಸುಕತೆ ತೋರುತ್ತಿದೆ . ನೀರಿನ ಉಳಿತಾಯ ಮತ್ತು ನೀರಿನ ಸಂರಕ್ಷಣೆಗಾಗಿ ಆಗುತ್ತಿರುವ ನಿಮ್ಮ ಅಥವಾ ನಿಮ್ಮ ಸುತ್ತಮುತ್ತಲ ಜನರ ಪ್ರಯತ್ನಗಳ ಕಥೆಗಳನ್ನು , ಭಾವಚಿತ್ರಗಳು ಮತ್ತು ವೀಡಿಯೊಗಳನ್ನು #jalshakti4India ಇದರಲ್ಲಿ ಖಂಡಿತವಾಗಿ ಹಂಚಿಕೊಳ್ಳಿ ಎನ್ನುವುದು ನಿಮ್ಮಲ್ಲಿ ನನ್ನ ಮನವಿ .


    ನನ್ನ ಪ್ರೀತಿಯ ದೇಶವಾಸಿಗಳೇ ಮತ್ತು ವಿಶೇಷವಾಗಿ ನನ್ನ ಯುವ ಮಿತ್ರರೇ , ಇಂದು ಮನದ ಮಾತಿನ ಮುಖಾಂತರ ನಾನು ಅಸ್ಸಾಂ ಸರ್ಕಾರಕ್ಕೂ ಮತ್ತು ಅಸ್ಸಾಂ ಜನತೆಗೂ ‘ ಖೇಲೋ ಇಂಡಿಯಾ ’ ದ ಅತ್ಯುತ್ತಮ ಆತಿಥ್ಯಕ್ಕ್ಕೆ ಅನಂತಾನಂತ ಅಭಿನಂದನೆಗಳನ್ನು ಹೇಳುತ್ತಿದ್ದೇನೆ . ಗೆಳೆಯರೇ , ಇದೇ ಜನವರಿ 22 ರಂದು ಗುವಹಾಟಿಯಲ್ಲಿ ಮೂರನೇ ‘ ಖೇಲೋ ಇಂಡಿಯಾ ಗೇಮ್ಸ್ ’ ಇದರ ಮುಕ್ತಾಯ ಸಮಾರಂಭ ಆಗಿದೆ . ಇದರಲ್ಲಿ ವಿಭಿನ್ನ ರಾಜ್ಯಗಳ ಸುಮಾರು 6 ಸಾವಿರ ಆಟಗಾರರು ಭಾಗವಹಿಸಿದ್ದರು . ಆಟಗಳ ಈ ಮಹೋತ್ಸವದಲ್ಲಿ 80 ರೆಕಾರ್ಡ್ ‍ ಗಳು ಮುರಿಯಲ್ಪಟ್ಟವು ಎಂದು ತಿಳಿದು ನಿಮಗೆ ಆಶ್ಚರ್ಯವಾಗಬಹುದು ಮತ್ತು ಅವುಗಳಲ್ಲಿ 56 ರೆಕಾರ್ಡ್ ‍ ಗಳನ್ನು ಮುರಿಯುವ ಕೆಲಸವನ್ನು ನಮ್ಮ ಹೆಣ್ಣುಮಕ್ಕಳು ಮಾಡಿದ್ದಾರೆ ಎಂದು ಹೇಳಲು ನನಗೆ ಹೆಮ್ಮೆ ಎನಿಸುತ್ತದೆ . ಈ ಸಾಧನೆಯ ಶ್ರೇಯಸ್ಸು ಹೆಣ್ಣುಮಕ್ಕಳಿಗೆ ಸಲ್ಲುತ್ತದೆ . ವಿಜೇತರೂ ಸೇರಿದಂತೆ ಭಾಗವಹಿಸಿದ ಎಲ್ಲಾ ಆಟಗಾರರಿಗೂ ನಾನು ಅಭಿನಂದನೆಗಳನ್ನು ತಿಳಿಸುತ್ತಿದ್ದೇನೆ . ಜೊತೆಗೆ ಖೇಲೋ ಇಂಡಿಯಾ ಗೇಮ್ಸ್ ‍ ನ್ನು ಯಶಸ್ವಿಯಾಗಿ ಆಯೋಜಿಸಿದ್ದಕ್ಕೆ ಇದರೊಂದಿಗೆ ಕಾರ್ಯ ನಿರ್ವಹಿಸಿದ ಎಲ್ಲಾ ಜನರಿಗೂ , ತರಬೇತುದಾರರಿಗೂ ಮತ್ತು ತಾಂತ್ರಿಕ ಅಧಿಕಾರಿಗಳಿಗೂ ನನ್ನ ಕೃತಜ್ಞತೆಗಳನ್ನು ತಿಳಿಸುತ್ತಿದ್ದೇನೆ . ಪ್ರತಿ ವರ್ಷವೂ ಖೇಲೋ ಇಂಡಿಯಾ ಗೇಮ್ಸ್ ‍ ನಲ್ಲಿ ಆಟಗಾರರ ಭಾಗವಹಿಸುವಿಕೆ ಹೆಚ್ಚಾಗುತ್ತಿದೆ ಎನ್ನುವುದು ನಮಗೆಲ್ಲರಿಗೂ ಬಹಳ ಸಂತಸದ ವಿಚಾರ . ಇದು , ಶಾಲಾ ಮಟ್ಟದಲ್ಲಿ ಮಕ್ಕಳಲ್ಲಿ ಆಟಗಳ ಬಗ್ಗೆ ಒಲವು ಎಷ್ಟು ಹೆಚ್ಚಾಗುತ್ತಿದೆ ಎನ್ನುವುದನ್ನು ತಿಳಿಸುತ್ತದೆ . 2018 ರಲ್ಲಿ ಖೇಲೋ ಇಂಡಿಯಾ ಗೇಮ್ಸ್ ಪ್ರಾರಂಭವಾದಾಗ ಇದರಲ್ಲಿ 3500 ಆಟಗಾರರು ಭಾಗವಹಿಸಿದ್ದರು . ಆದರೆ ಕಳೆದ ಮೂರು ವರ್ಷಗಳಲ್ಲಿ ಆಟಗಾರರ ಸಂಖ್ಯೆ 6 ಸಾವಿರಕ್ಕೂ ಅಧಿಕವಾಗಿದೆ ಅಂದರೆ ಸುಮಾರು ಎರಡರಷ್ಡಾಗಿದೆ ಎಂದು ನಿಮಗೆ ಹೇಳಲು ಬಯಸುತ್ತೇನೆ . ಇದಿಷ್ಟೆ ಅಲ್ಲ , ಬರೀ ಮೂರು ವರ್ಷಗಳಲ್ಲಿ ಖೇಲೋ ಇಂಡಿಯಾ ಗೇಮ್ಸ್ ‍ ನ ಮೂಲಕ 3200 ಪ್ರತಿಭಾವಂತ ಮಕ್ಕಳು ಹೊರಹೊಮ್ಮಿದ್ದಾರೆ . ಇವರಲ್ಲಿ ಬಹಳಷ್ಟು ಮಕ್ಕಳು ಅಭಾವ ಮತ್ತು ಬಡತನದ ಮಧ್ಯೆ ಅರಳಿ ದೊಡ್ಡವರಾಗಿದ್ದಾರೆ . ಖೇಲೋ ಇಂಡಿಯಾ ಗೇಮ್ಸ್ ‍ ನಲ್ಲಿ ಭಾಗವಹಿಸಿದ ಮಕ್ಕಳು ಮತ್ತು ಅವರ ತಂದೆ ತಾಯಿಯರ ಧೈರ್ಯ ಮತ್ತು ಧೃಢ ಸಂಕಲ್ಪದ ಕಥೆಗಳು ಹೇಗಿವೆ ಎಂದರೆ ಅವು ಪ್ರತಿಯೊಬ್ಬ ಭಾರತೀಯನಿಗೂ ಪ್ರೇರಣೆ ನೀಡುತ್ತವೆ . ಗುವಹಾಟಿಯ ಪೂರ್ಣಿಮಾ ಮಂಡಲ್ ಅವರನ್ನೇ ನೋಡಿ , ಅವರು ಗುವಹಾಟಿ ನಗರಸಭೆಯಲ್ಲಿ ಕಸಗುಡಿಸುವ ಕೆಲಸ ಮಾಡುತ್ತಾರೆ , ಆದರೆ ಅವರ ಮಗಳು ಮಾಳವಿಕಾ ಅಲ್ಲಿ ಫುಟ್ ‍ ಬಾಲ್ ‍ ನಲ್ಲಿ ತನ್ನ ಶಕ್ತಿ ಪ್ರದರ್ಶಿಸಿದಳು , ಅವರ ಒಬ್ಬ ಮಗ ಸುಜಿತ್ ಖೋಖೋನಲ್ಲಿ ಮತ್ತು ಎರಡನೇ ಮಗ ಪ್ರದೀಪ್ ಹಾಕಿಯಲ್ಲಿ ಅಸ್ಸಾಂ ರಾಜ್ಯವನ್ನು ಪ್ರತಿನಿಧಿಸಿದ್ದರು .


    ಸ್ವಲ್ಪ ಇದೇ ರೀತಿಯ ಹೆಮ್ಮೆ ನೀಡುವ ಕಥೆ ತಮಿಳುನಾಡಿನ ಯೋಗಾನಾಥನ್ ಅವರದ್ದು . ಅವರು ತಮಿಳುನಾಡಿನಲ್ಲಿ ಬೀಡಿ ಕಟ್ಟುವ ಕೆಲಸ ಮಾಡುತ್ತಾರೆ . ಆದರೆ ಇವರ ಮಗಳು ಪೂರ್ಣಶ್ರೀ ವೆಯಿಟ್ ‍ ಲಿಫ್ಟಿಂಗ್ ‍ ನಲ್ಲಿ ಚಿನ್ನದ ಪದಕ ಪಡೆದುಕೊಂಡು ಪ್ರತಿಯೊಬ್ಬರ ಮನ ಗೆದ್ದಳು . ನಾನು ಡೇವಿಡ್ ಬೆಕ್ ‍ ಹ್ಯಾಮ್ ಅವರ ಹೆಸರನ್ನು ಹೇಳಿದರೆ ಅವರು ಪ್ರಸಿದ್ಧ ಅಂತರರಾಷ್ಟ್ರೀಯ ಫುಟ್ ಬಾಲ್ ಆಟಗಾರ ಎಂದು ನೀವು ಹೇಳುತ್ತೀರಿ . ಆದರೆ ಈಗ ನಮ್ಮ ಬಳಿಯಲ್ಲಿಯೂ ಒಬ್ಬ ಡೇವಿಡ್ ಬೆಕ್ ‍ ಹ್ಯಾಮ್ ಇದ್ದಾನೆ . ಅವನು ಗುವಹಾಟಿಯ ಯೂಥ್ ಗೇಮ್ಸ್ ‍ ನಲ್ಲಿ ಚಿನ್ನದ ಪದಕ ಪಡೆದುಕೊಂಡಿದ್ದಾನೆ . ಅದೂ ಸಹ 200 ಮೀಟರ್ ‍ ನ ಸೈಕ್ಲಿಂಗ್ ಸ್ಪರ್ಧೆಯ ಸ್ಪ್ರಿಂಟ್ ಇವೆಂಟ್ ‍ ನಲ್ಲಿ !! ಕಾರ್ ನಿಕೊಬಾರ್ ದ್ವೀಪದಲ್ಲಿ ವಾಸಿಸೋ ಡೇವಿಡ್ ‍ ಗೆ ತಂದೆ ತಾಯಿಯ ನೆರಳು ಬಾಲ್ಯದಲ್ಲೇ ಅಳಿಸಿಹೋಗಿತ್ತು . ಚಿಕ್ಕಪ್ಪ ಇವನನ್ನು ಫುಟ್ ‍ ಬಾಲ್ ಆಟಗಾರನನ್ನಾಗಿ ಮಾಡಬೇಕು ಎಂದು ಆಶಿಸಿದ್ದರು ಅದಕ್ಕಾಗಿ ಪ್ರಖ್ಯಾತ ಫುಟ್ ‍ ಬಾಲ್ ಆಟಗಾರನ ಹೆಸರನ್ನು ಇವನಿಗೆ ಇಟ್ಟಿದ್ದರು . ಆದರೆ ಇವನ ಮನಸ್ಸು ಸೈಕ್ಲಿಂಗ್ ‍ ನಲ್ಲಿ ನೆಟ್ಟಿತ್ತು . ಖೇಲೋ ಇಂಡಿಯಾ ಸ್ಕೀಮ್ ‍ ನ ಮುಖಾಂತರ ಇವನ ಆಸೆಯೂ ಪೂರೈಸಿತು ಮತ್ತು ನೋಡಿ , ಇಂದು ಇವನು ಸೈಕ್ಲಿಂಗ್ ‍ ನಲ್ಲಿ ಒಂದು ಹೊಸ ರೆಕಾರ್ಡ್ ಮಾಡಿದ್ದಾನೆ .


    ಭಿವಾನಿಯ ಪ್ರಶಾಂತ್ ಸಿಂಗ್ ಕನ್ಹಯ್ಯ ಪೋಲ್ ‍ ವಾಲ್ಟ್ ‍ ನಲ್ಲಿ ತನ್ನದೇ ಆದ ರಾಷ್ಟ್ರಮಟ್ಟದ ರೆಕಾರ್ಡ್ ಮುರಿದ . 19 ವರ್ಷದ ಪ್ರಶಾಂತ್ ಒಬ್ಬ ರೈತ ಕುಟುಂಬದವನು . ಪ್ರಶಾಂತ್ ಮಣ್ಣಿನಲ್ಲಿ ಪೋಲ್ ‍ ವಾಲ್ಟ್ ‍ ಅಭ್ಯಾಸ ಮಾಡುತ್ತಿದ್ದ ಎಂದು ಕೇಳಿದರೆ ನಿಮಗೆ ಆಶ್ಚರ್ಯವಾಗಬಹುದು . ಇದನ್ನು ತಿಳಿದ ಮೇಲೆ ಕ್ರೀಡಾ ಇಲಾಖೆ ಅವನ ಕೋಚ್ ‍ ಗೆ ದೆಹಲಿಯ ಜವಾಹರಲಾಲ್ ನೆಹರು ಸ್ಟೇಡಿಯಂನಲ್ಲಿ ಅಕಾಡೆಮಿ ನಡೆಸಲು ಸಹಾಯ ಮಾಡಿತು ಮತ್ತು ಇಂದು ಪ್ರಶಾಂತ್ ಅಲ್ಲಿಯೇ ತರಬೇತಿ ಪಡೆಯುತ್ತಿದ್ದಾನೆ .


    ಮುಂಬೈನ ಕರೀನಾ ಶಾಂಕ್ತಾ ಅವರ ಕಥೆಯಲ್ಲಿ , ಯಾವುದೇ ಪರಿಸ್ಥಿತಿಯಲ್ಲೂ ಸೋಲನ್ನು ಒಪ್ಪಿಕೊಳ್ಳಬಾರದು ಎನ್ನುವ ಉತ್ಕಟ ಇಚ್ಛೆ , ಪ್ರತಿಯೊಬ್ಬರಿಗೂ ಪ್ರೇರಣೆ ನೀಡುತ್ತದೆ . ಕರೀನಾ 100 ಮೀಟರ್ ಸ್ವಿಮ್ಮಿಂಗ್ ‍ ನ ಅಂಡರ್ -17 ವಿಭಾಗದಲ್ಲಿ ಬ್ರೆಸ್ಟ್ ಸ್ಟ್ರೋಕ್ ಸ್ಪರ್ಧೆಯಲ್ಲಿ ಚಿನ್ನದ ಪದಕ ಪಡೆದಳು ಮತ್ತು ಹೊಸ ರಾಷ್ಟ್ರೀಯ ದಾಖಲೆ ನಿರ್ಮಿಸಿದಳು . 10 ನೇ ತರಗತಿಯಲ್ಲಿ ಓದುತ್ತಿರುವ ಕರೀನಾ , ಮಂಡಿ ನೋವಿನಿಂದ , ನಡೆಯುತ್ತಿದ್ದ ಟ್ರೈನಿಂಗ್ ‍ ನಿಂದ ಹೊರಬರಬೇಕಾದಂತಹ ಪರಿಸ್ಥಿತಿ ಒದಗಿತ್ತು . ಆದರೆ ಕರೀನಾ ಮತ್ತು ಆಕೆಯ ಅಮ್ಮ ಧೈರ್ಯಗೆಡಲಿಲ್ಲ . ಇದರ ಪರಿಣಾಮ ನಮ್ಮ ಎದುರಿಗಿದೆ . ಎಲ್ಲಾ ಆಟಗಾರರಿಗೂ ಉಜ್ವಲ ಭವಿಷ್ಯ ಹಾರೈಸುತ್ತಿದ್ದೇನೆ . ಇದರೊಂದಿಗೆ , ಬಡತನ , ಮಕ್ಕಳ ಭವಿಷ್ಯಕ್ಕೆ ಅಡ್ಡಿಯಾಗಲು ಬಿಡದ ಈ ಎಲ್ಲಾ ಮಕ್ಕಳ ಪೋಷಕರಿಗೂ ನಾನು ಎಲ್ಲಾ ದೇಶವಾಸಿಗಳ ಪರವಾಗಿ ನಮಸ್ಕರಿಸುತ್ತೇನೆ . ರಾಷ್ಟ್ರೀಯ ಕ್ರೀಡಾ ಸ್ಪರ್ಧೆಗಳ ಮೂಲಕ ಆಟಗಾರರಿಗೆ ಹೇಗೆ ತಮ್ಮ ಕ್ರೀಡಾ ಉತ್ಕಟೇಚ್ಛೆ ಮೆರೆಯಲು ಅವಕಾಶ ಸಿಗುತ್ತದೆಯೋ ಹಾಗೆಯೇ ಅದೇ ಸಂದರ್ಭದಲ್ಲಿ ಅವರು ಬೇರೆ ರಾಜ್ಯಗಳ ಸಂಸ್ಕ ø ತಿಯ ಪರಿಚಯವನ್ನು ಸಹ ಮಾಡಿಕೊಳ್ಳುತ್ತಾರೆ ಎನ್ನುವುದು ನಮಗೆಲ್ಲರಿಗೂ ಗೊತ್ತಿದೆ . ಆದ್ದರಿಂದ ಖೇಲೋ ಇಂಡಿಯಾ ಯೂಥ್ ಗೇಮ್ಸ್ ಮಾದರಿಯಲ್ಲಿಯೇ ಪ್ರತಿವರ್ಷ ಖೇಲೋ ಇಂಡಿಯಾ ಯುನಿವರ್ಸಿಟಿ ಗೇಮ್ಸ್ ಆಯೋಜಿಸಲು ನಿಶ್ಚಯಿಸಿದ್ದೇವೆ .


    ಗೆಳೆಯರೇ , ಮುಂದಿನ ತಿಂಗಳು ಫೆಬ್ರವರಿ 22 ರಿಂದ ಮಾರ್ಚ್ 1 ನೆ ತಾರೀಖಿನವರೆಗೆ ಒಡಿಶಾದ ಕಟಕ್ ಮತ್ತು ಭುವನೇಶ್ವರದಲ್ಲಿ ಮೊದಲ ಖೇಲೋ ಇಂಡಿಯಾ ಯುನಿವರ್ಸಿಟಿ ಗೇಮ್ಸ್ ಆಯೋಜಿಸಲಾಗುತ್ತಿದೆ . ಇದರಲ್ಲಿ ಭಾಗವಹಿಸಲು 3000 ಕ್ಕೂ ಹೆಚ್ಚು ಆಟಗಾರರು ಅರ್ಹತೆ ಪಡೆದುಕೊಂಡಿದ್ದಾರೆ .


    ನನ್ನ ಪ್ರೀತಿಯ ದೇಶವಾಸಿಗಳೇ , ಪರೀಕ್ಷೆಯ ಸಮಯ ಬಂದಿದೆ . ಹೀಗಾಗಿ , ಎಲ್ಲ ವಿದ್ಯಾರ್ಥಿಗಳು ತಮ್ಮ ತಮ್ಮ ಪರೀಕ್ಷಾ ಸಿದ್ಧತೆಗೆ ಅಂತಿಮ ಸ್ಪರ್ಶ ನೀಡುವುದರಲ್ಲಿ ನಿರತರಾಗಿರುವುದು ನಿಶ್ಚಿತ . ದೇಶದ ಯುವಕರು ಆತ್ಮವಿಶ್ವಾಸದಿಂದ ಕೂಡಿದ್ದಾರೆ ಹಾಗೂ ಪ್ರತಿಯೊಂದು ಸವಾಲಿಗೂ ಸಿದ್ಧರಿದ್ದಾರೆ ಎಂದು ದೇಶದ ಕೋಟ್ಯಂತರ ವಿದ್ಯಾರ್ಥಿ ಸ್ನೇಹಿತರ ಜತೆ “ ಪರೀಕ್ಷಾ ಪೆ ಚರ್ಚಾ ’ ನಡೆಸಿದ ಅನುಭವದ ಆಧಾರದ ಮೇಲೆ ವಿಶ್ವಾಸದಿಂದ ಹೇಳುತ್ತೇನೆ .


    ಸ್ನೇಹಿತರೇ , ಒಂದು ಕಡೆ ಪರೀಕ್ಷೆಗಳು ಇನ್ನೊಂದು ಕಡೆ ಈಗ ಚಳಿಯ ಕಾಲ . ಈ ಎರಡರ ಮಧ್ಯೆ ನನ್ನ ಒತ್ತಾಯ . . . ಈ ಸಮಯದಲ್ಲಿ ನಿಮ್ಮನ್ನು ನೀವು ಫಿಟ್ ಆಗಿ ಇಟ್ಟುಕೊಳ್ಳಿ . ಸ್ವಲ್ಪ ವ್ಯಾಯಾಮ ಮಾಡಿ , ಸ್ವಲ್ಪ ಆಟವಾಡಿ , ಕುಣಿದಾಡಿ . ಆಟೋಟಗಳು ಸದೃಢವಾಗಿರಲು ಮೂಲ ಮಂತ್ರಗಳಾಗಿವೆ . ಅಂದ ಹಾಗೆ ಈ ದಿನಗಳಲ್ಲಿ ಫಿಟ್ ಇಂಡಿಯಾ ಜತೆಗೆ ಅನೇಕ ಕಾರ್ಯಕ್ರಮಗಳು ನಡೆಯುತ್ತಿರುವುದನ್ನು ನೋಡುತ್ತಿದ್ದೇನೆ . ಜನವರಿ 18 ರಂದು ಯುವಕರು ದೇಶಾದ್ಯಂತ ಸೈಕ್ಲೊಥಾನ್ ಆಯೋಜಿಸಿದ್ದರು . ಇದರಲ್ಲಿ ಲಕ್ಷಾಂತರ ದೇಶವಾಸಿಗಳು ಪಾಲ್ಗೊಂಡು ಶಾರೀರಿಕ ಸದೃಢತೆಯ ಬಗ್ಗೆ ಸಂದೇಶ ನೀಡಿದರು . ನಮ್ಮ ಹೊಸ ಭಾರತ ಎಲ್ಲ ರೀತಿಯಲ್ಲೂ ಸದೃಢವಾಗಿದೆ . ಹೀಗಾಗಿ , ಎಲ್ಲ ಸ್ತರಗಳಲ್ಲಿಯೂ ಅವರು ಪ್ರಯತ್ನ ಪಡುತ್ತಿರುವುದನ್ನು ಕಾಣಲು ಸಾಧ್ಯವಾಗುತ್ತಿದೆ . ಹಾಗೂ ಅವರು ಉತ್ಸಾಹವನ್ನು ಎಲ್ಲೆಡೆ ತುಂಬುವಂಥವರಾಗಿದ್ದಾರೆ . ಹಿಂದಿನ ವರ್ಷದ ನವೆಂಬರ್ ‍ ನಲ್ಲಿ ಶುರುವಾದ ಫಿಟ್ ಇಂಡಿಯಾ ಸ್ಕೂಲ್ ಅಭಿಯಾನವೂ ಈಗ ಹೊಸ ರಂಗನ್ನು ತರುತ್ತಿದೆ . ದೇಶದಲ್ಲಿ ಇದುವರೆಗೆ 65 ಸಾವಿರಕ್ಕೂ ಹೆಚ್ಚು ಶಾಲೆಗಳು ಆನ್ ‍ ಲೈನ್ ನೋಂದಣಿ ಮೂಲಕ ಫಿಟ್ ಇಂಡಿಯಾ ಸ್ಕೂಲ್ ಸರ್ಟಿಫಿಕೇಟ್ ಪಡೆದುಕೊಂಡಿವೆ ಎಂದು ನನಗೆ ತಿಳಿಸಲಾಗಿದೆ . ದೇಶದ ಇತರ ಎಲ್ಲ ಶಾಲೆಗಳೂ ಅಧ್ಯಯನದ ಜತೆಗೆ ದೈಹಿಕ ಚಟುವಟಿಕೆ ಹಾಗೂ ಆಟೋಟಗಳನ್ನು ಅಳವಡಿಸಿಕೊಂಡು ಫಿಟ್ ಸ್ಕೂಲ್ ಆಗಬೇಕೆಂದು ನಾನು ಆಗ್ರಹಿಸುತ್ತಿದ್ದೇನೆ . ಇದರೊಂದಿಗೆ , ದೇಶದ ಎಲ್ಲ ನಾಗರಿಕರು ತಮ್ಮ ದಿನಚರಿಯಲ್ಲಿ ಹೆಚ್ಚು ದೈಹಿಕ ಚಟುವಟಿಕೆಯನ್ನು ಅಳವಡಿಸಿಕೊಳ್ಳುವಂತೆ ನಾನು ಮನವಿ ಮಾಡುತ್ತೇನೆ . ನಾವು ಫಿಟ್ ಆದರೆ ಭಾರತವೂ ಫಿಟ್ ಆಗಿರುತ್ತದೆ ಎನ್ನುವುದನ್ನು ದಿನವೂ ನೆನಪಿಸಿಕೊಳ್ಳಿ .


    ನನ್ನ ಪ್ರೀತಿಯ ಜನರೇ , ಎರಡು ವಾರಗಳ ಮೊದಲು ಭಾರತದ ಬೇರೆ ಬೇರೆ ಪ್ರದೇಶಗಳಲ್ಲಿ ಬೇರೆ ಬೇರೆ ಹಬ್ಬಗಳ ಸಂಭ್ರಮವಿತ್ತು . ಪಂಜಾಬ್ ರಾಜ್ಯದಲ್ಲಿ ಲೋಹ್ರಿ ಹಬ್ಬದ ಉತ್ಸಾಹ , ಹುಮ್ಮಸ್ಸಿನ ವಾತಾವರಣ ಹರಡಿತ್ತು . ತಮಿಳುನಾಡಿನ ಸಹೋದರ , ಸಹೋದರಿಯರು ಪೊಂಗಲ್ ಹಬ್ಬ ಹಾಗೂ ತಿರುವಳ್ಳುವರ್ ಜಯಂತಿಯನ್ನು ಆಚರಿಸುತ್ತಿದ್ದರು . ಅಸ್ಸಾಂನಲ್ಲಿ ಬಿಹು ಹಬ್ಬದ ಮನೋಹರ ಸಂಭ್ರಮ ಕಾಣಸಿಗುತ್ತಿತ್ತು , ಗುಜರಾತ್ ‍ ನಲ್ಲಿ ಎಲ್ಲೆಡೆಯೂ ಉತ್ತರಾಯಣದ ಸಂಭ್ರಮ ಮತ್ತು ಗಾಳಿಪಟಗಳಿಂದ ತುಂಬಿದ ಆಕಾಶವಿತ್ತು . ಈ ಸಮಯದಲ್ಲಿ ದೆಹಲಿ ಒಂದು ಐತಿಹಾಸಿಕ ಘಟನೆಗೆ ಸಾಕ್ಷಿಯಾಯಿತು . ದೆಹಲಿಯಲ್ಲಿ ಮಹತ್ವಪೂರ್ಣ ಒಪ್ಪಂದವೊಂದಕ್ಕೆ ಸಹಿ ಹಾಕಲಾಯಿತು . ಅದರೊಂದಿಗೆ , ಸರಿಸುಮಾರು 25 ವರ್ಷಗಳ ಹಳೆಯದಾದ ಬ್ರೂ - ರಿಯಾಂಗ್ ವಲಸಿಗರ ಬಿಕ್ಕಟ್ಟು ಅಂತ್ಯವಾಯಿತು . ಒಂದು ನೋವಿನ ಅಧ್ಯಾಯಕ್ಕೆ ಶಾಶ್ವತವಾಗಿ ಕೊನೆ ಹಾಡಲಾಯಿತು . ನಿಮ್ಮದೇ ದೈನಂದಿನ ಒತ್ತಡ ಹಾಗೂ ಹಬ್ಬದ ಆಚರಣೆಗಳಲ್ಲಿದ್ದ ನಿಮಗೆ ಈ ಐತಿಹಾಸಿಕ ಒಪ್ಪಂದದ ಬಗ್ಗೆ ವಿಸ್ತಾರವಾಗಿ ತಿಳಿಯಲು ಸಾಧ್ಯವಾಗಿರಲಿಕ್ಕಿಲ್ಲ . ಇದರಿಂದ ಈ ಐತಿಹಾಸಿಕ ಒಪ್ಪಂದದ ಬಗ್ಗೆ ಮನ್ ಕಿ ಬಾತ್ ‍ ನಲ್ಲಿಯೇ ಅಗತ್ಯವಾಗಿ ಚರ್ಚೆ ಮಾಡಬೇಕೆಂದು ನನಗೆ ಅನಿಸಿದೆ .


    ಈ ಸಮಸ್ಯೆ 90 ರ ದಶಕದ್ದಾಗಿದೆ . 1997 ರಲ್ಲಿ ಜಾತೀಯ ಸಂಘರ್ಷದ ಕಾರಣದಿಂದ ಬ್ರೂ - ರಿಯಾಂಗ್ ಸಮುದಾಯದ ಜನರು ಮಿಜೋರಾಂನಿಂದ ಹೊರಬಂದು ತ್ರಿಪುರಾದಲ್ಲಿ ಆಶ್ರಯ ಪಡೆದರು . ಈ ನಿರಾಶ್ರಿತರನ್ನು ಉತ್ತರ ತ್ರಿಪುರಾದ ಕಂಚನಪುರದಲ್ಲಿರುವ ತಾತ್ಕಾಲಿಕ ಕ್ಯಾಂಪ್ ‍ ಗಳಲ್ಲಿ ಇರಿಸಲಾಗಿತ್ತು . ಖೇದವೆಂದರೆ , ಬ್ರೂ - ರಿಯಾಂಗ್ ಸಮುದಾಯದವರು ಅಂದಿನಿಂದ ತಮ್ಮ ಜೀವನದ ಮಹತ್ವಪೂರ್ಣ ಅಂಶವೊಂದನ್ನು ಕಳೆದುಕೊಂಡಿದ್ದರು . ಕ್ಯಾಂಪುಗಳಲ್ಲಿ ಜೀವನ ಸಾಗಿಸುವುದೆಂದರೆ , ಸಮಸ್ತ ಮೂಲಸೌಕರ್ಯದಿಂದ ವಂಚಿತರಾಗುವುದು . ಹೀಗೆ , 23 ವರ್ಷಗಳವರೆಗೆ ಮನೆಯಿಲ್ಲದೆ , ಭೂಮಿಯಿಲ್ಲದೆ , ಪರಿವಾರವಿಲ್ಲದೆ ಅವರು ಬದುಕಿದ್ದರು . ಮನೆಗಾಗಿ , ಅನಾರೋಗ್ಯಕ್ಕಾಗಿ , ಔಷಧಕ್ಕಾಗಿ ಹಾಗೂ ಮಕ್ಕಳ ಶಿಕ್ಷಣಕ್ಕಾಗಿ , ತಮ್ಮದೇ ಹಿತಕ್ಕಾಗಿ ಇವರು ಏನೂ ಮಾಡುವಂತಿರಲಿಲ್ಲ . 23 ವರ್ಷಗಳ ಕಾಲ ಕ್ಯಾಂಪುಗಳಲ್ಲಿ ಕಠಿಣ ಪರಿಸ್ಥಿತಿಯಲ್ಲಿ ಜೀವನ ಕಳೆಯುವುದು ಅವರಿಗೆ ಎಷ್ಟು ಕಷ್ಟವಾಗಿರಬಹುದೆಂದು ಸ್ವಲ್ಪ ಯೋಚಿಸಿ . ಬದುಕಿನ ಪ್ರತಿ ಕ್ಷಣ , ಪ್ರತಿ ದಿನವೂ ಅನಿಶ್ಚಿತ ಭವಿಷ್ಯದೊಂದಿಗೆ ಸಾಗುವುದು ಎಷ್ಟು ಕಷ್ಟದಾಯಕ ಆಗಿದ್ದಿರಬಹುದು . ಸರ್ಕಾರಗಳು ಬಂದವು , ಹೋದವು . ಆದರೆ , ಅವರ ಕಷ್ಟ ಕಾರ್ಪಣ್ಯಗಳಿಗೆ ಯಾವುದೇ ಸರ್ಕಾರಗಳು ಪರಿಹಾರ ಕಂಡುಹಿಡಿಯಲಿಲ್ಲ . ಇಷ್ಟೆಲ್ಲ ಕಷ್ಟಗಳ ನಡುವೆಯೂ ಭಾರತೀಯ ಸಂವಿಧಾನದ ಮತ್ತು ಸಂಸ್ಕ ø ತಿಯ ಮೇಲಿನ ಅವರ ವಿಶ್ವಾಸ ಅಚಲವಾಗಿತ್ತು . ಇದೇ ವಿಶ್ವಾಸದ ಫಲವಾಗಿ ಅವರ ಜೀವನದಲ್ಲಿಂದು ಹೊಸ ಬೆಳಗು ಮೂಡಿದೆ . ಒಪ್ಪಂದದ ಮೂಲಕ ಅವರು ಗೌರವಪೂರ್ಣವಾಗಿ ಬದುಕಲು ಬೇಕಾದ ಹಾದಿಯನ್ನು ತೆರೆಯಲಾಗಿದೆ . 2020 ರ ಹೊಸ ದಶಕ , ಬ್ರೂ - ರಿಯಾಂಗ್ ಸಮುದಾಯದ ಜನರ ಜೀವನದಲ್ಲಿ ಒಂದು ಹೊಸ ಆಸೆ ಹಾಗೂ ಭರವಸೆಯ ಕಿರಣಗಳನ್ನು ತಂದಿದೆ . ಸುಮಾರು 34 ಸಾವಿರ ಬ್ರೂ - ರಿಯಾಂಗ್ ಜನರು ಇನ್ನು ತ್ರಿಪುರಾದಲ್ಲಿಯೇ ಬದುಕು ಕಟ್ಟಿಕೊಳ್ಳಲಿದ್ದಾರೆ . ಇಷ್ಟೇ ಅಲ್ಲ , ಅವರ ಪುನರ್ವಸತಿ ಹಾಗೂ ಸರ್ವಾಂಗೀಣ ವಿಕಾಸಕ್ಕೆಂದು ಕೇಂದ್ರ ಸರ್ಕಾರ ಸುಮಾರು 600 ಕೋಟಿ ರೂಪಾಯಿ ಪ್ಯಾಕೇಜ್ ‍ ನ ಸಹಾಯವನ್ನೂ ನೀಡಲಿದೆ . ಪ್ರತಿ ಕುಟುಂಬಕ್ಕೆ ಸೈಟ್ ನೀಡಲಾಗುವುದು . ಮನೆ ಕಟ್ಟಿಕೊಳ್ಳಲು ನೆರವು ನೀಡಲಾಗುವುದು . ಇದರೊಂದಿಗೆ , ಅವರ ರೇಷನ್ ‍ ಗೂ ವ್ಯವಸ್ಥೆ ಮಾಡಲಾಗುವುದು . ಇನ್ನು ಅವರು ಕೇಂದ್ರ ಮತ್ತು ರಾಜ್ಯ ಸರ್ಕಾರದ ವಿವಿಧ ಜನಕಲ್ಯಾಣ ಯೋಜನೆಗಳ ಲಾಭವನ್ನೂ ಪಡೆಯಲಿದ್ದಾರೆ . ಈ ಒಪ್ಪಂದ ಅನೇಕ ಕಾರಣಗಳಿಂದ ವಿಶೇಷವಾಗಿದೆ . ಸಹಕಾರಿ ಒಕ್ಕೂಟ ತತ್ವದ ದರ್ಶನ ಇದಾಗಿದೆ . ಈ ಒಪ್ಪಂದಕ್ಕಾಗಿ ಮಿಜೋರಾಂ ಹಾಗೂ ತ್ರಿಪುರಾ ಎರಡೂ ರಾಜ್ಯಗಳ ಮುಖ್ಯಮಂತ್ರಿಗಳು ಹಾಜರಿದ್ದರು . ಈ ಒಪ್ಪಂದ ಎರಡೂ ರಾಜ್ಯಗಳ ಜನರ ಒಪ್ಪಿಗೆ ಹಾಗೂ ಶುಭಕಾಮನೆಗಳಿಂದಲೇ ಸಾಧ್ಯವಾಗಿದೆ . ಇದಕ್ಕಾಗಿ , ಎರಡೂ ರಾಜ್ಯಗಳ ಜನತೆ ಹಾಗೂ ಅಲ್ಲಿನ ಮುಖ್ಯಮಂತ್ರಿಗಳಿಗೆ ವಿಶೇಷವಾಗಿ ಕೃತಜ್ಞತೆ ಸಲ್ಲಿಸುತ್ತೇನೆ . ಈ ಒಪ್ಪಂದ ಭಾರತೀಯ ಸಂಸ್ಕ ø ತಿಯಲ್ಲಿ ಸಮ್ಮಿಳಿತವಾಗಿರುವ ಕರುಣಾಭಾವ ಹಾಗೂ ಸಹೃದಯತೆಯನ್ನೂ ಪ್ರಕಟಿಸುತ್ತದೆ . ಎಲ್ಲರನ್ನೂ ನಮ್ಮವರೆಂದು ಭಾವಿಸಿ ನಡೆಯುವುದು , ಎಲ್ಲರೊಂದಿಗೆ ಒಂದಾಗಿ ಸಾಗುವುದು ಈ ಪವಿತ್ರ ಭೂಮಿಯ ಸಂಸ್ಕಾರದಲ್ಲೇ ಅಡಗಿದೆ . ಈ ಹಿನ್ನೆಲೆಯಲ್ಲಿ ಮತ್ತೊಮ್ಮೆ ಈ ರಾಜ್ಯಗಳ ನಿವಾಸಿಗಳು ಹಾಗೂ ಬ್ರೂ - ರಿಯಾಂಗ್ ಸಮುದಾಯದ ಜನರಿಗೆ ಅಭಿನಂದನೆ ಸಲ್ಲಿಸುತ್ತೇನೆ .


    ನನ್ನ ಪ್ರೀತಿಯ ದೇಶವಾಸಿಗಳೇ , ಬೃಹತ್ ಖೇಲೋ ಇಂಡಿಯಾ ಪಂದ್ಯಾವಳಿಯನ್ನು ಯಶಸ್ಸುಗೊಳಿಸಿರುವ ಅಸ್ಸಾಂನಲ್ಲಿ ಈ ನಡುವೆ ಇನ್ನೊಂದು ದೊಡ್ಡ ಕಾರ್ಯವಾಗಿದೆ . ತಾವೂ ಮಾಧ್ಯಮಗಳಲ್ಲಿ ನೋಡಿರಬಹುದು , ಕೆಲವು ದಿನಗಳ ಹಿಂದೆ ಅಸ್ಸಾಂನಲ್ಲಿ ಎಂಟು ಬೇರೆ ಬೇರೆ ಉಗ್ರ ಗುಂಪುಗಳ 644 ಜನರು ತಮ್ಮ ಶಸ್ತ್ರಾಸ್ತ್ರಗಳೊಂದಿಗೆ ಶರಣಾದರು . ಮೊದಲು ಹಿಂಸಾತ್ಮಕ ದಾರಿಯಲ್ಲಿ ಯಾರು ಸಾಗಿದ್ದರೋ , ಅವರು ಶಾಂತಿಯಲ್ಲಿ ನಂಬಿಕೆಯಿಟ್ಟು ದೇಶದ ಅಭಿವೃದ್ಧಿಯಲ್ಲಿ ಭಾಗಿದಾರರಾಗಲು ನಿರ್ಣಯಿಸಿದ್ದಾರೆ , ಮುಖ್ಯವಾಹಿನಿಗೆ ಮರಳಿದ್ದಾರೆ . ಹಿಂದಿನ ವರ್ಷ ತ್ರಿಪುರಾದಲ್ಲಿಯೂ 80 ಕ್ಕೂ ಹೆಚ್ಚು ಜನರು ಹಿಂಸೆಯ ಮಾರ್ಗ ಬಿಟ್ಟು ಮುಖ್ಯವಾಹಿನಿಗೆ ಮರಳಿದ್ದರು . ಹಿಂಸೆಯಿಂದ ಸಮಸ್ಯೆಗಳನ್ನು ಪರಿಹರಿಸಬಹುದು ಎಂದು ಯೋಚಿಸಿ ಶಸ್ತ್ರ ಹಿಡಿದಿದ್ದ ಅವರೆಲ್ಲರಿಗೂ ಈಗ ಶಾಂತಿ ಹಾಗೂ ಒಗ್ಗಟ್ಟು , ವಿವಾದಗಳಿಗೆ ಪರಿಹಾರ ನೀಡಬಲ್ಲ ದಾರಿ ಎನ್ನುವ ವಿಶ್ವಾಸ ಗಟ್ಟಿಯಾಗಿದೆ . ಈಗ ಈಶಾನ್ಯ ವಲಯದಲ್ಲಿ ಒಳನುಸುಳುವಿಕೆ , ಗಣನೀಯ ಪ್ರಮಾಣದಲ್ಲಿ ಇಳಿಕೆಯಾಗಿದೆ ಎನ್ನುವ ಸುದ್ದಿ ತಿಳಿದರೆ ನಿಮಗೆಲ್ಲ ತುಂಬ ಸಂತಸವಾಗಬಹುದು . ಇದಕ್ಕೆ ಮುಖ್ಯವಾದ ಕಾರಣವೆಂದರೆ , ಈ ಭಾಗದ ಪ್ರತಿಯೊಂದು ಸಮಸ್ಯೆಯನ್ನೂ ಶಾಂತಿಯುತವಾಗಿ , ಪ್ರಾಮಾಣಿಕತೆಯಿಂದ ಚರ್ಚೆ ನಡೆಸಿ ಇತ್ಯರ್ಥ ಮಾಡಲಾಗುತ್ತಿದೆ . ಹೀಗಾಗಿ , ದೇಶದ ಯಾವುದೇ ಮೂಲೆಯಲ್ಲಿ , ಹಿಂಸೆ ಹಾಗೂ ಶಸ್ತ್ರದ ಬಲದಿಂದ ಸಮಸ್ಯೆಗಳಿಗೆ ಪರಿಹಾರ ಕಂಡುಕೊಳ್ಳುವ ಕುರಿತು ವಿಚಾರ ಮಾಡುವ ಜನರೆಲ್ಲ ಮುಖ್ಯವಾಹಿನಿಗೆ ಬನ್ನಿ ಎಂದು ಈ ಪವಿತ್ರ ಗಣತಂತ್ರ ದಿನದ ಸಂದರ್ಭದಲ್ಲಿ ನಾನು ಮನವಿ ಮಾಡುತ್ತೇನೆ . ಶಾಂತಿಯುತ ಮಾರ್ಗದ ಮೂಲಕ ಯಾವುದೇ ಸಮಸ್ಯೆಗೆ ಪರಿಹಾರ ಕಂಡುಕೊಳ್ಳುವಲ್ಲಿ ಈ ದೇಶ ಹಾಗೂ ನಮ್ಮ ಸಾಮಥ್ರ್ಯದ ಬಗ್ಗೆ ಭರವಸೆ ಇಡಿ . ನಾವು 21 ನೇ ಶತಮಾನದಲ್ಲಿದ್ದೇವೆ . ಇದು ಜ್ಞಾನ - ವಿಜ್ಞಾನ ಹಾಗೂ ಪ್ರಜಾಪ್ರಭುತ್ವದ ಯುಗವಾಗಿದೆ . ಹಿಂಸೆಯಿಂದ ಜೀವನಕ್ಕೆ ಒಳ್ಳೆಯದಾಗಿದೆ ಎನ್ನುವ ಯಾವುದಾದರೂ ಸ್ಥಳದ ಬಗ್ಗೆ ನೀವು ಕೇಳಿದ್ದೀರಾ ? ಶಾಂತಿ ಹಾಗೂ ಸಾಮರಸ್ಯದಿಂದ ಜೀವನದಲ್ಲಿ ಸಮಸ್ಯೆ ಸೃಷ್ಟಿಯಾಗಿರುವ ಯಾವುದಾದರೂ ಪ್ರದೇಶದ ಬಗ್ಗೆ ಕೇಳಿರುವಿರಾ ? ಯಾವುದೇ ಸಮಸ್ಯೆಗೆ ಹಿಂಸೆ ಸಮಾಧಾನ ನೀಡದು . ಇನ್ನೊಂದು ಸಮಸ್ಯೆಯನ್ನು ಹುಟ್ಟುಹಾಕುವುದರಿಂದ ಜಗತ್ತಿನಲ್ಲಿ ಯಾವುದೇ ಬಿಕ್ಕಟ್ಟಿಗೆ ಪರಿಹಾರ ಕಂಡುಕೊಳ್ಳಲು ಸಾಧ್ಯವಿಲ್ಲ , ಬದಲಿಗೆ ಹೆಚ್ಚು ಹೆಚ್ಚು ಸಮಾಧಾನದಿಂದಲೇ ಪರಿಹಾರ ಕಂಡುಕೊಳ್ಳಬಹುದು . ಬನ್ನಿ , ನಾವೆಲ್ಲ ಸೇರಿ ಎಂಥ ಹೊಸ ಭಾರತವನ್ನು ನಿರ್ಮಾಣ ಮಾಡೋಣವೆಂದರೆ , ಅಲ್ಲಿ ಎಲ್ಲ ಸವಾಲುಗಳಿಗೆ ಶಾಂತಿಯ ಮೂಲ ಆಧಾರದಿಂದಲೇ ಉತ್ತರ ಲಭಿಸಲಿ . ಒಗ್ಗಟ್ಟೇ ಪ್ರತಿ ಸಮಸ್ಯೆಗೆ ಪರಿಹಾರ ನೀಡಲಿ ಹಾಗೂ ಭ್ರಾತೃತ್ವ ವಿಭಜಿಸುವ , ಒಡೆಯುವ ಪ್ರಯತ್ನಗಳನ್ನು ವಿಫಲಗೊಳಿಸಲಿ .


    ನನ್ನ ಪ್ರೀತಿಯ ದೇಶವಾಸಿಗಳೇ , ಇಂದು ಗಣತಂತ್ರ ದಿನದ ಪವಿತ್ರ ಸಮಯದಲ್ಲಿ ಗಗನಯಾನದ ಬಗ್ಗೆ ಹೇಳಲು ನನಗೆ ಅಪಾರ ಹರ್ಷವಾಗುತ್ತಿದೆ . ದೇಶವು ಈ ನಿಟ್ಟಿನಲ್ಲಿ ಒಂದು ಹೆಜ್ಜೆ ಮುಂದಿಟ್ಟಿದೆ . 2022 ಕ್ಕೆ ನಾವು ಸ್ವತಂತ್ರರಾಗಿ 75 ವರ್ಷಗಳಾಗುತ್ತಿವೆ . ಈ ಸಂದರ್ಭದಲ್ಲಿ ಗಗನಯಾನ ಮಿಷನ್ ಮೂಲಕ ಮಾನವನನ್ನು ಅಂತರಿಕ್ಷಕ್ಕೆ ಕಳುಹಿಸುವ ಸಂಕಲ್ಪವನ್ನು ನಾವು ಸಾಧಿಸಬೇಕಿದೆ . 21 ನೇ ಶತಮಾನದಲ್ಲಿ ಗಗನಯಾನ ಮಿಷನ್ , ವಿಜ್ಞಾನ ಮತ್ತು ತಂತ್ರಜ್ಞಾನದ ಕ್ಷೇತ್ರಕ್ಕೆ ಭಾರತದ ಐತಿಹಾಸಿಕ ಕೊಡುಗೆಯಾಗಲಿದೆ . ನೂತನ ಭಾರತಕ್ಕಾಗಿ ಇದೊಂದು ಮೈಲಿಗಲ್ಲಾಗಲಿದೆ .


    ಬಾಂಧವರೇ , ಈ ಗಗನಯಾನದಲ್ಲಿ astronaut ಅಥವಾ ಅಂತರಿಕ್ಷಯಾನಿಯಾಗಿ ಹೋಗುವ ಆಸಕ್ತಿಯುಳ್ಳ ನಾಲ್ವರನ್ನು ಈಗಾಗಲೇ ಆಯ್ಕೆ ಮಾಡಿರುವ ಸಂಗತಿ ನಿಮಗೆ ತಿಳಿದೇ ಇರಬಹುದು . ಈ ನಾಲ್ವರೂ ಭಾರತೀಯ ವಾಯುಸೇನೆಯ ಪೈಲಟ್ ‍ ಗಳಾಗಿದ್ದಾರೆ . ಈ ಪ್ರತಿಭಾವಂತ ಅಂತರಿಕ್ಷಯಾನಿಗಳು ಭಾರತದ ಕೌಶಲ , ಪ್ರತಿಭೆ , ದಕ್ಷತೆ , ಸಾಹಸ ಹಾಗೂ ಕನಸುಗಳ ಪ್ರತೀಕವಾಗಿದ್ದಾರೆ . ನಮ್ಮ ಈ ನಾಲ್ಕೂ ಮಿತ್ರರು ಇನ್ನು ಕೆಲವೇ ದಿನಗಳಲ್ಲಿ ಗಗನಯಾನದ ತರಬೇತಿಗೆ , ರಷ್ಯಾಗೆ ತೆರಳಲಿದ್ದಾರೆ . ಈ ತರಬೇತಿ , ಭಾರತ ಹಾಗೂ ರಷ್ಯಾ ನಡುವಿನ ಮೈತ್ರಿಯನ್ನು ಇನ್ನಷ್ಟು ಗಾಢವಾಗಿಸುವ ಬಗ್ಗೆ ಹಾಗೂ ಇನ್ನೊಂದು ಮಧುರ ಅಧ್ಯಾಯವನ್ನು ಆರಂಭಿಸುವ ಬಗ್ಗೆ ನನಗೆ ವಿಶ್ವಾಸವಿದೆ . ಈ ಪೈಲಟ್ ‍ ಗಳಿಗೆ ಒಂದು ವರ್ಷಕ್ಕೂ ಹೆಚ್ಚು ಸಮಯ ತರಬೇತಿ ನೀಡಲಾಗುವುದು . ಆ ಬಳಿಕ , ಇವರಲ್ಲಿಯೇ ಯಾರಾದರೂ ಒಬ್ಬರು ದೇಶದ ಆಶೋತ್ತರ ಹಾಗೂ ಆಕಾಂಕ್ಷೆಗಳನ್ನು ಹೊತ್ತು ಅಂತರಿಕ್ಷಕ್ಕೆ ಹಾರುವ ಬೃಹತ್ ಹೊಣೆಗಾರಿಕೆಯನ್ನು ಹೊಂದಲಿದ್ದಾರೆ . ಗಣತಂತ್ರ ದಿನದ ಈ ಶುಭ ಸಂದರ್ಭದಲ್ಲ್ಲಿ ಈ ನಾಲ್ಕೂ ಯುವ ಪೈಲಟ್ ‍ ಗಳು ಹಾಗೂ ಈ ಮಿಷನ್ ‍ ನಲ್ಲಿ ಭಾಗಿಯಾಗಿರುವ ಭಾರತ ಮತ್ತು ರಷ್ಯಾದ ವಿಜ್ಞಾನಿಗಳು , ಇಂಜಿನಿಯರುಗಳಿಗೆ ನಾನು ಶುಭ ಕಾಮನೆಗಳನ್ನು ಕೋರುತ್ತೇನೆ .


    ನನ್ನ ಪ್ರೀತಿಯ ದೇಶವಾಸಿಗಳೇ , ಕಳೆದ ಮಾರ್ಚ್ ‍ ನಲ್ಲಿ ವಿಡಿಯೋವೊಂದು ಮಾಧ್ಯಮ ಹಾಗೂ ಸೋಷಿಯಲ್ ಮೀಡಿಯಾಗಳಲ್ಲಿ ಚರ್ಚೆಯ ವಿಷಯವಾಗಿತ್ತು . ಅಂದು , 107 ವರ್ಷದ ಒಬ್ಬ ಹಿರಿಯ ತಾಯಿ ರಾಷ್ಟ್ರಪತಿ ಭವನದಲ್ಲಿ ನಡೆದ ಸಮಾರಂಭದಲ್ಲಿ , ಪ್ರೊಟೊಕಾಲ್ ಲೆಕ್ಕಿಸದೆ ಮುಂದೆ ಬಂದು ರಾಷ್ಟ್ರಪತಿಗಳಿಗೆ ಆಶೀರ್ವಾದ ಮಾಡಿದ್ದರು . ಆ ಮಹಿಳೆ ಕರ್ನಾಟಕದ ಸಾಲುಮರದ ತಿಮ್ಮಕ್ಕ . ಕರ್ನಾಟಕದಲ್ಲಿ ಅವರು ವೃಕ್ಷಗಳ ತಾಯಿ ಎಂದೇ ಖ್ಯಾತರಾಗಿದ್ದಾರೆ . ಪದ್ಮ ಪುರಸ್ಕಾರದ ಸಮಾರಂಭ ಅದಾಗಿತ್ತು . ಅತ್ಯಂತ ಸಾಧಾರಣ ಹಿನ್ನೆಲೆಯಿಂದ ಬಂದ ತಿಮ್ಮಕ್ಕ ದೇಶಕ್ಕೆ ಸಲ್ಲಿಸಿದ ಅಸಾಧಾರಣ ಸೇವೆಯನ್ನು ಅಂದು ಎಲ್ಲರೂ ಅರಿತು , ಅರ್ಥೈಸಿಕೊಂಡು , ಸನ್ಮಾನಿಸಿದ್ದರು . ಅಂದು ಅವರಿಗೆ ಪದ್ಮಶ್ರೀ ಪುರಸ್ಕಾರ ನೀಡಲಾಗಿತ್ತು .


    ಗೆಳೆಯರೇ , ಇಂದು , ಭಾರತ ಇಂತಹ ಮಹಾನ್ ಚೇತನಗಳನ್ನು ಪಡೆದಿರುವ ಬಗ್ಗೆ ಹೆಮ್ಮೆ ಪಡುತ್ತದೆ . ನೆಲದ ಮಣ್ಣಿನೊಂದಿಗೆ ಬಾಂಧವ್ಯ ಹೊಂದಿದ ಜನರನ್ನು ಸನ್ಮಾನಿಸುವುದು ಧನ್ಯತಾ ಭಾವ ಮೂಡಿಸುತ್ತದೆ . ಪ್ರತಿ ವರ್ಷದಂತೆ ಈ ವರ್ಷವೂ ನಿನ್ನೆ ಸಂಜೆಯಷ್ಟೇ ಪದ್ಮ ಪುರಸ್ಕ ø ತರ ಹೆಸರುಗಳನ್ನು ಪ್ರಕಟಿಸಲಾಗಿದೆ . ಈ ಎಲ್ಲ ಪುರಸ್ಕೃತರ ಬಗ್ಗೆ ಅಗತ್ಯವಾಗಿ ತಿಳಿದುಕೊಳ್ಳಿ ಎನ್ನುವುದು ನನ್ನ ಆಗ್ರಹ . ಇವರ ಸೇವೆಯ ಬಗ್ಗೆ ಕುಟುಂಬದಲ್ಲಿ ಚರ್ಚೆ ಮಾಡಿ . 2020 ರ ಪದ್ಮ ಪುರಸ್ಕಾರಕ್ಕೆ ಈ ಬಾರಿ 46 ಸಾವಿರಕ್ಕೂ ಅಧಿಕ ಜನರ ನಾಮ ನಿರ್ದೇಶನಗಳು ಬಂದಿದ್ದವು . 2014 ಕ್ಕೆ ಹೋಲಿಸಿದರೆ ಈ ಸಂಖ್ಯೆ 20 ಪಟ್ಟು ಹೆಚ್ಚು . ಈ ಅಂಕಿ ಸಂಖ್ಯೆಗಳು ಪದ್ಮ ಪುರಸ್ಕಾರ ಈಗ ಜನರ ಪುರಸ್ಕಾರ ಆಗಿರುವ ಬಗ್ಗೆ ಎಲ್ಲರಲ್ಲೂ ವಿಶ್ವಾಸ ಮೂಡಿಸಿವೆ . ಇಂದು ಪದ್ಮ ಪುರಸ್ಕಾರದ ಎಲ್ಲ ಪ್ರಕ್ರಿಯೆಗಳೂ ಆನ್ ‍ ಲೈನ್ ಆಗಿವೆ . ಮೊದಲು , ಕೆಲವೇ ಜನರ ಮಧ್ಯೆ ನಡೆಯುತ್ತಿದ್ದ ನಿರ್ಣಯ ಇಂದು ಜನಸಾಮಾನ್ಯರ ನಡುವೆ ಆಗುತ್ತಿದೆ . ಪದ್ಮ ಪುರಸ್ಕಾರದ ವಿಚಾರದಲ್ಲಿ ದೇಶದಲ್ಲಿ ಒಂದು ರೀತಿಯ ಹೊಸ ವಿಶ್ವಾಸ ಹಾಗೂ ಗೌರವ ಮೂಡಿದೆ . ಈಗ ಪದ್ಮ ಪುರಸ್ಕಾರಕ್ಕೆ ಪಾತ್ರರಾಗುವವರು ತಮ್ಮ ಪರಿಶ್ರಮದಿಂದ ಔನ್ನತ್ಯ ಸಾಧಿಸಿದವರು ಹಾಗೂ ತಳಹಂತದಿಂದ ಸಾಧನೆ ಮಾಡಿದವರು ಎನ್ನುವ ನಂಬಿಕೆ ಬಂದಿದೆ . ಸೀಮಿತ ಸಂಪನ್ಮೂಲಗಳು , ಸಾಕಷ್ಟು ಅಡೆತಡೆ ಹಾಗೂ ತಮ್ಮ ಸುತ್ತಮುತ್ತಲಿನ ಘನಘೋರ ನಿರಾಶೆಗಳನ್ನು ಹತ್ತಿಕ್ಕಿ ಮುಂದೆ ಸಾಗಿದವರನ್ನು ಗುರುತಿಸಲಾಗುತ್ತಿದೆ . ಅಸಲಿಗೆ , ಅವರ ದೃಢವಾದ ಇಚ್ಛಾಶಕ್ತಿ , ಸೇವೆ ಹಾಗೂ ನಿಸ್ವಾರ್ಥ ಭಾವ ನಮ್ಮೆಲ್ಲರಿಗೂ ಪ್ರೇರಣೆಯಾಗಿವೆ . ಪದ್ಮ ಪುರಸ್ಕಾರಕ್ಕೆ ಪಾತ್ರರಾದ ಎಲ್ಲರಿಗೂ ನಾನು ಮತ್ತೊಮ್ಮೆ ಅಭಿನಂದನೆಗಳನ್ನು ಸಲ್ಲಿಸುತ್ತೇನೆ . ಹಾಗೂ ತಾವೆಲ್ಲರೂ ಅವರ ಬಗ್ಗೆ ಓದಲು , ಹೆಚ್ಚಿನ ಮಾಹಿತಿ ಪಡೆಯಲು ಮತ್ತೊಮ್ಮೆ ಒತ್ತಾಯಿಸುತ್ತೇನೆ . ಅವರ ಜೀವನದ ಅಸಾಧಾರಣ ಕತೆಗಳು , ಸಾಧನೆಗಳು ಸಮಾಜಕ್ಕೆ ಸರಿದಿಕ್ಕಿನಲ್ಲಿ ಸಾಗಲು ಪ್ರೇರಣೆ ನೀಡುತ್ತವೆ .


    ನನ್ನ ಪ್ರೀತಿಯ ನಾಗರಿಕರೇ , ಮತ್ತೊಮ್ಮೆ ಗಣತಂತ್ರ ದಿನದ ಅನೇಕ ಶುಭ ಹಾರೈಕೆಗಳು . ಈ ಇಡೀ ದಶಕ ತಮ್ಮೆಲ್ಲರ ಬದುಕು ಹಾಗೂ ಭಾರತದ ಭವಿಷ್ಯಕ್ಕೆ ಹೊಸ ಸಂಕಲ್ಪ ಮೂಡಿಸಲಿ , ಹೊಸ ಸಿದ್ಧಿಯಾಗಲಿ . ಹಾಗೂ ಭಾರತದಿಂದ ಈ ವಿಶ್ವ ಏನನ್ನು ಅಪೇಕ್ಷಿಸುತ್ತದೆಯೋ ಅವನ್ನು ಪೂರ್ಣಗೊಳಿಸುವ ನಿಟ್ಟಿನಲ್ಲಿ ಭಾರತದ ಸಾಮಥ್ರ್ಯ ವೃದ್ಧಿಸಲಿ . ಈ ಒಂದು ವಿಶ್ವಾಸದೊಂದಿಗೆ ಬನ್ನಿ , ಹೊಸ ದಶಕವನ್ನು ಆರಂಭಿಸೋಣ . ಹೊಸ ಸಂಕಲ್ಪಗಳೊಂದಿಗೆ ತಾಯಿ ಭಾರತಿಗಾಗಿ ಒಂದಾಗೋಣ , ಧನ್ಯವಾದಗಳು , ನಮಸ್ಕಾರ .


    ****************

    
    
    (Release ID: 1600640) Visitor Counter : 78
    
    
      Read this release in: Punjabi , Assamese , Gujarati , English , Urdu , Marathi , Hindi , Bengali , Tamil , Malayalam