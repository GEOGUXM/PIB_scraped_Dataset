      ಸಂಪುಟ

      ವೈದ್ಯಕೀಯ ಗರ್ಭಪಾತ (ತಿದ್ದುಪಡಿ) ಮಸೂದೆ, 2020 ಕ್ಕೆ ಸಂಪುಟದ ಅನುಮೋದನೆ
      Posted On: 29 JAN 2020 1:57PM by PIB Bengaluru


    ವೈದ್ಯಕೀಯ ಗರ್ಭಪಾತ ( ತಿದ್ದುಪಡಿ ) ಮಸೂದೆ, 2020 ಕ್ಕೆ ಸಂಪುಟದ ಅನುಮೋದನೆ


    ಪ್ರಧಾನ ಮಂತ್ರಿ ಶ್ರೀ ನರೇಂದ್ರ ಮೋದಿ ಅವರ ಅಧ್ಯಕ್ಷತೆಯಲ್ಲಿ ನಡೆದ ಕೇಂದ್ರ ಸಚಿವ ಸಂಪುಟ ಸಭೆಯು , ವೈದ್ಯಕೀಯ ಗರ್ಭಪಾತ ಕಾಯ್ದೆ , 1971 ಕ್ಕೆ ತಿದ್ದುಪಡಿ ಮಾಡಿದ ವೈದ್ಯಕೀಯ ಗರ್ಭಪಾತ ( ತಿದ್ದುಪಡಿ ) ಮಸೂದೆ , 2020 ಕ್ಕೆ ಅನುಮೋದನೆ ನೀಡಿದೆ . ಸಂಸತ್ತಿನ ಮುಂದಿನ ಅಧಿವೇಶನದಲ್ಲಿ ಮಸೂದೆಯನ್ನು ಮಂಡಿಸಲಾಗುವುದು .


    ಪ್ರಸ್ತಾವಿತ ತಿದ್ದುಪಡಿಗಳ ಪ್ರಮುಖ ಲಕ್ಷಣಗಳು


    · 20 ವಾರಗಳವರೆಗಿನ ಗರ್ಭಧಾರಣೆಯನ್ನು ಮುಕ್ತಾಯಗೊಳಿಸಲು ಒಬ್ಬರು ಮತ್ತು 20 ರಿಂದ 24 ವಾರಗಳ ಗರ್ಭಾವಸ್ಥೆಯನ್ನು ಮುಕ್ತಾಯಗೊಳಿಸಲು ಇಬ್ಬರು ತಜ್ಞರ ಅಭಿಪ್ರಾಯದ ಅಗತ್ಯವಿರುತ್ತದೆ.


    · ಅತ್ಯಾಚಾರಕ್ಕೊಳಗಾದವರು , ರಕ್ತ ಸಂಬಂಧಿಗಳೊಂದಿಗಿನ ಲೈಂಗಿಕ ದೌರ್ಜನ್ಯದಿಂದಾಗಿ ಮತ್ತು ಇತರ ದುರ್ಬಲ ಮಹಿಳೆಯರು ಸೇರಿದಂತೆ ( ವಿಶಿಷ್ಟ ಚೇತನ ಮಹಿಳೆಯರು , ಅಪ್ರಾಪ್ತ ವಯಸ್ಕರು ) ವಿಶೇಷ ವರ್ಗದ ಮಹಿಳೆಯರಿಗೆ ಎಮ್ ‌ ಟಿಪಿ ನಿಯಮಗಳ ತಿದ್ದುಪಡಿಗಳಲ್ಲಿ ವ್ಯಾಖ್ಯಾನಿಸಲಾಗುವ ಗರ್ಭಾವಸ್ಥೆ ಅವಧಿಯ ಮಿತಿಯನ್ನು 20 ರಿಂದ 24 ವಾರಗಳವರೆಗೆ ಹೆಚ್ಚಿಸುವುದು .


    · ಭ್ರೂಣದ ಅಸಹಜತೆಗಳ ಬಗ್ಗೆ ವೈದ್ಯಕೀಯ ಮಂಡಳಿಯಿಂದ ರೋಗನಿರ್ಣಯ ಮಾಡಲ್ಪಟ್ಟ ಸಂದರ್ಭದಲ್ಲಿ ಗರ್ಭಾವಸ್ಥೆ ಅವಧಿಯ ಮಿತಿ ಅನ್ವಯಿಸದಿರುವುದು . ವೈದ್ಯಕೀಯ ಮಂಡಳಿಯ ಸಂಯೋಜನೆ , ಕಾರ್ಯಗಳು ಮತ್ತು ಇತರ ವಿವರಗಳನ್ನು ನಂತರ ಕಾಯ್ದೆಯಡಿ ನಿಯಮಗಳಲ್ಲಿ ಸೂಚಿಸಬೇಕು .


    · ಗರ್ಭಪಾತವನ್ನು ಮಾಡಿಸಿಕೊಂಡ ಮಹಿಳೆಯ ಹೆಸರು ಮತ್ತು ಇತರ ವಿವರಗಳನ್ನು ಯಾವುದೇ ಕಾನೂನಾತ್ಮಕ ವ್ಯಕ್ತಿಗೆ ಹೊರತುಪಡಿಸಿ ಇತರರಿಗೆ ಬಹಿರಂಗಪಡಿಸುವಂತಿಲ್ಲ .


    ಗುಣಕಾರಕ , ಸುಸಂತಾನಿಕ , ಮಾನವೀಯ ಅಥವಾ ಸಾಮಾಜಿಕ ಆಧಾರದ ಮೇಲೆ ಸುರಕ್ಷಿತ ಮತ್ತು ಕಾನೂನುಬದ್ಧ ಗರ್ಭಪಾತ ಸೇವೆಗಳನ್ನು ಮಹಿಳೆಯರಿಗೆ ವಿಸ್ತರಿಸುವುದು 2020 ರ ವೈದ್ಯಕೀಯ ಗರ್ಭಪಾತ ( ತಿದ್ದುಪಡಿ ) ಮಸೂದೆಯ ಉದ್ದೇಶ . ಸುರಕ್ಷಿತ ಗರ್ಭಪಾತದ ಆರೈಕೆ , ಸೇವೆ ಮತ್ತು ಸುರಕ್ಷಿತ ಗರ್ಭಪಾತದ ಗುಣಮಟ್ಟವನ್ನು ರಾಜಿ ಮಾಡಿಕೊಳ್ಳದೆ ಪ್ರಸ್ತಾವಿತ ತಿದ್ದುಪಡಿಗಳಲ್ಲಿ ಕೆಲವು ಹೊಸ ಷರತ್ತುಗಳನ್ನು ಅಸ್ತಿತ್ವದಲ್ಲಿರುವ ವೈದ್ಯಕೀಯ ಗರ್ಭಪಾತ ಕಾಯ್ದೆ 1971 ರಲ್ಲಿ ಕೆಲವು ವಿಭಾಗಗಳ ಅಡಿಯಲ್ಲಿ ಸೇರಿಸುವುದು , ಕೆಲವು ಷರತ್ತುಗಳ ಅಡಿಯಲ್ಲಿ ಗರ್ಭಧಾರಣೆಯನ್ನು ಮುಕ್ತಾಯಗೊಳಿಸಲು ಗರ್ಭಾವಸ್ಥೆಯ ಅವಧಿಯ ಮಿತಿಯನ್ನು ಹೆಚ್ಚಿಸುವ ಮತ್ತು ಪ್ರವೇಶವನ್ನು ಬಲಪಡಿಸುವ ಉದ್ದೇಶವನ್ನು ಮಸೂದೆ ಒಳಗೊಂಡಿದೆ .


    ಇದು ಮಹಿಳೆಯರ ಸುರಕ್ಷತೆ ಮತ್ತು ಆರೋಗ್ಯದತ್ತ ಒಂದು ಹೆಜ್ಜೆಯಾಗಿದ್ದು , ಇದರಿಂದ ಅನೇಕ ಮಹಿಳೆಯರಿಗೆ ಅನುಕೂಲವಾಗಲಿದೆ . ಮಹಿಳೆಯರು ಎದುರಿಸುತ್ತಿರುವ ಲೈಂಗಿಕ ದೌರ್ಜನ್ಯದಿಂದಾಗಿ ಭ್ರೂಣದ ವೈಪರೀತ್ಯಗಳು ಅಥವಾ ಗರ್ಭಾವಸ್ಥೆಯ ಆಧಾರದ ಮೇಲೆ ಪ್ರಸ್ತುತ ಅನುಮತಿಸುವ ಮಿತಿಯನ್ನು ಮೀರಿ ಗರ್ಭಪಾತಕ್ಕೆ ಅನುಮತಿ ಕೋರಿ ಇತ್ತೀಚೆಗೆ ಹಲವಾರು ಅರ್ಜಿಗಳು ನ್ಯಾಯಾಲಯಗಳಿಗೆ ಬಂದಿವೆವು . ಗರ್ಭಾವಸ್ಥೆ ಅವಧಿಯ ಪ್ರಸ್ತಾಪಿತ ಹೆಚ್ಚಳವು ಗರ್ಭಧಾರಣೆಯನ್ನು ಕೊನೆಗೊಳಿಸಬೇಕಾದ ಮಹಿಳೆಯರಿಗೆ ಘನತೆ , ಸ್ವಾಯತ್ತತೆ , ಗೌಪ್ಯತೆ ಮತ್ತು ನ್ಯಾಯವನ್ನು ಖಾತ್ರಿಪಡಿಸುತ್ತದೆ .


    ಮಹಿಳೆಯರಿಗೆ ಸುರಕ್ಷಿತ ಗರ್ಭಪಾತ ಸೇವೆಗಳ ಲಭ್ಯತೆಯನ್ನು ಹೆಚ್ಚಿಸುವ ಸಲುವಾಗಿ ಮತ್ತು ವೈದ್ಯಕೀಯ ತಂತ್ರಜ್ಞಾನದಲ್ಲಿನ ಪ್ರಗತಿಯನ್ನು ಪರಿಗಣಿಸಿ , ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯವು ವಿವಿಧ ಪಾಲುದಾರರು ಹಾಗೂ ಹಲವಾರು ಸಚಿವಾಲಯಗಳೊಂದಿಗೆ ವ್ಯಾಪಕ ಸಮಾಲೋಚನೆಯ ನಂತರ ತಿದ್ದುಪಡಿಗಳನ್ನು ಪ್ರಸ್ತಾಪಿಸಿದೆ .


    ***

    
    
    (Release ID: 1600988) Visitor Counter : 20
    
    
      Read this release in: English , Urdu , Hindi , Marathi , Bengali , Punjabi , Gujarati , Tamil , Malayalam