      ಸಂಪುಟ

      ಚುನಾವಣಾ ನಿರ್ವಹಣೆ ಮತ್ತು ಆಡಳಿತ ಕ್ಷೇತ್ರದಲ್ಲಿ ಸಹಕಾರಕ್ಕಾಗಿ ಭಾರತ, ಟುನೀಶಿಯಾ ಮತ್ತು ಪಪುವಾ ನ್ಯೂ ಗಯಾನಾ ನಡುವಿನ ಒಪ್ಪಂದಗಳಿಗೆ ಸಂಪುಟದ ಅಂಗೀಕಾರ
      Posted On: 22 JAN 2020 3:40PM by PIB Bengaluru


    ಚುನಾವಣಾ ನಿರ್ವಹಣೆ ಮತ್ತು ಆಡಳಿತ ಕ್ಷೇತ್ರದಲ್ಲಿ ಸಹಕಾರಕ್ಕಾಗಿ ಭಾರತ , ಟುನೀಶಿಯಾ ಮತ್ತು ಪಪುವಾ ನ್ಯೂ ಗಯಾನಾ ನಡುವಿನ ಒಪ್ಪಂದಗಳಿಗೆ ಸಂಪುಟದ ಅಂಗೀಕಾರ


    ಪ್ರಧಾನಿ ಶ್ರೀ ನರೇಂದ್ರ ಮೋದಿ ಅವರ ಅಧ್ಯಕ್ಷತೆಯಲ್ಲಿ ನಡೆದ ಕೇಂದ್ರ ಸಚಿವ ಸಂಪುಟ ಸಭೆಯು , ಚುನಾವಣಾ ನಿರ್ವಹಣೆ ಮತ್ತು ಆಡಳಿತ ಕ್ಷೇತ್ರದಲ್ಲಿ ಸಹಕಾರಕ್ಕಾಗಿ ಟುನೀಶಿಯಾದ ಚುನಾವಣಾ ಸ್ವತಂತ್ರ ಉನ್ನತ ಪ್ರಾಧಿಕಾರ ( ಐಎಸ್ ‌ ಐಇ ) ಹಾಗೂ ಪಪುವಾ ನ್ಯೂ ಗಯಾನಾ ಚುನಾವಣಾ ಆಯೋಗ ( ಪಿಎನ್ ‌ ಜಿಇಸಿ ) ಗಳೊಂದಿಗೆ ತಿಳುವಳಿಕೆ ಒಪ್ಪಂದಕ್ಕೆ ಚುನಾವಣಾ ಆಯೋಗಕ್ಕೆ ಅವಕಾಶ ನೀಡುವ ಶಾಸಕಾಂಗ ಇಲಾಖೆಯ ಪ್ರಸ್ತಾವನೆಗೆ ಅನುಮೋದನೆ ನೀಡಿದೆ .


    ಪರಿಣಾಮ


    ಚುನಾವಣಾ ನಿರ್ವಹಣೆ ಮತ್ತು ಆಡಳಿತ ಕ್ಷೇತ್ರದಲ್ಲಿ ಸಹಕಾರಕ್ಕಾಗಿ ಟ್ಯುನಿಷಿಯಾದ ಚುನಾವಣೆಗಳ ಸ್ವತಂತ್ರ ಉನ್ನತ ಪ್ರಾಧಿಕಾರ ( ಐಎಸ್ ‌ ಐಇ ) ಮತ್ತು ಪಪುವಾ ನ್ಯೂಗಿನಿಯಾದ ಚುನಾವಣಾ ಆಯೋಗ ( ಪಿಎನ್ ‌ ಜಿಇಸಿ ) ಕ್ಕೆ ತಾಂತ್ರಿಕ ನೆರವು / ಸಾಮರ್ಥ್ಯದ ಬೆಂಬಲವನ್ನು ಒದಗಿಸುವ ಗುರಿಯ ದ್ವಿಪಕ್ಷೀಯ ಸಹಕಾರವನ್ನು ಈ ಒಪ್ಪಂದಗಳು ಉತ್ತೇಜಿಸುತ್ತವೆ . ಚುನಾವಣಾ ನಿರ್ವಹಣೆ ಮತ್ತು ಆಡಳಿತ ಕ್ಷೇತ್ರದಲ್ಲಿ ಸಹಕಾರವನ್ನು ರೂಪಿಸುವುದು ಮತ್ತು ಆಯಾ ದೇಶಗಳಲ್ಲಿ ಚುನಾವಣೆ ನಡೆಸಲು ನೆರವಾಗುತ್ತವೆ . ಇದು ಭಾರತದ ಅಂತರರಾಷ್ಟ್ರೀಯ ಸಂಬಂಧಗಳನ್ನು ವೃದ್ಧಿಸಲು ಕಾರಣವಾಗುತ್ತದೆ .


    ಹಿನ್ನೆಲೆ


    ಸಂಬಂಧಪಟ್ಟ ದೇಶಗಳು ಸಹಿ ಮಾಡಿದ ಒಪ್ಪಂದದ ವಿಧಾನವನ್ನು ಅಳವಡಿಸಿಕೊಳ್ಳುವ ಮೂಲಕ ಚುನಾವಣಾ ಆಯೋಗವು ಕೆಲವು ವಿದೇಶಗಳು ಮತ್ತು ಏಜೆನ್ಸಿಗಳೊಂದಿಗೆ ವಿಶ್ವದಾದ್ಯಂತ ಚುನಾವಣಾ ವಿಷಯಗಳು ಮತ್ತು ಚುನಾವಣಾ ಪ್ರಕ್ರಿಯೆಗಳ ಸಹಕಾರವನ್ನು ಉತ್ತೇಜಿಸುವಲ್ಲಿ ಭಾಗವಹಿಸುತ್ತಿದೆ . ಚುನಾವಣಾ ಆಯೋಗ , ಸಾಂವಿಧಾನಿಕ ಸಂಸ್ಥೆಯಾಗಿದ್ದು , ವಿಶ್ವದ ಅತಿದೊಡ್ಡ ಚುನಾವಣಾ ಪ್ರಕ್ರಿಯೆಯನ್ನು ನಡೆಸುತ್ತದೆ . ವೈವಿಧ್ಯಮಯ ಸಾಮಾಜಿಕ - ರಾಜಕೀಯ ಮತ್ತು ಆರ್ಥಿಕ ಹಿನ್ನೆಲೆ ಹೊಂದಿರುವ ಸುಮಾರು 85 ಕೋಟಿ ಮತದಾರರ ದೇಶದಲ್ಲಿ ಮುಕ್ತ ಮತ್ತು ನ್ಯಾಯಯುತ ಚುನಾವಣೆಗಳನ್ನು ಆಯೋಜಿಸುವುದು ಚುನಾವಣಾ ಆಯೋಗದ ಜವಾಬ್ದಾರಿಯಾಗಿದೆ . ಇತ್ತೀಚಿನ ವರ್ಷಗಳಲ್ಲಿ , ಚುನಾವಣಾ ಆಯೋಗವು ವಹಿಸುತ್ತಿರುವ ಪಾತ್ರವು ರಾಜಕೀಯ ವ್ಯವಹಾರಗಳಲ್ಲಿ ಜನರ ಹೆಚ್ಚಿನ ಭಾಗವಹಿಸುವಿಕೆಯನ್ನು ಖಾತ್ರಿಗೊಳಿಸುತ್ತಿದೆ . ಭಾರತವನ್ನು ಇಂದು ವಿಶ್ವದ ' ಅತಿದೊಡ್ಡ ' ಪ್ರಜಾಪ್ರಭುತ್ವ ರಾಷ್ಟ್ರವೆಂದು ಪರಿಗಣಿಸಲಾಗಿದೆ . ಭಾರತದಲ್ಲಿ ಪ್ರಜಾಪ್ರಭುತ್ವದ ಯಶಸ್ಸು ಜಗತ್ತಿನ ಎಲ್ಲ ರಾಜಕೀಯ ವ್ಯವಸ್ಥೆಯ ಗಮನವನ್ನು ಸೆಳೆದಿದೆ .


    ಉತ್ಕೃಷ್ಟತೆಯ ಅನ್ವೇಷಣೆಯಲ್ಲಿ , ಚುನಾವಣಾ ಆಯೋಗವು ಚುನಾವಣಾ ಕ್ಷೇತ್ರದಲ್ಲಿ ದ್ವಿಪಕ್ಷೀಯ ಸಂಬಂಧಗಳನ್ನು ವೃದ್ಧಿಸಲು ವಿದೇಶಿ ಚುನಾವಣಾ ಸಂಸ್ಥೆಗಳಿಂದ ವಿವಿಧ ಪ್ರಸ್ತಾಪಗಳನ್ನು ಸ್ವೀಕರಿಸುತ್ತಿದೆ . ಚುನಾವಣಾ ಆಯೋಗ ಮತ್ತು ಆಡಳಿತ ಕ್ಷೇತ್ರದಲ್ಲಿ ಸಹಕಾರ ಕುರಿತು ಮಾಲ್ಡೀವ್ಸ್ ಚುನಾವಣಾ ಆಯೋಗದೊಂದಿಗೆ ತಿಳುವಳಿಕೆ ಪತ್ರಕ್ಕೆ ಸಹಿ ಹಾಕುವ ಬಗ್ಗೆ ಚುನಾವಣಾ ಆಯೋಗವು ಕಾನೂನು ಮತ್ತು ನ್ಯಾಯ ಸಚಿವಾಲಯದ ಶಾಸಕಾಂಗ ಇಲಾಖೆಗೆ ಪ್ರಸ್ತಾವನೆಯನ್ನು ಕಳುಹಿಸಿದೆ .


    ಚುನಾವಣಾ ಪ್ರಕ್ರಿಯೆಯ ಸಾಂಸ್ಥಿಕ ಮತ್ತು ತಾಂತ್ರಿಕ ಅಭಿವೃದ್ಧಿಯ ಕ್ಷೇತ್ರದಲ್ಲಿ ಜ್ಞಾನ ಮತ್ತು ಅನುಭವದ ವಿನಿಮಯದ ಪ್ರಚಾರ ಸೇರಿದಂತೆ ಮಾಹಿತಿ ವಿನಿಮಯ , ಸಾಂಸ್ಥಿಕ ಬಲಪಡಿಸುವಿಕೆ ಮತ್ತು ಸಾಮರ್ಥ್ಯ ವೃದ್ಧಿ , ಸಿಬ್ಬಂದಿಗಳ ತರಬೇತಿ , ನಿಯಮಿತ ಸಮಾಲೋಚನೆಗಳನ್ನು ನಡೆಸುವಲ್ಲಿ ಬೆಂಬಲ ಇತ್ಯಾದಿ ಸೇರಿದಂತೆ ಈ ಒಪ್ಪಂದಗಳು ಚುನಾವಣಾ ನಿರ್ವಹಣೆ ಮತ್ತು ಆಡಳಿತ ಕ್ಷೇತ್ರದಲ್ಲಿ ಸಹಕಾರದ ಉತ್ತೇಜನವನ್ನು ವ್ಯಾಪಕವಾಗಿ ವ್ಯಕ್ತಪಡಿಸುವ ಅಂಶಗಳುಹಾಗೂ ಷರತ್ತುಗಳನ್ನು ಒಳಗೊಂಡಿವೆ .


    ***

    
    
    (Release ID: 1600200) Visitor Counter : 13
    
    
      Read this release in: Assamese , Assamese , English , Urdu , Marathi , Hindi , Bengali , Punjabi , Gujarati , Tamil , Malayalam