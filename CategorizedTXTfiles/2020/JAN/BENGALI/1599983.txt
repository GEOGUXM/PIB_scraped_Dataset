      প্রধানমন্ত্রীরদপ্তর

      প্রধানমন্ত্রী আগামীকাল ‘প্রগতি’ বৈঠকে পৌরোহিত্য করবেন
      Posted On: 21 JAN 2020 4:06PM by PIB Kolkata


    নয়াদিল্লি, ২১ জানুয়ারি, ২০২০


    প্রধানমন্ত্রী শ্রী নরেন্দ্র মোদী আগামীকাল সরকারের কাজের অগ্রগতি এবং সময়মতো বাস্তবায়নের বিষয় নিয়ে তথ্যপ্রযুক্তি নির্ভর মাল্টি-মোডাল প্ল্যাটফর্ম ‘প্রগতি’র মাধ্যমে ৩২তম বৈঠকে পৌরোহিত্য করবেন।


    ‘প্রগতি’র ৩১তম তথা পূর্ববর্তী বৈঠকে প্রধানমন্ত্রী ১২ লক্ষ কোটি টাকা মূল্যের প্রকল্পের বিষয়টি পর্যালোচনা করেছিলেন। ২০১৯-এর শেষ ‘প্রগতি’র বৈঠকে ১৬টি রাজ্য এবং জম্মু-কাশ্মীর কেন্দ্রশাসিত অঞ্চলে ৬১ হাজার কোটি টাকা মূল্যের নয়টি প্রকল্প নিয়ে আলোচনা হয়। একইসঙ্গে, জাতীয় কৃষি বাজার, বিদেশে কর্মরত ভারতীয় নাগরিকদের অভাব-অভিযোগ, উন্নতিতে সক্ষম জেলাগুলির জন্য গৃহীত কর্মসূচি, পরিকাঠামোগত উন্নয়ন ও উদ্যোগের বিষয় নিয়ে আলোচনা হয়।


    ২০১৫ সালের ২৫শে মার্চ প্রধানমন্ত্রী শ্রী নরেন্দ্র মোদী সরকারের কাজের অগ্রগতি খতিয়ে দেখতে এবং একাধিক উদ্দেশ্য সাধনের জন্য এই তথ্যপ্রযুক্তি নির্ভর মাল্টি-মোডাল প্ল্যাটফর্ম ‘প্রগতি’র সূচনা করেছিলেন। এই ‘প্রগতি’ প্ল্যাটফর্মে সাধারণ মানুষের অভাব-অভিযোগ শোনা এবং পর্যালোচনা করার সুযোগ রয়েছে। একইসঙ্গে, ‘প্রগতি’ প্ল্যাটফর্মের সাহায্যে রাজ্যে চালু হওয়া কেন্দ্রীয় সরকারের গুরুত্বপূর্ণ প্রকল্প ও কর্মসূচিগুলির পর্যালোচনা ও পর্যবেক্ষণ করা সম্ভব হবে।


    CG/SS/DM

    
    
    (Release ID: 1599983) Visitor Counter : 7
    
    
      Read this release in: English