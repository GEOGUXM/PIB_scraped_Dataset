      অর্থমন্ত্রক

      ব্যাঙ্কগুলির বাণিজ্যিক সিদ্ধান্ত প্রণয়নের ক্ষেত্রে সুরক্ষা দিতে সরকার একাধিক ব্যবস্থা নিয়েছে
      Posted On: 28 JAN 2020 9:02PM by PIB Kolkata


    নয়াদিল্লি , ২৮ জানুয়ারি, ২০২০


    কেন্দ্রীয় অর্থমন্ত্রী একাধিকবার ব্যাঙ্কগুলিকে আশ্বস্ত করে বলেছেন যে, সৎ বাণিজ্যিক সিদ্ধান্তগুলির সুরক্ষায় যথাযথ ব্যবস্থা গ্রহণ করা হবে সেইসঙ্গে বাণিজ্যিক দিক থেকে প্রকৃত পক্ষেই কাদের ত্রুটি রয়েছে, তাদেরও চিহ্নিত করা হবে। ব্যাঙ্কগুলিকে নির্দিষ্ট সময়সীমার ভিত্তিতে অভ্যন্তরীণ শৃঙ্খলাভঙ্গকারী মামলাগুলির নিষ্পত্তিতেও প্রয়োজনীয় ব্যবস্থা নেওয়ার কথা বলা হয়েছে, যাতে কর্মীদের মানসিকতায় কোনও রকম বিরূপ প্রভাব না পড়ে এবং কারও হয়রানি না হয়। সরকারের এই প্রচেষ্টার অঙ্গ হিসাবেই ১৭এ ধারাটিকে দুর্নীতি দমন আইনে সামিল করা হয়েছে। এর ফলে, একজন সরকারি কর্মচারীর বিরুদ্ধে তদন্ত শুরুর পূর্বে আগাম অনুমতি নেওয়ার প্রয়োজনীয়তা বাধ্যতামূলক হয়েছে।


    কেন্দ্রীয় ভিজিলেন্স কমিশন রাষ্ট্রায়ত্ত ব্যাঙ্কগুলির ম্যানেজারদের বাণিজ্যিক সিদ্ধান্ত গ্রহণের ক্ষেত্রে জটিলতার বিষয়টিকে বিবেচনায় রেখে ব্যাঙ্কিং ও আর্থিক জালিয়াতি সংক্রান্ত উপদেষ্টা পর্ষদ গঠন করেছে। এই পর্ষদ ৫০ কোটি টাকারও বেশি অর্থের লেনদেনের ক্ষেত্রে সম্ভাব্য জালিয়াতির বিষয়টি খতিয়ে দেখে থাকে। এছাড়াও, সরকার রাষ্ট্রায়ত্ত ব্যাঙ্কগুলির ম্যানেজিং ডাইরেক্টর এবং সিইও-দের ব্যক্তিগত ভূমিকার বিষয়টি সরিয়ে রেখে বিপুল পরিমাণ অর্থের জালিয়াতি রুখতে ২০১৫’র ফ্রেমওয়ার্ক বা আইনি কাঠামো সংশোধন করেছে। এছাড়াও, ভারতীয় রিজার্ভ ব্যাঙ্ক এবং কেন্দ্রীয় ভিজিল্যান্স কমিশনের বিভিন্ন সার্কুলার বা বিজ্ঞপ্তি মেনে চলার বিষয়টি সুনিশ্চিত করতে এক উপযুক্ত ব্যবস্থা গ্রহণের জন্য রাষ্ট্রায়ত্ত ব্যাঙ্কগুলির ঋণ সহায়তা পর্ষদকে ক্ষমতাও দেওয়া হয়েছে।


    কেন্দ্রীয় সরকার দীর্ঘদিন পড়ে থাকা শৃঙ্খলাভঙ্গ ও অভ্যন্তরীণ নজরদারি সংক্রান্ত ঘটনাগুলির অগ্রগতি খতিয়ে দেখার জন্য গত ২৭শে জানুয়ারি উচ্চ পদস্থ আধিকারিকদের নিয়ে একটি কমিটি গঠনের জন্য ব্যাঙ্কগুলিকে সরাসরি নির্দেশ দিয়েছে। এই নির্দেশের প্রেক্ষিতে প্রত্যেকটি ব্যাঙ্ক উচ্চ পদস্থ আধিকারিকদের নিয়ে কমিটি গঠন করবে এবং ঐ ধরণের ঘটনাগুলির নিষ্পত্তির ব্যাপারে দীর্ঘসূত্রতা এড়াতে প্রয়োজনীয় ব্যবস্থা নেবে।


    CG/BD/SB

    
    
    (Release ID: 1600890) Visitor Counter : 10
    
    
      Read this release in: English