      আবাসনএবংশহরাঞ্চলেরদারিদ্র্যদূরীকরণমন্ত্রক

      স্মার্ট সিটির মুখ্য কার্যনির্বাহী আধিকারিকদের তৃতীয় শীর্ষ সম্মেলন
      Posted On: 22 JAN 2020 3:54PM by PIB Kolkata


    নয়াদিল্লি, ২২ জানুয়ারি, ২০২০


    স্মার্ট সিটির তৃতীয় শীর্ষ সম্মেলন অন্ধ্রপ্রদেশের বিশাখাপত্তনমের অন্ধ্র বিশ্ববিদ্যালয়ের সভাকক্ষে ২৪ এবং ২৫শে জানুয়ারি অনুষ্ঠিত হবে। স্মার্ট সিটিজ মিশনের আওতায় বিভিন্ন প্রকল্প দ্রুত সম্পন্ন করা হচ্ছে। এই প্রকল্পের আওতায় ১,৬২,০০০ কোটি টাকার দরপত্র আহ্বান করা হয়েছে। এর মধ্যে ১,২০,০০০ কোটি টাকার ওয়ার্ক অর্ডার বের হয়েছে। ইতিমধ্যেই ২৫,০০০ কোটি টাকার প্রকল্পের কাজ শেষ হয়েছে। প্রথম শীর্ষ সম্মেলন থেকে এযাবৎকাল পর্যন্ত স্মার্ট সিটি মিশনের আওতায় বিভিন্ন প্রকল্প দ্রুতগতিতে সম্পন্ন হচ্ছে। কেন্দ্রীয় আবাসন ও নগরোন্নয়ন দপ্তরের সচিব শ্রী দুর্গা শঙ্কর মিশ্র জানিয়েছেন, বিভিন্ন প্রকল্পে দরপত্র আহ্বানের হার ২২৪ শতাংশ বৃদ্ধি পেয়েছে। বিভিন্ন প্রকল্প রূপায়ণের বৃদ্ধির হার ৩০০ শতাংশ। সম্পন্ন হওয়া কাজের বৃদ্ধির হার ৪২১ শতাংশ।


    পৌর প্রশাসন, রাজ্য সরকার, কেন্দ্র, নগরোন্নয়ন মন্ত্রকের প্রধান সচিব/রাজ্যস্তরে এই প্রকল্পের ডিরেক্টর এবং পুর কমিশনার/স্মার্ট সিটিগুলির মুখ্য কার্যনির্বাহী আধিকারিকরা, বিভিন্ন প্রতিষ্ঠানের প্রতিনিধি সহ এই প্রকল্পে সংশ্লিষ্ট সংস্থাগুলিকে তৃতীয় শীর্ষ সম্মেলনে আমন্ত্রণ জানানো হয়েছে। সম্মেলনে সাত রকমের শহরাঞ্চলীয় বিষয়, উদ্ভাবনী চিন্তাভাবনা, প্রতিনিয়ত শহরগুলির তৎপরতা এবং সার্বিকভাবে পুরস্কার সহ বিভিন্ন ক্ষেত্রে বিজয়ীদের পুরস্কৃত করা হবে। এই প্রকল্প রূপায়ণে বিভিন্ন রাজ্য এবং শহর তাদের চিন্তাভাবনা সম্পর্কে জানাবে। বিজয়ী পুরস্কার প্রাপক শহরগুলি কেন তারা পুরস্কৃত হলেন, সে বিষয়ে জানাবেন। ২৫শে জানুয়ারি বিশাখাপত্তনম স্মার্ট সিটি প্রকল্পে কয়েকটি স্মার্ট সিটির মুখ্য কার্যনির্বাহী আধিকারিকরা ঘুরে দেখবেন। সমাপ্তি অনুষ্ঠানে নির্বাচিত কিছু স্মার্ট সিটির মুখ্য কার্যনির্বাহী আধিকারিকরা তাঁদের বক্তব্য উপস্থাপন করবেন।


    এই প্রকল্পের আওতায় যোগাযোগ, জল, বর্জ্য ব্যবস্থাপনা, পরিবেশ ও বিদ্যুতের মতো ক্ষেত্রগুলিতে বিভিন্ন উন্নয়নমূলক কর্মসূচি গ্রহণ করা হয়েছে। নাগরিকদের নিরাপত্তার লক্ষ্যে ৫০ হাজার ক্যামেরা বসানো হবে। এর মধ্যে ১২ হাজার ক্যামেরা ৩৫টি সুসংহত নির্দেশ প্রদানকারী কেন্দ্রের সঙ্গে যুক্ত থাকবে। নাগরিকদের ভালো পরিষেবা প্রদানের লক্ষ্যে ৩২ হাজার কিলোমিটারের বেশি ফাইবার অপটিক কেবল বসানো হয়েছে। গণ-পরিবহণে পরিবেশ-বান্ধব যানবাহনের ব্যবহারকে উৎসাহ দিতে ৪০ হাজার সাইকেল চালানোর লেন বানানো হয়েছে। জীবাশ্ম জ্বালানির ওপর নির্ভরশীলতা কমাতে ১৯ হাজার কিলোওয়াট সৌরশক্তি এবং ১৫ হাজার কিলোওয়াট বায়ুশক্তির মাধ্যমে বিদ্যুৎ উৎপাদনের কাজ শুরু হয়েছে। এই মিশনের আওতায় দৈনিক প্রায় ৬৫০ টন জল পরিশোধনের ব্যবস্থা করা হয়েছে। নাগরিকদের সুস্বাস্থ্যের লক্ষ্যে ১০০-রও বেশি উন্মুক্ত জিম তৈরি করা হয়েছে।


    CG/CB/DM

    
    
    (Release ID: 1600110) Visitor Counter : 3
    
    
      Read this release in: English