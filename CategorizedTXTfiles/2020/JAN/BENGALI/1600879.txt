      নারীওশিশুবিকাশমন্ত্রক

      জাতীয় মহিলা কমিশনের উদ্যোগে লিঙ্গ সংবেদনশীলতার ওপর আলোচনাচক্র
      Posted On: 28 JAN 2020 8:46PM by PIB Kolkata


    কলকাতা, ২৮ জানুয়ারি, ২০২০


    লিঙ্গ বৈষম্যের জেরে মহিলারা প্রায়শই গার্হস্হ্য হিংসার শিকার হয়ে থাকেন। তাই লিঙ্গ বৈষম্যের মত ব্যাধিকে সমাজ থেকে দূর করা প্রয়োজন।


    জাতীয় মহিলা কমিশনের সহযোগিতায় রায়নগর সোস্যাইটি ফর ইউথের উদ্যোগে আজ রবীন্দ্রতীর্থে লিঙ্গ সংবেদনশীলতার ওপর এক আলোচনাচক্রের আয়োজন করা হয়। আলোচনাচক্রের সূচনা করেন রাজ্যের মহিলা কমিশনের চেয়ারপার্সন লীলা গঙ্গোপাধ্যায়। উপস্হিত ছিলেন কেন্দ্রীয় যুব বিষয়ক এবং ক্রীড়া মন্ত্রকের অন্তর্গত এনওয়াইকেএস-এর রাজ্য অধিকর্তা নবীন কুমার নায়েক, ক্যালকাটা ন্যাশনাল মেডিক্যাল কলেজের ডেপুটি সুপারিনটেনডেন্ট লীনা দত্ত বাগচি, ডিসট্রিক লিগেল সার্ভিসেস অথরিটির সচিব সুপ্রিয়া খান প্রমুখ।


    রাজ্য মহিলা কমিশনের চেয়ারপার্সন লীলা গঙ্গোপাধ্যায় বলেন, সাধারণ মানুষের মধ্যে লিঙ্গ বৈষম্য দূরীকরণের বিষয়ে জনসচেতনতা গড়ে তোলা প্রয়োজন। পাশাপাশি মহিলাদের ক্ষমতায়ণের ওপরও বিশেষ জোর দেন তিনি।


    অনুষ্ঠানে বিভিন্ন মেডিকেল কলেজের ছাত্রীরা উপস্হিত ছিলেন।


    CG/SS/NS

    
    
    (Release ID: 1600879) Visitor Counter : 10