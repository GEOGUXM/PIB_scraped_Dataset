      প্রতিরক্ষামন্ত্রক

      প্রতিরক্ষা ক্ষেত্রে দ্বিপাক্ষিক সহযোগিতা বৃদ্ধির লক্ষ্যে ভারত ও ফিনল্যান্ডের মধ্যে সমঝোতাপত্র স্বাক্ষরিত
      Posted On: 16 JAN 2020 3:07PM by PIB Kolkata


    নয়াদিল্লি, ১৫ জানুয়ারি, ২০২০


    ভারত এবং ফিনল্যান্ডের মধ্যে প্রতিরক্ষা সহযোগিতা বৃদ্ধির লক্ষ্যে ভারতের প্রতিরক্ষা সচিব ডঃ অজয় কুমার এবং ফিনল্যান্ডের প্রতিরক্ষা মন্ত্রকের স্থায়ী সচিব মিঃ জুক্কা জাস্টি একটি সমঝোতাপত্র স্বাক্ষর করেছেন। প্রতিরক্ষা ক্ষেত্রে উৎপাদন, কেনা ও বেচা, প্রতিরক্ষা সংক্রান্ত সরঞ্জামের উন্নয়ন, বাণিজ্যিক সহযোগিতা বৃদ্ধির লক্ষ্যেই ‘রাইসিনা বার্তালাপ, ২০২০’ বৈঠকের ফাঁকে এই সমঝোতাপত্র স্বাক্ষরিত হয়েছে। এর ফলে, ভারতের প্রতিরক্ষা ক্ষেত্রে রাষ্ট্রায়ত্ত সংস্থাগুলির সঙ্গে ফিনল্যান্ডের কোম্পানিগুলির সহযোগিতা আরও বৃদ্ধি পাবে। ২০১৮ সালের প্রতিরক্ষা মেলা থেকে দুই দেশের মধ্যে প্রতিরক্ষা সংক্রান্ত সহযোগিতা বৃদ্ধির বিষয় নিয়ে যে আলোচনা হয়ে আসছে অবশেষে তা বাস্তায়িত হল। চলতি বছরের ৫-৯ই ফেব্রুয়ারি উত্তরপ্রদেশের রাজধানী লক্ষ্ণৌতে প্রতিরক্ষা মেলার আয়োজন করা হয়েছে।


    ২০১৯ সালে মিঃ জাস্টির নেতৃত্বে একটি প্রতিনিধিদল বেঙ্গালুরুতে ‘এরো ইন্ডিয়া’ পরিদর্শন করেন। পরিদর্শনের পর সে দেশের প্রতিরক্ষা মন্ত্রকের স্থায়ী সচিব ভারতে ‘মেক ইন ইন্ডিয়া’ কর্মসূচিতে যোগদানের জন্য আগ্রহ প্রকাশ করেন। এরপর দুই দেশের মধ্যে বাণিজ্যিকভাবে প্রতিরক্ষা সহযোগিতা বৃদ্ধির জন্য চুক্তি স্বাক্ষরিত হয়।


    ২০১৬ সালের ১৩ই ফেব্রুয়ারি ফিনল্যান্ডের প্রধানমন্ত্রী মিঃ জুহা সিপিলা ‘মেক ইন ইন্ডিয়া’ কর্মসূচি উদ্বোধনের সময় তাঁর ভারত সফরকালে প্রধানমন্ত্রী শ্রী নরেন্দ্র মোদীর সঙ্গে এ বিষয়ে দ্বিপাক্ষিক আলোচনা করেছিলেন। ২০১৮ সালের ১৭ই এপ্রিল সুইডেনের স্টকহোমে প্রথম ভারত-নরডিক সম্মেলনে মিঃ সিপিলার সঙ্গে দ্বিপাক্ষিক বৈঠকে যোগ দিয়েছিলেন। এর পাশাপাশি, ফিনল্যান্ডের কোম্পানিগুলির জন্য নতুন বাণিজ্যিক সুযোগ-সুবিধা ব্যবস্থা করতে সে দেশের এক প্রতিনিধিদল ২০১৮ সালের ২৯শে নভেম্বর থেকে দোসরা ডিসেম্বর পর্যন্ত ভারত সফর করে।


    CG/SS/DM

    
    
    (Release ID: 1599542) Visitor Counter : 3
    
    
      Read this release in: English