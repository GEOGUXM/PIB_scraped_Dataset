      অর্থমন্ত্রক

      হালুয়া রান্নার মধ্য দিয়ে ২০২০-২১-এর কেন্দ্রীয় সাধারণ বাজেট ছাপানোর কাজ শুরু
      Posted On: 20 JAN 2020 8:05PM by PIB Kolkata


    নয়াদিল্লি, ২০ জানুয়ারি, ২০২০


    কেন্দ্রীয় অর্থ ও কর্পোরেট বিষয়ক মন্ত্রী শ্রীমতী নির্মলা সীতারমনের উপস্থিতিতে আজ সকালে নতুন দিল্লির নর্থ ব্লকে হালুয়া রান্নার মধ্য দিয়ে ২০২০-২১-এর কেন্দ্রীয় সাধারণ বাজেট ছাপানোর কাজ শুরু হয়েছে।


    ২০২০-২১-এর কেন্দ্রীয় সাধারণ বাজেট পেশ করা হবে পয়লা ফেব্রুয়ারি। বাজেটের গোপনীয়তা বজায় রাখার জন্য যে সমস্ত আধিকারিক এই বাজেট তৈরির কাজে যুক্ত ছিলেন, তাঁরা নির্দিষ্ট একটি ঘেরাটোপের মধ্যে বাজেট পেশ হওয়ার সময় পর্যন্ত আবদ্ধ থাকেন। এই কর্মী ও আধিকারিকরা সংসদে কেন্দ্রীয় অর্থমন্ত্রী বাজেট পেশ করার পরেই তাঁদের নিকটজনদের সঙ্গে যোগাযোগ করতে পারেন।


    শ্রীমতী সীতারমনের সঙ্গে দপ্তরের প্রতিমন্ত্রী শ্রী অনুরাগ সিং ঠাকুর, অর্থ সচিব শ্রী রাজীব কুমার, অর্থনীতি বিষয়ক সচিব শ্রী অতনু চক্রবর্তী, রাজস্ব সচিব শ্রী ডঃ এ বি পান্ডে, বিনিয়োগ ও সরকারি সম্পত্তি ব্যবস্থাপনা সচিব শ্রী তুহিনকান্ত পান্ডে, ব্যয় সচিব শ্রী টি ভি সোমানাথন হালুয়া তৈরির এই অনুষ্ঠানে উপস্থিত ছিলেন। কেন্দ্রীয় প্রত্যক্ষ কর পর্ষদের চেয়ারম্যান শ্রী পি সি মোদী, কেন্দ্রীয় অপ্রত্যক্ষ কর ও সীমাশুল্ক পর্ষদের চেয়ারম্যান শ্রী জন জোসেফ, এই দুই পর্ষদের সদস্যরা, বাজেটের যুগ্ম সচিব শ্রী রজত মিশ্র সহ অর্থ মন্ত্রকের যে সমস্ত কর্মী ও আধিকারিকরা এই বাজেট তৈরি ও ছাপানোর কাজে যুক্ত, তাঁরাও উপস্থিত ছিলেন। এরপর, অর্থমন্ত্রী বাজেট ছাপানোর জায়গাটি পরিদর্শন করেন।


    CG/CB/DM

    
    
    (Release ID: 1599902) Visitor Counter : 11
    
    
      Read this release in: English