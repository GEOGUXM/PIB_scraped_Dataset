      প্রধানমন্ত্রীরদপ্তর

      ইউরোপীয় ইউনিয়নের হাই রিপ্রেসেন্টেটিভ/ভাইস প্রেসিডেন্ট জোসেপ বোরেল ফন্টেলেস প্রধানমন্ত্রী শ্রী নরেন্দ্র মোদীর সঙ্গে সাক্ষাৎ করলেন
      Posted On: 21 JAN 2020 11:55AM by PIB Kolkata


    নয়াদিল্লি , ১৭ জানুয়ারি, ২০২০


    ইউরোপীয় ইউনিয়নের হাই রিপ্রেসেন্টেটিভ /ভাইস প্রেসিডেন্ট (এইচআরভিপি) মিঃ জোসেপ বোরেল ফন্টেলেস আজ প্রধানমন্ত্রী শ্রী নরেন্দ্র মোদীর সঙ্গে সাক্ষাৎ করেন। রাইসিনা ডায়লগ ২০২০-তে অংশগ্রহণকারী মিঃ বোরেল বর্তমানে ভারত সফরে করছেন। তিনি গতকাল রাইসিনা ডায়লগে সমাপ্তি অধিবেশনে ভাষণ দেন। গত পয়লা ডিসেম্বর হাই রিপ্রেসেন্টেটিভ/ভাইস প্রেসিডেন্ট (এইচআরভিপি) হিসাবে দায়িত্ব গ্রহণের পর ইউরোপীয় ইউনিয়নের বাইরে এটাই তাঁর প্রথম সফর।


    রিপ্রেসেন্টেটিভ /ভাইস প্রেসিডেন্ট (এইচআরভিপি) হিসাবে দায়িত্ব গ্রহণ করায় মিঃ বোরেলকে ভারতে স্বাগত অভিনন্দন জানিয়ে শ্রী মোদী তাঁর মেয়াদকালের সাফল্য কামনা করেন। রাইসিনা ডায়লগে ইউরোপীয় ইউনিয়নের রিপ্রেসেন্টেটিভ/ভাইস প্রেসিডেন্টদের (এইচআরভিপি) নিয়মিত অংশগ্রহণের প্রশংসা করেন প্রধানমন্ত্রী।


    প্রধানমন্ত্রী শ্রী মোদী বলেন , ভারত ও ইউরোপীয় ইউনিয়ন স্বাভাবিক অংশীদার এবং আগামী মার্চে ভারত – ইউরোপীয় ইউনিয়নের শীর্ষ সম্মেলন ফলপ্রসূ হবার ব্যাপারে তিনি অত্যন্ত আশাবাদী।


    জলবায়ু পরিবর্তন , বাণিজ্য এবং অর্থনৈতিক সহযোগিতার ক্ষেত্রে ইউরোপীয় ইউনিয়নের সঙ্গে সম্পর্ক আরও নিবিড় করার ব্যাপারে শ্রী মোদী ভারতের অঙ্গীকারের কথা পুনরায় জানান। প্রধানমন্ত্রী শ্রী মোদী ইউরোপীয় কমিশন ও ইউরোপীয় পরিষদের নেতৃবৃন্দের সঙ্গে তাঁর আলাপচারিতার কথাও স্মরণ করেন।


    মিঃ বোরেল অদূর ভবিষ্যতে ব্রাসেলস্‌ – এ ভারত – ইউরোপীয় ইউনিয়নের পরবর্তী শীর্ষ সম্মেলন আয়োজনের ব্যাপারে ইউনিয়নের নেতৃবৃন্দ অত্যন্ত আশাবাদী বলে জানান। ইউরোপীয় ইউনিয়ন ও ভারতের মধ্যে গণতন্ত্র, বহুস্তরীয় ব্যবস্থা এবং আন্তর্জাতিক রীতি-নীতি অনুসরণ সহ অন্যান্য ক্ষেত্রে অভিন্ন অগ্রাধিকার ও অঙ্গীকারের কথাও তিনি উল্লেখ করেন।


    CG/BD/SB

    
    
    (Release ID: 1599928) Visitor Counter : 9
    
    
      Read this release in: English