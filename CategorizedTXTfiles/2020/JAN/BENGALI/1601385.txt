      অর্থমন্ত্রক

      বিশ্বব্যাঙ্কে সহজে ব্যবসার ক্রমতালিকায় ভারতের স্হান ৭৯ ধাপ ওপরে উঠে এসেছে, ২০১৪য় ভারতের স্হান যেখানে ছিল ১৪২, ২০১৯এ তা এসে দাঁড়িয়েছে ৬৩তে
      Posted On: 31 JAN 2020 7:54PM by PIB Kolkata


    নয়াদিল্লি, ৩১ জানুয়ারি , ২০২০


    কেন্দ্রীয় অর্থ এবং কর্পোরেট বিষয়ক মন্ত্রী শ্রীমতি নির্মলা সীতারমন আজ সংসদে ২০১৯-২০র অর্থবর্ষের আর্থিক সমীক্ষা পেশ করেছেন। কেন্দ্রীয় অর্থমন্ত্রী জানান, বিশ্ব ব্যাঙ্কের সহজে ব্যবসায় ক্রমতালিয়ায় ভারতের স্হান ৭৯ ধাপ ওপরে উঠে এসেছে। ২০১৪ সালে ভারতের স্হান যেখানে ১৪২ ছিল সেখান ২০১৯ সালে তা ৬৩তে দাঁড়িয়েছে। ১০টি মাপকাঠির মধ্যে ৭টি ক্ষেত্রেই উন্নতি হয়েছে। পণ্য পরিষেবা কর চালু এবং ঋণ পরিশোধে অক্ষমতা এবং দেউলিয়া বিধি আইনের সংস্কারের ফলে ভারতে এই উন্নতি সম্ভব হয়েছে। সহজে ব্যবসার শুরু (১৩৬ নম্বর স্হান), সম্পত্তি নথিভুক্তিকরণ (১৫৪ নম্বর স্হান), কর প্রদান (১১৫ নম্বর স্হান)এবং চুক্তি রূপায়ণ (১৬৩ নম্বর স্হান)-এর মাপকাঠিতে ক্রমান্বয়ে উন্নতি লক্ষ্য করা গেছে।


    ভারতে বাণিজ্য স্হাপনের ক্ষেত্রে প্রয়োজনীয় পদ্ধতিগত সংখ্যা গত ১০ বছরে কমানো হয়েছে। এখন গড়ে মাত্র ১৮ দিনের মধ্যেই ভারতে বাণিজ্য প্রতিস্হাপন করা সম্ভব হচ্ছে। একইসঙ্গে ভারতে বাণিজ্য স্হাপনের ক্ষেত্রে সময় ও মূল্য উল্লেখযোগ্যভাবে কমেছে। তবে পরিষেবার সঙ্গে যুক্ত ক্ষেত্রগুলি নিয়মিত বাণিজ্য পরিচালনার ক্ষেত্রে বহু সমস্যার সম্মুখীন হতে হচ্ছে। বার এবং রেস্টুরেন্টগুলি বহু কর্মসংস্হানের সৃষ্টি করে। এটাও এক ধরণের ব্যবসা। কিন্তু এই ধরণের নতুন ব্যবসা চালু করার ক্ষেত্রে স্বাভাবিক কারণে বহু সমস্যা মুখোমুখি হতে হয় এবং অনেক সময় পুরানো ব্যবসাও বন্ধ করে দিতে হয়। সমীক্ষায় দেখানো হয়েছে ভারতে একটি নতুন রেস্টুরেন্ট খোলার জন্য অনেক বেশি সংখ্যক লাইসেন্সের প্রয়োজন হচ্ছে।


    নির্মাণ ছাড়পত্র


    ভারতে বিগত ৫ বছরে নির্মাণ ছড়পত্র পদ্ধতিতে পরিবর্তন করা হয়েছে।


    সীমান্তবর্তী এলাকায় বাণিজ্য


    ডিজিটাল ব্যবস্হাপনার ওপর জোর দেওয়া এবং বিভিন্ন সংস্হাকে এক ছাতার তলায় আনার ফলে সীমান্তবর্তী এলাকায় বাণিজ্যের জন্য নথিপত্র সরাসরি দেখানোর প্রয়োজনীয়তা কমেছে।


    ভারতে জাহাজ চলাচলের সময়সীমা ক্রমশই কমেছে। ২০১০-১১ অর্থবর্ষে যেখানে এক্ষেত্রে ৪ দিনের বেশি সময় লাগতো, ২০১৮-১৯ অর্থবর্ষে তা কমে দাঁড়িয়েছে ২ দিন। পর্যটন, উৎপাদন ক্ষেত্রেও সহজে ব্যবসা উন্নতি সাধন হয়েছে।


    পরিষেবা এবং উৎপাদন ক্ষেত্রের সঙ্গে যুক্ত বাণিজ্য পরিচালনার ক্ষেত্রে ভারতে অনেক আইন, নিয়মের প্রয়োজন হয়ে থাকে। এরমধ্যে অনেকগুলি স্হানীয়ভাবে প্রয়োজন হয়। ভারতে চুক্তি রূপায়ণের ক্ষেত্রে গড়ে ১ হাজার ৪৪৫ দিন সময় লাগে, সেখানে নিউজিল্যান্ডে মাত্র ২১৬ এবং চীনে ৪৯৬ দিন সময় লাগে। বেঙ্গালুরু বিমানবন্দরের মাধ্যমে বৈদ্যুতিক সরঞ্জাম আমদানি-রপ্তানী ক্ষেত্রে উল্লেখযোগ্য সাফল্য এসেছে। একইসঙ্গে ভারতের সমুদ্র বন্দরে উন্নতি সাধনের বিষয়গুলিও সমীক্ষার মধ্য দিয়ে প্রতিফলিত হয়েছে।


    CG/SS /NS

    
    
    (Release ID: 1601385) Visitor Counter : 7
    
    
      Read this release in: English