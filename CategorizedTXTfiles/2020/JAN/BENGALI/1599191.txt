      প্রধানমন্ত্রীরদপ্তর

      প্রধানমন্ত্রীর কলকাতায়, পোর্ট ট্রাস্টের সার্ধশতবর্ষের অনুষ্ঠানে বিভিন্ন প্রকল্পের ঘোষণা; ডঃ শ্যামা প্রসাদ মুখোপাধ্যায়ের নামে বন্দরের নতুন নামকরণ
      Posted On: 12 JAN 2020 3:56PM by PIB Kolkata


    কলকাতা, ১২ জানুয়ারি, ২০২০


    প্রধানমন্ত্রী শ্রী নরেন্দ্র মোদী কলকাতায় আজ কলকাতা পোর্ট ট্রাস্টের সার্ধশতবর্ষ উদযাপনের অনুষ্ঠানে বেশ কয়েকটি পরিকাঠামো সংক্রান্ত প্রকল্প জাতির উদ্দেশে উৎসর্গ করলেন। তিনি ডঃ শ্যামাপ্রসাদ মুখোপাধ্যায়ের নামে কলকাতা বন্দরের নতুন নামকরণ করলেন।


    শ্রী মোদী, নেতাজী সুভাষ ড্রাই ডকটির আধুনিকীকরণের পর কোচিন – কলকাতা জাহাজ মেরামত ইউনিটটির উদ্বোধন করেন।কেওপিটি-তে পণ্য পরিবহণে গতি আনতে এবং সময় বাঁচাতে প্রধানমন্ত্রী ফুল রেক হ্যান্ডলিং ফেসিলিটিরও উদ্বোধন করেন ও কলকাতা ডক – এ আধুনিক রেল পরিকাঠামো জাতির উদ্দেশে উৎসর্গ করেন।তিনি উপজাতি ছাত্রীদের জন্য একটি হোস্টেল ও দক্ষতা উন্নয়ন কেন্দ্রের শিলান্যাস করেন। এই একই অনুষ্ঠানে তিনি কলকাতা বন্দরের সার্ধ শতবর্ষ উপলক্ষ্যে একটি স্মারক ডাকটিকিটও প্রকাশ করেন।


    শ্রী মোদী কলকাতা পোর্ট ট্রাস্টের ২৩হাজার অবসরপ্রাপ্ত কর্মীদের জন্য ৫০১কোটি টাকার একটি চেক ভারতীয় জীবন বীমাকে দেন।


    এই উপলক্ষে প্রধানমন্ত্রী বলেন, এই বন্দর দেশের শিল্প, আধ্যাত্মিক ও স্বাবলম্বী হওয়ার অনুপ্রেরণার উৎস। আজ যখন এই বন্দর সার্ধশতবর্ষ উদযাপন করছে , তখন আমাদের কর্তব্য হল এই বন্দরকে নতুন ভারতের শক্তিশালী প্রতীক হিসেবে গড়ে তোলা। তিনি আরো বলেন যে, ভারতের স্বাধীনতা অর্জন ও দেশের প্রগতি এই বন্দর প্রত্যক্ষ করেছে। শ্রী মোদী বলেন, “আমাদের সরকার মনে করে দেশের বন্দরগুলি ভারতের সমৃদ্ধির প্রবেশপথ। এই লক্ষ্যে দেশের যোগাযোগ ব্যবস্থায় ব্যয় সংকোচনের জন্য কেন্দ্র সাগরমালা প্রকল্প গ্রহণ করেছে।“ ৫৭৫টি প্রকল্পের জন্য ৬ লক্ষ কোটি টাকা ধার্য করা হয়েছে। তিন লক্ষ কতী টাকা ব্যয়ে ২০০টির বেশি প্রকল্পের কাজ ইতোমধ্যে শুরু হয়ে গেছে। ১২৫টির মত প্রকল্পের কাজ শেষ হয়ে গেছে।


    দেশের উপকূলগুলি হল প্রবেশপথ,যেগুলির উন্নয়ন প্রয়োজন। পূর্ব ভারতের শিল্প কেন্দ্রগুলির সঙ্গে যোগাযোগ এবং বাংলাদেশ, নেপাল, ভুটান ও মিয়ানমারের মত প্রতিবেশি রাষ্ট্রগুলির সঙ্গে ব্যবসা-বাণিজ্য আরো সহজ করার জন্য কলকাতা বন্দরের যোগাযোগ ব্যবস্থাকে উন্নত করতে হবে। প্রধানমন্ত্রী বলেন, এই বছরেই ফারাক্কায় বহুস্তরীয় টার্মিনাল ও নাব্যতা বৃদ্ধির উদ্যোগ নেওয়া হয়েছে। এর ফলে বড় বড় জাহাজ চলাচল করতে পারবে।


    CG/CB

    
    
    (Release ID: 1599191) Visitor Counter : 12