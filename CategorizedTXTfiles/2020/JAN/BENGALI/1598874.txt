      কেন্দ্রীয়মন্ত্রিসভা

      জামনগরে গুজরাট আর্য়ুবেদ বিশ্ববিদ্যালয় ক্যাম্পাসে আর্য়ুবেদ প্রতিষ্ঠানগুলির ক্লাস্টারকে জাতীয় স্তরের গুরুত্বপূর্ণ প্রতিষ্ঠান হিসেবে মর্যাদা দেওয়ার প্রস্তাবে মন্ত্রিসভার সায়
      Posted On: 08 JAN 2020 10:30PM by PIB Kolkata


    নয়াদিল্লি , ০৮ জানুয়ারী , ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে আজ কেন্দ্রীয় মন্ত্রিসভার বৈঠকে জামনগরে গুজরাট আর্য়ুবেদ বিশ্ববিদ্যালয় ক্যাম্পাসে আর্য়ুবেদ প্রতিষ্ঠানগুলির ক্লাস্টারকে জাতীয় স্তরের গুরুত্বপূর্ণ প্রতিষ্ঠান হিসেবে মর্যাদা দেওয়ার প্রস্তাব অনুমোদিত হয়েছে। এই বিশ্ববিদ্যালয় ক্যাম্পাসে গড়ে ওঠা একাধিক আর্য়ুবেদ প্রতিষ্ঠানগুলিকে একত্রিত করে ইন্সটিটিউট অফ টিচিং অ্যান্ড রিসার্চ ইন আর্য়ুবেদ প্রতিষ্ঠানে রূপান্তরিত করা হবে। মন্ত্রিসভার এই সিদ্ধান্তের ফলে ইন্সটিটিউট অফ টিচিং অ্যান্ড রিসার্চ ইন আর্য়ুবেদ প্রতিষ্ঠান জাতীয় স্তরের প্রতিষ্ঠান হিসেবে মর্যাদা লাভ করবে।


    সংসদের আসন্ন অধিবেশনই ইন্সটিটিউট অফ টিচিং অ্যান্ড রিসার্চ ইন আর্য়ুবেদ প্রতিষ্ঠানকে জাতীয় স্তরের গুরুত্বপূর্ণ প্রতিষ্ঠান হিসেবে ঘোষণার জন্য একটি বিল আনা হবে। জনস্বাস্হ্য ক্ষেত্রে নানা চ্যালেঞ্জের মোকাবিলায় আয়ুষ চিকিৎসা পদ্ধতির ক্রমবর্ধমান অবদানের বিষয়টি বিবেচনায় রেখে ইন্সটিটিউট অফ টিচিং অ্যান্ড রিসার্চ ইন আর্য়ুবেদ প্রতিষ্ঠানকে জাতীয় স্তরের গুরুত্বপূর্ণ প্রতিষ্ঠানের মর্যাদা দানের ফলে জনস্বাস্হ্য ক্ষেত্রে আয়ুর্বেদ চিকিৎসা পদ্ধতির ভূমিকা ও গুরুত্ব উভয়ই বাড়বে। এমনকি আয়ুর্বেদ চিকিৎসা পদ্ধতি ও পরিকাঠামোকে মজবুত করা গেলে স্বাস্হ্য খাতে সরকারের খরচ কমবে। আয়ুষ চিকিৎসা পদ্ধতিকে অসুখ-বিসুখ প্রতিকারের দিক থেকে ব্যয়-সাশ্রয়ী হিসেবে বিবেচনা করা হয়।


    সারা বিশ্ব জুড়েই আয়ুর্বেদ সংক্রান্ত জ্ঞান ও চিকিৎসা পরিষেবার ব্যাপারে চাহিদা ক্রমশ বাড়ছে। ভারত থেকে আয়ুর্বেদের উৎস হয়েছে। তাই সমগ্র বিশ্বই আন্তর্জাতিক মানের আয়ুর্বেদ শিক্ষা ও চিকিৎসা পদ্ধতির জন্য সর্বাধুনিক প্রতিষ্ঠানের ব্যাপারে ভারতের দিকে তাকিয়ে রয়েছে। প্রস্তাবিত এই প্রতিষ্ঠানটি জাতীয় ও আন্তর্জাতিক চাহিদা ও পদ্ধতি অনুযায়ী আয়ুর্বেদ শিক্ষা ও এ সংক্রান্ত বিভিন্ন পাঠ্যক্রম চালু করার পূর্ণ অধিকার পাবে। এমনকি প্রতিষ্ঠানটির নিজস্ব সার্টিফিকেশন কোর্সও থাকবে।


    CG/ BD /NS

    
    
    (Release ID: 1598874) Visitor Counter : 3
    
    
      Read this release in: English