      কেন্দ্রীয়মন্ত্রিসভা

      কেন্দ্রীয় মন্ত্রিসভা ২০১৯-এর জাতীয় হোমিওপ্যাথি কমিশন বিল সংশোধনের প্রস্তাব অনুমোদন করল
      Posted On: 29 JAN 2020 5:19PM by PIB Kolkata


    নয়াদিল্লি, ২৯ জানুয়ারি, ২০২০


    প্রধানমন্ত্রী শ্রী নরেন্দ্র মোদীর পৌরহিত্যে নতুন দিল্লিতে আজ কেন্দ্রীয় মন্ত্রিসভার বৈঠকে ১৯৭৩-এর হোমিওপ্যাথি সেন্ট্রাল কাউন্সিল আইনে সংশোধনের জন্য ২০১৯-এর জাতীয় হোমিওপ্যাথি কমিশন বিলে সংশোধনের প্রস্তাব অনুমোদন করেছে। বর্তমানে জাতীয় হোমিওপ্যাথি কমিশন বিল রাজ্যসভার অনুমোদনের অপেক্ষায় রয়েছে। প্রস্তাবিত এই সংশোধনের ফলে হোমিওপ্যাথি শিক্ষার ক্ষেত্রে প্রয়োজনীয় নিয়ন্ত্রণমূলক সংস্কার সুনিশ্চিত হবে। সেইসঙ্গে, সাধারণ মানুষের স্বার্থের বিষয়টিকে সুরক্ষিত রাখতে আরও দায়বদ্ধতা ও স্বচ্ছতা নিয়ে আসা যাবে। দেশের সমস্ত প্রান্তে সুলভে স্বাস্থ্য পরিষেবা পৌঁছে দেওয়ার ক্ষেত্রেও এই কমিশন কাজ করবে।


    হোমিওপ্যাথি চিকিৎসা ও চিকিৎসা পদ্ধতির ক্ষেত্রে নিয়ন্ত্রণের লক্ষ্যে একটি কেন্দ্রীয় হোমিওপ্যাথি পর্ষদ গঠনের জন্য ১৯৭৩-এর হোমিওপ্যাথি সেন্ট্রাল কাউন্সিল আইন বলবৎ করা হয়। ১৯৫৬-র ভারতীয় মেডিকেল কাউন্সিল আইনের ধাঁচে এই আইন তৈরি করা হয়। বিগত কিছু সময় ধরে কেন্দ্রীয় হোমিওপ্যাথি কাউন্সিলের কাজকর্মে বিভিন্ন বাধা-বিপত্তি লক্ষ্য করা গেছে। এর ফলে, হোমিওপ্যাথি চিকিৎসার পাশাপাশি, গুণগতমানের পরিষেবা পৌঁছে দেওয়ার প্রয়াস বিঘ্নিত হয়েছে। স্বাভাবিকভাবেই এই বাধা-বিপত্তি দূর করার লক্ষ্যে ২০১৯-এর জাতীয় হোমিওপ্যাথি কমিশন বিলে সংশোধনের প্রস্তাব করা হয়।


    CG/BD/DM

    
    
    (Release ID: 1600991) Visitor Counter : 8
    
    
      Read this release in: English