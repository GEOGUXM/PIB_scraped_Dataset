      শিল্পওবাণিজ্যমন্ত্রক

      চা পর্ষদের ডেপুটি চেয়ারম্যান উত্তরবঙ্গ জুড়ে চা ও পর্যটন সংক্রান্ত ‘ফুডকা’র পঞ্চম সংস্করণের সূচনা করলেন
      Posted On: 27 JAN 2020 9:20PM by PIB Kolkata


    কলকাতা, ২৭ জানুয়ারি, ২০২০


    উত্তরবঙ্গ জুড়ে চা ও পর্যটন সংক্রান্ত ইউটিউব চ্যানেল ‘ফুডকা’র পঞ্চম সংস্করণের আজ সূচনা করেন চা পর্ষদের ডেপুটি চেয়ারম্যান শ্রী এ কে রায়। ইন্টারনেট-ভিত্তিক এই চ্যানেলের সহযোগিতায় ঐ কর্মসূচির পঞ্চম পর্যায়ের সূচনা হল আজ। ইউটিউবের এই চ্যানেলটির পুরোভাগে রয়েছেন জনপ্রিয় রেডিও জকি মীর এবং বিশিষ্ট ফুড ব্লগার ইন্দ্রজিৎ লাহিড়ী।


    ভারতীয় চা পর্ষদ এবং ‘ফুডকা’ চ্যানেলটি দার্জিলিং-এর চা এবং উত্তরবঙ্গের পর্যটন নিদর্শনগুলিকে নিয়ে পাঁচটি ধারাবাহিকের একটি অনুষ্ঠান নিয়ে এসেছে। উত্তরবঙ্গের চা বাগানগুলিকে নিয়ে এই অনুষ্ঠানের সূচনা হয়েছে এবং ধারাবাহিকগুলির বিভিন্ন অংশে চা নামক অসাধারণ পানীয়টির বিভিন্ন দিক তুলে ধরা হয়েছে যা সমগ্র বিশ্বকে মোহিত করে এসেছে।


    চায়ের সঙ্গে উত্তরবঙ্গের পর্যটনকে জুড়ে তৈরি হওয়া এই ভিডিওটি নিচের লিঙ্ক ক্লিক করলে দেখা যেতে পারে –


    https://www.youtube.com/channel/UCByoEPQbSxyB7PGFDmqtHwQ .


    SSS/BD/DM


    

    
    (Release ID: 1600766) Visitor Counter : 4
    
    
      Read this release in: English