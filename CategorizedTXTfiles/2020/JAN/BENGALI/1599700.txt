      মানবসম্পদবিকাশমন্ত্রক

      পরীক্ষা ভীতি দূর করতে ছাত্রছাত্রী এবং শিক্ষক-শিক্ষিকাদের সঙ্গে প্রধানমন্ত্রীর মতবিনিময়
      Posted On: 17 JAN 2020 5:17PM by PIB Kolkata


    কলকাতা, ১৭ জানুয়ারি, ২০২০


    প্রধানমন্ত্রী শ্রী নরেন্দ্র মোদী ‘পরীক্ষা পে চর্চা’ শীর্ষক “টাউন হল” মতবিনিময় কর্মসূচিতে আগামী ২০ জানুয়ারি বেলা ১১টায় নতুন দিল্লিতে বক্তব্য রাখবেন। দেশ-বিদেশের বহু ছাত্রছাত্রী এবং শিক্ষক-শিক্ষিকা পরীক্ষা ভীতি দূর করতে এই মতবিনিময় কর্মসূচিতে যোগ দেবে।


    ‘পরীক্ষা পে চর্চা, ২০২০’র তৃতীয় সংস্করণে প্রধানমন্ত্রীর সঙ্গে মতবিনিময়ের লক্ষ্যে মানবসম্পদ উন্নয়ন মন্ত্রক ‘MyGov’ ওয়েব পোর্টালের সহযোগিতায় নবম থেকে দ্বাদশ শ্রেণীর ছাত্রছাত্রীদের একটি সংক্ষিপ্ত রচনা প্রতিযোগিতার আয়োজন করেছিল। www.mygov.in পোর্টালের মাধ্যমে ডিসেম্বরের ২ থেকে ২৩ তারিখ পর্যন্ত ৩ লক্ষেরও বেশি ছাত্রছাত্রী এই প্রতিযোগিতায় অংশগ্রহণের জন্য আবেদন করে। ১ লক্ষ ৩ হাজার ছাত্রছাত্রী এই প্রতিযোগিতায় অংশগ্রহণ করে। বিজয়ীদের মধ্যে নির্বাচিত কিছু ছাত্রছাত্রী ‘পরীক্ষা পে চর্চা’-তে প্রধানমন্ত্রীর সঙ্গে মতবিনিময় করার সুযোগ পাবেন।


    পরীক্ষা সংক্রান্ত অঙ্কন ও পোস্টার প্রতিযোগিতারও আয়োজন করা হয়েছিল। সিবিএসই এবং কেন্দ্রীয় বিদ্যালয় সংগঠনের স্কুলগুলির ছাত্রছাত্রীরা এতে অংশগ্রহণ করে। ৭৫০টি পোস্টার এবং ছবির মধ্যে কমিটি সেরা ৫০টিকে বাছাই করেছে যেগুলি নতুন দিল্লির তালকাটোরা স্টেডিয়ামে মূল অনুষ্ঠানে ঠাঁই পাবে। অনুষ্ঠান শুরুর আগে প্রধানমন্ত্রী এই প্রদর্শনীটি ঘুরে দেখবেন।


    অনুষ্ঠানটিকে আরও বেশি ছাত্রছাত্রী-কেন্দ্রিক করে তোলার লক্ষ্যে এই প্রথমবার ছাত্রছাত্রীরাই অনুষ্ঠান সঞ্চালনার দায়িত্বে থাকবে। কেন্দ্রীয় বিদ্যালয় সংগঠনের চারজন ছাত্রছাত্রী এই কাজটি করবেন। ‘এক ভারত শ্রেষ্ঠ ভারত’ বিতর্কে অংশগ্রহণকারীদের মধ্য থেকে যে দু’জন ছাত্র ও দু’জন ছাত্রীকে বাছাই করা হয় তারাই এই সঞ্চালনা করবে।


    SSS/CB/DM

    
    
    (Release ID: 1599700) Visitor Counter : 5
    
    
      Read this release in: English