      কেন্দ্রীয়মন্ত্রিসভা

      স্বাস্থ্যক্ষেত্রে ভারত ও বিল অ্যান্ড মেলিন্ডা গেট্‌স ফাউন্ডেশনের মধ্যে সহযোগিতার লক্ষ্যে স্বাক্ষরিত সমঝোতাপত্রে কর্মপরবর্তী অনুমোদন দিল কেন্দ্রীয় মন্ত্রিসভা
      Posted On: 08 JAN 2020 10:33PM by PIB Kolkata


    নয়াদিল্লি, ৮ ডিসেম্বর, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার বৈঠকে আজ ভারতের স্বাস্থ্য ও পরিবারকল্যাণ মন্ত্রক ও বিল অ্যান্ড মেলিন্ডা গেট্‌স ফাউন্ডেশনের মধ্যে স্বাস্থ্যক্ষেত্রে সহযোগিতার লক্ষ্যে স্বাক্ষরিত সমঝোতাপত্রের বিষয়ে কর্মপরবর্তী অনুমোদন দেওয়া হয়েছে। বিল অ্যান্ড মেলিন্ডা গেট্‌স ফাউন্ডেশনের অন্যতম শীর্ষ কর্মকর্তা মিঃ বিল গেট্‌স-এর ২০১৯-এর নভেম্বরে ভারত সফরের সময় এই চুক্তি স্বাক্ষরিত হয়।


    এই সমঝোতাপত্র অনুসারে :


    ক) প্রাথমিক স্বাস্থ্য, টিকাকরণ ও পুষ্টি অভিযান আরও ব্যাপক করার মধ্য দিয়ে সন্তান প্রসবের সময় মা ও শিশুর মৃত্যুর হার কমানো এবং পুষ্টির মূল উপাদানগুলি আরও সহজলভ্য করে তোলা।


    খ) তরুণীদের মধ্যে পরিবার পরিকল্পনার বিভিন্ন উপায় বাছাই করার লক্ষ্যে তার গুণমান বিচার করার সুযোগ বৃদ্ধি।


    গ) যক্ষ্মা, ভিসেরাল লিসমেনাইসিস (ভিএল), লিম্ফ্যাটিক ফিলারিয়াসিস (এলএফ)-এর মতো নির্দিষ্ট কিছু সংক্রামিত ব্যাধির প্রকোপ হ্রাস।


    ঘ) স্বাস্থ্য, ডিজিটাল স্বাস্থ্য, সরবরাহ প্রক্রিয়া দৃঢ় করা এবং আরও নজরদারির জন্য দক্ষ কর্মীগোষ্ঠী তৈরি করে স্বাস্থ্য পরিষেবাকে মজবুত করা যার ফলে, বরাদ্দকৃত অর্থের সঠিক ব্যবহার হয়।


    এই সহযোগিতা বাস্তবায়নের লক্ষ্যে একটি প্রোগ্রাম অ্যাকশন কমিটি গঠন করা হবে। এই কমিটি সহযোগিতার সব দিকগুলি বিস্তারিতভাবে বিচার-বিবেচনা করবে।


    CG/CB/DM

    
    
    (Release ID: 1598877) Visitor Counter : 5
    
    
      Read this release in: English