      যুবওক্রীড়াবিষয়কমন্ত্রক

      কলকাতার নেহরু যুব কেন্দ্র সংগঠনের দ্বাদশ উপজাতি যুব বিনিময় কর্মসূচি
      Posted On: 17 JAN 2020 4:48PM by PIB Kolkata


    কলকাতা, ১৭ জানুয়ারি, ২০২০


    কলকাতায় দ্বাদশ উপজাতি যুব বিনিময় কর্মসূচি চলছে। বিধাননগরে বিবেকানন্দ যুব ভারতীয় ক্রীড়াঙ্গনে এর আনুষ্ঠানিক উদ্বোধন হয়। কেন্দ্রের যুবকল্যাণ ও ক্রীড়া দপ্তরের অধীনে স্বায়ত্তশাসিত সংস্থা নেহরু যুব কেন্দ্র সংগঠন, পশ্চিমবঙ্গ এই কর্মসূচির আয়োজন করেছে। স্বরাষ্ট্র মন্ত্রকের সহযোগিতায় এটি শুরু হয়েছে ১৪ তারিখ থেকে। চলবে ২০ জানুয়ারি পর্যন্ত। ওড়িশা, অন্ধ্রপ্রদেশ এবং তেলেঙ্গানার ছ’টি উপজাতি অধ্যুষিত জেলা থেকে ২০০-রও বেশি উপজাতি তরুণ-তরুণী এই অনুষ্ঠানে সক্রিয় অংশগ্রহণ করেছেন।


    জাতীয় সংহতি গড়ে তোলার লক্ষ্যে এবং উপজাতি যুবক-যুবতীদের সংস্কৃতি, ভাষা, জীবনশৈলীর বৈচিত্র্য তুলে ধরাই এই কর্মসূচির প্রধান উদ্দেশ্য। উদ্বোধনী অনুষ্ঠানে বিধাননগর পুর নিগমের মেয়র শ্রীমতী কৃষ্ণা চক্রবর্তী, রামকৃষ্ণ মিশন বাগবাজারের সভাপতি স্বামী অভিনন্দনানন্দ মহারাজ, সিআরপিএফ (পশ্চিমবঙ্গ)-এর কমান্ডান্ট শ্রী সুনীল কুমার যাদব, ওড়িশার নেহরু যুব কেন্দ্র সংগঠনের প্রাক্তন রাজ্য ডিরেক্টর শ্রী অভিজিৎ বসু, এনএসএস-এর আঞ্চলিক কো-অর্ডিনেটর শ্রীমতী সরিতা প্যাটেল এবং পশ্চিমবঙ্গের নেহরু যুব কেন্দ্র সংগঠনের ডেপুটি ডিরেক্টর শ্রীমতী জবা চক্রবর্তী উপস্থিত ছিলেন। অনুষ্ঠানের শেষে বিভিন্ন ধরনের উপজাতি সঙ্গীত ও নৃত্য প্রদর্শনীর ব্যবস্থা ছিল। উপজাতি তরুণ-তরুণীরা এই সাংস্কৃতিক অনুষ্ঠানে অংশগ্রহণ করেন।


    কেন্দ্রীয় স্বরাষ্ট্র মন্ত্রকের এই ফ্ল্যাগশিপ কর্মসূচিতে ২০০ তরুণ-তরুণী খেলাধূলা, বিভিন্ন বিষয় উপস্থাপনা এবং মতবিনিময় কর্মসূচিতে অংশগ্রহণ করবেন। এই কর্মসূচির মধ্যে রয়েছে যুব সংসদ, দক্ষতা উন্নয়ন ও কর্মসংস্থান সৃষ্টি, সাংস্কৃতিক অনুষ্ঠান, মানবাধিকার, স্বামীজির ভাবনা, তৃণমূল স্তরে বিভিন্ন জায়গা সফর, অনুপ্রেরণামূলক আলোচনা, যোগ ইত্যাদি।


    SSS/CB/DM

    
    
    (Release ID: 1599690) Visitor Counter : 7
    
    
      Read this release in: English