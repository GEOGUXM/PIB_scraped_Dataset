      প্রধানমন্ত্রীরদপ্তর

      প্রধানমন্ত্রী আগামীকাল এনসিসি-র র‍্যালিতে যোগ দেবেন
      Posted On: 27 JAN 2020 5:04PM by PIB Kolkata


    নয়াদিল্লি, ২৭ জানুয়ারি, ২০২০


    প্রধানমন্ত্রী শ্রী নরেন্দ্র মোদী আগামীকাল (২৮শে জানুয়ারি) নতুন দিল্লির কারিয়াপ্পা প্যারেড গ্রাউন্ডে ন্যাশনাল ক্যাডেট কোর (এনসিসি)-এর র‍্যালিতে যোগ দেবেন।


    এই অনুষ্ঠানে এনসিসি-র বিভিন্ন শাখা কুচকাওয়াজে অংশগ্রহণ করবে এবং প্রধানমন্ত্রী তাঁদের অভিবাদন গ্রহণ করবেন। একটি সাংস্কৃতিক অনুষ্ঠান ছাড়াও এনসিসি ক্যাডেটরা প্রধানমন্ত্রীর সামনে অ্যাডভেঞ্চার স্পোর্টস, পারফর্মিং আর্টস এবং সঙ্গীত উপস্থাপন করবেন।


    প্রধানমন্ত্রী এনসিসি-র মেধাবী ক্যাডেটদের পুরস্কার বিতরণ করবেন এবং ঐ সমাবেশে ভাষণ দেবেন।


    প্রতি বছর শত শত এনসিসি ক্যাডেট সাধারণতন্ত্র দিবসের শিবিরের জন্য নতুন দিল্লি আসেন। গত বছর প্রধানমন্ত্রী এনসিসি র‍্যালিতে ভাষণ দেওয়ার সময় প্রাকৃতিক বিপর্যয়ে ক্যাডটদের ত্রাণ ও উদ্ধারকাজে অংশ নেওয়া এবং স্বচ্ছ ভারত অভিযানের মতো বিভিন্ন উদ্যোগে সামিল হওয়ার প্রশংসা করেন।


    CG/CB/DM

    
    
    (Release ID: 1600703) Visitor Counter : 9
    
    
      Read this release in: English