      বিজ্ঞানওপ্রযুক্তিমন্ত্রক

      জলের গুণমান ব্যবস্হাপনা পদ্ধতি নিয়ে দু-দিনের ব্যাপি দক্ষতা উন্নয়নমূলক প্রশিক্ষণ কর্মসূচি
      Posted On: 16 JAN 2020 6:25PM by PIB Kolkata


    কলকাতা, ১৬ জানুয়ারি, ২০২০


    দুর্গাপুরের সিএসআইআর-সিএমইআরআই প্রতিষ্ঠানের পক্ষ থেকে জলের গুণমান ব্যবস্হাপনা পদ্ধতি নিয়ে দু-দিন দক্ষতা উন্নয়নমূলক প্রশিক্ষণ কর্মসূচির আয়োজন করা হয়েছে। দুদিনের এই প্রশিক্ষণ কর্মসূচির আজ সূচনা করেন পশ্চিমবঙ্গ দূষণ নিয়ন্ত্রণ পর্ষদের দুর্গাপুর আঞ্চলিক পরীক্ষাগারের দায়িত্বপ্রাপ্ত আধিকারিক ডঃ দীপঙ্কর দাশ। সূচনা অনুষ্ঠানে দূর্গাপুরের সিএসআইআর-সিএমইআরআই প্রতিষ্ঠানের নির্দেশক অধ্যাপক (ডঃ) হরিশ হিরাণী উপস্হিত ছিলেন।


    এই উপলক্ষে অধ্যাপক হিরাণী জল সংরক্ষণ ও জলের পুর্নব্যবহারের ওপর জোর দিয়ে সমাজের স্বার্থে জল পরিশোধন প্রযুক্তির উদ্ভাবনের ক্ষেত্রে তার প্রতিষ্ঠানের ভূমিকার কথা উল্লেখ করেন। পশ্চিমবঙ্গ দূষণ নিয়ন্ত্রণ পর্ষদের দুর্গাপুর আঞ্চলিক পরীক্ষাগারের আধিকারিক ডঃ দীপঙ্কর দাশ বর্জ্য জলের গুণমান নিয়ন্ত্রণ ও গুণমান নিশ্চয়তার ক্ষেত্রে পর্ষদের কাজকর্মের কথা উল্লেখ করেন। এই প্রশিক্ষণ কর্মসূচিতে বিভিন্ন কলেজ ও বিশ্ববিদ্যালয়ের ৩৯ জন পড়ুয়া অংশ নিয়েছে।


    SSS/BD /NS

    
    
    (Release ID: 1599605) Visitor Counter : 9
    
    
      Read this release in: English