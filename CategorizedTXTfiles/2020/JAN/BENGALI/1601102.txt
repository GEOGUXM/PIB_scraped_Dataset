      তথ্যওসম্প্রচারমন্ত্রক

      এম আই এফ এফ –এ সত্যজিৎ রায় প্যাভিলিয়ানের উদ্বোধন করলেন পরিচালক শাজি এন কারুন
      
      “বিদেশে ভারতীয় সিনেমার কথা জিজ্ঞেস করলে, তাঁরা উত্তর দেবেন সত্যজিৎ রায়”

      Posted On: 30 JAN 2020 2:27PM by PIB Kolkata

    মুম্বাই , ৩০ জানুয়ারী, ২০২০


    ষোড়শ মুম্বাই আন্তর্জাতিক চলচ্চিত্র উৎসবে বিশিষ্ট চলচিত্র পরিচালক শাজি এন কারুন বুধবার সত্যজিৎ রায় প্যাভিলিয়নের উদ্বোধন করেন।


    উদ্বোধনের পর শাজি এন কারুন বলেন, “ বিদেশে আপনি যদি ভারতীয় সিনেমার কথা জিজ্ঞেস করেন, তাহলে তাঁরা বলবেন সত্যজিৎ রায়। যা প্রতিটি ভারতীয়কে গর্বিত করে। ভাষার বাঁধন অতিক্রম করে , আমাদের সকলকে একত্রিত করাই একজন চলচ্চিত্রকারের সাফল্য। সত্যজিত রায় সেটিই করেছেন।“


    নেদারল্যান্ডসের এনিমেশন ফিল্ম নির্মাতা , অ্যাকাডেমি পুরস্কার বিজয়ী মাইকেল ডুডোক ডে ভিট সত্যজিৎ রায়ের প্রসঙ্গে বলেন, “ আমার মনে আছে আমি অপু ট্রিলজি দেখছিলাম। এত সুন্দর আর মন ছুয়ে যাওয়া ছিল, যে আমি ঠিক করে ফেলি ভারতকে অনুভব করার জন্য, একদিন আমি ভারতে যাব। আর তাই আমি এখানে এসেছি তিনবার”।


    তথ্য ও সম্প্রচার মন্ত্রক পশ্চিমাঞ্চলীয় মহা নির্দেশক শ্রী মনীষ দেশাই ও ফিল্ম ডিভিশনের মহা নির্দেশক এই অনুষ্ঠানে উপস্থিত ছিলেন।


    সত্যজিৎ রায়ের প্রতি শ্রদ্ধা জানাতে সপ্তাহব্যাপী এই চলচ্চিত্র উৎসবে রবীন্দ্রনাথ ঠাকুর, সুকুমার রায়ের উপর তাঁর নির্মিত ছবিগুলি প্রদর্শিত হবে।


    CG/CB

    
    
    (Release ID: 1601102) Visitor Counter : 16
    
    
      Read this release in: English