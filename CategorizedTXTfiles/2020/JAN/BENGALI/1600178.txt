      কেন্দ্রীয়মন্ত্রিসভা

      ভারত ও ব্রাজিলের মধ্যে তেল ও প্রাকৃতিক গ্যাস ক্ষেত্রে সহযোগিতার লক্ষ্যে মউ স্বাক্ষরের প্রস্তাবে মন্ত্রিসভার সায়
      Posted On: 22 JAN 2020 5:22PM by PIB Kolkata


    নয়াদিল্লি , ২২ জানুয়ারি , ২০২০


    প্রধানমন্ত্রী শ্রী নরেন্দ্র মোদীর পৌরহিত্যে আজ কেন্দ্রীয় মন্ত্রিসভার বৈঠকে ভারত ও ব্রাজিলের মধ্যে তেল ও প্রাকৃতিক গ্যাস ক্ষেত্রে সহযোগিতার লক্ষ্যে সমঝোতাপত্র স্বাক্ষরের প্রস্তাব অনুমোদিত হয়েছে।


    এই মউ স্বাক্ষরের ফলে দুই দেশের মধ্যে তেল ও প্রাকৃতিক গ্যাস ক্ষেত্রে সহযোগিতা বৃদ্ধি পাবে। উভয় দেশই তেল ও প্রাকৃতিক গ্যাসের অনুসন্ধান তথা উত্তোলনের কাজেও পারস্পরিক সহায়তা করবে, গবেষণা ও উন্নয়নমূলক কাজে অংশীদার হবে এবং ব্রাজিল ও ভারত সহ অন্য দেশগুলিতে তরলীকৃত প্রাকৃতিক গ্যাসের (এলএনজি) অনুসন্ধানে একযোগে কাজ করবে বলে স্হির হয়েছে। এছাড়াও তেল ভিত্তিক শক্তি উৎপাদন ও পরিবেশগত বিষয়গুলির পাশাপাশি শক্তিক্ষেত্রে দক্ষতা অর্জন, শক্তি সাশ্রয়, শক্তিক্ষেত্রে গবেষণা ও উন্নয়ন সহ আঞ্চলিক শক্তি পরিকাঠামো নেটওয়ার্কের সম্প্রসারণের মতো বিষয়গুলিতে সহযোগিতার কথা সমঝোতাপত্রে উল্লেখ রয়েছে।


    CG/ BD /NS

    
    
    (Release ID: 1600178) Visitor Counter : 6
    
    
      Read this release in: English