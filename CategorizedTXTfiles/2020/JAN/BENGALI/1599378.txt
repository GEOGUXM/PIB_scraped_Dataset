      পরিসংখ্যানএবংকর্মসূচিরূপায়ণমন্ত্রক

      ডাটা সায়েন্সের জন্য পরিসংখ্যান ও কৃত্রিম মেধা
      Posted On: 14 JAN 2020 6:55PM by PIB Kolkata


    কলকাতা, ১৪ জানুয়ারী, ২০১৯


    ভারত এবং ফ্রান্সের মধ্যে শিক্ষা এবং গবেষণা ক্ষেত্রে সহযোগিতার উদ্যোগ নেওয়া হয়েছে। এরই অঙ্গ হিসেবে ভারতের স্ট্যাটিসটিক্যাল ইন্সটিটিউটের কলকাতা শাখার দ্যা সেন্টার ফর আর্টিফিসিয়াল ইন্টেলিজেন্স অ্যান্ড মেশিন লার্নিং (সিএআইএমএল) এবং ইন্দো-ফ্রান্স সেন্টার ফর অ্যাপ্লায়েড ম্যাথামেটিক্স-এর যৌথ উদ্যোগে কলকাতায় ৫ দিনের এক কর্মশালার আয়োজন করা হয়।


    বুধবার এই কর্মশালার উদ্বোধনী অনুষ্ঠানে উপস্হিত ছিলেন কলকাতায় অবস্হিত ফ্রান্সের বাণিজ্যদূত ভার্জিনি কোর্তিভাল, ফ্রান্সের আইএমটি-র অধ্যাপক ফ্যাব্রিক গ্যামবোয়, ন্যাশনাল স্ট্যাটিসটিক্যাল কমিশনের চেয়ারম্যান অধ্যাপক বিমল কুমার রায়, আইএসআই-এর অধিকর্তা অধ্যাপক সংঘমিত্রা বন্দোপাধ্যায় প্রমুখ।


    এই কর্মশালায় মেশিন লার্নিং, কৃত্রিম মেধা এবং তথ্য বিজ্ঞান ক্ষেত্রের অগ্রগতিকে কাজে লাগিয়ে কিভাবে স্বয়ংক্রিয় ব্যবস্হার গাড়ি, গ্রাহক কেন্দ্রিক ব্যবসা এবং স্বাস্হ্য ব্যবস্হার উন্নতি সাধন করা সম্ভব সেই বিষয়ে আলোচনা হবে। একইসঙ্গে ভারতে স্মার্ট সিটি তৈরির বিষয় নিয়েও আলোচনা হবে। সাধারণ মানুষের স্বার্থে এবং সামাজিক প্রেক্ষাপটে কিভাবে ব্যবসায়িক মূল্যে প্রতিষ্ঠানগুলি তথ্যকে কাজে লাগাতে পারে তা নিয়েও কর্মশালায় আলোচনা হবে।


    প্রতিরক্ষা গবেষণা উন্নয়ন সংস্হার (ডিআরডিও)পক্ষ থেকে ডঃ শৈবাল কুমার পাল কর্মশালার তথ্য সুরক্ষার বিষয় নিয়ে বক্তব্য রাখেন। অর্থনীতি এবং শিক্ষা ক্ষেত্রে কৃত্রিম মেধার গবেষণার বিষয়ে দুই দেশের সহযোগিতার কথা তুলে ধরেন ফ্রান্সের আইএমটি-র অধ্যাপক ফ্যাব্রিক গ্যামবোয়।


    ৪ দিনের এই কর্মশালায় বিভিন্ন বিশ্ববিদ্যালয়ের অধ্যাপক এবং মেশিন লার্নিং, কৃত্রিম মেধা এবং তথ্য বিজ্ঞান ক্ষেত্রে গবেষণারত ছাত্রছাত্রীরা যোগ দিচ্ছেন। আগামী ১৭ই জানুয়ারী পর্যন্ত চলবে এই কর্মশালা।


    CG/ SS/NS

    
    
    (Release ID: 1599378) Visitor Counter : 7
    
    
      Read this release in: English