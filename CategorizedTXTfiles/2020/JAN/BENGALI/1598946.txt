      প্রধানমন্ত্রীরদপ্তর

      প্রধানমন্ত্রী বিভিন্ন ক্ষেত্রের প্রতিনিধিদের সঙ্গে প্রাক বাজেট পর্যালোচনা করলেন
      Posted On: 09 JAN 2020 5:28PM by PIB Kolkata


    নয়াদিল্লি, ০৯ জানুয়ারী, ২০১৯


    প্রধানমন্ত্রী শ্রী নরেন্দ্র মোদী ভারতকে ৫ লক্ষ কোটি মার্কিন ডলারের অর্থনীতিতে পরিণত করতে সংশ্লিষ্ট সকল পক্ষকে আন্তরিক প্রয়াস গ্রহণের আহ্বান জানিয়েছে।


    প্রধানমন্ত্রী আজ নতুন দিল্লীতে বিশিষ্ট অর্থনীতিবিদ, শিল্পপতি, উৎপাদনক্ষেত্র, ভ্রমণ ও পর্যটন, বস্ত্রশিল্প সহ কৃষি, বিজ্ঞান ও প্রযুক্তি এবং অর্থ ক্ষেত্রের বিশেষজ্ঞদের সঙ্গে মতবিনিময় করেন।


    প্রাক-বাজেট পর্যালোচনার অঙ্গ হিসেবে নীতি আয়োগের এই মতবিনিময়ের আয়োজন করা হয়।


    প্রধানমন্ত্রী বলেন, দু-ঘন্টার এই খোলামেলা আলোচনায় বিভিন্ন ক্ষেত্রের সঙ্গে যুক্ত বিশেষজ্ঞ ও প্রতিনিধিদের অভিজ্ঞতা প্রকাশ পেয়েছে।


    তিনি বলেন, এই বৈঠক থেকে উঠে আসা অভিজ্ঞতা ও দৃষ্টিভঙ্গী নীতি প্রণেতা ও সংশ্লিষ্ট ক্ষেত্রের প্রতিনিধিদের মধ্যে আরও ভালো সমন্বয় গড়ে তুলবে।


    প্রধানমন্ত্রী বলেন, ভারতীয় অর্থনীতির মজবুত অবস্হা দেশের আথিক বুনিয়াদি ব্যবস্হার দৃঢ়তাকেই প্রতিফলিত করে। স্বাভাবিক অবস্হায় ফিরে আসার ক্ষমতাও ভারতীয় অর্থনীতির রয়েছে বলে তিনি অভিমত প্রকাশ করেন ।


    প্রধানমন্ত্রী বলেন, দেশীয় অর্থনীতিকে এগিয়ে নিয়ে যেতে এবং কর্মসংস্হান সৃষ্টির ক্ষেত্রে পর্যটন, নগরোন্নয়ন, পরিকাঠামো এবং কৃষিভিত্তিক শিল্পের ব্যাপক সম্ভাবনা রয়েছে।


    তিনি আরও বলেন, এ ধরণের ঘরোয়া ও খোলামেলা বৈঠক, স্বাস্হ্যকর আলোচনা ও বিভিন্ন বিষয়ে বোঝাপড়ার গুরুত্বপূর্ণ মঞ্চ।


    তিনি বলেন, এ ধরণের খোলামেলা বৈঠক ইতিবাচক পরিস্হিতি এবং সমাজের স্বার্থে ‘করা সম্ভব’ এমন মানসিকতার বিকাশ ঘটায়।


    ভারতকে অসীম সম্ভাবনাময় দেশ হিসেবে বর্ণনা করে তিনি সংশ্লিষ্ট সকল পক্ষকে বাস্তব ও কল্পনার মধ্যে সেতুবন্ধনের আহ্বান জানান।


    তিনি বলেন, ‘আমাদের সকলকে একসঙ্গে কাজ করতে হবে এবং একটি দেশ হিসেবে ভাবার কথা শুরু করতে হবে’ ।


    এই মতবিনিময় অনুষ্ঠানে বিশিষ্ট অর্থনীতিবিদ শ্রী শঙ্করাচার্য, শ্রী আর নাগরাজ, শ্রীমতি ফরজানা আফ্রিদি, শিল্পপতি শ্রী প্রদীপ শাহ্, শ্রী আপ্পারাও মাল্লাভারাপু, শ্রী দ্বীপ কার্লা, শ্রী দীপক শেঠ, শ্রী সুকুমার মিশ্রা সহ ৩৮ জন বিশিষ্ট ব্যক্তি উপস্হিত ছিলেন। বৈঠকে কেন্দ্রীয় স্বরাষ্ট্র মন্ত্রী শ্রী অমিত শাহ্, সড়ক পরিবহন ও মহাসড়ক মন্ত্রী শ্রী নীতিন গড়করি, রেলমন্ত্রী শ্রী পীযুষ গোয়েল, কৃষিমন্ত্রী শ্রী নরেন্দ্র সিং তোমর, নীতি আয়োগের ভাইস চেয়ারম্যান শ্রী রাজীব কুমার, আয়োগের সিইও শ্রী অমিতাভ কান্ত ছাড়াও বিভিন্ন মন্ত্রকের সচিবরা উপস্হিত ছিলেন।


    CG/BD/NS

    
    
    (Release ID: 1598946) Visitor Counter : 10
    
    
      Read this release in: English