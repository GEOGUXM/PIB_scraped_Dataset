      প্রধানমন্ত্রীরদপ্তর

      গগনযান হবে একবিংশ শতাব্দীতে ভারতের ঐতিহাসিক সাফল্য : প্রধানমন্ত্রী নতুন দশকের প্রথম ‘মন কি বাত’ – এ এই প্রকল্প নিয়ে আলোচনা
      Posted On: 27 JAN 2020 4:12PM by PIB Kolkata


    নয়াদিল্লি, ২৬ জানুয়ারি, ২০২০


    প্রধানমন্ত্রী শ্রী নরেন্দ্র মোদী নতুন বছর ও নতুন দশকের তাঁর প্রথম ‘মন কি বাত’অনুষ্ঠানে গগনযান প্রকল্প নিয়ে আলোচনা করেন।


    তিনি বলেন, ২০২২ সালে ভারত যখন স্বাধীনতার ৭৫ বছর উদযাপন করবে, তখন দেশ ‘ভারতবাসী হিসাবে গগনযান প্রকল্পের মাধ্যমে মহাকাশে যাওয়ার শপথ পূর্ণ করবে।


    তিনি বলেন, ‘একুশ শতকে ভারতের বিজ্ঞান ও প্রযুক্তি ক্ষেত্রে গগনযান প্রকল্প হবে একটি ঐতিহাসিক সাফল্য। নতুন ভারতের কাছে এটি দিক-নির্দেশিকা উদাহরণ হবে”।


    প্রধানমন্ত্রী ভারতীয় বিমানবাহিনীর চার বিমানচালকের প্রশংসা করেন, যাঁরা এই প্রকল্পে নভঃচর হিসাবে নির্বাচিত হয়েছেন। এরা রাশিয়ায় প্রশিক্ষণ নিতে যাবেন।


    “এই সম্ভাবনাময় তরুণরা ভারতের দক্ষতা, মেধা, ক্ষমতা, সাহস ও স্বপ্ন পূরণের প্রতীক। আগামী কয়েক দিনের মধ্যেই রাশিয়ায় আমাদের এই চার বন্ধু প্রশিক্ষণ নিতে যাবেন। এর ফলে, ভারত – রাশিয়ার সৌহার্দ্যপূর্ণ ও সহযোগিতার এক নতুন অধ্যায় সূচিত হবে বলে আমার বিশ্বাস’।


    প্রধানমন্ত্রী বলেন, এক বছরেরও বেশি সময় ধরে তাঁদের প্রশিক্ষণের শেষে মহাকাশের বিষয়ে ভারতীয়দের যে আশা-আকাঙ্খা রয়েছে, তাঁরা তা পূরণের দায়িত্ব গ্রহণ করবেন। তিনি বলেন, “সাধারণতন্ত্র দিবসের এই পবিত্র অনুষ্ঠানে আমি এই চার তরুণকে, এই প্রকল্পে যুক্ত ভারতীয় এবং রুশ বিজ্ঞানী ও প্রযুক্তিবিদদের অভিনন্দন জানাচ্ছি”।


    CG/CB/SB

    
    
    (Release ID: 1600688) Visitor Counter : 5
    
    
      Read this release in: English