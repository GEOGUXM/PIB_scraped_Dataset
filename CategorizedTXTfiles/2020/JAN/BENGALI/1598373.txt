      পঞ্চায়েতিরাজমন্ত্রক

      বর্ষশেষ পর্যালোচনা ২০১৯ : পঞ্চায়েতি রাজ মন্ত্রক
      Posted On: 03 JAN 2020 2:38PM by PIB Kolkata


    নয়াদিল্লি , ৩১ ডিসেম্বর, ২০২০


    কেন্দ্রীয় পঞ্চায়েতি রাজ মন্ত্রক সংবিধানের ৭৩তম সংশোধনীর বিভিন্ন সংস্থান রূপায়ণ ও কার্যকর করা সহ একাধিক ক্ষেত্রে পরামর্শদান ও অন্যান্য কাজকর্মের অগ্রগতির ওপর নজরদারি করে থাকে। গ্রামাঞ্চলের স্বশাসিত সংস্থাগুলির কর্মকর্তাদের দক্ষতা বৃদ্ধি ও প্রযুক্তির প্রয়োগ ঘটিয়ে মন্ত্রক প্রশাসনিক পরিকাঠামো ও মৌলিক পরিষেবা প্রদান ব্যবস্থাকে শক্তিশালী করে থাকে। এই উদ্দেশ্যগুলি বাস্তবায়নে মন্ত্রক তিনটি স্তম্ভের মাধ্যমে কর্মপরিকল্পনা গ্রহণ করে থাকে। এগুলি হ’ল – অর্থ কমিশনের তহবিল যোগানের মাধ্যমে মৌলিক পরিষেবার ব্যবস্থা; রাষ্ট্রীয় গ্রামীণ স্বরাজ অভিযানের মাধ্যমে গ্রামীণ স্বশাসিত সংস্থাগুলির দক্ষতা বৃদ্ধি এবং গ্রাম পঞ্চায়েত উন্নয়নমূলক পরিকল্পনা ও পরামর্শ দিয়ে সার্বিক অগ্রগতির রুপরেখা চূড়ান্ত করা।


    চতুর্দশ অর্থ কমিশনের অনুদান


    ২০১৯ – ২০ অর্থবর্ষে চতুর্দশ অর্থ কমিশনের পক্ষ থেকে ৪৮ হাজার ৪৯৭ কোটি ৫৭ লক্ষ টাকা (গত বছরের প্রদেয় অর্থ সহ) ২৬টি রাজ্যের গ্রাম পঞ্চায়েতকে দেওয়া হয়েছে। মন্ত্রক পাবলিক ফিনান্সিয়াল ম্যানেজমেন্ট সিস্টেম বা পিএফএমএস – এর মাধ্যমে গ্রাম পঞ্চায়েতগুলিকে প্রদেয় অর্থ কমিশনের অনুদানের যথাযথ সদ্ব্যবহারে নজরদারি করে থাকে। অর্থ কমিশনের অনুদান কাজে লাগিয়ে গ্রাম পঞ্চায়েতগুলিতে প্রায় ৫ লক্ষ ৫০ হাজার সম্পদ তৈরি হয়েছে। এমনকি, এই সম্পদগুলির রক্ষণা-বেক্ষণে ডিজিটাল উপায়ে নজরদারির জন্য জিও ট্যাগিং ব্যবস্থা চালু করা হয়েছে।


    পিএমএফএস ব ্য বস্থার সঙ্গে ১ লক্ষ ১০ হাজারেরও বেশি গ্রাম পঞ্চায়েত যুক্ত হয়েছে এবং ৬৮ হাজারেরও বেশি গ্রাম পঞ্চায়েত এই ব্যবস্থার মাধ্যমে ডিজিটাল লেনদেন করছে।


    রাষ্ট্রীয় গ্রাম স্বরাজ অভিযান


    সুস্থায়ী উন্নয়নের উদ্দেশ্যগুলি অর্জনে পঞ্চায়েতি রাজ প্রতিষ্ঠানগুলিকে আরও মজবুত করার প্রাথমিক উদ্দেশ্য নিয়ে ২০১৮-১৯ থেকে সংশোধিত কেন্দ্রীয় সহায়তাপুষ্ট প্রকল্প রাষ্ট্রীয় গ্রাম স্বরাজ অভিযান শুরু করা হয়েছে। এছাড়াও, ১১৭টি উন্নয়নে আগ্রহী জেলায় পঞ্চায়েত প্রতিষ্ঠানগুলিকে মজবুত করার জন্য মিশন অন্ত্যোদয় উদ্যোগের সঙ্গেও সামিল করা হয়েছে।


    মন্ত্রক ২০১৮-১৯ সালে ৩২টি রাজ্য ও কেন্দ্রশাসিত অঞ্চলের বার্ষিক কর্মপরিকল্পনা সংক্রান্ত রূপরেখা অনুমোদন করেছে। এই খাতে রাজ্য ও কেন্দ্রশাসিত অঞ্চলগুলিকে ২০১৯ সালের ৩১শে মার্চ পর্যন্ত ৫৯৮ কোটি ২৫ লক্ষ টাকা দেওয়া হয়েছে। চলতি বছরে মন্ত্রক ৩৩টি রাজ্য ও কেন্দ্রশাসিত অঞ্চলে বার্ষিক কর্মপরিকল্পনা সংক্রান্ত রূপরেখা কার্যকর করার জন্য ২০১৯ সালের ১৮ ডিসেম্বর পর্যন্ত ৪০৬ কোটি ২২ লক্ষ টাকা দিয়েছে। ২০১৯ – ২০’তে রাজ্য ও কেন্দ্রশাসিত অঞ্চলগুলির উল্লেখযোগ্য কিছু সাফল্য : -


    গ্রাম পঞ্চায়েত উন্নয়নমূলক পরিকল্পনা প্রশিক্ষণে ৩৮ লক্ষেরও বেশি মানুষ অংশগ্রহণ করেছেন এবং ৩৬ লক্ষেরও বেশি পঞ্চায়েত কর্মী অন্যান্য ক্ষেত্রে প্রশিক্ষণ নিয়েছেন।


    ৩ হাজারেরও বেশি গ্রাম পঞ্চায়েত ভবন নির্মাণ করা হয়েছে এবং ২ হাজারেরও বেশি গ্রাম পঞ্চায়েত ভবনের সংস্কার হয়েছে।


    ৩ হাজারেরও বেশি গ্রাম পঞ্চায়েতে যুগ্মভাবে অভিন্ন পরিষেবা কেন্দ্র চালু হয়েছে।


    ৪টি রাজ্য-স্তরীয় পঞ্চায়েত রিসোর্স সেন্টার এবং ৯টি জেলা-স্তরীয় রিসোর্স সেন্টার নির্মাণ করা হয়েছে।


    গ্রাম পঞ্চায়েতগুলির জন্য ১০ হাজারেরও বেশি কম্প্যুটারের ব্যবস্থা করা হয়েছে।


    ৪৭টি পঞ্চায়েত লার্নিং সেন্টার চালু রয়েছে।


    পিওপলস্‌ প্ল্যান ক্যাম্পেন – সবকি যোজনা সবকা বিকাশ


    গ্রাম পঞ্চায়েত উন্নয়নমূলক পরিকল্পনা প্রণয়ন প্রক্রিয়ায় সকলের অংশগ্রহণের মাধ্যমে স্বচ্ছতা বজায় রেখে ২০১৯ – এর দোসরা অক্টোবর থেকে গ্রামের মানুষ সহ সংশ্লিষ্ট সবপক্ষকে সামিল করে এই পরিকল্পনা প্রণয়ন পুনরায় শুরু হয়েছে। সংশোধিত এই পরিকল্পনায় সাধারণ মানুষের অংশগ্রহণের জন্যই নামকরণ করা হয়েছে পিওপলস্‌ প্ল্যান ক্যাম্পেনে। এই ক্যাম্পেন বা অভিযান অনুযায়ী, ২০১৯ সালের ১৬ই ডিসেম্বর পর্যন্ত ২ লক্ষেরও বেশি গ্রামসভা আয়োজিত হয়েছে, ১ লক্ষেরও বেশি পরিকল্পনা রূপায়ণ সম্পর্কিত মতামত বা সুপারিশ পাওয়া গিয়েছে।


    পঞ্চায়েতগুলিকে উৎসাহদান


    মন্ত্রক পঞ্চায়েতগুলিকে উৎসাহদান কর্মসূচির আওতায় পঞ্চায়েত বা রাজ্য অথবা কেন্দ্রশাসিত অঞ্চলগুলিকে উৎসাহ ভাতা দিয়ে থাকে। এই কর্মসূচি রাষ্ট্রীয় গ্রামীণ স্বরাজ অভিযানের একটি অঙ্গ। পরিষেবা প্রদান এবং জন কল্যাণ ক্ষেত্রে উল্লেখযোগ্য কাজকর্মের স্বীকৃতি-স্বরূপ এই উৎসাহ ভাতা দেওয়া হয়, যাতে পঞ্চায়েত প্রতিষ্ঠানগুলির মধ্যে কর্মমুখী প্রতিযোগীতা আরও বাড়ানো যায়।


    উল্লেখযোগ্য কাজকর্মের স্বীকৃতি-স্বরূপ গ্রাম পঞ্চায়েত বা রাজ ্য অথবা কেন্দ্রশাসিত অঞ্চলগুলি কে বিভিন্ন শ্রেণীতে বার্ষিক ৫ থেকে ৫০ লক্ষ টাকা পর্যন্ত পুরস্কার দেওয়া হয়।


    ই-পঞ্চায়েত সংক্রান্ত মিশন মোড কর্মসূচি


    ই -পঞ্চায়েত মিশন মোড কর্মসূচির আওতায় একটি কোর কমন অ্যাপ্লিকেশন গড়ে তোলা হয়েছে, যার নামকরণ হয়েছে পঞ্চায়েত এন্টারপ্রাইস স্যুইট অ্যাপ্লিকেশন। এই কর্মসূচির আওতায় গৃহীত উল্লেখযোগ্য উদ্যোগগুলির মধ্যে রয়েছে – কাজকর্মের হিসেব-নিকেশ সংক্রান্ত এক অভিন্ন পোর্টাল; গ্রাম পঞ্চায়েতগুলির পক্ষ থেকে যথাসময়ে বকেয়া মিটিয়ে দেওয়ার জন্য পিএফএমএস ব্যবস্থার সুবিধা গ্রহণ এবং ভূ-অবস্থানগত প্রযুক্তির সাহায্য নিয়ে গ্রাম পঞ্চায়েত স্তরে গ্রামগুলির পৃথক পৃথক মানচিত্র তৈরি করা।


    CG/BD/SB

    
    
    (Release ID: 1598373) Visitor Counter : 17
    
    
      Read this release in: English