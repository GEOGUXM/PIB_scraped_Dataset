      প্রধানমন্ত্রীরদপ্তর

      ৩২তম ‘প্রগতি’ মতবিনিময়ে পৌরহিত্য করলেন প্রধানমন্ত্রী
      Posted On: 22 JAN 2020 6:17PM by PIB Kolkata


    নয়াদিল্লি, ২২ জানুয়ারি, ২০২০


    প্রধানমন্ত্রী শ্রী নরেন্দ্র মোদী আজ ২০২০ সালের ‘প্রগতি’র প্রথম বৈঠকে পৌরহিত্য করেন। কেন্দ্র ও রাজ্য সরকারগুলির সক্রিয় প্রশাসন এবং বিভিন্ন প্রকল্প নির্দিষ্ট সময়ে রূপায়ণের লক্ষ্যে তথ্য ও যোগাযোগ প্রযুক্তি নির্ভর বহুস্তরীয় প্ল্যাটফর্ম ‘প্রগতি’র এটি ছিল ৩২তম মতবিনিময় কর্মসূচি।


    ‘প্রগতি’র আজকের বৈঠকে প্রধানমন্ত্রী মোট ১১টি বিষয় নিয়ে আলোচনা করেন। এর মধ্যে নয়টি বকেয়া প্রকল্প। তিনটি কেন্দ্রীয় মন্ত্রকের সঙ্গে সংশ্লিষ্ট ২৪ হাজার কোটি টাকার এই নয়টি প্রকল্প ওড়িশা, তেলেঙ্গানা, মহারাষ্ট্র, ঝাড়খণ্ড, বিহার, কর্ণাটক, অন্ধ্রপ্রদেশ, কেরল ও উত্তরপ্রদেশ – এই নয়টি রাজ্যে ছড়িয়ে রয়েছে। এই প্রকল্পগুলির মধ্যে তিনটি রেল মন্ত্রকের, পাঁচটি সড়ক পরিবহণ ও মহাসড়ক মন্ত্রকের এবং একটি পেট্রোলিয়াম ও প্রাকৃতিক গ্যাস মন্ত্রকের।


    পিএমজেজেবিওয়াই এবং পিএমএসবিওয়াই বিমা প্রকল্পগুলির অগ্রগতির পর্যালোচনা


    ‘প্রগতি’ বৈঠকে প্রধানমন্ত্রী অর্থ দপ্তরের ‘প্রধানমন্ত্রী জীবন জ্যোতি বিমা যোজনা’ (পিএমজেজেবিওয়াই) এবং ‘প্রধানমন্ত্রী সুরক্ষা বিমা যোজনা’ (পিএমএসবিওয়াই) দুটির বিভিন্ন অভিযোগের বিষয়গুলি খতিয়ে দেখেন।


    তিনি অপরাধ এবং অপরাধী অনুসন্ধান পরিকাঠামো ও ব্যবস্থাপনা (সিসিটিএনএস) প্রকল্পটির অগ্রগতি খতিয়ে দেখেন। এই প্রকল্পটি ই-গভর্ন্যান্সের মাধ্যমে সমন্বিত ও সুসংহত পুলিশি ব্যবস্থা।


    এর আগে ৩১তম ‘প্রগতি’ বৈঠকে প্রধানমন্ত্রী ১২ লক্ষ ৩০ হাজার কোটি টাকার মোট ২৬৯টি প্রকল্পের অগ্রগতি পর্যালোচনা করেছিলেন। তিনি ১৭টি বিভিন্ন ক্ষেত্রের আওতাধীন ৪৭টি সরকারি প্রকল্প এবং যোজনার বিভিন্ন অভিযোগের বিষয়গুলিও খতিয়ে দেখেন।


    CG/CB/DM

    
    
    (Release ID: 1600239) Visitor Counter : 3
    
    
      Read this release in: English