      পেট্রোলিয়ামওপ্রাকৃতিকগ্যাসমন্ত্রক

      আগামী ১৬ই জানুয়ারি জ্বালানি সংরক্ষণের সচেতনতা প্রচার কর্মসূচি ‘সক্ষম’-এর সূচনা করবেন শ্রী ধর্মেন্দ্র প্রধান
      Posted On: 15 JAN 2020 3:29PM by PIB Kolkata


    নয়াদিল্লি, ১৫ জানুয়ারি, ২০২০


    কেন্দ্রীয় পেট্রোলিয়াম ও প্রাকৃতিক গ্যাস এবং ইস্পাত মন্ত্রী শ্রী ধর্মেন্দ্র প্রধান আগামীকাল পেট্রোলিয়াম সংরক্ষণের জন্য নাগরিক-কেন্দ্রিক জ্বালানি সংরক্ষণ সচেতনতা প্রচার কর্মসূচি ‘সক্ষম’-এর সূচনা করবেন। পেট্রোলিয়াম ও প্রাকৃতিক গ্যাস মন্ত্রকের অন্তর্গত সংস্থা পেট্রোলিয়াম কনজারভেশন রিসার্চ অ্যাসোসিয়েশন (পিসিআরএ) একমাসব্যাপী এই কর্মসূচি চালাবে।


    পিসিআরএ এবং তেল ও গ্যাস কোম্পানিগুলি ‘সক্ষম’ কর্মসূচির আওতায় ‘সাইকেল দিবস’, ‘সাইক্লোথন’, বাণিজ্যিক যানবাহনের ড্রাইভারদের জন্য কর্মশালা, গৃহবধূ এবং রাঁধুনিদের জন্য জ্বালানি সাশ্রয় বিষয়ক কর্মশালা, বেতার, টেলিভিশন, ডিজিটাল সিনেমা সহ বিভিন্ন মাধ্যমে দেশ জুড়ে প্রচারের পরিকল্পনা করেছে। এর মাধ্যমে জ্বালানি সাশ্রয়, পরিবেশ-বান্ধব জ্বালানি এবং সুস্বাস্থ্যের বিভিন্ন বার্তা ছড়িয়ে দেওয়া হবে। পিসিআরএ ফেসবুক, ট্যুইটার, MyGov ওয়েবসাইটের মাধ্যমেও এই প্রচার কর্মসূচি চালানো হবে।


    ‘জ্বালানি সংরক্ষণ’-এর বিষয়ে তরুণ প্রজন্মকে বিশেষ করে, স্কুলের ছাত্রছাত্রীদের উৎসাহিত করতে এই সংস্থা এনসিইআরটি-র সঙ্গে কমিক বই প্রকাশ করেছে। সংস্থার ওয়েবসাইট এবং ইউটিউবে জনসচেতনতা বাড়াতে ‘দূষণের সমাধান’ শীর্ষক একটি অ্যানিমেটেড ডকুমেন্টারি ফিল্ম রাখা হয়েছে।


    প্রতি বছর জুলাই মাসে বার্ষিক সক্ষম জাতীয় প্রতিযোগিতায় স্কুলের পড়ুয়ারা অংশগ্রহণ করেন। ২০১৯-এ ১ কোটি ৪৮ লক্ষ ছাত্রছাত্রী এই প্রতিযোগিতায় অংশ নিয়েছিল। জ্বালানি সংরক্ষণের লক্ষ্যে বিরাট প্রচারের অঙ্গ হিসেবে ‘সক্ষম’ কর্মসূচিটি পালন করা হয়।


    CG/CB/DM

    
    
    (Release ID: 1599443) Visitor Counter : 8
    
    
      Read this release in: English