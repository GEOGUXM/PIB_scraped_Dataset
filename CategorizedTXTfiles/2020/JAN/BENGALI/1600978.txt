      নির্বাচনকমিশন

      দিল্লি জাতীয় রাজধানী অঞ্চলের বিধানসভা নির্বাচনে বুথ ফেরত সমীক্ষা নিষিদ্ধ
      Posted On: 29 JAN 2020 4:58PM by PIB Kolkata


    নয়াদিল্লি, ২৯ জানুয়ারি, ২০২০


    ভারতের নির্বাচন কমিশন ১৯৫১ সালের জনপ্রতিনিধিত্ব আইনের ১২৬এ ধারার ১ উপ-ধারার আওতায় দিল্লি জাতীয় রাজধানী অঞ্চলের বিধানসভা নির্বাচনের দিন, আগামী ৮ই ফেব্রুয়ারি (শনিবার) ভোটগ্রহণের সময় সকাল ৮টা থেকে সন্ধ্যা ৬-৩০ মিনিট পর্যন্ত মুদ্রণ বা বৈদ্যুতিন গণমাধ্যম অথবা অন্য কোন পদ্ধতিতে যে কোন ধরনের বুথ ফেরত সমীক্ষার ফলাফল প্রকাশ বা প্রচার নিষিদ্ধ করেছে। এছাড়াও, ১৯৫১ সালের জনপ্রতিনিধিত্ব আইনের ১২৬(১)(বি) ধারার আওতায় দিল্লি বিধানসভার ভোটগ্রহণ প্রক্রিয়া শেষ না হওয়া পর্যন্ত পূর্ববর্তী ৪৮ ঘন্টার মধ্যে বৈদ্যুতিন মাধ্যমে যে কোন ধরনের জনমত সমীক্ষার ফলাফল প্রচার এবং প্রকাশ নিষিদ্ধ করা হয়েছে।


    উল্লেখ করা যেতে পারে, বুথ ফেরত বা জনমত সমীক্ষা নিষিদ্ধ করার ব্যাপারে গত ২৪শে জানুয়ারি সংশ্লিষ্ট সকল পক্ষের জন্য বিজ্ঞপ্তি জারি করা হয়েছে।


    CG/BD/DM

    
    
    (Release ID: 1600978) Visitor Counter : 7
    
    
      Read this release in: English