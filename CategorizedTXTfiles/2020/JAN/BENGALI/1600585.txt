      প্রধানমন্ত্রীরদপ্তর

      প্রধানমন্ত্রীর প্রধান সচিব কোরোনা ভাইরাসের সংক্রমন নিয়ে উচ্চ পর্যায়ের বৈঠকে পৌরহিত্য করলেন
      Posted On: 25 JAN 2020 11:25PM by PIB Kolkata


    নতুন দিল্লী, ২৫ জানুয়ারী ২০২০

    প্রধানমন্ত্রীর শ্রী নরেন্দ্র মোদীর নির্দে শে প্রধানমন্ত্রীর প্রধান সচিব ডঃ পি কে মিশ্র চী নে কোরোনা ভাইরাস সংক্রমণের প্রেক্ষিতে একটি উচ্চপর্যায়ের বৈঠক করেন।


    এই বৈঠকে করোনা ভাইরাসের ছড়িয়ে পরার ফলে উদ্ভূত পরিস্থিতি, যে কোন পরিস্থিতির মোকাবিলা সহ কি কি ব্যবস্থা নেওয়া যেতে পারে সেই বিষয়ে আধিকারিকরা প্রধান সচিবকে অবগত করেন।


    স্বাস্থ্য ও পরিবার কল্যাণ মন্ত্রক হাসপাতালে চিকিৎসার প্রস্তুতি, পরীক্ষাগার কতটা প্রস্তুত, দ্রুত ব্যবস্থাপনা দলের ক্ষমতা সম্পর্কে প্রধানসচিবকে জানান।


    অসামরিক বিমান চলাচল মন্ত্রক সহ বিভিন্ন মন্ত্রক রোগ প্রতিরোধের জন্য কি কি ব্যবস্থা নিয়েছে, সেই বিষয়গুলিও প্রধানসচিব পর্যালোচনা করেন।


    আধিকারিকরা প্রধানসচিবকে আশ্বস্ত করে বলেন, স্বাস্থ্য ও পরিবার কল্যাণ মন্ত্রক পরিস্থিতির উপর সতর্ক নজর রাখছে এবং বিভিন্ন মন্ত্রক, রাজ্য সরকার ও কেন্দ্র শাসিত অঞ্চলের প্রশাসনের সঙ্গে প্রতিনিয়ত যোগাযোগ রেখে চলেছে।


    এ পর্যন্ত সাতটি বিমানবন্দরে ১১৫টি উড়ানের ২০হাজার যাত্রীকে পরীক্ষা করা হয়েছে। এই ভাইরাসের কারণে সংক্রমণের পরীক্ষার জন্য দেশ জুড়ে ন্যাশনাল ইন্সটিটিউট অফ ভাইরোলজির সব পরীক্ষাগারগুলিতে প্রয়োজনীয় ব্যবস্থা গ্রহণ করা হয়েছে। রাজ্য এবং জেলা স্তরে সব স্বাস্থ্য আধিকারিকদের সতর্ক থাকতে বলা হয়েছে।


    বৈঠকে ক্যাবিনেট সচিব শ্রী রাজীব গৌবা, স্বরাষ্ট্র সচিব শ্রী অজয় কুমার ভাল্লা, বিদেশ সচিব শ্রী বিজয় গোখলে, প্রতিরক্ষা সচিব শ্রী অজয় কুমার, স্বাস্থ্য ও পরিবার কল্যাণ সচিব শ্রীমতী প্রীতি সুদন, অসামরিক বিমান চলাচল সচিব শ্রী প্রদীপ সিং খারোলা সহ উচ্চপদস্থ আধিকারিকরা উপস্থিত ছিলেন।


    CG/CB

    
    
    (Release ID: 1600585) Visitor Counter : 11
    
    
      Read this release in: English