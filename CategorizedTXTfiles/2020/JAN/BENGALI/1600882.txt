      রেলমন্ত্রক

      ভারতীয় রেল বিভিন্ন রেল স্টেশনের উন্নতি সাধনের কাজ চালাচ্ছে
      Posted On: 28 JAN 2020 8:51PM by PIB Kolkata


    নয়াদিল্লি, ২৮ জানুয়ারি , ২০২০


    আধুনিকীকরণের লক্ষ্যে রেলের দেশের বিভিন্ন প্রান্তে রেল স্টেশনগুলির উন্নতি সাধনের কাজ শুরু করেছে। এরই অঙ্গ হিসেবে যাত্রী স্বাচ্ছন্দ্যের দিকে লক্ষ্য রেখে তামিলনাড়ু এবং সালেম জংশন এবং নাগাল্যান্ডের ডিমাপুর স্টেশনের সংস্কার এবং আধুনিকীকরণের কাজ শুরু হয়েছে।


    সালেম জংশনকে নতুন রূপে সাজিয়ে তোলা হয়েছে। স্টেশনের উন্নতি সাধনে প্রায় ৫ কোটি টাকা ব্যয় করা হয়েছে। সমসাময়িক রূপে স্টেশন ভবনটি গড়ে তোলা হয়েছে। স্টেশন চত্ত্বরে পোস্টার দেওয়া , বন্ধ করা হয়েছে। স্টেশন চত্ত্বরে যাত্রীদের দ্রুত স্বচ্ছন্দে যাতায়াতের ব্যবস্হা করা হয়েছে। বাস, অটো, ট্যাক্সির মতো বাণিজ্যিক গাড়ি যাতায়াতের জন্য আলাদা লেনের ব্যবস্হা করা হয়েছে। স্টেশন চত্ত্বরের নতুন জায়গায় অ্যাপ ভিত্তিক গাড়ি পরিষেবা রাখার ব্যবস্হা করা হয়েছে। একইসঙ্গে স্টেশন ভবনটি উৎসবের সময় আলোকমালায় সাজিয়ে তোলা হয়েছে। বিশেষভাবে সক্ষম যাত্রীদের জন্যও বিশেষ ব্যবস্হা রাখা হয়েছে স্টেশন চত্ত্বরে। ম্যাসেজ চেয়ার, বিএমআই কিয়স্ক, পাল্স কিয়স্কও বসানো হয়েছে স্টেশনে। প্ল্যাটফর্মের শুরু এবং শেষ প্রান্তে শৌচাগারের ব্যবস্হা করা হয়েছে। এক প্ল্যাটফর্ম থেকে অন্য প্ল্যাটফর্মে যাওয়ার জন্য লিফ্ট এবং এসকালেটরের ব্যবস্হা করা হয়েছে। স্টেশন ভবনের সামনে একটি বৃহদাকার পতাকা বসানো হবে ২০২০র ১৫ই ফেব্রুয়ারী। বিমানবন্দরের আদলে আলো লাগানো হচ্ছে। ২০২০র জুন মাসের মধ্যে স্টেশন আধুনিকীকরণের কাজ শেষ হয়ে যাবে বলে মনে করা হচ্ছে।


    নর্থইস্ট ফ্রন্টিয়ারের লুমডিং বিভাগের অন্তর্গত ডিমাপুর স্টেশনে আধুনিকীকরণের কাজও চলছে দ্রুত গতিতে। নাগাল্যান্ডের লুমডিং ডুব্রুগড় শাখার এটি একমাত্র স্টেশন। গুয়াহাটির পর লুমডিং ডিভিশনের এই ডিমাপুর স্টেশন থেকে বেশি আয় হয়ে থাকে। তাই এই স্টেশনে যাত্রী স্বাচ্ছন্দ্য এবং পরিষেবা প্রদান করা বিশেষ গুরুত্ব রয়েছে। এই স্টেশনের আধুনিকীকরণের বিভিন্ন কাজের জন্য ২ কোটি টাকা ব্যয় করা হয়েছে। ইউটিএস বুকিং কাউন্টার এবং যাত্রীদের অপেক্ষমান জায়গাগুলির আধুনিকীকরণ করা হয়েছে। যাত্রীদের স্টেশনে প্রবেশ এবং বাহিরে যাওয়ার জন্য ব্যবস্হাপনার আধুনিকীকরণ করা হয়েছে। একইসঙ্গে স্টেশনে শৌচালয়, এক নম্বর প্ল্যাটফর্মের আধুনিকীকরণও করা হয়েছে। স্টেশনে বসানো হয়েছে ডিজিটাল মিউজিয়ামও।


    CG/ SS /NS

    
    
    (Release ID: 1600882) Visitor Counter : 7
    
    
      Read this release in: English