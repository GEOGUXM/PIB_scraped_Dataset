      প্রধানমন্ত্রীরদপ্তর

      প্রধানমন্ত্রী ২০২০-র ‘প্রধানমন্ত্রী রাষ্ট্রীয় বাল পুরস্কার’ জয়ীদের সঙ্গে মিলিত হবেন
      Posted On: 23 JAN 2020 6:09PM by PIB Kolkata


    নয়াদিল্লি, ২৩ জানুয়ারি, ২০২০


    প্রধানমন্ত্রী শ্রী নরেন্দ্র মোদী আগামীকাল (২৪শে জানুয়ারি) নতুন দিল্লিতে এক অনুষ্ঠানে ২০২০-র ‘প্রধানমন্ত্রী রাষ্ট্রীয় বাল পুরস্কার’ জয়ী ৪৯ জন শিশুর সঙ্গে মতবিনিময় করবেন।


    বিভিন্ন রাজ্য থেকে পুরস্কার জয়ী এই ৪৯ জন শিশুর মধ্যে একজন করে জম্মু ও কাশ্মীর, মণিপুর এবং অরুণাচল প্রদেশের রয়েছে।


    ‘প্রধানমন্ত্রী রাষ্ট্রীয় বাল পুরস্কার’ কলা ও সংস্কৃতি, উদ্ভাবন, মেধা, সমাজসেবা, খেলাধূলা ও সাহসিকতার ক্ষেত্রে অসামান্য নিদর্শনের স্বীকৃতিস্বরূপ দেওয়া হয়ে থাকে।


    কেন্দ্রীয় সরকার জাতি গঠনে অন্যতম গুরুত্বপূর্ণ অংশীদার হিসেবে শিশুদের বিবেচনা করে থাকে। তাই, তাদের আশা-আকাঙ্ক্ষা যেমন পূরণ করা প্রয়োজন, তেমনই তাদের সাফল্যগুলিকে স্বীকৃতি জানানোও প্রয়োজন।


    যদিও প্রত্যেক শিশুই সম্পদ এবং তাদের সাফল্যগুলি প্রশংসার দাবি রাখে, তথাপি এই শিশুদের এমন কিছু উল্লেখযোগ্য নজির রয়েছে যা অন্যদের কাছে প্রেরণাস্বরূপ।


    এই লক্ষ্যে সরকার বিভিন্ন ক্ষেত্রে শিশুদের দৃষ্টান্তমূলক সাফল্যগুলিকে স্বীকৃতি দিতে প্রতি বছর ‘প্রধানমন্ত্রী রাষ্ট্রীয় বাল পুরস্কার’ দিয়ে থাকে।


    উদ্ভাবন, মেধাগত সাফল্য, সমাজসেবা, কলা ও সংস্কৃতি, ক্রীড়া এবং সাহসিকতার ক্ষেত্রে দৃষ্টান্তমূলক সাফল্যের জন্য যে কোন শিশুই এই পুরস্কারের জন্য আবেদন করতে পারে। এমনকি, যে কোন ব্যক্তি যিনি কোন শিশুর মেধাগত সাফল্যের বিষয়ে অবগত হয়েছেন, তিনিও এই পুরস্কারের জন্য সংশ্লিষ্ট শিশুর নাম মনোনয়নের জন্য পাঠাতে পারেন। প্রাপ্ত প্রতিটি আবেদন পুঙ্খানুপুঙ্খভাবে খতিয়ে দেখার পর এক উচ্চস্তরীয় কমিটি পুরস্কার জয়ীদের নির্বাচন করে থাকে।


    উল্লেখ করা যেতে পারে, রাষ্ট্রপতি শ্রী রামনাথ কোবিন্দ গতকাল এক অনুষ্ঠানে ‘প্রধানমন্ত্রী রাষ্ট্রীয় বাল পুরস্কার’ প্রদান করেন।


    আদিবাসী শিল্পী, এনসিসি ক্যাডেট, এনএসএস স্বেচ্ছাসেবক এবং ট্যাবলো শিল্পীদের সঙ্গে ‘অ্যাট হোম’ অনুষ্ঠান


    প্রধানমন্ত্রী শ্রী মোদী আগামীকাল ‘অ্যাট হোম’ অনুষ্ঠানে ১,৭৩০ জনেরও বেশি আদিবাসী শিল্পী, এনসিসি ক্যাডেট, এনএসএস স্বেচ্ছাসেবক, ট্যাবলো শিল্পী সহ ‘প্রধানমন্ত্রী রাষ্ট্রীয় বাল পুরস্কার’ জয়ীদের সঙ্গে মতবিনিময় করবেন।


    CG/BD/DM

    
    
    (Release ID: 1600367) Visitor Counter : 7
    
    
      Read this release in: English