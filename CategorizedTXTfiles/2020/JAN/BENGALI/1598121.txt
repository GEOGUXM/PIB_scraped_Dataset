      অর্থমন্ত্রক

      ন্যাশনাল ইনফ্রাসট্রাকচার পাইপলাইনের ২০১৯-২৫এর জন্য টাস্ক-ফোর্সের প্রতিবেদন প্রকাশ করলেন অর্থমন্ত্রী
      Posted On: 01 JAN 2020 1:21PM by PIB Kolkata


    নয়াদিল্লি, ০১ জানুয়ারী , ২০১৯


    ২০২৪-২৫এর মধ্যে দেশের মোট অভ্যন্তরীণ উৎপাদনের পরিমাণ ৫ লক্ষ কোটি মার্কিন ডলারের সমতুলে পৌঁছানোর লক্ষ্যে পরিকাঠামো খাতে এই সময় প্রতি বছর ১ লক্ষ ৪০ হাজার মার্কিন ডলার (১০০ লক্ষ কোটি টাকা) ব্যয় করা প্রয়োজন। ২০০৮-১৭ এই দশকে পরিকাঠামো খাতে বিনিয়োগ করা হয়েছিল ১ লক্ষ ১০ হাজার কোটি মার্কিন ডলার। ভারতীয় অর্থনীতির উন্নয়নের জন্য পরিকাঠামোর অভাব দূর করার লক্ষ্যে প্রতি বছর এই খাতে বিনিয়োগের প্রয়োজন। নতুন দিল্লিতে কেন্দ্রীয় অর্থমন্ত্রী শ্রীমতি নির্মলা সীতারমন ন্যাশনাল ইনফ্রাসট্রাকচার পাইপলাইনের বৈঠকের ফাঁকে এক সাংবাদিক সম্মেলনে এ বিষয়ে বিস্তারিত জানান। তিনি বলেন, টাস্ক-ফোর্সের প্রস্তাবগুলি সরকার বিবেচনা করে দ্রুত যথাযথ ব্যবস্হা গ্রহণ করবে।


    প্রধানমন্ত্রী তাঁর ২০১৯-এর স্বাধীনতা দিবসের ভাষণে বলেছিলেন, সামাজিক ও আর্থিক পরিকাঠামো প্রকল্পগুলি-সহ ১০০ লক্ষ কোটি টাকা আগামী ৫ বছরে পরিকাঠামো ক্ষেত্রে ব্যয় করা হবে।


    এই লক্ষ্যে পৌঁছানোর জন্য ন্যাশনাল ইনফ্রাসট্রাকচার পাইপলাইন (এনআইপি) ২০১৯-২০ থেকে ২০২৪-২৫ অর্থবর্ষে অর্থমন্ত্রির অনুমোদনক্রমে বছর প্রতি একটি করে কর্মী গোষ্ঠী গঠন করা হবে। অর্থনৈতিক বিষয়ক দপ্তরের সচিবের পৌরহিত্যে এই কর্মী গোষ্ঠীতে থাকবেন নীতি আয়োগের মুখ্য কার্যনির্বাহী আধিকারিক, ব্যয় দপ্তরের সচিব, প্রশাসনিক মন্ত্রকের সচিব, বিনিয়োগ দপ্তরের অতিরিক্ত সচিব এবং আইপিএফ দপ্তরের যুগ্ম সচিব।


    ২০১৯-এর সেপ্টেম্বরে টাস্ক ফোর্সের প্রথম বৈঠকটি অনুষ্ঠিত হয়। পরবর্তীকালে বিভিন্ন বৈঠকে পরিকাঠামো উন্নয়নের জন্য ব্যাঙ্ক / আর্থিক প্রতিষ্ঠান, বেসরকারি ইক্যুইটি ফান্ড এবং সিআইআই, ফিকি ও অ্যাসোচেমের মতো শিল্প সংগঠনগুলির সঙ্গে বৈঠক করা হয়।


    ২০২০-২৫ সালের মধ্যে ১০২ লক্ষ কোটি টাকা ব্যয়ের ক্ষেত্রে অগ্রাধিকার পাবে বিদ্যু ৎ (২৪ শতাংশ) সড়ক (১৯ শতাংশ), নগরাঞ্চল (১৬ শতাংশ), রেল (১৩ শতাংশ)।


    উল্লিখিত কর্মী গোষ্ঠীর প্রতিবেদনটি দেখার জন্য এখানে ক্লিক করুন-


    http://164.100.117.97/WriteReadData/userfiles/DEA%20IPF%20NIP%20Report%20Vol%201.pdf


    SSS/CB/NS

    
    
    (Release ID: 1598121) Visitor Counter : 7
    
    
      Read this release in: English