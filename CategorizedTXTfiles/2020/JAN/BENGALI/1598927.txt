      যুবওক্রীড়াবিষয়কমন্ত্রক

      খেলো ইন্ডিয়া যুব গেমসের তৃতীয় পর্বের উদ্বোধনী অনুষ্ঠান হবে জাঁকজমকের সঙ্গে
      Posted On: 09 JAN 2020 3:56PM by PIB Kolkata


    নয়াদিল্লি, ৮ জানুয়ারি, ২০২০


    খেলো ইন্ডিয়া যুব গেমসের তৃতীয় পর্বের ফিরতি গণনা শুরু হয়ে গেছে। আগামী ১০ই জানুয়ারি থেকে ২২শে জানুয়ারি গুয়াহাটিতে এই গেমস অনুষ্ঠিত হবে। ১০ই জানুয়ারি ইন্দিরা গান্ধী স্টেডিয়ামে উদ্বোধনী অনুষ্ঠান হবে। সেখানে উপস্থিত থাকবেন অসমের মুখ্যমন্ত্রী শ্রী সর্বানন্দ সোনোয়াল, কেন্দ্রীয় যুব ও ক্রীড়া মন্ত্রকের স্বাধীন দায়িত্বপ্রাপ্ত প্রতিমন্ত্রী শ্রী কিরেন রিজিজু এবং অসমের গর্ব হিমা দাস সহ একঝাঁক তারকা অ্যাথলিট।


    খেলো ইন্ডিয়া যুব গেমসের তৃতীয় পর্ব নিয়ে বলতে গিয়ে অসমের মুখ্যমন্ত্রী শ্রী সর্বানন্দ সোনোয়াল বলেছেন, তাঁরা এই অনুষ্ঠানের আয়োজন করতে পেরে গর্বিত। এই প্রতিযোগিতা ভারতের ক্রীড়াক্ষেত্রে বিপ্লব এনেছে। শ্রী কিরেন রিজিজু বলেছেন, ক্রীড়ার প্রতি যুব সমাজকে আকৃষ্ট করতে খেলো ইন্ডিয়া যুব গেমস গুরুত্বপূর্ণ ভূমিকা নিয়েছে। এই তৃতীয় সংস্করণে উত্তর-পূর্বের যুব সমাজের ওপর বিশাল প্রভাব ফেলবে।


    এবারেই প্রথম লন বল এবং সাইক্লিং যুক্ত হয়েছে। গুয়াহাটি সহ আটটি কেন্দ্রে খেলাগুলি হবে। ৩৭টি রাজ্য এবং কেন্দ্রশাসিত অঞ্চলের প্রায় ৬,৮০০ অ্যাথলিট ২০টি বিভাগে অংশ নেবেন। সব মিলিয়ে এই গেমসে ১০ হাজার মানুষ যোগ দিচ্ছেন।


    ১০ই জানুয়ারি উদ্বোধনী অনুষ্ঠান বিশ্বমানের হবে বলে আশা করা হচ্ছে। ৪০০ জন শিল্পী এবং ৪০০-রও বেশি কারিগরি এবং অন্যান্য বিষয়ে সহায়ক মাঠে থাকবেন। আলো এবং প্রযুক্তির ব্যবহারে এক অসাধারণ অনুষ্ঠান হতে চলেছে। অসমের প্রাকৃতিক সৌন্দর্য ও সাংস্কৃতিক ঐতিহ্য তুলে ধরতে বিশেষ অনুষ্ঠান করা হবে। আদিবাসীদের জীবন এতে স্থান পাবে। উদ্বোধনী অনুষ্ঠানের অঙ্গ হিসেবে ‘ফিট ইন্ডিয়া মুভমেন্ট’ প্রদর্শিত হবে।


    খেলো ইন্ডিয়া যুব গেমসের তৃতীয় সংস্করণে অসম সরকার অনেক কিছুই এই প্রথম করতে চলেছে যেমন, কলকাতা ও দিল্লি থেকে বিমানে অ্যাথলিটদের নিয়ে আসা হবে, সবুজ বাঁচাও অভিযানের অঙ্গ হিসেবে প্রতিটি ক্রীড়াকেন্দ্রে বৈদ্যুতিক গাড়ি থাকবে, প্রতিযোগিতার বিজয়ীরা খেলো ইন্ডিয়া বৃত্তি পাবেন। এর পাশাপাশি, অসম সরকারও নগদ পুরস্কার দেবে।


    অতিথি সৎকারে বিশেষ নজর দিচ্ছে অসম সরকার যাতে যোগদানকারী খেলোয়াড় এবং কর্মকর্তারা বিশেষ অভিজ্ঞতা নিয়ে ফিরতে পারেন। এর জন্য শহরে ১০০টি হোটেল বুক করা হয়েছে। রেল স্টেশন, বাস টার্মিনাস ও বিমানবন্দরগুলিতে বিশেষ ডেস্ক বসানো হবে।


    CG/AP/DM

    
    
    (Release ID: 1598927) Visitor Counter : 13
    
    
      Read this release in: English