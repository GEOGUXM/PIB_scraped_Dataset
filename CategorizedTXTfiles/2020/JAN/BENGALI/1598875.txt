      কেন্দ্রীয়মন্ত্রিসভা

      অসামরিক ও শান্তিপূর্ণ উদ্দেশ্যে মহাকাশ গবেষণায় ভারত ও মঙ্গোলিয়ার মধ্যে সহযোগিতার বিষয়ে কেন্দ্রীয় মন্ত্রিসভার অনুমোদন
      Posted On: 08 JAN 2020 10:31PM by PIB Kolkata


    নয়াদিল্লি, ৮ ডিসেম্বর, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার বৈঠকে আজ অসামরিক ও শান্তিপূর্ণ উদ্দেশ্যে মহাকাশ গবেষণায় ভারত ও মঙ্গোলিয়ার মধ্যে যে চুক্তি স্বাক্ষরিত হয় তা অনুমোদন করেছে। নতুন দিল্লিতে মঙ্গোলিয়ার সফরকালে ২০১৯-এর ২০শে সেপ্টেম্বর এই চুক্তি স্বাক্ষরিত হয়।


    বিস্তারিত :


    · এই চুক্তির ফলে মহাকাশ বিজ্ঞান, প্রযুক্তি ও প্রয়োগ, কৃত্রিম উপগ্রহের মাধ্যমে যোগাযোগ, দিক নির্দেশনা, মহাকাশ গবেষণার বিভিন্ন ক্ষেত্রে দু’দেশের মধ্যে সহযোগিতা গড়ে তুলবে।


    · মহাকাশ দপ্তর অথবা ভারতীয় মহাকাশ গবেষণা সংস্থা এবং মঙ্গোলিয়ার কমিউনিকেশন্স অ্যান্ড ইনফরমেশন টেকনলজি অথরিটি-র থেকে নির্বাচিত সদস্যদের নিয়ে একটি যৌথ কর্মীগোষ্ঠী গঠন করা হবে। এই কর্মীগোষ্ঠী নির্দিষ্ট সময়ের মধ্যে এই চুক্তি বাস্তবায়নের লক্ষ্যে কাজ করবে।


    আর্থিক প্রভাব :


    এই চুক্তি অনুযায়ী, তহবিলের সহজলভ্যতা বিবেচনা করে প্রতিটি ক্ষেত্রে আলাদা আলাদা আর্থিক ব্যবস্থাপনা গড়ে তোলা হবে যার মাধ্যমে এই চুক্তির বাস্তবায়ন সম্ভব হবে।


    সুবিধাসমূহ :


    মানবসভ্যতার কল্যাণে মহাকাশ প্রযুক্তি ব্যবহারের ক্ষেত্রে মঙ্গোলিয়া সরকারের সঙ্গে এই সহযোগিতার ফলে দেশের সব অংশ উপকৃত হবে।


    কৌশল রূপায়ণ ও লক্ষ্যমাত্রা নির্ধারণ :


    এই চুক্তি বাস্তবায়নের লক্ষ্যে যে যৌথ কর্মীগোষ্ঠী গঠন করা হবে, সেই কর্মীগোষ্ঠী একটি নির্দিষ্ট সময়ে বিভিন্ন পরিকল্পনা রূপায়ণ করবে।


    প্রভাব :


    স্বাক্ষরিত এই চুক্তির ফলে রিমোট সেন্সিং, কৃত্রিম উপগ্রহের মাধ্যমে যোগাযোগ এবং দিক নির্ণয়, মহাকাশ বিজ্ঞান ও মহাকাশ গবেষণায় নতুন নতুন দিক উন্মোচিত হবে।


    পটভূমিকা :


    · মহাকাশ দপ্তর এবং মঙ্গোলিয়ার পরিকাঠামো দপ্তর ২০০৪-এর ১৫ই জানুয়ারি মহাকাশ বিজ্ঞান, প্রযুক্তি ও প্রয়োগের বিষয়ে একটি সমঝোতাপত্র স্বাক্ষর করেন। এর ফলে মহাকাশ প্রযুক্তির প্রয়োগে মঙ্গোলিয়ার আধিকারিকদের প্রশিক্ষণ দেওয়া হবে। যখন মঙ্গোলিয়ায় ভারতীয় দূতাবাসের সঙ্গে এই চুক্তিটি আবারও কার্যকর করার প্রস্তাব দেওয়া হয়, তখন জানা যায় মঙ্গোলিয়ার পরিকাঠামো মন্ত্রকটি বিলোপ করে দেওয়া হয়েছে। বর্তমানে মঙ্গোলিয়ার কমিউনিকেশন অ্যান্ড ইনফরমেশন টেকনলজি অথরিটি (সিটা) এই বিষয়টি নিয়ে কাজ করছে।


    · ২০১৯-এর সেপ্টেম্বরে মঙ্গোলিয়ার একটি উচ্চস্তরীয় প্রতিনিধিদলের ভারত সফরের সময় মহাকাশ গবেষণার বিষয়টি অগ্রাধিকার পায়। দূতাবাস সিটা-র সঙ্গে একটি খসড়া চুক্তির বিষয়ে ইসরোকে অনুরোধ জানায়। ইসরোর চেয়ারম্যান/মহাকাশ দপ্তরের সচিবের অনুমতির পর উভয় পক্ষ এই নিয়ে আলাপ-আলোচনা চালায়। এরপরই এই সমঝোতাপত্রটি তৈরি করে স্বাক্ষর করা হয়।


    CG/CB/DM

    
    
    (Release ID: 1598875) Visitor Counter : 5
    
    
      Read this release in: English