      পেট্রোলিয়ামওপ্রাকৃতিকগ্যাসমন্ত্রক

      বিপিসিএল খুচরো বিক্রয় কেন্দ্রে নেক্সটজেন ডিজিটাল ফুয়েলিং – এর সূচনা করেছে
      Posted On: 23 JAN 2020 2:01PM by PIB Kolkata


    কলকাতা , ২৩ জানুয়ারি, ২০২০


    পেট্রোল পাম্পগুলিতে তেল ভরার সময় চুরি মোকাবিলায় নতুন প্রযুক্তি ব্যবহার শুরু করলো ভারত পেট্রোলিয়াম কর্পোরেশন লিমিটেড (বিপিসিএল) । এটি ১০০ শতাংশ নির্ভরযোগ্য। অত্যাধুনিক এই জিও ফেন্সিং প্রযুক্তির মাধ্যমে প্যাম্পারপ্রুফ ইলেক্ট্রনিক্স লক ব্যবহার করা হয়। বিপিসিএল ফুয়েলিং স্টেশনে পৌঁছনোর পর পাসওয়ার্ড দিলে তবেই ট্যাঙ্কার খোলা যায়। ডিজিটাল পেমেন্ট সিস্টেমের মাধ্যমে আর্থিক লেনদেনও ১০০ শতাংশ সুনিশ্চিত। শুধুমাত্র যতটুকু জ্বালানি দেওয়া হয়েছে , তার হিসাব করা হয় অত্যাধুনিক রিটেল অটোমেশন ব্যবস্থায়। নতুন যুগের ইলুমিনেশন টেকনোলজির ব্যবহারের দ্বারা রিটেল ভিস্যুয়াল আইডেন্টিটি বা পরিচয় অবগত করা হয়। প্রতিটি জ্বালানি লেনদেনের পরে নিবন্ধিত গ্রাহকের কাছে এসএমএস পৌঁছে দেওয়ার ব্যবস্থা করা হয়েছে। সেরা ক্রেতাকে এসবিআই ক্রেডিট কার্ডের মাধ্যমে ৪.২৫ শতাংশ মূল্য ফেরৎ দেওয়ার ব্যবস্থা হয়েছে। এই খুচরো বিক্রয় কেন্দ্রগুলিতে এমন পদ্ধতি গৃহীত হয়েছে, যাতে সুষ্ঠু ও সাবলীলভাবে জ্বালানি ভরার কাজ চালানো যায়। এই গোট উদ্যোগটি ‘পিওর ফর সিওর’ কর্মসূচির অঙ্গ। ২০০১ সালে বিপিসিএল-ই এটি চালু করে। এর মাধ্যমে খাঁটি জ্বালানি দেওয়ার নিশ্চয়তা দেয় সংস্থা। সূচনা পর্বে ছ’টি শহরে নতুন প্রযুক্তি কর্মসূচি শুরু হ’ল। গতকাল কলকাতার রুবিপার্কের এক পেট্রোল পাম্পে এর সূচনা করেন বিপিসিএল – এর এক্সিকিউটিভ ডায়রেক্টর (রিটেল) শ্রী পিএস রবি। এর আগে যে যে শহরগুলিতে চালু হয়েছে, সেগুলি হ’ল – চেন্নাই, হায়দরাবাদ, বেঙ্গালুরু। এরপর দিল্লি ও মুম্বাইতে চালু হবে। দ্বিতীয় পর্যায়ে পরের বছর ‘এ’ এবং ‘বি’ শ্রেণীর ৪২টি শহরে এই প্রযুক্তি ধাপে ধাপে চালু হবে।


    CG/AP/SB

    
    
    (Release ID: 1600298) Visitor Counter : 6