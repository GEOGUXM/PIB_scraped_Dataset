      কেন্দ্রীয়মন্ত্রিসভা

      মেরুবিজ্ঞান সম্পর্কিত সহযোগিতায় ভারত ও সুইডেনের মধ্যে সমঝোতাপত্রে কেন্দ্রীয় মন্ত্রিসভার অনুমোদন
      Posted On: 08 JAN 2020 10:37PM by PIB Kolkata


    নয়াদিল্লি, ৮ ডিসেম্বর, ২০১৯


    কেন্দ্রীয় মন্ত্রিসভাকে আজ ভারতের ভূ-বিজ্ঞান মন্ত্রক ও সুইডেনের শিক্ষা ও গবেষণা মন্ত্রকের মধ্যে মেরুবিজ্ঞান সম্পর্কিত সহযোগিতা সংক্রান্ত সমঝোতাপত্রটি সম্পর্কে অবগত করা হয়। প্রধানমন্ত্রী শ্রী নরেন্দ্র মোদীর পৌরহিত্যে এই বৈঠক অনুষ্ঠিত হয়। গত দোসরা ডিসেম্বর সুইডেনের রাজার ভারত সফরের সময় এই সমঝোতাপত্র স্বাক্ষরিত হয়।


    দক্ষিণ মেরু চুক্তি এবং দক্ষিণ মেরুর পরিবেশ রক্ষায় প্রোটোকলে ভারত এবং সুইডেন দুটি দেশই স্বাক্ষর করেছিল। সুমেরু অঞ্চলের সুমেরু পর্ষদের আটটি দেশের মধ্যে সুইডেন অন্যতম। ভারত এই পর্ষদের পরিদর্শক রাষ্ট্র। সুমেরু এবং কুমেরু অঞ্চলে সুইডেন বিজ্ঞানের বিভিন্ন কর্মসূচি রূপায়ণ করে। ভারত মেরু অঞ্চলে স্থিতিশীল বৈজ্ঞানিক গবেষণায় একটি অংশীদার রাষ্ট্র। মহাসাগরীয় গবেষণাতেও ভারত অংশ নিয়ে থাকে।


    মেরু বিজ্ঞান সম্পর্কিত সহযোগিতার মধ্য দিয়ে উভয় দেশের বিশেষজ্ঞরা তাঁদের গবেষণালব্ধ ফলগুলি ভাগ করে নিতে পারবেন।


    CG/CB/DM

    
    
    (Release ID: 1598879) Visitor Counter : 5
    
    
      Read this release in: English