      স্বরাষ্ট্র মন্ত্রক

      ২০২০র পদ্ম পুরস্কার ঘোষিত
      Posted On: 26 JAN 2020 3:00PM by PIB Kolkata


    নয়াদিল্লি, ২৫ জানুয়ারি , ২০২০


    পদ্ম পুরস্কার অসামরিক ক্ষেত্রে দেশের অন্যতম সর্বোচ্চ সম্মান। তিনটি বিভাগে এই পুরস্কার দেওয়া হয়ে থাকে। এগুলি হল- পদ্মবিভূষণ, পদ্মভূষণ এবং পদ্মশ্রী। প্রতি বছর সাধারণতন্ত্র দিবসের প্রাক্কালে এই পুরস্কার ঘোষণা করা হয়। শিল্প, সমাজসেবা, বিজ্ঞান ও ইঞ্জিনিয়ারিং, বাণিজ্য ও শিল্প, সাহিত্য, চিকিৎসা, শিক্ষা, ক্রীড়া প্রভৃতি ক্ষেত্রে অসামান্য নিদর্শনের স্বীকৃতি স্বরূপ এই পুরস্কার দেওয়া হয়।


    রাষ্ট্রপতি প্রতি বছর মার্চ অথবা এপ্রিল মাসে রাষ্ট্রপতি ভবনে আয়োজিত এক অনুষ্ঠানে প্রাপকদের হাতে এই পুরস্কার তুলে দেন। এবছর ১৪১টি পদ্ম পুরস্কার দেওয়ার প্রস্তাব রাষ্ট্রপতি অনুমোদন করেছেন। এরমধ্যে ৭টি পদ্মবিভূষণ, ১৬টি পদ্মভূষণ এবং ১১৮টি পদ্মশ্রী পুরস্কার রয়েছে। পুরস্কার প্রাপকদের মধ্যে ৩৩ জন মহিলা সহ ১৮ জন বিদেশী নাগরিক বা অনাবাসী ভারতীয় অথবা ভারতীয় বংশোদ্ভুত ব্যক্তি রয়েছেন। এছাড়াও ১২ জন মরনোত্তর পদ্ম পুরস্কার পাচ্ছেন।


    এবার যে ৭ জন পদ্মবিভূষণ পুরস্কার পাচ্ছেন তাদের মধ্যে শ্রী জর্জ ফার্নান্ডেজ, শ্রী অরুন জেটলী এবং শ্রীমতি সুষমা স্বরাজকে মরনোত্তর সম্মান দেওয়া হচ্ছে। এছাড়াও মণিপুরের বিশিষ্ট ক্রীড়াবিদ এম সি মেরিকম, মরিশাসে জনসেবা ক্ষেত্রে বিশিষ্ট অবদান রাখার জন্য অনিরুদ্ধ জগন্নাথ প্রমুখ রয়েছেন। এবার যে ১৬ জন পদ্মভূষণ পুরস্কার পাচ্ছেন তাদের মধ্যে পশ্চিমবঙ্গ থেকে শ্রী অজয় চক্রবর্তী, তেলেঙ্গানা থেকে পি ভি সিন্ধু, গোয়ার প্রয়াত প্রাক্তণ মুখ্যমন্ত্রী মনোহর গোপালকৃষ্ণ প্রভু পারিক্কর প্রমুখ রয়েছে। পশ্চিমবঙ্গ থেকে পদ্মশ্রী পুরস্কার প্রাপকদের মধ্যে রয়েছেন- কাজি মাসুম আখতার (সাহিত্য ও শিক্ষা), ডঃ সুশোভন বন্দ্যোপাধ্যায় (চিকিৎসা), ডঃ অরুণোদয় মন্ডল (চিকিৎসা), শ্রী মণিলাল নাগ (শিল্প)প্রমুখ রয়েছেন। এছাড়াও বিশিষ্ট আরও কয়েকজন হলেন, উত্তরপ্রদেশের ক্রীড়াবিদ শ্রী জীতু রাই, সিকিমের ক্রীড়াবিদ শ্রী তরুণদীপ রাই, হরিয়ানার ক্রীড়াবিদ রানী রামপাল প্রমুখ।


    CG/BD/NS

    
    
    (Release ID: 1600596) Visitor Counter : 17
    
    
      Read this release in: English