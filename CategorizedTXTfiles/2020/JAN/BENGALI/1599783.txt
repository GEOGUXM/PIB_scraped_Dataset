      সংস্কৃতিমন্ত্রক

      পূর্ব ভারতের ছোট গল্পের লেখক লেখিকাদের উৎসব
      Posted On: 18 JAN 2020 11:29PM by PIB Kolkata


    কলকাতা , ১৮ জানুয়ারী , ২০২০


    সাহিত্য অ্যাকাদেমি এবং ভারতীয় ভাষা পরিষদের যৌথ উদ্যোগে কলকাতায় ভারতীয় ভাষা পরিষদ অডিটোরিয়ামে দুদিনের পূর্ব ভারতের ছোট গল্পের লেখক লেখিকাদের নিয়ে উৎসবের আয়োজন করা হয়েছে। বাংলা সহ পূর্বাঞ্চলের মোট ৮টি ভাষায় ছোট গল্প পাঠের ব্যবস্থা রয়েছে এই উৎসবে।বিভিন্ন রাজ্য থেকে ১৬ জনেরও বেশি ছোট গল্পের লেখক লেখিকা এই উৎসবে যোগ দিয়েছেন। উৎসবে থাকছে হিন্দি ভাষার ওপর বিশেষ অধিবেশন। ভারতে বর্তমান সমাজ ব্যবস্থায় সমসাময়িক ছোট গল্পের অবস্থান ও নতুন দিক নিয়ে আলোচনার ব্যবস্থা রয়েছে এখানে।


    উৎসবের আজ উদ্বোধন করেন সাহিত্য অ্যাকাদেমি পুরস্কার বিজয়ী বিশিষ্ট লেখক শ্রী চিন্ময় গুহ। তিনি বলেন সমসাময়িক লেখক লেখিকাদের সঙ্গে সংযোগ স্থাপনের অন্যতম মাধ্যম এই উৎসব।আত্ম উদ্ভাবনের জন্যই ছোট গল্প প্রয়োজন বলেও তিনি জানান।


    অনুষ্ঠানে সাহিত্য অ্যাকাদেমির পূর্বাঞ্চলীয় বোর্ডের আহ্বায়ক সাহিত্যিক শ্রী সুবোধ সরকার বলেন সাহিত্যই সকলকে ঐক্যবদ্ধ করে এবং সচেতনতাবোধ জাগিয়ে তোলে ।


    আগামী ১৯ জানুয়ারী পর্যন্ত চলবে এই উৎসব।


    CG/SS

    
    
    (Release ID: 1599783) Visitor Counter : 10