      মানবসম্পদবিকাশমন্ত্রক

      বিজ্ঞান ও প্রযুক্তি ক্ষেত্রে দেশের শীর্ষস্থানীয় ব্যক্তিত্বদের নিয়ে আইআইএসইআর ও সায়েন্স সিটির অনুষ্ঠান
      Posted On: 18 JAN 2020 11:36PM by PIB Kolkata


    কলকাতা, ১৮ জানুয়ারি ২০২০


    উচ্চশিক্ষাক্ষেত্রে নেতৃত্বস্থানীয় ব্যক্তিস্বত্ত্বা গড়ে তোলার লক্ষ্যে কেন্দ্রের মানব সম্পদ উন্নয়ন মন্ত্রক ২০১৮ সালে শিক্ষাক্ষেত্রে নেতৃত্বদান সংক্রান্ত কর্মসূচী ‘লিপ’ শুরু করে। দেশজুড়ে ২০১৮-১৯ সালে ১৫টি শিক্ষাপ্রতিষ্ঠানে এই কর্মসূচির সফল বাস্তবায়নের পর, মন্ত্রক ২০১৯-২০ সালে এই কর্মসূচির দ্বিতীয় পর্যায় শুরু করে। দেশের উচ্চশিক্ষাপ্রতিষ্ঠানে পরবর্তীকালে যারা নেতৃত্বদেবেন, সেই সব সম্ভাবনাময় ব্যক্তিত্ব এই কর্মসূচীতে যোগ দেন। এঁরা মুলত বিভিন্ন শিক্ষা প্রতিষথানের ডিন, বিভাগীয় প্রধান পদাধিকারী। ২০১৮-১৯ সালে সফলভাবে ‘লিপ’ কর্মসূচী রূপায়নের পর, ২০১৯-২০ সালেও কলকাতার ভারতীয় বিজ্ঞান শিক্ষা এবং গবেষণা সংস্থা ( আইআইএসইআর)


    ‘লিপ ২০২০’ আয়োজন করছে। সিঙ্গাপুরের নানিয়াং টেকনোলজিক্যাল ইউনিভার্সিটি এই কর্মসূচির বৈদেশিক অংশীদার ।


    কলকাতার সায়েন্স সিটিতে আইআইএসইআর আয়োজিত ‘লিপ ২০২০’ কর্মসূচির অঙ্গ হিসেবে আজ ১৮ জানুয়ারী ২ টি বক্তৃতার আয়োজন করা হয়। “ব্যালেন্সিং ব্লু স্কাই এন্ড অ্যাপ্লাইড রিসার্চ – দ্য রোল অফ লিডারশিপ”- এই বিষয়ে বক্তব্য রাখেন বিজ্ঞান ও প্রযুক্তি গবেষণা পর্ষদের মহানির্দেশক ডঃ শেখর মান্ডে। সর্বভারতীয় কারিগরি শিক্ষা পর্ষদের চেয়ারম্যান ডঃ অনিল সহস্রবুদ্ধের বিষয় ছিল “ বিল্ডিং নেটওয়ার্ক নেটওয়ার্ক ফর ভাইব্র্যান্ট একাডেমিক এনভায়রনমেন্ট ইন ইন্ডিয়া- পলিসি এন্ড রোল অফ ইন্সটিউট “ ।


    CG/CB

    
    
    (Release ID: 1599785) Visitor Counter : 8
    
    
      Read this release in: English