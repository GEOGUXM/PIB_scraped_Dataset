      অর্থমন্ত্রক

      ভারতের বৃহৎ অর্থনীতির প্রয়োজন দক্ষ ব্যাঙ্কিং ক্ষেত্র
      Posted On: 31 JAN 2020 8:01PM by PIB Kolkata


    নয়াদিল্লি , ৩১ জানুয়ারি, ২০২০


    ভারতের ব্যাঙ্কিং ক্ষেত্রে ৭০ ভাগই রাষ্ট্রায়ত্ত ব্যাঙ্কগুলির দখলে। কেন্দ্রীয় অর্থ ও কর্পোরেট বিষয়ক মন্ত্রী শ্রীমতী নির্মলা সীতারমন আজ সংসদে যে অর্থনৈতিক সমীক্ষা পেশ করেছেন, তাতে বলা হয়েছে, ভারতীয় অর্থনীতির আয়তনের তুলনায় ভারতীয় ব্যাঙ্কগুলির কাজকর্ম অতিক্ষুদ্র। ৫ লক্ষ কোটি ডলারের অর্থনীতিতে পরিণত হতে গেলে রাষ্ট্রায়ত্ত ব্যাঙ্কগুলির দক্ষতা বাড়ানো প্রয়োজন, অত্যাধুনিক প্রযুক্তি আনা দরকার। ব্যাঙ্ক কর্মচারীদের ব্যাঙ্কের শেয়ার বিক্রি এবং ব্যাঙ্কিং বোর্ডে কর্মচারীদের প্রতিনিধিত্ব বৃদ্ধির মাধ্যমে তাঁদের উৎসাহ দিতে বলা হয়েছে সমীক্ষায়। বর্তমানে বিশ্বের প্রথম ১০০টি ব্যাঙ্কের মধ্যে ভারতের মাত্র ১টি ব্যাঙ্ক রয়েছে। সমীক্ষায় বলা হয়েছে, ২০১৪ সাল থেকে প্রধানমন্ত্রী জনধন যোজনার মাধ্যমে এ যাবৎ ব্যাঙ্ক অ্যাকাউন্ট না থাকা মানুষদের ব্যাঙ্কমুখী করা গেছে। সমীক্ষায় আরও বলা হয়েছে, ডিজিটাল লেনদেন উল্লেখযোগ্যভাবে বৃদ্ধি পাচ্ছে। গত পাঁচ বছরে সরাসরি অ্যাকাউন্টে জমা পড়ার পরিমাণ বেড়েছে। সমীক্ষায় বলা হয়েছে, রাষ্ট্রায়ত্ত ব্যাঙ্কগুলিকে আধুনিক প্রযুক্তি ব্যবহারে জোর দিতে হবে। এমন প্রযুক্তি বা এমন একটি সত্ত্বা তৈরি করতে হবে, যাতে ঋণ গ্রহীতাদের সমস্ত তথ্য দ্রুত পাওয়া যায় এবং সিদ্ধান্তও নেওয়া যায়।


    CG/AP/SB

    
    
    (Release ID: 1601392) Visitor Counter : 9
    
    
      Read this release in: English