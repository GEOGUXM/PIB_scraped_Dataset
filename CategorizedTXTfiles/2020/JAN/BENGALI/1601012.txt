      প্রতিরক্ষামন্ত্রক

      মাদাগাস্কারে মানবিক সহায়তা পৌঁছে দিতে ভারতীয় নৌ-বাহিনীর ‘অপারেশন ভ্যানিলা’
      Posted On: 29 JAN 2020 5:31PM by PIB Kolkata


    নয়াদিল্লি, ২৯ জানুয়ারি, ২০২০


    ভারত মহাসাগরের দক্ষিণাঞ্চলে মোতায়েন ভারতীয় নৌ-বাহিনীর জাহাজ ‘ঐরাবত’ দ্বীপরাষ্ট্র মাদাগাস্কারের অনুরোধের প্রেক্ষিতে সে দেশের দিকে যাত্রা শুরু করেছে। বাহিনীর এই জাহাজটি ঘূর্নিঝড় ‘দিয়ানে’ ক্ষতিগ্রস্ত এই দ্বীপরাষ্ট্রের মানুষের কাছে মানবিক সহায়তা পৌঁছে দেবে। ‘অপারেশন ভ্যানিলা’ কর্মসূচির অঙ্গ হিসেবে ‘ঐরাবত’ মাদাগাস্কারে বিপর্যয় পরবর্তী ক্ষতিগ্রস্ত মানুষের ত্রাণ ও উদ্ধারে সে দেশের কর্তৃপক্ষকে সাহায্য করবে। সে দেশের সরকার এবং ভারতীয় দূতাবাসের সহযোগিতায় জাহাজটি ক্ষতিগ্রস্ত ও বন্যা বিধ্বস্ত মানুষের কাছে চিকিৎসা পরিষেবা, খাদ্যদ্রব্য, পানীয় জল ও অন্যান্য প্রয়োজনীয় ত্রাণসামগ্রী পৌঁছে দেবে।


    বর্তমানে দ্বীপরাষ্ট্র মাদাগাস্কারে বিপর্যয় পরবর্তী পরিস্থিতির ওপর নজর রাখা হচ্ছে এবং ভারতীয় নৌ-বাহিনী সে দেশের মানুষের কাছে প্রয়োজনীয় যাবতীয় সহায়তা পৌঁছে দিতে প্রস্তুত রয়েছে।


    CG/BD/DM

    
    
    (Release ID: 1601012) Visitor Counter : 8
    
    
      Read this release in: English