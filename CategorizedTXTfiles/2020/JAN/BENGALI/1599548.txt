      প্রধানমন্ত্রীরদপ্তর

      প্রধানমন্ত্রী শ্রী নরেন্দ্র মোদী সকাশে ইরানের বিদেশ মন্ত্রী ডঃ জাভাদ জারিফ
      Posted On: 16 JAN 2020 3:22PM by PIB Kolkata


    নয়াদিল্লি , ১৫ জানুয়ারি, ২০২০


    রাইসিনা ডায়লগ ২০২০ -তে যোগ দিতে ইরানের বিদেশ মন্ত্রী ডঃ জাভাদ জারিফ ভারত সফর করছেন। ডঃ জারিফ আজ নতুন দিল্লিতে প্রধানমন্ত্রী শ্রী নরেন্দ্র মোদীর সঙ্গে মিলিত হন।


    ডঃ জারিফ ’কে ভারতে স্বাগত জানিয়ে প্রধানমন্ত্রী শ্রী মোদী গত বছরের সেপ্টেম্বর মাসে নিউইয়র্কে রাষ্ট্রসংঘের সাধারণ অধিবেশনের ফাঁকে রাষ্ট্রপতি মিঃ রৌহানির সঙ্গে তাঁর সৌহার্দ্যপূর্ণ পরিবেশে বিভিন্ন বিষয়ে আলাপ-আলোচনার কথা স্মরণ করেন। ইরানের সঙ্গে ভারতের মজবুত ও মৈত্রীপূর্ণ সম্পর্ক অব্যাহত থাকবে বলেও শ্রী মোদী পুনরায় উল্লেখ করেন। চাবাহার প্রকল্প-সহ ইরানের এই বন্দর এলাকাকে বিশেষ অর্থনৈতিক অঞ্চল হিসাবে গড়ে তোলার লক্ষ্যে বর্তমান অগ্রগতিতে সেদেশের নেতৃবৃন্দকে শ্রী মোদী ধন্যবাদ দেন।


    এই অঞ্চলের সাম্প্রতিক ঘটনাবলী সম্পর্কে ডঃ জারিফ ভারতের প্রধানমন্ত্রী শ্রী মোদীকে অবহিত করেন। প্রধানমন্ত্রী শ্রী মোদী ঐ অঞ্চলে শান্তি , নিরাপত্তা ও স্থিতিশীলতা বজায় রাখার ক্ষেত্রে ভারতের গভীর আগ্রহের কথা ব্যক্ত করেন।


    SSS/BD/SB

    
    
    (Release ID: 1599548) Visitor Counter : 9
    
    
      Read this release in: English