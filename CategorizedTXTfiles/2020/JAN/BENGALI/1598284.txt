      নারীওশিশুবিকাশমন্ত্রক

      ‘নারী শক্তি পুরস্কার’ – জাতীয় মহিলা সম্মান-এর বিধিনিয়ম
      Posted On: 02 JAN 2020 5:09PM by PIB Kolkata


    প্রতি বছর ৮ই মার্চ আন্তর্জাতিক নারী দিবস উদযাপন করা হয়। নারী ও শিশু উন্নয়ন মন্ত্রক দেশের জন্য সম্মান এনেছেন এবং সমাজে বিশেষ অবদান রেখেছেন এমন মহিলাদের স্বীকৃতি দিতেই এই দিনটি উদযাপন করে থাকে।


    সেজন্য মন্ত্রক সিদ্ধান্ত নিয়েছে প্রতি বছর নারী শক্তি পুরস্কার দেওয়া হবে ব্যক্তি এবং সংস্থাকে যারা মহিলা স্বশক্তিকরণ, বিশেষ করে নিপীড়িত ও প্রান্তিক মহিলাদের কল্যাণে বিশেষ অবদানের রেখেছেন।


    ২ উদ্দেশ্য


    ২.১ গত কয়েক বছরে সরকারের পক্ষ থেকে সমন্বিত প্রয়াস নেওয়া হয়েছে মহিলাদের স্বীকৃতি দেওয়া এবং তাঁদের উৎসাহ দেওয়া যাতে তাঁরা সর্বক্ষেত্রে অংশ নিতে পারেন। মহিলা সংক্রান্ত সমস্ত বিষয়ে অত্যন্ত গুরুত্ব আরোপ করা হয়েছে। নারী শক্তি পুরস্কার সরকারের সেই প্রচেষ্টার প্রমাণ যাতে সমাজে নারী শক্তি আরও বৃদ্ধি পায়।


    ২.২ নারী শক্তি পুরস্কার যুব ভারতীয় যুবসমাজকে দেশ এবং সমাজ গঠনে নারীদের অবদান সম্পর্কে অবগত হওয়ার সুযোগ এনে দিয়েছে।


    ২.৩ এই পুরস্কার ব্যক্তি এবং সংস্থাগুলিকে পুরস্কৃত নারীদের অনুসরণ করার জন্য উৎসাহিত করবে।


    ৩ ব্যাখ্যা


    ৩.১ নারী শক্তি পুরস্কার প্রাপকদের নাম ঘোষণা করা হবে প্রতি বছর ২০শে ফেব্রুয়ারির মধ্যে। আন্তর্জাতিক নারী দিবস উপলক্ষে ৮ই মার্চ ওই পুরস্কার প্রদান করা হবে।


    ৩.২ পুরস্কারের সর্বোচ্চ সংখ্যা (ব্যক্তি এবং সংস্থা সহ) হবে ৪০। তবে, এই সর্বোচ্চ সংখ্যার ক্ষেত্রে ছাড় দেওয়ার বিষয়টি নির্বাচক কমিটির অধীন। প্রতিটি বিভাগে পুরস্কারে থাকবে একটি শংসাপত্র এবং নগদ ২ লক্ষ টাকা।


    ৪ মনোনয়নের জন্য যোগ্যতা


    ৪.১ এই পুরস্কার সকল ব্যক্তি এবং সংস্থার জন্য প্রযোজ্য।


    ৪.২ ব্যক্তির ক্ষেত্রে পুরস্কৃত ব্যক্তির বয়স পুরস্কারের বছরের ১লা নভেম্বর অন্তত ২৫ বছর হতে হবে (যেমন, ২০১৯-এর পুরস্কারের জন্য ১/১১/২০১৯-এ ওই বয়স হতে হবে ইত্যাদি)।


    ৪.৩ যদি আবেদনকারী কোন সংস্থা হয়, তাকে সংশ্লিষ্ট ক্ষেত্রে ৫ বছর কাজ করতে হবে।


    ৪.৪ আবেদনকারী যদি এর আগে একই ধরনের পুরস্কার পেয়ে থাকেন তাহলে তিনি আবেদন করতে পারবেন না (যেমন, পূর্বে এই মন্ত্রক দ্বারা প্রচলিত স্ত্রী শক্তি পুরস্কার ইত্যাদি)।


    ৪.৫ নারী শক্তি পুরস্কার দেওয়া হবে বিশিষ্ট অবদানের জন্য বিশেষ করে, ব্যতিক্রমী ক্ষেত্রে। ব্যক্তি/গোষ্ঠী/সংস্থা/অসরকারি সংস্থা ইত্যাদিকে। মহিলাদের অর্থনৈতিক এবং সামাজিক স্বশক্তিকরণ অথবা সেই ধরনের কাজের জন্য।


    নারী শক্তি পুরস্কার দেওয়া হবে ব্যক্তি/গোষ্ঠী/সংস্থা/অসরকারি সংস্থা ইত্যাদিকে যারা মহিলাদের সিদ্ধান্ত গ্রহণের ভূমিকায় অংশ নিতে উৎসাহ দেন – চিরাচরিত এবং অচিরাচরিত ক্ষেত্রে মহিলাদের দক্ষতা উন্নয়নে অনুপ্রেরণা যোগান; গ্রামীণ মহিলাদের মৌলিক প্রয়োজনীয়তা মেটাতে সাহায্য করেন এবং বিজ্ঞান ও প্রযুক্তি, ক্রীড়া, ললিতকলা, সংস্কৃতির মতো অচিরাচরিত ক্ষেত্রে মহিলাদের অংশগ্রহণে সাহায্য করেন, বিশেষ করে মহিলাদের সুরক্ষা ও নিরাপত্তা, স্বাস্থ্য, শিক্ষা, দক্ষতা উন্নয়ন, জীবনদক্ষ, সম্মান এবং মর্যাদা ইত্যাদির জন্য যাঁরা কাজ করেন।


    ৪.৬ পুরস্কার কোন রাজ্য অথবা কেন্দ্রশাসিত অঞ্চলকেও দেওয়া হতে পারে যেখানে শিশু লিঙ্গানুপাত উল্লেখযোগ্য বৃদ্ধি পেয়েছে।


    ৪.৭ সাধারণত মরণোত্তর পুরস্কার দেওয়া হয় না। তবে, এই বিধিনিয়মে নির্দেশিত প্রক্রিয়ায় মন্ত্রকের কাছে পুরস্কার দেওয়ার জন্য কোন প্রস্তাব আসার পর যদি প্রাপকের মৃত্যু হয়ে থাকে সেক্ষেত্রে এই পুরস্কার দেওয়া হতে পারে।


    ৫ মনোনয়ন


    ৫.১ পুরস্কারের জন্য মনোনয়ন আমন্ত্রণ করা হয়


    (ক) রাজ্য সরকার, কেন্দ্রশাসিত অঞ্চল প্রশাসন, সংশ্লিষ্ট কেন্দ্রীয় মন্ত্রক/দপ্তর থেকে।


    (খ) অসরকারি সংস্থা, বিশ্ববিদ্যালয়/প্রতিষ্ঠান, বেসরকারি এবং রাষ্ট্রায়ত্ত সংস্থাগুলি থেকে।


    (গ) নির্বাচক কমিটি স্বতঃপ্রণোদিতভাবে পুরস্কারের জন্য যথেষ্ট যুক্তিগ্রাহ্য কারণ সহ কোন ব্যক্তি বা সংস্থার নাম সুপারিশ করতে পারে।


    (ঘ) এছাড়াও কোন ব্যক্তি বা সংস্থা নিজের নাম অথবা অন্য কারও নাম পুরস্কারের জন্য সুপারিশ করলে তা বিবেচনা করা হবে।


    ৫.২ মনোনয়ন জমা দিতে হবে নারী ও শিশু উন্নয়ন মন্ত্রকে। আবেদনপত্রে বর্ণিত বিষয় অনুযায়ী অনলাইন আবেদনে বিস্তারিত তথ্য এবং তাঁর সপক্ষে নথি জমা দিতে হবে।


    ৫.৩ মনোনয়নকারীকে মনোনীত ব্যক্তিদের কাজের পূর্ণ বিবরণের শংসাপত্র সঙ্গে দিতে হবে।


    ৬ মনোনয়ন গ্রহণ প্রক্রিয়া


    ৬.১ পুরস্কারের আবেদনের জন্য ভারত সরকারের নারী ও শিশু উন্নয়ন মন্ত্রক সারা দেশে শীর্ষস্থানীয় সংবাদপত্রে বিজ্ঞাপন দেবে। এছাড়াও, মন্ত্রক চিঠি দেবে রাজ্য সরকার, কেন্দ্রশাসিত অঞ্চল প্রশাসন, কেন্দ্রীয় মন্ত্রক ও দপ্তরকে।


    ৬.২ একইসঙ্গে সব তথ্য দেওয়া হবে মন্ত্রকের ওয়েবসাইটে এবং অন্যান্য সোশ্যাল মিডিয়ায়। এছাড়াও, অন্যান্য যোগাযোগ মাধ্যমেও এই সংক্রান্ত বিবরণ জানানো হবে।


    ৬.৩ বিজ্ঞাপনেই আবেদন জমা দেওয়ার শেষ তারিখ দেওয়া হবে। নির্ধারিত তারিখের পর করা কোন আবেদন গ্রাহ্য হবে না।


    ৭ মনোনয়ন প্রেরণ প্রক্রিয়া


    ৭.১ মনোনয়ন নেওয়া হবে একমাত্র নির্দিষ্ট ওয়েবসাইটে – www.narishaktipuraskar.wcd.gov.in। এই ওয়েবসাইটের লিঙ্কটি নারী ও শিশু উন্নয়ন মন্ত্রকের সরকারি ওয়েবসাইটেও ( www.wcd.nic.in ) পাওয়া যাবে। অনলাইন ছাড়া কোন আবেদন গ্রাহ্য হবে না।


    ৭.২ নির্ধারিত তারিখের মধ্যে পাওয়া আবেদনগুলি যাচাইয়ের জন্য পাঠানো হবে রাজ্য সরকার, কেন্দ্রশাসিত অঞ্চল, জেলাশাসক, অন্য সরকারি/যোগ্য সংস্থা/প্রতিষ্ঠানকে।


    ৮ মনোনয়নপত্র বাছাই


    ৮.১ মনোনয়নপত্রগুলি বাছাই এবং চূড়ান্ত তালিকা তৈরি করার জন্য নারী ও শিশু উন্নয়ন মন্ত্রক একটি বাছাই কমিটি তৈরি করবে। সেই কমিটিই আবেদনকারী ব্যক্তি এবং সংস্থার সাফল্যগুলি বিবেচনা করবে।


    ৮.২ বাছাই কমিটিতে থাকবেন :

                                                                                                                                                                
(ক)  নারী ও শিশু উন্নয়ন মন্ত্রকের যুগ্ম সচিব                                                                                            চেয়ারপার্সন, পদাধিকারবলে
                                                                                                                                                                
                                                                                                                                                                
                                                                                                                                                                
(খ)  নারী ও শিশু উন্নয়ন মন্ত্রকের মহিলা-কেন্দ্রিক বিষয়গুলির ক্ষেত্রে বিশেষজ্ঞ                                                           সদস্য                   
                                                                                                                                                                
                                                                                                                                                                
                                                                                                                                                                
(গ)  নারী ও শিশু উন্নয়ন মন্ত্রকের সংশ্লিষ্ট অধিকর্তা এবং জেলাস্তরের আধিকারিক                                                            সদস্য                   
                                                                                                                                                                
                                                                                                                                                                
                                                                                                                                                                
(ঘ)  গ্রামোন্নয়ন মন্ত্রক, নগরোন্নয়ন মন্ত্রক, স্বাস্থ্য, পঞ্চায়েতি রাজ, স্বরাষ্ট্র মন্ত্রক, নীতি আয়োগের অধিকর্তা বা জেলাস্তরের আধিকারিক  সদস্য                   
                                                                                                                                                                
                                                                                                                                                                
                                                                                                                                                                
(ঙ)  সিআইআই এবং ফিকি-র মহিলা সংস্থার প্রতিনিধি                                                                                          সদস্য                   
                                                                                                                                                                
                                                                                                                                                                
                                                                                                                                                                
(চ)  নারী ও শিশু উন্নয়ন মন্ত্রকের সংশ্লিষ্ট অবর সচিব                                                                                    সদস্য সচিব              
                                                                                                                                                                
                                                                                                                                                                

    ৯ নির্বাচক কমিটির দ্বারা পুরস্কার প্রাপক মনোনয়ন


    ৯.১ বাছাই কমিটির সুপারিশের ভিত্তিতে পুরস্কার প্রাপকদের তালিকা চূড়ান্ত করার জন্য নারী ও শিশু উন্নয়ন মন্ত্রক একটি নির্বাচক কমিটি গঠন করবে।


    ৯.২ নির্বাচক কমিটিতে থাকবেন :

                                                                                    
(ক)  নারী ও শিশু উন্নয়ন মন্ত্রী                             চেয়ারপার্সন, পদাধিকারবলে
                                                                                    
                                                                                    
                                                                                    
(খ)  নারী ও শিশু উন্নয়ন প্রতিমন্ত্রী                        সদস্য, পদাধিকারবলে      
                                                                                    
                                                                                    
                                                                                    
(গ)  নারী ও শিশু উন্নয়ন মন্ত্রকের সচিব                      সদস্য, পদাধিকারবলে      
                                                                                    
                                                                                    
                                                                                    
(ঘ)  নারী ও শিশু উন্নয়ন মন্ত্রকের বিশেষ অথবা অতিরিক্ত সচিব  সদস্য, পদাধিকারবলে      
                                                                                    
                                                                                    
                                                                                    
(ঙ)  গ্রামোন্নয়ন মন্ত্রকের সচিব অথবা তাঁর অনুমোদিত ব্যক্তি  সদস্য, পদাধিকারবলে      
                                                                                    
                                                                                    
                                                                                    
(চ)  জাতীয় স্তরের পাঁচ অসরকারি সংস্থা/ব্যক্তি/প্রতিষ্ঠান    কো-অপটেড সদস্য          
                                                                                    
                                                                                    
                                                                                    
(ছ)  যুগ্ম সচিব (নারী পুরস্কার)                             সদস্য সচিব              
                                                                                    
                                                                                    

    ৯.৩ নির্বাচক কমিটি তাদের নিজস্ব ক্ষমতাবলে আবেদন ও সুপারিশের শেষ তারিখের আগে মনোনীত সুপারিশকৃত ব্যক্তি বা সংস্থা ছাড়াও কোন ব্যক্তি, সংস্থা এবং প্রতিষ্ঠানের বিষয়ে বিবেচনা করতে পারে।


    ১০ পুরস্কার বিতরণী


    ১০.১ প্রতি বছর ৮ই মার্চ আন্তর্জাতিক নারী দিসব উপলক্ষে আয়োজিত বিশেষ অনুষ্ঠানে নতুন দিল্লিতে পুরস্কার প্রদান করা হয়।


    ১০.২ পুরস্কার প্রাপকদের দিল্লি যাতায়াতের বিমান ভাড়া দেওয়া হবে। এয়ার ইন্ডিয়া বা অন্য যে কোন অনুমোদিত বিমান সংস্থার সবচেয়ে কম দূরত্বের ইকনমি শ্রেণীর ভাড়ার পাশাপাশি, স্থানীয় যাতায়াতের ভাড়াও দেওয়া হবে বিল এবং এয়ার টিকিট জমা করলে। এছাড়া, মন্ত্রক পুরস্কার প্রাপকদের তিনদিনের (পুরস্কার প্রদান অনুষ্ঠানের আগেরদিন এবং পরেরদিন সহ) জন্য থাকা-খাওয়ার ব্যবস্থা করবে।


    ১১ পুরস্কার প্রত্যর্পণ


    পুরস্কার প্রদানের পর যদি দেখা যায় পুরস্কার প্রাপক কোন জাতীয়তা বিরোধী, সমাজ বিরোধী, অনৈতিক, অনাদর্শমূলক, বেআইনি কাজকর্ম যেমন মহিলাদের বিরুদ্ধে অপরাধ, আর্থিক দুর্নীতি ইত্যাদিতে যুক্ত অথবা কোন আদালতের দ্বারা অভিযুক্ত, তাহলে মন্ত্রক পুরস্কার প্রত্যাহার করতে পারে এবং পুরস্কার প্রাপকের তালিকা থেকে ওই ব্যক্তি বা সংস্থাকে বাদ দিতে পারে। সেক্ষেত্রে তাঁকে পুরস্কার বাবদ প্রাপ্ত অর্থ নির্দিষ্ট পদ্ধতি অনুযায়ী ফেরত দিতে হবে কনসলিডেটেড ফান্ড অফ ইন্ডিয়ায়।


    ১২ পুরস্কার সংক্রান্ত বিভিন্ন সংস্থান


    ১২.১ মন্ত্রকের পূর্ণ অধিকার থাকবে কোন কারণ না দর্শিয়ে আবেদনপত্র খারিজ করার।


    ১২.২ পুরস্কার প্রাপক নির্বাচন সংক্রান্ত সরকারের সিদ্ধান্ত চূড়ান্ত। আবেদনকারী সহ কোন ব্যক্তির সরকারের সিদ্ধান্ত নিয়ে প্রশ্ন তোলার অধিকার থাকবে না এবং ওই সিদ্ধান্তের বৈধতা চ্যালেঞ্জ করা যাবে না।


    দয়া শঙ্কর


    ভারত সরকারের উপ-সচিব


    CG/AP/DM

    
    
    (Release ID: 1598284) Visitor Counter : 11