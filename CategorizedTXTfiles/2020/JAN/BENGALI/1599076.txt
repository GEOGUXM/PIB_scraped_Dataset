      উপ-রাষ্ট্রপতিরসচিবালয়

      সংস্কৃতকে সাধারণ মানুষের জন্য আরও সহজপাঠ্য করে তোলার আহ্বান উপ-রাষ্ট্রপতির
      Posted On: 10 JAN 2020 6:53PM by PIB Kolkata


    নয়াদিল্লি, ১০ জানুয়ারি, ২০২০


    সংস্কৃতকে আরও বেশি জনপ্রিয় করে তোলার আহ্বান জানালেন উপ-রাষ্ট্রপতি শ্রী এম ভেঙ্কাইয়া নাইডু। এর জন্য আরও সহজ শব্দ ব্যবহার করা প্রয়োজন বলে তিনি মন্তব্য করেন। তিনি বলেন, একটি ভাষা লুপ্ত হয়ে গেলে সংস্কৃতি ও ইতিহাসেও তার প্রভাব পড়ে। নাগপুরে আজ ৫০তম অল ইন্ডিয়া ওরিয়েন্টাল সম্মেলনের সূচনা করে একথা বলেন তিনি। সংস্কৃতকে সাধারণ মানুষের কাছে আরও বোধগম্য তোলার জন্য সহজ করা প্রয়োজন। এর জন্য প্রয়োজন অনুযায়ী নতুন শব্দও যুক্ত করা যেতে পারে। উপ-রাষ্ট্রপতি বলেন, ভাষাকে কখনই ধর্ম বা সম্প্রদায়ের বেড়াজালে আটকে রাখা উচিৎ নয়। বেদ, উপনিষদ, সংস্কৃত সমগ্র দেশের জন্যই। প্রত্যেকেরই একটি ভাষা শেখার সুযোগ পাওয়া উচিৎ। যুবসম্প্রদায়ের কাছে দেশের সংস্কৃতি, ইতিহাস, ঐতিহ্যকে তুলে ধরতে সমস্ত প্রাচীন গ্রন্থগুলিকে বিভিন্ন ভাষায় অনুবাদ করার আহ্বান জানান তিনি। শ্রী নাইডু বলেন, সংস্কৃতকে নিয়ে জার্মানিতে বহু গবেষণা চলছে। কিন্তু ভারতে এই ভাষার প্রসার এবং প্রচারে সেরকম কোন উৎসাহ লক্ষ্য করা যায় না। তিনি বলেন, ভাষার মধ্য দিয়ে সমগ্র সভ্যতার প্রতিচ্ছবি ধরা পড়ে। এমনকি, বর্তমান ও অতীতের মধ্যে ভাষা সেতুবন্ধনের কাজ করে। ভারতে ১৯,৫০০টিরও বেশি ভাষা ও স্থানীয় ভাষা রয়েছে। এর মধ্যে ১৯৫টি ভাষা লুপ্ত হওয়ার পথে। তিনি বলেন, ইতিহাসকে উপেক্ষা করে কোন দেশের অগ্রগতি সম্ভব নয়। ভারতের ইতিহাস এবং তুকারাম, জ্ঞানেশ্বর, নারায়ণ গুরু, আল্লুরি সীতারামারাজু, ভীরাপান্ডিয়ান কাট্টাবোম্মানের মতো আরও অনেক বীরের কাহিনী শিক্ষা ব্যবস্থায় অন্তর্ভুক্ত করা প্রয়োজন। শিক্ষা, প্রশাসন এবং দৈনন্দিন জীবনে ভারতীয় ভাষার ব্যবহার বৃদ্ধিরও আহ্বান জানান শ্রী নাইডু। প্রাথমিক থেকে উচ্চশিক্ষায় স্থানীয় সরকারি ভাষা অথবা মাতৃভাষা আরও বেশি করে ব্যবহার করার জন্য প্রতিটি রাজ্য সরকার এবং কেন্দ্রের কাছে আহ্বান জানান তিনি।


    অনুষ্ঠানে সড়ক পরিবহণ ও মহাসড়ক দপ্তরের কেন্দ্রীয় মন্ত্রী শ্রী নীতিন গড়করি, মহারাষ্ট্রের বিদ্যুৎ মন্ত্রী শ্রী নীতিন রাউত, কবিকুলগুরু কালীদাস সংস্কৃত বিশ্ববিদ্যালয়ের উপাচার্য সহ বিশিষ্ট ব্যক্তিবর্গ উপস্থিত ছিলেন।


    CG/SS/DM

    
    
    (Release ID: 1599076) Visitor Counter : 8
    
    
      Read this release in: English