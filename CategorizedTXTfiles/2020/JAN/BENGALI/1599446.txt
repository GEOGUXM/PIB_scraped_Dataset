      প্রধানমন্ত্রীরদপ্তর

      প্রধানমন্ত্রী তুঘলক সাময়িক পত্রিকার ৫০তম বর্ষ উদযাপন উপলক্ষে ভিডিও কনফারেন্সের মাধ্যমে বলেছেন তামিলনাড়ুর উন্নয়নে অভুতপূর্ব প্রয়াস চালানো হচ্ছে
      Posted On: 15 JAN 2020 3:45PM by PIB Kolkata


    নয়াদিল্লি, ১৪ জানুয়ারী , ২০২০


    প্রধানমন্ত্রী শ্রী নরেন্দ্র মোদী আজ ভিডিও কনফারেন্সের মাধ্যমে চেন্নাইয়ে তুঘলক তামিল সাময়িক পত্রিকার ৫০তম বর্ষ উদযাপন অনুষ্ঠানে অংশগ্রহণ করেন।


    এই পত্রিকা বিগত ৫০ বছর ধরে উন্নয়নের যে রূপচিত্র তুলে ধরেছে তার ভূয়সী প্রশংসা করেন প্রধানমন্ত্রী । তিনি এই পত্রিকার প্রতিষ্ঠাতা চো রামস্বামীর প্রয়াণে শ্রদ্ধা জানান।


    প্রধানমন্ত্রী বলেন, এই পত্রিকাটি গড়ে উঠেছে বাস্তব, বুদ্ধিমত্তা, যুক্তি এবং ব্যাঙ্গ-বিদ্রুপের ওপর ভিত্তি করে।


    তামিলনাড়ুর প্রগতি


    তামিলনাড়ুর উন্নয়নমূলক তৎপরতার কথা উল্লেখ করে প্রধানমন্ত্রী বলেন, এই রাজ্য কয়েক শতাব্দী ধরে দেশকে আলোর পথ দেখিয়েছে।


    প্রধানমন্ত্রী বলেন, ‘ তামিলনাড়ুর প্রগতিশীলতা এবং তামিলনাড়ুর মানুষ আমাকে অবাক করে দেয় । তামিলনাড়ু কয়েক শতাব্দী ধরে আমাদের দেশকে আলোর পথ দেখিয়েছে। এখানে আর্থিক সাফল্য খুব সুন্দরভাবে সমাজ সংস্কারের সঙ্গে মিশে গেছে। বিশ্বের সবথেকে পুরনো ভাষার মাতৃভূমি হল এ রাজ্য । গত বছরে সেপ্টেম্বর মাসে আমার রাষ্ট্রসংঘে ভাষণের সময় কয়েকটি লাইন তামিলনাড়ুতে বলার জন্য আমি গর্ববোধ করছি। ’


    তামিলনাড়ু প্রতিরক্ষা করিডর


    এই রাজ্যে উন্নয়নের প্রসঙ্গে উল্লেখ করে প্রধানমন্ত্রী বলেন, দুটি প্রতিরক্ষা করিডরের মধ্যে একটি প্রতিরক্ষা করিডর তামিলনাড়ুতে গড়ে তোলার জন্য কেন্দ্রীয় সরকার একাধিক উদ্যোগ নিয়েছে।


    ‘ গত কয়েক বছরে তামিলনাড়ুর উন্নয়নে অভূতপূর্ব প্রয়াস চালানো হয়েছে। যখন আমরা দুটি প্রতিরক্ষা করিডর গঠনের সিদ্ধান্ত নিই, তখন তামিলনাড়ু আমাদের অন্যতম পছন্দের রাজ্য ছিল। এই করিডর রাজ্যে আরও বেশি শিল্প নিয়ে আসবে এবং কর্মসংস্হানের সুযোগ বৃদ্ধিতে গতি আনবে। ’


    বস্ত্র এবং মৎস চাষ ক্ষেত্রে সাহায্য


    প্রধানমন্ত্রী বলেন, এই রাজ্যের বস্ত্র ক্ষেত্রের আধুনিকীকরণের জন্য বিশেষ উদ্যোগ নেওয়া হয়েছে।


    ‘ তামিলনাড়ুর উন্নয়নে বস্ত্র ক্ষেত্র গুরুত্বপূর্ণ ভূমিকা পালন করে থাকে। কেন্দ্রীয় সরকার নাগরিকদের সাহায্যার্থে এই ক্ষেত্রের আধুনিকীকরণ করছে। জাতীয় হস্তচালিত তাঁত উন্নয়ন কর্মসূচির আওতায় আর্থিক সহায়তা প্রদান করা হচ্ছে। দুটি বৃহৎ হ্যান্ডলুম ক্লাস্টার তৈরি করা হয়েছে। যন্ত্রপাতির আধুনিকীকরণেও অর্থ বরাদ্দ করা হয়েছে। ’


    প্রধানমন্ত্রী শ্রী নরেন্দ্র মোদী বলেন, মৎস চাষ ক্ষেত্রে গতি আনতে বিশেষ পদক্ষেপও নেওয়া হয়েছে।


    মৎস চাষ আজকের দিনে খুব সম্ভাবনাময় ক্ষেত্র। আমরা মৎস চাষ ক্ষেত্রে আরও বেশি গতি আনতে চাই।


    ‘ প্রযুক্তি, আর্থিক সহায়তা প্রদান এবং মানব সম্পদের উন্নয়নের ওপর আমরা নজর দিয়েছি। মাত্র কয়েকদিন আগেই তামিলনাড়ু থেকে গভীর সমুদ্রে মাছ ধরতে যাওয়া নৌকা মৎসজীবীদের হাতে তুলে দেওয়া হয়েছে। এই আধুনিক নৌকাগুলি তাদেরকে যথেষ্ঠই সাহায্য করবে। ’


    পর্যটন ক্ষেত্রে সাহায্য


    প্রধানমন্ত্রী আগামী ২ বছরে প্রত্যেককে ভারতের ১৫টি জায়গা ঘুরে দেখার জন্য আহ্বান জানান। তিনি বলেন, পর্যটন ক্ষেত্রের ওপর কেন্দ্রীয় সরকার বিশেষ নজর দিয়েছে। এই কারণেই ওয়ার্ল্ড ইকোনমিক ফোরামে বিশ্বের পর্যটন তুলনামূলক তালিকায় ৩৪ নম্বর স্হানে উঠে এসেছে। প্রধানমন্ত্রী আরও বলেন, ২০১৪ সালে এনডিএ সরকার যখন ক্ষমতায় এসেছিল, তখন ভারত এই ক্ষেত্রে ৬৫ নম্বর স্হানে ছিল।


    তিনি বলেন, ‘ আমি এই তথ্য সকলের সঙ্গে বিনিময় করে নিয়ে খুশি হব যে বিগত ৫ বছরে ভারতে বিদেশী পর্যটকের আগমনের সংখ্যা উল্লেখযোগ্যভাবে বেড়েছে। এরফলে পর্যটন থেকে বৈদেশিক টাকায় ভারতের আয় হচ্ছে । ’


    ‘ আপনারা এটা জেনে খুশি হবেন যে, কেন্দ্রীয় সরকারের স্বদেশ দর্শন এবং প্রাসাদ কর্মসূচির কারণে তামিলনাড়ু খুবই লাভবান হচ্ছে। চেন্নাই থেকে কন্যাকুমারী, কাঞ্চীপুরম, ভেল্লানকালি পর্যন্ত উপকূল সার্কিটকে আরও পর্যটক বান্ধব করে তোলা হচ্ছে। ’


    নতুন ভারত নতুন দশক


    প্রধানমন্ত্রী বলেন, ‘ এখন ভারত এক নতুন দশকে প্রবেশ করেছে। ভারতকে উন্নয়নের সঠিক দিশায় এবং নতুন উচ্চতায় পৌঁছে দিতে প্রত্যেক ভারতবাসী পথ নির্দেশিকার কাজ করবে। আমি সবসময় বিশ্বাস করি যে আমাদের মহান সভ্যতার উন্নয়নে দুটি গুরুত্বপূর্ণ কারণ রয়েছে। প্রথমটি হল, ভারতের সৌভাতৃত্ব, বৈচিত্র, সম্প্রীতি। দ্বিতীয়টি হল, ভারতবাসীর অদম্য ইচ্ছা। যখন ভারতবাসী কিছু করার জন্য সিদ্ধান্ত গ্রহণ করে তখন কোন শক্তিই তাদের থামাতে পারেনা। ’


    এই অদম্য শক্তিকে সম্মান জানানো এবং যথাযথ স্হান দেওয়ার জন্য সংবাদ মাধ্যমের কাছে আহ্বান জানান তিনি।


    প্রধানমন্ত্রী বলেন, ‘ সরকার অথবা সংবাদ মাধ্যম হিসেবে আমাদের এই অদম্য শক্তিকে সম্মান জানানো এবং যথাযথ স্হান দেওয়া উচিত। এখানে আমি গণ-মাধ্যমের ভূমিকার প্রশংসা করি। স্বচ্ছতা, একবার ব্যবহারযোগ্য প্লাস্টিক ব্যবহার কমানো, পরিবেশ সুরক্ষার মাধ্যমে দেশ গঠনে মতো মহান লক্ষ্যে পৌঁছাতে সংবাদ মাধ্যম সবসময় এগিয়ে এসেছে। আশা করছি আগামীদিনেও এই অদম্য শক্তি বজায় থাকবে। ’


    CG/SS /NS

    
    
    (Release ID: 1599446) Visitor Counter : 5
    
    
      Read this release in: English