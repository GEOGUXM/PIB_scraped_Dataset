      প্রধানমন্ত্রীরদপ্তর

      দেশের প্রথম চিফ অফ ডিফেন্স স্টাফের দায়িত্ব গ্রহণ করায় জেনারেল বিপিন রাওয়াতকে প্রধানমন্ত্রীর অভিনন্দন
      Posted On: 01 JAN 2020 4:36PM by PIB Kolkata


      নয়াদিল্লি, ১ জানুয়ারি, ২০২০


      প্রধানমন্ত্রী শ্রী নরেন্দ্র মোদী দেশের প্রথম চিফ অফ ডিফেন্স স্টাফের দায়িত্ব গ্রহণের জন্য জেনারেল বিপিন রাওয়াতকে অভিনন্দন জানিয়েছেন।


      এক শুভেচ্ছা বার্তায় প্রধানমন্ত্রী বলেছেন, “আমি অত্যন্ত আনন্দিত, নতুন বছর এবং নতুন দশকের সূচনায় ভারত জেনারেল বিপিন রাওয়াতকে প্রথম চিফ অফ ডিফেন্স স্টাফ হিসেবে পেল। আমি তাঁকে অভিনন্দন জানাই। আশা করি, এই কাজের দায়িত্ব তিনি যথাযথভাবে পালন করবেন। তিনি অদম্য উৎসাহে দেশের সেবা করেছেন।


      প্রথম চিফ অফ ডিফেন্স স্টাফ হিসেবে দায়িত্ব গ্রহণের অবকাশে আমাদের জাতির জন্য যাঁরা নিজেদের জীবন উৎসর্গ করেছেন, তাঁদের প্রতি শ্রদ্ধা জানাই। কার্গিলে যে সমস্ত বীর সেনানী যুদ্ধ করেছিলেন, তাঁদের স্মরণ করছি। এরপরই আমাদের সেনাবাহিনীর সংস্কারের বিষয়ে বিভিন্ন আলোচনা হয়। সেই সূত্রে আজকের এই ঐতিহাসিক সিদ্ধান্ত।


      ২০১৯-এর ১৫ আগস্ট লালকেল্লার প্রাকার থেকে আমি ঘোষণা করেছিলাম ভারতের একজন চিফ অফ ডিফেন্স স্টাফ থাকবেন। আমাদের প্রতিষ্ঠান সেনাবাহিনীর আধুনিকীকরণের কাজে গুরুদায়িত্ব পালন করছে। দেশের ১৩০ কোটি মানুষের আশা-আকাঙ্ক্ষাও এর মাধ্যমে প্রতিফলিত হবে।


      প্রতিরক্ষা বিষয়ক দপ্তর গঠনের সঙ্গে সঙ্গে সামরিক বাহিনীতে বিশেষজ্ঞ ও চিফ অফ ডিফেন্স স্টাফ পদের প্রতিষ্ঠানিকতার বিষয়টি অত্যন্ত গুরুত্বপূর্ণ। এর ফলে, আধুনিক যুদ্ধ রীতি-নীতির যে পরিবর্তনগুলি দেশের সামনে আসছে, তার মোকাবিলা করতে সুবিধা হবে।”


      SSS/CB/DM

    
    
    (Release ID: 1598166) Visitor Counter : 11
    
    
      Read this release in: English