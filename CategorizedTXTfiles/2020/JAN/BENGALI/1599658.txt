      মহাকাশদপ্তর

      ভারতের কৃত্রিম যোগাযোগ উপগ্রহ জিস্যাট-৩০র সফল উৎক্ষেপণ
      Posted On: 17 JAN 2020 1:11PM by PIB Kolkata


    নয়াদিল্লি, ১৭ জানুয়ারী , ২০২০


    ভারতের সর্বশেষ কৃত্রিম যোগাযোগ উপগ্রহ জিস্যাট-৩০ আজ ফরাসী গায়ানার মহাকাশ বন্দর থেকে সফলভাবে উৎক্ষেপিত হয়েছে। নির্ধারিত সময়সূচি অনুসারে ফরাসী গায়ানার কৌরৌ উৎক্ষেপণ মঞ্চ থেকে উৎক্ষেপণযান এরিয়ান৫ ভিএ-২৫১ ভারতীয় সময় মাঝরাত ২.৩৫ মিনিটে ভারতের জিস্যাট-৩০ এবং ইউট্যালস্যাটের জন্য ‘ ইউট্যালস্যাট কানেক্ট ’ কৃত্রিম উপগ্রহ দুটিকে উৎক্ষেপিত করে।


    উৎক্ষেপণের ৩৮ মিনিট ২৫ সেকেন্ড পর এরিয়ান৫-এর উপরিভাগ থেকে উপবৃত্তীয় ভূসমালয় কক্ষপথে জিস্যাট-৩০ পৃথক হয়।


    ৩৩৫৭ কেজি ওজনের জিস্যাট-৩০ কক্ষপথে থাকা কয়েকটি কৃত্রিম উপগ্রহের কাজকে এগিয়ে নিয়ে যাবে। এই কৃত্রিম উপগ্রহটি ইনস্যাট-৪এ-কে প্রতিস্হাপিত করবে।


    ইসরোর চেয়ারম্যান ডঃ কে শিবন জানান, জিস্যাট-৩০ কেইউ ব্যান্ডের সাহায্যে ভারতের মূল ভূখন্ড, দ্বীপপুঞ্জগুলিতে এবং সিব্যান্ড দিয়ে এশিয়ার পারস্য উপসাগরের বেশকিছু দেশে ও অস্ট্রেলিয়ায় পরিষেবা প্রদান করবে। ডিটিএইচ টেলিভিশন সার্ভিস, ভিস্যাটের সঙ্গে যোগাযোগ, এটিএম, স্টক এক্সচেঞ্জ, টেলিভিশনের অনুষ্ঠান সম্প্রচারের ক্ষেত্রে এই কৃত্রিম উপগ্রহ সহায়ক হবে। ডিজিটাল কৃত্রিম উপগ্রহের মাধ্যমে খবর সংগ্রহ করা এবং ই-গর্ভন্যান্স অ্যাপ্লিকেশনের কাজেও এটি ব্যবহার করা যাবে।


    কর্নাটকের হাসানে ইসরোর মাস্টার কন্ট্রোল ফেসিলিটি জিস্যাট-৩০র নিয়ন্ত্রণ শুরু করেছে। প্রাথমিকভাবে এই কৃত্রিম উপগ্রহটির কোনো সমস্যা নেই বলে জানা গেছে।


    ক্রান্তীয় অঞ্চল থেকে ৩৬ হাজার কিলোমিটার ওপরে ভূসমালয় কক্ষে স্হাপনের পর এই কৃত্রিম উপগ্রহটিতে সৌরশক্তির মাধ্যমে বিদ্যুৎ উৎপাদনের ব্যবস্হার পাশাপাশি, তরঙ্গ প্রতিফলনের ব্যবস্হাও থাকবে।


    SSS/CB /NS

    
    
    (Release ID: 1599658) Visitor Counter : 12
    
    
      Read this release in: English