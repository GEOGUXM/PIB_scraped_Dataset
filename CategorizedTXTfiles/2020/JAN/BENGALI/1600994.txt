      কেন্দ্রীয়মন্ত্রিসভা

      প্রধান বন্দর ও ডক লেবার পর্ষদগুলির কর্মচারী বা শ্রমিকদের জন্য উৎপাদনশীলতা সংযুক্ত পুরস্কার প্রকল্প ২০১৭-১৮ পরবর্তী সময়ে চালু রাখার প্রস্তাবে কেন্দ্রীয় মন্ত্রিসভার অনুমোদন
      Posted On: 29 JAN 2020 5:21PM by PIB Kolkata


    নয়াদিল্লি, ২৯ জানুয়ারি, ২০২০


    প্রধানমন্ত্রী শ্রী নরেন্দ্র মোদীর পৌরহিত্যে নতুন দিল্লিতে আজ কেন্দ্রীয় মন্ত্রিসভার বৈঠকে দেশের প্রধান বন্দর ও ডক লেবার পর্ষদগুলির কর্মচারী বা শ্রমিকদের জন্য উৎপাদনশীলতা সংযুক্ত পুরস্কার প্রকল্প ২০১৭-১৮ পরবর্তী সময়ে চালু রাখার প্রস্তাব অনুমোদিত হয়েছে।


    এই প্রকল্প চালু থাকার ফলে অগ্রণী বন্দর কর্তৃপক্ষ ও ডক কর্মচারী বা শ্রমিক পর্ষদগুলির ২৮,৮২১ জন উপকৃত হবেন। এই খাতে সরকারের খরচ ধরা হয়েছে ৪৬ কোটি টাকা। বর্তমানে চালু মজুরির ঊর্ধ্বসীমার ওপর ভিত্তি করে উৎপাদনশীলতা সংযুক্ত পুরস্কার প্রকল্পের আর্থিক সুবিধা স্থির হবে। তবে, প্রকল্প অনুযায়ী আর্থিক সুবিধার পরিমাণ মাসিক ৭ হাজার টাকার বেশি নয়। এই প্রকল্প চালু থাকলে শিল্প সংস্থাগুলির সঙ্গে সুসম্পর্ক বজায় থাকার পাশাপাশি বন্দর ক্ষেত্রে অনুকূল কাজকর্মের বাতাবরণ গড়ে উঠবে। এর ফলস্বরূপ, উৎপাদনশীলতা বাড়বে। প্রধান বন্দর কর্তৃপক্ষগুলির পরিচালন কর্তৃপক্ষ এবং শ্রমিক পর্ষদগুলির মধ্যে সমঝোতা অনুযায়ী বার্ষিক ভিত্তিতে কর্মচারী ও শ্রমিকদের উৎপাদনশীলতা সংযুক্ত প্রকল্পের আওতায় পুরস্কার দেওয়া হয়ে থাকে।


    CG/BD/DM

    
    
    (Release ID: 1600994) Visitor Counter : 7
    
    
      Read this release in: English