      প্রতিরক্ষামন্ত্রক

      আকাশ থেকে ছবি তোলা বা রিমোট সেন্সিং সমীক্ষার অনুমতি আদায় সংক্রান্ত ওয়েবসাইটের সূচনা করলেন প্রতিরক্ষা মন্ত্রী
      Posted On: 06 JAN 2020 5:52PM by PIB Kolkata


    নয়াদিল্লি, ০৬ জানুয়ারী , ২০১৯


    প্রতিরক্ষা মন্ত্রী শ্রী রাজনাথ সিং আজ নতুন দিল্লীতে আকাশপথে সমীক্ষা চালানোর জন্য নো অবজেকশন সার্টিফিকেট সংক্রান্ত ওয়েব পোর্টাল ( www.modnoc.ncog.gov.in )এর সূচনা করেছেন। তবে আকাশপথে সমীক্ষা চালানোর চূড়ান্ত অনুমতি অসামরিক বিমান পরিবহন বিষয়ক ডাইরেক্টর জেনারেলের কাছ থেকে সংগ্রহ করতে হবে। ওয়েবসাইটির সূচনা প্রসঙ্গে প্রতিরক্ষা মন্ত্রী বলেন, নো অবজেকশন সার্টিফিকেট দেওয়ার ক্ষেত্রে কত সময় লাগছে তা দেখার জন্য উপযুক্ত ব্যবস্হা গড়ে তুলতে হবে। প্রতিরক্ষা মন্ত্রকের কাছ থেকে নো অবজেকশন সার্টিফিকেট আদায়ের জন্য সংশ্লিষ্ট সকল পক্ষ এই পোর্টালটি ব্যবহার করতে পারবে।


    প্রতিরক্ষা সচিব ডঃ অজয় কুমার পোর্টালটির গুরুত্বপূর্ণ কিছু বৈশিষ্ট্য এবং প্রয়োজনীয়তা সম্পর্কে বলেন, ন্যাশনাল ইনফরমেটিক্স সেন্টার ওয়েব পোর্টালটি গড়ে তুলেছে। তিনি আরও জানান, এই উদ্যোগের মাধ্যমে মন্ত্রক নো অবজেকশন সার্টিফিকেট জারির ক্ষেত্রে সাধারণত যে সময় লাগে তা আরও কমানোর বিষয়টি বিবোচনা করতে পারবে। এছাড়াও সংশ্লিষ্ট সব পক্ষ বিভিন্ন কর্মসূচি গ্রহণের ক্ষেত্রে এই ওয়েব পোর্টালের মাধ্যমে লাভবান হবে। আকাশপথে সমীক্ষা চালানোর জন্য জমা পড়া আবেদনগুলির দ্রুত নিষ্পত্তির ক্ষেত্রেও ওয়েব পোর্টালটি গুরুত্বপূর্ণ ভূমিকা পালন করবে। এমনকি, নো অবজেকশন সার্টিফিকেট প্রদান সহ সমগ্র প্রক্রিয়ায় আরও স্বচ্ছতা ও দায়বদ্ধতা বজায় রাখা সম্ভব হবে বলে প্রতিরক্ষা সচিব অভিমত প্রকাশ করেন। সংশ্লিষ্ট সব পক্ষই যাতে আকাশ থেকে ছবি তোলা বা রিমোট সেন্সিং সমীক্ষা পরিচালনার অনুমতি চেয়ে অনলাইনে আবেদন করতে পারেন তারজন্য প্রতিরক্ষা সচিব অসামরিক বিমান পরিবহন বিষয়ক ডাইরেক্টর জেনারেলকেবিজ্ঞপ্তি জারির অনুরোধ জানান।


    ওয়েব পোর্টালটির সূচনা উপলক্ষ্যে চিফ অফ ডিফেন্স স্টাফ জেনারেল বিপিন রাওয়াত, সেনাপ্রধান মনোজ মুকুন্দ নারভানে, নৌসেনা প্রধান অ্যাডমিরাল করমবীর সিং, বায়ুসেনা প্রধান আর.কে.এস ভাদৌড়িয়া এবং মন্ত্রকের উচ্চপদস্হ আধিকারিকরা উপস্হিত ছিলেন।


    CG/BD/NS

    
    
    (Release ID: 1598548) Visitor Counter : 9
    
    
      Read this release in: English