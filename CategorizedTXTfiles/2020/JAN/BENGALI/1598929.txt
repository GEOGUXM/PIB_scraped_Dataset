      প্রতিরক্ষামন্ত্রক

      ২০২০-র প্রজাতন্ত্র দিবসের কুচকাওয়াজে ভারতীয় নৌবাহিনীর ট্যাবলোর সূচনা
      Posted On: 09 JAN 2020 3:58PM by PIB Kolkata


    নয়াদিল্লি, ০৯ জানুয়ারী , ২০১৯


    প্রজাতন্ত্র দিবসে দিল্লীর রাজপথে ভারতীয় নৌবাহিনীর ট্যাবলোর আনুষ্ঠানিক উদ্বোধন করা হয়েছে। নৌ-সপ্তাহের থিম ‘ ভারতীয় নৌবাহিনী-নীরব, শক্তিশালী এবং ক্ষিপ্রতা ’ অনুসারে এবারে ট্যাবলোকে সাজানো হয়েছে। ভূমি, জল, আকাশ এই তিন ক্ষেত্রেই ভারতীয় নৌবাহিনীর ক্ষমতা এবং দক্ষতার বিভিন্ন দিক তুলে ধরা হয়েছে ট্যাবলোতে। একইসঙ্গে দেশীয় প্রযুক্তিতে তৈরি হারপুন ক্ষেপনাস্ত্র সহযোগে বোয়িং পিএইট I লং রেঞ্জ উপকূল নজরদারি বিমান, ব্রাহ্মোস উ ৎ ক্ষেপন উপযোগী কলকাতা শ্রেণীভুক্ত নিঃশব্দে ধ্বংসকারী জাহাজ, কালভরি শ্রেণীভুক্ত ক্ষেপনাস্ত্র প্রক্ষেপন উপযোগী ডুবোজাহাজও মডেলের মাধ্যমে ট্যাবলোতে তুলে ধরা হবে। এর পাশাপাশি দেশীয় প্রযুক্তিতে কোচিন শিপ ইয়ার্ড লিমিটেডে তৈরি বিমান বহনকারী ‘ বিক্রান্ত ’ এর মডেলও ট্যাবলোর মাধ্যমে প্রদর্শিত হবে। সরকারের ‘ মেক ইন ইন্ডিয়া ’ কর্মসূচি রূপায়ণের ক্ষেত্রে ভারতীয় নৌবাহিনী যে বদ্ধ পরিকর তারই রূপ ফুটিয়ে তোলা হচ্ছে এবারের ট্যাবলোতে। উপকূলীয় সম্পদ রক্ষার্থে এবং বিপর্যয় মোকাবিলায় সহায়তা প্রদানে ভারতীয় নৌবাহিনী গুরুত্বপূর্ণ ভূমিকা পালন করে থাকে। ট্যাবলোতে মডেলের মাধ্যমে সেই দিকগুলিও তুলে ধরা হবে। অনুষ্ঠানে এবারের কুচকাওয়াজে অংশগ্রহণকারী ভারতীয় নৌবাহিনীর দলটিকে যিনি নেতৃত্ব দেবেন, সেই কন্টিনজেন্ট কম্যান্ডার, প্ল্যাটুন কম্যান্ডার্স এবং নৌব্যান্ডের দলটিকে সকলের সঙ্গে পরিচিত করানো হয়।


    CG/SS/NS

    
    
    (Release ID: 1598929) Visitor Counter : 6
    
    
      Read this release in: English