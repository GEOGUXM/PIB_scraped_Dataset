      তথ্যওসম্প্রচারমন্ত্রক

      তথ্য ও সম্প্রচার ক্ষেত্রে ভারত ও বাংলাদেশের মধ্যে গুরুত্বপূর্ণ কিছু চুক্তি সাক্ষর
      Posted On: 14 JAN 2020 10:20PM by PIB Kolkata


    নতুনদিল্লি, ১৪ জানুয়ারি, ২০১৪


    ভারত ও বাংলাদেশ তথ্য ও সম্প্রচার ক্ষেত্রে গুরুত্বপূর্ণ কিছু চুক্তিতে সাক্ষর করেছে। নতুনদিল্লিতে দুই দেশের তথ্য ও সম্প্রচার মন্ত্রীদের বৈঠকে আজ এই চুক্তিগুলি সাক্ষর হয়। শেখ মুজিবুর রহমানের জন্মশতবর্ষে , দুই দেশের যৌথ প্রযোজনায় তাঁর জীবন নিয়ে “বঙ্গবন্ধু” শীর্ষক একটি চলচ্চিত্র নির্মাণ সংক্রান্ত চুক্তিটি উভয় দেশের তথ্য ও সম্প্রচার মন্ত্রীর উপস্থিতিতে সাক্ষরিত হয়। বঙ্গবন্ধুর জন্মশতবর্ষ উপলক্ষ্যে ২০২০-র ১৭ই মার্চ থেকে ২০২১ এর ১৭ই মার্চ পর্যন্ত সময়কালে বাংলাদেশ সরকার “মুজিব বর্ষ” পালনের সিদ্ধান্ত নিয়েছে।


    ভারত-বাংলাদেশের সম্পর্ককে আরো উন্নত করতে প্রসার ভারতী ও বাংলাদেশ বেতার অনুষ্ঠান বিনিময় শুরু করেছে । আকাশবাণী মৈত্রীর অনুষ্ঠান আজ থেকে যেমন ঢাকাতেও সম্প্রচার শুরু হল, একইভাবে বাংলাদেশ বেতারের অনুষ্ঠান-ও আকাশবাণী কলকাতা থেকে শোনা যাচ্ছে।


    উভয় দেশের বন্ধুত্বপূর্ণ সম্পর্কের সঙ্গে নাড়ির যোগাযোগ আছে বলে মন্তব্য করেন তথ্য ও সম্প্রচার মন্ত্রী শ্রী প্রকাশ জাভরেকর। তিনি বলেন, দুই দেশের-ই মহান সুসম্পর্কর ঐতিহ্য রয়েছে । শ্রী জাভরেকর বলেন, “ বাংলাদেশ টেলিভিশন ও বেতারের সঙ্গে যৌথ প্রযোজনায় অনুষ্ঠান নির্মাণে আমরা উৎসাহী। বঙ্গবন্ধু ফিল্ম সিটি নির্মাণে ভারত সবরকমের সাহায্য করে যাবে।“


    বাংলাদেশের তথ্য মন্ত্রী মহম্মদ এইচ মাহমুদ বলেন, প্রধানমন্ত্রী নরেন্দ্র মোদী ও শেখ হাসিনার নেতৃত্বে নতুন দিল্লি ও ঢাকার মধ্যে সম্পর্ক নতুন উচ্চতায় পৌঁছেছে। শ্রী মাহমুদ, তাঁর উদ্বোধনী ভাষণে বলেন, “ভারতের সমর্থন ছাড়া বাংলাদেশের স্বাধীনতা কখনোই সম্ভব হত না। আমাদের সম্পর্ক ঐতিহাসিক”।


    CG/CB

    
    
    (Release ID: 1599404) Visitor Counter : 14
    
    
      Read this release in: English