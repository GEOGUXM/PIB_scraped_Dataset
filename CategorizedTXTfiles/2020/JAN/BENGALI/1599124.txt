      প্রধানমন্ত্রীরদপ্তর

      ১১ এবং ১২ই জানুয়ারি প্রধানমন্ত্রীর দু’দিনের সরকারি কলকাতা সফর
      
      ঐতিহ্যবাহী চারটি ভবনের সংস্কারের পর জাতিকে উৎসর্গীকরণ
      
      কলকাতা পোর্টা ট্রাস্টের অবসরপ্রাপ্ত এবং কর্মরত শ্রমিকদের অবসরকালীন ভাতার চাহিদা পূরণ
      
      পোর্ট ট্রাস্টের দুই শতায়ু অবসরপ্রাপ্ত কর্মীকে সংবর্ধনা

      Posted On: 11 JAN 2020 2:58PM by PIB Kolkata

    নয়াদিল্লি , ১০ জানুয়ারি, ২০২০


    প্রধানমন্ত্রী শ্রী নরেন্দ্র মোদী ১১ এবং ১২ই জানুয়ারি দু ’দিনের সরকারি সফরে কলকাতায় আসছেন।


    ঐতিহ্যবাহী ভবনগুলিকে জাতির উদ্দেশে উৎসর্গীকরণ


    প্রধানমন্ত্রী ১১ তারিখ কলকাতার চারটি ঐতিহ্যবাহী ভবন সংস্কারের পর সেগুলি জাতির উদ্দেশে উৎসর্গ করবেন।


    এগুলি হ ’ল – ওল্ড কারেন্সি বিল্ডিং, বেলভেডিয়ার হাউস, মেটকাফে হাউস, এবং ভিক্টোরিয়া মেমোরিয়াল হল। কেন্দ্রীয় সংস্কৃতি দপ্তর এই চারটি ঐতিহ্যশালী গ্যালারির সংস্কার করেছে এবং পুরনো গ্যালারিগুলির প্রদর্শনীগুলিকে নতুনভাবে সাজিয়েছে।


    প্রধানমন্ত্রী শ্রী নরেন্দ্র মোদীর নির্দেশ অনুসারে সংস্কৃতি দপ্তর দেশের বিভিন্ন মহানগরীর ঐতিহ্যবাহী ভবনগুলিতে সাংস্কৃতিক পরিমন্ডল গড়ে তুলেছে। এই প্রকল্পে কলকাতা , দিল্লি, মুম্বাই, আমেদাবাদ এবং বারাণসীর ভবনগুলিকে নিয়ে কাজ শুরু হয়েছে।


    কলকাতা পোর্ট ট্রাস্ট (কেওপিটি)-র সার্ধশতবার্ষিকী উদযাপন


    কলকাতা পোর্ট ট্রাস্টের ১১ ও ১২ তারিখ সার্ধশতবার্ষিকী উদযাপনে প্রধানমন্ত্রী যোগ দেবেন।


    পোর্ট ট্রাস্টের অবসরপ্রাপ্ত এবং কর্মরত কর্মীদের অবসরকালীন ভাতা তহবিলে অর্থের ঘাটতি মেটাতে শ্রী মোদী ৫০১ কোটি টাকার একটি চেক তুলে দেবেন।


    এই অনুষ্ঠানকে আরও স্মরণীয় করে তুলতে প্রধানমন্ত্রী কলকাতা পোর্ট ট্রাস্টের দুই প্রবীণতম অবসরপ্রাপ্ত কর্মী শ্রী নাগিনা ভগৎ (বয়স ১০৫) এবং শ্রী নরেশ চন্দ্র চক্রবর্তীকে (বয়স ১০০) সংবর্ধনা দেবেন।


    শ্রী মোদী এই উপলক্ষে বন্দর সঙ্গীতের সূচনা করবেন।


    প্রধানমন্ত্রী বন্দরের মূল জেটিতে সার্ধশতবার্ষিকী উদযাপন উপলক্ষে একটি ফলকের আবরণ উন্মোচন করবেন।


    শ্রী মোদী নেতাজী সুভাষ ড্রাই ডকটির আধুনিকীকরণের পর কোচিন – কলকাতা জাহাজ মেরামত ইউনিটটির উদ্বোধন করবেন।


    কেওপিটি -তে পণ্য পরিবহণে গতি আনতে এবং সময় বাঁচাতে প্রধানমন্ত্রী ফুল রেক হ্যান্ডলিং ফেসিলিটির উদ্বোধন করবেন ও কলকাতা ডক – এ আধুনিক রেল পরিকাঠামো জাতির উদ্দেশে উৎসর্গ করবেন।


    শ্রী মোদী কেওপিটি -র হলদিয়া ডক কমপ্লেক্সে ৩ নম্বর বার্থে যান্ত্রিক পদ্ধতিতে পণ্য পরিবহণের এবং নদী তীরের উন্নয়ন কর্মসূচির সূচনা করবেন।


    অখিল ভারতীয় বনবাসী কল্যাণ আশ্রমের স্বীকৃত সুন্দরবনের গোসাবার পূর্বাঞ্চল কল্যাণ আশ্রমের কৌশল বিকাশ কেন্দ্র এবং প্রীতিলতা ছাত্রী আবাসের উদ্বোধনও করবেন প্রধানমন্ত্রী। কেওপিটি -র এই প্রকল্পটিতে ২০০ জন উপজাতি ছাত্রী উপকৃত হবেন।


    CG/CB/SB

    
    
    (Release ID: 1599124) Visitor Counter : 11
    
    
      Read this release in: English