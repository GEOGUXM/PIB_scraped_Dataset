      শিল্পওবাণিজ্যমন্ত্রক

      বিশেষ অর্থনৈতিক অঞ্চলের প্রস্তাব রূপায়ণ নিয়ে কেন্দ্রীয় বাণিজ্য ও শিল্প মন্ত্রীর পর্যালোচনা বৈঠক
      Posted On: 11 JAN 2020 5:49PM by PIB Kolkata


    নয়াদিল্লি, ১০ জানুয়ারি, ২০২০


    কেন্দ্রীয় শিল্প, বাণিজ্য ও রেলমন্ত্রী শ্রী পীযূষ গোয়েল ভারতের বিশেষ অর্থনৈতিক অঞ্চলের নীতি নিয়ে বাবা কল্যাণীর প্রতিবেদনে বাকি থাকা প্রস্তাব বাস্তবায়ন নিয়ে পর্যালোচনা বৈঠক করেছেন। নতুন দিল্লিতে বৃহস্পতিবার আয়োজিত এক বৈঠকে বাবা কল্যাণী গ্রুপের সদস্যরা ছাড়াও রাজস্ব, আইন সংক্রান্ত দপ্তর এবং আইন প্রতিষ্ঠানের প্রতিনিধিরা উপস্থিত ছিলেন।


    বৈঠকে কেন্দ্রীয় বাণিজ্য ও শিল্পমন্ত্রী বিশেষ অর্থনৈতিক অঞ্চল নীতি পুনর্গঠন নিয়ে পর্যালোচনা করা হয়। একইসঙ্গে, রপ্তানি ক্ষেত্রে বিশ্বে ভারত যে সমস্যার সম্মুখীন হচ্ছে তা নিয়েও আলোচনা হয়। বিশ্ব বাজারের বর্তমান পরিস্থিতির পরিপ্রেক্ষিতে সহজে ব্যবসা করার সুযোগ-সুবিধা নিয়েও কথা হয়।


    উল্লেখ্য, কেন্দ্রীয় শিল্প ও বাণিজ্য মন্ত্রক ভারতের বর্তমান অর্থনৈতিক অঞ্চলের নীতি পর্যালোচনা করার জন্য বাবা কল্যাণীর নেতৃত্বে একটি কমিটি গঠন করে। এই কমিটি ২০১৮ সালের নভেম্বর মাসে তার রিপোর্ট জমা করে। এই কমিটির মূল উদ্দেশ্য ছিল দেশের অর্থনৈতিক অঞ্চলের নীতি পর্যালোচনা, বিশেষ অর্থনৈতিক অঞ্চলে খালি জমির সঠিক ব্যবহার, উপকূলীয় অর্থনৈতিক অঞ্চল, দিল্লি-মুম্বাই শিল্প করিডর, ন্যাশনাল ইন্ডাস্ট্রিয়াল ম্যানুফ্যাকচারিং জোন, ফুড অ্যান্ড টেক্সটাইল পার্কের মতো সরকারি প্রকল্পের সঠিক রূপায়ণ করা।


    ২০২৫ সালের মধ্যে ভারতের অর্থনীতিকে ৫ লক্ষ কোটি মার্কিন ডলারে নিয়ে যাওয়ার লক্ষ্য নিয়েছে সরকার। ২০২২ সালের মধ্যে ১০ কোটি কর্মসংস্থানের লক্ষ্য নেওয়া হয়েছে। একইসঙ্গে, ২০২৫ সালের মধ্যে উৎপাদন মূল্য ১২০ কোটিতে নিয়ে যাওয়ার পরিকল্পনা নিয়েছে সরকার। এই লক্ষ্য পূরণে সরকার সময়মতো উপযুক্ত নীতি গ্রহণ করে চলেছে।


    CG/SS/DM

    
    
    (Release ID: 1599148) Visitor Counter : 13
    
    
      Read this release in: English