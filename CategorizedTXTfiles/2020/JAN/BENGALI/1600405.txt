      পরিসংখ্যানএবংকর্মসূচিরূপায়ণমন্ত্রক

      আইএসআই-এর ৫৪তম সমাবর্তন অনুষ্ঠান
      Posted On: 23 JAN 2020 9:28PM by PIB Kolkata


    কলকাতা, ২৩ জানুয়ারি, ২০২০


    ইন্ডিয়ান স্ট্যাটিসটিক্যাল ইনস্টিটিউট, আইএসআই-এর 54 তম সমাবর্তন অনুষ্ঠান আজ কলকাতায় প্রতিষ্ঠানের ক্যাম্পাসে আয়োজিত হয়। অনুষ্ঠানের সূচনা করে প্রধানমন্ত্রীর অর্থনৈতিক উপদেষ্টা কমিটির চেয়ারম্যান বিবেক দেবরায় বলেন , মর্যাদাপূর্ণ এই প্রতিষ্ঠানের সুনাম রয়েছে। এখান থেকে পাশ করে ছাত্র-ছাত্রীরা দেশের উন্নয়নে নিজেদের নিয়োজিত করবেন বলে তিনি আশাপ্রকাশ করেন।


    
    এই উপলক্ষ্যে মার্কিন যুক্তরাষ্ট্রের কলম্বিয়া বিশ্ববিদ্যালয়ের বিশিষ্ট অধ্যাপক ও নোবেল জয়ী জোয়াকিম ফ্রাঙ্ক বলেন , ইন্টারনেটের মাধ্যমে সারা বিশ্ব এখন হাতের মুঠোয় চলে এসেছে। বিভিন্ন বিষয় সম্পর্কে জানতে ও গবেষণামূলক কাজে ইন্টারনেট ছাত্র-ছাত্রী সহ গবেষকদের সাহায্য করছে। তিনি আরও বলেন, ছাত্র-ছাত্রীদের শিক্ষালব্ধ জ্ঞানকে সমাজের কাজে লাগাতে হবে।
    প্রতিষ্ঠানের অধিকর্তা অধ্যাপক সংঘামিত্রা বন্দ্যোপাধ্যায় বলেন , পঠন পাঠনের উন্নয়নের ক্ষেত্রে ও গবেষণামূলক কাজকর্ম আরও সুবিন্যস্ত করতে দেশ ও বিদেশের বিভিন্ন শিক্ষা কেন্দ্রের সঙ্গে তাদের সমঝোতাপত্র স্বাক্ষরিত হয়েছে।


    
    সমাবর্তন অনুষ্ঠানে অন্যদের মধ্যে ভাষণ দেন কেন্দ্রীয় পরিসংখ্যান ও কর্মসূচি রূপায়ণ মন্ত্রকের আধিকারিক শ্রী তাপস কুমার সান্যাল।
    এবারের সমাবর্তনে মোট ৩৭০ জন ছাত্র-ছাত্রীকে ডিগ্রী ও ডিপ্লোমা প্রদান করা হয়।


    CG/BD/NS

    
    
    (Release ID: 1600405) Visitor Counter : 8