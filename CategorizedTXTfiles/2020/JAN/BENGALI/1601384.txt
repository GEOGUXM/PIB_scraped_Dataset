      অর্থমন্ত্রক

      ‘মেক ইন ইন্ডিয়া’ কর্মসূচিতে রপ্তানি বাজারে ভারতের অংশ ২০২৫ নাগাদ ৩.৫ শতাংশ এবং ২০৩০ নাগাদ প্রায় ৬ শতাংশ বাড়বে
      Posted On: 31 JAN 2020 7:53PM by PIB Kolkata


    নয়াদিল্লি, ৩১ জানুয়ারি, ২০২০


    কেন্দ্রীয় অর্থমন্ত্রী শ্রীমতী নির্মলা সীতারমন আজ সংসদে ২০১৯-২০-র অর্থনৈতিক সমীক্ষা পেশ করেন। সমীক্ষায় বলা হয়েছে, রপ্তানি বৃদ্ধি পেলে দেশে কর্মসংস্থানের প্রয়োজনীয় পথ আরও সুগম হবে। উদাহরণস্বরূপ সমীক্ষা বলা হয়েছে, ২০০১-০৬ পর্যন্ত শ্রম নিবিড় রপ্তানিকারক দেশ চিনে ৭ কোটি মানুষের কর্মসংস্থান হয়েছে। ভারতে ১৯৯৯-২০১১-র মধ্যে প্রচলিত থেকে অপ্রচলিত ক্ষেত্রে প্রায় ৮ লক্ষ কর্মসংস্থান ঘটেছে।


    সমীক্ষায় পরামর্শ দেওয়া হয়েছে, ‘মেক ইন ইন্ডিয়া’ কর্মসূচিতে ভারতে উৎপাদিত পণ্যসামগ্রীর পরিমাণ বৃদ্ধি পেলে ২০২৫ নাগাদ রপ্তানি বাজারে ভারতের অংশীদারিত্ব প্রায় ৩.৫ শতাংশ এবং ২০৩০ নাগাদ প্রায় ৬ শতাংশে পৌঁছনোর সম্ভাবনা রয়েছে। এই লক্ষ্য পূরণ সম্ভব হলে, ২০২৫ নাগাদ ভারতে যোগ্য মজুরিভিত্তিক প্রায় ৪ কোটি এবং ২০৩০ নাগাদ প্রায় ৮ কোটি কর্মসংস্থান হবে। প্রাক-বাজেট সমীক্ষায় আরও বলা হয়েছে, ধার্য রপ্তানির পরিমাণ অর্থনীতিতে ক্রমবর্ধমান মূল্য সংযুক্তির সঙ্গে ২০২৫ নাগাদ ২৪৮ বিলিয়ন মার্কিন ডলারের সমতুল হয়ে উঠবে যা, ২০২৫-এর মধ্যে ভারতকে ৫ লক্ষ কোটি মার্কিন ডলারে পরিণত করতে সাহায্য করবে।


    সমীক্ষা অনুযায়ী, অংশীদার দেশগুলির সঙ্গে ভারতের রপ্তানি দাঁড়াবে উৎপাদন শিল্পসামগ্রীর ক্ষেত্রে ১৩.৪ শতাংশ এবং মোট লেনদেনের ১০.৯ শতাংশ। একইসঙ্গে, আমদানি উৎপাদন শিল্পসামগ্রীর ক্ষেত্রে ১২.৭ শতাংশ এবং মোট লেনদেনের ক্ষেত্রে ৬.৭ শতাংশ কমবে বলে অনুমান করা হয়েছে।


    CG/BD/DM

    
    
    (Release ID: 1601384) Visitor Counter : 5
    
    
      Read this release in: English