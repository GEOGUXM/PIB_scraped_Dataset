      প্রধানমন্ত্রীরদপ্তর

      প্রধানমন্ত্রী আগামীকাল ব্যাঙ্গালোরে ১০৭তম ভারতীয় বিজ্ঞান কংগ্রেসের সূচনা করবেন
      Posted On: 03 JAN 2020 11:15AM by PIB Kolkata


    নয়াদিল্লি, ০২ জানুয়ারি, ২০২০


    প্রধানমন্ত্রী শ্রী নরেন্দ্র মোদী আগামীকাল ব্যাঙ্গালুরুর ইউনিভার্সিটি অফ এগ্রিকালচার সায়েন্সেস – এ ১০৭তম ভারতীয় বিজ্ঞান কংগ্রেসের সূচনা করবেন। এই উপলক্ষে তিনি উদ্বোধনী ভাষণ দেবেন এবং আই-স্টেম পোর্টালের সূচনা করবেন। বিজ্ঞান কংগ্রেসের উদ্বোধনী অনুষ্ঠানে কর্ণাটকের মুখ্যমন্ত্রী শ্রী বিএস ইয়েদুরিয়াপ্পা এবং কেন্দ্রীয় মন্ত্রী ডঃ হর্ষবর্ধন সহ বহু বিশিষ্ট ব্যক্তি উপস্থিত থাকবেন।


    এ বছর ভারতীয় বিজ্ঞান কংগ্রেসের মূল ভাবনা হ’ল ‘বিজ্ঞান ও প্রযুক্তি : গ্রামোন্নয়ন’ । এবারের বিজ্ঞান কংগ্রেসে নোবেলজয়ী ব্যক্তিত্ব, বিজ্ঞানী, বিশেষজ্ঞ, শিক্ষাবিদ, নীতিপ্রণেতা, গবেষক, ছাত্রছাত্রী এবং বিভিন্ন শিক্ষা প্রতিষ্ঠান থেকে প্রায় ১৫ হাজারেরও বেশি প্রতিনিধি অংশ নেবেন বলে মনে করা হচ্ছে। বিজ্ঞান কংগ্রেস সম্পর্কিত বিস্তারিত তথ্য ‘আইএসসি ২০২০ ইউএএসবি’ মোবাইল অ্যাপ থেকে পাওয়া যাচ্ছে। গুগল প্লে স্টোর থেকে এই অ্যাপটি ডাউনলোড করা যাবে।


    CG/BD/SB

    
    
    (Release ID: 1598347) Visitor Counter : 14
    
    
      Read this release in: English