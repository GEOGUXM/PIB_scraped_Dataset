      সড়কপরিবহণওমহাসড়কমন্ত্রক

      জাতীয় মহাসড়কে অসাধারণ সাফল্যের নিরিখে নীতিন গড়করি ‘জাতীয় মহাসড়ক শ্রেষ্ঠ সম্মান’ প্রদান করলেন
      Posted On: 16 JAN 2020 3:09PM by PIB Kolkata


    নয়াদিল্লি, ১৫ জানুয়ারি, ২০২০


    কেন্দ্রীয় সড়ক পরিবহণ ও মহাসড়ক এবং অতিক্ষুদ্র, ক্ষুদ্র ও মাঝারি শিল্পোদ্যোগ মন্ত্রী শ্রী নীতিন গড়করি দেশে বিশ্বমানের সড়ক পরিকাঠামো নির্মাণে অসাধারণ সাফল্যের নিরিখে ‘জাতীয় মহাসড়ক শ্রেষ্ঠ সম্মান’ প্রদান করেন। এই উপলক্ষে আয়োজিত অনুষ্ঠানে তিনি বলেন, গত বছর প্রতিদিন গড়ে ২৯ কিলোমিটার সড়ক নির্মাণ করা হয়েছে। মন্ত্রী আশা প্রকাশ করেন, আগামীদিনে দৈনিক ৫০ কিলোমিটার সড়ক নির্মাণ করা সম্ভব হবে।


    এই বছর পুরস্কারের জন্য মনোনয়ন জমা দেওয়ার প্রক্রিয়া শুরু হয়েছিল ১৯শে আগস্ট থেকে। একটি নিরপেক্ষ এবং স্বাধীন প্রক্রিয়ার মাধ্যমে পুরস্কারপ্রাপকদের বাছাই করা হয়। যে সাতটি বিভাগে পুরস্কার দেওয়া হয়েছে সেগুলি হল – প্রকল্প ব্যবস্থাপনা, টোল সংগ্রহ ব্যবস্থাপনা, মহাসড়ক নিরাপত্তা, রক্ষণাবেক্ষণ ও পরিচালন, উদ্ভাবন, প্রতিকূল পরিস্থিতিতে কাজ করা এবং পরিবেশ-বান্ধব মহাসড়ক নির্মাণ।


    এই সাতটি বিভাগে ১০৪টি দরখাস্ত দেশের নানা প্রান্ত থেকে জমা পড়েছে। তিন মাস ধরে এগুলি বিশ্লেষণের পর একটি সংক্ষিপ্ত তালিকা প্রকাশ করা হয়। এই তালিকা থেকে বিজয়ীদের একটি বিশেষজ্ঞ কমিটি নির্বাচন করে। ‘ফাস্ট্যাগ’ প্রযুক্তি সুন্দরভাবে বাস্তবায়নের কারণে যেসব টোল প্লাজা কর্তৃপক্ষ স্বয়ংক্রিয় পদ্ধতিতে টোল সংগ্রহ করেছে তাদেরকেও পুরস্কৃত করা হয়েছে।


    CG/CB/DM

    
    
    (Release ID: 1599544) Visitor Counter : 8
    
    
      Read this release in: English