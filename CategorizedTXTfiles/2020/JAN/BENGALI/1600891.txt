      রেলমন্ত্রক

      ভারতীয় রেল ভুবনেশ্বরে প্রথম বর্জ্য থেকে শক্তি উৎপাদনে সক্ষম প্ল্যান্টের সূচনা করেছে
      Posted On: 28 JAN 2020 9:03PM by PIB Kolkata


    নয়াদিল্লি , ২৮ জানুয়ারি, ২০২০


    ভারতীয় রেল দেশের মধ্যে এই প্রথম ভুবনেশ্বরে ম্যাঞ্চেশ্বর ক্যারেজ রিপেয়ার ওয়ার্কশপে বর্জ থেকে শক্তি উৎপাদনে সক্ষম সরকারি প্ল্যান্টের সূচনা করেছে। প্রতিদিন এই প্ল্যান্টে ৫০০ কিলোগ্রাম বর্জ্য পদার্থ থেকে শক্তি উৎপাদন করা যাবে। রোলিং স্টকের সদস্য শ্রী রাজেশ আগরওয়াল এবং পূর্ব উপকূলীয় রেলের জেনারেল ম্যানেজার ২২শে জানুয়ারি এই প্ল্যান্টের উদ্বোধন করেন। আগামী তিন মাসের মধ্যে এই প্রকল্পের নির্মাণ কাজ সম্পন্ন করা হবে। এই প্ল্যান্টে পলিক্র্যাক প্রযুক্তি ব্যবহার করা হবে। ভারতীয় রেলে এই প্রথমবার এবং দেশের মধ্যে চতুর্থবার বর্জ্য পদার্থ থেকে শক্তি উৎপাদনে সক্ষম প্ল্যান্টে এ ধরণের প্রযুক্তি ব্যবহার করা হচ্ছে। প্লাস্টিক সহ সমস্ত বর্জ্য পদার্থ থেকে হাল্কা ধরণের ডিজেল তৈরি করা হবে। এই প্ল্যান্ট তৈরি করতে ১.৭৯ কোটি টাকা খরচ করা হবে। স্বয়ংক্রিয় ব্যবস্থায় পরিচালিত এই প্ল্যান্টে মানবসম্পদ কম লাগবে। স্বল্প খরচেই বেশি শক্তি উৎপাদন করাও সম্ভব হবে। প্ল্যান্টে কর্মরত শ্রমিকদের জন্য যথাযথ নিরাপত্তার ব্যবস্থা করা হয়েছে। ২৪ ঘন্টাই এই প্ল্যান্টে কাজ চলবে।


    CG/SS/SB

    
    
    (Release ID: 1600891) Visitor Counter : 11
    
    
      Read this release in: English