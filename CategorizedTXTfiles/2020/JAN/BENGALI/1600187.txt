      কেন্দ্রীয়মন্ত্রিসভা

      দাদরা ও নগর হাভেলি এবং দমন ও দিউ-এর একত্রিকরণের পর পণ্য ও পরিষেবা কর, মূল্যযুক্ত কর ও উৎপাদন শুল্কের সংশোধন /বর্ধিত/রদের বিষয়ে কেন্দ্রীয় মন্ত্রিসভার অনুমোদন
      Posted On: 22 JAN 2020 5:31PM by PIB Kolkata


    নয়াদিল্লি, ২২ জানুয়ারি, ২০২০


    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার বৈঠকে নতুন দিল্লিতে আজ পণ্য ও পরিষেবা কর (জিএসটি), মূল্যযুক্ত কর (ভ্যাট) এবং উৎপাদন শুল্কের সংশোধন/বর্ধিত/রদের বিষয়ে নিম্নলিখিত আইনগুলির অনুমোদন দেওয়া হয়েছে। মন্ত্রিসভার প্রস্তাব অনুযায়ী, দমনকে সদর কার্যালয় হিসেবে বিবেচনা করা হবে।


    i. ২০১৭ সালের কেন্দ্রীয় পণ্য ও পরিষেবা কর আইন (২০১৭-র ১২ নম্বর ধারা) সংশোধনের পর ২০২০-র কেন্দ্রীয় পণ্য ও পরিষেবা কর আইন (সংশোধন) বিধি


    ii. ২০১৭ সালের কেন্দ্রশাসিত অঞ্চল পণ্য ও পরিষেবা কর আইন (২০১৭-র ১৪ নম্বর ধারা) সংশোধনের পর ২০২০-র কেন্দ্রশাসিত অঞ্চল পণ্য ও পরিষেবা কর (সংশোধন) বিধি


    iii. ২০০৫ সালের দাদরা ও নগর হাভেলি মূল্যযুক্ত কর বিধি (২০০৫-এর ২ নম্বর ধারা) সংশোধনের পর ২০২০-র দাদরা ও নগর হাভেলি এবং দমন ও দিউ মূল্যযুক্ত কর (সংশোধন) বিধি


    iv. ২০০৫ সালের দমন ও দিউ মূল্যযুক্ত কর বিধি (২০০৫-এর ১ নম্বর ধারা) সংশোধনের পর ২০২০-র দাদরা ও নগর হাভেলি এবং দমন ও দিউ মূল্যযুক্ত কর (সংশোধন) বিধি


    v. ১৯৬৪ সালের গোয়া, দমন ও দিউ উৎপাদন শুল্ক আইন (১৯৬৪-র ৫ নম্বর ধারা) সংশোধনের পর ২০২০-র দাদরা ও নগর হাভেলি এবং দমন ও দিউ উৎপাদন শুল্ক (সংশোধন) বিধি


    vi. ২০১২ সালের দাদরা ও নগর হাভেলি উৎপাদন শুল্ক আইন (২০১২-র ১ নম্বর ধারা) রদ হয়ে ২০২০-র দাদরা ও নগর হাভেলি এবং দমন ও দিউ উৎপাদন শুল্ক (সংশোধন) বিধি


    vii. দাদরা ও নগর হাভেলি এবং দমন ও দিউ কেন্দ্রশাসিত অঞ্চলের সদর কার্যালয় হবে দমন।


    এই সংশোধনীগুলির ফলে একটি কর কর্তৃপক্ষ, নাগরিকদের আরও ভালো পরিষেবা প্রদান এবং প্রশাসনিক দক্ষতা বৃদ্ধির মাধ্যমে ‘ন্যূনতম সরকারি হস্তক্ষেপ, সর্বাধিক সুপ্রশাসন’ নিশ্চিত করা হবে। এছাড়াও, জিএসটি, ভ্যাট এবং উৎপাদন শুল্ক সংক্রান্ত আইনে সমতা আসবে যার ফলে, এই কর এবং শুল্কগুলি সংগ্রহ আরও সহজতর হবে।


    দাদরা ও নগর হাভেলি এবং দমন ও দিউ কেন্দ্রশাসিত অঞ্চলের প্রশাসন ‘ন্যূনতম সরকারি হস্তক্ষেপ, সর্বাধিক সুপ্রশাসন’-এর লক্ষ্যে সরকারি কোষাগারের অর্থ অপচয় বন্ধ হবে এবং কর কর্তৃপক্ষের দৈনন্দিন কাজে সমতা ও স্থায়িত্ব নিশ্চিত করবে। দাদরা ও নগর হাভেলি এবং দমন ও দিউ আগামী ২৬শে জানুয়ারি একত্রিকরণের পর দমন নতুন কেন্দ্রশাসিত অঞ্চলের সদর কার্যালয় হবে। এছাড়াও, পণ্য ও পরিষেবা কর, মূল্যযুক্ত কর এবং উৎপাদন শুল্ক সংক্রান্ত সংশোধনী/বর্ধিত/রদ কার্যকর হবে।


    CG/CB/DM

    
    
    (Release ID: 1600187) Visitor Counter : 4
    
    
      Read this release in: English