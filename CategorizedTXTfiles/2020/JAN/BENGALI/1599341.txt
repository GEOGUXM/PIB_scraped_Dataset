      প্রধানমন্ত্রীরদপ্তর

      রাশিয়ার রাষ্ট্রপতির সঙ্গে প্রধানমন্ত্রী্র টেলিফোনে কথপোকথন
      Posted On: 14 JAN 2020 3:12PM by PIB Kolkata


    নয়াদিল্লি , ১৩ জানুয়ারি, ২০২০


    প্রধানমন্ত্রী শ্রী নরেন্দ্র মোদী আজ টেলিফোনে রাশিয়ার রাষ্ট্রপতি মিঃ ভ্লাদিমির ভালদিমিরোভিচ পুতিনের সঙ্গে টেলিফোনে কথা বলেছেন।


    রাশিয়ায় রীতি অনুযায়ী , বড়দিন উৎসব উদযাপনের জন্য প্রধানমন্ত্রী শ্রী মোদী রাষ্ট্রপতি মিঃ পুতিন ও রাশিয়ার সাধারণ নাগরিকদের শুভেচ্ছা জানান। রাষ্ট্রপতি পুতিন প্রধানমন্ত্রীর শুভেচ্ছা গ্রহণ করেন। রাশিয়ার রাষ্ট্রপতি প্রধানমন্ত্রী ও ভারতবাসীর সুখ, সমৃদ্ধি, শান্তি ও উন্নতি কামনা করেন।


    সম্প্রতি , বিশেষ করে, ২০১৯ সালে দুই দেশের মধ্যে কূটনৈতিক সম্পর্কের উল্লেখযোগ্য উন্নতিসাধনের জন্য দুই নেতাই খুশি ব্যক্ত করেন। ২০২০ সালে সবক্ষেত্রেই ভারত ও রাশিয়ার মধ্যে সম্পর্ক আরও সুদৃঢ় করার জন্য উভয় নেতাই সহমত পোষণ করেন।


    ২০২০ সাল রাশিয়ার জন্য বিশেষ উল্লেখযোগ্য বলে স্মরণ করে প্রধানমন্ত্রী শ্রী মোদী চলতি বছরের মে মাসে মস্কোতে বিজয় দিবসের ৭৫ বছর পূর্তি উদযাপন অনুষ্ঠানে তাঁকে আমন্ত্রণ জানানোর জন্য রাষ্ট্রপতি পুতিনকে ধন্যবাদ জানান। চলতি বছরে রাশিয়ায় ব্রিকস্‌ গোষ্ঠীভুক্ত দেশগুলির এবং সাংহাই কো -অপারেশন অর্গানাইজেশনের সম্মেলনে অংশগ্রহণ করার জন্য অধীর হয়ে রয়েছেন বলেও জানান প্রধানমন্ত্রী। ভারত ও রাশিয়ার মধ্যে ২১তম বার্ষিক দ্বিপাক্ষিক সম্মেলনে রাষ্ট্রপতি পুতিনকে আমন্ত্রণও জানান প্রধানমন্ত্রী।


    আঞ্চলিক ও বিশ্বের বিভিন্ন বিষয় এবং শান্তি , নিরাপত্তা ও স্থায়ী উন্নয়নে ভারত - রাশিয়া পরস্পরের সহযোগিতায় কাজ করে চলার ব্যাপারে উভয় নেতাই সহমত পোষণ করেন।


    CG/SS/SB

    
    
    (Release ID: 1599341) Visitor Counter : 6
    
    
      Read this release in: English