      ইস্পাতমন্ত্রক

      সুসংহত ইস্পাত হাবের মাধ্যমে পূর্ব ভারতের উন্নয়নকে ত্বরান্বিত করার লক্ষ্যে ‘পূর্বোদয় - এর সূচনা করলেন শ্রী ধর্মেন্দ্র প্রধান
      Posted On: 11 JAN 2020 11:38AM by PIB Kolkata


    নয়াদিল্লি , ১০ জানুয়ারি, ২০২০


    প্রধানমন্ত্রীর পূর্ব ভারতের রাজ্যগুলির প্রতি উন্নয়নের পরিকল্পনার সঙ্গে সাযুজ্য রেখে পেট্রোলিয়াম ও প্রাকৃতিক গ্যাস ও ইস্পাত মন্ত্রী শ্রী ধর্মেন্দ্র প্রধান ‘পূর্বোদয়’ – এর সূচনা করবেন। সিআইআই এবং জেপিসি-র সঙ্গে অংশীদারিত্বে ইস্পাত মন্ত্রক ১১ই জানুয়ারি কলকাতার দ্য ওবেরয় গ্র্যান্ড হোটেলে কর্মসূচির উদ্বোধন করবেন।


    পূর্ব ভারতের আর্থ -সামাজিক উন্নয়নের অবদান রাখতে বিশ্ব মানের এই ইস্পাত হাব – পূর্বদয়ের গুরুত্বপূর্ণ ভূমিকা রাখবে। এর ফলে, ৭ হাজার কোটি মার্কিন ডলার মূলধন বিনিয়োগ হবে এবং ৩ হাজার ৫০০ কোটি মার্কিন ডলার মোট অভ্যন্তরীণ ইস্পাত উৎপাদন সম্ভব হবে। সম্পূর্ণ প্রক্রিয়াটি বাস্তবায়িত হলে এই অঞ্চলে ২৫ লক্ষ কর্মসংস্থানের সুযোগ সৃষ্টি হবে। এর ফলে, শহর, স্কুল, হাসপাতাল, দক্ষতা উন্নয়ন কেন্দ্র সহ সামাজিক পরিকাঠামো নির্মাণে সুবিধা হবে।


    ভারতের পূর্বাঞ্চল প্রাকৃতিক সম্পদে সমৃদ্ধ হলেও উন্নয়নের নিরিখে দেশের অন্যান্য অংশের থেকে যথেষ্ট পিছিয়ে রয়েছে। ওডিশা , ঝাড়খন্ড, ছত্তিশগড়, পশ্চিমবঙ্গ এবং উত্তর অন্ধ্রপ্রদেশ – অর্থাৎ পূর্ব ভারতের দেশের মোট আকরিক লোহার ৮০ শতাংশ রয়েছে। এই অঞ্চলে ১০০ শতাংশ রান্নার কয়লা, প্রচুর পরিমাণে ক্রমাইট, বক্সাই ও ডলোমাইট রয়েছে। পারাদ্বীপ, হলদিয়া, বিশাখাপত্তনম, কলকাতা সহ দেশের গুরুত্বপূর্ণ বন্দরগুলি, তিনটি প্রধান নদীপথ এবং উন্নত রেল ও সড়ক যোগাযোগ ব্যবস্থা এখানে রয়েছে। এত কিছু সত্ত্বেও মানব উন্নয়ন সূচক এবং মোট অভ্যন্তরীণ উৎপাদনের নিরিখে এই অঞ্চল যথেষ্ট পিছিয়ে।


    ভারতের অর্থনীতিকে ৫ লক্ষ কোটি মার্কিন ডলারের সমতুল অর্থনীতিতে পৌঁছে দিতে পূর্ব ভারতের ৫টি রাজ্য যথেষ্ট গুরুত্বপূর্ণ ভূমিকা নিতে পারে , যেখানে ইস্পাত শিল্প গুরুত্বপূর্ণ অনুঘটক হতে পারে।


    এই পূর্বোদয় কেন্দ্র , রাজ্য সরকারগুলি এবং বেসরকারি প্রতিষ্ঠানগুলি যুক্ত থাকবে। মন্ত্রক এই লক্ষ্যে বিভিন্ন পদক্ষেপ গ্রহণ করেছে। কলিঙ্গনগর এবং বোকারো-কে মূল জায়গা হিসাবে চিহ্নিত করা হয়েছে। জমি অধিগ্রহণ, কাঁচামাল সংগ্রহ সহ বিভিন্ন গুরুত্বপূর্ণ চ্যালেঞ্জের মোকাবিলায় প্রয়োজনীয় উদ্যোগ গ্রহণ করা হয়েছে। কলিঙ্গনগর, আঙ্গুল, রৌঢ়কেলা, ঝাড়সুগুদা, নাগারনার, ভিলাই, রায়পুর, জামশেদপুর, বোকারো, দুর্গাপুর, কলকাতা, বিশাখাপত্তনম – এই ১২টি জায়গায় ‘পূর্বোদয়’ – এর জন্য গুরুত্বপূর্ণ পরিকাঠামো কেন্দ্র গড়ে তোলা হবে।


    CG/CB/SB

    
    
    (Release ID: 1599105) Visitor Counter : 13
    
    
      Read this release in: English