      মানবসম্পদবিকাশমন্ত্রক

      আইআইটি খড়গপুরে নেতাজী জয়ন্তী উদযাপন
      Posted On: 23 JAN 2020 5:07PM by PIB Kolkata


    কলকাতা, ২৩ জানুয়ারি, ২০২০


    নেতাজী সুভাষ চন্দ্র বসুর জন্মবার্ষিকী উপলক্ষ্যে আজ আইআইটি খড়গপুরে এক অনুষ্ঠানের আয়োজন করা হয়। অনুষ্ঠানে প্রতিষ্ঠানের ডেপুটি ডাইরেক্টর শ্রী এস কে ভট্টাচার্য, রেজস্টার অধ্যাপক বি.এন সিং, অধ্যাপক সোমেশ কুমার, আন্তর্জাতিক সম্পর্ক বিষয়ক বিভাগের অধ্যাপক শ্রী বি ভট্টাচার্য সহ ছাত্রছাত্রী ও কর্মীরা নেতাজীর প্রতি শ্রদ্ধার্ঘ্য অর্পণ করেন।


    প্রতিষ্ঠানের নির্দেশক অধ্যাপক বীরেন্দ্র কুমার তিওয়ারি অনুষ্ঠানে উপস্হিত না থাকতে পারলেও তাঁর সোস্যাল মিডিয়া অ্যাকাউন্টে একটি বার্তা পাঠান। ওই বার্তায় নেতাজীর উক্তি উল্লেখ করে অধ্যাপক তিওয়ারি লেখেন, জীবনের অর্ধেক আগ্রহ তখনই ফুরিয়ে যায় যখন জীবনে কোনও সমস্যা, ঝুঁকি নেওয়ার মানসিকতা না থাকে। নেতাজী সুভাষ চন্দ্র ১৯২০র ২২শে সেপ্টেম্বর বলেছিলেন, সমস্যা নতুন পথের সন্ধানে, গবেষণার নতুন পদ্ধতি উদ্ভাবনে একাধিক সুযোগ এনে দেয়। ... আমাদের জীবনে অনেক উদ্দেশ্য অর্জনের রয়েছে, অনেক লক্ষ্য পূরণ রয়েছে। তাই এই উদ্দেশ্য ও লক্ষ্য পূরণ ঝুঁকি নেওয়া ছাড়া সম্ভব নয়। কর্মজীবনে ও দৈনন্দিন জীবন-যাপনের ক্ষেত্রে সেরা দিকগুলির হদিশ পাওয়ার মাধ্যমে আমরা অভিষ্ঠ সাফল্যের দিশা খুঁজে পাই।


    এই অনুষ্ঠানে প্রতিষ্ঠানের ছাত্রছাত্রীরা নেতাজী সুভাষ চন্দ্র বসুর চিন্তাভাবনা ও দৃষ্টিভঙ্গী নিয়ে এক আলোচনা সভার আয়োজন করে।


    CG/BD/NS

    
    
    (Release ID: 1600339) Visitor Counter : 6
    
    
      Read this release in: English