      বিজ্ঞানওপ্রযুক্তিমন্ত্রক

      সিএসআইআর-সিএমইআরআই-এর পক্ষ থেকে এইএসটিএসএম-২০২০ নিয়ে দু’দিনের জাতীয় কর্মশিবিরের আয়োজন
      Posted On: 23 JAN 2020 9:27PM by PIB Kolkata


    কলকাতা, ২৩ জানুয়ারি, ২০২০


    সিএসআইআর-সিএমইআরআই-এর পক্ষ থেকে ‘অ্যাডভান্সেস ইন এনার্জি স্টোরেজ টেকনলজিস, সিস্টেমস অ্যান্ড মেটিরিয়ালস বা এইএসটিএসএম-২০২০’ শীর্ষক দু’দিনের এক জাতীয় কর্মশিবিরের আজ সূচনা করেন ডিআরডিও-র এইচআর অ্যান্ড টিএম বিভাগের প্রাক্তন মহানির্দেশক শ্রী এম এইচ রহমান। উদ্বোধনী অনুষ্ঠানে কলকাতার জগদীশ চন্দ্র বোস সেন্টার ফর অ্যাডভান্সড টেকনলজির নির্দেশক ডঃ জি জি দত্ত, সিএসআইআর-সিএমইআরআই-এর মুখ্য বৈজ্ঞানিক শ্রী অভিজিৎ চট্টোপাধ্যায় প্রমুখ উপস্থিত ছিলেন।


    উদ্বোধনী ভাষণে মুখ্য অতিথি শ্রী রহমান বিকল্প শক্তি এবং শক্তির উৎসের গুরুত্বের ওপর জোর দেন। এই প্রেক্ষিতে তিনি বিভিন্ন ধরনের আধুনিক ব্যাটারির ব্যবহার বাড়ানোর পরামর্শ দেন। তিনি বলেন, শক্তি সঞ্চয় করে রাখার ক্ষেত্রে আধুনিক ব্যাটারির মতো বৈদ্যুতিক উপকরণগুলি অসামরিক ক্ষেত্রের চাহিদা পূরণের পাশাপাশি, কৌশলগত ক্ষেত্রেও ব্যবহার করা যেতে পারে। সিএসআইআর-সিএমইআরআই প্রতিষ্ঠানে যে গ্র্যাফেন-ভিত্তিক সর্বাধুনিক আল্ট্রাক্যাপাসিটর বৈদ্যুতিন উপকরণ (ব্যাটারি) নির্মাণের কাজ চলছে তা বিভিন্ন ক্ষেত্রে শক্তির প্রয়োজনীয়তা মেটাবে।


    জগদীশ চন্দ্র বোস সেন্টার ফর অ্যাডভান্সড টেকনলজির নির্দেশক ডঃ জি জি দত্ত আগামী প্রজন্মে শক্তির চাহিদা সম্পর্কে বলেন, গ্র্যাফেন-ভিত্তিক সর্বাধুনিক আল্ট্রাক্যাপাসিটরের মতো ব্যাটারি ও অন্যান্য বৈদ্যুতিন শক্তি সঞ্চয়কারী উপকরণ গুরুত্বপূর্ণ ভূমিকা নিতে চলেছে।


    CG/BD/DM

    
    
    (Release ID: 1600404) Visitor Counter : 5