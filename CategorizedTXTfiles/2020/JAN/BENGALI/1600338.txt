      নির্বাচনকমিশন

      ভারতের নির্বাচন কমিশন দক্ষিণ এশিয়ার নির্বাচন পরিচালনা কর্তৃপক্ষগুলিকে নিয়ে গঠিত ফোরামের দশম বার্ষিক বৈঠক এবং প্রাতিষ্ঠানিক ক্ষমতা আরও সুদৃঢ় করা সংক্রান্ত এক আন্তর্জাতিক সম্মেলনের আয়োজন করবে
      Posted On: 23 JAN 2020 5:06PM by PIB Kolkata


    নয়াদিল্লি, ২৩ জানুয়ারি , ২০২০


    ভারতের নির্বাচন কমিশন আগামীকাল নতুন দিল্লীতে দক্ষিণ এশিয়ার নির্বাচন পরিচালনা কর্তৃপক্ষগুলিকে নিয়ে গঠিত ফোরামের দশম বার্ষিক বৈঠক এবং প্রাতিষ্ঠানিক ক্ষমতা বৃদ্ধি সংক্রান্ত এক আন্তর্জাতিক সম্মেলনের আয়োজন করেছে।


    উল্লেখ করা যেতে পারে ২০১২র ৩০শে এপ্রিল থেকে দোশরা মে পর্যন্ত নতুন দিল্লীতে অনুষ্ঠিত সার্ক গোষ্ঠীভুক্ত দেশগুলির নির্বাচন পরিচালনা কর্তৃপক্ষের প্রধানদের নিয়ে আয়োজিত তৃতীয় সম্মেলনে ওই ধরণের ফোরাম গঠনের ব্যাপারে সর্বসম্মত প্রস্তাব গৃহীত হয়। এছাড়াও ওই বৈঠকে প্রস্তাবিত ফোরামের জন্য একটি সনদ গ্রহণের ব্যাপারেও সিদ্ধান্ত নেওয়া হয়। ফোরামের বৈঠক সদস্য দেশগুলিতে পর্যায়ক্রমে আয়োজন করা হয়। ফোরামের নবম বৈঠক বাংলাদেশের ঢাকায় ২০১৮-র সেপ্টেম্বরে আয়োজন করা হয়েছিল। ভারতের নির্বাচন কমিশন ছাড়াও এই ফোরামের বাকি ৭ সদস্য দেশগুলি হল আফগানিস্তান, বাংলাদেশ, ভূটান, মালদ্বীপ, নেপাল, পাকিস্তান ও শ্রীলঙ্কা। দক্ষিণ এশিয়ায় নির্বাচন পরিচালনা কর্তৃপক্ষগুলির মধ্যে আঞ্চলিক সহযোগিতা অক্ষুন্ন রাখার ক্ষেত্রে এই ফোরাম সক্রিয় রয়েছে এবং গণতান্ত্রিক বিশ্ব ব্যবস্হায় এই ফোরাম গুরুত্বপূর্ণ ভূমিকা পালন করে চলেছে।


    ফোরামের দশম বৈঠকে সদস্য রাষ্ট্রগুলির নির্বাচন কর্তৃপক্ষের প্রতিনিধিরা গত বছর আয়োজিত বৈঠকে যে সমস্ত বিষয়ে সিদ্ধান্ত হয়েছিল তার অগ্রগতি নিয়ে আলোচনার পাশাপাশি চলতি বছরের জন্য কর্মপরিকল্পনা গ্রহণ ও তা চূড়ান্ত করার বিষয় নিয়ে কর্থাবার্তা হবে।


    এই ফোরামের দশম বৈঠক আয়োজনের পাশাপাশি নির্বাচন কমিশন আগামীকাল নির্বাচন কর্তৃপক্ষগুলির প্রাতিষ্ঠানিক ক্ষমতা সুদৃঢ় করা নিয়েও এক আন্তর্জাতিক সম্মেলনের আয়োজন করেছে। ফোরামের সদস্য দেশগুলি ছাড়াও এই সম্মেলনে কাজাখস্তান, কেনিয়া, কিরঘিজস্তান, মরিশাস, তিউনিশিয়ার নির্বাচন পরিচালনা কর্তৃপক্ষগুলির আধিকারিকরা যোগ দেবেন।


    আন্তর্জাতিক সম্মেলনের পাশাপাশি ভারতের নির্বাচন কমিশন নির্বাচন পরিচালনা ক্ষেত্রে সহযোগিতার লক্ষ্যে আফগানিস্তানের সংশ্লিষ্ট কর্তৃপক্ষের সঙ্গে স্বাক্ষরিত সমঝোতাপত্রটির পুর্ননবীকরণ করবে। উল্লেখ করা যেতে পারে, ভারত ও আফগানিস্তানের মধ্যে নির্বাচন পরিচালনার ক্ষেত্রে সহযোগিতার লক্ষ্যে ২০০৮এর এপ্রিল মাসে ওই সমঝোতাপত্র্র স্বাক্ষরিত হয়েছিল। সমঝোতাপত্রটির মেয়াদ ২০১৩র এপ্রিল মাসেই শেষ হয়েছে। তিউনিশিয়ার সঙ্গেও নির্বাচন পরিচালনার ক্ষেত্রে সহযোগিতা গড়ে তুলতে অনুরূপ একটি সমঝোতাপত্র স্বাক্ষরের পরিকল্পনা রয়েছে। এখনও পর্যন্ত ভরতের নির্বাচন কমিশন ২৭টি দেশের নির্বাচন কমিশন এবং আন্তর্জাতিক সংগঠনের সঙ্গে মউ স্বাক্ষর করেছে। সম্মেলনে আগত প্রতিনিধিরা আগামী ২৫ তারিখ নতুন দিল্লীতে জাতীয় ভোটদাতা দিবস উপলক্ষ্যে আয়োজিত একটি উদযাপন অনুষ্ঠানেও যোগ দেবেন।


    CG/BD/NS

    
    
    (Release ID: 1600338) Visitor Counter : 7
    
    
      Read this release in: English