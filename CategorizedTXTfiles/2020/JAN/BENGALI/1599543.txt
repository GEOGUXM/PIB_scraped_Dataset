      রেলমন্ত্রক

      নিরাপত্তা বৃদ্ধির লক্ষ্যে দক্ষিণ-পূর্ব রেলে সিসিটিভি ক্যামেরা বসানো হয়েছে
      Posted On: 16 JAN 2020 3:08PM by PIB Kolkata


    কলকাতা, ১৫ জানুয়ারি, ২০২০


    রেল চত্বরে অপরাধ দমনে দক্ষিণ-পূর্ব রেলওয়ে ২৪টি স্টেশনে ৯১৬টি সিসিটিভি ক্যামেরা লাগানো হয়েছে। খড়্গপুর, আদ্রা, চক্রধরপুর, রাঁচি – এই চারটি ডিভিশনের স্টেশনগুলিতে এই সিসিটিভি ক্যামেরা বসানো হয়েছে। মূলত, এই ক্যামেরাগুলি প্ল্যাটফর্ম, ওয়েটিং হল এবং স্টেশনের অন্যান্য জায়গায় লাগানো হয়েছে। কন্ট্রোল রুম থেকে প্রশিক্ষিত রেল নিরাপত্তা বাহিনী (আরপিএফ) এর মাধ্যমে নজরদারি চালাবে। স্টেশন মাস্টারও সিসিটিভি ক্যামেরার মাধ্যমে নজরদারি চালাতে পারবেন। ট্রেন প্ল্যাটফর্মে আসা এবং প্ল্যাটফর্ম থেকে ছেড়ে যাওয়াও সিসিটিভি নজরদারির আওতায় থাকবে।


    নির্ভয়া তহবিলের অর্থে দীঘা এবং বালেশ্বর স্টেশনে ৩২টি ক্যামেরা লাগানো হয়েছে। রেলে মহিলাদের নিরাপত্তা এবং তাঁদের সম্মান রক্ষার্থে এই উদ্যোগ নেওয়া হয়েছে। সিসিটিভি ক্যামেরা লাগানোর ফলে কোনরকম অপরাধ ঘটলে দ্রুত তা মোকাবিলা করা সম্ভব হবে। দক্ষিণ-পূর্ব রেলের অন্যান্য ৩৩টি স্টেশনেও নির্ভয়া তহবিলের অর্থে সিসিটিভি ক্যামেরা লাগানো হয়েছে। এই ক্যামেরার সাহায্যে রেল চত্বরের নিরাপত্তা যেমন বৃদ্ধি পাবে, তেমনই অপরাধীদের চিহ্নিত করাও সম্ভব হবে। আরপিএফ এবং জিআরপি কোন অপরাধের তদন্তের সময় প্রয়োজন অনুযায়ী সিসিটিভি ফুটেজ কাজে লাগাতে পারবে।


    CG/SS/DM

    
    
    (Release ID: 1599543) Visitor Counter : 4
    
    
      Read this release in: English