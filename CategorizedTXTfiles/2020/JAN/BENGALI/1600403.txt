      স্বরাষ্ট্র মন্ত্রক

      সুভাষ চন্দ্র বসু নামাঙ্কিত আপদা প্রবন্ধন পুরস্কার ২০২০ ঘোষিত
      Posted On: 23 JAN 2020 9:25PM by PIB Kolkata


    নয়াদিল্লি, ২৩ জানুয়ারি , ২০২০


    বহু সংগঠন ও ব্যক্তি বিশেষ কোনো বিপর্যয়ের পর ক্ষতিগ্রস্হ মানুষের দূর্দশা দুর করতে নীরবে কাজ করে চলে। বিপর্যয় মোকাবিলায় আগাম সতর্কবার্তা, প্রতিকারমূলক ব্যবস্হা, বিপর্যয়ের পরবর্তী প্রভাব হ্রাস, উপযুক্ত প্রস্তুতি, ত্রাণ ও উদ্ধারকার্য এবং পুনর্বাসনের কাজ চালানো হয়। বিপর্যয়ের মোকাবিলার ক্ষেত্রে সংগঠন বা ব্যক্তি বিশেষের অসামান্য কাজের স্বীকৃতি স্বরুপ কেন্দ্রীয় সরকার সুভাষ চন্দ্র বসুর নামে আপদা প্রবন্ধন পুরস্কার (বিপর্যয়ের মোকাবিলা পুরস্কার)২০২০ ঘোষণা করেছে। নেতাজী সুভাষ চন্দ্র বসুর জন্মবার্ষিকী উদযাপন উপলক্ষ্যে প্রতি বছর ২৩শে জানুয়ারি এই পুরস্কার প্রাপকদের নাম ঘোষণা করা হয়।


    এবারের আপদা প্রবন্ধন পুরস্কারের জন্য সংগঠন ও ব্যক্তি বিশেষের কাছ থেকে প্রায় ৩৩০টি মনোনয়ন পাওয়া যায়। দুটি উচ্চস্তরীয় কমিটি প্রাপ্ত মনোনয়নগুলি খতিয়ে দেখে পুরস্কার প্রাপকদের নাম চূড়ান্ত করে। ২০২০র আপদা প্রবন্ধন পুরস্কার পাচ্ছে সাংগঠনিক বিভাগে উত্তরাখন্ডের বিপর্যয় ঝুঁকি হ্রাস ও ব্যবস্হাপনা কেন্দ্র। ব্যক্তি বিশেষ বিভাগে এই পুরস্কারের জন্য নির্বাচিত হয়েছেন শ্রী কুমার মুন্নান সিং। পুরস্কার স্বরুপ একটি সংগঠনকে মানপত্র ও নগদ ৫১ লক্ষ টাকা দেওয়া হয়। ব্যক্তি বিশেষের ক্ষেত্রে পুরস্কার স্বরুপ দেওয়া হয় মানপত্র ও নগদ ৫ লক্ষ টাকা।


    উল্লেখ করা যেতে পারে ২০১৯এ গাজিয়াবাদের জাতীয় বিপর্যয় মোকাবিলা বাহিনীর অষ্টম ব্যাটেলিয়ন আপদা প্রবন্ধন পুরস্কার পায়।


    CG/BD/NS

    
    
    (Release ID: 1600403) Visitor Counter : 9
    
    
      Read this release in: English