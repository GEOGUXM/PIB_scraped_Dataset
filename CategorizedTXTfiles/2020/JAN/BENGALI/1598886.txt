      ক্রেতা, খাদ্যএবংগণবন্টনমন্ত্রক

      কেন্দ্রীয় সরকার আমদানিকৃত পেঁয়াজ ৪৯ টাকা থেকে ৫৮ টাকা কেজি দরে রাজ্য সরকারগুলিকে সংগ্রহ করার প্রস্তাব দিয়েছে
      Posted On: 08 JAN 2020 11:04PM by PIB Kolkata


    নয়াদিল্লি, ৭ জানুয়ারি, ২০২০


    কেন্দ্রীয় গ্রাহক বিষয়ক, খাদ্য ও গণবন্টন মন্ত্রী শ্রী রামবিলাস পাসোয়ান আজ এখানে এক সাংবাদিক সম্মেলনে আমদানিকৃত পেঁয়াজের যোগান ও মূল্য সম্পর্কে জানান, এই পেঁয়াজ ৪৯ থেকে ৫৮ টাকা কেজি দরে রাজ্য সরকারগুলিকে সরবরাহ করার প্রস্তাব দেওয়া হয়েছে। পেঁয়াজ আমদানির প্রক্রিয়া ডিসেম্বরের মাঝামাঝি থেকে শুরু হয় এবং রাজ্যগুলিকে তাদের চাহিদামতো পেঁয়াজ সংগ্রহের জন্য বলা হয়। প্রাথমিকভাবে রাজ্যগুলি ৩৩,১৩৯ মেট্রিক টন পেঁয়াজ সরবরাহ করার দাবি জানিয়েছিল। পরবর্তীকালে দেশীয় বাজারে পেঁয়াজের দাম হ্রাস পাওয়ায় ও যোগান বাড়ায় রাজ্যগুলির দাবি সংশোধন করে ১৪,৩০৯ মেট্রিক টন করা হয়।


    শ্রী পাসোয়ান আরও জানান, প্রথমদিকে ১ লক্ষ মেট্রিক টন পেঁয়াজ আমদানির লক্ষ্য ছিল। কিন্তু বিশ্ব জুড়ে পেঁয়াজ উৎপাদন মরশুম শেষ হওয়া এবং আন্তর্জাতিক স্তরে দাম বেশি থাকার দরুণ স্বল্প পরিমাণে কয়েক কিস্তিতে পেঁয়াজ আমদানির সিদ্ধান্ত হয়। অবশ্য দেখা যায়, পেঁয়াজ উৎপাদন মরশুম শেষ হওয়ার পরেও আন্তর্জাতিক বাজারে পেঁয়াজের দাম খুব বেশি বাড়েনি। এই প্রেক্ষিতে কেন্দ্রীয় সরকার রাজ্যগুলির প্রাথমিক চাহিদা অনুযায়ী পেঁয়াজ আমদানির সিদ্ধান্ত নেয় এবং ৪০ হাজার মেট্রিক টন পেঁয়াজ আমদানির বরাত দেওয়া হয়। এই পেঁয়াজ জানুয়ারির শেষ নাগাদ দেশে এসে পৌঁছবে। এখনও পর্যন্ত ১২ হাজার মেট্রিক টন পেঁয়াজ দেশে এসে পৌঁছেছে এবং রাজ্য সরকারগুলিকে বন্টন প্রক্রিয়াও শুরু হয়েছে।


    CG/BD/DM

    
    
    (Release ID: 1598886) Visitor Counter : 4
    
    
      Read this release in: English