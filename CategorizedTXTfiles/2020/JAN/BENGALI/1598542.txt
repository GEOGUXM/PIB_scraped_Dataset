      মানবসম্পদবিকাশমন্ত্রক

      চতুর্থ পর্যায়ের শিল্পোৎপাদনে উৎসাহ দিতে পূর্ব ভারতে নতুন শিল্পোদ্যোগের সঙ্গে আইআইটি খড়্গপুরের সহযোগিতা
      Posted On: 06 JAN 2020 5:30PM by PIB Kolkata


    কলকাতা , ০৬ জানুয়ারি, ২০২০


    চতুর্থ পর্যায়ের শিল্পের জন্য সম্পদ উন্নয়নের লক্ষ্যে আইআইটি খড়্গপুরের সেন্টার অফ এক্সেলেন্স ইন অ্যাডভান্স ম্যানুফ্যাকচারিং টেকনোলজি অতিক্ষুদ্র, ক্ষুদ্র ও মাঝারি শিল্পোদ্যোগ মন্ত্রকের সঙ্গে চুক্তিবদ্ধ হয়েছে। এর ফলে, গবেষণা ও উন্নয়নমূলক প্রকল্প রূপায়ণ সম্ভব হবে। কেন্দ্রীয় ভারি শিল্প ও গণ-উদ্যোগ মন্ত্রকের ভারি শিল্প দপ্তর এই লক্ষ্যে একটি তহবিল গড়ে তুলেছে। এই তহবিল থেকে কলকাতা-ভিত্তিক নতুন উদ্যোগ সংস্থা হেমরাজ ইনফোকমের মাধ্যমে শিল্প সংক্রান্ত পরামর্শ এবং ছাত্রছাত্রীদের জন্য শিল্প ক্ষেত্রে গবেষণায় শিক্ষানবিশির সুযোগ গড়ে তুলতে সাহায্য করা হবে।


    টাটা মোটরস্‌ টাটা কনসালটেন্সি সার্ভিসেস, টাটা স্টিল, টাটা সন্স, ভেইল, এইচইসি-র মতো শীর্ষ স্থানীয় শিল্প সংস্থাগুলিকে নিয়ে গঠিত একটি কনসর্টিয়ামে হেমরাজ ইনফোকম প্রথম স্বীকৃত সদস্য। এই কনসর্টিয়ামটি কেন্দ্রীয় সরকার গঠন করেছে।


    আইআইটি খড়্গপুরের অধ্যাপক সূর্য কে পাল এই সেন্টার অফ এক্সেলেন্সের প্রধান। তিনি জানান, এই কনসর্টিয়ামে আরও নতুন নতুন সংস্থা এসে যুক্ত হবে বলে তাঁরা আশা। যাদের তারা চতুর্থ পর্যায়ের শিল্পে বিভিন্ন প্রয়োগের বিষয়ে জানাতে পারবেন। হেমরাজ সংস্থাটিকে প্রযুক্তিগত সহায়তার মাধ্যমে তারা বিভিন্ন সংস্থার কাছে একটি বার্তা দিতে পারবেন। এই ধরণের সংস্থা এই কেন্দ্র থেকে পরিকাঠামোগত এবং বিশেষজ্ঞদের পরামর্শ পাবে। আইআইটি খড়্গপুর ঐ সংস্থাগুলিকে তাদের বিভিন্ন চ্যালেঞ্জ মোকাবিলার জন্য গবেষণালব্ধ নানা পরামর্শ ও অত্যাধুনিক শিল্প প্রযুক্তির বিষয়ে জানাবেন, যার ফলে এই সংস্থাগুলি ক্লাউড কম্প্যুটিং রিয়েল টাইম ডেটা প্রসেসিং সহ অত্যাধুনিক প্রযুক্তির বিষয়ে ধারণা পাবে।


    হেমরাজ ইনফোকম এআইএনএল, রোবোটিক্স অটোমেশন নিয়ে কাজ করে। আগামী দিনে ভারতে যে শিল্প বিপ্লব আসতে চলেছে, তাতে এই সংস্থা অগ্রণী ভূমিকা পালন করবে। হেমরাজ ইনফোকমের মুখ্য কার্যনির্বাহী আধিকারিক সোহম দাশগুপ্ত জানিয়েছেন, কন্ঠস্বর সনাক্ত করণের মাধ্যমে সমীক্ষার যন্ত্র, যন্ত্রাংশের রক্ষণাবেক্ষণে নতুন নতুন প্রযুক্তি ব্যবহারের লক্ষ্যে আইআইটি-র এই কেন্দ্রটির সহায়তা চেয়েছেন। তিনি আশা প্রকাশ করেন, অতিক্ষুদ্র, ক্ষুদ্র ও মাঝারি শিল্পোদ্যোগকে উৎসাহিত করতে শিক্ষানবিশ গবেষকরা এই অঞ্চলে গুরুত্বপূর্ণ ভূমিকা পালন করবেন ।


    আইআইটি খড়্গপুরের এই কেন্দ্রটি থেকে শিল্প-কেন্দ্রিক বিভিন্ন কর্মশালা, স্বল্প মেয়াদী পাঠ্যক্রম, অতিক্ষুদ্র, ক্ষুদ্র ও মাঝারি শিল্পোদ্যোগের বিশেষজ্ঞদের সঙ্গে মতবিনিময়ের সুযোগ করে দেওয়া হয়। পাশাপাশি, কম্প্যুটার নিউমেরিক্যাল কন্ট্রোলস্‌, কম্পোসিট ম্যানুফ্যাকচারিং এবং ধাতু বিদ্যার মতো বিভিন্ন ক্ষেত্রে সহায়তা করা হচ্ছে। এখানে অন্যান্য শিক্ষা প্রতিষ্ঠানের ছাত্রছাত্রীরাও অংশগ্রহণের সুযোগ পেয়ে থাকেন। চতুর্থ পর্যায়ের শিল্পের বিষয়ে সম্যক ধারণা পেতে স্বীকৃত সংস্থাগুলি বিনামূল্যে প্রশিক্ষণ পেয়ে থাকে। এখানে প্রচুর ছাত্র ও গবেষক নতুন শিল্প প্রযুক্তি সম্পর্কে বিভিন্ন তথ্য পেয়ে থাকেন।


    CG/CB/SB

    
    
    (Release ID: 1598542) Visitor Counter : 4
    
    
      Read this release in: English