      প্রধানমন্ত্রীরদপ্তর

      নতুন দশকে দেশের উজ্জ্বল ভবিষ্যতের জন্য সংসদের বর্তমান অধিবেশন এক মজবুত ভিত্তি প্রতিষ্ঠা করবে : প্রধানমন্ত্রী
      Posted On: 31 JAN 2020 2:03PM by PIB Kolkata


    নয়াদিল্লি, ৩১ জানুয়ারি, ২০২০


    নতুন দশকে দেশের উজ্জ্বল ভবিষ্যতের জন্য এক মজবুত ভিত্তি গড়ে তুলতে প্রধানমন্ত্রী শ্রী নরেন্দ্র মোদী সাংসদদের একযোগে কাজ করার কথা বলেছেন।


    সংসদে বাজেট অধিবেশন শুরু হওয়ার পূর্বে সংবাদমাধ্যমের প্রতিনিধিদের সঙ্গে প্রথামাফিক মিলিত হয়ে প্রধানমন্ত্রী দেশে একাধিক আর্থিক বিষয় এবং বর্তমান বিশ্ব আর্থিক পরিস্থিতিতে কিভাবে ভারত সর্বাধিক সুফল পেতে পারে তা নিয়ে বিস্তারিত আলোচনার আহ্বান জানিয়েছেন।


    শ্রী মোদী বলেন, “এই অধিবেশনে আমরা বিশেষভাবে আর্থিক বিষয়গুলির ওপর নজর দেব এবং বর্তমান আন্তর্জাতিক আর্থিক পরিস্থিতিতে ভারত কিভাবে সর্বাধিক লাভবান হতে পারে তা নিয়ে আলোচনা করব। সেইসঙ্গে, দেশের অর্থনীতিকে কিভাবে এগিয়ে নিয়ে যাওয়া যায়, সে বিষয়েও আলোচনা করব।”


    সংসদের উভয় কক্ষে অত্যন্ত ইতিবাচক ও ফলপ্রসূ আলাপ-আলোচনার আহ্বান জানিয়ে প্রধানমন্ত্রী বলেন, জনগণের ক্ষমতায়নের বিষয়টিকে আমাদের অগ্রাধিকার দিতে হবে।


    শ্রী মোদী বলেন, “সমাজের বঞ্চিত মানুষ ও মহিলাদের ক্ষমতায়নের জন্য আমাদের সরকারের প্রচেষ্টা অব্যাহত রয়েছে। নতুন দশকেও মানুষের ক্ষমতায়নের লক্ষ্যে আমাদের প্রয়াস বজায় থাকবে। আমি আশা করি, সংসদের উভয় কক্ষেই অর্থনৈতিক বিষয় এবং মানুষের ক্ষমতায়নের ব্যাপারে বিস্তারিত আলাপ-আলোচনা হবে। আমার দৃঢ় বিশ্বাস এই আলাপ-আলোচনা আমাদের সকলকেই সমৃদ্ধ করবে।”


    CG/BD/DM

    
    
    (Release ID: 1601288) Visitor Counter : 8
    
    
      Read this release in: English