      প্রধানমন্ত্রীরদপ্তর

      তরুণ বিজ্ঞানীদের জন্য ডিআরডিও-র পাঁচটি পরীক্ষাগার জাতির উদ্দেশে উৎসর্গ করবেন প্রধানমন্ত্রী
      Posted On: 02 JAN 2020 1:49PM by PIB Kolkata


    নয়াদিল্লি, ০১ জানুয়ারী , ২০১৯


    প্রতিরক্ষা ক্ষেত্রে দেশে গবেষণামূলক কাজকর্ম আরও বাড়াতে প্রধানমন্ত্রী শ্রী নরেন্দ্র মোদী আগামী বৃহস্পতিবার তরুণ বিজ্ঞানীদের জন্য ডিআরডিও-র পাঁচটি পরীক্ষাগার জাতির উদ্দেশে উৎসর্গ করবেন ।


    প্রতিরক্ষা গবেষণা ও উন্নয়ন সংস্হার (ডিআরডিও) বেঙ্গালুরুতে গড়ে ওঠা অ্যারোনটিক্যাল ডেভেলপমেন্ট প্রতিষ্ঠানে আয়োজিত এক অনুষ্ঠানে শ্রী মোদী এই পরীক্ষাগারগুলি জাতির উদ্দেশে উৎসর্গ করবেন । এই উপলক্ষ্যে তিনি ফলকের আবরণ উন্মোচন এবং বিজ্ঞানীদের উদ্দেশে ভাষণ দেবেন।


    এক প্রদর্শনীতে ডিআরডিও-র উৎপাদিত সৃজনশীল কিছু সামগ্রী প্রধানমন্ত্রীকে দেখানো হবে। কর্ণাটকের মুখ্যমন্ত্রী শ্রী বিএস ইয়েদুরিয়াপ্পা এবং ডিআরডিও-র চেয়ারম্যান ডঃ জি সতীশ রেড্ডিও উপস্হিত থাকবেন।


    উল্লেখ করা যেতে পারে ২০১৪তে ডিআরডিও পুরস্কার প্রদানের পর বিজ্ঞানী, প্রতিরক্ষা বিশেষজ্ঞ, সেনাবাহিনীর উচ্চপদস্হ আধিকারিকদের এক সমাবেশে ভাষণ দিতে গিয়ে প্রধানমন্ত্রী তরুণ বিজ্ঞানীদের সৃজনশীল উদ্ভাবনমূলক কাজে সহায়তা করতে ডিআরডিও-র পাঁচটি পরীক্ষাগারকে চিহ্নিত করার প্রস্তাব দিয়েছিলেন।


    প্রতিরক্ষা গবেষণা সংক্রান্ত কাজকর্মে আরও বেশি করে তরুণদের সামিল করার পরামর্শ দিয়ে প্রধানমন্ত্রী প্রতিরক্ষা গবেষণা ক্ষেত্রে বিশ্বের অগ্রণী প্রযুক্তিগত দেশ হয়ে ওঠার লক্ষ্যে যাবতীয় প্রয়াস গ্রহণের আহ্বান জানিয়েছিলেন।


    CG/BD/NS

    
    
    (Release ID: 1598254) Visitor Counter : 5
    
    
      Read this release in: English