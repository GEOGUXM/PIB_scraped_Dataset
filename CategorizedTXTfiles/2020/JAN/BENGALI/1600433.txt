      ইস্পাতমন্ত্রক

      দুর্গাপুর ইস্পাত কারখানার পক্ষ থেকে ‘দুর্গাপুর গ্রামীণ নৃত্য সঙ্গীত প্রতিযোগিতা – ২০২০’র আয়োজন
      Posted On: 24 JAN 2020 4:31PM by PIB Kolkata


    কলকাতা, ২৪ জানুয়ারি, ২০২০


    দুর্গাপুর ইস্পাত কারখানার পক্ষ থেকে গত ২১ ও ২২শে জানুয়ারি দুর্গাপুর টাউনশিপে ‘শিল্পাঙ্গন’ প্রেক্ষাগৃহে ‘দুর্গাপুর গ্রামীণ নৃত্য সঙ্গীত প্রতিযোগিতা – ২০২০’র আয়োজন করা হয়। কারখানার কর্পোরেট সামাজিক দায়বদ্ধতার অঙ্গ হিসেবে এই উদ্যোগ গ্রহণ করা হয়েছে। প্রতিযোগিতায় কারখানা সংলগ্ন গ্রামগুলি থেকে ৫৫৭ জনকে নিয়ে গঠিত প্রায় ৪০টি দল অংশ নেয়। গত ২২ তারিখ ঐ প্রেক্ষাগৃহে প্রতিযোগিতায় জয়ীদের সংবর্ধনা দেওয়া হয়। এই উপলক্ষে দুর্গাপুর ইস্পাত কারখানার অতিরিক্ত দায়িত্বপ্রাপ্ত মুখ্য কার্যনির্বাহী আধিকারিক শ্রী এ ভি কমলকার সহ কারখানার উচ্চপদস্থ আধিকারিকরা উপস্থিত ছিলেন।


    এর আগে গত ২১ তারিখ শ্রী কমলকার প্রদীপ প্রজ্জ্বলন করে প্রতিযোগিতার সূচনা করেন। তিনি বলেন, ভারতীয় সংস্কৃতির গভীরতা ও সমৃদ্ধতা সমাজের সব শ্রেণীর মানুষের জীবনকেই প্রভাবিত করে। উল্লেখ করা যেতে পারে, দুর্গাপুর ইস্পাত কারখানার পক্ষ থেকে বিগত কয়েক বছর ধরে সংলগ্ন গ্রামগুলির সমৃদ্ধ সংস্কৃতি ও মেধাবী শিল্পীদের পাদপ্রদীপের আলোয় আনতে গ্রামীণ নৃত্য সঙ্গীত প্রতিযোগিতার আয়োজন করা হয়ে আসছে।


    CG/BD/DM

    
    
    (Release ID: 1600433) Visitor Counter : 7
    
    
      Read this release in: English