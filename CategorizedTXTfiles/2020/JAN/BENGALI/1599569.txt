      সংস্কৃতিমন্ত্রক

      ভারতের জ্ঞান ও সাহিত্যের ঐতিহ্যকে ডিজিটাইজ করছে ন্যাশনাল ডিজিটাল লাইব্রেরি অফ ইন্ডিয়া
      Posted On: 16 JAN 2020 5:02PM by PIB Kolkata


    কলকাতা, ১৬ জানুয়ারি, ২০২০


    ভবিষ্যৎ প্রজন্মের জন্য সাংস্কৃতিক নিদর্শন সংরক্ষণের বহুদিনের সমস্যা একবিংশ শতাব্দীর সমাধান নিতে প্রস্তুত ন্যাশনাল ডিজিটাল লাইব্রেরি অফ ইন্ডিয়া (এনডিএলআই)। উদ্যোগটি মানবসম্পদ উন্নয়নের মন্ত্রকের। রূপায়ণ করছে আইআইটি খড়্গপুর। সত্যজিৎ রায়ের নিজের হাতে লেখা চিত্রনাট্যের পাণ্ডুলিপি ‘খেরোর খাতা’র আসল ডিজিটাল কপি এনডিএলআই-তে সযত্নে সংরক্ষিত হচ্ছে। এটি এমনই একটি প্রতিষ্ঠান যার মাধ্যমে জানা যাবে দেশের অতীত, বর্তমান ও ভবিষ্যতের কাহিনী। যুগান্তর এবং অমৃতবাজার পত্রিকার ডিজিটাল কপি-ও পাওয়া যায় এনডিএলআই-তে যেখান থেকে আমরা পেতে পারি স্বাধীনতার আগে এবং পরের দেশের মূল্যবান ইতিহাস।


    বেশ কিছু অমূল্য এবং প্রাচীন প্রকাশনা যেমন ১৯৩৪-এর প্রেসিডেন্সি রেজিস্টার যাতে আছে হিন্দু প্রেসিডেন্সির ১৮১৭ থেকে ঐতিহাসিক প্রতিবেদন, ছাত্রদের তালিকা এবং তাদের সম্বন্ধে তথ্য। এর অন্য কোন প্রতিলিপি নেই। এটি প্রেসিডেন্সি অ্যালামনি অ্যাসোসিয়েশনের কাছে আছে। এই নথি, তথ্য, প্রতিবেদন এবং প্রবন্ধগুলি প্রেসিডেন্সি কলেজের অ্যালামনি অ্যাসোসিয়েশনে সহায়তায় ডিজিটাইজ করেছে ন্যাশনাল ডিজিটাল লাইব্রেরি অফ ইন্ডিয়া। ঐতিহ্যশালী একটি প্রতিষ্ঠানের সঙ্গে জাতীয় জ্ঞান প্ল্যাটফর্মের এই একযোগে কাজ করাটা একটি প্রতীকস্বরূপ যা আমাদের কাছে ভারতের জ্ঞানভাণ্ডারের ঐতিহ্য সংরক্ষণের পাথেয়। বিনামূল্যে এইসব তথ্য, প্রতিবেদন, প্রবন্ধ এখন পাওয়া যাচ্ছে এনডিএলআই-এর ওয়েবসাইট – https://www.ndl.gov.in/ -এ। যে কোন ব্যক্তি, যে কোন স্থানে এর ব্যবহার করতে পারবেন। এনডিএলআই-তে নাম লেখানো যাবে বিনামূল্যে। অ্যান্ড্রয়েডের পাশাপাশি আইওএস অ্যাপেও এই প্ল্যাটফর্মটি পাওয়া যাবে।


    SSS/AP/DM

    
    
    (Release ID: 1599569) Visitor Counter : 5