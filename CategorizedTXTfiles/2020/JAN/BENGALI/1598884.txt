      স্বরাষ্ট্র মন্ত্রক

      প্রধানমন্ত্রী শ্রী নরেন্দ্র মোদীর ওপর বই ‘কর্মযোদ্ধা গ্রন্হ’ প্রকাশ করলেন শ্রী অমিত শাহ
      Posted On: 08 JAN 2020 10:59PM by PIB Kolkata


    নয়াদিল্লি, ০৮ জানুয়ারী , ২০১৯


    কেন্দ্রীয় স্বরাষ্ট্র মন্ত্রী শ্রী অমিত শাহ মঙ্গলবার নরেন্দ্র মোদীর ওপর লিখিত বই ‘ কর্মযোদ্ধা গ্রন্হ ’ প্রকাশ করেন। এই প্রসঙ্গে তিনি বলেন, শ্রী নরেন্দ্র মোদী হলেন একজন সংবেদনশীল ব্যক্তি, সুপ্রশাসক, যোগ্য নেতা, সমাজসেবক, যিনি সকলের কাছে এক অনন্য উদাহরণ।


    শ্রী শাহ বলেন, প্রধানমন্ত্রী, তাঁর জীবনের প্রথম পর্বে আদর্শের প্রতি দায়বদ্ধ ছিলেন। এরপর সংগঠনকে মজবুত করার লক্ষ্যে তিনি রাজনীতিতে প্রবেশ করেন। সবশেষে আদর্শ রাষ্ট্র গঠনের লক্ষ্যে সংসদীয় গণতন্ত্র এবং ভারতের সংবিধান মেনে তাঁর পথ চলা। আজ প্রধানমন্ত্রী একজন আন্তর্জাতিক স্তরে স্বীকৃত নেতায় পরিণত হয়েছেন। জাতির প্রতি তাঁর নিঃস্বার্থ সেবা এক অনন্য নজির সৃষ্টি করেছে।


    নরেন্দ্র মোদীর জীবন সম্পর্কে বলতে গিয়ে কেন্দ্রীয় স্বরাষ্ট্র মন্ত্রী বলেন, প্রধানমন্ত্রী তাঁর শৈশবে বিলাসিতার কোনো স্বাদ পাননি। চরম দারিদ্র্যের মধ্যে সমাজের অবহেলার স্বীকার হওয়া সত্ত্বেও পরবর্তী জীবনে কারুর প্রতি তিনি বৈষম্যমূলক আচরণ করেন নি। শ্রী শাহ আরও বলেন, মোদীজি গুজরাটে বিজেপি-র সংকটের দিনে হাল ধরেছিলেন। তিনি নীতি মেনে সংগঠনকে চাঙ্গা করে তোলেন এবং জনগণের প্রতি নিজেকে উৎসর্গ করেন।


    স্বরাষ্ট্রমন্ত্রী এই প্রসঙ্গে শ্রী মোদী যেসমস্ত চ্যালেঞ্জের সম্মুখীন হয়েছিলেন তার কথা উল্লেখ করেন। মুখ্যমন্ত্রী হিসেবে দায়িত্ব গ্রহণের পর তিনি প্রাকৃতিক বিপর্যয় এবং সামাজিক নানা সমস্যার মুখোমুখি হয়েছিলেন, সেরকম একটি পরিস্হিতি থেকে সমতা বজায় রেখে উন্নয়নের লক্ষ্যে তিনি ‘ গুজরাট মডেল ’ তৈরি করেন। গুজরাট থেকেই নতুন ভারতের ‘ সবকা সাথ সবকা বিশ্বাস ’ ধারণাটির তিনি সূচনা করেন। বৈষম্যমূলক রাজনীতির উর্ধ্বে উঠে সুপ্রশাসনের লক্ষ্যে প্রধানমন্ত্রী ‘ জন সম্যবাদ ’ এর ধারণাটি প্রতিষ্ঠা করেন। ভারতের জনগণ গুজরাটের উন্নয়নের মডেলকে স্বীকৃতি দিয়ে দেশের নেতৃত্বদানের জন্য মোদীজিকে নির্বাচিত করেছেন।


    ২০১৪ সালে মোদী সরকার যখন দায়িত্ব গ্রহণ করেছিল তখন ১২ লক্ষ কোটি টাকার বেশি দূর্নীতি, সরকারের মাথার ওপর ছিল। কিন্তু এই সরকারের বিরুদ্ধে এক পয়সার-ও দূর্নীতির অভিযোগ ওঠেনি। শ্রী শাহ বলেন, দেশের ৬০ কোটি দরিদ্র মানুষের জন্য সরকার নানা পদক্ষেপ গ্রহণ করেছে। ১৩ কোটি মানুষ রান্নার গ্যাসের সংযোগ পেয়েছে। ৯৯ শতাংশ বাড়িতে বিদ্যুতের সংযোগ পৌঁছেছে। প্রায় প্রতিটি বাড়িতে শৌচাগারের ব্যবস্হা হয়েছে। আয়ুষ্মান ভারত কর্মসূচির আওতায় ৫০ কোটি মানুষকে ৫ লক্ষ টাকার স্বাস্হ্য বিমার আওতায় নিয়ে আনা হয়েছে। অন্ত্যোদয় নীতির ওপর ভিত্তি করে মোদী সরকার ২০২২ সালের মধ্যে প্রত্যেকের জন্য আবাসন এবং ২০২৪ সালের মধ্যে সকলের বাড়িতে পাইপলাইনের মাধ্যমে জল পৌঁছে দেওয়ার লক্ষ্যে কাজ করে চলেছে।


    শ্রী শাহ আরও বলেন, নেতা বনাম বাবু, গ্রামোন্নয়ন বনাম শহরোন্নয়ন এবং শিল্প উন্নয়ন বনাম কৃষি উন্নয়নের মতো প্রথাগত ধারণাকে মোদী সরকার নিশ্চিহ্ন করার লক্ষ্যে কাজ করে চলেছে। এই সরকার বিশ্বাস করে প্রতিটি ক্ষেত্রের উন্নয়নে সমতা থাকা উচিত।


    আন্তর্জাতিক ক্ষেত্রে ভারতের ভাবমূর্তিকে উজ্জ্বল করার লক্ষ্যে মোদীজি বৈদেশিক নীতি এবং জাতীয় নিরাপত্তা নীতিকে পৃথক করেছেন। আন্তর্জাতিক স্তরে ভারত আজ শক্তিশালী হিসেবে আত্মপ্রকাশ করেছে। দেশের ওপর যেকোনও আক্রমনকে আজ হাল্কা ভাবে ছেড়ে দেওয়া হচ্ছেনা। জম্মু-কাশ্মীরের জন্য ৩৭০ ও ৩৫এ ধারা বাতিল, নাগরিকত্ব সংশোধনী আইন ২০১৯ গ্রহণ করা, রামমন্দির সমস্যার সমাধান করা, তিন তালাক প্রথাকে শাস্তিযোগ্য অপরাধ হিসেবে চিহ্নিত করা, সার্জিক্যাল স্ট্রাইক এবং বালাকোটে বিমান আক্রমনের মতো এমন কিছু সিদ্ধান্ত গ্রহণ করা হয়েছে যা গত ৭০ বছরে কেউ ভাবতেই পারেনি।


    স্বরাষ্ট্রমন্ত্রী বলেন, ২০১৪ সালের পর মোদীজি ভারতের রাজনীতি থেকে জাতপাত, তোষণের রাজনীতি এবং সুবিধা পাইয়ে দেওয়ার বিষয়গুলি নির্মূল করেছেন। শ্রী শাহ বলেন, ভোট ব্যাঙ্কের রাজনীতি মাথায় না রেখে জনকল্যাণের উদ্দেশ্যে এই সরকার সাফল্যের সঙ্গে কাজ করে চলেছে। নির্ভিকভাবে দেশ এবং জনগণের স্বার্থে শ্রী মোদী যেভাবে বিভিন্ন দৃঢ় সিদ্ধান্ত গ্রহণ করছেন, দেশ এর আগে কাউকে তা গ্রহণ করতে দেখেনি।


    CG/CB/NS

    
    
    (Release ID: 1598884) Visitor Counter : 2
    
    
      Read this release in: English