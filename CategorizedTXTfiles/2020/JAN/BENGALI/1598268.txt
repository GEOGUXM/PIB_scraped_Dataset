      মানবসম্পদবিকাশমন্ত্রক

      প্রধানমন্ত্রীর পরীক্ষা পে চর্চা, ২০২০-র দিন পালটে ২০ জানুয়ারি, ২০২০ করা হয়েছে
      Posted On: 02 JAN 2020 3:32PM by PIB Kolkata


    নয়াদিল্লি, ১ জানুয়ারি, ২০২০


    প্রধানমন্ত্রী শ্রী নরেন্দ্র মোদীর দেশ-বিদেশের সব ভারতীয় ছাত্র ও শিক্ষকদের সঙ্গে ‘পরীক্ষা পে চর্চা’ অনুষ্ঠানটির দিন পরিবর্তন করে ২০শে জানুয়ারি করা হয়েছে। অনুষ্ঠান শুরু হবে সকাল ১১টায়। অনুষ্ঠানটি হওয়ার কথা ছিল ১৬ই জানুয়ারি। কিন্তু সেই সময় পোঙ্গল, মকর সংক্রান্তি, লোহ্‌রি, ওনাম এবং অন্য উৎসব থাকায় তারিখ পরিবর্তন করা হয়েছে।


    এই অনুষ্ঠানে যোগদানের জন্য ছাত্র, শিক্ষক এবং অভিভাবকদের মধ্যে উন্মাদনা ও উৎসাহ লক্ষ্য করা যায়। তাঁরা যে শুধু অংশগ্রহণ করেই খুশি হন তা নয়, তাঁরা প্রধানমন্ত্রীর কাছ থেকে গুরুত্বপূর্ণ পরামর্শ পেতেও আগ্রহী। প্রধানমন্ত্রী একান্তভাবে সুনিশ্চিত করতে চান যে ছাত্ররা খোলামেলা পরিবেশে পরীক্ষা দিক কোন চাপের শিকার না হয়ে যাতে দূর ভবিষ্যতে ভালো ফল হয়।


    মানবসম্পদ উন্নয়ন মন্ত্রক ‘MyGov’-এর সহযোগিতায় ‘পরীক্ষা পে চর্চা, ২০২০’র তৃতীয় সংস্করণের জন্য নবম থেকে দ্বাদশ শ্রেণীর ছাত্রদের জন্য একটি ছোট প্রবন্ধ প্রতিযোগিতা শুরু করেছে। ২রা ডিসেম্বর থেকে অনলাইনে এই প্রতিযোগিতায় যোগদানের আহ্বান জানানো হয়েছে। ২৩শে ডিসেম্বর পর্যন্ত আবেদনপত্র গৃহীত হয়েছে www.mygov.in-এর মাধ্যমে। আগের বছরগুলির মতোই ছাত্রদের এই অনুষ্ঠানের জন্য অনলাইনে প্রশ্ন পাঠাতে বলা হয়েছে। যে সমস্ত ছাত্রের অনলাইনের জবাব সেরা বিবেচিত হবে তাদের দিল্লির তালকাটোরা স্টেডিয়ামে অনুষ্ঠানে যোগ দেওয়ার আমন্ত্রণ জানানো হবে।


    প্রধানমন্ত্রীর এই ‘পরীক্ষা পে চর্চা’র প্রথম পর্ব অনুষ্ঠিত হয়েছিল ২০১৮-র ১৬ই ফেব্রুয়ারি নয়াদিল্লির তালকাটোরা স্টেডিয়ামে। স্কুল এবং কলেজ ছাত্রছাত্রীদের সঙ্গে ‘পরীক্ষা পে চর্চা’ এই অনুষ্ঠানটির দ্বিতীয় পর্ব অনুষ্ঠিত হয়েছিল ২০১৯-এর ২৯শে জানুয়ারি নয়াদিল্লির তালকাটোরা স্টেডিয়ামেই।


    প্রধানমন্ত্রীর স্কুল ছাত্রদের সঙ্গে ‘পরীক্ষা পে চর্চা, ২০২০’ অনুষ্ঠানের তৃতীয় পর্বটি আগামী ১৬ই জানুয়ারি নয়াদিল্লির তালকাটোরা স্টেডিয়ামে আয়োজনের প্রস্তাব করা হয়েছিল। তবে, দক্ষিণ ভারতের রাজ্যগুলিতে পোঙ্গল, মকর সংক্রান্তি উপলক্ষে স্কুলে ছুটি থাকার বিষয়টি মাথায় রেখে এই অনুষ্ঠানটি ২০শে জানুয়ারি দিল্লিতেই করার সিদ্ধান্ত হয়েছে।


    CG/AP/DM

    
    
    (Release ID: 1598268) Visitor Counter : 10
    
    
      Read this release in: English