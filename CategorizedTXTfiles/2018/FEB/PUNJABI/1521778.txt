      ਪ੍ਰਧਾਨ ਮੰਤਰੀ ਦਫਤਰ

      ਸਾਊਦੀ ਮੰਤਰੀ ਪ੍ਰਧਾਨ ਮੰਤਰੀ ਨੂੰ ਮਿਲੇ
      Posted On: 23 FEB 2018 6:15PM by PIB Chandigarh


    Saudi Minister's call on PM


    ਸਾਊਦੀ ਮੰਤਰੀ ਪ੍ਰਧਾਨ ਮੰਤਰੀ ਨੂੰ ਮਿਲੇ


    ਸਾਊਦੀ ਅਰਬ ਦੇ ਊਰਜਾ , ਉਦਯੋਗ ਅਤੇ ਖਣਿਜ ਸੰਸਾਧਨ ਮੰਤਰੀ ਮਾਣਯੋਗ ਸ਼੍ਰੀ ਖਾਲਿਦ ਬਿਨ ਅਬਦੁਲਾਜ਼ੀਜ਼ ਅਲ- ਫਲੀਹ ( Mr Khalid Bin Abdulaziz Al-Falih, ) ਅੱਜ ਪ੍ਰਧਾਨ ਮੰਤਰੀ ਨੂੰ ਮਿਲੇ ।


    ਮੰਤਰੀ ਨੇ ਆਪਣੇ ਮਹਾਰਾਜਾ ਅਤੇ ਤਾਜਦਾਰ ਸ਼ਹਿਜ਼ਾਦੇ ਵੱਲੋਂ ਉਨ੍ਹਾਂ ਦੀਆਂ ਨਿਜੀ ਸ਼ੁਭਕਾਮਨਾਵਾਂ ਦਿੱਤੀਆਂ । ਪ੍ਰਧਾਨ ਮੰਤਰੀ ਨੇ ਵੀ ਦੁਵੱਲੇ ਸਬੰਧਾਂ ਨੂੰ ਮਜ਼ਬੂਤ ਕਰਨ ਵਿੱਚ ਉਨ੍ਹਾਂ ਦੇ ਦਿਸ਼ਾ-ਨਿਰਦੇਸ਼ ਅਤੇ ਇਸ ਸਾਲ ਦੇ ਜਨਦਰਿਆਹ ਉਤਸਵ ( Janadriyah festival ) ‘ਤੇ ਭਾਰਤ ਨੂੰ ਸਨਮਾਨਿਤ ਮਹਿਮਾਨ ( Guest of Honour ) ਦਾ ਦਰਜਾ ਦੇਣ ਲਈ ਧੰਨਵਾਦ ਕੀਤਾ ।


    ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਭਾਰਤ ਵਿੱਚ ਸਾਊਦੀ ਜਨਤਾ ਅਤੇ ਨਿਜੀ ਨਿਵੇਸ਼ਕਾਂ ਲਈ ਬਹੁਤ ਅਵਸਰ ਹਨ । ਭਾਰਤੀ ਅਰਥਵਿਵਸਥਾ ਤਰੱਕੀ ਕਰ ਰਹੀ ਹੈ ਜਿਸ ਦੇ ਨਤੀਜੇ ਵਜੋਂ ਊਰਜਾ , ਖੇਤੀਬਾੜੀ ਤੇ ਫੂਡ ਪ੍ਰੋਸੈਸਿੰਗ , ਦਵਾਈਆਂ ਤੇ ਡਾਕਟਰੀ ਉਪਕਰਣ , ਖਾਦਾਂ , ਪੈਟਰੋਕੈਮੀਕਲਜ਼ ਖਾਣਾਂ ਦੀ ਭਾਰਤ ਸਰਕਾਰ ਦੇ ਆਰਥਿਕ ਵਿਕਾਸ ਸਬੰਧੀ ਵੱਖ-ਵੱਖ ਪ੍ਰੋਗਰਾਮਾਂ ਦਰਮਿਆ ਇਕਸਾਰਤਾ ਹੈ ।


    ਪ੍ਰਧਾਨ ਮੰਤਰੀ ਨੇ ਜ਼ੋਰ ਦੇ ਕੇ ਕਿਹਾ ਕਿ ਦੋਹਾਂ ਦੇਸ਼ਾਂ ਨੂੰ ਦੁਵੱਲੇ ਵਪਾਰ ਅਤੇ ਨਿਵੇਸ਼ ਨੂੰ ਵਧਾਉਣ ਦੇ ਤਰੀਕਿਆਂ ‘ਤੇ ਵਿਚਾਰ ਕਰਨਾ ਚਾਹੀਦਾ ਹੈ ਅਤੇ ਸਾਡੀ ਰਣਨੀਤਕ ਭਾਈਵਾਲੀ ਦੇ ਅਨੁਸਾਰ ਆਰਥਕ ਸਹਿਯੋਗ ਦੇ ਸਾਰੇ ਪਹਿਲੂਆਂ ਦਾ ਵਿਸਤਾਰ ਕਰਨਾ ਚਾਹੀਦਾ ਹੈ ।


    ***

    
    
    (Release ID: 1521778) Visitor Counter : 1