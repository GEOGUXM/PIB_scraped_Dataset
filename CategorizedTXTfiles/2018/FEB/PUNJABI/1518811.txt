      ਵਿੱਤ ਮੰਤਰਾਲਾ

      ਘਰੇਲੂ ਕੀਮਤ ਵਾਧੇ ਅਤੇ ਮੇਕ ਇਨ ਇੰਡੀਆ ਨੂੰ ਉਤਸ਼ਾਹਿਤ ਕਰਨ ਲਈ ਮੋਬਾਈਲ ਫੋਨ ਅਤੇ ਟੀ ਵੀ ਦੇ ਪੁਰਜ਼ਿਆਂ ਉੱਤੇ ਕਸਟਮ ਡਿਊਟੀ ਵਧਾਈ ਗਈ
      Posted On: 01 FEB 2018 7:02PM by PIB Chandigarh


    To Incentivise Domestic Value Addition And Make In India, Customs Duty Increased On Mobile Phones And Tv Parts


    Measure Will Help Promote Creation Of More Jobs


    Customs Duty On Raw Cashew Halved


    ਘਰੇਲੂ ਕੀਮਤ ਵਾਧੇ ਅਤੇ ਮੇਕ ਇਨ ਇੰਡੀਆ ਨੂੰ ਉਤਸ਼ਾਹਿਤ ਕਰਨ ਲਈ ਮੋਬਾਈਲ ਫੋਨ ਅਤੇ ਟੀ ਵੀ ਦੇ ਪੁਰਜ਼ਿਆਂ ਉੱਤੇ ਕਸਟਮ ਡਿਊਟੀ ਵਧਾਈ ਗਈ


    ਇਸ ਕਦਮ ਨਾਲ ਹੋਰ ਵਧੇਰੇ ਰੋਜ਼ਗਾਰ ਸਿਰਜਣਾ ਹੋਣ ਨੂੰ ਉਤਸ਼ਾਹ ਮਿਲੇਗਾ


    ਕੱਚੇ ਕਾਜੂ ਉੱਤੇ ਕਸਟਮ ਡਿਊਟੀ ਘਟਾ ਅੱਧੀ ਕੀਤੀ ਗਈ


    ਮਾਲ ਅਤੇ ਸਰਵਿਸ ਟੈਕਸ (ਜੀਐੱਸਟੀ) ਨੂੰ ਲਾਗੂ ਕੀਤੇ ਜਾਣ ਤੋਂ ਬਾਅਦ ਪੇਸ਼ ਕੀਤੇ ਗਏ ਪਹਿਲੇ ਆਮ ਬਜਟ 2018-19 ਵਿੱਚ ਕੇਂਦਰੀ ਵਿੱਤ ਅਤੇ ਕਾਰਪੋਰੇਟ ਮਾਮਲੇ ਦੇ ਮੰਤਰੀ ਸ਼੍ਰੀ ਅਰੁਣ ਜੇਟਲੀ ਨੇ ਪਿਛਲੇ ਦੋ ਦਹਾਕਿਆਂ ਦੀ ਨੀਤੀ ਤੋਂ ਕੁਝ ਹਟ ਕੇ ਕਦਮ ਚੁੱਕਿਆ ਹੈ । ਇਸ ਨੀਤੀ ਤਹਿਤ ਆਮ ਤੌਰ ਤੇ ਕਸਟਮ ਡਿਊਟੀ ਵਿੱਚ ਕਟੌਤੀ ਕੀਤੀ ਜਾਂਦੀ ਹੈ । ਅੱਜ ਸੰਸਦ ਵਿੱਚ ਪੇਸ਼ ਕੀਤੇ ਆਮ ਬਜਟ ਵਿੱਚ ਸ਼੍ਰੀ ਜੇਟਲੀ ਨੇ ਮੰਨਿਆ ਕਿ ਕੁਝ ਖਾਸ ਖੇਤਰਾਂ ਜਿਵੇਂ ਕਿ ਫੂਡ ਪ੍ਰੋਸੈੱਸਿੰਗ , ਇਲੈਕਟ੍ਰੌਨਿਕਸ , ਆਟੋ ਪੁਰਜ਼ਿਆਂ , ਜੁੱਤੀ ਅਤੇ ਫਰਨੀਚਰ ਵਿੱਚ ਘਰੇਲੂ ਕੀਮਤ ਵਾਧੇ ਦੀ ਵਿਆਪਕ ਗੁੰਜਾਇਸ਼ ਹੈ । ਇਸ ਲਈ ਇਸ ਨੂੰ ਧਿਆਨ ਵਿੱਚ ਰੱਖਦੇ ਹੋਏ ਵਿੱਤ ਮੰਤਰੀ ਨੇ ਕਾਜੂ ਪ੍ਰੋਸੈਸਿੰਗ ਸਨਅਤ ਦੀ ਮਦਦ ਕਰਨ ਦੇ ਉਦੇਸ਼ ਨਾਲ ਕੱਚੇ ਕਾਜੂ ਉੱਤੇ ਕਸਟਮ ਡਿਊਟੀ ਨੂੰ 5% ਤੋਂ ਘਟਾ ਕੇ 2.5% ਕਰਨ ਦਾ ਪ੍ਰਸਤਾਵ ਰੱਖਿਆ ਹੈ ।


    ਘਰੇਲੂ ਕੀਮਤ ਵਾਧੇ ਅਤੇ ' ਮੇਕ ਇਨ ਇੰਡੀਆ ' ਨੂੰ ਹੋਰ ਜ਼ਿਆਦਾ ਉਤਸ਼ਾਹਿਤ ਕਰਨ ਲਈ ਵਿੱਤ ਮੰਤਰੀ ਨੇ ਮੋਬਾਈਲ ਫੋਨ ਉੱਤੇ ਕਸਟਮ ਡਿਊਟੀ 15% ਤੋਂ ਵਧਾ ਕੇ 20% ਕਰਨ , ਇਸ ਦੇ ਸਹਾਇਕ ਸਮਾਨ ਅਤੇ ਕਲਪੁਰਜ਼ਿਆਂ ਉੱਤੇ ਕਸਟਮ ਡਿਊਟੀ 15% ਕਰਨ ਅਤੇ ਟੀ ਵੀ ਦੇ ਕੁਝ ਪੁਰਜ਼ਿਆਂ ਉੱਤੇ ਵੀ 15% ਕਰਨ ਦਾ ਪ੍ਰਸਤਾਵ ਰੱਖਿਆ ਹੈ । ਸ਼ੀ ਜੇਟਲੀ ਨੇ ਕਿਹਾ , '' ਇਸ ਕਦਮ ਨਾਲ ਦੇਸ਼ ਵਿਚ ਹੋਰ ਜ਼ਿਆਦਾ ਰੋਜ਼ਗਾਰ ਦੇ ਮੌਕੇ ਪੈਦਾ ਕਰਨ ਵਿੱਚ ਮਦਦ ਮਿਲੇਗੀ । ''


    ਅਸਲ ਵਿੱਚ ਇਸ ਕਦਮ ਨਾਲ ਦਰਾਮਦੀ ਉਤਪਾਦਾਂ ਦੇ ਮੁਕਾਬਲੇ ਵਿੱਚ ਘਰੇਲੂ ਉਤਪਾਦ ਸਸਤੇ ਹੋ ਜਾਣਗੇ ਅਤੇ ਇਸ ਸਦਕਾ ਮੰਗ ਕਾਫੀ ਵਧ ਜਾਵੇਗੀ ਜਿਸ ਨਾਲ ਆਮ ਜਨਤਾ ਲਈ ਹੋਰ ਜ਼ਿਆਦਾ ਰੋਜ਼ਗਾਰ ਦੇ ਮੌਕੇ ਪੈਦਾ ਹੋਣਗੇ ।

    
    
    (Release ID: 1518811) Visitor Counter : 4