      ਸੜਕੀ ਆਵਾਜਾਈ ਅਤੇ ਰਾਜਮਾਰਗ ਮੰਤਰਾਲਾ

      ਮੰਤਰੀ ਮੰਡਲ ਨੇ ਕਰਨਾਟਕ ਵਿੱਚ ਰਾਸ਼ਟਰੀ ਸ਼ਾਹਰਾਹ- 275 ਦੇ ਨੀਦਾਗੱਟਾ-ਮਾਈਸੁਰੂ ਸੈਕਸ਼ਨ ਨੂੰ ਛੇ ਲੇਨ ਕਰਨ ਦੀ ਪ੍ਰਵਾਨਗੀ ਦਿੱਤੀ
      Posted On: 20 FEB 2018 6:21PM by PIB Chandigarh


    Cabinet approves Six Laning of Nidagatta - Mysuru Section of NH-275 in Karnataka


    ਮੰਤਰੀ ਮੰਡਲ ਨੇ ਕਰਨਾਟਕ ਵਿੱਚ ਰਾਸ਼ਟਰੀ ਸ਼ਾਹਰਾਹ- 275 ਦੇ ਨੀਦਾਗੱਟਾ-ਮਾਈਸੁਰੂ ਸੈਕਸ਼ਨ ਨੂੰ ਛੇ ਲੇਨ ਕਰਨ ਦੀ ਪ੍ਰਵਾਨਗੀ ਦਿੱਤੀ


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਆਰਥਿਕ ਮਾਮਲਿਆਂ ਦੀ ਮੰਤਰੀ ਮੰਡਲ ਕਮੇਟੀ ਨੇ ਕਰਨਾਟਕ ਵਿੱਚ ਹਾਈਬ੍ਰਿਡ ਐੱਨਯੂਈਟੀ ਮੋਡ ਦੇ 74.200 ਕਿਲੋਮੀਟਰ ਤੋਂ135.304 ਕਿਲੋਮੀਟਰ ਤੱਕ ਰਾਸ਼ਟਰੀ ਸ਼ਾਹਰਾਹ-275 ਦੇ ਨੀਦਾਗੱਟਾ-ਮਾਈਸੁਰੂਸੈਕਸ਼ਨ ਨੂੰ ਛੇ ਲੇਨ ਕਰਨ ਦੀ ਪ੍ਰਵਾਨਗੀ ਦੇ ਦਿੱਤੀ ਹੈ।


    ਲਗਭਗ 61 ਕਿਲੋਮੀਟਰ ਨੂੰ ਛੇ ਲੇਨ ਦਾ ਬਣਾਉਣ ਉੱਤੇ 2919.81 ਕਰੋੜ ਰੁਪਏ ਖਰਚ ਆਉਣ ਦਾ ਅਨੁਮਾਨ ਹੈ।ਇਸ ਵਿੱਚ ਭੂਮੀ ਪ੍ਰਾਪਤ ਕਰਨ ਦਾ ਖਰਚ ਅਤੇ ਨਿਰਮਾਣ ਗਤੀਵਿਧੀਆਂ ਸ਼ਾਮਲ ਹਨ । ਇਸ ਦੇ ਨਿਰਮਾਣ ’ਤੇ 2028.93 ਕਰੋੜ ਰੁਪਏ ਖਰਚ ਆਉਣ ਦਾ ਅਨੁਮਾਨ ਹੈ।


    ਇਸ ਪ੍ਰੋਜੈਕਟ ਦੇ ਨਿਰਮਾਣ ਦੇ ਦੌਰਾਨ ਸਥਾਨਕ ਲੋਕਾਂ ਨੂੰ ਰੋਜ਼ਗਾਰ ਦੇ ਮੌਕੇ ਮਿਲਣਗੇ। ਸ਼ਾਹਰਾਹ ਨੂੰ ਚੌੜਾ ਕਰਨ ਅਤੇ ਉਸ ਵਿੱਚ ਸੁਧਾਰ ਦੇ ਨਾਲ, ਇਨ੍ਹਾਂ ਖੇਤਰਾਂ ਵਿੱਚ ਅਧਿਕ ਆਰਥਿਕ ਪ੍ਰਗਤੀ ਦੇਖਣ ਨੂੰ ਮਿਲੇਗੀ ਜਿਸ ਸਦਕਾ ਸਥਾਨਕ ਲੋਕਾਂ ਲਈ ਰੋਜ਼ਗਾਰ ਦੇ ਮੌਕੇ ਵਧਣਗੇ। ਇਸ ਮਾਰਗ ਦੇ ਨਿਰਮਾਣ ਦੌਰਾਨ ਸਥਾਨਕ ਪੱਧਰ ’ਤੇ 2,48,000 (ਅੰਦਾਜ਼ਨ) ਮਾਨਵ ਦਿਵਸ ਰੋਜ਼ਗਾਰ ਦੀ ਸੰਭਾਵਨਾ ਹੈ।


    ਪ੍ਰੋਜੈਕਟ ਅਧੀਨ ਸੜਕ, ਰਾਸ਼ਟਰੀ ਸ਼ਾਹਰਾਹ-275 ਦਾ ਇੱਕ ਹਿੱਸਾ ਹੈ ਜੋ ਕਰਨਾਟਕ ਦੇ ਦੋ ਪ੍ਰਮੁੱਖ ਸ਼ਹਿਰਾਂ ਵਪਾਰਕ ਰਾਜਧਾਨੀ ਬੰਗਲੁਰੂ ਅਤੇ ਸਭਿਆਚਾਰਕ ਰਾਜਧਾਨੀ ਮਾਈਸੁਰੂਨੂੰ ਜੋੜੇਗੀ । ਨਾਲ ਹੀ ਇਹ ਮਹੱਤਵਪੂਰਨ ਸਥਾਨਾਂ ਮੰਗਲੋਰ, ਕੋਡਾਗੂ, ਕੇਰਲ ਦੇ ਕੁਝ ਹਿੱਸਿਆਂ ਨੂੰ ਬੰਗਲੁਰੂ ਨਾਲ ਜੋੜੇਗੀ।


    ਮੌਜੂਦਾ ਚਾਰ ਲੇਨ ਵਾਲੀਸੜਕ ਉਤੋਂ ਸਮਰੱਥਾ ਨਾਲੋਂ ਜ਼ਿਆਦਾ ਵਾਹਨਗੁਜਰਦੇ ਹਨ ਜਿਸ ਕਾਰਨ ਟ੍ਰੈਫਿਕ ਜਾਮ ਅਤੇ ਦੁਰਘਟਨਾਵਾਂ ਹੁੰਦੀਆਂ ਹਨ। ਇਹ ਸੜਕ ਭੀੜ-ਭੜੱਕੇ ਵਾਲੇ ਅਤੇ ਘਣੀ ਅਬਾਦੀ ਵਾਲੇ ਸ਼ਹਿਰਾਂ ਅਤੇ ਬਸਤੀਆਂਜਿਵੇਂਮੱਦੂਰ , ਮਾਂਡਿਆ ਅਤੇ ਸ਼੍ਰੀਰੰਗਪਟਨਾ ਆਦਿ ਤੋਂ ਹੋ ਕੇ ਗੁਜਰਦੀ ਹੈ।


    ਦੋਵੇਂ ਪਾਸੇਸੱਤ ਮੀਟਰ ਦੀ ਸਰਵਿਸ ਰੋਡ’ਤੇ ਛੇ ਲੇਨ ਦੇਅੱਪਗ੍ਰੇਡੇਸ਼ਨ ਅਤੇ ਮੱਦੂਰ, ਮਾਂਡਯ ਅਤੇ ਸ਼੍ਰੀਰੰਗਪਟਨਾ ’ਤੇ ਬਾਈਪਾਸ ਦੇ ਨਿਰਮਾਣ ਅਤੇ ਰਾਸ਼ਟਰੀ ਸ਼ਾਹਰਾਹ ਦੇ ਇਸ ਹਿੱਸੇ ਨੂੰ ਅਲੱਗ ਕਰਨ ਦੇ ਢਾਂਚੇ ਦੇ ਤਿਆਰ ਹੋ ਜਾਣ ਨਾਲ ਯਾਤਰਾ ਦੇ ਸਮੇਂ ਅਤੇ ਖਰਚ ਦੀ ਬੱਚਤ ਹੋਵੇਗੀ। ਖ਼ਾਸ ਤੌਰ ’ਤੇ ਖੇਤਰ ਵਿੱਚ ਭਾਰੀ ਆਵਾਜਾਈ ਤੋਂਛੁਟਕਾਰਾ ਮਿਲੇਗਾ। ਬਾਈਪਾਸ ਦੇ ਬਣਨ ਨਾਲ ਮੱਦੂਰ, ਮਾਂਡਯ ਅਤੇ ਸ਼੍ਰੀਰੰਗਪਟਨਾ ( Maddur, Mandya&Srirangapatna ) ਦੇ ਸ਼ਹਿਰੀ ਇਲਾਕਿਆਂ ਵਿੱਚੋਂ ਭੀੜ ਘਟੇਗੀ।ਮੱਦੂਰ ਦੇਸੰਘਣੀ ਅਬਾਦੀ ਵਾਲੇ ਇਲਾਕਿਆਂ ਵਿੱਚ ਐਲੀਵੇਟਿਡ ਰੋਡ ਦਾ ਪ੍ਰਸਤਾਵ ਹੈ। ਇਸ ਪ੍ਰੋਜੈਕਟ ਵਿੱਚ ਦੋਵੇਂ ਪਾਸੇ ਲਗਭਗ 60.35 ਕਿਲੋਮੀਟਰ ਸਰਵਿਸ ਰੋਡ ਦਾ ਨਿਰਮਾਣ ਹੋਵੇਗਾ, ਜਿਸ ਨਾਲ ਵੱਸੋਂ ਵਾਲੇ ਸ਼ਹਿਰੀ ਇਲਾਕਿਆਂ ਵਿੱਚ ਸਥਾਨਕ ਆਵਾਜਾਈ ਸਰਲ ਹੋ ਸਕੇਗੀ।


    ਬੱਸਾਂ ਦੇ ਸ਼ੈਲਟਰ 21 ਸਥਾਨਾਂ ’ਤੇ ਬਣਾਏ ਜਾ ਰਹੇ ਹਨ ਜਿਸ ਨਾਲ ਜਨਤਕ ਆਵਾਜਾਈ ਦੀ ਸੁਵਿਧਾ ਵਿੱਚ ਸੁਧਾਰ ਹੋਵੇਗਾ। ਇਸ ਸਮੇਂ ਇਸ ਖੇਤਰ ਵਿੱਚ ਆਵਾਜਾਈ41,433 ਤੋਂ52163 ਯਾਤਰੀ ਕਾਰ ਯੂਨਿਟ ਹੈ ਅਤੇ ਨੇੜਲੇ ਭਵਿੱਖ ਵਿੱਚ ਆਵਾਜਾਈ ਵਿੱਚ ਵਾਧੇ ਨੂੰ ਧਿਆਨ ਵਿੱਚ ਰੱਖਦੇ ਹੋਏ ਸੜਕ ਆਵਾਜਾਈ ਅਤੇ ਹਾਈਵੇ ਮੰਤਰਾਲੇ ਨੇ ਬੜੇ ਚੰਗੇ ਸਮੇਂ ’ਤੇ ਛੇ ਲੇਨ ਦੇ ਵਿਸਤਾਰ ਦਾ ਕਦਮ ਉਠਾਇਆ ਹੈ।


    *****

    
    
    (Release ID: 1521183) Visitor Counter : 2