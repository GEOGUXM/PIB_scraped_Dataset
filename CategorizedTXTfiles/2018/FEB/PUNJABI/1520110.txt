      ਰਾਸ਼ਟਰਪਤੀ ਸਕੱਤਰੇਤ

      ਚਿਲੀ ਦੇ ਸੰਸਦੀ ਵਫ਼ਦ ਨੇ ਰਾਸ਼ਟਰਪਤੀ ਨਾਲ ਮੁਲਾਕਾਤ ਕੀਤੀ
      Posted On: 06 FEB 2018 5:05PM by PIB Chandigarh


    Parliamentary Delegation from Chile calls on the President


    ਚਿਲੀ ਦੇ ਸੰਸਦੀ ਵਫ਼ਦ ਨੇ ਰਾਸ਼ਟਰਪਤੀ ਨਾਲ ਮੁਲਾਕਾਤ ਕੀਤੀ


    ਚਿਲੀ ਦੇ ਚੈਂਬਰ ਆਵ੍ ਡਿਪਟੀਜ਼ ਦੇ ਪ੍ਰਧਾਨ ਫਦੇਲ ਏਸਪਿਨੋਜਾ ( Mr Fidel Espinoza ) ਦੀ ਅਗਵਾਈ ਵਿੱਚ ਆਏ ਇੱਕ ਸੰਸਦੀ ਵਫ਼ਦ ਨੇ ਅੱਜ (06 ਫਰਵਰੀ 2018) ਰਾਸ਼ਟਰਪਤੀ ਸ਼੍ਰੀ ਰਾਮਨਾਥ ਕੋਵਿੰਦ ਨਾਲ ਰਾਸ਼ਟਰਪਤੀ ਭਵਨ ਵਿੱਚ ਮੁਲਾਕਾਤ ਕੀਤੀ ।


    ਰਾਸ਼ਟਰਪਤੀ ਨੇ ਵਫ਼ਦਾ ਦਾ ਸੁਆਗਤ ਕਰਦੇ ਹੋਏ ਕਿਹਾ ਕਿ ਭਾਰਤ ਅਤੇ ਚਿਲੀ ਦੋਹੇ ਜੀਵੰਤ ਲੋਕਤੰਤਰ ਹਨ । ਸਾਡੇ ਸਾਂਸਦਾਂ ਦਰਮਿਆਨ ਨਿਰੰਤਰ ਗੱਲ-ਬਾਤ ਹੁੰਦੀ ਰਹਿੰਦੀ ਹੈ ਜਿਸ ਨਾਲ ਸਾਡੇ ਦੁਵੱਲੇ ਸਬੰਧ ਮਜ਼ਬੂਤ ਹੁੰਦੇ ਰਹਿੰਦੇ ਹਨ ।


    ਰਾਸ਼ਟਰਪਤੀ ਨੇ ਚਿਲੀ ਦੇ ਅੰਤਰਰਾਸ਼ਟਰੀ ਸੌਰ ਗਠਬੰਧਨ ਦੇ ਸਮਝੌਤੇ ‘ਤੇ ਹਸਤਾਖਰ ਕਰਨ ‘ਤੇ ਖੁਸ਼ੀ ਜਤਾਈ । ਉਨ੍ਹਾਂ ਨੇ ਕਿਹਾ ਕਿ ਪਿਛਲੇ ਦਹਾਕੇ ਵਿੱਚ ਚਿਲੀ ਦੇ ਗਲੋਬਲ ਸਥਿਰਤਾ ਏਜੰਡੇ ` ਤੇ ਜ਼ੋਰ ਦਿੱਤਾ । ਚਿਲੀ ਦੇ ਗਠਬੰਧਨ ਵਿੱਚ ਸ਼ਾਮਲ ਹੋਣ ਨਾਲ ਜਲਵਾਯੂ ਪਰਿਵਰਤਨ ਦੇ ਲਈ ਸਾਡੇ ਸਮੂਹਿਕ ਯਤਨ ਮਜ਼ਬੂਤ ਹੋਣਗੇ ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਭਾਰਤ ਅਤੇ ਚਿਲੀ ਦਰਮਿਆਨ ਆਰਥਿਕ ਸਬੰਧ ਬਿਹਤਰ ਹੋ ਰਹੇ ਹਨ । ਅਤੇ ਅਸੀਂ ਮਿਲ ਕੇ ਹੋਰ ਬਿਹਤਰ ਕਾਰਜ ਕਰ ਸਕਦੇ ਹਾਂ । ਸਾਨੂੰ ਉਮੀਦ ਹੈ ਕਿ ਭਾਰਤ-ਚਿਲੀ ਤਰਜੀਹੀ ਵਪਾਰ ਸਮਝੌਤਾ ਸਾਡੇ ਦੁਵੱਲੇ ਵਪਾਰ ਨੂੰ ਹੁਲਾਰਾ ਦੇਵੇਗਾ । ਭਾਰਤ ਦੀ ਵਿਕਾਸ ਗਾਥਾ ਅਤੇ ਚਿਲੀ ਦੀ ਵਿਸ਼ੇਸ਼ਤਾ ਨਾਲ ਦੋਹਾਂ ਨੂੰ ਲਾਭ ਹੋਵੇਗਾ । ਅਸੀਂ ਖਣਨ , ਅਖੁੱਟ ਊਰਜਾ ( renewable energy ) ਅਤੇ ਸੇਵਾ ਵਰਗੇ ਖੇਤਰਾਂ ਵਿੱਚ ਮਿਲ ਕੇ ਕੰਮ ਕਰ ਸਕਦੇ ਹਾਂ । ਵਿਗਿਆਨ ਅਤੇ ਟੈਕਨੋਲੋਜੀ , ਪੁਲਾੜ ਅਤੇ ਰੱਖਿਆ ਖੇਤਰਾਂ ਵਿੱਚ ਸਹਿਯੋਗ ਦੀ ਕਾਫੀ ਸੰਭਵਨਾ ਹੈ ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਭਾਰਤ ਅਤੇ ਚਿਲੀ ਵੱਖ-ਵੱਖ ਵੈਸ਼ਵਿਕ ਮੱਦਿਆਂ ‘ਤੇ ਵਿਚਾਰ ਸਾਂਝਾ ਕਰਦੇ ਹਨ । ਭਾਰਤ ਆਤੰਕਵਾਦ ਦੇ ਖਿਲਾਫ ਲੜਾਈ ਵਿੱਚ ਚਿਲੀ ਦੇ ਸਮਰਥਨ ਅਤੇ ਏਕਤਾ ਦੀ ਸਰਾਹਨਾ ਕਰਦਾ ਹੈ । ਭਾਰਤ ਦੇ ਸੰਯੁਕਤ ਰਾਸ਼ਟਰ ਸੁਰੱਖਿਆ ਪਰਿਸ਼ਦ ਦੇ ਸਥਾਈ ਮੈਂਬਰ ਬਣਨ ਵਿੱਚ ਚਿਲੀ ਦੇ ਸਮਰਥਨ ਦੀ ਵੀ ਸਰਾਹਨਾ ਕੀਤੀ ।


    *****

    
    
    (Release ID: 1520110) Visitor Counter : 1