      ਮੰਤਰੀ ਮੰਡਲ

      ਮੰਤਰੀ ਮੰਡਲ ਨੇ ਸੇਵਾਵਾਂ ਵਿੱਚ ਚੈਂਪੀਅਨ ਖੇਤਰਾਂ ਲਈ ਕਾਰਜ ਯੋਜਨਾ ਨੂੰ ਪ੍ਰਵਾਨਗੀ
      Posted On: 28 FEB 2018 3:08PM by PIB Chandigarh


    Cabinet approves Action Plan for Champion Sectors in Services


    ਮੰਤਰੀ ਮੰਡਲ ਨੇ ਸੇਵਾਵਾਂ ਵਿੱਚ ਚੈਂਪੀਅਨ ਖੇਤਰਾਂ ਲਈ ਕਾਰਜ ਯੋਜਨਾ ਨੂੰ ਪ੍ਰਵਾਨਗੀ ਦਿੱਤੀ


    ਪ੍ਰਧਾਨ ਮੰਤਰੀ ਸ੍ਰੀ ਨਰੇਂਦਰ ਮੋਦੀ ਦੀ ਅਗਵਾਈ ਵਿੱਚ ਕੇਂਦਰੀ ਮੰਤਰੀ ਮੰਡਲ ਨੇ ਚੈਂਪੀਅਨ ਖੇਤਰਾਂ ਦੇ ਵਾਧੇ ਅਤੇ ਉਨ੍ਹਾਂ ਦੀ ਸਮਰੱਥਾ ਨੂੰ ਸਮਝਣ ਦੇ ਉਦੇਸ਼ ਨਾਲ 12 ਨਿਰਧਾਰਤ ਚੈਂਪੀਅਨ ਸੇਵਾ ਖੇਤਰਾਂ ਉੱਤੇ ਵਿਸ਼ੇਸ਼ ਤੌਰ ’ਤੇ ਧਿਆਨ ਦੇਣ ਦੇ ਵਣਜ ਵਿਭਾਗ ਦੇ ਪ੍ਰਸਤਾਵ ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ । ਇਨ੍ਹਾਂ ਵਿੱਚ ਸੂਚਨਾ ਟੈਕਨੋਲੋਜੀ ਅਤੇ ਇਨ੍ਹਾਂ ਨਾਲ ਸਮਰੱਥ ਸੇਵਾਵਾਂ , (ਆਈਟੀ ਅਤੇ ਆਈਟੀਈਜ਼) , ਸੈਰ-ਸਪਾਟਾ ਅਤੇ ਪ੍ਰਾਹੁਣਚਾਰੀ ਸੇਵਾਵਾਂ, ਇਲਾਜ ਮੁਲੰਕਣ ਯਾਤਰਾ, ਟਰਾਂਸਪੋਰਟ ਅਤੇ ਲਾਜਿਸਟਿਕਸ ਸੇਵਾਵਾਂ, ਲੇਖਾ ਅਤੇ ਵਿੱਤ ਸੇਵਾਵਾਂ, ਦ੍ਰਿਸ਼ ਅਤੇ ਸ਼੍ਰਵਣ ਸੇਵਾਵਾਂ, ਕਾਨੂੰਨੀ ਸੇਵਾਵਾਂ, ਸੰਚਾਰ ਸੇਵਾਵਾਂ, ਨਿਰਮਾਣ ਅਤੇ ਉਸ ਨਾਲ ਸਬੰਧਤ ਇੰਜੀਨੀਅਰਿੰਗ ਸੇਵਾਵਾਂ, ਵਾਤਾਵਰਣ ਸੇਵਾਵਾਂ, ਵਿੱਤੀ ਸੇਵਾਵਾਂ ਅਤੇ ਸਿੱਖਿਆ ਸੇਵਾਵਾਂ ਸ਼ਾਮਲ ਹਨ ।


    ਮੰਤਰੀ ਮੰਡਲ ਨੇ ਇਨ੍ਹਾਂ ਖੇਤਰਾਂ ਨਾਲ ਸਬੰਧਤ ਮੰਤਰਾਲਿਆਂ/ਵਿਭਾਗਾਂ ਨੂੰ ਇਹ ਵੀ ਹਦਾਇਤ ਦਿੱਤੀ ਹੈ ਕਿ ਨਿਰਧਾਰਤ ਚੈਂਪੀਅਨ ਸੇਵਾ ਖੇਤਰਾਂ ਲਈ ਕਾਰਜ ਯੋਜਨਾਵਾਂ ਨੂੰ ਅੰਤਮ ਰੂਪ ਦੇਣ ਲਈ ਅਤੇ ਉਨ੍ਹਾਂ ਨੂੰ ਲਾਗੂ ਕਰਨ ਲਈ ਮੁਹੱਈਆ ਖੇਤਰੀ ਖਰੜਾ ਯੋਜਨਾਵਾਂ ਨੂੰ ਵਰਤਣ । ਸਬੰਧਤ ਮੰਤਰਾਲਿਆਂ , ਵਿਭਾਗਾਂ ਨੂੰ ਕਾਰਜ ਯੋਜਨਾ ਨੂੰ ਅੰਤਮ ਰੂਪ ਦੇਣਾ ਪਵੇਗਾ ਅਤੇ ਕੈਬਨਿਟ ਸਕੱਤਰ ਦੇ ਅਧੀਨ ਸਕੱਤਰਾਂ ਦੀ ਕਮੇਟੀ ਦੀ ਦੇਖ ਰੇਖ ਹੇਠ ਨਿਗਰਾਨੀ ਲਈ ਇਕ ਨਿਗਰਾਨੀ ਮਸ਼ੀਨਰੀ ਕੰਮ ਕਰੇਗੀ ।


    ਚੈਂਪੀਅਨ ਖੇਤਰਾਂ ਦੀਆਂ ਖੇਤਰੀ ਕਾਰਜ ਯੋਜਨਾਵਾਂ ਦੀਆਂ ਪਹਿਲਾਂ ਨੂੰ ਸਹਾਇਤਾ ਲਈ 5000 ਕਰੋੜ ਰੁਪਏ ਦਾ ਇੱਕ ਸਮਰਪਿਤ ਫੰਡ ਕਾਇਮ ਕਰਨ ਦਾ ਪ੍ਰਸਤਾਵ ਹੈ ।


    ਪ੍ਰਭਾਵ


    ਇਸ ਪਹਿਲ ਨਾਲ ਕੇਂਦਰਿਤ ਅਤੇ ਨਿਗਰਾਨੀ ਵਾਲੀਆਂ ਯੋਜਨਾਵਾਂ ਨੂੰ ਲਾਗੂ ਕਰਕੇ ਭਾਰਤ ਦੇ ਸੇਵਾ ਖੇਤਰਾਂ ਵਿੱਚ ਮੁਕਾਬਲੇਬਾਜ਼ੀ ਵਧੇਗੀ , ਜਿਸ ਨਾਲ ਜੀਡੀਪੀ ਦਰ ਵਧੇਗੀ, ਵਧੇਰੇ ਨੌਕਰੀਆਂ ਪੈਦਾ ਹੋਣਗੀਆਂ, ਅਤੇ ਵਿਸ਼ਵ ਬਜ਼ਾਰਾਂ ਲਈ ਬਰਾਮਦ ਵਧੇਗੀ ।


    ਰੋਜ਼ਗਾਰ ਸਿਰਜਣ ਦੀ ਸੰਭਾਵਨਾ


    ਭਾਰਤ ਦੇ ਸੇਵਾ ਖੇਤਰ ਵਿੱਚ ਰੋਜ਼ਗਾਰ ਦੀ ਕਾਫੀ ਸੰਭਾਵਨਾ ਹੈ । ਇਸ ਪ੍ਰਸਤਾਵ ਨਾਲ ਕੇਂਦਰਿਤ ਅਤੇ ਨਿਗਰਾਨੀ ਵਾਲੀਆਂ ਕਾਰਜ ਯੋਜਨਾਵਾਂ ਨੂੰ ਲਾਗੂ ਕਰਨ ਰਾਹੀਂ ਭਾਰਤ ਦੇ ਸੇਵਾ ਖੇਤਰਾਂ ਦੀ ਮੁਕਾਬਲੇਬਾਜ਼ੀ ਵਧੇਗੀ , ਜਿਸ ਨਾਲ ਜੀਡੀਪੀ ਦਰ ਵਧੇਗੀ, ਵਧੇਰੇ ਨੌਕਰੀਆਂ ਪੈਦਾ ਹੋਣਗੀਆਂ, ਅਤੇ ਵਿਸ਼ਵ ਬਜ਼ਾਰਾਂ ਲਈ ਬਰਾਮਦ ਵਧੇਗੀ ।


    ਵਿੱਤੀ ਪ੍ਰਭਾਵ


    ਜ਼ਰੂਰੀ ਬੁਨਿਆਦੀ ਢਾਂਚੇ ਦੇ ਸਿਰਜਣ , ਵਿੱਤੀ ਉਤਸ਼ਾਹਾਂ ਵਰਗੇ ਤੱਤਾਂ ਨਾਲ ਜੁੜੀਆਂ ਵੱਖ ਵੱਖ ਕਾਰਜ ਯੋਜਨਾਵਾਂ ਦੇ ਕੁਝ ਹਿੱਸੇ, ਜਿਨ੍ਹਾਂ ਨੂੰ ਤਿਆਰ ਕੀਤਾ ਜਾਣਾ ਹੈ ਨਾਲ ਉਨ੍ਹਾਂ ਦਾ ਵਿੱਤੀ ਸਬੰਧ ਹੋ ਸਕਦਾ ਹੈ । ਇਨ੍ਹਾਂ ਵੇਰਵਿਆਂ ਨੂੰ ਸਬੰਧਤ ਵਿਭਾਗਾਂ ਵੱਲੋਂ ਤਿਆਰ ਕਾਰਜ ਯੋਜਨਾਵਾਂ ਅਧੀਨ ਵਿਸਥਾਰ ਨਾਲ ਤਿਆਰ ਕੀਤਾ ਜਾਵੇਗਾ ਅਤੇ ਢੁਕਵੀਂ ਮਨਜ਼ੂਰੀ ਨਾਲ ਅੰਤਮ ਰੂਪ ਦਿੱਤਾ ਜਾਵੇਗਾ । ਚੈਂਪੀਅਨ ਖੇਤਰਾਂ ਦੀਆਂ ਖੇਤਰੀ ਕਾਰਜ ਯੋਜਨਾਵਾਂ ਨੂੰ ਪਹਿਲਾਂ ਦੀ ਸਹਾਇਤਾ ਦੇਣ ਲਈ 5,000 ਕਰੋੜ ਰੁਪਏ ਦਾ ਇਕ ਸਮਰਪਿਤ ਫੰਡ ਕਾਇਮ ਕਰਨ ਦਾ ਪ੍ਰਸਤਾਵ ਹੈ ।


    ਲਾਭ


    ਕਿਉਂਕਿ ਸੇਵਾ ਦੇ ਖੇਤਰ ਭਾਰਤ ਦੇ ਜੀਡੀਪੀ , ਬਰਾਮਦ ਅਤੇ ਰੋਜ਼ਗਾਰ ਸਿਰਜਣ ਵਧੀ ਹੋਈ ਉਤਪਾਦਿਕਤਾ ਵਿੱਚ ਅਹਿਮ ਯੋਗਦਾਨ ਦਿੰਦੇ ਹਨ, ਇਸ ਲਈ ਚੈਂਪੀਅਨ ਸੇਵਾ ਖੇਤਰਾਂ ਦੀ ਮੁਕਾਬਲੇਬਾਜ਼ੀ ਨਾਲ ਭਾਰਤ ਤੋਂ ਵੱਖ-ਵੱਖ ਸੇਵਾਵਾਂ ਦੀ ਬਰਾਮਦ ਵਧੇਗੀ । ਇਹ ਸੇਵਾਵਾਂ ਵਸਤਾਂ ਦਾ ਅਹਿਮ ਹਿੱਸਾ ਹਨ ਇਸ ਲਈ ਮੁਕਾਬਲੇਬਾਜ਼ੀ ਸੇਵਾ ਖੇਤਰ ਨਿਰਮਾਣ ਖੇਤਰ ਦੀ ਮੁਕਾਬਲੇਬਾਜ਼ੀ ਨਾਲ ਜੁੜ ਜਾਵੇਗਾ ।


    ਸਾਲ 2022 ਵਿੱਚ ਭਾਰਤ ਆਪਣੀ ਅਜ਼ਾਦੀ ਦੀ 75ਵੀਂ ਵਰ੍ਹੇਗੰਢ ਮਨਾਏਗਾ । ਸਬੰਧਤ ਮੰਤਰਾਲਿਆਂ/ਵਿਭਾਗਾਂ ਵੱਲੋਂ ਤਿਆਰ ਅਤੇ ਲਾਗੂ ਕੀਤੀਆਂ ਗਈਆਂ ਕਾਰਜ ਯੋਜਨਾਵਾਂ ਨਾਲ ਸਾਲ 2022 ਵਿੱਚ ਇਨ੍ਹਾਂ ਨਿਰਧਾਰਤ ਚੈਂਪੀਅਨ ਖੇਤਰਾਂ ਵਿੱਚੋਂ ਹਰੇਕ ਲਈ ਇੱਕ ਕਲਪਨਾ ਵਿਕਸਿਤ ਹੋ ਸਕੇਗੀ ਅਤੇ ਇਸ ਕਲਪਨਾ ਦੀ ਪ੍ਰਾਪਤੀ ਲਈ ਢੁਕਵੇਂ ਕਦਮ ਚੁੱਕਣ ਦੀ ਲੋੜ ਹੈ ।


    ਭਾਰਤ ਦੇ ਸੇਵਾ ਖੇਤਰ ਦੀ ਹਿੱਸੇਦਾਰੀ ਵਿਸ਼ਵ ਸੇਵਾਵਾਂ ਦੀ ਬਰਾਮਦ ਵਿੱਚ 2015 ਵਿੱਚ 3.3% ਸੀ ਜਦਕਿ 2014 ਵਿੱਚ ਇਹ 3.1% ਸੀ । ਇਸ ਪਹਿਲ ਦੇ ਅਧਾਰ ਉੱਤੇ 2022 ਲਈ 4.2% ਦਾ ਟੀਚਾ ਮਿਥਿਆ ਗਿਆ ਹੈ ।


    ਸਮੁੱਚੀ ਯੋਗਿਤ ਕੀਮਤ (ਜੀਵੀਏ) ਵਿੱਚ ਸੇਵਾਵਾਂ ਲਈ ਹਿੱਸੇਦਾਰੀ 2015-16 ਵਿੱਚ (ਨਿਰਮਾਣ ਸੇਵਾਵਾਂ ਸਮੇਤ 61%) ਵਿੱਚ ਭਾਰਤ ਲਈ ਕਰੀਬ 53% ਸੀ । ਜੀਵੀਏ ਵਿੱਚ ਸੇਵਾਵਾਂ ਦੀ ਹਿੱਸੇਦਾਰੀ 60% (ਨਿਰਮਾਣ ਸੇਵਾਵਾਂ ਸਮੇਤ 67%) ਹਾਸਲ ਕਰਨ ਦਾ ਟੀਚਾ ਸਾਲ 2022 ਲਈ ਰੱਖਿਆ ਗਿਆ ਹੈ ।

    
    
    (Release ID: 1522280) Visitor Counter : 9