      ਰਾਸ਼ਟਰਪਤੀ ਸਕੱਤਰੇਤ

      ਰਾਸ਼ਟਰਪਤੀ ਭਵਨ ਨੇ ਨੋਬਲ ਪੁਰਸਕਾਰ ਜੇਤੂਆਂ ਦੇ ਸੈਮੀਨਾਰ ਦੀ ਮੇਜ਼ਬਾਨੀ ਕੀਤੀ, ਰਾਸ਼ਟਰਪਤੀ ਨੇ ਕਿਹਾ ਕਿ ਰਚਨਾਤਮਕ ਸਕੂਲੀ ਸਿੱਖਿਆ ਪ੍ਰਣਾਲੀ ਰਿਸਰਚ ਅਤੇ ਇਨੋਵੇਸ਼ਨ ਸੱਭਿਆਚਾਰ ਦਾ ਮੂਲ ਅਧਾਰ ਹੈ
      Posted On: 05 FEB 2018 7:08PM by PIB Chandigarh


    Rashtrapati Bhavan hosts Nobel Laureates Seminar; President says a creative schooling system is root of a Research and Innovation Culture


    ਰਾਸ਼ਟਰਪਤੀ ਭਵਨ ਨੇ ਨੋਬਲ ਪੁਰਸਕਾਰ ਜੇਤੂਆਂ ਦੇ ਸੈਮੀਨਾਰ ਦੀ ਮੇਜ਼ਬਾਨੀ ਕੀਤੀ, ਰਾਸ਼ਟਰਪਤੀ ਨੇ ਕਿਹਾ ਕਿ ਰਚਨਾਤਮਕ ਸਕੂਲੀ ਸਿੱਖਿਆ ਪ੍ਰਣਾਲੀ ਰਿਸਰਚ ਅਤੇ ਇਨੋਵੇਸ਼ਨ ਸੱਭਿਆਚਾਰ ਦਾ ਮੂਲ ਅਧਾਰ ਹੈ


    ਰਾਸ਼ਟਰਪਤੀ ਭਵਨ ਨੇ ਅੱਜ (5 ਫਰਵਰੀ, 2018) ਨੋਬਲ ਫਾਊਂਡੇਸ਼ਨ ਦੇ ਸਹਿਯੋਗ ਨਾਲ ਭਾਰਤ ਸਰਕਾਰ ਦੇ ਜੈਵ ਟੈਕਨੋਲੋਜੀ ਵਿਭਾਗ ਵੱਲੋਂ ਆਯੋਜਿਤ ਇੱਕ ਦਿਨਾ ਨੋਬਲ ਪੁਰਸਕਾਰ ਜੇਤੂਆਂ ਦੇ ਸੈਮੀਨਾਰ ਦੀ ਮੇਜ਼ਬਾਨੀ ਕੀਤੀ। ਨੋਬਲ ਫਾਊਂਡੇਸ਼ਨ ਅਤੇ ਭਾਰਤੀ ਵਿਗਿਆਨਕ ਅਤੇ ਨੀਤੀ ਸਮੁਦਾਇ ਦਰਮਿਆਨ ਇੱਕ ਨਿਯਮਤ ਅਤੇ ਇਤਿਹਾਸਕ ਸਬੰਧ ਨੋਬਲ ਪ੍ਰਾਈਜ਼ ਸੀਰੀਜ਼ ਦਾ ਇੱਕ ਹਿੱਸਾ ਹੈ।


    ਸੈਮੀਨਾਰ ਦੇ ਉਦਘਾਟਨ ਸੈਸ਼ਨ ਨੂੰ ਸੰਬੋਧਨ ਕਰਦਿਆਂ ਮਹਾਮਹਿਮ ਰਾਸ਼ਟਰਪਤੀ ਨੇ ਕਿਹਾ ਕਿ ਪਿਛਲੇ 70 ਵਰ੍ਹਿਆਂ ਵਿੱਚ ਜਦੋਂ ਤੋਂ ਭਾਰਤ ਸੁਤੰਤਰ ਹੋਇਆ, ਵਿਗਿਆਨ ਵਿੱਚ ਸਾਡੇ ਵਿਸ਼ਵਾਸ ਨੇ ਸਾਡੇ ਸਮਾਜ ਅਤੇ ਵਿਕਾਸ ਦੀ ਪ੍ਰਕਿਰਿਆ ਨੂੰ ਆਕਾਰ ਦਿੱਤਾ ਹੈ। ਖੇਤੀ ਤੋਂ ਲੈ ਕੇ ਪ੍ਰਮਾਣੂ ਊਰਜਾ ਦਾ ਦੋਹਨ, ਵੈਕਸੀਨੇਸ਼ਨ ਤੋਂ ਲੈ ਕੇ ਪੁਲਾੜ ਟੈਕਨੋਲੋਜੀ ਦੀ ਉੱਨਤੀ ਤੱਕ ਵਿਗਿਆਨ ਨੇ ਸਾਡੇ ਰਾਸ਼ਟਰ ਨਿਰਮਾਣ ਵਿੱਚ ਸਾਡੀ ਸਹਾਇਤਾ ਕੀਤੀ ਹੈ।


    ਮਹਾਮਹਿਮ ਰਾਸ਼ਟਰਪਤੀ ਨੇ ਕਿਹਾ ਕਿ ਵਿਗਿਆਨ ਵਿੱਚ ਇਸ ਨਿਵੇਸ਼ ਨਾਲ ਤਾਲਮੇਲ ਬਣਾਉਂਦੇ ਹੋਏ ਅਸੀਂ ਉੱਚ ਸਿੱਖਿਆ ਦੇ ਸਾਡੇ ਸੰਸਥਾਨਾਂ ਰਾਹੀਂ ਲੋਕਾਂ ਵਿੱਚ ਵੀ ਨਿਵੇਸ਼ ਕੀਤਾ ਹੈ। ਅਸੀਂ ਹਾਲ ਹੀ ਵਿੱਚ ਕਈ ਕੇਂਦਰੀ ਯੂਨੀਵਰਸਿਟੀਆਂ, ਭਾਰਤ ਟੈਕਨੋਲੋਜੀ ਸੰਸਥਾਨਾਂ, ਆਲ ਇੰਡੀਆ ਇੰਸਟੀਟਿਊਟ ਅਤੇ ਇੰਡੀਅਨ ਇੰਸਟੀਚਿਊਟ ਆਵ੍ ਸਾਇੰਸ ਐਜੂਕੇਸ਼ਨ ਐਂਡ ਰਿਸਰਚ ਦੀ ਸਥਾਪਨਾ ਕੀਤੀ। ਇਹ ਨਿਵੇਸ਼ ਵੱਡੀ ਸੰਖਿਆ ਵਿੱਚ ਬਦਲਦੇ ਭਾਰਤ ਦੇ ਲਈ ਵਿਗਿਆਨਕਾਂ, ਕਲੀਨਿਕ ਨਾਲ ਜੁੜੇ ਖੋਜਕਾਰਾਂ ਅਤੇ ਤਕਨੀਕੀ ਮਾਹਰਾਂ ਦਾ ਸਿਰਜਣ ਕਰਨਗੇ।


    ਇਸ ਮੌਕੇ `ਤੇ ਸੈਮੀਨਾਰ ਨੂੰ ਜਿਨ੍ਹਾਂ ਨੋਬਲ ਪੁਰਸਕਾਰ ਜੇਤੂਆਂ ਨੇ ਸੰਬੋਧਨ ਕੀਤਾ, ਉਨ੍ਹਾਂ ਵਿੱਚ ਕ੍ਰਿਸਚਨ ਨਸਲਿਨ-ਵੋਲਾਰਡ ( Christiane Nusslein-Volhard ), ਸਰ ਰਿਚਰਡ ਜਾਨ ਰੋਬਰਟਸ ( Sir Richard John Roberts ), ਸਰਜ ਹਾਰੋਸ਼ ( Serge Haroche ) ਅਤੇ ਡਾ. ਥਾਮਸ ਰੋਬਰਟ ਲਿੰਡਹਾਲ ( Dr Tomas Robert Lindahl ) ਸ਼ਾਮਲ ਹਨ।


    ਇਸ ਅਵਸਰ ‘ਤੇ ਮਹਾਮਹਿਮ ਰਾਸ਼ਟਰਪਤੀ ਨੇ ਕਿਹਾ ਕਿ ਰਚਨਾਤਮਕ ਸਕੂਲੀ ਸਿੱਖਿਆ ਪ੍ਰਣਾਲੀ ਰਿਸਰਚ ਅਤੇ ਇਨੋਵੇਸ਼ਨ ਸੱਭਿਆਚਾਰ ਦਾ ਮੂਲ ਅਧਾਰ ਹੈ


    ***

    
    
    (Release ID: 1519374) Visitor Counter : 1