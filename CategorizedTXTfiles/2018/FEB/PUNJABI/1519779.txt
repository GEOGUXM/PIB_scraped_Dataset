      ਮੰਤਰੀ ਮੰਡਲ

      ਮੰਤਰੀ ਮੰਡਲ ਨੇ ਭਾਰਤ ਅਤੇ ਆਸਟ੍ਰੇਲੀਆ ਦਰਮਿਆਨ ਸੈਕਿੰਡਮੈਂਟ ਪ੍ਰੋਗਰਾਮ ਲਈ ਸਹਿਮਤੀ ਪੱਤਰ ਉੱਤੇ ਦਸਤਖ਼ਤ ਕਰਨ ਨੂੰ ਪ੍ਰਵਾਨਗੀ ਦਿੱਤੀ
      Posted On: 07 FEB 2018 3:43PM by PIB Chandigarh


    Cabinet approves signing of India-Australia Memoranda of Understanding (MoUs) for Secondment Programme


    ਮੰਤਰੀ ਮੰਡਲ ਨੇ ਭਾਰਤ ਅਤੇ ਆਸਟ੍ਰੇਲੀਆ ਦਰਮਿਆਨ ਸੈਕਿੰਡਮੈਂਟ ਪ੍ਰੋਗਰਾਮ ਲਈ ਸਹਿਮਤੀ ਪੱਤਰ ਉੱਤੇ ਦਸਤਖ਼ਤ ਕਰਨ ਨੂੰ ਪ੍ਰਵਾਨਗੀ ਦਿੱਤੀ


    ਮੰਤਰੀ ਮੰਡਲ ਨੇ ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਹੋਈ ਮੀਟਿੰਗ ਵਿੱਚ ਭਾਰਤ ਅਤੇ ਆਸਟ੍ਰੇਲੀਆ ਦਰਮਿਆਨ ਸੈਕੰਡਮੈਂਟ ਪ੍ਰੋਗਰਾਮ ਲਈ ਆਰਥਿਕ ਮਾਮਲਿਆਂ ਦੇ ਵਿਭਾਗ (ਭਾਰਤੀ ਆਰਥਿਕ ਸਰਵਿਸ ਕਾਡਰ) ਅਤੇ ਖਜ਼ਾਨਚੀ ਆਸਟ੍ਰੇਲੀਆ ਸਰਕਾਰ ਦਰਮਿਆਨ ਸਹਿਮਤੀ ਪੱਤਰ ਉੱਤੇ ਦਸਤਖ਼ਤਾਂ ਨੂੰ ਪ੍ਰਵਾਨਗੀ ਦਿੱਤੀ ਜਿਸ ਦੀ ਮਿਆਦ 3 ਮਹੀਨੇ ਦੀ ਹੋਵੇਗੀ ।


    ਇਸ ਪ੍ਰੋਗਰਾਮ ਅਧੀਨ ਆਸਟ੍ਰੇਲੀਅਨ ਖਜ਼ਾਨੇ ਦਾ ਇੱਕ ਅਧਿਕਾਰੀ ਆਰਥਿਕ ਮਾਮਲਿਆਂ ਦੇ ਵਿਭਾਗ , ਵਿੱਤ ਮੰਤਰਾਲਾ ਕੋਲ ਸੈਕੰਡਿਡ ਕੀਤਾ ਜਾਵੇਗਾ ਅਤੇ ਆਈਈਐੱਸ (ਡਿਪਟੀ ਸੈਕਟਰੀ /ਡਾਇਰੈਕਟਰ ਪੱਧਰ) ਦਾ ਅਧਿਕਾਰੀ ਆਸਟ੍ਰੇਲੀਅਨ ਸਰਕਾਰ ਦੇ ਖਜ਼ਾਨੇ ਕੋਲ ਆਈਈਐੱਸ ਕਾਡਰ ਲਈ ਨਾਮਜ਼ਦ ਕੀਤਾ ਜਾਵੇਗਾ । ਇਹ ਨਾਮਜ਼ਦਗੀਆਂ 3 ਮਹੀਨੇ ਲਈ ਹੋਣਗੀਆਂ ਅਤੇ 15.1.2018 ਜਾਂ ਇਸ ਤੋਂ ਬਾਅਦ ਤੋਂ ਲਾਗੂ ਹੋਣਗੀਆਂ । ਦੋਹਾਂ ਸਹਿਮਤੀ ਪੱਤਰਾਂ ਦੀ ਮਿਆਦ 3 ਮਹੀਨੇ ਬਾਅਦ ਖ਼ਤਮ ਹੋ ਜਾਵੇਗੀ ਅਤੇ ਉਸ ਵਿੱਚ ਹੋਰ ਵਾਧਾ ਨਹੀਂ ਕੀਤਾ ਜਾਵੇਗਾ । ਇਹ ਪ੍ਰੋਗਰਾਮ ਆਉਣ ਵਾਲੇ ਸਾਲਾਂ ਵਿੱਚ ਆਪਸੀ ਸਲਾਹ ਮਸ਼ਵਰੇ ਨਾਲ ਵਧਾਇਆ ਜਾ ਸਕੇਗਾ ।


    ਪ੍ਰਮੁੱਖ ਪ੍ਰਭਾਵ


    ਆਸਟ੍ਰੇਲੀਆ ਭਾਰਤ ਦਾ ਇੱਕ ਅਹਿਮ ਦੁਵੱਲਾ ਭਾਈਵਾਲ ਹੈ । ਇਸ ਪ੍ਰਸਤਾਵਿਤ ਪ੍ਰੋਗਰਾਮ ਨਾਲ ਦੋਹਾਂ ਦੇਸ਼ਾਂ ਦੀਆਂ ਚੱਲ ਰਹੀਆਂ ਆਰਥਿਕ ਨੀਤੀਆਂ ਬਾਰੇ ਡੂੰਘਾਈ ਨਾਲ ਸਮਝਣ ਵਿੱਚ ਮਦਦ ਮਿਲੇਗੀ ਅਤੇ ਭਵਿੱਖ ਦੇ ਸਹਿਯੋਗ ਦੇ ਮੌਕਿਆਂ ਦਾ ਪਤਾ ਲਗਾਇਆ ਜਾ ਸਕੇਗਾ । ਇਸ ਪ੍ਰੋਗਰਾਮ ਨਾਲ ਸੈਕੰਡਿਡ ਅਫ਼ਸਰਾਂ ਨੂੰ ਬਹੁਕੀਮਤੀ ਅਤੇ ਅਨੋਖੇ ਮੌਕੇ ਹਾਸਲ ਹੋਣਗੇ ।


    ******

    
    
    (Release ID: 1519779) Visitor Counter : 7