      ਆਰਥਿਕ ਮਾਮਲਿਆਂ ਬਾਰੇ ਮੰਤਰੀ ਮੰਡਲ ਕਮੇਟੀ

      ਮੰਤਰੀ ਮੰਡਲ ਨੇ ਸਿਹਤ ਅਤੇ ਮੈਡੀਕਲ ਸਿੱਖਿਆ ਦੇ ਲਈ ਮਨੁੱਖੀ ਸੰਸਾਧਨਾਂ ਨੂੰ ਵਧਾਉਣ ਦੀ ਯੋਜਨਾ ਨੂੰ ਪ੍ਰਵਾਨਗੀ ਦਿੱਤੀ
      Posted On: 07 FEB 2018 6:33PM by PIB Chandigarh


    Cabinet approves scheme for augmenting human resources for health and medical education
    
    24 new Medical Colleges to be set up in underserved areas
    
    18,058 UG and PG seats to be increased in medical colleges
    
    248 Nursing and Midwifery schools to be set up


    ਮੰਤਰੀ ਮੰਡਲ ਨੇ ਸਿਹਤ ਅਤੇ ਮੈਡੀਕਲ ਸਿੱਖਿਆ ਦੇ ਲਈ ਮਨੁੱਖੀ ਸੰਸਾਧਨਾਂ ਨੂੰ ਵਧਾਉਣ ਦੀ ਯੋਜਨਾ ਨੂੰ ਪ੍ਰਵਾਨਗੀ ਦਿੱਤੀ
    ਘੱਟ ਸੇਵਾ ਵਾਲੇ ਖੇਤਰਾਂ ਵਿੱਚ 24 ਨਵੇਂ ਮੈਡੀਕਲ ਕਾਲਜ ਖੋਲ੍ਹੇ ਜਾਣਗੇ
    ਮੈਡੀਕਲ ਕਾਲਜਾਂ ਵਿੱਚ 18058 ਅੰਡਰ ਗਰੈਜੂਏਟ ਅਤੇ ਪੋਸਟ ਗਰੈਜੇਏਟ ਸੀਟਾਂ ਵਧਾਈਆਂ ਜਾਣਗੀਆਂ
    248 ਨਰਸਿੰਗ ਅਤੇ ਮਿਡਫਾਈਵਰੀ ਸਕੂਲ ਕਾਇਮ ਕੀਤੇ ਜਾਣਗੇ


    

    ਪ੍ਰਧਾਨ ਮੰਤਰੀ ਸ੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਮੰਤਰੀ ਮੰਡਲ ਦੀ ਆਰਥਿਕ ਮਾਮਲਿਆਂ ਬਾਰੇ ਕਮੇਟੀ ਨੇ ਸਿਹਤ ਅਤੇ ਮੈਡੀਕਲ ਸਿੱਖਿਆ ਨੂੰ ਹੁਲਾਰਾ ਦਿੰਦੇ ਹੋਏ ਚਾਲੂ ਯੋਜਨਾ ਨੂੰ ਜਾਰੀ ਰੱਖਣ ਅਤੇ ਸਿਹਤ ਤੇ ਮੈਡੀਕਲ ਸਿੱਖਿਆਂ ਯੋਜਨਾਵਾਂ ਦੇ ਲਈ 2019-20 ਤੱਕ 14930.92 ਕਰੋੜ ਰੁਪਏ ਦੀ ਅਨੁਮਾਨਤ ਲਾਗਤ ਨਾਲ ਮਨੁੱਖੀ ਸੰਸਾਧਨ ਦੇ ਵਾਧੂ ਪੜਾਅ ਸ਼ੂਰੂ ਕਰਨ ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ।

    ਪ੍ਰਮੁੱਖ ਵਿਸ਼ੇਸਤਾਵਾਂ :
    ਏ : ਨਵੇਂ ਮੈਡੀਕਲ ਕਾਲਜ
    • 2019-20 ਤੱਕ ਪੜਾਅ- 1 ਦੇ ਅੰਤਰਗਤ ਪਹਿਲਾ ਤੋਂ ਹੀ ਪ੍ਰਵਾਨ ਵਰਤਮਾਨ ਜ਼ਿਲ੍ਹਾ/ਰੈਫਰਲ ਹਸਪਤਾਲਾਂ ਨੂੰ ਜੋੜ ਕੇ 58 ਨਵੇਂ ਮੈਡੀਕਲ ਕਾਲਜਾਂ ਦੀ ਸਥਾਪਨਾ ਨਾਲ ਸਬੰਧਤ ਚਾਲੂ ਯੋਜਨਾ ਨੂੰ ਜਾਰੀ ਰੱਖਣਾ।
    • 2021-22 ਤੱਕ ਪੜਾਅ- 2 ਦੇ ਅੰਤਰਗਤ ਵਰਤਮਾਨ ਜ਼ਿਲ੍ਹਾ/ਰੈਫਰਲ ਹਸਪਤਾਲਾਂ ਨੂੰ ਜੋੜ ਕੇ 24 ਨਵੇਂ ਮੈਡੀਕਲ ਕਾਲਜਾਂ ਦੀ ਚੋਣ ਅਤੇ ਸਥਾਪਨਾ।
    • ਪੜਾਅ- 2 ਵਿੱਚ ਪ੍ਰਸਤਾਵਿਤ 24 ਨਵੇਂ ਮੈਡੀਕਲ ਕਾਲਜਾਂ ਦੇ ਸਥਾਨਾਂ ਦੀ ਚੋਣ ਚੁਣੌਤੀ ਮੋਡ ਵਿੱਚ ਪਛਾਣ ਕੀਤੇ ਘੱਟ ਸੇਵਾ ਵਾਲੇ ਖੇਤਰਾਂ ਵਿੱਚ ਕੀਤੀ ਜਾਵੇਗੀ।
    ਪੜਾਅ- 1 ਦੇ ਦੌਰਾਨ ਕੇਂਦਰੀ ਹਿੱਸੇ ਤਹਿਤ ਜਾਰੀ ਯੋਜਨਾ ਦੇ ਲਈ 5587.68 ਕਰੋੜ ਰੁਪਏ ਦੀ ਰਾਸ਼ੀ ਪ੍ਰਸਤਾਵਿਤ ਹੈ। ਪੜਾਅ- 2 ਵਿੱਚ ਕੇਂਦਰੀ ਹਿੱਸੇ ਵਜੋਂ 2021-22 ਤੱਕ 3675 ਕਰੋੜ ਰੁਪਏ ਖਰਚ ਕੀਤੇ ਜਾਣਗੇ। ਇਨ੍ਹਾਂ ਵਿੱਚੋਂ 2600 ਕਰੋੜ ਰੁਪਏ 2019-20 ਤੱਕ ਖਰਚੇ ਜਾਣਗੇ।


    
    ਬੀ :ਮੈਡੀਕਲ ਸੀਟਾਂ ਵਿੱਚ ਵਾਧਾ: ਵਰਤਮਾਨ ਰਾਜ ਸਰਕਾਰ/ਕੇਂਦਰ ਸਰਕਾਰ ਦੇ ਮੈਡੀਕਲ ਕਾਲਜਾਂ ਨੂੰ ਉੱਨਤ ਬਣਾਉਣ ਦੀ ਕੇਂਦਰ ਸਪਾਂਸਰ ਜਾਰੀ ਯੋਜਨਾ ਦੇ ਫਲਸਰੂਪ :
    • 2020-21 ਤੱਕ ਅੰਡਰ ਗਰੈਜੂਏਟ ( UG ) ਦੀਆਂ 10,000 ਸੀਟਾਂ ਦਾ ਵਾਧਾ ਅਤੇ
    • 8058 ਪੋਸਟ ਗਰੈਜੂਏਟ ( PG ) ਸੀਟਾਂ ( 2018-19 ਤੱਕ ਪੜਾਅ- 1 ਵਿੱਚ 4058 ਅਤੇ 2020-21 ਤੱਕ ਪੜਾਅ- 2 ਵਿੱਚ 4000 )
    ਯੂਜੀ ( UG ) ਸੀਟਾਂ ਵਧਾਉਣ ਵਿੱਚ ਕੇਂਦਰੀ ਹਿੱਸੇ ਦੀ ਰਾਸ਼ੀ 7795 ਕਰੋੜ ਰੁਪਏ ਹੈ ਅਤੇ ਇਹ ਰਾਸ਼ੀ 2021-22 ਤੱਕ ਖਰਚ ਕੀਤੀ ਜਾ ਸਕੇਗੀ। ਇਸ ਵਿੱਚੋਂ 4536 ਕਰੋੜ ਰਪਏ ਦੀ ਰਾਸ਼ੀ 2019-20 ਤੱਕ ਖਰਚ ਕੀਤੀ ਜਾਵੇਗੀ।
    ਪੜਾਅ- 2 ਦੇ ਤਹਿਤ ਪੀਜੀ ( PG ) ਸੀਟਾਂ ਦੇ ਵਾਧੇ ਵਿੱਚ ਕੇਂਦਰੀ ਹਿੱਸੇ ਵਜੋਂ 3024 ਕਰੋੜ ਰੁਪਏ ਦੀ ਰਾਸ਼ੀ 2021-22 ਤੱਕ ਖਰਚ ਕੀਤੀ ਜਾਵੇਗੀ। ਇਨ੍ਹਾਂ ਵਿੱਚੋਂ 1700 ਕਰੋੜ ਰੁਪਏ 2019-20 ਤੱਕ ਖਰਚ ਕੀਤੇ ਜਾਣਗੇ। 317.24 ਕਰੋੜ ਦੀ ਬਕਾਇਆ ਕੇਂਦਰੀ ਹਿੱਸੇ ਦੀ ਰਾਸ਼ੀ ਪੀਜੀ ( PG ) ਸੀਟਾਂ ਦੇ ਪਹਿਲੇ ਪੜਾਅ ਦੇ ਲਈ ਖਰਚ ਕੀਤੀ ਜਾਵਗੀ।


    
    ਬੀ. ਨਰਸਿੰਗ ਯੋਜਨਾ : ਹੇਠ ਲਿਖਿਆ ਦੀ ਸਥਾਪਨਾ ਦੇ ਲਈ ਯੋਜਨਾ ਨੂੰ ਜਾਰੀ ਰੱਖਣਾ ਅਤੇ ਪੂਰੀ ਕਰਨਾ :
    • 112 ਆਕਸੀਲਰੀ ਨਰਸਿੰਗ ਅਤੇ ਮਿਡਿਵਾਈਫਰੀ ( Auxiliary Nursing and Midwifery ) ( ANM ) ਸਕੂਲ ਅਤੇ
    • 2019-20 ਤੱਕ ਦੇਸ਼ ਦੇ ਘੱਟ ਸੇਵਾ ਵਾਲੇ ਜ਼ਿਲਿਆਂ ਵਿੱਚ 136 ਜਨਰਲ ਨਰਸਿੰਗ ਮਿਡਫਾਈਵਰੀ ( GNM ) ਸਕੂਲ
    ਨਰਸਿੰਗ ਯੋਜਨਾ 2019-20 ਤੱਕ 190 ਕਰੋੜ ਰੁਪਏ ਨਾਲ ਉਨ੍ਹਾਂ ਸਕੂਲਾਂ ਦੇ ਲਈ ਲਾਗੂ ਅਤੇ ਪੂਰੀ ਕੀਤੀ ਜਾਵੇਗੀ ਜਿੱਥੇ ਇਹ ਸ਼ੁਰੂ ਹੋ ਗਏ ਹਨ।
    ਪ੍ਰਭਾਵ :
    ਨਵੇਂ ਮੈਡੀਕਲ ਕਾਲਜਾਂ ਦੀ ਸਥਾਪਨਾ ਅਤੇ ਐੱਮਬੀਬੀਐੱਸ ਤੇ ਪੀਜੀ ਸੀਟਾਂ ਦੇ ਵਾਧੇ ਨਾਲ
    1 . ਸਿਹਤ ਪੇਸ਼ੇਵਰਾਂ ਦੀ ਉਪਲੱਬਧਤਾ ਵਧੇਗੀ।
    2 . ਦੇਸ਼ ਵਿੱਚ ਮੈਡੀਕਲ ਕਾਲਜਾਂ ਦਾ ਵਰਤਮਾਨ ਭੂਗੋਲਿਕ ਵਿਤਰਣ ਚੈੱਕ ਹੋਵੇਗਾ।
    3 . ਦੇਸ਼ ਵਿੱਚ ਕਿਫਾਇਤੀ ਮੈਡੀਕਲ ਸਿੱਖਿਆ ਨੂੰ ਹੁਲਾਰਾ ਮਿਲੇਗਾ।
    4 . ਜ਼ਿਲ੍ਹਾ ਹਸਪਤਾਲਾਂ ਦੇ ਵਰਤਮਾਨ ਬੁਨਿਆਦੀ ਢਾਂਚੇ ਦਾ ਉਪਯੋਗ ਹੋਵੇਗਾ ਅਤੇ
    5 . ਸਰਕਾਰੀ ਖੇਤਰ ਵਿੱਚ ਤੀਜੀ ਸਿਹਤ ਸੇਵਾ ਵਿੱਚ ਸੁਧਾਰ ਹੋਵੇਗਾ।
    ਹਰੇਕ 3-5 ਸੰਸਦੀ ਖੇਤਰਾਂ ਵਿੱਚ ਘੱਟੋ-ਘੱਟ ਇੱਕ ਮੈਡੀਕਲ ਕਾਲਜ ਅਤੇ ਰਾਜ ਵਿੱਚ ਘੱਟੋ-ਘੱਟ ਇੱਕ ਸਰਕਾਰੀ ਮੈਡੀਕਲ ਕਾਲਜ ਸੁਨਿਸ਼ਚਿਤ ਕਰਨ ਦੀ ਯੋਜਨਾ ਬਣਾਈ ਗਈ ਹੈ। ਇਹ ਪਾਇਆ ਗਿਆ ਹੈ ਕਿ ਯੋਜਨਾ ਦੇ ਪੜਾਅ- 2 ਵਿੱਚ 24 ਨਵੇਂ ਮੈਡੀਕਲ ਕਾਲਜਾਂ ਦੀ ਪ੍ਰਵਾਨਗੀ ਦੀ ਜ਼ਰੂਰਤ ਹੋਵੇਗੀ ਤਾਂਕਿ ਤਿੰਨ ਸੰਸਦੀ ਖੇਤਰਾਂ ਵਿੱਚ ਇੱਕ ਮੈਡੀਕਲ ਕਾਲਜ ਹੋਵੇ ਜਿਹੜਾ ਘੱਟ ਸੇਵਾ ਵਾਲੇ ਖੇਤਰਾਂ ਨੂੰ ਕਵਰ ਕਰੇ। ਯੋਜਨਾ ਦੇ ਪੜਾਅ- 2 ਵਿੱਚ ਨਵੇਂ ਮੈਡੀਕਲ ਕਾਲਜਾਂ ਦੇ ਲਈ ਸਥਾਨਾਂ ਦੀ ਚੋਣ ਚੁਣੌਤੀ ਮੋਡ ਵਿੱਚ ਪਛਾਣ ਕੀਤੇ ਬਲਾਕਾਂ ਦੇ ਅੰਦਰ ਰਾਜ ਸਰਕਾਰਾਂ ਦੁਆਰਾ ਕੀਤੀ ਜਾਵੇਗੀ।
    ਲਾਭ :
    ਯੋਜਨਾ ਦੇ ਹੇਠ ਲਿਖੇ ਲਾਭ ਹੋਣਗੇ :
    1 . ਦੇਸ਼ ਵਿੱਚ ਐੱਮਬੀਬੀਐੱਸ ਦੀਆਂ 10,000 ਅਤੇ ਪੀਜੀ ਦੀਆਂ 8000 ਹੋਰ ਵਾਧੂ ਸੀਟਾਂ ਹੋਣਗੀਆਂ।
    2 . ਸਰਕਾਰੀ ਅਤੇ ਨਿਜੀ ਖੇਤਰ ਵਿੱਚ ਸੀਟ ਉਪਲੱਬਧਤਾ ਗਿਣਤੀ ਵਿੱਚ ਅੰਤਰ ਘੱਟ ਹੋਵੇਗਾ।
    3 . ਸੀਟਾਂ ਦੀ ਗਿਣਤੀ ਵਧਣ ਨਾਲ ਡਾਕਟਰਾਂ/ਮਾਹਿਰਾਂ/ਮੈਡੀਕਲ ਫੈਕਲਟੀ ਦੀ ਘਾਟ ਦੁਰ ਹੋਵੇਗੀ ਅਤੇ ਇੱਛਤ ਡਾਕਟਰ ਅਬਾਦੀ ਅਨੁਪਾਤ ਹਾਸਲ ਹੋਵੇਗਾ।
    4 . ਸਰਕਾਰੀ ਮੈਡੀਕਲ ਕਾਲਜਾਂ ਵਿੱਚ ਪੀਜੀ ਸਿੱਖਿਆ ਸੁਵਿਧਾਵਾਂ ਅੱਪਗਰੇਡ ਹੋਣਗੀਆਂ।
    5 . ਅਧਿਆਪਨ ਦੇ ਨਵੇਂ ਅਤੇ ਹਾਇਰ ਕੋਰਸ ਸ਼ੁਰੂ ਹੋਣਗੇ।
    ੬. ਮੈਡੀਕਲ ਸਿੱਖਿਆ , ਮੈਡੀਕਲ ਖੋਜ ਅਤੇ ਕਲੀਨੀਕਲ ਇਲਾਜ ਦੀ ਗੁਣਵੱਤਾ ਵਿੱਚ ਸੁਧਾਰ ਹੋਵੇਗਾ।
    

    ****


    

    
    (Release ID: 1519968) Visitor Counter : 3