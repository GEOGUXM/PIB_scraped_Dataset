      ਵਿੱਤ ਮੰਤਰਾਲਾ

      ਫਸਲਾਂ ਕੱਟਣ ਤੋਂ ਬਾਅਦ ਖੇਤੀਬਾੜੀ ਗਤੀਵਿਧੀਆਂ ਨੂੰ ਉਤਸ਼ਾਹਿਤ ਕਰਨ ਲਈ ਪ੍ਰੋਤਸਾਹਨ ਟੈਕਸ
      Posted On: 01 FEB 2018 6:55PM by PIB Chandigarh


    Tax Incentive for Promoting Post-Harvest Activities of Agriculture


    ਫਸਲਾਂ ਕੱਟਣ ਤੋਂ ਬਾਅਦ ਖੇਤੀਬਾੜੀ ਗਤੀਵਿਧੀਆਂ ਨੂੰ ਉਤਸ਼ਾਹਿਤ ਕਰਨ ਲਈ ਪ੍ਰੋਤਸਾਹਨ ਟੈਕਸ


    
    ਫਸਲਾਂ ਕੱਟਣ ਤੋਂ ਬਾਅਦ ਖੇਤੀਬਾੜੀ ਦੀਆਂ ਕੀਮਤ ਵਾਧੇ ਵਿੱਚ ਕਾਰੋਬਾਰ ਨੂੰ ਉਤਸ਼ਾਹਿਤ ਕਰਨ ਦੇ ਉਦੇਸ਼ ਨਾਲ ਕੇਂਦਰੀ ਵਿੱਤ ਅਤੇ ਕਾਰਪੋਰੇਟ ਮਾਮਲੇ ਮੰਤਰੀ ਸ੍ਰੀ ਅਰੁਣ ਜੇਟਲੀ ਨੇ ਵਿੱਤੀ ਸਾਲ 2018-19 ਵਿੱਚ ਪੰਜ ਸਾਲ ਦੀ ਮਿਆਦ ਦੇ ਲਈ ਸੌ ਕਰੋੜ ਰੁਪਏ ਤੱਕ ਦੇ ਸਲਾਨਾ ਉਤਪਾਦਨ ਵਾਲੀਆਂ ਕਿਸਾਨ ਉਤਪਾਦਕ ਕੰਪਨੀਆਂ ਵਜੋਂ ਰਜਿਸਟਰਡ ਕੰਪਨੀਆਂ ਦੀਆਂ ਆਪਣੀਆਂ ਗਤੀਵਿਧੀਆਂ ਤੋਂ ਹੋਣ ਵਾਲੇ ਲਾਭ ਦੇ ਸਬੰਧ ਵਿੱਚ ਸੌ ਪ੍ਰਤੀਸ਼ਤ ਤੱਕ ਕਟੌਤੀ ਦਾ ਪ੍ਰਸ਼ਤਾਵ ਪੇਸ਼ ਕੀਤਾ ਹੈ। ਸ੍ਰੀ ਅਰੁਣ ਜੇਟਲੀ ਨੇ ਅੱਜ ਸੰਸਦ ਵਿੱਚ 2018-19 ਦਾ ਆਮ ਬਜਟ ਪੇਸ਼ ਕਰਦਿਆਂ ਇਹ ਐਲਾਨ ਕੀਤਾ।


    ਵਿੱਤ ਮੰਤਰੀ ਨੇ ਦੱਸਿਆ ਕਿ ਇਸ ਸਮੇਂ ਉਨ੍ਹਾਂ ਸਹਿਕਾਰੀ ਸ਼ਭਾਵਾਂ ਦੇ ਲਾਭ ਦੇ ਸਬੰਧ ਵਿੱਚ ਸੌ ਪ੍ਰਤੀਸ਼ਤ ਦੀ ਕਟੌਤੀ ਦੀ ਆਗਿਆ ਹੈ ਜਿਹੜੀਆਂ ਮੁੱਢਲੇ ਖੇਤੀਬਾੜੀ ਕਾਰਜਾਂ ਵਿੱਚ ਲੱਗੇ ਆਪਣੇ ਮੈਂਬਰਾਂ ਨੂੰ ਸਹਾਇਤਾ ਪ੍ਰਦਾਨ ਕਰਦੀਆਂ ਹਨ। ਪਿਛਲੇ ਕੁਝ ਸਾਲਾਂ ਦੌਰਾਨ ਸਹਿਕਾਰੀ ਸਭਾਵਾਂ ਦੀ ਹੀ ਤਰਜ਼ ' ਤੇ ਬਹੁਤ ਸਾਰੀਆਂ ਕਿਸਾਨ ਉਤਪਾਦਕ ਕੰਪਨੀਆਂ ਕਾਇਮ ਹੋਈਆਂ ਹਨ , ਜਿਹੜੀਆਂ ਆਪਣੇ ਮੈਂਬਰਾਂ ਨੂੰ ਇਸ ਤਰ੍ਹਾਂ ਦੀ ਸਹਾਇਤਾ ਪ੍ਰਦਾਨ ਕਰਦੀਆਂ ਹਨ। ਸ਼੍ਰੀ ਜੇਟਲੀ ਨੇ ਕਿਹਾ ਕਿ ਅਜਿਹੇ ਟੈਕਸ ਪ੍ਰੋਤਸਾਹਨ ਨਾਲ ਪਹਿਲਾਂ ਐਲਾਨੇ ' ਅਪਰੇਸ਼ਨ ਗਰੀਨ ' ਅਭਿਆਨ ਅਤੇ ਸੰਪਦਾ ਯੋਜਨਾ ਨੂੰ ਹੁਲਾਰਾ ਮਿਲੇਗਾ।

    
    
    (Release ID: 1518805) Visitor Counter : 4