      ਹਾਊਸਿੰਗ ਅਤੇ ਸ਼ਹਿਰੀ ਮਾਮਲੇ ਮੰਤਰਾਲਾ

      ਕਿਫ਼ਾਇਤੀ ਹਾਊਸਿੰਗ ਨੂੰ ਮੂਲ ਢਾਂਚੇ ਦਾ ਦਰਜਾ ਦਿੱਤਾ ਗਿਆ ਤਾਂਕਿ ਸਸਤੀਆਂ ਕਰਜ਼ਾ ਦਰਾਂ, ਟੈਕਸ ਰਿਆਇਤਾਂ ਅਤੇ ਵਿਦੇਸ਼ੀ ਤੇ ਨਿਜੀ ਪੂੰਜੀ ਵਧੇਰੇ ਮੁਹੱਈਆ ਹੋ ਸਕੇ—ਹਰਦੀਪ ਪੁਰੀ
      Posted On: 05 FEB 2018 10:12AM by PIB Chandigarh


    Infrastructure status to affordable housing to ensure lower borrowing rates, tax concessions & increased flow of Foreign & Private Capital : Hardeep Puri


    RERA – REITs, higher tax breaks on home loans, GST, rationalising of stamp duty/registration charges to spur the housing & construction activities


    ਕਿਫ਼ਾਇਤੀ ਹਾਊਸਿੰਗ ਨੂੰ ਮੂਲ ਢਾਂਚੇ ਦਾ ਦਰਜਾ ਦਿੱਤਾ ਗਿਆ ਤਾਂਕਿ ਸਸਤੀਆਂ ਕਰਜ਼ਾ ਦਰਾਂ, ਟੈਕਸ ਰਿਆਇਤਾਂ ਅਤੇ ਵਿਦੇਸ਼ੀ ਤੇ ਨਿਜੀ ਪੂੰਜੀ ਵਧੇਰੇ ਮੁਹੱਈਆ ਹੋ ਸਕੇ—ਹਰਦੀਪ ਪੁਰੀ


    ਰੇਰਾ—ਰੀਟਸ (RERA – REITs), ਮਕਾਨ ਕਰਜ਼ੇ ਵਿਚ ਵਧੇਰੇ ਛੋਟ, ਜੀਐੱਸਟੀ, ਅਸ਼ਟਾਮ ਡਿਊਟੀ/ਰਜਿਸਟ੍ਰੇਸ਼ਨ ਦਰਾਂ ਨੂੰ ਦਲੀਲਪੂਰਣ ਬਣਾਇਆ ਗਿਆ ਤਾਂਕਿ ਹਾਊਸਿੰਗ ਅਤੇ ਉਸਾਰੀ ਸਰਗਰਮੀਆਂ ਵਿਚ ਤੇਜ਼ੀ ਆ ਸਕੇ


    ਕਿਫ਼ਾਇਤੀ ਹਾਊਸਿੰਗ ਨੂੰ ਉਤਸ਼ਾਹਿਤ ਕਰਨ ਲਈ , ਸਰਕਾਰ ਨੇ ਕਈ ਯਤਨ ਕੀਤੇ ਹਨ ਤਾਂਕਿ ਇਕ ਵਧੀਆ ਢਾਂਚਾ ਅਤੇ ਈਕੋ ਸਿਸਟਮ ਤਿਆਰ ਹੋ ਸਕੇ। ਇਸ ਟੀਚੇ ਦੀ ਪ੍ਰਾਪਤੀ ਲਈ, ਸਰਕਾਰ ਨੇ ਕਿਫ਼ਾਇਤੀ ਹਾਊਸਿੰਗ ਨੂੰ ਮੂਲ ਢਾਂਚੇ ਦਾ ਦਰਜਾ ਦੇ ਦਿੱਤਾ ਹੈ, ਇਸ ਨਾਲ ਇਹ ਪ੍ਰੋਜੈਕਟ ਸਬੰਧਤ ਲਾਭ ਜਿਵੇਂ ਕਿ ਕਰਜ਼ੇ ਦੀਆਂ ਸਸਤੀਆਂ ਦਰਾਂ, ਟੈਕਸ ਰਿਆਇਤਾਂ, ਵਧੇਰੇ ਵਿਦੇਸ਼ੀ ਅਤੇ ਨਿੱਜੀ ਪੂੰਜੀ ਮੁਹੱਈਆ ਹੋਣ ਦਾ ਲਾਭ ਉਠਾ ਸਕਣਗੇ। ਇਹ ਵੀ ਕਿਹਾ ਗਿਆ ਕਿ ਕਿਫ਼ਾਇਤੀ ਹਾਊਸਿੰਗ ਨਾਲ ਸਬੰਧਤ ਐਲਾਨ, ਜਿਵੇਂ ਕਿ ਮੁਨਾਫ਼ਾ ਲਿੰਕਡ ਇਨਕਮ ਟੈਕਸ ਵਿਚ ਕਮੀ, ਖ਼ਾਲੀ ਪਏ/ਅਣਵਿਕੇ ਪਲਾਟਾਂ ਨੂੰ ਇਕ ਸਾਲ ਤੱਕ ਛੋਟ ਮਿਲੇਗੀ ।ਇਸ ਦੇ ਲਈ 30 ਅਤੇ 60 ਵਰਗ ਗਜ਼ ਦੇ ਉੱਸਰੇ ਏਰੀਏ ਦੀ ਥਾਂ ਉੱਤੇ ਕਾਰਪੈਟ ਏਰੀਆ ਗਿਣਿਆ ਜਾਵੇਗਾ। ਇਹ ਐਲਾਨ ਹਾਊਸਿੰਗ ਅਤੇ ਸ਼ਹਿਰੀ ਮਾਮਲੇ ਰਾਜ ਮੰਤਰੀ ਸ੍ਰੀ ਹਰਦੀਪ ਸਿੰਘ ਪੁਰੀ ਨੇ ਇਥੇ ਆਯੋਜਿਤ ਇਕ ਵਿਸ਼ੇਸ਼ ਸੰਸਥਾਗਤ ਨਿਵੇਸ਼ਕ ਸੰਮੇਲਨ ਦੇ ਮੌਕੇ ਉੱਤੇ ਕੀਤਾ।


    ਇਸ ਮੌਕੇ 'ਤੇ ਬੋਲਦਿਆਂ ਸ਼੍ਰੀ ਪੁਰੀ ਨੇ ਜਾਣਕਾਰੀ ਦਿੱਤੀ ਕਿ ਕੁਝ ਹੋਰ ਕਦਮ, ਜਿਵੇਂ ਕਿ ਰੀਅਲ ਅਸਟੇਟ (ਰੈਗੂਲੇਸ਼ਨ ਐਂਡ ਡਿਵੈਲਪਮੈਂਟ) ਐਕਟ, 2016 (ਰੇਰਾ), ਰੀਅਲ ਅਸਟੇਟ ਇਨਵੈਸਟਮੈਂਟ ਟਰੱਸਟਸ (ਰੀਟਸ), ਬਨਾਮੀ ਟ੍ਰਾਂਜ਼ੈਕਸ਼ਨ (ਰੋਕੂ) ਕਾਨੂੰਨ 2016, ਮਕਾਨ ਕਰਜ਼ਿਆਂ ਉੱਤੇ ਟੈਕਸ ਦਰਾਂ ਵਿੱਚ ਵੱਡੀ ਛੋਟ, ਵਸਤਾਂ ਅਤੇ ਸੇਵਾਵਾਂ ਟੈਕਸ (ਜੀਐੱਸਟੀ), ਜ਼ਮੀਨ ਸਬੰਧੀ ਸੁਧਾਰ ਅਤੇ ਵਿਕਾਸ ਕੰਟਰੋਲ ਨਿਯਮਾਂ ਦਾ ਵੱਧ ਤੋਂ ਵੱਧ ਲਾਭ ਉਠਾਉਣਾ, ਅਸ਼ਟਾਮ ਡਿਊਟੀ ਅਤੇ ਰਜਿਸਟ੍ਰੇਸ਼ਨ ਦਰਾਂ ਨੂੰ ਦਲੀਲਪੂਰਨ ਬਣਾਉਣਾ, ਡਿਜੀਟਲੀਕਰਨ ਆਦਿ ਉਠਾਏ ਗਏ ਹਨ। ਇਨ੍ਹਾਂ ਨਾਲ ਮਕਾਨ ਉਸਾਰੀ ਅਤੇ ਹੋਰ ਉਸਾਰੀ ਸਰਗਰਮੀਆਂ ਵਿੱਚ ਤੇਜ਼ੀ ਆਵੇਗੀ ਅਤੇ ਰੀਅਲ ਅਸਟੇਟ ਡਿਵੈਲਪਰਾਂ ਨੂੰ ਵੱਡੀ ਰਾਹਤ ਮਿਲੇਗੀ। ਇਸ ਨਾਲ ਹੋਰ ਵਧੇਰੇ ਨਿਜੀ ਅਤੇ ਵਿਦੇਸ਼ੀ ਨਿਵੇਸ਼, ਹਾਊਸਿੰਗ ਖੇਤਰ ਵਿੱਚ ਆਕਰਸ਼ਤ ਹੋਵੇਗਾ ਜਿਸ ਦਾ ਜੀਡੀਪੀ ਅਤੇ ਲੇਬਰ ਮਾਰਕੀਟ ਉੱਤੇ ਹਾਂ -ਪੱਖੀ ਪ੍ਰਭਾਵ ਪਵੇਗਾ। ਉਨ੍ਹਾਂ ਕਿਹਾ ਕਿ ਅਸੀਂ ਇਸ ਗੱਲ ਨੂੰ ਜਾਣਦੇ ਹਾਂ ਕਿ ਦੇਣਦਾਰੀਆਂ ਤੋਂ ਰਹਿਤ ਜ਼ਮੀਨ ਮੌਜੂਦਾ ਮਿਊਂਸਪਲ ਖੇਤਰਾਂ ਵਿੱਚ ਸ਼ਹਿਰੀ ਹਾਊਸਿੰਗ ਸਕੀਮਾਂ ਲਈ ਹਾਸਲ ਕਰਨਾ ਕੋਈ ਸੌਖਾ ਕੰਮ ਨਹੀਂ ਹੈ। ਇਸ ਲਈ ਇਹ ਪ੍ਰਬੰਧ ਕੀਤਾ ਗਿਆ ਹੈ ਕਿ ਨੋਟੀਫਾਈਡ ਯੋਜਨਾਬੰਦੀ / ਵਿਕਾਸ ਦੇ ਇਲਾਕਿਆਂ ਵਿੱਚ ਆਉਂਦੇ ਦਿਹਾਤੀ ਖੇਤਰਾਂ ਨੂੰ ਵੀ ਪੀਐੱਮਏਵਾਈ (ਅਰਬਨ) ਅਧੀਨ ਲੈ ਆਂਦਾ ਜਾਵੇ। ਇਸ ਨਾਲ ਕਿਫ਼ਾਇਤੀ ਮਕਾਨਾਂ ਦੀ ਉਸਾਰੀ ਲਈ ਵਾਧੂ ਜ਼ਮੀਨ ਸਸਤੀਆਂ ਦਰਾਂ ਉੱਤੇ ਮੁਹੱਈਆ ਹੋ ਸਕੇਗੀ।


    ਕਿਫ਼ਾਇਤੀ ਮਕਾਨਾਂ ਦੀ ਮੰਗ ਅਤੇ ਸਪਲਾਈ ਵਿੱਚ ਚਲ ਰਹੇ ਪਾੜੇ ਨੂੰ ਦੇਖਦਿਆਂ ਹੀ ਭਾਰਤ ਸਰਕਾਰ ਨੇ ਪ੍ਰਧਾਨ ਮੰਤਰੀ ਆਵਾਸ ਯੋਜਨਾ (ਪੀਐੱਮਏਵਾਈ) - ਸ਼ਹਿਰੀ 2015 ਦੀ ਸ਼ੁਰੂਆਤ ਕੀਤੀ ਸੀ। ਇਸ ਦਾ ਵੱਡਾ ਟੀਚਾ ਬੇਘਰੇ ਸ਼ਹਿਰੀ ਗਰੀਬਾਂ ਦੀ ਮਕਾਨਾਂ ਦੀ ਲੋੜ ਨੂੰ ਪੂਰਾ ਕਰਨਾ ਅਤੇ ਨਾਲ ਹੀ ਉਨ੍ਹਾਂ ਨੂੰ 2022 ਤੱਕ ਮੁੱਢਲੀਆਂ ਮੂਲ ਢਾਂਚਾ ਸਹੂਲਤਾਂ ਸਮੇਤ ਪੱਕੇ ਸ਼ਾਨਦਾਰ ਮਕਾਨ ਬਣਾ ਕੇ ਦੇਣਾ ਹੈ। ਉਨ੍ਹਾਂ ਕਿਹਾ ਕਿ ਰਾਜ ਪੱਧਰ ਉੱਤੇ ਮੰਗ ਦੇ ਜਾਇਜ਼ੇ ਦੇ ਅਧਾਰ ਉੱਤੇ ਦੇਸ਼ ਸਾਹਮਣੇ ਤਕਰੀਬਨ 12 ਮਿਲੀਅਨ ਮਕਾਨ ਈਡਬਲਿਊਐੱਸ/ ਐੱਲਆਈਜੀ ਵਰਗਾਂ ਵਿੱਚ ਤਿਆਰ ਕੀਤੇ ਜਾਣੇ ਹਨ ਤਾਂ ਕਿ ਸਭ ਲਈ ਮਕਾਨ ਦਾ ਟੀਚਾ ਪੂਰਾ ਹੋ ਸਕੇ।


    ਗਲੋਬਲ ਹਾਊਸਿੰਗ ਕੰਸਟ੍ਰਕਸ਼ਨ ਟੈਕਨੋਲੋਜੀ ਚੈਲੰਜ (ਜੀਐੱਸਸੀਟੀਸੀ) ਇੱਕ ਵੱਡਾ ਪ੍ਰੋਗਰਾਮ ਹੈ ਜਿਸ ਦੀ ਸ਼ੁਰੂਆਤ ਨਵੀਆਂ ਉਸਾਰੀ ਟੈਕਨੋਲੋਜੀਆਂ, ਜੋ ਕਿ ਅਪਣਾਉਣਯੋਗ, ਨਿਰੰਤਰ ਜਾਰੀ ਰਹਿਣ ਯੋਗ, ਘੱਟ ਖਰਚੇ ਵਾਲੀਆਂ ਹੋਣ ਅਤੇ ਵੱਡੇ ਪੱਧਰ ਉੱਤੇ ਕਿਫ਼ਾਇਤੀ ਮਕਾਨ ਤੇਜ਼ੀ ਨਾਲ ਮੁਹੱਈਆ ਕਰਵਾ ਸਕਣ, ਲਈ ਹੈ। ਉਨ੍ਹਾਂ ਕਿਹਾ ਕਿ ਅਗਲੇ ਪੰਜ ਸਾਲਾਂ ਵਿੱਚ ਭਾਵ 2022 ਤੱਕ ਅਸੀਂ ਕਿਫ਼ਾਇਤੀ ਮਕਾਨ ਉਸਾਰੀ ਕਾਰਵਾਈ ਉੱਤੇ ਅਮਲ ਹੁੰਦਾ ਦੇਖਾਂਗੇ ਅਤੇ ਹਰ ਵਿਅਕਤੀ, ਜਿਨ੍ਹਾਂ ਵਿੱਚੋਂ ਕਈ ਲੰਬੇ ਸਮੇਂ ਤੋਂ ਨਜ਼ਰਅੰਦਾਜ਼ ਹੁੰਦੇ ਆ ਰਹੇ ਸਨ, ਨੂੰ ਇਸ ਦਾ ਲਾਭ ਮਿਲੇਗਾ।

    
    
    (Release ID: 1519242) Visitor Counter : 1