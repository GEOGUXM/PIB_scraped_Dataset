      ਵਿਗਿਆਨ ਤੇ ਤਕਨਾਲੋਜੀ ਮੰਤਰਾਲਾ

      ਰਾਸ਼ਟਰੀ ਵਿਗਿਆਨ ਦਿਵਸ 2018 ਦੇ ਬਾਰੇ
      Posted On: 27 FEB 2018 5:21PM by PIB Chandigarh


    A Curtain Raiser on National Science Day 2018


    ਰਾਸ਼ਟਰੀ ਵਿਗਿਆਨ ਦਿਵਸ 2018 ਦੇ ਬਾਰੇ


    ਰਾਸ਼ਟਰੀ ਵਿਗਿਆਨ ਦਿਵਸ (ਐੱਨਐੱਸਡੀ) ਹਰ ਸਾਲ 28 ਫਰਵਰੀ ਨੂੰ ਮਨਾਇਆ ਜਾਂਦਾ ਹੈ। ਇਸ ਸਾਲ ਵੀ ਇਸ ਦਿਵਸ ਨੂੰ ਮਨਾਉਣ ਲਈ ਸਾਇੰਸ ਅਤੇ ਟੈਕਨੋਲੋਜੀ ਵਿਭਾਗ ਵੱਲੋਂ ਇੱਕ ਸਮਾਗਮ ਦਾ ਆਯੋਜਨ ਕੀਤ ਜਾ ਰਿਹਾ ਹੈ। ਕੇਂਦਰੀ ਸਾਇੰਸ ਅਤੇ ਟੈਕਨੋਲੋਜੀ (ਐੱਸਐੱਡਟੀ), ਭੂ-ਵਿਗਿਆਨ (ਈਐੱਸ) ਅਤੇ ਵਾਤਾਵਰਣ, ਜੰਗਲਾਤ ਤੇ ਜਲਵਾਯੂ ਪਰਿਵਰਤਨ (ਈਐੱਫਸੀਸੀ) ਮੰਤਰੀ ਡਾ. ਹਰਸ਼ ਵਰਧਨ ਟੈਕਨੋਲੋਜੀ ਭਵਨ ਵਿਖੇ ਹੋ ਰਹੇ ਰਾਸ਼ਟਰੀ ਸਮਾਰੋਹ ਦੇ ਮੁੱਖ ਮਹਿਮਾਨ ਹੋਣਗੇ ਅਤੇ ਸਾਇੰਸ ਤੇ ਟੈਕਨੋਲੋਜੀ ਅਤੇ ਭੂ-ਵਿਗਿਆਨ ਰਾਜ ਮੰਤਰੀ ਸ਼੍ਰੀ ਵਾਈ.ਐੱਸ.ਚੌਧਰੀ ਸਮਾਗਮ ਦੀ ਪ੍ਰਧਾਨਗੀ ਕਰਨਗੇ। ਇਸ ਮੌਕੇ `ਤੇ ਸਾਲ 2017 ਲਈ ਸਾਇੰਸ ਅਤੇ ਟੈਕਨੋਲੋਜੀ ਦੇ ਸੰਚਾਰ ਅਤੇ ਵਿਗਿਆਨਕ ਮਿਜ਼ਾਜ ਨੂੰ ਪ੍ਰੋਤਸਾਹਿਤ ਕਰਨ ਵਿੱਚ ਸ਼ਾਨਦਾਰ ਯੋਗਦਾਨ ਪਾਉਣ ਲਈ ਪੁਰਸਕਾਰ ਜੇਤੂਆਂ ਨੂੰ ਰਾਸ਼ਟਰੀ ਪੁਰਸਕਾਰ ਵੀ ਪ੍ਰਦਾਨ ਕੀਤੇ ਜਾਣਗੇ।


    ਰਾਸ਼ਟਰੀ ਵਿਗਿਆਨ ਦਿਵਸ (ਐੱਨਐੱਸਡੀ) 28 ਫਰਵਰੀ ਨੂੰ `ਰਮਨ ਪ੍ਰਭਾਵ` ਖੋਜ ਦੀ ਯਾਦ ਵਿੱਚ ਮਨਾਇਆ ਜਾਦਾ ਹੈ ਜਿਸ ਕਰਕੇ ਸਰ ਸੀ.ਵੀ.ਰਮਨ ਨੇ ਨੋਬਲ ਪੁਰਸਕਾਰ ਜਿੱਤਿਆ ਸੀ । ਰਾਸ਼ਟਰੀ ਵਿਗਿਆਨ ਦਿਵਸ 2018 ਦਾ ਵਿਸ਼ਾ ਹੈ "ਟਿਕਾਊ ਭਵਿੱਖ ਲਈ ਵਿਗਿਆਨ ਅਤੇ ਟੈਕਨੋਲੋਜੀ" , ਜੋ ਕਿ ਵਿਗਿਆਨਕ ਮੁੱਦਿਆਂ ਵਿੱਚ ਜਨਤਕ ਸ਼ਮੂਲੀਅਤ ਨੂੰ ਵਧਾਉਣ ਦੇ ਉਦੇਸ਼ ਨਾਲ ਚੁਣਿਆ ਗਿਆ ਹੈ।


    ਵਿਗਿਆਨ ਪ੍ਰਸਾਰ ਤੇ ਸੰਚਾਰ ਦੇ ਖੇਤਰ ਵਿੱਚ ਸ਼ਾਨਦਾਰ ਪ੍ਰਜਤਨਾਂ ਨੂੰ ਉਤਸ਼ਾਹਤ ਕਰਨ ਲਈ, ਮਾਨਤਾ ਦੇਣ ਲਈ ਅਤੇ ਵਿਗਿਆਨਕ ਮਿਜ਼ਾਜ ਵਧਾਉਣ ਲਈ 1987 ਵਿੱਚ ਵਿਗਿਆਨ ਅਤੇ ਟੈਕਨੋਲੋਜੀ ਵਿਭਾਗ ਨੇ ਰਾਸ਼ਟਰੀ ਪੁਰਸਕਾਰਾਂ ਦੀ ਸ਼ੁਰੂਆਤ ਕੀਤੀ ਸੀ। ਸਾਲ 2017 ਵਾਸਤੇ ਵਿਗਿਆਨ ਅਤੇ ਟੈਕਨੋਲੋਜੀ ਸੰਚਾਰ ਵਿੱਚ ਸ਼ਾਨਦਾਰ ਪ੍ਰਜਤਨਾਂ ਲਈ ਪੰਜਾਬ ਦੇ ਡਾਂ. ਰਘਬੀਰ ਸਿੰਘ ਖਾਂਡਪੁਰ ਨੂੰ ਰਾਸ਼ਟਰੀ ਪੁਰਸਕਾਰ ਲਈ ਚੁਣਿਆ ਗਿਆ ਹੈ। ਇਸ ਪੁਰਸਕਾਰ ਵਿੱਚ 2,00,000 ਰੁਪਏ (ਦੋ ਲੱਖ ਰੁਪਏ), ਇੱਕ ਮੋਮੈਂਟੋ ਤੇ ਇੱਕ ਪ੍ਰਮਾਣ ਪੱਤਰ ਸ਼ਾਮਲ ਹਨ।
    ਰਾਸ਼ਟਰੀ ਵਿਗਿਆਨ ਦਿਵਸ `ਤੇ ਸਾਲ 2017 ਵਾਸਤੇ ਇੱਕ ਹੋਰ ਪ੍ਰਤਿਸ਼ਠਤ ਪੁਰਸਕਾਰ, `ਵਿਗਿਆਨ ਅਤੇ ਟੈਕਨੋਲੋਜੀ ਰਾਹੀਂ ਮਹਿਲਾ ਵਿਕਾਸ ਰਾਸ਼ਟਰੀ ਪੁਰਸਕਾਰ ` ਉਡੀਸ਼ਾ ਦੇ ਸੋਸ਼ਿਓ ਕਲਚਰਲ ਡਵੈਲਪਮੈਂਟ ਸੈਂਟਰ, ਜਗਤਸਿੰਘਪੁਰ ਵਿਖੇ ਪ੍ਰਦਾਨ ਕੀਤਾ ਜਾ ਰਿਹਾ ਹੈ। ਇਸ ਵਿੱਚ 15 ਲੱਖ ਰੁਪਏ, ਇੱਕ ਸਮਰਿਤੀ ਚਿੰਨ੍ਹ ਅਤੇ ਇੱਕ ਪ੍ਰਮਾਣ ਪੱਤਰ ਸ਼ਾਮਲ ਹਨ।


    ***

    
    
    (Release ID: 1521922) Visitor Counter : 2