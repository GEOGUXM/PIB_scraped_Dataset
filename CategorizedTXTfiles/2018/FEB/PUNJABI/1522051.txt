      ਰਾਸ਼ਟਰਪਤੀ ਸਕੱਤਰੇਤ

      ਭਾਰਤ ਦੇ ਰਾਸ਼ਟਰਪਤੀ ਸ਼੍ਰੀ ਰਾਮ ਨਾਥ ਕੋਵਿੰਦ ਅੱਜ (28, ਫਰਵਰੀ, 2018) ਦਾ ਮੇਹਰ ਚੰਦ ਮਹਾਜਨ ਡੀ.ਏ.ਵੀ ਕਾਲਜ ਫ਼ਾਰ ਵਿਮਨ ਚੰਡੀਗੜ੍ਹ ਦੇ ਗੋਲਡਨ ਜੁਬਲੀ ਸਮਾਰੋਹ ਨੂੰ ਸੰਬੋਧਨ ਕੀਤਾ
      Posted On: 28 FEB 2018 4:57PM by PIB Chandigarh


    President of India addresses Golden Jubilee celebrations of M.C. Mahajan D.A.V. College for Women, Chandigarh


    ਭਾਰਤ ਦੇ ਰਾਸ਼ਟਰਪਤੀ ਸ਼੍ਰੀ ਰਾਮ ਨਾਥ ਕੋਵਿੰਦ ਅੱਜ (28, ਫਰਵਰੀ, 2018) ਦਾ ਮੇਹਰ ਚੰਦ ਮਹਾਜਨ ਡੀ.ਏ.ਵੀ ਕਾਲਜ ਫ਼ਾਰ ਵਿਮਨ ਚੰਡੀਗੜ੍ਹ ਦੇ ਗੋਲਡਨ ਜੁਬਲੀ ਸਮਾਰੋਹ ਨੂੰ ਸੰਬੋਧਨ ਕੀਤਾ


    ਭਾਰਤ ਦੇ ਰਾਸ਼ਟਰਪਤੀ ਸ਼੍ਰੀ ਰਾਮ ਨਾਥ ਕੋਵਿੰਦ ਨੇ ਅੱਜ (28 ਫਰਵਰੀ, 2018) ਮੇਹਰ ਚੰਦ ਮਹਾਜਨ ਡੀ.ਏ.ਵੀ ਕਾਲਜ ਫਾਰ ਵਿਮਨ ਦੇ ਗੋਲਡਨ ਜੁਬਲੀ ਸਮਾਰੋਹ ਨੂੰ ਸੰਬੋਧਨ ਕੀਤਾ ਅਤੇ ਇਸ ਦੀ ਸ਼ੋਭਾ ਵਧਾਈ। ਇਸ ਮੌਕੇ ‘ਤੇ ਬੋਲਦਿਆਂ, ਰਾਸ਼ਟਰਪਤੀ ਨੇ ਕਿਹਾ ਕਿ ਉਹ ਮੇਹਰ ਚੰਦ ਮਹਾਜਨ ਡੀ.ਏ.ਵੀ ਕਾਲਜ ਫਾਰ ਵਿਮਨ ਦੇ ਗੋਲਡਨ ਜੁਬਲੀ ਸਮਾਰੋਹ ਵਿੱਚ ਆ ਕੇ ਬਹੁਤ ਖੁਸ਼ ਹਨ। ਮਹਾਨ ਸਮਾਜ ਸੁਧਾਰਕ ਸੁਆਮੀ ਦਇਆਨੰਦ ਸਰਸਵਤੀ ਅਤੇ ਭਾਰਤ ਦੇ ਸਾਬਕਾ ਮੁੱਖ ਜੱਜ ਸਵਰਗਵਾਸੀ ਮੇਹਰ ਚੰਦ ਮਹਾਜਨ ਦੀ ਵਿਜ਼ਨ ਤੋਂ ਪ੍ਰੇਰਿਤ ਇਹ ਕਾਲਜ ਮਹਿਲਾ ਸਿੱਖਿਆ ਦੇ ਖੇਤਰ ਵਿੱਚ ਮਹੱਤਵਪੂਰਨ ਭੂਮਿਕਾ ਨਿਭਾ ਰਿਹਾ ਹੈ। ਪਿਛਲੇ ਪੰਜ ਦਹਾਕਿਆਂ ਵਿੱਚ ਮੇਹਰ ਚੰਦ ਮਹਾਜਨ ਡੀਏਵੀ ਕਾਲਜ ਨੇ ਉੱਤਰ ਭਾਰਤ ਵਿੱਚ ਮਹਿਲਾ ਸਿੱਖਿਆ ਨੂੰ ਬਹੁਤ ਵੱਜਾ ਯੋਗਦਾਨ ਦਿੱਤਾ ਹੈ। ਰਾਸ਼ਟਰਪਤੀ ਨੇ ਆਸ ਪ੍ਰਗਟ ਕੀਤੀ ਕਿ ਇਹ ਕਾਲਜ ਖੇਤਰ ਵਿੱਚ ਇੱਕਤ ਮਿਸਾਲ ਬਣਿਆ ਰਹੇਗਾ ਅਤੇ ਆਉਣ ਵਾਲੇ 50 ਸਾਲਾਂ ਵਿੱਚ ਹੋਰ ਜ਼ਿਆਦਾ ਪ੍ਰਸਿੱਧੀ ਹਾਸਲ ਕਰੇਗਾ। ਰਾਸ਼ਟਰਪਤੀ ਨੇ ਚੰਡੀਗੜ੍ਹ ਨੂੰ ਭਾਰਤ ਦਾ ਪਹਿਲਾ ਯੋਜਨਾਬੱਧ ਸ਼ਹਿਰ ਕਹਿ ਕੇ ਨਿਵਾਜਿਆ । ਉਨ੍ਹਾਂ ਕਿਹਾ ਕਿ ਇਹ ਸਾਜੇ ਦੇਸ਼ ਦੀ ਸ਼ਹਿਰੀ ਯੋਜਨਾਬੰਦੀ ਲਈ ਉਦਾਹਰਣ ਪੇਸ਼ ਕਰਦਾ ਹੈ। ਇਹ ਸ਼ਹਿਰ ‘ਗਰੀਨ ਇੰਡੀਆ’, ‘ਸਵੱਛ ਭਾਰਤ’ ਅਤੇ ‘ਸਵੱਸਥ ਭਾਰਤ’ ਦਾ ਪ੍ਰਤੀਕ ਹੈ। ਉਨ੍ਹਾਂ ਨੇ ਚੰਡੀਗੜ੍ਹ ਦੇ ਨਾਗਰਿਕਾਂ ਅਤੇ ਪ੍ਰਸ਼ਾਸਕਾਂ ਨੂੰ ਉਨ੍ਹਾਂ ਦੇ ਯੋਗਦਾਨ ਲਈ ਵਧਾਈ ਦਿੱਤੀ।


    Click here for President speech


    ਮੇਹਰ ਚੰਦ ਮਹਾਜਨ, ਡੀਏਵੀ ਮਹਿਲਾ ਕਾਲਜ ਦੇ ਗੋਲਡਨ ਜੁਬਲੀ ਸਮਾਰੋਹ ਵਿੱਚ ਪ੍ਰਮੁੱਖ ਤੌਰ ‘ਤੇ ਹਾਜਰ :

      * ਪੰਜਾਬ ਦੇ ਰਾਜਪਾਲ ਅਤੇ ਚੰਡੀਗੜ੍ਹ ਦੇ ਪ੍ਰਸ਼ਾਸਕ, ਸ਼੍ਰੀ ਵੀ ਪੀ ਸਿੰਘ ਬਦਨੌਰ ਜੀ,
      * ਹਰਿਆਣਾ ਦੇ ਰਾਜਪਾਲ ਸ਼੍ਰੀ ਕਪਤਾਨ ਸਿੰਘ ਸੋਲੰਕੀ ਜੀ,
      * ਹਿਮਾਚਲ ਪ੍ਰਦੇਸ਼ ਦੇ ਰਾਜਪਾਲ ਆਚਾਰਯ ਦੇਵ ਵਰਤ ਜੀ,
      * ਚੰਡੀਗੜ੍ਹ ਦੀ ਸਾਂਸਦ ਸ਼੍ਰੀਮਤੀ ਕਿਰਨ ਖੇਰ,
      * ਡੀਏਵੀ ਕਾਲਜ ਦੀ ਕੇਂਦਰੀ ਪ੍ਰਬੰਧ ਕਮੇਟੀ ਦੇ ਪ੍ਰਮੁੱਖ ਡਾ ਪੂਨਮ ਸੂਰੀ,
      * ਪ੍ਰਿੰਸੀਪਲ ਡਾਕਟਰ ਨਿਸ਼ਾ ਭਾਰਗਵ,
      * ਸਿੱਖਿਅਕ-ਗਣ, ਅਧਿਕਾਰੀ-ਗਣ, ਅਤਿਥੀ-ਗਣ, ਅਭਿਭਾਵਕੋ ਅਤੇ ਪਿਆਰੇ ਵਿਦਿਆਰਥੀਓ/ਬੱਚਿਓ,

     1. ‘ਐੱਮਸੀਐੱਮ – ਡੀਏਵੀ ਮਹਿਲਾ ਕਾਲਜ’ ਦੇ ਗੋਲਡਨ ਜੁਬਲੀ ਸਮਾਰੋਹ ਵਿੱਚ ਆ ਕੇ ਮੈਨੂੰ ਬਹੁਤ ਪ੍ਰਸੰਨਤਾ ਹੋ ਰਹੀ ਹੈ। ਮਹਾਨ ਸਮਾਜ ਸੁਧਾਰਕ ਸੁਆਮੀ ਦਯਾਨੰਦ ਸਰਸਵਤੀ ਦੀ ਪ੍ਰੇਰਣਾ ਅਤੇ ਸਰਵਉੱਚ ਅਦਾਲਤ ਦੇ ਸਾਬਕਾ ਚੀਫ਼ ਜਸਟਿਸ ਸਵਰਗੀ ਮਿਹਰ ਚੰਦ ਮਹਾਜਨ ਦੇ ਸਹਿਯੋਗ ਨਾਲ ਸਥਾਪਤ ਇਹ ਕਾਲਜ, ਬੇਟੀਆ ਦੀ ਸਿੱਖਿਆ ਦੇ ਖੇਤਰ ਵਿੱਚ ਮਹੱਤਵਪੂਰਨ ਭੂਮਿਕਾ ਨਿਭਾ ਰਿਹਾ ਹੈ। ਅੱਜ ਦਾ ਦਿਨ ਇਸ ਕਾਲਜ ਦੇ ਸੰਸਥਾਪਕ ਪ੍ਰਿੰਸੀਪਲ ਸ਼੍ਰੀਮਤੀ ਸ਼ਕੁੰਤਲਾ ਰਾਏ ਅਤੇ ਸ਼੍ਰੀਮਤੀ ਸਨੇਹ ਮਹਾਜਨ ਦੀਆਂ ਸੇਵਾਵਾਂ ਨੂੰ ਵੀ ਯਾਦ ਕਰਨ ਦਾ ਦਿਨ ਹੈ। ਇਸ ਅਵਸਰ ‘ਤੇ ਮੈਂ ਕਾਲਜ ਦੀ ਪ੍ਰਬੰਧ ਕਮੇਟੀ, ਪ੍ਰਿੰਸੀਪਲ, ਫੈਕਲਟੀ-ਮੈਂਬਰਾਂ, ਸਟਾਫ ਦੇ ਮੈਂਬਰਾਂ, ਸਾਬਕਾ ਅਧਿਆਪਕਾ ਦੇ ਨਾਲ-ਨਾਲ ਵਰਤਮਾਨ ਅਤੇ ਸਾਬਕਾ ਵਿਦਿਆਰਥੀਆਂ ਨੂੰ ਵੀ ਵਧਾਈ ਦਿੰਦਾ ਹਾਂ।

     2. ਭਾਰਤ ਦੇ ਰਾਸ਼ਟਰਪਤੀ ਵਜੋਂ ਜ਼ਿੰਮੇਵਾਰੀ ਸੰਭਾਲਣ ਤੋਂ ਬਾਅਦ Le Corbusier ਵੱਲੋਂ ਡਿਜ਼ਾਈਨ ਕੀਤੇ ਗਏ ਇਸ ਸ਼ਹਿਰ ਵਿੱਚ ਮੇਰੀ ਇਹ ਪਹਿਲੀ ਯਾਤਰਾ ਹੈ। ਚੰਡੀਗੜ੍ਹ, ਅਜ਼ਾਦ ਭਾਰਤ ਦੀ ਪਹਿਲੀ Planned City ਹੈ। ਨਗਰ ਨਿਯੋਜਨ ਦੇ ਮਾਮਲੇ ਵਿੱਚ ਚੰਡੀਗੜ੍ਹ ਇੱਕ ਉਦਾਹਰਣ ਪੇਸ਼ ਕਰਦਾ ਹੈ। ਇਹ, ‘ਹਰਿਤ ਭਾਰਤ’, ‘ਸਵੱਛ ਭਾਰਤ’ ਅਤੇ ‘ਸਵੱਸਥ ਭਾਰਤ’ ਦੀ ਮਿਸਾਲ ਹੈ। ਇਸ ਦੇ ਵਰਤਮਾਨ ਸਰੂਪ ਵਿੱਚ ਇੱਥੋਂ ਦੇ ਨਾਗਰਿਕਾਂ ਦਾ ਵਡਮੁੱਲਾ ਯੋਗਦਾਨ ਹੈ। ਇੱਥੋਂ ਦੇ ਜਾਗਰੂਕ ਨਾਗਰਿਕਾਂ ਅਤੇ ਪ੍ਰਸ਼ਾਸਕਾਂ ਦੇ ਯੋਗਦਾਨ ਲਈ ਮੈਂ ਉਨ੍ਹਾਂ ਨੂੰ ਵਧਾਈ ਦਿੰਦਾ ਹਾਂ।
     3. ਇਸ ਸ਼ਹਿਰ ਨੇ Recycling ਦੇ ਖੇਤਰ ਵਿੱਚ ਜ਼ਿਕਰਯੋਗ ਪਹਿਲ ਕੀਤੀ ਹੈ ਜਿਸ ਦੀ ਮਿਸਾਲ ਹੈ – ‘ਨੇਕਚੰਦ ਦਾ ਰਾਕ ਗਾਰਡਨ’ ਇਸ ਦੇ ਪਿੱਛੇ ਇਸ ਨਗਰ ਦੇ ਯੋਜਨਾਕਾਰਾਂ ਦੀ ਦੂਰ-ਦ੍ਰਿਸ਼ਟੀ ਦਾ ਯੋਗਦਾਨ ਹੈ। ਸ਼ੁਰੂਆਤ ਤੋਂ ਹੀ ਇੱਥੇ ਰੀ-ਸਾਈਕਲਿੰਗ, ਰੀ-ਯੂਜ਼, ਰੀ-ਜੁਵੀਨੇਸ਼ਨ ‘ਤੇ ਧਿਆਨ ਦਿੱਤਾ ਗਿਆ ਹੈ। ਸ਼ਹਿਰਾਂ ਵਿੱਚ ਪੈਦਾ ਹੋ ਰਹੇ ਕਚਰੇ ਦਾ, ਬਚੀਆਂ-ਖੁਚੀਆਂ ਚੀਜ਼ਾਂ ਦਾ Industrial Waste ਦਾ ਅਤੇ Renewable energy ਦਾ ਉਪਯੋਗ ਕਰਨ ਵਿੱਚ ਵੀ ਚੰਡੀਗੜ੍ਹ ਨੇ ਪਹਿਲ ਕੀਤੀ ਹੈ।
     4. ਇਹ ਕਾਲਜ, ‘ਦਯਾਨੰਦ ਐਂਗਲੋ-ਵੈਦਿਕ’ ਸਿੱਖਿਆ ਸੰਸਥਾਨਾਂ ਵਿੱਚੋਂ ਇੱਕ ਹੈ। ਸੁਆਮੀ ਦਯਾਨੰਦ ਸਰਸਵਤੀ ਨੇ ਉੱਨੀਵੀਂ ਸਦੀ ਵਿੱਚ ਹੀ ਇਹ ਸਮਝ ਲਿਆ ਸੀ ਕਿ ਸਿੱਖਿਆ ਅਤੇ ਸਮਾਜਿਕ ਸੁਧਾਰ, ਕਿਸੇ ਸਮਾਜ ਨੂੰ ਪ੍ਰਗਤੀ ਦੇ ਮਾਰਗ ‘ਤੇ ਲੈ ਜਾਣ ਦੇ ਸਮਰੱਥ ਸਾਧਨ ਹਨ। ਸਮਾਜਿਕ ਸੁਧਾਰ ਲਈ ਉਨ੍ਹਾਂ ਨੇ ‘ਆਰੀਆ ਸਮਾਜ’ ਦੀ ਸਥਾਪਨਾ ਕੀਤੀ। ‘ਆਰੀਆ ਸਮਾਜ’ ਭਾਵ ਕਿ ‘ਆਚਰਣ’ ਨਾਲ, ‘ਵਿਚਾਰ’ ਨਾਲ ਸ਼੍ਰੇਸ਼ਠ ਜਨਾਂ ਦਾ ਸਮਾਜ। ਉਹ ਮਹਿਲਾ ਸਸ਼ਕਤੀਕਰਨ ਨੂੰ ਬਹੁਤ ਮਹੱਤਵ ਦਿੰਦੇ ਸਨ। ਇਸੇ ਲਈ ਉਨ੍ਹਾਂ ਨੇ ਬੇਟੀਆਂ ਦੀ ਸਿੱਖਿਆ ਲਈ ‘ਕੰਨਿਆ ਵਿੱਦਿਆਲਿਆਂ’ ਦੀ ਸਥਾਪਨਾ ਕੀਤੀ। ਇਹੀ ਵਿੱਦਿਆਲਿਆ ਅੱਗੇ ਚਲ ਕੇ ‘ਡੀਏਵੀ’ ਸਿੱਖਿਆ ਸੰਸਥਾਨਾਂ ਦਾ ਅਧਾਰ ਬਣੇ। ਡੀਏਵੀ ਦੀ ਸਿੱਖਿਆ-ਪੱਧਤੀ ਵਿੱਚ ਵਿਰਾਸਤ ਅਤੇ ਆਧੁਨਿਕਤਾ ਦਾ, ਗਿਆਨ ਅਤੇ ਵਿਗਿਆਨ ਦਾ, ਅੰਗਰੇਜ਼ੀ ਅਤੇ ਹਿੰਦੀ ਦਾ, ਭਾਰਤੀ ਗਿਆਨ ਪਰੰਪਰਾ ਅਤੇ ਪੱਛਮੀ ਵਿਗਿਆਨਕ ਦ੍ਰਿਸ਼ਟੀਕੋਣ ਦਾ ਅਦਭੁਤ ਮਿਸ਼ਰਣ ਹੈ। ਇਸੇ ਸਿੱਖਿਆ ਪੱਧਤੀ ਨੇ ਸਾਬਕਾ ਪ੍ਰਧਾਨ ਮੰਤਰੀ ਅਤੇ ਭਾਰਤ ਰਤਨ ਸ਼੍ਰੀ ਅਟਲ ਬਿਹਾਰੀ ਵਾਜਪੇਈ ਵਰਗੀ ਪ੍ਰਤਿਭਾਵਾਨ ਸ਼ਖ਼ਸੀਅਤ ਦੇਸ਼ ਨੂੰ ਦਿੱਤੀ ਹੈ। (Pause) । ਮੈਂ ਵੀ ਕਾਨਪੁਰ ਦੇ ਡੀਏਵੀ ਕਾਲਜ ਵਿੱਚ ਸਿੱਖਿਆ ਪ੍ਰਾਪਤ ਕੀਤੀ ਹੈ।

    ਦੇਵੀਓ ਅਤੇ ਸੱਜਣੋਂ !

     1. ਕਿਸੇ ਸਮਾਜ ਦਾ ਵਿਕਾਸ ਸਹੀ ਅਰਥਾਂ ਵਿੱਚ ਤਾਂ ਹੀ ਹੁੰਦਾ ਹੈ ਜਦੋਂ ਉਸ ਸਮਾਜ ਦੀਆਂ ਔਰਤਾਂ ਸਸ਼ਕਤ ਹੋਣ ਅਤੇ ਸਿੱਖਿਅਤ ਹੋਣ। ਇੱਕ ਸਿੱਖਿਅਤ ਬੇਟੀ ਘੱਟ ਤੋਂ ਘੱਟ ਦੋ ਪਰਿਵਾਰਾਂ ਨੂੰ ਸਿੱਖਿਆ ਅਤੇ ਗਿਆਨ ਦੇ ਮਹੱਤਵ ਤੋਂ ਜਾਣੂ ਕਰਵਾਉਂਦੀ ਹੈ। ਉਹ ਆਪਣੇ ਪਰਿਵਾਰ ਦੇ ਭਵਿੱਖ ਦੀ ਬਿਹਤਰ ਦੇਖ-ਭਾਲ ਕਰਦੀ ਹੈ ਅਤੇ ਭਾਵੀ ਪੀੜ੍ਹੀ ਨੂੰ ਸਿੱਖਿਅਤ ਬਣਾਉਂਦੀ ਹੈ।
     2. ਚਾਹੇ ਸੱਭਿਆਚਾਰ ਕਲਾ ਜਾਂ ਖੇਡਾਂ ਦਾ ਖੇਤਰ ਹੋਵੇ, ਜਾਂ ਫਿਰ ਵਪਾਰ ਅਤੇ ਉਦਯੋਗ ਦਾ। ਸਾਡੀਆਂ ਬੇਟੀਆਂ ਨੇ ਦੇਸ਼ ਦਾ ਨਾਮ ਹਰ ਖੇਤਰ ਵਿੱਚ ਰੋਸ਼ਨ ਕੀਤਾ ਹੈ। ਇਸੇ ਕੜੀ ਵਿੱਚ, ਚੰਡੀਗੜ੍ਹ ਦੀ ਵਰਤਮਾਨ ਸਾਂਸਦ ਸ਼੍ਰੀਮਤੀ ਕਿਰਨ ਖੇਰ ਨੇ ਵੀ ਸਿਨੇ-ਜਗਤ ਵਿੱਚ ਆਪਣੀ ਖਾਸ ਪਹਿਚਾਣ ਬਣਾਈ ਹੈ।

    7. ਆਪਣੇ - ਆਪਣੇ ਖੇਤਰਾਂ ਵਿੱਚ ਜ਼ਿਕਰਯੋਗ ਕੰਮ ਕਰਨ ਵਾਲੀਆਂ ਚੰਡੀਗੜ੍ਹ ਦੀਆਂ ਬੇਟੀਆਂ ਦੇ ਨਾਮਾਂ ਦੀ ਇੱਕ ਲੰਬੀ ਸੂਚੀ ਹੈ । ਪਰ , ਜੇਕਰ ਮੈਨੂੰ ਕੇਵਲ ਇੱਕ ਨਾਮ ਲੈਣਾ ਹੋਵੇ ਤਾਂ ਮੈਂ ਨੀਰਜਾ ਭਨੋਟ ਦਾ ਨਾਮ ਲੈਣਾ ਚਾਹਾਂਗਾ । 1986 ਵਿੱਚ ਆਪਣੀ ਬਹਾਦਰੀ ਨਾਲ ਆਤੰਕਵਾਦੀਆਂ ਦੇ ਮਨਸੂਬਿਆਂ ਨੂੰ ਵਿਫਲ ਕਰਦੇ ਹੋਏ ਨੀਰਜਾ ਨੇ 359 ਹਵਾਈ ਯਾਤਰੀਆਂ ਦੀਆਂ ਜਾਨਾਂ ਬਚਾਈਆਂ । ਆਪਣੀ ਜਾਨ ਦੇ ਕੇ ਦੂਸਰਿਆਂ ਦੀ ਜਾਨ ਬਚਾਉਣ ਵਾਲੀ ਅਜਿਹੀ ਬਹਾਦਰ ਬੇਟੀ ’ ਤੇ ਚੰਡੀਗੜ੍ਹ ਨੂੰ ਹੀ ਨਹੀਂ , ਪੂਰੇ ਦੇਸ਼ ਨੂੰ ਨਾਜ਼ ਹੈ ।


    8. ਪੜ੍ਹ - ਲਿਖ ਕੇ ਬੇਟੀਆਂ , ਅੱਜ ਨੌਕਰੀਆਂ ਵਿੱਚ ਆਪਣੇ ਕੌਸ਼ਲ ਦਾ ਪ੍ਰਯੋਗ ਕਰ ਰਹੀਆਂ ਹਨ , ਹਾਲਾਂਕਿ ਸੰਗਿਠਤ ਖੇਤਰ ਵਿੱਚ ਉਨ੍ਹਾਂ ਦਾ ਪ੍ਰਤੀਸ਼ਤ ਘੱਟ ਹੈ । ਇਹ ਸਮਾਂ ਟੈਕਨੋਲੋਜੀ ਦਾ , Artificial Intelligence ਦਾ ਅਤੇ ਸਰਵਿਸ ਸੈਕਟਰ ਦਾ ਸਮਾਂ ਹੈ । ਚੰਡੀਗੜ੍ਹ ਵਿੱਚ ਆਈਟੀ ਅਤੇ ਟੈਕਨੋਲੋਜੀ ਦੇ ਵਿਕਾਸ ਲਈ ਟੈਕਨੋਲੋਜੀ ਪਾਰਕ ਬਣਾਇਆ ਗਿਆ ਹੈ । ਆਈਟੀ ਖੇਤਰ ਵਿੱਚ ਬੇਟੀਆਂ ਦੀ ਸੰਖਿਆ ਪਿਛਲੇ ਸਾਲਾਂ ਵਿੱਚ ਕਾਫੀ ਵਧੀ ਹੈ । ਇਸੇ ਪ੍ਰਕਾਰ ਉੱਚਤਮ ਸਿੱਖਿਆ ਵਿੱਚ ਬਾਲੜੀਆਂ ਦਾ ਨਾਮਕਰਨ 2015-16 ਵਿੱਚ ਲਗਭਗ 46 ਪ੍ਰਤੀਸ਼ਤ ਤੱਕ ਹੋ ਗਿਆ ਹੈ , ਲੇਕਿਨ ਟੈਕਨੋਲੋਜੀ ਅਤੇ ਇੰਜੀਨੀਅਰਿੰਗ ਜਿਹੇ ਖੇਤਰਾਂ ਵਿੱਚ ਉਨ੍ਹਾਂ ਦਾ ਪ੍ਰਤੀਸ਼ਤ ਹੁਣ ਵੀ ਘੱਟ ਹੈ । ਮੈਨੂੰ ਉਮੀਦ ਹੈ ਕਿ ਇਸ ਕਾਲਜ ਜਿਹੇ ਸੰਸਥਾਨਾਂ ਅਤੇ ਸਮਾਜ ਦੇ ਸੰਯੁਕਤ ਯਤਨਾਂ ਨਾਲ ਇਨ੍ਹਾਂ ਖੇਤਰਾਂ ਵਿੱਚ ਵੀ ਸਾਡੀਆਂ ਬੇਟੀਆਂ ਅੱਗੇ ਵਧਣਗੀਆਂ ।


    ਪਿਆਰੇ ਵਿਦਿਆਰਥੀਓ ,


    9. ਇਹ ਜ਼ੂਰਰੀ ਹੈ ਕਿ ਆਪ ਸਭ ਵਿਦਿਆਰਥੀ ਦੇਸ਼ ਅਤੇ ਸਮਾਜ ਦੇ ਪ੍ਰਤੀ ਆਪਣੇ ਕਰਤੱਵਾਂ ਨੂੰ ਸਮਝੋ । ਆਪਣੇ ਨਿਜੀ ਅਤੇ ਪੇਸ਼ੇਵਰ ਜੀਵਨ ਵਿੱਚ ਸੁਮੇਲ ਸਥਾਪਤ ਕਰਦੇ ਹੋਏ ਅੱਗੇ ਵਧੋ । ਇਸ ਸੁਮੇਲ ਦੇ ਬਲ ’ ਤੇ ਹੀ ਅਸੀਂ ਇੱਕ ਵਿਕਸਤ ਰਾਸ਼ਟਰ ਬਣਾ ਸਕਦੇ ਹਾਂ। ਇਸ ਲਈ , ਇਸ ਕਾਲਜ ਦੇ ਹਰ ਵਿਦਿਆਰਥੀ ਦਾ ਇਹ ਯਤਨ ਹੋਣਾ ਚਾਹੀਦਾ ਹੈ ਕਿ ਉਸ ਦੇ ਗਿਆਨ ਦਾ ਉਪਯੋਗ ਦੇਸ਼ ਲਈ ਹੋਵੇ ਅਤੇ ਸਮਾਜ ਦੇ ਗਰੀਬ ਤੋਂ ਗਰੀਬ ਵਿਅਕਤੀ ਦੀ ਬਿਹਤਰੀ ਲਈ ਹੋਵੇ ।


    ਦੇਵੀਓ ਅਤੇ ਸੱਜਣੋ !


    10. ਪੁਰਖ - ਪ੍ਰਧਾਨ ਸਮਾਜ ਵਿੱਚ ਮਹਿਲਾਵਾਂ ਨੂੰ ਜੀਵਨ - ਭਰ , ਹਰ ਕਦਮ ’ ਤੇ ਰੁਕਾਵਟਾਂ ਦਾ ਸਾਹਮਣਾ ਕਰਨਾ ਪੈਂਦਾ ਹੈ । ਇਸ ਸਥਿਤੀ ਤੋਂ ਬਾਹਰ ਕਿਸ ਤਰ੍ਹਾਂ ਨਿਕਲਿਆ ਜਾਵੇ ? ਮੇਰੀ ਸਮਝ ਨਾਲ , ਜੇ ਮਾਤਾ - ਪਿਤਾ ਅਤੇ ਪਰਿਵਾਰਕ ਮੈਂਬਰ ਬੇਟੀਆਂ ਨੂੰ ਖੁੱਲ੍ਹ ਵਿੱਚ ਜੀਣ ਦੀ ਅਜ਼ਾਦੀ ਦੇਣਗੇ ; ਉਨ੍ਹਾਂ ਨੂੰ ਵਿਚਾਰਕ ਅਤੇ ਸਮਾਜਿਕ ਸੁਤੰਤਰਤਾ ਦੇਣਗੇ , ਉਨ੍ਹਾਂ ਨੂੰ ਨਵੇਂ - ਨਵੇਂ ਖੇਤਰਾਂ ਦਾ ਅਨੁਭਵ ਪ੍ਰਾਪਤ ਕਰਨ ਲਈ ਪ੍ਰੋਤਸਾਹਿਤ ਕਰਨਗੇ , ਤਾਂ ਬੇਟੀਆਂ ਦਾ ਆਤਮ - ਵਿਸ਼ਵਾਸ ਵਧੇਗਾ। ਉਹ ਨਵੀਂਆਂ ਬੁਲੰਦੀਆਂ ਨੂੰ ਛੂਹਣਗੀਆਂ । ਹੁਣ ਪਿਛਲੇ ਹਫਤੇ ਫਲਾਇੰਗ ਅਫਸਰ ਅਵਨੀ ਚਤੁਰਵੇਦੀ ਨੇ ਇੱਕਲੇ ਹੀ ਫਾਈਟਰ ਪਲੇਨ ਉਡਾ ਕੇ ਭਾਰਤੀ ਇਤਿਹਾਸ ਵਿੱਚ ਆਪਣਾ ਨਾਮ ਦਰਜ ਕਰਾਇਆ ਹੈ। ਹਰਿਆਣਾ ਦੀ ਫੋਗਾਟ ਭੈਣਾਂ ਨੇ ਵੀ ਇਹੀ ਦਰਸਾਇਆ ਹੈ ਕਿ ਕੋਈ ਵੀ ਖੇਤਰ ਬੇਟੀਆਂ ਲਈ ‘ taboo ’ ਨਹੀਂ ਹੁੰਦਾ। ਪੀ ਵੀ ਸਿੰਧੂ , ਸਾਨੀਆ ਮਿਰਜ਼ਾ , ਸਾਨਿਆ ਨੇਹਵਾਲ ਅਤੇ ਅਰੁਣਾ ਰੈਡੀ ਦੇ ਮਾਤਾ - ਪਿਤਾ ਨੇ ਜੇਕਰ ਉਨ੍ਹਾਂ ਨੂੰ ਅਜ਼ਾਦੀ ਨਾ ਦਿੱਤੀ ਹੁੰਦੀ , exposure ਨਾ ਦਿੱਤਾ ਹੁੰਦਾ ਅਤੇ ਪ੍ਰਤਸਾਹਨ ਨਾ ਦਿੱਤਾ ਹੁੰਦਾ ਤਾਂ ਉਹ ਦੇਸ਼ ਲਈ ਬੜੀ ਕਾਮਯਾਬੀ ਕਿਵੇਂ ਹਾਸਲ ਕਰਦੀਆਂ ?


    11. ਔਰਤਾਂ ’ ਤੇ ਪਰਿਵਾਰ ਦੀਆਂ ਜ਼ਿੰਮੇਵਾਰੀਆਂ ਵੀ ਖੂਬ ਹੁੰਦੀਆਂ ਹਨ। ਲੇਕਿਨ ਇਹ ਜ਼ਿੰਮੇਵਾਰੀਆਂ ਉਨ੍ਹਾਂ ਦੇ ਰਸਤੇ ਦੀਆਂ ਰੁਕਾਵਟਾਂ ਨਹੀਂ ਬਣਨੀਆਂ ਚਾਹੀਦੀਆਂ। ਅਜਿਹੀ ਉਦਾਹਰਣ , ਮਣੀਪੁਰ ਦੀ ਐੱਮਸੀ ਮੈਰੀਕੌਮ ਨੇ ਪੇਸ਼ ਕੀਤੀ । ਉਨ੍ਹਾਂ ਨੇ ਪਰਿਵਾਰਕ ਜੀਵਨ ਵਿੱਚ ਪ੍ਰਵੇਸ਼ ਤੋਂ ਬਾਅਦ ਵੀ ਮੁੱਕੇਬਾਜ਼ੀ ਦੀ ਖੇਡ ਵਿੱਚ ਸ਼ਾਮਲ ਹੋਣ ਅਤੇ ਜਿੱਤਣਾ ਬੰਦ ਨਹੀਂ ਕੀਤਾ। ਉਹ , ਹਰ ਭਾਰਤੀ ਮਹਿਲਾ ਲਈ ਪ੍ਰੇਰਣਾ ਦੀ ਸਰੋਤ ਹੈ।


    12. ਐੱਮਸੀਐੱਮ ਕਾਲਜ ਨੇ ਇਨ੍ਹਾਂ 5 ਦਹਾਕਿਆਂ ਵਿੱਚ ਉੱਤਰ ਭਾਰਤ ਵਿੱਚ ਮਹਿਲਾ ਸਿੱਖਿਆ ਵਿੱਚ ਚੰਗਾ ਯੋਗਦਾਨ ਕੀਤਾ ਹੈ। ਮੈਨੂੰ ਵਿਸ਼ਵਾਸ ਹੈ ਕਿ ਇਸ ਖੇਤਰ ਦੇ ਇੱਕ ਆਦਰਸ਼ ਕਾਲਜ ਵਜੋਂ ਇਹ ਅੱਗੇ ਵੀ ਕੰਮ ਕਰਦਾ ਰਹੇਗਾ। ਉਮੀਦ ਹੈ ਕਿ ਆਉਣ ਵਾਲੇ 50 ਸਾਲਾਂ ਦੇ ਬਾਅਦ ਜਦੋਂ ਇਸ ਕਾਲਜ ਦਾ ਸ਼ਤਾਬਦੀ ਸਮਾਰੋਹ ਮਨਾਇਆ ਜਾਵੇਗਾ , ਤਾਂ ਕਾਲਜ ਦਾ ਨਾਮ , ਭਾਰਤ ਦੇ ਵਿੱਦਿਅਕ ਮਾਨਚਿੱਤਰ ’ ਤੇ ਪ੍ਰਭਾਵਸ਼ਾਲੀ ਰੂਪ ਵਜੋਂ ਅੰਕਿਤ ਹੋਵੇਗਾ। ਐੱਮਸੀਐੱਮ - ਡੀਏਵੀ ਮਹਿਲਾ ਕਾਲਜ ਨਿੱਤ ਨਵੀਂਆਂ ਉੱਚਾਈਆਂ ਹਾਸਲ ਕਰੇ ; ਇਸ ਲਈ ਮੈਂ ਆਪ ਸਭ ਨੂੰ ਆਪਣੀਆਂ ਸ਼ੁਭਕਾਮਨਾਵਾਂ ਦਿੰਦਾ ਹਾਂ ।


    ਧੰਨਵਾਦ ,


    ਜੈ ਹਿੰਦ !


    ***

    
    
    (Release ID: 1522051) Visitor Counter : 6
    
    
    
    
    

2.