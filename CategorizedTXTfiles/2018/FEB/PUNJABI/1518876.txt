      ਵਿੱਤ ਮੰਤਰਾਲਾ

      2017-18 ਦੀ ਮਿਆਦ ਦੌਰਾਨ ਨਿਵੇਸ਼ ਰਾਹੀਂ ਰਿਕਾਰਡ ਇੱਕ ਲੱਖ ਕਰੋੜ ਰੁਪਏ ਜੁਟਾਉਣ ਦੀ ਉਮੀਦ ਹੈ
      Posted On: 01 FEB 2018 12:52PM by PIB Chandigarh


    A record one Lakh Crore Rupees expected to be generated through
    disinvestment during the period 2017-18


    2017-18 ਦੀ ਮਿਆਦ ਦੌਰਾਨ ਨਿਵੇਸ਼ ਰਾਹੀਂ ਰਿਕਾਰਡ ਇੱਕ ਲੱਖ ਕਰੋੜ ਰੁਪਏ ਜੁਟਾਉਣ ਦੀ ਉਮੀਦ ਹੈ


    
    ਬੈਂਕਾਂ ਦੇ ਨਵੀਂ ਪੂੰਜੀ ਉਪਲੱਬਧ ਕਰਵਾਉਣ ਦੇ ਪ੍ਰੋਗਰਾਮ ਨਾਲ ਜਨਤਕ ਖੇਤਰ ਦੇ ਬੈਂਕ 5 ਲੱਖ ਕਰੋੜ ਰੁਪਏ ਵਾਧੂ ਉਧਾਰ ਦੇ ਸਕਣਗੇ । ਸਰਕਾਰ ਨੇ ਫੰਡ ਜੁਟਾਉਣ ਅਤੇ ਬੈਂਕਿੰਗ ਖੇਤਰ ' ਚ ਸੁਧਾਰ ਲਿਆਉਣ ਦੇ ਉਪਾਅ ਸ਼ੁਰੂ ਕੀਤੇ ਹਨ । 2018-19 ਦਾ ਆਮ ਬਜਟ ਪੇਸ਼ ਕਰਦਿਆਂ ਵਿੱਤ ਅਤੇ ਕਾਰਪੋਰੇਟ ਮਾਮਲੇ ਮੰਤਰੀ ਸ੍ਰੀ ਅਰੁਣ ਜੇਟਲੀ ਨੇ ਅੱਜ ਸੰਸਦ ' ਚ ਕਿਹਾ ਕਿ ਸਰਕਾਰ ਨੇ 24 ਕੇਂਦਰੀ ਜਨਤਕ ਖੇਤਰ ਦੇ ਅਦਾਰਿਆਂ ' ਚ ਨੀਤੀਗਤ ਨਿਵੇਸ਼ ਦੀ ਪ੍ਰਕਿਰਿਆ ਸ਼ੁਰੂ ਕੀਤੀ ਹੈ , ਜਿਸ ਵਿੱਚ ਏਅਰ ਇੰਡੀਆ ਦਾ ਨੀਤੀਗਤ ਨਿਜੀਕਰਨ ਸ਼ਾਮਲ ਹੈ ।
    ਫੰਡ ਜੁਟਾਉਣ ਦੀਆਂ ਸਰਕਾਰ ਦੀਆਂ ਕੋਸ਼ਿਸ਼ਾਂ ਦਾ ਜ਼ਿਕਰ ਕਰਦਿਆਂ ਵਿੱਤ ਮੰਤਰੀ ਨੇ ਕਿਹਾ ਕਿ 14,500 ਕਰੋੜ ਰੁਪਏ ਜੁਟਾਉਣ ਲਈ ਸ਼ੁਰੂ ਕੀਤੀ ਗਈ ਐਕਸਚੇਂਜ ਟਰੇਡਿਡ ਫੰਡ ਭਾਰਤ -22 ਸਾਰੇ ਭਾਗਾਂ ' ਚ ਓਵਰ ਸਬਸਕ੍ਰਾਈਬ ਸੀ । ਇਸੇ ਤਰ੍ਹਾਂ ਨਿਵੇਸ਼ ਲਈ 2017-18 ਦੇ ਬਜਟ ਅਨੁਮਾਨ 72,500 ਕਰੋੜ ਰੁਪਏ ਦੇ ਸਰਬ - ਉੱਚ ਪੱਧਰ ' ਤੇ ਕਾਇਮ ਸਨ ਅਤੇ ਉਨ ੍ਹਾਂ ਤੋਂ ਅੰਦਾਜ਼ਨ ਪ੍ਰਾਪਤੀਆਂ ਵੀ 2017-18 ' ਚ ਟੀਚੇ ਤੋਂ ਕਿਤੇ ਵੱਧ 1 ਲੱਖ ਕਰੋੜ ਰੁਪਏ ਤੱਕ ਹੋਣ ਦੀ ਉਮੀਦ ਹੈ । ਵਿੱਤ ਮੰਤਰੀ ਨੇ 2018-19 ਲਈ ਨਿਵੇਸ਼ ਦਾ ਟੀਚਾ ਵੀ 80,000 ਕਰੋੜ ਰੁਪਏ ਰੱਖਿਆ ਹੈ ।
    ਆਪਣੇ ਬਜਟ ਭਾਸ਼ਨ ' ਚ ਵਿੱਤ ਮੰਤਰੀ ਨੇ ਕਿਹਾ ਕਿ ਬੈਂਕਾਂ ਦਾ ਨਵੀਂ ਪੂੰਜੀ ਉ ਪਲੱਬਧ ਕਰਵਾਉਣ ਦਾ ਪ੍ਰੋਗਰਾਮ ਇਸ ਸਾਲ ਜਾਰੀ ਕੀਤੇ ਜਾ ਰਹੇ 80 ਹਜ਼ਾਰ ਕਰੋੜ ਰੁਪਏ ਦੇ ਬੌਂਡਾਂ ਨਾਲ ਸ਼ੁਰੂ ਕੀਤਾ ਗਿਆ ਹੈ । ਇਸ ਨਵੀਂ ਪੂੰਜੀ ਦੀ ਉਪਲੱਬਧਤਾ ਨਾਲ ਜਨਤਕ ਖੇਤਰਾਂ ਦੇ ਬੈਂਕਾਂ ਲਈ 5 ਲੱਖ ਕਰੋੜ ਰੁਪਏ ਦੀ ਵਾਧੂ ਪੂੰਜੀ ਉਧਾਰ ਦੇਣ ਦਾ ਰਸਤਾ ਸਾਫ਼ ਹੋਵੇਗਾ । ਮਜ਼ਬੂਤ ਖੇਤਰੀ ਗ੍ਰਾਮੀਣ ਬੈਂਕਾਂ ਨੂੰ ਬਜ਼ਾਰ ਤੋਂ ਪੂੰਜੀ ਜੁਟਾਉਣ ਦੀ ਇਜਾਜ਼ਤ ਦੇਣ ਦਾ ਮਤਾ ਹੈ , ਤਾਂ ਕਿ ਉਹ ਗ੍ਰਾਮੀਣ ਅਰਥਵਿਵਸਥਾ ' ਚ ਆਪਣੀ ਸਾਖ ਵਧਾ ਸਕਣ ।
    ਭਾਰਤੀ ਰਿਜ਼ਰਵ ਬੈਂਕ ਤੋਂ ਸਰਕਾਰ ਨੂੰ ਆਪਣੀ ਇਕਵਿਟੀ ਤਬਦੀਲ ਕਰਨ ਲਈ ਰਾਸ਼ਟਰੀ ਆਵਾਸ ਬੈਂਕ ਐਕਟ ' ਚ ਸੋਧ ਕੀਤੀ ਜਾ ਰਹੀ ਹੈ । ਭਾਰਤੀ ਡਾਕ ਘਰ ਐਕਟ , ਪ੍ਰੌਵੀਡੈਂਟ ਫੰਡ ਐਕਟ ਅਤੇ ਰਾਸ਼ਟਰੀ ਬਜਟ ਸਰਟੀਫਿਕੇਟ ਐਕਟ ਇਕੱਠੇ ਕੀਤੇ ਜਾ ਰਹੇ ਹਨ ਅਤੇ ਕੁਝ ਵੱਖਰੇ ਲੋਕ ਹਿਤ ਉਪਾਅ ਸ਼ੁਰੂ ਕੀਤੇ ਜਾ ਰਹੇ ਹਨ । ਭਾਰਤੀ ਰਿਜ਼ਰਵ ਬੈਂਕ ਨੂੰ ਵੱਧ ਤਰਲਤਾ ਦੇ ਪ੍ਰਬੰਧ ਕਰਨ ਦੇ ਸਾਧਨ ਪ੍ਰਦਾਨ ਕਰਨ ਅਤੇ ਗੈਰ ਸਮੂਹਿਕ ਡਿਪਾਜ਼ਿਟ ਜਮ੍ਹਾਂ ਸੁਵਿਧਾ ਦੇ ਸੰਸਥਾਗਤੀਕਰਨ ਹਿੱਤ ਲਈ ਭਾਰਤੀ ਰਿਜ਼ਰਵ ਬੈਂਕ ਐਕਟ ਨੂੰ ਸੋਧਿਆ ਜਾ ਰਿਹਾ ਹੈ । ਭਾਰਤੀ ਸਕਿਉਰਿਟੀਜ਼ ਐਂਡ ਐਕਸਚੇਂਜ ਬੋਰਡ ਐਕਟ 1992, ਸਕਿਉਰਟੀਜ਼ ਕੰਟ੍ਰੈਕਟ ( ਰੈਗੂਲੇਸ਼ਨ ) ਐਕਟ 1956 ਅਤੇ ਡਿਪੌਜ਼ੀਟ੍ਰੀਜ ਐਕਟ , 1996 ਨੂੰ ਸੋਧਿਆ ਜਾ ਰਿਹਾ ਹੈ ਤਾਂ ਕਿ ਸਾਲਸੀ ਪ੍ਰਕਿਰਿਆ ਸੁਚੱਜੀ ਬਣ ਸਕੇ ਅਤੇ ਕੋਈ ਕਿਸੇ ਤਰ੍ਹਾਂ ਦੀ ਉਲੰਘਣਾ ਦੀ ਹਾਲਤ ' ਚ ਸਜ਼ਾ ਦੇਣ ਯੋਗ ਪ੍ਰਬੰਧ ਹੋ ਸਕਣ ।


    *****

    
    
    (Release ID: 1518876) Visitor Counter : 1