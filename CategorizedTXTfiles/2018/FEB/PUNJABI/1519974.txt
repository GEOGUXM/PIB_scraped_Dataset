      ਵਿੱਤ ਮੰਤਰਾਲਾ

      ਜੀਐੱਸਟੀ ਕੌਂਸਲ ਨੇ ਰੈਜ਼ੀਡੈਂਟ ਵੈਲਫੇਅਰ ਐਸੋਸੀਏਸ਼ਨਾਂ (ਆਰਡਬਲਿਊਏਜ਼) ਵੱਲੋਂ ਆਪਣੇ ਮੈਂਬਰਾਂ ਨੂੰ ਪ੍ਰਦਾਨ ਕੀਤੀਆਂ ਜਾਂਦੀਆਂ ਸੇਵਾਵਾਂ ਨੂੰ ਜੀਐੱਸਟੀ ਤੋਂ ਰਾਹਤ ਦੇਣ ਦੀ ਸਿਫਾਰਿਸ਼ ਕੀਤੀ
      Posted On: 07 FEB 2018 6:39PM by PIB Chandigarh


    GST Council recommends granting relief from GST on services provided by the Resident Welfare Associations (RWAs) to their Members


    Threshold Exemption Limit under GST for monthly contributions made by members for services provided by RWAs raised from Rs. 5,000 to Rs. 7,500 per month per person


    ਜੀਐੱਸਟੀ ਕੌਂਸਲ ਨੇ ਰੈਜ਼ੀਡੈਂਟ ਵੈਲਫੇਅਰ ਐਸੋਸੀਏਸ਼ਨਾਂ (ਆਰਡਬਲਿਊਏਜ਼) ਵੱਲੋਂ ਆਪਣੇ ਮੈਂਬਰਾਂ ਨੂੰ ਪ੍ਰਦਾਨ ਕੀਤੀਆਂ ਜਾਂਦੀਆਂ ਸੇਵਾਵਾਂ ਨੂੰ ਜੀਐੱਸਟੀ ਤੋਂ ਰਾਹਤ ਦੇਣ ਦੀ ਸਿਫਾਰਿਸ਼ ਕੀਤੀ


    ਆਰਡਬਲਿਊਏ ਵੱਲੋਂ ਆਪਣੇ ਮੈਂਬਰਾਂ ਨੂੰ ਪ੍ਰਦਾਨ ਕੀਤੀਆਂ ਜਾਂਦੀਆਂ ਸੇਵਾਵਾਂ ਲਈ ਜੋ ਯੋਗਦਾਨ ਲਿਆ ਜਾਂਦਾ ਹੈ ਉਸ ਉੱਤੇ ਜੀਐੱਸਟੀ ਉੱਤੇ ਛੋਟ ਦੀ ਹੱਦ ਪ੍ਰਤੀ ਮਹੀਨਾ 5,000 ਤੋਂ ਵਧਾ ਕੇ 7,500 ਰੁਪਏ ਕੀਤੀ ।


    ਜੀਐੱਸਟੀ ਕੌਂਸਲ ਦੀ 18 ਜਨਵਰੀ , 2018 ਨੂੰ ਹੋਈ 25ਵੀਂ ਮੀਟਿੰਗ ਵਿੱਚ ਕਈ ਵਸਤਾਂ ਅਤੇ ਸੇਵਾਵਾਂ ਉੱਤੇ ਜੀਐੱਸਟੀ ਤੋਂ ਛੋਟ ਦੇਣ ਦੀ ਸਿਫਾਰਿਸ਼ ਕੀਤੀ ਗਈ । ਕੌਂਸਲ ਵੱਲੋਂ ਇੱਕ ਅਹਿਮ ਛੋਟ ਦੀ ਸਿਫਾਰਿਸ਼ ਕਰਦੇ ਹੋਏ ਰੈਜ਼ੀਡੈਂਟ ਵੈਲਫੇਅਰ ਐਸੋਸੀਏਸ਼ਨਾਂ ਨੂੰ ਇਨ੍ਹਾਂ ਦੇ ਮੈਂਬਰਾਂ ਵੱਲੋਂ ਦਿੱਤੇ ਜਾਂਦੇ ਯੋਗਦਾਨ ਲਈ ਛੋਟ ਦੀ ਹੱਦ ਵਧਾਉਣ ਦੀ ਸਿਫਾਰਿਸ ਕੀਤੀ ਹੈ ।


    ਕੌਂਸਲ ਨੇ ਸਿਫਾਰਿਸ਼ ਕੀਤੀ ਹੈ ਕਿ ਇਹ ਹੱਦ ਪ੍ਰਤੀ ਮੈਂਬਰ 5000 ਰੁਪਏ ਤੋਂ ਵਧਾ ਕੇ 7,500 ਰੁਪਏ ਕੀਤੀ ਜਾਵੇ । ਰੈਜ਼ੀਡੈਂਟ ਵੈਲਫੇਅਰ ਐਸੋਸੀਏਸ਼ਨਾਂ (ਇੱਕ ਗੈਰਨਿਗਮਤ ਸੰਸਥਾ ਜਾਂ ਇਕ ਰਜਿਸਟਰਡ ਮੁਨਾਫਾ ਰਹਿਤ ਸੰਸਥਾ) ਵੱਲੋਂ ਆਪਣੇ ਮੈਂਬਰਾਂ ਨੂੰ ਪ੍ਰਦਾਨ ਕੀਤੀਆਂ ਜਾਂਦੀਆਂ ਸੇਵਾਵਾਂ ਦੇ ਬਦਲੇ ਹੁਣ ਤੱਕ ਉਨ੍ਹਾਂ ਤੋਂ 5,000 ਰੁਪਏ ਪ੍ਰਤੀ ਮੈਂਬਰ ਤੱਕ ਦੇ ਯੋਗਦਾਨ ਲਈ ਜੀਐੱਸਟੀ ਤੋਂ ਛੋਟ ਮਿਲਦੀ ਸੀ । ਕਈ ਧਿਰਾਂ ਤੋਂ ਬੇਨਤੀਆਂ ਮਿਲੀਆਂ ਸਨ ਕਿ ਇਸ ਹੱਦ ਵਿੱਚ ਹੋਰ ਵਾਧਾ ਕੀਤਾ ਜਾਵੇ ।


    ਨਤੀਜੇ ਵਜੋਂ ਰੈਜ਼ੀਡੈਂਟ ਵੈਲਫੇਅਰ ਐਸੋਸੀਏਸ਼ਨਾਂ ਨੂੰ ਆਪਣੇ ਮੈਂਬਰਾਂ ਤੋਂ ਵਸੂਲੇ ਜਾਂਦੇ ਯੋਗਦਾਨ ਉੱਤੇ , ਜੀਐੱਸਟੀ ਅਦਾ ਕਰਨਾ ਪਵੇਗਾ । ਇਹ ਉਸ ਸਥਿਤੀ ਵਿੱਚ ਹੋਵੇਗਾ ਜਦੋਂ ਆਰਡਬਲਿਊਏ ਦੀਆਂ ਸੇਵਾਵਾਂ ਅਤੇ ਵਸਤਾਂ ਪ੍ਰਦਾਨ ਕਰਨ ਦਾ ਸਾਲਾਨਾ ਕਾਰੋਬਾਰ 20 ਲੱਖ ਰੁਪਏ ਜਾਂ ਉਸ ਤੋਂ ਵੱਧ ਹੋਵੇ ।


    ਜੀਐੱਸਟੀ ਅਧੀਨ ਰੈਜ਼ੀਡੈਂਟ ਵੈਲਫੇਅਰ ਐਸੋਸੀਏਸ਼ਨਾਂ ਉੱਤੇ ਟੈਕਸ ਬੋਝ ਇਸ ਕਰਕੇ ਘੱਟ ਹੋਵੇਗਾ ਕਿਉਂਕਿ ਉਹ ਪੂੰਜੀਗਤ ਵਸਤਾਂ (ਜੈਨਰੇਟਰਜ਼ , ਵਾਟਰ ਪੰਪਸ , ਲਾਅਨ ਫਰਨੀਚਰ ਵਗੈਰਾ) , ਵਸਤਾਂ (ਟੂਟੀਆਂ , ਪਾਈਪਾਂ , ਹੋਰ ਸੈਨੇਟਰੀ , ਹਾਰਡਵੇਅਰ ਫਿਲਿੰਗ ਵਗੈਰਾ) ਅਤੇ ਇਨਪੁੱਟ ਸੇਵਾਵਾਂ ਜਿਵੇਂ ਕਿ ਮੁਰੰਮਤ ਅਤੇ ਸਾਂਭ ਸੰਭਾਲ ਸੇਵਾਵਾਂ , ਉੱਤੇ ਟੈਕਸ ਕ੍ਰੈਡਿਟ (ਆਈਟੀਸੀ) ਦੀਆਂ ਹੱਕਦਾਰ ਹੋ ਜਾਣਗੀਆਂ । ਵਸਤਾਂ ਅਤੇ ਪੂੰਜੀਗਤ ਵਸਤਾਂ ਉੱਤੇ ਕੇਂਦਰੀ ਐਕਸਾਈਜ਼ ਅਤੇ ਵੈਟ ਉੱਤੇ ਜੋ ਆਈਟੀਸੀ ਹੈ , ਉਹ ਜੀਐੱਸਟੀ ਤੋਂ ਪਹਿਲਾਂ ਦੇ ਸਮੇਂ ਵਿੱਚ ਮੁਹੱਈਆ ਨਹੀਂ ਸੀ ਅਤੇ ਇਨ੍ਹਾਂ ਨੂੰ ਰੈਜ਼ੀਡੈਂਟ ਵੈਲਫੇਅਰ ਐਸੋਸੀਏਸ਼ਨਾਂ ਦੀ ਲਾਗਤ ਵਿੱਚ ਗਿਣਿਆ ਜਾਂਦਾ ਸੀ ।


    ਜੀਐੱਸਟੀ ਦੀਆਂ ਉਪਰੋਕਤ ਸਿਫਾਰਿਸ਼ਾਂ ਨੂੰ ਲਾਗੂ ਕਰਨ ਲਈ 25 ਜਨਵਰੀ , 2018 ਨੂੰ ਨੋਟੀਫਿਕੇਸ਼ਨ ਜਾਰੀ ਅਤੇ ਲਾਗੂ ਹੋ ਗਏ ਹਨ । ਹੁਣ ਰੈਜ਼ੀਡੈਂਟ ਵੈਲਫੇਅਰ ਐਸੋਸੀਏਸ਼ਨਾਂ ਵਲੋਂ ਆਪਣੇ ਮੈਂਬਰਾਂ ਨੂੰ ਉਨ੍ਹਾਂ ਵੱਲੋਂ ਅਦਾ ਕੀਤੀ ਜਾਣ ਵਾਲੀ 7,500 ਰੁਪਏ ਪ੍ਰਤੀ ਮਹੀਨੇ ਦੀ ਰਕਮ ‘ਤੇ ਜੀਐੱਸਟੀ ਤੋਂ ਛੋਟ ਮਿਲੇਗੀ ।


    ******

    
    
    (Release ID: 1519974) Visitor Counter : 1