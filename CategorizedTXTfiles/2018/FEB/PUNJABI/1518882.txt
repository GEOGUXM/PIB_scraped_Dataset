      ਵਿੱਤ ਮੰਤਰਾਲਾ

      ਆਮ ਬਜਟ 2018-19 ਦਾ ਸਾਰ
      Posted On: 01 FEB 2018 12:59PM by PIB Chandigarh


    Summary of Budget 2018-19


    ਆਮ ਬਜਟ 2018-19 ਦਾ ਸਾਰ


    ਕੇਂਦਰੀ ਵਿੱਤ ਅਤੇ ਕਾਰਪੋਰੇਟ ਮਾਮਲੇ ਮੰਤਰੀ ਸ਼੍ਰੀ ਅਰੁਣ ਜੇਟਲੀ ਨੇ ਅੱਜ ਸੰਸਦ ਵਿੱਚ ਆਮ ਬਜਟ 2018-9 ਪੇਸ਼ ਕਰਦੇ ਹੋਏ ਕਿਹਾ ਕਿ ਸਰਕਾਰ ਨਿਰਮਾਣ ਸੇਵਾਵਾਂ ਅਤੇ ਨਿਰਯਾਤਾਂ ਦੇ ਖੇਤਰ ਵਿੱਚ ਅੱਠ % ਤੋਂ ਅਧਿਕ ਆਰਥਿਕ ਵਿਕਾਸ ਦਰ ਪ੍ਰਾਪਤ ਕਰਨ ਪ੍ਰਤੀ ਵਚਨਬੱਧ ਹੈ । 2017-18 ਦੀ ਦੂਜੀ ਤਿਮਾਹੀ ਵਿੱਚ ਸਮੁੱਚੇ ਘਰੇਲੂ ਉਤਪਾਦ ਦੀ 6.3% ਵਾਧਾ ਦਰ ਨੇ ਅਰਥਵਿਵਸਥਾ ਵਿੱਚ ਮਹੱਤਵਪੂਰਨ ਬਦਲਾਅ ਆਉਣ ਦੇ ਸੰਕੇਤ ਦਿੱਤੇ ਸਨ । ਵਿੱਤ ਵਰ੍ਹੇ ਦੀ ਦੂਜੀ ਛਮਾਹੀ ਵਿੱਚ ਸਮੁੱਚੇ ਘਰੇਲੂ ਉਤਪਾਦ ਵਿੱਚ 7.2% ਤੋਂ 7.5% ਦੀ ਦਰ ਨਾਲ ਵਾਧਾ ਹੋਣ ਦੀ ਉਮੀਦ ਹੈ ।


    ਵਿੱਤ ਮੰਤਰੀ ਨੇ ਕਿਹਾ ਕਿ ਭਾਰਤੀ ਸਮਾਜ ਅਤੇ ਅਰਥਵਿਵਸਥਾ ਨੇ ਬੁਨਿਆਦੀ ਸੁਧਾਰਾਂ ਦੇ ਨਾਲ ਪ੍ਰਗਤੀ ਦਰਜ ਕੀਤੀ ਹੈ । ਉਨ੍ਹਾਂ ਨੇ ਕਿਹਾ ਕਿ ਅੰਤਰਰਾਸ਼ਟਰੀ ਮੁਦਰਾਕੋਸ਼ ਨੇ ਹਾਲ ਦੀ ਆਪਣੀ ਰਿਪੋਰਟ ਵਿੱਚ ਅਨੁਮਾਨ ਲਗਾਇਆ ਹੈ ਕਿ ਅਗਾਮੀ ਵਰ੍ਹਿਆਂ ਦੌਰਾਨ ਭਾਰਤ ਦੀ ਵਿਕਾਸ ਦਰ 7.4% ਹੋਵੇਗੀ । ਉਨ੍ਹਾਂ ਨੇ ਕਿਹਾ ਕਿ ਦੇਸ਼ 8% ਤੋਂ ਅਧਿਕ ਦੀ ਉੱਚ ਵਿਕਾਸ ਦਰ ਨੂੰ ਪ੍ਰਾਪਤ ਕਰਨ ਦੇ ਮਾਰਗ ` ਤੇ ਮਜ਼ਬੂਤੀ ਨਾਲ ਅੱਗੇ ਵਧ ਰਿਹਾ ਹੈ । ਨਿਰਮਾਣ ਖੇਤਰ ਵਿੱਚ ਵੀ ਵਿਕਾਸ ਤੇਜ਼ੀ ਨਾਲ ਅੱਗੇ ਵਧਦੇ ਹੋਏ 8% ਤੋਂ ਅਧਿਕ ਉੱਚ ਦਰ ਨਾਲ ਵਾਧਾ ਕਰ ਰਿਹਾ ਹੈ । ਵਰ੍ਹੇ 2017-18 ਵਿੱਚ ਨਿਰਯਾਤ ਵਿੱਚ 15% ਦੀ ਦਰ ਨਾਲ ਵਾਧਾ ਹੋਣ ਦੀ ਉਮੀਦ ਹੈ


    ਸ਼੍ਰੀ ਜੇਟਲੀ ਨੇ ਕਿਹਾ ਕਿ ਚਾਰ ਵਰ੍ਹੇ ਪਹਿਲਾਂ ਸਰਕਾਰ ਨੇ ਭਾਰਤ ਦੇ ਲੋਕਾਂ ਨੂੰ ਇੱਕ ਇਮਾਨਦਾਰ , ਸਵੱਛ ਅਤੇ ਪਾਰਦਰਸ਼ੀ ਸਰਕਾਰ ਦੇਣ ਦਾ ਵਚਨ ਦਿੱਤਾ ਸੀ ਅਤੇ ਇੱਕ ਅਜਿਹੀ ਅਗਵਾਈ ਦਾ ਵਾਅਦਾ ਕੀਤਾ ਸੀ ਜੋ ਕਠਿਨ ਨਿਰਣਿਆਂ ਨੂੰ ਘੱਟ ਕਰਨ ਵਿੱਚ ਅਤੇ ਭਾਰਤ ਦੀ ਅਰਥਵਿਵਸਥਾ ਵਿੱਚ ਵਿਸ਼ਵਾਸ ਨੂੰ ਬਹਾਲ ਕਰਨ ਵਿੱਚ ਸਮਰੱਥ ਹੋਵੇ ।


    ਵਿੱਤ ਮੰਤਰੀ ਨੇ ਕਿਹਾ ਕਿ ਸਰਕਾਰ ਨੇ ਦੇਸ਼ ਦੇ ਕਿਸਾਨਾਂ , ਗ਼ਰੀਬ ਵਰਗ ਦੇ ਲੋਕਾਂ ਅਤੇ ਸਮਾਜ ਦੇ ਹੋਰ ਤਬਕਿਆਂ ਦੇ ਸੰਰਚਨਾਤਮਕ ਬਦਲਾਅ ਅਤੇ ਅਰਥਵਿਵਸਥਾ ਦੀ ਉੱਚ ਵਿਕਾਸ ਦਰ ਦੇ ਲਾਭ ਨੂੰ ਉਨ੍ਹਾਂ ਤੱਕ ਪਹੁੰਚਾਉਣ ਅਤੇ ਦੇਸ਼ ਦੇ ਘੱਟ ਵਿਕਸਤ ਖੇਤਰਾਂ ਦੀਭਲਾਈਲਈ ਅਨੇਕ ਪ੍ਰੋਗਰਾਮਾਂ ਦੀ ਸ਼ੁਰੂਆਤ ਕੀਤੀ ਹੈ । ਉਨ੍ਹਾਂ ਨੇ ਕਿਹਾ ਕਿ ਇਸ ਵਰ੍ਹੇ ਦੇ ਬਜਟ ਵਿੱਚ ਵਿਸ਼ੇਸ਼ ਕਰਕੇ ਖੇਤੀ ਅਤੇ ਗ੍ਰਾਮੀਣ ਅਰਥਵਿਵਸਥਾ ਨੂੰ ਮਜ਼ਬੂਤ ਬਣਾਉਣ , ਆਰਥਿਕ ਦ੍ਰਿਸ਼ਟੀ ਤੋਂ ਘੱਟ ਸੁਵਿਧਾ ਪ੍ਰਾਪਤ ਵਰਗਾਂ ਦੇ ਲੋਕਾਂ ਨੂੰ ਉੱਤਮ ਸਿਹਤ ਸੇਵਾਵਾਂ ਉਪਲੱਬਧ ਕਰਾਉਣ , ਸੀਨੀਅਰ ਨਾਗਰਿਕਾਂ ਦੇ ਹਿੱਤਾਂ ਦੀ ਰੱਖਿਆ ਕਰਨ , ਆਧਾਰਭੂਤ ਸੁਵਿਧਾਵਾਂ ਪੈਦਾ ਕਰਨ ਅਤੇ ਦੇਸ਼ ਵਿੱਚ ਸਿੱਖਿਆ ਦੀ ਗੁਣਵੱਤਾ ਵਿੱਚ ਸੁਧਾਰ ਦੇ ਲਈ ਅਧਿਕ ਸੰਸਾਧਨ ਉਪਲੱਬਧ ਕਰਾਉਣ ਲਈ ਰਾਜਾਂ ਨਾਲ ਮਿਲਕੇਕੰਮ ਕਰਨ ` ਤੇ ਵਿਸ਼ੇਸ਼ ਜ਼ੋਰ ਦਿੱਤਾ ਹੈ ।


    ਵਿੱਤ ਮੰਤਰੀ ਨੇ ਕਿਹਾ ਕਿ ਸਰਕਾਰ ਨੇ ਜਾਇਜ਼ਲਾਭਾਰਥੀਆਂ ਤੱਕ ਸਿੱਧਾ ਲਾਭ ਪਹੁੰਚਾਉਣ ਨੂੰ ਵੀ ਸੁਨਿਸ਼ਚਿਤ ਕੀਤਾ ਹੈ । ਉਨ੍ਹਾਂ ਨੇ ਕਿਹਾ ਕਿ ਭਾਰਤ ਦਾ ਪ੍ਰਤੱਖ ਲਾਭ ਤਬਾਦਲਾ ਤੰਤਰ ਵਿਸ਼ਵ ਦਾ ਇੱਕ ਸਭ ਤੋਂ ਵੱਡਾ ਸੰਚਾਲਕ ਅਤੇ ਗਲੋਬਲ ਪੱਧਰ ` ਤੇ ਸਫਲਤਾ ਦੀ ਇੱਕ ਗਾਥਾ ਵੀ ਹੈ ।


    ਖੇਤੀਬਾੜੀ ਅਤੇ ਗ੍ਰਾਮੀਣ ਅਰਥਵਿਵਸਥਾ


    ਵਿੱਤ ਮੰਤਰੀ ਨੇ 2022 ਤੱਕ ਕਿਸਾਨਾਂ ਦੀ ਆਮਦਨ ਨੂੰ ਦੁੱਗਣਾ ਕਰਨ ਦੀ ਸਰਕਾਰ ਦੀ ਵਚਨਬੱਧਤਾ ਦਾ ਉਲੇਖ ਕਰਦਿਆਂ ਅਨੇਕ ਨਵੀਂਆਂ ਯੋਜਨਾਵਾਂ ਅਤੇ ਉਪਰਾਲਿਆਂ ਦਾ ਐਲਾਨ ਕੀਤਾ । ਉਨ੍ਹਾਂ ਨੇ ਕਿਹਾ ਕਿ ਸਰਕਾਰ ਨੇ ਅਗਾਮੀ ਖਰੀਫ ਤੋਂ ਸਾਰੀਆਂ ਅਣਐਲਾਨੀਆਂ ਫ਼ਸਲਾਂ ਦਾ ਘੱਟੋ-ਘੱਟ ਸਮਰਥਨ ਮੁੱਲ ਉਤਪਾਦਨ ਲਾਗਤ ਦੇ ਘੱਟੋ-ਘੱਟ ਡੇਢ ਗੁਣਾ ਕਰਨ ਦਾ ਫੈਸਲਾ ਕੀਤਾ ਹੈ । ਉਨ੍ਹਾਂ ਨੇ ਕਿਹਾ ਕਿ ਰਬੀ ਦੀਆਂ ਵਧੇਰੇ ਐਲਾਨੀਆਂ ਫਸਲਾਂ ਦਾ ਘੱਟੋ-ਘੱਟ ਸਮਰਥਨ ਮੁੱਲ ਲਾਗਤ ਤੋਂ ਡੇਢ ਗੁਣਾ ਤੈਅ ਕੀਤਾ ਜਾ ਚੁੱਕਿਆ ਹੈ । ਉਨ੍ਹਾਂ ਨੇ ਕਿਹਾ ਕਿ ਸਰਕਾ ਨੇ ਖੇਤੀਬਾੜੀ ਖੇਤਰ ਦੇ ਲਈ ਸੰਸਥਾਗਤ ਕਰਜ਼ੇ ਦੀ ਰਾਸ਼ੀ ਵਿੱਚ ਵਰ੍ਹੇ ਦਰ ਵਰ੍ਹੇ ਨਿਰੰਤਰ ਵਾਧਾ ਕੀਤਾ ਹੈ ਅਤੇ ਇਹ ਰਾਸ਼ੀ ਵਰ੍ਹੇ 2014-15 ਦੇ 8.5 ਲੱਖ ਕਰੋੜ ਰੁਪਏ ਤੋਂ ਵੱਧ ਕੇ ਵਰ੍ਹੇ 2017-18 ਵਿੱਚ 10 ਲੱਖ ਕਰੋੜ ਰੁਪਏ ਕਰ ਦਿੱਤੀ ਗਈ । ਵਿੱਤ ਮੰਤਰੀ ਨੇ ਵਰ੍ਹੇ 2018-19 ਦੀ ਇਸ ਰਾਸ਼ੀ ਨੂੰ 11 ਲੱਖ ਕਰੋੜ ਰੁਪਏ ਕਰਨ ਦਾ ਪ੍ਰਸਤਾਵ ਰੱਖਿਆ ।


    ਸ਼੍ਰੀ ਜੇਟਲੀ ਨੇ ਡੇਅਰੀ ਉਦਯੋਗ ਦੀਆਂ ਮੁੱਢਲੀਆਂ ਸੁਵਿਧਾਵਾਂ ਵਿੱਚ ਵਿੱਤ ਨਿਵੇਸ਼ ਵਿੱਚ ਸਹਾਇਤਾ ਲਈ ਸੂਖਮ ਸਿੰਚਾਈ ਕੋਸ਼ ਕਾਇਮ ਕਰਨ ਦਾ ਐਲਾਨ ਕੀਤਾ । ਵਿੱਤ ਮੰਤਰੀ ਨੇ ਬਲੂ ਕ੍ਰਾਂਤੀ ਕ੍ਰਾਂਤੀ ਬੁਨਿਆਦੀ ਢਾਂਚਾ ਵਿਕਾਸ ਕੋਸ਼ ਅਤ ਪਸ਼ੂਪਾਲਣ ਦੇ ਲਈ ਮੁੱਢਲੀ ਸੁਵਿਧਾ ਵਿਕਾਸ ਕੋਸ਼ ਕਾਇਮ ਕਰਨ ਦਾ ਐਲਾਨ ਕੀਤਾ । ਇਨ੍ਹਾਂ ਦੋਹਾਂ ਕੋਸ਼ਾਂ ਦੀ ਕੁੱਲ ਸਥਾਈ ਫੰਡ 10 ਹਜ਼ਾਰ ਕਰੋੜ ਰੁਪਏ ਹੋਵੇਗਾ ।


    ਸ਼੍ਰੀ ਜੇਟਲੀ ਨੇ ਕਿਹਾ ਕਿ ਅਪਰੇਸ਼ਨ ਫਲੱਡ ਦੀ ਤਰਜ ` ਤੇ ਅਪਰੇਸ਼ਨ ਗ੍ਰੀਨਸ ਸ਼ੁਰੂ ਕਰਨ ਦਾ ਸਰਕਾਰ ਦਾ ਪ੍ਰਸਤਾਵ ਹੈ । ਇਸ ਦੇ ਲਈ 500 ਕਰੋੜ ਰੁਪਏ ਦੀ ਰਾਸ਼ੀ ਪ੍ਰਵਾਨ ਕੀਤੀ ਗਈ । ਉਨ੍ਹਾਂ ਨੇ ਕਿਹਾ ਕਿ 86% ਤੋਂ ਜ਼ਿਆਦਾ ਗ੍ਰਾਮੀਣ ਹਾਟਾਂ ਨੂੰ ਗ੍ਰਾਮੀਣ ਖੇਤੀ ਬਜ਼ਾਰ ਦੇ ਰੂਪ ਵਿੱਚ ਵਿਕਸਤ ਅਤੇ ਉੱਨਤ ਕੀਤਾ ਜਾਵੇਗਾ । ਸ਼੍ਰੀ ਜੇਟਲੀ ਨੇ ਕਿਹਾ ਕਿ 22 ਹਜ਼ਾਰ ਗ੍ਰਾਮੀਣ ਖੇਤੀ ਬਜ਼ਾਰਾਂ ਅਤੇ 585 ਏਪੀਐੱਮਸੀ ਵਿੱਚ ਖੇਤੀ ਮਾਰਕੀਟਿੰਗ ਬੁਨਿਆਦੀ ਢਾਂਚੇ ਦੇ ਵਿਕਾਸ ਲਈ ਦੋ ਹਜ਼ਾਰ ਕਰੋੜ ਰੁਪਏ ਦੇ ਸਥਾਈ ਫੰਡ ਨਾਲ ਇੱਕ ਖੇਤੀ ਬਜ਼ਾਰ ਬੁਨਿਆਦੀ ਢਾਂਚਾ ਕੋਸ਼ ਦੀ ਸਥਾਪਨਾ ਕੀਤੀ ਜਾਵੇਗੀ ।


    ਵਿੱਤ ਮੰਤਰੀ ਨੇ ਕਿਹਾ ਕਿ ਪਿਛਲੇ ਵਰ੍ਹੇ ਈ-ਨੈਮ ਨੂੰ ਮਜ਼ਬੂਤ ਕਰਨ ਅਤੇ ਇਸ ਨੂੰ 585 ਏਪੀਐੱਮਸੀ ਤੱਕ ਪਹੁੰਚਣ ਦੇ ਸਬੰਧ ਵਿੱਚ ਐਲਾਨ ਕੀਤਾ ਗਿਆ ਸੀ । ਇਨ੍ਹਾਂ ਵਿੱਚੋਂ 470 ਈ-ਨੈਮਨੈੱਟਵਰਕਨਾਲਜ਼ੋੜ ਦਿੱਤਾ ਗਿਆ ਹੈ , ਬਾਕੀ ਨੂੰ 2018 ਤੱਕ ਜੋੜ ਦਿੱਤਾ ਜਾਵੇਗਾ । ਵਿੱਤ ਮੰਤਰੀ ਨੇ ਸੰਗਠਿਤ ਖੇਤੀ ਅਤੇ ਸਬੰਧਤ ਉਦਯੋਗ ਨੂੰ ਸਹਾਇਤਾ ਲਈ 200 ਕਰੋੜ ਦੀ ਰਾਸ਼ੀ ਐਲੋਕੇਟ ਕਰਨ ਦਾ ਪ੍ਰਸਤਾਵ ਦਿੱਤਾ ਹੈ ।


    ਵਿੱਤ ਮੰਤਰੀ ਨੇ ਕਿਹਾ ਕਿ ਬਾਂਸ ਹਰਾ ਸੋਨਾ ਹੈ । ਉਨ੍ਹਾਂ ਨੇ ਇਸ ਖੇਤਰ ਨੂੰ ਸੰਪੂਰਨ ਰੂਪ ਵਿੱਚ ਹੁਲਾਰਾ ਦੇਣ ਲਈ 1290 ਕਰੋੜ ਰੁਪਏ ਦੇ ਖ਼ਰਚ ਨਾਲ ਇੱਕ ਪੁਨਰਗਠਿਤ ਬਾਂਸ ਮਿਸ਼ਨ ਨੂੰ ਸ਼ੁਰੂ ਕਰਨ ਦਾ ਪ੍ਰਸਤਾਵ ਦਿੱਤਾ ।


    ਵਿੱਤ ਮੰਤਰੀ ਨੇ ਖੇਤੀ ਉਤਪਾਦਾਂ ਦੇ ਨਿਰਯਾਤ ਦੀ ਸੰਭਾਵਨਾ ਨੂੰ ਦੇਖਦਿਆਂ 42 ਮੈਗਾਫੂਡ ਪਾਰਕਾਂ ਵਿੱਚ ਅਤਿਆਧੁਨਿਕਪਰੀਖਣ ਸੁਵਿਧਾਵਾਂ ਕਾਇਮ ਕਰਨ ਦਾ ਪ੍ਰਸਤਾਵ ਦਿੱਤਾ । ਉਨ੍ਹਾਂ ਨੇ ਹਰਿਆਣਾ , ਪੰਜਾਬ , ਉੱਤਰ ਪ੍ਰਦੇਸ਼ ਅਤੇ ਰਾਸ਼ਟਰੀ ਰਾਜਧਾਨੀ ਖੇਤਰ ਦਿੱਲੀ ਵਿੱਚ ਪ੍ਰਦੂਸ਼ਣ ਦੀ ਸਮੱਸਿਆ ਨਾਲ ਨਿਪਟਣ ਲਈ ਸਰਕਾਰਾਂ ਦੇ ਯਤਨਾਂ ਨੂੰ ਸਹਾਇਤਾ ਦੇਣ ਦੀ ਇੱਕ ਵਿਸ਼ੇਸ਼ ਯੋਜਨਾ ਦਾ ਵੀ ਐਲਾਨ ਕੀਤਾ ।


    ਵਿੱਤ ਮੰਤਰੀ ਨੇ ਮਹਿਲਾਵਾਂ ਦੇ ਸਵੈ ਸਹਾਇਤਾ ਸਮੂਹਾਂ ਦੇ ਕਰਜ਼ੇ ਨੂੰ ਪਿਛਲੇ ਵਰ੍ਹੇ ਦੇ ਮੁਕਾਬਲੇ 37% ਵਧਾਕੇ ਵਰ੍ਹੇ 2016-17 ਵਿੱਚ ਲਗਭਗ 42 , 500 ਕਰੋੜ ਰੁਪਏ ਕੀਤਾ ਸੀ । 2019 ਤੱਕ ਇਹ ਕਰਜ਼ਾ ਰਾਸ਼ੀ ਵਧ ਕੇ 75 ਹਜ਼ਾਰ ਕਰੋੜ ਰੁਪਏ ਕਰ ਦਿੱਤੀ ਜਾਵੇਗੀ । 2018-19 ਰਾਸ਼ਟਰੀ ਗ੍ਰਾਮੀਣਆਜੀਵੀਕਾਕਾਰਜਕ੍ਰਮ ਦੇ ਲਈ 5750 ਕਰੋੜ ਰੁਪਏ ਦਾ ਪ੍ਰਸਤਾਵ ਦਿੱਤਾ ਗਿਆ ।


    ਹੇਠਲੇ ਅਤੇ ਮੱਧ ਵਰਗ ਦੇ ਲਈ ਚੁੱਕੇ ਗਏ ਕਦਮਾਂ ਦਾ ਉਲੇਖ ਕਰਦੇ ਹੋਏ ਵਿੱਤ ਮੰਤਰੀ ਨੇ ਕਿਹਾ ਕਿ ਉੱਜਵਲਾ ਯੋਜਨਾ ਦੇ ਤਹਿਤ 8 ਕਰੋੜ ਗ਼ਰੀਬ ਮਹਿਲਾਵਾਂ ਨੂੰ ਐੱਲਪੀਜੀ ਕਨੈਕਸ਼ਨ ਦਿੱਤੇ ਜਾਣਗੇ । ਸੌਭਾਗਯ ਯੋਜਨਾ ਤਹਿਤ 16 ਹਜ਼ਾਰ ਕਰੋੜ ਰੁਪਏ ਦੇ ਖਰਚ ਨਾਲ 4 ਕਰੋੜ ਗ਼ਰੀਬ ਪਰਿਵਾਰਾਂ ਨੂੰ ਬਿਜਲੀ ਦੇ ਕਨੈਕਸ਼ਨ ਪ੍ਰਦਾਨ ਕੀਤੇ ਜਾ ਰਹੇ ਹਨ । 2022 ਤੱਕ ਸਾਰਿਆਂ ਨੂੰ ਮਕਾਨਾਂ ਦਾ ਟੀਚਾ ਪੂਰਾ ਕਰਨ ਦੇ ਲਈ ਗ੍ਰਾਮੀਣ ਖੇਤਰ ਵਿੱਚ 2019 ਤੱਕ ਇੱਕ ਕਰੋੜ ਤੋਂ ਜ਼ਿਆਦਾ ਆਵਾਸਾਂ ਦਾ ਨਿਰਮਾਣ ਕੀਤਾ ਜਾਵੇਗਾ । ਇਸ ਦੇ ਇਲਾਵਾ ਸਵੱਛ ਭਾਰਤ ਅਭਿਆਨ ਤਹਿਤ 6 ਕਰੋੜ ਪਖਾਨਿਆਂ ਦਾ ਨਿਰਮਾਣ ਕੀਤਾ ਜਾ ਚੁੱਕਿਆ ਹੈ ।


    ਸਿੱਖਿਆ , ਸਿਹਤ ਅਤੇ ਸਮਾਜਿਕ ਸੁਰੱਖਿਆ


    ਵਿੱਤ ਮੰਤਰੀ ਨੇ ਕਿਹਾ ਕਿ 2018-19 ਲਈ ਸਿਹਤ , ਸਿੱਖਿਆ ਅਤੇ ਸਮਾਜਿਕ ਸੁਰੱਖਿਆ ` ਤੇ ਬਜਟੀ ਖ਼ਰਚਿਆਂ ਦਾ ਅਨੁਮਾਨ 2017-18 ਦੇ 1.22 ਲੱਖ ਕਰੋੜ ਰੁਪਏ ਦੀ ਤੁਲਨਾ ਵਿੱਚ 1.38 ਲੱਖ ਕਰੋੜ ਰੁਪਏ ਹੈ ।


    ਸਿੱਖਿਆ ਦੇ ਖੇਤਰ ਵਿੱਚ ਵਰ੍ਹੇ 2022 ਤੱਕ ਖੇਡਾਂ ਅਤੇ ਕੌਸ਼ਲ ਵਿਕਾਸ ਵਿੱਚ ਸਿੱਖਿਆ ਪ੍ਰਦਾਨ ਕਰਨ ਦੇ ਇਲਾਵਾ 50% ਤੋਂ ਜ਼ਿਆਦਾ ਦੀ ਅਨੁਸੂਚਿਤ ਜਨਜਾਤੀ ਅਬਾਦੀ ਵਾਲੇ ਹਰੇਕ ਬਲਾਕ ਵਿੱਚ ਏਕਲਵਯ ਮਾਡਲ ਆਵਾਸੀ ਵਿਦਿਆਲਾ ਦੀ ਸਥਾਪਨਾ ਦਾ ਐਲਾਨ ਕੀਤਾ ।


    ਵਿੱਤ ਮੰਤਰੀ ਨੇ ਕਿਹਾ ਕਿ ਸਰਕਾਰ ਸਮਾਜਿਕ-ਆਰਥਿਕ ਜਾਤੀ ਜਨਗਣਨਾ ਦੇ ਅਨੁਸਾਰ ਬਜ਼ੁਰਗਾਂ , ਵਿਧਵਾਵਾਂ , ਬੇਸਹਾਰਾ ਬੱਚਿਆਂ , ਦਿੱਵਯਾਂਗਜਨਾਂ ਅਤੇ ਵਾਂਝੇ ਲੋਕਾਂ ਦੇ ਹਰੇਕ ਪਰਿਵਾਰ ਤੱਕ ਪਹੁੰਚਣ ਲਈ ਇੱਕ ਵਿਆਪਕ ਸਮਾਜਿਕ ਸੁਰੱਖਿਆ ਅਤੇ ਪ੍ਰੋਗਰਾਮ ਸਾਂਭ-ਸੰਭਾਲ ਲਾਗੂ ਕਰ ਰਹੀ ਹੈ । ਰਾਸ਼ਟਰੀ ਸਮਾਜਿਕ ਸਹਾਇਤਾ ਪ੍ਰੋਗਰਾਮ ਲਈ ਵਰ੍ਹੇ 2018-19 ਵਿੱਚ 9975 ਕਰੋੜ ਰੁਪਏ ਦੀ ਵਿਵਸਥਾ ਕੀਤੀ ਗਈ ਹੈ । ਵਰ੍ਹੇ 2022 ਤੱਕ ਸਿੱਖਿਆ ਵਿੱਚ ਮੁੱਢਲੀਆਂ ਸੁਵਿਧਾਵਾਂ ਅਤੇ ਪ੍ਰਣਾਲੀਆੰ ਨੂੰ ਮੁੜ: ਮਜ਼ਬੂਤ ਬਣਾਉਣ ਲਈ ਅਗਲੇ ਚਾਰ ਵਰ੍ਹਿਆਂ ਵਿੱਚ ਇੱਕ ਲੱਖ ਕਰੋੜ ਰੁਪਏ ਦੇ ਨਿਵੇਸ਼ ਦੀ ਵਿਵਸਥਾ ਕੀਤੀ ਗਈ ਹੈ ।


    ਪ੍ਰਧਾਨ ਮੰਤਰੀ ਅਨੁਸੰਧਾਨ ਅਧਿਯੇਤਾ ਪਹਿਲ ਤਹਿਤ ਸ਼੍ਰੇਸ਼ਠ ਸੰਸਥਾਨਾਂ ਦੇ ਹਰ ਵਰ੍ਹੇ ਇੱਕ ਹਜ਼ਾਰ ਅਤਿਸਰੇਸ਼ਠਬੀਟੈੱਕ ਵਿਦਿਆਰਥੀਆਂ ਦੀ ਪਹਿਚਾਣ ਕੀਤੀ ਜਾਵੇਗੀ ਅਤੇ ਉਨ੍ਹਾਂ ਨੂੰ ਆਈਆਈਟੀ , ਆਈਆਈਐੱਸਸੀ ਵਿੱਚ ਪੀਐੱਚਡੀ ਕਰਨ ਲਈ ਸੁਵਿਧਾਵਾਂ ਪ੍ਰਦਾਨ ਕੀਤੀਆਂ ਜਾਣਗੀਆਂ ।


    ਵਿੱਤ ਮੰਤਰੀ ਨੇ 10 ਕਰੋੜ ਤੋਂ ਅਧਿਕ ਗ਼ਰੀਬ ਅਤੇ ਕਮਜ਼ੋਰ ਪਰਿਵਾਰਾਂ ਨੂੰ ਦਾਇਰੇ ਵਿੱਚ ਲਿਆਉਣ ਲਈ ਇੱਕ ਫਲੈਗਸ਼ਿਪ ਰਾਸ਼ਟਰੀ ਸਿਹਤ ਸਾਂਭ-ਸਭਾਂਲ ਯੋਜਨਾ ਨੂੰ ਸ਼ੁਰੂ ਕਰਨ ਦਾ ਐਲਾਨ ਕੀਤਾ ਜਿਸ ਦੇ ਤਹਿਤ ਦੂਜੀ ਅਤੇ ਤੀਜੀ ਦੇਖਭਾਲਲਈ ਹਸਪਤਾਲ ਵਿੱਚ ਭਰਤੀ ਹੋਣ ਲਈ ਪ੍ਰਤੀ ਪਰਿਵਾਰ ਪੰਜ ਲੱਖ ਰੁਪਏ ਪ੍ਰਤੀ ਵਰ੍ਹੇ ਕਵਰੇਜ ਪ੍ਰਦਾਨ ਕੀਤੀ ਜਾਵੇਗੀ ।


    ਰਾਸ਼ਟਰੀ ਸਿਹਤ ਨੀਤੀ 2017 ਅਨੁਸਾਰ 1.5 ਲੱਖ ਕੇਂਦਰ , ਸਿਹਤ ਦੇਖਭਾਲ ਪ੍ਰਣਾਲੀ ਨੂੰ ਘਰ ਤੱਕ ਪਹੁੰਚਾਉਣਗੇ । ਇਸ ਪ੍ਰੋਗਰਾਮ ਦੇ ਲਈ 1200 ਕਰੋੜ ਰੁਪਏ ਦੀ ਵਿਵਸਥਾ ਕੀਤੀ ਗਈ ਹੈ ।


    ਗੰਗਾ ਸਵੱਛਤਾ ਦੇ ਮਾਮਲੇ ਵਿੱਚ ਨਮਾਮੀ ਗੰਗੇ ਪ੍ਰੋਗਰਾਮ ਦੇ ਤਹਿਤ 16 , 713 ਕਰੋੜ ਰੁਪਏ ਦੀ ਲਾਗਤ ਨਾਲ ਕੁੱਲ 187 ਪ੍ਰੋਜੈਕਟਾਂਨੂੰ ਪ੍ਰਵਾਨਗੀ ਦਿੱਤੀ ਗਈ ਹੈ । ਇਨ੍ਹਾਂ ਵਿੱਚੋਂ 47 ਪ੍ਰੋਜੈਕਟ ਪੂਰੇ ਹੋ ਚੁੱਕੇ ਹਨ ਅਤੇ 4465 ਪਿੰਡਾਂ ਨੂੰ ਖੁੱਲ੍ਹੇ ਵਿੱਚ ਪਖਾਨੇ ਤੋਂ ਮੁਕਤ ਐਲਾਨ ਕੀਤਾ ਗਿਆ ਹੈ ।


    ਦਰਮਿਆਨੇ , ਲਘੂ ਅਤੇ ਸੁਖਮ ਉੱਦਮ ਅਤੇ ਰੋਜ਼ਗਾਰ


    ਦਰਮਿਆਨੇ , ਲਘੂ ਅਤੇ ਸੂਖਮ ਉੱਦਮ ਅਤੇ ਰੋਜ਼ਗਾਰ ਨੂੰ ਹੁਲਾਰਾ ਦੇਣ ਦੇ ਲਈ ਬਜਟ ਵਿੱਚ 3794 ਕਰੋੜ ਰੁਪਏ ਪ੍ਰਦਾਨ ਕੀਤੇ ਗਏ ਹਨ । ਅਪ੍ਰੈਲ 2015 ਵਿੱਚ ਮੁਦਰਾ ਯੋਜਨਾ ਦੀ ਸ਼ੁਰੂਆਤ ਕੀਤੀ ਗਈ । ਜਿਸ ਦੇ ਤਹਿਤ 10.38 ਕਰੋੜ ਰੁਪਏ ਦੇ ਮੁਦਰਾ ਲੋਨ ਦਿੱਤੇ ਗਏ । ਇਨ੍ਹਾਂ ਵਿੱਚੋਂ 76% ਕਰਜ਼ ਖਾਤੇ ਮਹਿਲਾਵਾਂ ਦੇ ਜਦੋਂ ਕਿ 50% ਤੋਂ ਜ਼ਿਆਦਾ ਅਨੁਸੂਚਿਤ ਜਾਤੀ , ਜਨਜਾਤੀ ਅਤੇ ਹੋਰ ਪਿਛੜੇ ਵਰਗ ਦੇ ਹਨ । 2018-19 ਦੇ ਲਈ ਮੁਦਰਾ ਦੇ ਤਹਿਤ ਤਿੰਨ ਲੱਖ ਕਰੋੜ ਦੇ ਕਰਜ਼ੇ ਦਾ ਟੀਚਾ ਰੱਖਿਆ ਗਿਆ ਹੈ ।


    ਰੋਜ਼ਗਾਰ ਸਿਰਜਣ


    ਰੋਜ਼ਗਾਰ ਪੈਦਾ ਕਰਨ ਦੀ ਤਰਜੀਹ ਸਰਕਾਰ ਦੀਆਂ ਨੀਤੀਆਂ ਵਿੱਚ ਪ੍ਰਮੁੱਖ ਤੌਰ ` ਤੇਸ਼ਾਮਲ ਹੈ ਵਿੱਤ ਮੰਤਰੀ ਨੇ ਇੱਕ ਸੁਤੰਤਰ ਅਧਿਐਨ ਦਾ ਉਲੇਖ ਕਰਦਿਆਂ ਕਿਹਾ ਕਿ ਇਸ ਵਰ੍ਹੇ 70 ਲੱਖ ਰਸਮੀਰੋਜ਼ਗਾਰਾਂਦੀ ਸਿਰਜਣਾ ਕੀਤੀ ਜਾਵੇਗੀ । ਪਿਛਲੇ ਤਿੰਨ ਵਰ੍ਹਿਆਂ ਦੇ ਦੌਰਾਨ ਰੋਜ਼ਗਾਰ ਪੈਦਾ ਕਰਨ ਦੀ ਦਿਸ਼ਾ ਵਿੱਚ ਸਰਕਾਰ ਵੱਲੋਂ ਉਠਾਏ ਕਦਮਾਂ ਦਾ ਉਲੇਖ ਕਰਦਿਆਂ ਵਿੱਤ ਮੰਤਰੀ ਨੇ ਐਲਾਨ ਕੀਤਾ ਕਿ ਸਰਕਾਰ ਅਗਲੇ ਤਿੰਨ ਵਰ੍ਹਿਆਂ ਵਿੱਚ ਸਾਰੇ ਖੇਤਰਾਂ ਲਈ ਈਪੀਐੱਫ ਵਿੱਚ ਨਵੇਂ ਕਰਮਚਾਰੀਆਂ ਦੀ ਤਨਖਾਹ ਦਾ 12% ਦਾ ਯੋਗਦਾਨ ਦੇਵੇਗੀ


    2018-19 ਵਿੱਚ ਟੈਕਸਟਾਈਲਖੇਤਰ ਵਿੱਚ 7148 ਕਰੋੜ ਰੁਪਏ ਦੇ ਖਰਚੇ ਦਾ ਪ੍ਰਸਤਾਵ ਹੈ ।


    ਬੁਨਿਆਦੀ ਢਾਂਚਾ ਅਤੇ ਵਿੱਤੀ ਖੇਤਰ ਵਿਕਾਸ


    ਵਿੱਤ ਮੰਤਰੀ ਨੇ ਬੁਨਿਆਦੀ ਢਾਂਚੇ ਦੇ ਵਿਕਾਸ ਨੂੰ ਅਰਥਵਿਵਸਥਾ ਦਾ ਪ੍ਰਮੁੱਖ ਅਧਾਰ ਦੱਸਦਿਆਂ ਅਨੁਮਾਨ ਲਗਾਇਆਕਿ ਸਮੁੱਚਾ ਘਰੇਲੂ ਉਤਪਾਦ ਵਿੱਚ ਵਾਧਾ ਅਤੇ ਸਮੁੱਚੇ ਦੇਸ਼ ਨੂੰ ਇੱਕ ਨੈੱਟਵਰਕਵਿੱਚ ਜੋੜਨ ਲਈ50 ਲੱਖ ਕਰੋੜਰੁਪਏ ਦੀ ਜ਼ਰੂਰਤ ਹੈ । ਉਨ੍ਹਾਂਨੇ 2018-19 ਵਿੱਚ ਬੁਨਿਆਦੀਢਾਂਚੇ ’ਤੇ 5.97 ਲੱਖ ਕਰੋੜਰੁਪਏ ਐਲੋਕੇਟ ਦਾ ਪ੍ਰਸਤਾਵ ਦਿੱਤਾ ਹੈ ।


    ਵਿੱਤ ਮੰਤਰੀ ਨੇ ਕਿਹਾ ਕਿ ਪ੍ਰਧਾਨ ਮੰਤਰੀ ਨੇ ਨਿਯਮਿਤ ਤੌਰ ’ਤੇਪ੍ਰਗਤੀ ਰਾਹੀਂ ਬੁਨਿਆਦੀ ਖੇਤਰ ਵਿੱਚ ਉਪਲੱਬਧੀਆਂ ਦੀ ਸਮੀਖੀਆ ਕੀਤੀ ਹੈ ਅਤੇ ਇਸਦੇ ਤਹਿਤ 9.46 ਲੱਖਕਰੋੜ ਰੁਪਏ ਦੇ ਪ੍ਰੋਜੈਕਟਾਂਦੀ ਸ਼ੁਰੂਆਤ ਕੀਤੀ ਜਾ ਚੁੱਕੀ ਹੈ ।


    ਭਾਰਤਮਾਲਾਪ੍ਰੋਜੈਕਟਾਂ ਤਹਿਤ ਲਗਭਗ35 ਹਜ਼ਾਰ ਕਿਲੋਮੀਟਰਸੜਕ ਨਿਰਮਾਣ ਨੂੰਪਹਿਲੇ ਪੜਾਅ ਵਿੱਚ ਪ੍ਰਵਾਨਗੀ ਦਿੱਤੀ ਜਾ ਚੁੱਕੀ ਹੈ ਅਤੇ ਇਸ ਦੀ ਅਨੁਮਾਨਿਤਲਾਗਤ 5 , 35 , 000 ਕਰੋੜ ਰੁਪਏ ਹੈ ।


    ਰੇਲਵੇ


    ਸਾਲ 2018-19 ਲਈ ਰੇਲਵੇ ਦਾ ਪੂੰਜੀਗਤਖਰਚ 1 , 48 , 528 ਕਰੋੜ ਰੁਪਏ ਰਿਹਾ ਹੈ । 2017-18 ਦੌਰਾਨ ਚਾਰ ਹਜ਼ਾਰ ਕਿਲੋਮੀਟਰ ਦਾ ਬਿਜਲੀ ਰੇਲਵੇ ਨੈੱਟਵਰਕ ਸ਼ੁਰੂ ਹੋ ਚੁੱਕਾ ਹੈ । ਮੁੰਬਈ ਦਾ ਰੇਲਵੇ ਨੈੱਟਵਰਕ11 ਹਜ਼ਾਰ ਕਰੋੜ ਰੁਪਏ ਦੀ ਲਾਗਤ ਦੋਹਰੀਆਂ ਲਾਈਨਾਂ ਨਾਲ 90 ਕਿਲੋਮੀਟਰ ਹੋਵੇਗਾ । ਇਸ ਦੇ ਇਲਾਵਾ 40 ਹਜ਼ਾਰ ਕਰੋੜ ਰੁਪਏ ਦੀ ਲਾਗਤਤੋਂ ਇੱਕ ਹੋਰ150 ਕਿਲੋਮੀਟਰ ਦਾ ਉੱਪ ਸ਼ਹਿਰੀ ਨੈੱਟਵਰਕਯੋਜਨਾਵਿਤ ਕੀਤਾ ਜਾ ਰਿਹਾ ਹੈ ।


    ਹਵਾਈ ਆਵਾਜਾਈ


    ਇੱਕ ਨਵੀਨ ਪਹਿਲ ਨਾਭ ਨਿਰਮਾਣ ਤਹਿਤ ਹਰੇਕ ਸਾਲ ਇੱਕ ਬਿਲੀਅਨ ਆਵਾਜਾਈ ਨੂੰ ਨਿਯੰਤਰਿਤ ਕਰਨ ਲਈ ਹਵਾਈ ਅੱਡਾਸਮਰੱਥਾ ਵਿੱਚ ਪੰਜ ਗੁਣਾ ਵਿਸਤਾਰ ਕਰਨ ਦਾ ਪ੍ਰਸਤਾਵ ਬਜਟ ਵਿੱਚ ਦਿੱਤਾ ਗਿਆ ਹੈ । ਇਸ ਦੇ ਇਲਾਵਾ ਸਰਕਾਰ ਮੇ ਪਿਛਲੇ ਸਾਲ ਸ਼ੁਰੂ ਕੀਤੀ ਗਈਉਡਾਨ ਨਾਮਕ ਖੇਤਰੀ ਯੋਜਨਾਵਾਂ ਤਹਿਤ 56 ਹਵਾਈ ਅੱਡਿਆਂ ਅਤੇ 31 ਹੈਲੀਪੈੱਡਾਂ ਨੂੰ ਮੁੜ ਜੋੜਿਆ ਜਾਵੇਗਾ ਜਿਨ੍ਹਾਂ ਵਿੱਚ ਸਾਰੀਆਂ ਸੇਵਾਵਾਂ ਪ੍ਰਦਾਨ ਕੀਤੀਆਂ ਜਾ ਰਹੀਆਂ ਹਨ ।


    ਡਿਜ਼ੀਟਲਅਰਥਵਿਵਸਥਾ


    ਵਿੱਤ ਮੰਤਰੀ ਨੇ ਕਿਹਾ ਕਿ ਨੀਤੀ ਆਯੋਗ ਆਰਟੀਫਿਸ਼ਲਇੰਟੈਲੀਜੈਂਸਬੁੱਧੀਮੱਤਾ ਲਈ ਇੱਕ ਪ੍ਰੋਗਰਾਮ ਦੀ ਸ਼ੁਰੂਆਤ ਕਰੇਗਾ ।


    ਵਿਗਿਆਨ ਅਤੇ ਟੈਕਨੋਲੋਜੀ ਵਿਭਾਗਰੋਬੋਟਿਕਸ , ਆਰਟੀਫਿਸ਼ਲਇੰਟੈਲੀਜੈਂਸਬੁੱਧੀਮਤੀ , ਡਿਜੀਟਲ ਉਤਪਾਦਨ , ਡੈਟਾ ਵਿਸ਼ਲੇਸ਼ਣ ਅਤੇ ਇੰਟਰਨੈੱਟਆਵ੍ਥਿੰਗਸ ਲਈ ਇੱਕ ਮਿਸ਼ਨ ਦੀ ਸ਼ੁਰੂਆਤ ਕਰੇਗਾ । ਡਿਜੀਟਲਇੰਡੀਆ ਪ੍ਰੋਗਰਾਮ ਲਈ ਬਜਟ 20018-19 ਵਿੱਚ ਧਨ ਰਾਸ਼ੀਐਲੋਕੇਸ਼ਨ ਦੁੱਗਣੀ ਕਰਕੇ 3073 ਕਰੋੜ ਰੁਪਏ ਕੀਤੀਗਈ ਹੈ ।


    5 ਕਰੋੜ ਗ੍ਰਾਮੀਣਾਂ ਨੂੰ ਨੈੱਟਕਨੈਕਟੀਵਿਟੀ ਨਾਲ ਜੋੜਨ ਲਈ ਸਰਕਾਰ 5 ਲੱਖ ਵਾਈ-ਫਾਈਹੌਟਸਪੌਟ ਦਾ ਨਿਰਮਾਣ ਕਰੇਗੀ । ਵਿੱਤ ਮੰਤਰੀ ਨੇ ਇਸ ਲਈ 10 ਹਜ਼ਾਰ ਕਰੋੜ ਰੁਪਏ ਦੀ ਧਨਰਾਸ਼ੀਐਲੋਕੇਟ ਕੀਤੀ ਹੈ ।


    ਰੱਖਿਆ


    ਵਿੱਤ ਮੰਤਰੀ ਨੇ ਦੋ ਰੱਖਿਆ ਉਦਯੋਗ ਸਬੰਧੀ ਉਤਪਾਦਨ ਗਲਿਆਰੀਆਂ ਦੇ ਵਿਕਾਸ ਦਾ ਪ੍ਰਸਤਾਵ ਦਿੱਤਾ ਹੈ।


    ਵਿਨਿਵੇਸ਼


    ਵਿੱਤ ਮੰਤਰੀ ਨੇ ਕਿਹਾ ਕਿ 2017-18 ਲਈ ਵਿਨਿਵੇਸ਼ ਦੇ ਟੀਚੇ 72500 ਕਰੋੜ ਰੁਪਏ ਤੋਂ ਵਧ ਕੇ ਇੱਕ ਲੱਖ ਰੁਪਏ ਦੀ ਸੰਭਾਵਨਾ ਹੈ । ਉਨ੍ਹਾਂ ਨੇ 2018-19 ਲਈ 80 ਹਜ਼ਾਰ ਕਰੋੜ ਰੁਪਏ ਦਾ ਟੀਚਾ ਨਿਰਧਾਰਿਤ ਕੀਤਾ ਹੈ।


    ਜਨਤਕ ਖੇਤਰ ਦੀਆਂ ਤਿੰਨ ਬੀਮਾ ਕੰਪਨੀਆਂ- ਨੈਸ਼ਨਲ ਇੰਸ਼ੋਰੈਂਸ ਕੰਪਨੀ ਲਿਮਿਟਡ, ਯੂਨਾਈਟਿਡ ਇੰਡੀਆ ਇੰਸ਼ੋਰੈਂਸ ਕੰਪਨੀ ਲਿਮਿਟਡ ਅਤੇ ਓਰੀਐਂਟਲ ਇੰਸ਼ੋਰੈਂਸ ਕੰਪਨੀ ਲਿਮਿਟਡ ਨੂੰ ਮਿਲਾ ਕੇ ਇੱਕ ਬੀਮਾ ਕੰਪਨੀ ਬਣਾਈ ਜਾਵੇਗੀ।


    ਸੋਨੇ ਦੇ ਸੰਪਤੀ ਮੁੱਲ ਵਿੱਚ ਵਾਧਾ ਕਰਨ ਲਈ ਸਰਕਾਰ ਇੱਕੋ ਸਵਰਨ ਨੀਤੀ ਦਾ ਨਿਰਮਾਣ ਕਰੇਗੀ। ਦੇਸ਼ ਵਿੱਚ ਗੋਲਡਐਕਸਚੇਂਜ ਨੂੰ ਵਪਾਰ ਅਤੇ ਉਪਭੋਗਤਾ ਦੇ ਅਨੁਕੂਲ ਬਣਾਉਣ ਲਈ ਸਰਕਾਰ ਇੱਕ ਪ੍ਰਣਾਲੀ ਵਿਕਸਤ ਕਰੇਗੀ । ਸਵਰਣ ਮੁਦਰੀਕਰਨ ਯੋਜਨਾ ਨੂੰ ਮੁੜ ਜੀਵੰਤ ਕੀਤਾ ਜਾਵੇਗਾ, ਤਾਂ ਕਿ ਲੋਕ ਬਿਨ੍ਹਾਂ ਕਿਸੇ ਪਰੇਸ਼ਾਨੀ ਦੇ ਗੋਲਡ ਜਮਾਂ ਯੋਜਨਾ ਦੇ ਖਾਤੇ ਖੁਲ੍ਹਵਾ ਸਕਣ।


    ਬਜਟ ਵਿੱਚ ਰਾਸ਼ਟਰਪਤੀ ਦੇ ਵੇਤਨ 5 ਲੱਖ ਰੁਪਏ, ਉਪ ਰਾਸ਼ਟਰਪਤੀ ਦੀ 4 ਲੱਖ ਰੁਪਏ ਅਤੇ ਰਾਜਪਾਲ ਦੀ 3.5 ਲੱਖ ਰੁਪਏ ਪ੍ਰਤੀ ਮਹੀਨਾ ਕਰਨ ਦਾ ਪ੍ਰਸਤਾਵ ਰੱਖਿਆ ਗਿਆ ਹੈ।


    ਮਹਾਤਮਾ ਗਾਂਧੀ ਨੇ 150ਵੀਂ ਜਯੰਤੀ ਦੇ ਮੌਕੇ ’ਤੇ ਹੋਣ ਵਾਲੇ ਵੱਖ-ਵੱਖ ਪ੍ਰੋਗਰਾਮਾਂ ਲਈ ਬਜਟ ਵਿੱਚ 150 ਕਰੋੜ ਰੁਪਏ ਦੀ ਰਕਮ ਵੰਡੀ ਗਈ ਹੈ।


    ਵਿੱਤੀ ਪ੍ਰਬੰਧਨ


    ਬਜਟ ਵਿੱਚ ਖਰਚ ਦਾ ਸੰਸ਼ੋਧਿਤ ਅਨੁਮਾਨ 2017-18 ਲਈ 21.57 ਲੱਖ ਕਰੋੜ ਰੁਪਏ ਹੈ, ਜਦਕਿ ਬਜਟ ਦਾਆਂਕਲਣ 21.47 ਲੱਖ ਕਰੋੜ ਰੁਪਏ ਦਾ ਸੀ।


    ਵਿੱਤ ਮੰਤਰੀ ਨੇ 2018-19 ਲਈ ਬਜਟ ਘਾਟੇ ਨੂੰ ਜੀਡੀਪੀ ਦੇ 3.3 % ਰਹਿਣ ਦਾ ਅਨੁਮਾਨ ਪ੍ਰਗਟ ਕੀਤਾ । ਸੰਸ਼ੋਧਿਤ ਵਿੱਤੀ ਘਾਟੇ ਦਾ ਅਨੁਮਾਨ ਸਾਲ 2017-18 ਲਈ 5.95 ਲੱਖ ਕਰੋੜ ਰੁਪਏ ਦਾ ਹੈ, ਜੋ ਜੀਡੀਪੀ 3.5 % ਹੈ।


    ਪ੍ਰਤੱਖ ਟੈਕਸ ਪ੍ਰਸਤਾਵਾਂਤਹਿਤ ਵਿੱਤ ਮੰਤਰੀ ਨੇ ਕਿਹਾ ਕਿ ਅਰਥਵਿਵਸਥਾ ਵਿੱਚ ਨਕਦੀ ਦੇ ਉਪਯੋਗ ਨੂੰ ਘੱਟ ਕਰਨ ਅਤੇ ਟੈਕਸ ਦਾਇਰਾ ਵਧਾਉਣ ਨਾਲ ਲਾਭ ਹੋਇਆ ਹੈ। ਪ੍ਰਤੱਖ ਟੈਕਸਾਂ ਦੀ ਵਾਧਾ ਦਰ 2016-17 ਵਿੱਚ 12.6 % ਅਤੇ 2017-18 ਵਿੱਚ 18.7 % ਰਹੀ ਹੈ।


    ਟੈਕਸ ਦੇਣ ਵਾਲਿਆਂ ਦੀ ਸੰਖਿਆ ਜੋ 2014-15 ਵਿੱਚ 6.47 ਕਰੋੜ ਸੀ, ਵਧ ਕੇ 2016-17 ਵਿੱਚ 8.27 ਕਰੋੜ ਹੋ ਗਈ ਹੈ।


    ਰੋਜ਼ਗਾਰ ਸਿਰਜਨ ਨੂੰ ਹੁਲਾਰਾ ਦੇਣ ਲਈ ਕੱਪੜਾ ਉਦਯੋਗ ਵਿੱਚ ਧਾਰਾ 82 ਜੇਜੇਏਏ ਦੇ ਅੰਤਰਗਤ ਦਿੱਤੀ ਜਾਣ ਵਾਲੀ 30 % ਕਟੌਤੀ ਨੂੰ ਚਮੜੇ ਅਤੇ ਜੁੱਤੀ ਉਦਯੋਗ ਵਿੱਚ ਵੀ ਲਾਗੂ ਕੀਤਾ ਜਾਵੇਗਾ ।


    ਕਾਰਪੋਰੇਟ ਟੈਕਸ ਨੂੰ ਪੜਾਅਵਾਰ ਤਰੀਕੇ ਨਾਲ ਘੱਟ ਕਰਨ ਦੇ ਯਤਨਾਂ ਤਹਿਤ 250 ਕਰੋੜ ਰੁਪਏ ਤੱਕ ਦੀ ਟਰਨਓਵਰ ਵਾਲੀਆਂ ਕੰਪਨੀਆਂ ਨੂੰ 25 % ਦੇ ਟੈਕਸ ਦਾਇਰੇ ਵਿੱਚ ਰੱਖਿਆ ਗਿਆ ਹੈ। ਇਸ ਨਾਲ 99 % ਸੁਖਮ, ਛੋਟੇ ਅਤੇ ਮੱਧ ਉਦਮੀਆਂ ਨੂੰ ਲਾਭ ਹੋਵੇਗਾ। ਇਸ ਨਾਲ ਸਾਲ 2018-19 ਵਿੱਚ, 7,000 ਕਰੋੜ ਰੁਪਏ ਦੀ ਮਾਲੀ ਹਾਨੀ ਹੋਵੇਗੀ।


    ਇਨਕਮ ਟੈਕਸ ਦਾਤਿਆਂ ਲਈ ਹੁਣ ਭੱਤੇ ਅਤੇ ਹੋਰ ਮੈਡੀਕਲ ਖਰਚ ਦੀ ਭਰਪਾਈ ਦੇ ਬਦਲੇ 40,000 ਰੁਪਏ ਦੀ ਮਿਆਰੀ ਕਟੌਤੀ ਦਾ ਉਪਬੰਧ ਕੀਤਾ ਗਿਆ ਹੈ। ਦਿੱਵਿਆਂਗਜਨਾਂ ਨੂੰ ਵਧੀ ਦਰ ’ਤੇ ਮਿਲਣ ਵਾਲਾ ਆਵਾਜਾਈਭੱਤਾ ਅੱਗੇ ਵੀ ਜਾਰੀ ਰਹੇਗਾ। ਇਸ ਨਾਲ 2.5 ਕਰੋੜ ਆਮਦਨ ਵਾਲਿਆਂ ਅਤੇ ਪੈਂਸ਼ਨ ਵਾਲਿਆਂ ਨੂੰ ਲਾਭ ਹੋਵੇਗਾ।


    ਮਾਹਿਰ ਨਾਗਰਿਕਾਂ ਲਈ ਰਿਆਇਤ


    ਬੈਂਕਾਂ ਅਤੇ ਡਾਕਘਰਾਂ ਵਿੱਚ ਜਮ੍ਹਾਂ ਰਕਮ ’ਤੇ ਵਿਆਜ ਆਮਦਨੀ ਵਿੱਚ ਛੁਟ 10 ਹਜ਼ਾਰ ਰੁਪਏ ਤੋਂ ਵਧਾ ਕੇ 50 ਹਜ਼ਾਰ ਰੁਪਏ ਕੀਤੀ ਗਈ ਹੈ ਅਤੇ ਇਨਕਮ ਟੈਕਸ ਧਾਰਾ 194ਏ ਤਹਿਤ ਸਰੋਤ ’ਤੇ ਇਨਕਮ ਦੀ ਕਟੌਤੀ ਨਹੀਂ ਕੀਤੀ ਜਾਵੇਗੀ। ਇਹ ਲਾਭ ਪੂਰੀ ਅਵਧੀ ਦੀਆਂ ਜਮਾਂ ਯੋਜਨਾਵਾਂ (FDs) ਅਤੇ ਦੁਹਰਾਈਆਂ ਜਾਣ ਵਾਲੀਆਂ ( RDs ) ਜਮਾਂ ਯੋਜਨਾਵਾਂ ਵਿੱਚ ਪ੍ਰਾਪਤ ਹੋਣ ਵਾਲੇ ਵਿਆਜ ਲਈ ਵੀ ਉਪਲੱਬਧ ਹੋਵੇਗਾ।


    ਵਿੱਤ ਮੰਤਰੀ ਨੇ ਕਿਹਾ ਕਿ ਧਾਰਾ 80ਡੀ ਤਹਿਤ ਸਿਹਤ ਬੀਮਾ ਪ੍ਰੀਮੀਅਮ ਜਾਂ ਮੈਡੀਕਲ ਖਰਚੇ ਲਈ ਕਟੌਤੀ ਸੀਮਾ ਨੂੰ 30 ਹਜ਼ਾਰ ਕਰੋੜ ਤੋਂ ਵਧਾ ਕੇ 50 ਹਜ਼ਾਰ ਰੁਪਏ ਕਰ ਦਿੱਤਾਗਿਆ ਹੈ । ਹੁਣ ਸਾਰੇ ਸੀਨੀਅਰਸਿਟੀਜ਼ਨ ਕਿਸੇ ਸਿਹਤ ਬੀਮਾ ਪ੍ਰੀਮੀਅਮ ਜਾਂ ਕਿਸੇ ਮੈਡੀਕਲਸਹਾਇਤਾ ਦੇ ਸੰਦਰਭ ਵਿੱਚ 50 ਹਜ਼ਾਰ ਰੁਪਏ ਪ੍ਰਤੀ ਸਾਲ ਕਟੌਤੀ ਦੇ ਲਾਭ ਦਾ ਦਾਅਵਾ ਕਰ ਸਕਣਗੇ ।


    ਵਿੱਤ ਮੰਤਰੀ ਨੇ ਧਾਰਾ 80ਡੀਡੀਬੀ ਦੇ ਅੰਤਰਗਤ ਗੰਭੀਰ ਬੀਮਾਰੀ ਦੇ ਸੰਦਰਭ ਵਿੱਚ ਮੈਡੀਕਲ ਖਰਚ ਲਈ ਕਟੌਤੀ ਸੀਮਾ ਨੂੰ ਸੀਨੀਅਰਸਿਟੀਜ਼ਨਾਂ ਦੇ ਮਾਮਲੇ ਵਿੱਚ 60 ਹਜ਼ਾਰ ਰੁਪਏ ਤੋਂ ਹੋਰ ਅਧਿਕ ਸੀਨੀਅਰਸਿਟੀਜ਼ਨਾਂਦੇ ਮਾਮਲੇ ਵਿੱਚ 80 ਹਜ਼ਾਰ ਰੁਪਏ ਤੋਂ ਵਧਾ ਕੇ ਸਾਰੇ ਸੀਨੀਅਰਸਿਟੀਜ਼ਨਾਂਲਈ ਇੱਕ ਲੱਖ ਰੁਪਏ ਦਾ ਪ੍ਰਸਤਾਵ ਰੱਖਿਆ ।


    ਇਨ੍ਹਾਂ ਰਿਆਇਤਾਂ ਨਾਲ ਸੀਨੀਅਰ ਨਾਗਰਿਕਾਂ ਨੂੰ 4 ਹਜ਼ਾਰ ਕਰੋੜ ਰੁਪਏ ਦਾ ਹੋਰ ਲਾਭ ਪ੍ਰਾਪਤ ਹੋਵੇਗਾ।


    ਟੈਕਸ ਰਿਆਇਤਾਂ ਦੇ ਇਲਾਵਾ ਦੇ ਹੋਰ ਵਿੱਤ ਮੰਤਰੀ ਨੇ ਕਿਹਾ ਕਿ ਪ੍ਰਧਾਨ ਮੰਤਰੀ ਵਯਵੰਦਨਾ ਯੋਜਨਾ ਨੂੰ ਮਾਰਚ 2020 ਤੱਕ ਵਧਾਇਆ ਗਿਆ ਹੈ। ਇਸ ਯੋਜਨਾ ਤਹਿਤ ਭਾਰਤੀ ਜੀਵਨ ਬੀਮਾ ਨਿਗਮ ਵੱਲੋਂ 8 % ਨਿਸ਼ਚਿਤ ਲਾਭ ਪ੍ਰਦਾਨ ਕੀਤਾ ਜਾਂਦਾ ਹੈ। ਇਸ ਯੋਜਨਾ ਤਹਿਤ ਪ੍ਰਤੀ ਸੀਨੀਅਰਸਿਟੀਜ਼ਨ7.5 ਲੱਖ ਰੁਪਏ ਦੇ ਮੌਜੂਦਾ ਨਿਵੇਸ਼ ਸੀਮਾ ਨੂੰ ਵਧਾ ਕੇ 15 ਲੱਖ ਰੁਪਏ ਕੀਤਾ ਜਾ ਰਿਹਾ ਹੈ ।


    ਅੰਤਰਰਾਸ਼ਟਰੀ ਵਿੱਤੀ ਸੇਵਾ ਕੇਂਦਰ (ਆਈਐੱਫਐੱਸਸੀ) ਵਿੱਚ ਸਥਿਤ ਸਟਾਕ ਐਕਸਚੇਂਜ ਵਿੱਚ ਵਪਾਰ ਵਧਾਉਣ ਦੇ ਉਦੇਸ਼ ਨਾਲ ਆਈਐੱਫਐੱਸਸੀ ਲਈ ਦੋ ਹੋਰ ਰਿਆਇਤਾਂ ਦਾ ਪ੍ਰਸਤਾਵ ਹੈ। ਪ੍ਰਵਾਸੀ ਭਾਰਤੀਆਂ ਵੱਲੋਂ ਬੇਦਖਲ ਅਤੇ ਕੁੱਝ ਜਮਾਨਤਾ ਦੇ ਤਬਾਦਲੇ ਨੂੰ ਪੂੰਜੀਗਤ ਲਾਭ ਵਿੱਚ ਰਿਆਇਤ ਦਾ ਐਲਾਨ ਕੀਤਾ ਹੈ। ਅੰਤਰਰਾਸ਼ਟਰੀ ਵਿੱਤੀ ਸੇਵਾ ਕੇਂਦਰ ਵਿੱਚ ਕੰਮ ਕਰਨ ਵਾਲੇ ਗੈਰ-ਕਾਰਪੋਰੇਟ ਟੈਕਸ ਦੇਣ ਵਾਲਿਆਂ ’ਤੇ 9 % ਦਾ ਵਿਕਲਪਿਕਨਿਊਨਤਮ ਟੈਕਸ (ਏਐੱਮਟੀ) ਲੱਗੇਗਾ, ਜੋ ਕਾਰਪੋਰੇਟ ’ਤੇ ਲੱਗਣ ਵਾਲੇ ਨਿਊਨਤਨਵਿਕਲਪਿਕ ਟੈਕਸ (ਐੱਮਏਟੀ) ਦੇ ਬਰਾਬਰ ਹੋਵੇਗਾ ।


    ਦੀਰਘਕਾਲੀ ਪੂੰਜੀ ਲਾਭ (ਐੱਲਟੀਸੀਜੀ)


    ਗ਼ਰੀਬੀ ਰੇਖਾ ਤੋਂ ਹੇਠਾਂ ਰਹਿਣ ਵਾਲੇ ਪਰਿਵਾਰਾਂ ਅਤੇ ਗ੍ਰਾਮੀਣ ਪਰਿਵਾਰਾਂ ਦੀ ਸਿੱਖਿਆ ਅਤੇ ਸਿਹਤ ਜ਼ਰੂਰਤਾਂ ਲਈ ਬਜਟ ਵਿੱਚ ਵਿਅਕਤੀਗਤ ਇਨਕਮਟੈਕਸ ਅਤੇ ਨਿਗਮ ਟੈਕਸ ’ਤੇ 4 % ਸੈੱਸ ਦੀ ਵਿਵਸਥਾ ਕੀਤੀ ਗਈ ਹੈ। ਨਵੇਂਸੈੱਸ ਨੂੰ ਸਿਹਤ ਅਤੇ ਸਿੱਖਿਆ ਉਪ-ਕਰ ਦੇ ਨਾਮ ਨਾਲ ਜਾਣਿਆ ਜਾਵੇਗਾ।


    ਪ੍ਰਤੱਖ ਟੈਕਸ ਇਕੱਤਰ ਕਰਨ ਲਈ 2016 ਵਿੱਚ ਵਰਤੋਂ ਦੇ ਆਧਾਰ ’ਤੇ ਈ-ਨਿਰਧਾਰਨ ਸ਼ੁਰੂ ਕੀਤਾ ਗਿਆ ਸੀ। 2017 ਵਿੱਚ ਇਸਦਾ ਵਿਸਤਾਰ 102 ਨਗਰਾਂ ਵਿੱਚ ਕੀਤਾ ਗਿਆ ਹੈ।


    ****

    
    
    (Release ID: 1518882) Visitor Counter : 1