      ਸ਼ਹਿਰੀ ਹਵਾਬਾਜ਼ੀ ਮੰਤਰਾਲਾ

      ਹਵਾਬਾਜ਼ੀ ਖੇਤਰ ਵਿੱਚ ਨੌਕਰੀਆਂ ਲਈ ਸਕਿੱਲ ਡਿਵਲੈਪਮੈਂਟ ਦੇ ਸਮਰਥਨ ਵਾਸਤੇ ਏਅਰਪੋਰਟਸ ਅਥਾਰਟੀ ਆਵ੍ ਇੰਡੀਆ ਦਾ ਇੱਕ ਸੀਐੱਸਆਰ ਉਪਰਾਲਾ -ਚੰਡੀਗੜ੍ਹ ਵਿਖੇ ਏਵੀਏਸ਼ਨ ਮਲਟੀ ਸਕਿੱਲ ਡਿਵੈਲਪਮੈਂਟ ਲਾਂਚ
      Posted On: 27 FEB 2018 6:07PM by PIB Chandigarh


    Aviation Multi Skill Development Centre at Chandigarh launched - a CSR Initiative of AAI to support skill Development for jobs in Aviation Center


    ਹਵਾਬਾਜ਼ੀ ਖੇਤਰ ਵਿੱਚ ਨੌਕਰੀਆਂ ਲਈ ਸਕਿੱਲ ਡਿਵਲੈਪਮੈਂਟ ਦੇ ਸਮਰਥਨ ਵਾਸਤੇ ਏਅਰਪੋਰਟਸ ਅਥਾਰਟੀ ਆਵ੍ ਇੰਡੀਆ ਦਾ ਇੱਕ ਸੀਐੱਸਆਰ ਉਪਰਾਲਾ -ਚੰਡੀਗੜ੍ਹ ਵਿਖੇ ਏਵੀਏਸ਼ਨ ਮਲਟੀ ਸਕਿੱਲ ਡਿਵੈਲਪਮੈਂਟ ਲਾਂਚ


    ਚੰਡੀਗੜ੍ਹ ਵਿਖੇ ਅੱਜ ਏਅਰਪੋਰਟਸ ਅਥਾਰਟੀ ਆਵ੍ ਇੰਡੀਆ (ਏਏਆਈ) ਵੱਲੋਂ ਆਪਣੀ ਤਰ੍ਹਾਂ ਦੀ ਇੱਕ ਸੀਐੱਸਆਰ ਪਹਿਲਕਦਮੀ ਏਵੀਏਸ਼ਨ ਮਲਟੀ ਸਕਿੱਲ ਡਿਵੈਲਪਮੈਂਟ ਸੈਂਟਰ (ਐੱਮਐੱਸਡੀਸੀ) ਦਾ ਉਦਘਾਟਨ ਕੇਂਦਰੀ ਸ਼ਹਿਰੀ ਹਵਾਬਾਜ਼ੀ ਮੰਤਰੀ ਸ੍ਰੀ ਪੀ ਅਸ਼ੋਕ ਗਜਪਤੀ ਰਾਜੂ ਵੱਲੋਂ ਚੰਡੀਗੜ੍ਹ ਦੀ ਸਾਂਸਦ ਸ੍ਰੀਮਤੀ ਕਿਰਨ ਖੇਰ ਅਤੇ ਆਨੰਦਪੁਰ ਸਾਹਿਬ ਦੇ ਸਾਂਸਦ ਸ੍ਰੀ ਪ੍ਰੇਮ ਸਿੰਘ ਚੰਦੂਮਾਜਰਾ ਦੀ ਮੌਜੂਦਗੀ ਵਿੱਚ ਕੀਤਾ ਗਿਆ । ਇਹ ਕੇਂਦਰ ਨੈਸ਼ਨਲ ਸਕਿੱਲ ਡਵੈੱਲਪਮੈਂਟ ਕਾਰਪੋਰੇਸ਼ਨ (ਐੱਨਐੱਸਡੀਸੀ) ਦੇ ਸਹਿਯੋਗ ਨਾਲ ਸਥਾਪਤ ਕੀਤਾ ਗਿਆ ਹੈ ਅਤੇ ਇਸ ਦੀ ਹਮਾਇਤ ਐਰੋਸਪੇਸ ਐਂਡ ਏਵੀਏਸ਼ਨ ਸੈਕਟਰ ਸਕਿੱਲ ਕੌਂਸਲ (ਏਏਐੱਸਐੱਸਸੀ) ਆਵ੍ ਇੰਡੀਆ ਵਲੋਂ ਕੀਤੀ ਜਾ ਰਹੀ ਹੈ ।


    ਇਸ ਮੌਕੇ ਉੱਤੇ ਬੋਲਦਿਆਂ ਸ੍ਰੀ ਪੀ ਗਜਪਤੀ ਰਾਜੂ ਨੇ ਕਿਹਾ , '' ਇਸ ਕੇਂਦਰ ਵਿੱਚ 2400 ਨੌਜਵਾਨਾਂ ਅਤੇ ਮਹਿਲਾਵਾਂ ਨੂੰ ਅਗਲੇ ਤਿੰਨ ਸਾਲਾਂ ਵਿੱਚ 8 ਹਵਾਬਾਜ਼ੀ ਕਾਰਜਾਂ ਦੀ ਟ੍ਰੇਨਿੰਗ ਦਿੱਤੀ ਜਾਵੇਗੀ । ਇਸ ਕੇਂਦਰ ਨੂੰ ਪਹਿਲਾਂ ਹੀ ਭਰਵਾਂ ਹੁੰਗਾਰਾ ਮਿਲ ਰਿਹਾ ਹੈ । ਉਨ੍ਹਾਂ ਕਿਹਾ ਕਿ ਦੇਸ਼ ਭਰ ਵਿੱਚ ਮੈਂ ਅਜਿਹੇ ਹੋਰ ਕਈ ਹਵਾਬਾਜ਼ੀ ਮੁਹਾਰਤ ਕੇਂਦਰ ਸਥਾਪਿਤ ਹੁੰਦੇ ਦੇਖਣਾ ਚਾਹੁੰਦਾ ਹਾਂ । ''


    ਪਿਛਲੇ ਤਿੰਨ ਚਾਰ ਸਾਲ ਵਿੱਚ ਸ਼ਹਿਰੀ ਹਵਾਬਾਜ਼ੀ ਖੇਤਰ ਵਿੱਚ ਆਈ ਤੇਜ਼ੀ ਕਾਰਨ ਹਵਾਬਾਜ਼ੀ ਦੇ ਮਾਹਰ ਵਿਅਕਤੀਆਂ ਦੀ ਮੰਗ ਵਿੱਚ ਲਗਾਤਾਰ ਵਾਧਾ ਹੋ ਰਿਹਾ ਹੈ । ਭਾਰਤ ਦੀਆਂ ਏਅਰਲਾਈਨਾਂ ਵਿੱਚ 900 ਨਵੇਂ ਹਵਾਈ ਜਹਾਜ਼ ਸ਼ਾਮਲ ਹੋਣ ਦੀ ਸੰਭਾਵਨਾ ਹੈ । ਨਵੇਂ ਰੂਟ ਚਾਲੂ ਹੋਣ ਅਤੇ ਬਿਨਾ ਵਰਤੋਂ ਪਏ ਜਾਂ ਘੱਟ ਵਰਤੋਂ ਵਿੱਚ ਆਉਣ ਵਾਲੇ ਹਵਾਈ ਅੱਡਿਆਂ ਦੇ ' ਉੜਾਨ ' ਖੇਤਰੀ ਕੁਨੈਕਟਿਵਿਟੀ ਸਕੀਮ ਹੇਠ ਚਾਲੂ ਹੋ ਜਾਣ ਨਾਲ ਯਾਤਰੀ ਅਤੇ ਮਾਲ ਦੀ ਹਵਾਈ ਕੁਨੈਕਟੀਵਿਟੀ ਵਧ ਰਹੀ ਹੈ । ਨਿਪੁੰਨ ਵਿਅਕਤੀਆਂ ਲਈ ਐੱਮਆਰਓ ਅਤੇ ਗ੍ਰਾਊਂਡ ਹੈਂਡਲਿੰਗ ਮੰਗ ਵਿੱਚ ਵੀ ਵਾਧਾ ਹੋ ਰਿਹਾ ਹੈ ।


    ਇਸ ਮੰਗ ਨੂੰ ਮਹਿਸੂਸ ਕਰਦਿਆਂ ਅਤੇ ਸਕਿੱਲ ਇੰਡੀਆ ਮਿਸ਼ਨ ਵਿੱਚ ਤੇਜ਼ੀ ਲਿਆਉਣ ਲਈ ਸ਼ਹਿਰੀ ਹਵਾਬਾਜ਼ੀ ਮੰਤਰਾਲਾ ( ਐੱਮਓਸੀਏ) ਅਤੇ ਹੁਨਰ ਵਿਕਾਸ ਅਤੇ ਉੱਦਮਤਾ ਮੰਤਰਾਲੇ (ਐੱਮਐੱਸਡੀਈ) ਨੇ ਮਿਲ ਕੇ ਇਸ ਹਵਾਬਾਜ਼ੀ ਐੱਮਐੱਸਡੀਸੀ ਦੀ ਸ਼ੁਰੂਆਤ ਚੰਡੀਗੜ੍ਹ ਦੀ ਪੁਰਾਣੀ ਟਰਮੀਨਲ ਬਿਲਡਿੰਗ ਵਿੱਚ ਕੀਤੀ ਹੈ । 5.25 ਕਰੋੜ ਰੁਪਏ ਦੀ ਲਾਗਤ ਵਾਲਾ ਇਹ ਪ੍ਰੋਜੈਕਟ ਏਏਆਈ ਦੀ ਇੱਕ ਅਨੋਖੀ ਸੀਐੱਸਆਰ ਪਹਿਲਕਦਮੀ ਹੈ । ਐੱਮਐੱਸਡੀਈ ਨੂੰ ਬਰਡ ਐਜੂਕੇਸ਼ਨ ਸੁਸਾਇਟੀ ਫਾਰ ਟਰੈਵਲ ਐਂਡ ਟੂਰਿਜ਼ਮ (ਬੀਈਐੱਸਟੀਟੀ) ਦੇ ਸਹਿਯੋਗ ਨਾਲ ਲਾਗੂ ਕਰਨ ਵਾਲੀ ਐੱਨਐੱਸਡੀਸੀ ਵੱਲੋਂ ਟ੍ਰੇਨਿੰਗ ਪ੍ਰੋਗਰਾਮਾਂ ਦਾ ਪ੍ਰਬੰਧ ਕੀਤਾ ਜਾਵੇਗਾ । ਕੋਰਸ ਦੇ ਸਿਲੇਬਸ ਅਤੇ ਟਰੇਨਿੰਗ ਦੀ ਅਸੈੱਸਮੈਂਟ ਦਾ ਡਿਜ਼ਾਈਨ ਏਏਐੱਸਐੈਸਸੀ ਵੱਲੋਂ ਨੈਸ਼ਨਲ ਸਕਿੱਲ ਕੁਆਲੀਫਿਕੇਸ਼ਨ ਫਰੇਮਵਰਕ ਅਨੁਸਾਰ ਤਿਆਰ ਕੀਤਾ ਗਿਆ ਹੈ ।


    ਚੰਡੀਗੜ੍ਹ ਦੇ ਪੁਰਾਣੇ ਹਵਾਈ ਅੱਡਾ ਟਰਮੀਨਲ ਵਿੱਚ ਸਥਿਤ ਇਹ ਕੇਂਦਰ ਏਏਆਈ ਦੇ ਮੌਜੂਦਾ ਢਾਂਚੇ ਵਿੱਚ ਕੰਮ ਕਰੇਗਾ ਜਿਸ ਨੂੰ ਕਿ ਆਧੁਨਿਕ ਹਵਾਬਾਜ਼ੀ ਕੋਰਸਾਂ ਲਈ ਤਿਆਰ ਕੀਤਾ ਗਿਆ ਹੈ । ਇਸ ਕੇਂਦਰ ਵਿੱਚ ਆਧੁਨਿਕ ਟ੍ਰੇਨਿੰਗ, ਢਾਂਚਾ ਕੋਰਸ ਦੇ ਸਿਲੇਬਸ ਅਤੇ ਉਦਯੋਗ ਨਾਲ ਸਬੰਧਤ ਲੋੜਾਂ ਅਨੁਸਾਰ ਮੁਹੱਈਆ ਕਰਾਈ ਜਾਵੇਗੀ । ਮੁਹਾਰਤ ਵਿਕਾਸ ਕੋਰਸ ਦੇ ਸਫਲਤਾ ਨਾਲ ਪੂਰੇ ਹੋਣ ਉੱਤੇ ਉਮੀਦਵਾਰ ਏਓਏਐੱਸਐੱਸਸੀ ਰਾਹੀਂ ਐੱਨਐੱਸਡੀਸੀ ਦਾ ਸਰਟੀਫੀਕੇਟ ਲੈਣ ਦੇ ਯੋਗ ਹੋਣਗੇ । ਟ੍ਰੇਨਿੰਗ ਪ੍ਰਦਾਨ ਕਰਨ ਵਾਲੀ — ਬੀਈਐੱਸਟੀਟੀ — ਨੂੰ ਅਧਿਕਾਰ ਹੋਵੇਗਾ ਕਿ ਉਹ ਹਵਾਬਾਜ਼ੀ ਅਤੇ ਸਬੰਧਤ ਖੇਤਰਾਂ ਵਿੱਚ ਇਨ੍ਹਾਂ ਵਿਚੋਂ ਘੱਟੋ ਘੱਟ 70% ਨੌਕਰੀਆਂ ਯਕੀਨੀ ਬਣਾਵੇ ।

    
    
    (Release ID: 1522071) Visitor Counter : 1