      ਪ੍ਰਧਾਨ ਮੰਤਰੀ ਦਫਤਰ

      ਮੈਗਨੈਟਿਕ ਮਹਾਰਾਸ਼ਟਰ : ਕਨਵਰਜੈਂਸ 2018 ਦੇ ਉਦਘਾਟਨ ‘ਤੇ ਪ੍ਰਧਾਨ ਮੰਤਰੀ ਦੇ ਸੰਬੋਧਨ ਦਾ ਮੂਲ ਪਾਠ
      Posted On: 18 FEB 2018 4:06PM by PIB Chandigarh


    Text of PM’s address at the inauguration of Magnetic Maharashtra: Convergence 2018


    ਮੈਗਨੈਟਿਕ ਮਹਾਰਾਸ਼ਟਰ : ਕਨਵਰਜੈਂਸ 2018 ਦੇ ਉਦਘਾਟਨ ‘ਤੇ ਪ੍ਰਧਾਨ ਮੰਤਰੀ ਦੇ ਸੰਬੋਧਨ ਦਾ ਮੂਲ ਪਾਠ


    ਮਹਾਰਾਸ਼ਟਰ ਦੇ ਰਾਜਪਾਲ ਸ਼੍ਰੀਮਾਨ ਸੀ ਵਿੱਦਿਆਸਾਗਰ ਰਾਓ ਜੀ , ਮੁੱਖ ਮੰਤਰੀ ਸ਼੍ਰੀ ਦੇਵੇਂਦਰ ਫੜਣਵੀਸ , ਦੇਸ਼ - ਵਿਦੇਸ਼ ਤੋਂ ਆਏ ਉੱਦਮੀ ਅਤੇ ਹੋਰ ਮਹਾਨੁਭਾਵ । Magnetic Maharashtra ਵਿੱਚ ਤੁਹਾਡਾ ਸਭ ਦਾ ਸੁਆਗਤ ਹੈ ।


    ਸਮ੍ਰਿੱਧ ਅਣਿ ਸੰਪੰਨ ਮਹਾਰਾਸ਼ਟਰਾਚਾ ਨਿਰਮਿਤੀ ਕਰਤਾ ਹੋਣਾਰਾ ਮੈਗਨੇਟਿਕ ਮਹਾਰਾਸ਼ਟਰਾਲਾ ਮਾਝਾ ਖੁਪ - ਖੁਪ ਸ਼ੁਭੇੱਛਾ ।


    ਬੰਧੂ ਭਗਿਨੀਨੋ ਸਰਵਾਨਾ ਮਾਝਾ ਨਮਸਕਾਰ ।


    ਮੈਨੂੰ ਸਾਇੰਸ ਦੀਆਂ ਬਰੀਕੀਆਂ ਦਾ ਤਾਂ ਬਹੁਤ ਗਿਆਨ ਨਹੀਂ ਹੈ ਲੇਕਿਨ ਮੈਨੂੰ ਦੱਸਿਆ ਗਿਆ ਹੈ ਕਿ ਮੈਗਨੇਟਿਕ ਫੀਲਡ ਵਿੱਚ Direction ਅਤੇ Magnitude , ਦੋਹਾਂ ਦਾ ਹੀ inclusion ਹੁੰਦਾ ਹੈ ।


    ਇੱਥੇ ਆਉਣ ਤੋਂ ਪਹਿਲਾਂ ਮੈਂ ਨਵੀਂ ਮੁੰਬਈ ਏਅਰਪੋਰਟ ਅਤੇ JNPT ਦੇ ਪ੍ਰੋਗਰਾਮਾਂ ਵਿੱਚ ਸਾਂ । ਅੱਜ ਦੇ ਇਹ ਦੋ ਪ੍ਰੋਗਰਾਮ ਮਹਾਰਾਸ਼ਟਰ ਦੀ ਮੈਗਨੇਟਿਕ ਫੀਲਡ ਦੇ Direction ਅਤੇ Magnitude , ਦੋਹਾਂ ਦੀ ਹੀ ਝਲਕ ਹਨ । ਉਂਜ ਇਹ ਵੀ Fact ਹੈ ਕਿ ਤੁਸੀਂ ਜਿੰਨਾ ਜ਼ਿਆਦਾ ਸੈਂਟਰ ਦੇ ਕੋਲ ਹੁੰਦੇ ਹੋ , Magnetic Lines ਦੀ ਤਾਕਤ ਵੀ ਓਨੀ ਹੀ ਮਹਿਸੂਸ ਹੁੰਦੀ ਹੈ ।


    ਅੱਜ ਇੱਥੇ ਇਸ ਆਯੋਜਨ ਵਿੱਚ ਤੁਹਾਡਾ ਇਹ ਉਤਸ਼ਾਹ , ਤੁਹਾਡਾ ਇਹ ਜੋਸ਼ , ਇਹ ਪੂਰਾ charged atmosphere ਇਸ ਗੱਲ ਦਾ ਪ੍ਰਮਾਣ ਹੈ ਕਿ Magnetic Maharashtra ਦੀਆਂ Magnetic Lines ਕਿੰਨੀਆਂ ਸ਼ਕਤੀਸ਼ਾਲੀ ਹਨ ।


    ਸਾਥੀਓ , ਇਹ ਆਯੋਜਨ cooperative competitive federalism ਦਾ ਬਿਹਤਰੀਨ ਉਦਾਹਰਣ ਹੈ ।


    ਅੱਜ ਦੇਸ਼ ਦੇ ਸਾਰੇ ਰਾਜਾਂ ਵਿੱਚ ਆਪਸ ਵਿੱਚ ਇੱਕ ਕੰਪੀਟੀਸ਼ਨ ਹੋ ਰਿਹਾ ਹੈ , ਸਪਰਧਾ ਹੋ ਰਹੀ ਹੈ ।


    ਇਨਫਰਾਸਟਰਕਚਰ , ਐਗਰੀਕਲਚਰ , ਟੈਕਸਟਾਈਲ , ਹੈਲਥਕੇਅਰ , ਐਜੂਕੇਸ਼ਨ , ਸੋਲਰ ਐਨਰਜੀ , ਅਜਿਹੇ ਅਲੱਗ-ਅਲੱਗ ਖੇਤਰਾਂ ਵਿੱਚ ਨਿਵੇਸ਼ ਆਕਰਸ਼ਿਤ ਕਰਨ ਲਈ ਇਸ ਤਰ੍ਹਾਂ ਦੇ Events ਦਾ ਆਯੋਜਨ ਦੇਸ਼ ਦੇ ਅਲੱਗ-ਅਲੱਗ ਰਾਜਾਂ ਵਿੱਚ ਹੋ ਰਿਹਾ ਹੈ ।


    ਰਾਜ ਆਪਣੀਆਂ-ਆਪਣੀਆਂ ਜ਼ਰੂਰਤਾਂ ਦੇ ਹਿਸਾਬ ਨਾਲ ਕਿਸ ਖੇਤਰ ਵਿੱਚ ਕਿੱਥੇ ਨਿਵੇਸ਼ ਹੋਣਾ ਹੈ , ਇਸ ਉੱਤੇ ਧਿਆਨ ਕੇਂਦਰਤ ਕਰ ਰਹੇ ਹਨ ।


    ਹਾਲ ਹੀ ਵਿੱਚ ਮੈਨੂੰ ਅਸਾਮ ਵਿੱਚ “ Advantage Assam Investors Summit ” ਵਿੱਚ ਹਿੱਸਾ ਲੈਣ ਦਾ ਮੌਕਾ ਮਿਲਿਆ ਸੀ । ਕੁੱਝ ਸਾਲ ਪਹਿਲਾਂ ਤੱਕ , ਕੋਈ ਸੋਚ ਵੀ ਨਹੀਂ ਸਕਦਾ ਸੀ ਕਿ North East ਵਿੱਚ ਨਿਵੇਸ਼ ਨੂੰ ਲੈ ਕੇ ਇੰਨੀ ਚੰਗੀ ਬਰਾਂਡਿੰਗ ਹੋ ਸਕਦੀ ਹੈ ।


    ਝਾਰਖੰਡ , ਮੱਧ ਪ੍ਰਦੇਸ਼ , ਅਨੇਕ ਰਾਜਾਂ ਵਿੱਚ ਇਸ ਤਰ੍ਹਾਂ ਦੇ ਆਯੋਜਨ ਹੋ ਰਹੇ ਹਨ । ਗੁਜਰਾਤ ਤੋਂ ਜੋ ਸਿਲਸਿਲਾ ਸ਼ੁਰੂ ਹੋਇਆ , ਉਸ ਦਾ ਪ੍ਰਭਾਵ ਅੱਜ ਪੂਰੇ ਦੇਸ਼ ਵਿੱਚ ਦੇਖਣ ਨੂੰ ਮਿਲ ਰਿਹਾ ਹੈ ।


    ਸਾਥੀਓ , ਮੈਂ ਮਹਾਰਾਸ਼ਟਰ ਸਰਕਾਰ ਨੂੰ ਇਸ ਆਯੋਜਨ ਲਈ ਬਹੁਤ - ਬਹੁਤ ਵਧਾਈ ਦਿੰਦਾ ਹਾਂ । ਪਿਛਲੇ ਤਿੰਨ ਸਾਲ ਵਿੱਚ ਮਹਾਰਾਸ਼ਟਰ ਸਰਕਾਰ ਨੇ Investment ਦਾ ਮਾਹੌਲ ਮਜ਼ਬੂਤ ਕਰਨ ਲਈ ਮਹੱਤਵਪੂਰਨ ਕਦਮ ਚੁੱਕੇ ਹਨ । ਰਾਜ ਸਰਕਾਰ ਦੀਆਂ ਲਗਾਤਾਰ ਕੋਸ਼ਿਸ਼ਾਂ ਨੇ ਵਰਲਡ ਬੈਂਕ ਦੀ Ease of Doing Business ਦੀ ਰੈਕਿੰਗ ਵਿੱਚ ਰਿਕਾਰਡ ਬਦਲਾਅ ਲਿਆਉਣ ਵਿੱਚ ਬਹੁਤ ਵੱਡੀ ਮਦਦ ਕੀਤੀ ਹੈ । ਫੜਣਵੀਸ ਸਰਕਾਰ ਦੇ Reforms ਨੇ ਮਹਾਰਾਸ਼ਟਰ ਨੂੰ Transform ਕਰਨ ਵਿੱਚ ਬਹੁਤ ਵੱਡੀ ਭੂਮਿਕਾ ਨਿਭਾਈ ਹੈ ।


    Ease of Doing Business ਦੇ 10 ਵਿੱਚੋਂ 9 ਪੈਰਾਮੀਟਰਜ਼ , ਜਿਵੇਂ Ease of Getting Electricity , Ease of Paying Taxes , ਇਨ੍ਹਾਂ ਸਭ ਚੀਜ਼ਾਂ ਵਿੱਚ improvement ਹੋਣੀ ਆਪਣੇ-ਆਪ ਵਿੱਚ ਬਹੁਤ ਵੱਡਾ Noticeable factor ਹੈ ।


    ਇੰਨੇ ਵਿਆਪਕ ਪੱਧਰ ਉੱਤੇ ਬਦਲਾਅ ਤਦ ਆਉਂਦੇ ਹਨ ਜਦੋਂ Policy Reform ਰਾਹੀਂ Governance ਵਿੱਚ ਇੱਕ ਨਵਾਂ Work Culture ਵਿਕਸਿਤ ਕੀਤਾ ਜਾਂਦਾ ਹੈ । ਜਦੋਂ ਪ੍ਰੋਜੈਕਟ ਦੇ ਸਾਹਮਣੇ ਆ ਰਹੀਆਂ ਦਿੱਕਤਾਂ ਨੂੰ ਸੁਲਝਾਉਣ ਲਈ ਪ੍ਰਕਿਰਿਆਵਾਂ ਦੀ ਡੀ - ਬੌਟਲ - ਨੇਕਿੰਗ ਕੀਤੀ ਜਾਂਦੀ ਹੈ , ਜਦੋਂ inter - departmental co - ooperation ਵਧਾਇਆ ਜਾਂਦਾ ਹੈ ,


    ਜਦੋਂ Time Limit ਵਿੱਚ ਫ਼ੈਸਲੇ ਲਏ ਜਾਂਦੇ ਹਨ ।


    ਜਿਸ Magnetic Field ਦੀ ਮੈਂ ਪਹਿਲਾਂ ਗੱਲ ਕਰ ਰਿਹਾ ਸਾਂ , ਉਹ ਇੰਜ ਹੀ Create ਹੁੰਦੀ ਹੈ । ਇਸ ਦਾ ਪ੍ਰਭਾਵ ਨਿਵੇਸ਼ ਉੱਤੇ ਨਜ਼ਰ ਆਉਂਦਾ ਹੈ , ਰਾਜ ਦੇ ਵਿਕਾਸ ਵਿੱਚ ਨਜ਼ਰ ਆਉਂਦਾ ਹੈ । ਅਤੇ ਇਹੀ ਵਜ੍ਹਾ ਹੈ ਕਿ ਪਿਛਲੇ ਸਾਲ ਮਹਾਰਾਸ਼ਟਰ Infrastructure Projects ਵਿੱਚ Total Expenditure ਵਿੱਚ ਦੇਸ਼ ਦੇ ਹਰ ਰਾਜ ਤੋਂ ਅੱਗੇ ਸੀ । ਫਰੌਸਟ and ਸੁਲੇਵੌਂਸ ਦੀ ਰੇਂਕਿੰਗ ਵਿੱਚ ਮਹਾਰਾਸ਼ਟਰ ਨੂੰ Overall Development ਵਿੱਚ ਦੇਸ਼ ਦਾ ਨੰਬਰ ਇੱਕ ਰਾਜ ਦੱਸਿਆ ਗਿਆ ਸੀ । ਸਾਲ 2016 - 17 ਵਿੱਚ ਦੇਸ਼ ਵਿੱਚ ਜਿੰਨਾ ਵੀ Foreign Direct Investment ਆਇਆ ਹੈ , ਉਸ ਦਾ ਕਰੀਬ-ਕਰੀਬ 51 % ਮਹਾਰਾਸ਼ਟਰ ਵਿੱਚ ਨਿਵੇਸ਼ ਕੀਤਾ ਗਿਆ ਹੈ । ਇਸੇ ਤਰ੍ਹਾਂ ਜਦੋਂ ਇੱਥੇ ਫਰਵਰੀ 2016 ਵਿੱਚ Make in India Week ਮਨਾਇਆ ਗਿਆ , ਤਾਂ ਇੰਡਸਟਰੀ ਸੈਗਮੈਂਟ ਵਿੱਚ ਲਗਭਗ 4 ਲੱਖ ਕਰੋੜ ਰੁਪਏ ਦੇ ਸਮਝੌਤੇ ਹੋਏ । ਇਨ੍ਹਾਂ ਵਿੱਚੋਂ 2 ਲੱਖ ਕਰੋੜ ਰੁਪਏ ਦੇ Investment Projects ਉੱਤੇ ਕੰਮ ਵੀ ਸ਼ੁਰੂ ਹੋ ਚੁੱਕਿਆ ਹੈ ।


    ਅੱਜ ਮਹਾਰਾਸ਼ਟਰ ਵਿੱਚ ਚਲ ਰਹੇ ਇਨਫਰਾਸਟਰਕਚਰ ਪ੍ਰੋਜੈਕਟਸ ਪੂਰੀ ਦੁਨੀਆ ਦਾ ਧਿਆਨ ਖਿੱਚ ਰਹੇ ਹਨ । ਦਿੱਲੀ - ਮੁੰਬਈ ਇੰਡਸਟਰੀਅਲ ਕੌਰੀਡੋਰ ਪ੍ਰੋਜੈਕਟ ਨੂੰ ਪੂਰੀ ਦੁਨੀਆ ਦੇ 100 Most Innovative Projects ਵਿੱਚੋਂ ਇੱਕ ਗਿਣਿਆ ਗਿਆ ਹੈ । ਨਵੀ ਮੁੰਬਈ ਏਅਰਪੋਰਟ ਦਾ ਨਿਰਮਾਣ , ਮੁੰਬਈ ਟਰਾਂਸ ਹਾਰਬਰ ਲਿੰਕ ਦਾ ਨਿਰਮਾਣ , ਆਉਣ ਵਾਲੇ ਦਿਨਾਂ ਵਿੱਚ ਇਸ ਖੇਤਰ ਦੇ ਕਰੋੜਾਂ ਲੋਕਾਂ ਦੇ ਜੀਵਨ ਵਿੱਚ ਬਹੁਤ ਵੱਡਾ ਬਦਲਾਅ ਉਸ ਤੋਂ ਆਉਣ ਵਾਲਾ ਹੈ । ਇਸ ਦੇ ਇਲਾਵਾ ਮੁੰਬਈ , ਨਵੀ ਮੁੰਬਈ , ਪੁਣੇ , ਨਾਗਪੁਰ ਵਿੱਚ ਤਿਆਰ ਹੋਣ ਵਾਲੇ ਕਰੀਬ - ਕਰੀਬ 350 ਕਿਲੋਮੀਟਰ ਦਾ ਮੈਟਰੋ ਨੈੱਟਵਰਕ ਵੀ ਇੱਥੇ ਵਿਕਾਸ ਅਤੇ ਨਿਵੇਸ਼ , ਦੋਹਾਂ ਦੀਆਂ ਨਵੀਆਂ ਸੰਭਾਵਨਾਵਾਂ ਲੈ ਕੇ ਆ ਰਿਹਾ ਹੈ ।


    ਸਾਥੀਓ , ਇੱਕ ਵਿਸ਼ੇਸ਼ ਪ੍ਰੋਜੈਕਟ ਜਿਸ ਦੀ ਮੈਂ ਚਰਚਾ ਕਰਨਾ ਚਾਹਾਂਗਾ , ਉਹ ਹੈ ਮਹਾਰਾਸ਼ਟਰ ਸਮ੍ਰਿੱਧੀ ਕੌਰੀਡੋਰ । ਇਹ ਪ੍ਰੋਜੈਕਟ ਮਹਾਰਾਸ਼ਟਰ ਦੇ ਗ੍ਰਾਮੀਣ ਇਲਾਕਿਆਂ ਨੂੰ , ਇੱਥੋਂ ਦੇ Agriculture Sector , Agro - Based Industries ਨੂੰ ਵਿਕਾਸ ਦੀ ਨਵੀਂ ਉਚਾਈ ਉੱਤੇ ਲੈ ਜਾਣ ਦੀ ਸਮਰੱਥਾ ਰੱਖਦਾ ਹੈ । ਮਹਾਰਾਸ਼ਟਰ ਵਿੱਚ 700 ਕਿਲੋਮੀਟਰ ਲੰਮੇ Super Comunication Expressway ਦਾ ਨਿਰਮਾਣ , Expressway ਦੇ ਕਿਨਾਰੇ ਸਮਾਰਟ ਸਿਟੀ ਦੀ ਤਰ੍ਹਾਂ 24 ਨਵੇਂ Nodes ਦਾ ਵਿਕਾਸ , ਰਾਜ ਦੇ ਘੱਟ ਤੋਂ ਘੱਟ 20 ਤੋਂ 25 ਲੱਖ ਲੋਕਾਂ ਲਈ ਰੋਜ਼ਗਾਰ ਦੇ ਨਵੇਂ ਮੌਕੇ ਇਸ ਅੰਦਰ ਮੌਜੂਦ ਹਨ ।


    ਮੈਨੂੰ ਖੁਸ਼ੀ ਹੈ ਕਿ ਹੁਣ ਮਹਾਰਾਸ਼ਟਰ ਸਰਕਾਰ ਨੇ ਰਾਜ ਨੂੰ ਦੇਸ਼ ਦਾ ਪਹਿਲਾ Trillion Dollar Economy ਵਾਲਾ ਰਾਜ ਬਣਾਉਣ ਦਾ ਟੀਚਾ ਤੈਅ ਕੀਤਾ ਹੈ । ਸ਼ਿਵਾਜੀ ਮਹਾਰਾਜ ਦੀ ਭੂਮੀ ਉੱਤੇ ਕੋਈ ਵੀ ਟੀਚਾ ਪ੍ਰਾਪਤ ਕਰਨਾ ਔਖਾ ਨਹੀਂ ਹੁੰਦਾ ਹੈ । ਅਤੇ ਮੈਨੂੰ ਉਮੀਦ ਹੈ ਕਿ ਉਨ੍ਹਾਂ ਦੇ ਅਸ਼ੀਰਵਾਦ ਨਾਲ ਮਹਾਰਾਸ਼ਟਰ ਸਰਕਾਰ ਇਸ ਟੀਚੇ ਨੂੰ ਵੀ ਪ੍ਰਾਪਤ ਕਰੇਗੀ ਅਤੇ ਇਹ ਰਾਜ ਦੇਸ਼ ਦਾ ਪਹਿਲਾ Trillion Dollar Economy ਵਾਲਾ ਰਾਜ ਬਣੇਗਾ ।


    ਸਾਥੀਓ , ਮੈਂ ਮੰਨਦਾ ਹਾਂ ਕਿ ਦੇਸ਼ ਦਾ ਵਿਕਾਸ ਉਦੋਂ ਸੰਭਵ ਹੈ , ਜਦੋਂ ਰਾਜਾਂ ਦਾ ਵੀ ਵਿਕਾਸ ਹੋਵੇ । ਮਹਾਰਾਸ਼ਟਰ ਦਾ ਵਿਕਾਸ ਭਾਰਤ ਦੇ ਵਧਦੀ ਹੋਈ ਸਮਰੱਥਾ ਦਾ ਪ੍ਰਤੀਕ ਹੈ ਕਿ ਅਸੀਂ ਇਸ ਤਰ੍ਹਾਂ ਦੇ ਵੱਡੇ ਟੀਚੇ ਤੈਅ ਕਰ ਰਹੇ ਹਾਂ । ਇਹ ਦੇਸ਼ ਵਿੱਚ ਬਦਲੀ ਹੋਈ ਸੋਚ , ਬਦਲੇ ਹੋਏ ਹਾਲਾਤ ਦਾ ਜਿਉਂਦਾ - ਜਾਗਦਾ ਉਦਾਹਰਣ ਹੈ ।


    ਮੈਨੂੰ ਯਾਦ ਹੈ ਕੁਝ ਸਾਲ ਪਹਿਲਾਂ ਜਦੋਂ ਭਾਰਤ ਪਹਿਲੀ ਵਾਰ Trillion Dollar Economy ਕਲੱਬ ਵਿੱਚ ਆਇਆ ਸੀ ਤਾਂ ਕਿੰਨੀਆਂ ਵੱਡੀਆਂ-ਵੱਡੀਆਂ ਹੈਡਲਾਈਨਾਂ ਬਣੀਆਂ ਸਨ । ਲੇਕਿਨ ਇਸ ਦੇ ਬਾਅਦ ਦੇ ਕੁਝ ਸਾਲ ਘੁਟਾਲਿਆਂ ਦੀ ਭੇਂਟ ਚੜ੍ਹ ਗਏ । ਦੇਸ਼ ਵਿੱਚ ਤਦ ਇੱਕ ਅਲੱਗ ਹੀ ਤਰ੍ਹਾਂ ਦਾ ਮਾਹੌਲ ਬਣ ਗਿਆ ਸੀ । ਤਦ Trillion Dollar ਕਲੱਬ ਦੀ ਨਹੀਂ , Fragile Five ਦੀ ਗੱਲ ਹੋਇਆ ਕਰਦੀ ਸੀ ।


    ਪਿਛਲੇ ਤਿੰਨ ਸਾਢੇ ਤਿੰਨ ਸਾਲਾਂ ਵਿੱਚ ਸਰਕਾਰ ਦੀ ਲਗਾਤਾਰ ਕੋਸ਼ਿਸ਼ ਦਾ ਨਤੀਜਾ ਹੈ ਕਿ ਹੁਣ Five Trillion Dollar ਕਲੱਬ ਦੀ ਗੱਲ ਹੋਣ ਲੱਗੀ ਹੈ । ਦੁਨੀਆ ਦੀਆਂ ਵੱਡੀਆਂ-ਵੱਡੀਆਂ ਏਜੰਸੀਆਂ ਇਹ ਕਹਿ ਰਹੀਆਂ ਹਨ ਕਿ ਅਗਲੇ ਕੁਝ ਸਾਲਾਂ ਵਿੱਚ ਭਾਰਤ Five Trillion Dollar ਕਲੱਬ ਵਿੱਚ ਸ਼ਾਮਲ ਹੋ ਜਾਵੇਗਾ ।


    ਸਾਥੀਓ , ਇਹ ਵਿਸ਼ਵਾਸ ਇੰਜ ਹੀ ਨਹੀਂ ਆਇਆ ਹੈ । ਇਸ ਦੇ ਪਿੱਛੇ People friendly , Development friendly ਅਤੇ Investment friendly ਮਾਹੌਲ ਬਣਾਉਣ ਦਾ ਇੱਕ ਵਿਜ਼ਨ ਹੈ , ਉਸ ਦੇ ਪਿੱਛੇ ਕੋਸ਼ਿਸ਼ ਹੈ । ਛੋਟੇ - ਛੋਟੇ issues ਨੂੰ ਪਕੜ ਕੇ , ਛੋਟੀਆਂ-ਛੋਟੀਆਂ ਚੁਣੌਤੀਆਂ ਨੂੰ ਸਮਝਦੇ ਹੋਏ , ਅਸੀਂ ਸਮਸਿਆਵਾਂ ਨੂੰ ਸੁਲਝਾ ਰਹੇ ਹਾਂ । Governance ਨੂੰ ਅਸੀਂ ਉਸ ਪੱਧਰ ਤੇ ਲੈ ਗਏ ਹਾਂ , ਜਿਸ ਵਿੱਚ ਸਰਕਾਰ ਦਾ ਦਖ਼ਲ ਘੱਟ ਤੋਂ ਘੱਟ ਹੋਵੇ ।


    ਸਾਥੀਓ , ਦੇਸ਼ ਪ੍ਰਗਤੀ ਤਦ ਕਰਦਾ ਹੈ ਜਦੋਂ Holistic Vision ਹੋਵੇ । ਜਦੋਂ Vision Inclusive ਹੋਵੇ ਅਤੇ Comprehnsive ਹੋਵੇ । ਅੱਜ ਅਸੀਂ ਉਸ ਦਿਸ਼ਾ ਵਿੱਚ ਅੱਗੇ ਵਧੇ ਹਾਂ ਜਿੱਥੇ State policy driven ਹੈ , Governace performance driven ਹੈ , Government accountable ਹੈ , Democracy participative ਹੈ । ਅਸੀਂ ਨਿਊ ਇੰਡੀਆ ਦੇ ਨਿਰਮਾਣ ਲਈ ਦੇਸ਼ ਵਿੱਚ ਇੱਕ Transparent Ecosystem ਬਣਾ ਰਹੇ ਹਾਂ ਜੋ ਸਰਕਾਰੀ ਤੰਤਰ ਉੱਤੇ ਘੱਟ ਤੋਂ ਘੱਟ ਨਿਰਭਰ ਹੋਵੇ । ਇਸ ਦੇ ਲਈ ਨਿਯਮਾਂ ਨੂੰ ਅਸਾਨ ਬਣਾਇਆ ਜਾ ਰਿਹਾ ਹੈ , ਪ੍ਰਕਿਰਿਆਵਾਂ ਨੂੰ ਅਸਾਨ ਬਣਾਇਆ ਜਾ ਰਿਹਾ ਹੈ , ਜਿੱਥੇ ਕਾਨੂੰਨ ਬਦਲਣ ਦੀ ਲੋੜ ਹੈ , ਉੱਥੇ ਕਾਨੂੰਨ ਬਦਲੇ ਜਾ ਰਹੇ ਹਨ । ਜਿੱਥੇ ਕਾਨੂੰਨ ਖ਼ਤਮ ਕਰਨ ਦੀ ਲੋੜ ਹੈ , ਉੱਥੇ ਕਾਨੂੰਨ ਖ਼ਤਮ ਕੀਤੇ ਜਾ ਰਹੇ ਹਨ ।


    ਇੱਥੇ ਮੌਜੂਦ ਤੁਹਾਡੇ ਵਿੱਚੋਂ ਕਈਆਂ ਨੂੰ ਜ਼ਰੂਰ ਇਹ ਜਾਣਕਾਰੀ ਹੋਵੇਗੀ ਕਿ ਪਿਛਲੇ ਤਿੰਨ ਸਾਲ ਵਿੱਚ ਭਾਰਤ ਸਰਕਾਰ ਨੇ 1400 ਤੋਂ ਜ਼ਿਆਦਾ ਕਾਨੂੰਨ ਖ਼ਤਮ ਕਰ ਦਿੱਤੇ ਹਨ । ਜੋ ਨਵੇਂ ਕਾਨੂੰਨ ਬਣਾਏ ਵੀ ਜਾ ਰਹੇ ਹਨ , ਉਨ੍ਹਾਂ ਵਿੱਚ ਵੀ ਇਸ ਗੱਲ ਦਾ ਧਿਆਨ ਰੱਖਿਆ ਜਾ ਰਿਹਾ ਹੈ ਕਿ ਉਹ ਚੀਜਾਂ ਹੋਰ complicate ਨਾ ਕਰਨ ਸਗੋਂ ਉਹ simplify ਕਰਨ । ਸਰਕਾਰੀ ਪ੍ਰਕਿਰਿਆਵਾਂ ਦੇ ਨਾਲ Human to Human Interface ਜਿੰਨਾ ਘੱਟ ਹੋ ਸਕਦਾ ਹੈ , ਉਹ ਅਸੀਂ ਕਰ ਰਹੇ ਹਾਂ । ਚਾਹੇ Labour Laws ਦੀ ਗੱਲ ਹੋਵੇ , Tax Compliance ਦੀ ਗੱਲ ਹੋਵੇ , ਅਸੀਂ technology ਦਾ ਇਸਤੇਮਾਲ ਕਰਦੇ ਹੋਏ ਸਾਰੇ Process Easy ਬਣਾ ਰਹੇ ਹਾਂ ।


    Friends , We believe , Potential + Policy + Planning + Performance leads to Progress .


    ਇਸੇ ਸੋਚ ਦਾ ਨਤੀਜਾ ਹੈ ਕਿ ਅੱਜ National Highways ਬਣਾਉਣ ਦੀ speed , ਨਵੀਆਂ ਰੇਲ ਲਾਈਨਾਂ ਦੇ ਨਿਰਮਾਣ ਦੀ ਸਪੀਡ , ਰੇਲ ਲਾਈਨਾਂ ਦੇ electrification ਦੀ ਸਪੀਡ , ਸਰਕਾਰ ਵੱਲੋਂ ਘਰ ਬਣਾਉਣ ਦੀ ਸਪੀਡ , Ports ਉੱਤੇ ਮਾਲ ਢੁਆਈ ਦੀ ਸਪੀਡ , Solar Power ਵਿੱਚ ਕਪੈਸਿਟੀ addition ਦੀ ਸਪੀਡ , ਪਹਿਲਾਂ ਦੇ ਮੁਕਾਬਲੇ , ਮੈਂ ਹੋਰ ਵੀ ਪੰਜਾਹ ਚੀਜ਼ਾਂ ਦੱਸ ਸਕਦਾ ਹਾਂ , ਪਹਿਲਾਂ ਦੇ ਮੁਕਾਬਲੇ ਇਹ ਦੋ ਗੁਣਾ , ਤਿੰਨ ਗੁਣਾ ਹੋ ਚੁੱਕੀਆਂ ਹਨ ।


    ਸਾਥੀਓ , ਅਸੀਂ ਇੱਕ ਤਰਫ Optimum Utilization of Resources ਸੁਨਿਸ਼ਚਿਤ ਕੀਤਾ ਹੈ , ਦੂਜੇ ਪਾਸੇ Resource ਅਧਾਰਤ Development Policies ਦੇ ਵੱਲ ਅੱਗੇ ਵਧੇ ਹਾਂ , ਅਤੇ Development Policies ਅਧਾਰਤ ਬਜਟ ਉੱਤੇ ਜ਼ੋਰ ਦੇ ਰਹੇ ਹਾਂ । ਪਿਛਲੇ ਤਿੰਨ - ਚਾਰ ਸਾਲ ਵਿੱਚ ਸਾਡੀ ਸਰਕਾਰ ਨੇ ਜੋ ਬਜਟ ਵਿੱਚ Reform ਕੀਤਾ ਹੈ , ਬਜਟ ਨਾਲ ਜੁੜੀ ਜਿਸ ਸੋਚ ਨੂੰ ਬਦਲਿਆ ਹੈ , ਉਹ ਪੂਰੇ ਦੇਸ਼ ਵਿੱਚ ਇੱਕ ਨਵਾਂ work culture ਹੀ ਨਹੀਂ develop ਕਰ ਰਿਹਾ , ਸਗੋਂ ਸਮਾਜਕ - ਆਰਥਿਕ ਜੀਵਨ ਨੂੰ ਵੀ Transform ਕਰ ਰਿਹਾ ਹੈ ।


    ਰੇਲ ਬਜਟ , ਹੁਣ ਬਜਟ ਦਾ ਹਿੱਸਾ ਬਣ ਗਿਆ ਹੈ । ਬਜਟ ਵਿੱਚ ਪਹਿਲਾਂ Plan , Non - Plan ਦੀ ਜੋ Artificial ਦੀਵਾਰ ਸੀ , ਉਹ ਅਸੀਂ ਖਤਮ ਕਰ ਦਿੱਤੀ ਹੈ । ਬਜਟ ਦਾ ਸਮਾਂ ਵੀ ਬਦਲ ਕੇ ਹੁਣ ਇੱਕ ਮਹੀਨਾ ਪਹਿਲਾਂ ਹੋ ਗਿਆ ਹੈ । ਇਨ੍ਹਾਂ ਸਾਰੇ ਫੈਸਲਿਆਂ ਦੀ ਵਜ੍ਹਾ ਨਾਲ ਹੁਣ ਬਜਟ ਵਿੱਚ ਦਿੱਤੀ ਰਾਸ਼ੀ ਵਿਭਾਗਾਂ ਦੇ ਕੋਲ ਸਮੇਂ ਤੋਂ ਪਹਿਲਾਂ ਪਹੁੰਚ ਜਾਂਦੀ ਹੈ , ਯੋਜਨਾਵਾਂ ਉੱਤੇ ਕੰਮ ਕਰਨ ਦੇ ਲਈ ਵਿਭਾਗਾਂ ਨੂੰ ਹੁਣ ਜ਼ਿਆਦਾ ਸਮਾਂ ਮਿਲ ਰਿਹਾ ਹੈ । ਮੌਨਸੂਨ ਦੀ ਵਜ੍ਹਾ ਨਾਲ ਕੰਮ ਦੀ ਜੋ ਰਫ਼ਤਾਰ ਹੌਲੀ ਹੋ ਜਾਂਦੀ ਸੀ , ਉਸ ਦਾ ਪ੍ਰਭਾਵ ਵੀ ਕਾਫ਼ੀ ਹੱਦ ਤੱਕ ਹੁਣ ਖ਼ਤਮ ਹੋ ਗਿਆ ਹੈ ।


    ਸਰਕਾਰ ਨੇ ਜੋ structural changes ਕੀਤੀਆਂ ਹਨ , Policy Interventions ਕੀਤੇ ਹਨ , ਉਸ ਦਾ ਲਾਭ ਦੇਸ਼ ਦੇ ਕਿਸਾਨਾਂ ਨੂੰ , ਗ਼ਰੀਬਾਂ , ਦਲਿਤਾਂ - ਪਿਛੜਿਆਂ ਨੂੰ ਅਤੇ ਸਮਾਜ ਦੇ ਵਾਂਝੇ ਤਬਕਿਆਂ ਤੱਕ ਪਹੁੰਚੇ , ਇਹ ਸਾਲ ਦਰ ਸਾਲ ਸਾਡੇ ਹਰ ਬਜਟ ਵੱਲੋਂ ਸੁਨਿਸ਼ਚਿਤ ਕੀਤਾ ਗਿਆ ਹੈ , ਪੁਨਰਸਥਾਪਿਤ ਕੀਤਾ ਗਿਆ ਹੈ ।


    Friends , Our Budget is not limited to outlay , our Budget is not limited to only output , focuse of our Budget is on out - comes . ਅਸੀਂ 2022 ਤੱਕ Housing for All , 2019 ਦੇ ਅੰਤ ਤੱਕ Power for All , ਇਨ੍ਹਾਂ ਸਾਰੇ ਖੇਤਰਾਂ ਉੱਤੇ ਪਹਿਲਾਂ ਤੋਂ ਹੀ ਕੰਮ ਕਰ ਰਹੇ ਹਾਂ ।


    ਇਸ ਸਾਲ ਦੇ ਬਜਟ ਵਿੱਚ Clean Fuel for All , Health for All , ਇਨ੍ਹਾਂ ਦੋ concepts ਉੱਤੇ ਕੰਮ ਹੋਰ ਤੇਜ਼ ਕੀਤਾ ਗਿਆ ਹੈ । ਅਸੀਂ ਉੱਜਵਲਾ ਯੋਜਨਾ ਤਹਿਤ ਗ਼ਰੀਬ ਪਰਿਵਾਰਾਂ ਨੂੰ ਮੁਫ਼ਤ ਗੈਸ ਕਨੈਕਸ਼ਨ ਦੇਣ ਦਾ ਟੀਚਾ 5 ਕਰੋੜ ਪਰਿਵਾਰ ਤੋਂ ਵਧਾ ਕੇ 8 ਕਰੋੜ ਪਰਿਵਾਰ ਕਰ ਦਿੱਤਾ ਹੈ । ਭਾਰਤ ਵਿੱਚ total ਪਰਿਵਾਰਾਂ ਦੀ ਸੰਖਿਆ ਕਰੀਬ - ਕਰੀਬ 25 ਕਰੋੜ ਹੈ । ਉਨ੍ਹਾਂ ਵਿੱਚੋਂ 8 ਕਰੋੜ ਪਰਿਵਾਰ ।


    ਇਹ ਸਿਰਫ਼ ਕੁਝ ਯੋਜਨਾਵਾਂ ਭਰ ਨਹੀਂ ਹਨ ਸਗੋਂ ਇਹ ਦਿਖਾਉਂਦੀਆਂ ਹਨ ਕਿ ਅਸੀਂ ਕਿਸ ਦਿਸ਼ਾ ਦੀ ਤਰਫ਼ ਵਧ ਰਹੇ ਹਾਂ । ਦੇਸ਼ ਦੇ ਗ਼ਰੀਬ ਤੋਂ ਗ਼ਰੀਬ ਵਿਅਕਤੀ ਦੀ ਸਮਾਜਕ - ਆਰਥਕ ਭਲਾਈ , ਉਸ ਦੇ Social ਅਤੇ Financial Inclusion ਦੀ ਇਹ ਫਿਲਾਸਫੀ ਸਾਡੇ ਬਜਟ ਦੀ ਇੱਕ ਅੰਤਵਪੂਰਨ ਮਾਨਤਾ ਵਜੋਂ ਤੁਸੀਂ ਅਨੁਭਵ ਕਰਦੇ ਹੋਵੋਗੇ ।


    ਜਨ-ਧਨ ਯੋਜਨਾ , ਸਵੱਛ ਭਾਰਤ ਮਿਸ਼ਨ , Skill India , Digital India , ਮੁਦਰਾ ਯੋਜਨਾ , ਸਟੈਂਡ ਅੱਪ ਇੰਡੀਆ , ਸਟਾਰਟ ਅੱਪ ਇੰਡੀਆ , ਵਰਗੀਆਂ ਅਨੇਕ ਅਣਗਿਣਤ ਯੋਜਨਾਵਾਂ ਦੇਸ਼ ਦੇ ਗ਼ਰੀਬਾਂ ਨੂੰ , ਹੇਠਲੇ ਵਰਗ , ਮੱਧ ਵਰਗ ਨੂੰ , ਨੌਜਵਾਨਾਂ ਨੂੰ , ਮਹਿਲਾਵਾਂ ਨੂੰ ਸਸ਼ਕਤ ਕਰ ਰਹੀਆਂ ਹਨ ।


    ਸਾਥੀਓ , ਅਸੀਂ Health Care ਨਾਲ ਜੁੜੇ ਜਿਸ ਵੱਡੇ initiative ਦਾ ਐਲਾਨ ਕੀਤਾ ਹੈ , ਉਹ ਦੁਨੀਆ ਭਰ ਦਾ ਧਿਆਨ ਆਪਣੇ ਵੱਲ ਖਿੱਚ ਰਿਹਾ ਹੈ । ਵੱਡੇ-ਵੱਡੇ ਕਾਰਪੋਰੇਟ ਹਾਊਸਿਜ਼ ਦੇ ਲੋਕ ਇੱਥੇ ਹਨ , ਉਨ੍ਹਾਂ ਦੀ ਮੈਨੇਜਮੈਂਟ ਇੱਥੇ ਬੈਠੀ ਹੋਈ ਹੈ । ਤੁਹਾਨੂੰ ਪਤਾ ਹੋਵੇਗਾ ਕਿ ਪ੍ਰਾਈਵੇਟ ਕੰਪਨੀਆਂ ਵਿੱਚ ਕਿਸ ਸੈਲਰੀ ਸਲੈਬ ਤੱਕ ਉਸ ਵਿਅਕਤੀ ਨੂੰ ਪੂਰੇ ਪਰਿਵਾਰ ਲਈ 5 ਲੱਖ ਰੁਪਏ ਤੱਕ ਦਾ ਹੈਲਥ ਇੰਸ਼ੋਰੈਂਸ ਮਿਲਦਾ ਹੈ । ਆਮ ਤੌਰ ਉੱਤੇ 60 - 70 ਹਜ਼ਾਰ ਤੋਂ ਲੈ ਕੇ ਇੱਕ - ਡੇਢ ਲੱਖ ਰੁਪਏ ਦੀ ਕਮਾਈ ਵਾਲੇ ਵਿਅਕਤੀ ਨੂੰ ਇਸ ਬਰੈਕਟ ਵਿੱਚ ਸਥਾਨ ਮਿਲਦਾ ਹੈ ।


    ਹੁਣ ਇਹ ਸਰਕਾਰ ਅਜਿਹੀ ਹੈ ਕਿ ਜਿਸ ਨੇ ਆਯੁਸ਼ਮਾਨ ਭਾਰਤ ਯੋਜਨਾ ਤਹਿਤ ਸਾਲ ਭਰ ਵਿੱਚ ਇੱਕ ਪਰਿਵਾਰ ਨੂੰ 5 ਲੱਖ ਰੁਪਏ ਤੱਕ ਦਾ ਹੈਲਥ ਇੰਸ਼ੋਰੈਂਸ ਦੇਸ਼ ਦੇ ਗ਼ਰੀਬ ਤੋਂ ਗ਼ਰੀਬ ਵਿਅਕਤੀ ਨੂੰ ਦੇਣ ਦਾ ਫ਼ੈਸਲਾ ਕੀਤਾ ਹੋਇਆ ਹੈ । ਅਤੇ ਕਰੀਬ - ਕਰੀਬ 10 ਕਰੋੜ ਪਰਿਵਾਰ , ਯਾਨੀ ਕਿ 50 ਕਰੋੜ ਤੋਂ ਜ਼ਿਆਦਾ ਲੋਕਾਂ ਨੂੰ ਇਸ ਦਾ ਲਾਭ ਮਿਲਣ ਵਾਲਾ ਹੈ । ਇਹ ਯੋਜਨਾ ਗੰਭੀਰ ਬਿਮਾਰੀਆਂ ਦੀ ਵਜ੍ਹਾ ਨਾਲ ਲੋਕਾਂ ਨੂੰ ਗੰਭੀਰ ਆਰਥਕ ਸੰਕਟ ਦੀ ਦੋਹਰੀ ਮਾਰ ਤੋਂ ਵੀ ਬਚਾਵੇਗੀ । ਆਯੁਸ਼ਮਾਨ ਭਾਰਤ ਯੋਜਨਾ ਤਹਿਤ ਹੀ ਅਸੀਂ ਦੇਸ਼ ਦੀਆਂ ਵੱਡੀਆਂ ਪੰਚਾਇਤਾਂ ਵਿੱਚ ਡੇਢ ਲੱਖ wellness centres ਖੋਲ੍ਹਣਾ ਵੀ ਤੈਅ ਕੀਤਾ ਹੈ । ਤੁਸੀ ਸੋਚ ਸਕਦੇ ਹੋ ਕਿ ਇਹ ਫੈਸਲੇ ਦੇਸ਼ ਦੇ Health Care system ਨੂੰ ਕਿਸ ਤਰ੍ਹਾਂ ਬਦਲ ਦੇਣਗੇ । ਇਹ ਯੋਜਨਾ ਦੇਸ਼ ਵਿੱਚ affordable healthcare institutions , ਨਵੇਂ doctors , ਨਵੇਂ ਪੈਰਾ - ਮੇਡਿਕਲ ਸਟਾਫ , Health Care ਤੋਂ ਜੁੜੇ ਹਰ ਸੈਕਟਰ ਲਈ ਇੱਕ ਬਹੁਤ ਮਹੱਤਵਪੂਰਨ ਸਾਬਤ ਹੋਵੇਗੀ ।


    ਦੇਸ਼ ਵਿੱਚ Education Infrastructure ਨੂੰ ਮਜ਼ਬੂਤ ਕਰਨ ਲਈ ਵੀ ਅਸੀਂ ਇੱਕ ਨਵਾਂ Initiative ਸ਼ੁਰੂ ਕੀਤਾ ਹੈ । ਇਸ ਦੇ ਤਹਿਤ ਸਾਡੀ ਸਰਕਾਰ ਅਗਲੇ ਚਾਰ ਸਾਲ ਵਿੱਚ ਦੇਸ਼ ਦੇ Education System ਨੂੰ ਸੁਧਾਰਨ ਲਈ ਇੱਕ ਲੱਖ ਕਰੋੜ ਰੁਪਏ ਖਰਚ ਕਰਨ ਦੀ ਯੋਜਨਾ ਬਣਾ ਕੇ ਅੱਗੇ ਵਧ ਰਹੀ ਹੈ ।


    ਇਸੇ ਤਰ੍ਹਾਂ ਦੇਸ਼ ਦੇ ਨੌਜਵਾਨਾਂ ਵਿੱਚ Self Employment ਅਤੇ ਖ਼ਾਸ ਤੌਰ ' ਤੇ MSME ਸੈਕਟਰ ਵਿੱਚ ਕੰਮ ਕਰ ਰਹੇ ਉੱਦਮੀਆਂ ਨੂੰ ਹੁਲਾਰਾ ਦੇਣ ਲਈ ਅਸੀਂ ਮੁਦਰਾ ਯੋਜਨਾ ਦਾ ਦਾਇਰਾ ਵਧਾ ਰਹੇ ਹਾਂ । ਜਦੋਂ ਤੋਂ ਇਹ ਯੋਜਨਾ ਸ਼ੁਰੂ ਹੋਈ ਹੈ , ਉਦੋਂ ਤੋਂ ਲੈ ਕੇ ਹੁਣ ਤੱਕ ਲਗਭਗ ਸਾਢੇ ਦਸ ਕਰੋੜ ਲੋਨ ਸਾਡੇ ਇੱਥੇ ਮਨਜ਼ੂਰ ਕੀਤੇ ਗਏ ਹਨ । ਲੋਕਾਂ ਨੂੰ ਬਿਨਾ ਗਰੰਟੀ ਹੁਣ ਤੱਕ 4 ਲੱਖ 60 ਹਜ਼ਾਰ ਕਰੋੜ ਰੁਪਏ ਦਾ ਕਰਜ਼ ਦਿੱਤਾ ਜਾ ਚੁੱਕਿਆ ਹੈ । ਇਸ ਸਾਲ ਦੇ ਬਜਟ ਵਿੱਚ ਵੀ ਅਸੀਂ 3 ਲੱਖ ਕਰੋੜ ਰੁਪਏ ਦਾ ਮੁਦਰਾ ਲੋਨ ਦੇਣ ਦਾ ਫ਼ੈਸਲਾ ਕੀਤਾ ਹੈ ।


    ਅਜਿਹੇ ਅਲੱਗ-ਅਲੱਗ ਮਿਸ਼ਨ , ਦੇਸ਼ ਦੇ ਗ਼ਰੀਬ , ਦੇਸ਼ ਦੇ ਮੱਧ ਵਰਗ ਵਿੱਚ Ease of living ਨੂੰ ਹੁਲਾਰਾ ਦੇ ਰਹੇ ਹਨ । ਇਹ Ease of living ਜਿੰਨੀ ਵਧੇਗੀ , ਓਨੇ ਹੀ ਲੋਕ empower ਵੀ ਹੋਣਗੇ । ਜਿੰਨਾ ਲੋਕ empower ਹੋਣਗੇ , ਓਨਾ ਹੀ ਸਾਡਾ social ਅਤੇ economic development ਤੇਜ਼ ਹੋਵੇਗਾ ।


    ਜਿਵੇਂ ਮੈਂ ਦੇਸ਼ ਦੇ Rural ਸੈਕਟਰ ਦੀ ਗੱਲ ਕਰਾਂ ਤਾਂ ਇਸ ਸਾਲ ਦੇ ਬਜਟ ਵਿੱਚ ਅਸੀਂ Agriculture , Rural Infrastructure ਦੇ ਵਿਕਾਸ ਲਈ 14 ਲੱਖ ਕਰੋੜ ਰੁਪਏ ਤੋਂ ਜ਼ਿਆਦਾ ਖਰਚ ਕਰਨਾ ਤੈਅ ਕੀਤਾ ਹੈ । ਇਹ ਰਾਸ਼ੀ farming activities ਉੱਤੇ ਤਾਂ ਖਰਚ ਹੋਵੇਂਗਾ ਹੀ , ਇਸ ਨਾਲ ਪਿੰਡਾਂ ਵਿੱਚ 3 ਲੱਖ ਕਿਲੋਮੀਟਰ ਤੋਂ ਜ਼ਿਆਦਾ ਸੜਕਾਂ ਬਣਨਗੀਆਂ , 51 ਲੱਖ ਨਵੇਂ ਮਕਾਨ ਬਣਨਗੇ , ਲਗਭਗ ਦੋ ਕਰੋੜ ਨਵੇਂ Toilets ਬਣਾਏ ਜਾਣਗੇ , ਪੌਣੇ ਦੋ ਕਰੋੜ ਗ਼ਰੀਬ ਘਰਾਂ ਵਿੱਚ ਬਿਜਲੀ ਕਨੈਕਸ਼ਨ ਦਿੱਤਾ ਜਾਵੇਗਾ ।


    ਇਹ ਸਾਰੀਆਂ ਕੋਸ਼ਿਸ਼ਾਂ agriculture growth ਤਾਂ ਵਧਾਉਣਗੀਆਂ ਹੀ , Rural ਸੈਕਟਰ ਵਿੱਚ employment ਦੀਆਂ ਲੱਖਾਂ ਸੰਭਾਵਨਾਵਾਂ ਵੀ ਪੈਦਾ ਕਰਨਗੀਆਂ । ਇਸ ਸਾਲ ਅਸੀਂ ਦੇਸ਼ ਦੇ ਇਨਫਰਾਸਟਰਕਚਰ ‘ਤੇ ਖਰਚ ਦਾ ਬਜਟ ਵੀ ਇੱਕ ਲੱਖ ਕਰੋੜ ਰੁਪਏ ਨਾਲੋਂ ਜ਼ਿਆਦਾ ਵਧਾਇਆ ਹੈ । ਨਵੇਂ ਪੁਲ , ਨਵੀਆਂ ਸੜਕਾਂ , ਨਵੀਆਂ ਮੈਟਰੋ , ਨਵੇਂ ਏਅਰਪੋਰਟ , ਮੁੰਬਈ ਜਿਹੇ Maximum City ਦੀ Maximum Aspirations ਨਾਲ ਜੁੜੇ ਹੋਏ ਹਨ ਅਤੇ ਖ਼ਾਸਕਰ ਕੇ ਦੇਸ਼ ਦੇ ਮਿਡਲ ਕਲਾਸ ਦੀਆਂ Aspirations ਨੂੰ ਐਡਰੈੱਸ ਕਰਦੇ ਹਨ ।


    ਸਾਥੀਓ , ਅੱਜ ਦੇ ਇਸ Global World ਵਿੱਚ , Disruptions ਅਤੇ Discontent ਦੇ ਦੌਰ ਵਿੱਚ ਸਾਨੂੰ ਵਰਤਮਾਨ ਦੇ ਨਾਲ ਹੀ ਭਵਿੱਖ ਦੀਆਂ ਜ਼ਰੂਰਤਾਂ ਨੂੰ ਦੇਖਦੇ ਹੋਏ ਅੱਗੇ ਦਾ ਰਾਸਤਾ ਬਣਾਉਣਾ ਹੋਵੇਗਾ ਅਤੇ ਸਾਨੂੰ ਸਾਰਿਆਂ ਨੂੰ ਮਿਲ ਕੇ ਕਰਨਾ ਹੋਵੇਗਾ । ਜਦੋਂ ਅਸੀਂ ਸਾਰੇ , ਦੇਸ਼ ਦੀਆਂ ਜ਼ਰੂਰਤਾਂ ਨੂੰ ਸਮਝਦੇ ਹੋਏ ਕਾਰਜ ਕਰਾਂਗੇ , ਦੇਸ਼ ਦੇ ਲੋਕਾਂ ਦੀ Aspirations ਨੂੰ ਸਮਝਦੇ ਹੋਏ ਕੰਮ ਕਰਾਂਗੇ , ਉਦੋਂ ਨਿਊ ਇੰਡੀਆ ਦੇ ਆਪਣੇ ਸੰਕਲਪ ਨੂੰ ਵੀ ਪੂਰਾ ਕਰ ਸਕਾਂਗੇ । ਉਦੋਂ ਭਾਰਤ ਦੇ ਵਿਸ਼ਾਲ Demographic Dividend ਦੇ ਨਾਲ ਅਸੀਂ ਨਿਆਂ ਕਰ ਸਕਾਂਗੇ ।


    ਮੈਨੂੰ ਪੂਰੀ ਉਮੀਦ ਹੈ ਕਿ ਮਹਾਰਾਸ਼ਟਰ ਸਰਕਾਰ , ਇੱਥੇ ਦੀ ਬਿਊਰੋਕਰੇਸੀ , ਇੱਥੇ ਦੇ ਕਰੋੜਾਂ ਨਾਗਰਿਕ , ਆਪਣੇ - ਆਪਣੇ ਸੰਕਲਪ ਨੂੰ ਪੂਰਾ ਕਰਨਗੇ ਅਤੇ ਸਮਾਂ ਰਹਿੰਦੇ ਪੂਰਾ ਕਰਨਗੇ ।


    ਆਖਿਰ ਵਿੱਚ , Magnetic Maharashtra ਦੇ charismatic ਜਨਤਾ ਜਨਾਰਦਨ ਨੂੰ , ਇੱਥੋਂ ਦੇ ਉੱਦਮੀ ਲੋਕਾਂ ਨੂੰ , ਉੱਦਮੀਆਂ ਨੂੰ , ਉਨ੍ਹਾਂ ਦਾ ਆਭਾਰ ਵਿਅਕਤ ਕਰਦਿਆਂ ਮੈਂ ਆਪਣੀ ਗੱਲ ਸਮਾਪਤ ਕਰਦਾ ਹਾਂ । ਫਿਰ ਇੱਕ ਵਾਰ ਇਸ ਸਮਾਰੋਹ ਨੂੰ ਦਿਲੋਂ ਬਹੁਤ - ਬਹੁਤ ਸ਼ੁਭਕਾਮਨਾਵਾਂ ਦਿੰਦਾ ਹਾਂ । ਦੇਸ਼-ਦੁਨੀਆ ਤੋਂ ਆਏ ਹੋਏ ਸਾਰੇ ਪਤਵੰਤਿਆਂ ਨੂੰ ਵਿਸ਼ਵਾਸ ਦਿਵਾਉਂਦਾ ਹਾਂ ਕਿ ਭਾਰਤ ਸਰਕਾਰ , ਰਾਜ ਸਰਕਾਰਾਂ ਦੇ ਨਾਲ ਜੁੜ ਕੇ ਰਾਸ਼ਟਰ ਦੇ ਵਿਕਾਸ ਲਈ ਪ੍ਰਤੀਬੱਧ ਹੈ । ਜੇਕਰ ਦੁਨੀਆ ਦੀ 1 / 6 th population ਦਾ ਭਲਾ ਹੋਵੇਗਾ ਤਾਂ ਦੁਨੀਆ ਦਾ ਕਿੰਨਾ ਭਲਾ ਹੋਵੇਗਾ , ਇਸ ਦਾ ਅੰਦਾਜ਼ਾ ਤੁਸੀ ਭਲੀ-ਭਾਂਤੀ ਲਗਾ ਸੱਕਦੇ ਹੋ ।


    ਬਹੁਤ-ਬਹੁਤ ਧੰਨਵਾਦ !!!


    ***

    
    
    (Release ID: 1521107) Visitor Counter : 2