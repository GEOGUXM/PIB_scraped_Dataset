      ਵਿੱਤ ਮੰਤਰਾਲਾ

      ਮਨੋਰੰਜਨ ਪਾਰਕਾਂ ਅਤੇ ਬੈਲੇ ਆਦਿ ਵਿੱਚ ਦਾਖਲੇ ਉੱਤੇ ਜੀਐੱਸਟੀ 28% ਤੋਂ ਘਟਾ ਕੇ 18% ਕੀਤਾ ਗਿਆ
      Posted On: 07 FEB 2018 6:11PM by PIB Chandigarh


      GST rate on admission to amusement parks and ballet etc, reduced from 28% to 18%.


      ਮਨੋਰੰਜਨ ਪਾਰਕਾਂ ਅਤੇ ਬੈਲੇ ਆਦਿ ਵਿੱਚ ਦਾਖਲੇ ਉੱਤੇ ਜੀਐੱਸਟੀ 28% ਤੋਂ ਘਟਾ ਕੇ 18% ਕੀਤਾ ਗਿਆ


      18 ਜਨਵਰੀ 2018 ਨੂੰ ਹੋਈ ਆਪਣੀ ਮੀਟਿੰਗ ਵਿੱਚ ਜੀਐੱਸਟੀ ਕੌਂਸਲ ਨੇ ਸਿਫਾਰਸ਼ ਕੀਤੀ ਹੈ ਕਿ ਮਨੋਰੰਜਨ ਪਾਰਕਾਂ (ਅਮਿਊਜ਼ਮੈਂਟ ਪਾਰਕਾਂ) , ਜਿਨ੍ਹਾਂ ਵਿੱਚ ਥੀਮ ਪਾਰਕ , ਵਾਟਰ ਪਾਰਕਸ , ਜੁਆਇ ਰਾਈਡਸ , ਮੈਰੀ- ਗੋ-ਰਾਊਂਡਸ , ਗੋ -ਕਾਰਟਿੰਗ ਅਤੇ ਬੈਲੇ ਆਦਿ ਸ਼ਾਮਲ ਹਨ , ਵਿੱਚ ਦਾਖਲੇ ਲਈ ਜੀਐੱਸਟੀ 28 % ਤੋਂ ਘਟਾਕੇ 18 % ਕਰ ਦਿੱਤਾ ਜਾਵੇ । ਇਨ੍ਹਾਂ ਸੇਵਾਵਾਂ ਉੱਤੇ ਹੁਣ ਤੱਕ 28% ਦੀ ਦਰ ਨਾਲ ਜੀਐੱਸਟੀ ਵਸੂਲਿਆ ਜਾਂਦਾ ਸੀ । ਵੱਖ-ਵੱਖ ਵਰਗਾਂ ਤੋਂ ਇਸ ਸਬੰਧ ਵਿੱਚ ਬੇਨਤੀਆਂ ਮਿਲੀਆਂ ਸਨ ਕਿ ਮਨੋਰੰਜਨ ਪਾਰਕ ਸਮਾਜਿਕ ਚੰਗਿਆਈ ਫੈਲਾਉਂਦੇ ਹਨ ਅਤੇ ਨਾਲ ਹੀ ਬੱਚਿਆਂ ਅਤੇ ਉਨ੍ਹਾਂ ਦੇ ਪਰਿਵਾਰਾਂ ਲਈ ਮਨੋਰੰਜਨ ਅਤੇ ਸਿੱਖਿਆ ਦੇ ਸਾਧਨ ਹਨ । । ਇਸ ਲਈ ਇਨ੍ਹਾਂ ਉੱਤੇ ਜੀਐੱਸਟੀ ਘਟਾਕੇ 18% ਕੀਤਾ ਜਾਵੇ ।


      ਇਸ ਤਬਦੀਲੀ ਨੂੰ ਲਾਗੂ ਕਰਨ ਲਈ ਨੋਟੀਫਿਕੇਸ਼ਨ 25 ਜਨਵਰੀ 2018 ਨੂੰ ਜਾਰੀ ਕੀਤਾ ਗਿਆ । ਉਸੇ ਹਿਸਾਬ ਨਾਲ ਮਨੋਰੰਜਨ ਪਾਰਕਾਂ , ਜਿਨ੍ਹਾਂ ਵਿਚ ਥੀਮ ਪਾਰਕ , ਵਾਟਰ ਪਾਰਕਸ , ਜੁਆਇ ਰਾਈਡਸ , ਮੈਰੀ- ਗੋ-ਰਾਊਂਡਸ , ਗੋ -ਕਾਰਟਿੰਗ ਅਤੇ ਬੈਲੇ ਆਦਿ ਸ਼ਾਮਲ ਹਨ , ਉਤੇ ਹੁਣ 18% ਜੀਐੱਸਟੀ ਵਸੂਲਿਆ ਜਾਵੇਗਾ ।


      ਇਸ ਗੱਲ ਦੀ ਸੰਭਾਵਨਾ ਅਤੇ ਆਸ ਹੈ ਕਿ ਰਾਜ ਮਨੋਰੰਜਨ ਆਦਿ ਉੱਤੇ ਸਥਾਨਕ ਅਥਾਰਟੀਆਂ (ਪੰਚਾਇਤਾਂ ,/ ਮਿਊਂਸਪੈਲਟੀਜ਼ /ਜ਼ਿਲਾ ਕੌਂਸਲਾਂ) ਵੱਲੋਂ ਜੋ ਟੈਕਸ ਲਗਾਇਆ ਗਿਆ ਹੈ , ਉਸ ਵਿਚ ਵਾਧਾ ਨਹੀਂ ਕਰਨਗੇ ਤਾਂਕਿ ਮਨੋਰੰਜਨ ਪਾਰਕਾਂ ਉੱਤੇ ਹੋਰ ਬੋਝ ਨਾ ਪਵੇ । ਇਸ ਨਾਲ ਇਹ ਯਕੀਨੀ ਬਣੇਗਾ ਕਿ ਜੀਐੱਸਟੀ ਦੀ ਦਰ ਵਿੱਚ ਜੋ ਕਟੌਤੀ ਕੀਤੀ ਗਈ ਹੈ , ਉਸ ਦਾ ਲਾਭ ਬੱਚਿਆਂ ਅਤੇ ਉਨ੍ਹਾਂ ਦੇ ਪਰਿਵਾਰਾਂ ਨੂੰ ਪੂਰਾ ਮਿਲ ਸਕੇ ।

    
    
    (Release ID: 1519528) Visitor Counter : 1