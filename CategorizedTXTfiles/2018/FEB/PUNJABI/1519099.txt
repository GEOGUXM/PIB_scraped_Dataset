      ਹਾਊਸਿੰਗ ਅਤੇ ਸ਼ਹਿਰੀ ਮਾਮਲੇ ਮੰਤਰਾਲਾ

      ਸਮਾਰਟ ਸਿਟੀ ਮਿਸ਼ਨ ਅਧੀਨ ਪੰਜਾਬ ਵਿੱਚ ਅੰਮ੍ਰਿਤਸਰ ਵਿੱਚ 3385 ਕਰੋੜ ਰੁਪਏ ਦੀ ਲਾਗਤ ਦੇ 11 ਪ੍ਰੋਜੈਕਟ,1899 ਕਰੋੜ ਰੁਪਏ ਦੀ ਲਾਗਤ ਦੇ 19 ਪ੍ਰੋਜੈਕਟ ਅਤੇ 808 ਕਰੋੜ ਰੁਪਏ ਦੀ ਲਾਗਤ ਦੇ 25 ਪ੍ਰੋਜੈਕਟ ਡੀ ਪੀ ਆਰ ਸਟੇਜ ਉੱਤੇ ਹਨ—ਹਰਦੀਪ ਪੁਰੀ
      Posted On: 03 FEB 2018 10:34AM by PIB Chandigarh


    11 Projects worth Rs.3385 Crores in Amritsar, 19 Projects for Rs.1899 Crores and 25 Projects worth Rs.808 Crores are at DPR Stage under Smart City Mission in Punjab : Hardeep Puri
    
    PMAY Haryana Demand of 2 lakh houses in 80 statutory towns indicated – total investment envisaged Rs.1743 Crores


    Review of Urban Development programs of the central government in Punjab, Haryana & Chandigarh


    ਸਮਾਰਟ ਸਿਟੀ ਮਿਸ਼ਨ ਅਧੀਨ ਪੰਜਾਬ ਵਿੱਚ ਅੰਮ੍ਰਿਤਸਰ ਵਿੱਚ 3385 ਕਰੋੜ ਰੁਪਏ ਦੀ ਲਾਗਤ ਦੇ 11 ਪ੍ਰੋਜੈਕਟ , 1899 ਕਰੋੜ ਰੁਪਏ ਦੀ ਲਾਗਤ ਦੇ 19 ਪ੍ਰੋਜੈਕਟ ਅਤੇ 808 ਕਰੋੜ ਰੁਪਏ ਦੀ ਲਾਗਤ ਦੇ 25 ਪ੍ਰੋਜੈਕਟ ਡੀ ਪੀ ਆਰ ਸਟੇਜ ਉੱਤੇ ਹਨ — ਹਰਦੀਪ ਪੁਰੀ


    ਪੀਐੱਮਏਵਾਈ ਹਰਿਆਣਾ ਨੇ 80 ਕਾਨੂੰਨੀ ਨਗਰਾਂ ਲਈ 2 ਲੱਖ ਮਕਾਨਾਂ ਦੀ ਮੰਗ ਰੱਖੀ ਜਿਨ੍ਹਾਂ ਉੱਤੇ ਕੁਲ 1743 ਕਰੋੜ ਰੁਪਏ ਦੀ ਲਾਗਤ ਆਉਣੀ ਹੈ


    ਪੰਜਾਬ , ਹਰਿਆਣਾ ਅਤੇ ਚੰਡੀਗੜ੍ਹ ਵਿੱਚ ਕੇਂਦਰ ਸਰਕਾਰ ਦੇ ਸ਼ਹਿਰੀ ਵਿਕਾਸ ਪ੍ਰੋਗਰਾਮਾਂ ਦਾ ਜਾਇਜ਼ਾ


    ਹਾਊਸਿੰਗ ਅਤੇ ਸ਼ਹਿਰੀ ਮਾਮਲੇ ਰਾਜ ਮੰਤਰੀ ਸ੍ਰੀ ਹਰਦੀਪ ਸਿੰਘ ਪੁਰੀ ਨੇ ਅੱਜ ਇੱਥੇ ਪੰਜਾਬ , ਹਰਿਆਣਾ ਅਤੇ ਚੰਡੀਗੜ੍ਹ ਵਿੱਚ ਕੇਂਦਰ ਸਰਕਾਰ ਦੇ ਸ਼ਹਿਰੀ ਵਿਕਾਸ ਮਿਸ਼ਨਾਂ ਦੀ ਪ੍ਰਗਤੀ ਦਾ ਜਾਇਜ਼ਾ ਲਿਆ । ਇਸ ਮੌਕੇ ਉੱਤੇ ਹਰਿਆਣਾ ਦੇ ਮੁੱਖ ਮੰਤਰੀ ਸ੍ਰੀ ਮਨੋਹਰ ਲਾਲ ਖੱਟਰ , ਪੰਜਾਬ ਅਤੇ ਹਰਿਆਣਾ ਦੇ ਸਥਾਨਕ ਸਰਕਾਰਾਂ ਬਾਰੇ ਮੰਤਰੀ ਕ੍ਰਮਵਾਰ ਸ੍ਰੀ ਨਵਜੋਤ ਸਿੰਘ ਸਿੱਧੂ ਅਤੇ ਸ੍ਰੀਮਤੀ ਕਵਿਤਾ ਜੈਨ , ਸ੍ਰੀ ਦੁਰਗਾ ਸ਼ੰਕਰ ਮਿਸ਼ਰਾ , ਆਈਏਐੱਸ ਸਕੱਤਰ ਹਾਊਸਿੰਗ ਅਤੇ ਸ਼ਹਿਰੀ ਵਿਕਾਸ ਮੰਤਰਾਲਾ , ਸ੍ਰੀ ਪ੍ਰੀਮਲ ਰਾਏ , ਸਲਾਹਕਾਰ ਚੰਡੀਗੜ੍ਹ ਪ੍ਰਸ਼ਾਸਨ ਅਤੇ ਪੰਜਾਬ ਅਤੇ ਹਰਿਆਣਾ ਦੇ ਮੁੱਖ ਸਕੱਤਰ ਅਤੇ ਦੋਵਾਂ ਰਾਜਾਂ ਅਤੇ ਕੇਂਦਰ ਸ਼ਾਸਤ ਪ੍ਰਦੇਸ਼ ਚੰਡੀਗੜ੍ਹ ਦੇ ਸਬੰਧਤ ਸੀਨੀਅਰ ਅਧਿਕਾਰੀ ਮੌਜੂਦ ਸਨ ।


    ' ਹਾਊਸਿੰਗ ਅਤੇ ਸ਼ਹਿਰੀ ਵਿਕਾਸ ਮੰਤਰਾਲਾ ' ਦੇ ਫਲੈਗਸ਼ਿਪ ਮਿਸ਼ਨਾਂ ਦੀ ਪ੍ਰਗਤੀ ਤੋਂ ਪਤਾ ਲੱਗਦਾ ਹੈ ਕਿ ਰਾਜਾਂ ਨੇ ਜਿੱਥੇ ਸ਼ਹਿਰੀ ਵਿਕਾਸ ਮੰਤਰਾਲਾ ਦੀਆਂ ਵੱਖ-ਵੱਖ ਸਕੀਮਾਂ ਨੂੰ ਲਾਗੂ ਕਰਨ ਲਈ ਕਈ ਕਦਮ ਚੁੱਕੇ ਹਨ , ਉਨ੍ਹਾਂ ਵਿੱਚ ਹੋਰ ਵਧੇਰੇ ਚੰਗਾ ਕਰਨ ਦੀ ਸਮਰੱਥਾ ਮੌਜੂਦ ਹੈ । ਭਾਰਤ ਸਰਕਾਰ ਦੇ ਪ੍ਰੋਗਰਾਮਾਂ ਨੂੰ ਸਫਲਤਾ ਨਾਲ ਲਾਗੂ ਕਰਨ ਨਾਲ ਇਨ੍ਹਾਂ ਰਾਜਾਂ ਦਾ ਖੇਤੀ ਵਪਾਰ ਕਰਨ ਲਈ ਧੁਰਾ ਬਣਨ ਪ੍ਰਤੀ ਆਕਰਸ਼ਣ ਪੈਦਾ ਹੋਇਆ ਹੈ ਅਤੇ ਇਸ ਨਾਲ ਇੱਥੇ ਸ਼ਹਿਰੀਆਂ ਲਈ ਰੋਜ਼ਗਾਰ ਦੇ ਮੌਕੇ ਵਧਣਗੇ । ਸ਼੍ਰੀ ਹਰਦੀਪ ਸਿੰਘ ਪੁਰੀ ਨੇ ਹੋਰ ਸੰਕੇਤ ਦਿੱਤਾ ਕਿ ਮੌਜੂਦਾ ਕੇਂਦਰ ਸਰਕਾਰ ਦੀ ਪ੍ਰਬੰਧਕੀ ਪਹੁੰਚ ਵਿੱਚ ਸਹਿਕਾਰੀ ਸੰਘਵਾਦ ਦੇ ਸਿਧਾਂਤ ਨੂੰ ਅਪਣਾਇਆ ਗਿਆ ਹੈ । ਇਸ ਦੇ ਸਾਰੇ ਮਿਸ਼ਨਾਂ ਵਿੱਚ ਉਨ੍ਹਾਂ ਦੇ ਮੰਤਰਾਲਾ ਨੇ ਸਿਰਫ ਰਾਜ ਸਰਕਾਰਾਂ ਵੱਲੋਂ ਤਿਆਰ ਕੀਤੀਆਂ ਰਾਜਈ ਯੋਜਨਾਵਾਂ ਨੂੰ ਪ੍ਰਵਾਨਗੀ ਦਿੱਤੀ ਹੈ ਅਤੇ ਉਨ੍ਹਾਂ ਲਈ ਕੇਂਦਰੀ ਸਹਾਇਤਾ ਵੀ ਜਾਰੀ ਕੀਤੀ ਹੈ । ਸਾਰੇ ਫੈਸਲੇ ਲੈਣਾ , ਜਿਨ੍ਹਾਂ ਵਿੱਚ ਕਿ ਪ੍ਰੋਜੈਕਟਾਂ ਨੂੰ ਅੰਤਿਮ ਪ੍ਰਵਾਨਗੀ ਦੇਣਾ ਵੀ ਸ਼ਾਮਲ ਹੈ , ਉਹ ਰਾਜ ਸਰਕਾਰਾਂ ਦੇ ਹੱਥ ਵਿੱਚ ਹੈ । ਇਸ ਤਰ੍ਹਾਂ ਰਾਜਾਂ ਨੂੰ ਭਾਰੀ ਲਚਕ ਦਾ ਮੌਕਾ ਦਿੱਤਾ ਗਿਆ ਹੈ ।


    ਹਰ ਰਾਜ ਲਈ ਵੱਖ-ਵੱਖ ਮਿਸ਼ਨਾਂ ਅਧੀਨ ਹੋ ਰਹੀ ਪ੍ਰਗਤੀ ਦੇ ਕੁਝ ਖਾਸ ਵੇਰਵੇ ਇਸ ਤਰ੍ਹਾਂ ਹਨ ।


    ( ੳ ) ਪੰਜਾਬ


    (1) ਅਟਲ ਮਿਸ਼ਨ ਫਾਰ ਰੀਜੁਵੀਨੇਸ਼ਨ ਐਂਡ ਅਰਬਨ ਟ੍ਰਾਂਸਫਾਰਮੇਸ਼ਨ (ਅਮਰੁਤ)


    ਅਮਰੁਤ ਅਧੀਨ ਰਾਜ ਸਰਕਾਰ ਸ਼ਹਿਰੀ ਇਲਾਕਿਆਂ ਵਿੱਚ ਪਾਣੀ ਦੀ ਸਰਬਵਿਆਪੀ ਕਵਰੇਜ ਉੱਤੇ ਧਿਆਨ ਕੇਂਦ੍ਰਿਤ ਕਰ ਰਹੀ ਹੈ ਅਤੇ ਉਸ ਦਾ 4.6 ਲੱਖ ਨਵੇਂ ਮਕਾਨਾਂ ਨੂੰ ਕੁਨੈਕਸ਼ਨ ਦੇਣ ਦਾ ਪ੍ਰਸਤਾਵ ਹੈ । ਇਸ ਨੇ ਹੁਣ ਤੱਕ 1.45 ਲੱਖ ਘਰਾਂ ਪਾਣੀ ਦੇ ਕੁਨੈਕਸ਼ਨ ਦੇ ਦਿੱਤੇ ਹਨ ਇਨ੍ਹਾਂ ਵਿੱਚੋਂ 36% ਵਾਟਰ ਸਪਲਾਈ ਅਤੇ 61% ਸੀਵਰੇਜ ਦੇ ਹਨ । ਮਿਸ਼ਨ ਅਧੀਨ 10 ਕਾਂਟ੍ਰੈਕਟ , ਜਿਨ੍ਹਾਂ ਦੀ ਕੀਮਤ 335 ਕਰੋੜ ਰੁਪਏ ਬਣਦੀ ਹੈ ਹੁਣ ਤੱਕ ਪ੍ਰਦਾਨ ਕੀਤੇ ਜਾ ਚੁੱਕੇ ਹਨ ਅਤੇ ਤਿੰਨ ਪ੍ਰੋਜੈਕਟ , ਜਿਨ੍ਹਾਂ ਦੀ ਲਾਗਤ 160 ਕਰੋੜ ਰੁਪਏ ਬਣਦੀ ਹੈ , ਦੇ ਟੈਂਡਰ ਮੰਗੇ ਗਏ ਹਨ । ਰਾਜ ਨੂੰ ਕਿਹਾ ਗਿਆ ਹੈ ਕਿ ਉਹ 1,708 ਕਰੋੜ ਰੁਪਏ ਦੀਆਂ ਡੀਪੀਆਰਜ਼ ਮੁਕੰਮਲ ਕਰੇ ।


    (2) ਸਵੱਛ ਭਾਰਤ ਮਿਸ਼ਨ (ਐੱਸਬੀਐੱਮ)


    ਪੰਜਾਬ 2018 ਤੱਕ ਰਾਜ ਨੂੰ ਓਡੀਐੱਫ ਐਲਾਨਣ ਲਈ ਤਿਆਰ ਬੈਠਾ ਹੈ । ਹੁਣ ਤੱਕ 164 ਵਿੱਚੋਂ 61 ਯੂਐੱਲਬੀਜ਼ ਨੂੰ ਓਡੀਐੱਫ ਐਲਾਨ ਦਿੱਤਾ ਗਿਆ ਹੈ । ਰਾਜ ਸਰਕਾਰ ਇਸ ਕੰਮ ਵਿੱਚ ਹੋਰ ਤੇਜ਼ੀ ਲਿਆਉਣ ਲਈ ਸਹਿਮਤ ਹੋ ਗਈ ਹੈ । ਰਾਜ ਨੇ 3,043 ਵਾਰਡਾਂ ਵਿੱਚੋਂ 2,003 ਵਾਰਡਾਂ ਵਿੱਚ ਘਰ-ਘਰ ਤੋਂ ਕਚਰਾ ਇਕੱਠਾ ਕਰਨ ਦਾ 100% ਟੀਚਾ ਹਾਸਲ ਕਰ ਲਿਆ ਹੈ ਪਰ ਰਾਜ ਇਸ ਕਚਰੇ ਵਿੱਚੋਂ ਸਿਰਫ 15% ਨੂੰ ਹੀ ਪ੍ਰੋਸੈੱਸ ਕਰ ਰਿਹਾ ਹੈ । ਲੋੜ ਇਸ ਗੱਲ ਦੀ ਹੈ ਕਿ ਰਾਜ ਸਾਰੇ ਇਕੱਠੇ ਹੁੰਦੇ ਕਚਰੇ ਨੂੰ ਪ੍ਰੋਸੈੱਸ ਕਰਨ ਦਾ ਕੰਮ ਹੱਥ ਵਿੱਚ ਲਵੇ ।


    (3) ਸਮਾਰਟ ਸਿਟੀਜ਼ ਮਿਸ਼ਨ (ਐੱਸਸੀਐੱਮ)


    ਪੰਜਾਬ ਵਿੱਚ ਸਮਾਰਟ ਸਿਟੀਜ਼ ਲਈ ਤਿੰਨ ਸ਼ਹਿਰਾਂ ਅੰਮ੍ਰਿਤਸਰ , ਜਲੰਧਰ ਅਤੇ ਲੁਧਿਆਣਾ ਦੀ ਚੋਣ ਕੀਤੀ ਗਈ ਹੈ । ਇਨ੍ਹਾਂ ਸਾਰੇ ਤਿੰਨ ਸ਼ਹਿਰਾਂ ਵਿੱਚ ਜੋ ਸਮਾਰਟ ਪ੍ਰੋਜੈਕਟ ਲਾਗੂ ਕੀਤੇ ਜਾਣੇ ਹਨ ਉਨ੍ਹਾਂ ਦੀ ਚੋਣ ਹੋ ਗਈ ਹੈ । ਸਾਰੇ ਤਿੰਨ ਸ਼ਹਿਰਾਂ ਵਿੱਚ ਡੀਪੀਆਰਜ਼ ਤਿਆਰ ਹੋ ਰਹੇ ਹਨ । ਅੰਮ੍ਰਿਤਸਰ ਵਿੱਚ 3350 ਕਰੋੜ ਦੀ ਲਾਗਤ ਵਾਲੇ 11 ਪ੍ਰੋਜੈਕਟ , ਜਲੰਧਰ ਵਿੱਚ 1899 ਕਰੋੜ ਦੀ ਲਾਗਤ ਵਾਲੇ 19 ਪ੍ਰੋਜੈਕਟ ਅਤੇ 1898 ਕਰੋੜ ਰੁਪਏ ਦੀ ਲਾਗਤ ਵਾਲੇ 19 ਪ੍ਰੋਜੈਕਟ ਡੀ ਪੀ ਆਰ ਸਟੇਜ ਤੇ ਹਨ । ਇਨ੍ਹਾਂ ਪ੍ਰੋਜੈਕਟਾਂ ਵਿੱਚ ' ਸੰਗਠਤ ਸਮਾਰਟ ਸਿਟੀ ਸੈਂਟਰ ', ਸਮਾਰਟ ਸਿਟੀ ਰੋਡਜ਼ ਆਦਿ ਸ਼ਾਮਲ ਹਨ । ਪਹਿਲੇ ਪੜਾਅ ਵਿੱਚ ਲੁਧਿਆਣਾ ਵਿੱਚ ਸੰਗਠਤ ਕਮਾਂਡ ਅਤੇ ਕੰਟਰੋਲ ਸੈਂਟਰ ਮੁਕੰਮਲ ਹੋ ਗਿਆ ਹੈ । ਜਦੋਂ ਇਸ ਨੂੰ ਲਾਗੂ ਕੀਤਾ ਜਾਵੇਗਾ ਤਾਂ ਇਸ ਨਾਲ ਟ੍ਰੈਫਿਕ ਦਾ ਭੀੜ-ਭੜੱਕਾ ਘਟੇਗਾ , ਖੁਲ੍ਹੀ ਥਾਂ ਵਿੱਚ ਵਾਧਾ ਹੋਵੇਗਾ ਅਤੇ ਜਨਤਕ ਸਹੂਲਤਾਂ ਵਿੱਚ ਵਾਧਾ ਹੋਵੇਗਾ ।


    (4) ਹੈਰੀਟੇਜ ਸ਼ਹਿਰ - ਅੰਮ੍ਰਿਤਸਰ


    ਅੰਮ੍ਰਿਤਸਰ ਵਿੱਚ ਰਾਮਬਾਗ ਗਾਰਡਨ ਅਤੇ ਗੋਲ ਬਾਗ ਵਿੱਚ ਸੁਧਾਰ ਅਤੇ ਮਹਾਰਾਜਾ ਰਣਜੀਤ ਸਿੰਘ ਪੈਨੋਰਮਾ ਦਾ ਕੰਮ ਚੱਲ ਰਿਹਾ ਹੈ । ਹੁਣ ਤੱਕ ਅੰਮ੍ਰਿਤਸਰ ਲਈ 61 ਕਰੋੜ ਰੁਪਏ ਦੇ ਪ੍ਰੋਜੈਕਟ ਇਸ ਸਕੀਮ ਅਧੀਨ ਪ੍ਰਵਾਨ ਕੀਤੇ ਗਏ ਹਨ ਅਤੇ 45 ਕਰੋੜ ਰੁਪਏ ਜਾਰੀ ਵੀ ਕਰ ਦਿੱਤੇ ਗਏ ਹਨ । ਇੱਕ ਹੈਰੀਟੇਜ ਸ਼ਹਿਰ ਹੋਣ ਦੇ ਨਾਤੇ ਇੱਥੇ ਕਚਰੇ ਦੀ ਪ੍ਰੋਸੈੱਸਿੰਗ ਵਿੱਚ ਸੁਧਾਰ ਦੀ ਲੋੜ ਹੈ ।


    (5) ਪ੍ਰਧਾਨ ਮੰਤਰੀ ਆਵਾਸ ਯੋਜਨਾ (ਪੀਐੱਮਏਵਾਈ)


    ਰਾਜ ਵਿੱਚ 163 ਨਗਰਾਂ ਵਿੱਚ ਪੀਐੱਮਏਵਾਈ ਅਧੀਨ 3.5 ਲੱਖ ਮਕਾਨਾਂ ਦੀ ਲੋੜ ਦਾ ਸੰਕੇਤ ਮਿਲਿਆ ਹੈ । ਇਸ ਕੰਮ ਉੱਤੇ 1182 ਕਰੋੜ ਰੁਪਏ ਦਾ ਨਿਵੇਸ਼ ਹੋਵੇਗਾ ਜਿਸ ਵਿੱਚੋਂ 597 ਕਰੋੜ ਰੁਪਏ ਕੇਂਦਰੀ ਸਹਾਇਤਾ ਹੋਵੇਗੀ । ਹੁਣ ਤੱਕ 64 ਕਰੋੜ ਰੁਪਏ ਦੀ ਕੇਂਦਰੀ ਸਹਾਇਤਾ ਜਾਰੀ ਕੀਤੀ ਜਾ ਚੁੱਕੀ ਹੈ । 42,497 ਮਕਾਨ ਬਣਾਉਣ ਲਈ 329 ਪ੍ਰੋਜੈਕਟਾਂ ਨੂੰ ਪ੍ਰਵਾਨਗੀ ਦਿੱਤੀ ਗਈ ਹੈ । ਸਿਰਫ 11,105 ਮਕਾਨ (26%) ਹੀ ਹੁਣ ਤੱਕ ਤਿਆਰ ਹੋ ਰਹੇ ਹਨ ਜਿਨ੍ਹਾਂ ਵਿੱਚੋਂ 392 ਪੂਰੇ ਵੀ ਕਰ ਦਿੱਤੇ ਗਏ ਹਨ ।


    ਪੀਐੱਮਏਵਾਈ (ਸ਼ਹਿਰੀ) ਅਧੀਨ ਕਰਜ਼ਾ ਲਿੰਕਡ ਸਬਸਿਡੀ ਸਕੀਮ ਅਧੀਨ 838 ਲਾਭਾਕਾਰੀਆਂ ਨੇ 16.81 ਕਰੋੜ ਰੁਪਏ ਦੀ ਵਿਆਜ ਸਬਸਿਡੀ ਦਾ ਲਾਭ ਉਠਾਇਆ ਹੈ । ਰਾਜ ਨੇ 12% ਅਬਾਦੀ ਨੂੰ ਕਵਰ ਕਰਨ ਲਈ ਪ੍ਰਸਤਾਵ ਭੇਜੇ ਹਨ । ਇਸ ਨੂੰ 2017-18 ਤੱਕ 1.25 ਤੋਂ 1.5 ਲੱਖ ਮਕਾਨਾਂ ਦੇ ਕੰਮ ਵਿੱਚ ਤੇਜ਼ੀ ਲਿਆਉਣ ਲਈ ਯਤਨ ਕਰਨ ਦੀ ਲੋੜ ਹੈ । ਇਸ ਤੋਂ ਇਲਾਵਾ 1,025 ਮਕਾਨਾਂ ਦਾ ਸਿਰਫ ਇੱਕ ਪ੍ਰਸਤਾਵ ਇਨ-ਸੀਟੂ ਸਲਮ ਰੀਹੈਬਲੀਟੇਸ਼ਨ (ਆਈਐੱਸਐੱਸਆਰ) ਕੰਪੋਨੈਂਟ ਅਧੀਨ 2.9 ਲੱਖ ਝੁੱਗੀ-ਝੋਂਪੜੀਆਂ ਤੋਂ (ਜਨਗਣਨਾ 2011) ਮਿਲਿਆ ਹੈ । ਰਾਜ ਨੂੰ ਪ੍ਰਵਾਨਿਤ ਮਕਾਨਾਂ ਨੂੰ ਤਿਆਰ ਕਰਨ ਅਤੇ ਹੋਰ ਮੰਗਾਂ ਵਿੱਚ ਤੇਜ਼ੀ ਲਿਆਉਣੀ ਪਵੇਗੀ ।


    (6) ਡੀਏਵਾਈ-ਐੱਨਯੂਐੱਲਐੱਮ


    ਰਾਜ ਨੇ ਚਾਲੂ ਸਾਲ ਵਿੱਚ ਉਮੀਦਵਾਰਾਂ ਦੀ ਟ੍ਰੇਨਿੰਗ ਨੂੰ ਪੂਰਾ ਕਰਨ ਦੇ ਟੀਚੇ ਵਿੱਚੋਂ ਸਿਰਫ 20% ਹਾਸਲ ਕੀਤਾ ਹੈ । ਇਨ੍ਹਾਂ ਟ੍ਰੇਂਡ ਵਿਅਕਤੀਆਂ ਵਿੱਚੋਂ ਸਿਰਫ 6% ਹੀ ਢੁਕਵੇਂ ਢੰਗ ਨਾਲ ਤੈਨਾਤ ਹੋ ਸਕੇ ਹਨ । ਰਾਜ ਨੂੰ ਪੂਰੀ ਪਲੇਸਮੈਂਟ ਯਕੀਨੀ ਬਣਾਉਣ ਲਈ ਵਪਾਰ ਅਤੇ ਸਨਅਤ ਨਾਲ ਸਲਾਹ ਮਸ਼ਵਰਾ ਕਰਕੇ ਕੰਮ ਕਰਨਾ ਪਵੇਗਾ ।


    ਰਾਜ ਨੂੰ ਬੇਘਰੇ ਸ਼ਹਿਰੀ ਲੋਕਾਂ ਦਾ ਮੁਕੰਮਲ ਸਰਵੇਖਣ ਕਰਨਾ ਪਵੇਗਾ ਅਤੇ ਸ਼ਹਿਰੀ ਬੇਘਰਿਆਂ ਲਈ ਤੇਜ਼ੀ ਨਾਲ ਟਿਕਾਣਿਆਂ ਦਾ ਪ੍ਰਬੰਧ ਕਰਨਾ ਪਵੇਗਾ ।


    ( ਅ) ਹਰਿਆਣਾ


    (1) ਅਟਲ ਮਿਸ਼ਨ ਫਾਰ ਰੀਜੁਵੀਨੇਸ਼ਨ ਐਂਡ ਅਰਬਨ ਟ੍ਰਾਂਸਫਾਰਮੇਸ਼ਨ (ਅਮਰੁਤ)


    ਅਮਰੁਤ ਸਕੀਮ ਅਧੀਨ ਰਾਜ ਨੇ ਮਿਸ਼ਨ ਸਮੇਂ ਦੀ ਸਮਾਪਤੀ ਤੱਕ 2.74 ਲੱਖ ਨਵੇਂ ਪਾਣੀ ਕੁਨੈਕਸ਼ਨ ਦੇਣ ਦਾ ਟੀਚਾ ਰੱਖਿਆ ਹੈ । ਇਸ ਨਾਲ ਹਰਿਆਣਾ ਦੀ ਸਾਰੀ ਸ਼ਹਿਰੀ ਅਬਾਦੀ ਨੂੰ ਪਾਣੀ ਦੇ ਕੁਨੈਕਸ਼ਨ ਮੁਹੱਈਆ ਹੋ ਸਕਣਗੇ । ਹੁਣ ਤੱਕ 80,000 ਕੁਨੈਕਸ਼ਨ ਪ੍ਰਦਾਨ ਕੀਤੇ ਜਾ ਚੁੱਕੇ ਹਨ । ਪ੍ਰਵਾਨਿਤ ਕਾਰਜ ਯੋਜਨਾ ਦਾ 23% ਹਿੱਸਾ ਵਾਟਰ ਸਪਲਾਈ ਅਤੇ 53% ਸੀਵਰੇਜ ਲਈ ਹੈ । ਮਿਸ਼ਨ ਅਧੀਨ 722 ਕਰੋੜ ਰੁਪਏ ਦੇ ਠੇਕੇ ਦਿੱਤੇ ਜਾ ਚੁੱਕੇ ਹਨ ਅਤੇ 86 ਕਰੋੜ ਰੁਪਏ ਦੇ ਪ੍ਰੋਜੈਕਟ ਟੈਂਡਰਿੰਗ ਦੇ ਪੜਾਅ ਵਿੱਚ ਹਨ । ਰਾਜ ਨੂੰ 1358 ਕਰੋੜ ਰੁਪਏ ਦੇ ਡੀਪੀਆਰਜ਼ ਮੁਕੰਮਲ ਕਰਨ ਲਈ ਕਿਹਾ ਗਿਆ ਹੈ ।


    (2) ਸਵੱਛ ਭਾਰਤ ਮਿਸ਼ਨ (ਐੱਸਬੀਐੱਮ)


    ਹਰਿਆਣਾ ਇੱਕ ਸਰਟੀਫਾਈਡ ਓਡੀਐੱਫ ਰਾਜ ਹੈ ਅਤੇ ਇਸ ਪ੍ਰਾਪਤੀ ਲਈ ਉਸ ਦੀ ਸਲਾਘਾ ਹੋਣੀ ਚਾਹੀਦੀ ਹੈ । ਰਾਜ ਨੇ 1475 ਵਾਰਡਾਂ ਵਿੱਚੋਂ 966 ਵਾਰਡਾਂ ਵਿੱਚ ਘਰ ਘਰ ਜਾ ਕੇ ਕਚਰਾ ਇਕੱਠਾ ਕਰਨ ਦਾ ਟੀਚਾ ਹਾਸਲ ਕਰ ਲਿਆ ਹੈ ਪਰ ਰਾਜ ਵਿੱਚ ਸਿਰਫ 3% ਕਚਰਾ ਹੀ ਪ੍ਰੋਸੈੱਸ ਕੀਤਾ ਜਾਂਦਾ ਹੈ । ਰਾਜ ਨੂੰ ਚਾਹੀਦਾ ਹੈ ਕਿ ਸਾਰੇ ਇਕੱਠੇ ਹੋ ਰਹੇ ਕੂੜੇ ਦੀ ਪ੍ਰੋਸੈੱਸਿੰਗ ਲਈ ਕਦਮ ਚੁੱਕੇ । ਕੂੜੇ ਤੋਂ ਊਰਜਾ ਅਤੇ ਕੂੜੇ ਤੋਂ ਕੰਪੋਸਟ ਖਾਦ ਬਣਾਉਣ ਦੇ ਕੰਮ ਵਿੱਚ ਵੀ ਤੇਜ਼ੀ ਆਉਣੀ ਚਾਹੀਦੀ ਹੈ ।


    (3) ਸਮਾਰਟ ਸਿਟੀਜ਼ ਮਿਸ਼ਨ (ਐੱਸਸੀਐੱਮ)


    ਹਰਿਆਣਾ ਵਿਖੇ ਸਮਾਰਟ ਸਿਟੀਜ਼ ਲਈ ਦੋ ਸ਼ਹਿਰਾਂ ਕਰਨਾਲ ਅਤੇ ਫਰੀਦਾਬਾਦ ਦੀ ਚੋਣ ਕੀਤੀ ਗਈ ਹੈ । ਦੋਹਾਂ ਸ਼ਹਿਰਾਂ ਵਿੱਚ ਜਿਹੜੇ ਸਮਾਰਟ ਪ੍ਰੋਜੈਕਟ ਲਾਗੂ ਕੀਤੇ ਜਾਣੇ ਹਨ ਉਨ੍ਹਾਂ ਦੀ ਚੋਣ ਕਰ ਲਈ ਗਈ ਹੈ । 2342 ਕਰੋੜ ਰੁਪਏ ਦੇ 60 ਪ੍ਰੋਜੈਕਟਾਂ ਨੂੰ ਪ੍ਰਵਾਨਗੀ ਦਿੱਤੀ ਗਈ ਹੈ ਅਤੇ ਉਹ ਡੀ ਪੀ ਆਰ ਟੈਂਡਰ ਵਾਲੀ ਸਟੇਜ ਤੇ ਹਨ । ਇਨ੍ਹਾਂ ਪ੍ਰੋਜੈਕਟਾਂ ਵਿੱਚ ਫਰੀਦਾਬਾਦ ਜ਼ਿਲ੍ਹੇ ਵਿੱਚ ਬਡਖਲ ਝੀਲ ਅਤੇ ਬਰਾਹੀ ਤਲਾਬ ਦੀ ਸਫਾਈ ਸ਼ਾਮਲ ਹਨ । ਜਦੋਂ ਇਹ ਪ੍ਰੋਜੈਕਟ ਲਾਗੂ ਹੋ ਜਾਣਗੇ ਤਾਂ ਇਨ੍ਹਾਂ ਸ਼ਹਿਰਾਂ ਦਾ ਵਾਤਾਵਰਣ ਸੁਧਰੇਗਾ ਅਤੇ ਹੋਰ ਅਰਾਮ ਦੀਆਂ ਸਹੂਲਤਾਂ ਹਾਸਲ ਹੋਣਗੀਆਂ ।


    (5) ਪ੍ਰਧਾਨ ਮੰਤਰੀ ਆਵਾਸ ਯੋਜਨਾ (ਪੀਐੱਮਏਵਾਈ)


    ਪੀਐੱਮਏਵਾਈ ਅਧੀਨ 80 ਕਾਨੂੰਨੀ ਨਗਰਾਂ ਵਿੱਚ 3.5 ਲੱਖ ਮਕਾਨਾਂ ਦੀ ਮੰਗ ਹੋਣ ਦਾ ਸੰਕੇਤ ਦਿੱਤਾ ਗਿਆ ਹੈ । ਇਨ੍ਹਾਂ ਉੱਤੇ ਕੁੱਲ 1743 ਕਰੋੜ ਰੁਪਏ ਨਿਵੇਸ਼ ਕੀਤੇ ਜਾਣਗੇ ਜਿਨ੍ਹਾਂ ਵਿੱਚੋਂ 375 ਕਰੋੜ ਰੁਪਏ ਦੀ ਕੇਂਦਰੀ ਸਹਾਇਤਾ ਹੋਵੇਗੀ । 24,980 ਮਕਾਨਾਂ ਦੀ ਉਸਾਰੀ ਲਈ 85 ਪ੍ਰੋਜੈਕਟਾਂ ਨੂੰ ਪ੍ਰਵਾਨਗੀ ਦਿੱਤੀ ਗਈ ਪਰ ਹੁਣ ਤੱਕ ਸਿਰਫ 720 ਮਕਾਨ (1%) ਹੀ ਸ਼ੁਰੂ ਕੀਤੇ ਗਏ ਹਨ ।


    ਪੀਐੱਮਏਵਾਈ (ਸ਼ਹਿਰੀ) ਦੀ ਕਰਜ਼ਾ ਲਿੰਕਡ ਸਬਸਿਡੀ ਸਕੀਮ ਅਧੀਨ 1016 ਲਾਭਕਾਰੀਆਂ ਨੇ 18.92 ਕਰੋੜ ਰੁਪਏ ਦੀ ਵਿਆਜ ਸਬਸਿਡੀ ਦਾ ਲਾਭ ਉਠਾਇਆ । ਰਾਜ ਨੇ 27% ਤੱਕ ਕਵਰ ਕਰਨ ਲਈ ਪ੍ਰਸਤਾਵ ਭੇਜਿਆ ਹੈ । ਉਸ ਨੂੰ ਕਿਹਾ ਗਿਆ ਹੈ ਕਿ ਕੰਮ ਵਿੱਚ ਤੇਜ਼ੀ ਲਿਆਂਦੀ ਜਾਵੇ ਅਤੇ 2017-18 ਤੱਕ ਘੱਟੋ ਘੱਟ 60,000 ਮਕਾਨ ਬਣਾਏ ਜਾਣ ਜੋ ਕਿ ਟੀਚੇ ਦਾ 50% ਬਣਦਾ ਹੈ । ਇਸ ਤੋਂ ਇਲਾਵਾ ਇਨ-ਸੀਟੂ ਸਲਮ ਰੀਹੈਬਲੀਟੇਸ਼ਨ (ਆਈਐੱਸਐੱਸਆਰ) ਕੰਪੋਨੈਂਟ ਅਧੀਨ ਕੋਈ ਪ੍ਰਸਤਾਵ ਨਹੀਂ ਮਿਲਿਆ ਭਾਵੇਂ ਕਿ 3.3 ਲੱਖ ਝੁੱਗੀਆਂ ਝੋਂਪੜੀਆਂ (ਜਨਗਣਨਾ 2011) ਦੀ ਵੱਡੀ ਸਮਰੱਥਾ ਹੈ । ਰਾਜ ਨੂੰ ਪ੍ਰਵਾਨਿਤ ਮਕਾਨਾਂ ਦੀ ਤਿਆਰੀ ਵਿੱਚ ਤੇਜ਼ੀ ਲਿਆਉਣੀ ਪਵੇਗੀ ।


    (6) ਡੀਏਵਾਈ-ਐੱਨਯੂਐੱਲਐੱਮ


    ਰਾਜ ਨੇ ਚਾਲੂ ਸਾਲ ਵਿੱਚ ਉਮੀਦਵਾਰਾਂ ਦੀ ਟ੍ਰੇਨਿੰਗ ਦਾ 64% ਹਿੱਸਾ ਪੂਰਾ ਕਰ ਲਿਆ ਹੈ । ਸਿਰਫ 8% ਹੀ ਇਨ੍ਹਾਂ ਵਿੱਚੋਂ ਢੁਕਵੀਆਂ ਥਾਵਾਂ ਉੱਤੇ ਤੈਨਾਤ ਕੀਤੇ ਗਏ ਹਨ । ਰਾਜ ਨੂੰ ਵਪਾਰੀਆਂ ਅਤੇ ਉਦਯੋਗਪਤੀਆਂ ਨਾਲ ਮਿਲ ਕੇ ਮੁਕੰਮਲ ਟ੍ਰੇਨਿੰਗ ਅਤੇ ਪਲੇਸਮੈਂਟ ਯਕੀਨੀ ਬਣਾਉਣੀ ਚਾਹੀਦੀ ਹੈ ।


    ਰਾਜ ਨੂੰ ਸ਼ਹਿਰੀ ਬੇਘਰਿਆਂ ਦਾ ਮੁਕੰਮਲ ਸਰਵੇ ਕਰਨਾ ਚਾਹੀਦਾ ਹੈ ਅਤੇ ਸ਼ਹਿਰੀ ਬੇਘਰਿਆਂ ਨੂੰ ਟਿਕਾਣੇ ਮੁਹੱਈਆ ਕਰਵਾਉਣ ਲਈ ਪ੍ਰਬੰਧ ਕਰਨਾ ਚਾਹੀਦਾ ਹੈ ।


    ( ਈ ) ਕੇਂਦਰ ਸ਼ਾਸਿਤ ਪ੍ਰਦੇਸ਼ ਚੰਡੀਗੜ੍ਹ


    (1) ਅਟਲ ਮਿਸ਼ਨ ਫਾਰ ਰੀਜੁਵੀਨੇਸ਼ਨ ਐਂਡ ਅਰਬਨ ਟ੍ਰਾਂਸਫਾਰਮੇਸ਼ਨ (ਅਮਰੁਤ)


    ਅਮਰੁਤ ਮਿਸ਼ਨ ਅਧੀਨ ਕੇਂਦਰ ਸ਼ਾਸਿਤ ਪ੍ਰਦੇਸ਼ ਨਵੇਂ ਸ਼ਹਿਰੀ ਮਕਾਨਾਂ ਵਿੱਚ ਪਾਣੀ ਦੇ ਕੁਨੈਕਸ਼ਨ ਦੇਣ ਵੱਲ ਧਿਆਨ ਕੇਂਦ੍ਰਿਤ ਕਰ ਰਿਹਾ ਹੈ ਅਤੇ ਉਸਦਾ 13000 ਨਵੇਂ ਮਕਾਨਾਂ ਵਿੱਚ ਪਾਣੀ ਕੁਨੈਕਸ਼ਨ ਪ੍ਰਦਾਨ ਕਰਨ ਦਾ ਪ੍ਰਸਤਾਵ ਹੈ । ਕਾਰਜ ਯੋਜਨਾ ਵਿੱਚ 35% ਕੁਨੈਕਸ਼ਨ ਪਾਣੀ ਲਈ ਅਤੇ 64% ਸੀਵਰੇਜ ਲਈ ਹੋਣਗੇ । ਮਿਸ਼ਨ ਅਧੀਨ , 33 ਕਰੋੜ ਰਪਏ ਦੇ ਠੇਕੇ ਦੇ ਦਿੱਤੇ ਗਏ ਹਨ ਅਤੇ 60 ਕਰੋੜ ਰੁਪਏ ਦੇ ਪ੍ਰੋਜੈਕਟਾਂ ਦੀ ਡੀ ਪੀ ਆਰ ਤਿਆਰ ਅਜੇ ਹੋਣੀ ਹੈ । ਯੂਟੀ ਨੂੰ ਤਾਕੀਦ ਕੀਤੀ ਗਈ ਹੈ ਕਿ 60 ਕਰੋੜ ਦੀਆਂ ਡੀ ਪੀ ਆਰ ਤਿਆਰ ਕਰੇ । ਯੂਟੀ ਚੰਡੀਗੜ੍ਹ ਦੀਆਂ ਪ੍ਰਾਪਤੀਆਂ ਦਾ ਜ਼ਿਕਰ ਕਰਦੇ ਹੋਏ , ਮਾਨਯੋਗ ਹਾਊਸਿੰਗ ਅਤੇ ਸ਼ਹਿਰੀ ਮਾਮਲੇ ਰਾਜ ਮੰਤਰੀ ਨੇ ਦੱਸਿਆ ਕਿ ਯੂਟੀ ਨੇ 46000 ਵਿੱਚੋਂ 39000 ਥਾਵਾਂ ਉੱਤੇ ਐੱਲਈਡੀ ਸਟਰੀਟ ਲਾਈਟਾਂ ਲਗਾ ਦਿੱਤੀਆਂ ਹਨ ।


    (2) ਸਵੱਛ ਭਾਰਤ ਮਿਸ਼ਨ (ਐੱਸਬੀਐੱਮ)


    ਚੰਡੀਗੜ੍ਹ ਯੂਟੀ ਆਈ ਇੱਕ ਸਰਟੀਫਾਈਡ ਓਡੀਐੱਫ ਸਿਟੀ ਹੈ ਅਤੇ ਇਸ ਨੇ ਨਿਜੀ ਮਕਾਨਾਂ ਦੇ ਪਖਾਨਿਆਂ (ਆਈਐੱਚਐੱਚਐੱਲ) ਦਾ 100% ਦਾ ਟੀਚਾ ਹਾਸਲ ਕੀਤਾ ਹੋਇਆ ਹੈ । ਸ਼ਹਿਰ ਨੇ ਸਾਰੇ 26 ਵਾਰਡਾਂ ਵਿੱਚ ਘਰ ਘਰ ਜਾ ਕੇ ਕੂੜਾ ਇਕੱਠਾ ਕਰਨ ਦਾ 100% ਟੀਚਾ ਪੂਰਾ ਕਰ ਲਿਆ ਹੈ । ਐੱਸਬੀਐੱਮ ਵਿੱਚ ਵੀ ਸ਼ਹਿਰ ਨੇ ਕਾਫੀ ਪ੍ਰਭਾਵਸ਼ਾਲੀ ਪ੍ਰਾਪਤੀਆਂ ਦਿਖਾਈਆਂ ਹਨ ਪਰ ਇਹ ਐੱਸਡਬਲਿਊਐੱਮ ਵਿੱਚ ਪਿਛੜ ਰਿਹਾ ਹੈ ਅਤੇ ਇਸ ਨੇ ਕੂੜੇ ਦਾ ਸਿਰਫ 30% ਪ੍ਰੋਸੈੱਸ ਕਰਨ ਦਾ ਕੰਮ ਸ਼ੁਰੂ ਕੀਤਾ ਹੈ । ਲੋੜ ਇਸ ਗੱਲ ਦੀ ਹੈ ਕਿ ਯੂਟੀ ਕਚਰੇ ਦੀ ਪ੍ਰੋਸੈੱਸਿੰਗ ਦੇ ਕੰਮ ਵਿੱਚ ਤੇਜ਼ੀ ਲਿਆਵੇ ਤਾਂ ਕਿ 100% ਕਚਰਾ ਨਿਪਟਾਰਾ ਯਕੀਨੀ ਬਣ ਸਕੇ ।


    (3) ਸਮਾਰਟ ਸਿਟੀਜ਼ ਮਿਸ਼ਨ (ਐੱਸਸੀਐੱਮ)


    6214 ਕਰੋੜ ਰੁਪਏ ਦੇ 70 ਪ੍ਰੋਜੈਕਟਾਂ ਨੂੰ ਪ੍ਰਵਾਨਗੀ ਦਿੱਤੀ ਗਈ ਹੈ ਅਤੇ 196 ਕਰੋੜ ਰੁਪਏ ਕੇਂਦਰੀ ਸਹਾਇਤਾ ਵਜੋਂ ਚੰਡੀਗੜ੍ਹ ਨੂੰ ਜਾਰੀ ਵੀ ਕੀਤੇ ਜਾ ਚੁੱਕੇ ਹਨ । ਚੰਡੀਗੜ੍ਹ ਵਿੱਚ 56.7 ਕਰੋੜ ਰੁਪਏ ਦੀ ਲਾਗਤ ਦੇ 6 ਪ੍ਰੋਜੈਕਟ ਮੁਕੰਮਲ ਹੋ ਚੁੱਕੇ ਹਨ ਅਤੇ 185 ਕਰੋੜ ਦੇ ਪ੍ਰੋਜੈਕਟਾਂ ਦੇ ਠੇਕੇ ਦਿੱਤੇ ਜਾ ਰਹੇ ਹਨ ਜਾਂ ਟੈਂਡਰ ਦੀ ਸਟੇਜ ਤੇ ਹਨ । ਬਾਕੀ ਪ੍ਰੋਜੈਕਟ , ਜਿਨ੍ਹਾਂ ਦੀ ਲਾਗਤ 5,919 ਕਰੋੜ ਰੁਪਏ ਹੈ , ਦੀ ਡੀ ਪੀ ਆਰ ਤਿਆਰ ਕੀਤੀ ਜਾ ਰਹੀ ਹੈ । ਚੰਡੀਗੜ੍ਹ ਨੂੰ ਤਾਕੀਦ ਕੀਤੀ ਗਈ ਹੈ ਕਿ ਪ੍ਰਭਾਵਸ਼ਾਲੀ ਪ੍ਰੋਜੈਕਟਾਂ , ਜਿਨ੍ਹਾਂ ਨਾਲ ਸ਼ਹਿਰੀਆਂ ਦੇ ਜੀਵਨ ਦਾ ਪੱਧਰ ਸੁਧਰੇਗਾ , ਨੂੰ ਤੇਜ਼ੀ ਨਾਲ ਲਾਗੂ ਕੀਤਾ ਜਾਵੇ ।


    (4) ਪ੍ਰਧਾਨ ਮੰਤਰੀ ਆਵਾਸ ਯੋਜਨਾ (ਪੀਐੱਮਏਵਾਈ)


    ਕੇਂਦਰ ਸ਼ਾਸਿਤ ਪ੍ਰਦੇਸ਼ ਚੰਡੀਗੜ੍ਹ ਨੇ ਪੀਐੱਮਏਵਾਈ ਸਕੀਮ ਅਧੀਨ 12,900 ਮਕਾਨਾਂ ਦੀ ਮੰਗ ਦਾ ਸੰਕੇਤ ਦਿੱਤਾ ਹੈ । ਪੀਐੱਮਏਵਾਈ (ਸ਼ਹਿਰੀ) ਦੀ ਕਰਜ਼ਾ ਲਿੰਕਡ ਸਬਸਿਡੀ ਸਕੀਮ ਅਧੀਨ 35 ਲਾਭਕਾਰੀਆਂ ਨੇ 0.68 ਕਰੋੜ ਰੁਪਏ ਦੀ ਵਿਆਜ ਸਬਸਿਡੀ ਦਾ ਲਾਭ ਉਠਾਇਆ ਹੈ । ਚੰਡੀਗੜ੍ਹ ਪ੍ਰਸ਼ਾਸਨ ਨੇ ਅਜੇ ਤੱਕ ਕੋਈ ਪ੍ਰਸਤਾਵ ਨਹੀਂ ਭੇਜਿਆ ਅਤੇ ਲੋੜ ਇਸ ਗੱਲ ਦੀ ਹੈ ਕਿ 12,887 ਮਕਾਨਾਂ ਨੂੰ ਤੇਜ਼ੀ ਨਾਲ ਮੁਕੰਮਲ ਕਰਨ ਲਈ 2017-18 ਵਿੱਚ ਪ੍ਰਸਤਾਵ ਭੇਜੇ ਹਨ ।


    ਪੀਐੱਮਏਵਾਈ (ਸ਼ਹਿਰੀ) ਅਧੀਨ ਇਨ–ਸੀਟੂ ਸਲੱਮ ਰੀਹੈਬਲੀਟੇਸ਼ਨ (ਆਈਐੱਸਐੱਸਆਰ) ਅਧੀਨ ਕੋਈ ਪ੍ਰਸਤਾਵ ਨਹੀਂ ਮਿਲਿਆ ਭਾਵੇਂ ਕਿ 0.22 ਲੱਖ ਝੁੱਗੀ-ਝੋਂਪੜੀਆਂ (ਜਨਗਣਨਾ 2011) ਦੀ ਸਮਰੱਥਾ ਹੈ । ਚੰਡੀਗੜ੍ਹ ਨੂੰ ਪ੍ਰਵਾਨਿਤ ਘਰਾਂ ਲਈ ਕੰਮ ਤੇਜ਼ ਕਰਨਾ ਚਾਹੀਦਾ ਹੈ ਅਤੇ ਵਾਧੂ ਮੰਗ ਲਈ ਪ੍ਰਸਤਾਵ ਭੇਜਣੇ ਚਾਹੀਦੇ ਹਨ । ਇਸ ਤੋਂ ਇਲਾਵਾ ਉਸ ਨੇ ਇਹ ਵੀ ਪ੍ਰਸਤਾਵ ਰੱਖਿਆ ਹੈ ਕਿ ਪਹਿਲੀਆਂ ਸਕੀਮਾਂ ਵਿੱਚ ਬਣਾਏ ਗਏ 5,170 ਮਕਾਨਾਂ ਵਿੱਚੋ ਜਨਨੂਰਮ ਅਤੇ ਰੇਅ ਦੇ ਮਕਾਨ ਖਾਲੀ ਪਏ ਹਨ ਅਤੇ ਉਨ੍ਹਾਂ ਨੂੰ ਭਰਨ ਲਈ ਤੇਜ਼ੀ ਨਾਲ ਕਦਮ ਚੁੱਕਣ ਦੀ ਲੋੜ ਹੈ ।


    (6) ਡੀਏਵਾਈ-ਐੱਨਯੂਐੱਲਐੱਮ


    ਚੰਡੀਗੜ੍ਹ ਨੇ ਚਾਲੂ ਸਾਲ ਵਿੱਚ ਉਮੀਦਵਾਰਾਂ ਨੂੰ ਟ੍ਰੇਨਿੰਗ ਦੇਣ ਦਾ ਸਿਰਫ 27% ਟੀਚਾ ਹੀ ਹਾਸਲ ਕੀਤਾ ਹੈ । ਟ੍ਰੇਂਡ ਕੀਤੇ ਵਿਅਕਤੀਆਂ ਵਿੱਚੋਂ ਸਿਰਫ 16% ਨੂੰ ਹੀ ਢੁਕਵੀਂ ਥਾਂ ਮਿਲ ਸਕੀ ਹੈ । ਰਾਜ ਨੂੰ ਚਾਹੀਦਾ ਹੈ ਕਿ ਉਹ ਵਪਾਰੀ ਅਤੇ ਸਨਅਤੀ ਭਾਈਚਾਰੇ ਨਾਲ ਮਿਲ ਕੇ ਟ੍ਰੇਨਿੰਗ ਦੇਵੇ ਅਤੇ ਮੁਕੰਮਲ ਪਲੇਸਮੈਂਟ ਯਕੀਨੀ ਬਣਾਵੇ ।


    ਰਾਜ ਨੂੰ ਸ਼ਹਿਰੀ ਬੇਘਰਿਆਂ ਦਾ ਮੁਕੰਮਲ ਸਰਵੇਖਣ ਕਰਨਾ ਚਾਹੀਦਾ ਹੈ ਅਤੇ ਬੇਘਰੇ ਸ਼ਹਿਰੀਆਂ ਲਈ ਤੇਜ਼ੀ ਨਾਲ ਟਿਕਾਣਿਆਂ ਦਾ ਪ੍ਰਬੰਧ ਕਰਨਾ ਚਾਹੀਦਾ ਹੈ ।


    ***

    
    
    (Release ID: 1519099) Visitor Counter : 1