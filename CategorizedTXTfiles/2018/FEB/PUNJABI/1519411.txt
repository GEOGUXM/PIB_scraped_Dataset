      ਇਲੈਕਟ੍ਰੌਨਿਕਸ ਅਤੇ ਸੂਚਨਾ ਟੈਕਨੋਲੋਜੀ ਮੰਤਰਾਲਾ

      ਪਲਾਸਟਿਕ ਜਾਂ ਪੀਵੀਸੀ ਆਧਾਰ ਸਮਾਰਟ ਕਾਰਡ ਵਰਤੋਂ ਯੋਗ ਨਹੀਂ ਹੈ- ਯੂਆਈਡੀਏਆਈ
      Posted On: 06 FEB 2018 10:34AM by PIB Chandigarh


    Plastic or PVC Aadhaar Smart Card is not usable: UIDAI


    ਪਲਾਸਟਿਕ ਜਾਂ ਪੀਵੀਸੀ ਆਧਾਰ ਸਮਾਰਟ ਕਾਰਡ ਵਰਤੋਂ ਯੋਗ ਨਹੀਂ ਹੈ- ਯੂਆਈਡੀਏਆਈ


    ਭਾਰਤੀ ਵਿਲੱਖਣ ਪਹਿਚਾਣ ਅਥਾਰਿਟੀ (ਯੂਆਈਡੀਏਆਈ) ਨੇ ਇੱਕ ਬਿਆਨ ਵਿੱਚ ਕਿਹਾ ਹੈ ਕਿ ਪਲਾਸਟਿਕ ਜਾਂ ਪੀਵੀਸੀ ਦਾ ਆਧਾਰ ਸਮਾਰਟ ਕਾਰਡ ਆਮ ਤੌਰ ‘ਤੇ ਵਰਤੋਂ ਵਿੱਚ ਨਹੀਂ ਆਉਂਦਾ ਕਿਉਂਕਿ ਇਸ ਦਾ ਕਿਊ ਆਰ ਕੋਡ ਆਮ ਤੌਰ ‘ਤੇ ਕੁਝ ਦੁਕਾਨਦਾਰਾਂ/ਵੈਂਡਰਾਂ ਵੱਲੋਂ ਇਸ ਦੀ ਅਣਅਧਿਕਾਰਤ ਪ੍ਰਿੰਟਿੰਗ ਦੌਰਾਨ ਕੰਮ ਕਰਨਾ ਬੰਦ ਕਰ ਦਿੰਦਾ ਹੈ । ਇਸ ਤੋਂ ਇਲਾਵਾ ਇਸ ਗੱਲ ਦੀ ਵੀ ਸੰਭਾਵਨਾ ਹੁੰਦੀ ਹੈ ਕਿ ਆਧਾਰ ਕਾਰਡ ਦੇ ਵੇਰਵੇ (ਨਿੱਜੀ ਸਵੇਦਨਸ਼ੀਲ ਅੰਕੜਿਆਂ ਸਬੰਧੀ ਸੂਚਨਾ) ਸਬੰਧਤ ਵਿਅਕਤੀ ਦੀ ਪ੍ਰਵਾਨਗੀ ਤੋਂ ਬਿਨਾ ਸ਼ਰਾਰਤੀ ਅਨਸਰਾਂ ਦੁਆਰਾ ਦੁਰਵਰਤੋਂ ਦੀ ਸੰਭਾਵਨਾ ਰਹਿੰਦੀ ਹੈ ।


    ਅਥਾਰਿਟੀ ਨੇ ਮੁੜ ਦੁਹਰਾਇਆ ਹੈ ਕਿ ਆਧਾਰ ਕਾਰਡ ਜਾਂ ਉਸ ਦਾ ਕੋਈ ਕੱਟਿਆ ਹੋਇਆ ਹਿੱਸਾ ਜਾਂ ਡਾਊਨਲੋਡ ਕੀਤਾ ਰੂਪਾਂਤਰ ਕਿਸੇ ਸਾਦੇ ਕਾਗਜ਼ ਉਤੇ ਜਾਂ ਐੱਮ ਆਧਾਰ ਉੱਤੇ ਹੋਣਾ ਜਾਇਜ਼ ਹੈ ਅਤੇ ਲੋਕਾਂ ਨੂੰ ਕਥਿਤ ਸਮਾਰਟ ਆਧਾਰ ਕਾਰਡ ਦੇ ਮਗਰ ਨਹੀਂ ਭੱਜਣਾ ਚਾਹੀਦਾ ਕਿਉਂਕਿ ਇਸ ਨਾਲ ਉਹ ਕਿਸੇ ਗ਼ੈਰ ਸਮਾਜੀ ਅਨਸਰ ਦੇ ਜਾਲ ਵਿੱਚ ਫੱਸ ਸਕਦੇ ਹਨ ਜੋ ਕਿ ਪਲਾਸਟਿਕ/ਪੀਵੀਸੀ ਸ਼ੀਟ ਉੇਤੇ ਆਧਾਰ ਕਾਰਡ ਦੀ ਪ੍ਰਿੰਟਿੰਗ ਕਰ ਕੇ 50 ਤੋਂ 300 ਰੁਪਏ ਤੱਕ ਵਸੂਲ ਰਹੇ ਹਨ ।


    ਅਥਾਰਿਟੀ ਨੇ ਲੋਕਾਂ ਨੂੰ ਕਿਹਾ ਹੈ ਕਿ ਉਹ ਅਜਿਹੇ ਅਨਸਰਾਂ /ਦੁਕਾਨਾਂ/ਵੈਂਡਰਾਂ ਤੋਂ ਦੂਰ ਰਹਿਣ । ਅਥਾਰਿਟੀ ਦੇ ਮੁੱਖ ਕਾਰਜਕਾਰੀ ਅਧਿਕਾਰੀ ਡਾ. ਅਜੈ ਭੂਸ਼ਣ ਪਾਂਡੇ ਨੇ ਕਿਹਾ ਹੈ ''ਕਥਿਤ ਆਧਾਰ ਸਮਾਰਟ ਕਾਰਡ ਬਿਲਕੁਲ ਗ਼ੈਰ ਲੋੜੀਂਦਾ ਅਤੇ ਫਜ਼ੂਲ ਹੈ ਕਿਉਂਕਿ ਅਜਿਹੀ ਪ੍ਰਿਟਿੰਗ ਦੌਰਾਨ ਆਮ ਤੌਰ ‘ਤੇ ਕਿਊ ਆਰ ਕੋਡ ਕੰਮ ਕਰਨਾ ਬੰਦ ਕਰ ਦਿੰਦਾ ਹੈ । ਆਧਾਰ ਕਾਰਡ ਜਾਂ ਡਾਊਨਲੋਡ ਕੀਤਾ ਆਧਾਰ ਕਾਰਡ ਜੋ ਕਿ ਸਾਦੇ ਕਾਗਜ਼ ਉੱਤੇ ਛਪਿਆ ਹੋਵੇ ਜਾਂ ਐੱਮ ਆਧਾਰ ਹੋਵੇ , ਉਹ ਹਰ ਥਾਂ ਉੱਤੇ ਵਰਤੋਂ ਲਈ ਪੂਰੀ ਤਰ੍ਹਾਂ ਜਾਇਜ਼ ਹੈ । ''


    '' ਜੇ ਕਿਸੇ ਵਿਅਕਤੀ ਕੋਲ ਪੇਪਰ ਉੱਤੇ ਛਪਿਆ ਆਧਾਰ ਕਾਰਡ ਹੈ ਤਾਂ ਉਸ ਨੂੰ ਆਪਣੇ ਆਧਾਰ ਕਾਰਡ ਨੂੰ ਲੈਮੀਨੇਟ ਕਰਵਾਉਣ ਜਾਂ ਪਲਾਸਟਿਕ ਆਧਾਰ ਕਾਰਡ ਬਣਵਾਉਣ ਜਾਂ ਪੈਸੇ ਖਰਚ ਕੇ ਕਥਿਤ ਸਮਾਰਟ ਆਧਾਰ ਕਾਰਡ ਬਣਵਾਉਣ ਦੀ ਕੋਈ ਲੋੜ ਨਹੀਂ । ਡਾ. ਪਾਂਡੇ ਨੇ ਕਿਹਾ, ਸਮਾਰਟ ਜਾਂ ਪਲਾਸਟਿਕ ਆਧਾਰ ਕਾਰਡ ਦੀ ਕੋਈ ਧਾਰਨਾ ਹੀ ਨਹੀਂ '' ।


    ਜੇ ਕਿਸੇ ਸੂਰਤ ਵਿੱਚ ਕਿਸੇ ਵਿਅਕਤੀ ਦਾ ਆਧਾਰ ਕਾਰਡ ਗੁੰਮ ਹੋ ਜਾਂਦਾ ਹੈ ਤਾਂ ਉਹ ਆਪਣਾ ਆਧਾਰ ਕਾਰਡ ਮੁਫ਼ਤ ਵਿੱਚ https://eaadhaar.uidai.gov.in. ਉੱਤੇ ਜਾ ਕੇ ਡਾਊਨਲੋਡ ਕਰ ਸਕਦਾ ਹੈ । ਡਾਊਨਲੋਡ ਕੀਤੇ ਆਧਾਰ ਕਾਰਡ ਦਾ ਪ੍ਰਿੰਟਆਊਟ , ਭਾਵੇਂ ਕਿ ਉਹ ਕਾਲਾ ਚਿੱਟਾ ਹੀ ਛਪਿਆ ਹੋਵੇ, ਜਾਇਜ਼ ਹੈ ਅਤੇ ਅਥਾਰਿਟੀ ਇਸ ਨੂੰ ਅਸਲ ਆਧਾਰ ਕਾਰਡ ਵਜੋਂ ਮਾਨਤਾ ਦਿੰਦੀ ਹੈ । ਇਸ ਨੂੰ ਪਲਾਸਟਿਕ /ਪੀਵੀਸੀ ਕਾਰਡ ਉੱਤੇ ਛਪਾਉਣ ਜਾਂ ਲੈਮੀਨੇਟ ਕਰਵਾਉਣ ਦੀ ਕੋਈ ਲੋੜ ਨਹੀਂ ।


    ਮੁੱਖ ਕਾਰਜਕਾਰੀ ਅਧਿਕਾਰੀ ਨੇ ਲੋਕਾਂ ਨੂੰ ਸਲਾਹ ਦਿੱਤੀ ਹੈ ਕਿ ਉਹ ਆਪਣੀ ਨਿੱਜਤਾ ਦੀ ਰਾਖੀ ਦਾ ਪੂਰਾ ਧਿਆਨ ਰੱਖਣ । ਉਨ੍ਹਾਂ ਸਿਫਾਰਿਸ਼ ਕੀਤੀ ਹੈ ਕਿ ਉਹ ਗ਼ੈਰ ਅਧਿਕਾਰਿਤ ਏਜੰਸੀਆਂ ਨਾਲ ਆਪਣਾ ਆਧਾਰ ਨੰਬਰ ਲੈਮੀਨੇਸ਼ਨ , ਪ੍ਰਿਟਿੰਗ ਜਾਂ ਪਲਾਸਟਿਕ ਕਾਰਡ ਬਣਵਾਉਣ ਦੇ ਨਾਮ ਉੱਤੇ ਸਾਂਝਾ ਨਾ ਕਰਨ ।


    ਭਾਰਤੀ ਵਿਲੱਖਣ ਪਹਿਚਾਣ ਅਥਾਰਿਟੀ (ਯੂਆਈਡੀਏਆਈ) ਨੇ ਅਣਅਧਿਕਾਰਿਤ ਏਜੰਟਾਂ ਨੂੰ ਚੇਤਾਵਨੀ ਦਿੱਤੀ ਹੈ ਕਿ ਉਹ ਆਧਾਰ ਕਾਰਡ ਦੀ ਪ੍ਰਿਟਿੰਗ ਦੇ ਨਾਮ 'ਤੇ ਜਨਤਾ ਤੋਂ ਅਜਿਹੀ ਸੂਚਨਾ ਹਾਸਲ ਨਾ ਕਰਨ ਕਿਉਂਕਿ ਅਜਿਹੀ ਸੂਚਨਾ ਇਕੱਠੀ ਕਰਨਾ ਜਾਂ ਆਧਾਰ ਕਾਰਡ ਦੀ ਅਜਿਹੀ ਛਪਾਈ ਕਰਨਾ ਜਾਂ ਅਜਿਹਾ ਕਰਨ ਵਾਲਿਆਂ ਦੀ ਮਦਦ ਕਰਨਾ ਇੱਕ ਫੌਜਦਾਰੀ ਜੁਰਮ ਹੈ ਜਿਸ ਵਿੱਚ ਭਾਰਤੀ ਦੰਡਾਵਲੀ ਅਤੇ ਆਧਾਰ ਕਾਨੂੰਨ 2016 ਅਧੀਨ ਜੇਲ੍ਹ ਹੋ ਸਕਦੀ ਹੈ ।

    
    
    (Release ID: 1519411) Visitor Counter : 1