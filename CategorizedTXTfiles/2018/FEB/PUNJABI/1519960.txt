      ਆਰਥਿਕ ਮਾਮਲਿਆਂ ਬਾਰੇ ਮੰਤਰੀ ਮੰਡਲ ਕਮੇਟੀ

      ਮੰਤਰੀ ਮੰਡਲ ਨੇ 2018 ਮੌਸਮ ਦੇ ਲਈ ਕੋਪਰਾ ਦੇ ਘੱਟੋ-ਘੱਟ ਸਮਰਥਨ ਮੁੱਲ ਵਿੱਚ ਵਾਧੇ ਨੂੰ ਪ੍ਰਵਾਨਗੀ ਦਿੱਤੀ
      Posted On: 07 FEB 2018 6:27PM by PIB Chandigarh


    Cabinet approves hike in MSP for Copra for 2018 season


    ਮੰਤਰੀ ਮੰਡਲ ਨੇ 2018 ਮੌਸਮ ਦੇ ਲਈ ਕੋਪਰਾ ਦੇ ਘੱਟੋ - ਘੱਟ ਸਮਰਥਨ ਮੁੱਲ ਵਿੱਚ ਵਾਧੇ ਨੂੰ ਪ੍ਰਵਾਨਗੀ ਦਿੱਤੀ


    
    ਪ੍ਰਧਾਨ ਮੰਤਰੀ ਸ੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਮੰਤਰੀ ਮੰਡਲ ਦੀ ਆਰਥਿਕ ਮਾਮਲਿਆਂ ਬਾਰੇ ਕਮੇਟੀ ਨੇ ' ਮਿਲਿੰਗ ਕੋਪਰਾ ' ਦੀ ਉਚਿਤ ਔਸਤ ਗੁਣਵੱਤਾ (FAQ) ਦੇ ਲਈ ਘੱਟੋ-ਘੱਟ ਸਮਰਥਨ ਮੁੱਲ ਵਿੱਚ ( MSP ) 2017 ਦੇ 6500 ਰੁਪਏ ਪ੍ਰਤੀ ਕਵਿੰਟਲ ਤੋਂ ਵਧਾ ਕੇ 2018 ਦੇ ਲਈ 7500 ਰੁਪਏ ਪ੍ਰਤੀ ਕਵਿੰਟਲ ਕਰਨ ਨੂੰ ਆਪਣੀ ਪ੍ਰਵਾਨਗੀ ਦੇ ਦਿੱਤੀ ਹੈ। ' ਬਾਲ ਕੋਪਰਾ ' ਦੀ ਉਚਿਤ ਔਸਤ ਗੁਣਵੱਤਾ (FAQ) ਦੇ ਲਈ ਘੱਟੋ-ਘੱਟ ਸਮਰਥਨ ਮੁੱਲ ਵਿੱਚ ( MSP ) 2017 ਦੇ 7685 ਰੁਪਏ ਪ੍ਰਤੀ ਕਵਿੰਟਲ ਤੋਂ ਵਧਾ ਕੇ 2018 ਦੇ ਲਈ 7750 ਰੁਪਏ ਪ੍ਰਤੀ ਕਵਿੰਟਲ ਕਰ ਦਿੱਤਾ ਗਿਆ ਹੈ।


    ਕੋਪਰਾ ਦੇ ਘੱਟੋ-ਘੱਟ ਸਮਰਥਨ ਮੁੱਲ ਨਾਲ ਕਿਸਾਨਾਂ ਨੂੰ ਵਾਜਬ ਘੱਟੋ-ਘੱਟ ਮੁੱਲ ਸੁਨਿਸ਼ਚਿਤ ਹੋਣ ਅਤੇ ਨਾਰੀਅਲ ਦੀ ਖੇਤੀ ਵਿੱਚ ਨਿਵੇਸ਼ ਅਤੇ ਇਸ ਪ੍ਰਕਾਰ ਦੇਸ਼ ਵਿੱਚ ਉਤਪਾਦਨ ਤੇ ਉਤਪਾਦਕਤਾ ਵਧਣ ਦੀ ਉਮੀਦ ਹੈ।


    ਇਹ ਪ੍ਰਵਾਨਗੀ ਖੇਤੀਬਾੜੀ ਲਾਗਤ ਅਤੇ ਮੁੱਲ ਕਮਿਸ਼ਨ ( CACP ) ਦੀਆਂ ਸਿਫਾਰਸ਼ਾਂ ਤੇ ਅਧਾਰਤ ਹੈ। ਖੇਤੀ ਲਾਗਤ ਅਤੇ ਮੁੱਲ ਕਮਿਸ਼ਨ ਮਹਰਾਂ ਦੀ ਬਾਡੀ ਹੈ ਜਿਹੜੀ ਘੱਟੋ-ਘੱਟ ਸਮਰਥਨ ਮੁੱਲ ਦੀ ਸਿਫਾਰਸ਼ਾਂ ਕਰਦੇ ਸਮੇਂ ਉਤਪਾਦਨ ਲਾਗਤ , ਘਰੇਲੂ ਤੇ ਅੰਤਰਰਾਸ਼ਟਰੀ ਪੱਧਰ ਤੇ ਖਾਣ ਵਾਲੇ ਤੇਲਾਂ ਦੀਆਂ ਕੀਮਤਾਂ ਦੇ ਰੁਝਾਨ , ਸਮੁੱਚੇ ਰੂਪ ਵਿੱਚ ਕੋਪਰਾ ਤੇ ਨਾਰੀਅਲ ਤੇਲ ਮੰਗ ਅਤੇ ਕੋਪਰਾ ਦੀ ਨਾਰੀਅਲ ਤੇਲ ਵਿੱਚ ਪ੍ਰੋਸੈੱਸਿੰਗ ਕੀਮਤ ਅਤੇ ਸਿਫਾਰਸ਼ ਕੀਤੇ ਗਏ ਘੱਟੋ-ਘੱਟ ਸਮਰਥਨ ਮੁੱਲ ਦੇ ਉਪਭੋਗਤਾਵਾਂ ' ਤੇ ਪ੍ਰਭਾਵ ਨੂੰ ਵੀ ਧਿਆਨ ਵਿੱਚ ਰੱਖਦੀ ਹੈ।


    ਭਾਰਤੀ ਰਾਸ਼ਟਰੀ ਖੇਤੀ ਸਹਿਕਾਰੀ ਮਾਰਕੀਟਿੰਗ ਫੈਡਰੇਸ਼ਨ ਲਿਮਿਟਡ ( NAFED ) ਅਤੇ ਭਾਰਤੀ ਰਾਸ਼ਟਰੀ ਸਹਿਕਾਰੀ ਉਪਭੋਗਤਾ ਫੈਡਰੇਸ਼ਨ ਲਿਮਿਟਡ ( NCCF ) ਨਾਰੀਅਲ ਉਤਪਾਦਕ ਰਾਜਾਂ ਵਿੱਚ ਘੱਟੋ-ਘੱਟ ਸਮਰਥਨ ਮੁੱਲ ' ਤੇ ਮੁੱਲ ਸਹਾਇਤਾ ਕਾਰਜ ਕਰਨ ਲਈ ਕੇਂਦਰੀ ਨੋਡਲ ਏਜੰਸੀਆਂ ਵੱਜੋਂ ਕੰਮ ਕਰਨਾ ਜਾਰੀ ਰੱਖਣਗੀਆਂ।
    

    ****

    
    
    (Release ID: 1519960) Visitor Counter : 3