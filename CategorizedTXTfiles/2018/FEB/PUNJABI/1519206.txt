      ਸੜਕੀ ਆਵਾਜਾਈ ਅਤੇ ਰਾਜਮਾਰਗ ਮੰਤਰਾਲਾ

      ਐੱਨਐੱਚਏਆਈ ਪ੍ਰੋਜੈਕਟਾਂ ਨੂੰ ਪ੍ਰਦਾਨ ਕਰਨ ਵਿੱਚ ਵੱਡੀ ਤੇਜ਼ੀ ਦਿਖਾ ਰਹੀ ਹੈ — ਵਿੱਤ ਸਾਲ 2017-18 ਵਿੱਚ ਜਨਵਰੀ ਤੱਕ 10,460 ਕਿਲੋਮੀਟਰ ਸੜਕ ਉਸਾਰੀ ਲਈ ਬੋਲੀ ਮੰਗੀ ਗਈ
      Posted On: 02 FEB 2018 6:44PM by PIB Chandigarh


    NHAI heading towards a quantum jump in award of projects –has invited bids for 10,460 km till January in FY 2017-18


    ਐੱਨਐੱਚਏਆਈ ਪ੍ਰੋਜੈਕਟਾਂ ਨੂੰ ਪ੍ਰਦਾਨ ਕਰਨ ਵਿੱਚ ਵੱਡੀ ਤੇਜ਼ੀ ਦਿਖਾ ਰਹੀ ਹੈ — ਵਿੱਤ ਸਾਲ 2017-18 ਵਿੱਚ ਜਨਵਰੀ ਤੱਕ 10,460 ਕਿਲੋਮੀਟਰ ਸੜਕ ਉਸਾਰੀ ਲਈ ਬੋਲੀ ਮੰਗੀ ਗਈ


    ਰਾਸ਼ਟਰੀ ਹਾਈਵੇ ਅਥਾਰਟੀ ਆਵ੍ ਇੰਡੀਆ (ਐੱਨਐੱਚਏਆਈ) ਨੇ ਜਨਵਰੀ 2018 ਤੱਕ 10,460 ਕਿਲੋਮੀਟਰ ਲੰਬੀਆਂ ਸੜਕਾਂ ਬਣਾਉਣ ਲਈ 175,000 ਕਰੋੜ ਰੁਪਏ ਦੀ ਕੀਮਤ ਦੀਆਂ ਬੋਲੀਆਂ ਮੰਗੀਆਂ ਅਤੇ ਇਹ 2017-18 ਸਾਲ ਵਿੱਚ ਸੜਕ ਪ੍ਰਾਜੈਕਟ ਅਲਾਟ ਕਰਨ ਵਿੱਚ ਇੱਕ ਵੱਡੀ ਮੱਲ ਮਾਰਨ ਵਾਲੀ ਗੱਲ ਹੈ । ਅਗਲੇ 15 ਦਿਨਾਂ ਵਿੱਚ 1000 ਕਿਲੋਮੀਟਰ ਹੋਰ ਸੜਕਾਂ ਦੀ ਉਸਾਰੀ ਲਈ ਬੋਲੀਆਂ ਮੰਗੀਆਂ ਜਾਣਗੀਆਂ । ਐੱਨਐੱਚਏਆਈ ਵੱਲੋਂ ਪਿਛਲੇ 5 ਸਾਲਾਂ ਵਿੱਚ ਔਸਤਨ 2,860 ਕਿਲੋਮੀਟਰ ਦੇ ਸੜਕ ਪ੍ਰੋਜੈਕਟ ਪ੍ਰਦਾਨ ਕੀਤੇ ਗਏ ਜਿਨ੍ਹਾਂ ਵਿੱਚੋਂ 2016-17 ਵਿੱਚ ਹੀ 4335 ਕਿਲੋਮੀਟਰ ਦੇ ਸੜਕ ਪ੍ਰੋਜੈਕਟ ਅਲਾਟ ਕੀਤੇ ਗਏ । ਟ੍ਰਾਂਸਪੋਰਟ ਅਤੇ ਹਾਈਵੇ , ਜਹਾਜ਼ਰਾਨੀ ਅਤੇ ਜਲ ਸੰਸਾਧਨ , ਦਰਿਆ ਵਿਕਾਸ ਅਤੇ ਗੰਗਾ ਦੀ ਕਾਇਆ ਕਲਪ ਮੰਤਰੀ ਸ਼੍ਰੀ ਨਿਤਿਨ ਗਡਕਰੀ ਨੇ ਇਸ ਸਾਲ ਐੱਨਐੱਚਏਆਈ ਲਈ 10,000 ਕਿਲੋਮੀਟਰ ਸੜਕ ਪ੍ਰੋਜੈਕਟ ਅਲਾਟ ਕਰਨ ਦਾ ਟੀਚਾ ਰੱਖਿਆ ਹੈ । ਹੁਣ ਤੱਕ 43,000 ਕਰੋੜ ਰੁਪਏ ਦੀ ਲਾਗਤ ਵਾਲੇ 2,700 ਕਿਲੋਮੀਟਰ ਸੜਕ ਪ੍ਰੋਜੈਕਟ 2017-18 ਵਿੱਚ ਪ੍ਰਦਾਨ ਕੀਤੇ ਜਾ ਚੁੱਕੇ ਹਨ । ਫਰਵਰੀ ਵਿੱਚ 3,300 ਕਿਲੋਮੀਟਰ ਅਤੇ ਮਾਰਚ 2018 ਵਿੱਚ 5,000 ਕਿਲੋਮੀਟਰ ਸੜਕ ਪ੍ਰੋਜੈਕਟ ਅਲਾਟ ਕਰਨ ਦੀ ਯੋਜਨਾ ਹੈ ਬਸ਼ਰਤੇ ਕਿ ਰਾਜ ਸਰਕਾਰਾਂ ਜ਼ਮੀਨ ਪ੍ਰਾਪਤੀ ਅਤੇ ਪ੍ਰੋਜੈਕਟ ਕਲੀਅਰੈਂਸ ਵਿੱਚ ਸਹਿਯੋਗ ਦੇਣ ।


    ਹੁਣ ਤੱਕ ਜੋ ਪ੍ਰੋਜੈਕਟ ਅਲਾਟ ਕੀਤੇ ਗਏ ਹਨ ਜਾਂ ਜਿਨ੍ਹਾਂ ਲਈ ਟੈਂਡਰ ਮੰਗੇ ਗਏ ਹਨ ਉਨ੍ਹਾਂ ਦੀ ਲਿਸਟ ਹੇਠ ਲਿਖੇ ਅਨੁਸਾਰ ਹੈ । ਜਿਹੜੇ ਪ੍ਰੋਜੈਕਟ ਅਲਾਟ ਕੀਤੇ ਗਏ ਹਨ ਜਾਂ ਜਿਨ੍ਹਾਂ ਦੇ ਮਾਰਚ 2018 ਤੱਕ ਅਲਾਟ ਹੋਣ ਦੀ ਉਮੀਦ ਹੈ ਉਨ੍ਹਾਂ ਵਿੱਚ ਮਹਾਰਾਸ਼ਟਰ ਵਿੱਚ 1,900 ਕਿਲੋਮੀਟਰ , ਰਾਜਸਥਾਨ ਵਿੱਚ 1,150 ਕਿਲੋਮੀਟਰ , ਉੱਤਰ ਪ੍ਰਦੇਸ਼ ਵਿੱਚ 1,020 ਕਿਲੋਮੀਟਰ , ਓਡੀਸ਼ਾ ਵਿੱਚ 880 ਕਿਲੋਮੀਟਰ , ਆਂਧਰਾ ਪ੍ਰਦੇਸ਼ ਵਿੱਚ 745 ਕਿਲੋਮੀਟਰ , ਮੱਧ ਪ੍ਰਦੇਸ਼ ਵਿੱਚ 740 ਕਿਲੋਮੀਟਰ , ਗੁਜਰਾਤ ਵਿੱਚ 650 ਕਿਲੋਮੀਟਰ , ਕਰਨਾਟਕ ਵਿੱਚ 620 ਕਿਲੋਮੀਟਰ , ਤਾਮਿਲਨਾਡੂ ਵਿੱਚ 570 ਕਿਲੋਮੀਟਰ , ਬਿਹਾਰ ਵਿੱਚ 500 ਕਿਲੋਮੀਟਰ , ਝਾਰਖੰਡ ਵਿੱਚ 430 ਕਿਲੋਮੀਟਰ , ਤੇਲੰਗਾਨਾ ਵਿੱਚ 365 ਕਿਲੋਮੀਟਰ , ਹਰਿਆਣਾ ਵਿੱਚ 350 ਕਿਲੋਮੀਟਰ , ਪੱਛਮੀ ਬੰਗਾਲ ਵਿੱਚ 280 ਕਿਲੋਮੀਟਰ , ਛੱਤੀਸਗੜ੍ਹ ਵਿੱਚ 270 ਕਿਲੋਮੀਟਰ ਅਤੇ ਬਾਕੀ ਹੋਰ ਰਾਜਾਂ (150 ਕਿਲੋਮੀਟਰ ਪੰਜਾਬ , 150 ਕਿਲੋਮੀਟਰ ਹਿਮਾਚਲ , 140 ਕਿਲੋਮੀਟਰ ਦਿੱਲੀ , 120 ਕਿਲੋਮੀਟਰ ਕੇਰਲ ਅਤੇ 100 ਕਿਲੋਮੀਟਰ ਜੰਮੂ ਅਤੇ ਕਸ਼ਮੀਰ ਵਿੱਚ) ਸ਼ਾਮਲ ਹਨ ।


    ਸੜਕਾਂ ਦੇ ਠੇਕੇ ਅਲਾਟ ਕਰਨ ਵਿੱਚ ਆਈ ਉਪਰੋਕਤ ਤੇਜ਼ੀ ਨਾਲ ਐੱਨਐੱਚਏਆਈ ਕੇਂਦਰ ਸਰਕਾਰ ਵੱਲੋਂ ਅਕਤੂਬਰ , 2017 ਵਿੱਚ ਪ੍ਰਵਾਨ ਕੀਤੀ ਗਈ ' ਭਾਰਤ ਮਾਲਾ ਪਰਿਯੋਜਨਾ ' ਲਈ ਇੱਕ ਵਧੀਆ ਸ਼ੁਰੂਆਤ ਕਰਨ ਵਾਲੀ ਹੈ । ਇਹ ਯਕੀਨੀ ਬਣਾਉਣ ਲਈ ਕਿ ਮਿੱਥੇ ਟੀਚੇ ਪੂਰੇ ਹੋ ਸਕਣ ਐੱਨਐੱਚਏਆਈ ਨੇ ਇੱਕ ਵਧੀਆ ਮਾਨੀਟ੍ਰਿੰਗ ਢਾਂਚਾ ਸੈੱਟ ਕੀਤਾ ਹੈ ।


    ਐੱਨਐੱਚਏਆਈ ਉਸਾਰੀ ਦੇ ਕੰਮ ਵਿੱਚ ਤੇਜ਼ੀ ਦੇ ਯਤਨ ਕਰ ਰਹੀ ਹੈ । 2017-18 ਵਿੱਚ ਐੱਨਐੱਚਏਆਈ 3,500 ਕਿਲੋਮੀਟਰ ਸੜਕਾਂ ਮੁਕੰਮਲ ਕਰਨ ਲਈ ਤਿਆਰ ਹੈ ਜਦ ਕਿ ਪਿਛਲੇ ਪੰਜ ਸਾਲਾਂ ਵਿੱਚ ਔਸਤ 2170 ਕਿਲੋਮੀਟਰ ਸੜਕਾਂ ਉਸਾਰੀਆਂ ਗਈਆਂ । ਉਸਾਰੀ ਦੀ ਗਤੀ ਨੂੰ ਕਾਇਮ ਰੱਖਣ ਲਈ ਐੱਨਐੱਚਏਆਈ ਨੇ 27 ਨਵੇਂ ਪ੍ਰੋਜੈਕਟ ਹੱਥ ਵਿੱਚ ਲਏ ਹਨ ਜੋ ਕਿ 1330 ਕਿਲੋਮੀਟਰ ਦੇ ਹਨ ਅਤੇ 50 ਹੋਰ ਪ੍ਰਾਜੈਕਟਾਂ ਉੱਤੇ ਕੰਮ ਜਲਦੀ ਹੀ ਸ਼ੁਰੂ ਹੋ ਜਾਵੇਗਾ ਜਿਸ ਅਧੀਨ 3,000 ਕਿਲੋਮੀਟਰ ਦਾ ਕੰਮ ਹੱਥ ਵਿੱਚ ਲਿਆ ਜਾਵੇਗਾ । ਬੈਂਕਾਂ/ਵਿੱਤੀ ਸੰਸਥਾਵਾਂ ਹਾਈਬ੍ਰਿਡ ਐਨੁਵਿਟੀ ਮੋਡ (ਐਚ ਏ ਐਮ) ਵਿੱਚ ਚੰਗੀ ਦਿਲਚਸਪੀ ਦਿਖਾ ਰਹੀਆਂ ਹਨ ਅਤੇ ਉਹ ਐੱਚਏਐੱਮ ਦੇ ਪ੍ਰੋਜੈਕਟਾਂ ਵਿੱਚ ਖੁਲ੍ਹ ਕੇ ਧਨ ਲਗਾ ਰਹੀਆਂ ਹਨ ।

    
    
    (Release ID: 1519206) Visitor Counter : 1