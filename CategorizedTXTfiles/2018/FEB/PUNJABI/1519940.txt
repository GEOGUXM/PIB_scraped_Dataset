      ਆਰਥਿਕ ਮਾਮਲਿਆਂ ਬਾਰੇ ਮੰਤਰੀ ਮੰਡਲ ਕਮੇਟੀ

      ਮੰਤਰੀ ਮੰਡਲ ਨੇ ਪ੍ਰਧਾਨ ਮੰਤਰੀ ਉੱਜਵਲਾ ਯੋਜਨਾ ਦੇ ਟੀਚੇ ਦੇ ਵਾਧੇ ਨੂੰ ਪ੍ਰਵਾਨਗੀ ਦਿੱਤੀ
      Posted On: 07 FEB 2018 6:19PM by PIB Chandigarh


    Cabinet approves enhancement of target under Pradhan Mantri Ujjwala Yojana


    ਮੰਤਰੀ ਮੰਡਲ ਨੇ ਪ੍ਰਧਾਨ ਮੰਤਰੀ ਉੱਜਵਲਾ ਯੋਜਨਾ ਦੇ ਟੀਚੇ ਦੇ ਵਾਧੇ ਨੂੰ ਪ੍ਰਵਾਨਗੀ ਦਿੱਤੀ


    
    ਪ੍ਰਧਾਨ ਮੰਤਰੀ ਸ੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਮੰਤਰੀ ਮੰਡਲ ਦੀ ਆਰਥਿਕ ਮਾਮਲਿਆਂ ਬਾਰੇ ਕਮੇਟੀ ਨੇ ਪ੍ਰਧਾਨ ਮੰਤਰੀ ਉਜਵਾਲਾ ਯੋਜਨਾ ( PMUY ) ਦੇ ਟੀਚੇ ਨੂੰ ਪੰਜ ਕਰੋੜ ਤੋਂ ਵਧਾ ਕੇ ਅੱਠ ਕਰੋੜ ਕਰਨ ਨੂੰ , 4800 ਕਰੋੜ ਰੁਪਏ ਦੇ ਵਾਧੂ ਫੰਡ ਨਾਲ ਆਪਣੀ ਪ੍ਰਵਾਨਗੀ ਦੇ ਦਿੱਤੀ ਹੈ। ਪ੍ਰਧਾਨ ਮੰਤਰੀ ਉੱਜਵਲਾ ਯੋਜਨਾ ( PMUY ) ਨੂੰ ਪੇਂਡੂ ਖੇਤਰਾਂ ਦੀ ਮਹਿਲਾਵਾਂ ਦੇ ਮਿਲ ਰਹੇ ਵੱਡੇ ਹੁੰਗਾਰੇ ਅਤੇ ਜਿਨ੍ਹਾਂ ਘਰਾਂ ਵਿੱਚ ਐੱਲਪੀਜੀ ਕੁਨੈਕਸ਼ਨ ਨਹੀਂ ਹਨ , ਉਨ੍ਹਾਂ ਦੇ ਮੱਦੇਨਜ਼ਰ ਇਹ ਫੈਸਲਾ ਲਿਆ ਗਿਆ ਹੈ। ਪ੍ਰਧਾਨ ਮੰਤਰੀ ਉੱਜਵਲਾ ਯੋਜਨਾ ਸੋਧੇ ਦੇ ਟੀਚੇ ਨੂੰ 2020 ਤੱਕ ਪੂਰਾ ਕੀਤਾ ਜਾਵੇਗਾ।


    ਟੀਚੇ ਵਿੱਚ ਵਾਧਾ ਕਰਦੇ ਸਮੇਂ ਪ੍ਰਧਾਨ ਮੰਤਰੀ ਉੱਜਵਲਾ ਯੋਜਨਾ ਨੂੰ ਲਾਗੂ ਕਰਦੇ ਸਮੇਂ ਦਰਪੇਸ਼ ਪ੍ਰੈਕਟੀਕਲ ਮੁਸ਼ਕਿਲਾਂ ਜਿਨ੍ਹਾਂ ਵਿੱਚ ਗ਼ਰੀਬ ਘਰਾਂ ਨੂੰ ਸਮਾਜਿਕ ਆਰਥਿਕ ਜਾਤ ਸਰਵੇਖਣ ਸੂਚੀ ( SECC ) ਵਿੱਚੋਂ ਬਾਹਰ ਰੱਖਿਆ ਗਿਆ ਹੈ , ਨੂੰ ਵੀ ਸਰਕਾਰ ਵੱਲੋਂ ਸੰਬੋਧਤ ਕੀਤਾ ਗਿਆ। ਮੰਤਰੀ ਮੰਡਲ ਵੱਲੋਂ ਅੱਜ ਸਮਾਜਿਕ ਆਰਥਿਕ ਜਾਤ ਸਰਵੇਖਣ ਸੂਚੀ ( SECC ) ਵਿੱਚ ਪਛਾਣ ਕੀਤੇ ਗ਼ਰੀਬ ਘਰਾਂ ਤੋਂ ਇਲਾਵਾਂ ਸਾਰੇ ਐੱਸਸੀ/ਐੱਸਟੀ ਘਰਾਂ , ਪੀਐੱਮਏਵਾਈ (PMAY) (ਪੇਂਡੂ) ਦੇ ਲਾਭਪਾਤਰੀਆਂ , ਅੰਤੋਦਿਆ ਅੰਨ ਯੋਜਨਾ , ਵਣ ਨਿਵਾਸੀਆਂ , ਜ਼ਿਆਦਾਤਰ ਪਿਛੜੇ ਵਰਗ , ਚਾਹ ਅਤੇ ਚਾਹ ਦੇ ਬਾਗਾਂ ਦੇ ਪੁਰਾਣੇ ਕਬੀਲੇ , ਟਾਪੂਆਂ ਅਤੇ ਨਦੀਆਂ ਦੇ ਕਿਨਾਰੇ ਰਹਿਣ ਵਾਲੇ ਲੋਕਾਂ ਆਦਿਕ ਨੂੰ ਇਸ ਸਕੀਮ ਵਿੱਚ ਕਵਰ ਕਰਨ ਨੂੰ ਪ੍ਰਵਾਨਗੀ ਵੀ ਦਿੱਤੀ ਗਈ ਹੈ।
    ਸਰਕਾਰ ਵੱਲੋਂ ਨਾ ਸਿਰਫ ਯੋਜਨਾ ਦਾ ਐਲਾਨ ਕੀਤਾ ਗਿਆ ਹੈ ਬਲਕਿ ਇਸ ਨੂੰ ਸਮਾਂਬੱਧ ਲਾਗੂ ਕਰਨ ਲਈ ਵੀ ਪ੍ਰਤੀਬੱਧ ਹੈ। ਪ੍ਰਧਾਨ ਮੰਤਰੀ ਉੱਜਵਲਾ ਯੋਜਨਾ ਤਹਿਤ ਵਿੱਤੀ ਸਾਲ 2017-18 ਲਈ ਅਸਲ ਟੀਚਾ 3 ਕਰੋੜ ਕੁਨੈਕਸ਼ਨ ਰਿਲੀਜ਼ ਕਰਨ ਦਾ ਰੱਖਿਆ ਗਿਆ ਸੀ , ਪਰੰਤੂ ਪ੍ਰਭਾਵਸ਼ਾਲੀ ਤਰੀਕੇ ਨਾਲ ਯੋਜਨਾ ਨੂੰ ਲਾਗੂ ਕਰਨ ਅਤੇ ਨਿਰੀਖਣ ਸਦਕਾ ਹੁਣ ਤੱਕ ਰਾਜਾਂ/ਕੇਂਦਰੀ ਸ਼ਾਸਤ ਪ੍ਰਦੇਸ਼ਾਂ ਵਿੱਚ 3.35 ਕਰੋੜ ਕੁਨੈਕਸ਼ਨ ਰਿਲੀਜ਼ ਕੀਤੇ ਜਾ ਚੁੱਕੇ ਹਨ , ਜਿਸ ਦਾ ਐੱਸਸੀ/ਐੱਸਟੀ ਭਾਈਚਾਰੇ ਨੂੰ ਫਾਇਦਾ ਮਿਲਿਆ ਹੈ। ਕੁੱਲ ਮਿਲਾ ਕੇ 4.65 ਕਰੋੜ ਅਰਜ਼ੀਆਂ ਪ੍ਰਾਪਤ ਹੋਈਆਂ ਹਨ । ਜਦਕਿ ਅਰਜ਼ੀਆਂ ਦੀ ਗਿਣਤੀ ਪੰਜ ਕਰੋੜ ਨੂੰ ਛੂੰਹਦੀ ਹੈ ਅਤੇ ਇਸ ਯੋਜਨਾ ਨੂੰ ਮਹਿਲਾਵਾਂ , ਖਾਸ ਕਰਕੇ ਪੇਂਡੂ ਖੇਤਰ ਦੀਆਂ ਮਹਿਲਾਵਾਂ ਦੇ ਵੱਡੇ ਹੁੰਗਾਰੇ ਨੂੰ ਦੇਖਦਿਆਂ , ਇਸ ਯੋਜਨਾ ਨੂੰ ਸੁਚਾਰੂ ਢੰਗ ਨਾਲ ਅਮਲ ਵਿੱਚ ਲਿਆਉਣ ਲਈ , ਮੰਤਰੀ ਮੰਡਲ ਨੇ ਪੰਜ ਕਰੋੜ ਦੇ ਟੀਚੇ ਨੂੰ ਵਧਾ ਕੇ ਅੱਠ ਕਰੋੜ ਕਰਨ ਨੂੰ ,4800 ਕਰੋੜ ਰੁਪਏ ਦੇ ਵਾਧੂ ਫੰਡ ਨਾਲ ਆਪਣੀ ਪ੍ਰਵਾਨਗੀ ਦੇ ਦਿੱਤੀ ਹੈ।


    
    *****

    
    
    (Release ID: 1519940) Visitor Counter : 3