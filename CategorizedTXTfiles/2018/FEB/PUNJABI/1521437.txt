      ਰਾਸ਼ਟਰਪਤੀ ਸਕੱਤਰੇਤ

      ਸ਼ਹਿਜ਼ਾਦਾ ਕਰੀਮ ਆਗਾ ਖ਼ਾਨ ਨੇ ਰਾਸ਼ਟਰਪਤੀ ਸ਼੍ਰੀ ਰਾਮਨਾਥ ਕੋਵਿੰਦ ਨਾਲ ਮੁਲਾਕਾਤ ਕੀਤੀ
      Posted On: 22 FEB 2018 2:00PM by PIB Chandigarh


    Prince Karim Aga Khan calls on President Kovind


    ਸ਼ਹਿਜ਼ਾਦਾ ਕਰੀਮ ਆਗਾ ਖ਼ਾਨ ਨੇ ਰਾਸ਼ਟਰਪਤੀ ਸ਼੍ਰੀ ਰਾਮਨਾਥ ਕੋਵਿੰਦ ਨਾਲ ਮੁਲਾਕਾਤ ਕੀਤੀ


    ਸ਼ਹਿਜ਼ਾਦਾ ਕਰੀਮ ਆਗਾ ਖ਼ਾਨ ਨੇ ਅੱਜ (22 ਫਰਵਰੀ, 2018) ਰਾਸ਼ਟਰਪਤੀ ਭਵਨ ਵਿੱਚ ਰਾਸ਼ਟਰਪਤੀ ਸ਼੍ਰੀ ਰਾਮਨਾਥ ਕੋਵਿੰਦ ਨਾਲ ਮੁਲਾਕਾਤ ਕੀਤੀ।


    ਰਾਸ਼ਟਰਪਤੀ ਭਵਨ ਵਿੱਚ ਸ਼ਹਿਜਾਦਾ ਆਗਾ ਖ਼ਾਨ ਦਾ ਸਵਾਗਤ ਕਰਦੇ ਹੋਏ ਰਾਸ਼ਟਰਪਤੀ ਨੇ ਇਸਮਾਈਲੀ ਭਾਈਚਾਰੇ ਦੀ ਉਨ੍ਹਾਂ ਵੱਲੋਂ ਕੀਤੀ ਜਾ ਰਹੀ ਅਗਵਾਈ ਦੀ ਹੀਰਕ ਜਯੰਤੀ ਲਈ ਉਨ੍ਹਾਂ ਨੂੰ ਵਧਾਈ ਦਿੱਤੀ। ਉਨ੍ਹਾਂ ਨੇ ਕਿਹਾ ਕਿ ਸ਼ਹਿਜਾਦੇ ਨੇ ਨਿਮਰਤਾ ਨਾਲ ਭਾਈਚਾਰੇ ਦੀ ਅਗਵਾਈ ਕੀਤੀ ਹੈ ਅਤੇ ਉਹ ਮਨੁੱਖਤਾ ਦੀ ਭਲਾਈ ਦੇ ਉੱਘੇ ਉਦਾਹਰਣ ਹਨ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਭਾਰਤ ਦੇਸ਼ ਵਿੱਚ ਅਤੇ ਵਿਸ਼ਵ ਦੇ ਹੋਰ ਹਿੱਸਿਆਂ ਵਿੱਚ ਕੀਤੇ ਜਾ ਰਹੇ ਵਿਕਾਸ ਸਬੰਧੀ ਪਹਿਲੂਆਂ ਵਿੱਚ ਸ਼ਹਿਜਾਦੇ ਆਗਾ ਖ਼ਾਨ ਦੇ ਸਮਰਥਨ ਦੀ ਸ਼ਲਾਘਾ ਕਰਦਾ ਹੈ। ਉਨ੍ਹਾਂ ਨੇ ਕਿਹਾ ਕਿ ਆਗਾ ਖ਼ਾਨ ਡਵੈਲਪਮੈਂਟ ਨੈੱਟਵਰਕ (ਏਕੇਡੀਐੱਨ) ਦੇ ਪ੍ਰੋਗਰਾਮ ਅਤੇ ਸਵੱਛ ਭਾਰਤ, ਸਕਿਲ ਇੰਡੀਆ, ਵਿਰਾਸਤ ਸੁਰੱਖਿਆ, ਮਹਿਲਾ ਸਸ਼ਕਤੀਕਰਨ ਜਾਂ ਗ੍ਰਾਮੀਣ ਖੇਤਰਾਂ ਵਿੱਚ ਆਮਦਨ ਵਧਾਉਣ ਜਿਹੀਆਂ ਭਾਰਤ ਦੀਆਂ ਮਹੱਤਵਪੂਰਨ ਪਹਿਲਾਂ ਇੱਕ ਦੂਜੇ ਦੀਆਂ ਪੂਰਕ ਹਨ।


    ਰਾਸ਼ਟਰਪਤੀ ਨੇ ਇਸ ਗੱਲ ਵਿੱਚ ਖੁਸ਼ੀ ਵਿਅਕਤ ਕੀਤੀ ਕਿ ਏਕੇਡੀਐੱਨ ਨੇ ਭਾਰਤ ਦੇ ਨਾਲ ਨਾ ਕੇਵਲ ਸਮਾਜਿਕ ਖੇਤਰ ਦੇ ਪ੍ਰੋਜੈਕਟਾਂ ਬਲਕਿ ਇਤਿਹਾਸਕ ਸਮਾਰਕਾਂ ਦੀ ਸੁਰੱਖਿਆ ਅਤੇ ਸ਼ਹਿਰੀ ਨਵੀਨੀਕਰਨ ਦੇ ਖੇਤਰ ਵਿੱਚ ਵੀ ਸਾਂਝੇਦਾਰੀ ਕੀਤੀ ਹੈ। ਕੱਲ੍ਹ ਦਿੱਲੀ ਵਿੱਚ ਸੁਰੱਖਿਅਤ ਕੀਤੀ ਗਈ ਸੁੰਦਰ ਨਰਸਰੀ ਦੇ ਉਦਘਾਟਨ ਬਾਰੇ ਦੱਸਦੇ ਹੋਏ ਰਾਸ਼ਟਰਪਤੀ ਨੇ ਕਿਹਾ ਕਿ ਭਾਰਤ ਵੱਖ-ਵੱਖ ਸੁਰੱਖਿਅਤ ਪ੍ਰੋਜੈਕਟਾਂ ਵਿੱਚ ਏਕੇਡੀਐੱਨ ਦੀ ਸਹਾਇਤਾ ਦੀ ਸ਼ਲਾਘਾ ਕਰਦਾ ਹੈ।


    ***

    
    
    (Release ID: 1521437) Visitor Counter : 3