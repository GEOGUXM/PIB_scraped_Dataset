      অর্থমন্ত্রক

      বর্ষীয়ান নাগরিকদের ছাড় : জমা ক্ষেত্রে সুদ সংক্রান্ত আয়ে ছাড় বাড়িয়ে ৫০,০০০ টাকা করা হল
      Posted On: 02 FEB 2018 12:59PM by PIB Kolkata


    বর্ষীয়ান নাগরিকরা যাতে মর্যাদাপূর্ণ জীবন যাপন করতে পারেন সেইজন্য কেন্দ্রীয় অর্থ ও কর্পোরেট বিষেয়ক মন্ত্রী শ্রী অরুণ জেটলী তাদের জন্য উল্লেখযোগ্য কিছু উ ৎ সাহবর্ধন ব্যবস্হার কথা ঘোষণা করেছেন।


    সংসদে আজ ২০১৮-১৯ সালের সাধারণ বাজেট পেশ করে অর্থমন্ত্রী বলেন, ব্যাঙ্ক ও পোস্টঅফিসে জমা অর্থের ওপর সুদ জনিত আয়ের ক্ষেত্রে ছাড়ের সীমা ১০ হাজার টাকা থেকে বাড়িয়ে ৫০,০০০ টাকা করা হল এবং ঐ ধরনের আয়ের ১৯৪ ক ধারায় উ ৎসমূলে কর বা টিডিএস কাটার প্রয়োজন হবে না।


    অর্থমন্ত্রী স্বাস্হ্যবিমা প্রকল্প এবং / অথবা স্বাস্হ্য ব্যয়ের ক্ষেত্রে ছাড়ের উর্ধসীমা ৮০-ডি ধারায় ৩০,০০০ টাকা থেকে বাড়িয়ে ৫০,০০০ টাকা করার কথা ঘোষনা করেন। এখন থেকে সব বর্ষীয়ান নাগরিক যে কোনও স্বাস্হ্যবীমা প্রকল্প এবং / অথবা স্বাস্হ্য ব্যয়ের জন্য বছরে ৫০,০০০ টাকা কর ছাড়ের সুবিধা ভোগ করতে পারবেন।


    এছাড়া অর্থমন্ত্রী কিছু কিছু বিশেষ গুরুতর অসুখের জন্য স্বাস্হ্য ব্যয়ের ক্ষেত্রে ছাড়ের সীমা বর্ষীয়ান নাগরিকদের ক্ষেত্রে ৬০,০০০ টাকা এবং অতিবর্ষীয়ান নাগরিকদের জন্য ৮০,০০০ টাকা থেকে বাড়িয়ে ৮০-ডিডিবি ধারায় এক লক্ষ টাকা করার কথা ঘোষনা করেছেন।


    এইসব ছাড়ের ফলে বর্ষীয়ান নাগরিকদের ক্ষেত্রে অতিরিক্ত কর ছাড়ের মোট পরিমান দাঁড়াবে ৪ হাজার কোটি টাকা।


    কর ছাড়ের অতিরিক্ত হিসেবে অর্থমন্ত্রী প্রধানমন্ত্রীর বয়ো বন্দনা যোজনার মেয়াদ ২০২০-র মার্চ পর্যন্ত বাড়ানোর কথা ঘোষনা করেছেন। এই প্রকল্পে জীবনবীমা সংস্হা বার্ষিক ৮ শতাংশ হারে সুনিশ্চিত হারে ফেরত দিয়ে থাকে। এই প্রকল্পে বর্ষীয়ান নাগরিকদের ক্ষেত্রে বিনিয়োগের বর্তমান উর্ধসীমা ৭.৫ লক্ষ টাকা থেকে বাড়িয়ে ১৫ লক্ষ টাকাও করা হয়েছে।

    
    
    (Release ID: 1518881) Visitor Counter : 1