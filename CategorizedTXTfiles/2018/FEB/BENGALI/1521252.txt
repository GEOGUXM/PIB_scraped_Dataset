      মন্ত্রিসভারঅর্থনৈতিকবিষয়সংক্রান্তকমিটি

      ২৭৫ নম্বর জাতীয় মহাসড়কের নিড়াগাট্টা-মাইশুরু সেকশনটিকে ছ’লেনের রাস্তায় রূপান্তর :সম্মতি কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটির
      Posted On: 21 FEB 2018 1:46PM by PIB Kolkata


    ২৭৫ নম্বর জাতীয় মহাসড়কের নিড়াগাট্টা-মাইশুরু সেকশনটিকে ছয় লেনের রাস্তায় রূপান্তরের এক প্রস্তাবে আজ সম্মতি দিল কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটি। প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কমিটির এক বৈঠকে সিদ্ধান্ত নেওয়া হয় যে ৭৪.২০০ কিলোমিটার দীর্ঘ এই সেকশনটিকে ১৩৫.৩০৪ কিলোমিটারে রূপান্তরের মাধ্যমে ঐ ছ’লেনেরসড়কপথনির্মাণ করা হবে।


    প্রাথমিকভাবে অনুমান করা হয়েছে যে ঐ সেকশনের ৬১ কিলোমিটার দীর্ঘ সড়কপথকে ছ’লেনের রাস্তায় রূপান্তরিত করতে ব্যয় হবে ২,৯১৯ কোটি ৮১ লক্ষ টাকার মতো। এর মধ্যে অবশ্য জমি অধিগ্রহণ এবং প্রাক্‌-নির্মাণ পর্বের অন্যান্য খরচ-খরচাও ধরা হয়েছে। অসামরিক নির্মাণ খাতে ব্যয়ের পরিমাণ ধরা হয়েছে ২,০২৮ কোটি ৯৩ লক্ষ টাকা।


    প্রকল্প নির্মাণকালে বিশেষ কর্মসংস্থানের সুযোগ লাভ করবেন সংশ্লিষ্ট এলাকায় বসবাসকারী স্থানীয় মানুষজন। সড়কপথ আরও প্রশস্ত হওয়ার ফলে ঐ অঞ্চলে অর্থনৈতিক কর্মপ্রচেষ্টা ও তৎপরতাও বহুগুণে বৃদ্ধি পাবে বলে আশা করা হচ্ছে। মহাসড়কের সংশ্লিষ্ট অংশটির নির্মাণকালে ২ লক্ষ ৪৮ হাজারের মতো শ্রমদিবস সৃষ্টির সম্ভাবনাও উজ্জ্বল হয়ে উঠেছে।


    প্রসঙ্গত উল্লেখ্য, সংশ্লিষ্ট সড়কপথটি কর্ণাটকের বাণিজ্যিক রাজধানী বেঙ্গালুরুর সঙ্গে যুক্ত করেছে ঐ রাজ্যেরই সাংস্কৃতিক রাজধানী মাইশুরুকে। এছাড়াও, এই সড়কপথে বেঙ্গালুরুর সঙ্গে যুক্ত রয়েছে ম্যাঙ্গালোর, কোড়াগু এবং কেরলের কিছু অংশ। বর্তমানে ঐ অংশটিতে চারলেনের রাস্তা থাকা সত্ত্বেও সময়ে সময়ে যানজট ও দুর্ঘটনার জন্য যান চলাচল ভীষণভাবে বিপর্যস্ত হয়ে পড়ে। এই কারণেই সড়কপথটিকে আরও প্রশস্ত করতে সেটিকে ছ’লেনের রাস্তায় রূপান্তরের সিদ্ধান্ত গ্রহণ করা হয়।

    
    
    (Release ID: 1521252) Visitor Counter : 1