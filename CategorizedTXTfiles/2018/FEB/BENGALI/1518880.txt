      অর্থমন্ত্রক

      সরকার প্রতিষ্ঠান নির্মাণ এবং জনপরিষেবা প্রদানের উন্নতি ঘটানোর লক্ষে সংস্কার
      Posted On: 02 FEB 2018 12:55PM by PIB Kolkata


    সরকার প্রতিষ্ঠান নির্মাণ এবং দেশজুড়ে জনপরিষেবা প্রদানের জন্য গত সাড়ে তিন বছর ধরে নানা ধরনের গুরুত্বপূর্ণ সংস্কার গ্রহণ করেছে। সংসদে আজ ২০১৮-১৯-এর সাধারণ বাজেট পেশ করে কেন্দ্রীয় অর্থ ও কর্পোরোট বিষয়ক মন্ত্রী শ্রী অরুণ জেটলী জানিয়েছেন আধার যেমন প্রত্যেক ব্যক্তির জন্য পৃথক পরিচয়ের ব্যবস্হা করেছে, ঠিক তেমনই প্রতিটি সংস্হা, ছোট-বড় যাই হোক না কেন প্রত্যেকেরই একটি পৃথক পরিচয়জ্ঞাপক ব্যবস্হা করা হবে।


    অন্যদিকে ফুড কর্পোরেশনের মূলধন পুর্ণগঠন করা হবে তার ইক্যুইটি বাড়াতে এবং কার্যকরী মূলধনের চাহিদা মেটানোর জন্য দীর্ঘমেয়াদী ঋণের ব্যবস্হা করার লক্ষে। এইসঙ্গে অর্থমন্ত্রী জানিয়েছেন, রাজ্যসরকারগুলির দারা গৃহীত মেট্রো প্রকল্পগুলির ইক্যুইটি ও ডেট খাতে কেন্দ্রীয় সরকারের অবদানের বিষয়টিও সরল আকার দেওয়া হবে।


    সরকার ২টি বীমা সংস্হা সহ ১৪টি কেন্দ্রীয় সরকারি রাষ্ট্রায়ত্ব উদ্যোগকে শেয়ার বাজারে নথিভুক্ত করার অনুমোদন করেছে। শ্রী জেটলী এই প্রসঙ্গে জানান ন্যাশনাল ইনসিওরেন্স কোম্পানী, ইউনাইটেড ইন্ডিয়া অ্যাসিওরেন্স কোম্পানী এবং ওরিয়েন্টাল ইন্ডিয়া ইনসিওরেন্স কোম্পানী লিমিটেড এই তিনটি রাষ্ট্রায়ত্ব সাধারণ বীমা সংস্হকে একটিমাত্র বীমা সংস্হায় মিশিয়ে ফেলা হবে এবং তারপর সেটিকে শেয়ারবাজারে নথিভুক্ত করা হবে।


    অর্থমন্ত্রী আরও ঘোষনা করেন যে সরকার স্বর্ণকে সম্পদ শ্রেণীতে রাখতে একটি পূর্ণাঙ্গ স্বর্ণনীতি প্রণয়ন করবে। এছাড়া দেশে গ্রাহক অনুকূল ও দক্ষ ব্যবসা পদ্ধতি সম্পন্ন নিয়ন্ত্রিত স্বর্ণ এক্সচেঞ্জ খোলা হবে। স্বর্ণ বিমুদ্রাকরণ প্রকল্পকে পুনরুজ্জীবত করা যাতে জনসাধারণ নির্ঝঙ্ঝাট স্বর্ণ আমানত অ্যাকাউন্ট খুলতে পারে।

    
    
    (Release ID: 1518880) Visitor Counter : 1