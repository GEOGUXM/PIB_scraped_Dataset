      প্রধানমন্ত্রীরদপ্তর

      আগামী দু’দিনে প্রধানমন্ত্রী দুটি করে রাজ্য ও কেন্দ্রশাসিত অঞ্চল সফর করবেন
      Posted On: 26 FEB 2018 1:32PM by PIB Kolkata


    প্রধানমন্ত্রী শ্রী নরেন্দ্র মোদী আগামী দু’দিনে দুই রাজ্য, গুজরাট ও তামিলনাডু এবং দুটি কেন্দ্রশাসিত অঞ্চল, দমন ও দিউ এবং পুদুচেরী সফর করবেন।


    প্রধানমন্ত্রী দমনে গিয়ে পৌঁছবেন শনিবার। সেখানে তিনি নানা উন্নয়নমূলক প্রকল্পের সূচনা করবেন এবং বিভিন্ন সরকারি কর্মসূচিতে সুবিধাপ্রাপকদের হাতে শংসাপত্র তুলে দেবেন। তিনি একটি জনসভাতেও ভাষণ দেবেন।


    প্রধানমন্ত্রী এরপর তামিলনাডু সফরে যাবেন। চেন্নাইতে তিনি আম্মা দ্বিচক্রযান প্রকল্প নামে রাজ্য সরকারের একটি কল্যাণমূলক কর্মসূচির উদ্বোধন অনুষ্ঠানে যোগ দেবেন।


    রবিবার প্রধানমন্ত্রী পুদুচেরী যাবেন। অরবিন্দ আশ্রমে তিনি শ্রী অরবিন্দ’র প্রতিকৃতিতে পুষ্পার্ঘ্য অর্পণ করে শ্রী অরবিন্দ আন্তর্জাতিক শিক্ষা কেন্দ্রের ছাত্রছাত্রীদের সঙ্গে কথা বলবেন। শ্রী মোদী অরোভিল-ও ঘুরে দেখবেন। অরোভিলের স্বর্ণ জয়ন্তী উপলক্ষ্যে তিনি একটি স্মারক ডাকটিকিটেরও প্রকাশ করবেন। এই উপলক্ষ্যে তিনি ভাষণ দেবেন।


    প্রধানমন্ত্রী পুদুচেরীতে একটি জনসমাবেশেও ভাষণ দেবেন।


    রবিবার সন্ধ্যায় প্রধানমন্ত্রী গুজরাটের সুরাটে আসবেন ‘রান ফর নিউ ইন্ডিয়া ম্যারাথন’-এর সূচনা করার জন্য।

    
    
    (Release ID: 1521696) Visitor Counter : 6