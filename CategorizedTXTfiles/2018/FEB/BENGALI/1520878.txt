      আদিবাসীবিষয়কমন্ত্রক

      ২০১৮-১৯-এর বাজেটে উপজাতি সংক্রান্ত মন্ত্রকের বাজেট বরাদ্দে ১২ % বৃদ্ধি ৫০%-এরও বেশি উপজাতি অধ্যুষিত সমস্ত ব্লকে এবং কমপক্ষে ২০ হাজার উপজাতি জনসংখ্যা সম্পন্ন ব্লকগুলিতে ২০২২ সালের মধ্যে একলব্য মডেল স্কুল স্হাপন করা হবে
      Posted On: 19 FEB 2018 11:24AM by PIB Kolkata


    কেন্দ্রীয় উপজাতি সংক্রান্ত মন্ত্রক দেশের উপজাতি অধ্যুষিত এলাকাগুলিতে ৫৬২-টিরও বেশি একলব্য মডেল আবাসিক স্কুল স্হাপন করবে। আজ নতুনদিল্লীতে উপজাতি সংক্রান্ত দপ্তরের মন্ত্রী শ্রী জুয়েল ওরাওঁ সাংবাদিকদের এই কথা জানিয়ে বলেন, ইতিমধ্যেই এই ধরনের ২৭১টি স্কুলের অনুমোদন দেওয়া হয়েছে। এরমধ্যে ১৯০টি স্কুল বর্তমানে কার্যকরভাবে চালু করা হয়েছে। শ্রী ওরাওঁ বলেন, উপজাতীয় শিশুদের তাদের নিজস্ব পারিপার্শিক অবস্হার মধ্যে সবচেয়ে ভালো ও গুনমান সম্পন্ন শিক্ষার ব্যবস্হা করতে সরকার অঙ্গীকারবদ্ধ। তিনি জানান, অর্থমন্ত্রী তাঁর বাজেট বক্তৃতায় ঘোষনা করেছেন , ‘ সরকার উপজাতীয় শিশুদের জন্য নিজস্ব পরিবেশে সর্বশ্রেষ্ঠ মানের শিক্ষার ব্যবস্হা করতে বদ্ধপরিকর। এই লক্ষ্য অর্জনে ২০২২ সালের মধ্যে ৫০ % -এরও বেশি উপজাতীয় জনসংখ্যার ব্লকগুলিতে এবং যেসব ব্লকে কমপক্ষে ২০ হাজার উপজাতীয় সম্প্রদায়ের মানুষ থাকেন, সেখানে একটি করে একলব্য মডেল আবাসিক স্কুল স্হাপন করা হবে। এই স্কুলগুলিকে নবোদয় বিদ্যালয়ের সমমানের করে গড়ে তোলা হবে। এখানে স্হানীয় শিল্প ও সংস্কৃতিকে রক্ষানাবেক্ষনের জন্য ব্যবস্হা থাকবে এবং ক্রীড়া ও দক্ষতা বৃদ্ধির জন্য প্রশিক্ষনের ব্যবস্হাও রাখা হবে। ’


    উপজাতি সংক্রান্ত দপ্তরের মন্ত্রী শ্রী জুয়েল ওরাওঁ জানিয়েছেন, যে এই ধরনের একলব্য মডেল আবাসিক স্কুলগুলিতে উপজাতীয় ছাত্রছাত্রীদের জন্য থাকা-খাওয়ার ব্যবস্হা থাকবে এবং উচ্চমানের শিক্ষার মধ্য দিয়ে এগুলিকে জওহর নবোদয় বিদ্যালয়ের সমতুল করে গড়ে তোলা হবে। ২০১৭-১৮ অর্থবর্ষে দেশের ১৯০টি কার্যকর একলব্য বিদ্যালয়ের ব্যয় নির্বাহের জন্য রাজ্যগুলিকে ২৪১.৬০ কোটি টাকা দেওয়া হয়েছে। এই স্কুলগুলিতে প্রায় ৫৬ হাজার ছাত্রছাত্রী শিক্ষার সুযোগ পাচ্ছে এবং এদের প্রত্যেকের জন্য বার্ষিক ৪২ হাজার টাকা ব্যয় হয়।


    উপজাতি বিষয় সংক্রান্ত মন্ত্রককে ২০১৮-১৯-এর বাজেটে ৬ হাজার কোটি টাকা বরাদ্ধ করা হয়েছে। ২০১৭-১৮-তে এই বরাদ্দের পরিমান ছিল ৫৩২৯.৩২ কোটি টাকা। যার অর্থ গত অর্থবর্ষের তুলনায় মন্ত্রকের জন্য বরাদ্ধ ১২ % বা ৬৭০.৬৮ কোটি টাকা বাড়ানো হয়েছে।


    শ্রী জুয়েল ওরাওঁ জানান দেশে উপজাতি ও জনসংখ্যার আয় বৃদ্ধি করার লক্ষ্যে ২৪টি বনজ দ্রব্যের ন্যূনতম সমর্থন মূল্য উল্লেখযোগ্যভাবে বাড়ানো হয়েছে। অনুরূপভাবে উপজাতীয় স্বনির্ভর গোষ্ঠীগুলিকে ন্যাশনাল ট্রাইবস ফাইনান্স ডেভলাপমেন্ট কর্পোরেশন-এর মাধ্যমে ১ % থেকে ৮ % -এর মতো স্বল্প সুদের হারে ঋণ দেওয়া হচ্ছে। কেন্দ্রীয় অর্থমন্ত্রীর বাজেট বক্তৃতায় ঘোষনা মতো ২০১৮-১৯-এ ট্রাইব্যাল সাব-প্ল্যান স্কিম-এ তপশিলী উপজাতিদের জন্য ৩৯ হাজার কোটির-ও বেশি টাকা বরাদ্দ করা হয়েছে বলে তিনি জানান।


    উপজাতি সংক্রান্ত মন্ত্রকের সচিব শ্রীমতি লীনা নায়ার জানান, যে ২০১৮-১৯-এর বাজেটে ৫টি নতুন মন্ত্রককে তপশিলী উপজাতিদের কাজের জন্য অন্তর্ভুক্ত করা হয়েছে। এর ফলে এ বাবদ ৩৭টি কেন্দ্রীয় মন্ত্রক ও বিভাগের বরাদ্দকৃত অর্থ ২৯৭টি বিভিন্ন ধরনের প্রকল্পের মাধ্যমে সুর্নিদিষ্ট উপজাতি উন্নয়নের কাজে ব্যয় করা হবে। তিনি জানান, উপজাতি সংক্রান্ত মন্ত্রক এখন থেকে এইসব তহবিলে ব্যয়ের ওপর নজরদারি চালাবে। এই কাজের জন্য একটি অন-লাইন মনিটারিং ব্যবস্হা চালু করা হয়েছে, যার ওয়েব ঠিকানা হচ্ছে : http://stcmis.nic.in ।


    শ্রীমতি নায়ার জানান যে সারা দেশে ২১টি উপজাতীয় গবেষনা সংস্হা স্হাপন করা হবে এবং দেশের বিভিন্ন রাজ্যে উপজাতীয় স্বাধীনতা সংগ্রামীদের কাজ তুলে ধরতে জাতীয় গুরুত্বের ১১টি সংগ্রহালয় গড়ে তোলা হবে। ইতিমধ্যেই গুজরাটে মাননীয় প্রধানমন্ত্রী এ রকম ধরনের অত্যাধুনিক উপজাতীয় সংগ্রহালয়ের ভিত্তিপ্রস্তর স্হাপন করেছেন।

    
    
    (Release ID: 1520878) Visitor Counter : 1