      মন্ত্রিসভারঅর্থনৈতিকবিষয়সংক্রান্তকমিটি

      কয়লা খনি ও ব্লক নিলামের ক্ষেত্রে নতুন পন্থা-পদ্ধতি অনুসরণের প্রস্তাবটি আজ অনুমোদন লাভ করল কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটির
      Posted On: 21 FEB 2018 2:11PM by PIB Kolkata


    প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটির বৈঠকে আজ কয়লা খনি (বিশেষ সংস্থান) আইন, ২০১৫-র আওতায় কয়লা খনি ও ব্লকগুলির নিলাম সংক্রান্ত পন্থা-পদ্ধতিতে অনুমোদন দেওয়া হয়। ১৯৭৩ সালে কয়লা ক্ষেত্রটির জাতীয়করণের পর কয়লা খনিগুলিতে বেসরকারি ক্ষেত্রকে বাণিজ্যিকভাবে যুক্ত করার এই সবুজ সঙ্কেতদান কয়লা ক্ষেত্রের সংস্কার প্রচেষ্টায় এটি গুরুত্বপূর্ণ পদক্ষেপ বলে মনে করা হচ্ছে।


    নতুন পদ্ধতিতে অগ্রাধিকার দেওয়া হয়েছে স্বচ্ছতা রক্ষা, বাণিজ্যিক কাজকর্ম সহজতর করে তোলা এবং জাতীয় বিকাশের স্বার্থে প্রাকৃতিক সহায়সম্পদের সদ্ব্যবহার সুনিশ্চিত করার মতো বিষয়গুলি। এই সংস্কার প্রচেষ্টার পথ ধরে কয়লা ক্ষেত্রের কাজকর্মে একদিকে যেমনসার্বিকভাবে দক্ষতার বিকাশ ঘটবে, অন্যদিকে তেমনই এই ক্ষেত্রটিকে একচেটিয়া বাণিজ্যের আওতায় না রেখে,সেটিকে প্রতিযোগিতামুখী করে তোলা হবে। বিনিয়োগ বৃদ্ধির ফলে কয়লা খনি অঞ্চলগুলিতে প্রসার ঘটবে প্রত্যক্ষ ও পরোক্ষ কর্মসংস্থানেরও। দেশে উৎপাদিত মোট বিদ্যুতের ৭০ শতাংশের উৎসই হল কয়লার মতো একটি মূল্যবান জ্বালানি। সুতরাং, নতুন ব্যবস্থায় জ্বালানি নিরাপত্তার বিষয়টিও নিশ্চিত করা সম্ভব হবে বলে মন্ত্রিসভার আশা।

    
    
    (Release ID: 1521264) Visitor Counter : 3