      বিদ্যুৎমন্ত্রক

      তাপবিদ্যুৎ কেন্দ্রসমূহে বিদ্যুৎশক্তি উৎপাদনে কয়লার পাশাপাশি ৫-১০শতাংশ জৈব বর্জ্য ব্যবহারের সরকারী নীতির ব্যাপারে সংশ্লিষ্টদের অবহিত করা হয়েছে: লোকসভায় শক্তি প্রতিমন্ত্রী
      Posted On: 10 FEB 2018 2:42PM by PIB Kolkata


    কেন্দ্রীয় বিদ্যুৎশক্তি এবং নবীন ও পুনর্নবীকরণযোগ্য শক্তি প্রতিমন্ত্রী শ্রী রাজকুমার সিংহ বৃহস্পতিবার বিদ্যুৎশক্তি উৎপাদনে কয়লার সঙ্গে শস্যক্ষেত্রের মিশ্র বর্জ্য ব্যবহারের প্রক্রিয়ার অগ্রগতি প্রসঙ্গে এক প্রশ্নের লিখিত জবাব দেন| তিনি জানান,কেন্দ্রীয় শক্তিমন্ত্রক থেকে ইতিমধ্যেই তাপবিদ্যুৎ কেন্দ্রসমূহে বিদ্যুৎশক্তি উৎপাদনে কয়লার পাশাপাশি ৫-১০শতাংশ জৈব বর্জ্য ব্যবহারের সরকারী নীতির ব্যাপারে সংশ্লিষ্টদের অবহিত করা হয়েছে|


    তিনি আরও জানান,জৈব বর্জ্য ব্যবহারের বিষয়টিকে উৎসাহিত করতে কেন্দ্রীয় বিদ্যুৎ ব্যবস্থাপনা কর্তৃপক্ষ(সিইএ) সমস্ত কেন্দ্রীয় ও রাজ্যস্তরের দায়িত্বনির্বাহী, রাজ্য সরকার,বৈদ্যুতিক যন্ত্রপাতি নির্মান সংস্থা,সুসংহত বিদ্যুৎ উৎপাদক,সংবাহক সংস্থা ও অন্য বিদ্যুৎশক্তি সংশ্লিষ্টদের উপযুক্ত পদক্ষেপের ব্যাপারে চিঠি পাঠিয়েছে|এক্ষেত্রে অবশ্যই প্রযুক্তিগত বিষয় ও সুরক্ষা সংক্রান্ত অন্য ক্ষেত্রেও বিশেষ নজর রাখার কথা জানানো হয়েছে|কেন্দ্রীয় শক্তি প্রতিমন্ত্রী আরও জানান,জাতীয় তাপবিদ্যুৎ নিগম(এনটিপিসি) এই নীতি বাস্তবায়নে ইতিমধ্যেই প্রতিদিন ৫০০ টন(৫০০টিডিপি) হিসেবে কৃষিক্ষেত্রের বর্জ্য এবং সমপরিমান জৈব বর্জ্য সরবরাহের বরাত পাওয়ার ব্যাপারে দরপত্র আহ্বান করেছে|এনটিপিসি-র দাদরি প্রকল্পে আগামী দু ’ বছরেরও বেশি সময় জুড়ে এই সরবরাহের মেয়াদ বজায় থাকবে বলেও শ্রী সিংহ তাঁর জবাবে উল্লেখ করেন|

    
    
    (Release ID: 1520216) Visitor Counter : 1