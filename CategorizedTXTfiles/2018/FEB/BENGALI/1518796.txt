      অর্থমন্ত্রক

      অভ্যন্তরীণ ক্ষেত্রে মূল্য সংযুক্তি এবং ‘মেক ইন ইন্ডিয়া’ কর্মসূচিকে উৎসাহিত করতে মোবাইল ফোন এবং টেলিভিশন যন্ত্রাংশের ওপর আমদানি শুল্ক বাড়ানো হয়েছে
      Posted On: 01 FEB 2018 6:43PM by PIB Kolkata


    অভিন্ন পণ্য ও পরিষেবা কর (জিএসটি) ব্যবস্থা চালু হওয়ার পর , প্রথম সাধারণ বাজেট , ২০১৮-১৯ আজ সংসদে পেশ করে কেন্দ্রীয় অর্থমন্ত্রী শ্রী অরুণ জেটলি বিগত দু ’ দশক ধরে প্রচলিত প্রথা থেকে সরে এসে আমদানি শুল্ক বাড়ানোর সিদ্ধান্ত নিয়েছেন । আজ পেশ হওয়া ২০১৮-১৯-এর সাধারণ বাজেটে শ্রী জেটলি বলেন , খাদ্য প্রক্রিয়াকরণ , ইলেক্ট্রনিক্স , গাড়ির যন্ত্রাংশ , জুতো এবং আসবাবপত্রের মতো নির্দিষ্ট কিছু ক্ষেত্রে অভ্যন্তরীণ ক্ষেত্রে মূল্য সংযুক্তির বিরাট সম্ভাবনা রয়েছে । এরই প্রেক্ষিতে অর্থমন্ত্রী কাজু বাদাম প্রক্রিয়াকরণ শিল্পকে সহায়তা করতে কাঁচা কাজুর ওপর আমদানি শুল্ক ৫ শতাংশ থেকে কমিয়ে ২.৫ শতাংশ করার প্রস্তাব করেছেন ।


    অভ্যন্তরীণ ক্ষেত্রে মূল্য সংযুক্তি এবং ‘ মেক ইন ইন্ডিয়া ’ কে উৎসাহিত করতে অর্থমন্ত্রী মোবাইল ফোনের ওপর আমদানি শুল্ক ১৫ শতাংশ থেকে বাড়িয়ে ২০ শতাংশ এবং টেলিভিশন যন্ত্রাংশের নির্দিষ্ট কিছু ক্ষেত্রে আমদানি শুল্ক বাড়িয়ে ১৫ শতাংশ করার প্রস্তাব করেছে । এর ফলে , দেশে আরও বেশি কর্মসংস্থান হবে বলে শ্রী জেটলি আশা প্রকাশ করেছেন কারণ , এই সিদ্ধান্ত রূপায়ণের ফলে অভ্যন্তরীণ ক্ষেত্রে উৎপাদিত পণ্যদ্রব্য বিদেশ থেকে আমদানিকৃত পণ্যদ্রব্যের তুলনায় সস্তা হবে এবং এর চাহিদা বাড়বে যা আরও বেশি কর্মসংস্থানের পক্ষে সহায়ক ভূমিকা নেবে ।

    
    
    (Release ID: 1518796) Visitor Counter : 4