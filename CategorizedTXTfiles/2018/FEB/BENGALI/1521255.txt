      কেন্দ্রীয়মন্ত্রিসভা

      হরিয়ানার গুরুগ্রামে ভারতীয় প্রতিরক্ষা বিশ্ববিদ্যালয়ের জমিতে একটি বাস বে নির্মাণের সিদ্ধান্ত কেন্দ্রীয় মন্ত্রিসভার
      Posted On: 21 FEB 2018 1:50PM by PIB Kolkata


    হরিয়ানার গুরুগ্রামে ভারতীয় প্রতিরক্ষা বিশ্ববিদ্যালয়ের জমিতে যাত্রা বিরতি এবং যাত্রী ওঠানো-নামানোর উদ্দেশ্যে একটি বাস বে স্থাপনের প্রস্তাবে আজ সম্মতি দিল কেন্দ্রীয় মন্ত্রিসভা। যে জমিটিতে এই বাস বে স্থাপনের সিদ্ধান্ত নেওয়া হয়েছে, এর আগে সেটি অধিগ্রহণের সময় হরিয়ানা সরকারকে ১,৮২,৭১৯ কোটি টাকাদেওয়া হয়েছিল কেন্দ্রীয় প্রতিরক্ষা মন্ত্রকের পক্ষ থেকে। কিন্তু বর্তমানে ঐ জমিটি ভারতের জাতীয় মহাসড়ক কর্তৃপক্ষের আওতায় বলে চিহ্নিত হওয়ায় কেন্দ্রীয় সরকারের পক্ষ থেকে সেখানে এই বাস বে গড়ে তোলার পরিকল্পনা করা হয়।এই প্রস্তাবটি আজ কেন্দ্রীয় মন্ত্রিসভার অনুমোদন লাভ করায় প্রতিরক্ষা মন্ত্রককে ঐ ১,৮২,৭১৯ কোটি টাকাফেরৎ দেবে হরিয়ানা সরকার।


    ভারতীয় প্রতিরক্ষা বিশ্ববিদ্যালয়টি স্থাপিত হচ্ছে হরিয়ানার গুরুগ্রাম জেলার বিনোলা ও বিলাসপুরে। জয়পুর অভিমুখে দিল্লি-জয়পুর মহাসড়কের জাতীয় নিরাপত্তা প্রহরা বাহিনীর সদর দপ্তরের আনুমানিক ১১ কিলোমিটার দূরে এই বিশ্ববিদ্যালয় স্থাপন করা হচ্ছে। এখানে জাতীয় নিরাপত্তা সম্পর্কিত শিক্ষাক্রম চালু করার সঙ্গে সঙ্গে প্রতিরক্ষা ব্যবস্থাপনা ও প্রতিরক্ষা প্রযুক্তি সম্পর্কে শিক্ষাদানের ব্যবস্থাও থাকবে। এছাড়াও, অভ্যন্তরীণ এবং বহির্ভারতীয় নিরাপত্তা সম্পর্কে গবেষণারও সুযোগ থাকবে এই বিশ্ববিদ্যালয়টিতে।


    কেন্দ্রীয় মন্ত্রিসভার বৈঠকে নেতৃত্ব দেন প্রধানমন্ত্রী শ্রী নরেন্দ্র মোদী স্বয়ং।

    
    
    (Release ID: 1521255) Visitor Counter : 2