      প্রধানমন্ত্রীরদপ্তর

      ১১ ফেব্রুয়ারি, ২০১৮ তারিখে ওমানের মাসকটে সামাজিক অনুষ্ঠানে প্রধানমন্ত্রীর ভাষণের কিছু অংশ
      Posted On: 14 FEB 2018 1:05PM by PIB Kolkata


    ২০১৪-র আগে একটি এলইডি বাল্বের দাম যেখানে ৩৫০ টাকা ছিল, তা এখন কমে ৪০-৫০ টাকা হয়েছে । সেই বাল্বগুলি বাড়িতে ব্যবহারের ফলে প্রতি বছর দেশবাসীর বিদ্যুতের বিলে আনুমানিক ১৫ হাজার কোটি টাকা সাশ্রয় হচ্ছে ।


    আজ প্রত্যেক ভারতীয় নতুন ভারতের স্বপ্ন সাকার করার জন্য কাজ করছে । আমরা এমন একটি ভারত নির্মাণের পথে এগিয়ে চলেছি যেখানে দরিদ্র থেকে দরিদ্রতম ব্যক্তিও এগিয়ে যাওয়ার সমান সুযোগ পাবেন । যেখানে দরিদ্র থেকে দরিদ্রতম ব্যক্তিও স্বপ্ন দেখতে পারবেন । সেই স্বপ্ন বাস্তবায়িত করার জন্য আশা সঞ্চারিত হবে ।


    আজ আমার সামনে ভারতের বাইরে ওমানের মাটিতে একটি খুদে ভারত দেখতে পাচ্ছি । দেশের ভিন্ন ভিন্ন প্রান্ত থেকে আগত বিভিন্ন পেশার সঙ্গে জড়িত ভারতীয়দের একটি সমৃদ্ধ চিত্র আমার চোখের সামনে নির্মিত হতে দেখছি ।


    আমি প্রায় দশ বছর পর ওমানে এসেছি । আগে যখন গুজরাটের মুখ্যমন্ত্রী ছিলাম, মুখ্যমন্ত্রী হিসেবে আফ্রিকা সফরের পথে আমি সালালাহ্‌হয়ে গিয়েছি । দীর্ঘদিন ধরে আমার মনে ওমানে এসে আপনাদের সঙ্গে দেখা করার ইচ্ছে ছিল, আজ সেই সুযোগ এসেছে ।


    ভারত এবং ওমানের মধ্যে সম্পর্ক শত সহস্র বছরের পুরনো । বিগত তিন বছরে আমরা কিভাবে একটি নীতি প্রণয়ন করে উপসাগরীয় দেশগুলির সঙ্গে ভারতের পুরনো এবং বন্ধুত্বপূর্ণ সম্পর্কগুলিকে বর্তমান সময়ের অনুকূল নতুন জামা পরাচ্ছি । একটি নতুন উচ্চতায় নিয়ে যাচ্ছি । আপনারা হয়তো এটাও লক্ষ্য করেছেন যে ভারতের ক্রমবর্ধমান উন্নতির ফলে ভারতের প্রতি উপসাগরীয় দেশগুলির আগ্রহও প্রতিনিয়ত বৃদ্ধি পাচ্ছে ।


    ওমানের সঙ্গে ভারতের ঐতিহাসিক সম্পর্কও আজ একটি নতুন মোড়ের মুখে । আমাদের পারস্পরিক সম্পর্কে একটি নতুন গতি, নতুন প্রাণশক্তি সঞ্চারিত হয়েছে । আমাদের সৌভাগ্য যে ওমানের রাজ পরিবারের সঙ্গে ভারতের পুরনো আত্মিক সম্পর্ক রয়েছে ।


    আজ মাননীয় সুলতানের নামে বিপুল সংখ্যায় আপনাদের উপস্থিতিতে আমার হাজির হওয়া একটি বিশেষ গুরুত্বপূর্ণ ঘটনা । এই আত্মীয়ভাবাপন্ন অভিব্যক্তির জন্য আমি তাঁর প্রতি অনেক অনেক কৃতজ্ঞ ।


    ‘ ন্যূনতম সরকারি হস্তক্ষেপ, অধিকতম পরিষেবা ’ – এই মন্ত্র নিয়ে আমরা দেশের সাধারণ মানুষের জীবনকে সহজতর করে তোলার জন্য নানা কাজ করছি ।


    প্রক্রিয়াসমূহকে সরল করে তোলা, অনাবশ্যক আইনগুলিকে বাতিল করা, সরকারি দপ্তরগুলিতে ৪০-৫০ পৃষ্ঠার ফর্মগুলিকে সংক্ষেপিত করে ৪-৫ পৃষ্ঠার করে তোলা, আর, সেগুলিও অনলাইনে ভরার ব্যবস্থা করা, মানুষের অভিযোগগুলিকে আন্তরিকভাবে শোনা, আর, সেগুলি সমাধানের জন্য কাজ করা আমাদের সরকারের সংস্কৃতি করে তুলতে আমরা প্রচেষ্টা চালাচ্ছি ।


    পরিবর্তিত ভারতে আজ দরিদ্র থেকে দরিদ্রতম ব্যক্তিকেও ব্যাঙ্ক থেকে তাড়িয়ে দেওয়া হয় না । বদলে যাওয়া ভারতে প্রশাসন বাড়ি বাড়ি গিয়ে, গরিব বিধবার বাড়িতে গিয়ে গ্যাস সংযোগ দিয়া আসছে । যাঁদের বাড়িতে আজও অন্ধকার, তাঁদের খুঁজে নিয়ে বিনামূল্যে বিদ্যুৎ সংযোগ দেওয়ার অভিযান সরকার চালু করেছে ।


    আজ ভারতের কেন্দ্রীয় সরকার গরিব মানুষের জন্য এমন সব বিমা প্রকল্প এনেছে যাতে প্রতিদিন ৯০ পয়সা, আর একটি প্রকল্পে মাসে ১ টাকা কিস্তি জমা দিলে তাঁদের জীবন এবং সুরক্ষা বিমা প্রদান করা হচ্ছে । ইতিমধ্যেই এই বিমা প্রকল্পগুলির মাধ্যমে যাঁরা এই অল্প সময়ের মধ্যে ক্ষতিগ্রস্ত হয়েছেন এরকম ২ হাজার কোটি বিমার টাকা সেই সমস্ত গরিব পরিবারের ব্যাঙ্ক অ্যাকাউন্টে জমা হয়েছে ।


    এবারের বাজেটের দিকে যদি ভালো করে তাকান তাহলে দেখবেন আমরা এমন সব প্রকল্প শুরু করেছি যা গোটা পৃথিবীকে আকৃষ্ট করছে । যেমন, ‘ আয়ুষ্মান ভারত যোজনা ’ । এই প্রকল্পের মাধ্যমে দেশের ১০ কোটি দরিদ্র পরিবার, অর্থাৎ প্রায় ৪০-৫০ কোটি নাগরিকের স্বাস্থ্য বিমা ঘোষিত হল । এটি এমন প্রকল্প যে পরিবারের যে কোন সদস্যের বছরে ৫ লক্ষ টাকা খরচের চিকিৎসা বিনামূল্যে প্রদান করা হবে ।


    একবিংশ শতাব্দীর প্রয়োজনের কথা মাথায় রেখে আমরা পরবর্তী প্রজন্মের উপযোগী পরিকাঠামো নির্মাণকে অগ্রাধিকার দিয়েছি । বিশেষ করে, পরিবহণ ক্ষেত্রে আমরা পরস্পর পরিপূরক হাইওয়ে, রেলওয়ে, এয়ারওয়ে, ওয়াটারওয়ে-র সংহত উন্নয়ন শুরু করেছি ।


    ‘ ভারতমালা ’ প্রকল্পের মাধ্যমে ৫৩ হাজার কিলোমিটার জাতীয় মহাসড়ক নির্মাণের কাজ শুরু করেছে । দেশের বিভিন্ন ক্ষেত্রে রেল নির্মাণের কাজ চলছে । ১১টি বড় শহরে মেট্রো রেল বিস্তারের কাজ শুরু হয়েছে । এভাবে দেশের সমুদ্র তটবর্তী অর্থনীতি আর তার সঙ্গে যুক্ত পরিকাঠামো উন্নয়নের মাধ্যমে আমরা এই ‘ সাগরমালা ’ যোজনাকে এগিয়ে নিয়ে চলেছি ।


    মৎস্যজীবী ভাই-বোনদের জন্য ‘ নীল বিপ্লব ’ প্রকল্প শুরু করেছি । তাঁদের আধুনিক ট্রলার কেনার জন্য কেন্দ্রীয় সরকারের পক্ষ থেকে আর্থিক সাহায্য করা হচ্ছে । কেন্দ্রীয় সরকার দেশে ১১০টিরও বেশি জলপথ গড়ে তুলছে ।


    এখন ভারতে কোন সিদ্ধান্তকে আর থামিয়ে রাখা যাবে না । লক্ষ্য স্থির করে আমরা প্রতিটি প্রকল্পকে নির্ধারিত সময়ের আগে সম্পূর্ণ করছি । এটা ভারতের পরিবর্তিত কর্মসংস্কৃতির উদাহরণ । এটাই নতুন ভারতের পথে এগিয়ে যাওয়ার প্রমাণ ।


    ভালোভাবে কাজ করার ইচ্ছা এবং সুস্পষ্ট নীতির মাধ্যমে সিদ্ধান্ত নেওয়া হলে দেশের অর্থ সাশ্রয় হয় । যখন দক্ষভাবে এই কাজ করা হয়, তখন বর্তমান ব্যবস্থাকে ভালোভাবে ব্যবহার করেই দেশের অর্থ সাশ্রয় হয় ।


    আমি আপনাদের রাষ্ট্র নির্মাণের গুরুত্বপূর্ণ অংশীদার হিসেবে আহ্বান রাখছি দেশের উন্নয়নের জন্য, নতুন ভারত গড়ে তোলার ক্ষেত্রে আপনাদের সঙ্কল্পের প্রভাব ভারতেও দেখা যাবে ।

    
    
    (Release ID: 1520532) Visitor Counter : 1