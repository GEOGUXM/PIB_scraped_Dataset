      প্রধানমন্ত্রীরদপ্তর

      নভি আন্তর্জাতিক বিমানবন্দরের সূচনা পর্বের অনুষ্ঠানে যোগ দিলেনপ্রধানমন্ত্রী জাতির উদ্দেশে উৎসর্গ করলেন জওহরলাল নেহরু বন্দর কর্তৃপক্ষের চতুর্থ কন্টেনার টার্মিনালটিকে
      Posted On: 19 FEB 2018 4:55PM by PIB Kolkata


    নভি মুম্বাই আন্তর্জাতিক বিমানবন্দরের প্রারম্ভিক পর্বের অনুষ্ঠানে আজ যোগ দিলেন প্রধানমন্ত্রী শ্রী নরেন্দ্র মোদী। নভি মুম্বাইতে আয়োজিত এক অনুষ্ঠানে জওহরলাল নেহরু বন্দর কর্তৃপক্ষের চতুর্থ কন্টেনার টার্মিনালটি তিনি উৎসর্গ করলেন জাতির উদ্দেশে। এই উপলক্ষে আয়োজিত এক অনুষ্ঠানে প্রধানমন্ত্রী বলেন, শিবাজি মহারাজ জয়ন্তীর ঠিক একদিন আগেই তিনি এসে উপস্থিত হয়েছেন মহারাষ্ট্রে।


    শ্রী মোদী তাঁর ভাষণে বলেন, বিশ্বায়ন হল বর্তমান কালের এমনই এক বাস্তবতা যার সঙ্গে তাল মিলিয়ে চলতে গেলে আমাদের প্রয়োজন উচ্চ প্রযুক্তি ও গুণমানের পরিকাঠামো। ‘সাগরমালা’ প্রকল্পটি হয়ে উঠতে চলেছে বন্দরগুলির উন্নয়ন সম্পর্কিত একটি প্রকল্পমাত্র নয়, বরং, বন্দরচালিত এক বিশেষ উন্নয়ন প্রক্রিয়া। জলপথগুলির উন্নয়নে কেন্দ্রীয় সরকার যে বিশেষভাবে সচেষ্ট রয়েছে, একথারও তিনি উল্লেখ করেন তাঁর এদিনের ভাষণে।


    প্রধানমন্ত্রী বলেন, নভি মুম্বাই বিমানবন্দর প্রকল্পটি বহুদিন ধরেই মুলতবিঅবস্থায় ছিল। প্রকল্প রূপায়ণের ক্ষেত্রে এ ধরনের বিলম্ব নানা ধরনের সমস্যার সৃষ্টি করে। তাই, ‘প্রগতি’র মঞ্চকে ব্যবহার করে এমন এক অভিনব উদ্যোগ নেওয়া হয়েছে যাতে প্রকল্প রূপায়ণের কাজ সম্পূর্ণ করার বিষয়টিকে বিশেষ অগ্রাধিকার দেওয়া হচ্ছে।


    প্রধানমন্ত্রীর মতে, দেশের বিমান পরিবহণ ক্ষেত্রটির প্রসার ঘটছে দূরন্ত গতিতে। সেইসঙ্গে, বিমান যাত্রীর সংখ্যাও বৃদ্ধি পাচ্ছেক্রমান্বয়ে। এই কারণে বিমান পরিবহণ ক্ষেত্রে উন্নতমানের পরিকাঠামো গড়ে তোলা একান্ত জরুরি। এই ক্ষেত্রটির সার্বিক রূপান্তরের লক্ষ্যে কেন্দ্রীয় সরকার একটি বিমান পরিবহণ নীতি অনুসরণ করে চলেছে।


    শ্রী মোদী বলেন, বিমান পরিবহণ ক্ষেত্রটিকে মজবুত করে তোলা সম্ভব হলে, আরও বেশি মাত্রায় অর্থনৈতিক সুযোগ-সুবিধার প্রসার ঘটবে। যোগাযোগ ব্যবস্থা যদি উন্নততর হয়ে ওঠে, তাহলে ভারতে পর্যটক আগমনের সংখ্যাও বৃদ্ধি পাবে আশানুরূপভাবে।

    
    
    (Release ID: 1520947) Visitor Counter : 1