      প্রধানমন্ত্রীরদপ্তর

      ‘অ্যাডভান্টেজ আসাম – বিশ্ব বিনিয়োগ শীর্ষ সম্মেলন ২০১৮’-তে আগামীকাল ভাষণ দেবেন প্রধানমন্ত্রী
      Posted On: 05 FEB 2018 2:58PM by PIB Kolkata


    আগামীকাল গুয়াহাটিতে ‘অ্যাডভান্টেজ আসাম – বিশ্ব বিনিয়োগ শীর্ষ সম্মেলন ২০১৮’র সূচনাপর্বে ভাষণ দেবেন প্রধানমন্ত্রী শ্রী নরেন্দ্র মোদী।


    অসম সরকারের উদ্যোগে এটিই হ’ল বিনিয়োগ এবং বিনিয়োগ সংক্রান্ত সুযোগ-সুবিধা প্রসারের ক্ষেত্রে এক বৃহত্তম শীর্ষ সম্মেলন। এর লক্ষ্য হ’ল – বিনিয়োগকারীদের কাছে অসমের ভৌগোলিক তথা প্রকৌশলগত সুযোগ-সুবিধার দিকগুলি তুলে ধরা। দক্ষিণ ও দক্ষিণ-পূর্ব এশিয়ার বিকাশশীল অর্থনীতির দেশগুলিতে রপ্তানি-কেন্দ্রিক এবং পরিষেবা-ভিত্তিক উৎপাদন প্রচেষ্টা এবং এ সম্পর্কিত নানা ধরণের সুযোগ-সুবিধাগুলি ব্যাখ্যা করা হবে বিশ্ব বিনিয়োগকর্তাদের কাছে।


    এই শীর্ষ সম্মেলনে বিনিয়োগ আকর্ষণের ক্ষেত্র হিসাবে বিদ্যুৎ, কৃষি ও খাদ্য প্রক্রিয়াকরণ, তথ্য প্রযুক্তি ও তথ্য প্রযুক্তি সম্পর্কিত পরিষেবা, নদী পরিবহণ ও বন্দর উপনগরী, প্লাস্টিক ও পেট্রো রসায়ন, ওষুধ ও চিকিৎসার সাজ-সরঞ্জাম, হস্তচালিত তাঁত, বস্ত্র ও হস্তশিল্প, পর্যটন, আতিথেয়তা ও সুস্বাস্থ্য, অসমারিক বিমান পরিবহণ এবং পেট্রোলিয়াম ও প্রাকৃতিক গ্যাসের ক্ষেত্রে বিনিয়োগের যে সমস্ত সুযোগ-সুবিধা রয়েছে, সে সম্পর্কে সম্মেলনে অবহিত করা হবে অংশগ্রহণকারী বিনিয়োগকর্তাদের।

    
    
    (Release ID: 1519126) Visitor Counter : 2