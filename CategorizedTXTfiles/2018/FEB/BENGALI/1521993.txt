      যুবওক্রীড়াবিষয়কমন্ত্রক

      আসন্ন কমনওয়েলথ গেমস-এ দেশের দূত হিসেবে সততা বজায় রাখতে খেলোয়াড়দের আবেদন জানালের ক্রীড়ামন্ত্রী
      Posted On: 28 FEB 2018 11:43AM by PIB Kolkata


    ভারতীয় অলিম্পিক অ্যাসোসিয়েশন (আইওএ) এবং জাতীয় ক্রীড়া সংগঠনগুলির (এনএসএফ) কাজকর্ম ও পরিচালন ব্যবস্হায় স্বচ্ছতা বজায় রাখা খুবই গুরুত্বপূর্ণ বলে অভিমত প্রকাশ করলেন কেন্দ্রীয় ক্রীড়া মন্ত্রী কর্ণেল রাজ্যবর্ধন রাঠোর। নতুনদিল্লীতে সোমবার ভারতীয় অলিম্পিক অ্যাসোসিয়েশন আয়োজিত এক অনুষ্ঠানে ভাষণ দিতে গিয়ে তিনি বলেন, জাতীয় ক্রীড়াবিধির আওতায় অলিম্পিক অ্যাসোসিয়েশন ও ক্রীড়া সংগঠনগুলির কাজকর্ম ও পরিচালন ব্যবস্হাকে কি ভাবে আরও স্বচ্ছ করে তোলা যায়, সেই লক্ষ্যে তাঁর মন্ত্রক কাজ করছে। অস্ট্রেলিয়ার গোল্ড কোস্টে আগামী এপ্রিলে আয়োজিত হতে চলা কমনওয়েলথ গেসম-এর জন্য ভারতীয় দলের পোশাক ও ক্রীড়া সাজ-সরঞ্জামের প্রকাশ উপলক্ষ্যে এই অনুষ্ঠানের আয়োজন করা হয়।


    তিনি আরও বলেন, দেশে ক্রীড়াক্ষেত্রে সবথেকে বড় পৃষ্ঠপোষক হল ভারত সরকার এবং এ বিষয়ে তাঁর মন্ত্রকের ভূমিকা আগের মতোই বজায় থাকবে। কর্নেল রাঠোর ভারতীয় অলিম্পিক অ্যাসোসিয়েশন ও জাতীয় ক্রীড়া সংগঠনগুলিকে নিজেদের আয়ের উৎস খুঁজে বের করার আহ্বান জানান। কর্পোরেট সংস্হাগুলি ক্রীড়া ক্ষেত্রে যে উৎসাহ দেখাচ্ছে, তার সুবিধা গ্রহন করতে হবে বলে ক্রীড়ামন্ত্রী মন্তব্য করেন।


    জাতীয় ক্রীড়া উন্নয়ন তহবিল (এনএসডিএফ) প্রসঙ্গে কর্নেল রাঠোর জানান, এই তহবিলে সমপরিমান অর্থ জোগাতে সরকার দায়বদ্ধ। তিনি বলেন, এটি একটি যুক্তরাষ্ট্রীয় তহবিল। তাই, এই তহবিল যে কেউ অর্থ রাখতে পারবেন এবং নিয়ম অনুযায়ী সেই অর্থ দ্বিগুন হবে। শুধু তাই নয়, কোনও ব্যক্তি বা সংস্হা যদি এই তহবিলে অর্থ রাখেন, তাহলে সেই অর্থ কোথায় ব্যয় করা হবে সে বিষয়ে তার বলার অধিকার থাকবে।


    আসন্ন কমনওয়েলথ গেমস-এ অংশগ্রহনকারী ভারতীয় খেলোয়াড়দের সার্বিক সাফল্য কামনা করে ক্রীড়ামন্ত্রী তাদের দেশের দূত হিসেবে সততা বজায় রাখার আহ্বান জানান। কর্নেল রাঠোর বলেন, “ কোনও কিছুর বিনিময়ে আমরা জয় চায় না। একজন খেলোয়াড় বা দলের ম্যানেজার হিসেবে প্রত্যেকেরই আত্ম-শৃঙ্খলা ও সংযম দেখানো প্রয়োজন। আমরা সততা নিয়ে সকলের মন জয় করতে চাই। ”

    
    
    (Release ID: 1521993) Visitor Counter : 5