      অর্থমন্ত্রক

      আবাসিক কল্যাণ সমিতিগুলিকে সদস্যদের দেয় পরিষেবার ক্ষেত্রে জিএসটি ছাড়ের সুপারিশ পর্ষদের আবাসিক কল্যাণ সমিতির পরিষেবার ক্ষেত্রে পণ্য-পরিষেবা কর ছাড়ের সীমা ব্যক্তিপ্রতি ৫ হাজার টাকা থেকে বাড়িয়ে ৭.৫ হাজার টাকা করা হল
      Posted On: 08 FEB 2018 4:51PM by PIB Kolkata


    পণ্য ও পরিষেবা কর (জিএসটি) পর্ষদের গত ১৮ জানুয়ারিতে অনুষ্ঠিত ২৫ তম বৈঠকে বেশকিছু ক্ষেত্রে কর ছাড়ের ব্যবস্হা গ্রহণের সুপারিশ করা হয়েছে। তার মধ্যে একটি গুরুত্বপূর্ণ সুপারিশ হল আবাসিক কল্যাণ সমিতিগুলির সদস্যদের জন্য জিএসটি ছাড়ের উর্দ্ধসীমা বাড়ানো।


    জিএসটি পর্ষদের সুপারিশ অনুযায়ী অলাভজনক সংস্হা হিসেবে নথিভুক্ত আবাসিক কল্যাণ সমিতিগুলির সদস্য প্রতি জিএসটি ছাড়ের অর্থ মূল্য মাসিক ৫ হাজার থেকে বাড়িয়ে সাড়ে সাত হাজার টাকা করা হয়েছে। বিভিন্ন জায়গা থেকে এই কর ছাড় যোগ্য মাসিক অঙ্গের মূল্য বাড়ানোর আর্জি পর্ষদের কাছে জমা পড়েছিল।


    এই সুপারিশের ফলে সদস্যদের আবাসিক কল্যাণ তহবিলে মাসিক প্রদেয় অর্থ সাড়ে সাত হাজার টাকার বেশি হলে এবং পরিষেবা প্রদানের জন্য নেওয়া বার্ষিক আয়ের হিসেব ২০ লক্ষ টাকা ছাপিয়ে গেলে কেবলমাত্র তখনই সদস্যদের থেকে জিএসটি আদায় করা হবে।


    জিএসটি-র আওতায় আবাসিক কল্যাণ সমিতিগুলিকে বিভিন্ন মূলধনী সামগ্রী (যেমন- জেনারেটর, জলের পাম্প, বাগানের আসবাবপত্র ইত্যাদি), অন্য(যেমন- জলের কল, পাইপ, হার্ডওয়্যার ইত্যাদি)-র ক্রয় এবং এগুলির মেরামতি ও রক্ষনাবেক্ষণ সংক্রান্ত পরিষেবা প্রদানের ক্ষেত্রে ইনপুট ট্যাক্স ক্রেডিটের সুযোগ দেওয়া হয়েছে। জিএসটি পূর্ববর্তী যুগে ইনপুট ট্যাক্স ক্রেডিটের এই সুবিধাটি পাওয়া যেত না।


    এই সংক্রান্ত বিজ্ঞপ্তিও জারি হয়েছে এবং এই ব্যবস্হা গত ২৫ জানুয়ারি ২০১৮ থেকে চালু করা হয়েছে। সেই অনুযায়ী ২৫.০১.২০১৮ তারিখ থেকে আবাসন কল্যাণ সমিতিগুলির সদস্যদের উপরোক্ত জিএসটি ছাড়ের সুবিধে দেওয়া হচ্ছে।

    
    
    (Release ID: 1519859) Visitor Counter : 1