      অর্থমন্ত্রক

      সুকন্যা সমৃদ্ধি প্রকল্পে দেশে ১ কোটি ২৬ লক্ষের বেশি অ্যাকাউন্ট খোলা হয়েছে ৫ কোটি ২২ লক্ষ পরিবার প্রধানমন্ত্রী জীবন জ্যোতি বীমা যোজনায় উপকৃত
      Posted On: 01 FEB 2018 6:04PM by PIB Kolkata


    কেন্দ্রীয় অর্থ ও কর্পোরেট বিষয়ক মন্ত্রী শ্রী অরুণ জেটলী আজ সংসদে ২০১৮-১৯-এর সাধারণ বাজেট পেশ করে জানিয়েছেন, প্রধানমন্ত্রী জীবন জ্যোতি বীমা যোজনায় ৫ কোটি ২২ লক্ষ পরিবার উপকৃত হয়েছে। এই প্রকল্পে বছরে মাত্র ৩৩০ টাকা প্রিমিয়াম দিয়ে ২ লক্ষ টাকার জীবনবীমার সুবিধা পাওয়া যায়। একইভাবে প্রধানমন্ত্রী সুরক্ষা বিমা যোজনায় ১৩ কোট ২৫ লক্ষ মানুষ বছরে মাত্র ১২ টাকা প্রিমিয়াম দিয়ে ২ লক্ষ টাকার ব্যক্তিগত দূর্ঘটনা বীমার সুরক্ষা পান। শ্রী জেটলী আরও বলেন যে, সরকার তপশিলী জাতি-উপজাতি সহ সব দরিদ্র পরিবারকে এই সব বীমার আওতায় আনার জন্য কাজ করবে। সরকার প্রধানমন্ত্রী জন-ধন যোজনার আওতা বাড়ানোর জন্য ৬০ কোটি মুল অ্যাকাউন্টের সবগুলিকেই এর আওতায় আনবে এবং অণু-বীমা ও অসংগঠিত ক্ষেত্রের পেনশন প্রকল্পের মতো পরিষেবা এইসব অ্যাকাউন্টে যুক্ত করার ব্যবস্হা করা হবে।


    বেটি বাঁচাও বেটি পড়াও প্রকল্পের আওতায় ২০১৫-র জানুয়ারিতে চালু হওয়া সুকন্যা সমৃদ্ধি অ্যাকাউন্ট প্রকল্প খুবই সফল। ২০১৭-র নভেম্বর পর্যন্ত কন্যা সন্তানের নামে সারা দেশে ১ কোটি ২৬ লক্ষ অ্যাকাউন্ট খোলা হয়েছে আর সেগুলির মাধ্যমে মোট ১৯ হাজার ১৮৩ কোটি টাকা জমা পড়েছে।

    
    
    (Release ID: 1518757) Visitor Counter : 4