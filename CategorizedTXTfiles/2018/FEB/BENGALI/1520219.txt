      রেলমন্ত্রক

      বৈধ টিকিট ছাড়া ট্রেনসফর বন্ধ করতে বিশেষ তৎপরতা অভিযান ভারতীয় রেলের
      Posted On: 10 FEB 2018 2:47PM by PIB Kolkata


    অবাঞ্ছিত এবং বৈধ নয় এমন যাত্রীদের ট্রেনে সফর বন্ধ করতে এক জোরদার অভিযান চালিয়েছে ভারতীয় রেল। সবকটি আঞ্চলিক রেলপথেই এই অভিযান চালানো হচ্ছে। ২০১৭-১৮ অর্থ বছরের ডিসেম্বর মাস পর্যন্ত ১৮ লক্ষ ১৮ হাজারের মতো অভিযান চালিয়ে বিনা টিকিট অথবা উপযুক্ত টিকিট ছাড়াই সফররত ১৮৩ লক্ষ ৩৬ হাজার ব্যক্তিকে আটক করে তাদের কাছ থেকে প্রায় ৮৬৭ কোটি ৩৬ লক্ষ টাকা আদায় করা হয়।


    আজ রাজ্যসভায় প্রশ্নোত্তরকালে এই তথ্য পেশ করে কেন্দ্রীয় রেল প্রতিমন্ত্রী শ্রী রাজেন গোহাইন জানান যে, নিয়মিত অভিযান চালানো ছাড়াও সময়ে সময়ে বিশেষ তৎপরতার সঙ্গে আকস্মিক অভিযানেরও ব্যবস্হা করা হয়। রেলের বাণিজ্যিক এবং নিরাপত্তা সম্পর্কিত দপ্তর এই বিষয়টির ওপর বিশেষভাবে নজর রাখে। মাঝে মাঝে মাইক-এ ঘোষনার মাধ্যমেও সতর্ক করে দেওয়া হয় ট্রেনের অবৈধ যাত্রীদের।

    
    
    (Release ID: 1520219) Visitor Counter : 1