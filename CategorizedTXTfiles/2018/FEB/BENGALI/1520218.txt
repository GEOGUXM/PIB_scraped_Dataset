      রেলমন্ত্রক

      রেলে ‘কোচমিত্র’ সুবিধা প্রসঙ্গে
      Posted On: 10 FEB 2018 2:46PM by PIB Kolkata


    ‘ ক্লিন মাই কোচ ’ প্রকল্পে ট্রেনযাত্রীরা নিজের মোবাইল ফোন থেকে নির্দিষ্ট একটি নম্বরে এসএমএস পাঠিয়ে সংশ্লিষ্ট কামরার পরিস্কার-পরিচ্ছ্ন্নতার বিষয়ে অনুরোধ জানাতে পারেন। বিকল্প উপায়ে যাত্রীরা একই ধরনের অনুরোধ করার জন্য অ্যান্ড্রয়েড অ্যাপ বা ওয়েবপেজের সুবিধা নিতে পারেন। রাজ্যসভায় আজ প্রশ্নোত্তর পর্বে এক প্রশ্নের লিখিত জবাবে এ কথা জানান রেল প্রতিমন্ত্রী শ্রী রাজেন গোঁহাই।


    তিনি আরও জানান, ‘ ক্লিন মাই কোচ ’ পরিষেবার মানোন্নয়ন ঘটিয়ে ‘ কোচ মিত্র ’ সুবিধা চালু করা হচ্ছে। নতুন এই ব্যবস্হায় কামরা সংক্রান্ত যে কোনও বিষয়ে অনুরোধ করা যাবে। যাত্রীরা এই ব্যবস্হার মাধ্যমে কামরার পরিস্কার-পরিচ্ছন্নতা, সংক্রমন ও দুর্গন্ধ দূরীকরণ, আলো, এয়ার কন্ডিশন সুবিধা, কোচে জলের বন্দোবস্ত প্রভৃতি সম্পর্কে অনুরোধ করতে পারবেন। ইতিমধ্যেই ‘ কোচ মিত্র ’ সুবিধা ৮০০ জোড়া ট্রেনে চালু হয়েছে। যাত্রীদের এই সুবিধা সম্পর্কে জানাতে কামরার মধ্যেই মূল প্রবেশদ্বার ও অন্যান্য জায়গায় পোস্টার বা স্টিকার দেওয়া হয় বলেও রেল প্রতিমন্ত্রী জানান।

    
    
    (Release ID: 1520218) Visitor Counter : 3