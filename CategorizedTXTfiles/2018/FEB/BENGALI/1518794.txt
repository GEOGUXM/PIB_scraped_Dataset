      অর্থমন্ত্রক

      বন্ড বাজার থেকে কর্পোরেটগুলির এক-চতুর্থাংশ অর্থ সংগ্রহের বাধ্যতামূলক ব্যবস্থার বিষয়ে সেবি বিবেচনা করবে
      Posted On: 01 FEB 2018 6:41PM by PIB Kolkata


    কেন্দ্রীয় অর্থমন্ত্রী শ্রী অরুণ জেটলি আজ সংসদে সাধারণ বাজেট , ২০১৮-১৯ পেশ করে বলেছেন , যে দেশের প্রধান পরিকাঠামো প্রকল্পগুলির অর্থ সংগ্রহের সহায়তার জন্য তাঁর মন্ত্রক ইন্ডিয়া ইনফ্রাস্ট্রাকচার ফাইন্যান্স কর্পোরেশন লিমিটেড-কে অনুরোধ জানাবে । বিশেষ করে , শিক্ষা এবং স্বাস্থ্য পরিকাঠামোর ক্ষেত্রে বিনিয়োগের জন্য এই অনুরোধ জানানো হবে ।


    অর্থমন্ত্রী বলেছেন যে , সরকার এবং বাজার নিয়ন্ত্রণকারী সংস্থাগুলি ‘ ইনফ্রাস্ট্রাকচার ইনভেস্টমেন্ট ট্রাস্ট ’ এবং ‘ রিয়েল ইনভেস্টমেন্ট ট্রাস্ট ’ - এর মতো আর্থিক সংস্থা গড়ে তোলার লক্ষ্যে প্রয়োজনীয় পদক্ষেপ নিয়েছে । সরকার আগামী বছর থেকে ‘ ইনফ্রাস্ট্রাকচার ইনভেস্টমেন্ট ট্রাস্ট ’ - কে নির্দিষ্ট কিছু কেন্দ্রীয় রাষ্ট্রায়ত্ত সংস্থার সম্পদের আর্থিকীকরণের কাজে লাগানোর জন্য পদক্ষেপ গ্রহণ করেছে । ভারতের রিজার্ভ ব্যাঙ্ক , কর্পোরেট সংস্থাগুলিকে বন্ড বাজার থেকে অর্থ সংগ্রহের জন্য নীতি-নির্দেশিকা জানিয়ে দিয়েছে । সেবি-র পক্ষ থেকে বৃহৎ কর্পোরেট সংস্থাগুলিকে প্রয়োজনীয় অর্থের সংস্থানের জন্য বন্ড বাজার থেকে বাধ্যতামূলকভাবে এক-চতুর্থাংশ অর্থ সংগ্রহের নির্দেশ দেওয়ার বিষয়টি বিবেচনা করছে ।


    অর্থমন্ত্রী জানান , ভারতে অধিকাংশ নিয়ন্ত্রণকারী সংস্থা ‘ এএ ’ রেটিং সমৃদ্ধ বন্ডে বিনিয়োগের অনুমতি দিয়ে থাকে । এই প্রথা থেকে সরে এসে , ‘ এ ’ রেটিং সমৃদ্ধ বন্ডে বিনিয়োগের অনুমতি দেওয়ার সময় এসেছে । সরকার এবং নিয়ন্ত্রণকারী সংস্থাগুলি এজন্য প্রয়োজনীয় ব্যবস্থা গ্রহণ করবে । তিনি জানান , রাজ্যগুলির সঙ্গে আলোচনার ভিত্তিতে আর্থিক সিকিউরিটির লেনদেনের ক্ষেত্রে স্ট্যাম্প ডিউটি ব্যবস্থার সংস্কারের জন্য উদ্যোগ নেবে । এজন্য ইন্ডিয়ান স্ট্যাম্প অ্যাক্ট-এর প্রয়োজনীয় সংশোধন করা হবে । সরকারের পক্ষ থেকে ভারতে সব ধরনের আর্থিক পরিষেবাকে নিয়ন্ত্রণ করার জন্য একটি অখণ্ড কর্তৃপক্ষ গড়ে তোলারও উদ্যোগ নেওয়া হবে বলে তিনি জানান ।

    
    
    (Release ID: 1518794) Visitor Counter : 4