      স্বরাষ্ট্র মন্ত্রক

      পাকিস্তান ও বাংলাদেশের সঙ্গে ভারতের আন্তর্জাতিক সীমান্তে কাঁটাতারের বেড়া প্রসঙ্গে লোকসভায় লিখিত তথ্য পেশ কেন্দ্রীয় স্বরাষ্ট্র প্রতিমন্ত্রী শ্রী কিরেন রিজিজুর
      Posted On: 08 FEB 2018 4:30PM by PIB Kolkata


    পাকিস্তান ও বাংলাদেশের সঙ্গে এ’দেশের সম্ভাব্য প্রসারিত সম্পূর্ণ আন্তর্জাতিক সীমান্তকে কাঁটাতারের বেড়া দিয়ে ঘিরে ফেলার ব্যাপারে অনুমোদন প্রদান করা হয়েছে|এর অতিরিক্ত হিসেবে মায়ানমারের সঙ্গে দশ কিলোমিটার সীমান্ত এলাকাও কাঁটাতারের বেড়া দিয়ে ঘিরে ফেলার ব্যাপারে অনুমোদন প্রদান করা হয়েছে|কেন্দ্রীয় স্বরাষ্ট্র প্রতিমন্ত্রী শ্রী কিরেন রিজিজু মঙ্গলবার লোকসভায় এক লিখিত বিবৃতিতে এই কথা জানান| তিনি আরও বলেন, ভারত-বাংলাদেশ ও ভারত-পাকিস্তানের সীমান্ত এলাকায় ৩৮২টি সীমান্ত ফাঁড়িকে বিপদজনক বলে চিহ্নিত করা হয়েছে|সেখানে গবাদি পশুর চোরাচালান ও ফেন্সিডিল পাচার, এফআইসিএন পাচার, অবৈধভাবে মানুষ পারাপার এবং দুষ্কৃতিদের হাতে বিএসএফ জওয়ান আক্রান্ত হওয়ার মত অপরাধমূলক কাজের নিয়মিত অভিযোগ পাওয়া যাচ্ছে বলেও শ্রী রিজিজু জানান| পাকিস্তান ও বাংলাদেশের সঙ্গে সীমান্ত এলাকায় এই ধরনের অপরাধ রুখতে সরকার বহুমুখী নিরাপত্তামূলক ব্যবস্থা গ্রহণ করেছে|এরমধ্যে আরও বিএসএফ জোয়ান মোতায়েন করা ছাড়াও সীমান্তে বেড়া দেওয়া, রাস্তা নির্মান, ফ্লাডলাইট লাগানো,সীমান্ত ফাঁড়ি নির্মান এবং উচ্চ প্রযুক্তির নজরদারি ব্যবস্থাপনা চালু করা ছাড়াও নিরাপত্তা বাহিনীর জন্য উপযুক্ত মাত্রায় অস্ত্র এবং যানবাহনের সংস্থান করার ব্যবস্থাও রয়েছে|তিনি এ-ও উল্লেখ করেন, ভারত-বাংলাদেশের মধ্যে ৩৩২৬ কিলোমিটার দীর্ঘ সীমান্তের ২৭৪৬.৪৪ কিলোমিটার অংশ ইতিমধ্যেই কাঁটাতারের বেড়া দিয়ে ঘিরে ফেলা হয়েছে| অবশিষ্ট অংশের কাজও আগামী ২০১৯-এর মার্চ মাসের মধ্যে শেষ করার লক্ষ্যমাত্রা নেওয়া হয়েছে বলে কেন্দ্রীয় স্বরাষ্ট্র প্রতিমন্ত্রী জানিয়েছেন|

    
    
    (Release ID: 1519818) Visitor Counter : 1