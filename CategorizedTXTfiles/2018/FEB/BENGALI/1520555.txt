      প্রধানমন্ত্রীরদপ্তর

      প্রধানমন্ত্রী উজ্জ্বলা যোজনার সুফলভোগীদের সঙ্গে এক আলাপচারিতায় মিলিত হলেন শ্রী নরেন্দ্র মোদী
      Posted On: 14 FEB 2018 4:34PM by PIB Kolkata


    প্রধানমন্ত্রী উজ্জ্বলা যোজনার ১০০-র বেশি সুফলগ্রহীতার সঙ্গে মঙ্গলবার তাঁর বাসভবনে এক আলাপচারিতায় মিলিত হলেন প্রধানমন্ত্রী শ্রী নরেন্দ্র মোদী।


    এই কর্মসূচির মহিলা সুফলভোগীরা এসেছিলেন দেশের বিভিন্ন প্রান্ত থেকে। এদিন রাষ্ট্রপতি ভবনে রাষ্ট্রপতি শ্রী রামনাথ কোবিন্দ আয়োজিত এলপিজি পঞ্চায়েত উপলক্ষে তাঁদের এই রাজধানী সফর।


    প্রধানমন্ত্রী সঙ্গে আলাপচারিতাকালে, এলপিজি ব্যবহারের মধ্য দিয়ে কিভাবে তাদের দৈনন্দিন জীবনযাত্রায় উন্নতি ঘটেছে সে কথা ব্যাখ্যা করেন সুফলগ্রহীতারা। দৈনন্দিন জীবনের বিভিন্ন বিষয় ও সমস্যা নিয়ে কথা বলার জন্য তাঁদের উৎসাহ যোগান প্রধানমন্ত্রী।


    সুফলভোগীদের কাছ থেকে বিভিন্ন বিষয় সম্পর্কে খোঁজখবর নেওয়ার পর শ্রী মোদী তাঁদের কাছে উল্লেখ করেন সৌভাগ্য যোজনাটির কথা। প্রতিটি গৃহস্হ বাড়িতে বিদ্যুতের সুযোগ পৌঁছে দেওয়ার লক্ষ্যেই এই কর্মসূচির সূচনা করেছে কেন্দ্রীয় সরকার। কন্যাসন্তানদের ক্ষেত্রে যাবতীয় বৈষম্য দূর করার প্রয়োজনীয়তার কথাও এদিন তাঁদের সামনে তুলে ধরেন প্রধানমন্ত্রী। এছাড়াও গ্রামের পরিবেশকে পরিস্কার-পরিচ্ছন্ন রাখতেও তিনি তাঁদের উদ্বুদ্ধ করেন। প্রধানমন্ত্রী বলেন যে এর ফলে সার্বিকভাবে গ্রামের স্বাস্হ্য ক্ষেত্রে উন্নতি ঘটবে ঠিক যেভাবে উজ্জ্বলা যোজনা তাঁদের পরিবারের সদস্যদের উন্নততর স্বাস্হ্য সম্ভব করে তুলেছে।


    উজ্জ্বলা যোজনার জন্য প্রধানমন্ত্রীর প্রশংসার পাশাপাশি তাঁকে ধন্যবাদ-ও জানান আগত সুফলভোগীরা। তাঁদের নিজের নিজের এলাকায় উন্নয়নের বিভিন্ন চ্যালেঞ্জ ও সমস্যা সম্পর্কেও তাঁরা আলোচনা করেন প্রধানমন্ত্রীর সঙ্গে।


    আলাপচারিতাকালে সেখানে উপস্হিত ছিলেন কেন্দ্রীয় পেট্রোলিয়াম এবং প্রাকৃতিক গ্যাস মন্ত্রী শ্রী ধর্মেন্দ্র প্রধানও।

    
    
    (Release ID: 1520555) Visitor Counter : 1