      যুবওক্রীড়াবিষয়কমন্ত্রক

      ক্রীড়া ক্ষেত্রে সরকারের দায়বদ্ধতা বাজেট বরাদ্দ বৃদ্ধির মাধ্যমে প্রতিফলিত, বরাদ্ধ বেড়ে প্রায় ২,২০০ কোটি টাকা
      Posted On: 14 FEB 2018 1:27PM by PIB Kolkata


    দেশে খেলাধূলা ও যুব সম্প্রদায়ের সার্বিক অগ্রগতির লক্ষ্যে মোদী সরকারের দায়বদ্ধতা বাজেট বরাদ্দ বৃদ্ধির মাধ্যমে আরও একবার প্রতিফলিত হয়েছে। ২০১৮-১৯-এর সাধারণ বাজেটে যুব বিষয়ক ও ক্রীড়া মন্ত্রকের জন্য বরাদ্দ ২০১৭-১৮-র ১ হাজার ৯৪ কোটি ২১ লক্ষ টাকা থেকে বাড়িয়ে ২ হাজার ১৯৬ কোটি ৩৫ লক্ষ টাকা করা হয়েছে। এবারের বাজেট বরাদ্দের পরিমান ২০১২-১৩ ও ২০১৩-১৪ অর্থবর্ষের তুলনায় প্রায় দ্বিগুন।


    ‘ খেলো ইন্ডিয়া ’ প্রকল্প, যা আগে জাতীয় ক্রীড়া উন্নয়ন কর্মসূচি নামে পরিচিত ছিল, সেখানেও এবারের বাজেটে উল্লেখযোগ্য পরিমানে বরাদ্দ বাড়ানো হয়েছে। ২০১৬-১৭-তে এই প্রকল্প খাতে বরাদ্দের পরিমান ছিল ১৫৮ কোটি টাকা। প্রকল্পের আরও প্রসার ঘটিয়ে খেলাধূলার মানোন্নয়নে ২০১৮-১৯-এ বরাদ্দ বাড়িয়ে ৫৭৫ কোটি টাকা করা হয়েছে। এমনকি, বিশেষ করে জম্নু ও কাশ্মীরে খেলাধূলার প্রসারে পৃথকভাবে ৫০ কোটি টাকার সংস্হান এ বারের বাজেটে রাখা হয়েছে। আশা করা হচ্ছে, এই প্রকল্পের যথাযথ রূপায়নের ফলে সারা দেশেই ক্রীড়া পরিকাঠামোর উন্নয়ন ও আধুনিকীকরণে আমূল পরিবর্তন আসবে।


    বাজেট বরাদ্দ প্রসঙ্গে ক্রীড়ামন্ত্রী কর্নেল রাজ্যবর্ধন সিং রাঠোর নতুনদিল্লীতে সাংবাদিকদের জানান, বাজেট বরাদ্দে লক্ষ্যণীয় হারে বৃদ্ধির পরিমান মোদী সরকারের খেলাধূলা ও যুব সম্প্রদায়ের সার্বিক অগ্রগতির প্রতি দায়বদ্ধতাকে প্রতিফলিত করে। তিনি পরিসংখ্যান দিয়ে বলেন, উত্তর-পূর্বাঞ্চলীয় রাজ্যগুলির জন্যও ২০১৮-১৯ অর্থবর্ষে বরাদ্দের পরিমান ২০১৭-১৮-র ১৪৮ কোটি টাকা থেকে বাড়িয়ে ১৭৩ কোটি টাকা করা হয়েছে। দেশের এই অংশের রাজ্যগুলিতে খেলাধূলার আরও প্রসার ও মানোন্নয়নে সরকার প্রতিশ্রুতিবদ্ধ। বৈরিতা দমন করে এই অঞ্চলে শান্তি ও উন্নয়নের পথ প্রশস্ত করতে ‘ খেলো ইন্ডিয়া ’ প্রকল্পে গুরুত্ব দেওয়া হচ্ছে বলেও মন্ত্রী জানান।


    কর্নেল রাঠোর আরও জানান, মনিপুরে গড়ে ওঠা দেশের প্রথম জাতীয় ক্রীড়া বিশ্ববিদ্যালয়ে ইতিমধ্যেই পঠন-পাঠন শুরু হয়েছে। এমনকি এই প্রতিষ্ঠানটিকে বিধিবদ্ধ মর্যাদা দিতে সংসদে একটি বিল পেশ করা হয়েছে।


    পরিকাঠামো ক্ষেত্রে অগ্রাধিকার


    ২০১৮-১৯ অর্থবর্ষে মন্ত্রকের বাজেট বরাদ্দে ক্রীড়া পরিকাঠামো উন্নয়নে বিশেষ অগ্রাধিকার দেওয়া হয়েছে। সঙ্গত কারনেই, ‘ খেলো ইন্ডিয়া ’ কর্মসূচিতে পরিকাঠামো উন্নয়নের বিষয়টি সর্বোচ্চ অগ্রাধিকার পাচ্ছে।


    পরিকাঠামো উন্নয়নের জন্য সাই, বিশ্ববিদ্যালয়, রাজ্য ও কেন্দ্রশাসিত অঞ্চলগুলিকে অনুদান দেওয়া হবে। ক্রীড়া উ ৎ কর্ষ কেন্দ্র গড়ে তুলতে বিশ্ববিদ্যালয়গুলিকে সহযোগিতার জন্য ২৫ কোটি টাকা দেওয়া হবে, প্রয়োজন ভিত্তিতে এই টাকা বাড়িয়ে ৫০ কোটি টাকা পর্যন্ত করার সংস্হান বাজেটে রয়েছে। বিশ্ববিদ্যালয় মঞ্জুরি কমিশনের (ইউজিসি) সহযোগিতায় প্রতি বছর চারটি করে এ ধরনের কেন্দ্র গড়ে তোলার প্রস্তাব রয়েছে, এই কেন্দ্রগুলি বিশ্ববিদ্যালয়ের অ্যাথলিটদের পাশাপাশি জাতীয় স্তরের অ্যাথলিটদেরও চাহিদা মেটাবে।


    দীর্ঘমেয়াদী ভিত্তিতে অ্যাথলিট – উন্নয়ন কর্মসূচি


    এই কর্মসূচির মাধ্যমে বিভিন্ন স্তরের ক্রীড়া প্রতিযোগিতা থেকে মেধাবী ও সম্ভাবনাময় এক হাজার জন অ্যাথলিটকে প্রতি বছর চিহ্নিত করে, তাদের প্রত্যেককে বার্ষিক পাঁচ লক্ষ টাকা সাহায্য করা হবে। দীর্ঘ আট বছর এই সাহায্য পাওয়া যাবে। আট বছর অতিক্রান্ত হওয়ার পর প্রতি বছর এক হাজার জন সেরা অ্যাথলিটকে এই কর্মসূচি আওতায় নিয়ে আসা হবে।


    প্রশিক্ষণ ব্যবস্হার মনোন্নয়ন


    ২০১৭-১৮-র বাজেট বরাদ্দ / সংশোধিত বরাদ্দ ১০ কোটি টাকা থেকে বাড়িয়ে ২০১৮-১৯ অর্থবর্ষে ৩০ কোটি টাকা করা হয়েছে। প্রশিক্ষণ ব্যবস্হার মানোন্নয়নে এই বরাদ্দ এবার ২০০ শতাংশ বেশি। দেশীয় ক্রীড়া ক্ষেত্রের উন্নয়নে বিশ্বমানের প্রশিক্ষণ গড়ে তোলা এখন অত্যন্ত জরুরি হয়ে উঠেছে।


    ক্রীড়া পরিকাঠামোর উন্নয়নের পাশাপাশি ‘ খেলো ইন্ডিয়া ’ কর্মসূচিতে ক্রীড়া-দক্ষতার বিকাশেও গুরুত্ব দেওয়া হচ্ছে। উদ্দেশ্য হল, সার্বজনিক প্রশিক্ষকদের এমন এক মডেল বা প্রণালী গড়ে তোলা, যা দেশে পরবর্তী সময়ে এ ধরণের প্রশিক্ষক গড়ে তোলার কাজে গ্রহন করা হবে। প্রশিক্ষণ ব্যবস্হার মানোন্নয়নের জন্য এবারের বাজেটে যে ৩০ কোটি টাকা বরাদ্দ করা হয়েছে তা এই খাতে বরাদ্দের থেকে আলাদা। এই কর্মসূচিতে দু হাজার স্বীকৃত শারীরশিক্ষার শিক্ষক-শিক্ষিকাকে মাস্টার ট্রেনার হিসেবে কাজে লাগানো হবে এবং তারা সার্বজনিক প্রশিক্ষক ও স্হানীয় দলগুলিকে প্রশিক্ষন দেবে। কর্মসূচিটি রূপায়ন ও তার নকশার জন্য গোয়ালিয়রের লক্ষ্মীবাঈ জাতীয় শারীরশিক্ষা প্রতিষ্ঠান ও সাই-র বিভিন্ন সংস্হাকে দায়িত্ব দেওয়া হয়েছে।


    জম্মু ও কাশ্মীরের জন্য বিশেষ প্যাকেজ


    জম্মু ও কাশ্মীরে খেলাধূলার মানোন্নয়ন ও ক্রীড়া-পরিকাঠামোর বিকাশে মোদী সরকার ২০০ কোটি টাকার বিশেষ অনুদান (প্যাকেজ) ঘোষনা করেছে।


    মন্ত্রক এই রাজ্যের দুই স্টেডিয়াম, ক্রীড়া সাজসরঞ্জাম এবং পরিকাঠামোর সংস্কার ও মানোয়ন্ননের পাশাপাশি একাধিক প্রকল্প গ্রহণ করেছে।


    টপ স্কিম


    টার্গেট অলিম্পিক্স পোডিয়াম বা ‘ টপ ’ প্রকল্পের আওতায় ২২০ জন অ্যাথলিটকে ব্যক্তিগত খরচ মোটানোর ভাতা হিসেবে মাসিক ৫০ হাজার টাকা করে দেওয়া হচ্ছে। গত সেপ্টেম্বর থেকে নির্বাচিত ক্রীড়াবিদরা এই সুবিধা পাচ্ছেন। প্রশিক্ষণ ও আন্তর্জাতিক প্রতিযোগিতায় অংশগ্রহণ বাবদ যে অর্থ খরচ করা হয়, এটি তার থেকে আলাদা।


    এছাড়াও, জাতীয় ক্রীড়া উন্নয়ন তহবিল থেকে মনোনীত ২০৬ জন অ্যাথলিটকে ব্যক্তিগত খরচ মোটানের ভাতা হিসেবে ৪ কোটি ৬২ লক্ষ টাকা দেওয়া হয়েছে। সংশ্লিষ্ট কর্তৃপক্ষের কাছে আধার নম্বর জমা না হওয়ায় এবং জাতীয় ডোপ বিরোধী সংস্হা বা নাডা-র অনুমতি না পাওয়ায় ১৪ জন অ্যাথলিটের ভাতা আটকে রয়েছে।


    অভিযোগ নিস্পত্তি ব্যবস্হা


    প্রতিভাবান তরুন খোলোয়াড়দের যথোপযুক্ত প্রশিক্ষণের জন্য সাই কেন্দ্রগুলি কাজ করে চলেছে। প্রশিক্ষণাধীন এই সমস্ত খেলোয়াড়দের স্বার্থে বিভিন্ন ধরনের অভিযোগ (প্রচুর তেল-মশলা জাতীয় খাবার সরবরাহ, নিম্নমানের ক্রীড়া সাজসরঞ্জাম প্রভৃতি) দায়ের করার জন্য একটি ফোন নম্বর চালুর প্রক্রিয়া চলছে। সঠিক পথে প্রশিক্ষণ ও সাইকেন্দ্রগুলির যাবতীয় পরিচালন ব্যবস্হা সুষ্ঠুভাবে সম্পন্ন করার জন্য এ ধরনের ফোন নম্বর চালু করা খুবই গুরুত্বপূর্ণ বলে বিবেচিত হয়েছে।


    এছাড়াও, সাই-কেন্দ্রগুলিতে আগাম না জানিয়ে পরিদর্শন ও সমগ্র ব্যবস্হার পর্যবেক্ষনে একটি কার্যকর কৌশল চালুর চেষ্টা হচ্ছে।


    খেলো ইন্ডিয়া বিদ্যালয় ক্রীড়া


    প্রথম খেলো ইন্ডিয়া বিদ্যালয় ক্রীড়া গত ৩১ জানুয়ারি থেকে ৮ ফেব্রুয়ারি পর্যন্ত আয়োজিত হয়। প্রতিযোগিতায় ২৯টি রাজ্য ও ৭টি কেন্দ্রশাসিত অঞ্চলের সাড়ে তিন হাজারের বেশি ছাত্র-ছাত্রী অংশ নেয়। প্রতিভা অন্বেষন প্রক্রিয়ার মাধ্যমে প্রায় ৫৫০ জন মেধাবী খেলোয়াড়কে চিহ্নিত করা হয়েছে। প্রতিযোগিতায় ১১১টি পদক পেয়ে মহারাষ্ট্র প্রথম, ১০২টি পদক পেয়ে হরিয়ানা দ্বিতীয় এবং ৯৪টি পদক পেয়ে দিল্লী তৃতীয় স্হান পেয়েছে।


    অন্যান্য উল্লেখযোগ্য সাফল্য


    কর্নাটকের তরুন সাঁতারু শ্রীহরি নটরাজ ১০০টি মিটার সিনিয়র জাতীয় ব্যাকস্ট্রোক-এ নতুন জাতীয় রেকর্ড গড়ে বয়স-ভিত্তিক এশিয়ান প্রতিযোগিতা ও যুব অলিম্পিক গেমসের যোগ্যতা অর্জন করেছে।


    শুটিং-এ হরিয়ানার মেয়ে মনু ভাকের মহিলাদের এয়ার পিস্তল যোগ্যতা অর্জন পর্বে ৩৮৭ স্কোর করে নতুন জাতীয় রেকর্ড গড়েছেন। এই সাফল্যের জন্য মনু ২০১৮-র যুব অলিম্পিক গেসম-এ যোগ্যতা অর্জন করেছেন। কেরলের মেয়ে অপর্ণা রায় ১০০ মিটার হার্ডলস-এ ১৪.০২ সেকেন্ড সময় নিয়ে দেশের সেরা বালিকা অ্যাথলিটের স্বীকৃতি পেয়েছে।

    
    
    (Release ID: 1520539) Visitor Counter : 1