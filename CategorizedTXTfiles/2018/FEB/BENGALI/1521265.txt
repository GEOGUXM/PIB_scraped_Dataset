      প্রধানমন্ত্রীরদপ্তর

      ‘চুম্বকীয় মহারাষ্ট্র- সমকেন্দ্রিকতা- ২০১৮’ উদ্বোধনের পর প্রধানমন্ত্রীর ভাষণ
      Posted On: 21 FEB 2018 2:12PM by PIB Kolkata


    মহারাষ্ট্রের রাজ্যপাল শ্রীযুক্ত সি বিদ্যাসাগর রাও, মুখ্যমন্ত্রী শ্রী দেবেন্দ্র ফড়ণবীস, দেশ-বিদেশ থেকে সমাগত ব্যবসায়ী-শিল্পপতিগণ এবং অন্যান্য সম্মানিত ব্যক্তিবর্গ ‘ ম্যাগনেটিক মহারাষ্ট্র ’ সমারোহে আপনাদের সবাইকে স্বাগত জানাই।


    সমর্দ্ধ অণি সম্পন্ন মহারাষ্ট্রচা নির্মিতী করতা হোণারা ম্যাগনেটিক মহারাষ্ট্রালা মাঝা খুপ-খুপ শুভেচ্ছা !


    বন্ধু ভগিনীনো সর্বানা মাঝা নমস্কার।


    বিজ্ঞান সম্পর্কে আমার জ্ঞান সীমিত। কিন্তু আমাকে বলা হয়েছে যে, চৌম্বকীয় ক্ষেত্রে গতিপ


    থ এবং বিস্তার কিম্বা প্রসার উভয়েরই অন্তর্ভুক্তিকরণ হয়।


    এখানে আসার আগে আমি নবী মুম্বাই এয়ারপোর্টে এবং জেএনপিটি অনুষ্ঠানে ছিলাম। এটাও বাস্তব যে আপনারা যত বেশি কেন্দ্রের কাছে থাকেন চৌম্বকীয় রেখাগুলির শক্তিও ততটাই অনুভূত হয়।


    আজ এই আয়োজনে আপনাদের এই উ ৎ সাহ, এই সম্পূর্ণ প্রাণশক্তিতে ভরপুর পরিবেশে একথা প্রমাণ করে যে চুম্বকীয় মহারাষ্ট্রের চৌম্বক রেখাগুলিও কতটা শক্তিশালী।


    বন্ধুগণ, এই আয়োজন সহযোগিতামূলক প্রতিযোগিতামূলক যুক্তরাষ্ট্রীয়তার প্রকৃষ্ট উদাহরণ। আজ দেশের সকল রাজ্যের মধ্যে একটি প্রতিযোগিতা চলছে। পরিকাঠামো, কৃষি, বস্ত্রশিল্প, স্বাস্হ্য-পরিষেবা, শিক্ষা, সৌর শক্তির মতো যাবতীয় ক্ষেত্রে বিনিয়োগ আকর্ষণ করার জন্য নানা রাজ্যে এ ধরনের অনুষ্ঠানের আয়োজন করা হচ্ছে। রাজ্যগুলি নিজেদের প্রয়োজন অনুসারে যে ক্ষেত্রের বিনিয়োগ চায়, সেদিকে গুরুত্ব দিয়ে অনুষ্ঠানের আয়োজন হয়।


    সম্প্রতি আমার আসামে গিয়ে ‘ অ্যাডভান্টেজ আসাম ’ বিনিয়োগকারীদের শিখর সম্মেলনে অংশগ্রহণ করার সৌভাগ্য হয়েছে। কয়েক বছর আগে পর্যন্ত কেউ ভাবতেও পারেনি যে উত্তরপূর্ব ভারতে বিনিয়োগ নিয়ে ভাল ব্র্যান্ডিং হতে পারে।


    ঝাড়খন্ড, মধ্যপ্রদেশ, অনেক রাজ্যে এ ধরনের অনুষ্ঠানের আয়োজন হচ্ছে। গুজরাট এই ধরনের অনুষ্ঠান করে বিনিয়োগের ক্ষেত্রে সাফল্য পাওয়ার পর থেকেই সারা দেশে এই জাতীয় অনুষ্ঠান আয়োজিত হচ্ছে।


    বন্ধুগণ, এই আয়োজনের জন্য মহারাষ্ট্র সরকার বিনিয়োগের আবহ শক্তিশালী করতে অভূতপূর্ব পদক্ষেপ গ্রহণ করেছে। এই রাজ্য সরকারগুলির নিরন্তর প্রচেষ্টা বিশ্ব ব্যাঙ্কের ‘ ইজ অফ ডুয়িং বিজনেস ’ -এর – সারণীতে


    অভূতপূর্ব পরিবর্তন আনার ক্ষেত্রে অনেক সহায়ক হয়েছে। ফড়নবিস সরকারের ‘ সংস্কার ’ গুলি মহারাষ্ট্রকে ‘ রূপান্তরিত ’ করতে অনেক বড় ভূমিকা পালন করেছে।


    ‘ ইজ অফ ডুয়িং বিজনেস ’ -এর দশটির মধ্যে নয়টি ক্ষেত্র, যেমন ‘ ইজ অফ গেটিং ইলেকট্রিসিটি ’ , ‘ ইজ অফ পেয়িং ট্যাক্সেস ’ ইত্যাদি ক্ষেত্রে উন্নতি অত্যন্ত উল্লেখযোগ্য। এত ব্যাপক স্তরে পরিবর্তন তখনই সম্ভব যখন নীতি সংস্কারে মাধ্যমে প্রশাসনে একটি নতুন কর্মসংস্কৃতি বিকশিত করা হয়। যখন পরিযোজনার সামনে আসা সমস্যাগুলি সমাধানের প্রক্রিয়াগুলির ‘ ডি-বটল নেকিং ’ করা হয়, যখন আন্তবির্ভাগীয় সহযোগিতা বাড়ানো হয়, যখন নির্দিষ্ট সময়সীমার মধ্যে সিদ্ধান্ত নেওয়া হয়।


    আমি আগে যে চৌম্বক ক্ষেত্রের কথা বলছিলাম, তা এভাবেই তৈরি হয়। এর প্রভাব বিনিয়োগকে আকর্ষণ করে, রাজ্যের উন্নয়ণে তার প্রভাব পরিলক্ষিত হয়। আর সেজন্যেই গত বছর মহারাষ্ট্র পরিকাঠামো প্রকল্পগুলিতে মোট খরচের ক্ষেত্রে দেশের সমস্ত রাজ্যের থেকে এগিয়ে ছিল। ফ্রস্ট এবং সুলিভান্সের তালিকায় সার্বিক উন্নয়নের নিরিখে মহারাষ্ট্রকে দেশের এক নম্বর রাজ্য হিসেবে চিহ্নিত করা হয়েছে। ২০১৬-১৭ অর্থবর্ষে দেশে যত প্রত্যক্ষ বিদেশী বিনিয়োগ হয়েছে, তার ৫১ % মহারাষ্ট্রে হয়েছে। এভাবেই ২০১৬-র ফেব্রুয়ারি মাসে এখানে যখন ‘ মেক-ইন-ইন্ডিয়া ’ সপ্তাহ পালিত হয়েছিল, তখন শিল্পক্ষেত্রে মোট চার লক্ষ কোটি টাকার চুক্তি হয়েছে। এর মধ্যে ২ লক্ষ কোটি টাকার বিনিয়োগ প্রকল্প সমূহের কাজও শুরু হয়েছে।


    আজ মহারাষ্ট্রে নির্মীয়মান পরিকাঠামো প্রকল্পগুলি গোটা দুনিয়ার দৃষ্টি আকর্ষণ করছে। দিল্লী-মুম্বাই ইন্ডাস্ট্রিয়াল করিডর বিশ্বের ১০০টি সর্বাপেক্ষা উদ্ভাবক প্রকল্পের মধ্যে অন্যতম বলে চিহ্নিত হয়েছে। নবি মুম্বাই বিমানবন্দর নির্মাণ, মুম্বাই ট্রান্স হার্বার লিঙ্ক নির্মাণ আগামী দিনে এই অঞ্চলের কোটি কোটি মানুষের জীবনে অনেক পরিবর্তন সুনিশ্চিত করবে। তাছাড়া মুম্বাই, নবী মুম্বাই-পুণে-নাগপুরে প্রায় যে ৩৫০ কিলোমিটার মেট্রো নেটওয়ার্ক গড়ে উঠবে, তা-ও এই অঞ্চলে বিনিয়োগ ও উন্নয়নের নতুন সম্ভাবনা নিয়ে আসছে।


    বন্ধুগণ, আমি একটি বিশেষ প্রকল্পের কথা উল্লেখ করতে চাইবো, তা হল ‘ মহারাষ্ট্র সমৃদ্ধি করিডর ’ । এই প্রকল্প মহারাষ্ট্রের গ্রামীণ এলাকাগুলিতে, এখানকার কৃষি এবং কৃষিনির্ভর শিল্পগুলিকে উন্নয়নের নতুন উচ্চতায় পৌঁছে দেওয়ার ক্ষমতা রাখে। মহারাষ্ট্রে ৭০০ কিলোমিটার দীর্ঘ সুপার কমিউনিকেশন এক্সপ্রেসওয়ে নির্মাণ, এক্সপ্রেসওয়ের দু ’ পাশে স্মার্ট সিটির মতো ২৪টি নতুন ‘ নোডস্ ’ -এর উন্নয়নের মাধ্যমে রাজ্যে কমপক্ষে ২০ থেকে ২৫ লক্ষ মানুষের কর্মসংস্হানের নতুন সুযোগ গড়ে তুলবে।


    আমি খুশি যে, এখন মহারাষ্ট্র সরকার রাজ্যকে দেশের প্রথম ট্রিলিয়ন ডলার অর্থনীতি সমৃদ্ধ রাজ্য নির্মাণের লক্ষ্য নিয়েছে। শিবাজী মহারাজের মাটিতে কোনও লক্ষ্য বাস্তবায়িত করা কঠিন নয়। আমার দৃঢ় বিশ্বাস যে তাঁর আশীর্বাদে মহারাষ্ট্র সরকার এই লক্ষ্যপূরণে সফল হবেন।


    বন্ধুগণ, আমি মনে করি যে, রাজ্যগুলির উন্নয়ণ হলে তবেই দেশের উন্নয়ণ সম্ভব। মহারাষ্ট্রের উন্নয়ণ ভারতের ক্রমবর্ধমান সামর্থ্যের প্রতীক যে আমরা এভাবে বড় লক্ষ্য স্হির করে সেই লক্ষ্যে পৌঁছুতে পারছি। এটা দেশের মধ্যে পরিবর্তিত চিন্তাভাবনা, পরিবর্তিত পরিস্হিতির জীবন্ত উদাহরণ।


    আমার মনে আছে কয়েক বছর আগে যখন ভারত প্রথমবার ট্রিলিয়ন ডলার অর্থনীতি ক্লাবের সদস্য হয়েছিল, তখন সংবাদমাধ্যমে কত বড় বড় শিরোনাম হয়েছিল। কিন্তু তারপরের কয়েকটি বছর নানা কেলেঙ্কারিতে কালিমালিপ্ত হয়ে পড়ায় ভিন্ন আবহ গড়ে ওঠে। তখন ট্রিলিয়ন ক্লাব থেকে ‘ ফ্যাজাইনল ফাইভ ’ -এর অন্তর্ভুক্ত হওয়ার পথে এগুচ্ছিলো।


    বিগত তিন-সাড়ে তিন বছরে সরকারের নিরন্তর প্রচেষ্টার ফলস্বরূপ এখন ‘ ফাইভ ট্রিলিয়ন ডলার ক্লাব ’ -এ পৌঁছানোর পরিবেশ গড়ে উঠছে। এখন বিশ্বের বড় বড় এজেন্সিগুলি বলছে যে আগামী কয়েক বছরে ভারত ‘ ফাইভ ট্রিলিয়ন ডলার ক্লাব ’ -এর সদস্য হয়ে উঠবে।


    বন্ধুগণ, এই আস্হা এমনি গড়ে ওঠেনি। এর পেছনে জনবান্ধব উন্নয়ণ বান্ধব এবং বিনিয়োগ বান্ধব আবহ গড়ে তোলার দূরদৃষ্টি রয়েছে, প্রচেষ্টা রয়েছে। ছোট ছোট বিষয়গুলি ধরে, ছোট ছোট প্রতিস্পর্ধাগুলিকে বুঝে আমরা সমস্যাগুলির সমাধান করছি। শাসনকে আমরা সেই স্তরে নিয়ে গেছি, যেখানে সরকার ন্যূনতম নাক গলাবে।


    বন্ধুগণ, দেশ তখনই প্রগতি যখন সার্বিক দৃষ্টিভঙ্গী থাকে, যখন সংহত ও দীর্ঘস্হায়ী উন্নয়ণ হয়। আজ আমরা সেই লক্ষ্য নিয়ে এগিয়ে চলেছি, যেখানে নীতিনির্ভর প্রশাসন কর্মমুখী, সরকার দায়বদ্ধ এবং গণতান্ত্রিক অংশগ্রহণঋদ্ধ।


    আমরা ‘ নতুন ভারত ’ গড়ে তুলতে দেশে একটি ‘ স্বচ্ছ বাস্তুতন্ত্র ’ গড়ে তুলেছি, যা যথাসম্ভব সরকারি তন্ত্র আশ্রিত। এর জন্য নিয়মগুলিকে সহজ করে তোলা হচ্ছে, প্রক্রিয়াগুলিকে সরল করে তোলা হচ্ছে, যেখানে আইন বদলানোর প্রয়োজন অনুভূত হচ্ছে সেখানে আইনেও পরিবর্তন আনা হচ্ছে। যেখানে কোনও আইন সমাপ্ত করার প্রয়োজন হচ্ছে সেখানে সেই কালবাহ্য আইনগুলি বাতিল করা হচ্ছে।


    এখানে উপস্হিত কেউ কেউ হয়তো জানেন যে বিগত সাড়ে তিন বছরে আমরা প্রায় ১৪০০টি পরস্পর বিরোধী কালবাহ্য আইন বাতিল করতে পেরেছি। নতুন প্রণীত আইনগুলি যাতে জটিল না হয়, ব্যবস্হাকে সরলীকৃত করে সেদিকে লক্ষ্য রাখা হচ্ছে। সরকারি প্রক্রিয়াসমূহের সঙ্গে হিউম্যান টু হিউম্যান ইন্টারফেস যত হ্রাস করা যায়- সেটা আমরা করছি। তা সে শ্রম আইন হোক, কর প্রদান সুনিশ্চিতকরণ হোক, উন্নত প্রযুক্তি ব্যবহারের মাধ্যমে সমস্ত প্রক্রিয়া সরলীকরণ করছি।


    বন্ধুগণ, আমরা বিশ্বাস করি যে, সম্ভাবনা + নীতি + পরিকল্পনা + সম্পাদনই আমাদের প্রগতির পথে নিয়ে যেতে পারে।


    এই ভাবনার ফল হল যে আজ জাতীয় মহাসড়ক নির্মাণের গতি, নতুন রেল লাইন নির্মাণের গতি, রেললাইনের উপর দিয়ে বৈদ্যুতিকরণের গতি, গৃহহীনদের জন্য সরকার দ্বারা গৃহনির্মাণের গতি, বন্দরগুলির মাল ওঠানো নামানোর ক্ষমতা, সৌর শক্তির ক্ষমতা সংযুক্তিকরণের গতি, আগের তুলনায়, আমি আরও ৫০টি জিনিসের নাম নিতে পারি, আগের তুলনায় দু গুন কিম্বা তিনগুণ গতি সম্পাদিত হচ্ছে।


    বন্ধুগণ, আমরা একদিকে সঙ্গতি ও সংস্হানসমূহের সর্বাপেক্ষা অনুকূল ব্যবহার সুনিশ্চিত করেছি, অন্যদিকে সঙ্গতি ও সংস্হান নির্ভর উন্নয়ন নীতিসমূহের দিকে এগিয়ে গেছি, আর উন্নয়ন নীতিভিত্তিক বাজেটে জোর দিচ্ছি। বিগত তিন-চার বছরে আমাদের সরকার বাজেটে যে সংস্কার করেছে, বাজেট সংশ্লিষ্ট চিন্তাভাবনার পরিবর্তন এনেছে, তা গোটা দেশে এক নতুন কর্মসংস্কৃতিই শুধু বিকশিত করছে না, সামাজিক-আর্থিক জীবনকেও পাল্টে দিচ্ছে।


    রেল বাজেট এখন সাধারণ বাজেটের অংশ হয়ে উঠেছে। আগে বাজেটে পরিকল্পিত এবং পরিকল্পনা বহির্ভূত কৃত্রিম যে দেওয়াল ছিল, আমরা সেটা বিলীন করে দিয়েছি। বাজেটের সময় ও বদলে একমাস আগে করে দিয়েছি। এই সমস্ত সিদ্ধান্তের ফলে এখন বাজেটে বরাদ্দ অর্থ এখন বিভাগগুলির কাছে সময়ের আগেই পৌঁছে যায়। প্রকল্পগুলি নিয়ে কাজ করতে বিভাগগুলি এখন বেশি সময় পায়। আগে টাকা পেতে দেরি হলে বর্ষার জন্য কাজ শুরু করেও বর্ষার জন্য কাজের গতি শ্লথ হয়ে যেত, তার প্রভাবও এখন অনেকটা হ্রাস পেয়েছে।


    সরকার যেসব কাঠামোগত পরিবর্তন এনেছে, নীতি মধ্যস্হতা বা হস্তক্ষেপ করেছে, তার লাভ দেশের কৃষক, গরিব, দলিত পিছিয়ে পড়া আর সমাজের বঞ্চিত মানুষদের কাছে পৌঁছেছে। তাদের কথা ভেবে প্রত্যেক বাজেটে তাদের স্বার্থরক্ষা করা হয়েছে, পুনস্হাপিত করা হয়েছে।


    বন্ধুগণ, আমাদের বাজেট শুধু ব্যয়বরাদ্দে সীমাবদ্ধ থাকে না, শুধু উ ৎ পাদনে সীমাবদ্ধ থাকে না, আমাদের বাজেটে সামগ্রিক পরিণতিকে অগ্রাধিকার দেওয়া হয়। আমরা ২০২২-এর মধ্যে সকলের জন্য গৃহ, ২০১৯-এর মধ্যে সকলের জন্য বিদ্যু ৎ- এ ধরণের লক্ষ্য স্হির করে গোড়া থেকেই কাজ করছি।


    এই বছরের বাজেটে সবার জন্য নির্মল জ্বালানি, সকলের জন্য স্বাস্হ্য, এই দুই ধারণা নিয়ে কাজের গতি বাড়িয়েছি। আমরা উজ্জ্বলা যোজনার মাধ্যমে গরিব পরিবারগুলিকে বিনামূল্যে রান্নার গ্যাস সংযোগ দেওয়ার লক্ষ্যে ৫ কোটি পরিবার থেকে বাড়িয়ে ৮ কোটি পরিবার করে দিয়েছি। ভারতে মোট পরিবারের সংখ্যা প্রায় ২৫ কোটি। তার মধ্যে ৮ কোটি পরিবার বিনামূল্যে রান্নার গ্যাস সংযোগ পাচ্ছে।


    এগুলি নিছকই কিছু প্রকল্প নয়, এগুলি দেখার যে আমরা কোন পথে এগিয়ে চলেছি। দেশের দরিদ্র থেকে দরিদ্রতম ব্যক্তিদের সামাজিক-আর্থিক কল্যাণ, তাদের সামাজিক ও অর্থনৈতিক অন্তর্ভুক্তিকরণ-এর এই দর্শনকে আপনার হয়তো আমাদের বাজেটের মূল ভিত্তি হিসেবে অনুভব করছেন।


    জনধন যোজনা, স্বচ্ছ ভারত মিশন, স্কিল ইন্ডিয়া, ডিজিটাল ইন্ডিয়া মুদ্রা যোজনা, স্ট্যান্ড-আপ ইন্ডিয়া-স্টার্ট আপ ইন্ডিয়ার মতো অনেক অসংখ্য প্রকল্প দেশের গরিব, নিম্ন মধ্যবিত্ত, মধ্যবিত্ত সমাজের নবীনদের, মহিলাদের ক্ষমতায়ন করছে।


    বন্ধুগণ, আমরা স্বাস্হ্য পরিষেবার সঙ্গে যুক্ত যে বৃহৎ উদ্যোগ ঘোষণা করেছি, তা আমাদের প্রতি বিশ্ববাসীর দৃষ্টি আকর্ষণ করছে। এখানে বড় বড় কর্পোরেট হাউসের মানুষেরা রয়েছেন, তাদের ম্যানেজমেন্ট রয়েছেন। আপনারা জানেন যে বেসরকারি কোম্পানির কোন বেতনক্রমের কর্মচারিরা তাদের পরিবারের জন্য ৫ লক্ষ টাকা পর্যন্ত স্বাস্হ্যবিমার সুবিধা পান। সাধারণতঃ যাদের মাসিক বেতন ৬০-৭০ হাজার থেকে এক-দেড় লক্ষ টাকা- তাঁদের পরিবারই এই সুবিধা পায়।


    আমাদের সরকার দেশের দরিদ্র পরিবারের যে কোনও সদস্যের চিকিৎসার জন্য বছরে ৫ লক্ষ টাকা বিমার ব্যবস্হা করছে ‘ আয়ুষ্মান ভারত ’ প্রকল্পের মাধ্যমে। আর প্রায় ১০ কোটি পরিবার বা ৫০ কোটিরও বেশি মানুষ এই সুবিধা পাবেন। এই প্রকল্প সাধারণ মানুষকে কঠিন রোগের কারণে দ্বিগুণ আর্থিক সংকট থেকে বাঁচাবে। ‘ আয়ুষ্মান ভারত যোজনা ’ র মাধ্যমে আমরা দেশের বড় পঞ্চায়েতগুলিতে দেড় লক্ষ ‘ ওয়েলনেস সেন্টার ’ খোলার সিদ্ধান্ত নিয়েছি। আপনারা ভাবতে পারেন যে এই সিদ্ধান্ত দেশের স্বাস্হ্য পরিষেবা ব্যবস্হাকে কিভাবে বদলে দেবে ! এই প্রকল্প দেশে সুলভ স্বাস্হ্য পরিষেবা প্রতিষ্ঠান, নতুন চিকি ৎ সক, নতুন প্যারা- মেডিক্যাল স্টাফ, স্বাস্হ্য পরিষেবার সঙ্গে যুক্ত প্রতিটি ক্ষেত্রের জন্য অত্যন্ত গুরুত্বপূর্ণ প্রমাণিত হবে।


    দেশে শিক্ষা পরিকাঠামোকে শক্তিশালী করার জন্য আমরা একটি নতুন উদ্যোগ নিয়েছি। আগামী চার বছরের মধ্যে শিক্ষা ব্যবস্হাকে শুধরানোর জন্য এক লক্ষ কোটি টাকা ব্যয়ে প্রকল্প গড়ে তুলে আমরা এগিয়ে যাচ্ছি।


    এভাবেই নবীনদের স্ব-রোজগার আর বিশেষ করে এমএসএমই ক্ষেত্রে কর্মরত শিল্পোদোগীদের উ ৎসাহ দেওয়ার জন্য আমরা মুদ্রা যোজনার পরিধি বৃদ্ধি করছি। যখন থেকে এই প্রকল্প শুরু হয়েছে, তখন থেকে আজ পর্যন্ত আমরা প্রায় সাড়ে দশ কোটি টাকার ঋণ মঞ্জুর করেছি। কোনওরকম গ্যারান্টি ছাড়াই ইতিমধ্যে ৪ লক্ষ ৬০ হাজার কোটি টাকার ঋণ প্রদান করা হয়েছে। এ বছর বাজেটেও আমরা ৩ লক্ষ কোটি টাকা মুদ্রা ঋণ দেওয়ার সিদ্ধান্ত নিয়েছি।


    এভাবে ভিন্ন ভিন্ন মিশন, সেক্টরের কথা উল্লেখ করলেও, আমরা কৃষি ও গ্রামীন ক্ষেত্রে উন্নয়নের জন্য ১৪ লক্ষ কোটি টাকারও বেশি খরচের সিদ্ধান্ত নিয়েছি। এই টাকা কৃষি সংক্রান্ত নানা কাজে খরচ হবে, এর দ্বারা গ্রামগুলিতে ৩ লক্ষ কিলোমিটারেরও বেশি পাকা রাস্তা নির্মিত হবে। ৫১ লক্ষ নতুন বাড়ি বানানো হবে, প্রায় দুই কোটি শৌচালয় নির্মিত হবে, পৌনে ২ কোটি দরিদ্র পরিবারে বিদ্যুৎ সংযোগ দেওয়া হবে।


    এই সকল প্রচেষ্টা কৃষি উৎপাদন বৃদ্ধির পাশাপাশি লক্ষ লক্ষ গ্রামীন কর্মসংস্হানের ব্যবস্হা গড়ে তুলবে। এ বছর আমরা দেশের পরিকাঠামো নির্মাণে লক্ষ কোটি টাকারও অধিক বরাদ্দ বৃদ্ধি করেছি। নতুন সেতু, নতুন সড়ক, নতুন মেট্রো, নতুন বিমানবন্দর, মুম্বাইয়ের মতো অধিকাংশ নগরীর অধিকাংশ মানুষ বিশেষ করে মধ্যবিত্তদের প্রত্যাশা পূরণের লক্ষ্যে আমরা কাজ করে যাচ্ছি।


    বন্ধুগণ, আজকের এই গ্লোবাল ওয়ার্ল্ড-এ, সংহতিনাশ আর অসন্তোষের এই অসমঞ্জস্য সময়ে আমাদের বর্তমানের সঙ্গেই ভবিষ্যতের প্রয়োজনগুলি দেখে সামনের পথ নির্মাণ করতে হবে, আর তা করতে হবে সবাই মিলেমিশে। যখন আমরা সবাই দেশের প্রয়োজনগুলি বুঝে কাজ করবো, দেশের মানুষের প্রত্যাশাগুলি বুঝে কাজ করবো, তখনই আমাদের নতুন ভারতের সংকল্পও বাস্তবায়িত করতে পারবো। তবে আমরা ভারতের বিশাল জনসংখ্যার বৈচিত্র্যময়তার সঙ্গে ন্যায় করতে পারবো।


    আমার আশা যে মহারাষ্ট্র সরকার এই সরকারের আমলাতন্ত্র, এই রাজ্যের কোটি কোটি নাগরিক, নির্দিষ্ট সময়সীমার আগেই নিজের নিজের সংকল্পে সিদ্ধকাম হতে পারবে।


    অবশেষে চুম্বকীয় মহারাষ্ট্রের অনন্য সাধারণ প্রতিভাসম্পন্ন জনগণকে, এ রাজ্যের পরিশ্রমী মানুষদের, ব্যবসায়ী ও শিল্পপতিদের প্রতি কৃতজ্ঞতা জানিয়ে আমার বক্তব্য শেষ করছি। আরেকবার এই সমারোহে উপস্হিত সকলকে, আয়োজকদের শুভেচ্ছা জানাই। দেশ ও বিশ্বের নানা স্হান থেকে আগত সম্মানিত অতিথিদের আশ্বস্ত করতে চাই যে কেন্দ্রীয় সরকার, রাজ্য সরকারগুলির সঙ্গে মিলেমিশে দেশের উন্নয়নে সংকল্পবদ্ধ। আমরা বিশ্বের মোট জনসংখ্যার ছয় ভাগের এক ভাগ। এই বিপুল সংখ্যক মানুষের কল্যাণসাধনে বিশ্বের কল্যাণসাধন কতটা ত্বরান্বিত হবে তা আপনারা ভালভাবে কল্পনা করতে পারেন।


    অনেক অনেক ধন্যবাদ।

    
    
    (Release ID: 1521265) Visitor Counter : 7