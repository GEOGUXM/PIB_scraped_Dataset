      উপ-রাষ্ট্রপতিরসচিবালয়

      মহিলাদের স্বাস্থ্যবিধি নিয়ে ২০১৭-র মিস ওয়ার্ল্ডের সচেতনতার প্রচারে প্রশংসা উপরাষ্ট্রপতির
      Posted On: 08 FEB 2018 4:21PM by PIB Kolkata


    ভারতের উপরাষ্ট্রপতি শ্রী এম. ভেঙ্কাইয়া নাইডু মহিলাদের স্বাস্থ্যবিধি বজায় রাখার জন্য জৈব পদ্ধতিতে পরিবেশ অনুকূল স্যানিটারি ন্যাপকিন ব্যবহারের ব্যাপারে উৎসাহপ্রদানে মিস ওয়ার্ল্ড অর্গানাইজ়েশনের প্রচার কর্মসূচির প্রশংসা করলেন| ‘ভারতে এবং পৃথিবীর যেকোন প্রান্তের মেয়ে ও মহিলাদের চাহিদার প্রশ্নে এই উদ্যোগ এক বিরাট জবাব’ বলেও তিনি উল্লেখ করেন|সোমবার ২০১৭-র মিস ওয়ার্ল্ড কুমারী মানুষী চিল্লার, মিস ওয়ার্ল্ড অর্গানাইজ়েশনের চেয়ারপার্সন শ্রীমতী জুলিয়া মর্লি এবং ভারতে স্যানিটারি ন্যাপকিন প্রস্তুতকারকদের একদল প্রতিনিধি উপরাষ্ট্রপতি শ্রী এম. ভেঙ্কাইয়া নাইডুর সঙ্গে দেখা করেন|নিজেদের বিশ্বব্যাপী এই মানবিক কর্মকান্ডের বিষয়ে তাঁরা উপরাষ্ট্রপতিকে অবহিত করেন|শ্রী নাইডু বলেন, পরিবেশ বান্ধব ও খরচ সাশ্রয়কর উন্নতমানের স্যানিটারি প্যাড নিঃসন্দেহে বিশেষ উদ্ভাবন|বিকাশের পক্ষেও এ এক বলিষ্ঠ উদ্যোগ| তিনি এই উদ্যোগে একযোগে নতুন কর্মসংস্থান এবং মহিলাদের মর্যাদা বজায় রাখার প্রয়াসে সন্তোষ ব্যক্ত করেন|এই প্রচার উদ্যোগকে উদ্দেশ্যপূর্ণ সৌন্দর্যের শক্তি এবং লজ্জা থেকে মুক্তির প্রয়াসের সমন্বয় বলে আখ্যায়িত করে উপরাষ্ট্রপতি|


    শ্রী নাইডু আরও জানান, মহিলাদের সমস্যা নিয়ে শ্রীমতী মানুষী চিল্লার সমর্থন ও সহায়তার মাধ্যমে যে উদাহরণ সামনে এনেছেন, সুদর্শনা ও দায়িত্বপূর্ণ ব্যক্তিদের সম্মিলিত প্রয়াস অবশ্যই সুন্দর ও কর্তব্যের মেলবন্ধনে বিপুল শক্তির উত্থানকেই উজ্জ্বল করে তুলেছে|

    
    
    (Release ID: 1519801) Visitor Counter : 2