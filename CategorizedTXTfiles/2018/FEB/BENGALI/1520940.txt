      প্রধানমন্ত্রীরদপ্তর

      এ মাসের ১৮ ও ১৯ তারিখে মহারাষ্ট্র ও কর্ণাটক সফরে প্রধানমন্ত্রী
      Posted On: 19 FEB 2018 4:52PM by PIB Kolkata


    আগামী ১৮ ও ১৯ ফেব্রুয়ারি মহারাষ্ট্র এবং কর্ণাটক সফরে যাচ্ছেন প্রধানমন্ত্রী শ্রী নরেন্দ্র মোদী। তিনি ১৮ তারিখ বিকেলে গিয়ে পৌঁছবেন মুম্বাইতে। নভি মুম্বাই আন্তর্জাতিক বিমানবন্দরের প্রারম্ভিক পর্বের অনুষ্ঠানে তিনি যোগ দেবেন নভি মুম্বাইয়ে। ঐ একই অনুষ্ঠানে জওহরলাল নেহরু বন্দর কর্তৃপক্ষের চতুর্থ কন্টেনার টার্মিনালটি উৎসর্গ করবেন জাতির উদ্দেশে।


    বিশ্ব বিনিয়োগ কর্তাদের শীর্ষ বৈঠক ‘ম্যাগনেটিক মহারাষ্ট্র : কনভারজেন্স, ২০১৮’-তে উদ্বোধনী ভাষণ দেবেন প্রধানমন্ত্রী। পরে, মুম্বাই বিশ্ববিদ্যালয়ে ওয়াধওয়ানি ইনস্টিটিউট ফর আর্টিফিশিয়াল ইন্টেলিজেন্স-এরও সূচনা করবেন তিনি।


    এরপর, শ্রী মোদী রওনা হবেন কর্ণাটকের মহীশূরের উদ্দেশে। পরেরদিন, অর্থাৎ ১৯ ফেব্রুয়ারি এক ভিডিও কনফারেন্সের মাধ্যমে তিনি ভাষণ দেবেন হায়দরাবাদে আয়োজিত বিশ্ব তথ্যপ্রযুক্তি সম্মেলনে।


    বাহুবলী মহামস্তকঅভিষেক মহোৎসব উপলক্ষে প্রধানমন্ত্রীশ্রবণবেলাগোলাপরিদর্শন করবেন। মহীশূর রেল স্টেশনে আয়োজিত এক অনুষ্ঠানে বিদ্যুৎচালিত মহীশূর-বেঙ্গালুরু রেল পরিবহণকে উৎসর্গ করবেন জাতির উদ্দেশে। মহীশূর এবং উদয়পুরের মধ্যে যাতায়াতকারী ‘প্যালেস ক্যুইন হামসফর এক্সপ্রেস’-এর যাত্রার সূচনা করবেন শ্রী মোদী। পরে, মহীশূরে এক জনসমাবেশে তিনি ভাষণ দেবেন।

    
    
    (Release ID: 1520940) Visitor Counter : 1