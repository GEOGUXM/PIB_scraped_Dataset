      অর্থমন্ত্রক

      বেতনভুক করদাতাদের জন্য সুবিধা : বর্তমানে প্রচলিত ছাড়ের পরিবর্তে ৪০ হাজার টাকার স্ট্যান্ডার্ড ডিডাকশন
      Posted On: 01 FEB 2018 6:01PM by PIB Kolkata


    কেন্দ্রীয় অর্থমন্ত্রী শ্রী অরুণ জেটলি আজ সংসদে সাধারণ বাজেট , ২০১৮-১৯ পেশ করে বলেছেন , যে সরকার বেতনভুক করদাতাদের সুবিধা দিতে বর্তমানে প্রচলিত পরিবহণ ভাতা এবং অন্যান্য মেডিকেল ব্যয় প্রদানের পরিবর্তে ৪০ হাজার টাকা স্ট্যান্ডার্ড ডিডাকশনের সুবিধা দেওয়ার প্রস্তাব রাখা হয়েছে । তবে , অন্যভাবে সক্ষম ব্যক্তিদের জন্য বর্ধিত হারে পরিবহণ ভাতার সুবিধা আগের মতোই রাখা হবে । এছাড়া , হাসপাতালে ভর্তির ক্ষেত্রে সমস্ত স্তরের কর্মীদের জন্য মেডিকেল রিইম্বার্সমেন্টের সুবিধা থাকছে ।


    ২০১৮-১৯ অর্থবর্ষের সাধারণ বাজেট পেশ করে অর্থমন্ত্রী বলেন , স্ট্যান্ডার্ড ডিডাকশনের ক্ষেত্রে নতুন এই প্রস্তাবের ফলে পেনশন প্রাপকরাও উপকৃত হবেন । কারণ তাঁরা পরিবহণ এবং মেডিকেল ব্যয়ের কোন সুবিধা পান না । এর জন্য সরকারের ৮ হাজার কোটি টাকা ব্যয় হবে । মোট ২.৫ কোটি সরকারি কর্মচারী ও পেনশন প্রাপক এর ফলে উপকৃত হবে । অর্থমন্ত্রী বলেন যে সরকার বিগত তিন বছরে ব্যক্তিগত আয়কর হারের ক্ষেত্রে অনেক সদর্থক পরিবর্তন নিয়ে এসেছে । তাই , এ বছর ব্যক্তিগত আয়করের হারের ক্ষেত্রে নতুন কোন পরিবর্তন করা হচ্ছে না । এইসব সদর্থক পরিবর্তনের ফলে কর মান্যতার ক্ষেত্রে মধ্যবিত্ত শ্রেণীর কর্মচারীদের নথিপত্রের কাজ কমেছে এবং প্রদেয় করের পরিমাণও হ্রাস পেয়েছে ।

    
    
    (Release ID: 1518747) Visitor Counter : 4