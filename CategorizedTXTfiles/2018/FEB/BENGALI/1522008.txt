      শ্রমওকর্মসংস্থানমন্ত্রক

      ই.পি.এফ.ও-র সদস্যদের সুবিধার্থে অ্যাকাউন্ট নম্বরের সঙ্গে আধার সংযুক্তির নতুন প্রক্রিয়া চালু হল
      Posted On: 28 FEB 2018 2:21PM by PIB Kolkata


    কর্মচারী ভবিষ্যনিধি তহবিল সংগঠন (ই.পি.এফ.ও) তার সদস্যদের জন্য সর্বজনীন অ্যাকাউন্ট নম্বরের (ইউ.এ.এন) সঙ্গে আধার সংযুক্তির এক নতুন ব্যবস্হা চালু করেছে। এই ব্যবস্হায় সংগঠনের সদস্যরা ‘ উমঙ্গ ’ মোবাইল অ্যাপের মাধ্যমে ই.পি.এফ.ও লিঙ্ক-এর সাহায্যে আধার সংযুক্তি করতে পারবেন। এছাড়াও, সংগঠনের ওয়েবসাইটে ( www.epfindia.gov.in ) আধার সংযুক্তির সুবিধা ইতিমধ্যেই চালু হয়েছে। ই-কেওয়াইসি পোর্টালের সংগঠনের সদস্যরা বায়োমেট্রিক পরিচয়পত্র ব্যবহার করে অন-লাইনে সর্বজনীন অ্যাকাউন্ট নম্বরের সঙ্গে আধার সংযুক্তি করতে পারবেন।


    ‘ উমঙ্গ ’ অ্যাপে আধার সংযুক্তির সুবিধা গ্রহণের জন্য সংগঠনের সদস্যকে নিজের অ্যাকাউন্ট নম্বর দিতে হবে। এরপর, ঐ অ্যাকাউন্টের সঙ্গে যুক্ত মোবাইল নম্বরে একবার ব্যবহারযোগ্য পাসওয়ার্ড আসবে। পাসওয়ার্ড যাচাই প্রক্রিয়া সম্পূর্ণ হলে সদস্যকে আধার-সহ অন্যান্য তথ্য জমা করতে হবে। এই প্রক্রিয়াটি শেষ হলে, আধারের সঙ্গে যুক্ত মোবাইল নম্বর বা সদস্যের ই-মেল-এ একটি পাসওয়ার্ড আসবে। এই পাসওয়ার্ড যাচাই প্রক্রিয়া শেষ হলেই, আধারের সঙ্গে সর্বজনীন অ্যাকাউন্ট নম্বরের সংযুক্তি সম্পূর্ণ হবে।


    SSS/BD /NS/…

    
    
    (Release ID: 1522008) Visitor Counter : 4