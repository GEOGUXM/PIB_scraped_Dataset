      অর্থমন্ত্রক

      বিনোদন পার্ক এবং ব্যালের মতো অনুষ্ঠানে প্রবেশের টিকিটের ওপর জিএসটি ২৮ শতাংশ থেকে কমিয়ে ১৮ শতাংশ করা হয়েছে
      Posted On: 08 FEB 2018 4:34PM by PIB Kolkata


    ২০১৮-র ১৮ জানুয়ারি জিএসটি পরিষদের বৈঠকে, থিম পার্ক, ওয়াটার পার্ক, জয় রাইড, মেরি-গো-রাউন্ড,গো-কার্টিং এবং ব্যালের মতো অনুষ্ঠানে প্রবেশের জন্য জিএসটি ২৮ শতাংশ থেকে কমিয়ে ১৮ শতাংশ করার সুপারিশ করা হয়েছে। এই সমস্ত পরিষেবাগুলির জন্য এতদিন পর্যন্ত ২৮ শতাংশ হারে জিএসটি ধার্য করা হত। এই ধরনের বিনোদনমূলক পার্কের সদর্থক সামাজিক প্রভাবের কথা বিবেচনা করে এবং শিশু ও পরিবারের জন্য সক্রিয় বিনোদনের দিকটির কথা বিবেচনা করে বিভিন্ন মহল থেকে এক্ষেত্রে জিএসটি-র হার কমানোর অনুরোধ এসেছিল। তারই প্রেক্ষিতে, এক্ষেত্রে জিএসটি-র হার কমিয়ে ১৮ শতাংশ করার সুপারিশ করা হয়েছে।


    ২০১৮-র ২৫ জানুয়ারি পরিষদের এই সুপারিশগুলি কার্যকর করার জন্য বিজ্ঞপ্তি জারি করা হয়েছে। তারপর থেকেই থিম পার্ক, ওয়াটার পার্ক, জয় রাইড, মেরি-গো-রাউন্ড,গো-কার্টিং এবং ব্যালের মতো অনুষ্ঠানে প্রবেশের জন্য ১৮ শতাংশ হারে জিএসটি ধার্য করা হচ্ছে।


    আশা করা যায় যে, রাজ্য সরকারগুলি স্থানীয় স্বায়ত্তশাসিত সংস্থা (পঞ্চায়েত/পুরসভা/জেলা পরিষদ) কর্তৃক বিনোদন করের হার বৃদ্ধি করবে না। কারণ, সেক্ষেত্রে এই ধরনের বিনোদনমূলক পার্কের ওপর করের বোঝা বৃদ্ধি পাবে। এর ফলে, শিশু এবং তাদের পরিবারগুলি বিনোদন পার্কের ওপর জিএসটি ছাড়ের সুবিধা পাবে বলে আশা করা যায়।

    
    
    (Release ID: 1519826) Visitor Counter : 1