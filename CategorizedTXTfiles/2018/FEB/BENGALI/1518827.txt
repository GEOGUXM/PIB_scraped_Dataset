      অর্থমন্ত্রক

      কর্মসংস্থান সৃজনে সহায়তার লক্ষ্যে পাদুকা এবং চর্মশিল্প ক্ষেত্রকে আয়কর আইনের ৮০-জেজেএএ ধারার সুবিধা প্রদানের সিদ্ধান্ত
      Posted On: 01 FEB 2018 7:49PM by PIB Kolkata


    কেন্দ্রীয় অর্থমন্ত্রী শ্রী অরুণ জেটলি আজ সংসদে সাধারণ বাজেট , ২০১৮-১৯ পেশ করে কর্মসংস্থান সৃজনে সহায়তার লক্ষ্যে পাদুকা এবং চর্মশিল্প ক্ষেত্রকে আয়কর আইনের ৮০-জেজেএএ ধারার সুবিধা প্রদানের প্রস্তাব করেছেন । কেন্দ্রীয় অর্থমন্ত্রী বলেন , আয়কর আইনের ৮০-জেজেএএ ধারার আওতায় কোন নবনিযুক্ত কর্মচারী , যিনি এক বছরে ন্যূনতম ২৪০ দিন কাজ করেছেন , তাঁর ক্ষেত্রে প্রাপ্য বেতনের ১০০ শতাংশ স্বাভাবিক ছাড়ের অতিরিক্ত হিসাবে ৩০ শতাংশ ছাড় দেওয়া হয়ে থাকে । এছাড়াও , কোন কর্মচারী যদি পোশাক শিল্পে যুক্ত হন , সেক্ষেত্রে বছরে ন্যূনতম কাজের দিন ১৫০ হলেও ছাড়ের সুবিধা পাওয়া যায় । অর্থমন্ত্রী , অনুরূপ সুবিধা পাদুকা ও চর্মশিল্পে কর্মরত কর্মীদের জন্যও দেওয়ার প্রস্তাব করেছেন । এর ফলে , এই ক্ষেত্রগুলিতে নতুন কর্মসংস্থানের সুযোগ বৃদ্ধি পাবে বলে তিনি আশা প্রকাশ করেছেন । শ্রী জেটলি , সংশ্লিষ্ট কর্মচারী তাঁর কর্মজীবনের প্রথম বছরে যদি ন্যূনতম কাজের দিনের থেকেও কম সময় কাজ করে থাকেন , সেক্ষেত্রেও তাঁকে ৩০ শতাংশ ছাড়ের সুবিধা দেওয়ার প্রস্তাব করেন । তবে , সংশ্লিষ্ট কর্মচারীকে পরবর্তী বছরে ন্যূনতম কাজের দিনগুলিতে বাধ্যতামূলকভাবে কর্মরত থাকতে হবে ।

    
    
    (Release ID: 1518827) Visitor Counter : 4