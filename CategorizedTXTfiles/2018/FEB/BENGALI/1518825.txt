      অর্থমন্ত্রক

      বেসরকারি কোম্পানিগুলির ক্ষুদ্র নগদ লেনদেনের ওপর কঠোর নিয়ন্ত্রণের প্রস্তাব
      Posted On: 01 FEB 2018 7:44PM by PIB Kolkata


    নগদ-ভিত্তিক অর্থনীতিকে নিয়ন্ত্রণ এবং উৎসমূলে কর কাটার নিয়মে মান্যতার জন্য কেন্দ্রীয় অর্থ ও কর্পোরেট বিষয়ক মন্ত্রী শ্রী অরুণ জেটলি কর না দিয়ে নগদে কোম্পানিগুলি কর্তৃক অর্থ লেনদেনের ওপর নিয়ন্ত্রণ জারি করার প্রস্তাব করেছেন । ২০১৮-১৯ অর্থবর্ষের সাধারণ বাজেট আজ সংসদে পেশ করে অর্থমন্ত্রী বলেন , আয়কর আইনের প্রাসঙ্গিক সংস্থান অনুসারে যদি কোন ট্রাস্ট বা সংস্থা তাদের আয় পূর্ব ঘোষিত লক্ষ্য অনুযায়ী ব্যবহার করে , সেক্ষেত্রে বর্তমানে আয়কর ছাড়ের ব্যবস্থা রয়েছে । তবে , নগদে এইসব সংস্থাগুলির ব্যয়ের ওপর কোন নিয়ন্ত্রণ নেই । এইসব সংস্থার ব্যয়ের ওপর অডিটের ব্যবস্থা করার জন্য এইসব সংস্থা ১০ হাজার টাকার ওপরে নগদ অর্থ যাতে ব্যয় করতে না পারে তাই তার ওপর নিয়ন্ত্রণ জারি করা হবে এবং কর ধার্য করা হবে । এই সমস্ত সংস্থা যাতে উৎসমূলে কর কাটার নিয়ম যথাযথভাবে মেনে চলে , সেজন্য , যে অর্থের পরিমাণের ওপর কর কাটা হবে না , তার ৩০ শতাংশ লেনদেনের ওপর নিষেধাজ্ঞা থাকবে এবং ঐ পরিমাণের ওপর কর ধার্য করা হবে ।

    
    
    (Release ID: 1518825) Visitor Counter : 4