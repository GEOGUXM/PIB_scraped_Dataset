      পরিবেশওঅরণ্যমন্ত্রক

      ‘পরবর্তী প্রজন্মকে পরিচ্ছন্ন ও সবুজ পরিবেশ ফিরিয়ে দেওয়া আমাদের দায়িত্ব’: ডক্টর হর্ষ বর্ধন পরিবেশমন্ত্রী শিক্ষকদেরকে তাঁদের সবুজ সামাজিক দায়ত্ব স্মরণ করালেন, শিক্ষক সমাজকে ‘সবুজ ভালো কাজ’ অভিযানে যুক্ত হওয়ার জন্য আহ্বান জানালেন
      Posted On: 07 FEB 2018 1:39PM by PIB Kolkata


    কেন্দ্রীয় পরিবেশ, বন ও জলবায়ু পরিবর্তন মন্ত্রী ডক্টর হর্ষ বর্ধন শিক্ষক সমাজকে ‘সবুজ ভালো কাজ’ অভিযানে যুক্ত হওয়ার জন্য আহ্বান জানালেন| মন্ত্রকের পক্ষ থেকে জলবায়ু পরিবর্তন ও বৈশ্বিক উষ্ণায়ণ নিয়ে সকল অংশের মানুষকে, বিশেষ করে ছাত্রছাত্রীদের সচেতন করার জন্যই এই অভিযানের সূচনা করা হয়| উত্তর দিল্লি পুর নিগমের এলাকার সমস্ত সরকারি বিদ্যালয়গুলোর প্রধান শিক্ষক-শিক্ষিকাদের সামনে ভাষণ দিতে গিয়ে মন্ত্রী বলেন, পরিবেশ এখন অনেক বেশি এক বৈশ্বিক বিষয় হয়ে দাঁড়িয়েছে এবং বর্তমানের মত এতো উদ্বেগজনক পরিস্থিতি এর আগে কখনও ছিল না|


    ডক্টর হর্ষ বর্ধন বলেন, “বৈশ্বিক উষ্ণায়ন ও জলবায়ু পরিবর্তনের বিপদ নিয়ে গোটা পৃথিবী এখন চিন্তিত| দিল্লির মানুষ ইতোমধ্যেই বায়ু দূষণের সমস্যার মুখোমুখি হয়েছেন| পরিবেশ এবং মানুষের ওপর এর প্রভাবের সমস্যাটি এখন বিশ্বের যেকোন সম্মেলনের প্রধান বিষয়| সবাই ভারতের দিকে তাকিয়ে রয়েছে, কেননা তারা ভাবছে যে, পরিবেশ সুরক্ষার বিষয়টি ভারতবাসীর ডি.এন.এ.’র মধ্যে রয়েছে| আমাদের পূর্বপুরুষগণ পরিবেশ সুরক্ষার বিষয়টি তাঁদের জীবনযাপনের অঙ্গ হিসেবে গড়ে তোলেন| এটা আমাদের সংস্কৃতির আবশ্যিক অঙ্গ—আমাদের পূর্বপুরুষগণ নদী, বাতাস, গাছ অথবা বন ও পৃথিবীকে পুজো করতেন এবং জমির সঙ্গে সামঞ্জস্য সাধন করে জীবন অতিবাহিত করতেন|”


    মন্ত্রী প্রধান শিক্ষক-শিক্ষিকাদেরকে তাদের ‘সবুজ সামাজিক দায়িত্ব’ (জি.এস.আর.)-এর কথা মনে করিয়ে দেন, যেমন কর্পোরেটদের ক্ষেত্রে রয়েছে ‘কর্পোরেট সামাজিক দায়িত্ব’ (সি.এস.আর.)| তিনি পোলিও নির্মূলীকরণ অভিযানে পুর নিগমের বিদ্যালয়গুলোর ‘পোলিও সৈনিক’দের কাজের প্রশংসা করে এভাবেই ‘সবুজ সৈনিক’-এর প্রয়োজনীয়তার ওপর জোর দেন এবং ‘সবুজ ভালো কাজ’-এর অভিযানকে ব্যাপক প্রসারের মাধ্যমে সফলতার সঙ্গে তৃণমূল স্তরে নিয়ে যাওয়ার আহ্বান জানান|


    প্রধান শিক্ষক-শিক্ষিকাদের সামনে ভাষণ রাখছেন ডক্টর হর্ষ বর্ধন


    ডক্টর হর্ষ বর্ধন বলেন, আমাদের পরিচ্ছন্ন ও সবুজ পরিবেশ পুনরুদ্ধার করা মোটেও অসম্ভব কোনো বিষয় নয়| তিনি বলেন, “এটা শুধুমাত্র কোনো টেকনিক্যাল সমস্যা নয়, বরঞ্চ এক নৈতিক দায়িত্ব যাতে আমরা পরিচ্ছন্ন ও সবুজ পরিবেশকে পুনরুদ্ধার করে পরবর্তী প্রজন্মকে ফিরিয়ে দিতে পারি|” এই লক্ষ্যকে সামনে রেখেই কেন্দ্রীয় পরিবেশ, বন ও জলবায়ু পরিবর্তন মন্ত্রক ‘সবুজ ভালো কাজ’ নামের গণমুখী অভিযান গ্রহণ করেছে| এই অভিযানকে শিক্ষক-শিক্ষিকা, ছাত্রছাত্রীদের পাশাপাশি বিভিন্ন স্বেচ্ছাসেবী সংস্থাকে যুক্ত করে ব্যাপক রূপ দান করা হবে|


    এই অভিযানকে গোটা দেশের মানুষের কাছে পৌঁছানোর জন্য সম্প্রতি ‘Dr Harsh Vardhan’ নামের একটি মোবাইল অ্যাপ চালু করা হয়েছে|


    ডিজিট্যাল প্রযুক্তির ক্ষেত্রে বাজেট বরাদ্দের উল্লেখ করে ডক্টর হর্ষ বর্ধন ২০১৮ সালের সাধারণ বাজেটে প্রধানমন্ত্রীর ব্যবহারিক দৃষ্টিভঙ্গির জন্য ধন্যবাদ জ্ঞাপন করেন| তিনি বলেন, বিজ্ঞান ও প্রযুক্তি বিভাগ সাইবার ফিজিক্যাল সিস্টেম নিয়ে এক অভিযানের সূচনা করবে, যার মাধ্যমে রোবটিক্স, কৃত্রিম বুদ্ধিমত্তা, ডিজিট্যাল নির্মাণ, বড় আকারের ডেটা বিশ্লেষণ, কোয়ান্টাম যোগাযোগ এবং ইন্টারনেটের ক্ষেত্রে উত্কর্ষ কেন্দ্র স্থাপনে সহায়ক হবে|


    ডক্টর হর্ষ বর্ধন বলেন, “বিজ্ঞান ও প্রযুক্তির দিক দিয়ে ভারত পৃথিবীর কোনো দেশ থেকেই পিছিয়ে নেই|”

    
    
    (Release ID: 1519445) Visitor Counter : 1