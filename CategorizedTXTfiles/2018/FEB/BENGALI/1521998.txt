      তথ্যওসম্প্রচারমন্ত্রক

      প্রশাসনিক বিষয়ে পঠনপাঠন ছাড়াও সমীক্ষা ও গবেষণার কাজেও একটি আকর গ্রন্থের গুরুত্ব রয়েছে ভারত – ২০১৮ রেফারেন্স বইটির : তথ্য ও সম্প্রচার মন্ত্রী
      Posted On: 28 FEB 2018 1:25PM by PIB Kolkata


    কেন্দ্রীয় তথ্য ও সম্প্রচার মন্ত্রী শ্রীমতী স্মৃতি জুবিন ইরানি বলেছেন যে, তথ্য ও সম্প্রচার মন্ত্রক প্রকাশিত ইন্ডিয়া – ২০১৮ রেফারেন্স বইটিতে বিভিন্ন সরকারি কর্মসূচি সম্পর্কে বিস্তৃত তথ্য ও বিবরণ খুঁজে পাওয়া যাবে।


    আজ রাজধানীতে এই রেফারেন্স বইটির আনুষ্ঠানিক প্রকাশ উপলক্ষে আয়োজিত এক অনুষ্ঠানে তথ্য ও সম্প্রচার মন্ত্রী ভাষণ দিচ্ছিলেন। তিনি বলেন, এই রেফারেন্স বইয়ের অনলাইন সংস্করণটিও গবেষক ও ছাত্রছাত্রীদের বিশেষভাবে কাজে লাগবে। প্রশাসনিক কাজকর্ম সম্পর্কে যাঁরা পড়াশোনা বা চর্চা করছেন, শুধু তাঁদের জন্যই নয়, গবেষক ও ছাত্রছাত্রী সহ সকলের জন্যই এটি একটি প্রয়োজনীয় রেফারেন্স বই। আগামী বছর থেকে সবকটি ভারতীয় ভাষায় এটি প্রকাশিত হবে বলে তিনি আশা প্রকাশ করেন।


    উল্লেখ্য, ইংরেজি ভাষায় ‘ইন্ডিয়া – ২০১৮’ এবং হিন্দিতে প্রকাশিত ‘ভারত – ২০১৮’ রেফারেন্স বইটি গ্রন্থাকারে সংগ্রহ করার পাশাপাশি সেটির অনলাইন সংস্করণও কেনা যাবে। মুদ্রিত বইটি সংগ্রহ করা যাবে ৩৫০ টাকার বিনিময়ে। দেশে প্রকাশন বিভাগের ৮টি বিক্রয় কেন্দ্র এবং ৩টি আঞ্চলিক কার্যালয় থেকে এই বই সংগ্রহ করা যাবে। এছাড়াও, ভারত কোষ পোর্টালটির মাধ্যমে এই বইটির মুদ্রণ সংস্করণ সংগ্রহেরও ব্যবস্থা রয়েছে। প্রকাশন বিভাগের ওয়েবসাইট www.publicationsdivision.nic.in থেকেও এই বই সংগ্রহ করা যাবে।


    অন্যদিকে, এই রেফারেন্স বইয়ের অনলাইন সংস্করণ ২৬৩ টাকার বিনিময়ে ক্রয় করা যাবে Amazon.in এবং Googole play Books store থেকে।

    
    
    (Release ID: 1521998) Visitor Counter : 6