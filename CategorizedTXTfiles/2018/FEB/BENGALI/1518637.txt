      অর্থমন্ত্রক

      ২০১৮-১৯ বর্ষে জীবন-জীবিকা এবং গ্রামাঞ্চলে পরিকাঠামো উন্নয়নের লক্ষ্যে ১৪.৩৪ লক্ষ কোটি টাকা ব্যয় করা হবে
      Posted On: 01 FEB 2018 4:26PM by PIB Kolkata


    কেন্দ্রীয় অর্থমন্ত্রী শ্রী অরুণ জেটলি আজ সংসদে যে সাধারণ বাজেট , ২০১৮-১৯ পেশ করেছেন , তাতে দেশের গ্রামাঞ্চলের জীবন-জীবিকার উন্নয়নে , একগুচ্ছ গুরুত্বপূর্ণ পদক্ষেপের কথা ঘোষণা করা হয়েছে । তিনি বলেছেন , সরকারের লক্ষ্য হল আগামী বছরগুলিতে গ্রামাঞ্চলে যত বেশি সম্ভব জীবিকার সুযোগ বৃদ্ধি করা । এই লক্ষ্যেই জীবন-জীবিকা , কৃষি এবং সংশ্লিষ্ট ক্ষেত্রগুলিতে ও গ্রামাঞ্চলের পরিকাঠামো উন্নয়নে আরও বেশি ব্যয়ের সিদ্ধান্ত নেওয়া হয়েছে ।


    শ্রী জেটলি বলেন , ২০১৮-১৯ অর্থবর্ষে গ্রামাঞ্চলের মানুষের জীবিকা এবং পরিকাঠামো উন্নয়নে বিভিন্ন মন্ত্রকের পক্ষ থেকে ১৪.৩৪ লক্ষ কোটি টাকা ব্যয় করা হবে । এর মধ্যে , বাজেট বহির্ভূত এবং বাজেট নয় , এই ধরনের সহায়-সম্পদের পরিমাণ হবে ১১.৯৮ লক্ষ কোটি টাকা । কৃষিকাজ এবং স্বনিযুক্তির ফলে কর্মসংস্থান ছাড়াও এই বিশাল পরিমাণ অর্থ ব্যয়ের ফলে সারা দেশে ৩২১ কোটি ব্যক্তিগত কর্মদিবস সৃষ্টি হবে , ৩.১৭ লক্ষ কিলোমিটার গ্রামীণ সড়ক নির্মাণ করা হবে , ২১ লক্ষ নতুন গ্রামীণ আবাসন নির্মাণ করা হবে , ১.৮৮ কোটি শৌচাগার নির্মাণ করা হবে এবং ১.৭৫ কোটি নতুন পরিবারে বিদ্যুতের সংযোগ দেওয়া সম্ভব হবে ।


    তিনি বলেন , সরকার জাতীয় গ্রামীণ জীবন-জীবিকা মিশনের বরাদ্দ ২০১৮-১৯-এ ৫ , ৭৫০ কোটি টাকা করেছে । শ্রী জেটলি জানান , স্বনির্ভর গোষ্ঠীগুলির জন্য ঋণের পরিমাণ ২০১৬-১৭ অর্থবর্ষে বেড়ে ৪২ , ৫০০ কোটি টাকা হয়েছে যা বিগত বছরের তুলনায় ৩৭ শতাংশ বেশি । সরকার মনে করে যে ২০১৯ সালের মার্চের মধ্যে এই ঋণের পরিমাণ আরও বৃদ্ধি পেয়ে ৭৫ হাজার কোটি টাকা দাঁড়াবে ।


    ‘ প্রধানমন্ত্রী কৃষি সিচাঁই যোজনা – হর খেত কো পানি ’ – এই কর্মসূচিতে সরকার সেচ ব্যবস্থার উন্নয়নের লক্ষ্যে ২ , ৬০০ কোটি টাকা বরাদ্দ করেছে । এর ফলে , দেশের ৯৬-টি সেচ-বঞ্চিত জেলার সেচের সুবিধা বাড়বে । এইসব জেলাগুলিতে মোট জমির মাত্র ৩০ শতাংশ সেচসেবিত বলে জানানো হয়েছে ।

    
    
    (Release ID: 1518637) Visitor Counter : 3