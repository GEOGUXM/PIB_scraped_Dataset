      প্রধানমন্ত্রীরদপ্তর

      লক্ষ্ণৌতে বিশ্ব বিনিয়োগকারী সম্মেলন, ২০১৮ আগামীকাল : উদ্বোধন করবেন প্রধানমন্ত্রী শ্রী নরেন্দ্র মোদী
      Posted On: 21 FEB 2018 5:21PM by PIB Kolkata


    প্রধানমন্ত্রী শ্রী নরেন্দ্র মোদী আগামীকাল উত্তরপ্রদেশ বিনিয়োগকারী সম্মেলন, ২০১৮-র উদ্বোধন করবেন। দু’দিনের এই সম্মেলন অনুষ্ঠিত হচ্ছে লক্ষ্ণৌতে।শ্রী রাজনাথ সিং, শ্রী অরুণ জেটলি, শ্রীমতী নির্মলা সীতারমন, শ্রী নীতিন গড়করি, শ্রী সুরেশ প্রভু, শ্রীমতী স্মৃতি ইরানি, শ্রী রবিশঙ্কর প্রসাদ, ডঃ হর্ষবর্ধন, শ্রী ভি কে সিং এবং শ্রী ধর্মেন্দ্র প্রধান সহ কয়েকজন কেন্দ্রীয় মন্ত্রীও এই সম্মেলনে যোগ দেবেন। বিনিয়োগ আকর্ষণের লক্ষ্যে সম্মেলনের বিভিন্ন পর্বে তাঁরা নেতৃত্ব দেবেন। ২১ ফেব্রুয়ারি সম্মেলনের উদ্বোধন অনুষ্ঠানে প্রধানমন্ত্রী শ্রী মোদী যেমন উপস্থিত থাকছেন, অন্যদিকে তেমনই এর সমাপ্তি অনুষ্ঠানে উপস্থিত থাকবেন রাষ্ট্রপতি শ্রী রামনাথ কোবিন্দ।


    রাজ্যের বিনিয়োগ সম্ভাবনাকে তুলে ধরতেই এই সম্মেলনের আয়োজন করেছে উত্তরপ্রদেশ সরকার। বিভিন্ন মন্ত্রী, কর্পোরেট জগতের কর্তা-ব্যক্তি, বরিষ্ঠ নীতি রচয়িতা এবং বিশ্বের বিভিন্ন সংস্থা ও শিক্ষা প্রতিষ্ঠানের প্রধানদের একত্রিত করবেএই বিশেষ মঞ্চটি। পারস্পরিক সহযোগিতার ভিত্তিতে রাজ্যের সার্বিক অর্থনৈতিক বিকাশই এই উদ্যোগ আয়োজনের মূল লক্ষ্য।


    ফিনল্যান্ড, নেদারল্যান্ড্‌স, জাপান, চেক সাধারণতন্ত্র, থাইল্যান্ড, স্লোভাকিয়া এবং মরিশাস – এই সাতটি দেশ সম্মেলনের অংশীদার রাষ্ট্র রূপে চিহ্নিত হয়েছে। সম্ভাবনা রয়েছে, সম্মেলন চলাকালীন বেশ কয়েকটি মউ স্বাক্ষরেরও।


    বিভিন্ন ধরনের সুযোগ ও সম্ভাবনা বিনিয়োগকারীদের সামনে তুলে ধরার মাধ্যমে রাজ্যগুলির সার্বিক বিকাশ সম্ভব করে তুলতে সহযোগিতার ভিত্তিতে প্রতিযোগিতামূলক যুক্তরাষ্ট্রীয়তার আহ্বান জানিয়েছেন প্রধানমন্ত্রী শ্রী নরেন্দ্র মোদী। তাঁর সেই আহ্বানে সাড়া দিয়ে উত্তরপ্রদেশে আয়োজিত হচ্ছে এই বিশেষ সম্মেলনটি।


    প্রধানমন্ত্রী তাঁর অঙ্গীকার ও প্রতিশ্রুতি পূরণে এর আগে এ মাসের ৪ ও ১৮ তারিখে এই ধরনের দুটি সম্মেলনের উদ্বোধন করেছিলেন যথাক্রমে অসম ও মহারাষ্ট্রে।

    
    
    (Release ID: 1521298) Visitor Counter : 5