      প্রধানমন্ত্রীরদপ্তর

      ‘কৃষি-২০২২ : কৃষকদের আয় ও উপার্জন দ্বিগুণ করে তোলা’ শীর্ষক এক জাতীয় সম্মেলনে ভাষণ দিলেন প্রধানমন্ত্রী
      Posted On: 21 FEB 2018 5:45PM by PIB Kolkata


    কৃষকদের আয় ও উপার্জন বৃদ্ধির লক্ষ্যে কেন্দ্রীয় সরকার বেশ কয়েকটি সুচিন্তিত পদক্ষেপ গ্রহণ করেছে। সহায়ক কৃষি উপকরণের মূল্য হ্রাস, উৎপাদিত পণ্যের উচিৎ মূল্য, বর্জ্যের পরিমাণ হ্রাস এবং আয় ও উপার্জনের বিকল্প উপায় অনুসন্ধানের মধ্য দিয়ে দেশের কৃষক সাধারণের কল্যাণ নিশ্চিত করার চেষ্টা করা হচ্ছে।


    দিল্লির পুসাএনএএসসি কমপ্লেক্সে ‘কৃষি-২০২২ : কৃষকদের আয় ও উপার্জন দ্বিগুণ করে তোলা’র লক্ষ্যে আয়োজিত এক জাতীয় সম্মেলনে ভাষণদানকালে একথা ঘোষণা করেন প্রধানমন্ত্রী শ্রী নরেন্দ্র মোদী। ডালশস্য উৎপাদনে অসাধারণ সাফল্যের জন্য কৃষিজীবী মানুষদের বিশেষ প্রশংসাও করেন তিনি।


    শ্রী মোদী বলেন, ইউরিয়াকে ১০০ শতাংশ নিম কোটিংযুক্ত করে তোলার ফলে এই সারের কার্যকারিতা বহুগুণে বৃদ্ধি পেয়েছে। শুধু তাই নয়, এর ফলে প্রসার ঘটেছে উৎপাদনশীলতারও। অন্যদিকে এক সমীক্ষায় প্রকাশ যে মাটির স্বাস্থ্য পরীক্ষা সম্পর্কিত কার্ড অর্থাৎ, ‘সয়েল হেল্‌থ কার্ড’ ব্যবহার করে রাসায়নিক সারের ব্যবহার উল্লেখযোগ্যভাবে কমিয়ে আনা সম্ভব হয়েছে। অথচ, শস্যের উৎপাদন বৃদ্ধি পেয়েছে যথেষ্ট মাত্রায়।


    দেশের ৯৯টি অসম্পূর্ণ সেচ প্রকল্পের কাজ সম্পূর্ণ করতে কেন্দ্রীয় সরকার যে বিশেষভাবে সচেষ্ট রয়েছে, একথারও এদিন উল্লেখ করেন প্রধানমন্ত্রী। তিনি বলেন, এই প্রকল্পগুলির ৫০ শতাংশের কাজই এই বছরের মধ্যেই সম্পূর্ণ করা যাবে বলে আশা করা হচ্ছে। এক একটি সেচ প্রকল্পের কাজ সম্পূর্ণ হওয়ার অর্থই হল কৃষি উপকরণ খাতে কৃষকদের ব্যয়ের মাত্রাকে কমিয়ে আনা। ‘প্রধানমন্ত্রী কৃষি সিচাঁই যোজনা’র আওতায় এ পর্যন্ত দেশের ২০ লক্ষ কৃষি জমিকে নিয়ে আসা হয়েছে বলে প্রসঙ্গত উল্লেখ করেন তিনি।


    এ বছর বাজেটে ঘোষিত ‘অপারেশন গ্রিন্‌স’ টোমাটো, পেঁয়াজ এবং আলু চাষের ক্ষেত্রে কৃষকদের বিশেষভাবে সাহায্য করবে বলে মনে করেন প্রধানমন্ত্রী। তিনি বলেন, উপযুক্ত পরিকাঠামো সহ ২২ হাজার গ্রামীণ হাটকে আরও উন্নত করে সেগুলিকে বৈদ্যুতিন বিপণন কর্মসূচির মঞ্চে যুক্ত করা হবে।


    শ্রী মোদী বলেন, কৃষি ঋণ খাতে মঞ্জুরির পরিমাণও বৃদ্ধি করা হয়েছে। এর ফলে কৃষকদের হাতে ঋণ পৌঁছে দেওয়ার বিষয়টি এখন থেকে সহজতর হয়ে উঠবে। কৃষি বর্জ্যকে সম্পদে রূপান্তরিত করতে তাঁর সরকার যে বেশ কয়েকটি পদক্ষেপ গ্রহণ করেছে একথাও এদিন প্রসঙ্গত উল্লেখ করেন তিনি।


    এদিনের সম্মেলনে নীতি ও প্রশাসনিক সংস্কার, কৃষি বাণিজ্য নীতি, রপ্তানির প্রসার, বিপণন কাঠামো ও দক্ষতা, যোগান ও মূল্যমান শৃঙ্খলের ব্যবস্থাপনা, কৃষিক্ষেত্রে বিজ্ঞান, প্রযুক্তি ও স্টার্ট আপ কর্মসূচির প্রয়োগ, মূলধনী বিনিয়োগ ও কৃষকদের জন্য প্রাতিষ্ঠানিক ঋণ, গবাদি পশু, দুগ্ধোৎপাদন, হাঁস-মুরগি পালন ও মৎস্যচাষকে উন্নয়নের একটি চালিকাশক্তি রূপে তুলে ধরা সহ বিভিন্ন বিষয়ের ওপর আজ সম্মেলনে কয়েকটি উপস্থাপনাও পেশ করা হয়। দেশের কৃষক সাধারণের প্রশংসা ছাড়াও এই উপস্থাপনাগুলিরবিশেষ তারিফ করেন প্রধানমন্ত্রী।

    
    
    (Release ID: 1521302) Visitor Counter : 5