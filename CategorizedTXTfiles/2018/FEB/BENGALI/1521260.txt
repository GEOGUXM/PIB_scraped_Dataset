      মন্ত্রিসভারঅর্থনৈতিকবিষয়সংক্রান্তকমিটি

      ঝাঁসি-মানিকপুর এবং ভীমসেন-খৈরার রেলপথকে বৈদ্যুতিকরণ সহ ডবল লাইনে রূপান্তের প্রস্তাব :অনুমোদন কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটির
      Posted On: 21 FEB 2018 2:07PM by PIB Kolkata


    ৪২৫ কিলোমিটার দীর্ঘ ঝাঁসি-মানিকপুর এবং ভীমসেন-খৈরার রেলপথ দুটির বৈদ্যুতিকরণ সহ ডবল লাইনের রূপান্তরের একটি প্রস্তাব আজ অনুমোদিত হল প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটির বৈঠকে। প্রকল্প রূপায়ণে ব্যয় ধরা হয়েছে ৪৯৫৫ কোটি ৭২ লক্ষ টাকা। উত্তরপ্রদেশের ঝাঁসি, মাহোবা, বান্দা ও চিত্রকূটধাম এবং মধ্যপ্রদেশের ছত্তারপুরের মধ্যে সংযোগ রক্ষা করবে এই রেলপথ দুটি। আগামী ২০২২-২৩ সাল নাগাদ এর নির্মাণ কাজ সম্পূর্ণ হবে বলে অনুমান করা হচ্ছে।


    রেলপথ দুটি ডবল লাইনে সম্প্রসারিত হলে ঝাঁসি ও কানপুর থেকে এলাহাবাদের মধ্যে যাতায়াতকারী ট্রেনগুলির চলাচল আরও সহজ হয়ে যাবে। বিপরীত দিক থেকে আসা কোন ট্রেনের জন্য ট্রেন চলাচল থমকে যাওয়ার সমস্যাও কাটিয়ে ওঠা যাবে। ফলে, ঝাঁসি-সাতনা এবং কানপুর-সাতনা রুটে চলাচলকারী যাত্রীবাহী ট্রেনগুলি রেলের নির্দিষ্ট সময়সূচি মেনে যাতায়াত করতে পারবে। এছাড়াও, ব্লকগুলির উন্নততর ব্যবস্থাপনার সুবাদে সার্বিকভাবে নিশ্চিত হবে রেল চলাচলের ক্ষেত্রে নিরাপত্তাও। এ সমস্ত কিছুর পথ ধরে সার্বিক উন্নয়ন ঘটবে বুন্দেলখণ্ড অঞ্চলের। এছাড়াও একটি আন্তর্জাতিক পর্যটন কেন্দ্র রূপে খাজুরাহোর সঙ্গে সংযোগ ও যোগাযোগ যথেষ্ট উন্নত হবে বলে মন্ত্রিসভার আশা। পর্যটন প্রসারের এই সম্ভাবনায় সংশ্লিষ্ট অঞ্চলে অর্থনৈতিক সমৃদ্ধি এবং কর্মসংস্থানের সুযোগ সৃষ্টির প্রসারও বাস্তবায়িত হবে বলে মনে করা হচ্ছে।

    
    
    (Release ID: 1521260) Visitor Counter : 1