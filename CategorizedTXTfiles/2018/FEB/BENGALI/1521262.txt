      মন্ত্রিসভারঅর্থনৈতিকবিষয়সংক্রান্তকমিটি

      মজফফরপুর-সাগৌলি এবং সাগৌলি-বাল্মীকিনগর রেলপথের বৈদ্যুতিকরণ ও ডবল লাইনে রূপান্তরের প্রস্তাবে অনুমোদন কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটির
      Posted On: 21 FEB 2018 2:09PM by PIB Kolkata


    বিহারের মজফফরপুর, পূর্ব চম্পারণ (মতিহারি) এবং পশ্চিম চম্পারণ (বেতিয়া) যুক্ত করতে ১৩৪৭ কোটি ৬১ লক্ষ টাকা ব্যয়ে ১০০.৬ কিলোমিটার দীর্ঘ মজফফরপুর-সাগৌলি এবং ১০৯.৭ কিলোমিটার দীর্ঘ সাগৌলি-বাল্মীকিনগর রেলপথকে বৈদ্যুতিকরণ সহ ডবল লাইনে রূপান্তরের একটি প্রস্তাব আনুষ্ঠানিকভাবে ছাড়পত্র পেল কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটির বৈঠকে। আজ প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কমিটির এক বৈঠকে এই প্রকল্প নির্মাণের বিষয়ে অনুমোদনদানের সিদ্ধান্ত গ্রহণ করা হয়।


    উত্তর বিহারের ঘন বসতিপূর্ণ অঞ্চলগুলির মধ্যে রয়েছে এই রেলপথটি। মজফফরপুর-বাল্মীকিনগর রুটে যাত্রীবাহী ট্রেনগুলিকে প্রায়ই জটের মুখেপড়তে হয়। ফলে, ব্যাহত হয় সুষ্ঠু রেল চলাচল। কিন্তু ডবল লাইনে রূপান্তরের ফলে জট মুক্তির সম্ভাবনার পাশাপাশি, ট্রেন চলাচলের ক্ষেত্রে অযথা বিলম্ব এড়িয়ে চলা যাবে। ব্লকের উন্নততর ব্যবস্থাপনার ফলে রেল চলাচলের ক্ষেত্রে সার্বিক নিরাপত্তাও নিশ্চিত হবে বলে আশা করা হচ্ছে।


    রেলপথের বৈদ্যুতিকরণের পথ ধরে একদিকে যেমন ট্রেন চলাচলে গতি বৃদ্ধি পাবে, অন্যদিকে তেমনই বাতাসে কার্বন নির্গমণের আশঙ্কাও উল্লেখযোগ্য মাত্রায় কমিয়ে আনা যাবে। এছাড়া, জ্বালানি খাতে রেলের সাশ্রয় ঘটায় বিদেশি মুদ্রার সঞ্চয়ও তাৎপর্যপূর্ণভাবে বৃদ্ধি পাবে বলে আশা করা হচ্ছে।

    
    
    (Release ID: 1521262) Visitor Counter : 1