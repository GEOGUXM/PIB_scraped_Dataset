      অর্থমন্ত্রক

      প্রতিরক্ষা ক্ষেত্রে পর্যাপ্ত বিনিয়োগে বিশেষ অগ্রাধিকার : বাজেট পেশকালে জানালেন কেন্দ্রীয় অর্থমন্ত্রী
      Posted On: 02 FEB 2018 1:04PM by PIB Kolkata


    প্রতিরক্ষা ক্ষেত্রে পর্যাপ্ত বাজেট বরাদ্দ নিশ্চিত করার বিষয়টিকে বিশেষ অগ্রাধিকার দিয়েছে কেন্দ্রীয় সরকার। আজ সংসদে ২০১৮-১৯ অর্থ বছরের সাধারণ বাজেট পেশকালে একথা ঘোষণা করে কেন্দ্রীয় অর্থমন্ত্রী শ্রী অরুণ জেটলি বলেন যে, গত সাড়ে তিন বছরে প্রতিরক্ষা বাহিনীগুলির আধুনিকীকরণ এবং ক্ষমতা ও দক্ষতা বৃদ্ধির জন্য সার্বিকভাবে প্রচেষ্টা চালানো হয়েছে।


    জম্মু ও কাশ্মীর এবং উত্তর-পূর্ব রাজ্যগুলিতে সশস্ত্র বাহিনীর বিশেষ ভূমিকারও ভূয়সী প্রশংসা করেন কেন্দ্রীয় অর্থমন্ত্রী। তিনি বলেন, জাতিকে স্বনির্ভর করে তুলতে এবং প্রতিরক্ষা চাহিদার যথাযথ যোগান দিতে বেশ কিছু পদক্ষেপ গ্রহণ করেছে কেন্দ্রীয় সরকার।


    শ্রী অরুণ জেটলি বলেন, প্রতিরক্ষা উৎপাদনের ক্ষেত্রে প্রত্যক্ষ বিদেশি বিনিয়োগের সুযোগ-সুবিধাকে আরও উদার করে তোলা হয়েছে। দেশে দুটি প্রতিরক্ষা শিল্প উৎপাদন করিডর গড়ে তুলতে সরকার বিশেষ পদক্ষেপ গ্রহণের সিদ্ধান্ত নিয়েছে। এছাড়াও, শিল্প-বান্ধব এক প্রতিরক্ষা উৎপাদন নীতি ২০১৮ অনুসরণ করা হবে। সরকারি ও বেসরকারি রাষ্ট্রায়ত্ত সংস্থা এবং ক্ষুদ্র, মাঝারি ও অতিক্ষুদ্র শিল্প সংস্থাগুলিতে দেশীয় প্রযুক্তির উৎপাদনকে উৎসাহ দিতেই এই ব্যবস্থা।

    
    
    (Release ID: 1518887) Visitor Counter : 2