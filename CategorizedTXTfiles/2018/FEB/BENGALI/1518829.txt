      অর্থমন্ত্রক

      আন্তর্জাতিক আর্থিক পরিষেবা কেন্দ্রগুলির জন্য কর ছাড়ের প্রস্তাব
      Posted On: 01 FEB 2018 7:52PM by PIB Kolkata


    আন্তর্জাতিক আর্থিক পরিষেবা কেন্দ্রের মধ্যে স্টক এক্সচেঞ্জগুলির ব্যবসায় উৎসাহ দিতে কেন্দ্রীয় অর্থমন্ত্রী শ্রী অরুণ জেটলি এইসব কেন্দ্রের জন্য আরও দুটি কর ছাড়ের প্রস্তাব করেছেন । আজ সংসদে ২০১৮-১৯ অর্থবর্ষের সাধারণ বাজেট পেশ করে শ্রী জেটলি , অনাবাসীদের জন্য ডেরিভেটিভ ও নির্দিষ্ট কিছু সিকিউরিটি হস্তান্তরকে মূলধনী লাভ কর থেকে ছাড় দেওয়ার প্রস্তাব করেছেন । এছাড়াও অর্থমন্ত্রী , সংশ্লিষ্ট আন্তর্জাতিক আর্থিক পরিষেবা কেন্দ্রগুলিতে কর্মরত কর্পোরেট নয় , এই ধরনের করদাতাদের বিকল্প ন্যূনতম কর সুবিধাজনক ৯ শতাংশ হারে নেওয়ার প্রস্তাব করেছেন । তবে , এই হার কর্পোরেট সংস্থাগুলির জন্য ন্যূনতম বিকল্প করের (ম্যাট) সমতুল হবে ।


    তিনি বলেছেন , সরকার ভারতে বিশ্বমানের আন্তর্জাতিক আর্থিক পরিষেবা কেন্দ্র গড়ে তোলার লক্ষ্যে কাজ চালিয়ে যাচ্ছে । সাম্প্রতিক বছরগুলিতে এই লক্ষ্যে সংশ্লিষ্ট কেন্দ্রগুলির জন্য কর ছাড়ের সুবিধা সহ আরও বিভিন্ন ধরনের পদক্ষেপ গ্রহণ করা হয়েছে ।

    
    
    (Release ID: 1518829) Visitor Counter : 4