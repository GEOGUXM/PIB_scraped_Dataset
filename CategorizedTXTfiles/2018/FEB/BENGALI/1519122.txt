      প্রতিরক্ষামন্ত্রক

      ভারতীয় বায়ুসেনার আর্ত উদ্ধার অভিযানে বাঁচলো এক নবীন প্রাণ
      Posted On: 05 FEB 2018 2:17PM by PIB Kolkata


    নয় বছরের তৌফিক গুরুতর অ্যাপেন্ডিসাইটিসের কারণে তীব্র ব্যথায় কাতরাতে লাগলো| সেই রাতের বেলায় জম্মু-কাশ্মীরের প্রত্যন্ত গুরেজ সেক্টরে উপযুক্ত চিকিৎসা পরিষেবারও অভাব|পরবর্তী সেরা বিকল্প ছিল তাকে চিকিৎসার জন্য শ্রীনগরে নিয়ে যাওয়া|শ্রীনগরে ভারতীয় বায়ু সেনার ঘাঁটিতে এই বিষয়ে এক বার্তা এসে পৌঁছুলো|রীতিমত তৈরী রাখা হলো হেলিকপ্টার উড়ান দলের সদস্যদের|খারাপ আবহাওয়ার জন্য সকালবেলায় গুরেজ সেক্টরে হেলিকপ্টার নামতে পারলো না| অগত্যা সেখান থেকে অন্যত্র দায়িত্ব পালনের জন্য রওনা দিল সেই হেলিকপ্টার|সেই কাজ সেরে ফেরার পথেই হেলিকপ্টার চালকদল খবর পেল গুরেজে আবহাওয়ার সামান্য উন্নতি হয়েছে|সঙ্গে সঙ্গে কপ্টারের মুখ ঘুরিয়ে ফের গুরেজে পৌঁছে সফল অবতরণ করলো হেলিকপ্টারটি| তুলে নিল তৌফিক এবং ওর বাবাকে|এরপর লাগাতার তুষারপাত এবং নীচু মেঘের প্রতিকুলতা কাটিয়ে শ্রীনগর পৌঁছে গেল আকাশযানটি|


    ভারতীয় বায়ু সেনার স্কোয়াড্রন লিডার বিনীত সিংহ সিকারওয়ার এবং সহ চালক লাক্ষয় মিত্তলের নেতৃত্বাধীন একনিষ্ঠ চালকদল এভাবেই এক নবীন প্রাণের সুরক্ষা ও চিকিৎসা পরিষেবা প্রদানের বিষয়টি নিশ্চিত করতে পেরেছিল|তৌফিক বর্তমানে শ্রীনগরে উপযুক্ত চিকিৎসায় দ্রুত আরোগ্য লাভের পথে|


    SK/SB,AGT (02-02-2018) Release ID:1518856 (170)


    প্রেস ইনফরমেশন ব্যুরো


    ভারত সরকার


    Ministry of Home Affairs


    Release ID:1518856


    Original Title: School children from Arunachal Pradesh and Mizoram call on MOS Shri Kiren Rijiju


    কেন্দ্রীয় স্বরাষ্ট্র প্রতিমন্ত্রী সকাশে অরুণাচলপ্রদেশ ও মিজোরামের স্কুল পড়ুয়ারা


    নয়াদিল্লি, ফেব্রুয়ারি ০২, ২০১৮


    অরুণাচলপ্রদেশ ও মিজোরামের স্কুল পড়ুয়ারা শুক্রবার কেন্দ্রীয় স্বরাষ্ট্র প্রতিমন্ত্রী শ্রী কিরেন রিজিজুর সঙ্গে দেখা করলো|অরুণাচল প্রদেশের কিবিথু জেলার ১৬টি ছেলেমেয়ে ভারতীয় সেনাবাহিনীর শিখ লাইট ইনফেন্ট্রি শাখার উদ্যোগে এক জাতীয় সংহতিমূলক ভ্রমণ কর্মসূচির আওতায় এই স্কুল পড়ুয়ারা শ্রী রিজিজুর সঙ্গে দেখা করে|গত ২৭ জানুয়ারি থেকে তাদের এই ভ্রমন শুরু হয়| শেষ হবে আগামী ৮ ফেব্রুয়ারি|এই পড়ুয়ারা ইতিমধ্যেই কনট প্লেস, কুতুব মিনার ও দিল্লি মেট্রো ঘুরে দেখেছে|এরপর তারা আগ্রা ও দেরাদুনে ঘুরতে যাবে| শ্রী রিজিজু ছাত্র-ছাত্রীদের স্বাগত জানিয়ে পড়াশুনোর প্রতি আরও মনযোগী হতে আহ্বান জানান| জীবনে সফলতার জন্য প্রয়োজনীয় আত্মবিশ্বাস অর্জনে সাহিত্য বিষয়ক কর্মকান্ডে যুক্ত থাকার পরামর্শ দেন তিনি|


    একইদিনে, শ্রী রিজিজু মিজোরামের চাম্ফাই ও লাগোয়া অঞ্চলের ১৮জনের ওপর একটি স্কুল পড়ুয়া দলের সঙ্গে দেখা করেন| এই দলটি আসাম রাইফেলসের ব্যবস্থাপনায় আয়োজিত জাতীয় সংহতিমূলক ভ্রমণের আওতায় ২১ জানুয়ারি থেকে ভ্রমন করছে|এরা ইতিমধ্যেই লালকেল্লা,জামা মসজিদ,সংসদ ভবন,কনট প্লেস, কুতুব মিনার ও দিল্লি মেট্রো ঘুরে দেখেছে|এই দলটি সাধারণতন্ত্র দিবসের কুচকাওয়াজেরও সাক্ষী থেকেছে|দেখা করেছে দেশের মাননীয় রাষ্ট্রপতির সঙ্গেও| ছাত্র-ছাত্রীদের দলটিকে স্বাগত জানিয়ে কেন্দ্রীয় স্বরাষ্ট্র প্রতিমন্ত্রী আসাম রাইফেলসের এই প্রয়াসের ভূয়সী প্রশংসা করেন|মিজোরামের প্রত্যন্ত অঞ্চল থেকে এই পড়ুয়াদের এমন একটি শিক্ষামূলক ভ্রমণের সুযোগ করিয়ে দেওয়ার জন্য শ্রী রিজিজু বাহিনীর কর্মকর্তাদের ধন্যবাদ জানান|

    
    
    (Release ID: 1519122) Visitor Counter : 2