      প্রতিরক্ষামন্ত্রক

      রাফায়েল যুদ্ধবিমান ক্রয় সংক্রান্ত আন্তঃসরকারি চুক্তি বিষয়ে তথ্য
      Posted On: 08 FEB 2018 4:46PM by PIB Kolkata


    ফ্রান্সের কাছ থেকে ৩৬টি উড়ান-যোগ্য রাফায়েল যুদ্ধবিমান ক্রয় সংক্রান্ত ২০১৬ সালের আন্তঃসরকারি চুক্তি বিষয়ে ভিত্তিহীন কিছু অভিযোগ করা হচ্ছে। এর জবাব দেওয়ার হয়তো কোন প্রয়োজন ছিল না, কিন্তুবিষয়টি নিয়ে বিভ্রান্তিমূলক বিবৃতির ফলে জাতীয় নিরাপত্তার সঙ্গে জড়িত একটি গুরুত্বপূর্ণ বিষয়ে অপূরণীয় ক্ষতির সম্ভাবনার জন্যই এ ব্যাপারে ব্যাখ্যা দেওয়ার প্রয়োজন দেখা দিয়েছে।


    এটা মনে রাখা দরকার যে, কেন্দ্রের পূর্ববর্তী সরকার কর্তৃক ভারতীয় বিমানবাহিনীর চাহিদা মেটানোর জন্য ২০০২ সালে ১০ বছরের মেয়াদে এই চুক্তিটি করা হয়েছিল। ২০১২-য় তৎকালীন প্রতিরক্ষা মন্ত্রী ১২৬টি মাঝারি মানের বহু উদ্দেশ্যসাধক জঙ্গি বিমান (এমএমআরসিএ) সংগ্রহের ক্ষেত্রে প্রচলিত প্রাতিষ্ঠানিক প্রক্রিয়ায় নজিরবিহীনভাবে ব্যক্তিগত ভেটো প্রয়োগ করেছিলেন। ভারতীয় বিমানবাহিনীর জঙ্গি বিমানের সংখ্যা দারুণভাবে কমে যাওয়ার প্রেক্ষিতেই এই ঘটনা ঘটেছিল।


    তথ্যের বিকৃতি ঘটানোর লক্ষ্যে কন, সরকারের পক্ষ থেকে জঙ্গি বিমান নির্মাতা একটি বিশেষ কোম্পানির সঙ্গে আলোচনা করা হয়নি, সেই প্রশ্ন তোলা হচ্ছে। মনে হয় এটা ভুলে যাওয়া হচ্ছে যে বিমান ক্রয় সংক্রান্ত দরপত্র আহ্বানের প্রক্রিয়া শেষ হওয়ার পর সংশ্লিষ্ট কোম্পানিটি অবাঞ্ছিতভাবে তাদের দর দেওয়ার জন্য সরকার তা বাতিল করেছিল এবং রাফায়েলকে দরপত্রের নিরিখে প্রথম হিসাবে ঘোষণা করে ২০১২-র ফেব্রুয়ারি মাসে তাদের সঙ্গে আলোচনা শুরু করেছিল।


    ২০১৬ সালে রাফায়েল বিমান সংস্থার সঙ্গে চুক্তির মূল্য বিষয়ে বিস্তারিত তথ্য প্রকাশের জন্য যে দাবি তোলা হচ্ছে তা অবাস্তব। [প্রতিরক্ষা সরঞ্জাম ক্রয় সংক্রান্ত যে গোপনীয়তার চুক্তি হয়েছিল তার শর্ত অনুসারে পূর্ববর্তী ইউপিএ সরকারও বিভিন্ন ধরনের প্রতিরক্ষা সংক্রান্ত সরঞ্জাম ক্রয় বিষয়ে তথ্য, এমনকি সংসদের প্রশ্নেরও জবাব দিতে তাদের অক্ষমতা প্রকাশ করেছিল।] রাফায়েল বিমানগুলি ক্রয়ের জন্য আনুমানিক মূল্য বিষয়ে ইতিমধ্যেই সংসদকে জানানো হয়েছে। প্রত্যেকটি বিমানের প্রকৃত মূল্য এবং অন্যান্য তথ্য প্রকাশ করা হলে সামগ্রিকভাবে সংশ্লিষ্ট বিমানগুলির সুবিধা এবং অস্ত্র ব্যবস্থা বিষয়ে অনুমান করা সম্ভব। যার ফলে, আমাদের সেনাবাহিনীর সামরিক প্রস্তুতি ক্ষতিগ্রস্ত হতে পারে এবং জাতীয় নিরাপত্তা বিঘ্নিত হতে পারে। ২০০৮ সালে স্বাক্ষরিত নিরাপত্তা সংক্রান্ত চুক্তির শর্তের মধ্যে এইসব তথ্যগুলি রয়েছে। তাই, পূর্ববর্তী সরকার ২০০৮ সালে যে দ্বিপাক্ষিক ভারত-ফ্রান্স চুক্তি করেছিল, তার গোপনীয়তা সংক্রান্ত শর্ত মেনেই বর্তমান সরকার প্রত্যেকটি বিমানের পৃথক পৃথক মূল্য প্রকাশ করতে অক্ষম।


    ৩৬টি বিমান ক্রয় সংক্রান্ত ২০১৬ সালের চুক্তি বিষয়ে যে সন্দেহ প্রকাশ করা হয়েছে, তা নিরসনের জন্য আরও একবার জোরের সঙ্গে জানানো হচ্ছে যে, সরকারের সঙ্গে এই চুক্তির ফলে দক্ষতা, মূল্য, যন্ত্রপাতি, প্রদানের সময়সীমা, পরিচালন, প্রশিক্ষণ প্রভৃতি ক্ষেত্রে অনেক সুবিধা হয়েছে। ১০ বছর ধরে পূর্ববর্তী সরকার যে ধরনের আলাপ-আলোচনা চালিয়েছিল, তার তুলনায় এটি অনেক ভালো চুক্তি। এছাড়াও, বর্তমান সরকার এইসব আলোচনা মাত্র এক বছর আগে শেষ করেছে।


    ৩৬টি রাফায়েল বিমান ক্রয় সংক্রান্ত বিষয়ে আরও জানানো হচ্ছে যে, ফ্রান্সের সঙ্গে আন্তঃসরকারি চুক্তির ভিত্তিতে ভারতীয় বিমানবাহিনীর জরুরি প্রয়োজন মেটানোর লক্ষ্যেই প্রতিরক্ষা সরঞ্জাম সংক্রান্ত নিয়ম-নীতি কঠোরভাবে মেনেই এই চুক্তি করা হয়েছে, বিশেষ করে, এই চুক্তিতে সম্মতিদানের পূর্বে নিরাপত্তা সংক্রান্ত মন্ত্রিসভার কমিটি এবং অন্যান্য বহুস্তরীয় নজরদারি সংক্রান্ত অনুমোদন পাওয়ার পরই এই চুক্তি করা হয়েছে। ২০০৯-১০-এ ভারতীয় বিমানবাহিনীর পক্ষ থেকে সাফল্যের সঙ্গে এই বিমানটির কার্যকারিতা সংক্রান্ত মূল্যায়ন করা হয়েছে।


    বিরোধী দলগুলি এ বিষয়ে যে ধারণা তৈরি করতে চাইছে, তার বিপরীত হিসাবে এটা জানা দরকার যে রাফায়েল বিমান ক্রয় সংক্রান্ত আগেকার প্রস্তাবটি অচলাবস্থার মধ্যে শেষ হয়েছিল। সেক্ষেত্রে প্রযুক্তি হস্তান্তরের কোন সংস্থান ছিল না, কেবলমাত্র লাইসেন্স ব্যবস্থার আওতায় নির্মাণের কথা ছিল। সরকার, সরবরাহকারী সংস্থার সঙ্গে এই শর্তে চুক্তিতে আগ্রহী ছিল না যার ফলে, আগেকার সরকারের দীর্ঘমেয়াদি আলাপ-আলোচনা শেষ পর্যন্ত ব্যর্থ হয়েছিল। এছাড়াও, ৩৬টি রাফায়েল বিমানের সংগ্রহের জন্য ২০১৬ সালের চুক্তির ক্ষেত্রে এখনও পর্যন্ত কোন ভারতীয় অংশীদার নির্বাচিত হয়নি কারণ, নিয়ম-নীতি অনুসারে ডিএ নামে এই সরবরাহকারী সংস্থা তাদের ভারতীয় সঙ্গী নির্বাচন করতে পারবে এবং এই সংক্রান্ত সুবিধা নেওয়ার ক্ষেত্রে সংশ্লিষ্ট অংশীদার বিষয়ে বিস্তারিত জানাবে অথবা তা হবে সুবিধা সংক্রান্ত বাধ্যতামূলক শর্তগুলি পালনের এক বছর আগে।

    
    
    (Release ID: 1519848) Visitor Counter : 2