      মানবসম্পদবিকাশমন্ত্রক

      ডিজিট্যাল লিঙ্গভিত্তিক মানচিত্র
      Posted On: 08 FEB 2018 4:19PM by PIB Kolkata


    সুনির্দিষ্ট লিঙ্গভিত্তিক শিক্ষা সূচকে মেয়েদের ক্ষেত্রে, বিশেষ করে তপশিলি জাতি, তপশিলি উপজাতি এবং মুসলমান সংখ্যালঘুদের মতো প্রান্তিক অংশের মেয়েদের ক্ষেত্রে, পিছিয়ে থাকা বিভিন্ন ভৌগলিক ক্ষেত্র চিহ্নিত করতে ডিজিট্যাল লিঙ্গভিত্তিক মানচিত্র তৈরি করা হয়েছে|


    মেয়েদের শিক্ষার দক্ষতার দু’টি প্রধান ক্ষেত্রকে ভিত্তি করে এই মানচিত্র তৈরি করা হয়েছে এবং সেখানে পাঁচটি ভাগে এর দুর্বল দিকগুলো তুলে ধরা হয়েছে:


    ১) পরিকাঠামো, সহজলভ্যতা, শিক্ষক ও ফলাফলের সূচক এবং প্রাথমিক, উচ্চ-প্রাথমিক ও মাধ্যমিক স্তরের পঁচিশটি সূচকের অধীনে রাজ্য, জেলা ও ব্লক পর্যায়ে প্রদর্শিত করা যায় এমন একটি তুলনামূলক যৌগিক সূচক নির্ভর চারভাগের ক্রমতালিকা|


    ২) পঁচিশটি পৃথক সূচকের দক্ষতার নিরিখে একটি প্রবণতা বিশ্লেষণ যা তিন বছর ধরে অর্থাত ২০১১-১২, ২০১২-১৩ এবং ২০১৩-১৪ বছরে রাজ্য, জেলা ও ব্লক পর্যায়ে প্রদর্শিত করা যায়|


    ৩) বিশেষভাবে গুরুত্ব দেওয়া জেলাগুলোকে দেশের বিভিন্ন প্রান্ত জুড়ে ও বিভিন্ন ক্ষেত্রে ছড়িয়ে দেওয়া হয়েছে| এই জেলাগুলো হচ্ছে ২৫ শতাংশ বা তার বেশি জনসংখ্যার তপশিলি উপজাতিভুক্ত (১০৯টি জেলা), তপশিলি জাতিভুক্ত (৬১টি জেলা), মুসলমান (৮৮টি জেলা যেখানে মুসলমান জনগোষ্ঠীর সংখ্যা ২০ শতাংশের বেশি), সংখ্যালঘু সম্প্রদায় (প্রধানমন্ত্রীর পনেরো দফা কর্মসূচির অধীনে সংখ্যালঘু বিষয়ক মন্ত্রকের চিহ্নিত ১২১টি জেলা), বামপন্থী সন্ত্রাসবাদী প্রভাবিত জেলা (স্বরাষ্ট্র মন্ত্রকের চিহ্নিত ৮৮টি জেলা), বেটি বাঁচাও বেটি পড়াও (বি.বি.বি.পি.) জেলা (১৬১টি জেলা) এবং শিক্ষাগতভাবে পিছিয়ে পড়া ব্লক (৩৪৭৯টি ব্লক)|


    ৪) তিনটি ব্যাপক নির্দেশকের এক যৌগিক সূচকের ওপর নির্ভর করে কোনো একটি এলাকার দুর্বলতাতুলে ধরা যায়| এই তিনটি সূচক হচ্ছে (i)গ্রামীণ এলাকার মহিলা সাক্ষরতা, (ii)বিয়ের বৈধ বয়সের চেয়ে কম বয়সে ছেলে অথবা মেয়েদের বিয়ের হার এবং (iii)কর্মরত শিশু| এইসব কর্মরত শিশুদের জন্য পৃথক একটি উপস্থাপনা রয়েছে, যেক্ষেত্রে সূচক হচ্ছে: ৫-৯ বছর বয়সী, ১০-১৪ বছর বয়সী এবং ১৫-১৯ বছর বয়সীদের লিঙ্গ ও বয়সের ভিত্তিতে আলাদা করে দেখানো এবং একই সঙ্গে বৈধ বয়সের তুলনায় কম বয়সে বিয়ের সূচকে উপস্থাপন করা| এই মানচিত্র জেলাস্তর পর্যায় পর্যন্ত পাওয়া যায়|


    ৫)ভিন্নভাবে সক্ষম ছেলেমেয়ে: ছয়টি পৃথক সূচক নির্ভর দক্ষতার চিত্র রাজ্য ও জেলা পর্যায়ে তিনটি বছর জুড়ে অর্থাত ২০১১-১২, ২০১২-১৩ এবং ২০১৩-১৪ বছরের জন্য দেখা যেতে পারে| এই ডিজিট্যাল লিঙ্গভিত্তিক মানচিত্র পাওয়ার ওয়েবসাইট হচ্ছে: www.rmsaindia.gov.in ® Gender Atlas .


    এই ডিজিট্যাল লিঙ্গভিত্তিক মানচিত্রে সমস্ত রাজ্যগুলোকে চিহ্নিত করা হয়েছে| রাজ্যগুলো এই মানচিত্রকে রাজ্যের এস.এস.এ. এবং আর.এম.এস.এ.’র বার্ষিক পরিকল্পনা তৈরির ক্ষেত্রে এক বিশেষ মাধ্যম হিসেবে ব্যবহার করছে|


    সোমবার লোকসভায় এক প্রশ্নের লিখিত উত্তরে কেন্দ্রীয় মানবসম্পদ উন্নয়ন মন্ত্রকের প্রতিমন্ত্রী শ্রী উপেন্দ্র কুশওয়াহা এই তথ্য জানিয়েছেন|

    
    
    (Release ID: 1519800) Visitor Counter : 2