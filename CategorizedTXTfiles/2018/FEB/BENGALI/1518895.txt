      অর্থমন্ত্রক

      নথিভুক্ত কৃষক-উৎপাদক সংস্থাগুলির অর্জিত লভ্যাংশের ওপর পাঁচ বছর পর্যন্ত ১০০ শতাংশ কর ছাড়ের প্রস্তাব
      Posted On: 02 FEB 2018 2:18PM by PIB Kolkata


    ফসল তোলার পরবর্তী পর্যায়ে কৃষি কাজের সঙ্গে যুক্ত ব্যক্তিদের উৎসাহদানের লক্ষ্যে ১০০ কোটি টাকা পর্যন্ত বার্ষিক লেনদেন হয় এ ধরণের কৃষক-উৎপাদক সংস্থাগুলির ক্ষেত্রে অর্জিত লাভকে ২০১৮-১৯ অর্থ বছর থেকে শুরু করে পরবর্তী পাঁচ বছরের জন্য করের আওতার বাইরে রাখার প্রস্তাব করেছেন কেন্দ্রীয় অর্থমন্ত্রী শ্রী অরুণ জেটলি। আজ সংসদে ২০১৮-১৯ অর্থ বছরের সাধারণ বাজেট পেশকালে এই কর রেহাইয়ের প্রস্তাব করেন তিনি।


    শ্রী জেটলি তাঁর ভাষণে বলেন যে, বর্তমানে প্রাথমিক কৃষি কর্মের সঙ্গে যুক্ত ব্যক্তিদের সহায়তাদানের লক্ষ্যে কৃষি সমবায় সমিতিগুলির অর্জিত লাভের ওপর এই ১০০ শতাংশ ছাড় দেওয়ার ব্যবস্থা চালু রয়েছে। গত কয়েক বছরে সমবায় সমিতিগুলির ধাঁচে বেশ কয়েকটি কৃষক-উৎপাদক সংস্থা গড়ে উঠেছে তাদের সদস্যদের অনুরূপ সুবিধাদানের উদ্দেশ্যে। এই কর রেহাইয়ের ফলে ‘অপারেশন গ্রিনস’ কর্মসূচিটি বিশেষভাবে উৎসাহ লাভ করবে এবং তার সুবাদে আরও জোরদার হয়ে উঠবে সম্পদ যোজনাটি।

    
    
    (Release ID: 1518895) Visitor Counter : 2