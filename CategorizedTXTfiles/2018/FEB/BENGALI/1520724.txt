      সারওরসায়নমন্ত্রক

      বিশ্বমানের ওষুধ উৎপাদন এবং চিকিৎসা পদ্ধতি ও সাজসরঞ্জাম প্রসারের ক্ষেত্রে ‘আয়ুষ্মান ভারত’ কর্মসূচির রূপায়ণ এক চ্যালেঞ্জ বিশেষ– বললেন শ্রী অনন্ত কুমার
      Posted On: 16 FEB 2018 12:12PM by PIB Kolkata


    সরকার ঘোষিত ‘আয়ুষ্মান ভারত’ স্বাস্থ্য বিমা কর্মসূচি যা সাধারণের মধ্যে ‘নমো কেয়ার’ নামে বিশেষ পরিচিতি লাভ করেছে, তা আগামী তিন বছরের মধ্যে ভারতকে বিশ্বের বৃহত্তম ওষুধ উৎপাদক একটি দেশে রূপান্তরিত করার ক্ষেত্রে যথেষ্ট সম্ভাবনাপূর্ণ।


    আজ বেঙ্গালুরুতে ‘ইন্ডিয়া ফার্মা, ২০১৮’ এবং ‘ইন্ডিয়া মেডিকেল ডিভাইস, ২০১৮’ – এই আন্তর্জাতিক সম্মেলন ও প্রদর্শনীর উদ্বোধনকালে এই মন্তব্য করেন কেন্দ্রীয় সার ও রসায়ন এবং সংসদ বিষয়ক মন্ত্রী শ্রী অনন্ত কুমার। ভারতীয় শিল্প ও বণিকসভা (ফিকি)-র সহযোগিতায় তিনদিনের এই সম্মেলনের উদ্যোক্তা কেন্দ্রীয় সার ও রসায়ন মন্ত্রকের ওষুধ উৎপাদন দপ্তর।


    শ্রী অনন্ত কুমার তাঁর ভাষণে আরও বলেন যে সার্বজনীন স্বাস্থ্য কর্মসূচির প্রসারে ‘আয়ুষ্মান ভারত’ এক উচ্চাকাঙ্ক্ষামূলক কাঠামোগত ব্যবস্থার জন্ম দেবে। এর আওতায়, দেশের প্রায় ৫০ কোটি দরিদ্র মানুষ বছরে ৫ লক্ষ টাকা করে উন্নতমানের স্বাস্থ্য বিমার সুযোগ লাভ করবেন। ‘মুদ্রা যোজনা’, ‘উজ্জ্বলা যোজনা’, ‘উজালা যোজনা’ এবং নিম কোটিংযুক্ত ইউরিয়া উৎপাদন কর্মসূচির মতো সমান গতি ও দক্ষতার সঙ্গে আগামী তিন মাসের মধ্যে ‘নমো কেয়ার’ কর্মসূচির সূচনা ঘটবে বলে ঘোষণা করেন তিনি। এই কর্মসূচিকে একটি বৃহত্তম স্বাস্থ্য সংস্কার কর্মসূচি বলে অভিহিত করেন কেন্দ্রীয় সার ও রসায়ন তথা সংসদ বিষয়ক মন্ত্রী। তিনি বলেন, বিশ্বমানের ওষুধ উৎপাদন এবং চিকিৎসার সাজসরঞ্জামের প্রসারের বিষয়টি সম্ভব করে তোলারএক বিশেষ চ্যালেঞ্জের মোকাবিলা করার মতো ক্ষমতা এই কর্মসূচিটির রয়েছে বলে মন্তব্য করেন তিনি।

    
    
    (Release ID: 1520724) Visitor Counter : 1