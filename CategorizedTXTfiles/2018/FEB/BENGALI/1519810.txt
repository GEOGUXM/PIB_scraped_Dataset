      ক্রেতা, খাদ্যএবংগণবন্টনমন্ত্রক

      ২০১৫-র এপ্রিল থেকে ২০১৮-র জানুয়ারির মধ্যে জিএএমএ পোর্টালে ৬২৩০টি অভিযোগ জমা পড়েছে : লোকসভায় তথ্য ভোক্তাবিষয়ক, খাদ্য ও গণবন্টন প্রতিমন্ত্রীর
      Posted On: 08 FEB 2018 4:28PM by PIB Kolkata


    কেন্দ্রীয় ভোক্তাবিষয়ক, খাদ্য ও গণবন্টন মন্ত্রকের ভোক্তা বিষয়ক দপ্তরের পক্ষ থেকে ‘বিভ্রান্তিমূলক বিজ্ঞাপনের বিরুদ্ধে অভিযোগ’(জিএএমএ)শীর্ষক একটি পোর্টাল এমন ধরনের বিজ্ঞাপনের বিরুদ্ধের অভিযোগ জানানোর জন্য চালু করা হয়েছে|অ্যাডভারটাইজিং স্ট্যান্ডারডস কাউন্সিল অব ইন্ডিয়া(এএসসিআই)-র কাছে বিশেষ মৌ স্বাক্ষরের মাধ্যমে এই নতুন তৈরী হওয়া পোর্টালটির মাধ্যমে এই সংক্রান্ত যাবতীয় অভিযোগ দায়ের করা যায়| এই পোর্টালে পাওয়া অভিযোগ সংশ্লিষ্ট কর্তৃপক্ষ যাচাই করার পর এর ভোক্তা অভিযোগ পর্ষদের মাধ্যমে পদক্ষেপ গ্রহণ করা হয়|এক্ষেত্রে অভিযুক্ত বিজ্ঞাপনদাতাদের সংশ্লিষ্ট বিজ্ঞাপন সংশোধন বা প্রত্যাহারের ব্যাপারে বলা হয়ে থাকে|সেক্ষেত্রে অসম্মত হলে এএসসিআই উপযুক্ত আইনি পদক্ষেপের বিষয়ে সুপারিশ করে থাকে| এই পরিপ্রেক্ষিতে ২০১৫-র এপ্রিল থেকে ২০১৮-র জানুয়ারির মধ্যে ৬২৩০টি অভিযোগ জিএএমএ পোর্টালে জমা পড়েছে|এর মধ্যে ১২৬২টি অভিযোগ বাতিল হয়ে গেছে|৩১৪৬টি অভিযোগের সমাধান হয়ে গেছে|আরও ১১৪৮টি অভিযোগের বিষয়ে উপযুক্ত স্থানে পরবর্তী পদক্ষেপের জন্য সুপারিশ পাঠানো হয়েছে|মঙ্গলবার লোকসভায় কেন্দ্রীয় ভোক্তাবিষয়ক, খাদ্য ও গণবন্টন মন্ত্রকের প্রতিমন্ত্রী শ্রী সি.আর. চৌধরি এই তথ্য প্রদান করেন|পাশাপাশি তিনি আরও জানান, ভারত সরকার গত ৫ই জানুয়ারি,২০১৮ ভোক্তা সংরক্ষণ বিল,২০১৮ লোকসভায় পেশ করে|এই বিলে ‘কেন্দ্রীয় ভোক্তা সংরক্ষণ কর্তৃপক্ষ’বা সিসিপিএ গঠনের ব্যাপারে আগ্রহ প্রকাশ করা হয়েছে|মূলতঃ অবৈধ ব্যবসা ও বিভ্রান্তিমূলক বিজ্ঞাপন সংশ্লিষ্ট বিষয় মোকাবিলার লক্ষ্যেই এই কর্তৃপক্ষ গঠন করতে চাওয়া হয়েছে|এই বিলের মাধ্যমে সিসিপিএ সংশ্লিষ্ট ব্যবসায়ী, প্রস্তুতকারক,বিজ্ঞাপনদাতা, প্রকাশক বা প্রচারককে বিজ্ঞাপন বন্ধ করা বা সংশোধন করা অথবা এমন বিজ্ঞাপন প্রচারের জন্য জরিমানা প্রদানের ব্যাপারে নির্দেশ দেওয়ার ক্ষমতা প্রাপ্ত হবে|এই বিলে অভিযুক্তদের ভোক্তা-স্বার্থে কোন আদালতের বিচার সাপেক্ষে বেআইনি কাজের শাস্তি বাবদ কারাদন্ডাদেশের সংস্থান রাখা হয়েছে বলেও শ্রী চৌধরী জানান|

    
    
    (Release ID: 1519810) Visitor Counter : 1