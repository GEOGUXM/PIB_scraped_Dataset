      প্রতিরক্ষামন্ত্রক

      আকাশপথে দুর্গতদের ত্রাণ (কেসভ্যাক): চাঁদের আলোয় হলো উদ্ধারকার্য
      Posted On: 07 FEB 2018 1:36PM by PIB Kolkata


    ঘড়িতে সময় তখন বিকেল পাঁচটা| জম্মু’র “কনডোরস’’ নামের হেলিকপ্টার ইউনিটের উইং কমান্ডার বিশাল জৈন ও স্কোয়াড্রন লিডার সৌম্য দাস তখম মনে মনে সেদিনের মত কাজ শেষ করার প্রস্তুতি নিচ্ছিলেন| শুধু তাই নয়, সপ্তাহ শেষের অবসর যাপনের জন্যও তৈরি হচ্ছিলেন| তাঁরা তখন কল্পনাই করেন নি যে, একটু পরেই এক ভয়ংকর বাস দুর্ঘটনায় আহতদের কাছে উদ্ধারকারী দেবদূত হয়ে তাঁরা হাজির হবেন|


    চব্বিশ বছরের ইশাক এবং পঁচিশ বছরের ফারুক আরও কয়েকজনের সঙ্গে বাসে করে যাচ্ছিল, পথে চালক নিয়ন্ত্রণ হারিয়ে ফেললে বাসটি নিচে গড়িয়ে পড়ে এক ভয়ংকর দুর্ঘটনা ঘটে| রাজৌরি থেকে ত্রিশ কিলোমিটার দূরে বুধাল এলাকায় এই দুর্ঘটনা|


    জম্মুতে বায়ুসেনার কাছাকাছি ঘাঁটিকে তখন সতর্ক করে দেওয়া হয় এবং দুর্গতদের খুব দ্রুত উদ্ধারের পরিকল্পনা তৈরি হয়| এই পরিকল্পনার সময় উইং কমান্ডার বিশাল বুঝতে পারেন যে, বুধাল এলাকার হেলিপ্যাড খুবই ছোট আকারের এবং তিনি যে রাশিয়ান ‘এম.আই.-সেভেনটিন ওয়ান ফাইভ’ হেলিকপ্টারটি চালান, তা সেই হেলিপ্যাডের জন্য মোটেও সঠিক নয়| তিনি তখন পরামর্শ দেন যে, আহতদের সড়ক পথে রাজৌরি নিয়ে আসা যাক এবং সেখান থেকে আকাশপথে নিয়ে আসা যাবে| এই পরিকল্পনা গৃহীত হয় এবং ক্যাপ্টেন তাঁর দলবল নিয়ে রাজৌরির আরও বড় ও ভালোভাবে সজ্জিত হেলিপ্যাডে’র উদ্দেশে রওনা দেন| সময় তখন পাঁচটা বেজে চল্লিশ মিনিট| দিনের আলো ক্রমেই ফুরিয়ে আসছে|


    রাজৌরিতে যখন তারা পৌঁছালেন তখন ছয়টা বেজে পঁয়তাল্লিশ মিনিট| তারপর তারা সড়কপথে আহতদের নিয়ে আসার অপেক্ষা করতে থাকেন| এই আসার পথে কয়েকজন আহত প্রাণ হারান| ক্যাপ্টেনের তখন আফসোস হচ্ছিল, “বুধালে যদি এই হেলিকপ্টারটি নামানোর সামান্যতম সুযোগ থাকত, তাহলে আমি নিশ্চই নিয়ে যেতাম| আরও কয়েকজনকে আমি তখন বাঁচাতে পারতাম|” তারপর রাজৌরি হেলিপ্যাড থেকে আহত ও তাদের পরিজনদের নিয়ে হেলিকপ্টারটি জম্মুতে আসে রাত নয়টা চল্লিশ মিনিটি নাগাদ|


    “কনডোরস’’-এর বায়ুসেনাদের দায়িত্বের প্রতি পেশাদারিত্ব, আত্মোত্সর্গের চেতনা ও নিষ্ঠা এবং দায়িত্বের বাইরেও কিছু করার উদ্দীপনা ও আগ্রহ এভাবেই কিছু মানুষের জীবন দান করলো| বিশেষ করে ইশাক ও ফারুকের আঘাত ছিল গুরুতর| এখন জম্মু হাসপাতালে তাদের চিকিত্সা হচ্ছে|

    
    
    (Release ID: 1519442) Visitor Counter : 1