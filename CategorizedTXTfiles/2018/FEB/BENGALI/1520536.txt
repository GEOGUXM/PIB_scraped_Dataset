      পর্যটনমন্ত্রক

      দেশে আগত বিদেশী পর্যটকের সংখ্যা জানুয়ারি মাসে ৮.৪ শতাংশ বেড়েছে
      Posted On: 14 FEB 2018 1:18PM by PIB Kolkata


    ভারতে আগত বিদেশী পর্যটকের সংখ্যা ২০১৭-র জানুয়ারির ৯ লক্ষ ৮৩ হাজার থেকে ৮.৩ শতাংশ বেড়ে ২০১৮-র জানুয়ারিতে ১০ লক্ষ ৬৬ হাজারে পৌঁছেছে। ই-পর্যটক ভিসায় গতমাসে ২ লক্ষ ৪০ হাজার পর্যটক ভারতে এসেছেন। এই সংখ্যা ২০১৭-র জানুয়ারির সংখ্যার তুলনায় ৫৮.৫ শতাংশ বেশি।


    গত মাসে শতাংশের বিচারে সবথেকে বেশি পর্যটক আসা প্রথম ১৫টি দেশের মধ্যে রয়েছে- বাংলাদেশ (১৬.৩৬ শতাংশ), মার্কিন যুক্তরাষ্ট্র (১৪.৬৩ শতাংশ), যুক্তরাষ্ট্র (১০.৮১ শতাংশ), কানাডা (৪.৬৩ শতাংশ), রুশ ফেডারেশন (৪.৪৯ শতাংশ), অস্ট্রেলিয়া (৩.৬০ শতাংশ), ফ্রান্স (২.৭৬ শতাংশ) প্রভৃতি। তথ্য অনুযায়ী সবথেকে বেশি ১৮.৬ % ই-পর্যটক এসেছেন যুক্তরাজ্য থেকে। এরপর রয়েছে- মার্কিন যুক্তরাষ্ট্র (১০.৬ শতাংশ), রাশিয়ান ফেডারেশন (৬.৫ শতাংশ), ফ্রান্স (৫.৪ শতাংশ), কানাডা (৫.৩ শতাংশ), চিন (৪.৮ শতাংশ), প্রভৃতি দেশের নাগরিক।


    শতাংশের দিক থেকে সবথেকে বেশি ২৮.৩ শতাংশ পর্যটক এসেছেন দিল্লী বিমানবন্দরে। এরপর রয়েছে- মুম্বাই বিমানবন্দর (১৭.৪৭ শতাংশ), চেন্নাই বিমানবন্দর (৭.১৭ শতাংশ), গোয়া (৬.১৯ শতাংশ), বেঙ্গালুরু (৫.১৬ শতাংশ), কলকাতা (৪.৮১ শতাংশ) প্রভৃতি।


    কেন্দ্রীয় পর্যটন মন্ত্রক বিদেশী পর্যটক আগমনের মাসিক সংখ্যা অভিবাসন দপ্তর, বন্দর থেকে পাওয়া তথ্য এবং নাগরিকত্বের ভিত্তিতে নিরূপন করে থাকে।

    
    
    (Release ID: 1520536) Visitor Counter : 1