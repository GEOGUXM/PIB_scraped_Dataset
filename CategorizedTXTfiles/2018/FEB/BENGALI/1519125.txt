      কর্মী, জন-অভিযোগএবংপেনশনমন্ত্রক

      বাজেটে ৪০ হাজার টাকার স্ট্যান্ডার্ড ডিডাকশন ঘোষণা করায় কেন্দ্রীয় কর্মী ও প্রশিক্ষণ দপ্তরের কর্মীরা ধন্যবাদ জানিয়েছেন কেন্দ্রীয় সরকারকে
      Posted On: 05 FEB 2018 2:56PM by PIB Kolkata


    কেন্দ্রীয় কর্মী ও প্রশিক্ষণ দপ্তরের কর্মীদের একটি প্রতিনিধিদল দপ্তরের সচিব শ্রী অজয় মিত্তলেরনেতৃত্বে আজ দেখা করেন কেন্দ্রীয় কর্মী, জন-অভিযোগ ও পেনশন দপ্তরের প্রতিমন্ত্রী ডঃ জিতেন্দ্র সিং-এর সঙ্গে। গতকালের কেন্দ্রীয় বাজেটে সরকারি কর্মীদের পরিবহণ ভাতা ও চিকিৎসা-বাবদ ব্যয়ের ওপর ছাড়ের পরিবর্তে তাঁদের প্রদেয় আয়করে ৪০ হাজার টাকার স্ট্যান্ডার্ড ডিডাকশন ঘোষণা করায় মোদী সরকারকে প্রতিনিধিদল বিশেষভাবে ধন্যবাদ জানায়। এছাড়াও, গত তিন বছরে কর্মীদের স্বার্থে বিভিন্ন কল্যাণমূলক পদক্ষেপ গ্রহণ করার জন্যও সরকারকে ধন্যবাদ জানানো হয়।


    ডঃ জিতেন্দ্র সিং প্রতিনিধিদলকে বলেন যে এই প্রথম কোন সরকার আয়কর সংগ্রহের ক্ষেত্রে বেতনভুক শ্রেণীর অবদানকে স্বীকার করে নিয়েছেন। সেই কারণে আয়করে তাঁদের কিছুটা রেহাই দিতে ৪০ হাজার টাকার স্ট্যান্ডার্ড ডিডাকশনের কথা বাজেটে ঘোষণা করা হয়েছে।


    এবারের বাজেটে সমাজের সর্বস্তরের মানুষকে নানাভাবে কিছুটা রেহাই দেওয়ার চেষ্টা করা হয়েছে বলে উল্লেখ করেন ডঃ জিতেন্দ্র সিং। এই বাজেটকে সাধারণ মানুষের স্বার্থে ঘোষিত একটি বাজেট বলেও বর্ণনা করেন তিনি।

    
    
    (Release ID: 1519125) Visitor Counter : 2