      অর্থমন্ত্রক

      সরকারের সমাজকল্যাণ প্রকল্পগুলির ব্যয় নির্বাহের জন্য আমদানিকৃত পণ্যের ওপর বিশেষ সারচার্জ ধার্য করা হবে
      Posted On: 01 FEB 2018 7:47PM by PIB Kolkata


    কেন্দ্রীয় অর্থমন্ত্রী শ্রী অরুণ জেটলি , আমদানিকৃত পণ্যের ওপর , বর্তমানে প্রচলিত শিক্ষা সেস এবং মাধ্যমিক ও উচ্চমাধ্যমিক সেস তুলে দিয়ে , তার জায়গায় একটি সমাজকল্যাণ সারচার্জ চালু করার প্রস্তাব করেছেন । ২০১৮-১৯-এর সাধারণ বাজেট আজ সংসদে পেশ করে শ্রী জেটলি বলেন যে , আমদানিকৃত পণ্যের মোট আমদানি শুল্কের ওপর ১০ শতাংশ হারে এই বিশেষ সারচার্জ ধার্য করা হবে । এই খাতে সংগৃহীত অর্থ সরকারের সমাজকল্যাণমূলক কর্মসূচি রূপায়ণের কাজে ব্যয় করা হবে ।


    অর্থমন্ত্রী বলেন , যে সমস্ত আমদানিকৃত পণ্যের ওপর বর্তমানে শিক্ষা সেস ধার্য করা হয় না , তার ওপর আগের মতোই সারচার্জেও ছাড় থাকবে । এর অতিরিক্ত হিসাবে নির্দিষ্ট কিছু পণ্যের (বাজেট বক্তৃতার ৬ নং সংযোজনীতে উল্লেখিত) মোট আমদানি শুল্কের ওপর ৩ শতাংশ হারে এই বিশেষ সারচার্জ ধার্য করা হবে ।

    
    
    (Release ID: 1518826) Visitor Counter : 3