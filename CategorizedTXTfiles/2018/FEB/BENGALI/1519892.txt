      কেন্দ্রীয়মন্ত্রিসভা

      প্রধান প্রধান বন্দর কর্তৃপক্ষ বিল ২০১৬’র সংশোধন প্রস্তাবে সম্মতি কেন্দ্রীয় মন্ত্রিসভার
      Posted On: 08 FEB 2018 5:07PM by PIB Kolkata


    প্রধান প্রধান বন্দর কর্তৃপক্ষ বিল ২০১৬-তে সরকারিভাবে সংশোধন আনার প্রস্তাবে আজ অনুমোদন দিল কেন্দ্রীয় মন্ত্রিসভা। এই বিলটি বর্তমানে সংসদে মুলতুবি রয়েছে। দপ্তর- সংশ্লিষ্ট সংসদীয় স্থায়ী কমিটির সুপারিশক্রমেই এই সংশোধন প্রস্তাব নিয়ে আসা হয়।


    বিলের যে সমস্ত বিষয়ে পরিবর্তন আনার প্রস্তাব করা হয়েছে, তার মধ্যে রয়েছে – কর্মরত কর্মীদের মধ্য থেকে বন্দর কর্তৃপক্ষ পর্ষদ নিযুক্ত শ্রম প্রতিনিধির সংখ্যা এক থেকে বাড়িয়ে দুই করা, শ্রমিক-কর্মী স্বার্থ রক্ষাকারী সদস্য-প্রতিনিধির কার্যকালের মেয়াদ তিন বছরে নির্দিষ্ট রাখা, সংশ্লিষ্ট সদস্যকে উপুর্যপরি দুটি মেয়াদের বেশি প্রতিনিধিত্ব করার সুযোগ না দেওয়া, অবসর গ্রহণের সঙ্গে সঙ্গে পর্ষদের সদস্য পদ থেকে তাঁকে সরিয়ে দেওয়া, বন্দর কর্তৃপক্ষ পর্ষদের ন্যূনতম সদস্য সংখ্যা দুই এবং সর্বাধিক চার-এ বেঁধে রাখা, প্রিসাইডিং অফিসার এবং অ্যাডজুডিকেটরি বোর্ডের সদস্যদের এক নির্বাচক কমিটির সুপারিশক্রমে কেন্দ্রীয় সরকার দ্বারা নিযুক্তি, প্রিসাইডিং অফিসার এবং অ্যাডজুডিকেটরি বোর্ডের সদস্যদের সুনির্দিষ্ট নিয়মনীতি অনুসরণ করে পদ থেকে অপসারণের জন্য কেন্দ্রীয় সরকারকে ক্ষমতাদান ইত্যাদি।

    
    
    (Release ID: 1519892) Visitor Counter : 1