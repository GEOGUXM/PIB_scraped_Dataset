      রাষ্ট্রপতিরসচিবালয়

      রাষ্ট্রপতি ভবনে ‘এলপিজি পঞ্চায়েত’ শীর্ষক অনুষ্ঠান
      Posted On: 14 FEB 2018 1:15PM by PIB Kolkata


    রাষ্ট্রপতি শ্রী রামনাথ কোবিন্দ আজ রাষ্ট্রপতি ভবনে ‘ এলপিজি পঞ্চায়েত ’ শীর্ষক এক অনুষ্ঠানের আয়োজন করেন।


    কেন্দ্রীয় পেট্রোলিয়াম ও প্রাকৃতিক গ্যাস মন্ত্রকের পক্ষ থেকে ‘ এলপিজি পঞ্চায়েত ’ শীর্ষক অনুষ্ঠান আয়োজনের উদ্দেশ্য হল রান্নার গ্যাসের উপভোক্তাদের মধ্যে পারস্পরিক মত বিনিময়, একে অপরের থেকে শিক্ষা ও অভিজ্ঞতা আদান-প্রদানের জন্য একটি উপযুক্ত মঞ্চ প্রদান করা। প্রতিটি পঞ্চায়েত এলাকা থেকে প্রায় ১০০ জন রান্নার গ্যাসের উপভোক্তা অনুষ্ঠানে সামিল হয়ে রান্নার গ্যাস সিলিন্ডারের নিরাপদ ও সুস্হায়ী ব্যবহার, রান্নার গ্যাসের উপকারিতা এবং রান্নার জন্য পরিশ্রুত জ্বালানী ও মহিলা ক্ষমতায়নের মধ্যে রান্নার গ্যাসের যোগসূত্র নিয়ে পরস্পরের সঙ্গে আলোচনা করেন। মন্ত্রক ২০১৯-র ৩১ মার্চের মধ্যে পঞ্চায়েতগুলিকে নিয়ে সারা দেশে এ ধরনের এক লক্ষ অনুষ্ঠান আয়োজনের পরিকল্পনা করছে।


    এই উপলক্ষে রাষ্ট্রপতি বলেন, উজ্জ্বলা যোজনা মহিলাদের ক্ষমতায়নকে আরও শক্তিশালী করছে। স্বাস্হ্য, সামাজিক কল্যাণ ও মহিলা ক্ষমতায়নের মাধ্যমে সামাজিক ন্যায়বিচার সুপ্রতিষ্ঠিত করার লক্ষ্যে মন্ত্রক যে সমস্ত প্রয়াস নিচ্ছে, রাষ্ট্রপতি তার জন্য অভিনন্দন জানান। শ্রী কোবিন্দ আশাপ্রকাশ করেন যে, উজ্জ্বলা যোজনার অঙ্গ হিসেবে আয়োজিত ‘ এলপিজি পঞ্চায়েত ’ উদ্যোগ অত্যন্ত ফলপ্রসূ হবে।

    
    
    (Release ID: 1520535) Visitor Counter : 2