      অর্থমন্ত্রক

      সার্কাস, নৃত্য এবং থিয়েটারের অনুষ্ঠানের ওপর জিএসটি সংক্রান্ত ছাড়ের সুপারিশ করেছে জিএসটি পরিষদ
      Posted On: 08 FEB 2018 4:32PM by PIB Kolkata


    ২০১৮-র ১৮ জানুয়ারি জিএসটি পরিষদের বৈঠকে জিএসটি সংক্রান্ত ছাড়ের জন্য সার্কাস, নৃত্য, থিয়েটার, নাটক, নৃত্যনাট্য, কনসার্ট, সঙ্গীতানুষ্ঠান, স্বীকৃত ক্রীড়ানুষ্ঠান প্রভৃতির ক্ষেত্রে অনুষ্ঠানে প্রবেশের টিকিটের জন্য প্রাথমিক পর্যায়ের ছাড়ের ঊর্ধ্বসীমা ২৫০ টাকা থেকে বাড়িয়ে জনপ্রতি ৫০০ টাকা করার সুপারিশ করেছে। পরিষদের বৈঠকে তারামণ্ডলে প্রবেশের জন্য টিকিটের ক্ষেত্রেও প্রাথমিক ছাড়ের সীমা বাড়িয়ে ৫০০ টাকা করার সুপারিশ করা হয়েছে।


    ২০১৮-র ২৫ জানুয়ারি পরিষদেরএই সুপারিশগুলিকে কার্যকর করার জন্য বিজ্ঞপ্তি জারি করা হয়েছে। সেই অনুসারে, ২৫ জানুয়ারি থেকে সার্কাস, নৃত্য, থিয়েটার, নাটক, নৃত্যনাট্য, কনসার্ট, সঙ্গীতানুষ্ঠান, স্বীকৃত ক্রীড়ানুষ্ঠান প্রভৃতির ক্ষেত্রে ৫০০ টাকা পর্যন্ত টিকিটের দামের ওপর জিএসটি ছাড় দেওয়া হয়েছে। এই পদক্ষেপের ফলে দেশে সাংস্কৃতিক এবং ক্রীড়ানুষ্ঠান আয়োজনের সুবিধা হবে ও তা উৎসাহিত হবে।

    
    
    (Release ID: 1519823) Visitor Counter : 1