      মন্ত্রিসভারঅর্থনৈতিকবিষয়সংক্রান্তকমিটি

      এলাহাবাদ-মুঘলসরাই রুটে অত্যধিক মাত্রার চাপ সামলাতে ভাতনি-অউরনিহাররেলপথটিকে ডবল লাইনে রূপান্তরের সিদ্ধান্ত নিল কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটি
      Posted On: 21 FEB 2018 2:06PM by PIB Kolkata


    উত্তরপ্রদেশের দেউলিয়া, বালিয়া, মউ এবং গাজিপুরের মধ্যে সংযোগ রক্ষাকারী ভাতনি-অউরনিহার রেলপথটিকে ডবল লাইনে রূপান্তরের একটি প্রস্তাব আজ ছাড়পত্র পেল প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটির বৈঠকে। এই রেলপথটিকে ডবল লাইনে রূপান্তরের পাশাপাশি, সেটির বৈদ্যুতিকরণ কর্মসূচির কাজও সম্পূর্ণ করা হবে ১৩০০ কোটি ৯০ লক্ষ টাকা ব্যয়ে। সমগ্র প্রকল্পের নির্মাণ কাজ আগামী ২০২১-২২ অর্থ বছরের মধ্যে সম্পূর্ণ করা যাবে বলে আশা করা হচ্ছে।


    অউরনিহার হল বারাণসী ডিভিশনের একটি গুরুত্বপূর্ণ জংশন স্টেশন। অউরনিহার-ছাপরা, অউরনিহার-ভাতনি, অউরনিহার-জৌনপুর এবং অউরনিহার-বারাণসীর মধ্যে সংযোগ রক্ষা করে এই জংশনটি। এই রেলপথকে ডবল লাইনে সম্প্রসারিত করার ফলে একদিকে যেমন ট্রেন চলাচলের ক্ষেত্রে গতি বৃদ্ধি পাবে, অন্যদিকে তেমনই অযথা বিলম্বও পরিহার করা যাবে।ব্লক ও রেলপথের রক্ষণাবেক্ষণের জন্য আরও বেশি সময় পাওয়ায় সার্বিকভাবে বৃদ্ধি পাবে রেল চলাচলের ক্ষেত্রে নিরাপত্তা ব্যবস্থাও। ভবিষ্যতে যাত্রীদের চাপ সামলাতে এই ডবল লাইনটি এক কার্যকর ভূমিকা পালন করবে বলে আশা করা হচ্ছে।


    অন্যদিকে, উত্তর-মধ্য রেলের এলাহাবাদ-মুঘলসরাই রুটটিতে রেল পরিবহণের ক্ষেত্রে অত্যধিক মাত্রায় চাপ বৃদ্ধির ফলে মুঘলসরাইয়ে প্রায়ই ট্রেনকে আটকে পড়তে দেখা যায়। এই পরিস্থিতিতে অউরনিহার-ভাতনি রেল রুটটি ডবল লাইনে সম্প্রসারিত হলে মুঘলসরাই-এলাহাবাদ রুট থেকে নতুন রেলপথে ট্রেন ঘুরিয়ে দেওয়ার ফলে ট্রেন আটকে পড়ার ঘটনাও বহুলাংশে হ্রাস পাবে। এর সুবাদে বিহার, পশ্চিমবঙ্গ এবং উত্তর-পূর্ব ভারতে যাতায়াতকারী যাত্রী সাধারণেরও অনেক সুবিধা হবে। বারাণসী জেলাটি আবার ভারতের আধ্যাত্মিক রাজধানী রূপে পরিচিতি লাভ করায় পর্যটন পরিকাঠামোও বিশেষভাবে উৎসাহিত হবে।

    
    
    (Release ID: 1521259) Visitor Counter : 1