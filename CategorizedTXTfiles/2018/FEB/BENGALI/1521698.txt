      প্রধানমন্ত্রীরদপ্তর

      সৌদি আরবের মন্ত্রী প্রধানমন্ত্রীর সঙ্গে সাক্ষাৎ করলেন
      Posted On: 26 FEB 2018 1:34PM by PIB Kolkata


    সৌদি আরবের শক্তি, শিল্প ও খনিজ সম্পদ মন্ত্রী শ্রী খালিদ বিন আব্দুলাজিজ আল-ফালি প্রধানমন্ত্রী শ্রী নরেন্দ্র মোদীর সঙ্গে শুক্রবার দেখা করেন।


    তিনি প্রধানমন্ত্রীকে সৌদি আরবের রাজা ও যুবরাজের ব্যক্তিগত শুভেচ্ছা জ্ঞাপন করেন। প্রধানমন্ত্রী তাঁকে দেশে ফিরে তাঁর শুভেচ্ছাও ওঁদের জানাতে অনুরোধ করেন। প্রধানমন্ত্রী এছাড়াও দ্বিপাক্ষিক সম্পর্ক জোরদার করার জন্য তাঁদের পরামর্শদান এবং এ বছর জান্দারিয়া উৎসবে ভারত’কে সম্মানিত অতিথির মর্যাদা দানের জন্য সৌদি আরবের রাজা ও যুবরাজকে ধন্যবাদ জানান।


    প্রধানমন্ত্রী বলেন, ভারতে সৌদি আররের সরকার ও বেসরকারি ক্ষেত্রে বিনিয়োগের বিপুল সম্ভাবনা রয়েছে। ভারতীয় অর্থনীতি অত্যন্ত দ্রুতগতিতে বাড়ছে এবং তার ফলে শক্তি, কৃষি ও খাদ্য প্রক্রিয়াকরণ, ওষুধ ও চিকিৎসা সরঞ্জাম, সার, পেট্রো রসায়ন ও খনিজ ক্ষেত্রে বিনিয়োগের লাভজনক সম্ভাবনা রয়েছে। সৌদি ভিশন ২০৩০ এবং ভারতের অর্থনৈতিক উন্নয়নের জন্য সরকারের গৃহীত নানা কর্মসূচির মধ্যে সমন্বয় রয়েছে বলে তিনি উল্লেখ করেন।


    দুটি দেশের দ্বিপাক্ষিক বাণিজ্য ও বিনিয়োগ বৃদ্ধি ও সম্প্রসারণের পন্থাপদ্ধতি নির্ধারণের দিকে নজর দেওয়ার এবং আমাদের কৌশলগত অংশীদারিত্বের সঙ্গে সাযুজ্য রেখে অর্থনৈতিক সহযোগিতার সব ক্ষেত্রগুলি প্রসারিত করার চেষ্টার ওপর প্রধানমন্ত্রী গুরুত্ব দেন।

    
    
    (Release ID: 1521698) Visitor Counter : 9