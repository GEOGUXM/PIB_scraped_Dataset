      কেন্দ্রীয়মন্ত্রিসভা

      ভারত-মরক্কো রেল সহযোগিতা : কর্মপরবর্তী অনুমোদন কেন্দ্রীয় মন্ত্রিসভার
      Posted On: 21 FEB 2018 12:59PM by PIB Kolkata


    ভারত ও মরক্কোর মধ্যেরেল সহযোগিতা প্রসার সম্পর্কিত একটি চুক্তিতে আজ অনুমোদন দিল কেন্দ্রীয় মন্ত্রিসভা। প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত মন্ত্রিসভার এক বৈঠকে গত বছর ১৪ ডিসেম্বর ভারত সরকার এবং মরক্কোর জাতীয় রেল দপ্তরের মধ্যে সম্পাদিত এই চুক্তিটিতে কর্মপরবর্তী অনুমোদনদানের সিদ্ধান্ত গ্রহণ করা হয়।


    এই সহযোগিতা চুক্তির আওতায় যে সমস্ত বিষয়ে দুটি দেশের মধ্যে প্রযুক্তিগত সহযোগিতা বিনিময় হবে তার মধ্যে রয়েছে – প্রশিক্ষণ, কর্মীদের দক্ষতা বিকাশ, বিশেষজ্ঞ বিনিময়, কর্মী ও আধিকারিক পর্যায়ে পারস্পরিক অভিজ্ঞতার আদানপ্রদান এবং প্রাসঙ্গিক অন্যান্য প্রযুক্তিগত সহায়তা।


    উল্লেখ্য, কেন্দ্রীয় রেল মন্ত্রক কারিগরি সহায়তা প্রসারের লক্ষ্যে বিশ্বের বিভিন্ন রাষ্ট্রের সরকার এবং জাতীয় রেলপথগুলির সঙ্গে বেশ কয়েকটি মউ সম্পাদন করেছে। এগুলির আওতায় যে সমস্ত ক্ষেত্রে সহযোগিতার প্রসার ও বিনিময় প্রচেষ্টা বাস্তবায়িত হয়েছে, তার মধ্যে রয়েছে উচ্চগতির রেল করিডর, বর্তমান রুটগুলিতে ট্রেন চলাচলের ক্ষেত্রে গতি বৃদ্ধি, বিশ্বমানের রেল স্টেশন নির্মাণ ও উন্নয়ন, রেল পরিকাঠামোর আধুনিকীকরণ ইত্যাদি। রেল প্রযুক্তি, রেলের কাজকর্ম, জ্ঞান ও অভিজ্ঞতা বিনিময়, প্রযুক্তিগত সফর বিনিময় এবং প্রশিক্ষণ, সেমিনার ও কর্মশালা আয়োজনের মতো পারস্পরিক স্বার্থসংশ্লিষ্ট ক্ষেত্রগুলিতে এই সহযোগিতার প্রসার ঘটানো হয়।

    
    
    (Release ID: 1521248) Visitor Counter : 2