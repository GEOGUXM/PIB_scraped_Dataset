      অর্থমন্ত্রক

      ক্ষুদ্র, মাঝারি ও অতিক্ষুদ্র শিল্প সংস্থাগুলির জন্য ৩,৭৯৪ কোটি টাকার বাজেট সংস্থান
      Posted On: 02 FEB 2018 2:20PM by PIB Kolkata


    ক্ষুদ্র, মাঝারি ও অতিক্ষুদ্র শিল্প সংস্থাগুলির অনুকূলে ৩,৭৯৪ কোটি টাকার বাজেট সংস্থানের প্রস্তাব রেখেছেন কেন্দ্রীয় অর্থমন্ত্রী শ্রী অরুণ জেটলি তাঁর ২০১৮-১৯ অর্থ বছরের কেন্দ্রীয় বাজেট ঘোষণাকালে। এই ধরণের শিল্প সংস্থাগুলিকে ঋণ সহায়তা এবং সুদ ও মূলধনে ভর্তুকিদানই এর উদ্দেশ্য বলে জানিয়েছেন তিনি। শ্রী জেটলি তাঁর বাজেট ঘোষণায় বস্ত্র শিল্প ক্ষেত্রে ৭,১৪৮ কোটি টাকা সংস্থানেরও উল্লেখ করেছেন।


    গত তিন বছরে কেন্দ্রীয় সরকারের নীতি প্রণয়নের ক্ষেত্রে কর্মসংস্থানের সুযোগ সৃষ্টির বিষয়টিকে বিশেষ জোর দেওয়া হয়েছে বলে এদিন সংসদে জানান শ্রী অরুণ জেটলি। তিনি বলেন যে, এক নিরপেক্ষ সমীক্ষা চালিয়ে দেখা গেছে যে, এ বছর ৭০ লক্ষ ব্যবহারিক কর্মসংস্থানের সুযোগ সৃষ্টির ক্ষেত্রে বিশেষ সাফল্য পরিলক্ষিত হয়েছে। সবকটি ক্ষেত্রের নতুন কর্মীদের বেতন ও পারিশ্রমিকের ১২ শতাংশ কেন্দ্রীয় সরকার কর্মী ভবিষ্যৎনিধি প্রকল্পে জমা রাখবে পরবর্তী তিন বছরের জন্য। ক্ষুদ্র, মাঝারি ও অতিক্ষুদ্র শিল্প সংস্থাগুলির অনুৎপাদক সম্পদের সমস্যা মেটাতে অচিরেই কার্যকর পদক্ষেপের কথা ঘোষণা করতে চলেছে কেন্দ্রীয় সরকার।


    এই ধরণের শিল্প সংস্থাগুলির ওপর করের বোঝা কমাতে এবং ব্যাপক কর্মসংস্থানের সুযোগ সৃষ্টির উদ্দেশ্যে আরও কিছু পদক্ষেপ গ্রহণের কথাও এদিন অর্থমন্ত্রী ঘোষণা করেন তাঁর বাজেট ভাষণে। তিনি বলেন, শিল্প সংস্থাগুলির পক্ষ থেকে যে সমস্ত শিল্প সংস্থার পক্ষ থেকে করের রিটার্ন দাখিল করা হয় তার মধ্যে ৯৯ শতাংশই হ’ল ক্ষুদ্র, মাঝারি এবং অতি ক্ষুদ্র শিল্প সংস্থা। এই ধরণের শিল্প সংস্থাগুলির কর্পোরেট আয়করকে কমিয়ে আনার ফলে আরও বেশি সংখ্যক কর্মসংস্থানের সুযোগ সৃষ্টির জন্য সংস্থাগুলির হাতে বিনিয়োগযোগ্য উদ্বৃত্ত অর্থের অভাব হবে না।

    
    
    (Release ID: 1518896) Visitor Counter : 2