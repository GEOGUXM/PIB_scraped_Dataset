      অর্থমন্ত্রক

      পঞ্চদশ অর্থ কমিশনের সদস্যদের কাজকর্মের পরিধি ও শর্তাবলী সম্পর্কে প্রস্তাব ও পরামর্শ আহ্বান
      Posted On: 23 FEB 2018 11:05AM by PIB Kolkata


    অর্থ কমিশনের সদস্যদের কাজকর্মের পরিধি ও শর্তাবলী সম্পর্কে সাধারণ নাগরিক, সংস্থা ও প্রতিষ্ঠান এবং বিভিন্ন সংগঠনের কাছ থেকে প্রস্তাব ও পরামর্শ আহ্বান করেছে পঞ্চদশ অর্থ কমিশন।


    কেন্দ্র ও রাজ্যের আর্থিক পরিস্থিতি, ঘাটতি ও ঋণের অবস্থা এবং নগদ মজুতের বিষয়গুলি পর্যালোচনার মাধ্যমে দেশের আর্থিক ব্যবস্থাকে চাঙ্গা করে তুলতে অর্থনৈতিক সংহতির একটি রোডম্যাপ স্থির করার জন্য সরকারকে পরামর্শ দেবে কমিশন।


    আগ্রহী যে কোন নাগরিক, সংস্থা ও প্রতিষ্ঠান এবং সংগঠন তাদের প্রস্তাব, পরামর্শ এবং সুচিন্তিত মতামত আগামী ৩০ জুন, ২০১৮ তারিখের মধ্যে পঞ্চদশ অর্থ কমিশনের কার্যালয়ে পাঠাতে পারেন। এগুলি পাঠানো যাবে নিচে উল্লেখিত যে কোন একটি উপায়ে :

     1. ডাকযোগে সচিব, পঞ্চদশ অর্থ কমিশন, নবম তল, জওহর ব্যাপার ভবন, টলস্ট্রয় মার্গ, নয়াদিল্লি – ১১০ ০০১– এই ঠিকানায়।
     2. ই-মেল মারফৎ এখানে – secy-xvfc@gov.in
     3. এই ওয়েবসাইটটির ‘কল ফর সাজেশন্‌স’ – এই হাইপারলিঙ্কে ক্লিক করে – http://fincomindia.nic.in

    কমিশনের কাজের শর্তাবলী ইস্যু করা হয় – S.O.3755(E) – এই বিজ্ঞপ্তি মারফৎ ২৭ নভেম্বর, ২০১৭ তারিখে। বিস্তারিত তথ্য জানা যাবে – http://www.egazette.nic.in/WriteReadData/2017/180483.pdf -এ

    
    
    (Release ID: 1521480) Visitor Counter : 19
    
    
    
    
    

3.