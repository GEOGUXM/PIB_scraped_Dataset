      অর্থমন্ত্রক

      তপশিলি জাতি এবং তপশিলি উপজাতি কল্যাণে বাজেট সংস্থান বৃদ্ধির কথা ঘোষণা করলেন কেন্দ্রীয় অর্থমন্ত্রী
      Posted On: 02 FEB 2018 2:21PM by PIB Kolkata


    আজ সংসদে ২০১৮-১৯ অর্থ বছরের সাধারণ বাজেট পেশকালে কেন্দ্রীয় অর্থমন্ত্রী শ্রী অরুণ জেটলি জানান যে, তপশিলি জাতিভুক্ত নাগরিকদের কল্যাণে রূপায়িত ২৭৯টি কর্মসূচির ক্ষেত্রে বাজেট বরাদ্দের মাত্রা ২০১৬-১৭ অর্থ বছরের ৩৪,৩৩৪ কোটি টাকা থেকে বৃদ্ধি করে ২০১৭-১৮ বছরে নির্দিষ্ট করা হয় ৫২,৭১৯ কোটি টাকা। অন্যদিকে, তপশিলি উপজাতিভুক্ত মানুষদের কল্যাণে ৩০৫টি কর্মসূচি রূপায়ণ খাতে ২০১৬-১৭ অর্থ বছরের ২১,৮১১ কোটি টাকার ব্যয় বরাদ্দ ২০১৭-১৮ অর্থ বছরে ৩২,৫০৮ কোটি টাকায় উন্নীত করা হয়।


    আজ সংসদে অর্থমন্ত্রী জানান যে, ২০১৮-১৯ অর্থ বছরের জন্য তপশিলি জাতি এবং তপশিলি উপজাতিভুক্ত নাগরিকদের কল্যাণে বাজেট সংস্থান আরও বৃদ্ধি করে রাখা হয়েছে যথাক্রমে ৫৬,৬১৯ এবং ৩৯,১৩৫ কোটি টাকা।

    
    
    (Release ID: 1518897) Visitor Counter : 2