      যুবওক্রীড়াবিষয়কমন্ত্রক

      তামিলনাড়ুর সুমাথিরা’র অ্যাথলেটিকসের ফাইনালে দু’টি স্বর্ণপদক জয়
      Posted On: 08 FEB 2018 3:42PM by PIB Kolkata


    দিল্লির জওহরলাল নেহেরু স্টেডিয়ামে শনিবার শেষ হওয়া ‘খেলো ইন্ডিয়া’ অ্যাথলেটিক প্রতিযোগিতায় চারশ মিটার দৌড় প্রতিযোগিতায় উজ্জ্বলভাবে এগিয়ে এলেন সুমাথিরা বালাকৃষ্ণণ| সতেরো বছরের তামিলনাড়ুর এই মেয়েটি দেশের দক্ষিণ অংশে দৌড় প্রতিযোগিতা নিয়ে যে ঐতিহ্য রয়েছে, তার যোগ্য উত্তরাধিকারী|মাত্র ৫৬.৩৯ সেকেন্ডে সে চারশ মিটার দৌড় প্রতিযোগিতা শেষ করে নজির গড়ে স্বর্ণপদক পেয়েছে| আবার ৪X৪০০ মিটার দৌড় প্রতিযোগিতায়ও তার সঙ্গিদের ঘাটতি পূরণ করে দিয়ে স্বর্ণপদক পেয়েছে|


    তাছাড়া এই প্রতিযোগিতায় দেখা গেলো ছয়জন দৌড়বিদ ৬০ সেকেন্ডের কম সময়ে চারশ মিটারের সীমা শেষ করেছে| যা থেকে ৪X৪০০ মিটার দৌড় প্রতিযোগিতায় ভারতের এক বিশাল সম্ভাবনাকেই নির্দেশিত করে| এই ঘটনা ১৯৮০ এবং ১৯৯০-এর সময়ে মহিলাদের ৪X৪০০ মিটার দৌড় প্রতিযোগিতায় পি.টি. উষা এবং সাইনি উইলসনের মত ভারতীয় খেলোয়াড়দের ঐতিহ্যের কথা মনে করিয়ে দেয়| যাদের জন্য ভারত মহিলাদের ৪X৪০০ মিটার দৌড় প্রতিযোগিতায় দাপটের সঙ্গে ছিল|


    তিন বছর আগে তিরুচিরাপল্লিতে ৮০০ মিটারের এক দৌড় প্রতিযোগিতায় সুমাথিরার দৌড় দেখে তার ভেতরের প্রতিভাকে সনাক্ত করা হয়| কোচ জি.আর. প্রভাকরের অধীনে তখন রাজান্থত্তম এলাকার স্পোর্টস অথরিটি অফ ইন্ডিয়ার ট্র্যাকে তখন সে অভ্যাস করত| তারপর থেকে এখন অনেকটা দূর এগিয়ে এসেছে সে| চারশ মিটার দৌড়ে তাকে প্রথম হওয়ার জন্য মোকাবিলা করতে হয়েছে এস.জি.এফ.আই. জাতীয় অনূর্ধ্ব সতেরো বিজয়ী কেরালার প্রিসচিলা ড্যানিয়েল এবং মাত্র একদিন আগে ৮০০ মিটার দৌড়ে বিজয়ী তাই বামহানের সঙ্গে|


    অন্যদিকে ছেলেদের ৪০০ মিটার দৌড়ে অন্ধ্রপ্রদেশ, তেলেঙ্গানা ও কেরালা সবাইকে পেছেনে ফেলে দিয়েছে| অন্ধ্রপ্রদেশের ধনুষ কুমার ৪৯.০৫ সেকেন্ডে, তেলেঙ্গানার ডি. শ্রীকান্ত ৪৯.0৯ সেকেন্ডে এবং কেরালার টি.কে. সায়ু ৪৯.৭৫ সেকেন্ডে পার করে এই দূরত্ব| উত্তরাখণ্ডের ছেলেরা মধ্যম ও দূরবর্তী দৌড় প্রতিযোগিতায় ভালো করেছে| তাছাড়া ৫০০০ মিটার হাঁটা প্রতিযোগিতা প্রেমজিত সিং বিসট ২১:১৯:৮৪ সময়ে পার করে স্বর্ণপদক এবং মুকেশ কুমার ২১:২৬:৭১ সময়ে পার করে রৌপ্যপদক জয় করেছে|


    মেয়েদের ৩০০০ মিটার হাঁটা প্রতিযোগিতার শেষ দু’টি পাকে মানসী নেগী এবং মুনিতা প্রজাপতির মধ্যে হাড্ডাহাড্ডি লড়াই হলেও মানসী ১৪:৪৪:৪৪ সময়ে এই দূরত্ব অতিক্রম করে স্বর্ণপদক ছিনিয়ে নেয়|


    প্রাক্তন জাতীয় হ্যামার চ্যাম্পিয়ন রুস্তম এখন এলাহাবাদ স্পোর্টস স্কুলের প্রধান কোচ এবং তাঁর প্রশিক্ষিত হ্যামার থ্রোয়ারগণ জাতীয় এই প্রতিযোগিতার সমস্ত পর্যায়ে পদক পেয়েছে| এই খেলো ইন্ডিয়া ক্রীড়া প্রতিযোগিতায় হ্যামার থ্রোয়ার হিসেবে উত্তরপ্রদেশের অর্ণব যাদব এবং অফসর আহমেদ যথাক্রমে স্বর্ণ ও রৌপ্যপদক পায়|


    ছেলেদের পোল ভল্টে মহারাষ্ট্রের রাকেশ গোন্ড ৪.৭০ মিটারের ভল্ট দিয়ে অসাধারণ প্রদর্শন করে| একশ মিটার দৌড়ে মহারাষ্ট্রের করণ হেগিসতে শুক্রবার ডিসকোয়ালিফায়েড হয়ে গেলেও শনিবার ৪X৪০০ মিটার রিলেতে অসাধারণ প্রতিভা দেখিয়েছে| তার হাত ধরেই এই মহারাষ্ট্রের দলটি স্বর্ণপদক পেয়েছে| কিন্তু মেয়েদের ৪X১০০ মিটার রিলেতে মহারাষ্ট্রের দল কেরালার দলের কাছে হেরে যায়| ৪৮.৬১ সেকেন্ডে দৌড় সমাপ্ত করে কেরালা দল স্বর্ণপদক লাভ করে| অন্যদিকে মেয়েদের ৪x৪০০ মিটার রিলেতে জয়ী হয় তামিলনাড়ু, ছেলেদের ৪x৪০০ মিটার রিলেতে জয়ী হয়েছে কেরালা|


    অ্যাথলেটিকসের ফলাফল:


    ছেলেরা:


    ৪০০ মিটার: ১) গান্ধী ধনুষ কুমার (অন্ধ্রপ্রদেশ) ৪৯.০৫ সেকেন্ডে; ২) ডি. শ্রীকান্ত (তেলেঙ্গানা) ৪৯.09 সেকেন্ডে; ৩) সয়ুজ টি.কে. (কেরালা) ৪৯.৭৫ সেকেন্ডে|


    পোল ভোল্ট: ১) রাকেশ গোন্ড (মহারাষ্ট্র) ৪.৭০ মিটার, ২) দীপক যাদব (উত্তরপ্রদেশ) ৪.৩০ মিটার, ৩) সন্দীপ কুমার (উত্তরপ্রদেশ) ৪.১৫ মিটার|


    হ্যামার থ্রো: ১) অর্ণব যাদব (উত্তরপ্রদেশ) ৬৪.09 মিটার, ২) অফসর আহমেদ (উত্তরপ্রদেশ) ৬০.৫৪ মিটার, ৩) পরান দেশওয়াল (পাঞ্জাব) ৫৮.১৪ মিটার|


    ৪x১০০ মিটার রিলে: ১) মহারাষ্ট্র (সুরজ আঁকোলা, পুস্কর পাতিল, অক্ষয় গোবর্ধন এবং করণ হেগিসতে) ৪২.৮৩ সেকন্ড; ২) কেরালা ৪৩.১৪ সেকেন্ড, ৩) তামিলনাড়ু ৪৩.৬৮ সেকেন্ড|


    ৪x৪০০ মিটার রিলে: ১) কেরালা (সূর্যজিত আর.কে., কিরণ এস., আকাশ এম. ভার্গিস এবং সয়ুজ টি.কে.) ৩:৩২:৭৫; ২) তামিলনাড়ু ৩:৩২:৮২; ৩) মহারাষ্ট্র ৩:৩৩:৩২|


    ৫০০০ মিটার হাঁটা: ১) পরমজিত সিং বিসট (উত্তরাখণ্ড) ২১:১৯:৮৪; ২) মুকেশ কুমার (উত্তরাখণ্ড) ২১:২৬:৭১; ৩) হর্স (দিল্লি) ২১:৪০:০১|


    মেয়েরা:


    ৪০০ মিটার: ১) সুমাথিরা বালাকৃষ্ণণ (তামিলনাড়ু) ৫৬.৩৯ সেকেন্ড; ২) তাই বামহানে (মহারাষ্ট্র) ৫৭.২২ সেকেন্ড; ৩) সান্দ্রা এ.এস. (কেরালা) ৫৭.৬৭ সেকেন্ড|


    হ্যামার থ্রো: ১) হর্ষিতা শেরাওয়াত (দিল্লি) ৫৮.৫৩ মিটার, ২) ঐশ্বর্য (হরিয়ানা) ৪৮.৬৩ মিটার ৩) ভুমিকা চৌধুরি (দিল্লি) ৪৭.৩৯ মিটার|


    ৪x১০০ মিটার রিলে: ১) কেরালা (অঞ্জলি পি.ডি., অনু জোসেফ, অ্যান রোজ টমি এবং অ্যান্সি সোজান ই.) ৪৮.61 সেকেন্ড, ২) মহারাষ্ট্র ৪৯.৯৪ সেকেন্ড, ৩) দিল্লি ৫২.৫০ সেকেন্ড|


    ৪x৪০০ মিটার রিলে: ১) তামিলনাড়ু (এম. কৌশল্যা, অলিম্বা স্টেফি, ভি. লেখা এবং সুমাথিরা বালাকৃষ্ণণ) ৩:৫৯:২২; ২) কেরালা ৩:৫৯:৪৫; ৩) দিল্লি ৪:০০:৯৬|


    ৩০০০ মিটার হাঁটা: ১) মানসী নেগী (উত্তরাখণ্ড) ১৪:৪৪:৪৪; ২) মুনিতা প্রজাপতি (উত্তরাখণ্ড) ১৪:৪৭:৩২; ৩) আঙ্গম রনিশা দেবী (মনিপুর) ১৫:৫৩:৯৭|

    
    
    (Release ID: 1519780) Visitor Counter : 1