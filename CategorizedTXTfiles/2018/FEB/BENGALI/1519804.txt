      প্রতিরক্ষামন্ত্রক

      সৈনিকদের আত্মহত্যার প্রবণতা প্রতিরোধে বিভিন্ন পদক্ষেপ গৃহিত হয়েছে: রাজ্যসভায় জানালেন প্রতিরক্ষা রাষ্ট্রমন্ত্রী
      Posted On: 08 FEB 2018 4:23PM by PIB Kolkata


    ডিফেন্স ইনস্টিটিউট অব সাইকোলজিক্যাল রিসার্চ(ডিআইপিআর) যুদ্ধক্ষেত্রে এবং শান্তিপূর্ণ এলাকায় কর্তব্যরত বিভিন্ন বাহিনীর জওয়ানদের আত্মহত্যার কারণ চিহ্নিত করার ব্যাপারে সংঘটিত এক গবেষণা প্রকল্পের কাজ সম্পন্ন করেছে|ডিআইপিআর-এর গবেষণায় দেখা গেছে, আত্মহত্যা প্রবণতার অন্যতম একটি কারণ হচ্ছে, যথাসময়ে ছুটি না পাওয়ার হতাশা|তবে এই গবেষণার ক্ষেত্রে সমস্যাসংকুল এলাকায় কর্মরত সৈনিকদের আত্মহত্যার প্রবণতাকে যুক্ত করা হয়নি|


    আত্মহত্যার প্রবণতা ও মানসিক চাপ থেকে বেরিয়ে আসার জন্য ডিআইপিআর নিজেদের গবেষণালব্ধ বেশ কিছু বিষয় তুলে ধরে সুপারিশ করেছে|এই সুপারিশের মধ্যে রয়েছে, ছুটি মঞ্জুরির পদ্ধতি সংস্কার, ছুটির সময় জরুরি পরামর্শ, কাজের চাপ কমানো, কাজের জায়গায় নিয়োজিত থাকার সময়সীমা কমানো, বেতন ও ভাতা বৃদ্ধি,থাকার জায়গার মানোন্নতি, আধিকারিক ও জওয়ানদের মধ্যেকার ব্যক্তিগত সম্পর্ক আরও নিবিড় করা, মানসিক চাপ সামলানোর প্রশিক্ষণ কর্মসূচি ও মনোবিদের পরামর্শ গ্রহণ, প্রাথমিক এবং বিনোদনগত কর্মকান্ড বাড়ানোসহ যথাযথ অভিযোগ নিষ্পত্তির বিষয়|


    সশস্ত্র বাহিনীসমূহের পক্ষ থেকে আধিকারিক ও অন্য পদাধিকারীদের মধ্যে স্বাস্থ্যকর বোঝাপড়া গড়ে তুলতে ইতিমধ্যেই বিভিন্ন পদক্ষেপ গ্রহণ করা হয়েছে|এর মধ্যে রয়েছে, উন্নত গুণমানের পোশাক, খাদ্য, বিবাহিতদের থাকার ব্যবস্থা, ভ্রমন সুবিধে,বাচ্চাদের স্কুল, বিনোদনের যথাযথ সংস্থান করা এবং নির্দিষ্ট সময় অন্তর কল্যাণমূলক বৈঠক সংগঠিত করা|


    সেইসঙ্গে চাপ সামলানোর উপায় হিয়েবে যোগ ও ধ্যান চর্চা, মনোবিদ নিযুক্তি ও প্রশিক্ষণ,বাহিনীর মধ্যে চাপ সামলানোর উপায় হিসেবে সেনাবাহিনীর উত্তর ও পূর্বাঞ্চলীয় কমান্ডের ‘মিলাপ’ ও ‘সহযোগ’ প্রকল্পের প্রাতিষ্ঠানিক রূপদান, স্থলসেনা ও বায়ুসেনা বাহিনীতে পেশাদার পরামর্শ গ্রহনের জন্য ইতিমধ্যেই একটি ‘মানসিক সহায়তা হেল্পলাইন’ স্থাপন করা হয়েছে|এছাড়া মানসিক স্বাস্থ্য সচেতনতায় প্রশিক্ষণ, আইএনএইচএসএএসভিআইএনআই-তে সেনা মানসিক চিকিৎসা কেন্দ্র গড়ে তোলা, মুম্বাই, বিশাখাপত্তনম, কোচি, পোর্টব্লেয়ার, গোয়া ও কারওয়ারে মানসিক স্বাস্থ্য কেন্দ্র স্থাপনে উদ্যোগ নেওয়া হয়েছে|সোমবার প্রতিরক্ষা রাষ্ট্রমন্ত্রী ড. সুভাষ ভামরে রাজ্যসভায় সাংসদ শ্রী মোতিলাল ভোরা উত্থাপিত প্রশ্নের লিখিত জবাবে এই তথ্য প্রদান করেন|

    
    
    (Release ID: 1519804) Visitor Counter : 1