      માહિતી અને પ્રસારણ મંત્રાલય

      કેન્દ્રીય મંત્રી શ્રીમતી સ્મૃતિ ઝુબિન ઈરાનીએ વાર્ષિક સંદર્ભ ‘ભારત-2018’નું વિમોચન કર્યું
      ‘ભારત-2018’ સંદર્ભ પુસ્તક માત્ર વહિવટના અભ્યાસુઓ માટે જ નથી, પરંતુ સંશોધકો અને વિદ્યાર્થીઓ માટે પણ છે : શ્રીમતી સ્મૃતિ ઝુબિન ઈરાની

      Posted On: 27 FEB 2018 5:22PM by PIB Ahmedabad

    નવી દિલ્હી, 27-02-2018


    કેન્દ્રીય માહિતી અને પ્રસારણ મંત્રી શ્રીમતી સ્મૃતિ ઝુબિન ઈરાનીએ જણાવ્યું હતું કે “ ‘ભારત-2018’ ( INDIA-2018) એ તમામ સીમાચિહ્નરૂપ સરકારી યોજનાઓની વ્યાપક માર્ગદર્શિકા છે. મંત્રી શ્રી વાર્ષિક સંદર્ભ ગ્રંથ ‘ભારત-2018’ ના વિમોચન પ્રસંગે બોલી રહ્યા હતા. મંત્રી શ્રીએ વધુમાં જણાવ્યું હતું કે ભારત-2018ની આનલાઈન આવૃત્તિ, ઈન્ટરનેટ પર સંદર્ભ માહિતી શોધતા સંશોધકો અને વિદ્યાર્થીઓ માટે વરદાનરૂપ બનશે. આ માત્ર વહિવટનો અભ્યાસકર્તા લોકો માટેનું જ સંદર્ભ સાહિત્ય નથી. તેમણે આશા વ્યક્ત કરી હતી કે આવતા વર્ષથી લોકહિતને ધ્યાનમાં રાખીને ‘ભારત-2018’ દરેક ભાષામાં રજૂ કરવામાં આવશે.


    ભારત-2018ની કિંમત રૂપિયા 350 છે, જે પ્રકાશન વિભાગની ઓફિસથી ખરીદી શકાશે. આ ઉપરાંત ભારતકોષ પોર્ટલ પરથી ઓનલાઈન પણ ખરીદી શકાશે.


    ભારત-2018 ઈ-બુકની કિંમત રૂપિયા 263 છે જે ઈ-કોમર્સ પ્લેટફોર્મ જેવા કે એમેઝોન, ગુગલ પ્લે બુક્સ પરથી ખરીદી શકાશે.


    NP/ J.khunt/ GP

    
    
    (Release ID: 1521937) Visitor Counter : 61
    
    
      Read this release in: English , Hindi , Tamil