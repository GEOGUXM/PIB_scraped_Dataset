      સંરક્ષણ મંત્રાલય

      આઠમી ઇન્ડો સેશેલ્સ સંયુક્ત લશ્કરી કવાયત
      Posted On: 23 FEB 2018 5:28PM by PIB Ahmedabad


    અમદાવાદ, 23-02-2018


    ભારતીય લશ્કર અને સિયાચીલ પિપલ્સ ડિફેન્સ દળ વચ્ચેની આઠમી સંયુક્ત લશ્કરી કવાયત માહી ટાપુ , સેશેલ્સ ખાતે 24 ફેબ્રુઆરી , 2018 થી 4 માર્ચ , 2018 દરમિયાન યોજાશે . આ કવાયતને લેમિટ્યે નામ આપવામાં આવ્યું છે જે સ્થાનિક ઉત્પાદન ક્રિઓલ છે જેનો અર્થ મિત્રતા થાય છે . આ રળિયામણા ટાપુઓના દેશમાં યોજાતી આ દ્વિપક્ષીય કવાયતની આઠમી શ્રેણી છે .


    બંને દેશના લશ્કર વચ્ચે પરસ્પર લશ્કરી સહકારને વેગ મળે તે હેતુથી ભારત અને સેશેલ્સ વચ્ચે 2001 થી આ પ્રકારની કવાયતનું આયોજન થતું આવ્યું છે . યુનાઇટેડ નેશન્સ ( યુએન ) ના ચાર્ટર હેઠળ ત્રાસવાદ અને બળવાખોરોને ખાળવા માટે હાથ ધરાયેલી વિવિધ પ્રવૃત્તિઓમાં પરસ્પર સહકારને કેન્દ્રમાં રાખીને આ વખતની કવાયતનું આયોજન કરવામાં આવ્યું છે . યુએનના શાંતિ માટેના સિનારિયોને ધ્યાનમાં રાખીને નવ દિવસ ચાલનારી આ ઈવેન્ટમાં વ્યૂહરચના અને ટેકનિકલ ગુણવત્તાનું પ્રદર્શન કરવામાં આવશે, જેમાં સેશેલ્સ પિપલ્સ ડિફેન્સ ફોર્સના જોઇન્ટ ઓપરેશન્સને કેન્દ્રમાં રખાશે . સેશેલ્સ પિપલ્સ ડિફેન્સ ફોર્સનું પ્રતિનિધિત્વ તેના સ્પેશિયલ ફોર્સ યુનિટ , કોસ્ટલ ગાર્ડ અને એરફોર્સના 52 જવાનો કરશે . જ્યારે સાઉધર્ન કમાન્ડમાંથી ભૂમિદળ પ્લેટુન ભારતનું પ્રતિનિધિત્વ કરશે .


    આ કવાયત દરમિયાન અત્યાધુનિક સર્વેલિયન્સ અને ટ્રેકિંગના સાધનો , નજીકના અંતરથી ત્રાસવાદીઓનો સામનો કરવા માટેના વિશિષ્ટ શસ્ત્રો અને હથિયારો , આધુનિક સ્ફોટક સાધનોને શોધી કાઢવા માટેના યંત્રો અને અત્યાધુનિક સંદેશાવ્યવહારના સાધનોનું પણ નિદર્શન કરવામાં આવશે .


    પ્રવર્તમાન અંધાધૂંધી અને ચાંચિયાગીરીના વાતાવરણને ધ્યાનમાં રાખીને યુએન દ્વારા હાથ ધરવામાં આવેલા વિવિધ ઓપરેશન્સના સંભવિત જોખમનો સામનો કરવા માટે આ દળો વિવિધ રણનીતિ સામે તાલીમ આપશે , યોજના ઘડશે અને તેને અમલી બનાવવાની કવાયત કરશે . સામાન્ય લશ્કરી લક્ષ્યાંકોને પાર પાડવા માટે અને આંતરિક સંબંધો સ્થપાય તે માટે આ કવાયતમાં મહત્તમ લક્ષ્યાંકો સિદ્ધ કરાશે .


    NP/GP

    
    
    (Release ID: 1521536) Visitor Counter : 72
    
    
      Read this release in: English