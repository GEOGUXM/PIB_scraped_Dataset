      સંચાર અને સુચના પ્રૌદ્યોગિકી મંત્રાલય

      લગ્ન, જન્મ દિવસ તથા લગ્ન સંવત્સરીનાં પ્રસંગે પોતાના ફોટોગ્રાફવાળી ટપાલ ટિકીટ મેળવો
      Posted On: 27 FEB 2018 4:42PM by PIB Ahmedabad


    અમદાવાદ , 27-02-2018


    દરેક વ્યક્તિ પોતનાં જન્મ દિવસ , લગ્નપ્રસંગ તથા લગ્ન સંવત્સરીને યાદગાર બનાવવાં કોઈને કોઈ નવાં પ્રયત્નો કરતા હોય છે . હવે કોઈપણ વ્યક્તિ જન્મદિવસે , લગ્નપ્રસંગે તથા લગ્ન સંવત્સરી પર પોતાનાં ફોટોગ્રાફ વાળી ટપાલ ટિકીટ બનાવી શકે છે.


    પોસ્ટ વિભાગની “ માય સ્ટેમ્પ ” સેવા અંતર્ગત નાગરિકો પોતાની લગ્ન સંવત્સરી કે જન્મ દિવસની પોતાની તસવીરવાળી ખાસ ટપાલ ટિકીટ બનાવી શકે છે . માત્ર 300 રૂપિયામાં આપ આવી 12 ટપાલ ટિકીટો ધરાવતી એક “ માય સ્ટેમ્પ ” બનાવી શકો છો .


    આ ઉપરાંત અન્ય શુભ પ્રસંગોને પણ યાદગાર બનાવવા માટે પોતાનાં ફોટોગ્રાફ સાથે માય સ્ટેમ્પ સેવા દ્વારા અલગ-અલગ થીમ પર ટપાલ ટિકીટ બનાવી શકાય છે.


    આ સુવિધા નવરંગપુરા હેડ પોસ્ટ ઓફિસ , અમદાવાદ જી . પી . ઓ , એસએસપીઓનાં સીટી ડિવિઝન , આશ્રમરોડ , મણિનગર પોસ્ટ ઓફિસ તથા રેવડી બજાર હેડ પોસ્ટ ઓફિસ ખાતે ઉપલબ્ધ છે . આ ઉપરાંત અમદાવાદ સિવાય પાટણ , પાલનપુર , હિંમતનગર , મહેસાણા તથા ગાંધીનગર હેડ પોસ્ટ ઓફિસમાં પણ આ સેવા ઉપલબ્ધ છે .


    વધુ માહિતી માટે આ નંબર પર પણ સંપર્ક કરી શકાશે અમદાવાદ ફીલાટેલી બ્યૂરો , જી . પી . ઓ ., અમદાવાદ . 079-25501248 (2) પોસ્ટ માસ્ટર જનરલની ઓફિસ , હેડ ક્વાટર ક્ષેત્ર , શાહિબાગ , અમદાવાદ . 079-22867577,22866806 .


    આ માહિતી પોસ્ટર માસ્ટર જનરલ , હેડ ક્વાટર્સ રીજયન , શાહીબાગ , અમદાવાદ ખાતેની કચેરી દ્વારા એક અખબારી યાદી દ્વારા આપવામાં આવી છે .


    NP/ J.khunt/ GP

    
    
    (Release ID: 1521912) Visitor Counter : 97