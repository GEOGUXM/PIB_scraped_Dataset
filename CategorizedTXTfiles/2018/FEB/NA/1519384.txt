      امور داخلہ کی وزارت

      جیل جدید کاری اصلاحات
      Posted On: 06 FEB 2018 7:48PM by PIB Delhi


    نئی دہلی، 6 فروری 2018، امور داخلہ کے وزیر مملکت جناب ہنس راج گنگا رام اہیر نے آج لوک سبھا میں ایک سوال کے تحریری جواب میں بتایا کہ چونکہ جیل ایک ریاستی موضوع ہے لہذا جیلوں کی جدید کاری کا کام متعلقہ ریاستی حکومتوں کے ذریعہ کیا جاتا ہے۔ امور داخلہ کی وزارت ریاستوں/ مرکز کے زیر انتظام علاقوں کو ای۔ پریزن پروجیکٹ کے نفاذ میں تعاون دیتا ہے۔ اس پروجیکٹ کا مقصد ڈیجیٹل کاری کے توسط سے جیل بندوبست میں حسن عمل لانا ہے۔ موجودہ مالی سال کے لئے اس مد میں 33 کروڑ روپے مختص کئے گئے ہیں۔


    ای۔ پریزن پروجیکٹ نیشنل انفارمیٹکس سینٹر کے ذریعہ تیار کئے گئے پریزنر انفارمیشن مینجمنٹ سسٹم (پی آئی ایم ایس) کو تقویت پہنچانے کا کام کرتا ہے۔ یہ اندراج اور قیدیوں سے متعلق معلومات کے بندوبست اور ہر قسم کی رپورٹ تیار کرنے کے لئے ایک مرکوز ایپروچ دستیاب کراتا ہے۔ پی آئی ایم ایس قیدیوں سے متعلق بنیادی تفصیلات، خاندانی تفصیلات، بایو میٹرکس (فنگر پرنٹ)، تصاویر، طبی تفصیلا، قیدی کی کیس ہسٹری، قیدی کے نقل و حمل، سزا کی تفصیل وغیرہ کا اندراج کرتا ہے۔ایک الیکٹرانک پلیٹ فارم پر ان تفصیلات کی دستیابی قیدیوں کی صورتحال کو ٹریک کرنے اور جیل نظام کے احسن طریقے سے کام کرنے میں مفید ثابت ہوگی۔


    امور داخلہ کی وزارت نے سبھی ریاستوں اور مرکز کے زیر انتظام علاقوں کو ایک مشاورت (ایڈوائزری) جاری کرکے انہیں انڈر ٹرائل قیدیوں کے لئے دستیاب قانونی امداد کی سہولت کے بارے میں بتایا ہے۔ اس کے علاوہ ماڈل پریزن مینول 2016 قیدیوں کے لئے دستیاب قانونی خدمات کی تفصیلی اطلاع اور قیدیوں کے لئے دستیاب مفت قانونی خدمات سے متعلق معلومات دستیاب کراتا ہے۔ ماڈل پریزن مینول 2016 میں قانونی امداد کے لئے ایک باب ہی مختص ہے۔ یہ مینول مئی 2016 میں سبھی ریاستوں اور مرکز کے زیر انتظام علاقوں میں ان کی رہنمائی کے لئے تقسیم کیا گیا تھا۔ ریاستوں اور مرکز کے زیر انتظام علاقوں کو مشاورتوں اور ماڈل پریزن مینول کی شکل میں جو اطلاعات / رہنما ہدایات دستیاب کرائی گئی ہیں، ان کا مقصد انڈر ٹرائل قیدیوں کو امداد مہیا کرانا ہے۔


    قومی قانونی خدمات اتھارٹی نے 29 جون 2017 کو ایک ویب ایپلی کیشن بھی لانچ کی ہے جس کا مقصد مفت قانونی امداد دستیاب کرانے کے لئے انڈر ٹرائل قیدیوں کو سہولت مہیا کرانا ہے۔ مذکورہ ایپلی کیشن کا مقصد قانونی خدمات نظام کو سبھی اتھارٹیز کے لئے مزید شفاف اور مفید بنانا ہے تاکہ وہ قیدیوں کے لئے دستیاب قانونی امداد کے التزامات کی نگرانی کرسکیں اور اس بات کو یقینی بناسکیں کہ کوئی بھی قیدی عدالت میں اپنی پیشی کے پہلے دن سے ہی بغیر کسی وکیل کے نہ رہے۔


    ۔۔۔۔۔۔۔۔۔۔۔


    م ن۔ م م ۔ ن ا۔


    U- 721

    
    
    (Release ID: 1519384) Visitor Counter : 1