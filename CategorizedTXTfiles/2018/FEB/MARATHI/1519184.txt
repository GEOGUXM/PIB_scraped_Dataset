      अर्थ मंत्रालय

      सरकारी खरेदी आणि कंत्राटे देण्यातील प्रामाणिकपणाच्या महत्त्वावर केंद्रीय अर्थमंत्र्यांचा भर, पाचव्या दक्षिण आशिया क्षेत्र सरकारी खरेदी परिषदेचे जेटली यांच्या हस्ते उद्‌घाटन
      Posted On: 05 FEB 2018 5:55PM by PIB Mumbai


      नवी दिल्ली फेब्रुवारी 201 8


      सरकारी खरेदी आणि कंत्राटे देण्याच्या पद्धतीत प्रामाणिकपणाच्या महत्त्वावर केंद्रीय अर्थ आणि कंपनी व्यवहार मंत्री अरुण जेटली यांनी भर दिला. सरकारी खरेदीत वशिलेबाजी आणि भ्रष्टाचार टाळण्यासाठी तसेच नागरिकांना किफायतशीर आणि दर्जेदार सेवा पारदर्शकता आणि प्रामाणिकपणाच्या माध्यमातून पुरवता येतील असे जेटली म्हणाले. सरकारी खरेदीत पारदर्शकता आणण्यासाठी सरकारने केलेल्या उपाययोजनांचा त्यांनी उल्लेख केला.


      ते नवी दिल्लीत पाचव्या दक्षिण आशिया क्षेत्र सरकारी खरेदी परिषदेचे उद्‌घाटन केल्यावर बोलत होते. दक्षिण आशिया हे वेगाने विकसित होणारे क्षेत्र असल्यामुळे सरकारी खरेदी सर्वांसाठी महत्त्वाची आहे. या परिषदेत होणारी चर्चा सर्वांसाठी लाभदायक ठरेल अशी आशा त्यांनी व्यक्त केली. या परिषदेच्या आयोजनाबद्दल त्यांनी जागतिक बँक, आशियाई विकास बँक आणि अन्य भागीदारांचे अभिनंदन केले.


      दक्षिण आशियाई देश, जागतिक बँक, आशियाई विकास बँक आणि अन्य संघटनांचे वरिष्ठ सरकारी अधिकारी या परिषदेला उपस्थित आहेत. सरकारी खरेदीबाबत परस्परांचे अनुभव जाणून घेणे हा या परिषदेचा उद्देश आहे.


      दक्षिण आशिया खरेदी संशोधन पुरस्कार विजेत्यांना या परिषदेत गौरवण्यात येणार आहे.


      B.Gokhale /S.Kane/P.Kor

    
    
    (Release ID: 1519184) Visitor Counter : 8