      इलेक्ट्रॉनिक्स आणि माहिती तंत्रज्ञान मंत्रालय

      प्लॅस्टिक किंवा पीव्हीसी आधार स्मार्ट कार्ड वापरण्याजोगे नाहीत
      Posted On: 06 FEB 2018 5:33PM by PIB Mumbai


      नवी दिल्ली 6 फेब्रुवारी 201 8


      प्लॅस्टिक पीव्हीसी आधार स्मार्ट कार्डस् सहजपणे वापरण्याजोगी नाहीत, कारण काही विक्रेता/दुकानांमध्ये अनाधिकृत छपाई दरम्यान क्युआर कोड बऱ्याचदा अकार्यक्षम होतो असे भारतीय विशिष्ट ओळखपत्र प्राधिकरणाने (यूआयडीएआय) आज एका निवेदनात म्हटले आहे तसेच काही अप्रामाणिक घटक कुणाच्याही संमतीशिवाय आधार विवरण (वैयक्तिक संवेदनशील जन सांख्यिकीय माहिती) इतरांना देण्याची शक्यता असते.


      आधार पत्र किंवा त्याचा कट अवे भाग किंवा साध्या कागदावर डाऊनलोड केलेली आधारची आवृत्ती किंवा एम आधार पूर्णपणे वैध आहेत आणि लोकांनी तथाकथित आधार स्मार्ट कार्डच्या मागे धावू नये, कारण काही अनैतिक घटक त्याचा दुरुपयोग करू शकतात आणि प्लॅस्टिक/पीव्हीसी शीटवर आधारची छपाई करून 50 ते 300 रुपये किंवा त्याहून अधिक पैसे आकारतात असे यूआयडीएआयने स्पष्ट केले आहे.


      यूआयडीएआयने लोकांना अशा दुकानांपासून, विक्रेत्यांपासून, घटकांपासून दूर राहायला सांगितले आहे. यूआयडीएआयचे मुख्य कार्यकारी अधिकारी डॉ. अजय भूषण पांडे यांनी म्हटले आहे की, अशा प्रकारची आधार स्मार्ट कार्ड अनावश्यक आणि कचरा आहेत कारण अशा प्रकारची छपाई करताना क्यूआर कोड बऱ्याचदा अकार्यक्षम बनतो.


      जर एखाद्या व्यक्तीकडे कागदाचे आधार कार्ड असेल तर ते लॅमिनेशन करून घेण्याची किंवा पैसे देऊन प्लॅस्टिक आधार कार्ड किंवा स्मार्ट कार्ड बनवण्याची अजिबात आवश्यकता नाही. स्मार्ट किंवा प्लॅस्टिक आधार कार्ड अशी कोणतीही संकल्पना नाही असे डॉ. पांडे म्हणाले.


      जर एखाद्या व्यक्तीचे आधार कार्ड हरवले तर तो https://eaadhaar.uidai.gov.in . वरुन त्याचे आधार कार्ड मोफत डाऊनलोड करू शकतो. डाऊनलोड केलेल्या आधार कार्डाची छापील प्रत, काळ्या पांढऱ्या स्वरुपात असली तरीही ती मूळ आधारपत्राप्रमाणेच वैध आहे. ते लॅमिनेट करून घेण्याची आवश्यकता नाही.


      यूआयडीएआयच्या सीईओनी जनतेला त्यांच्या खासगी माहितीच्या संरक्षणासाठी सतर्क राहण्याची आणि अनधिकृत संस्थांना आपला आधार क्रमांक किंवा वैयक्तिक माहिती छपाईसाठी किंवा लॅमिनेशनसाठी न देण्याची सूचना केली आहे.


      यूआयडीआयने अनधिकृत संस्थांनाही सावध केले आहे. आधार कार्डच्या छपाईसाठी सर्वसामान्य जनतेकडून आधारची माहिती गोळा करणे किंवा अनधिकृत छपाई करणे किंवा मदत करणे हा भारतीय दंड संहिता आणि आधार कायदा 2016 अंतर्गत दंडनीय गुन्‍हा आहे.


      B.Gokhale /S.Kane/P.Kor

    
    
    (Release ID: 1519341) Visitor Counter : 12