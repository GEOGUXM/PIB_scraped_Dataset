      कृषी मंत्रालय

      “कृषी 2022- शेतकऱ्यांचे उत्पन्न दुप्पट करणे” या विषयावरच्या राष्ट्रीय परिषदेला केंद्रीय कृषीमंत्र्यांनी केले संबोधित
      Posted On: 19 FEB 2018 5:11PM by PIB Mumbai


    नवी दिल्ली 19 फेब्रुवारी 201 8


    शेतकऱ्यांचे उत्पन्न वाढवण्यासाठी सरकार प्रयत्नशील असून 2018-19 च्या अर्थसंकल्पात कृषीसाठीच्या निधीत वाढ करुन तो 58,080 कोटी रुपये करण्यात आला. 2017-18 या वर्षात कृषी क्षेत्रासाठी 51,576 कोटी रुपयांचा निधी मंजूर करण्यात आला होता. शेतकऱ्यांचे उत्पन्न दुप्पट करण्यासाठीच्या सातसूत्री धोरणाच्या प्रत्येक घटकासाठी पुरेसा निधी उपलब्ध राहील याची खातरजमाही सरकार करत असल्याचे केंद्रीय कृषी आणि शेतकरी कल्याण मंत्री राधामोहन सिंह यांनी म्हटले आहे. “ कृषी 2022- शेतकऱ्यांचे उत्पन्न दुप्पट करणे ” या विषयावरच्या राष्ट्रीय परिषदेला ते आज संबोधित करत होते.


    पंतप्रधान नरेंद्र मोदी यांनी सांगितल्याप्रमाणे शेतकऱ्यांचे उत्पन्न दुप्पट करण्यासाठी सरकारने समिती स्थापन करण्यात येत असून यामध्ये ज्येष्ठ अर्थतज्ञ, अन्न प्रक्रिया सहसचिव, निती आयोगाचे कृषी सल्लागार यांच्यासह इतर सदस्यांचा समावेश आहे. कृषी धोरण हे उत्पन्न केंद्री असण्यापेक्षा उत्पादन केंद्रीत असावे यावर सरकारचा भर असल्याचे कृषीमंत्र्यांनी सांगितले. यासाठी सातसूत्री धोरणाचा अवलंब करण्यात येत असल्याचेही ते म्हणाले. “ थेंबागणिक जास्त पीक ” घेण्यासाठी सिंचनावर भर, जमिनीचा कस लक्षात घेऊन त्यानुसार दर्जेदार बियाणाचा पुरवठा, गोदामं आणि शीतगोदामांसाठी मोठी गुंतवणुक, अन्नप्रक्रियेद्वारे मूल्यवर्धनाला प्रोत्साहन, ई-प्लॅटफार्म आणि राष्ट्रीय कृषी बाजारासंदर्भात अंमलबजावणी, कमी किंमतीत पीक विमा, दुग्ध-पशूपालन, कुक्कुटपालन, मत्स्यपालन, मधमाशापालन यासारख्या जोडधंद्याला प्रोत्साहन यांचा या सातसूत्रांमध्ये समावेश आहे.


    N.Sapre / N.Chitale /P.Malandkar


    

    
    (Release ID: 1520955) Visitor Counter : 14