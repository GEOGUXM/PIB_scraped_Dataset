      अर्थ मंत्रालय

      पायाभूत सुविधांसाठी 5.97 लाख कोटी रुपयांची तरतूद: परिवहन क्षेत्रासाठी आतापर्यंतची सर्वात मोठी तरतूद विमानतळांची क्षमतेचा विस्तार करण्यासाठी नभनिर्माण उपक्रमाची घोषणा
      10 वैशिष्ट्यपूर्ण पर्यटन स्थळांचा विकास करणार
      
      
      
      डिजिटल इंडिया कार्यक्रमासाठी तरतूद दुप्पट सायबर फिजिकल सिस्टमवरील मोहीम सुरू करणार
      
      
      
      दळणवळणाच्या पायाभूत सुविधा सुधारण्यासाठी रु. 10000 कोटी रुपये
      
      
      
      रु. 9.46 लाख कोटींच्या प्रकल्पांना गती देण्यासाठी प्रगती या ऑनलाइन देखरेख प्रणालीची मदत
      
      Posted On: 01 FEB 2018 7:41PM by PIB Mumbai


    नवी दिल्ली 1 फेब्रुवारी 201 8


    2018-19च्या केंद्रीय अर्थसंकल्पामध्ये सरकारने पायाभूत सुविधा क्षेत्राचे अर्थव्यवस्थेच्या विकासाला गती देण्यामध्ये असलेले योगदान लक्षात घेऊन या क्षेत्रासाठीची तरतूद वाढवली आहे. या क्षेत्रासाठी सरकारने आतापर्यंतची सर्वाधिक रु. 1,34,572 कोटींची तरतूद केली आहे. आपत्तींचा मारा सहन करू शकणा-या पायाभूत सुविधांच्या निर्मितीला चालना देण्यासाठी रु. 60 कोटींची तरतूद करण्यात आली आहे.


    शहरी पायाभूत क्षेत्रात दहा प्रमुख पर्यटन क्षेत्रे परिपूर्ण सुविधा आणि कौशल्य विकासाच्या माध्यमातून अतिशय वैशिष्ट्यपूर्ण पर्यटन केंद्रे म्हणून विकसित करण्याचा सरकारचा विचार आहे. त्याशिवाय भारतीय पुरातत्व विभागाच्या 100 आदर्श स्मारकस्थळांवर आणखी चांगल्या पर्यटन सुविधा निर्माण करण्यात येणार आहेत.


    पायाभूत सुविधा प्रकल्पांना अर्थसाहाय्य पुरवण्यासाठी इंडिया इन्फ्रास्ट्रक्चर फायनान्स कॉर्पोरेशन लिमिटेडला आणखी बळकट करणार असल्याची घोषणा अर्थमंत्र्यांनी केली आहे.


    रस्ते क्षेत्रात अलीकडेच भारतमाला परियोजनेला मान्यता देण्यात आली असून पहिल्या टप्प्यात 5,35,000 कोटी रुपयांच्या खर्चाने 35,000 किलोमीटर लांबीचे रस्ते तयार करण्याचा उद्देश आहे.


    सीमावर्ती भागातील संपर्क व्यवस्था वाढवण्यासाठी सेला पासच्या खालून भुयारी मार्ग तयार करण्याची घोषणा अर्थमंत्र्यांनी केली आहे. तसेच सागरी विमान सेवा क्षेत्रात गुंतवणुकीला चालना देण्यासाठीही आराखडा तयार करण्यात येणार आहे.


    नागरी हवाई वाहतूक क्षेत्रात नभनिर्माण या नव्या उपक्रमाची घोषणा करण्यात आली आहे. विमानतळांची क्षमता पाच पटीने वाढवून वर्षाला एक अब्ज फे-या करण्याचा या उपक्रमाचा उद्देश आहे. भारतीय विमानपत्तन प्राधिकरणाला त्यासाठी निधी उपलब्ध करून देण्यात येणार आहे. उडान या प्रादेशिक हवाई संपर्क योजनेंतर्गत 56 अनारक्षित विमानतळ आणि 31 अनारक्षित हेलिपॅडना जोडले जाणार आहे. यापैकी 16 विमानतळ यापूर्वीच कार्यरत झाले आहेत.


    B.Gokhale/S. Patil /P.Kor


    

    
    (Release ID: 1518822) Visitor Counter : 18