      कृषी मंत्रालय

      भारतीय कृषी संशोधन परिषदेला 88 वर्षे पूर्ण
      Posted On: 28 FEB 2018 6:00PM by PIB Mumbai


    नवी दिल्ली , 28 फेब्रुवारी 201 8


    भारतीय कृषी संशोधन परिषदेच्या 89व्या वार्षिक सर्वसाधारण सभेला केंद्रीय कृषी मंत्री राधामोहन सिंग यांनी संबोधित केले. नवी दिल्लीमध्ये उसा येथे राष्ट्रीय कृषी विज्ञान संकुलात या सभेचे आयोजन करण्यात आले. परिषदेला 88 वर्षे पूर्ण झाल्याबद्दल कृषी मंत्र्यांनी अभिनंदन केले, तसेच संस्थेच्या स्थापनेपासून आतापर्यंतच्या काळात कृषी यंत्रणेत सुधारणा घडवून आणण्याच्या दृष्टीने चांगले यश संपादन केल्याबद्दल संस्थेचे कौतुक केले.


    2022 सालापर्यंत शेतकऱ्यांचे उत्पन्न दुप्पट करण्याच्या पंतप्रधानांच्या स्वप्नाला साकार करण्यासाठी परिषदेने महत्वपूर्ण पावले उचलल्याचे त्यांनी नमूद केले. परिषदेने नवीन तंत्रज्ञान, एकात्मिक कृषी यंत्रणा, संस्थांची उभारणी, मनुष्यबळ, कृषी क्षेत्रात नवीन संधींची निर्मिती तसेच माहितीचे नवे स्रोत विकसित करण्याचे उल्लेखनीय कार्य केल्याचे राधामोहन सिंग यांनी सांगितले.


    शेतकऱ्यांना शेतीचे शास्त्रशुद्ध ज्ञान देण्यासाठी सरकारने ‘मेरा गाव, मेरा गौरव’ कार्यक्रम हाती घेतला आहे. या कार्यक्रमांतर्गत चार वैज्ञानिकांचा एक गट पाच गावे दत्तक घेऊन तेथील शेतकऱ्यांना कृषी सुधारणाविषयक मार्गदर्शन करतो. यावर्षी एकूण 4774 वैज्ञानिकांचे 1226 गट तयार करण्यात आले आणि या कार्यक्रमामुळे देशातील 9,76,033 शेतकऱ्यांना लाभ मिळाल्याची माहिती त्यांनी दिली.


    B.Gokhale/M.Pange/D.Rane

    
    
    (Release ID: 1522066) Visitor Counter : 50