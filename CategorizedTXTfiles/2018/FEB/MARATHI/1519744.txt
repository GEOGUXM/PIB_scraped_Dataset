      आर्थिक व्यवहार विषयक मंत्रिमंडळ समिती

      प्रधानमंत्री उज्ज्वला योजने अंतर्गत ठेवण्यात आलेले उद्दिष्ट वाढवायला मंत्रिमंडळाची मंजुरी
      Posted On: 07 FEB 2018 11:32PM by PIB Mumbai


      नवी दिल्ली 7 फेब्रुवारी 201 8


      प्रधानमंत्री उज्ज्वला योजने अंतर्गत , ठेवण्यात आलेले पाच कोटीचे उद्दिष्ट वाढवून आठ कोटी करण्याला पंतप्रधान नरेंद्र मोदी यांच्या अध्यक्षते खाली झालेल्या मंत्रिमंडळाच्या अर्थ विषयक समितीच्या बैठकीत मंजुरी देण्यात आली आहे.


      महिलांचा विशेषतः ग्रामीण भागातल्या महिलांचा या योजनेला प्रचंड प्रतिसाद लक्षात घेऊन अद्याप एल पी जी जोडणी न मिळालेल्या घरांपर्यंत ही योजना पोहोचवण्याचा या मागचा उद्देश आहे. हे सुधारित उद्दिष्ट2020 पर्यंत साध्य करण्यात येईल.


      हे उद्दिष्ट वाढवताना सरकारने , प्रधान मंत्री उज्ज्वला योजनेच्या अंमलबजावणीतल्या अडचणीची दखल घेतली आहे. सर्व अनुसूचित जाती-जमाती, पी एम ए वाय ( ग्रामीण), अंत्योदय अन्न योजना, अति मागास वर्गीय,नदी आणि बेटे यामध्ये वास्तव्य करणारे, त्याचबरोबर एस ई सी सी अंतर्गत, येणारी घरे या सर्वांपर्यंत ही योजना विस्तारण्याचा निर्णय मंत्री मंडळाने घेतला आहे.


      सरकार केवळ योजना जाहीर करत नसून त्याच्या कालबद्ध पुर्ततेसाठी सरकार कटीबद्ध आहे.


      पी एम यु वाय योजने अंतर्गत , 3 कोटी घरांना 2017- 18 या आर्थिक वर्षात गॅस जोडणी देण्याचे उद्दिष्ट होते मात्र प्रभावी अंमलबजावणीमुळे आता पर्यंत देशभरात 3 .35 कोटी पेक्षा जास्त जोडण्या देण्यात आल्या. यामध्ये अनुसूचित जाती- जमातीचा मोठ्या प्रमाणात समावेश आहे. 4.65 कोटीपेक्षा जास्त अर्ज आले आहेत. ग्रामीण भागातल्या महिलांचा प्रचंड प्रतिसाद लक्षात घेऊन सरकारने उद्दिष्ट वाढीचा निर्णय घेतला आहे.


      B.Gokhale /N.Chitale/P.Kor

    
    
    (Release ID: 1519744) Visitor Counter : 14