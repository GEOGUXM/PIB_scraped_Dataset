      जलसंपदा, नदी विकास आणि गंगा पुनरुत्थान मंत्रालय

      देशातील महत्त्वाच्या 91 धरणातल्या जलसाठ्यांमध्ये 2 टक्के घट
      Posted On: 16 FEB 2018 5:49PM by PIB Mumbai


    नवी दिल्ली, 16 फेब्रुवारी 2018


    देशातील महत्त्वाच्या 91 धरणातल्या जलसाठ्यांमध्ये 15 फेब्रुवारी 2018 रोजी संपलेल्या सप्ताहात दोन टक्क्याने घट झाली आहे. या जलसाठ्यांमध्ये 63.597 अब्ज घनमीटर पाणी उपलब्ध आहे. जलसाठ्यांच्या एकूण क्षमतेच्या 39 टक्के जलसाठा आहे.


    या जलसाठ्यांची एकूण साठवणूक क्षमता 161.993 अब्ज घनमीटर इतकी आहे. 91 पैकी 37 जलसाठ्यांवर 60 मेगावॅट पेक्षा जास्त क्षमतेचे जल विद्युत प्रकल्प उभारण्यात आले आहेत.


    पश्चिम विभागात महाराष्ट्र आणि गुजरातचा समावेश असून, यामध्ये 27 जलाशयांचा समावेश आहे. त्यांची एकूण जल साठवण क्षमता 31.26 अब्ज घनमीटर आहे. या साठ्यांमध्ये सध्या 13.21 अब्ज घनमीटर पाणी उपलब्ध आहे. धरणांच्या साठवणूक क्षमतेच्या 42 टक्के पाणीसाठा उपलब्ध आहे.


    पंजाब, राजस्थान , झारखंड, ओडिशा, गुजरात, उत्तर प्रदेश, मध्य प्रदेश आणि छत्तीसगड या राज्यांतील जलसाठ्यांमधील पाण्याचे प्रमाण गेल्यावर्षीच्या तुलनेत कमी आहे. मात्र, हिमाचल प्रदेश, पश्चिम बंगाल, त्रिपुरा, महाराष्ट्र, उत्तराखंड, आंध्र प्रदेश, केरळ, कर्नाटक आणि तामिळनाडू या राज्यांमध्ये गेल्या वर्षीच्या तुलनेत जास्त जलसाठा उपलब्ध आहे.


    B.Gokhale / S.Kakade /P.Kor

    
    
    (Release ID: 1520782) Visitor Counter : 3