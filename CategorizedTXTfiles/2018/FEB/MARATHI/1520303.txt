      पंतप्रधान कार्यालय

      ओमानमधल्या मस्कत येथे 11 फेब्रुवारी 2018 रोजी पंतप्रधानांनी भारतीय समुदायासमोर केलेल्या भाषणातले वेचक मुद्दे
      Posted On: 11 FEB 2018 11:55PM by PIB Mumbai


      नवी दिल्ली 11 फेब्रुवारी 201 8


      जे एलईडी बल्ब वर्ष 2014 पूर्वी आमच्या येथे साडेतीनशी रुपयांपेक्षा जास्त किंमतीला मिळत होते ते आता 40-45 रुपयांमध्ये मिळू लागले आहेत. याखेरीज जे लोक आपल्या घरांमध्ये एलईडी वापरत आहेत त्यांच्या वीज बिलात दरवर्षी अंदाजे 15 हजार कोटी रुपयांची बचत होत आहे.


      नवभारताचा संकल्प पूर्ण करण्यासाठी आज प्रत्येक भारतीय काम करत आहे. जिथे गरीबातल्या गरीब व्यक्तीलाही विकासाची समान संधी मिळेल, जिथे गरीबातली गरीब व्यक्तीही स्वप्न पाहू शकेल आणि ते पूर्ण करू शकेल, अशा भारताची निर्मिती करण्यासाठी आम्ही वाटचाल करत आहोत.


      आज येथे भारताचे छोटेखानी रुप मला पाहायला मिळत आहे. देशाच्या वेगवेगळ्या कानाकोपऱ्यातून आलेले भारतीय, वेगवेगळ्या क्षेत्रात काम करणारे भारतीय एक भव्य चित्र साकारत आहेत.


      साधारण 10 वर्षांपूर्वी मी ओमानला आलो होतो. गुजरातच्या मुख्यमंत्री म्हणून मी आफ्रिकेच्या दौऱ्यावर होतो. तेव्हा ‘सलाला इथून मार्गस्थ झालो होतो. ओमानला येण्याची तुम्हाला भेटण्याची इच्छा खूप दिवसांपासून मनात होती. आज ती संधी मिळाली.’


      भारत आणि ओमानमधले संबंध शेकडो-हजारो वर्ष जुने आहेत. आखाती देशांबरोबर असलेल्या जुन्या आणि मैत्रीपूर्ण संबंधांना आजच्या काळानुसार नवा मुलामा देण्याचे काम गेल्या तीन वर्षांपासून आम्ही धोरणात्मक पद्धतीने करत आहोत. भारताच्या प्रगतीसह आणि वाढत्या नावलौकिकासह आखाती देशांना भारतात किती रस निर्माण झाला आहे, हे येथे तुमच्याही लक्षात आले असेल.


      सहाजिकच भारत आणि ओमान यांच्यातल्या ऐतिहासिक संबंधांना नवे वळण मिळाले आहे, नवी गती मिळाली आहे. आदरणीय सुलतानांचेही भारताशी अतुट नाते आहे. आज तुम्ही इतक्या मोठ्या संख्येने उपस्थित आहात. तुम्हाला भेटण्यासाठी आदरणीय सुलतानांच्या नावाच्या स्टेडिअममध्ये माझी उपस्थिती याला विशेष महत्त्व आहे.


      ओमान आणि स्वत: आदरणीय सुलतानांना भारत आणि भारतीयांबाबत किती आत्मीयता आहे, याचे हे प्रतीक आहे. त्यांच्‍या या अत्यंतिक आदरातिथ्याबाबत आम्ही त्यांच्याप्रती कृतज्ञ आहोत.


      किमान सरकार-कमाल सुशासन मंत्रासह आम्ही देशातल्या सामान्य नागरिकांचे जीवन सुकर करण्याचे काम करत आहोत.


      प्रक्रिया सोप्या करणे, अनावश्यक कायदे रद्द करणे, सरकारी कार्यालयांमधले 40-50 पानांचे अर्ज कमी करून त्यांची संख्या 4 ते 5 पानांवर आणणे, ते ऑनलाईन भरण्याची यंत्रणा तयार करणे, नागरिकांच्या तक्रारी गांभीर्याने ऐकणे आणि त्यावर कार्यवाही करणे ही कामे आम्ही सरकारच्या कार्यसंस्कृतीत समाविष्ट केली.


      बदललेल्या भारतात आता गरीबांना बँकेतून हाकलले जात नाही. बदललेल्या भारतात आता सरकार घरोघरी जाऊन गॅस जोडणी, वीज जोडणी देत आहे.


      गरीबांना प्रतिदिन केवळ 90 पैसे आणि महिन्याला एक रुपया हप्ता असलेला जीवन आणि सुरक्षा विमा पुरवला जात आहे. या विमा योजनांतर्गत दाव्यापोटी दोन हजार कोटी रुपये गरीबांना देण्यात आले आहेत.


      अर्थसंकल्पात आम्ही अशा योजनेची घोषणा केली आहे ज्याकडे संपूर्ण जगाचे लक्ष वेधले गेले. आयुष्मान भारत योजनेच्या माध्यमातून आम्ही देशातल्या 10 कोटी गरीब कुटुंबांना म्हणजे सुमारे 45 ते 50 कोटी लोकांना आरोग्य विमा दिला आहे. एका कुटुंबाला वर्षाला 5 लाख रुपयांपर्यंतच्या मोफत उपचारांची हमी देण्यात आली आहे.


      21 व्या शताकाच्या गरजा लक्षात घेऊन आधुनिक पायाभूत सुविधा देशात निर्माण केल्या जात आहेत. विशेषत: वाहतूक क्षेत्र आम्ही अशा पद्धतीने तयार करत आहोत की वाहतुकीची साधने एकमेकांना पूरक ठरतील. महामार्ग, हवाईमार्ग, रेल्वे, जलमार्ग सगळे एकमेकांच्या गरजेनुसार जोडले जात आहेत.


      भारतमाला प्रकल्पांतर्गत 53 हजार किलोमीटर राष्ट्रीय महामार्ग बांधण्याचे काम सुरू करण्यात आले आहे. देशाच्या वेगवेगळ्या क्षेत्रात रेल्वेमार्गांचे काम सुरू आहे. 11 मोठ्या शहरात मेट्रोचे जाळे केले जात आहे. देशाची सागर किनारी अर्थव्यवस्था आणि त्याच्याशी संबंधित पायाभूत सुविधा विकसित करण्यासाठी सागरमाला योजना आम्ही राबवत आहोत.


      मच्छिमार बंधूंसाठी आम्ही नीलक्रांती योजना सुरू केली आहे. आधुनिक ट्रॉलर्स खरेदी करण्यासाठी त्यांना आर्थिक सहाय्य देत आहोत देशात 110 हून अधिक जलमार्ग सरकार विकसित करत आहे.


      भारतामध्ये आता निर्णयांना महत्त्व देण्यात येते. आव्हानांचा सामना ला जातो. उद्दिष्ट निश्चित करून योजना वेळेवर पूर्ण केल्या जातात. भारतातल्या बदलत्या कार्यसंस्कृतीचे हे उदाहरण आहे. नवभारताचे हे उदाहरण आहे.


      चांगला हेतू आणि स्पष्ट धोरण ठेवून निर्णय घेतले तर देशाचा पैसा वाचतो. तत्परतेने काम केले, उपलब्ध साधनसामग्रीचा उत्तम वापर केला तर देशाचा पैसा वाचतो.


      देशाच्या विकासातला, राष्ट्रनिर्माणातला महत्त्वाचा साक्षीदार, भागीदार मी तुम्हाला मानतो. नवभारताचे स्वप्न पूर्ण करण्यासाठी तुमच्या संकल्पांचा परिणाम भारतातही दिसून येईल.


      B.Gokhale /S.Kakade/P.Kor


    

    
    (Release ID: 1520303) Visitor Counter : 20