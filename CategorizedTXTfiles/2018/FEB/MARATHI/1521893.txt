      मनुष्यबळ विकास मंत्रालय

      येत्या दोन ते तीन वर्षात एनसीईआरटीचा अभ्यासक्रम कमी करणार – प्रकाश जावडेकर
      Posted On: 26 FEB 2018 7:11PM by PIB Mumbai


    नवी दिल्ली , 26 फेब्रुवारी 201 8


    केंद्रीय मनुष्यबळ मंत्रालय येत्या दोन ते तीन वर्षात एनसीईआरटीचा अभ्यासक्रम कमी करणार आहे. केंद्रीय मनुष्यबळ विकास मंत्री प्रकाश जावडेकर यांनी काल नवी दिल्लीत बातमीदारांना ही माहिती दिली. मनुष्यबळ विकास मंत्रालयाने यासंदर्भात वेळोवेळी 6 कार्यशाळा घेतल्या तसेच राज्यांमधील शिक्षण अधिकाऱ्यांशी वेळोवेळी चर्चाही केली. या बैठकांदरम्यान दर्जेदार शिक्षणाची आवश्यकता प्रकर्षाने अधोरेखित झाली, त्या पार्श्वभूमीवर हा निर्णय घेण्यात आल्याचे जावडेकर यांनी सांगितले.


    भरपूर माहिती म्हणजे शिक्षण नाही, तसेच विद्यार्थी म्हणजे माहितीची साठवणूक करणारी बँक नाही, हे अलिकडे वारंवार ठळकपणे जाणवते. विद्यार्थ्यांना चांगली व्यक्ती म्हणून विकसित करणे हा शिक्षणाचा मुख्य हेतू आहे. शिक्षण, कौशल्य, अनुभवाधारीत शिक्षण आणि दैनंदिन जगण्यात चांगले आरोग्य जोपासणे याकडे लक्ष देण्याची आवश्यकता असल्याचे जावडेकर यांनी सांगितले.


    याच अनुषंगाने एनसीईआरटीने सध्याच्या अभ्यासक्रमाचे मूल्यांकन तसेच शिक्षक, पालक, शैक्षणिक तज्ञ आणि विद्यार्थ्यांनी या उपक्रमासाठी पुढाकार घ्यावा, त्यानंतरच या अभ्यासक्रमातून प्राप्त होणारे ज्ञान जवळ करायचे किंवा दूर लोटायचे याचा निर्णय आपणच घ्यायचा असेही ते म्हणाले.


    B.Gokhale/M.Pange/D.Rane

    
    
    (Release ID: 1521893) Visitor Counter : 20