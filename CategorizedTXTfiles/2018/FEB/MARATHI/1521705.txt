      नौवहन मंत्रालय

      नितीन गडकरी यांच्या हस्ते चेन्नईतील आयआयटीमधे एनटीसीपीडब्ल्यूसी केंद्राची पायाभरणी
      Posted On: 26 FEB 2018 2:20PM by PIB Mumbai


    नवी दिल्ली , 26 फेब्रुवारी 201 8


    केंद्रीय भूपृष्ठ, महामार्ग, नौवहन आणि जलस्रोत मंत्री नितीन गडकरी यांच्या हस्ते आज चेन्नईच्या आयआयटी येथे एनटीसीपीडब्ल्यूसी अर्थात बंदरे, जलमार्ग आणि किनाऱ्यांसाठीच्या राष्ट्रीय तंत्रज्ञान केंद्राची पायाभरणी झाली. या उपक्रमासाठी नौवहन मंत्रालय आणि आयआयटी चेन्नई यांच्यातील सामंजस्य करारावरही यावेळी स्वाक्षऱ्या करण्यात आल्या.


    नौवहन मंत्रालयाच्या ‘सागरमाला’ या पथदर्शी कार्यक्रमांतर्गत, हे केंद्र स्थापन केले जाणार आहे. या केंद्रात बंदरे, जलमार्ग आणि किनाऱ्याशी संबंधित संशोधन केले जाईल. तसेच संबंधित समस्यांच्या निराकरणासाठी सॉफ्टवेअर आणि तंत्रज्ञान विकसित केले जाईल.


    या केंद्रासाठी 70 कोटी रुपयांपेक्षा जास्त खर्च अपेक्षित आहे. अत्याधुनिक सुविधांनी सुसज्ज अशा या केंद्रामुळे परदेशी संस्थांवरचे अवलंबित्व संपुष्टात येईल, अशी अपेक्षा आहे.


    B.Gokhale/M.Pange/D.Rane


    

    
    (Release ID: 1521705) Visitor Counter : 35