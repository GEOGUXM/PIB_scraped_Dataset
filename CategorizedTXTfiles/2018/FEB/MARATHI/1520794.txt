      वस्त्रोद्योग मंत्रालय

      हातमाग विणकरांच्या कल्याणासाठी सरकार देशभरात तब्बल 220 शिबिरे आयोजित करणार
      नाशिक आणि औरंगाबादमध्येही एक दिवसाचे हस्तकला सहयोग शिबिर

      Posted On: 16 FEB 2018 6:50PM by PIB Mumbai

      मुंबई 16 फेब्रुवारी 201 8


      हस्तकला सहयोग शिबिर उपक्रमांतर्गत, देशभरातल्या हातमाग आणि हस्तकला क्षेत्रात 218 हून अधिक शिबिरांचे आयोजन केंद्रीय वस्त्रोद्योग मंत्रालय करणार आहे. 19 फेब्रुवारी ते 24 फेब्रुवारी 2018 या कालावधीत या शिबिरांचे आयोजन केले जाईल.


      महाराष्ट्रात विणकर सेवा केंद्रांवर दोन शिबिरांचे आयोजन केले जाणार आहे.

       1. नाशिकमध्ये 22 फेब्रुवारी 2018 ला हनुमान मंदिराजवळ, बजरंग दल चौक येथे सकाळी 11 वाजल्यापासून शिबिर सुरू होईल. खासदार हरिश्चंद्र देवराम चव्हाण यांच्या हस्ते शिबिराचे उद्‌घाटन होईल.
       2. मे सीमन्त मंगल सभागृह, अंबा अप्सरा टॉकिजजवळ, औरंगापुरा, औरंगाबाद येथे 24 फेब्रुवारी 2018 ला 11 वाजल्यापासून शिबिराला सुरूवात होईल. खासदार चंद्रकांत खैरे यांच्या हस्ते शिबिराचे उद्‌घाटन होईल.

      या शिबिरांमध्ये विणकर आणि कारागिरांना पुढील सेवा पुरवल्या जाणार आहेत.

        * मुद्रा योजनेअंतर्गत कर्जांना मंजुरी
        * हथकरधा संवर्धन सहायता अंतर्गत माग आणि साहित्याचे वाटप
        * कारागिरांना आधुनिक साहित्याचे वाटप
        * इग्नू/एनआयओएस अभ्यासक्रमांतर्गत नोंदणी
        * ‘पहचान’ ओळखपत्रांचे वाटप
        * प्रधानमंत्री जीवन ज्योती विमा योजना आणि प्रधानमंत्री सुरक्षा विमा योजनेअंतर्गत विणकरांच्या नोंदणीसाठी अर्ज गोळा करणे.

      याखेरीज पुढील उपक्रमांबाबत माहिती आणि प्रात्यक्षिके सादर करण्यात येणार आहेत.

        * ई-धागा ॲप
        * ‘बुनकर’ मित्र हेल्पलाईन
        * स्वयंसेवी संस्था दर्पण पोर्टल
        * वस्तू आणि सेवा कर
        * सध्या सुरू असलेली विणकर जनगणना
        * भौगोलिक निर्देशांक
        * थेट लाभ हस्तांतरण
        * सार्वजनिक वित्त व्यवस्थापन यंत्रणा
        * सामाजिक सेवा केंद्रांकडून पुरवल्या जाणाऱ्या सेवा

      अखिल भारतीय हातमाग मंडळाचे सदस्य, डिझाइनर्स, विणकर सहकारी संस्था आणि वस्त्रोद्योग क्षेत्राशी संबंधित राज्य संस्थांचे प्रतिनिधी यावेळी उपस्थित राहतील.


      B.Gokhale / S.Kakade /P.Kor


    

    
    (Release ID: 1520794) Visitor Counter : 14
    
    
    
    
    

*