      विज्ञान आणि तंत्रज्ञान मंत्रालय

      सारसचे दुसरे चाचणी उड्डाण यशस्वी ; सुरुवातीला 15 विमानांचा समावेश करण्यासाठी भारतीय हवाई दलाची कटिबद्धता
      Posted On: 21 FEB 2018 5:58PM by PIB Mumbai


    नवी दिल्ली 21 फेब्रुवारी 201 8


    भारताचे स्वदेशी बनावटीच्या हलक्या वजनाच्या सारस या परिवहन विमानाचे दुसरे चाचणी उड्डाण यशस्वी झाले. हिंदुस्थान एरोनॉटिक्स लिमिटेडच्या बेंगलुरु विमानतळावरुन या विमानाने उड्डाण केले.


    सारस PT1N ची 20 चाचणी उड्डाणं घेण्यात येणार असून त्यापैकी हे दुसरे उड्डाण होते. यावर्षीच्या 24 जानेवारीला पहिले यशस्वी चाचणी उड्डाण करण्यात आले होते. सीएसआयआर- नॅशनल एअरोस्पेस लॅबोरेटरी, नालने या विमानाची रचना आणि विकास केला आहे.


    2009 मध्ये चाचणी उड्डाणादरम्यान झालेल्या अपघातानंतर आधीच्या सरकारने हा प्रकल्प बसनात बांधून ठेवला होता. या स्वदेशी प्रकल्पाचे पुनरुज्जीवन करण्याचे श्रेय सध्याच्या सरकारला जाते असे विज्ञान आणि तंत्रज्ञान मंत्री डॉ. हर्षवर्धन यांनी सांगितले. या उड्डाण चाचणीच्या वेळी ते उपस्थित होते. या प्रकल्पाचे पुनरुज्जीवन केल्यानंतर नालने या विमानाच्या रचनेत सुधारणा आणि आधुनिकीकरण केले आहे. सारस एम के-2 आवृत्ती प्रथम सैन्यदलासाठी आणि नंतर नागरी आवृत्तीचा सीएसआयआर-एनएएलचा प्रस्ताव आहे.


    याच श्रेणीतल्या आयात विमानापेक्षा सारस 20 ते 25 टक्के किफायतशीर आहे. सुधारित आवृत्तीतले विमान 14 आसनांऐवजी 19 आसनांचे राहणार आहे.


    सारस एमके 2 हे विमान केंद्र सरकारच्या उड्डान योजनेसाठी उपयुक्त ठरणार आहे. सारसच्या चाचण्या घेतल्यानंतर पहिल्या स्वदेशी बनावटीच्या वजनाला हलक्या विमानाच्या भारतीय हवाई दलातल्या समावेशासाठी कटिबद्ध असल्याचे एअर व्हाईस मार्शल संदीप सिंग यांनी सांगितले. सुरुवातीला 15 विमानांचा समावेश करण्यासाठी भारतीय हवाई दलाची कटिबद्धता आहे.


    B.Gokhale / N.Chitale /P.Malandkar


    

    
    (Release ID: 1521309) Visitor Counter : 34