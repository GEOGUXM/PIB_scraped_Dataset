      आर्थिक व्यवहार विषयक मंत्रिमंडळ समिती

      पंतप्रधान रोजगार निर्मिती कार्यक्रम 12 व्या योजनेनंतर 3 वर्षे 2017-18 ते 2019-20 पर्यंत सुरु ठेवायला मंत्रिमंडळाची मंजुरी
      Posted On: 28 FEB 2018 8:10PM by PIB Mumbai


    नवी दिल्ली , 28 फेब्रुवारी 201 8


    पंतप्रधान नरेंद्र मोदी यांच्या अध्यक्षतेखाली अर्थविषयक केंद्रीय समितीने पंतप्रधान रोजगार निर्मिती कार्यक्रम ५ ,५०० कोटी रुपयांच्या तरतुदीसह 12 व्या योजनेनंतर 3 वर्षे 2017-18 ते 2019-20 पर्यंत सुरु ठेवायला मंजुरी दिली. या योजनेमुळे तीन आर्थिक वर्षात 15 लाख लोकांसाठी रोजगाराच्या संधी निर्माण होतील.


    खादी आणि ग्रामोद्योग आयोग राष्ट्रीय स्तरावरील नोडल अंमलबजावणी संस्था आहे. राज्य/जिल्हा स्तरावर केव्हीआयसीची राज्य कार्यालये , खादी आणि ग्रामोद्योग मंडळे आणि जिल्हा उद्योग केंद्रे अंमलबजावणी संस्था आहेत. पीएमईजी ई-पोर्टलवर ऑनलाईन अर्ज मागवण्यात येतात. पुढील बाबी लक्षात घेऊन उद्दिष्टे निश्चित करण्यात आली आहेत-

      * राज्याची मागासलेपणाची मर्यादा
      * बेरोजगारीचे प्रमाण
      * गेल्या वर्षी पूर्ण करण्यात आलेल्या उद्दिष्टांचे प्रमाण
      * राज्य/केंद्रशासित प्रदेशांची लोकसंख्या

    सर्वसमावेशक विकास साधण्यासाठी देशातील सर्व जिल्ह्यांना ७५ प्रकल्प/जिल्ह्याचे किमान उद्दिष्ट देण्यात आले आहे. अनुदानाचा उच्च दर (25% to 35%) महिला, अनुसूचित जाती/जमाती, अन्य मागासवर्गीय, शारीरिक विकलांग, ग्रामीण भागातील एनईआर अर्जदारांना लागू असेल. https://www.kviconline.gov.in/pmegpeportal/prneqphome/index.jsp . पोर्टलवर संपर्क साधता येईल.


    N.Sapre/S.Kane /D.Rane

    
    
    (Release ID: 1522281) Visitor Counter : 21
    
    
    
    
    

*