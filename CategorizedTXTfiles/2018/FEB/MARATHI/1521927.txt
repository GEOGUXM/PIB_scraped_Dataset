      युवक कल्याण आणि क्रीडा मंत्रालय

      कर्नल राज्यवर्धन राठोड यांनी भारतीय वंशाच्या विद्यार्थी आणि युवा व्यावसायिकांशी संवाद साधला
      Posted On: 27 FEB 2018 5:28PM by PIB Mumbai


    नवी दिल्ली , 27 फेब्रुवारी 201 8


    युवक व्यवहार आणि क्रीडा राज्यमंत्री कर्नल राज्यवर्धन राठोड यांनी भारतीय वंशाचे विद्यार्थी आणि व्यावसायिकांचा समावेश असणाऱ्या 40 जणांच्या गटाशी आज नवी दिल्लीत संवाद साधला. 9 देशांमधल्या भारतीय वंशाच्या व्यक्तींचा या गटात समावेश होता. आधुनिक भारतातील विविध कला क्षेत्रे, वारसा, संस्कृती आणि गेल्या काही काळात वेगाने झालेल्या बदलांबाबत या गटाने वैचारीक देवाण-घेवाण केली.


    एक तास चाललेल्या या संवादात दोन्ही पक्षांनी भारतीय चित्रपट, क्रीडा, होळी सारखे सण आणि भारतातील नृत्य शैलींबाबतही चर्चा केली. भारतातील संसदीय यंत्रणा आणि संसदेच्या दोन्ही सदनांमध्ये लोक प्रतिनिधींची नियुक्ती याबाबत राठोड यांनी या गटाला माहिती दिली. फिजी, इस्रायल, मॉरिशिअस, दक्षिण आफ्रिका, श्रीलंका अशा नऊ देशांमधले 18 ते 30 वयोगटातले 40 विद्यार्थी आणि व्यावसायिक या संवादात सहभागी झाले.


    B.Gokhale/M.Pange/D.Rane

    
    
    (Release ID: 1521927) Visitor Counter : 13