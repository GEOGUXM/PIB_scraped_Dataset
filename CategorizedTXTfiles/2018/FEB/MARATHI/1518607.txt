      अर्थ मंत्रालय

      सुकन्या समृद्धी योजनेअंतर्गत, देशभरात 1.26 कोटींपेक्षा अधिक खाती उघडली
      
      प्रधानमंत्री जीवनज्योती विमा योजनेअंतर्गत 5.22 कोटी कुटुंबांना लाभ

      Posted On: 01 FEB 2018 3:44PM by PIB Mumbai

    नवी दिल्ली 1 फेब्रुवारी 201 8


    संसदेत आज 2018-19 वर्षाचा सर्वसाधारण अर्थसंकल्प सादर करतांना केंद्रीय अर्थमंत्री अरुण जेटली म्हणाले की, प्रधानमंत्री जीवनज्योती विमा योजनेमुळे 5.22 कोटी कुटुंबांना लाभ मिळाला असून, केवळ 330 रुपये वार्षिक हप्ता भरुन त्यांना 2 लाख रुपयांचा जीवन विमा मिळाला आहे. त्याचप्रमाणे प्रधानमंत्री सुरक्षा विमा योजनेअंतर्गत 13 कोटी 25 लाख व्यक्तिंना वार्षिक केवळ 12 रुपये हप्ता भरुन 2 लाख रुपयांचा अपघात विमा मिळाला आहे. या योजनांमध्ये सर्व गरीब कुटुंब तसेच अनुसूचित जाती आणि जमातीतील कुटुंबांना समाविष्ट करण्याचा सरकारचा प्रयत्न आहे, असे ते म्हणाले. सरकार पंतप्रधान जनधन योजनेतील सर्व 60 कोटी खाती एकाच छताखाली आणून त्याचा विस्तार करणार आहे. जेणे करुन असंघटित क्षेत्रातील निवृत्तीवेतन योजना आणि सूक्ष्म विमा योजनांच्या सेवा पुरवता येतील.


    ‘बेटी बचाओ : बेटी पढाओ’ योजनेअंतर्गत जानेवारी 2015 मध्ये सुरु करण्यात आलेली सुकन्या खाते योजना यशस्वी ठरली आहे. नोव्हेंबर 2017 पर्यंत देशभरात मुलींच्या नावे 19183 कोटी रुपयांच्या रकमेची 1.26 कोटींहून अधिक खाती उघडण्यात आल्याचे ते म्हणाले.


    B.Gokhale/S.Kane/D.Rane


    

    
    (Release ID: 1518607) Visitor Counter : 25