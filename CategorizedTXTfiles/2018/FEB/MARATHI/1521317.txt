      कृषी मंत्रालय

      राष्ट्रीय कृषी बाजार (ई-नाम) च्या सहा नव्या सुविधांचे केंद्रीय कृषीमंत्र्यांच्या हस्ते उद्‌घाटन
      Posted On: 21 FEB 2018 6:16PM by PIB Mumbai


    नवी दिल्ली 21 फेब्रुवारी 201 8


    राष्ट्रीय कृषी बाजारपेठ ई-नाम, मंचाचा वापर अधिक सुलभ करणाऱ्या सहा नव्या सुविधांचा केंद्रीय कृषी मंत्री राधा मोहन सिंह यांनी आज प्रारंभ केला. शेतकऱ्यांना त्यांच्या कृषी मालाला ऑनलाईन स्पर्धात्मक बोली प्रक्रियेद्वारे किफायतशीर भाव मिळावा यासाठी केंद्रीय कृषी आणि शेतकरी कल्याण मंत्रालय केंद्र सरकारच्या ई-नाम या महत्वाकांक्षी योजनेची अंमलबजावणी करत आहे.


    2022 पर्यंत शेतकऱ्यांचे उत्पन्न दुप्पट करुन शेतकरी हा विकासाच्या मुख्य प्रवाहाचा भाग बनावा असे केंद्र सरकारचे उद्दीष्ट असल्याचे पंतप्रधान नरेंद्र मोदी यांनी सांगितले आहे.


    त्या दृष्टीने कृषी मालाचे विपणन शेतकऱ्यांसाठी सुलभ व्हावे यादृष्टीने ई-नाम योजना साकारली आहे. 14 एप्रिल 2016 मध्ये 21 मंत्र्यांमध्ये सुरु केलेली ही योजना आता 14 राज्ये आणि एका केंद्रशासित प्रदेशातल्या 479 मंडीपर्यंत विस्तारली आहे.


    विश्लेषणासाठी एमआयएस डॅश बोर्ड, व्यापाऱ्यांकडून भीम ॲपद्वारे देयके देण्याची सुविधा, व्यापाऱ्यांना मोबाईल पेमेंट सुविधा, मोबाईल ॲपवर विस्तृत सुविधा, शेतकरी डाटाबेसचे एकीकरण, ई-नाम वेबसाईटमध्ये ई-लर्निंग मॉड्युल या नव्या आणि वापरण्यासाठी सुलभ सुविधांद्वारे कृषी मंत्रालय ई-नाम मंच अधिक बळकट करत असल्याचे कृषीमंत्र्यांनी यावेळी सांगितले.


    ई-नाम संकेतस्थळ हिंदी, इंग्रजी, गुजराती, मराठी, तामिळ, तेलगु, बंगाली आणि ओदिशा या आठ भाषात उपलब्ध आहे.


    B.Gokhale / N.Chitale /P.Malandkar


    

    
    (Release ID: 1521317) Visitor Counter : 45