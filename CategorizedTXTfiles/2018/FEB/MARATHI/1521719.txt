      रस्ते वाहतूक आणि महामार्ग मंत्रालय

      देशातील 15 शहरांमध्ये इंटरमोडल स्थानके उभारली जाणार, नागपूर आणि वाराणसीमध्ये प्रायोगिक तत्वावरील प्रकल्पांची उभारणी
      Posted On: 26 FEB 2018 3:02PM by PIB Mumbai


    नवी दिल्ली , 26 फेब्रुवारी 201 8


    नागपूर आणि वाराणसीमध्ये इंटरमोडल स्थानके उभारण्यासंदर्भात राष्ट्रीय महामार्ग प्राधिकरणाने सविस्तर अभ्यास केला असून, देशभरातील 15 शहरांमध्ये प्राधान्याने अशी स्थानके उभारली जाणार आहेत. नागपूर आणि वाराणसीमध्ये सर्वप्रथम प्रायोगिक तत्वावर या स्थानकांची उभारणी केली जाईल. या स्थानकांवर रेल्वे, रस्ते, बस, खाजगी वाहने तसेच जलवाहतुकीची सुविधा प्रदान केली जाईल. विविध वाहतूक मार्ग एकाच ठिकाणी उपलब्ध झाल्यामुळे रस्त्यांवरची वाहन कोंडी कमी होईल आणि प्रदुषण पातळीतही घट होईल, अशी अपेक्षा आहे.


    अशा इंटरमोडल स्थानकांच्या माध्यमातून रस्ते, पुल आणि उड्डाणपुलांचा वापर करत, रस्त्यांच्या जाळ्याचा विस्तार केला जाणार आहे. पुढच्या तीन वर्षात प्रवाशांची वाढती संख्या लक्षात घेऊन त्यादृष्टीने ही स्थानके निर्माण केली जाणार आहेत.


    प्रायोगिक तत्वावर नागपूरमध्ये अजनी येथे, तर वाराणसीमध्ये काशी येथे अशा प्रकारची स्थानके विकसित केली जातील. नागपूरच्या स्थानकामध्ये 7, तर वाराणसीच्या 5 रेल्वे फलाटांची तरतूद आहे.


    B.Gokhale/M.Pange/D.Rane

    
    
    (Release ID: 1521719) Visitor Counter : 42