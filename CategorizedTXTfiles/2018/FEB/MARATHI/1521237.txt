      आर्थिक व्यवहार विषयक मंत्रिमंडळ समिती

      भतनी- औंडिहार रेल्वे मार्गाचे विद्युतीकरण आणि दुपदरीकरण
      Posted On: 20 FEB 2018 12:47PM by PIB Mumbai


    नवी दिल्ली 20 फेब्रुवारी 201 8


    पंतप्रधान नरेंद्र मोदी यांच्या अध्यक्षतेखाली झालेल्या मंत्रिमंडळाच्या अर्थविषयक समितीने भतनी- औंडिहार रेल्वे मार्गाच्या दुपदरीकरण आणि विद्युतीकरणाला मंजुरी दिली आहे. 116.95 किलो मीटरच्या या मार्गासाठी 1300.9 कोटी रुपये खर्च अपेक्षित असून 2021- 22 मध्ये हा प्रकल्प पुर्णत्वाला जाईल. उत्तर प्रदेशातल्या देओरीया ,बल्लिया, गाझीपुर जिल्ह्यात याची व्याप्ती आहे.


    औंडिहार हे वाराणसी विभागातले जंक्शन असून औंडिहार-छप्रा , औंडिहार-भतनी, औंडिहार-जानपूर, औंडिहार - वाराणसी अशा चार भागांना ते जोडलेले आहे. या मार्गाची सध्याची क्षमता अपुरी पडत असल्याने कोंडी आणि रेल्वे वाहतूक मंदावत आहे. या मार्गाचे दुपदरीकरण झाल्याने वेग वाढणार असून गाड्यांना होणारा विलंब कमी होणार आहे.देखभालीसाठी जास्त वेळ देता येणार असल्याने सुरक्षितता वाढणार आहे.भविष्यातली वाढणारी वाहतूक लक्षात घेता त्यासाठी अतिरिक्त क्षमताही प्रदान केली जाणार आहे.


    या मार्गाच्या दुपदरी करणामुळे मुघलसराय- अलाहाबाद मार्गावरची वाहतूक इकडे वळणार असून त्यामुळे बिहार ,पश्चिम बंगाल आणि ईशान्य भागात प्रवास करणाऱ्या जनतेची सोय होणार आहे.


    वाराणसी या देशाच्या आध्यात्मिक राजधानीशी सुलभ दळण वळण शक्य होणार असल्याने तीर्थ यात्रा , पर्यटन आणि स्थानिक अर्थ व्यवस्थेला प्रोत्साहन मिळणार आहे.


    विद्युतीकरणामुळे रेल्वेचा वेग वाढणार असून कार्बन उत्सर्जन कमी होऊन पर्यावरण संवर्धनाला मदत होणार आहे.


    याशिवाय हा प्रकल्प 28.07 लाख कार्य दिवसांचा थेट रोजगार निर्माण करणार आहे.


    S.Tupe / N.Chitale /P.Malandkar


    

    
    (Release ID: 1521237) Visitor Counter : 7