      कृषी मंत्रालय

      एकात्मिक कृषी पद्धती मॉडेलमुळे अन्न आणि पोषण सुरक्षा वृद्धी आणि उत्पन्न वाढीलाही मदत- राधामोहन सिंह
      Posted On: 22 FEB 2018 6:05PM by PIB Mumbai


    नवी दिल्ली 22 फेब्रुवारी 201 8


    पाटण्यातली भारतीय कृषी संशोधन परिषद-रिसर्च कॉम्प्लेक्स फॉर इस्टर्न रिजन, केवळ गहू, डाळी आणि तेलबिया संदर्भातल्या कामाबरोबरच पीक वैविध्य, पशुधन विकास, मत्स्य व्यवस्थापन, जल व्यवस्थापन, मृदा विज्ञान क्षेत्रातही उल्लेखनीय कार्य करत असल्याचे केंद्रीय कृषी मंत्री राधामोहन सिंह यांनी म्हटले आहे. या संस्थेच्या स्थापनादिनानिमित्त आयोजित कार्यक्रमात ते आज बोलत होते.


    एकात्मिक शेतीसंदर्भातल्या संशोधनासाठी भारतीय कृषी संशोधन परिषदेने मोतीहारी येथे नवे संशोधन केंद्र उभारले आहे. पाटणा, माधेपुरा बक्सर यासह सहा ठिकाणी एकात्मिक कृषी पद्धती मॉडेल विकसित करण्यात आले आहे. त्यामुळे अन्न आणि पोषण सुरक्षा वृद्धीसाठी आणि उत्पन्न वाढीसाठीही मदत होत असल्याचे ते म्हणाले.


    शेतीबरोबरच दुग्धोत्पादन, मत्स्य व्यवसाय, मधमाशा पालन, अन्नप्रक्रिया यांचीही मदत घेतल्यास शेतकऱ्यांना उत्पन्न वाढीला मदत होऊन रोजगाराच्या संधीही उपलब्ध होतील असे राधामोहन सिंह यांनी सांगितले.


    N.Sapre / N.Chitale /P.Malandkar


    

    
    (Release ID: 1521439) Visitor Counter : 26