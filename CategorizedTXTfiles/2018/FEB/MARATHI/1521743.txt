      माहिती आणि प्रसारण मंत्रालय

      दूरदर्शनने जाहिरातींच्या माध्यमातून महसूल वाढवावा – स्मृति इराणी
      Posted On: 26 FEB 2018 4:10PM by PIB Mumbai


    नवी दिल्ली , 26 फेब्रुवारी 201 8


    डीडी फ्री डिशमुळे वाढलेल्या प्रेक्षकवर्गाचा फायदा करुन घेत, दूरदर्शनने जाहिरातींच्या माध्यमातून महसूल वाढवायचा प्रयत्न करावा आणि करदात्यांवरचे ओझे कमी करण्याचा प्रयत्न करावा, अशी अपेक्षा माहिती आणि प्रसारण मंत्री स्मृति इराणी यांनी व्यक्त केली. प्रादेशिक आणि उपग्रह प्रसारण विषयक आंतरराष्ट्रीय परिषद आणि प्रदर्शनाचे आज त्यांच्या हस्ते उद्‌घाटन झाले त्यावेळी त्या बोलत होत्या.


    भारतात या वर्षा अखेरपर्यंत स्मार्ट फोन वापरणाऱ्यांची संख्या 530 दशलक्षांवर पोहोचणे अपेक्षित आहे, अशी माहिती त्यांनी दिली. भारतातील प्रसारण क्षेत्राची क्षमता वाहिन्यांच्या संख्येवरुन नाही, तर कार्यक्रमांच्या दर्जावरुन ठरावी, अशी अपेक्षाही त्यांनी व्यक्त केली.


    ब्रॉडकास्ट इंजिनिअरींग सोसायटीतर्फे प्रसारण, अभियांत्रिकी, प्रशिक्षण आणि नाविन्यता अशा विविध क्षेत्रांसाठी दिले जाणारे पुरस्कार यावेळी स्मृति इराणी यांनी यावेळी प्रदान केले. या समारंभाला माहिती प्रसारण सचिव एन.के.सिन्हा, प्रसार भारतीचे मुख्य कार्यकारी अधिकारी शशीशेखर वेंपती यांच्यासह अनेक मान्यवर उपस्थित होते.


    B.Gokhale/M.Pange/D.Rane

    
    
    (Release ID: 1521743) Visitor Counter : 24