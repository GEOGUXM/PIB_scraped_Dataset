      पंतप्रधान कार्यालय

      कॅनडाच्या पंतप्रधानांच्या भारत भेटीदरम्यान पंतप्रधान नरेंद्र मोदी यांनी प्रसारमाध्यमांना दिलेले निवेदन
      Posted On: 23 FEB 2018 10:20PM by PIB Mumbai


    नवी दिल्ली 23 फेब्रुवारी 201 8


    सन्माननीय पंतप्रधान ट्रुडो,


    प्रतिनिधीमंडळाचे मान्यवर सदस्य,


    प्रसारमामध्यमांमधले स्नेही,


    भारताच्या राजकीय दौऱ्यावर आलेल्या पंतप्रधान ट्रुडो यांचं स्वागत करताना मला आनंद होत आहे.


    पंतप्रधान या नात्यानं त्यांचा हा पहिला दौरा आहे, त्यांचे पिता आणि तत्कालीन पंतप्रधान पियर ट्रुडो यांच्या समवेत त्यांनी 1983 मध्ये भारत दौरा केला होता.


    माननीय पंतप्रधान, दीर्घ काळापासून आपल्या दौऱ्याची प्रतिक्षा होती. पत्नी आणि मुलांसमवेत भारत दौऱ्यावर आपण आल्याने आम्हाला आनंदच झाला आहे. आपल्या मुलाखतीआधी आपण भारताच्या विविध शहरांना भेट देऊन आला आहात याचा आनंद आहे.


    2015 मध्ये माझा कॅनडा दौरा म्हणजे भारतीय पंतप्रधानांचा 42 वर्षातला पहिला द्वीपक्षीय दौरा होता. व्हँकुवर, टोरँटो आणि ओटावाला मी भेट दिली होती. कॅनडातल्या जनतेचे भारताप्रती प्रेम आणि बांधिलकी मी अनुभवली.


    पंतप्रधान, ट्रुडो यांनीही कॅनडाप्रती भारतात आपुलकी आणि बंधुभावनेचा अनुभव घेतला असणार याची मला खात्री आहे. आमच्या देशाची विविधता आणि चैतन्यशील लोकशाहीची त्यांनी प्रचिती घेतली असेल.


    मित्रहो,


    कॅनडाबरोबरच धोरणात्मक भागीदारी पुढे नेण्याला भारत खूप महत्व देत आहे. लोकशाही, बहुलतावाद, कायद्याची सर्वोच्चता आणि परस्पर संवाद यावर उभय देशातले संबंध आधारित आहेत.


    व्यापार आणि गुंतवणूक ते ऊर्जा, विज्ञान आणि नाविन्यतेपासून शिक्षण आणि कौशल्य विकासापर्यंत, समुद्रापासून अंतराळापर्यंत प्रत्येक क्षेत्रात भारत आणि कॅनडा, सहयोगानं कार्य करू शकतात. आजच्या चर्चेत आम्ही उभय देशातल्या संबंधाचा व्यापक आढावा घेतला आणि परस्पर सहकार्य वृद्धींगत करण्यासाठीच्या ठोस उपाययोजना निश्चित केल्या.


    सर्वात प्रथम, संरक्षण सहयोग दृढ करण्यावर सहमती झाली. दहशतवाद आणि उग्रवाद, भारत आणि कॅनडासारख्या लोकशाही, बहुलतवादी समाजासाठी धोकादायक आहे. या शक्तींचा मुकाबला करण्यासाठी आपण एकत्र येणे महत्त्वाचे आहे.


    संप्रदायाचा राजकीय हेतूसाठी दुरुपयोग करणाऱ्यांना थारा असता कामा नये. आपल्या देशाचे सार्वभौमत्व, एकता आणि अखंडतेला आव्हान देणाऱ्यांना कदापि खपवून घेतले जाणार नाही.


    दहशतवाद आणि उग्रवादाविरोधातल्या लढ्यासाठी मी आणि पंतप्रधान ट्रुडो यांच्यात सहमत झालं आहे.


    आपल्या राष्ट्रीय सुरक्षा सल्लागारांची बैठक याआधी झाली आहे, त्यांनी दहशतवाद विरोधी आणि हिंसक कट्टरतावादाविरोधातल्या सहकार्याची रुपरेखा निश्चित केली आहे.


    मित्रहो,


    आम्ही आपल्या आर्थिक संबंधांचाही आढावा घेतला. भारत आणि कॅनडा यांच्यातले आर्थिक संबंध आणखी दृढ करण्यावर आजचे एकमत झाले आहे. भारताची गतिमान आणि सातत्यपूर्ण आर्थिक प्रगती आणि अर्थविषयक सुधारणा, अनेक संधी प्रदान करतात. कॅनेडीयन पेंन्शन फंड, भारतातल्या पायाभूत सुविधा विकासाचा मोठा भागीदार ठरला आहे.


    आपल्या आर्थिक भागीदारीसाठी संस्थागत ढाच्याची व्यवस्था आवश्यक आहे. या दृष्टीकोनातून द्विपक्षीय गुंतवणूक आणि प्रोत्साहन करार आणि सर्वंकष आर्थिक भागीदारी कराराला अंतिम रुप देण्यासाठी आम्ही आपल्या संबंधित प्रतिनिधींना दुप्पट प्रयत्न करण्याचे निर्देश दिले आहेत.


    दोन्ही देशांच्या मुख्य कार्यकारी अधिकाऱ्यांशी बातचीत करण्याची संधीही आज आम्हाला आहे.


    भारतीय विद्यार्थ्यांसाठी कॅनडा हे उच्च शिक्षणाचे महत्त्वाचे स्थान आहे. सध्या कॅनडात एक लाख वीज हजारपेक्षा जास्त भारतीय विद्यार्थी आहेत. उच्च शिक्षणासंदर्भात आज नुतनीकरण करण्यात आलेल्या सामंजस्य करारामुळे दोनही देशातले विद्यार्थी आणि शिक्षक यांची वर्दळ सुलभ होण्यासाठी मदत होईल.


    कुशल व्यावसायिकांची वर्दळ वाढावी आणि ती सुलभ व्हावी यासाठी मी पंतप्रधान ट्रुडो यांच्याकडे आग्रही भूमिका मांडली आहे. याचा दोन्ही देशांना लाभ होईल.


    दोन्ही देशात, तंत्रज्ञान भागीदारीसाठी मोठा वाव आहे. आपले वैज्ञानिक आणि संशोधक, नवं संशोधक, नवं तंत्रज्ञान आणि प्रणालीचा शोध लावत आहेत त्यामुळे भारत आणि कॅनडा या दोन्ही देशांवर सकारात्मक प्रभाव पडणार आहे.


    तंत्रपरिषद 2017 चा कॅनडा हा भागीदार देश होता. माहिती आणि दळणवळण तंत्र क्षेत्रात उभय देशातले सहकार्य अधिक दृढ करण्यालाही दोन्ही देशांनी मान्यता दर्शवली आहे.


    कॅनडा ऊर्जा क्षेत्रातील महाशक्ती आहे आणि आपल्या उर्जेच्या वाढत्या गरजा पूर्ण करू शकतो. आज आम्ही आमच्या ऊर्जा चर्चेचा विस्तार करून आमच्या भविष्यातील ऊर्जा भागीदारीची रुपरेषा तयार करण्याचा निर्णय घेतला आहे.


    अणुऊर्जा क्षेत्रातील सहकार्याची दृढता युरेनियमच्या बाधारहित पूर्ततेत दिसून येते. आज आम्ही आमच्या सहकार्याला अणू विज्ञान, तंत्रज्ञान आणि नव्या संकल्पनांची जोड देत आहोत.


    मित्रांनो,


    माझे मित्र पंतप्रधान ट्रुडो आणि मी आम्ही क्षेत्रीय आणि जागतिक स्थितीबाबत विचारांची देवाण-घेवाण केली.


    अफगाणिस्तानच्या परिस्थितीवर सविस्तर चर्चा झाली. अफगाणिस्तानचं सरकार आणि तिथल्या जनतेला, सीमेपलिकडील दहशतवादाच्या आव्हानांचा मुकाबला करण्यासाठी आणि एक शांततामय, सुरक्षित, समृद्ध आणि लोकशाहीवादी अफगाणिस्तानच्या निर्मितीतील त्यांच्या प्रयत्नांमध्ये सहकार्य करण्याची नितांत आवश्यकता आहे.


    भारत-पॅसिफिक सागरी वाहतूकचे स्वातंत्र्य, उत्तर कोरियाशी जोडले गेलेल्या अण्वस्त्र शृंखलेतील धोके आणि मार्गदर्शनमधल्या लोकशाही संस्थांना स्वातंत्र्य बहाल करण्याबाबतचे आमचे विचार समान आहेत.


    शांतता स्थापित करण्याच्या क्षेत्रात सहकार्य मजबूत करण्याबरोबरच तिसऱ्या देशात क्षमता उभारणींवरही विशेष लक्ष देण्याबाबत आमची सहमती झाली.


    मित्रांनो,


    एकमेकांशी संपर्क हा आमच्या सा मरीक भागीदारीचा मजबूत आधार आहे.


    कॅनडामधल्या भारतीयांच्या कर्तृत्वाबद्दल भारताला अभिमान आहे. या दौऱ्यात पंतप्रधानांनी त्यांच्यापैकी खूप जणांना आपल्यासोबत आणलं आहे, हे पाहून मला खूप आनंद होत आहे.


    कॅनडामधील भारतीय समुदायासोबत मैत्री आणि सद्‌भावना निर्माण करण्यासाठी आम्ही कटीबद्ध आहोत आणि भारताच्या प्रगती आणि विकासात त्यांचा सक्रीय सहभाग हवा आहे.


    पंतप्रधानजी,


    भारत-कॅनडा ही समान मूल्यांची भागीदारी आहे. मला दोन्ही देशांदरम्यान अधिक मजबूत भागीदारी आणि त्याद्वारे आपल्या दोन्ही देशांच्या ऊज्ज्वल भविष्याची आशा आहे.


    धन्यवाद !


    S.Tupe / N.Chitale/J.Patankar /P.Kor

    
    
    (Release ID: 1521642) Visitor Counter : 38