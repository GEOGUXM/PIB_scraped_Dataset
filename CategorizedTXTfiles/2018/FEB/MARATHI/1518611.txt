      अर्थ मंत्रालय

      बालवाडी ते बारावी इयत्तेपर्यंतच्या शिक्षणाचा सर्वंकष विचार केला जाणार – अर्थमंत्री
      
      आगामी चार वर्षात संशोधन आणि पायाभूत विकासासाठी 1 लाख कोटी रुपयांची तरतूद

      Posted On: 01 FEB 2018 3:47PM by PIB Mumbai

    नवी दिल्ली 1 फेब्रुवारी 201 8


    शिक्षणाच्या दर्जाबाबत चिंता व्यक्त करत केंद्रीय अर्थमंत्री आणि कंपनी व्यवहार मंत्री अरुण जेटली म्हणाले की बालवाडी ते बारावी इयत्तेपर्यंत शिक्षणाचा सर्वंकष विचार केला जाईल. ‘काळ्या फळ्या’ कडून ‘डिजिटल फळ्या’ कडे हळूहळू वळण्याचा सरकारचा प्रयत्न आहे. शिक्षणाचा दर्जा सुधारण्यासाठी जिल्हानिहाय रणनीति आखण्यात येत असल्याचे ते म्हणाले. आघाडीच्या शैक्षणिक संस्थां मधील संशोधन आणि पायाभूत सुविधांमधील गुंतवणूक वाढवण्याच्या गरजेवर भर देत अर्थमंत्र्यांनी ‘राईज’ अर्थात ‘रिव्हायटलायझिंग इन्फ्रास्ट्रक्चर ॲन्ड सिस्टिम्स इन एज्युकेशन’ हा प्रमुख उपक्रम सुरु करण्याचा प्रस्ताव असल्याची घोषणा केली. या उपक्रमासाठी पुढील 4 वर्षात 1 लाख कोटी रुपये गुंतवण्यात येणार आहेत.


    उच्च शिक्षणासाठी जेटली यांनी ‘पंतप्रधान संशोधन पाठ्यवृत्ती योजना’ सुरु करण्याची घोषणा केली. ते म्हणाले की दरवर्षी प्रमुख संस्थांमधून 1 हजार सर्वोत्कृष्ट बी.टेक विद्यार्थ्यांची निवड केली जाईल आणि त्यांना आयआयटी आणि आयआयएससीमध्ये पीएचडी शिक्षण पूर्ण करण्यासाठी पाठ्यवृत्ती दिली जाईल. सेवा कालावधीत बीएडच्या शिक्षकांना विविध कठीण परिस्थितीला तोंड द्यावे लागते त्यासाठी एकात्मिक बीएड कार्यक्रम चालु करण्यात येईल.


    आदिवासी मुलांना त्यांच्या वातावरणात सर्वोत्कृष्ट शिक्षण देण्याची गरज अर्थमंत्र्यांनी व्यक्त केली. यासाठी 2022 सालापर्यंत 50 टक्क्यांहून अधिक अनुसूचित जमातीची लोकसंख्या असलेल्या आणि किमान 20 हजार आदिवासी व्यक्ती असलेल्या प्रत्येक वॉर्डात एकलव्य मॉडेल निवासी शाळा सुरु करण्याचा निर्णय घेण्यात आल्याचे ते म्हणाले. नवोदय विद्यालयांप्रमाणेच एकलव्य शाळांचा दर्जा असेल आणि स्थानिक कला आणि संस्कृतीचे जतन करण्यासाठी विशेष सुविधा तसेच क्रीडा आणि कौशल्य विकासासाठी प्रशिक्षण दिले जाईल.


    वडोदरा येथे विशेष रेल्वे विद्यापीठ स्थापन करण्यासाठी उपाययोजना केल्याचे ते म्हणाले.


    राष्ट्रीय सामाजिक सहकार्य कार्यक्रमासाठी यावर्षी 9 975 कोटी रुपयांची तरतूद करण्यात आल्याची घोषणा त्यांनी केली.


    B.Gokhale/S.Kane/D.Rane

    
    
    (Release ID: 1518611) Visitor Counter : 28