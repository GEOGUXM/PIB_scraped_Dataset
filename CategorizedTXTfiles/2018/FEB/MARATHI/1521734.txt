      उपराष्ट्रपती कार्यालय

      आंतरराष्ट्रीय गांधी सन्मान डॉ. मोहन गुप्ते अणि डॉ. अतुल शाह यांना उपराष्ट्रपती व्यंकया नायडू यांच्या हस्ते प्रदान
      Posted On: 25 FEB 2018 7:44PM by PIB Mumbai


    नागपूर , 25 फेब्रुवारी 201 8


    कुष्ठरुग्ण सेवेसाठी दिला जाणारा आंतरराष्ट्रीय गांधी सन्मान सोहळा भारताचे उपराष्ट्रपती व्यंकया नायडू यांच्या हस्ते महात्मा गांधी आयुर्विज्ञान महाविद्यालय सेवाग्राम येथे संपन्न झाला. हा सन्मान 2017 या वर्षासाठी संयुक्तरित्या डॉक्टर मोहन दिगंबर गुप्ते अणि डॉक्टर अतुल शाह यांना देण्यात आला. आयुर्विज्ञान महाविद्यालय सेवाग्राम येथे सर्व मान्यवरांचे मंचावर आगमन झाल्यानंतर कार्यक्रमाची सुरुवात राष्ट्रगीताने झाली. त्यानंतर बापू अणि बांच्या तसवीरला सुती हार घालून त्यांना मानवंदना देण्यात आली.


    कार्यक्रमाचे प्रास्ताविक गांधी मेमोरियल लेप्रसी फाऊंडेशनचे अध्यक्ष धीरुभाई मेहता यांनी केले. त्यांनी प्रास्ताविकात भारताच्या कुष्ठरोग निर्मूलन कार्यक्रमाबाबत माहिती दिली तसेच कुष्ठरोगाचे सेवेसाठी दिल्या जाणाऱ्या आंतरराष्ट्रीय गांधी सन्मान बाबत माहिती दिली. मानचिन्ह , सन्मानपत्र आणि 2 लाख रुपये असे या पुरस्काराचे स्वरूप आहे.


    आपले मनोगत व्यक्त करताना डॉ. गुप्ते म्हणाले की भारतात कुष्ठरोगाचे प्रमाण कमी होण्यामागे सरकारचे अणि विविध संस्था , व्यक्ती यांचे सातत्याने केलेले प्रयत्न कारणीभूत आहेत. शाश्वत कुष्ठरोग निर्मूलनासाठी लसीकरण अणि एकात्मिक व्यवस्थापन गरजेचे असल्याचे त्यांनी नमूद केले.


    डॉ अतुल शाह यांनी देखील याप्रसंगी उपराष्ट्रपती व्यंकया नायडू यांच्या हस्ते हा सन्मान मिळाल्याबद्दल आनंद व्यक्त केला. तसेच कुष्ठरोग्यांना सन्मानाची अणि समतेची वागणूक देण्याचे सर्वाना आवाहन केले.


    याप्रसंगी उपराष्ट्रपती म्हणाले की , आज त्यांच्या राजकीय कारकिर्दीला 40 वर्षे पूर्ण झाली असून त्या दिवशी बापू कुटीला भेट देताना आणि महात्मा गांधींच्या विचाराने पावन झालेल्या या वास्तूत लोकांची सेवा करणाऱ्याना पुरस्कार देताना त्यांना विशेष आनंद होत आहे. महात्मा गांधी च्या 'मानव सेवा हीच माधव सेवा' या विचाराला प्रत्यक्षात आणण्याची गरज त्यांनी व्यक्त केली. खादीचा वापर, खेड्याकडे चला हा गांधींचा संदेश याचे अनुकरण करण्यावर ही त्यांनी भर दिला. मनरेगा योजनेला खादी उद्योगाशी जोडण्याची सूचना प्रधानमंत्री नरेंद्र मोदी यांच्यापर्यंत पोचवणार असल्याचेही त्यांनी सांगितले. हा पुरस्कार अजून लोकांना या क्षेत्रात कार्य करण्याची प्रेरणा देईल अशी अपेक्षा त्यांनी व्यक्त केली. कुष्ठरोग्यांना वेगळ्या वस्त्यांमध्ये रहायला लागायची गरज भासता कामा नये, कुष्ठरोगाबद्दलच्या गैरसमजुती दूर करून समाजात जागृती निर्माण करण्यासाठी प्रयत्न करावेत असे आवाहन त्यांनी केले.


    याबरोबरच महाविद्यालयातील शस्त्रक्रिया कक्षाचे उद्‌घाटन देखील माननीय उपराष्ट्रपती च्या हस्ते झाले. बापूकुटी येथील प्रार्थना सभेला ही उपराष्ट्रपती उपस्थित राहिले.


    B.Gokhale/ Gauri Marathe /D.Rane

    
    
    (Release ID: 1521734) Visitor Counter : 39