      अर्थ मंत्रालय

      सर्वसाधारण अंर्थसंकल्प 2018-19 मध्ये ग्रामीण विकास क्षेत्रासाठीचे मुख्य उपक्रम आणि घोषणा
      Posted On: 01 FEB 2018 6:39PM by PIB Mumbai


      नवी दिल्ली , 1 फेब्रुवारी 201 8


      ग्रामीण गरीब कुटुंबांचे जीवनमान सुधारण्यासाठी ग्रामीण विकास विभाग निरंतर प्रयत्न करत आहे. ग्रामीण विकास विभागाच्या 2012-13 मधील 50,162 कोटी रुपयांच्या अर्थसंकल्पीय तरतूदीत वाढ होऊन 2017-18 मध्ये 109042.45 कोटी रुपये झाली. याबरोबरच पीएमजीएसवाय आणि पीएमएवाय (ग्रामीण)मधील उच्च वित्त आयोग अनुदान आणि मोठ्या राज्यांचा हिस्सा ग्रामीण विकास विभागाच्या कार्यक्रमांमध्ये देखील उपलब्ध आहे. 2012-13 मधील एकूण उपलब्ध निधीच्या निधी अंदाजे तीन पट आहे.


      मैदानी भागातील 500 आणि डोंगराळ भागातील 250 लोकसंख्येच्या 1,78,184 वसाहतींसाठी पीएमजीएसवाय रस्ते जोडणी करत आहे. मार्च 2014 पर्यंत 97838 वसानती जोडण्यात आल्या आहेत.


      2016-17मध्ये प्रतिदिन 130 किलोमीटरनुसार एकूण 47,447 किलोमीटर लांबीचे रस्ते बांधण्यात आले. 2017-18 मध्ये प्रतिदिन 140 किलोमीटरनुसार 51,000 किलोमीटर लांबीचे रस्ते बांधण्याचे लक्ष्य निश्चित करण्यात आले आहे.


      कृषी बाजारासाठी चांगल्या रुंद रस्त्यांचे महत्त्व लक्षात घेत ग्रामीण बाजारपेठ केंद्र आणि ग्रामीण केंद्राच्या विकासातील रस्त्यांची भूमिका आणि त्यांच्या आर्थिक क्षमतांच्या आधारावर चालू निवडक ग्रामीण रस्त्यांचे उन्नतीकरण करण्यात येत आहे. यामधील दुसऱ्या टप्प्याची अंमलबजावणी करण्यात आली आहे. 1,10,000 किलोमीटरच्या रस्त्यांच्या उन्नतीकरणाचे कार्य पीएमजीएसवाय- III म्हणून करण्यात येणार आहे. यासर्व कामासाठी 2022 पर्यंत केंद्र सरकारे 19,000 कोटी रुपयांच्या वार्षिक निधीला मंजुरी दिली आहे. पंतप्रधानांचे ‘नवभारत 2022’ चे स्वप्न पूर्ण करण्यासाठी रस्ते एकत्रिकरण आणि बाजारपेठांना जोडलेले रस्ते आवश्यक आहेत.


      महिलांच्या स्वयं बचत गट योजनांमुळे दक्षिण क्षेत्रातील राज्यांच्या दारिद्रय रेषेखालील लोकांचे प्रमाण कमी झाले असून त्यांच्या उत्पादकता, मालमत्ता आणि उत्पन्न यात वाढ झाली आहे. 32 लाख महिला शेतकरी या शाश्वत कृषी विकासाच्या धोरणकर्त्या ठरल्या असून त्यांनी 1000 ऑर्ग्यानिक क्लस्टर्स मॉडेल विकसित केले आहेत.


      प्रधानमंत्री आवास योजना अंतर्गत सामाजिक आश्वासन ही काळाची गरज होती. यामध्ये 90 ते 95 कामाचे दिवस आणि स्वच्छ भारत मिशनद्वारे 12,000 रुपये ग्रामीण भागातील गरीबांना देण्यात येत आहेत. मागील तीन वर्षात 71.50 लाख घरे बांधून पूर्ण झाली असून यामध्ये 17.83 लाख पीएमएवाय घरांचा समावेश आहे. या व्यतिरिक्त 31 मार्च 2018 पर्यंत 33 लाख घरे बांधून पूर्ण होतील, अशी अपेक्षा आहे.


      B.Gokhale/S.Mhatre/ P.Kor


    

    
    (Release ID: 1518789) Visitor Counter : 34