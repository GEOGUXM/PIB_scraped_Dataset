      जलसंपदा, नदी विकास आणि गंगा पुनरुत्थान मंत्रालय

      जलसंवर्धन क्षेत्रात, नाविन्यता आणि संसाधन, माहिती आणि उत्तम प्रथांचे आदान-प्रदान करण्याचे नितीन गडकरी यांचे आवाहन
      Posted On: 22 FEB 2018 5:28PM by PIB Mumbai


    नवी दिल्ली 22 फेब्रुवारी 201 8


    संशोधन संस्थांनी, जलसंवर्धन आणि जल संसाधनांचे शाश्वत व्यवस्थापन या क्षेत्रात नावीन्यपूर्ण उपक्रम राबवावेत असे आवाहन केंद्रीय जल संसाधन मंत्री नितीन गडकरी यांनी केले आहे. जगातल्या इतर भागात वापरल्या जाणाऱ्या क्लाऊड बर्स्टींग आणि वॉटर अकाउंटिंग बाबत अद्ययावत तंत्रज्ञानाचा आणि पद्धतीचा अभ्यास करुन आपल्या देशासाठी योग्य ठरणाऱ्या तंत्रज्ञानाचा स्वीकार करावा यावर त्यांनी भर दिला. नवी दिल्लीत नॅशनल इन्स्टीट्युट ऑफ हायड्रॉलॉजी सोसायटीच्या वार्षिक बैठकीला ते आज संबोधित करत होते. या संदर्भात अनेक मान्यवर आणि संस्था उल्लेखनीय कार्य करत आहेत. त्यांना एका मंचावर आणण्याची गरज त्यांनी व्यक्त केली. एकच उद्दिष्ट साध्य करण्यासाठी अनेक खाती एकाच प्रकारचे काम करत असून त्यांच्यात आवश्यक सहकार्य आणि माहितीचे आदान-प्रदान यांचा अभाव आहे. या संदर्भात उपलब्ध संसाधने, माहिती आणि देशाच्या विविध भागात प्रचलित असलेल्या उत्तम प्रथा यांची देवाण-घेवाण करण्यासाठी संकेतस्थळ निर्माण करण्याची सूचना गडकरी यांनी केली.


    राष्ट्रीय जलविज्ञान संस्थेचे अध्यक्ष शरदकुमार जैन यांनी संस्थेच्या विविध कामाबाबत सादरीकरण केले.


    N.Sapre / N.Chitale /P.Malandkar


    

    
    (Release ID: 1521427) Visitor Counter : 14