      मंत्रिमंडळ

      राष्ट्रीय नागरी गृह निर्माण कोष निर्मितीला केंद्रीय मंत्रिमंडळाची मंजुरी
      Posted On: 20 FEB 2018 12:18PM by PIB Mumbai


    नवी दिल्ली 20 फेब्रुवारी 201 8


    केंद्रीय मंत्रिमंडळाने 60000 कोटी रुपयांच्या राष्ट्रीय नागरी गृहनिर्माण कोष निर्मितीला मंजुरी दिली आहे. बीएमटीपीसी अर्थात इमारत सामग्री आणि तंत्रज्ञान प्रोत्साहन परिषदे अंतर्गत हा कोष राहील.


    मंत्रालयाने प्रधान मंत्री आवास योजना ( शहरी) अंतर्गत आतापर्यंत 39.4 लाख घरांच्या निर्मितीला मंजुरी दिली आहे.राज्ये आणि केंद्र शासित प्रदेशांकडून या योजनेला चांगला प्रतिसाद मिळाला आहे.या योजने अंतर्गत दर महिन्याला 2-3 लाख घरे मंजूर केली जात आहेत.आतापर्यंत 17 लाखाहून अधिक घरांच्या निर्मितीला सुरवात झाली आहे आणि पाच लाख घरे तयार झाली आहेत.


    प्रधान मंत्री आवास योजने अंतर्गत पत आधारित व्याज अनुदान योजने मार्फत आर्थिक दृष्ट्या दुर्बल घटक ,निम्न उत्पन्न वर्ग,आणि मध्यम उत्पन्न वर्गातल्या लाभार्थींना, बँका आणि एचएफसी कडून कर्जाची व्यवस्था करण्यात आली आहे त्याला चांगला प्रतिसाद मिळत आहे.योजने द्वारे गेल्या आठ महिन्यात सुमारे 87 हजार गृह कर्ज मंजूर करण्यात आली आहेत आणि 40000 अर्जावर विचार सुरु आहे.


    देशाच्या स्वातंत्र्याला 75 वर्षे होत असल्यानिमित्त 2022 पर्यंत 1.2 कोटी घरांची मागणी पूर्ण करून देशात प्रत्येक कुटुंबाला घर मिळेल या दृष्टीने लक्ष्य ठेवण्यात आले आहे.


    येत्या चार वर्षात एनयुएचएफ आवश्यक निधी उभा करेल ज्याद्वारे लाभार्थी संलग्न बांधकाम ,भागीदारीत किफायतशीर घर,पत आधारित अनुदान योजना यासारख्या विभिन्न योजना अंतर्गत केंद्रीय मदतीचा ओघ सुरु राहील आणि शहरी भागात घरांची टंचाई सहजतेने दूर करता येईल.


    N.Sapre / N.Chitale /P.Malandkar


    

    
    (Release ID: 1521222) Visitor Counter : 13