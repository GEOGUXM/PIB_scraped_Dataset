      अर्थ मंत्रालय

      शेतकऱ्यांचे उत्पन्न दुप्पटीने वाढवणे : सरकारने आतापर्यंत अघोषित खरीप पिकांसाठी उत्पादन खर्चापेक्षा दीडपट किमान हमीभाव निश्चित केला
      
      अर्थमंत्र्यांनी कृषी क्षेत्रासाठी संस्थांत्मक कर्ज 2018-19 मध्ये 11 लाख कोटी पर्यंत वाढवण्याची घोषणा केली
      
      नाशवंत वस्तूंच्या दरातील चढ-उतार रोखण्यासाठी 500 कोटी रुपयांच्या ऑपरेशन ग्रीन्सची घोषणा
      
      अतिविशिष्ट औषधी आणि सुगंधीत वनस्पतींच्या लागवडीसंबंधी उद्योगाच्या मदतीसाठी 200 कोटी रुपयांची तरतूद
      
      22 हजार ग्रामीण बाजार, ग्रामीण कृषी बाजारपेठ म्हणून विकसित करणार
      अन्न प्रक्रिया क्षेत्रासाठी चौदाशे कोटी रुपयांची तरतूद
      
      किसान क्रेडीट कार्डची सुविधा आता मत्स्यपालन आणि पशुपालन करणाऱ्या शेतकऱ्यांना मिळणार
      
      बांबू क्षेत्राला प्रोत्साहन देण्यासाठी 1290 कोटी रुपयांच्या पुनर्स्थापित राष्ट्रीय बांबू अभियानाची घोषणा
      
      हरियाणा-पंजाब-उत्तर प्रदेश आणि दिल्लीच्या हवेतील प्रदुषण नियंत्रणासाठी मदत म्हणून विशेष योजना
      Posted On: 01 FEB 2018 6:02PM by PIB Mumbai


    नवी दिल्ली 1 फेब्रुवारी 201 8


    संसदेत आज 2018-19 वर्षाचा सर्वसाधारण अर्थसंकल्प सादर करतांना केंद्रीय अर्थमंत्री अरुण जेटली यांनी 2022 पर्यंत शेतकऱ्यांचे उत्पन्न दुपटीने वाढवण्याचे आवाहन केले. जेटली म्हणाले की, सरकारने आतापर्यंत अघोषित सर्व खरीप पिकांसाठी उत्पादन खर्चाच्या दीडपट किमान हमीभाव निश्चित करण्याचा निर्णय घेतला आहे. या निर्णयामुळे देशातल्या शेतकऱ्यांचे उत्पन्न दुपटीने वाढवण्याच्या दिशेने हे महत्वपूर्ण पाऊल ठरेल.


    सरकारने कृषी क्षेत्रासाठी संस्थांत्मक कर्ज 2018-19 मध्ये 11 लाख कोटी पर्यंत वाढवण्याची घोषणा केली. तसेच 500 कोटी रुपयांच्या खर्चाच्या ऑपरेशन ग्रीन्सची घोषणा केली. यामुळे नाशवंत वस्तूंच्या दरातील चढ-उतार रोखण्यात मदत होईल.


    अतिविशिष्ट औषधी आणि सुगंधीत वनस्पतींच्या लागवडीसंबंधी उद्योगाच्या मदतीसाठी 200 कोटी रुपयांची तरतूद या अर्थसंकल्पात करण्यात आली आहे.


    22 हजार ग्रामीण बाजारांना, ग्रामीण कृषी बाजारपेठ म्हणून विकसित करण्याची घोषणा अर्थमंत्र्यांनी केली. यामुळे शेतकऱ्यांना ग्राहक आणि घाऊक खरेदी करणाऱ्यांना आपला शेतमाल थेट विकता येईल. 22 हजार ग्रामीण कृषी बाजार आणि 585 एपीएमसीमध्ये कृषी विपणनाशी संबंधित पायाभूत विकासासाठी 2000 कोटी रुपयांचा कृषी बाजार पायाभूत विकास निधी निर्माण केला जाईल.


    अन्न प्रक्रिया क्षेत्रासाठी चौदाशे कोटी रुपयांची तरतूद करण्यात आली आहे.


    किसान क्रेडीट कार्डाची सुविधा आता मत्स्यपालन आणि पशुपालन करणाऱ्या शेतकऱ्यांना मिळणार आहे.


    बांबू क्षेत्राला प्रोत्साहन देण्यासाठी 1290 कोटी रुपयांच्या पुनर्स्थापित राष्ट्रीय बांबू अभियानाची घोषणा जेटली यांनी केली. या घोषणेमुळे शेतकऱ्यांना अतिरिक्त उत्पन्न आणि ग्रामीण क्षेत्रातील कुशल आणि अकुशल तरुणांना रोजगार उपलब्ध करुन देण्यात मदत होईल.


    B.Gokhale/S.Kane/D.Rane

    
    
    (Release ID: 1518753) Visitor Counter : 25