      कृषी मंत्रालय

      भारत हा प्रमुख दूध उत्पादक देश, गेली दोन दशके जागतिक स्तरावर दूध उत्पादनात भारत अग्रस्थानी – राधामोहन सिंह
      Posted On: 13 FEB 2018 7:07PM by PIB Mumbai


      नवी दिल्ली 13 फेब्रुवारी 201 8


      दुधाळ जनावरांची उत्पादकता वाढविण्यासाठी केंद्र सरकारने राबवलेल्या विविध योजनांच्या अंमलबजावणीमुळे दुग्ध क्षेत्रात वाढ झाल्याचे केंद्रीय कृषी आणि शेतकरी कल्याण मंत्री राधामोहन सिंह यांनी म्हटले आहे. पूर्व चंपारण जिल्ह्यात मोतीहारी इथल्या पहिल्या दुग्ध उत्पादन सयंत्रांची कोनशिला बसवताना ते आज बोलत होते.


      1960 मध्ये 17 ते 22 दशलक्ष टन असलेले दुग्ध उत्पादन, 2016-17 मध्ये 165.4 दशलक्ष टनापर्यंत पोहोचल्याचे त्यांनी सांगितले. 2013-14 या वर्षाशी तुलना करता 2016-17 या वर्षात दुग्ध उत्पादनात 20.12 टक्के वाढ झाल्याची माहिती त्यांनी दिली. ग्रामीण भागात विशेषत: भूमीहीन आणि छोट्या शेतकऱ्यांसाठी दुग्ध उत्पादन हा चरितार्थाचा आणि अन्न सुरक्षेचा एक स्रोत असल्याचे कृषी मंत्री म्हणाले.


      B.Gokhale / N.Chitale /P.Kor


    

    
    (Release ID: 1520492) Visitor Counter : 19