      नौवहन मंत्रालय

      मुंबईतील जेएनपीटीच्या चौथ्या कंटेनर टर्मिनलचे उद्या पंतप्रधानांच्या हस्ते उद्‌घाटन
      पहिला टप्पा विक्रमी वेळेत पूर्ण

      Posted On: 17 FEB 2018 5:21PM by PIB Mumbai

        नवी दिल्ली 17 फेब्रुवारी 201 8


        पंतप्रधान नरेंद्र मोदी उद्या मुंबईतील जवाहरलाल नेहरू पोर्ट ट्रस्टच्या चौथ्या कंटेनर टर्मिनलचे उद्‌घाटन करणार आहेत. यामुळे जेएनपीटीची कंटेनर वाहतुकीची क्षमता जवळपास दुपटीने वाढणार आहे. पहिल्या टप्प्यात या नवीन टर्मिनलमुळे वार्षिक 24 लाख कंटेनर्सची क्षमता वाढेल तर 2022 मध्ये दुसरा टप्पा पूर्ण झाल्यानंतर ही क्षमता वार्षिक 1 कोटी कंटेनर्स इतकी होईल.


        या टर्मिनलसाठी अंदाजे 7915 कोटी रुपये खर्च येणार आहे. दोन टप्प्यात हा प्रकल्प पूर्ण केला जात आहे. पहिल्या टप्प्यासाठी 4719 कोटी रुपये खर्च आला आहे. पंतप्रधान नरेंद्र मोदी यांच्या हस्ते ऑक्टोबर 2015 मध्ये या प्रकल्पाचे भूमीपूजन झाले होते आणि पहिला टप्पा विक्रमी वेळेत पूर्ण करण्यात आला आहे.


        मोठी जहाजं हाताळण्यासाठी या टर्मिनलमध्ये मोठे बर्थ आहेत. यामुळे 1 किलोमीटर लांबीची मोठी कंटेनर जहाजं तसेच मोठ्या क्रेन हाताळण्यास मदत होईल. 3 कंटेनर जहाजेदेखील एकाच वेळी हाताळता येतील. हे टर्मिनल समर्पित रेल्वे मालवाहतूक कॉरिडॉरला जोडले जाईल.


        B.Gokhale /S.Kane/P.Kor

    
    
    (Release ID: 1520832) Visitor Counter : 6