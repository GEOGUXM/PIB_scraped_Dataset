      निती आयोग

      नीती आयोगाकडून सर्वंकष आरोग्य निर्देशांक अहवाल जारी
      Posted On: 09 FEB 2018 5:47PM by PIB Mumbai


      नवी दिल्ली 9 फेब्रुवारी 201 8


      नीती आयोगाने आज नवी दिल्लीत निरोगी राज्ये, प्रगतीशील भारत या नावाचा सर्वंकष आरोग्य निर्देशांक अहवाल जारी केला. नीती आयोगाचे मुख्य कार्यकारी अधिकारी अमिताब कांत, आरोग्य आणि कुटुंब कल्याण मंत्रालयाच्या सचिव प्रीती सुदान आणि जागतिक बँकेचे भारतासाठीचे संचालक जुनैद अहमद यांनी संयुक्तपणे हा अहवाल प्रकाशित केला. आरोग्य आणि कुटुंबकल्याण मंत्रालय आणि जागतिक बँकेच्या तांत्रिक सहाय्याने नीती आयोगाने हा अहवाल विकसित केला आहे.


      मोठी राज्ये, लहान राज्ये आणि केंद्रशासित प्रदेश अशा तीन प्रकारात राज्यांची वर्गवारी करण्यात आली आहे. मोठ्या राज्यांमध्ये केरळ, पंजाब आणि तामिळनाडू या राज्यांनी एकूण कामगिरीत बाजी मारली. वार्षिक वृद्धी कामगिरीच्या आधारावर झारखंड, जम्मू काश्मीर आणि उत्तर प्रदेश या राज्यांनी एक ते तीन क्रमांमात स्थान मिळवले.


      लहान राज्यात मिझोरमने एकूण कामगिरीत सर्वोच्च स्थान पटकावलं तर वार्षिक वृद्धी कामगिरीत मणीपूरने प्रथम आणि त्यानंतर गोव्याने स्थान प्राप्त केलं आहे.


      केंद्रशासित प्रदेशात लक्षद्वीपनं उत्तम एकूण कामगिरी आणि सर्वात जास्त वार्षिक वृद्धी कामगिरी अशा दोन्ही निकषावर बाजी मारली आहे.


      B.Gokhale /N.Chitale/P.Kor


    

    
    (Release ID: 1520138) Visitor Counter : 30