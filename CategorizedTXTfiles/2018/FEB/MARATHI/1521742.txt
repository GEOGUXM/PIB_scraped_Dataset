      रेल्वे मंत्रालय

      भारतीय रेल्वेच्या महाभरतीसाठी सुलभ आवेदन प्रक्रिया
      Posted On: 26 FEB 2018 4:09PM by PIB Mumbai


    नवी दिल्ली , 26 फेब्रुवारी 201 8


    रेल्वे मंत्रालयाने तब्बल 89,409 पदे भरतीची घोषणा केली आहे. ही जगातील सर्वात मोठी भरती प्रक्रिया मानली जात असून, त्याअंतर्गत ‘क’ वर्ग, तसेच स्तर एक आणि स्तर दोन प्रवर्गातील पदे भरली जाणार आहेत. 4 वर्षांच्या अवधीनंतर रेल्वेने या भरतीची घोषणा केली आहे. समाजातील सर्व क्षेत्रातील होतकरु उमेदवारांना या भरतीच्या माध्यमातून भारतीय रेल्वेची, परिणामी देशाची सेवा करता यावी, यादृष्टीने निवड प्रक्रियेच्या निकषांमध्ये काही बदल करण्यात आले आहेत.


    या भरती प्रक्रियेसाठी आवेदन करणाऱ्या उमेदवारांची शैक्षणिक पात्रता इयत्ता दहावी किंवा आयटीआय किंवा समकक्ष असणे गरजेचे आहे. या भरती प्रक्रियेसाठी इच्छुक उमेदवारांच्या वयोमर्यादेत प्रवर्गनिहाय प्रत्येकी दोन वर्षांची सवलत दिली जाणार आहे. भरती प्रक्रियेसाठीच्या परिक्षेच्या प्रश्नपत्रिका 15 भाषांमध्ये उपलब्ध असतील, तसेच उमेदवारांना हिंदी किंवा इंग्रजी व्यतिरिक्त इतर कोणत्याही भाषेत स्वाक्षरी करत येईल, असे रेल्वेच्या प्रसिद्धी पत्रकात म्हटले आहे.


    B.Gokhale/M.Pange/D.Rane

    
    
    (Release ID: 1521742) Visitor Counter : 48