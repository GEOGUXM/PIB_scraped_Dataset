      रसायन आणि खते मंत्रालय

      औषधनिर्माण उद्योग आणि वैद्यकीय उपकरणे यावरची भारतातली सर्वात मोठी जागतिक परिषद 15 फेब्रुवारीपासून बेंगलुरूमध्ये
      Posted On: 13 FEB 2018 7:11PM by PIB Mumbai


      नवी दिल्ली 13 फेब्रुवारी 201 8


      परवडणारी आणि दर्जेदार आरोग्यसेवा या संकल्पनेसह भारतीय औषध निर्माण आणि भारतीय वैद्यकीय उपकरण 2018 हे तिसरे आंतरराष्ट्रीय प्रदर्शन आणि परिषद बेंगलुरू येथे येत्या 15 ते 17 फेब्रुवारीदरम्यान आयोजित करण्यात आले आहे. औषधनिर्माण विभाग, रसायन आणि खत मंत्रालय आणि फिक्की यांच्या संयुक्त विद्यमाने ही परिषद आयोजित करण्यात आली आहे. केंद्रीय रसायन आणि खतमंत्री अनंतकुमार या तीन दिवसीय परिषदेचे उद्‌घाटन करतील.


      हे प्रदर्शन येत्या काही वर्षात आशियातले औषधनिर्माण क्षेत्रातले सर्वात मोठे प्रदर्शन ठरेल असा विश्वास अनंतकुमार यांनी व्यक्त केला. या परिषद आणि प्रदर्शनादरम्यान औषध आणि वैद्यकीय उपकर क्षेत्रातले सर्व संबंधित एका छत्राखाली येणार आहेत. इतर देशातल्या 50 प्रतिनिधींसह इतर प्रतिनिधी, 300 कंपन्या आणि 50 स्टार्टअप्स प्रदर्शनात सहभागी होणार आहेत. तीन दिवस चालणाऱ्या या कार्यक्रमात उद्योगक्षेत्रातले 90 पेक्षा जास्त मान्यवर नेते आपले विचार मांडणार आहेत.


      B.Gokhale / N.Chitale /P.Kor


    

    
    (Release ID: 1520495) Visitor Counter : 15