      अर्थ मंत्रालय

      ज्येष्ठ नागरिकांना दिलासा : ठेवींवरील व्याज उत्पन्नाची सवलत 50 हजार रुपयांपर्यंत वाढवली
      
      प्रधानमंत्री वय वंदना योजनेला मार्च 2020 पर्यंत मुदतवाढ
      
      या योजनेतील गुंतवणुकीची सध्याची मर्यादा 15 लाख रुपयांपर्यंत वाढवली
      Posted On: 01 FEB 2018 5:02PM by PIB Mumbai


    नवी दिल्ली 1 फेब्रुवारी 201 8


    ज्येष्ठ नागरिकांना सन्मानाने आयुष्य जगता यावे, यासाठी केंद्रीय अर्थ आणि कंपनी व्यवहार मंत्री अरुण जेटली यांनी ज्येष्ठ नागरिकांसाठी महत्वपूर्ण सवलती जाहीर केल्या.


    संसदेत आज अर्थसंकल्प सादर करताना अर्थमंत्री म्हणाले की बँका आणि टपाल खात्यांमधील ठेवींवरील व्याज उत्पन्नाची सवलत 10 हजार रुपयांवरुन 50 हजार रुपयांपर्यंत वाढवली आहे. तसेच या उत्पन्नावर टीडीएस कापणे गरजेचे नाही. ही सवलत सर्व मुदतठेवी योजना आणि रिकरिंग ठेवी योजनांवरील व्याजासाठी देखील आहे.


    80 डी कलमाअंतर्गत, आरोग्य विमा हप्ता किंवा वैद्यकीय खर्चाची मर्यादा 30 हजारांवरुन 50 हजार रुपये इतकी वाढवण्याची घोषणाही अर्थमंत्र्यांनी केली.


    त्याचप्रमाणे काही विशिष्ट आजारांसाठी वैद्यकीय खर्चाची मर्यादा सर्व ज्येष्ठ नागरिकांसाठी 1 लाख रुपयांपर्यंत वाढवण्यात आली आहे. यामुळे ज्येष्ठ नागरिकांना 4 हजार कोटी रुपयांचा अतिरिक्त लाभ होईल.


    याशिवाय, प्रधानमंत्री वय वंदना योजनेला मार्च 2020 पर्यंत मुदतवाढ देण्याची घोषणाही जेटली यांनी केली. या योजनेअंतर्गत भारतीय आयुर्विमा महामंडळातर्फे 8 टक्के निश्चित परतावा दिला जातो. या योजनेसाठी प्रति ज्येष्ठ नागरिक साडेसात लाख रुपये गुंतवणुकीची मर्यादा वाढवून 15 लाख रुपये करण्यात आली आहे.


    B.Gokhale/S.Kane/D.Rane

    
    
    (Release ID: 1518662) Visitor Counter : 18