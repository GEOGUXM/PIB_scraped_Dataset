      मंत्रिमंडळ

      मानवी तस्करी (प्रतिबंध, संरक्षण आणि पुनर्वसन) विधेयक, 2018 ला केंद्रीय मंत्रिमंडळाची मंजुरी
      Posted On: 28 FEB 2018 8:05PM by PIB Mumbai


    नवी दिल्ली , 28 फेब्रुवारी 201 8


    पंतप्रधान नरेंद्र मोदी यांच्या अध्यक्षतेखाली केंद्रीय मंत्रिमंडळाने मानवी तस्करी (प्रतिबंध , संरक्षण आणि पुनर्वसन) विधेयक, 2018 संसदेत सादर करायला मंजुरी दिली आहे.


    या विधेयकाची प्रमुख वैशिष्ट्ये पुढीलप्रमाणे :-

     1. विधेयक प्रतिबंध , संरक्षण आणि पुनर्वसन दृष्टीने तस्करी समस्येचे निराकरण करते.
     2. तस्करीच्या गंभीर स्वरूपात जबरदस्तीने मजुरी , भीक मागणे, निर्धारित वेळेपूर्वी लैंगिक परिपक्वतेसाठी एखाद्या व्यक्तीला रासायनिक पदार्थ किंवा हार्मोन देणे, विवाह किंवा वैवाहिक छळ अंतर्गत किंवा विवाहानंतर महिलांची आणि मुलांची तस्करी यांचा समावेश आहे.
     3. मानवी तस्करीला प्रोत्साहन देणे आणि तस्करीत मदतीसाठी बनावट प्रमाणपत्र बनवणे , छापणे, प्रसिद्ध करणे किंवा वितरित करणे, नोंदणी किंवा सरकारी आवश्यकतेनुसार साक्ष म्हणून स्टिकर आणि सरकारी संस्थांकडून मंजुरी आणि आवश्यक कागदपत्रे मिळवण्यासाठी कट कारस्थान करणाऱ्या व्यक्तीला शिक्षेची तरतूद आहे.
     4. पीडित / साक्षीदार आणि तक्रार करणाऱ्यांची ओळख उघड न करणे , गोपनीय ठेवणे. पीडितांची गोपनीयता त्यांचा जबाब व्हिडिओ कॉन्फरन्सिंगद्वारे नोंदवून पडताळता येऊ शकेल. (यामुळे सीमेपलीकडील आणि आंतरराज्यीय गुन्ह्यापासून निपटण्यात मदत मिळेल).
     5. कालबद्ध न्यायालय सुनावणी आणि पीडितांना परत पाठवणे - सज्ञान झाल्यापासून एक वर्षाच्या आत
     6. वाचवण्यात आलेल्या लोकांना त्वरित संरक्षण आणि त्यांचे पुनर्वसन. पीडितेला शारीरिक , मानसिक आघातांपासून बरे होण्यासाठी 30 दिवसांच्या आत अंतरिम साहाय्य मिळण्याचा अधिकार आहे.
     7. पीडित व्यक्तीचे पुनर्वसन आरोपीविरुद्ध अपराधी कारवाई सुरु होण्यावर किंवा खटल्याच्या निकालावर अवलंबून नाही.
     8. प्रथमच पुनर्वसन निधी स्थापन करण्यात आला. याचा उपयोग पीडित व्यक्तीच्या शारीरिक , मानसिक आणि सामाजिक देखभालीसाठी होईल. यात त्याचे शिक्षण, कौशल्य विकास, आरोग्य देखभाल, मानसिक पाठिंबा, कायदेशीर मदत आणि सुरक्षित आसरा यांचा समावेश आहे.
     9. खटल्यांच्या जलद सुनावणीसाठी प्रत्येक जिल्ह्यात विशेष न्यायालय
    10. हे विधेयक जिल्हा , राज्य आणि केंद्र स्तरावर समर्पित संस्थागत चौकट तयार करते. हे विधेयक तस्करी प्रतिबंध, सुरक्षा तपासणी आणि पुनर्वसन कार्यासाठी जबाबदार असेल. राष्ट्रीय तपास संस्था गृह मंत्रालयांतर्गत राष्ट्रीय पातळीवर तस्करी विरोधी संस्था म्हणून काम करेल.
    11. शिक्षा 10 वर्षे सश्रम कारावास ते जन्मठेप आहे आणि किमान दंड 1 लाख रुपये आहे.
    12. राष्‍ट्रीय आणि आंतरराष्ट्रीय स्तरावर संघटित गुन्हेगारी रोखण्यासाठी संपत्तीची जप्ती किंवा गुन्हा करून मिळवलेले धन जप्त करण्याची तरतूद आहे.
    13. राष्ट्रीय तस्करी विरोधी संस्था परदेशी आणि अंतरराष्ट्रीय संघटनांच्या अधिकाऱ्यांसह आंतरराष्ट्रीय ताळमेळ राखेल , तपासात आंतरराष्ट्रीय सहकार्य देईल आणि साक्ष, साक्षीदारांचे सीमापार हस्तांतरण यात साहाय्य करेल आणि न्यायिक कारवाईत आंतरराज्य आणि आंतरराष्ट्रीय व्हिडिओ कॉन्फरन्सिंगमध्ये साहाय्य करेल.

    N.Sapre/S.Kane /D.Rane

    
    
    (Release ID: 1522254) Visitor Counter : 49
    
    
    
    
    

13.