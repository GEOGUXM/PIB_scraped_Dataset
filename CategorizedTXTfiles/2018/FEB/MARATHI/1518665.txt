      अर्थ मंत्रालय

      नवीन भारत -2022 साठी आयुषमान भारताची घोषणा
      
      आरोग्य क्षेत्रातील दोन प्रमुख उपक्रमांची घोषणा
      
      1.5 लाख आरोग्य आणि कल्याण केंद्रांसाठी 1200 कोटी रुपयांची तरतूद
      
      10 कोटींहून अधिक गरीब आणि वंचिंत कुटुंबांसाठी राष्ट्रीय आरोग्य संरक्षण योजना
      Posted On: 01 FEB 2018 5:04PM by PIB Mumbai


    नवी दिल्ली 1 फेब्रुवारी 201 8


    सरकारने आज आयुषमान कार्यक्रमाअंतर्गत आरोग्य क्षेत्रात दोन प्रमुख उपक्रमांची घोषणा केली. या योजनांचा उद्देश आरोग्याशी संबं धित समस्यांचे निवारण करणे हा असून, या अंतर्गत प्राथमिक, द्वितीय आणि तृतीय आरोग्य क्षेत्रात आरोग्य सुधारण्याकडे लक्ष दिले जाणार आहे.


    हे उपक्रम पुढील प्रमाणे :-

     1. आरोग्य आणि देखभाल केंद्र – याअंतर्गत, दीड लाख केंद्रे लोकांच्या दारापर्यंत आरोग्य सेवा नेणार आहे. ही केंद्रे आवश्यक औषधे आणि निदान मोफत उपलब्ध करुन देणार आहे. या महत्वाकांक्षी उपक्रमासाठी 1200 कोटी रुपयांची तरतूद करण्यात आली आहे.
     2. राष्ट्रीय आरोग्य संरक्षण योजना-या उपक्रमांतर्गत, 10 कोटींहून अधिक गरीब आणि वंचित कुटुंबांना (सुमारे 50 कोटी लाभार्थी) रुग्णालयात दाखल झाल्यानंतर होणाऱ्या उपचाराच्या खर्चासाठी प्रतिवर्ष प्रति कुटुंब 5 लाख रुपये दिले जाणार आहेत. हा जगातील सर्वात मोठा सरकार पुरस्कृत आरोग्य सेवा कार्यक्रम आहे. या कार्यक्रमाच्या अंमलबजावणीसाठी पुरेसा निधी उपलब्ध करुन दिला जाईल.

    आयुषमान भारत अंतर्गत हे दोन आरोग्य क्षेत्रातील उपक्रम नवीन भारत 2022 निर्माण करतील असे जेटली म्हणाले.


    दर्जेदार वैद्यकीय शिक्षण आणि आरोग्य सेवा सहज उपलब्ध करुन देण्यासाठी देशभरात 24 नवीन सरकारी वैद्यकीय महाविद्यालये आणि रुग्णालये स्थापन केली जातील, असे जेटली म्हणाले.


    B.Gokhale/S.Kane/D.Rane

    
    
    (Release ID: 1518665) Visitor Counter : 33
    
    
    
    
    

2.