      अर्थ मंत्रालय

      एमएसएमईसाठी कर्ज आणि नवनिर्मितीसाठी 3794 कोटी रुपये
      रोजगाराच्या संधी वृद्धींगत करण्यासाठी सरकारकडून नवीन उपक्रम
      यावर्षी 70 लाख औपचारिक रोजगाराच्या संधी उपलब्ध-वित्तमंत्री

      Posted On: 01 FEB 2018 5:18PM by PIB Mumbai

      नवी दिल्ली , 1 फेब्रुवारी 201 8


      सूक्ष्म, लघु आणि मध्यम उद्योगांसाठी कर्ज पुरवठा आणि नवनिर्मितीसाठी 3794 कोटी रुपयांची तरतूद करण्यात आली आहे, असे वित्तमंत्री अरुण जेटली यांनी आज सर्वसाधारण अर्थसंकल्प 2018-19 संसदेत सादर करताना सांगितले. जेटली यांनी वस्त्रोद्योग क्षेत्रासाठी 7148 कोटी रुपयांचा निधी जाहीर केला.


      गेल्या तीन वर्षांपासून रोजगाराच्या अधिकाधिक संधी निर्माण करणे आणि लोकांना रोजगार मिळवून देण्यासाठी सरकारने योजना तयार केल्या आहेत. एका स्वतंत्र्य अभ्यासाद्वारे हे निदर्शनाला आले आहे की, यावर्षी 70 लाख औपचारिक रोजगाराच्या संधी उपलब्ध झाल्या आहेत. सरकारपुढील तीन वर्षांपर्यंत सर्व क्षेत्रांसाठी कर्मचारी भविष्य निर्वाह निधीमध्ये नवीन कर्मचाऱ्यांच्या 12 टक्के वेतनाचे योगदान निरंतर ठेवणार आहे. एमएसएमई क्षेत्रातील बुडीत खाती आणि अनुत्पादित मालमत्ता सारख्या समस्यांचे निराकरण करण्यासाठी सरकार लवकरच प्रभावशाली उपाययोजना जारी करेल असे जेटली यांनी यावेळी अधोरेखित केले.


      एमएसएमईवरील कर बोजा कमी करण्यासाठी तसेच मोठ्या प्रमाणावर रोजगार निर्मिती करण्याच्या प्रयत्नांना प्रोत्साहन देण्यासाठी ज्या एमएसएमईने 2016-17 मध्ये एकूण 250 कोटी रुपयांपर्यंतची आर्थिक उलाढाल केली आहे अशा कंपन्यांना 25 टक्के कमी दर देण्याची घोषणा वित्त मंत्र्यांनी केली.


      सरकार प्रधानमंत्री कौशल्य केंद्र कार्यक्रमाअंतर्गत देशातल्या प्रत्येक जिल्ह्यात एक कौशल्य केंद्र स्थापन करणार आहे. बँकेला त्वरित निर्णय घेणे शक्य व्हावे यासाठी एमएसएमईला देण्यात येणाऱ्या ऑनलाईन कर्ज मंजुरी सुविधेत सुधारणा केली जाईल, असे जेटली म्हणाले.


      वर्ष 2018-19 मध्ये मुद्रा योजनेअंतर्गत 3 लाख कोटी रुपयांचे कर्ज वितरित करण्याचे लक्ष निर्धारित करण्यात आले आहे असे जेटली यांनी सांगितले.


      B.Gokhale/S.Mhatre/ P.Kor


    

    
    (Release ID: 1518682) Visitor Counter : 19