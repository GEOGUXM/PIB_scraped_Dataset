      अर्थ मंत्रालय

      अर्थसंकल्प 2018-19 ची ठळक वैशिष्ट्ये
      Posted On: 01 FEB 2018 3:06PM by PIB Mumbai


    नवी दिल्ली 1 फेब्रुवारी 201 8


    वित्तमंत्री अरुण जेटली यांनी आज संसदेत 2018-19 चा सर्वसाधारण अर्थसंकल्प संसदेत सादर केला.

      * कृषी, ग्रामीण विकास, आरोग्य, शिक्षण, रोजगार, एमएसएमई आणि पायाभूत सुविधा क्षेत्राला अधिक बळकट करण्यासाठी अर्थसंकल्पात मार्गदर्शन करण्यात आल्या.
      * सरकारच्या संरचनात्मक सुधारणांच्या श्रृंखलेमुळे जगातील वेगाने विकसित होणाऱ्या अर्थव्यवस्थांच्या पंक्तित भारत लवकरच स्थानापन्न होणार : उत्पादन, सेवा आणि निर्यात क्षेत्रात होणाऱ्या निरंतर वाढीमुळे देशाने 8 टक्के विकास दर साध्य केला आहे.
      * बहुतांश रब्बी पिकांप्रमाणेच सर्व अघोषित खरीप पिकांसाठी किमान आधारभूत किंमत ही त्यांच्या उत्पादन मूल्याच्या दिडपट असेल : 2018-19 मध्ये संस्थात्मक कृषी कर्जात वाढ करुन 11 लाख कोटी करण्यात आले आहे. 2014-15 मध्ये 8.5 लाख कोटी होते.
      * 86 टक्के छोट्या आणि सीमान्त शेतकऱ्यांच्या हिताचे संरक्षण करण्यासाठी ग्रामीण कृषी बाजारपेठेत 22 हजार ग्रामीण हाटचा विकास आणि सुधारणा करण्यात येणार आहेत.
      * बटाटे, टोमॅटो आणि कांद्याच्या अस्थिर किंमतींचा प्रश्न सोडवण्यासाठी तसेच शेतकरी आणि ग्राहकांच्या फायद्यासाठी ‘ऑपरेशन ग्रीन्स’ सुरु केले.
      * मत्स्योत्पादन आणि पशुपालन क्षेत्रासाठी 10,000 कोटी रुपयांच्या दोन नवीन निधींची घोषणा : पूर्नसंरचित राष्ट्रीय बांबू मिशनसाठी 1290 कोटी रुपये.
      * महिला स्वयं-सहाय्यता गटांच्या गेल्या वर्षीच्या 42,500 कोटी रुपयांच्या कर्ज मर्यादेत वाढ करुन ती 2019 मध्ये 75000/- कोटी रुपये करण्यात आली.
      * निम्न आणि मध्यम वर्गाला मोफत एलपीजी जोडणी, विज आणि शौचालय सुविधा पुरविण्याकरीता उज्वला, सौभाग्य आणि स्वच्छ मिशनवर अधिक लक्ष केंद्रित.
      * आरोग्य, शिक्षण आणि सामाजिक सुरक्षेवरील एकूण खर्च 1.38 लाख कोटी. वर्ष 2022 पर्यंत आदिवासी विद्यार्थ्यांसाठी प्रत्येक आदिवासी पाड्यात एकलव्य निवासी शाळा. अनुसूचित जातीसाठीच्या कल्याणकारी निधीत वाढ.
      * 10 कोटी गरीब आणि असुरक्षित कुटुंबांना दुय्यम आणि दर्जात्मक उपचार देण्यासाठी जगातील सर्वात मोठी आरोग्य सुविधा योजनेचे उद्‌घाटन, प्रत्येक कुटुंबाला 5 लाख रुपयांची मर्यादा.
      * आर्थिक तूट 3.5 टक्क्यांपर्यंत राहिल असा अंदाज वर्तवण्यात आला आहे. 2018-19 साठी 3.3 टक्क्यांचा अंदाज
      * पायाभूत सुविधा क्षेत्रासाठी 5.97 लाख कोटींचा निधी
      * आयकॉनिक पर्यटन स्थळे म्हणून 10 प्रमुख जागांचा विकास करणार
      * निती आयोग कृत्रिम बुद्धिमत्तेवरील राष्ट्रीय कार्यक्रम सुरु करेल.
      * रोबोटिक, एआय, इंटरनेट आदि संदर्भातील उत्कृष्ट केंद्रांची स्थापना
      * निर्गुंतवणूकीचे 100000 कोटी रुपयांच्या लक्ष्यापर्यंत पोहचताना 72500 कोटी रुपयांचा टप्पा पार.
      * सोन्याला संपत्ती म्हणून विकसित करण्यासाठी सर्वसमावेशक सोनं धोरण
      * शेतकरी उत्पादक कंपनी म्हणून नोंदणीकृत असलेल्या आणि 100 कोटी रुपये वार्षिक उलाढाल असलेल्या कंपन्यांना 2018-19 पासून पुढील पाच वर्षांसाठी कमवलेल्या नफ्यावर 100 टक्के वजावट
      * रोजगार निर्मितीला चालना देण्यासाठी पादत्राणे आणि चामडे उद्योगासाठी जेजेएएच्या कलम 80 अंतर्गत नवी कर्मचाऱ्यांना देण्यात येणाऱ्या वेतनावर 30 टक्के वजावटीसाठी 150 दिवसांची अट
      * स्थावर मालमत्तेतील व्यवहारांमध्ये ज्यात सर्कल रेट व्हॅल्यू 5 टक्क्यांपेक्षा कमी असेल, तर समायोजन नाही.
      * सूक्ष्म, लघू आणि मध्यम उद्योगांच्या फायद्यासाठी 2015-16 या आर्थिक वर्षात 50 कोटी रुपयांपेक्षा कमी वार्षिक उलाढाल असलेल्या कंपन्यांना सध्या देण्यात येणारी 25 टक्के सवलत 250 कोटी रुपयांपर्यंत वार्षिक उलाढाल असलेल्या कंपन्यांनाही देण्याचा प्रस्ताव.
      * सध्याच्या प्रवास भत्ता आणि वैद्यकीय खर्चाच्या सवलतीऐवजी सरसकट 40 हजार रुपये वजावट, अडीच कोटी पगारदार आणि निवृत्तीवेतनधारकांना लाभ मिळणार.
      * ज्येष्ठ नागरिकांसाठी सुचवण्यात आलेल्या सवलती :-
          + बँका आणि टपाल कार्यालयातील ठेवींवरील व्याज सवलतीची मर्यादा 10 हजार रुपयांवरुन 50 हजार रुपयांपर्यंत वाढवली.
          + 194 ए अंतर्गत टीडीएस कापण्याची आवश्यकता नाही. सर्व मुदत ठेवी योजना आणि रिकरिंग ठेव योजनांमधील व्याजांसाठी देखील लागू.
          + 80 डी अंतर्गत आरोग्य विमा हप्ता किंवा वैद्यकीय खर्चासाठीची वजावटीची मर्यादा 30 हजारांवरुन 50 हजार रुपयांपर्यंत वाढवली.
          + वरिष्ठ नागरिकांसाठी काही विशिष्ट आजारांमधील वैद्यकीय खर्चासाठी वजावटीची मर्यादा 60 हजारांवरुन 1 लाख रुपयांपर्यंत, तर अतिवरिष्ठ नागरिकांसाठी देखील 80 हजारांवरुन 1 लाख रुपयांपर्यंत वाढवली.
          + प्रधानमंत्री वय वंदना योजना मार्च 2020 पर्यंत वाढवण्याचा प्रस्ताव सध्याची गुंतवणूक मर्यादा साडेसात लाख रुपयांवरुन 15 लाख रुपयांपर्यंत प्रत्येक ज्येष्ठ नागरिकांसाठी वाढवण्याचा प्रस्ताव
      * शेअर बाजारांमधील व्यवहारांना प्रोत्साहन देण्यासाठी आयएफएससीला अधिक सवलती
      * रोख अर्थव्यवस्थेवर नियंत्रण आणण्यासाठी ट्रस्ट किंवा संस्थांकडून करण्यात आलेल्या 10 हजार रुपयांपेक्षा अधिक रकमेच्या व्यवहारांना परवानगी नाही आणि त्यावर कर आकारला जाणार.
      * दीर्घकालीन भांडवली नफा 1 लाख रुपयांपेक्षा अधिक असेल, तर 10 टक्के कर, इंडेक्सेशन लाभ नाही. 31 जानेवारी 2018 पर्यंतचे लाभ करमुक्त.
      * समभाग संलग्न म्युच्युअल फंडांच्या लाभांशावर 10 टक्के कर आकारण्याचा प्रस्ताव
      * वैयक्तिक प्राप्तीकर आणि कंपनी करावरील उपकर 3 टक्क्यांवरुन 4 टक्के करण्याचा प्रस्ताव
      * प्रत्यक्ष कर संकलनात अधिक कार्यक्षमता आणि पारदर्शकता आणण्यासाठी देशभरात ई-मूल्यमापन सुरु करण्याचा प्रस्ताव
      * देशात रोजगार निर्मितीला चालना देण्यासाठी तसेच अन्न प्रक्रिया, इलेक्ट्रॉनिक्स, पादत्राणे, फर्निचर यांसारख्या देशांतर्गत उत्पादनांच्या मूल्यवर्धनासाठी सीमाशुल्कात बदल

    ********


    B.Gokhale/S.Kane/S.Mhatre/D.Rane


    

    
    (Release ID: 1518594) Visitor Counter : 57
    
    
    
    
    

*