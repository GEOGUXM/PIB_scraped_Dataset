      अर्थ मंत्रालय

      वर्ष 2018-19 साठी रेल्वेचा भांडवली खर्च 1,48,528 कोटी रुपये
      2018-19 मध्ये पहिला आधुनिक ट्रेन-सेट सुरू होणार
      
      मुंबई आणि बंगळुरू रेल्वे नेटवर्कचा विस्तार
      
      हाय स्पीड रेल्वे प्रकल्पांसाठी वडोदरा येथे मनुष्यबळ प्रशिक्षण संस्था

      Posted On: 01 FEB 2018 6:12PM by PIB Mumbai

    नवी दिल्ली , 1 फेब्रुवारी 201 8


    देशातील रेल्वे नेटवर्कच्या मजबुतीकरण्यासाठी सरकारचे प्रयत्न लक्षात घेत सर्वसाधारण अर्थसंकल्प 2018-19 मध्ये रेल्वे मंत्रालयासाठी तरतूद केलेल्या निधीत वाढ करण्यात आली आहे. केंद्रीय वित्तमंत्री अरुण जेटली यांनी आज संसदेत सर्वसाधारण अर्थसंकल्प 2018-19 सादर करताना वर्ष 2018-19 साठी रेल्वेच्या भांडवली खर्चात वाढ करून तो 1,48,528 कोटी रुपये केला. यातील एक मोठा हिस्सा क्षमता निर्मितीसाठी वापरला जाईल. 18000 किलोमीटरच्या दुसऱ्या, तिसऱ्या आणि चौथ्या मार्गाचे निर्माण कार्य आणि 5000 किलोमीटरच्या गेज परिवर्तनामुळे क्षमता वृद्धींगत होईल आणि अंदाजे रेल्वेचे संपूर्ण नेटवर्क ब्रॉड गेजमध्ये परावर्तीत होईल.


    2017-18 या कालावधीत विद्युतीकरणासाठी 4000 किलोमीटरचा रेल्वे नेटवर्क सुरू करण्यात येईल.


    2018-19 मध्ये 1200 वाघिणी, 5160 कोच आणि अंदाजे 700 लोकोमोटिव विकत घेण्यात येतील अशी घोषणा जेटली यांनी केली. राष्ट्रीय रेल संरक्षा अंतर्गत पुरेसा निधी उपलब्ध असल्याचे जेटली यांनी सांगितले. 2018-19मध्ये 3600 किलोमीटरपेक्षा अधिक लांबीच्या रेल्वे रुळांची दुरुस्ती करण्यात येणार आहे. पुढील दोन वर्षात 4267 मानव विरहित रेल्वे क्रॉसिंग विकसित करण्यात येणार आहे.


    25 हजार पेक्षा जास्त प्रवासी क्षमता असणाऱ्या रेल्वे स्थानकांवर सरकते जिने लावण्यात येणार आहेत. सर्व रेल्वे स्थानके आणि रेल्वे गाड्यात वाय-फाय सुविधा प्रदान केली जाईल. प्रवाशांच्या सुविधेसाठी रेल्वे स्थानके आणि रेल्वे गाड्यात सीसीटीव्ही लावण्यात येणार आहेत.


    मुंबईत वाहतूक व्यवस्थेचा विस्तार करण्यात येणार आहे आणि 11,000 कोटी रुपये रुपये खर्च करून 90 किलोमीटर लांबीच्या दुहेरी लाईन जोडण्यात येणार आहे असे जेटली म्हणाले. हाय स्पीड रेल्वे प्रकल्पांसाठी वडोदरा येथे मनुष्यबळ प्रशिक्षण संस्था स्थापन करण्यात येणार आहे.


    B.Gokhale/S.Mhatre/ P.Kor

    
    
    (Release ID: 1518769) Visitor Counter : 20