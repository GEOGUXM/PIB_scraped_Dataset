      आर्थिक व्यवहार विषयक मंत्रिमंडळ समिती

      कोळसा खाण( विशेष तरतूद )कायदा 2015 आणि खाण आणि खनिजे ( विकास आणि नियमन ) कायदा 1957 अंतर्गत,कोळसा विक्रीसाठी, कोळसा खाणी आणि खाण पट्टे लिलावासाठी प्रक्रियेला मंत्रिमंडळाची मंजुरी
      Posted On: 20 FEB 2018 12:28PM by PIB Mumbai


    नवी दिल्ली 20 फेब्रुवारी 201 8


    कोळसा खाण( विशेष तरतूद )कायदा 2015 आणि खाण आणि खनिजे ( विकास आणि नियमन ) कायदा 1957 अंतर्गत ,कोळसा विक्रीसाठी, कोळसा खाणी आणि खाण पट्टे लिलावासाठीच्या प्रक्रियेला, पंतप्रधान नरेंद्र मोदी यांच्या अध्यक्षतेखाली झालेल्या मंत्रिमंडळाच्या अर्थविषयक समितीच्या आज झालेल्या बैठकीत मंजुरी देण्यात आली. खाजगी क्षेत्रासाठी व्यावसायिक कोळसा खनन खुले करणे ही, 1973 मध्ये या क्षेत्राचे राष्ट्रीयीकरण झाल्यानंतरची सर्वात मोठी सुधारणा आहे. सर्वोच्च न्यायालयाने 24. 09.2014 च्या निर्देशानुसार विविध सरकारी आणि खाजगी कंपन्यांना 1993 पासून बहाल करण्यात आलेले 204 कोळसा खाण पट्टे आणि खाणी रद्दबातल ठरवले होते.


    आज मंजुरी देण्यात आलेल्या प्रक्रियेमध्ये पारदर्शकतेला आणि व्यवसाय सुलभीकरणाला सर्वोच्च प्राधान्य देण्यात आले आहे.त्याच बरोबर नैसर्गिक साधन संपत्तीचा राष्ट्राच्या विकासासाठी वापर होईल याची खातरजमा करण्यात आली आहे.


    या सुधारणेमुळे कोळसा क्षेत्रात मक्तेदारीकडून स्पर्धात्मकतेकडे वाटचाल होणार असल्यामुळे कार्यक्षमता वाढण्याची अपेक्षा आहे.या क्षेत्रात उत्तम तंत्रज्ञानाचा वापर वाढणार आहे. मोठ्या गुंतवणूकीमुळे प्रत्यक्ष आणि अप्रत्यक्ष रोजगाराची निर्मिती होणार असून त्यामुळे या क्षेत्रातल्या आर्थिक विकासावर त्याचा चांगला परिणाम होईल.


    भारतात 70% वीज औष्णिक ऊर्जेपासून निर्माण केली जात असल्याने यामुळे उर्जा सुरक्षितता मिळणार आहे.कोळश्याचा खात्रीशीर आणि परवडणाऱ्या दरातला पुरवठा यामुळे ग्राहकांना माफक दरात वीज उपलब्ध व्हायला मदत होईल.


    कोळसा खाण लिलावातून मिळणारा संपूर्ण महसूल सबंधित राज्याला मिळणार असल्याने त्या राज्याच्या आदिवासी भागासह इतर मागास भागाच्या विकासासाठी या महसुलाचा उपयोग करता येणार आहे. देशाच्या पूर्वेकडच्या भागातल्या राज्यांना याचा प्रामुख्याने लाभ होणार आहे.


    N.Sapre / N.Chitale /P.Malandkar


    

    
    (Release ID: 1521226) Visitor Counter : 10