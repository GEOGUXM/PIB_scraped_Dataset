      माहिती आणि प्रसारण मंत्रालय

      मिफ्फमध्ये ज्येष्ठ दिग्दर्शक श्याम बेनेगल यांना यंदाचा व्ही.शांताराम जीवनगौरव पुरस्कार जाहीर
      Posted On: 02 FEB 2018 3:11PM by PIB Mumbai


    मुंबई 2 फेब्रुवारी 201 8


    मुंबई आंतरराष्ट्रीय चित्रपट महोत्सवात दिला जाणारा व्ही शांताराम पुरस्कार , यंदा ज्येष्ठ चित्रपट निर्माते आणि दिग्दर्शक श्याम बेनेगल यांना जाहीर झाला आहे. 10 लाख रुपये रोख , स्मृतिचिन्ह , सन्मानपत्र आणि शाल असे या पुरस्कारा चे स्वरुप असून , महाराष्ट्राचे राज्यपाल चे . विद्यासागर राव यांच्या हस्ते मिफ 2018 च्या सांगता सोहळ्यात त्यांना या पुरस्कारा ने गौरवण्यात येईल. मुंबईतल्या एनसीपी इथे उद्या संध्याकाळी हा सोहळा होणार आहे.


    राहुल रवैल , किरण शांताराम , प्रसून जोशी , भारती प्रधान आणि विनोद अनुपम यांच्या समितीने एकमुखाने श्याम बेनेगल यांची या पुरस्कारासाठी शिफारस केली. भारतात , माहितीपट चळवळीला प्रोत्साहन देण्यात श्याम बेनेगल यांनी दिलेल्या भरीव योगदानाबद्दल त्यांची या पुरस्कारासाठी निवड करण्यात आली आहे.


    सुप्रसिद्ध दिग्दर्शक श्याम बेनेगल , त्यांच्या प्रबोधनपर , वैचारिक आणि सामाजिक आशयाच्या संवेदनशील चित्रपटांसाठी ओळखले जातात. नव्या धाटणीच्या प्रायोगिक समांतर चित्रपटांची भारतात सुरुवात करण्याचे श्रेय त्यांना जाते.


    श्याम बेनेगल यांनी अंकुर , निशांत , मंडी आणि जुनून यासारखे 28 उत्कृष्ट चित्रपट बनवले असून , त्याशिवाय विविधी विषयांवर 41 माहितीपटही बनवले आहेत. त्यांच्या विषयांत , सामाजिक विषय , शाश्वत विकास , चरित्रकथा , कला आणि संस्कृती अशा अनेक विषयांचा समावेश आहे. त्यांच्या 1982 सालच्या ‘ सत्यजित रे ’ या माहितीपटाला चरित्रविषयक गटातला राष्ट्रीय पुरस्कार , तर 1985 साली त्यांनी बनवलेल्या नेहरू या माहितीपटाला सर्वोत्कृष्ट ऐतिहासिक निर्मितीचा पुरस्कार मिळाला आहे.


    श्याम बेनेगल यांनी छोट्या पडद्यासाठीही अनेक दर्जेदार मालिका निर्मित केल्या असून , 1988 साली त्यांनी बनवलेली ' भारत एक खोज ', ही मालिका आजवरच्या सर्वोत्तम आणि लोकप्रिय मालिकांपैकी एक आहे. त्याशिवाय त्यांनी ' संविधान- द मेकिंग ऑफ द कॉन्स्टिट्यूशन ऑफ इंडिया ' या उत्तम मालिकेचीही निर्मिती केली आहे.


    1934 साली हैदराबाद इथे जन्मलेल्या श्याम बेनेगल यांनी उस्मानिया विद्यापीठातून अर्थशास्त्रात पदव्युत्तर शिक्षण घेतले आहे. त्यानंतर त्यांनी जाहिरात कंपनीत आपल्या करियरची सुरुवात केली आणि तिथूनच ते चित्रपट निर्मितीकडे वळले. 1963 साली त्यांनी गुजराती भाषेत , ' घर बहती गंगा ' हा आपला पहिला माहितीपट बनवला. चित्रपट निर्मितीच्या क्षेत्रात वळण्यामागे तसेच त्यांच्या कामावर त्यांचे फोटोग्राफर पिता आणि बंधू गुरु दत्त यांचा प्रभाव असल्या चे बेनेगल सांगतात.


    बेनेगल यांनी 1966 ते 1973 दरम्यान जनसंवाद विभागात अध्यापकाचेही काम केले. त्यानंतर भारतीय चित्रपट आणि दूरचित्रवाणी संस्था , एफटीआयआयचे अध्यक्ष या नात्याने , त्यांनी चित्रपट शिक्षणाला आकार देण्यात महत्वाची भूमिका बजावली. त्यांच्या चित्रपटांना नऊ राष्ट्रीय पुरस्कार मिळाले असून , त्याशिवाय पद्मश्री , प द्म भूषण आणि दादासाहेब फाळके पुरस्कारानेही त्यांना गौरवण्यात आले आहे.


    व्ही . शांताराम जीवनगौरव पुरस्काराविषयी :


    फिल्म्स डिव्हिजन आयोजित करत असलेल्या मुंबई आंतरराष्ट्रीय चित्रपट महोत्सवा दरम्यान व्ही . शांताराम जीवनगौरव पुरस्कार दिला जातो. माहितीपट क्षेत्रात अतुल्य योगदान देणाऱ्या ज्येष्ठ चित्रपट निर्मात्यांना मि फ्फ मध्ये या पुरस्कारानं गौरवलं जातं. फिल्म्स डिव्हीजनचे मानद चित्रपट निर्माते आणि नामवंत दिग्दर्शक चित्रपती व्ही . शांताराम यांच्या सन्मानार्थ हा पुरस्कार दिला जातो.


    N.Sapre /R.Aghor/D.Rane

    
    
    (Release ID: 1518906) Visitor Counter : 14