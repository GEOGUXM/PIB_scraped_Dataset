      पंतप्रधान कार्यालय

      गरीब, उपेक्षित आणि गरजूंचे आयुष्य सुधारण्यासाठी कृत्रिम बुद्धीमत्तेसारख्या तंत्रज्ञानाचा वापर करणे शक्य –पंतप्रधान
      Posted On: 25 FEB 2018 1:59PM by PIB Mumbai


    मुंबई , 25 फेब्रुवारी 201 8


    गरीब, उपेक्षित आणि गरजूंचे आयुष्य सुधारण्यासाठी कृत्रिम बुद्धीमत्तेसारख्या तंत्रज्ञानाचा वापर करता येईल, असे पंतप्रधानांनी सांगितले.


    आकाशवाणीवरुन प्रसारीत झालेल्या ‘मन की बात’ कार्यक्रमात पंतप्रधानांनी सांगितले की, मुंबईत झालेल्या एका कार्यक्रमात दिव्यांगांच जीवन अधिक सुसह्य करण्यासाठी तसेच नैसर्गिक आपत्तींबाबत अंदाज वर्तवण्यासाठी आणि आरोग्य सुविधा सुधारण्यासाठी कृत्रिम बुद्धीमत्तेचा कसा वापर करता येईल, असा प्रश्न मी वैज्ञानिकांना विचारला होता.


    बोलण्याची क्षमता कमी असणाऱ्यांसाठी एका युवकाने तयार केलेल्या डिजिटल साधनाबाबत बोलतांना पंतप्रधान म्हणाले की, अशा क्षेत्रांमध्ये कृत्रिम बुद्धीमत्तेचा वापर करता येईल. विज्ञान आणि तंत्रज्ञान मूल्यांचा वापर मानवीहिताच्या गरजांसाठी करता येईल, असेही त्यांनी सांगितले.


    या महिन्याच्या 28 तारखेला साजरा होणाऱ्या राष्ट्रीय विज्ञान दिनाबद्दल बोलतांना पंतप्रधानांनी बोधायन, भास्कर, ब्रह्मगुप्त, आर्यभट ते सर सी.व्ही.रमण, सर जगदीश चंद्र बोस, सत्येंद्रनाथ बोस आणि हरगोविंद खुराणा यासारखे महान वैज्ञानिक भारताने दिल्याचे सांगितले.


    सार्वजनिक सुरक्षेसाठी क्रियाशीलता आणि सज्जता यावर पंतप्रधानांनी भर दिला. लोकांनी सुरक्षेविषयी जागरुक राहण्याची गरज असल्याचेही त्यांनी सांगितले. नैसर्गिक आपत्ती वगळता अनेक दुर्घटना मानवी चुकींमुळे होतात, असे सांगून शालेय विद्यार्थ्यांमध्ये जागरुकता निर्माण करण्यासाठी अग्निशमन दलातर्फे मॉक ड्रील घ्यायला हवीत, असे ते म्हणाले.


    आपत्ती व्यवस्थापनात प्रशिक्षण अणि जनजागृतीची भूमिका महत्वपूर्ण असल्याचे त्यांनी सांगितले. जनजागृतीमुळे उष्णतेच्या लाटांमुळे होणाऱ्या मृत्युमध्ये घट झाल्याचे ते म्हणाले. धोक्यांबाबत जागरुक समाज निर्मितीवर भर देतांना पंतप्रधान म्हणाले की, संयुक्त आपत्ती नियोजन उपक्रमात भारत आघाडी घेत आहे.


    स्वच्छ भारत अभियानाचा एक भाग म्हणून अर्थसंकल्पात जाहीर करण्यात आलेल्या गोबर धन उपक्रमाबद्दल बोलतांना पंतप्रधान म्हणाले की दर दिवशी निर्मित होणाऱ्या गायीच्या 30 लाख टन शेणाचा उपयोग ऊर्जा निर्मितीसाठी आणि कंपोस्ट खत तयार करण्यासाठी करता येईल.


    ग्रामीण भागातील उद्योजक आणि महिला यांनी गोबर धन उपक्रमासाठी स्वयंसहाय्यता गट आणि सहकारी सोसायट्या तयार कराव्या, ज्यामुळे ग्रामीण लोकसंख्येला उत्पन्नाचा स्त्रोत उपलब्ध होईल, असे आवाहन पंतप्रधानांनी केले.


    छत्तीसगडमध्ये नुकत्याच झालेल्या कचरा महोत्सवाचा उल्लेख करुन अशा महोत्सवांमुळे शहरी टाकावू पदार्थांच्या आणि कचऱ्याच्या पुनर्वापर करण्यासंदर्भात जागरुकता निर्माण झाल्याच पंतप्रधानांनी सांगितले.


    आंतरराष्ट्रीय महिला दिनासंदर्भात बोलतांना पंतप्रधान म्हणाले की, भारत महिला नेतृत्व विकासाबाबत वाटचाल करत आहे. परिपूर्ण स्त्रीत्वाची संकल्पना म्हणजे परिपूर्ण स्वतंत्रता असल्याचे त्यांनी विवेकानंदांच्या वचनांचा उल्लेख करुन सांगितले. नव भारताचे स्वप्न म्हणजे जिथे महिला सक्षम, सामर्थ्यवान असतील आणि देशाच्या सर्वंकष विकासात बरोबरीच्या भागीदार असतील, असेही त्यांनी स्पष्ट केले.


    सलग महिनाभर चाललेल्या स्वच्छ भारत अभियानात सक्रीय सहभागी झालेल्या झारखंडमधल्या 15 लाख महिलांचा उल्लेख करुन केवळ 20 दिवसात त्यांनी बांधलेल्या 1 लाख 70 हजार शौचालयांबाबत या महिलांचे अभिनंदन केले.


    स्वातंत्र्याच्या 70 वर्षांनंतर मुंबई जवळच्या घारापुरी बेटांवर वीज पोहोचल्याबद्दल पंतप्रधानांनी आनंद व्यक्त केला. तसेच होळी या रंगोत्सवाबाबत पंतप्रधानांनी शुभेच्छा दिल्या.


    S.Tup e/J.Patankar/D.Rane


    

    
    (Release ID: 1521641) Visitor Counter : 86