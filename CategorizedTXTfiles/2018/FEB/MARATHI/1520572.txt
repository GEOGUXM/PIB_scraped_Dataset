      पर्यावरण, वन एवं जलवायु परिवर्तन मंत्रालय

      वनीकरण आणि हरित क्षेत्र वाढवण्यासाठी सरकार कटिबद्ध-डॉ. हर्ष वर्धन
      2018-19 च्या अर्थसंकल्पात पर्यावरण क्षेत्रासाठीच्या तरतुदीत वाढ

      Posted On: 14 FEB 2018 5:53PM by PIB Mumbai

      नवी दिल्ली 14 फेब्रुवारी 201 8


      वनीकरण आणि हरित क्षेत्र वाढवण्यासाठी सरकार कटिबद्ध आहे, असे केंद्रीय पर्यावरण, वने आणि हवामान बदल मंत्री डॉ. हर्ष वर्धन यांनी सांगितले. 2018-19 च्या अर्थसंकल्पात पर्यावरण क्षेत्रासाठीच्या तरतुदीत वाढ करण्यात आल्याचे त्यांनी सांगितले. ते आज नवी दिल्लीत पत्रकारांशी बोलत होते. बांबू क्षेत्राला चालना देण्यासाठी 1,290 कोटी रुपयांची तरतूद असलेल्या राष्ट्रीय बांबू अभियानाची पुनर्रचना करण्यात आली.


      हरित भारत अभियानासाठी (राष्ट्रीय वनीकरण कार्यक्रम) 160 कोटी रुपयांची तरतूद करण्यात आली आहे. आधीपेक्षा ती 48.8 टक्के अधिक आहे. कार्बन डायऑक्साईडचे प्रमाण कमी करून वर्ष 2021-2030 या कालावधीसाठीचे राष्ट्रीय निर्धारित योगदान गाठण्यात हरित भारत अभियान उपयुक्त ठरेल, असे हर्ष वर्धन यांनी सांगितले. यंदाच्या अर्थसंकल्पात पर्यावरण कृती दलासाठी 125 टक्के अधिक म्हणजे 67.50 कोटी रुपयांची तरतूद करण्यात आली आहे.


      पर्यावरणीय मुद्यांबाबत जागरुकता निर्माण करण्याची गरज लक्षात घेऊन पर्यावरणीय माहिती यंत्रणेसाठी एकूण 24 कोटी रुपयांची अर्थसंकल्पीय तरतूद करण्यात आली आहे, जी गेल्या वर्षीच्या तुलनेत 33 टक्के अधिक आहे. याअंतर्गत हरित कौशल्य विकास कार्यक्रमाला निधी दिला जाणार आहे. देशातल्या युवकांच्या कौशल्यवृद्धीसाठी पर्यावरणीय माहिती यंत्रणेंतर्गत अलिकडेच हरित कौशल्य विकास कार्यक्रम हाती घेण्यात आला आहे. 2018-19 मध्ये विविध कौशल्य विकास अभ्यासक्रमांतर्गत सुमारे 80 हजार लोकांना प्रशिक्षण दिले जाणार आहे.


      हरित कौशल्य विकास उपक्रमांतर्गत पुढील तीन वर्षातले लक्ष्य


      वर्ष उद्दिष्ट


      2018-19 80,000


      2019-20 1,60,000


      2020-21 3,20,000


      एकूण (2018-19 ते 2020-21) 5,60,000


      उत्कृष्ट केंद्रासाठी 20 कोटी रुपयांची तरतूद करण्यात आली आहे, जी आधीच्या वर्षापेक्षा 11 टक्के अधिक आहे. वन्यजीव अधिवासासाठी 10 टक्के अधिक म्हणजे 175 कोटी रुपयांची तरतूद करण्यात आली आहे. जल परिक्षेत्र संवर्धनसाठी 10 टक्के अधिक म्हणजे 66 कोटी रुपयांची तरतूद करण्यात आली आहे. याचबरोबर 2018-19 च्या अर्थसंकल्पात व्याघ्र प्रकल्पासाठी 350 कोटी रुपयांची तर हत्ती प्रकल्पासाठी 9 टक्के अधिक म्हणजे 30 कोटी रुपयांची तरतूद करण्यात आली आहे, अशी माहिती हर्ष वर्धन यांनी दिली.


      ‘राष्ट्रीय स्वच्छ हवा’ उपक्रमांतर्गत मोठ्या प्रमाणावर वायू प्रदूषण असलेल्या 94 शहरात प्रदूषणाचे प्रमाण पुढल्या 3 वर्षात 35 टक्क्यांनी कमी करण्याचा प्रस्ताव असल्याचे हर्ष वर्धन यांनी सांगितले.


      B.Gokhale /S.Kakade/P.Kor

    
    
    (Release ID: 1520572) Visitor Counter : 16