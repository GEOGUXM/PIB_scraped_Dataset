      आरोग्य आणि कुटुंब कल्याण मंत्रालय

      डिजिटल भारत कार्यक्रमाअंतर्गत आयसीटीद्वारे आरोग्य सेवा उपलब्ध करण्यातल्या सुधारणांप्रती भारत कटिबद्ध
      Posted On: 19 FEB 2018 6:45PM by PIB Mumbai


    नवी दिल्ली 19 फेब्रुवारी 201 8


    माहिती आणि दळणवळण तंत्रज्ञानाकडे आरोग्य सेवा उपलब्ध करण्यात सुधारणा करण्याची मोठी क्षमता आहे. केंद्र सरकारच्या डिजिटल इंडिया कार्यक्रमाअंतर्गत आयसीटीचा ( Information and Communication Technology ) वापर करुन आरोग्य सेवा उपलब्ध करुन देण्यातल्या सुधारणांप्रती भारत कटिबद्ध असल्याचे केंद्रीय आरोग्य आणि कुटुंब कल्याण मंत्री जे. पी. नड्डा यांनी म्हटले आहे. ऑस्ट्रेलियातल्या कॅनबेरा येथे जागतिक डिजिटल आरोग्य भागीदारी परिषदेत ते आज बोलत होते.


    सार्वजनिक आरोग्य व्यवस्थापन, ऑनलाईन सेवा, टेलीमेडिसीन यासारख्या क्षेत्रात आरोग्य मंत्रालयाने वेगवेगळ्या क्षेत्रात मोठ्या प्रमाणात माहिती तंत्रज्ञान प्रणालीचा अंगीकार केल्याचे त्यांनी सांगितले. भारताचे राष्ट्रीय आरोग्य पोर्टल, नागरिकांना आरोग्यसेवेशी निगडीत विश्वसनीय माहिती उपलब्ध करुन देत आहे.


    देशातल्या 1.3 अब्ज जनतेसाठी एकात्मिक डिजिटल आरोग्य मंच निर्मिती आणि इलेक्ट्रॉनिक आरोग्य तपशील निर्माण करण्यासाठी सरकारच्या कटिबद्धतेचा त्यांनी पुनरुच्चार केला.


    कॅनडा, हाँगकाँग, इंडोनेशिया, इटली, न्यूझीलंड, सौदी अरेबिया, सिंगापूर, दक्षिण कोरिया, स्वीडन, इंग्लंड आणि अमेरिका तसेच जागतिक आरोग्य संघटनेचे प्रतिनिधीही या परिषदेला उपस्थित आहेत.


    N.Sapre / N.Chitale /P.Malandkar


    

    
    (Release ID: 1520975) Visitor Counter : 10