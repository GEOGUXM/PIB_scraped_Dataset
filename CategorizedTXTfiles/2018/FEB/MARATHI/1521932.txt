      माहिती आणि प्रसारण मंत्रालय

      संशोधक आणि विद्यार्थी वर्गासाठीही India / भारत 2018 हे उपयुक्त संदर्भ पुस्तक – स्मृति इराणी
      Posted On: 27 FEB 2018 5:49PM by PIB Mumbai


    नवी दिल्ली , 27 फेब्रुवारी 201 8


    India / भारत 2018 या पुस्तकात केंद्र सरकारच्या सर्व उत्तम योजनांचा समावेश असल्याचे माहिती आणि प्रसारण मंत्री स्मृति इराणी यांनी म्हटले आहे . नवी दिल्लीत आज या पुस्तकाच्या प्रकाशन समारंभात त्या बोलत होत्या. हे पुस्तक अभ्यासकांबरोबरच संशोधक आणि विद्यार्थ्यांसाठीही उपयुक्त ठरेल, असा विश्वास त्यांनी व्यक्त केला. पुढच्या वर्षापासून हे पुस्तक सर्व भारतीय भाषांमध्ये उपलब्ध होऊ शकेल, असे त्या म्हणाले.


    India / भारत 2018 हे पुस्तक ऑनलाईन आणि ऑफलाईन उपलब्ध आहे. प्रकाशन विभाग संचालनालयाच्या तीन प्रादेशिक कार्यालयांमध्ये आणि आठ विक्री केंद्रांवर हे पुस्तक उपलब्ध असून, त्याचे मूल्य 350 रुपये इतके आहे. www.publicationsdivision.nic.in या संकेतस्थळावरही हे पुस्तक ऑनलाईन विक्रीसाठी उपलब्ध आहे, तसेच अमेझॉन आणि गुगल प्ले बुक्सवर 263 रुपये दरात हे पुस्तक ई-स्वरुपात उपलब्ध आहे.


    B.Gokhale/M.Pange/D.Rane


    

    
    (Release ID: 1521932) Visitor Counter : 49