      उपराष्ट्रपती कार्यालय

      विश्व परिवर्तनासाठी शिक्षण हे सर्वात प्रभावी साधन – उपराष्ट्रपती
      Posted On: 27 FEB 2018 5:31PM by PIB Mumbai


    नवी दिल्ली , 27 फेब्रुवारी 201 8


    जगात परिवर्तन घडवून आणायचे असेल तर शिक्षण हेच सर्वात प्रभावी साधन असल्याचे मत उपराष्ट्रपती एम.व्यंकय्या नायडू यांनी व्यक्त केले. नवी दिल्लीतील मैत्रेयी महाविद्यालयाच्या सुवर्ण महोत्सवी समारंभात ते बोलत होते. युवा मनांना आकार देण्यासाठी शाळा आणि महाविद्यालये महत्वपूर्ण भूमिका बजावतात. त्यांना मूल्याधारीत शिक्षणाच्या माध्यमातून चांगल्या चारित्र्याचे धडे देतात, असे उपराष्ट्रपती म्हणाले.


    साक्षरता आणि शिक्षणाबरोबरच उच्च नीतिमत्तेच्या पायावर हे विद्यार्थी जगात परिवर्तन घडवू शकतात, असा विश्वास त्यांनी व्यक्त केला. विद्यार्थ्यांनी आपले पालक, मातृभाषा, मातृभूमी, जन्मभूमी आणि गुरुला कधीही विसरु नये, असे आवाहन उपराष्ट्रपतींनी केले.


    B.Gokhale/M.Pange/D.Rane

    
    
    (Release ID: 1521929) Visitor Counter : 52