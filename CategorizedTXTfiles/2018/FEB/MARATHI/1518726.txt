      अर्थ मंत्रालय

      शेतीच्या सुगीच्या हंगामानंतरच्या कामांना प्रोत्साहन देण्यासाठी करविषयक सवलती
      Posted On: 01 FEB 2018 5:46PM by PIB Mumbai


    नवी दिल्ली 1 फेब्रुवारी 201 8


    कृषी क्षेत्रात सुगीच्या हंगामानंतर शेतकऱ्‍यांमध्ये व्यावसायिक वृत्ती निर्माण करण्यासाठी केंद्रीय अर्थ आणि कॉर्पोरेट व्यवहारमंत्री अरुण जेटली यांनी कृषी उत्पादन कंपन्या म्हणून नोंदणी केलेल्या आणि 100 कोटी रुपयांपर्यंत वार्षिक उलाढाल असलेल्या कंपन्यांना 2018-19 या आर्थिक वर्षापासून पाच वर्षांसाठी त्यांच्या नफ्यामध्ये शंभर टक्के सवलत दिली आहे. आज संसदेत 2018-19 या वर्षाचा सर्वसाधारण अर्थसंकल्प सादर करताना त्यांनी ही घोषणा केली.


    प्राथमिक कृषी व्यवसायांमध्ये असलेल्या आपल्या सदस्यांना मदत देणाऱ्‍या सहकारी संस्थांना ही सवलत देण्यात आल्याचे त्यांनी सांगितले. गेल्या काही वर्षात सहकारी संस्थांच्या धर्तीवर कृषी उत्पादन कंपन्या स्थापन झाल्या आहेत. त्यांना अशा प्रकारच्या करसवलतींमुळे ऑपरेशन ग्रीन्स मोहिमेला प्रोत्साहन मिळेल आणि संपदा योजनेला चालना मिळेल , अशी अपेक्षा जेटली यांनी व्यक्त केली.


    B.Gokhale/S.Patil/D.Rane

    
    
    (Release ID: 1518726) Visitor Counter : 25