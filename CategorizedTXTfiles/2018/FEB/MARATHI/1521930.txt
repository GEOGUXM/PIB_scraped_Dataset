      संरक्षण मंत्रालय

      तामिळनाडू संरक्षण चतु:ष्कोणाच्या कामाला सुरुवात
      Posted On: 27 FEB 2018 5:33PM by PIB Mumbai


    नवी दिल्ली , 27 फेब्रुवारी 201 8


    संरक्षण मंत्री निर्मला सितारमण यांच्या मार्गदर्शनाखाली तामिळनाडू संरक्षण चतु:ष्कोणाचा तपशीलवार प्रकल्प अहवाल तयार करण्याच्या कामाला सुरुवात झाली आहे. संरक्षण मंत्रालयाच्या संरक्षण उत्पादन विभागाने या कामी पुढाकार घेतला आहे. 2018-19 वर्षाच्या अर्थसंकल्पात वित्तमंत्री अरुण जेटली यांनी संरक्षण उत्पादन संबंधी दोन कॉरिडोर स्थापन करण्याची घोषणा केली. त्यापैकी एक असणाऱ्या या तामिळनाडूमधील कॉरिडोरची व्याप्ती चेन्नई, होसुर, कोईम्बतुर, सालेम आणि तिरुचिरापल्ली अशी आहेत. अशा उपक्रमांच्या माध्यमातून केंद्र सरकार संरक्षण क्षेत्रातील उद्योगाच्या संधी उपलब्ध करुन देत आहेत. तामिळनाडू चतुष्कोणाच्या माध्यमातून राज्यातील उत्पादकांना फार मोठी संधी उपलब्ध होणार आहे.


    सुक्ष्म, लघु आणि मध्यम उद्योगांनाही यात समाविष्ट केले जाणार आहे. त्यासाठी स्थानिक पातळीवरील लघु उद्योग संघटना आणि राज्य शासनाच्या प्रतिनिधींदरम्यान चर्चा सुरु आहे.


    B.Gokhale/M.Pange/D.Rane

    
    
    (Release ID: 1521930) Visitor Counter : 30