      सुक्ष्म, लघु आणि मध्यम उदयोग मंत्रालय

      पंतप्रधान रोजगार निर्मिती कार्यक्रम योजनेअंतर्गत खादी आणि ग्रामोद्योग आयोगाने साध्य केले 100 टक्क्यांहून अधिक उद्दिष्ट- अहवाल
      Posted On: 19 FEB 2018 6:48PM by PIB Mumbai


    मुंबई 19 फेब्रुवारी 201 8


    2016-17 या वर्षात, पीएमईजीपी अर्थात पंतप्रधान रोजगार निर्मिती कार्यक्रमाच्या अंमलबजावणीसाठी, सूक्ष्म, लघू आणि मध्यम उद्योग मंत्रालयाने मंजूर केलेल्या अनुदानाच्या 100 टक्क्यांपेक्षा जास्त उद्दीष्ट, खादी आणि ग्रामोद्योग आयोगाने साध्य केले आहे. 2008-09 मध्ये अनुदानाचा वापर 50 टक्क्यांपेक्षा कमी होता तर 2016-17 मध्ये हा वापर 100.37 टक्क्यांपर्यंत वाढला आहे. सूक्ष्म, लघू आणि मध्यम उद्योग मंत्रालयाने 2016-17 या वर्षात पंतप्रधान रोजगार निर्मिती कार्यक्रमासाठी 1,100 कोटी रुपयांचे उद्दिष्ट ठेवले होते ते 15 मार्चलाच पूर्ण झाले. मंत्रालयाने हे उद्दिष्ट आणखी 100 कोटीने वाढवले हे उद्दिष्टही 25 मार्च रोजी साध्य झाले त्यात आणखी 50 कोटीची वाढ केली असता तेही पूर्ण करुन वार्षिक 1281 कोटी रुपये झाले.


    सुमारे 4800 कोटी रुपयांच्या नियोजित प्रकल्पातून 4 लाख नवे रोजगार निर्माण करण्यात आले, यातून 2015-16 च्या वित्तीय वर्षाच्या तुलनेत सुमारे 24 टक्के इतकी मोठी वाढ झाली.


    मॅनेजमेंट डेव्हलपमेंट इन्स्टीट्यूट गुरगांव या संस्थेने खादी आणि ग्रामोद्योग आयोगाचा स्वतंत्र मूल्यांकन अभ्यास करुन त्यातून तथ्य समोर ठेवले आहे. त्यानुसार प्रती प्रकल्प 7.66 व्यक्ती असा सर्वसाधारण रोजगार राहीला.


    लाभार्थींचे सरासरी वय 36.8 वर्ष होते. त्यात अनुसूचित जाती, जमाती आणि इतर मागासवर्गीय यांचे 42.39 टक्के प्रमाण राहीले. अल्पसंख्याक 5.8 टक्के तर महिलांचे प्रमाण 10 टक्के होते. पंतप्रधान रोजगार निर्मिती कार्यक्रमाच्या अंमलबजावणीतला खादी आणि ग्रामोद्योग आयोगाच्या या यशाची केंद्र सरकारनेही दखल घेतल्याची माहिती आयोगाचे अध्यक्ष विनय सक्सेना यांनी दिली. 2018-19 च्या अर्थसंकल्पात 1800 कोटी रुपये आपल्याला मिळाले असून या आधीच्या अर्थसंकल्पाच्या तुलनेत यात वाढ झाल्याचे ते म्हणाले.


    पंतप्रधान नरेंद्र मोदी यांना खादी वस्त्राविषयी आत्मीयता असून देशाच्या आर्थिक परिवर्तनाचे एक साधन असून पंतप्रधान त्याकडे पाहतात, त्यांच्या या दृष्टीकोनाची अंमलबजावणी करण्यात कोणतीही कसर ठेवणार नसल्याचे सक्सेना यांनी सांगितले.


    N.Sapre / N.Chitale /P.Malandkar


    

    
    (Release ID: 1520976) Visitor Counter : 11