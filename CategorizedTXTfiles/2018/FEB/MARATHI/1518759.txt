      अर्थ मंत्रालय

      ग्रामीण जनतेचे जीवनमान उंचावण्यासाठी गोबर धन योजनेची घोषणा
      Posted On: 01 FEB 2018 6:07PM by PIB Mumbai


    नवी दिल्ली 1 फेब्रुवारी 201 8


    गावांना हागणदारीमुक्त करण्यासाठी आणि गावक-यांचे जीवनमान उंचावण्यासाठी अर्थमंत्र्यांनी सेंद्रिय जैव-कृषी संसाधनांचे महत्त्व वाढवणारी गोबर- धन योजना सुरू करण्याची घोषणा अर्थमंत्र्यांनी आपल्या अर्थसंकल्पीय भाषणात केली आहे. या योजनेमुळे गुरांचे शेण आणि शेतातील घनकच-याचे व्यवस्थापन करून कंपोस्ट आणि जैव-सीएनजी तयार करता येईल , अशी माहिती अर्थमंत्र्यांनी दिली.


    ‘नमामि गंगे’ कार्यक्रमांतर्गत 187 प्रकल्प मंजूर करण्यात आल्याची घोषणा देखील जेटली यांनी केली. पायाभूत सुविधांचा विकास , नद्या शुद्धीकरण, ग्रामीण स्वच्छता आणि इतर कामांचा त्यात समावेश असून, त्यासाठी 16,713 कोटी रुपये खर्चाची तरतूद करण्यात आली आहे.


    47 प्रकल्प पूर्ण झाले असून उर्वरित प्रकल्प पूर्णत्वाच्या विविध टप्प्यांवर आहेत. गंगा नदीच्या तीरावर असलेली सर्व 4465 गंगा ग्राम गावे हागणदारीमुक्त म्हणून जाहीर करण्यात आली आहेत.


    B.Gokhale/S.Patil/D.Rane


    

    
    (Release ID: 1518759) Visitor Counter : 44