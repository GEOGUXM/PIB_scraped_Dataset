      റോഡ് ഗതാഗത, ഹൈവേ മന്ത്രാലയം

      ഡല്‍ഹി, മുംബൈ ഹൈവേയില്‍ ഉപയോഗത്തിനനുസൃതമായി പണം നല്‍കുന്ന ടോള്‍ സംവിധാനം പരീക്ഷണാടിസ്ഥാനത്തില്‍ നടപ്പിലാക്കും
      Posted On: 07 FEB 2018 6:39AM by PIB Thiruvananthpuram


    ഇക്കൊല്ലത്തെ ബജറ്റ് പ്രഖ്യാപനത്തിന്റെ ഭാഗമായി ദേശീയ പാത അതോറിറ്റി 'പേ ആസ് യു യൂസ്' (ഉപയോഗത്തിനനുസൃതമായി പണം നല്‍കുന്ന) ടോള്‍ സംവിധാനം പൈലറ്റ് അടിസ്ഥാനത്തില്‍ നടപ്പിലാക്കും. ജി.പി.എസ്./ ജി.എസ്.എം. സാങ്കേതിക വിദ്യയില്‍ പ്രവര്‍ത്തിക്കുന്ന ഉപഗ്രഹാധിഷ്ടിത ഇലക്‌ട്രോണിക് ടോള്‍ പിരിവ് സംവിധാനം ഡല്‍ഹി, മുംബൈ ഹൈവേയില്‍ ഏകദേശം 500 വാണിജ്യ വാഹനങ്ങളില്‍ പരീക്ഷണാടിസ്ഥാനത്തില്‍ ഒരു വര്‍ഷം നടപ്പിലാക്കും. ഒരു വണ്ടിയുടെ അക്കൗണ്ടില്‍ നിന്ന് ജി.പി.എസ്. സംവിധാനത്തിലൂടെ പണം കണക്കാക്കിയായിരിക്കും ഈടാക്കുക. ദേശീയ പാതാ അതോറിറ്റിയുടെ നിലവിലുള്ള ഫാസ്ടാഗ് പദ്ധതിയുമായി ഇതിനെ സംയോജിപ്പിക്കും.
    ND MRD –126

    
    
    (Release ID: 1519705) Visitor Counter : 1