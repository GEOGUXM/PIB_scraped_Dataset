      റോഡ് ഗതാഗത, ഹൈവേ മന്ത്രാലയം

      15 നഗരങ്ങളില്‍ ഇന്റര്‍മോഡല്‍ സ്റ്റേഷനുകള്‍; പരീക്ഷണ പദ്ധതി നാഗ്പൂരും വാരണാസിയിലും
      Posted On: 26 FEB 2018 5:38PM by PIB Thiruvananthpuram


    ഇന്ത്യയിലെ 15 നഗരങ്ങളില്‍ ഇന്റര്‍മോഡല്‍ സ്റ്റേഷനുകള്‍ സ്ഥാപിക്കുന്നതിന് മുന്നോടിയായി പരീക്ഷണാടിസ്ഥാനത്തില്‍ നാഗ്പൂരും വാരണാസിയിലും പദ്ധതി നടപ്പാക്കും. ഇതിനാവശ്യമായ വിശദമായ സാധ്യതപഠനം ഇരു നഗരങ്ങളിലും ദേശീയപാത അതോറിറ്റി നടത്തി. വിശദമായ പദ്ധതി റിപ്പോര്‍ട്ട് അവസാന ഘട്ടത്തിലാണ്. റെയില്‍, റോഡ്, ഉള്‍നാടന്‍ ജലപാതകള്‍ തുടങ്ങി വിവിധ ഗതാഗത മാര്‍ഗ്ഗങ്ങളെ സംയോജിപ്പിക്കുന്ന ടെര്‍മിനലാണ് ഇന്റര്‍ മോഡല്‍ സ്റ്റേഷനുകള്‍.


    നാഗ്പൂരിലെ അജ്‌നി, വാരണാസിയിലെ കാശി എന്നീ സാറ്റലൈറ്റ് റെയില്‍വേ സ്റ്റേഷനുകളാണ് പരീക്ഷണപദ്ധതിക്കായി തിരഞ്ഞെടുത്തിരിക്കുന്നത്. കേന്ദ്ര റോഡ് ഗതാഗത, ദേശീയ പാത മന്ത്രാലയവും ദേശീയ പാത അതോറിറ്റിയും കേന്ദ്ര റെയില്‍വേ മന്ത്രാലയവും ബന്ധപ്പെട്ട സംസ്ഥാന ഗവണ്‍മെന്റുകളും ചേര്‍ന്ന് രൂപീകരിക്കുന്ന സ്‌പെഷ്യല്‍ പര്‍പസ് വെഹിക്കിള്‍ വഴിയാണ് പദ്ധതി നടപ്പാക്കുന്നത്.


    IE/BSN

    
    
    (Release ID: 1521765) Visitor Counter : 4