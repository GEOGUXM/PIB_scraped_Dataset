      ആഭ്യന്തരകാര്യ മന്ത്രാലയം

      വിദേശ സംഭാവനകള്‍ നിയന്ത്രണ ചട്ടത്തിന്‍ കീഴില്‍ രജിസ്റ്റര്‍ ചെയ്ത ഗവണ്‍മെന്റ് ഇതര സംഘടനകള്‍
      Posted On: 06 FEB 2018 8:30AM by PIB Thiruvananthpuram


    2010 ലെ വിദേശ സംഭാവനകള്‍ നിയന്ത്രണ ചട്ടത്തിന്‍ (എഫ്.സി.ആര്‍.എ) കീഴില്‍ രാജ്യത്ത് ഏകദേശം 29,700 ഗവണ്‍മെന്റ് ഇതരം സംഘടനകള്‍ രജിസ്റ്റര്‍ ചെയ്തിട്ടുണ്ട്. കേന്ദ്ര ആഭ്യന്തര സഹമന്ത്രി ശ്രീ. കിരണ്‍ റിജുജു ലോക് സഭയില്‍ രേഖാമൂലം നല്‍കിയ മറുപടിയില്‍ അറിയിച്ചതാണിത്. 2014 ന് ശേഷം 14,938 ഗവണ്‍മെന്റ് ഇതര സംഘടനകളുടെ രജിസ്‌ട്രേഷന്‍ റദ്ദാക്കിയിട്ടുണ്ട്.


    സുതാര്യത ഉറപ്പാക്കാനും സുഗമമായ നടത്തിപ്പിനും വേണ്ടി, രജിസ്റ്റര്‍ ചെയ്യപ്പെട്ട ഗവണ്‍മെന്റ് ഇതര സ്ഥാപനങ്ങളും, രജിസ്‌ട്രേഷന് വേണ്ടി അപേക്ഷിച്ചിട്ടുള്ളവരും 2010 ലെ എഫ്.സി.ആര്‍.എ നിയമത്തിലെ 17-ാം വകുപ്പ് പ്രകാരം പബ്ലിക് ഫിനാന്‍ഷ്യല്‍ മാനേജ്‌മെന്റ് സിസ്റ്റത്തില്‍ (പി.എഫ്.എം.എസ്) ഇതിനകം സംയോജിപ്പിച്ചിട്ടുള്ള 32 ബാങ്കുകളില്‍ ഏതെങ്കിലും ഒന്നില്‍ അക്കൗണ്ട് തുറന്നിരിക്കണമെന്ന് ഗവണ്‍മെന്റ് നിര്‍ദ്ദേശിച്ചിട്ടുണ്ട്.
    ND MRD –122
    ***


    

    
    (Release ID: 1519419) Visitor Counter : 4