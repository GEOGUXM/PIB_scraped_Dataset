      ധനകാര്യ മന്ത്രാലയം

      സൂക്ഷ്മ ചെറുകിട ഇടത്തരം സംരംഭങ്ങള്‍ക്ക് നികുതി ആനുകൂല്യം
      Posted On: 01 FEB 2018 7:30PM by PIB Thiruvananthpuram


    സൂക്ഷ്മ, ചെറുകിട, ഇടത്തരം സംരംഭങ്ങളില്‍ 2016-17 സാമ്പത്തികവര്‍ഷം 250 കോടി രൂപയുടെ വാര്‍ഷിക വിറ്റുവരവ് വ്യക്തമാക്കിയിട്ടുള്ള കമ്പനികള്‍ക്ക് 25% നികുതിയിളവ് കേന്ദ്ര ധനമന്ത്രി ശ്രീ അരുണ്‍ ജെയ്റ്റ്‌ലി തന്റെ ബജറ്റില്‍ പ്രഖ്യാപിച്ചു. 99% കമ്പനികളും റിട്ടേണുകള്‍ ഫയല്‍ ചെയ്തുകഴിഞ്ഞ സാഹചര്യത്തില്‍ ഇത് ബഹുഭൂരിപക്ഷത്തിനും ഗുണകരമാകുമെന്നാണ് പ്രതീക്ഷ. ഈ ആനുകൂല്യത്തിലുടെ 2018-19 സാമ്പത്തികവര്‍ഷം 7,000 കോടി രൂപയുടെ നഷ്ടമാണ് പ്രതീക്ഷിക്കുന്നത്. എന്നാല്‍ ഇതിലൂടെ കൂടുതല്‍ തൊഴിലവസരങ്ങള്‍ സൃഷ്ടിക്കാനാകുമെന്ന് അദ്ദേഹം പ്രത്യാശ പ്രകടിപ്പിച്ചു.
    മുന്‍വര്‍ഷങ്ങളില്‍ 50 കോടി രൂപയുടെ വിറ്റുവരവുണ്ടായിരുന്ന കമ്പനികള്‍ക്ക് ഇത്തരത്തില്‍ നികുതിയിളവ് നല്‍കിയതിലൂടെ 96% കമ്പനികള്‍ക്കും നേട്ടമുണ്ടായി. ഈ നടപടിക്ക് ശേഷം റിട്ടേണ്‍ ഫയല്‍ ചെയ്യുന്ന 7 ലക്ഷം കമ്പനികളില്‍ 250 കോടിക്ക് മുകളില്‍ വിറ്റുവരവുള്ളവയില്‍ 30% സ്ലാബില്‍ തുടരുന്നത് വെറും 7000 കമ്പനികള്‍ മാത്രമായിരിക്കുമെന്നും അദ്ദേഹം പറയുന്നു.
    RS MRD –113
    ***

    
    
    (Release ID: 1518859) Visitor Counter : 5