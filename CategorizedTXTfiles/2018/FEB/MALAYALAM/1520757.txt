      കൃഷി മന്ത്രാലയം

      2022 ഓടെ കര്‍ഷകരുടെ വരുമാനം ഇരട്ടിയാക്കുമെന്ന് കേന്ദ്ര കൃഷി മന്ത്രി
      Posted On: 15 FEB 2018 4:38PM by PIB Thiruvananthpuram


    
    2022 ഓടെ കര്‍ഷകരുടെ വരുമാനം ഇരട്ടിയാക്കുന്നതിന് കേന്ദ്ര കൃഷി മന്ത്രാലയം പരിശ്രമിക്കുകയാണെന്ന് കേന്ദ്ര കൃഷി മന്ത്രി ശ്രീ. രാധാ മോഹന്‍ സിങ്ങ് പറഞ്ഞു. പോര്‍ട്ട് ബ്ലെയറില്‍ നടക്കുന്ന ദക്ഷിണ മേഖലാ പ്രാദേശിക കാര്‍ഷിക മേളയില്‍ പങ്കെടുത്ത് സംസാരിക്കുകയായിരുന്നു അദ്ദേഹം. കര്‍ഷകര്‍ക്ക് ആവശ്യമായ കാര്‍ഷിക, സാങ്കേതിക വിവരങ്ങള്‍ കൈമാറുന്നതിനായി രാജ്യത്തെ അഞ്ചിടങ്ങളില്‍ സംഘടിപ്പിക്കുന്ന മേളകളില്‍ ആദ്യത്തേതാണ് പോര്‍ട്ട് ബ്ലെയറില്‍ നടക്കുന്നതെന്ന് മന്ത്രി പറഞ്ഞു. ഗവണ്‍മെന്റിന് ആന്‍ഡമാന്‍ നിക്കോബാര്‍ ദ്വീപിന്റെ വികസനത്തിലുള്ള താത്പര്യത്തെയാണ് ഇത് കാണിക്കുന്നതെന്നും അദ്ദേഹം പറഞ്ഞു. പോര്‍ട്ട് ബ്ലെയറില്‍ നടന്ന ജൈവ കൃഷി സമ്മേളനത്തിലും ശ്രീ. രാധാ മോഹന്‍ സിങ്ങ് പങ്കെടുത്തിരുന്നു. ചെറുകിട കര്‍ഷകര്‍ക്ക് കുറഞ്ഞ ചെലവിലും, ഉയര്‍ന്ന ലാഭത്തിലും ചെയ്യാവുന്ന ജൈവ കൃഷിരീതി പരിഗണിക്കാവുന്നതാണെന്ന് മന്ത്രി ചൂണ്ടിക്കാട്ടി.
    ഐഇ-എബി(15.02.2018)


    

    
    (Release ID: 1520757) Visitor Counter : 2