      മന്ത്രിസഭ

      സേവനമേഖലയില്‍ ചാംപ്യന്‍ മേഖലകള്‍ക്കായുള്ള കര്‍മപദ്ധതിക്ക് മന്ത്രിസഭയുടെ അനുമതി
      Posted On: 28 FEB 2018 7:41PM by PIB Thiruvananthpuram


        12 ചാംപ്യന്‍ സേവന മേഖലകളുടെ വികസനത്തിനും ആ മേഖലകളിലെ സാധ്യതകള്‍ യാഥാര്‍ഥ്യമാക്കുന്നതിനും ഊന്നല്‍ നല്‍കുന്നതിനായി വാണിജ്യ വകുപ്പ് മുന്നോട്ടുവെച്ച നിര്‍ദേശത്തിനു പ്രധാനമന്ത്രി ശ്രീ. നരേന്ദ്ര മോദിയുടെ അധ്യക്ഷതയില്‍ ചേര്‍ന്ന കേന്ദ്ര മന്ത്രിസഭാ യോഗം അനുമതി നല്‍കി. വിവരസാങ്കേതിക വിദ്യയും വിവര സാങ്കേതികവിദ്യ വഴി പ്രാപ്തമാകുന്ന സേവനങ്ങളും, വിനോദസഞ്ചാരവും ആതിഥ്യ സേവനങ്ങളും, ചികില്‍സയ്ക്കായുള്ള യാത്രകള്‍, ഗതാഗതവും ഒപ്പം സേവനങ്ങളും ഉപകരണങ്ങളും ലഭ്യമാക്കലും സംബന്ധിച്ച സേവനങ്ങള്‍, അക്കൗണ്ടിങ്-ധനകാര്യ സേവനങ്ങള്‍, ദൃശ്യ-ശ്രാവ്യ സേവനങ്ങള്‍, നിയമ സേവനങ്ങള്‍, ആശയവിനിമയ സേവനങ്ങള്‍, നിര്‍മാണവും അതുമായി ബന്ധപ്പെട്ട എന്‍ജിനീയറിങ് സേവനങ്ങളും, പരിസ്ഥിതിപരമായ സേവനങ്ങള്‍, സാമ്പത്തിക സേവനങ്ങള്‍, വിദ്യാഭ്യാസ സേവനങ്ങള്‍ എന്നിവ ഇതില്‍ ഉള്‍പ്പെടും.
        തെരഞ്ഞെടുക്കപ്പെട്ട ചാംപ്യന്‍ സേവന മേഖലകള്‍ക്കായുള്ള കര്‍മപദ്ധതിക്ക് അന്തിമ രൂപം നല്‍കുന്നതിനും നടപ്പാക്കുന്നതിനുമായി ലഭ്യമായ കരടു മേഖലാതല പദ്ധതികള്‍ ഉപയോഗപ്പെടുത്താന്‍ ബന്ധപ്പെട്ട മന്ത്രാലയങ്ങള്‍ക്കും വകുപ്പുകള്‍ക്കും മന്ത്രിസഭ നിര്‍ദേശം നല്‍കി. ബന്ധപ്പെട്ട മന്ത്രാലയങ്ങളും വകുപ്പുകളും കര്‍മപദ്ധതികള്‍ക്കും നടത്തിപ്പിനുള്ള സമയക്രമത്തിനും അന്തിമരൂപം നല്‍കണം. ക്യാബിനറ്റ് സെക്രട്ടറിയുടെ നേതൃത്വത്തിലുള്ള സെക്രട്ടറിതല സമിതിയുടെ മാര്‍ഗദര്‍ശനത്തിനു കീഴിലായിരിക്കും എല്ലാ പ്രവര്‍ത്തനങ്ങളും.
        ചാംപ്യന്‍ സേവനങ്ങളിലെ മേഖലാതല കര്‍മപദ്ധതികളെ പിന്‍തുണയ്ക്കാനായി അയ്യായിരം കോടി രൂപയുടെ ഫണ്ട് നീക്കിവെക്കുന്നതിനു നിര്‍ദേശിക്കപ്പെട്ടിട്ടുണ്ട്.
        ഫലം: ലക്ഷ്യബോധത്തോടുകൂടിയുള്ളതും നിരീക്ഷണത്തിനു വിധേയമാകപ്പെടുന്നതുമായ കര്‍മപദ്ധതികള്‍ നടപ്പാക്കപ്പെടുന്നതിലൂടെ സേവന രംഗത്ത് ഇന്ത്യയുടെ മല്‍സരക്ഷമത വര്‍ധിക്കുന്നതിനു സഹായകമാകുന്ന പദ്ധതി മൊത്തം ആഭ്യന്തര ഉല്‍പാദന വളര്‍ച്ചയെ പ്രോല്‍സാഹിപ്പിക്കുകയും കൂടുതല്‍ തൊഴില്‍ സൃഷ്ടിക്കുകയും ആഗോള വിപണിയിലേക്കുള്ള കയറ്റുമതി പ്രോല്‍സാഹിപ്പിക്കുകയും ചെയ്യും.


        തൊഴില്‍ സൃഷ്ടിക്കുന്നതിനുള്ള ശേഷി
        ഇന്ത്യയില്‍ സേവനമേഖലയില്‍ വളരെയധികം തൊഴില്‍സാധ്യതയുണ്ട്. ലക്ഷ്യബോധത്തോടുകൂടിയുള്ളതും നിരീക്ഷണത്തിനു വിധേയമാകപ്പെടുന്നതുമായ കര്‍മപദ്ധതികള്‍ നടപ്പാക്കപ്പെടുന്നതിലൂടെ സേവന രംഗത്ത് ഇന്ത്യയുടെ മല്‍സരക്ഷമത വര്‍ധിക്കുന്നതിനു സഹായകമാകുന്ന നിര്‍ദേശം, ഇന്ത്യയില്‍ കൂടുതല്‍ തൊഴിലവസരങ്ങള്‍ സൃഷ്ടിക്കപ്പെടുന്നതിനും മൊത്തം ആഭ്യന്തര ഉല്‍പാദനം ഉയരുന്നതിനും ആഗോള വിപണിയിലേക്കുള്ള കയറ്റുമതി പ്രോല്‍സാഹിപ്പിക്കപ്പെടുന്നതിനും സഹായകമാകും.


        സാമ്പത്തിക വശം:


        വിവിധ മേഖലകളുമായി ബന്ധപ്പെട്ടു തയ്യാറാക്കാനിരിക്കുന്ന കര്‍മപദ്ധതികളുടെ ഘടകങ്ങളില്‍ ചിലതായ അടിസ്ഥാനസൗകര്യം സൃഷ്ടിക്കല്‍, സാമ്പത്തിക വശം തുടങ്ങിയ കാര്യങ്ങളുമായി ബന്ധപ്പെട്ട് സാമ്പത്തിക ബാധ്യത വന്നേക്കാം. ബന്ധപ്പെട്ട വകുപ്പുകള്‍ തയ്യാറാക്കുന്ന കര്‍മപദ്ധതികളുടെ ഭാഗമായി, അംഗീകാരത്തിനു വിധേയമായി ഇത്തരം വിശദാംശങ്ങള്‍ തീരുമാനിക്കാവുന്നതാണ്. ചാംപ്യന്‍ മേഖലകളിലെ മേഖലാതല കര്‍മപദ്ധതികള്‍ പ്രകാരമുള്ള പദ്ധതികള്‍ക്കു പിന്‍തുണയേകാനായി 5,000 കോടി രൂപയുടെ പ്രത്യേക ഫണ്ട് രൂപീകരിക്കുന്നതിനും നിര്‍ദേശിക്കപ്പെട്ടിട്ടുണ്ട്.


        നേട്ടങ്ങള്‍:
        ഇന്ത്യയുടെ മൊത്തം ആഭ്യന്തര ഉല്‍പാദനത്തിലും കയറ്റുമതിയിലും തൊഴിലവസര സൃഷ്ടിയിലും എല്ലാ സേവന മേഖലകളും നിര്‍ണായക പങ്കു വഹിക്കുന്നുണ്ടെന്നതിനാല്‍ ചാംപ്യന്‍ സേവന മേഖലകളുടെ വര്‍ധിതമായ ഉല്‍പാദനക്ഷമതയും മല്‍സരക്ഷമതയും ഇന്ത്യയില്‍നിന്നുള്ള വിവിധ സേവനങ്ങളുടെ കയറ്റുമതിയെ പ്രോല്‍സാഹിപ്പിക്കും. പ്രധാന സേവനങ്ങള്‍ ‘ചരക്കുകളു’ടെ കാതലായ ഭാഗമാണ്. അതിനാല്‍ത്തന്നെ, മല്‍സരക്ഷമതയാര്‍ന്ന സേവന മേഖലകള്‍ ഉല്‍പാദന മേഖലയുടെ മല്‍സരക്ഷമതയ്ക്ക് ഊര്‍ജം പകരും.
        2022ലാണ് ഇന്ത്യന്‍ സ്വാതന്ത്ര്യത്തിന്റെ 75ാം വാര്‍ഷികം. ചാംപ്യന്‍ മേഖലകള്‍ 2022 ആകുമ്പോഴേക്കും ഏതു രീതിയില്‍ വികസിക്കണമെന്നതു സംബന്ധിച്ച വീക്ഷണം രൂപപ്പെടുന്നതിനു ബന്ധപ്പെട്ട മന്ത്രാലയങ്ങളും വകുപ്പുകളും തയ്യാറാക്കുന്ന കര്‍മപദ്ധതികള്‍ സഹായകമാകും. ലക്ഷ്യത്തിലേക്ക് എത്തിച്ചേരുന്നതിനു കൈക്കൊള്ളേണ്ട നടപടിക്രമങ്ങള്‍ തിരിച്ചറിയാനും ഇതു സഹായകമാകും.
        ആഗോള സേവന കയറ്റുമതിയില്‍ ഇന്ത്യന്‍ സേവന മേഖലയുടെ പങ്ക് 2014ല്‍ 3.1 ശതമാനമായിരുന്നെങ്കില്‍ 2015ല്‍ അത് 3.3 ശതമാനമായി ഉയര്‍ന്നു. 2022 ആകുമ്പോഴേക്കും ഇത് 4.2 ശതമാനമായി ഉയര്‍ത്താന്‍ സാധിക്കണമെന്നതാണു ലക്ഷ്യം. മൊത്തം മൂല്യവര്‍ധിത (ജി.വി.എ.) രംഗത്ത് 2015-16ല്‍ ഇന്ത്യയുടെ സേവന ശതമാനം 5.3 ആയിരുന്നു. 61 ശതമാനം വരുന്ന നിര്‍മാണ മേഖലയുടെ പങ്ക് കൂടി ഉള്‍പ്പെടുത്തിയാണിത്. 2022 ആകുമ്പോഴേക്കും നിര്‍മാണ മേഖലയുടെ പങ്കായ 67 ശതമാനം ഉള്‍പ്പെടെ 60 ശതമാനം ജിവിഎ നേടാന്‍ സാധിക്കണമെന്നതാണു ലക്ഷ്യം.


        പശ്ചാത്തലം:
        ചാംപ്യന്‍ മേഖലകളുടെ വികസനം പ്രോല്‍സാഹിപ്പിക്കുന്നതിനും സാധ്യതകള്‍ യാഥാര്‍ഥ്യമാക്കുന്നതിനുമായി ഉല്‍പാദനരംഗത്തെ ഏഴും സേവന രംഗത്തെ മൂന്നും ഉള്‍പ്പെടെ 10 മേഖലകളെ ചാംപ്യന്‍ മേഖലകളായി സെക്രട്ടറിതല സംഘം പ്രധാനമന്ത്രിക്കു നല്‍കിയ ശുപാര്‍ശകളില്‍ ചൂണ്ടിക്കാട്ടിയിരുന്നു. ചാംപ്യന്‍ മേഖലകള്‍ക്കായുള്ള ഉല്‍പാദന രംഗത്തെ പദ്ധതികള്‍ക്ക് മെയ്ക്ക് ഇന്‍ ഇന്ത്യയുടെ നടത്തിപ്പു ചുമതലയുള്ള വകുപ്പായ വ്യവസായ നയവും പ്രോല്‍സാഹനവും വകുപ്പ് നേതൃത്വം നല്‍കുമെന്നും സേവന രംഗത്തുള്ള പദ്ധതികള്‍ വാണിജ്യ വകുപ്പ് ഏകോപിപ്പിക്കുമെന്നും തീരുമാനിക്കപ്പെട്ടിരുന്നു. തുടര്‍ന്ന്, വാണിജ്യ വകുപ്പ് ബന്ധപ്പെട്ടവരുമായി ചര്‍ച്ചകള്‍ നടത്തി നിരവധി സേവനമേഖലകള്‍ക്കായുള്ള ആദ്യ മേഖലാതല പരിഷ്‌കരണ പദ്ധതിയുടെ കരടു രൂപീകരിക്കുന്ന പ്രവര്‍ത്തനവും തുടര്‍ന്നു കര്‍മപദ്ധതി രൂപീകരണവും ഏകോപിപ്പിച്ചു.

    
    
    (Release ID: 1522207) Visitor Counter : 2