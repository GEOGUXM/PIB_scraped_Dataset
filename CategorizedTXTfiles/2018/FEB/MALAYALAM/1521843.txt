      തെരഞ്ഞെടുപ്പ് കമ്മീഷന്‍

      നാഗാലാന്റ് തെരഞ്ഞെടുപ്പ് ഒറ്റനോട്ടത്തില്‍
      Posted On: 26 FEB 2018 6:28PM by PIB Thiruvananthpuram


    നാളെ (2018 ഫെബ്രുവരി 26) നടക്കുന്ന നാഗാലാന്റ് നിയമസഭാ തെരഞ്ഞെടുപ്പില്‍ 11,91,513 വോട്ടര്‍മാര്‍മാര്‍ക്ക് സമ്മതിദാനാവകാശമുണ്ട്. ഇതില്‍ 6,01,707 പുരുഷന്മാരും 5,89,806 സ്ത്രീകളുമാണ്. പ്രവാസി വോട്ടര്‍മാര്‍ ആരുമില്ല. 5,925 സര്‍വ്വീസ് വോട്ടര്‍മാരുണ്ട്.


    സ്ഥാനാര്‍ത്ഥികളില്‍ 190 പുരുഷന്മാരും 5 വനിതകളും ഉള്‍പ്പെടെ 195 പേരാണ് മത്സരരംഗത്തുള്ളത്. ഏറ്റവും കൂടുതല്‍ സ്ഥാനാര്‍ത്ഥികള്‍ തുളി മണ്ഡലത്തിലാണ് -7 പേര്‍.


    വിസ്തീര്‍ണത്തിന്റെ കാര്യത്തില്‍ 4 ചതുരശ്ര കിലോമീറ്റര്‍ മാത്രമുള്ള മോകോച്ചുങ്ങ് ടൗണ്‍ ആണ് ഏറ്റവും ചെറിയ നിയമസഭാ മണ്ഡലം. ഏറ്റവും വലുത് 1129 ചതുരശ്ര കിലോമീറ്റര്‍ വിസ്തീര്‍ണമുള്ള ടെനിംഗ് ആണ്. മോകോച്ചുങ്ങ് ടൗണ്‍ തന്നെയാണ് വോട്ടര്‍മാരുടെ കാര്യത്തിലും ചെറിയ മണ്ഡലം-7129 വോട്ടര്‍മാര്‍. ഏറ്റവും വലുത് 65643 വോട്ടര്‍മാരുള്ള ഗാസ്പാനി ആണ്.


    60 അംഗ നിയമസഭയിലേയ്ക്ക് നടക്കുന്ന തിരഞ്ഞെടുപ്പില്‍ ബിജെപി-20 സീറ്റിലും, ഇന്ത്യന്‍ നാഷണല്‍ കോണ്‍ഗ്രസ്സ് 18 സീറ്റിലും, എന്‍സിപി 6 സീറ്റിലും, എന്‍പിഎഫ് 58 സീറ്റിലും മത്സരിക്കുന്നു. ആം ആദ്മി പാര്‍ട്ടി മൂന്ന് സീറ്റിലും, ജെഡി(യു) 13 സീറ്റിലും, എല്‍ജെപി രണ്ട് സീറ്റിലും എന്‍ഡിപിപി 40 സീറ്റിലും, എന്‍പിപി 25 സീറ്റിലും ജനവിധി തേടുന്നു. കക്ഷിരഹിതര്‍ 11 സീറ്റില്‍ മത്സരിക്കുന്നു.
    GK MRD –157
    ***


    

    
    (Release ID: 1521843) Visitor Counter : 4