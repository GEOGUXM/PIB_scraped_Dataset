      തൊഴില്‍, ഉദ്യോഗ മന്ത്രാലയം

      പ്രധാനമന്ത്രിയുടെ ശ്രം പുരസ്‌ക്കാരങ്ങള്‍ ഉപരാഷ്ട്രപതി സമ്മാനിച്ചു
      Posted On: 26 FEB 2018 5:37PM by PIB Thiruvananthpuram


    തൊഴിലിടങ്ങളില്‍ മികച്ച പ്രകടനം കാഴ്ചവച്ച പൊതു, സ്വകാര്യ മേഖലയിലെ ജീവനക്കാര്‍ക്ക് നല്‍കുന്ന പ്രധാനമന്ത്രിയുടെ ശ്രം പുരസ്‌ക്കാരങ്ങള്‍ ഉപരാഷ്ട്രപതി ശ്രീ എം. വെങ്കയ്യ നായിഡു 338 ജോലിക്കാര്‍ക്ക് സമ്മാനിച്ചു. പൊതുമേഖലയിലെ ജോലിക്കാര്‍ 232 പുരസ്‌ക്കാരങ്ങളും സ്വകാര്യമേഖലയിലുള്ളവര്‍ 106 പുരസ്‌ക്കാരങ്ങളും സ്വന്തമാക്കി. 338 പുരസ്‌ക്കാര ജേതാക്കളില്‍ 20 പേര്‍ വനിതകളും രണ്ട് പേര്‍ക്ക് മരണാനന്തര പുരസ്‌ക്കാരവുമാണ്. ശ്രം പുരസ്‌ക്കാരങ്ങളിലെ ഉയര്‍ന്ന പുരസ്‌ക്കാരമായ ശ്രം രത്‌ന ജംഷഡ്പൂരിലെ ടാറ്റ സ്റ്റീല്‍ ലിമിറ്റഡിലെ ചാര്‍ജ് ഹാന്‍ഡ്(ഡീസല്‍) ശ്രീ സുബ്രത കുമാറിന് സമ്മാനിച്ചു. രണ്ട് ലക്ഷം രൂപയും പ്രശസ്തിപത്രവുമാണ് പുരസ്‌ക്കാരം.


    ഇന്ത്യയാണ് ലോകത്തിന്റെ സാമ്പത്തിക പ്രത്യാശയെന്നും ദശലക്ഷക്കണക്കിന് തൊഴിലാളികള്‍ സമ്പദ്‌വ്യവസ്ഥയുടെ ചക്രമുരുളാന്‍ രാപ്പകലില്ലാതെ അധ്വാനിക്കുന്നുണ്ടെന്നും ഉപരാഷ്ട്രപതി പറഞ്ഞു. തൊഴിലാളികളുടെ അവകാശങ്ങള്‍ സംരക്ഷിക്കുന്നതിലും അവരുടെ ക്ഷേമം ഉറപ്പ് വരുത്തുന്നതിലും സര്‍ക്കാര്‍ പ്രതിജ്ഞാബദ്ധരാണെന്ന് കേന്ദ്ര തൊഴില്‍, ഉദ്യോഗ മന്ത്രി ശ്രീ സന്തോഷ് കുമാര്‍ ഗാങ്‌വാര്‍ പറഞ്ഞു. തൊഴില്‍, ഉദ്യോഗ മന്ത്രാലയം സെക്രട്ടറി ശ്രീമതി എം. സത്യവതി, അഡീഷണല്‍ സെക്രട്ടറി ശ്രീ ഹീരാ ലാല്‍ സമാരിയ, സാമ്പത്തിക ഉപദേഷ്ടാവ് ശ്രീ ദേവേന്ദര്‍ സിങ്ങ് എന്നിവരും സന്നിഹിതരായിരുന്നു.


    IE/BSN

    
    
    (Release ID: 1521764) Visitor Counter : 7