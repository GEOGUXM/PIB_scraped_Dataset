      ധനകാര്യ മന്ത്രാലയം

      2018-19 സാമ്പത്തികവര്‍ഷത്തെ മൊത്തം ചെലവ് 24.42 ലക്ഷം കോടി; ധനകമ്മി 3.3%
      Posted On: 01 FEB 2018 7:33PM by PIB Thiruvananthpuram


    കേന്ദ്ര ധനമന്ത്രി ശ്രീ അരുണ്‍ ജെയ്റ്റ്‌ലി പാര്‍ലമെന്റില്‍ അവതരിപ്പിച്ച ബജറ്റ് പ്രകാരം 2018-19 വര്‍ഷത്തേക്ക് 24.42 ലക്ഷം കോടി രൂപയുടെ ചെലവുണ്ടാകുമെന്ന് കണക്കാക്കപ്പെടുന്നു. 6,24,276 കോടി രൂപയുടെ അതായത് 3.3% ധനക്കമ്മിയാണ് പ്രതീക്ഷിക്കുന്നതും. കാര്‍ഷിക, സാമൂഹിക, ഡിജിറ്റല്‍ ഇടപാട്, അടിസ്ഥാനസൗകര്യ, തൊഴിലവസരങ്ങള്‍ സൃഷ്ടിക്കല്‍ എന്നീ മേഖലകളിലുള്ള പ്രതിജ്ഞാബദ്ധതയോടൊപ്പം സാമ്പത്തിക ദൃഢീകരണത്തിനുള്ള നടപടികളുമാണ് ബജറ്റില്‍ തെളിയുന്നത്. പരിഷ്‌ക്കരിച്ച കണക്കായ 2,24,463കോടി രൂപ ഗവണ്‍മെന്റിന്റെ പ്രതിജ്ഞാബദ്ധതയ്ക്കുള്ള തെളിവാണ്. പരിഷ്‌ക്കരിച്ച കണക്കു പ്രകാരം ധനകമ്മി ജി.ഡി.പിയുടെ 2%ല്‍ എത്തിക്കാനായിരുന്നു ലക്ഷ്യം. 2018-19 വര്‍ത്തേക്ക് ജി.ഡി.പിയുടെ 3.3% ധനക്കമ്മിയുണ്ടാകുമെന്നാണ് അദ്ദേഹത്തിന്റെ കണക്ക് സൂചിപ്പിക്കുന്നത്.
    ഈ ഗവണ്‍മെന്റ് അധികാരമേല്‍ക്കുമ്പോള്‍ ധനക്കമ്മി വളരെ ഉയര്‍ന്ന നിലയില്‍ പോകുകയായിരുന്നു. 2013-14ല്‍ 4.4%മായിരുന്നു. എന്നാല്‍ പ്രധാനമന്ത്രിയും ഗവണ്‍മെന്റും കാര്യക്ഷമമായ ധനകാര്യമാനേജ്‌മെന്‌റിനും ധനക്കമ്മി നിയന്ത്രണത്തിനുമാണ് എപ്പോഴും ശ്രമിച്ചിരുന്നത്. ഈ ഗവണ്‍മെന്റാണ് നിരന്തരമായ ധനകുറവിനും ദൃഢീകരണത്തിനും വഴിതുറന്നത്. അത് കുറച്ചുകൊണ്ടുവന്ന് 2017-18ലെ പരിഷ്‌ക്കരിച്ച കണക്ക് പ്രകാരം ധനക്കമ്മി 5.94 ലക്ഷം കോടിയായിരിക്കും അതായത് ജി.ഡി.പിയുടെ 3.5%.
    പരിഷ്‌ക്കരിച്ച ധനമാര്‍ഗ്ഗത്തിലൂടെയുള്ള പ്രയാണത്തിനുള്ള ഗവണ്‍മെന്റിന്റെ പ്രതിജ്ഞാബദ്ധതയുടെ ഭാഗമായി ഫിസിക്കല്‍ റിഫോംസ് ആന്റ് ബജറ്റ് മാനേജ്‌മെന്റ് കമ്മിറ്റി(എഫ്.ആര്‍.ബി.എം) നിര്‍ദ്ദേശത്തിന്റെ വായ്പാചട്ടം അംഗീകരിക്കുകയും ജി.ഡി.പി-വായ്പാനുപാതം 40%ല്‍ എത്തിക്കുകയും ചെയ്തു. അതുപോലെ ധനകമ്മി ലക്ഷ്യം കുറയ്ക്കുന്നതിനുള്ള പ്രധാനപ്പെട്ട നടപടികളും സ്വീകരിച്ചിട്ടുണ്ട്. അതിന് ആവശ്യമായ ഭേദഗതി ബില്ലുകള്‍ ധനബില്ലിനോടൊപ്പം അവതരിപ്പിക്കുമെന്നും അരുണ്‍ജെയ്റ്റിലി വ്യക്തമാക്കി.
    RS MRD –113
    ***

    
    
    (Release ID: 1518862) Visitor Counter : 6