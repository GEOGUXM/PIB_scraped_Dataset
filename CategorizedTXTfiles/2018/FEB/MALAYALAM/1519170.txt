      വാണിജ്യ വ്യവസായ മന്ത്രാലയം

      വ്യവസായ നയം പുതുക്കല്‍: ചര്‍ച്ചകള്‍ ആരംഭിച്ചു
      Posted On: 05 FEB 2018 5:01PM by PIB Thiruvananthpuram


    
    വ്യവസായ നയം പുതുക്കുന്നതുമായി ബന്ധപ്പെട്ട ദേശീയതല ചര്‍ച്ചകള്‍ക്ക് വാണിജ്യ, വ്യവസായ മന്ത്രി ശ്രീ. സുരേഷ് പ്രഭു ഗോഹട്ടിയില്‍ തുടക്കം കുറിച്ചു. വ്യവസായ നയ, പ്രോത്സാഹന വകുപ്പും, ഫെഡറേഷന്‍ ഓഫ് ചേമ്പര്‍ ഓഫ് കൊമേഴ്‌സ് & ഇന്‍ഡസ്ട്രിയും ചേര്‍ന്ന് സംഘടിപ്പിച്ച പരിപാടിയില്‍ വടക്കു കിഴക്കന്‍ മേഖലയില്‍ നിന്നുള്ള 120 വ്യവസായ പ്രമുഖരും ഉദ്യോഗസ്ഥരും പങ്കെടുത്തു. ഇന്ത്യന്‍ വ്യവസായ രംഗത്തെ ഭാവിക്കു വേണ്ടി സജ്ജമാക്കുകയും, ആവശ്യങ്ങള്‍ തിരിച്ചറിഞ്ഞ് പ്രവര്‍ത്തിക്കുകയും ചെയ്യുകയാണ് വ്യവസായ നയം പുതുക്കുന്നതിലൂടെ ലക്ഷ്യമിടുന്നതെന്ന് ശ്രീ. സുരേഷ് പ്രഭു പറഞ്ഞു. ആസ്സാം വാണിജ്യ, വ്യവസായ മന്ത്രി ശ്രീ. ചന്ദ്ര മോഹന്ഡ പടോവരി, വ്യവസായ നയ, പ്രോത്സാഹന വകുപ്പ് ജോയിന്റ് സെക്രട്ടറി ശ്രീമതി. വന്ദന കുമാര്‍, ഫെഡറേഷന്‍ ഓഫ് ചേമ്പര്‍ ഓഫ് കൊമേഴ്‌സ് & ഇന്‍ഡസ്ട്രിയുടെ മാനുഫാക്ചറിങ്ങ് കമ്മിറ്റി ചെയര്‍മാന്‍ ശ്രീ. പുനീത് ഡാല്‍മിയ തുടങ്ങിയവര്‍ പരിപാടിയില്‍ പങ്കെടുത്തു.
    ഐഇ-എബി-(02.02.2017)


    

    
    (Release ID: 1519170) Visitor Counter : 3