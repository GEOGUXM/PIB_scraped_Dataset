      തൊഴില്‍, ഉദ്യോഗ മന്ത്രാലയം

      യുഎഎന്നിനെ ആധാറുമായി ബന്ധിപ്പിക്കാന്‍ പുതിയ സൗകര്യങ്ങള്‍
      Posted On: 27 FEB 2018 6:33PM by PIB Thiruvananthpuram


    അംഗങ്ങളുടെ സൗകര്യാര്‍ഥം മൊബൈല്‍ ആപ്പില്‍ ഇപിഎഫ്ഒ ലിങ്ക് ഉപയോഗിച്ചുകൊണ്ട് യുഎഎന്നിനെ ആധാറുമായി ബന്ധിപ്പിക്കുന്ന പുതിയ സംവിധാനത്തിന് എംപ്ലോയീസ് എംപ്ലോയീസ് പ്രോവിഡന്റ് ഫണ്ട് ഓര്‍ഗനൈസേഷന്‍ (ഇപിഎഫ്ഒ) തുടക്കമിട്ടു. നിലവിലുള്ള ഇപിഎഫ്ഒയുടെ വെബ്‌സൈറ്റില്‍ www.epfindia.gov.in >> ഓണ്‍ലൈന്‍ സംവിധാനമായ ഇ-കെവൈസി പോര്‍ട്ടല്‍ >> LINK യുഎഎന്‍ ആധാര്‍ എന്ന സംവിധാനത്തിന് പുറമെയാണിത്.
    ബയോമെട്രിക് ക്രെഡന്‍ഷ്യലുകള്‍ ഉപയോഗിച്ച് ആധാര്‍ ഓണ്‍ലൈനില്‍ യുഎഎന്നുമായി ബന്ധിപ്പിക്കാന്‍ ഇ-കെവൈസി പോര്‍ട്ടലില്‍ സൗകര്യമൊരുക്കിയിട്ടുണ്ട്. മേല്‍പ്പറഞ്ഞ സൗകര്യങ്ങള്‍ ഉപയോഗിച്ച് ഇപിഎഫ്ഒ. അംഗങ്ങള്‍ അവരുടെ UAN ആധാറുമായി ബന്ധപ്പെടുത്താനുള്ള രീതി താഴെ പറയുന്നു:
    UMANG APP ലൂടെയാണ് ഈ സൗകര്യം ഉപയോഗിക്കുന്നതെങ്കില്‍ അംഗങ്ങള്‍ക്ക് അവരുടെ യുഎഎന്‍ നമ്പര്‍ നല്‍കേണ്ടിവരും. തുടര്‍ന്ന് UAN രജിസ്റ്റര്‍ ചെയ്ത മൊബൈല്‍ നമ്പറിലേക്ക് ഒരു ഒ ടി പി അയയ്ക്കും. ഒ ടി പി പരിശോധനയ്ക്ക് ശേഷം ആധാര്‍ വിശദാംശങ്ങളും ലിംഗപരമായ വിവരങ്ങളും (ലിംഗപരമായ വിവരങ്ങള്‍ യുഎഎന്നില്‍ ലഭ്യമല്ലെങ്കില്‍) അംഗം അവ നല്‍കണം. ആധാറുമായി ബന്ധിപ്പിച്ച മൊബൈല്‍ നമ്പറില്‍കൂടിയോ, അല്ലെങ്കില്‍ ഇമെയില്‍ വഴിയോ വേറൊരു ഒടിപി അയയ്ക്കും. ഒടിപി പരിശോധനയ്ക്ക് ശേഷം യുഎഎന്നും ആധാര്‍ വിവരങ്ങളും ഒത്തുപോകുന്നതാണെങ്കില്‍ ആധാര്‍ യുഎഎന്നുമായി ബന്ധിപ്പിക്കും.
    ഇ-കെവൈസി പോര്‍ട്ടല്‍ വഴി ഈ സൗകര്യം ഉപയോഗിക്കുന്നതിന് അംഗം തന്റെ UAN നല്‍കണം. UAN രജിസ്റ്റര്‍ ചെയ്ത മൊബൈല്‍ നമ്പറിലേക്ക് ഒരു OTP അയയ്ക്കും. ഒടിപി പരിശോധനയ്ക്ക് ശേഷം ആധാര്‍ വിശദാംശങ്ങള്‍, ലിംഗപരമായ വിവരങ്ങള്‍ (ലിംഗപരമായ വിവരങ്ങള്‍ യുഎഎനില്‍ ലഭ്യമല്ലെങ്കില്‍) എന്നിവ നല്‍കുകയും, ആധാര്‍ പരിശോധനാ രീതി (മൊബൈല്‍ / ഇമെയില്‍ അധിഷ്ഠിത OTP / ബയോമെട്രിക്‌സ് ഉപയോഗിച്ചുള്ളവ) തിരഞ്ഞെടുക്കുകയും വേണം. ആധാര്‍ രജിസ്റ്റര്‍ ചെയ്ത മൊബൈല്‍ നമ്പര്‍, ഇമെയില്‍ അല്ലെങ്കില്‍ ബയോമെട്രിക്ക്, രജിസ്‌ട്രേഡ് ബയോമെട്രിക്ക് ഉപകരണം ഉപയോഗിച്ച് പകര്‍ത്തും. പരിശോധനയ്ക്ക് ശേഷം നമ്പരില്‍ അല്ലെങ്കില്‍ ഇമെയില്‍ അല്ലെങ്കില്‍ ബയോമെട്രിക് ഒപ്പുവയ്ക്കുവാന്‍ മറ്റൊരു OTP അയയ്ക്കും. യുഎഎന്നും ആധാര്‍ വിവരങ്ങളും ഒത്തുപോകുന്നതാണെങ്കില്‍ ആധാര്‍ യുഎന്നുമായി ബന്ധിപ്പിക്കും.
    ഡിജിറ്റല്‍ ഇന്ത്യ ലക്ഷ്യത്തിലേക്ക് നീങ്ങുന്നതിന്റെ ഭാഗമായാണ് അംഗങ്ങളുടെ നോമിനേഷന്‍ ഫോറം ഫയല്‍ ചെയ്യുന്നതിനായി ഇപിഎഫ്ഒ ഈ- നോമിനേഷന്‍ സംവിധാനത്തിന് കൂടി തുടക്കമിട്ടത്. ഈ പ്രവര്‍ത്തനം ഇപിഎഫ്ഒ യുടെ യൂണിഫൈഡ് പോര്‍ട്ടലില്‍ അംഗത്തിന്റെ ഇന്റര്‍ഫേസില്‍ ലഭ്യമാണ്. ആധാര്‍ യുഎഎന്നുമായി ബന്ധിപ്പിച്ച ഏതംഗത്തിനും ഈ സൗകര്യം പ്രയോജനപ്പെടുത്താം.
    ഈ പ്രവര്‍ത്തനം തൊഴിലുടമയില്‍ നിന്ന് സ്വതന്ത്രമാണ്. നോമിനേഷന്‍ വിശദാംശങ്ങള്‍ ഓണ്‍ലൈനായി നല്‍കിയാല്‍, അംഗങ്ങള്‍ക്ക് നാമനിര്‍ദ്ദേശത്തില്‍ ഡിജിറ്റലായി ഒപ്പുവയ്ക്കാം. ആധാര്‍ അടിസ്ഥാനമാക്കിയുള്ള ഇ- സൈന്‍, ഇപിഎഫ്ഒ സൗജന്യമായി നല്‍കുന്നു. അംഗങ്ങളുടെ മൊബൈല്‍ നമ്പര്‍ മാത്രമേ ആധാറുമായി ബന്ധിപ്പിക്കേണ്ടതുള്ളൂ. ഈ സംവിധാനം ഉടന്‍ തന്നെ UMANG മൊബൈല്‍ ആപ്ലിക്കേഷനില്‍ ലഭ്യമാകും.


    GK MRD –161
    ***

    
    
    (Release ID: 1522017) Visitor Counter : 9