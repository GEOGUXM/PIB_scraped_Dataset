      ശാസ്ത്ര സാങ്കേതിക മന്ത്രാലയം

      ദേശീയ ശാസ്ത്ര ദിനം 2018
      Posted On: 27 FEB 2018 6:35PM by PIB Thiruvananthpuram


    കേന്ദ്ര ശാസ്ത്ര സാങ്കേതിക വകുപ്പിന്റെ ആഭിമുഖ്യത്തില്‍ നാളെ(ഫെബ്രുവരി 28) ന്യൂഡല്‍ഹിയിലെ ടെക്‌നോളജി ഭവനില്‍ ദേശീയ ശാസ്ത്ര ദിനം 2018 ആചരിക്കും. കേന്ദ്ര ശാസ്ത്ര, സാങ്കേതിക വകുപ്പ് മന്ത്രി ഡോ. ഹര്‍ഷ വര്‍ദ്ധന്‍ മുഖ്യാതിഥിയാകും. ശാസ്ത്ര, സാങ്കേതിക വകുപ്പ് സഹമന്ത്രി ശ്രീ വൈ. എസ്. ചൗധരി അധ്യക്ഷത വഹിക്കും. ശാസ്ത്ര സാങ്കേതിക വിനിമയത്തിലും ശാസ്ത്രീയ മനോഭാവം വളര്‍ത്തുന്നതിലും മികച്ച സംഭാവനകള്‍ നല്‍കിയിട്ടുള്ള വ്യക്തികള്‍ക്കുള്ള 2017ലെ ദേശീയ പുരസ്‌ക്കാരങ്ങളും ചടങ്ങില്‍ സമ്മാനിക്കും. സര്‍ സി. വി. രാമന് നോബല്‍ പുരസ്‌ക്കാരം ലഭിക്കാനിടയാക്കിയ രാമന്‍ ഇഫക്ട് കണ്ടുപിടിച്ചതിന്റെ ഓര്‍മ്മയ്ക്കായിട്ടാണ് ദേശീയ ശാസ്ത്ര ദിനം ആചരിക്കുന്നത്. 'ശാസ്ത്രവും സാങ്കേതികവിദ്യയും സുസ്ഥിര ഭാവിക്ക് ' എന്നതാണ് ഇത്തവണത്തെ ദേശീയ ശാസ്ത്ര ദിനത്തിന്റെ പ്രമേയം.
    ഐഇ-ബിഎസ്എന്‍(27.02.2018)


    

    
    (Release ID: 1522018) Visitor Counter : 7