      ധനകാര്യ മന്ത്രാലയം

      വിദ്യാഭ്യാസ സ്ഥാപനങ്ങള്‍ കെട്ടിപ്പടുക്കുന്നതിനും പൊതുസേവന സംവിധാനം മെച്ചപ്പെടുത്തുന്നതിനും പരിഷ്‌കരണങ്ങളുമായി കേന്ദ്ര ഗവണ്‍മെന്റ് മുന്നോട്ട്
      Posted On: 01 FEB 2018 5:39PM by PIB Thiruvananthpuram


    വിദ്യാഭ്യാസ സ്ഥാപനങ്ങള്‍ കെട്ടിപ്പടുക്കുന്നതിനും പൊതുസേവനം മെച്ചപ്പെടുത്തുന്നതിനും കഴിഞ്ഞ മൂന്നര വര്‍ഷംകൊണ്ട് സുപ്രധാനമായ നിരവധി പരിഷ്‌കരണ പ്രവര്‍ത്തനങ്ങള്‍ ഗവണ്‍മെന്റ് നടപ്പാക്കിയതായി ധനകാര്യ മനന്ത്രി ശ്രീ. അരുണ്‍ ജെയ്റ്റ്‌ലി പറഞ്ഞു. വിദ്യാഭ്യാസത്തിന്റെ ഗുണനിലവാരത്തില്‍ ആശങ്ക പ്രകടിപ്പിച്ചുകൊണ്ട് പ്രീ- നേഴ്‌സറി മുതല്‍ 12-ാം ക്ലാസ്സുവരെ സമഗ്രമായ വിധത്തിലായിരിക്കും വിദ്യാഭ്യാസത്തെ പരിഗണിക്കുകയെന്ന് അദ്ദേഹം വ്യക്തമാക്കി. വിദ്യാഭ്യാസത്തില്‍ ഡിജിറ്റല്‍വല്‍ക്കരണം വര്‍ദ്ധിപ്പിക്കാനുള്ള ഗവണ്‍മെന്റിന്റെ നിശ്ചയദാര്‍ഢ്യം പ്രകടമാക്കിക്കൊണ്ട് ബ്ലാക്ക് ബോര്‍ഡില്‍ നിന്ന് ക്രമേണ ഡിജിറ്റല്‍ ബോര്‍ഡിലേയ്ക്ക് മാറാനാണ് ലക്ഷ്യമെന്ന് ശ്രീ. ജെയ്റ്റ്‌ലി പറഞ്ഞു.
    വിദ്യാഭ്യാസ സ്ഥാപനങ്ങളില്‍ ഗവേഷണ പ്രവര്‍ത്തനങ്ങളുടെയും അനുബന്ധ അടിസ്ഥാന സൗകര്യങ്ങളുടെയും വികസനം ഉറപ്പു വരുത്താന്‍ ഒരു ലക്ഷം കോടി രൂപയുടെ ഒരു പദ്ധതി ധനമന്ത്രി പ്രഖ്യാപിച്ചു. 'റീവൈറ്റ്‌ലൈസിംഗ് ഇന്‍ഫ്രാ സ്ട്രക്ച്ചര്‍ ആന്റ് സിസ്റ്റംസ് ഇന്‍ എജ്യൂക്കേഷന്‍ (റൈസ്)' എന്ന പദ്ധതി നാല് വര്‍ഷം കൊണ്ടാണ് നടപ്പിലാക്കുക. ഉന്നത വിദ്യാഭ്യാസ രംഗത്ത് പ്രൈം മിനിസ്റ്റേഴ്‌സ് റിസര്‍ച്ച് ഫെലോസ് (പി.എം.ആര്‍.എഫ്) പദ്ധതി ശ്രീ. ജെയ്റ്റ്‌ലി പ്രഖ്യാപിച്ചു. രാജ്യത്തെ പ്രമുഖ സ്ഥാപനങ്ങളില്‍ നിന്ന് 1000 മികച്ച ബി.ടെക്ക് വിദ്യാര്‍ത്ഥികളെ കണ്ടെത്തി അവര്‍ക്ക് ഐ.ഐ.റ്റികളിലും, ഐ.ഐ.എസ്.എസ്.സി. കളിലും, ആകര്‍ഷകമായ ഫെലോഷിപ്പോടെ പി.എച്ച്.ഡി. ചെയ്യുന്നതിന് സൗകര്യമൊരുക്കും. അധ്യാപകര്‍ക്ക് ഇന്റഗ്രേറ്റഡ് ബി.എഡ്. പ്രോഗ്രാമും കൊണ്ടുവരും.


    2022 ഓടെ 50 ശതമാനത്തിലധികം പട്ടിക വര്‍ഗ്ഗ ജനസംഖ്യയും കുറഞ്ഞത് 20,000 ആദിവാസികളുമുള്ള എല്ലാ ബ്ലോക്കുകളിലും ഓരോ മോഡല്‍ റെസിഡന്‍ഷ്യല്‍ സ്‌കൂളുകള്‍ സ്ഥാപിക്കും. നവോദയ വിദ്യാലയങ്ങള്‍ക്കുള്ള എല്ലാ സൗകര്യവും ഇവിടെ ലഭിക്കും.


    ഐ.ഐ.റ്റി.കള്‍ക്കും, എന്‍.ഐ.റ്റി.കള്‍ക്കും കീഴില്‍ സ്വയംഭരണ സ്ഥാപനങ്ങളായി 18 പുതിയ സ്‌കൂള്‍ ഓഫ് പ്ലാനിംഗ് ആന്റ് ആര്‍ക്കിടെക്ച്ചര്‍ സ്ഥാപിക്കുമെന്നും കേന്ദ്ര മന്ത്രി അറിയിച്ചു.
    ND MRD –105
    ***

    
    
    (Release ID: 1518711) Visitor Counter : 7