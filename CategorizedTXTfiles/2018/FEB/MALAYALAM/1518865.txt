      ധനകാര്യ മന്ത്രാലയം

      മുതിര്‍ന്ന പൗരന്മാര്‍ക്ക് ആശ്വാസം; പലിശവരുമാനം 50,000 രൂപവരെ ഒഴിവാക്കി
      Posted On: 01 FEB 2018 7:35PM by PIB Thiruvananthpuram


    മുതിര്‍ന്നപൗരന്മാരുടെ ബാങ്കുകളിലേയും പോസ്റ്റ് ഓഫീസുകളിലേയും നിക്ഷേപങ്ങളിലെ പലിശവരുമാനം കണക്കാകുന്നത് 2018 -19ലെ കേന്ദ്ര ബജറ്റില്‍ 10,000 രൂപയില്‍ നിന്നും 50,000 രൂപയായി ഉയര്‍ത്തി. അത്രയും തുകയ്ക്ക് വരുമാനത്തില്‍ നിന്നും ടി.ഡി.എസ് കുറയ്ക്കില്ലെന്നും കേന്ദ്ര മന്ത്രി അരുണ്‍ജെയ്റ്റിലി വ്യക്തമാക്കി. സ്ഥിരനിക്ഷേപത്തിനും റിക്കറിംഗ് ഡെപ്പോസിറ്റിനും ഈ ആനുകൂല്യം ലഭിക്കും. ഇതുള്‍പ്പെടെ മുതിര്‍ന്ന ജനവിഭാഗങ്ങള്‍ക്ക് മാന്യമായ ജീവിതം ഉറപ്പാക്കാന്‍ നിരവധി പദ്ധതികളാണ് ബജറ്റില്‍ പ്രഖ്യാപിച്ചിട്ടുള്ളത്.
    അതുപോലെ ആരോഗ്യ ഇന്‍ഷ്വറന്‍സ് പ്രീമിയത്തിലും മെഡിക്കല്‍ ചെലവിനുമുള്ള പരിാധിയും 30,000 രൂപയില്‍ നിന്നും 50,000 രൂപയായും വര്‍ദ്ധിപ്പിച്ചു. ഇനി മുതല്‍ എല്ലാ മുതിര്‍ന്ന പൗരന്മാര്‍ക്കും ഏതെങ്കിലും ആരോഗ്യ ഇന്‍ഷ്വറന്‍സ് പ്രീമിയത്തിന്റേയോ, മെഡിക്കല്‍ ചെലവിന്റെയോ അടിസ്ഥാനത്തില്‍ 50,000 രൂപയ്ക്ക് വരെ നികുതി ഇളവ് ആവശ്യപ്പെടാം.
    ചില പ്രധാനപ്പെട്ട അസുഖങ്ങള്‍ക്കുള്ള ചികിത്സാചെലവിന്റെ പരിധി ഒഴിവാക്കുന്നത് മുതിര്‍ന്ന പൗരന്മാര്‍ക്ക് 60,000 രൂപയില്‍ നിന്ന് 80,000 രൂപയായും കൂടുതല്‍ പ്രായമുള്ളവര്‍ക്ക് 80,000 രൂപയില്‍ നിന്ന് ഒരുലക്ഷം രൂപയായും വര്‍ദ്ധിപ്പിച്ചു. ഈ ഇളവുകള്‍ മുതിര്‍ന്ന പൗരന്മാര്‍ക്ക് 4000 കോടിയുടെ അധിക നികുതിയിളവ് നല്‍കും. ഇതോടൊപ്പം ഇപ്പോള്‍ നടപ്പാക്കി വരുന്ന പ്രധാനമന്ത്രി വയോ വന്ദന യോജന മാര്‍ച്ച് 2020 വരെ നീട്ടി. ഇതിലൂടെ ലൈഫ് ഇന്‍ഷ്വറന്‍സ് കോര്‍പ്പറേഷന്‍ ഓഫ് ഇന്ത്യയില്‍ നിന്ന് 8% നിരക്കില്‍ പലിശ ലഭിക്കും. ഈ പദ്ധതിപ്രകാരം നിലവില്‍ ഓരോ മുതിര്‍ന്നപൗരന്റേയും നിക്ഷേപ പരിധി 7.5 ലക്ഷമായിരുന്നത് 15 ലക്ഷമാക്കി ഉയര്‍ത്തുകയും ചെയ്തു.
    RS MRD –113
    ***

    
    
    (Release ID: 1518865) Visitor Counter : 7