      PIB Headquarters

      സംസ്ഥാനത്തിന്റെകാര്‍ഷികമേഖലക്കാവശ്യമായഎല്ലാസഹായവും കേന്ദ്രം നല്‍കും-കേന്ദ്ര മന്ത്രി രാധാ മോഹന്‍ സിംഗ്
      Posted On: 17 FEB 2018 7:35PM by PIB Thiruvananthpuram


    എന്‍.ഡി.എ. ഗവണ്‍മെന്റ്അധികാരത്തിലെത്തിയതിന് ശേഷം കേരളത്തിലെ കാര്‍ഷികമേഖലക്കായി 98,729 കോടിരൂപ അനുവദിച്ചിട്ടുണ്ടെന്ന്‌ കേന്ദ്ര കൃഷി, കര്‍ഷകക്ഷേമ മന്ത്രി ശ്രീ. രാധാമോഹന്‍ സിംഗ് പറഞ്ഞു. എന്‍.ഡി.എ. ഗവണ്‍മെന്റ്അധികാരത്തില്‍ വരുന്നതിന് മുമ്പ് അഞ്ച്‌വര്‍ഷം 35,576 കോടിരൂപയായിരുന്നു ധനകാര്യ കമ്മിഷന്‍ വഴികേരളത്തിന് നല്‍കിയിരുന്നതെന്ന്അദ്ദേഹംചൂണ്ടിക്കാട്ടി. അനുവദിച്ച തുകയില്‍ 48,000 കോടിരൂപ ഇതിനകംതന്നെ സംസ്ഥാനത്തിന് നല്‍കിക്കഴിഞ്ഞുവെന്ന്അദ്ദേഹം പറഞ്ഞു. തിരുവനന്തപുരത്തെ കല്ലിയൂരില്‍ 'ദേശീയവാഴമഹോത്സവം 2018' ഉദ്ഘാടനം ചെയ്യുകയായിരുന്നു അദ്ദേഹം.


    കര്‍ഷകര്‍ക്ക്‌ വേണ്ടി ഏറ്റവും അധികം പണംചെലവഴിക്കുന്ന സര്‍ക്കാരാണ്‌ കേന്ദ്രത്തിലുള്ളത്. എല്ലാവര്‍ക്കുമൊപ്പം, എല്ലാവര്‍ക്കും വികസനം എന്നതാണ് ഗവണ്‍മെന്റിന്റെ നയം. സംസ്ഥാനങ്ങള്‍ പുരോഗമിച്ചാലേ രാജ്യം പുരോഗമിക്കൂ-കേന്ദ്രമന്ത്രി പറഞ്ഞു.


    കേന്ദ്ര ബജറ്റില്‍ കാര്‍ഷിക മേഖലയ്ക്കായി ഈ വര്‍ഷം ഒരുലക്ഷം കോടി രൂപ വകയിരുത്തിയിട്ടുണ്ട്. കര്‍ഷകര്‍ക്ക്ആരോഗ്യ, ചികിത്സാസൗകര്യങ്ങള്‍ ഉറപ്പുവരുത്താന്‍ കേന്ദ്ര ഗവണ്‍മെന്റ് പ്രത്യേക പദ്ധതി നടപ്പിലാക്കുമെന്നും ശ്രീ. രാധാമോഹന്‍ സിംഗ്അറിയിച്ചു.


    കേരളത്തില്‍വാഴകൃഷിചെയ്യുന്ന ഭൂമിയുടെവിസ്തൃതി 18000 ഹെക്ടറില്‍ നിന്ന് 21,000 ഹെക്ടറായി വര്‍ദ്ധിച്ചിട്ടുണ്ടെന്ന് അദ്ദേഹംഅറിയിച്ചു.


    സാധാരണക്കാരന് പോലും പ്രാപ്യമായവാഴപ്പഴം, കര്‍ഷകന് കുറഞ്ഞ ഭൂമിയില്‍ നിന്ന് കൂടുതല്‍വിളവ് നല്‍കുമെന്ന് ശ്രീ. രാധാമോഹന്‍ സിംഗ്ചൂണ്ടിക്കാട്ടി. ഇന്ത്യയില്‍ പ്രതിവര്‍ഷം 30 ദശലക്ഷം ടണ്‍ വാഴപ്പഴമാണ്ഉല്‍പ്പാദിപ്പിക്കുന്നത്. 2050 ഓടെ 60 ദശലക്ഷം ടണ്‍ ആയിഉല്‍പ്പാദനം വര്‍ദ്ധിപ്പിക്കാന്‍ ഗവണ്‍മെന്റ്‌ ലക്ഷ്യമിടുന്നതായി അദ്ദഹം പറഞ്ഞു.
    സംയോജിത പച്ചക്കറിവികസന ദൗത്യത്തിന് കീഴില്‍(Mission for integrated development of horticulture) പ്രതിവര്‍ഷംകേരളത്തിന് 50 കോടിരൂപ നല്‍കുന്നുണ്ട്. രാഷ്ട്രീയ കൃഷി ബീമായോജനയ്ക്ക്കീഴില്‍ 200 കോടിയും നല്‍കുന്നുണ്ടെന്ന്‌കേന്ദ്രമന്ത്രി വ്യക്തമാക്കി.


    വാഴയില്‍ നിന്നുള്ള മൂല്യവര്‍ദ്ധിത ഉല്‍പ്പന്നങ്ങളുടെ സാധ്യത പരമാവധി പ്രയോജനപ്പെടുത്തണമെന്നും സംസ്ഥാനത്തിന്റെ കാര്‍ഷികമേഖലക്കാവശ്യമായ എല്ലാ സഹായവുംകേന്ദ്ര ഗവണ്‍മെന്റ് നല്‍കുമെന്നും ശ്രീ. രാധാമോഹന്‍ സിംഗ് പറഞ്ഞു.


    സംസ്ഥാന ടൂറിസം, സഹകരണവകുപ്പ്മന്ത്രി ശ്രീ. കടകംപള്ളി സുരേന്ദ്രന്‍ അധ്യക്ഷനായിരുന്നു. മലയാളിയുടെ ജീവിതശൈലിയില്‍ വന്ന മാറ്റം ആരോഗ്യമേഖലയില്‍ ഗുരുതരമായ പ്രത്യാഘാതങ്ങളാണുണ്ടാക്കിയതെന്ന്അദ്ദേഹം ചൂണ്ടിക്കാട്ടി. കൃഷിയുടെയുംകാര്‍ഷികസംസ്‌കാരത്തിന്റെയുംവീണ്ടെടുപ്പിനും അതു വഴിആരോഗ്യമുള്ളതലമുറയെസൃഷ്ടിക്കാനും ദേശീയവാഴമഹോത്സവം പോലുള്ള കാര്‍ഷികകൂട്ടായ്മകള്‍സഹായിക്കുമെന്ന്അദ്ദേഹം പറഞ്ഞു.


    വാഴമഹോത്സവത്തോടനുബന്ധിച്ച്ഒരുക്കിയിട്ടുള്ള പ്രദര്‍ശനം സംഘാടകസമിതി ചെയര്‍മാനും രാജ്യസഭാഎം.പി.യുമായ ശ്രീ. സുരേഷ്‌ ഗോപി ഉദ്ഘാടനം ചെയ്തു.
    ശ്രീ. ഒ. രാജഗോപാല്‍എം.എല്‍.എ, ശ്രീ. ജി.ആര്‍. അനില്‍, കല്ലിയൂര്‍ ഗ്രാമപഞ്ചായത്ത് പ്രസിഡന്റ് ശ്രീമതി ആര്‍. ജയലക്ഷ്മി, സെന്റര്‍ഫോര്‍ ഇന്നവേഷന്‍ ഇന്‍ സയന്‍സ് ആന്റ്‌സോഷ്യല്‍ ആക്ഷന്‍ (സിസ) ജനറല്‍സെക്രട്ടറി ശ്രീ. സുരേഷ്‌കുമാര്‍ തുടങ്ങിയവര്‍ ചടങ്ങില്‍ സംബന്ധിച്ചു.


    കേരളകൃഷിവകുപ്പിന്റെ ആദ്യഡയറക്ടര്‍ ശ്രീ. ആര്‍. ഹേലിയെ ചടങ്ങില്‍ കേന്ദ്രമന്ത്രി പൊന്നാടയണിയിച്ച്ആദരിച്ചു. അഞ്ച് ദിവസം നീണ്ടുനില്‍ക്കുന്ന ദേശീയവാഴ മഹോത്സവ ത്തോടനുബന്ധിച്ച്‌ വാഴവൈവിധ്യ പ്രദര്‍ശനം, സെമിനാറുകള്‍, കര്‍ഷകര്‍ക്കുള്ള പരിശീലന പരിപാടികള്‍ എന്നിവ സംഘടിപ്പിച്ചിട്ടുണ്ട്. രാജ്യത്തിന്റെവിവിധ ഭാഗങ്ങളില്‍ നിന്നുള്ളവാഴകര്‍ഷകര്‍,കാര്‍ഷിക യന്ത്ര നിര്‍മ്മാതാക്കള്‍, കാര്‍ഷികമേഖലയിലെസാങ്കേതികസ്ഥാപനങ്ങള്‍, കാര്‍ഷിക സര്‍വ്വകലാശാലകള്‍ എന്നിവ മഹോത്സവത്തില്‍ പങ്കെടുക്കുന്നുണ്ട്. സെന്റര്‍ഫോര്‍ ഇന്നവേഷന്‍ ഇന്‍ സയന്‍സ് ആന്റ്‌സോഷ്യല്‍ ആക്ഷനും (സിസ), കല്ലിയൂര്‍ ഗ്രാമപഞ്ചായത്തുംവിവിധ കേന്ദ്ര,സംസ്ഥാന സര്‍ക്കാര്‍ സ്ഥാപനങ്ങളും, സന്നദ്ധ സംഘടനകളുമായി ചേര്‍ന്നാണ്‌ വാഴമഹോത്സവം സംഘടിപ്പിച്ചിട്ടുള്ളത്. 150 ഓളം പ്രദര്‍ശന സ്റ്റാളുകള്‍ ഒരുക്കിയിട്ടുണ്ട്. വാഴയില്‍ നിന്നുള്ള മൂല്യവര്‍ദ്ധിത ഉല്‍പ്പന്നങ്ങളും വിവിധ കാര്‍ഷികവിഭവങ്ങളും ഈ സ്റ്റാളുകളില്‍ലഭ്യമാണ്.വിവിധ സാങ്കേതികവിദ്യകള്‍ പരിചയപ്പെടുന്നതിനുള്ള അവസരവും ഒരുക്കിയിട്ടുണ്ട്.


    
    AM/MRL
    
    

    
    (Release ID: 1520885) Visitor Counter : 1