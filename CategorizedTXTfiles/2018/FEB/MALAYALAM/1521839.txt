      വാര്‍ത്താവിതരണ പ്രക്ഷേപണ മന്ത്രാലയം

      ദൂരദര്‍ശന്‍ പരസ്യം വഴിയുള്ള വരുമാനം മെച്ചപ്പെടുത്തണമെന്ന് കേന്ദ്രമന്ത്രി സ്മൃതി ഇറാനി
      Posted On: 26 FEB 2018 6:23PM by PIB Thiruvananthpuram


    ഡി.ഡി. ഫ്രീ ഡിഷ് മുഖേന ലഭ്യമായ സാധ്യതകള്‍ ഉപയോഗിച്ച് പരിപാടികളുടെ ഉള്ളടക്കവും, പരസ്യ വരുമാനവും മെച്ചപ്പെടുത്താന്‍ ദൂരദര്‍ശന്‍ ശ്രമിക്കണമെന്ന് കേന്ദ്ര വാര്‍ത്താ വിതരണ പ്രക്ഷേപണ മന്ത്രി ശ്രീമതി. സ്മൃതി സുബിന്‍ ഇറാനി ആവശ്യപ്പെട്ടു. ന്യൂ ഡല്‍ഹിയില്‍ ബ്രോഡ്കാസ്റ്റ് എഞ്ചിനീയറിംഗ് സൊസൈറ്റിയുടെ 24-ാമത് അന്താരാഷ്ട്ര സമ്മേളനവും പ്രദര്‍ശനും - ബി.ഇ.എസ്. എക്‌സ്‌പോ 2018 ഉദ്ഘാടനം ചെയ്യുകയായിരുന്നു അവര്‍. ഈ വര്‍ഷം അവസാനത്തോടെ ഇന്ത്യയിലെ സ്മാര്‍ട്ട് ഫോണ്‍ ഉപഭോക്താക്കളുടെ എണ്ണം 520 ദശലക്ഷമാകുമെന്ന് ശ്രീമതി. സ്മൃതി ഇറാനി പറഞ്ഞു. ചൈനയായിരിക്കും ഒന്നാം സ്ഥാനത്ത്. പരസ്യത്തിനായി ചെലവിടുന്നത് 9.6 ശതമാനത്തില്‍ നിന്ന് ഈ വര്‍ഷം 12.5 ശതമാനമായി വര്‍ദ്ധിച്ചിട്ടുണ്ടെന്ന് കേന്ദ്ര മന്ത്രി ചൂണ്ടിക്കാട്ടി. ഇന്ത്യയിലെ പ്രക്ഷേപണ രംഗത്തിന്റെ കരുത്ത് ചാനലുകളുടെ എണ്ണത്തിന്റെ അടിസ്ഥാനത്തിലല്ല മറിച്ച് അവയുടെ ഗുണനിലവാരത്തിന്റെ അടിസ്ഥാനത്തിലാണ് നോക്കേണ്ടതെന്ന് ശ്രീമതി സ്മൃതി ഇറാനി പറഞ്ഞു.


    25 രാജ്യങ്ങളില്‍ നിന്നുള്ള പ്രക്ഷേപണ രംഗത്തെ മൂന്നൂറോളം കമ്പനികള്‍ പ്രദര്‍ശനത്തില്‍ പങ്കെടുക്കുന്നുണ്ട്. കേന്ദ്ര വാര്‍ത്താ വിതരണ പ്രക്ഷേപണ സെക്രട്ടറി ശ്രീ. എന്‍.കെ. സിന്‍ഹ, പ്രസാര്‍ഭാരതി സി.ഇ.ഒ. ശ്രീ. ശശി ശേഖര്‍ വെമ്പട്ടി തുടങ്ങിയവര്‍ സംബന്ധിച്ചു.


    ND MRD –154
    ***

    
    
    (Release ID: 1521839) Visitor Counter : 2