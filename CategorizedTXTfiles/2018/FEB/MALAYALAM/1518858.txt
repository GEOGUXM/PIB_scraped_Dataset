      ധനകാര്യ മന്ത്രാലയം

      സൂക്ഷ്മ, ചെറുകിട, ഇടത്തരം സംരംഭങ്ങളില്‍ തൊഴില്‍വര്‍ദ്ധനയ്ക്ക് മുന്‍കൈ;
      വായ്പാ സഹായത്തിനും നൂതന വിദ്യകള്‍ക്കുമായി 3794 കോടി

      Posted On: 01 FEB 2018 7:30PM by PIB Thiruvananthpuram

    
    സൂക്ഷ്മ ചെറുകിട ഇടത്തരം മേഖലകളിലെ വായ്പാ സഹായത്തിനും മൂലധന, പലിശ സബ്‌സിഡികള്‍ ഉള്‍പ്പെടെയുള്ള സഹായപദ്ധതികള്‍ക്കായി 2018-19 ലെ കേന്ദ്ര ബജറ്റില്‍ 3794 കോടി രൂപ കേന്ദ്ര ധനമന്ത്രി അരുണ്‍ ജെയ്റ്റ്‌ലി വകയിരുത്തി. ഇതോടൊപ്പം ടെക്‌സ്റ്റൈല്‍ മേഖലയ്ക്കായി 7,148 കോടിയും പ്രത്യേകം വകയിരുത്തിയിട്ടുണ്ട്.


    കഴിഞ്ഞ മൂന്നുവര്‍ഷം അവസരങ്ങള്‍ സൃഷ്ടിക്കുന്നതിനും തൊഴിലിനുമായിരുന്നു ഗവണ്‍മെന്റ് പ്രാധാന്യം നല്‍കിയത്. 70 ലക്ഷം ഔപചാരിക തൊഴിലവസരങ്ങള്‍ ഇതുമൂലം സൃഷ്ടിക്കപ്പെട്ടതായി അടുത്തിടെ നടന്ന ഒരു പഠനത്തില്‍ വ്യക്തമായിട്ടുമുണ്ട്. അടുത്ത മൂന്നുവര്‍ഷത്തേക്ക് എംപ്ലോയിമെന്റ് പ്രോവിഡന്റ്ഫണ്ടില്‍ പുതുതായി വരുന്ന തൊഴിലാളികളുടെ വേതനത്തിന്റെ 12% ഗവണ്‍മെന്റ് സംഭാവനചെയ്യുമെന്നും ബജറ്റില്‍ പറയുന്നു. എല്ലാ മേഖലയിലും നിശ്ചിതകാല തൊഴില്‍ എന്നത് വ്യാപിപ്പിക്കും. സൂക്ഷ്മ, ചെറുകിട, ഇടത്തരം സംരംഭങ്ങളുടെ നിഷ്‌ക്രിയാസ്ഥതിയുമായി ബന്ധപ്പെട്ട പ്രശ്‌നങ്ങള്‍ പരിഹരിക്കാനുള്ള നടപടികള്‍ ഗവണ്‍മെന്റ് താമസിക്കാതെ പ്രഖ്യാപിക്കുമെന്നും മന്ത്രി വ്യക്തമാക്കി.
    വലിയ തൊഴിലവസരങ്ങള്‍ സൃഷ്ടിക്കുന്ന സൂക്ഷ്മചെറുകിട ഇടത്തരം സംരംഭങ്ങളുടെ നികുതിഭാരം കുറയ്ക്കുന്നതിനായി 2016-17 സാമ്പത്തികവര്‍ഷം 250 കോടിയുടെ വിറ്റുവരവുണ്ടാക്കിയ കമ്പനികള്‍ക്ക് 25% ഇളവ് പ്രഖ്യാപിച്ചിട്ടുണ്ട്. ഇത് കൂടുതല്‍ തൊഴിലവസരങ്ങള്‍ സൃഷ്ടിക്കുന്നതിന് സഹായിക്കുമെന്നും അദ്ദേഹം പ്രത്യാശ പ്രകടിപ്പിച്ചു.
    ഔപചാരിക മേഖലയില്‍ കൂടുതല്‍ വനിതകള്‍ക്ക് തൊഴിലവസരങ്ങള്‍ സൃഷ്ടിക്കുന്നതിനാണ് ശ്രീ അരുണ്‍ ജെയ്റ്റ്‌ലി ഊന്നല്‍ നല്‍കിയിരിക്കുന്നത്. വനിതാ തൊഴിലാളികള്‍ക്ക് കൂടുതല്‍ അവസരങ്ങള്‍ സൃഷ്ടിക്കുന്നതിനായി എംപ്ലോയ്‌മെന്റ് പ്രോവിഡന്റ് ഫണ്ടിലെ അവരുടെ വിഹിതം കുറയ്ക്കുന്നതുമായി ബന്ധപ്പെട്ട് നിയമഭേദഗതിയും നിര്‍ദ്ദേശിച്ചിട്ടുണ്ട്.
    എല്ലാ ജില്ലയിലും പ്രധാനമന്ത്രി കൗശല്‍ യോജനയുടെ ഭാഗമായി ഒരു മാതൃക അഭിലഷണീയ നൈപുണ്യ വികസനകേന്ദ്രം ആരംഭിക്കുമെന്നും ബജറ്റ് പറയുന്നു. ജി.എസ്.ടി.എന്നുമായി എല്ലാ പൊതുമേഖലാ ബാങ്കുകളോടും കോര്‍പ്പറേറ്റുകളോടും ട്രേഡ് ഇലക്‌ട്രോണിക്ക് റിസീവബിള്‍ ഡിസ്‌ക്കൗണ്ടിംഗ് സിസ്റ്റം മുഖേന ബന്ധിപ്പിക്കാനും മന്ത്രി നിര്‍ദ്ദേശിച്ചിട്ടുണ്ട്.
    ബാങ്കിംഗ് ഇതര ധനകാര്യ സ്ഥാപനങ്ങള്‍ക്ക് പുനര്‍ധനസഹായത്തിന് നിര്‍ദ്ദേശിക്കപ്പെട്ടിട്ടുള്ള വ്യവസ്ഥകള്‍ പുനഃപരിശോധിക്കും. ഇതിന്റെ അടിസ്ഥാനത്തില്‍ 2018-19 വര്‍ഷത്തില്‍ മുദ്രയിലൂടെ 3 ലക്ഷം കോടി രൂപ വായ്പ നല്‍കുന്നതിനും നിശ്ചയിച്ചിട്ടുണ്ട്.
    ഫിന്‍ടെക് കമ്പനികളുടെ വളര്‍ച്ചയ്ക്ക് വേണ്ട പരിസ്ഥിതിയെക്കുറിച്ച് പരിശോധിക്ുന്നുണ്ട്. വെന്‍്ച്വര്‍ കാപിറ്റല്‍ ഫണ്ടുകളുടെ വളര്‍ച്ചയ്ക്കും രാജ്യത്തിന്റെ വളര്‍ച്ചയ്ക്കുള്ള ബദല്‍ നിക്ഷേപ ഫണ്ടെന്ന നിലയ്ക്ക് ഇവയെ പ്രോത്സാഹിപ്പിക്കുന്നതിനുള്ള നയങ്ങള്‍ സ്വീകരിക്കുമെന്നും മന്ത്രി പറഞ്ഞു.
    RS MRD –113
    ***

    
    
    (Release ID: 1518858) Visitor Counter : 4