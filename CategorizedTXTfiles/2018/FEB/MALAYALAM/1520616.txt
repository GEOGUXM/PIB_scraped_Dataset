      PIB Headquarters

      വനിതകള്‍ക്കായുള്ള മേഖലാ തൊഴില്‍ പരിശീലന കേന്ദ്രത്തില്‍ ഗസ്റ്റ് അധ്യാപകരുടെ പാനല്‍ തയാറാക്കുന്നു
      Posted On: 12 FEB 2018 6:06PM by PIB Thiruvananthpuram


    കേന്ദ്ര നൈപുണ്യ വികസന, സംരംഭകത്വ മന്ത്രാലയത്തിനു കീഴില്‍ തിരുവനന്തപുരത്തെ കഴക്കൂട്ടത്ത് പ്രവര്‍ത്തിക്കുന്ന വനിതകള്‍ക്കായുള്ള മേഖലാ തൊഴില്‍ പരിശീലന കേന്ദ്രത്തില്‍ (റീജ്യണല്‍ വൊക്കേഷണല്‍ ട്രെയിനിംഗ് ഇന്‍സ്റ്റിറ്റ്യൂട്ട് ഫോര്‍ വിമണ്‍) വിവിധ ട്രേഡുകളില്‍ ഗസ്റ്റ് ലക്ചര്‍മാരുടെ പാനലില്‍ ഉള്‍പ്പെടുത്തുന്നതിന് യോഗ്യരായവരില്‍ നിന്ന് അപേക്ഷ ക്ഷണിച്ചു. മണിക്കൂര്‍ അടിസ്ഥാനത്തിലായിരിക്കും പ്രതിഫലം നല്‍കുക.


    സെക്രട്ടേറിയല്‍ പ്രാക്ടീസ്(ഇംഗ്ലീഷ്), ഡി.ടി.പി ഓപറേറ്റര്‍, ഇലക്ട്രോണിക് മെക്കാനിക്, ബേസിക് കോസ്‌മെറ്റോളജി, ഡ്രസ്സ് മേക്കിംഗ്, കമ്പ്യൂട്ടര്‍ ഓപറേറ്റര്‍ ആന്റ് പ്രോഗ്രാമിംഗ് അസിസ്റ്റന്റ്, ഓഫീസ് മാനേജ്‌മെന്റ്, പ്രിന്‍സിപ്പിള്‍സ് ഓഫ് ടീച്ചിംഗ്, ആര്‍ക്കിടെക്ചറല്‍ അസിസ്റ്റന്‍സ്, വൊക്കേഷണല്‍ കാല്‍ക്കുലേഷന്‍ ആന്റ് സയന്‍സ് എന്നീ വിഷയങ്ങളിലാണ് ഗസ്റ്റ് അധ്യാപകരുടെ പാനല്‍ തയാറാക്കുന്നത്.


    അപേക്ഷാര്‍ത്ഥികള്‍ ബി.ഇ, അല്ലങ്കില്‍ ബി.ടെക് ബിരുദവും ഒരു വര്‍ഷം പ്രവൃത്തി പരിചയം ഉള്ളവരോ/ ഡിപ്ലോമയും രണ്ടു വര്‍ഷം പ്രവൃത്തി പരിചയവും ഉള്ളവരോ/ നാഷണല്‍ ട്രേഡ് സര്‍ട്ടിഫിക്കറ്റും എന്‍.എ.സിയും 3 വര്‍ഷത്തെ പ്രവൃത്തി പരിചയവും ഉള്ളവരായിരിക്കണം. യോഗ്യരായ ഉദ്യോഗാര്‍ത്ഥികള്‍ ബയോഡാറ്റയും, സര്‍ട്ടിഫിക്കറ്റുകളുടെ സാക്ഷ്യപ്പെടുത്തിയ പകര്‍പ്പും സഹിതം പ്രിന്‍സിപ്പാള്‍, റീജ്യണല്‍ വൊക്കേഷണല്‍ ഇന്‍സ്റ്റിറ്റ്യൂട്ട് ഫോര്‍ വിമണ്‍, കഴക്കൂട്ടം, തിരുവനന്തപുരം-695582 എന്ന വിലാസത്തില്‍ അപേക്ഷിക്കണം.
    അപേക്ഷ സമര്‍പ്പിക്കേണ്ട അവസാന തീയതി: ഫെബ്രുവരി 21.
    AM MRL–41
    ***

    
    
    (Release ID: 1520616) Visitor Counter : 1