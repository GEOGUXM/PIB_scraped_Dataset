      ധനകാര്യ മന്ത്രാലയം

      ഇറക്കുമതി ചെയ്യുന്ന വസ്തുക്കളില്‍ ഇനി സാമൂഹ്യ ക്ഷേമ സര്‍ചാര്‍ജ്ജ്;
      വിദ്യാഭ്യാസ സെസ്സ്, സെക്കന്‍ഡറി, ഉന്നത വിദ്യാഭ്യാസ സെസ്സുകള്‍ നിര്‍ത്തലാക്കും

      Posted On: 01 FEB 2018 7:40PM by PIB Thiruvananthpuram

    ഇറക്കുമതി ചെയ്യുന്ന വസ്തുക്കളില്‍ ചുമത്തുന്ന വിദ്യാഭ്യാസ സെസ്സ്, സെക്കന്‍ഡറി, ഉന്നത വിദ്യാഭ്യാസ സെസ്സുകള്‍ എന്നിവ നിര്‍ത്തലാക്കുമെന്നും ഇതിനു പകരം സാമൂഹ്യ ക്ഷേമ സര്‍ചാര്‍ജ്ജ് ചുമത്തുമെന്നും കേന്ദ്ര മന്ത്രി അരുണ്‍ ജെയ്റ്റ്‌ലി അറിയിച്ചു. ഇറക്കുമതി ചെയ്യുന്ന വസ്തുക്കളുടെ ആകെ കസ്റ്റംസ് തീരുവയായി വരുന്ന തുകയുടെ 10% ആണ് സാമൂഹ്യ ക്ഷേമ സര്‍ചാര്‍ജ്ജ് ആയി ഈടാക്കുക. ഗവണ്‍മെന്റിന്റെ സാമൂഹ്യക്ഷേമ പദ്ധതികളുടെ നടത്തിപ്പിന് ഇത് സഹായിക്കും. നിലവില്‍ വിദ്യാഭ്യാസ സെസ്സ് നല്‍കേണ്ടതില്ലാത്ത ഇറക്കുമതി ചെയ്യുന്ന സാധനങ്ങള്‍ക്ക് ഈ സര്‍ചാര്‍ജ്ജ് ഈടാക്കില്ല. ഇറക്കുമതി ചെയ്യുന്ന ചില പ്രത്യേക സാധനങ്ങള്‍ക്ക് കസ്റ്റംസ് തീരുവയുടെ 3% ആണ് സര്‍ചാര്‍ജ്ജ് ആയി ഈടാക്കുക.
    AM MRD –113
    ***


    

    
    (Release ID: 1518871) Visitor Counter : 7