      PIB Headquarters

      വിദ്യാഭ്യാസ രേഖകള്‍ അറ്റസ്റ്റ് ചെയ്യുന്നതിന് അനധികൃത ഏജന്‍സികളെ സമീപിക്കരുത് - മേഖലാ പാസ്‌പോര്‍ട്ട് ഓഫീസര്‍
      Posted On: 27 FEB 2018 6:27PM by PIB Thiruvananthpuram


    വിദേശത്ത് തൊഴില്‍ നേടുന്നതിന്, വിദ്യാഭ്യാസ രേഖകളുടെയും മറ്റ് അനുബന്ധ രേഖകളുടെയും അറ്റസ്‌റ്റേഷനും അപോസ്റ്റിലും ചെയ്യുന്നതിന്റെ പേരില്‍ ചില വ്യാജ ഏജന്റുമാരും അനധികൃത ഏജന്‍സികളും അപേക്ഷകരെ ചൂഷണം ചെയ്യുന്നതായി ശ്രദ്ധയില്‍പ്പെട്ടിട്ടുണ്ടെന്ന് തിരുവനന്തപുരം മേഖലാ പാസ്‌പോര്‍ട്ട് ഓഫീസര്‍ ശ്രീ. ആഷിഖ് കാരാട്ടില്‍ അറിയിച്ചു.
    നിലവില്‍ വിദേശകാര്യ മന്ത്രാലയത്തിന്റെ അറ്റസ്റ്റേഷനും അപോസ്റ്റിലും തിരുവനന്തപുരത്തെ റീജ്യണല്‍ പാസ്‌പോര്‍ട്ട് ഓഫീസ് ചെയ്തു വരുന്നുണ്ട്. ഈ സേവനത്തിന്റെ വികേന്ദ്രീകരണവുമായി ബന്ധപ്പെട്ട് കേരളത്തില്‍ നിന്നും ലക്ഷദ്വീപില്‍ നിന്നും അറ്റസ്റ്റേഷനും അപോസ്റ്റിലിനും ചെയ്യാന്‍ വരുന്നവരില്‍ നിന്ന് രേഖകള്‍ സ്വീകരിക്കാന്‍ നാലു ഏജന്‍സികളെ മാത്രമേ വിദേശകാര്യമന്ത്രാലയം അംഗീകരിച്ചിട്ടുള്ളത്. ഇവയുടെ വിലാസം താഴെക്കൊടുക്കുന്നു:
    1) നോര്‍കാ റൂട്ട്‌സ്, തൈക്കാട്, തിരുവനന്തപുരം-695014, ഫോണ്‍ നമ്പര്‍: 04712332416, 04712332452.
    2) സൂപേര്‍ബ് എന്റര്‍പ്രൈസസ്, ടി.സി നമ്പര്‍ 26/929 (3), സി.കെ ടവേര്‍സ്, രണ്ടാം നില, പനവിള ജംഗ്ഷന്‍, തിരുവനന്തപുരം- 695001, ഫോണ്‍ നമ്പര്‍: 9961300999.
    3) വി.എഫ്.എസ് ഗ്ലോബല്‍, ഫസ്റ്റ് ഫ്‌ളോര്‍, ഏഷ്യാറ്റിക് ബിസിനസ് സെന്റര്‍, ടി.സി നമ്പര്‍ 2/24083, ആറ്റിപ്ര വില്ലേജ്, കഴക്കൂട്ടം, തിരുവനന്തപുരം- 695583, ഫോണ്‍ നമ്പര്‍ : 9495108661.
    4) ഐ.വി.എസ്, ക്യൂന്‍, ടി.സി നമ്പര്‍ 41/18,സി.ഡി മണക്കാട്, തിരുവനന്തപുരം- 695009, ഫോണ്‍-9999238803.
    അറ്റസ്റ്റേഷനും അപോസ്റ്റിലിനുമായി വിദേശകാര്യ മന്ത്രാലയം അംഗീകരിച്ച ഈ നാല് ഏജന്‍സികളെ അല്ലാതെ അനധികൃത ഏജന്‍സികളെ പൊതുജനങ്ങള്‍ സമീപിക്കരുതെന്ന് മേഖലാ പാസ്‌പോര്‍ട്ട് ഓഫീസര്‍ മുന്നറിയിപ്പ് നല്‍കി.


    AM MRL–62

    
    
    (Release ID: 1522013) Visitor Counter : 2