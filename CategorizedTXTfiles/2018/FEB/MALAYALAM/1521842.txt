      റെയില്‍വേ മന്ത്രാലയം

      ഇന്ത്യന്‍ റെയില്‍വേ മെഗാ റിക്രൂട്ട്‌മെന്റ് പദ്ധതിയിലേയ്ക്ക് അപേക്ഷിക്കുന്നത് എളുപ്പത്തിലാക്കി
      Posted On: 26 FEB 2018 12:26PM by PIB Thiruvananthpuram


    സമൂഹത്തിന്റെ എല്ലാ വിഭാഗങ്ങളില്‍ നിന്നുള്ള ഉദ്യോഗാര്‍ഥികള്‍ക്കും ഇന്ത്യന്‍ റെയില്‍വേയില്‍ ജോലി ചെയ്യുന്നതിലൂടെ രാജ്യത്തെ സേവിക്കാനുള്ള അവസരം ലഭിക്കുന്നതിനായി റെയില്‍വേ റിക്രൂട്ട്‌മെന്റില്‍ ചില മാനദണ്ഡങ്ങള്‍ക്കനുസൃതമായി മാറ്റങ്ങള്‍ വരുത്തി.


    വിവിധ വിഭാഗങ്ങളിലെ പരീക്ഷാര്‍ത്ഥികള്‍ക്കുള്ള വയസ്സിളവ് രണ്ട് വര്‍ഷം കൂടി നീട്ടി.


    പരീക്ഷാ ഫീസായി 500 രൂപ അടച്ച ഇളവിന് അര്‍ഹതയില്ലാത്ത അപേക്ഷകര്‍ക്ക് പരീക്ഷക്ക് ഹാജരായാല്‍ 400 രൂപ മടക്കി നല്‍കും.


    ലവല്‍ 1 ലെ വിദ്യാഭ്യാസ യോഗ്യത മാനദണ്ഡങ്ങള്‍ ഈ പരീക്ഷയ്ക്ക് വീണ്ടും എഴുതാന്‍ പത്താം അല്ലെങ്കില്‍ ഐടിഐ അല്ലെങ്കില്‍ തത്തുല്യം തന്നെയായിരിക്കും.


    പരീക്ഷാര്‍ത്ഥികള്‍ക്ക് ചോദ്യപേപ്പറുകള്‍ 15 ഭാഷകളില്‍ നല്‍കും.


    ഗ്രൂപ്പ് സി, ലെവല്‍ 1 (നേരത്തെയുണ്ടായിരുന്ന ഗ്രൂപ്പ് ഡി), ലെവല്‍ 2 എന്നീ വിഭാഗങ്ങളിയായി 89,409 തസ്തികകളിലേക്ക് ലോകത്തിലെ ഏറ്റവും വലിയ റിക്രൂട്ട്‌മെന്റ് പ്രക്രിയയിലൂടെ റെയില്‍വേ മന്ത്രാലയം അപേക്ഷ ക്ഷണിച്ചു.


    4 വര്‍ഷത്തെ ഇടവേളയ്ക്കു ശേഷമാണ് ഈ നിയമന പ്രക്രിയ നടക്കുന്നത് എന്നതിനാല്‍ ഇടക്കാലങ്ങളില്‍ നിര്‍ദേശിക്കപ്പെട്ട പല മാറ്റങ്ങളും ഇത്തവണ ഉള്‍പ്പെടുത്തിയിട്ടുണ്ട്.


    ഈ മാറ്റങ്ങളില്‍ ഉള്‍പ്പെടുന്നവ -


    1. പ്രായപരിധി ഇളവ് പുനസ്ഥാപിച്ചു. സാധാരണ ഗതിയില്‍ അപേക്ഷിക്കാന്‍ അര്‍ഹതയുള്ള നിരവധി പരീക്ഷാര്‍ത്ഥികള്‍ക്ക് പ്രായപരിധി മൂലം അയോഗ്യത കല്‍പ്പിക്കപ്പെട്ടു. അതിനാല്‍, വിവിധ വിഭാഗങ്ങളിലേയ്ക്കുള്ള വയസ്സ് ഇളവ് 2 വര്‍ഷം കൂടി നീട്ടി. പുതുക്കിയ പ്രായപരിധി താഴെ പറയും പ്രകാരമാണ്: -
    CEN 01/2018 അസി. ലോക്കോ പൈലറ്റ് (ALP) & ടെക്‌നീഷ്യന്‍ (പ്രായം വര്‍ഷത്തില്‍)
    സമുദായം വിജ്ഞാപനം ചെയ്തത് പുതുക്കിയത്
    സംവരണം ഇല്ലാത്തത് 28 30
    ഒ.ബി.സി 31 33
    പട്ടികജാതി 33 35
    പട്ടികവര്‍ഗ്ഗം 33 35
    സി.ഇ.എന്‍. 02/2018 - ലെവല്‍ 1 (മുമ്പുണ്ടായിരുന്ന ഗ്രൂപ്പ് ഡി)
    സമുദായം വിജ്ഞാപനം ചെയ്തത് പുതുക്കിയത്
    സംവരണം ഇല്ലാത്തത് 31 33
    ഒ.ബി.സി 34 36
    പട്ടികജാതി 36 38
    പട്ടികവര്‍ഗ്ഗം 36 38


    
    2. പരീക്ഷ ഫീസ് : പരീക്ഷയെ ഗൗരവപരമായി കാണാത്ത ഉദ്യോഗാര്‍ത്ഥികള്‍ പരീക്ഷകള്‍ക്ക് അപേക്ഷിക്കുന്നത് നിരുത്സാഹപ്പെടുത്താനാണ് പരീക്ഷ ഫീസ് ചുമത്തപെടുന്നത്. ഉഗ്യോഗാര്‍ത്ഥികള്‍ക്ക് പരീക്ഷയില്‍ പങ്കെടുക്കാന്‍ ആവശ്യമായ അടിസ്ഥാന സൗകര്യങ്ങള്‍ ഒരുക്കുന്നതില്‍ റെയില്‍വേയ്ക്ക് വരുന്ന ചെലവ് ഗണ്യമായി ഇതുവഴി കുറയ്ക്കാനാകും. സംവരണമില്ലാത്ത വിഭാഗങ്ങളില്‍പ്പെട്ടവര്‍ക്കുള്ള പരീക്ഷാഫീസ് 500 രൂപയായിട്ടാണ് നേരത്തെ നിശ്ചയിച്ചിരുന്നത്. പരീക്ഷയില്‍ ഹാജരാകുന്ന ഈ വിഭാഗത്തില്‍പ്പെട്ടവര്‍ക്ക് 400 രൂപ മടക്കി നല്‍കും. ഇതിനായി അവര്‍ തങ്ങളുടെ ബാങ്ക് അക്കൗണ്ടുകള്‍ ഓണ്‍ലൈനായി സമര്‍പ്പിക്കണം. ഈ സൗകര്യം ഉടന്‍ തന്നെ നടപ്പിലാക്കും. പട്ടികജാതിക്കാര്‍ പട്ടികവര്‍ക്കാര്‍ / ദിവ്യാംഗര്‍ / വിമുക്ത ഭടന്മാര്‍ / വനിതകള്‍ / ന്യൂനപക്ഷ വിഭാഗങ്ങള്‍ / സാമ്പത്തികമായി പിന്നാക്കം നില്‍ക്കുന്ന വിഭാഗങ്ങള്‍ എന്നിവരില്‍ 250 രൂപയാണ് ഈടാക്കുക. ഈ വിഭാഗങ്ങളില്‍ നിന്ന് പരീക്ഷയ്ക്ക് ഹാജരാകുന്നവര്‍ക്ക് തുക മുഴുവനായും തിരിച്ച് നല്‍കും.


    3. വിദ്യാഭ്യാസ യോഗ്യത: എല്ലാ ലെവല്‍ 1 തസ്തികകളിലേയ്ക്കുമുള്ള കുറഞ്ഞ വിദ്യാഭ്യാസ യോഗ്യത 2017 ജൂലൈ വരെ പത്താം തരമോ ഐ.ടി.ഐ.യോ തതുല്യമോ ആയിരിക്കണം. 2017 ജൂലായില്‍ ഈ വിദ്യാഭ്യാസ യോഗ്യത ലെവല്‍ ഒന്നിലെ ചില തസ്തികകള്‍ക്ക് മാത്രമായി പരിമിതപ്പെടുത്തി. ഈ നിയമനത്തിനായി കഴിഞ്ഞ വര്‍ഷങ്ങളില്‍ തയ്യാറിക്കൊണ്ടിരുന്ന സ്ഥാനാര്‍ത്ഥികളെ ഇത് മുന്‍കൂട്ടി അറിയിക്കാത്തത് ന്യായമല്ലെന്ന് കണ്ടെത്തിയതിനെ തുടര്‍ന്ന് ഈ പരീക്ഷയ്ക്കുള്ള, മാനദണ്ഡം 10-ാം ക്ലാസ്സ് അല്ലെങ്കില്‍ ഐടിഐ അല്ലെങ്കില്‍ തതുല്യയോഗ്യത എന്നാക്കി വീണ്ടും നിശ്ചയിച്ചു. ഇത് പരീക്ഷാര്‍ത്ഥികള്‍ക്ക് കൂടുതല്‍ തസ്തികകളിലേയ്ക്ക് അപേക്ഷിക്കാന്‍ വഴിയൊരുക്കും. ഇതുകൂടാതെ, ജീവനക്കാര്‍ക്ക് കൂടുതല്‍ കഴിവുകള്‍ ഉറപ്പുവരുത്താനായി റെയില്‍വേ കൂടുതല്‍ പരിശീലന പരിപാടികള്‍ ആസൂത്രണം ചെയ്തിട്ടുണ്ട്.


    4. ഭാഷ: ഹിന്ദി, ഇംഗ്ലീഷ്, ഉറുദു, അസമീസ്, ബംഗാളി, ഗുജറാത്തി, കന്നഡ, കൊങ്കണി, മലയാളം, മണിപ്പൂരി, മറാത്തി, ഒഡിയ, പഞ്ചാബി, തമിഴ്, തെലുങ്ക് എന്നീ 15 ഭാഷകളിലും ചോദ്യപേപ്പറുകള്‍ ലഭ്യമാക്കും. ഇത് രാജ്യമെമ്പാടുമുള്ള ഉദ്യോഗാര്‍ത്ഥികള്‍ക്ക് അവസരങ്ങള്‍ ഉറപ്പാക്കും.


    5. ഒപ്പ്: പരീക്ഷാര്‍ത്ഥകള്‍ക്ക് ഇപ്പോള്‍ ഹിന്ദിയിലും ഇംഗ്ലീഷിലും മാത്രമല്ല ഏത് ഭാഷയിലും ഒപ്പിടാം. ഇന്ത്യയുടെ വൈവിധ്യവും ബഹുസ്വരതയും ഇത് മതിയാകും വണ്ണം പ്രതിഫലിപ്പിക്കും.


    GK MRD –156
    ***


    

    
    (Release ID: 1521842) Visitor Counter : 3