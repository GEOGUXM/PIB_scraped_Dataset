      ധനകാര്യ മന്ത്രാലയം

      മെയ്ക്ക് ഇന്‍ ഇന്ത്യയ്ക്കും ആഭ്യന്തര മൂല്യവര്‍ദ്ധനയ്ക്കുമായി മൊബൈല്‍, ടി.വി ഘടകങ്ങളുടെ കസ്റ്റംസ് ഡ്യൂട്ടി വര്‍ദ്ധിപ്പിച്ചു
      Posted On: 01 FEB 2018 7:38PM by PIB Thiruvananthpuram


    ജി.എസ്.ടിക്ക് ശേഷമുള്ള ആദ്യ ബജറ്റില്‍ കഴിഞ്ഞ രണ്ടുപതിറ്റാണ്ടായി സ്വീകരിച്ചിരുന്ന കസ്റ്റംസ് ഡ്യൂട്ടിയില്‍ ഇളവ് നല്‍കുകയെന്ന നയത്തില്‍ നിന്നും കേന്ദ്രമന്ത്രി ശ്രീ അരുണ്‍ ജെയ്റ്റ്‌ലി വ്യതിചലിച്ചു. എന്നാല്‍ 2018-19ലെ ബജറ്റില ഭക്ഷ്യസംസ്‌ക്കരണം, ഇലക്‌ട്രോണിക്ക്, ഓട്ടോഘടകങ്ങള്‍, പാദരക്ഷകള്‍, ഫര്‍ണിച്ചറുകള്‍ എന്നിവയിലെ മൂല്യവര്‍ദ്ധനയ്ക്ക് ഇന്ത്യയ്ക്ക് വലിയ സാദ്ധ്യതയുണ്ടെന്ന് മന്ത്രി ജെയ്റ്റ്‌ലി അംഗീകരിച്ചു.
    ഇതിന്റെ അടിസ്ഥാനത്തില്‍ കശുവണ്ടി വ്യവസായത്തിന് സഹായകമായി അസംസ്‌കൃത കശുവണ്ടിക്കുള്ള കസ്റ്റംസ് ഡ്യൂട്ടി 5 ശതമാനത്തില്‍ നിന്നും 2.5 ശതമാനമായി കുറച്ചു. അതിന് പുറമെ മൂല്യവര്‍ദ്ധനയ്ക്കും മേക്ക് ഇന്‍ ഇന്ത്യയ്ക്കും ആനുകൂല്യം നലകുന്നതിനായി മൊബൈല്‍ ഫോണിന്റെ കസ്റ്റംസ് ഡ്യൂട്ടി 15% ല്‍നിന്നും 20% മാക്കി ഉയര്‍ത്തി. അവയുടേയും ടി.വിയുടെയും ചില ഘടകങ്ങളുടേതും 15% മാക്കി. ഈ നടപടി രാജ്യത്ത് കൂടുതല്‍ തൊഴിലവസരങ്ങള്‍ സൃഷ്ടിക്കുമെന്നും മന്ത്രി പ്രത്യാശിച്ചു. ഇത് ആഭ്യന്തര ഉല്‍പ്പന്നങ്ങളുടെ വില ഇറക്കുമതി ചെയ്യുന്നവയെക്കാള്‍ കുറഞ്ഞതാക്കുകയും അവയ്ക്ക് ആവശ്യക്കാരേറുകയും അതിലൂടെ കൂടുതല്‍ തൊഴിലവസരങ്ങള്‍ സൃഷ്ടിക്കപ്പെടുകയും ചെയ്യും.
    RS MRD –113
    ***

    
    
    (Release ID: 1518869) Visitor Counter : 1