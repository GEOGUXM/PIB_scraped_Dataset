      കൃഷി മന്ത്രാലയം

      കര്‍ഷകരുടെ വരുമാനം ഇരട്ടിയാക്കുന്നതിനുള്ള ഏഴിന പരിപാടിയുടെ ഓരോ ഇനത്തിനും പണലഭ്യത ഉറപ്പാക്കും
      Posted On: 19 FEB 2018 6:07PM by PIB Thiruvananthpuram


    കര്‍ഷകരുടെ വരുമാനം ഇരട്ടിയാക്കുന്നതിനുള്ള ഗവണ്‍മെന്റിന്റെ പരിശ്രമം കാരണമാണ് ബജറ്റില്‍ കൃഷിക്കുള്ള വിഹിതം 2017-18ല്‍ 51576 കോടി രൂപയില്‍ നിന്ന് 2018-19ല്‍ 58,080 കോടി രൂപയാക്കിയതെന്ന് കേന്ദ്ര കൃഷി, കര്‍ഷക ക്ഷേമ മന്ത്രി ശ്രീ. രാധാ മോഹന്‍ സിങ്ങ് പറഞ്ഞു. 'കൃഷി 2022- കര്‍ഷര്‍ക്ക് ഇരട്ടി വരുമാനം' എന്ന വിഷയത്തില്‍ നടത്ത ദേശീയ സമ്മേളനത്തെ അഭിസംബോധന ചെയ്യുകയായിരുന്നു മന്ത്രി.
    കര്‍ഷകരുടെ വരുമാനം ഇരട്ടിയാക്കുന്നതിനുള്ള ഏഴിന പരിപാടിയുടെ ഓരോ ഇനത്തിനും ആവശ്യമായ ഫണ്ടുകള്‍ ലഭിക്കുന്നെന്ന് ഗവണ്‍മെന്റ് ഉറപ്പാക്കും. കാര്‍ഷിക നയങ്ങളും പദ്ധതികളും ഉത്പന്ന കേന്ദ്രീകൃതമാകുന്നതിന് പകരം വരുമാന കേന്ദ്രീകൃതമാക്കാനാണ് ഗവണ്‍മെന്റ് ശ്രമിക്കുന്നതെന്നും അദ്ദേഹം പറഞ്ഞു.
    ഹിമാചല്‍ പ്രദേശ് ഗവര്‍ണ്ണര്‍ ശ്രീ ആചാര്യ ദേവ്‌വൃത്, നിതി ആയോഗ് വൈസ് ചെയര്‍മാന്‍ ശ്രീ രാജീവ് കുമാര്‍, കേന്ദ്ര സഹമന്ത്രിമാരായ ശ്രീ പര്‍ഷോത്തം രൂപാല, ശ്രീ ഗജേന്ദ്ര സിങ്ങ് ഷേഖാവത്ത്, ശ്രീമതി കൃഷ്ണ രാജ്, കൃഷി വകുപ്പ് സെക്രട്ടറി ശ്രീ എസ്. കെ. പട്‌നായക് എന്നിവരും ന്യൂഡല്‍ഹിയിലെ പുസ എന്‍എഎസ്‌സി കോംപ്ലക്‌സില്‍ നടന്ന ഉദ്ഘാടന ചടങ്ങില്‍ പങ്കെടുത്തു.
    ഐഇ-ബിഎസ്എന്‍ (15.02.2018)


    

    
    (Release ID: 1521413) Visitor Counter : 7