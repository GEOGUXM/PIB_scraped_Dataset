      ഉപരാഷ്ട്രപതിയുടെ കാര്യാലയം

      കോഴിക്കോട് ഫറൂഖ് കോളജില്‍ 2018 ഫെബ്രുവരി 17ന് ഉപരാഷ്ട്രപതി നടത്തിയ പ്രസംഗം
      Posted On: 17 FEB 2018 2:33PM by PIB Thiruvananthpuram


    അതുല്യമായ ഒരു വിഭ്യാഭ്യാസ ടൗണ്‍ഷിപ്പായി മാറിയ ഈ റൗസത്തുള്‍ ഉലൂമില്‍ '' അറിവിന്റെ പൂന്തോട്ടത്തില്‍'' ഇന്ന് എത്തിച്ചേരാനായതില്‍ എനിക്ക് അതിയായ സന്തോഷമുണ്ട്.


    കഴിഞ്ഞ ഏഴുപതിറ്റാണ്ടുകളായി സമുദായത്തിനും രാജ്യത്തിനാകെയും വിലയേറിയ സേവനം നല്‍കിവരുന്ന റൗസത്തുല്‍ ഉലൂം അസോസിയേഷന്‍ കേരളത്തിലെ വിദ്യാഭ്യാസവികസനത്തില്‍ വളരെ സുപ്രധാനമായ പങ്കാണ് വഹിച്ചിരുന്നതെന്നതെന്ന് അറിയുന്നത് തീര്‍ച്ചയായും അതിയായ സന്തോഷമുള്ളതാണ്. ഉന്നത നിലവാരത്തിലുള്ള വിദ്യാഭ്യാസം മതേതരാന്തരീക്ഷത്തില്‍ നല്‍കുകയെന്ന ഈ സ്ഥാപനത്തിന്റെ വീക്ഷണം ലോകത്തിന്റെ വിവിധഭാഗത്തുനിന്ന് പഠിതാക്കളെയും പണ്ഡിതന്മാരെയും പ്രബോകരെയും ഇവിടേക്ക് ആകര്‍ഷിച്ചിട്ടുണ്ട്. ഡേ കെയര്‍ മുതല്‍ ഗവേഷണ കേന്ദ്രങ്ങള്‍ വരെയുള്ള സ്ഥാപനങ്ങള്‍ ഉണ്ടെന്നത് ആര്‍.യു.എയുടെ വലിയ നേട്ടം തന്നെയാണ്.


    ഈ സ്ഥാപനങ്ങള്‍ക്കിടയില്‍ ഗവേഷണമേഖലയില്‍ വളശരയധികം സംഭാവനകള്‍ നല്‍കിയിട്ടുള്ള നാക്കിന്റെ വിലയിരുത്തലില്‍ എ പ്ലസ് ഞാങ്ക് കരസ്ഥമാക്കിയ ഫാറുഖ് കോളജിന് പ്രത്യേക സ്ഥാനമുണ്ട്. എന്നാല്‍ ഇതുകൊണ്ടൊന്നും ഇതിന്റെ മാനേജ്‌മെന്റ് തൃപ്തരല്ലെന്നും എത്രയും വേഗം ഒരു കല്‍പ്പിത സര്‍വകലാശാല പദവി നേടിയെടുക്കുന്നതിനുള്ള ശ്രമത്തിലുമാണ് അവരെന്നും എനിക്കറിയാം. യൂണിവേഴ്‌സിറ്റി ഗ്രാന്റ് കമ്മിഷന്‍ മികവിന്റെ കേന്ദ്രമായി ഈ കോളജിനെ കണ്ടെത്തിയതിലും എനിക്ക് അതിയായ സന്തോഷമുണ്ട്. ഇന്ത്യാ ഗവണ്‍മെന്റിന്റെ സാമൂഹികനീതിയും ശാക്തികരണവും വകുപ്പിന് കീഴിലുള്ള മൗലാന അബ്ദുള്‍കലാം ആസാദ് എഡ്യൂക്കേഷന്‍ ഫൗണ്ടേഷന്‍ വിദ്യാഭ്യാസപരമായി പിന്നോക്കം നില്‍ക്കുന്ന ന്യൂനപക്ഷങ്ങളില്‍ വിദ്യാഭ്യാസം പ്രചരിപ്പിക്കുന്നതിനായി ഏര്‍പ്പെടുത്തിയ മൗലാന അബ്ദുള്‍കലാം ആസാദ് ലിറ്ററസി അവാര്‍ഡ് ലഭിച്ചതിന് ഈ കോളജിനെ ഞാന്‍ അഭിനന്ദിക്കുന്നു.


    ഈ അവസരത്തില്‍ മലബാര്‍ മേഖലയില്‍ വിദ്യാഭ്യാസ നവോത്ഥാനത്തിനല്‍ വിശ്വസിച്ചുകൊണ്ട് അതിന് തുടക്കം കുറിച്ച ആര്‍.യു.എയുടെ ആദ്യ അദ്ധ്യാപകനെക്കുറിച്ച് ഓര്‍മ്മിക്കേണ്ടത് അനിവാര്യമാണ്. കെയ്‌റോയിലെ പ്രശസ്തമായ അല്‍ അസാദ് സര്‍വകലാശാലയില്‍ നിന്നും ബിരുദം നേടിയ, അബുസാദ് അഹമ്മദിയായിരുന്നു ഈ വിദ്യാഭ്യാസ പ്രസ്ഥാനത്തിന്റെ വഴികാട്ടിയും ആര്‍.യു കോളജിനും ആര്‍.യു അസോസിയേഷനും തുടക്കം കുറിച്ചതും. 1942ല്‍ സമൂഹത്തിന്റെ വിദ്യാഭ്യാസ പുരോഗതിക്കായി കേരളത്തില്‍ ആരംഭിച്ച റൗസത്തുള്‍ ഉലൂം കഴിഞ്ഞ ഏഴു പതിറ്റാണ്ടുകളായി പ്രശംസനീയമായ സേവനമാണ് നടത്തിയിട്ടുള്ളതെന്നത് എന്നെ അതീവ ആഹ്‌ളാദവാനാക്കുന്നു.


    ഏത് സ്ഥാനത്തിന്റെയും വലിയ ശക്തി അവിടുത്തെ വിദ്യാര്‍ത്ഥികളാണ്. ഈ സ്ഥാപനങ്ങളില്‍ വിദ്യാര്‍ത്ഥി പ്രവേശനത്തിലുണ്ടാകുന്ന വര്‍ദ്ധന വളരെ ശ്രദ്ധേയമാണ്. ആര്‍.യു.എയുടെ പത്തു സ്ഥാപനങ്ങളില്‍ മാത്രം പതിനായിരം വിദ്യാര്‍ത്ഥികളുണ്ടെന്നറിയുന്നതില്‍ എനിക്ക് സന്തോഷമുണ്ട്. മാത്രമല്ല, സാമൂഹികമായും വിദ്യാഭ്യാസപരമായും പിന്നോക്കം നില്‍ക്കുന്ന സമുദായങ്ങളില്‍ നിന്നും വരുന്ന വിദ്യാര്‍ത്ഥികള്‍ക്ക് മാനേജ്‌മെന്റ് പരമാവധി അവസരങ്ങള്‍ നല്‍കുന്നുവെന്നതിലും എനിക്ക് സന്തോഷമുണ്ട്. ഈ വിദ്യാഭ്യാസസ്ഥാപനങ്ങളിലെ പൂര്‍വവിദ്യാര്‍ത്ഥികള്‍ ദേശീയ-അന്തര്‍ദ്ദേശീയ തലങ്ങളില്‍ അറിവിന്റെ വെളിച്ചം പടര്‍ത്തുന്നുവെന്നും എനിക്ക് മനസിലാക്കാന്‍ കഴിഞ്ഞിട്ടുണ്ട്.


    റൗസത്തുല്‍ ഉലുമ അസോസിയേഷന്റെ പ്ലാറ്റിനം ജൂബിലി ആഘോഷങ്ങളുടെ സമാപനസമ്മേളനം ഉദ്ഘാടനം ചെയ്യുന്നതില്‍ ഞാന്‍ അതീവ സന്തുഷ്ടനാണ്. അറിവിന്റെയും പഠനത്തിന്റെ മൂല്യങ്ങള്‍ക്കാണ് എല്ലാ മതപാരമ്പര്യങ്ങളും ഊന്നല്‍ നല്‍കിയിട്ടുള്ളത്. വാസ്തവത്തില്‍, പരിശുദ്ധ ഖുറാനിലെ ആദ്യത്തെ വാക്ക് തന്നെ ''വായിക്കുക'' എന്ന അര്‍ത്ഥം വരുന്ന '' ഇക്ര'' ആണ്. അതിലെ ഒരു പ്രാര്‍ത്ഥനതന്നെ '' അല്ലയോ ദൈവമേ, എന്റെ അറിവ് വര്‍ദ്ധിപ്പിക്കു'' എന്നാണ്. '' നഹി ജ്ഞാനേശ സദൃശ്യം പവിത്രം ഇഥ വിദ്യതേ''. എന്ന് ഭഗവദ്ഗീതയും പറയുന്നുണ്ട്. അതായത് അറിവിനെക്കാളും ശുദ്ധമായി ഈ ലോകത്ത് മറ്റൊന്നില്ലെന്നാണ് അര്‍ത്ഥം.


    വിദ്യാഭ്യാസം ഒരു വിമോചനായുധമാണ്. അത് നമ്മെ ആശ്രയത്തില്‍ നിന്ന് മോചിപ്പിക്കുയും ആത്മവിശ്വാസം പുനസ്ഥാപിക്കുകയും ആത്മാഭിമാനം വര്‍ദ്ധിപ്പിക്കുകയും ചെയ്യും.


    അദ്ധ്യാപകരും വിദ്യാര്‍ത്ഥികളുമായ നിങ്ങളെല്ലാവരും ഒരു കണ്ടുപിടുത്തത്തിന്റെ യാത്രയെന്ന് വിശേഷിപ്പിക്കുന്ന അദ്ധ്യാപനത്തിലും പഠനത്തിലും മുഴുകയിരിക്കുകയാണ്. പുതിയവ പഠിക്കുകയെന്ന ഈ പ്രക്രിയ ജീവിതകാലം മുഴുവന്‍ തുടരും. അതില്‍ ചിലതിനെല്ലാം ഘടനയുണ്ട്, എന്നാല്‍ ഭൂരിഭാഗവും ഘടനയില്ലാത്തവയാണ്. ജീവിതകാലം മുഴുവനുമുള്ള പഠിതാക്കളാകുന്നതിന് പ്രാരംഭ കാലഘട്ടത്തില്‍ തന്നെ നാം ശക്തമായ അടിത്തറയിടേണ്ടതുണ്ട്.


    ജിജ്ഞാസ, നീരീക്ഷണം വിശകലനം ഉദ്ഗ്രഥനം നിഗമനത്തിലെത്തുക അനുമാനങ്ങളെ പരീക്ഷിക്കുക എന്നിവയിലൂടെ നിരന്തരമായി അറിവിന്റെ പാരമ്യതയിലെത്തുന്നതിനുള്ള കഴിവാണ് പ്രധാനം.


    നമ്മുടെ വിദ്യാഭ്യാസ സ്ഥാനപങ്ങള്‍ വൈവിദ്ധ്യങ്ങളായ പഠന പരിചയങ്ങള്‍ ലഭ്യമാക്കുന്നത് കാണാനാണ് എനിക്ക് ആഗ്രഹം. നമ്മുടെ സമൂഹത്തില്‍ സൃഷ്ടിപരമായ മനസും, വിദഗ്ധകരങ്ങളും കലാപരമായ ഹൃദയങ്ങളുമുണ്ട്. ഈ മാനുഷിക വിഭവങ്ങളെ നാം കൂടുതല്‍ സമ്പന്നമാക്കണം. വാസ്തവത്തില്‍ ഇതാണ് ഇന്ന് നമുക്ക് മുന്നിലുള്ള പ്രധാനപ്പെട്ട വെല്ലുവിളി. നമ്മുടെ രാജ്യത്തിന്റെ ജനസംഖ്യയില്‍ 65%വും 35 വയസിന് താഴേയുള്ളവരണെ് നമുക്കറിയാം. നമുക്ക് ശരിയായ തരത്തിലുള്ള വിദ്യാഭ്യാസം നല്‍കാന്‍ കഴിഞ്ഞാല്‍, ഇത് നമ്മുടെ രാജ്യത്തിന് ജനസംഖ്യാപരമായിലഭിക്കുന്ന ഏറ്റവും വലിയ ലാഭമായിരിക്കും.


    ഗവണ്‍മെന്റിന്റെയൂം നിങ്ങളുടേത് പോലുള്ള സ്വകാര്യ സ്ഥാപനജ്ങളും രാജ്യത്തെ കൂടുതല്‍ മികച്ചതാക്കുന്നതിനായി ഈ വിശേഷാവസരം കൈപ്പിടിയിലൊതുക്കണം. നമ്മുടെ കുട്ടികള്‍ക്കും യുവാക്കള്‍ക്കും അറിവും നൈപുണ്യവും നേടിയെടുക്കാനുള്ള ഗുണപരമായ അവസരം ഒരുക്കികൊടുക്കുകയാണെങ്കില്‍ വികസനത്തില്‍ നമുക്ക് കുതിച്ചുചാട്ടം നടത്താന്‍ കഴിയും. അതിന് കഴിഞ്ഞില്ലെങ്കില്‍ നമ്മള്‍ വളര്‍ച്ചാപ്രക്രിയയില്‍ അതിവേഗം താഴോട്ടുപോകുമെന്ന ഭീഷണിയുമുണ്ട്.


    മികച്ച വിദ്യാഭ്യാസവുമായുള്ള ബന്ധം നാം വിശാലമാക്കിയില്ലെങ്കില്‍ നമ്മുടെ സമൂഹത്തിലെ വിവിധ വിഭാഗങ്ങള്‍ തമ്മിലുള്ള വിടവ് നാം വര്‍ദ്ധിപ്പിക്കുകയാണ്. അത് നമ്മുടെ സാമ്പത്തിക പുരോഗതിയെ നിഷേധാത്മകമാക്കുകയും ചെയ്യും.


    അതുകൊണ്ട് നമ്മുടെ വിദ്യാഭ്യാസ പരിപാലകരും,അദ്ധ്യാപകരും ഗവേഷകരും 'സമത്വം'' '' ഗുണപ്രഥം'' എന്നിവ മാര്‍ഗ്ഗനിര്‍ദ്ദേശക തത്വങ്ങളാക്കികൊണ്ടുള്ള ഒരു സംവിധാനത്തിന് രൂപം നല്‍കണം. ഓരോ കുട്ടിയും നമ്മെ സംബന്ധിച്ചിടത്തോളം പ്രധാനമാണ്. കുട്ടികളോടും യുവാക്കളോടുമൊപ്പം നാം ചെലവഴിക്കുന്ന ഓരോ നിമിഷവും വിലപ്പെട്ടതുമാണ്. പ്രചാദിപ്പിക്കാന്‍ അതിന് അതിയായ ശേഷിയുണ്ട്, സൃഷ്ടിപരതയ്ക്ക് ഉള്‍പ്രേരകമായി പ്രവര്‍ത്തിക്കാനുള്ള, സക്രിയമായി ചിന്തിക്കാനുള്ള ശേഷി, വ്യക്തികളെയും കുടുംബങ്ങളേയും രാജ്യത്തേയും നല്ലതിന് വേണ്ടി മാറ്റിമറിക്കാനുള്ള ശേഷി,


    സഹോദരി, സഹോദരന്മാരെ,


    വളരെ നീണ്ടതും അതിവിശിഷ്ടമായതുമായ ഒരു ചരിത്രമുള്ളതാണ് നിങ്ങളുടെ ഈ മഹത്തായ സ്ഥാപനം. ഇതിനെ ഇനിയും കൂടുതല്‍ മികച്ചതാക്കാനുള്ള അഭിലാഷമാണ് നിങ്ങള്‍ക്കുണ്ടാകേണ്ടത്. മികച്ചതെന്നാല്‍, നിങ്ങളുടെ സ്‌കൂളുകളിലൂം കോളജുകളിലും ചേരുന്നവര്‍ക്ക് വേണ്ടി, നിങ്ങളുടെ സംരക്ഷണത്തിനും മാര്‍ഗ്ഗനീര്‍ദ്ദേശത്തിനുമായി തങ്ങളുടെ കുട്ടികളെ വിടുന്ന രക്ഷിതാള്‍ക്കായി. ഓരോ കൂട്ടിയുടെയും സര്‍വതോമുഖമായ വികസനമായിരിക്കണം നമ്മുടെ ലക്ഷ്യം.


    സഹോദരി, സഹോരന്മാരെ,


    നമ്മുടേത് പരിപാവനമായ ഒരു ദൗത്യമാണ്, സൃഷ്ടിപരമായ ഒരു ദൗത്യമാണ്. അറിവുള്ള ഒരു സമൂഹം രൂപീകരിക്കുകയെന്ന അതി ഭാരവത്തായ ഈ ലക്ഷ്യത്തിന് നിങ്ങള്‍ക്ക് എന്റെ ശുഭാശംസകള്‍.


    വിദ്യാഭ്യാസ, സാമൂഹിക വികസനത്തില്‍ ഈ സംസ്ഥാനം ഒരു വഴികാട്ടിയാണ്. ശ്രീ ചിത്തിരതിരുന്നാളിനെപ്പോലുള്ള പ്രബുദ്ധമായ നേതാക്കളില്‍ നിന്നും ശ്രീ നാരണായഗുരുവിനെപ്പോലുള്ള സാമൂഹിക പരിഷ്‌ക്കര്‍ത്താളില്‍ നിന്നും പ്രചോദമുള്‍ക്കൊണ്ടുകൊണ്ട് വിദ്യാഭ്യാസരംഗത്ത് നിക്ഷേപം നടത്തുന്നതില്‍ വളരെ നീണ്ട ഒരു ചരിത്രം തന്നെ നിങ്ങള്‍ക്കുണ്ട്. അതാണ് നിങ്ങളെ ഏകദേശം സമ്പൂര്‍ണ്ണ സാക്ഷര സമൂഹമാക്കി മാറ്റിയതും.


    എന്നാലും തുടര്‍ച്ചയായുള്ള ചില വെല്ലുവിളികും നിലനില്‍ക്കുന്നുണ്ട്.


    വാസ്തവത്തില്‍, വിദ്യാഭ്യാസത്തിനും വികസന പരിശ്രമങ്ങള്‍ക്കും പൂര്‍ണ്ണവിരാമില്ലെന്ന് നമുക്ക് ബോദ്ധ്യമുണ്ടാകണം.


    വെല്ലുവിളികളോട് നിരന്തം രപതികരിച്ചുകൊണ്ട് നമ്മുടെ പൗരന്മാര്‍ക്ക് നല്ലനാളെ സൃഷ്ടിക്കുന്നതിനുള്ള അവസരം പിടിച്ചെടുക്കണം.


    മികവിന് വേണ്ടിയുള്ള ദാഹം നമ്മെ ഭൂപടത്തിലില്ലാത്ത പ്രദേശങ്ങളിലേക്ക് നയിക്കുകയും നമുക്ക് മുന്നില്‍ ഐക്യത്തിന്റെയും സമഭാവനയുടെയും സമ്പല്‍സമൃദ്ധിയുടെയും ഇന്ത്യ അനാച്ഛാദനം ചെയ്യുകയും ചെയ്യും.


    വിദ്യാഭ്യാസത്തിലൂടെ ഇത് വളരെ വേഗത്തില്‍ സംഭിക്കുകയും അതിന്റെ ഫലം വളരെക്കാളം നിലനിര്‍ത്തുകയും ചെയ്യും.


    വിദ്യാഭ്യാസ പ്രക്രിയയുടെ ഘടകങ്ങളെ നിര്‍വചിക്കുകയും അത് എല്ലാ കുട്ടികള്‍ക്കും യുവാക്കള്‍ക്കും ഫലപ്രദമായി എത്തിച്ചുകൊടുക്കുകയുമെന്നത് നമ്മുടെ യോജിച്ച ഉത്തരവാദിത്വമായണ്.


    നമുക്കെല്ലം അഭിമാനിക്കാന്‍ കഴിയുന്ന ഒരു ഇന്ത്യയെ സൃഷ്ടിക്കാനായി റൗസത്തുള്‍ ഉലും അസോസിയേഷന്‍ തുടര്‍ന്നും തങ്ങളുടെ മഹത്തായ പ്രവര്‍ത്തനം നടത്തുമെന്ന് ഞാന്‍ ആശിക്കുന്നു.


    ഈ അറിവിന്റെ പുന്തോട്ടത്തില്‍ നിന്നുള്ള സൗരഭ്യം ലോകത്തെ ജ്ഞാനവും ശക്തിയും കൊണ്ട് നിറക്കട്ടെ.


    ജയ്ഹിന്ദ്‌

    
    
    (Release ID: 1520834) Visitor Counter : 6