      ഷിപ്പിങ് മന്ത്രാലയം

      രാജ്യത്തെ പ്രധാന തുറമുഖങ്ങള്‍ 4.58 ശതമാനം വളര്‍ച്ച രേഖപ്പെടുത്തി ; ചരക്ക് കൈകാര്യം ചെയ്യുന്നതില്‍ ഏറ്റവും അധികം വളര്‍ച്ച കൊച്ചി തുറമുഖത്തിന്
      Posted On: 07 FEB 2018 6:02PM by PIB Thiruvananthpuram


    രാജ്യത്തെ പ്രധാന തുറമുഖങ്ങള്‍ കഴിഞ്ഞ വര്‍ഷം ഏപ്രിലിനും ഇക്കൊല്ലം ജനുവരിക്കുമിടയില്‍ മൊത്തം 560.97 ദശലക്ഷം ടണ്‍ ചരക്ക് കൈകാര്യം ചെയ്തുകൊണ്ട് 4.58 ശതമാനം വളര്‍ച്ച രേഖപ്പെടുത്തി. മുന്‍ വര്‍ഷം ഇതേ കാലയളവില്‍ 536.41 ദശലക്ഷം ടണ്ണാണ് കൈകാര്യം ചെയ്തത്. 2017 ഏപ്രിലിനും, 2018 ജനുവരിക്കും ഇടയില്‍ കൊല്‍ക്കത്ത (ഹല്‍ദിയ ഉള്‍പ്പെടെ), പാരദീപ്, വിശാഖപട്ടണം, കൊച്ചി, ന്യൂ മാംഗ്ലൂര്‍, ജെ.എന്‍.പി.റ്റി., ദീനദയാല്‍ (കണ്ട്‌ല) എന്നീ തുറമുഖങ്ങളാണ് വളര്‍ച്ച രേഖപ്പെടുത്തിയത്.


    ചരക്ക് നീക്കത്തില്‍ ഏറ്റവും കൂടുതല്‍ വളര്‍ച്ച രേഖപ്പെടുത്തിയത് കൊച്ചി തുറമുഖമാണ് (18.36%). പാരദീപ് 16.01 ശതമാനവും, കൊല്‍ക്കത്ത (ഹല്‍ദിയ ഉള്‍പ്പെടെ) ശതമാനവും, ന്യൂ മാംഗ്ലൂര്‍ 7.37 ശതമാനവും, ജെ.എന്‍.പി.റ്റി. 5.95 ശതമാനവും.


    കൊച്ചി തുറമുഖത്തിന്റെ വളര്‍ച്ച പ്രധാനമായും ഇവിടെ നിന്ന് കയറ്റിയ (പോര്‍ട്ട് ഓഫ് ലോഡിംഗ് അഥവാ പി.ഒ.എല്‍) ചരക്കുകളില്‍ ഉണ്ടായ 24.54 ശതമാനത്തിന്റെ വര്‍ദ്ധന വഴിയാണ്. കണ്ടെയ്‌നറുകളുടെ എണ്ണത്തില്‍ 11.45 ശതമാനവും, മറ്റ് ചരക്കുകളില്‍ 1.02 ശതമാനത്തിന്റെയും വര്‍ദ്ധനയുണ്ടായി
    ND MRD –125

    
    
    (Release ID: 1519710) Visitor Counter : 1