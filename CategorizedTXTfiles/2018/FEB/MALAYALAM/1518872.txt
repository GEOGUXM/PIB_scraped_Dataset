      ധനകാര്യ മന്ത്രാലയം

      5.22 കോടി കുടുംബങ്ങള്‍ക്ക് പ്രധാനമന്ത്രി ജീവന്‍ ജ്യോതി ബീമാ യോജനയുടെ പരിരക്ഷ
      Posted On: 01 FEB 2018 7:41PM by PIB Thiruvananthpuram


    വര്‍ഷത്തില്‍ 330 രൂപ പ്രീമിയത്തില്‍ 2 ലക്ഷം രൂപയുടെ ഇന്‍ഷുറന്‍സ് പരിരക്ഷ ലഭ്യമാക്കുന്ന പ്രധാനമന്ത്രി ജീവന്‍ ജ്യോതി ബീമാ യോജനയുടെ പ്രയോജനം രാജ്യത്തെ 5.22 കോടി ജനങ്ങള്‍ക്ക് ലഭ്യമായതായി ബജറ്റ് അവതരണത്തില്‍ കേന്ദ്ര ധനകാര്യമന്ത്രി ശ്രീ. അരുണ്‍ ജെയ്റ്റ്‌ലി അറിയിച്ചു. പ്രധാനമന്ത്രി സുരക്ഷാ ബീമാ യോജനയില്‍ ചേര്‍ന്നിട്ടുള്ളത് 13 കോടി 25 ലക്ഷം പേരാണ്. വര്‍ഷത്തില്‍ 12 രൂപ പ്രീമിയം അടച്ചാല്‍ 2 ലക്ഷം രൂപ വരെ അപകട ഇന്‍ഷുറന്‍സ് ലഭ്യമാക്കുന്നതാണ് പദ്ധതി. പട്ടികജാതി/പട്ടിക വര്‍ഗത്തില്‍പ്പെട്ടവരുള്‍പ്പെടെ പാവപ്പെട്ടവരുടെ ഭവനങ്ങളെല്ലാം ഈ ഇന്‍ഷുറന്‍സ് പരിരക്ഷക്കു കീഴില്‍ കൊണ്ടുവരാന്‍ ഗവണ്‍മെന്റ് ഉദ്ദേശിക്കുന്നതായി ശ്രീ. ജെയ്റ്റലി വ്യക്തമാക്കി.
    'ബേഠി ബച്ചാവോ, ബേഠി പഠാവോ' പദ്ധതിക്കു കീഴില്‍ 2017 നവംബര്‍ വരെയുള്ള കണക്കനുസരിച്ച് പെണ്‍കുട്ടികളുടെ പേരില്‍ 1.26 കോടിയില്‍ കൂടുതല്‍ സുകന്യ സമൃദ്ധി അക്കൗണ്ടുകള്‍ തുറന്നിട്ടുണ്ട്. ഈ അക്കൗണ്ടുകളില്‍ ഇതുവരെ 19183 കോടി രൂപ നിക്ഷേപിക്കപ്പെട്ടിട്ടുണ്ട്.
    AM MRD –113

    
    
    (Release ID: 1518872) Visitor Counter : 11