      ധനകാര്യ മന്ത്രാലയം

      ഈ സാമ്പത്തികവര്‍ഷം ഓഹരി വിറ്റഴിക്കലിലൂടെ ഒരു ലക്ഷം കോടി രൂപയുടെ റെക്കാര്‍ഡ് വരുമാനം പ്രതീക്ഷ
      Posted On: 01 FEB 2018 7:31PM by PIB Thiruvananthpuram


    എയര്‍ ഇന്ത്യയുടെ തന്ത്രപരമായ സ്വകാര്യവല്‍ക്കരണമുള്‍പ്പെടെ രാജ്യത്തെ 24 പൊതുമേഖല സ്ഥാപനങ്ങളുടെ ഓഹരി വിറ്റഴിക്കലിനുള്ള നടപടികള്‍ ആരംഭിച്ചതായി 2018-19 വര്‍ഷത്തെ കേന്ദ്ര ബജറ്റ് അവതരിപ്പിച്ചുകൊണ്ട് കേന്ദ്ര മന്ത്രി ശ്രീ അരുണ്‍ ജെയ്റ്റ്‌ലി വ്യക്തമാക്കി. ഇതുള്‍പ്പെടെ ഫണ്ട് ശേഖരണത്തിനും ബാങ്കിംഗ് മേഖലയുടെ പരിഷ്‌ക്കരണത്തിനുമുള്ള നടപടികള്‍ സ്വീകരിച്ചതായും അദ്ദേഹം വ്യക്തമാക്കി.
    14,500 കോടി രൂപ ലക്ഷ്യമാക്കികൊണ്ട് ആരംഭിച്ച എക്‌സ്‌ചേഞ്ച് ട്രേഡഡ് ഫണ്ട് ഭാരത്-22 എല്ലാ മേഖലകളിലും പ്രതീക്ഷകള്‍ക്ക് അപ്പുറമെത്തി. അതുപോലെ 2017-18ലെ ഓഹരിവിറ്റഴിക്കല്‍ നയത്തിലൂടെ 72,500 കോടി രൂപ സമാഹരിക്കാനായി. ഇതില്‍ നിന്നുള്ള വരുമാനം ഏകദേശം ഒരു ലക്ഷം കോടി രൂപ കവിയുമെന്നാണ് പ്രതീക്ഷ. 2018-19 ല്‍ ഓഹരി വിറ്റഴിക്കലിലൂടെയുള്ള ലക്ഷ്യമായി നിശ്ചയിച്ചിരിക്കുന്നത് 80,000 കോടി രൂപയാണ്.
    ബാങ്കുകളുടെ പുനര്‍മൂലധനവല്‍ക്കരണപദ്ധതിയുടെ ഭാഗമായുള്ളതില്‍ 80,000 കോടി രൂപയുടെ ബോണ്ടുകള്‍ ഈ വര്‍ഷം തന്നെ പുറത്തിറക്കും. പുനര്‍മൂലധനവല്‍ക്കരണത്തിലൂടെ പൊതുമേഖല ബാങ്കുകള്‍ക്ക് 5 ലക്ഷം കോടിരൂപയുടെ അധികവായ്പ നല്‍കാനാകുമെന്നാണ് പ്രതീക്ഷിക്കുന്നത്. ഗ്രാമീണ സമ്പദ്ഘടന ശക്തമാക്കുന്നതിനായി ശക്തമായ ഗ്രാമീണബാങ്കുകള്‍ എന്നതാണ് ലക്ഷ്യം.
    റിസര്‍വ് ബാങ്കില്‍ നിന്നും ഓഹരികള്‍ ഇന്ത്യാ ഗവണ്‍മെന്റിന് കൈമാറുന്നതിനായി ദേശീയ ഹൗസിംഗ് ബാങ്ക് നിയമത്തില്‍ ഭേദഗതിവരുത്തിയിട്ടുണ്ട്. അതുപോലെ ഇന്ത്യന്‍ തപാല്‍ നിയമം, പ്രോവിഡന്റ്ഫണ്ട് നിയമം, ദേശീയ സമ്പാദ്യ സര്‍ട്ടിഫിക്കറ്റ് നിയമം എന്നിവ ഭേദഗതി ചെയ്യുകയും കൂറേക്കൂടി ജനസൗഹൃദ നടപടികള്‍ ഉള്‍പ്പെടുത്തുകയും ചെയ്തിട്ടുണ്ട്. റിസര്‍വ് ബാങ്ക് നിയമം, സെക്യൂരിറ്റീസ് ആന്റ് എക്‌സ്‌ചേഞ്ച് ബോര്‍ഡ് ഓഫ് ഇന്ത്യ നിയമം 1992, സെക്യൂരിറ്റീസ് കോണ്‍ട്രാക്റ്റ്‌സ് (റഗുലേഷന്‍( നിയമം 1956, നിക്ഷേപനിയമം 1996, എന്നിവയെല്ലാം നടപടിക്രമങ്ങള്‍ നിയതമാക്കുന്നതിനും ചില തെറ്റുകള്‍ക്ക് പിഴ ഈടാക്കാനുമായി ഭേദഗതി ചെയ്തിട്ടുണ്ട്.
    RS MRD –113
    ***


    

    
    (Release ID: 1518860) Visitor Counter : 6