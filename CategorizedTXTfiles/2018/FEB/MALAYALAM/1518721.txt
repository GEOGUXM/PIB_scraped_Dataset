      ധനകാര്യ മന്ത്രാലയം

      2018 -19 സാമ്പത്തിക വര്‍ഷത്തില്‍ ഗ്രാമങ്ങളില്‍ ഉപജീവനത്തിനും അടിസ്ഥാന സൗകര്യങ്ങള്‍ ഒരുക്കുന്നതിനുമായി 14.34 ലക്ഷം കോടി ചെലവഴിക്കും
      
      96 ജില്ലകളില്‍ ജലസേചന സൗകര്യങ്ങള്‍ ഏര്‍പ്പെടുത്തുന്നതിനായി പ്രധാനമന്ത്രി കൃഷി സിഞ്ചായി യോജനയ്ക്കു കീഴില്‍ 2600 കോടി നീക്കിവച്ചു

      Posted On: 01 FEB 2018 5:45PM by PIB Thiruvananthpuram

    രാജ്യത്തെ ഗ്രാമീണ മേഖലയുടെ ഉപജീവനത്തിന് ഊന്നല്‍ കൊടുക്കുന്ന സുപ്രധാന നടപടികള്‍ പ്രഖ്യാപിച്ചുകൊണ്ട് കേന്ദ്ര ധന കമ്പനി കാര്യ മന്ത്രി ശ്രീ അരുണ്‍ ജെയ്റ്റ്‌ലി 2018- 19 സാമ്പത്തിക വര്‍ഷത്തെ സമ്പൂര്‍ണ ബജറ്റ് പാര്‍ലമെന്റില്‍ അവതരിപ്പിച്ചു. കാര്‍ഷിക ഗ്രാമീണ മേഖലകള്‍ ശക്തിപ്പെടുത്തുന്നതിനും ഗ്രാമങ്ങളില്‍ അടിസ്ഥാന സൗകര്യങ്ങള്‍ ഏര്‍പ്പെടുത്തുന്നതിനും സവിശേഷ ഊന്നല്‍ കൊടുക്കുന്ന ബജറ്റ് എന്ന ആമുഖത്തോടെയാണ് ധനമന്ത്രി ബജറ്റ് അവതരണം ആരംഭിച്ചതു തന്നെ. 2018 -19 സാമ്പത്തിക വര്‍ഷത്തില്‍ വിവിധ മന്ത്രാലയങ്ങള്‍ ഇതിനായി 14.34 ലക്ഷം കോടി രൂപ ചെലവഴിക്കുമെന്ന് മന്ത്രി അറിയിച്ചു. ഇതില്‍ 11. 98 ലക്ഷം കോടി രൂപ ബജറ്റിതര സ്രോതസുകളില്‍ നിന്നായിരിക്കും. ഇതുവഴി 321 കോടി തൊഴില്‍ ദിനങ്ങള്‍ സൃഷ്ടിക്കും. 3.17 ലക്ഷം കിലോമീറ്റര്‍ ഗ്രാമീണ റോഡുകളും 51 ലക്ഷം ഗ്രാമീണ ഭവനങ്ങളും 1.88 കോടി ശുചിമുറികളും നിര്‍മ്മിക്കും. 1.75 വീടുകളില്‍ പുതിയ വൈദ്യുതി കണക്ഷന്‍ ലഭ്യമാക്കും. കൂടാതെ കാര്‍ഷിക വളര്‍ച്ച ശക്തിപ്പെടുത്തും.


    പ്രധാനമന്ത്രി കൃഷി സിഞ്ചായി യോജന, ഹര്‍ ഖേത് കോ പാനി പദ്ധതികള്‍ അനുസരിച്ച് ജലസേചനത്തിനായി 2600 കോടി രൂപ ബജറ്റില്‍ മാറ്റി വച്ചിട്ടുണ്ട്. ഇതു വഴി ജലസേചന സൗകര്യമില്ലാത്ത 96 ജില്ലകളില്‍ കൂടി കൃഷിയാവശ്യത്തിനു ജലമെത്തിക്കാന്‍ സാധിക്കും. നിലവില്‍ ഇതില്‍ 30 ശതമാനം സ്ഥലത്തു മാത്രമെ ജലസേചന സൗകര്യമുള്ളു- മന്ത്രി വ്യക്തമാക്കി. ദേശീയ ഗ്രാമീണ ഉപജീവന ദൗത്യത്തിന് 2018 -19 സാമ്പത്തിക വര്‍ഷത്തിലെ വിഹിതം 5750 കോടിയാക്കി ഗവണ്‍മെന്റ് ബജറ്റില്‍ ഉയര്‍ത്തിയതായി ശ്രീ ജെയ്റ്റ്‌ലി അറിയിച്ചു. സ്ത്രീകളുടെ സ്വാശ്രയ സംഘങ്ങള്‍ക്കു വായ്പനല്കുന്നതിനായി 42,500 കോടി രൂപ നീക്കി വച്ചതായും അദ്ദേഹം തുടര്‍ന്നു. ഇത് കഴിഞ്ഞ വര്‍ഷത്തെക്കാള്‍ 37 ശതമാനം കൂടുതലാണ്.
    AJ MRD –110
    ***

    
    
    (Release ID: 1518721) Visitor Counter : 3