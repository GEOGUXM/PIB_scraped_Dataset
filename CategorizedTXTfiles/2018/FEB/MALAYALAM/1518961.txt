      റോഡ് ഗതാഗത, ഹൈവേ മന്ത്രാലയം

      ദേശീയപാതാ അതോറിറ്റി 10460 കിലോമീറ്റര്‍ റോഡ് നിര്‍മാണത്തിനായി ടെന്‍ഡറുകള്‍ ക്ഷണിച്ചു;
      കേരളത്തില്‍ നിന്നുള്ള മൂന്നു പാതകളും ഉള്‍പ്പെടും

      Posted On: 02 FEB 2018 5:47PM by PIB Thiruvananthpuram

    2017- 18 സാമ്പത്തിക വര്‍ഷത്തില്‍ 1,75,000 കോടി രൂപ ചെലവില്‍ 10460 കിലോമീറ്റര്‍ റോഡ് നിര്‍മ്മിക്കുന്നതിനായി നാഷണല്‍ ഹൈവേ അതോറിറ്റി (എന്‍.എച്ച്.എ.ഐ) ഇതുവരെ ടെന്‍ഡറുകള്‍ ക്ഷണിച്ചിട്ടുണ്ട്. 2018 ജനുവരി വരെയുള്ള കണക്കനുസരിച്ചാണിത്. അടുത്ത 15 ദിവസത്തിനുള്ളില്‍ 1000 കിലോമീറ്റര്‍ റോഡ് നിര്‍മ്മാണത്തിനായി ലേല നടപടികള്‍ ആരംഭിക്കും. 2017- 18 ല്‍ മുന്‍ വര്‍ഷങ്ങളെ അപേക്ഷിച്ച് റോഡ് നിര്‍മ്മാണത്തില്‍ വന്‍കുതിച്ചു ചാട്ടമാണ് ഉണ്ടായത്. കഴിഞ്ഞ അഞ്ച് വര്‍ഷക്കാലം നാഷണല്‍ ഹൈവേ അതോറിറ്റി പ്രതിവര്‍ഷം ശരാശരി 2860 കിലോമീറ്റര്‍ റോഡ് നിര്‍മ്മാന്‍ അനുമതി നല്‍കിയത്.


    ഈ വര്‍ഷം 10,000 കിലോമീറ്റര്‍ റോഡിന് അനുമതി നല്‍കണമെന്ന ലക്ഷ്യം കേന്ദ്ര റോഡ് ഗതാഗത, ഹൈവേ വകുപ്പ് മന്ത്രി ശ്രീ. നിതിന്‍ ഗഡ്കരി മുന്നോട്ടുവെച്ചിരുന്നു. 2017-18 ല്‍ 43,000 കോടി രൂപ ചെലവില്‍ 2700 കിലോമീറ്ററോളം റോഡ് നിര്‍മ്മാണത്തിന് ഇതിനകം അനുമതി നല്‍കിക്കഴിഞ്ഞു.


    കേരളത്തിലെ തലശ്ശേരി- മാഹി ബൈപ്പാസ് പദ്ധതിയും അനുമതി ലഭിച്ചവയില്‍ ഉള്‍പ്പെടുന്നു. 19 കിലോമീറ്റര്‍ ദൈര്‍ഘ്യമുള്ള ബൈപ്പാസ് നിര്‍മ്മാണത്തിനായി 1124 കോടി രൂപയാണ് വകയിരുത്തിയിട്ടുള്ളത്. ഇ.പി.സി (എഞ്ചിനീയറിംഗ് പ്രൊക്യുര്‍മെന്റ് കണ്‍സ്ട്രക്ഷന്‍) അടിസ്ഥാനത്തിലാണ് പദ്ധതി നടപ്പിലാക്കുന്നത്.


    ഫെബ്രുവരിയില്‍ 3300 കിലോമീറ്റര്‍ റോഡ് നിര്‍മ്മാണത്തിനും മാര്‍ച്ചില്‍ 500 കിലോമീറ്റര്‍ റോഡിനും അനുമതി നല്‍കാന്‍ ലക്ഷ്യമിടുന്നു.


    പുതുതായി അനുമതി നല്‍കാന്‍ ടെന്‍ഡര്‍ വിളിച്ച റോഡുകളില്‍ കേരളത്തില്‍ നിന്ന് കോഴിക്കോട് ബൈപ്പാസ് (28 കി.മീ), ദേശീയപാത 17 ലെ ചെങ്ങള മുതല്‍ കാലിക്കടവുവരെയുള്ള ഭാഗം (പുതിയ എന്‍.എച്ച് -66, 44.19 കി.മീ), എന്‍.എച്ച് 17 ന്റെ തലപ്പാടി മുതല്‍ ചെങ്ങള വരെയുള്ള ഭാഗം (39 കിലോമീറ്റര്‍) എന്നിവയും ഉള്‍പ്പെടുന്നു. കോഴിക്കോട് ബൈപ്പാസിന് 1289 കോടി രൂപയും ചെങ്ങള മുതല്‍ കാലിക്കടവുവരെയുള്ള ഭാഗത്തിന് 1745 കോടി രൂപയും, തലപ്പാടി മുതല്‍ ചെങ്ങള വരെയുള്ള ഭാഗത്തിന് 1688 കോടി രൂപയുമാണ് ചെലവ് കണക്കാക്കിയിട്ടുള്ളത്.


    141628.06 കോടി രൂപ ചെലവില്‍ 7768.09 കോടി കിലോമീറ്റര്‍ റോഡ് നിര്‍മ്മാണത്തിനാണ് ടെന്‍ഡര്‍ വിളിച്ചിട്ടുള്ളത്.


    ടെന്‍ഡര്‍ നടപടികളോടു ലഭിക്കുന്ന പ്രതികരണവും സ്ഥലമേറ്റെടുക്കല്‍, അനുമതി നല്‍കല്‍ എന്നിവയില്‍ സംസ്ഥാന ഗവണ്‍മെന്റുകളുടെ സഹകരണവും കണക്കിലെടുത്തായിരിക്കും ഫെബ്രുവരിയില്‍ കൂടുതല്‍ പദ്ധതികള്‍ക്ക് അനുമതി നല്‍കുക. പദ്ധതികള്‍ക്ക് അനുമതി നല്‍കുന്നത് എന്‍.എച്ച്.എ.ഐയുടെ ഭാരത്മാല പദ്ധതിയ്ക്ക് നല്ല തുടക്കമേകും. പദ്ധതികള്‍ സമയബന്ധിതമായി പൂര്‍ത്തീകരിക്കാന്‍ എന്‍.എച്ച്. എ.ഐ പ്രത്യേക നിരീക്ഷണ സംവിധാനത്തിന് രൂപം നല്‍കിയിട്ടുണ്ട്. എന്‍.എച്ച്. എ.ഐ ആസ്ഥാനത്തു നുന്നുള്ള ഉദ്യോഗസ്ഥര്‍ പദ്ധതി പ്രദേശങ്ങള്‍ സന്ദര്‍ശിക്കുകയും ഭൂമി ഏറ്റെടുക്കല്‍, അനുമതികള്‍ ലഭ്യമാക്കല്‍ എന്നിവ സംബന്ധിച്ച് സംസ്ഥാന ഗവണ്‍മെന്റുകളുമായി ചര്‍ച്ച നടുത്തുകയും ചെയ്യുന്നുണ്ട്. വിരമിച്ച റവന്യൂ ഉദ്യോഗസ്ഥരെ ഫീല്‍ഡ് തലങ്ങളില്‍ നിയോഗിച്ചിട്ടുമുണ്ട്.
    AM MRD –113


    

    
    (Release ID: 1518961) Visitor Counter : 1