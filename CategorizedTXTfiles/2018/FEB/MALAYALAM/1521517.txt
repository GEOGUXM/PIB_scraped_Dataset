      പ്രധാനമന്ത്രിയുടെ ഓഫീസ്‌

      പ്രധാനമന്ത്രിയുടെ സന്ദര്‍ശനം
      Posted On: 23 FEB 2018 4:55PM by PIB Thiruvananthpuram


    
    പ്രധാനമന്ത്രി ശ്രീ നരേന്ദ്ര മോദി അടുത്ത രണ്ട് ദിവസങ്ങളില്‍ രണ്ട് സംസ്ഥാനങ്ങളും രണ്ട് കേന്ദ്ര ഭരണ പ്രദേശങ്ങളും സന്ദര്‍ശിക്കും. ഗുജറാത്ത്, തമിഴ് നാട് സംസ്ഥാനങ്ങളും ദാമന്‍ & ദിയു, പുതുച്ചേരി കേന്ദ്രഭരണ പ്രദേശങ്ങളുമാണ് പ്രധാനമന്ത്രി സന്ദര്‍ശിക്കുന്നത്.
    ശനിയാഴ്ച ദാമനിലെത്തുന്ന പ്രധാനമന്ത്രി വിവിധ വികസന പദ്ധതികള്‍ക്ക് തുടക്കം കുറിക്കുകയും ക്ഷേമ പദ്ധതികളുടെ ഗുണഭോക്താക്കള്‍ക്ക് സര്‍ട്ടിഫിക്കറ്റുകള്‍ നല്‍കുകയും ചെയ്യും. ഒരു പൊതു യോഗത്തിലും പ്രധാനമന്ത്രി ഇവിടെ പങ്കെടുക്കും. ശേഷം തമിഴ്‌നാട്ടിലേക്ക് പോകുന്ന പ്രധാനമന്ത്രി ചെന്നൈയില്‍ സംസ്ഥാന ഗവണ്‍മെന്റിന്റെ അമ്മ ഇരു ചക്രവാഹന പദ്ധതിയുടെ ഉദ്ഘാടനത്തില്‍ പങ്കെടുക്കും.
    ഞായറാഴ്ച പുതുച്ചേരിയില്‍ എത്തുന്ന പ്രധാനമന്ത്രി അരബിന്ദോ ആശ്രമത്തിലെത്തി ശ്രീ അരബിന്ദോയ്ക്ക് പുഷ്പാര്‍ച്ചന നടത്തിയ ശേഷം ശ്രീ അരബിന്ദോ ഇന്റര്‍നാഷണല്‍ സെന്റര്‍ ഫോര്‍ എജ്യുക്കേഷനിലെ വിദ്യാര്‍ത്ഥികളുമായി സംവദിക്കും. ആരവല്ലി സന്ദര്‍ശിക്കുന്ന ശ്രീ നരേന്ദ്ര മോദി ആരവല്ലിയുടെ സുവര്‍ണ്ണ ജൂബിലി ആഘോഷങ്ങളുമായി ബന്ധപ്പെട്ട അനുസ്മരണ സ്റ്റാംപ് പുറത്തിറക്കും. പുതുച്ചേരിയിലൊരു പൊതുയോഗത്തിലും പ്രധാനമന്ത്രി പങ്കെടുക്കും. ഞായറാഴ്ച വൈകുന്നേരം ഗുജറാത്തിലെത്തുന്ന പ്രധാനമന്ത്രി സൂരത്തില്‍ 'റണ്‍ ഫോര്‍ ന്യൂ ഇന്ത്യ മാരത്തണ്‍' ഫ്‌ളാഗ് ഓഫ് ചെയ്യും.


    IE/BSN

    
    
    (Release ID: 1521517) Visitor Counter : 19