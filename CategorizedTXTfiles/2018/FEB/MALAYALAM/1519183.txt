      ശാസ്ത്ര സാങ്കേതിക മന്ത്രാലയം

      ചെറുകിട വ്യവസായങ്ങള്‍ക്ക് സാങ്കേതിക വിദ്യാ കൈമാറ്റത്തിന് സി.എസ്.ഐ.ആര്‍ ലാബുകളില്‍ സംവിധാനമൊരുങ്ങി
      Posted On: 05 FEB 2018 5:41PM by PIB Thiruvananthpuram


    ചെറുകിട വ്യവസായങ്ങള്‍ക്ക് സി.എസ്.ഐ.ആര്‍. പരീക്ഷണശാലകളില്‍ നിന്ന് സാങ്കേതിക വിദ്യാ കൈമാറ്റത്തിന് സ്ഥിരം സംവിധാനമൊരുക്കിയതായി കേന്ദ്ര ശാസ്ത്ര സാങ്കേതികവിദ്യാ മന്ത്രി ഡോ. ഹര്‍ഷ് വര്‍ദ്ധന്‍ പറഞ്ഞു. ചെറുകിട വ്യവസായങ്ങളുടെ അഖിലേന്ത്യാ സംഘടനയായ ലഘു ഉദ്യോഗ് ഭാരതിയിലെ അംഗങ്ങളുമായി സംസാരിക്കവെ ചെറുകിട വ്യവസായ മേഖലയ്ക്ക് ആവശ്യമുള്ള ഉചിതമായ സാങ്കേതികവിദ്യ സി.എസ്.ഐ.ആര്‍ ലാബുകളില്‍ നിന്ന് ലഭ്യമാക്കുന്നതിന്റെ ഏകോപനം സി.എസ്.ഐ.ആര്‍. ലെ നോഡല്‍ ഓഫീസര്‍മാര്‍ നിര്‍വ്വഹിക്കുമെന്ന് അദ്ദേഹം അറിയിച്ചു.


    വാണിജ്യപരമായി ഉപയോഗ സാധ്യതയുള്ള ആയിരത്തിലധികം സാങ്കേതികവിദ്യകള്‍ക്കുള്ള പേറ്റന്റ് സി.എസ്.ഐ.ആര്‍ ലബോറട്ടറികള്‍ നേടിയിട്ടുണ്ട്. ഇതിന് പുറമെ 139 ഗവേഷണ പദ്ധതികള്‍ പുരോഗമിച്ച് വരികയാണ്. സ്‌പേസ് ഫിസിക്‌സ് മുതല്‍ സമുദ്ര പഠനം, ഭൗമശാസ്ത്രം, ജിയോഫിസിക്‌സ്, ജീനോമിക്‌സ്, ബയോടെക്‌നോളജി, നാനോ ടെക്‌നോളജി, പരിസ്ഥിതി എഞ്ചിനീയറിംഗ്, വിവരസാങ്കേതികവിദ്യ എന്നിവ വരെ വരുന്ന അതി വിപുലമായ ശാസ്ത്രമേഖലയാണ് സി.എസ്.ഐ.ആര്‍ കൈകാര്യം ചെയ്യുന്നത്.
    ND MRD –118
    ***


    

    
    (Release ID: 1519183) Visitor Counter : 1