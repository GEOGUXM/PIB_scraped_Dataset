      ധനകാര്യ മന്ത്രാലയം

      പ്രതിരോധ മേഖലയ്ക്കുള്ള ബജറ്റ് സഹായം ഗവണ്‍മെന്റിന്റെ മുന്‍ഗണനയായി തുടരും
      
      രണ്ട് പ്രതിരോധ, വ്യവസായ ഇടനാഴികള്‍ വികസിപ്പിക്കും
      വ്യവസായ സൗഹൃദ പ്രതിരോധ ഉത്പാദന നയം ഈ വര്‍ഷം പ്രഖ്യാപിക്കും
      
      Posted On: 01 FEB 2018 5:40PM by PIB Thiruvananthpuram


    പ്രതിരോധ മേഖലയ്ക്ക് മതിയായ ബജറ്റ് സഹായം നല്‍കല്‍ ഗവണ്‍മെന്റിന്റെ മുന്‍ഗണനയായിരിക്കുമെന്ന് കേന്ദ്ര മന്ത്രി ശ്രീ. അരുണ്‍ ജെയ്റ്റ്‌ലി വ്യക്തമാക്കി. രാജ്യത്തിന്റെ പ്രതിരോധ ആവശ്യങ്ങള്‍ നിറവേറ്റുന്നതിനും തദ്ദേശീയമായ നിര്‍മ്മാണ ശേഷി വര്‍ദ്ധിപ്പിക്കുന്നതിനും ഈ രംഗത്ത് സ്വാശ്രയത്വം നേടുന്നതിനും നിരവധി നടപടികള്‍ കൈക്കൊണ്ടിട്ടുണ്ടെന്ന് അദ്ദേഹം പറഞ്ഞു.


    പ്രതിരോധ ഉല്‍പ്പാദന രംഗം സ്വകാര്യ മേഖലയ്ക്കായി തുറന്ന് കൊടുക്കുകയും നേരിട്ടുള്ള വിദേശ നിക്ഷേപം ഉദാരമാക്കുകയും ചെയ്തിട്ടുണ്ട്. രാജ്യത്ത് രണ്ട് പ്രതിരോധ വ്യവസായ, ഉല്‍പ്പാദന ഇടനാഴികള്‍ വികസിപ്പിക്കുന്നതിന് നടപടികള്‍ കൈക്കൊള്ളും. പൊതു, സ്വകാര്യ മേഖലകളിലും, സൂക്ഷ്മ, ഇടത്തരം, ചെറുകിട സംരംഭ മേഖലകളിലും പ്രതിരോധ ഉല്‍പ്പന്നങ്ങളുടെ ആഭ്യന്തര ഉല്‍പ്പാദനം പ്രോത്സാഹിപ്പിക്കുന്നതിന് വ്യവസായ സൗഹൃദ പ്രതിരോധ ഉത്പാദന നയം ഈ വര്‍ഷം പ്രഖ്യാപിക്കുമെന്നും ശ്രീ. അരുണ്‍ ജെയ്റ്റ്‌ലി അറിയിച്ചു.
    ND MRD –106
    ***

    
    
    (Release ID: 1518713) Visitor Counter : 7