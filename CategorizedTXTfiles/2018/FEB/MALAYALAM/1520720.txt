      PIB Headquarters

      ആരോഗ്യ ബോധവല്‍ക്കരണ കാമ്പെയില്‍ സമാപിച്ചു
      Posted On: 15 FEB 2018 5:36PM by PIB Thiruvananthpuram

      കുറ്റിപ്പുറം: കേന്ദ്ര ഫീല്‍ഡ് പബ്ലിസിറ്റി ഡയറക്ടറേറ്റിന്റെ ആഭിമുഖ്യത്തില്‍ കുറ്റിപ്പുറം പാഴൂരില്‍ നേത്ര പരിശോധനാ ക്യാമ്പും ആരോഗ്യ ബോധവല്‍ക്കരണ പരിപാടിയും സംഘടിപ്പിച്ചു. കുറ്റിപ്പുറം ബ്ലോക്ക് സ്ഥിരം സമിതി അധ്യക്ഷന്‍ കെ.ടി. സിദ്ദിഖ് ഉദ്ഘാടനം ചെയ്തു. പാലക്കാട്, മലപ്പുറം ഫീല്‍ഡ് പബ്ലിസിറ്റി ഓഫിസുകള്‍ കുറ്റിപ്പുറം ബ്ലോക്ക് പഞ്ചായത്തുമായി സഹകരിച്ചു നടത്തിയ ത്രിദിന ആരോഗ്യ ബോധവല്‍ക്കരണ കാമ്പെയിന്റെ സമാപനത്തോടനുബന്ധിച്ചാണ് നേത്ര പരിശോധനാ ക്യാമ്പ് സംഘടിപ്പിച്ചത്. പ്രതിരോധ കുത്തിവെപ്പുകളുടെ പ്രാധാന്യത്തെക്കുറിച്ചും ശാസ്ത്രീയമായ ചികില്‍സാ രീതികള്‍ പിന്തുടരുന്നതിനെക്കുറിച്ചും ജില്ലാ ആര്‍.സി.എച്ച്. ഓഫിസര്‍ ഡോ. രേണുക, പാലക്കാട് ഫീല്‍ഡ് പബ്ലിസിറ്റി ഓഫിസര്‍ എം. സ്മിതി എന്നിവര്‍ ക്ലാസ് നയിച്ചു. കുറ്റിപ്പുറം പഞ്ചായത്ത് അംഗങ്ങളായ ഫസീന അഹമ്മദ്കുട്ടി, സബിതാ പ്രവീണ്‍ തുടങ്ങിയവര്‍ പ്രസംഗിച്ചു. അഹമ്മദ് കുട്ടി ചെമ്പിക്കല്‍ നന്ദി പറഞ്ഞു. പൊതുജനങ്ങള്‍ക്കായുള്ള ക്വിസ് മല്‍സരം, കലാപരിപാടികള്‍ തുടങ്ങിയവയും പ്രചാരണ പരിപാടികളുടെ ഭാഗമായി സംഘടിപ്പിച്ചിരുന്നു.
    
    
    (Release ID: 1520720) Visitor Counter : 1