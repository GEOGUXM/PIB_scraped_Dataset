      বিত্ত মন্ত্ৰালয়

      থোঁৰতে কেন্দ্রীয় বাজেট ২০১৮-১৯
      Posted On: 01 FEB 2018 2:06PM by PIB Guwahati

      * কেন্দ্রীয় বিত্তমন্ত্রী শ্রী অৰুণ জেটলীয়ে আজি সংসদত ২০১৮-১৯ বিত্তীয় বৰ্ষৰ সাধাৰণ বাজেট দাখিল কৰে ।
      * এইবাৰৰ বাজেটত কৃষি, গ্ৰামোন্নয়ন, শিক্ষা, স্বাস্থ্য, কর্মসংস্থান, ক্ষুদ্র, মজলীয়া আৰু সূক্ষ্ম উদ্যোগ আৰু আন্তঃগাঁথনি ক্ষেত্রক অধিক শক্তিশালী কৰি তোলাত জোৰ দিয়া হৈছে।
      * চৰকাৰে ভাবিছে যে এলানি আন্তঃগাঁথনিগত সংস্কাৰৰ জৰিয়তে ভাৰতক বিশ্বৰ দ্রুত বিকাশশীল অর্থনীতিৰ দেশলৈ ৰূপান্তৰিত কৰাটো সম্ভৱ হ ’ব । উৎপাদন , সেৱা আৰু ৰপ্তানি সংক্রান্তীয় দিশত সুন্দৰভাৱে হোৱা উন্নতিৰ পৰিপ্ৰেক্ষিতত বিকাশৰ হাৰ ৮ শতাংশ হোৱাৰ দিশে অগ্ৰসৰ হৈছে ভাৰত।
      * অঘোষিত খাৰিফ শস্যৰ ওপৰত ন্যূনতম সমৰ্থিত মূল্য উৎপাদন ব্যয়ৰ ডেৰ গুণ হ ’ব; প্রতিষ্ঠানগত কৃষি ঋণ সাহায্যৰ পৰিমাণ ২০১৪-১৫ৰ ৮.৫০ লাখ কোটি টকাৰ পৰা বৃদ্ধি পায় ১১ লাখ কোটি টকা হৈছে ।
      * দেশৰ ৮৬ শতাংশ ক্ষুদ্র আৰু প্রান্তীয় কৃষকসকলৰ স্বার্থ ৰক্ষাৰ্থে গ্ৰামাঞ্চলৰ প্ৰায় ২২ হাজাৰ হাটক গ্রামীণ কৃষি বজাৰলৈ উন্নীত কৰা হ ’ব ।
      * কৃষক আৰু ক্রেতাসকলৰ সুবিধার্থে আলু, বিলাহী আৰু পিয়াঁজৰ দৰে খাদ্য শস্যৰ দৰৰ হ্ৰাস-বৃদ্ধিৰ বিষয়টো সমাধানৰ লক্ষ্যৰে ‘অপাৰেচন গ্ৰীণ’ৰ শুভাৰম্ভ কৰা হ’ব ।
      * মীন পালন আৰু পশুপালন খণ্ডত ১০ হাজাৰ কোটি টকাৰ দুটা নতুন পুঁজি গঠনৰ কথাও ঘোষণা কৰা হৈছে।পুনৰ্গঠিত নেচনেল বেম্বো মিচনৰ বাবে ১ ,২৯০ কোটি টকা ধাৰ্য কৰা হৈছে ।
      * মহিলাৰ আত্মসহায়ক গোটসমূহৰ ঋণ সাহায্যৰ পৰিমাণ যোৱা বছৰ ৪২,৫০০ কোটি টকাৰ পৰা চলিত বাজেটত ৭৫,০০০ কোটি টকা বৃদ্ধি কৰা হৈছে।
      * নিম্ন আৰু মধ্যবিত্ত শ্ৰেণীৰ নাগৰিকসকলক বিনামূলীয়া ৰন্ধন গেছ সংযোগ আৰু বিদ্যুৎ আৰু শৌচাগাৰৰ সুযোগ প্ৰদানৰ অৰ্থে উজ্জ্বলা, সৌভাগ্য আৰু স্বচ্ছ অভিযানৰ লক্ষ্যক অধিক উন্নীত কৰা হৈছে।
      * স্বাস্থ্য, শিক্ষা আৰু সামাজিক সুৰক্ষা শিতানত ১.৩৮ লাখ কোটি টকা ধাৰ্য কৰা হৈছে । অহা ২০২২ চনৰ ভিতৰত দেশৰ প্রত্যেকখন আদিবাসী অধ্যুষিত ব্লকত আদিবাসী ছাত্র-ছাত্রীসকলৰ বাবে একলব্য আবাসিক বিদ্যালয় স্থাপন কৰা হ ’ব । অনুসূচীত জাতি শ্ৰেণীৰ লোকসকলৰ বাবে কল্যাণ পুঁজি গঠন কৰা হৈছে ।
      * ১০ কোটিতকৈও অধিক দৰিদ্র আৰু পিছপৰা পৰিয়ালৰ স্বাস্থ্য সম্পৰ্কীয় সুযোগ-সুবিধা প্ৰদানৰ লক্ষ্যৰে বিশ্বৰ বৃহত্তম স্বাস্থ্য সুৰক্ষা আঁচনি গ্ৰহণ কৰা হৈছে, যাৰ অধীনত এনে পৰিয়ালে ৫ লাখ টকা পর্যন্ত স্বাস্থ্য আৰু চিকিৎসাৰ সুযোগ লাভ কৰিব পাৰিব।
      * চলিত বৰ্ষৰ ৰাজহ ঘাটিৰ হাৰ ৩.৫ শতাংশ আৰু ২০১৮-১৯ বিত্তীয় বর্ষত এই হাৰ ৩.৩ শতাংশ কৰাৰ লক্ষ্য লোৱা হৈছে।

      * আন্তঃগাঁথনি খণ্ডত ৫.৯৭ লাখ কোটি টকা ধাৰ্য কৰা হৈছে ।

      * দেশৰ ১০টা গুৰুত্বপূর্ণ স্থানক বিশেষভাবে উন্নত পর্যটন কেন্দ্র ৰূপে গঢ়ি তোলা হ ’ব ।
      * নীতি আয়োগৰ জৰিয়তে আর্টিফিচিয়েল ইণ্টেলিজেন্স(এআই)ৰ সন্দৰ্ভত এটি ৰাষ্ট্ৰীয় আঁচনিৰ শুভাৰম্ভ কৰা হ ’ব ।
      * ৰ ’বটিকছ, আর্টিফিচিয়েল ইণ্টেলিজেন্স, ইণ্টাৰনেট ইত্যাদি সম্পর্কীয় উৎকর্ষ কেন্দ্র গঢ়ি তোলা হ’ব ।
      * নিৰ্বিনিয়োগ খণ্ডত ৭২,৫০০ কোটি টকাৰ লক্ষ্য অতিক্রম কৰি ১ লাখ কোটি টকা হ ’ব বুলি অনুমান কৰা হৈছে।
      * সোণক এটি ধাতৱ সম্পদৰ মর্যদা প্ৰদানৰ উদ্দেশ্যে এটি সুসংবদ্ধ স্বর্ণ নীতি গৃহীত কৰা হ ’ব ।
      * কৃষক উৎপাদক সংস্থা ৰূপে তালিকাভুক্ত কোম্পানীসমূহৰ ক্ষেত্রত ১০০ শতাংশ ৰেহাই দিয়াৰ প্রস্তাৱ লোৱা হৈছে । এ নে ধৰণৰ সংস্থাসমূহৰ লাভৰ ক্ষেত্রত বছৰত ১০০ কোটি টকা পর্যন্ত লেনদেনৰ ক্ষেত্রতহে এই ব্যৱস্থা প্রযোজ্য হ ’ব । ২০১৮ -১৯ ৰ পৰা পৰৱর্তী পাঁচ বছৰৰ বাবে এই ব্যৱস্থা বলবৎ থাকিব ।
      * ৮০-জেজেএএ ধাৰাৰ অধীনত নতুন কর্মচাৰীসকলৰ দৰমহা আৰু ভাট্টাৰ বাবদ প্রদত্ত ধনৰ ওপৰত যি ৩০ শতাংশ ৰেহাই দিয়া হৈছিল, সেয়া চর্ম আৰু পাদুকা উদ্যোগৰ ক্ষেত্রত ১৫০ দিনলৈকে ৰেহাই দিয়াৰ ব্যৱস্থা কৰা হ ’ব । এই খণ্ডত অধিক কর্মসংস্থাপনৰ সুযোগ সৃষ্টি কৰাটোৱেই ইয়াৰ উদ্দেশ্য ।
      * চার্কোল হাৰৰ মূল্য ৫ শতাংশ অতিক্রম নকৰালৈকে স্থাৱৰ সম্পত্তিৰ লেনদেনৰ ক্ষেত্রত কোনোধৰণৰ পৰিৱর্তন অনা নহয়। যিবোৰ উদ্যোগ প্ৰতিষ্ঠানৰ বছৰেকীয়া লেনদেনৰ মাত্রা (২০১৫-১৬ বিত্তীয় বছৰৰ ভিত্তিত) ৫০ কোটি টকাতলৈ কম, সেইবোৰৰ ক্ষেত্রত যি ২৫ শতাংশ হাৰত ৰেহাই দিয়া হয়, সেয়া ২০১৬-১৭ বিত্তীয় বছৰত ২৫০ কোটি টকা পর্যন্ত লেনদেন হৈছে এই ধৰণৰ সংস্থাসমূহৰ ক্ষেত্রতো সম্প্রসাৰিত কৰা হ’ব । ইয়াৰ লক্ষ্য হৈছে ক্ষুদ্র, মজলীয়া আৰু সূক্ষ্ম উদ্যোগ প্ৰতিষ্ঠানক সাহায্য আগবঢ়োৱা।
      * বর্তমান পৰিবহণ ভাট্টা আৰু চিকিৎসা শিতানত খৰচৰ বাবে যি ধন পিছত প্ৰদান কৰা হয়, তাৰ পৰিৱর্তে ৪০ হাজাৰ টকাৰ ষ্টেণ্ডার্ড ৰেহাই দিয়া হ ’ব । ইয়াৰ ফলত প্ৰায় ২৫০ কোটিৰ বেতনভোগী কর্মচাৰী আৰু পেন্সন প্ৰাপক উপকৃত হ ’ব ।
      * জ্যেষ্ঠ নাগৰিকসকলৰ আয়কৰৰ ক্ষেত্রতো কেতবোৰ ৰেহাইৰ প্রস্তাৱ লোৱা হৈছেঃ-
      * বেংক আৰু ডাকঘৰত জমাৰ ওপৰত সূদৰ বাবদ আয়ৰ ক্ষেত্রত ১০ হাজাৰ টকা পর্যন্ত ৰেহাইৰ যি ব্যৱস্থা কৰা আছিল, সেয়া ৫০ হাজাৰ টকা কৰাৰ প্রস্তাৱ লোৱা হৈছে ।
      * ১৯৪ (ক) ধাৰাৰ অধীনত উৎস মূলত কৰ কৰ্তনৰ (টিডিএছ) কোনো প্রয়োজন নাথাকিব। সকলোধৰণৰ ম্যাদী আমানত আৰু ৰেকাৰিং ডেপজিতৰ অর্জিত সূদৰ ক্ষেত্রতো এই সুবিধা থাকিব।
      * ৮০(ঘ) ধাৰাৰ অধীনত স্বাস্থ্য বীমা প্রিমিয়াম আৰু চিকিৎসা ব্যয়ৰ বাবদ পূৰ্বৰ ৩০ হাজাৰ টকাৰ বিপৰীতে ৫০ হাজাৰ টকালৈ বৃদ্ধি কৰা হ ’ব ।
      * গুৰুতৰ অসুস্থতাৰ ক্ষেত্রত জ্যেষ্ঠ নাগৰিক আৰু বয়োজ্যেষ্ঠ নাগৰিকসকলে চিকিৎসা ব্যয়ৰ ক্ষেত্রত ক্রমে ৬০ হাজাৰ আৰু ৮০ হাজাৰ টকা ৰেহাইৰ সুবিধা ভোগ কৰিব । এই হাৰ সকলো জ্যেষ্ঠ নাগৰিকৰ ক্ষেত্রতে ১ লাখ টকা কৰাৰ প্রস্তাৱ লোৱা হৈছে ।
      * প্ৰধানমন্ত্ৰীৰ বয়া বন্দনা যোজনাৰ ম্যাদ ২০২০ চনৰ মাৰ্চ মাহলৈ বঢ়াই দিয়াৰ প্ৰস্তাৱ লোৱা হৈছে। প্ৰতিজন বয়োজ্যেষ্ঠ নাগৰিকৰ বাবে বৰ্তমানে থকা ৭.৫ লাখ টকাৰ সলনি ১৫ লাখ টকাৰ বিনিয়োগৰ প্ৰস্তাৱ লোৱা হৈছে।

      * আন্তঃৰাষ্ট্ৰীয় বিত্ত সেৱা কেন্দ্ৰত থকা ষ্টক এক্সেঞ্জত অধিক বাণিজ্যৰ প্ৰসাৰৰ বাবে আন্তঃৰাষ্ট্ৰীয় বিত্ত সেৱা কেন্দ্ৰক অধিক ৰেহাই দিয়াৰ ব্যৱস্থা কৰা হৈছে।

      * নগদ অৰ্থনীতিক নিয়ন্ত্ৰণ কৰিবৰ কাৰণে কোনো সংস্থা বা প্ৰতিষ্ঠানে ১০,০০০ টকা বা তাতকৈ অধিক টকা নগদ আদায় দিলে তাক কৰযুক্ত কৰা হৈছে।
      * দীৰ্ঘম্যাদী মূলধনৰ লাভৰ ক্ষেত্ৰত ১ লাখতকৈ বেছি হ ’ লে ১০ শতাংশ কৰৰ ব্যৱস্থা কৰা হৈছে।অৱশ্যে ৩১ জানুৱাৰী, ২০১৮ লৈকে লাভ কৰা সকলো অনুমোদনৰ ক্ষেত্ৰত এই কৰ কাৰ্যকৰী নহ ’ব।
      * ডিষ্ট্ৰিবিউটেড আয়ৰ ক্ষেত্ৰত ইকুইটি যুক্ত মিউশ্বুৱেল ফাণ্ডৰ বাবে ১০ শতাংশ কৰৰ ব্যৱস্থা কৰাৰ প্ৰস্তাৱ লোৱা হৈছে।
      * ব্যক্তিগত আয়ৰ ক্ষেত্ৰত ‘চেছ’ৰ মূল্য বৰ্তমানৰ ৩ শতাংশৰ ঠাইত ৪ শতাংশলৈ বৃদ্ধিৰ প্ৰস্তাৱ লোৱা হৈছে।
      * ব্যক্তিগত পৰ্যায়ত লেন-দেন নোহোৱা কৰি সমগ্ৰ দেশতে স্বচ্ছ তথা কাৰ্যক্ষম পোনপটীয়া ৰাজহ সংগ্ৰহৰ ব্যৱস্থা কৰিবৰ বাবে ই-এচেছমেন্ট কাৰিযকৰী কৰাৰ প্ৰস্তাৱ লোৱা হৈছে।
      * খাদ্য প্ৰক্ৰিয়াকৰণ, ইলেক্ট্ৰনিক্স, যান-বাহনৰ সামগ্ৰী, জোতা-চেণ্ডেল আৰু আচবাবৰ ক্ষেত্ৰত ‘মে’ক ইন ইণ্ডিয়া’ৰ প্ৰভাৱ বিস্তাৰ কৰাৰ লগতে ঘৰুৱাভাৱে মূল্য সংযোজনৰ সুবিধা কৰা আৰু দেশত নিয়োগৰ সুবিধা বৃদ্ধি কৰাৰ বাবে আৱকাৰী কৰ ব্যৱস্থাৰ সাল-সলনি কৰাৰ প্ৰস্তাৱ লোৱা হৈছে।

    ****


    DS/OK/RM/NW/RV/SNC/DB/PRK

    
    
    (Release ID: 1519036) Visitor Counter : 7
    
    
    
    
    

*