      প্ৰধানমন্ত্ৰীৰ কাৰ্যালয়

      পেলেষ্টাইন, ইউনাইটেড আৰৱ এমিৰেটছ আৰু ওমানলৈ ৰাওনা হোৱাৰ পূৰ্বে প্ৰধানমন্ত্ৰীৰ বিবৃতি
      Posted On: 08 FEB 2018 10:30PM by PIB Guwahati


    পেলেষ্টাইন, ইউনাইটেড আৰৱ এমিৰেটছ আৰু ওমানলৈ ৰাওনা হোৱাৰ পূৰ্বে প্ৰধানমন্ত্ৰীয়ে আগব ঢ়োৱা বিবৃতিৰ লিখিত ৰূপ—


    “ ৯ ৰ পৰা ১২ ফেব্ৰুৱাৰীৰ ভিতৰত মই পেলেষ্টাইন, ইউনাইটেড আৰৱ এমিৰেটছ আৰু ওমান ভ্ৰমণ ৰ সুযোগ লাভ কৰিছো।


    ২০১৫ বৰ্ষৰ পিছত প্ৰথমবাৰলৈ উপ-সাগৰীয় আৰু পশ্চিম এছিয়াৰ দেশ ভ্ৰমণ কৰিবলৈ পাই মই অতিশয় আনন্দ অনুভৱ কৰিছো৷ এই অঞ্চল সমূহ আমাৰ বৈদেশিক সম্পৰ্কৰ ক্ষেত্ৰত মুখ্য অগ্ৰাধিকাৰৰ বিষয়। এই দেশ সমূহৰ সৈতে আমি এক গতিশীল বহু মুখী সম্পৰ্ক স্থাপন কৰিবলৈ সক্ষম হৈছো।


    জৰ্দান ত বিশ্ৰাম লোৱাৰ পাছত ১০ ফেব্ৰুৱাৰীত পেলেষ্টাইনৰপৰা মোৰ ভ্ৰমণ সূচী আৰম্ভ হ’ব৷ জৰ্দানৰ সন্মানীয় ৰজা দ্বিতীয় আব্দুলাদেৱে বিশ্ৰামৰ সুবিধাখিনি আগবঢ়োৱা বাবে মই তেখেতৰ ওচৰত কৃতজ্ঞতা জ্ঞাপন কৰিছো। ৯ ফেব্ৰুৱাৰীত এম্মা নত তেওঁক মই সাক্ষাৎ কৰিম৷


    পেলেষ্টাইনলৈ ভাৰতৰ প্ৰধানমন্ত্ৰীৰ এয়া প্ৰথমটো ভ্ৰমণ হ’ব৷ ৰাষ্ট্ৰপ তি মাহমুদ আব্বাছ ৰ সৈতে আলোচনাৰ বাবে মই অত্যন্ত আগ্ৰহী আৰু পেলেষ্টাইন ৰ জনসাধাৰণ আৰু দেশখনৰ উন্নয়ন ৰ প্ৰতি আমাৰ সমৰ্থনক পুনৰ এবাৰ দোহাৰিব বিচাৰো৷


    বিগত ২০১৫ বৰ্ষৰ আগষ্ট মাহৰ পিছত এইবছৰৰ ১০ আৰু ১১ ফেব্ৰুৱাৰীত মই পুনৰ ইউ.এ.ই ভ্ৰমণ ৰ সুযোগ পাইছো৷ ইউ.এ.ই হৈছে আমাৰ দেশৰ এক গুৰুত্বপূৰ্ণ কৌশলগত অংশীদাৰ যিয়ে আমাৰ দেশখনৰ অৰ্থনীতি, শক্তি, উন্নত প্ৰযুক্তিবিদ্যা, সুৰক্ষা আদি ৰ দৰে মূখ্য বিষয়সমূহৰ উন্নয়নৰ ক্ষেত্ৰত সহযোগিতা আগবঢ়াইছে। উক্ত দিশসমূহত আমাৰ অগ্ৰগতি সন্দৰ্ভত মই ইউএইৰ সন্মানীয় উপ-ৰাষ্ট্ৰপতি আৰু প্ৰধানমন্ত্ৰী তথা ডুবাইৰ শাসক শ্বে ইখ মহম্মদ-বিন-ৰাছিদ-অল- মাকটম আৰু আবু-ধাবিৰ সন্মানীয় ৰাজকুমাৰ শ্বে ইখ মহম্মদ-বিন- জায়ে দ-এল-নাহয়ানৰ সৈতে আলোচনা ত মিলিত হ’ম৷


    ইউএইৰ আমন্ত্ৰণক্ৰমে মই ডুবাইত আয়োজিত ষষ্ঠ সংস্কৰণৰ ‘ বিশ্ব চৰকাৰী সন্মিলন ’ সম্বোধন কৰিম, য’ত ভাৰতে সন্মানীয় অতিথি দেশ হিচাপে অংশ ল’ব৷


    উক্ত দিনাই ডুবাইত ইউএই আৰু আৰৱৰ বিভিন্ন কোম্পানী আৰু প্ৰতিষ্ঠানৰ মূৰব্বীসকলৰ সৈতে ভাৰতবৰ্ষৰ অৰ্থনৈতিক উন্নয়নৰ বাবে সহযো গিতাৰে কাম কৰাৰ বিষয়ক লৈ আলোচনা কৰিম।


    ওমান হৈছে আমাৰ অতি গুৰুত্বপূৰ্ণ সাগৰীয় প্ৰতিবেশী দেশ , যাৰ সৈতে আমি সুন্দৰ সম্পৰ্ক বজাই ৰাখিবলৈ সক্ষম হৈছো। মই ওমানৰ সন্মানীয় ৰজা চুলতান আৰু আন শীৰ্ষ নেতাসকলৰ সৈতে আলোচনা ত মিলিত হ’ম । ভাৰত ৰ সৈতে শক্তিশালী অৰ্থ নৈতিক আৰু ব্যৱসায়িক সম্পৰ্ক স্থাপন কৰিবলৈ ওমানৰ আগশাৰীৰ ব্যৱসায়ীলোকসকল ক মই আহ্বান জনাম৷


    ১১ ফেব্ৰুৱাৰীত সন্ধিয়া মই ওমানৰ মহামান্য চুলতানক সাক্ষা ৎ কৰিম৷ মই মন্ত্ৰী-পৰিষদৰ উপ-প্ৰধানমন্ত্ৰী এইছএইছ ছা য়িদ ফাহদ বিন মহমুদ অল চেইদ আৰু বৈদেশিক পৰিক্ৰমা মন্ত্ৰণালয়ৰ উপ-প্ৰধানমন্ত্ৰী এইছএইছ ছা য়িদ আছাদ বিন তাৰিক অল চেইদ সাক্ষা ৎ কৰিবলৈ গৈ আছো ৷ দুয়োখন দেশৰ মাজত থকা দ্বিপাক্ষিক সহযোগিতা আৰু পৰম্পৰাগত সু-সম্পৰ্ক অধিক সৱল কৰাৰ দিশসমূহ আমি পৰ্যালোচনা কৰিম।


    ওমান আৰু ইউএই উভয়তেই মই বৃহৎ সংখ্যক প্ৰৱাসী ভাৰতীয়ক লগ পোৱাৰ সুযোগ লাভ কৰিছো । ৯ মিলিয়নতকৈও অধিক ভাৰতীয় উপ-সাগৰীয় দেশসমূহত কাম কৰাৰ লগতে জীৱিকা নিৰ্বাহ কৰি আ ছে৷ ইয়াৰে এক তৃতীয়াংশ অকল ওমান তে থাকে৷ ইয়াত তেওঁলোকে এক বৃহৎ প্ৰৱাসী সমুদায় গঠন কৰি আছে।


    প্ৰৱাসী ভাৰতীয়সকলে ভাৰত আৰু উপ-সাগৰীয় দেশসমূহৰ সৈতে বন্ধুত্বৰ এনাজৰী বৰ্তাই ৰাখিবলৈ সক্ষম হৈছে। লগতে তেওঁলোকে এই দেশৰ প্ৰগতি আৰু সমৃদ্ধি বজাই ৰখাৰ ক্ষেত্ৰত সক্ৰিয় ভূমিকা পালন কৰাও পৰিলক্ষিত হৈছে ।


    ভাৰতবৰ্ষৰ উন্নতি আৰু বিকাশত যাতে পশ্চিম এছিয়া আৰু উপ-সাগৰীয় এলেকাসমূহে গুৰুত্বপূৰ্ণ ভূমিকা পালন কৰে আৰু এই দেশসমূহৰ লগত যাতে ভাৰতবৰ্ষৰ সম্পৰ্ক সু-দৃঢ় হয় তাৰেই প্ৰত্যাশা ৰাখিছো।


    ***


    AKT/SH/HS/MS

    
    
    (Release ID: 1528422) Visitor Counter : 3
    
    
      Read this release in: English