      விவசாயத்துறை அமைச்சகம்

      ஒருங்கிணைந்த வேளாண் முறை அமைப்பு. உணவு மற்றும் ஊட்டச்சத்து பாதுகாப்பை அதிகரிக்கவும், வருமானத்தை பெருக்கவும் உதவும்-திரு.ராதா மோகன் சிங்.
      Posted On: 22 FEB 2018 2:49PM by PIB Chennai


    மத்திய வேளாண் மற்றும் விவசாயிகள் நலத்துறை அமைச்சர் திரு.ராதா மோகன் சிங் , பீகார் மாநிலம் பாட்னாவில் கிழக்கு மண்டலத்திற்கான ஆராய்ச்சி வளாகத்தில் நடந்த , இந்திய வேளாண் ஆராய்ச்சி கவுன்சிலின் 18-வது நிறுவன தின விழாவில் உரையாற்றினார். பாட்னாவில் உள்ள கிழக்கு மண்டல இந்திய வேளாண் ஆராய்ச்சி கவுன்சில் , நெல் , கோதுமை , பருப்பு வகைகள் , எண்ணெய் வித்துக்கள் ஆகிய பிரிவுகளில் மட்டுமல்லாமல் , பன்முக பயிர்கள் , கால்நடை வளர்ச்சி , மீன்வள நிர்வாகம் , நீர் நிர்வாகம் , தோட்டக்கலை , விவசாயம் சார்ந்த வனப்பிரிவு , மண் அறிவியல் ஆகிய துறைகளிலும் பாராட்டத்தக்க பணிகளை ஆற்றிவருகிறது என்று திரு.சிங் தெரிவித்தார். நாட்டின் பரப்பளவில் 22.5 சதவீத பரப்பளவும் , 34 சதவீத மக்கள் தொகையையும் கொண்ட ஏழு கிழக்கு மாநிலங்களில் நிலைத்த விவசாயத்திற்காகவே இந்த நிறுவனம் ஏற்படுத்தப்பட்டுள்ளது என்று அவர் கூறினார். இந்த மண்டலத்தில் மொத்தம் 31 சதவீதம் கால்நடைகள் உள்ளன என்பது குறிப்பிடத்தக்கது.


    நாட்டின் உணவுப் பாதுகாப்பு கிழக்கு மண்டலத்தையே நம்பியுள்ளது என்று அமைச்சர் கூறினார். மிகச் சிறந்த வளம் கொண்ட கங்கைச் சமவெளி நாடு முழுமைக்கும் உணவுப் பாதுகாப்பை உறுதி செய்யக் கூடியதாகும். கிழக்கு பீடபூமி பழங்கள் மற்றும் காய்கறி விளைச்சல் அதிகரிப்பில் முக்கிய பங்கு வகிக்கிறது. தற்போதைய நிலையில் அரிசி , காய்கறிகள் , மீன் உற்பத்தியில் கிழக்கு மண்டலம் முக்கிய இடத்தைப் பிடித்துள்ளது. தேசிய அளவில் 50 சதவீத அரிசி உற்பத்தி , 45 சதவீத காய்கறி விளைச்சல் , 38 சதவீத மீன் வளத்தைக் கிழக்கு மண்டலம் கொண்டுள்ளது என்று அவர் கூறினார். இந்த மண்டல வளர்ச்சியில் மேலும் கவனம் செலுத்தினால் பருப்பு வகைகள் , எண்ணெய் வித்துக்கள் , பழங்கள் , காய்கறிகள் , பால் , மீன் மற்றும் தானியங்கள் உற்பத்தியில் மிக முக்கியமான பங்கு வகிக்கும் ஆற்றலைக் கொண்டதாக இது உள்ளது என்று அமைச்சர் தெரிவித்தார்.


    விவசாய எந்திரமயமாக்கல், பருவநிலை மாற்றத்தால் விவசாயத்தில் ஏற்படும் தாக்கம், அதிகமான ஈரநிலம் , மக்கள் தொகை அடர்த்தி , நிலமற்ற விவசாயிகளின் வாழ்வாதாரம் 100 லட்சம் ஹெக்டேர் தரிசு நிலத்தை மேம்படுத்துவது ஆகியவை மிகப் பெரிய சவால்களாக உள்ளதாகக் கூறிய திரு.சிங் இதில் கவனம் செலுத்த வேண்டியது அவசியம் என்று குறிப்பிட்டார். கிழக்கு மண்டலத்தில் நிலத்தடி நீர் மிக அதிகமாக இருந்தபோதிலும் மின்சார பற்றாக்குறையால் அதைப் பயன்படுத்த இயலாத சூழல் உள்ளது. பிரதமர் திரு. நரேந்திர மோடி தலைமையிலான அரசு மின்சார உற்பத்தியை அதிகரிப்பதில் கவனம் செலுத்திவருவதாக அவர் கூறினார். வீடுகளுக்கும். விவசாயத்திற்கும் மின்சார விநியோகத்தை உறுதி செய்வதன் மூலம் இந்த பிரச்சனைக்குத் தீர்வு காண முடியும் என்று அவர் கூறினார்.


    ஐ.சி.ஏ.ஆர்.இ. ஒருங்கிணைந்த விவசாய ஆராய்ச்சிக்கு. மோத்திஹரியில் தீவிர ஆராய்ச்சி தொழில்நுட்ப உருவாக்கம் , மற்றும் பரவலாக்கத்திற்காக ஒரு புதிய ஆராய்ச்சி மையம் உருவாக்கப்பட்டுள்ளது என்று அமைச்சர் மேலும் கூறினார். இதற்காக ஏற்கெனவே ஆறு விஞ்ஞானிகள் நியமிக்கப்பட்டுள்ளனர். பாட்னா , புசா , சபோர் , மாதேப்புரா , கைமுர் , பக்சார் ஆகிய இடங்களில் ஒருங்கிணைந்த வேளாண்முறை அமைப்பு உருவாக்கப்பட்டுள்ளது. இந்த அமைப்பு , உணவு மற்றும் ஊட்டச்சத்துப் பாதுகாப்பை அதிகரிப்பதுடன் வருமானத்தை உயர்த்தவும் உதவும். இதுவரை 1450 விவசாயிகள் இந்த மாதிரியைப் பின்பற்றியுள்ளனர். இந்த மாதிரியைப் பின்பற்றி ‘ஹெக்டேருக்கு ஓராண்டுக்கு ரு.1.8 லட்சம் முதல் ரு.2.5 லட்சம் வரை லாபம் ஈட்டியுள்ளனர். விவசாயத்துடன் பால்பண்ணை , மீன்பிடித்தல் , தேனீ வளர்ப்பு , பட்டுப்புழு மற்றும் காளான் வளர்ப்பு , உணவுப் பதப்படுத்துதல் , மதிப்புக் கூட்டு ஆகியவற்றை மேற்கொள்வதால் விவசாயிகள் தங்கள் வருமானத்தைப் பெருக்கிக் கொள்ளவும் , வேலைவாய்ப்புகளை உருவாக்கவும் முடியும். முன்னேற்றம் அடைந்த விவசாயிகளின் தகவல் விவரங்கள் பீகார் , ஜார்க்கண்ட் மாநிலங்களிலிருந்து திரட்டப்பட்டு , அவர்களது பணி குறித்த விவரங்கள் அளிக்கப்பட்டுள்ளன. இதன் மூலம் பிற பகுதிகளில் உள்ள விவசாயிகள் பயன் பெறவும் , அவர்களைத் தொடர்பு கொள்ளவும் முடியும்.

    
    
    (Release ID: 1521472) Visitor Counter : 84
    
    
      Read this release in: English , Urdu , Hindi