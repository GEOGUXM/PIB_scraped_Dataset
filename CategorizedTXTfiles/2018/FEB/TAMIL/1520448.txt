      பெருநிறுவனங்கள் விவகாரங்கள் அமைச்சகம்

      திவால், நிறுவனக்கலைப்பு ஆகியவற்றைக் கையாளும் நிபுணர்களுக்கான பல்வேறு வழிமுறைகள் பற்றிய அரை நாள் பயிற்சி முகாமை ஐபிபிஐ (IBBI:இந்திய திவால் வாரியம்) நடத்தியது
      Posted On: 10 FEB 2018 5:53PM by PIB Chennai


    இந்திய திவால் வாரியம் (IBBI: The Insolvency and Bankruptcy Board of India) 1)இந்தியக் கம்பெனிச் செயலர்கள் நிறுவனத்தின் நிறுவனக்கலைப்பு பணியாளர் சங்கம் 2) இந்தியப் பட்டயக் கணக்காளர் சங்கத்தின் இந்திய நிறுவனங்கள் கலைப்பு பணியாளர்கள் 3) இந்தியச் செலவினக் கணக்கு நிறுவனத்தின் நிறுவனக் கலைப்பு பணியாளர் சங்கம் ஆகிய மூன்று அரசு திவால் முகமைகளுடன் ஒன்றிணைந்து திவால் ,நிறுவனக்கலைப்பு ஆகியவற்றைக் கையாளும் நிபுணர்களுக்கான பல்வேறு வழிமுறைகள் பற்றிய அரை நாள் பயிற்சி முகாமை புது தில்லி விக்யான் பவனில் இன்று ஏற்பாடு செய்திருந்தன.


    இந்திய திவால் வாரியத்தின் தலைவர் டாக்டர் எம் எஸ் சஹு, மாண்புமிகு நீதியரசர் எம்.எம்.குமார், என்சிஎல்டியின் தலைமையதிகாரியும் கோடக் மஹிந்திரா பேங்க்கின் செயல்தலைவர் மற்றும் நிர்வாக இயக்குனருமான திரு உதய்கோடக் ஆகியோரும் இந்த பயிற்சி முகாமில் பங்கேற்றனர்.


    திவால்களைக் கையாளும் நிபுணர்களை உருவாக்கும் நிறுவனங்களைக் கட்டமைத்தல் என்ற தலைப்பில் உரையாற்றிய டாக்டர் எம்.எஸ் சஹு திவால்களைக் கையாள உடனடித் தீர்வுகளைத் தேடுவது பலனளிக்காது என்றும் உள்ளார்ந்த ஈடுபாடு இருந்தால் மட்டுமே இந்த துறையில் வெற்றி சாத்தியம் என்றும் தனது கருத்தை முன் வைத்தார்.


    மாண்புமிகு நீதியரசர் எம் எம் குமார் அவர்கள், ஐபிசி ( IBC), 2016 ன் கீழ் திவால் நிபுணர்களுக்கு வழங்கப்பட்டிருக்கும் சட்டரீதியிலான கடமைகளை விளக்கினார். வழக்குகள் சம்பந்தப்பட்ட சட்ட நடைமுறைகள் மற்றும் நீதிபரிபாலனங்கள் பற்றிய மேலதிகத் தகவல்களை ஒவ்வொரு வழக்கின் அடிப்படையிலும் படித்தறிந்து புரிந்து கொள்வதன் அவசியத்தையும் விளக்கினார்.


    சிறந்த திவால் நிபுணர்ளை உருவாக்க அடுத்தடுத்து பல திறமையும் அனுபவமும் பெற்ற நிபுணர்களின் கீழ் தொடர் பயிற்சிகள் அளிக்கப்பட வேண்டும் என அவர் வலியுறுத்தினார்.


    திரு உதய் கோடக் அவர்கள் பேசுகையில் திவால் நிபுணர்கள், மதிப்பீடுகள் உருவாக்கத்திற்கு பெரிய அளவில் உதவிபுரியக்கூடியவர்கள் என்றும் ஏலத்திற்குட்பட்ட நிறுவனங்களின் சொத்துக்களைக் கலைப்பதற்கும் கையகப்படுத்துவதற்கும் இன்னும் உறுதியான செயல் திட்ட முறைகளை வகுக்க வேண்டிய அவசியத்தையும் குறிப்பிட்டார். மேலும். திட்டமிட்டு செயல் படுத்துதல், செயல் பாட்டை திட்டமிடுதல் ஆகியவற்றின் அவசியத்தை வலியுறுத்தினார்.


    இந்தியத் திவால் நிபுணர்கள் பயிற்சி நிறுவனத்தின் செயல் தலைவர் திரு.சுனில் பண்ட் அவர்களின் நன்றியுரையுடன் பயிற்சி முகாம் நிறைவடைந்தது.

    
    
    (Release ID: 1520448) Visitor Counter : 43
    
    
      Read this release in: English