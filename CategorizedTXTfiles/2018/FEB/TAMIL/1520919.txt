      கனரக தொழிற்சாலை மற்றும் பொதுத்துறை நிறுவனங்கள் அமைச்சகம்

      இந்திய தானியங்கி வாகனத் துறையின் முழுமையான வளர்ச்சியை நோக்கமாகக் கொண்டு தானியங்கி வாகனங்களுக்கான தேசிய கொள்கை உருவாக்கப்படவிருக்கிறது.
      Posted On: 16 FEB 2018 5:28PM by PIB Chennai


    இந்தியாவில் தானியங்கி வாகனத்துறையின் வளர்ச்சியை நோக்கமாகக் கொண்டு தானியங்கி வாகனங்களுக்கான தேசிய கொள்கையை உருவாக்கும் நோக்கத்தில் இந்திய கனரக தொழில் துறை செயல்பட்டுவருகிறது. இந்தத் துறையைச் சார்ந்த அனைத்து நிறுவனத்தினருடனும் பெற்ற ஆலோசனைகளின் அடிப்படையில் இந்தத் தேசிய தனியங்கி வாகனக் கொள்கைக்கான வரைவை இந்திய கனரக தொழில்துறை இறுதி செய்துள்ளது :


    வாகனங்களின் புகையுமிழ்வுச் சோதனை தரஅளவை பிஎஸ்6 (BSVI) க்கும் மேல் உயர்த்தும் திட்டத்தைக் கொண்டிருப்பதோடு 2028 ஆம் ஆண்டு வாக்கில் இந்தத் தர அளவுகள் உலகத்தரத்துக்கு நிகரானவையாக இருக்கும் வண்ணம் இக்கொள்கை வடிவமைக்கப்பட்டிருக்கிறது.


    2025 க்குள் தற்போதைய சி.ஏ.எஃப்.இ ( CAFÉ) விதிமுறைகளைத் திரும்பப்பெறுவது, அதற்குப் பின்பு புதிய ஊக்குவிப்பு அபராத முறைகள் அறிமுகம் செய்வது.


    வாகனங்களின் நீளம் மற்றும் கார்பன் டை ஆக்சைடு( CO 2 ) உமிழ்வைப்பொறுத்து வெவ்வேறு வரி விதிப்புகளை அறிமுகம் செய்தல்


    அடுத்த 5 ஆண்டுகளில் வாகனங்களின் தரத்தை டபிள்யூ பி -29 ( WP-29) தர வரிசைக்குக் கொண்டுவருதல்


    திறன் மேம்பாடு மற்றும் பயிற்சிச் சூழல் அமைப்பை மேம்படுத்துதல் , ஏஎஸ்டிசி ( ASDC) அமைப்பின் பொறுப்புகளை அதிகரித்தல்,தொழிலாளர் சந்தைத் தகவல் அமைப்பைச் செயல்படுத்துதல்.


    ஆராய்ச்சி மற்றும் மேம்பாட்ழற்கான அபிவிருத்திக்கான செலவுகளை வலுவான தணிக்கை கட்டுப்பாட்டில் வைப்பதன் மூலம் வெவ்வேறு நிலைகளில் வரி விலக்குகளை தக்கவைத்தல்.


    உள்நாட்டு ஆராய்ச்சி மற்றும் மேம்பாடுகளின் மூலம் வணிகரீதியாக வெற்றிபெறும் கண்டுபிடிப்புகளை அதிகரித்தல்.


    அடுத்த 3 ஆண்டுகளில் ஏ.ஐ.எஸ்( AIS) மற்றும் பி.ஐ.எஸ்( BIS) ஆகியவற்றில் பாதுகாப்பு விதிமுறைகளில் நிலவும் சிக்கல்களை நீக்கி ஒழுங்குசெய்தல்.


    பாரத் புதிய வாகனப் பாதுகாப்பு மதிப்பீட்டுத் திட்டத்தைப் புதிய கொள்கையின் கீழ் விரைவாகக் கொண்டுவருதல்


    புதிய தனியங்கி வாகனக் கொள்கையின் இந்த வரைவு அனைத்து வாகனத் தொழில் துறையினரின் கருத்துக்களைப் பெறுவதற்காகக் கனரக தொழில்துறையின் வலைதளத்தில் ( www.dhi.nic.in ) வரும் பிப்ரவரி 26 ஆம் நாள் காணக் கூடியதாகும்.


    ******


    

    
    (Release ID: 1520919) Visitor Counter : 32
    
    
      Read this release in: English