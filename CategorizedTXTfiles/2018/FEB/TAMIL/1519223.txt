      பாதுகாப்பு அமைச்சகம்

      சீன ராணுவம் ஊடுருவல்
      Posted On: 05 FEB 2018 7:48PM by PIB Chennai


    இந்தியா மற்றும் சீனா இடையிலான எல்லைப் பகுதியில் முன்பே வரையறுக்கப்பட்ட பொதுவான உண்மையான எல்லைக் கட்டுப்பாடு கோடு என எதுவும் இல்லை , எல்லைக் கோடு பகுதி குறித்து இரு தரப்புக்கும் மாறுபட்ட கருத்து நிலவுகிறது . இரு தரப்பினரும் எல்லை குறித்து வேறுபட்ட கண்ணோட்டத்துடன் ரோந்துப் பணியில் ஈடுபடுவதால் , ஊடுருவல்கள் ஏற்படுவது வாடிக்கை . செயல்பாட்டு மற்றும் பாதுகாப்பு சவால்களை எதிர்கொள்வதில் பாதுகாப்புப் படைகள் தயார் நிலையில் இருப்பதை உறுதிப்படுத்த அரசு நடவடிக்கைகளை எடுத்து வருகிறது .


    இத்தகைய ஊடுருவல்களைத் தடுக்கும் வகையில் ஏற்கெனவே நடைமுறையில் உள்ள அமைப்புகளான எல்லைப் படையினர்சந்திப்புகள் , கொடி அணிவகுப்புகள் , இந்திய – சீன எல்லை விவகாரங்கள் ஆலோசனை மற்றும் ஒருங்கிணைப்பு செயல் திட்டங்களுக்கான சந்திப்புகள் மற்றும் தூதரக வழிகள் மூலம் எல்லை கட்டுப்பாட்டு பகுதியில் அரசு வழக்கமான நடவடிக்கைகளை எடுத்து வருகிறது .


    இந்தியா – சீனா எல்லைப் பகுதியில் அமைதி மற்றும் இணக்கத்தை அரசு தொடர்ந்து பராமரித்து வருகிறது என்பதுடன் இது சுமூகமான வளர்ச்சி மற்றும் இருதரப்பு உறவுக்கு மிகவும் முக்கியமாகும் .


    இந்த தகவல் மாநிலங்களவையில் திரு . தரம் சிங் யாதவ் எழுப்பிய கேள்விக்கு எழுத்து பூர்வமாக பாதுகாப்புத் துறை இணையமைச்சர் டாக்டர் சுபாஷ் பாம்ரே அளித்த பதிலில் உள்ளது .


    *****

    
    
    (Release ID: 1519223) Visitor Counter : 23