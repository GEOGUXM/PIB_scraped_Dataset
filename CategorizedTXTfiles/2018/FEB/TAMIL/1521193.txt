      குடியரசுத் தலைவர் செயலகம்

      ‘வதான்-கோ-ஜானோ’ சுற்றுலாவில் பங்கேற்கும் ஜம்மு – காஷ்மீர் மாநில இளைஞர்கள் குடியரசுத் தலைவருடன் சந்திப்பு
      Posted On: 20 FEB 2018 1:40PM by PIB Chennai


    ‘வதான்-கோ-ஜானோ’ சுற்று பயண திட்டத்தில் பங்கேற்கும் ஜம்மு – காஷ்மீர் மாநில இளைஞர்கள் குடியரசுத் தலைவர் திரு. ராம் நாத் கோவிந்தை புது தில்லியில் உள்ள குடியரசுத் தலைவர் மாளிகையில் இன்று சந்தித்தனர். இந்த சுற்றுப் பயண திட்டம் மத்திய உள்துறை அமைச்சகத்தின் முயற்சியாகும்.


    நிகழ்ச்சியில் பேசிய குடியரசுத் தலைவர் இந்த சுற்றுலாவில் பங்கேற்கும் இளைஞர்கள் ஆக்ரா , ஜெய்ப்பூர் , அஜ்மீர் , தில்லி உள்ளிட்ட பல்வேறு நகரங்களை பார்வையிட்டுள்ளதை குறிப்பிட்டார். நமது நாட்டில் உள்ள பன்முக மக்கள் மற்றும் கலாச்சாரத்தோடு அவர்கள் கலந்துரையாடியுள்ளனர். நமது நாட்டின் சக குடிமக்களின் அன்பையை பாசத்தையும் அவர்கள் புரிந்து கொண்டிருப்பர் என்பதில் சந்தேகம் இல்லை என்றார்.


    பல்வேறு தேசிய அளவிலான தேர்வுகள் மற்றும் போட்டிகளில் ஜம்மு-காஷ்மீர் மாநில மாணவர்கள் மற்றும் இளைஞர்கள் நிகழ்த்தியுள்ள சாதனைகளை எடுத்துக்காட்டாக கூறிய குடியரசுத் தலைவர் , ஜம்மு காஷ்மீர் மாநில இளைஞர்களின் திறமை மற்றும் செயல் திறனை கண்டு மொத்த நாடும் பெருமை அடைவதாக கூறினார். அவர்களின் இந்த திறமை அவர்களை பெரும் வெற்றிக்கு வழிவகுக்கும் என்றும் கூறினார்.


    Click here for President’s Speech


    ***


    

    
    (Release ID: 1521193) Visitor Counter : 38
    
    
      Read this release in: English