      உள்நாட்டு விமானப் போக்குவரத்து அமைச்சகம்

      புதுதில்லி சப்தர்ஜங் விமானநிலையத்தில் டி.ஜி.சி.ஏ, பி.சி.ஏ.எஸ், ஏ.ஈ.ஆர்.ஏ, ஏ.ஏ.ஐ.பி, மற்றும் ஏ.ஏ.ஐ அடங்கிய ஒருங்கிணைந்த அலுவலக வளாகத்திற்கு அடிக்கல் நாட்டப்பட்டது
      Posted On: 21 FEB 2018 6:28PM by PIB Chennai


    புதுதில்லி சப்தர்ஜங் விமானநிலையத்தில் சிவில் விமானப் போக்குவரத்து தலைமை இயக்குநர் , சிவில் விமானப் போக்குவரத்து பாதுகாப்புப் பிரிவு , இந்திய விமான நிலையங்கள் பொருளாதார ஒழுங்குமுறை ஆணையம் , விமான விபத்து புலனாய்வுப் பிரிவு மற்றும் இந்திய விமான நிலையங்கள் ஆணையம் ஆகியவற்றை உள்ளடக்கிய ஒருங்கிணைந்த அலுவலக வளாகத்திற்கு மத்திய சிவில் விமானப் போக்குவரத்து அமைச்சர் திரு பி . அசோக் கஜபதி ராஜூ அடிக்கல் நாட்டினார் .


    ரூ .303 கோடி மதிப்பீட்டில் கட்டப்படவுள்ள இந்த ஒருங்கிணைந்த அலுவலக வளாகம் ஒரே கூரையின் கீழ் அனைத்து விமானப் போக்குவரத்து ஒழுங்காற்று ஆணையங்களுக்கான அலுவலகங்கள் வேண்டும் என்ற நீண்டகாலத் தேவையை நிறைவேற்றும் . சிவில் விமான போக்குவரத்து அமைச்சகத்திற்கு அருகிலேயே இந்த வளாகம் அமையவிருப்பதால் சிறப்பான ஒருங்கிணைப்பு ஏற்படும் . 70,940 சதுர மீட்டர் பரப்பளவில் உருவாகவுள்ள ஒருங்கிணைந்த அலுவலக வளாகம் மூன்று மாடிக் கட்டிடமாக மொத்தம் 1,500 பணியாளர்கள் பணிபுரிவதற்கு ஏற்ற இடமாக அமையும் .

    
    
    (Release ID: 1521349) Visitor Counter : 36
    
    
      Read this release in: English