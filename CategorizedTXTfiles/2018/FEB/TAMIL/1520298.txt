      ஆயுஷ்

      யுனானி மருத்துவ சர்வதேச மாநாடு தொடக்கம்
      Posted On: 10 FEB 2018 5:31PM by PIB Chennai


    நாடு எதிர்நோக்கும் மிகப்பெரிய சுகாதார சவால்களில் ஒன்றாக வாழ்முறை நடைமுறை நோய்கள் உருவெடுத்துள்ள நிலையில், இத்துறையில் பாரம்பரியம் மற்றும் பழங்கால மருத்துவ முறைகளை ஒருங்கிணைக்கும் முக்கிய பணியாற்ற வேண்டியுள்ளது. புதுதில்லியில், யுனானி தின கொண்டாட்டத்தின் ஒரு பகுதியாக மத்திய யுனானி மருத்துவ ஆராய்ச்சி கவுன்சில் ஏற்பாடு செய்திருந்த யுனானி மருத்துவம் பற்றிய இரண்டு நாள் சர்வதேச மாநாட்டை தொடங்கி வைத்து பேசிய, மருத்துவ வடகிழக்கு பிராந்தியங்கள் மேம்பாட்டு அமைச்சக இணையமைச்சர் (தனிப்பொறுப்பு) மற்றும் பிரதமர் அலுவலகம் மற்றும் அணுசக்தி, விண்வெளித்துறை இணையமைச்சருமான டாக்டர் ஜிதேந்தர்சிங் தெரிவித்துள்ளார்.


    உள்நாட்டு மருத்துவமுறைகளை அனைத்து வகையிலும் மேம்படுத்துவதற்கு, நோய்க்கட்டுப்பாட்டில் முழுமையான மேலாண்மை முறைகளில் கவனம் செலுத்துவது அவசியம் என்றும் டாக்டர் ஜிதேந்தர்சிங் தெரிவித்தார். அது நவீன மருத்துவ முறையாக இருந்தாலும் சரி அல்லது பாரம்பரிய மருத்துவ முறையாக இருந்தாலும், அனைத்து மருத்துவர்களும் நோயாளிகளின் தேவைகளை முழுமையாக பூர்த்தி செய்யும் வகையில் ஒரே இடத்தில் பணியாற்ற வேண்டியது அவசியம் என்றும் அவர் குறிப்பிட்டார். ஹக்கிம் அஜ்மல்கானின் பிறந்த தினம் யுனானி தினம் கொண்டாடப்படுவதை சுட்டிக்காட்டிய அமைச்சர் பாரம்பரிய மருத்துவத்திற்கும் தேசத்திற்கும் ஹக்கிம் அஜ்மல்கான் ஆற்றிய பணிகள் குறிப்பிடத்தகுந்தது என்றும் கூறினார்.


    இந்த நிகழ்ச்சியின்போது, பங்களாதேஷில் யுனானி மருத்துவ கல்வி இருக்கை ஒன்றை ஏற்படுத்துவது தொடர்பாக, மத்திய யுனானி மருத்துவ ஆராய்ச்சி கவுன்சில் – பங்களாதேஷின் ஹம்டார்டு பல்கலைக்கழகத்திற்கும் இடையே புரிந்துணர்வு ஒப்பந்தம் ஒன்றும் கையெழுத்தானது. ஹம்டார்டு பல்கலைக்கழகத்தின் சார்பில் அதன் துணைவேந்தர் டாக்டர் அப்துல் மன்னன் இந்த நிகழ்வின்போது உடனிருந்தார். யுனானி மருத்துவ கல்வி கற்பித்தல், ஆராய்ச்சி மற்றும் கொள்கை உருவாக்குவதில் மத்திய யுனானி மருத்துவ ஆராய்ச்சி கவுன்சிலை முதன்மை நிறுவனமாக்கும் நோக்கில் இந்த ஒப்பந்தம் கையெழுத்தாகி உள்ளது.


    ஹக்கிம் அஜ்மல்கானின் 150ஆவது பிறந்தநாள் நிறைவையொட்டி அவருக்கு மரியாதை செலுத்தும் வகையில் அவரது வாழ்வின் பல்வேறு அம்சங்களை சித்தரிக்கும் புகைப்படத்தொகுப்பு மற்றும் மாநாட்டு மலரையும் சிறப்பு விருந்தினர் வெளியிட்டார்.


    இரண்டு நாட்கள் நடைபெற்ற இந்த மாநாட்டில், யுனானி மருத்துவ கல்வி, தொழில், ஒழுங்குமுறை கட்டுப்பாட்டு அமைப்பினர் மற்றும் ஆராய்ச்சியாளர்களும், தேசிய அளவிலான தலைசிறந்த நிபுணர்களும் கலந்து கொண்டு உரையாற்றினர். இந்தியா தவிர, தென்னாப்பிரிக்கா, இங்கிலாந்து, இலங்கை, பங்களாதேஷ், சீனா, போர்ச்சுக்கல், ஐக்கிய அரபு எமிரேட், ஸ்லோவேனியா, இஸ்ரேல், ஹங்கேரி, பஹ்ரைன், தஜிகிஸ்தான் உள்ளிட்ட பல்வேறு நாடுகளைச் சேர்ந்த பிரதிநிதிகள் இந்த மாநாட்டில் கலந்து கொண்டனர்.


    -----

    
    
    (Release ID: 1520298) Visitor Counter : 63
    
    
      Read this release in: English