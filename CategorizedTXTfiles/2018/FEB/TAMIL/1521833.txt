      அறிவியல் மற்றும் தொழில்நுட்பத்துறை

      நீடித்த உயிரி எரிபொருள் பற்றிய சர்வதேச மாநாடு 2018
      Posted On: 26 FEB 2018 2:14PM by PIB Chennai


    நீடித்த உயிரி எரிபொருள் பற்றிய இரண்டு நாள் சர்வதேச மாநாட்டை , மத்திய அரசின் உயிரி தொழில்நுட்பத் துறையும் , உயிரி எதிர்கால அமைப்பும் கூட்டாக ஏற்பாடு செய்துள்ளன. இந்த மாநாட்டில் 19 நாடுகளைச் சேர்ந்த நீடித்த உயிரி எரிபொருள் துறை வல்லுநர்கள் மற்றும் பிரதிநிதிகள் பங்கேற்று , தற்போதைய அறிவுத்திறன், தகவல் பரிமாற்றம் மற்றும் சிறந்த நடைமுறைகள் மற்றும் இந்தப் பணிகளை முன்னெடுத்துச் செல்வது தொடர்பாக ஒருமித்த கருத்தை ஏற்படுத்துவது குறித்து விவாதித்தனர்.


    இந்த மாநாட்டில் உரையாற்றிய நித்தி ஆயோக் அமைப்பின் உறுப்பினர் திரு.வி.கே.சரஸ்வத் , தூய்மையான எரிசக்திப் புரட்சியை ஏற்படுத்த வேண்டுமென்பதே மாநாட்டில் பங்கேற்ற அனைத்து நாடுகளின் ஒட்டு மொத்த விருப்பம் என்றார். அத்துடன் பல்வேறு நாடுகளும் தங்களது அனுபவங்கள் மற்றும் சிறந்த நடைமுறைகளை மேலும் மேம்படுத்தி , நவீன உயிரி எரிபொருட்களை வர்த்தகமயமாக்குதல் குறித்த தகவல்களைத் பகிர்ந்து கொள்ளவும் இந்த மாநாடு பெரிதும் உதவியதாகவும் அவர் கூறினார்.


    இந்த ஆராய்ச்சி உறுப்பு நாடுகளைச் சேர்ந்த 50 சர்வதேசப் பிரதிநிதிகள் இந்த மாநாட்டில் பங்கேற்றனர். 20 நிறுவனங்கள் மற்றும் அமைப்புகள் கண்காட்சி அரங்குகளை அமைத்து , நீடித்த உயிரி எரிபொருள் தொடர்பான செயல்பாடுகளைக் காட்சிக்கு வைத்திருந்தன.


    மாநாட்டில் பங்கேற்ற நாடுகள் உயிரிப் பொருளாதார துறையில் ஏற்பட்டுள்ள வளர்ச்சியைத் தெளிவாக புரிந்துகொள்ளவும் , நவீன உயிரி எரிபொருட்களின் பயன்பாட்டை வர்த்தகரீதியாக மேம்படுத்துவதில் தொழில்துறையினர் மற்றும் முதலீட்டாளர்கள் எதிர்கொள்ளும் சவால்கள் குறித்துக் கொள்கை திட்டமிடுவோருக்கு விழிப்புணர்வு ஏற்படுத்தவும் இந்த மாநாடு பெரிதும் உதவியது.

    
    
    (Release ID: 1521833) Visitor Counter : 35
    
    
      Read this release in: English