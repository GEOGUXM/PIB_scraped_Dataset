      நிதி அமைச்சகம்

      செல்வமகள் சேமிப்புத் திட்டத்தில் நாடெங்கும் 1.26 கோடி கணக்குகள் தொடங்கப்பட்டுள்ளன.
      பிரதமரின் உயிர்க் காப்பீட்டு திட்டத்தின்கீழ் 5.22 கோடி குடும்பங்கள் பயனடைந்துள்ளன.
      
      Posted On: 01 FEB 2018 5:58PM by PIB Chennai


    ஆண்டுக்கு ரூ. 330 ப்ரிமியம் செலுத்தினால், ரூ. 2 லட்சம் ஆயுள் காப்பீடு வழங்கும் பிரதமர் ஜீவன் ஜோதி காப்பீட்டு திட்டத்தில் 5.22 கோடி குடும்பங்கள் பயனடைந்து இருப்பதாக இன்று நாடாளுமன்றத்தில் நிதிநிலை அறிக்கையை தாக்கல் செய்து பேசிய மத்திய நிதி மற்றும் கம்பெனி விவகாரங்கள் துறை அமைச்சர் திரு அருண்ஜேட்லி தெரிவித்துள்ளார். பிரதமர் சுரக்‌ஷ காப்பீட்டு திட்டத்தின்கீழ், 13 கோடியே 25 லட்சம் பேர் ஆண்டுக்கு 12 ரூபாய் ப்ரீமியம் செலுத்தி, தனிநபர் விபத்து காப்பீடாக ரூ. 2 லட்சம் பெறும் திட்டத்தில் சேர்ந்துள்ளனர் என்றும் அவர் கூறினார். இந்த திட்டங்களில் பட்டியலின் வகுப்பு மற்றும் பழங்குடியினர் உள்ளிட்ட ஏழைக் குடும்பங்களையும் சேர்ப்பதற்கு அரசு முயலும் என்றும் அமைச்சர் கூறினார். பிரதமரின் ஜன்தன் திட்டத்தில் உள்ள அனைத்து 6 கோடி அடிப்படை வங்கிக் கணக்குகளையும் இந்த திட்டத்தின்கீழ் கொண்டுவந்து, அதனை அரசு விரிவாக்கும் என்றும்


    இந்த கணக்குகள் மூலம் குறும காப்பீடு மற்றும் அமைப்பு சாரா துறைகளின் ஓய்வூதிய திட்டங்கள் ஆகியவற்றையும் வழங்க நடவடிக்கை எடுக்கும் என்றும் அமைச்சர் கூறினார்.


    பெண் குழந்தையை பாதுகாப்போம், பெண் குழந்தைக்கு கல்வியளிப்போம் திட்டத்தின்கீழ், 2015 ஜனவரியில் தொடங்கப்பட்ட செல்வமகள் சேமிப்புத் திட்டம் வெற்றிகரமாக செயல்பட்டு வருகிறது. இதில், 2017 நவம்பர் வரை 1.26 கோடி கணக்குகளுக்கும் கூடுதலாக தொடங்கப்பட்டுள்ளதாகவும், இவற்றில் மொத்தம் ரூ. 19,183 கோடி சேர்ந்திருப்பதாகவும் அமைச்சர் தெவித்தார்.


    *****

    
    
    (Release ID: 1518744) Visitor Counter : 168