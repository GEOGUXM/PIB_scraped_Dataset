      குடியரசுத் துணைத் தலைவர் செயலகம்

      மதச்சார்பின்மை இந்திய மக்களின் மரபணு: குடியரசுத் துணைத் தலைவர்
      Posted On: 26 FEB 2018 6:38PM by PIB Chennai


    இந்திய மக்களின் மரபணு மதச்சார்பின்மை என்பதால் அது பற்றி நினைவூட்டிக்கொண்டே இருக்கவேண்டிய அவசியமில்லை என்று குடியரசுத் துணைத்தலைவர் திரு. வெங்கையா நாயுடு கூறியுள்ளார். திரு. சஞ்சீவ் குப்தா எழுதிய "சாஹஸ் கா தூஸ்ரா நாம் ஜிந்தகீ" (வாழ்க்கையின் மறுபெயர் சாகசம்) என்ற நூலை அவர் இன்று புதுதில்லியில் வெளியிட்டுப் பேசினார்.


    நமது நாட்டின் எல்லாக் குழந்தைகளும் பொறுப்பான குடிமக்களாகவும், எதிர்காலச் சந்ததிக்கு ஒளிரும் எடுத்துக்காட்டாகவும் விளங்க அனைத்துக் குழந்தைகளுக்கும் பயிற்சி அளிப்பது முக்கியம் என்று குடியரசுத் துணைத் தலைவர் குறிப்பிட்டார். குழந்தைகளே எந்தவொரு நாட்டின், சமுதாயத்தின் எதிர்காலம் என்பதால், பெற்றோர்களும், ஆசிரியர்களும், அந்தக் குழந்தைகள் எடுத்துக்காட்டாக விளங்குவதற்கான சூழ்நிலையை உருவாக்கவேண்டும் என்றார். இந்தப் பண்புகள் அவர்களின் பள்ளிப்பருவத்திலேயே கற்பிக்கப்பட்டு, பாடத் திட்டங்களிலும் இடம்பெறவேண்டும் என்று அவர் கூறினார்.


    மகாத்மா காந்தி, சத்ரபதி சிவாஜி, சுபாஷ் சந்திரபோஸ் போன்ற தேசிய தலைவர்களின் வாழ்க்கை வரலாற்றைக் குழந்தைகளுக்குக் கற்பிப்பது அவசியம் என்றார் அவர். துணிகரமான சாதனைக்காக விருதுகள் பெற்ற குழந்தைகள் குறித்து இந்த நூலில் குறிப்பிடப்பட்டுள்ள கருத்துக்கள் குழந்தைகளுக்கு உந்துசக்தியாக அமையவேண்டும் என்‘றும் அவர் குறிப்பிட்டார்.

    
    
    (Release ID: 1521884) Visitor Counter : 35
    
    
      Read this release in: English