      விவசாயத்துறை அமைச்சகம்

      திரு. ஸ்ரீ கஜேந்திர சிங் ஷெகாவத், சிலி குடியரசின் நாடாளுமன்ற பிரதிநிதிகளை அக் குழுவின் தலைவர் திரு. பிடல் எஸ்பினோசா – வுடன் சந்தித்தார்.
      Posted On: 06 FEB 2018 3:21PM by PIB Chennai

    
    மத்திய வேளாண் மற்றும் விவசாயிகள் நலத்துறை இணை அமைச்சர் திரு கஜேந்திர சிங் ஷெகாவத் சிலி குடியரசை சேர்ந்த நாடாளுமன்ற பிரதிநிதிகளை புதுதில்லியில் நேற்று வரவேற்று அந்நாட்டில் அதிபர், நாடாளுமன்ற மற்றும் பிராந்தியத் தேர்தல்களை கடந்த ஆண்டு நவம்பர் மற்றும் டிசம்பர் மாதம் வெற்றிகரமாக நடத்தியதற்கு பாராட்டுத் தெரிவித்தார்.
    
    
     
    
           இந்தச் சந்திப்பின் போது இரு தலைவர்களும் இரு நாட்டு உறவுகள் குறித்து மகிழ்ச்சி தெரிவித்தனர். மேலும் இருதரப்பு பொருளாதாரம் ஒன்றுக்கொன்று பொருந்தி உள்ளதால், இருதரப்பு உறவுகளை வலுப்படுத்துவதற்கான பெரிய அளவிலான வாய்ப்புக்கள் இருப்பது குறித்து ஆலோசனை நடத்தினர். 2017 – ம் ஆண்டு மே மாதம் தொடங்கிய விரிவுபடுத்தப்பட்ட  இந்தியா, சிலி வர்த்தக ஒப்பந்தத்தை சிறப்பான முறையில் பயன்படுத்தி இருதரப்பு வர்த்தக அளவை அதிகரிக்க வேண்டும் என்றும் ஆலோசித்தனர். 

    தாவரக் கழிவுகள் மேலாண்மைத் துறையில் இரு நாடுகளும் கையெழுத்திட்ட ஒப்பந்தத்தை நினைவு கூறிய இரு தலைவர்களும் குறிப்பாக இத்துறையில் மேலும் முன்னேற்றம் தேவை என்று ஆலோசித்தனர். நீலதிராட்சை மற்றும் வெண்ணெய் வகைகளை சோதனை முறையில் இந்தியாவிற்கு ஏற்றுமதி செய்யுமாறு சிலியிடம் கேட்டுக் கொள்ளப்பட்டது. அதே வேலையில் தேங்காய்நாருக்கான சந்தை வாய்ப்புகளை இந்தியாவில் ஏற்படுத்திதரப்படும். திரு ஷெகாவத் சிலியிடம் மாதுளை, பாசுமதி அரிசி, அன்னாச்சிபழம், நிலக்கடலை மற்றும் வெள்ளரிக்காய் ஆகியவற்றை பூச்சுதொற்று பரிசோதனைக்கு உட்படுத்தலாம் என்றும், மற்றும் பழக்கூழ், பழச்சாறு, பழத்துண்டுகள், இந்திய இனிப்புவகைகள், நொறுக்குத் தீனிவகைகள், மற்றும் துரிதமாக சாப்பிடப் பயன்படும் உணவு ஆகியவற்றை சில்லிக்கு ஏற்றுமதி செய்யலாம் என்றும் கேட்டுக் கொண்டார்.


    

    *****

    
    
    (Release ID: 1519462) Visitor Counter : 26