      குடிநீர் மற்றும் சுகாதார அமைச்சகம்

      கிராமப்புறங்களில் திடம் மற்றும் திரவ ஆதார வளங்களின் முக்கியத்துவம் குறித்து தூய்மை இந்தியா வலியுறுத்தல்
      Posted On: 23 FEB 2018 6:09PM by PIB Chennai


    திடம் மற்றும் திரவ ஆதார வளங்கள் மேலாண்மை குறித்து 2018 பிப்ரவரி 22, 23 தேதிகளில் தலைநகர் தில்லியில் மத்திய குடிநீர் மற்றும் துப்புரவுத்துறை சார்பில் தேசிய அளவிலான கருத்தரங்கம் நடைபெற்றது.


    மத்திய குடிநீர் மற்றும் துப்புரவுத்துறை அமைச்சர் செல்வி உமாபாரதி இதனைத் தொடங்கி வைத்தார். இந்த இரண்டு நாள் கருத்தரங்கைத் தொடங்கி வைத்து பேசிய அவர், கழிவுகளை ஆதாரவளமாக மாற்றுவதன் முக்கியத்துவத்தை வலியுறுத்தினார். இப்படிக் கழிவுகளை ஆதார வளமாக மாற்றுவதற்கு மட்டுமன்றி கிராமங்களை அழகுப்படுத்தவும், கற்றுக்கொடுக்க இந்தக் கருத்தரங்கம் உதவும் என்று குறிப்பிட்டார். பெண்களின் மாதவிடாய் காலத்தில் ஆரோக்கியத்தைக் பேணுவதன் அவசியம் குறித்து பேசிய அமைச்சர், கிராமப்புறப் பெண்கள் இதற்குச் செலவு குறைந்த சாதனங்களைப் பயன்படுத்துவது குறித்தும் மாதவிடாய் பற்றித் தற்போது குடும்பங்களிலும் பள்ளிகளிலும் சமுதாயத்திலும் நிலவும் கண்ணோட்டத்தை மாற்றியமைப்பதன் அவசியம் குறித்தும் வலியுறுத்தினார்.

    
    
    (Release ID: 1521756) Visitor Counter : 53
    
    
      Read this release in: English