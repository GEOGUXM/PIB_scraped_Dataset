      சுகாதாரம் மற்றும் குடும்ப நலத்துறை அமைச்சகம்

      எச் ஐ வி / எயிட்ஸ் வைரஸ் பாதிப்புக்குள்ளானவர்களுக்கான வைரஸ் தடுப்புச் சிகிச்சையைப் பரிசோதிக்கும் திட்டத்தை திரு.ஜே.பி.நட்டா தொடங்கிவைத்தார்
      12 லட்சத்திற்கும் மேற்பட்டவர்கள் பலனடைவார்கள்

      Posted On: 26 FEB 2018 7:25PM by PIB Chennai

    எச்.ஐ.வி / எயிட்ஸ் வைரஸ் பாதிப்புக்குள்ளானவர்கள் பெறும் வைரஸ் தடுப்புச் சிகிச்சை பற்றிய இலவசச் சோதனைத் திட்டத்தைப் புதுதில்லியில் இன்று மத்திய சுகாதாரம் மற்றும் குடும்பநலத்துறை அமைச்சர் திரு.ஜே.பி.நட்டா தொடங்கிவைத்துப் பேசினார். இந்த நாள் வரலாற்றுச் சிறப்புமிக்க நாள் என்று தமது பேச்சில் அவர் குறிப்பிட்டார். எச்.ஐ.வி. வைரஸ் பாதிப்புக்குள்ளான 12 லட்சம் பேருக்கு அளிக்கப்படும் வைரஸ் தடுப்புச் சிகிச்சை குறைந்தது ஆண்டுக்கு ஒருமுறையாவது இதன் மூலம் இலவசமாக பரிசோதனை செய்யப்படும். அனைவருக்கும் சிகிச்சை என்ற அடிப்படையில், எச்.ஐ.வி. பாதிப்புடன் வாழ்வோருக்கு அளிக்கப்படும் சிகிச்சையைக் கண்காணிக்க இந்தச் சோதனை அறிமுகம் செய்யப்படுவது மிகப்பெரிய சாதனை என்று அமைச்சர் கூறினார். வாழ்நாள் முழுவதும் வழங்கப்படும் வைரஸ் தடுப்புச் சிகிச்சையைப் பரிசோதிக்க இந்தச் சோதனை மிகவும் அவசியம் என்றும் அமைச்சர் கூறினார். தற்போது 12 லட்சம் பேருக்கு 530க்கும் மேற்பட்ட மையங்களில் வைரஸ் தடுப்புச் சிகிச்சை வழங்கப்படுகிறது என்றும் அமைச்சர் குறிப்பிட்டார்.


    எச்.ஐ.வி/எயிட்ஸ் வைரஸ் பாதிப்புக்குள்ளானவர்கள் ஒதுக்கி வைக்கப்படாமல் தடுப்பதற்கு உரிய வகையில் சட்டம் நிறைவேற்றப்பட்டுள்ளது என்றும், இது வரலாற்றுச் சிறப்புமிக்க நடவடிக்கை என்றும் அமைச்சர் கூறினார். எச் ஐ வி வைரஸ் பாதிப்புக்குள்ளானவர்களின் உரிமைகளைப் பாதுகாக்கும் கலந்து கொண்டு இதுபோன்ற சட்டம் சில நாடுகளில் மட்டுமே உள்ளது என்றும் அமைச்சர் திரு ஜே பி நட்டா கூறினார்.


    இந்த நிகழ்ச்சியில் மத்திய சுகாதாரம் மற்றும் குடும்பநலத்துறை இணையமைச்சர் திருமதி.அனுப்ரியா பட்டேல் பேசுகையில், 2020ஆம் ஆண்டுக்குள் உலகளவில் 90-90-90 என்ற இலக்கைப் பூர்த்தி செய்ய இந்தியா உறுதிபூண்டுள்ளது என்று கூறினார்.


    

    
    (Release ID: 1521913) Visitor Counter : 32
    
    
      Read this release in: English