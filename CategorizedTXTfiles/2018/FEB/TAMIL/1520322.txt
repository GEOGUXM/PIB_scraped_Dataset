      வணிகம் மற்றும் தொழில்துறை அமைச்சகம்

      இந்தியா-பங்களாதேஷ் வர்த்தகத்துறை செயலாளர்கள் அளவிலான கூட்டம் 2018 பிப்ரவரி 7, 8 தேதிகளில் டாக்காவில் நடைபெற்றது
      Posted On: 12 FEB 2018 2:33PM by PIB Chennai


    இந்தியா-பங்களாதேஷ் இருதரப்பு பேச்சுவார்த்தை, இருநாட்டு வர்த்தகத்துறை செயலாளர்கள் அளவில் டாக்காவில் 2018 பிப்ரவரி 7, 8 தேதிகளில் நடைபெற்றது. இந்திய தரப்புக்கு வர்த்தகத் துறை செயலாளர் திருமதி ரீட்டா டியோடியாவும், பங்களாதேஷ் அரசின் சார்பில் அந்நாட்டு வர்த்தக அமைச்சக செயலாளர் திரு சுபாஷிஸ் போஸூம் தலைமை வகித்தனர்.


    இருதரப்பினரும் இருதரப்பு வர்த்தகம் மற்றும் பொருளாதார ஒத்துழைப்புகள் குறித்த பல்வேறு அம்சங்கள் பற்றி விரிவான மற்றும் பயனுள்ள பேச்சு வார்த்தைகளை நடத்தினர். எல்லைப்புற வர்த்தக சாவடிகள் மற்றும் இரு நாடுகளின் எல்லைப்புற சோதனைச் சாவடிகளின் மேம்பாடு, இருதரப்பு வர்த்தகத்தை பாதிக்கும் வாடகை அல்லாத பிரச்சினைகளுக்குத் தீர்வு காண்பது குறித்தும், முதலீடுகளை எளிமைப்படுத்துதல் மற்றும் பிபிஎன் எம்.வி.ஏ. அடிப்படையில் பிராந்திய இணைப்புகளை மேம்படுத்துவது குறித்தும் விவாதித்தனர்.


    இருதரப்பு வர்த்தக உறவுகளை மேலும் விரிவுபடுத்துவது குறித்தும், ஏற்றுமதி மேம்பாடு மற்றும் வர்த்தகம் சார்ந்த பிரச்சனைகளில் திறன் மேம்பாட்டை அதிகரிக்கவும், இரு தரப்பும் ஒப்புக்கொண்டன. இது தவிர, தொழில் நிறுவனங்களுக்கிடையே வர்த்தகம் மற்றும் முதலீட்டுக்கான கொள்கை ஆலோசனைகளை ஏற்படுத்துவது குறித்தும், இருநாட்டு வர்த்தகத்துறை செயலாளர்களும் விவாதித்தனர்.


    இரு நாடுகளிடையேயான அடுத்த கூட்டம், இருதரப்புக்கும் உகந்த தேதியில், புது தில்லியில் நடைபெறும்.

    
    
    (Release ID: 1520322) Visitor Counter : 41
    
    
      Read this release in: English , Urdu , Hindi