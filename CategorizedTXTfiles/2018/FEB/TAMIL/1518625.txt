      நிதி அமைச்சகம்

      அடிப்படை கட்டமைப்புக்கான ஒதுக்கீடு ரூ. 5.97 லட்சம் கோடியாக உயர்த்தப்படுகிறது: போக்குவரத்துத் துறைக்கு முன்னெப்போதும் இல்லாத அளவுக்கு நிதி ஒதுக்கப்படுகிறது.
      விமான நிலைய திறன்களை விரிவாக்க நவநிர்மாண திட்டம் அறிவிக்கப்பட்டுள்ளது.
      
      மிக முக்கியமான பத்து சுற்றுலா தலங்கள் மேம்படுத்தப்படும்.
      
      டிஜிட்டல் இந்தியா திட்டத்திற்கான ஒதுக்கீடு இரட்டிப்பாக்கப்பட்டுள்ளது: கணிணி இயன்முறை அமைப்புகள் இயக்கம் தொடங்கப்படும்.
      
      தொலைத்தொடர்பு அடிப்படை கட்டமைப்பை உருவாக்கவும், மேம்படுத்தவும் ரூ. 10,000 கோடி ஒதுக்கப்படுகிறது.
      
      பிரகதி எனும் கணினிமுறை கண்காணிப்பு அமைப்பினால் ரூ. 9.46 லட்சம் கோடி மதிப்பிலான அடிப்படை வசதி திட்டங்கள் விரைவுபடுத்தப்பட்டுள்ளன.
      Posted On: 01 FEB 2018 3:56PM by PIB Chennai


    அடிப்படை வசதி துறையின் பங்கு, பொருளாதார வளர்ச்சியின் இயக்க விசை என்பதை உணர்ந்து, இந்த துறைக்கு, 2018-19ஆம் ஆண்டு மத்திய நிதிநிலை அறிக்கையில் ஒதுக்கீட்டை அரசு உயர்த்தியுள்ளது.


    இத்துறைக்கான பட்ஜெட் மற்றும் கூடுதல் பட்ஜெட் செலவினம் 2017-18ல் இருந்த ரூ. 4.94 லட்சம் கோடியிலிருந்து 2018-19ல் ரூ. 5.97 லட்சம்


    கோடியாக உயர்த்தப்பட்டுள்ளது. போக்குவரத்து துறைக்கு முன்னெப்பொதும் இல்லாத அளவில் ரூ. 1,34,572 கோடி ஒதுக்கப்பட்டுள்ளது. இயற்கைப் பேரிடர்களை எதிர் கொள்ளத்தக்க அடிப்படை வசதி மேம்பாட்டு முயற்சிகளுக்கு 2018-19ல் ரூ. 60 கோடி ஒதுக்கீட்டின் மூலம் உத்வேகம் அளிக்கப்படுகிறது. நாடாளுமன்றத்தில் இன்று 2018-19ஆம் ஆண்டுக்கான நிதிநிலை அறிக்கையை தாக்கல் செய்த மத்திய நிதியமைச்சர் திரு அருண்ஜேட்லி இதனை அறிவித்தார்.


    நகர்ப்புற அடிப்படை வசதி துறையில் முழுமையான அடிப்படை வசதி மற்றும் திறன் மேம்பாடு ஆகியவற்றின் மூலம் பத்து மிக முக்கியமான சுற்றுலா தலங்களை மேம்படுத்த அரசு உத்தேசித்துள்ளது. மேலும், இந்திய தொல்லியல் ஆய்வு நிறுவனத்தின் 100 ஆதர்ஷ் நினைவிடங்களில் சுற்றுலா வசதிகள் மேம்படுத்தப்படும். அரசின் கீழ் இயங்கும் மற்றும் அதிநவீன நகரங்கள் திட்டம், அம்ருத் திட்டம் ஆகியவற்றின்கீழ் நடைபெற்றுவரும் பணிகளை நிதியமைச்சர் பாராட்டினார். அதிநவீன நகரத் திட்டத்தின்கீழ் ரூ. 2.04 லட்சம் கோடி ஒதுக்கீட்டுடன் 99 நகரங்கள் தேர்ந்தெடுக்கப்பட்டுள்ளதாக அவர் தெரிவித்தார். ரூ. 2,350 கோடி மதிப்பிலான திட்டங்கள் நிறைவு பெற்றிருப்பதாகவும், ரூ. 20,852 கோடி திட்டங்கள் நடைபெற்று வருவதாகவும் அவர் கூறினார். பாரம்பரியமிக்க நகரங்களுக்கு புத்துயிரூட்ட தேசிய பாரம்பரிய நகர மேம்பாடு மற்றும் நிலைஉயர்த்துதல் திட்டம் செயல்படுகிறது.


    அம்ருத் திட்டத்தின்கீழ் 500 நகரங்களுக்கான ரூ. 77,640 கோடி மாநில நிலைத் திட்டங்களுக்கு அனுமதி அளிக்கப்பட்டுள்ளது. குடிநீர் வழங்குதல் தொடர்பான ரூ.14,828 கோடி மதிப்பிலான 494 திட்டங்களுக்கும், கழிவுநீர் பணிகள் தொடர்பான ரூ. 12,429 கோடி மதிப்பிலான 272 திட்டங்களுக்கும் ஒப்பந்தங்கள் வழங்கப்பட்டுள்ளன. 482 நகரங்கள் கடன் தர நிலைமை நடவடிக்கைகளை தொடங்கியுள்ளன. 144


    நகரங்கள் முதலீட்டுத் தர நிலவரத்தை பெற்றுள்ளன. கல்வி மற்றும் சுகாதார அடிப்படை வசதி முதலீடுகள் உள்ளிட்ட அடிப்படை வசதி திட்டங்களுக்கு நிதி வழங்க இந்திய அடிப்படை வசதி நிதிக்கழகம் ஊக்குவிக்கப்படும் என்று தமது அமைச்சகம் அறிவித்துள்ளதாகவும் நிதியமைச்சர் தெரிவித்தார்.


    சாலைகள் துறையில் சமீபத்தில் ஒப்புதல் அளிக்கப்பட்ட பாரத்மாலா பாரியோஜனா, அதன் முதல்கட்டத்தில் ரூ. 5,35,000 கோடி மதிப்பிலான 35,000 கிலோமீட்டர் நெடுஞ்சாலைகளை மேம்படுத்துவதை நோக்கமாக கொண்டது. இந்திய தேசிய நெடுஞ்சாலைகள் ஆணையம் தனது சாலை சொத்துக்களை தனிநோக்க திட்ட அமைப்புகளாக மாற்றுவது குறித்து ஆலோசித்து வருகிறது. இதற்கென சாலை சுங்க கட்டணம், செயல்படுத்தி மாற்றித்தரும் திட்டம், அடிப்படை வசதி முதலீட்டு நிதியம் போன்ற புதுமையான அமைப்புகளை பயன்படுத்த திட்டமிடப்பட்டுள்ளது.


    எல்லைப்பகுதிகளில் இணைப்புகளை மேம்படுத்த சேலா கணவாய் திட்டத்தில், சுரங்கப்பாதை அமைக்கும் பணியை அரசு மேற்கொள்ளும் என்று நிதியமைச்சர் அறிவித்தார். சுற்றுலா, அவசரகால மருத்துவ சேவை ஆகியவற்றை மேம்படுத்த அரசு தேவையான கட்டமைப்பை ஏற்படுத்தும் என்று அவர் அறிவித்தார்.


    சிவில் விமான போக்குவரத்து துறையில், விமான நிலையங்களின் திறனை ஐந்து மடங்குக்குமேல் விரிவாக்கி, ஆண்டுக்கு பத்து கோடி விமானப் பயணங்களை கையாள்வதற்கென நவநிர்மான் என்ற திட்டம் 2018-19ஆம் ஆண்டு நிதிநிலை அறிக்கையில் தெரவிக்கப்பட்டுள்ளது. இந்திய விமான நிலையங்கள் ஆணையத்தின் கணக்குகளை பயன்படுத்தி, இந்த விரிவாக்க திட்டத்திற்கு நிதி வழங்கப்படும். உள்நாட்டு விமான பயணியர் எண்ணிக்கை ஆண்டுக்கு 18 சதவீதம் வீதம் வளர்ந்துள்ளது. மண்டல இணைப்புத் திட்டமான உடான் நாட்டில் உள்ள 56 சிறிய விமான நிலையங்களையும், 31 ஹெலிகாப்டர்


    தளங்களையும் இணைக்கும். 16 விமான நிலையங்களின் நடவடிக்கைகள் ஏற்கனவே தொடங்கியுள்ளன.


    டிஜிட்டல் அடிப்படை வசதி துறையில் 2018-19ஆம் ஆண்டிற்கான டஜிட்டல் இந்தியா திட்ட ஒதுக்கீட்டை இரட்டிப்பாக்கி, ரூ. 3073 கோடியாக 2018-19ஆம் ஆண்டு நிதிநிலை அறிக்கை அறிவித்துள்ளது. ரோபோவியல், செயற்கை அறிவு, டிஜிட்டல் உற்பத்தி முறை, பிக் டேட்டா பகுப்பாய்வு, குவாண்டம் தகவல் தகவல் தொடர்பு ஆகியவற்றில் பயிற்சி மற்றும் திறன் மேம்பாடு சார்ந்த ஆராய்ச்சியில் மீச்சிறப்பு மையங்களை அமைப்பதற்கு உதவி செய்வதற்கென கணினி இயன்முறை அமைப்புக்கான இயக்கத்தை அறிவியல் தொழில்நுட்பத்துறை தொடங்கவுள்ளது.


    தொலைத்தொடர்பு அடிப்படை வசதி உருவாக்குதல் மற்றும் மேம்பாட்டுக்கென 2018-19ஆம் ஆண்டு நிதிநிலை அறிக்கையில், ரூ. 10,000 கோடி ஒதுக்கப்பட்டுள்ளது. ஐந்து கோடி கிராமப்புற மக்களுக்கு பிராடு பாண்டு வசதி செய்து தரும் வகையில், ஐந்து லட்சம் வைஃபை மையங்களை அமைக்க அரசு திட்டமிட்டுள்ளது. பாரத் நெட் திட்டத்தின்


    முதல்கட்டத்தில் நாட்டின் கிராமப்புற பகுதிகளில் 20 கோடிக்கு மேற்பட்டோருக்கு பிராட் பேண்ட் வசதி ஏற்கனவெ செய்து தரப்பட்டுள்ளது என்று நிதியமைச்சர் தெரிவித்தார்.


    செயற்கை அறிவு எனப்படும் துறையில், முயற்சிகளை நெறிப்படுத்த தேசிய திட்டம் ஒன்றை நித்தி ஆயோக் தொடங்கும் என்று திரு ஜேட்லி தெரிவித்தார். புதிய தொழில்நுட்பங்களின் பலன்களை பயன்படுத்த சென்னை இந்திய தொழில்நுட்பக் கழகத்தில் உள்நாட்டிலேயே உருவாக்கப்பட்ட 5G அலைக்கற்றை சோதனை படுகையை உருவாக்க தொலைத்தொடர்புத் துறை உதவி செய்யும்.


    சட்டவிரோத நடவடிக்கைகளுக்கு நிதியளிப்பதில் நிகர்நிலை சொத்துக்கள் பயன்படுத்தப்படுவதை அகற்றுவதற்கு அனைத்து நடவடிக்கைகளையும் அரசு மேற்கொள்ளும். டிஜிட்டல் பொருளாதாரத்தை கொண்டுவர மண்டலச் சங்கிலித் தொழில்நுட்பத்தை பயன்படுத்துவது குறித்தும் அரசு ஆராயும்.


    ******


    

    
    (Release ID: 1518625) Visitor Counter : 112