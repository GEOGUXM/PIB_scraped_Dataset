      மனித வள மேம்பாட்டு அமைச்சகம்

      அடுத்த இரண்டு, மூன்று ஆண்டுகளில் என்சிஇஆர்டி பாடத்திட்டம் குறைக்கப்படும் : திரு.பிரகாஷ் ஜவ்டேகர்
      Posted On: 26 FEB 2018 6:12PM by PIB Chennai


    அடுத்த இரண்டு, மூன்று ஆண்டுகளில் என்சிஇஆர்டி பாடத்திட்டத்தைக் குறைக்கப்போவதாக மத்திய மனிதவள மேம்பாட்டுத்துறை அமைச்சர் திரு. பிரகாஷ் ஜவ்டேகர் தெரிவித்துள்ளார். புதுதில்லியில் இன்று (26.2.18) செய்தியாளர்களிடம் பேசிய அவர், அமைச்சகம் நடத்திய ஆறு பயிலரங்குகளிலிருந்து மிக அழுத்தமான வகையில் நாட்டில் தரமான கல்வி அளிக்கப்பட வேண்டும் என்ற கருத்து வலியுறுத்தப்பட்டதாகத் தெரிவித்தார். மாநில கல்வி அதிகாரிகளுடன் நடத்தப்பட்ட உயர்நிலை கூட்டங்களிலும் இதே கருத்து வலியுறுத்தப்பட்டது என்று அமைச்சர் தெரிவித்தார்.


    இதனை அடைவதற்காகத் தற்போது நடைமுறையில் உள்ள கல்வித்திட்டத்தை மதிப்பீடு செய்யுமாறு என்சிஇஆர்டி-ஐ மத்திய மனிதவள மேம்பாட்டு அமைச்சகம் கேட்டுக்கொண்டிருப்பதாகவும் இந்தக் கல்வித்திட்டத்தில் எதை நீக்கலாம், எதனை அப்படியே வைத்துக் கொள்ளலாம் எனத் தெரிவிக்குமாறும் கேட்டுக்கொள்ளப்பட்டிருப்பதாக அமைச்சர் கூறினார். கல்வித்துறையில் அக்கறை கொண்ட அனைவரிடமிருந்தும் ஆலோசனைகள் கோரப்பட்டிருப்பதாகவும் அவர் தெரிவித்தார். இரண்டு மாதங்களுக்குப் பிறகு, இந்த ஆலோசனைகள் அனைத்தையும ஆய்வு செய்து தற்போதைய பாடத்திட்டத்தைக் குறைப்பதற்கான உறுதியான நடவடிக்கைகளை மேற்கொள்ளப்போவதாகவும் அமைச்சர் தெரிவித்தார்.


    மேலும் விவரங்களுக்கு www.pib.nic.in என்ற வலைத்தளத்தைப் பார்க்கவும்.

    
    
    (Release ID: 1521872) Visitor Counter : 36
    
    
      Read this release in: English