      இளைஞர் நலன் மற்றும் விளையாட்டு அமைச்சகம்

      காமன்வெல்த் விளையாட்டுப் போட்டிகளில் இந்தியத் தடகள வீரர்கள் அதிக அளவில் வெற்றி பெறுவதுடன், நாட்டின் சிறந்த தூதர்களாகவும் திகழ வேண்டுமென கர்னல் ரத்தோர் வலியுறுத்தல்
      Posted On: 26 FEB 2018 5:59PM by PIB Chennai


    இந்திய ஒலிம்பிக் சங்கம் மற்றும் தேசிய விளையாட்டுக் கூட்டமைப்புகளின்(என்எஸ்எப்) செயல்பாடு வெளிப்படைத் தன்மையுடன் இருப்பது மிகவும் அவசியமானது என்றும், விளையாட்டு விதிகளில் வெளிப்படைத்தன்மைக்கான நடைமுறைகளைச் சேர்க்க தமது அமைச்சகம் நடவடிக்கை மேற்கொண்டுள்ளதாகவும் மத்திய இளைஞர் நலன் மற்றும் விளையாட்டுத் துறை இணையமைச்சர் (தனிப்பொறுப்பு) கர்னல் ராஜ்யவர்தன் ரத்தோர் தெரிவித்துள்ளார். ஆஸ்திரேலியாவின் கோல்டுகோஸ்ட் நகரில் வருகிற ஏப்ரல் மாதம் நடைபெறவுள்ள காமன்வெல்த் போட்டிகளுக்கான உடை மற்றும் விளையாட்டுச் சாதனங்கள் வெளியீட்டைக் குறிக்கும் வகையில், இந்திய ஒலிம்பிக் சங்கம் சார்பில் புதுதில்லியில் நடைபெற்ற நிகழ்ச்சியில் அவர் பேசினார்.


    இந்திய விளையாட்டுத் துறைக்கு மத்திய அரசும், விளையாட்டுத்துறை அமைச்சகமும்தான் மிகப் பெரிய நன்கொடையாளராகத் திகழ்கின்றன என்று குறிப்பிட்ட அவர், இந்த நடைமுறை தொடரும் என்றும் தெரிவித்தார். பெரும் தொழில்நிறுவனங்கள் விளையாட்டுத் துறையில் முதலீடு செய்வதில் ஆர்வம் காட்டுவதைப் பயன்படுத்தி, இந்திய ஒலிம்பிக் சங்கமும், தேசிய விளையாட்டுக் கூட்டமைப்புகளும் தங்களுக்குத் தேவையான வருவாயைத் தாங்களே திரட்ட வேண்டுமென்றும் கர்னல் ரத்தோர் கேட்டுக்கொண்டார்.


    தேசிய விளையாட்டு வளர்ச்சி நிதியம் (என்எஸ்டிஎப்) பற்றி குறிப்பிட்ட கர்னல் ரத்தோர், இது மத்திய நிதியம் என்றார். எனவே, இதில் மேற்கொள்ளப்படும் முதலீடுகளுக்கு இணையாக அரசும் பணம் செலுத்தும் என்பதால், இந்த நிதி இரட்டிப்பாகும் என்றும் தெரிவித்தார். அது மட்டுமின்றி, இந்த நிதியத்தில் தனிநபரோ நிறுவனங்களோ செலுத்தும் பணம், எந்த விளையாட்டிற்காக, எந்த வீர்ருக்கு, எங்குச் செலவிடப்படுகிறது என்ற விவரம் தெரிவிக்கப்படும் என்றும் அவர் கூறினார்.


    வரவிருக்கும் காமன்வெல்த் போட்டிகளில் இந்திய அணி வெற்றி பெற வாழ்த்து தெரிவித்த விளையாட்டுத் துறை அமைச்சர், இந்திய வீர்ர்கள் அதிக அளவில் பதக்கங்களை வெல்வதுடன், நாட்டின் சிறந்த தூ தர்களாகத் திகழ வேண்டுமெனவும் கேட்டுக்கொண்டார். எந்த வகையிலாவது நாம் வெற்றி பெற வேண்டுமென்று விரும்பவில்லை என்றும், விளையாட்டு வீர்ர்கள், மேலாளர்கள் உள்ளிட்ட அனைவரும் சுயக்கட்டுப்பாட்டைப் பின்பற்றினாலே நாம் குறிப்பிடத் தகுந்த அளவுக்கு வெற்றிபெற முடியும் என்றும் அவர் தெரிவித்தார்.


    *****

    
    
    (Release ID: 1521901) Visitor Counter : 33
    
    
      Read this release in: English , Hindi