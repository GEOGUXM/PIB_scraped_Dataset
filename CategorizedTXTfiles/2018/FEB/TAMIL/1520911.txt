      குடியரசுத் துணைத் தலைவர் செயலகம்

      உலக சகோதரத்துவத்தைக் கொண்டு வர அனைத்துக் கலைகளும். அனைத்து சிந்தனைகளும் ஒரே திசையில் செல்ல வேண்டும்: குடியரசு துணைத் தலைவர்
      இந்தியாவின் தொன்மையான நாகரீகத்திலும் பெருமையான பாரம்பரிய நிகழ்த்துக் கலைகள் இடம்பெற்றிருந்தன,
      8­வது நாடக ஒலிம்பிக்ஸ் போட்டிகளைத் தொடங்கி வைத்து 'நட்புறவுக் கொடி' என்ற அதன் இலச்சினையைத் வெளியிட்டார்
      Posted On: 17 FEB 2018 8:08PM by PIB Chennai


    உலக சகோதரத்துவத்தைக் கொண்டு வர அனைத்துக் கலைகளும் . அனைத்து சிந்தனைகளும் ஒரே திசையில் செல்ல வேண்டும் என்று குடியரசு துணைத் தலைவர் திரு எம் வெங்கையா நாயுடு கூறியிருக்கிறார் . புதுதில்லியில் இன்று எட்டாவது நாடக ஒலிம்பிக்ஸ் போட்டிகளைத் தொடங்கி வைத்து 'நட்புறவுக் கொடி' என்ற அதன் இலச்சினையை அவர் வெளியிட்டார். பண்பாடு (தனிப்பொறுப்பு), சுற்றுச்சூழல், வனம், பருவநிலை மாற்றம் துறை இணை அமைச்சர் டாக்டர் மகேஷ் சர்மா மற்றும் பிரமுகர்கள் நிகழ்ச்சியில் கலந்து கொண்டனர்.


    கிரேக்க , ரோமானிய, பாபிலோனிய, எகிப்திய, சிந்துசமவெளி நாகரீகங்கள் போன்ற மிகத் தொன்மையான நாகரீகங்களின் காலத்திலிருந்தே மனித குலத்தை கலையும் பண்பாடும் ஒருங்கிணைத்தது என்று குடியரசுத் துணைத் தலைவர் கூறினார். கலையும் பண்பாடும் உலகை வளம் மிக்கதாக மாற்றி உள்ளன என்றார். கலை சமுதாயத்தின் கண்ணாடி, மனித வாழ்க்கையின் பிரதி பலிப்பு என்று அவர் கூறினார். சாதாரண வாழ்க்கைக் கதைகளை அசாதாரணமான கலை வடிவங்களாக மாற்றும் படைப்பாற்றல் திறன் இவற்றுக்கு உண்டு என்றார் அவர்.


    கலைவடிவங்கள் மனித இதயங்களை இதர சக்திகளை விட அதிகம் தொடக் கூடியது என்றும் காண்பவரிடையே இவை பல்வேறு கலை ரசனைகளை உருவாக்குகின்றன . பார்வையாளர்களைக் கண்கலங்கச் செய்வதும், மனதார சிரிக்க வைப்பதும், சில பிரச்சினைகள் குறித்து கோபப்பட வைப்பதும், சில உண்மை நிலவரம் குறித்து ஆதங்கப்படச் செய்வதும் கலையின் சிறப்பு அம்சங்களாகும். கலையினால் பார்வையாளர்களிடம் உருவாக்க முடியாத உணர்வு ஏதும் இல்லை என்று கூறலாம் என்றும் அவர் கூறினார்.


    இந்தியத் துறவி பிரம்மாச்சாரியா சந்திர சேகர சரஸ்வதி இயற்றிய பாடல் ஒன்றைக் குடியரசுத் துணைத்தலைவர் மேற்கோள் காட்டினார் . நட்புறவையும் எளிமையையும் வளர்த்துக் கொள்ளுங்கள் அப்போது அனைவரின் இதயங்களையும் நீங்கள் வெல்லலாம் என்று பொருள்படும் மைத்ரீம் பஜதா அகிலா ஹ்ருத் ஜேத்ரீம் என்ற இந்தப் பாடல் இந்தியாவின் காலத்தை வென்ற நெடுநோக்கை உலகுக்கு எடுத்துக் காட்டுகிறது என்று அவர் கூறினார். பல நூற்றாண்டுகளாக உலகத்துக்கு இந்தியா அளித்து வரும் நற்செய்தி இதுவே ஆகும். குறுகிய, உடைந்துபோன நெடுநோக்கு கொண்ட உலகுக்கு மிகவும் பொருத்தமான செய்தி இதுவே என்றார் அவர்.


    பல அடிப்படை உணர்வுகளை மேம்படுத்த கலை நமக்கு உதவுகிறது என்று குடியரசுத் துணைதலைவர் கூறினார் . இதனையே நமது எண்ணங்களைச் சுத்தப்படுத்தும் கத்தார்சிஸ் என்னும் மனநிலை என்று கிரேக்க நாடக ஆசிரியர்கள் கூறுகிறார்கள். மனிதகுலத்திற்கு நன்மை என்கிற பெரு நோக்கத்தை நிறைவேற்றும் வகையில் கலை மக்கள் மீது ஏற்படுத்தும் தாக்கத்தை நெறிப்படுத்த வேண்டியது அவசியம் என் இந்தியப் பாரம்பரியம் வலியுறுத்தி வருவதாக அவர் கூறினார்.


    உலகெங்கிலும் இருந்து வந்துள்ள கலைஞர்களை வரவேற்றுப் பேசிய குடியரசுத் துணைத்தலைவர் , தங்களது கலைச் சிறப்பில் அனைத்து அம்சங்களையும் அவர்கள் அனைவரும் தங்களிடையே பகிர்ந்து கொண்டு இந்த நிகழ்ச்சி நினைவுகளை மனத்தில் பொதிந்து கொண்டு செல்வார்கள் என்று நம்புவதாக அவர் கூறினார். இந்த நிகழ்ச்சியை ஏற்பாடு செய்தமைக்காக மத்திய பண்பாட்டு அமைச்சகத்துக்கும் நாட்டின் முன்னணி நாடக நிறுவனமான தேசிய நாடகப் பள்ளிக்கும் அவர் பாராட்டுத் தெரிவித்தார்.


    குடியரசுத் துணைத்தலைவரின் முழு உரைக்கும் pib.gov.in என்ற வலைதளத்தைப் பார்க்கவும்


    *******

    
    
    (Release ID: 1520911) Visitor Counter : 167
    
    
      Read this release in: English