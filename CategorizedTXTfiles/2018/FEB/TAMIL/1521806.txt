      குடியரசுத் துணைத் தலைவர் செயலகம்

      சர்வதேச அளவில் பொருளாதாரத்திற்கான நம்பிக்கையாக இந்தியா விளங்குகிறது: குடியரசுத் துணைத் தலைவர்
      Posted On: 26 FEB 2018 1:14PM by PIB Chennai


    குடியரசுத் துணைத்தலைவர் திரு. எம். வெங்கையா நாயுடு, இந்தியா சர்வதேசப் பொருளாதாரத்திற்கான நம்பிக்கையாகத் திகழ்வதாகவும் நம்முடையப் பொருளாதாரம் வேகமாக விரிவடைந்து வருகிறது, இந்த நிலை சிறப்பானது மற்றும் சிக்கலானது என்றும் கூறியுள்ளார். பிரதமரின் ஷ்ரம் விருதுகளை 300 –க்கும் மேற்பட்டோருக்கு புதுதில்லியில் இன்று வழங்கி அவர் பேசினார். மத்திய தொழிலாளர் மற்றும் வேலைவாய்ப்பு நலத்துறை இணை அமைச்சர்(தனிப்பொறுப்பு) திரு. சந்தோஷ்குமார் கங்குவார் உள்ளிட்ட முக்கியப் பிரமுகர்கள் இதற்கான நிகழ்ச்சியில் கலந்து கொண்டனர்.


    இதுவே உண்மையான ஜி.டி.பி. விழா என்று அவர் கூறினார். அதாவது வளர்ச்சியை உருவாக்கும் சக்தியாக ‘Growth Driving Power’ திகழும் வேளையில் அர்ப்பணிப்புடன் செயல்படும் நபர்களைக் கவுரவித்தல் ( ‘Great Dedicated Persons’) என்றும் இந்த இரண்டு ஜி.டி.பி. –கள் அனைவரும் கருத்தில் கொள்ளக் கூடிய ஒட்டுமொத்த உள்நாட்டு உற்பத்திக்கு ( ‘Gross Domestic Product’) தேவையானவை என்றும் அவர் தெரிவித்தார்.


    தொழிலாளிகளின் கல்வித் திறனை அதிகரிக்க அவர்களுக்குச் சிறந்த பயிற்சி பெறுவதற்கான வாய்ப்பை ஏற்படுத்தித்தருவது அவசியம் என்றும் குடியரசுத் துணைத் தலைவர் கூறினார்.


    தொழிலாளர் சமூகத்தினருக்கான உகந்த சூழ்நிலையை ஏற்படுத்தி அவர்களுடைய தேவைகள், எண்ணங்கள் மற்றும் பிரச்சினைகளை அரசு மற்றும் தனியார் நிறுவனங்கள் கண்டறிந்து அவற்றிற்கான தீர்வு வழங்க வேண்டுமென்றும் குடியரசுத் துணைத்தலைவர் கேட்டுக் கொண்டார். நாட்டின் முன்னேற்றத்திற்கு நம்முடைய மிகப்பெரிய தொழிலாளர் சமூகத்தினர் அதிக அளவிலான பங்களிப்பை வழங்கி வருவதாகவும், அவர் மேலும் தெரிவித்தார். புதிய வேலைவாய்ப்புகளை உருவாக்குவதில் இடையூறாக உள்ள விதிமுறைகளுடன் நாம் வாழ முடியாது என்றும் தொழில்நிறுவனங்களை நடத்துவதைக் கடுமையாக்கும் விதிமுறைகள் அகற்றப்பட வேண்டுமென்றும் அவர் கூறினார்.

    
    
    (Release ID: 1521806) Visitor Counter : 27
    
    
      Read this release in: English , Urdu