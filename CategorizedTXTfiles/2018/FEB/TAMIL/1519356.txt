      வீட்டு வசதி மற்றும் நகர்ப்புற வறுமை ஒழிப்பு அமைச்சகம்

      விலைகுறைந்த வீடுகள் திட்டத்துக்கு உள்கட்டமைப்பு அந்தஸ்து வழங்கப்பட உள்ளது. இதன் மூலம் குறைந்த வட்டியில் கடன், வரிச் சலுகைகள், வெளிநாட்டு மற்றும் தனியார் முதலீடுகள் பெருகும்: ஹர்தீப் புரி.
      ஆர்இஆர்ஏ – ஆர்இஐடி.க்கள், வீட்டுவசதிக் கடன்களுக்கான வட்டியை குறைத்தல், ஜிஎஸ்டி, பத்திரச் செலவு மற்றும் பதிவு கட்டணத்தை குறைத்தல் ஆகியவை வீட்டுவசதி மற்றும் கட்டுமான நடவடிக்கைகளை அதிகரிக்கச் செய்யும்.

      Posted On: 05 FEB 2018 6:23PM by PIB Chennai

    குறைந்த விலை வீடுகளை ஊக்குவிக்கவும் , அதற்கு உகந்த சூழ்நிலையை ஏற்படுத்துவதற்காகவும் , மத்திய அரசு பல்வேறு நடவடிக்கைகளை எடுத்து வருகிறது . இதன் ஒரு பகுதியாக , குறைந்தவிலை வீட்டுவசதி திட்டங்களுக்கு உள்கட்டமைப்பு அந்தஸ்து வழங்கப்பட்டுள்ளது . இதன் மூலம் இத்திட்டங்களுக்கு , குறைந்தவிலையில் கடன் உதவி , வரிச் சலுகைககள் மற்றும் வெளிநாட்டு , தனியார் முதலீடுகள் பெருக தானாகவே வாய்ப்பு ஏற்படும் . இந்த அறிவிப்புடன் , லாபத்துடன் இணைந்த வருமான வரி சலுகை , காலியாக உள்ள அல்லது விற்கப்படாத மனைகளுக்கு ஒரு ஆண்டு வரையில் வரி தளர்வு , 30 முதல் 60 சதுர மீட்டர் உள்ளிட்ட திட்டங்களுக்கு , கட்டுமான பகுதியை கணக்கிடுவதை தவிர்த்து , மொத்த பகுதியை கணக்கிடுதல் போன்ற சலுகைகளும் கிடைக்கும் . புதுடெல்லியில் இன்று நடந்த பிரத்யேக நிறுவன முதலீட்டாளர்கள் நிகழ்ச்சியில் கலந்து கொண்டு பேசுகையில் , மத்திய வீட்டுவசதி மற்றும் நகர்ப்புற விவகாரங்கள் இணையமைச்சர் ( தனி பொறுப்பு ) திரு . ஹர்தீப்புரி இத்தகவலை தெரிவித்தார் .


    நிகழ்ச்சியில் திரு . ஹர்தீப்புரி உரையாற்றுகையில் , ரியல் எஸ்டேட் ( ஒழுங்குமுறை மற்றும் மேம்பாடு ) சட்டம் 2016 ( ஆர்இஆர்ஏ ), ரியல் எஸ்டேட் முதலீட்டு அறக்கட்டளை ( ஆர்இஐடி . க்கள் ), பினாமி பரிமாற்றங்கள் ( தடுப்பு ) சட்ட மசோதா 2016, வீட்டுவசதி கடன்களுக்கு உயர் வரிச்சலுகை , சரக்கு மற்றும் சேவை வரி ( ஜிஎஸ்டி ), நிலம் தொடர்பான சீர்திருத்தங்கள் , மேம்பாட்டு கட்டுப்பாட்டு விதிகளை குறைத்தல் , பத்திரம் மற்றும் பதிவு கட்டணத்தை குறைத்தல் , டிஜிட்டல் மயமாக்குதல் உள்ளிட்ட பல்வேறு பிற நடவடிகைக்களையும் மத்திய அரசு எடுத்து வருகிறது . இவை வீட்டு வசதி மற்றும் கட்டுமான நடவடிக்கைகளை பெருக்கச் செய்யும் . மேலும் , இவை ரியல் எஸ்டேட் நிறுவனத்துக்கு பெரிய அளவிலான நிம்மதியை தரும் . இதுதவிர , இந்த நடவடிக்கைகள் தனியார் மற்றும் வெளிநாட்டு முதலீ்ட்டை வீட்டு வசதித்துறையில் அதிகரிக்கச் செய்யும் . இதனால் நாட்டின் மொத்த உள்நாட்டு உற்பத்தி ( ஜிடிபி ) மற்றும் தொழிலாளர் சந்தையில் , நேர்மறையான பல்முனை தாக்கத்தை ஏற்படுத்தும் . நகர்ப்புற பகுதிகளில் வீட்டு வசதி திட்டங்களுக்கு வில்லங்கங்கள் இல்லாத நிலங்கள் கிடைப்பது அவ்வளவு எளிதானது அல்ல என்பதை நாங்கள் அறிந்துள்ளோம் . அதனால் , பிஎம்ஏஒய் ( யூ ) விதியின் கீழ் திட்ட மற்றும் மேம்பாட்டுப் பகுதிகளின் கீழ் வரும் கிராமப்புற பகுதிகளையும் சேர்க்க வழிவகை செய்துள்ளோம் . இதன் மூலம் குறைந்தவிலை வீடுகள் கட்டுமான திட்டங்களுக்கு கூடுதல் நிலங்கள் கிடைக்கும் என்றார் . குறைந்தவிலை வீட்டு வசதி திட்டத்தில் , தேவை மற்றும் விநியோகத்துக்கு இடையேயான இடைவெளி குறித்து அவர் பதில் அளிக்கையில் , மத்திய அரசு பிரதம மந்திரி ஆவாஸ் யோஜனா ( பிஎம்ஏஒய் ) – நகர்ப்புறம் திட்டத்தை 2015 ல் கொண்டு வந்தது . இத்திட்டத்தின் பிரதான நோக்கம் , வீடு இல்லாத நகர்ப்புற ஏழைகளுக்கு 2022 ம் ஆண்டுக்குள் அடிப்படை கட்டமைப்பு வசதிகளை கொண்ட வீடுகளை அவர்களுக்கு கிடைக்கச் செய்வதுதான் . மாநில அடிப்படையில் தேவைகளின் மதிப்பீடுகளின்படி , அனைவருக்கும் வீட்டுவசதி அளிக்கப்பட வேண்டும் என்ற இலக்கின் கீழ் நாடு முழுவதும் 120 லட்சம் வீடுகளை குறைந்த வருவாய் பிரிவினர் ( இடபிள்யூஎஸ் ) / வருவாய் குறைந்த பிரிவினர் ( எல்ஐஜி ) வகையில் கட்ட திட்டமிடப்பட்டுள்ளது என்று கூறினார் .


    ‘ உலகளாவிய வீட்டுவசதி கட்டுப்பாட்டு தொழில்நுட்ப சவால் ’ (GHCTC) ஒரு மெகா உலகளாவிய நிகழ்வாகும் . இது புதுமையான கட்டுமான தொழில்நுட்பங்களை ஈர்க்கக்கவும் , நீடித்ததன்மையுடன் , குறைந்த செலவில் பெருமளவில் குறைந்த விலை வீடுகளை விரைவாக உருவாக்குவதற்காகவும் நடத்தப்பட்டது . வரும் ஐந்து ஆண்டுக்காலத்தில் , குறைந்த விலை வீடுகள் நடவடிக்கைகள் மிகப்பெரிய அளவில் வேகம் எடுக்கும் . இதன் மூலம் நாட்டில் பொருளாதார அளவில் மற்றும் நீண்டக்காலமாக ஒதுக்கப்பட்டு வந்த அனைவருக்கும் குறைந்த விலை வீடுகள் கிடைக்கும் . அதன் மூலம் அவர்கள் பயனடைவார்கள் என்றும் அமைச்சர் தெரிவித்தார் .


    *****

    
    
    (Release ID: 1519356) Visitor Counter : 90