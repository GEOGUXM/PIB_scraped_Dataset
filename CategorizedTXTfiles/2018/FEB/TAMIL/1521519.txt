      ரெயில்வே அமைச்சகம்

      அதிக குதிரை சக்தித் திறன் கொண்ட இரண்டு அதிநவீன ரயில் எஞ்சின்களை இந்திய ரயில்வே அறிமுகப்படுத்தியுள்ளது
      Posted On: 23 FEB 2018 2:12PM by PIB Chennai


    அரசு – தனியார் பங்களிப்புத் திட்டத்தின் கீழ் , ஜெனரல் எலக்ட்ரிக் நிறுவனத்துடன் இணைந்து இந்திய ரயில்வே , டிஜிட்டல் மயமாக்கப்பட்ட அதிநவீனமான , பாதுகாப்பான கதவுடன் கூடிய இருமுனை டிரான்சிஸ்டர் தொழில்நுட்ப வசதி கொண்ட , உயர் திறனுடன் வேகமாக இயக்கக் கூடிய இரண்டு ரயில் எஞ்சின்களை அறிமுகப்படுத்தியுள்ளது . இந்த எஞ்சின்களை இந்திய ரயில்வேயிடம் ஒப்படைப்பதன் அடையாளமாக , அவற்றுக்குரிய சாவிகளை , லக்னோவின் ஆலம்பாக்கில் உள்ள வடக்கு ரயில்வே டீசல் பணிமனையில் நடைபெற்ற நிகழ்ச்சியில் , ரயில்வே வாரியத் தலைவர் திரு . அஸ்வனி லோகானியிடம் , ஜெனரல் எலக்ட்ரிக் நிறுவனம் வழங்கியது .


    ஜெனரல் எலக்ட்ரிக் நிறுவனத்துடனான புரிந்துணர்வு ஒப்பந்தத்தின் அடிப்படையில் , அதிக குதிரை சக்தி திறன் கொண்ட இந்த இரண்டு முன்மாதிரி எஞ்சின்கள் , இந்தியாவில் உற்பத்தி செய்வோம் திட்டத்தின் கீழ் , முற்றிலும் இந்தியாவிலேயே வடிவமைக்கப்பட்டு , அரசு - தனியார் பங்களிப்பு மூலம் தயாரிக்கப்பட்டுள்ளன . இத்திட்டத்திற்கான மொத்த முதலீடு 13 ஆயிரம் கோடி ரூபாயில் , இந்திய ரயில்வே தனது பங்களிப்பாக 26 சதவீதத்தை கொண்டுள்ளது .


    பாதுகாப்பான கதவுடன் கூடிய இருமுனை டிரான்சிஸ்டர் தொழில்நுட்ப வசதி கொண்ட இந்த எஞ்சின்களில் , மின்னணு விசையாகப் பயன்படுத்தக் கூடிய மூன்று முனைய சக்தி செமிகண்டக்டர்கள் பொருத்தப்பட்டுள்ளன . இக்கருவிகள் , உயர்திறனுடன் வேகமாக இயக்கக் கூடிய ஒருங்கிணைந்த வசதிகளைக் கொண்டவையாகும் . தற்போது பயன்பாட்டில் உள்ள இருமுனை டிரான்சிஸ்டர் எஞ்சின்களைவிட அதிக மின்சக்தி கொடுக்கக் கூடிய வகையில் இந்த எஞ்சின்கள் வடிவமைக்கப்பட்டுள்ளன .

    
    
    (Release ID: 1521519) Visitor Counter : 56
    
    
      Read this release in: English , Urdu , Hindi