      நிதி அமைச்சகம்

      பொது கொள்முதல் மற்றும் ஒப்பந்தத்தை ஒதுக்கீடு செய்வது ஆகியவற்றில் நடைமுறை நேர்மையைக் கடைப்பிடிக்க வேண்டும் என்று மத்திய நிதி மற்றும் கார்ப்பரேட் விவகாரத் துறை அமைச்சர் திரு. அருண் ஜேட்லி வலியுறுத்தினார். வெளிப்படைத் தன்மை மற்றும் நேர்மையின் அடிப்படையில் இவற்றை உறுதி செய்ய இயலும் என்றும் அவர் கூறினார். இது விலை, தரம், சேவை வழங்கல் ஆகியவற்றில் குடிமக்களின் நலன்களுக்கு ஏற்ப அரசு செயல்பட வகை செய்யும். பொதுமக்களுக்கான கொள்முதல் செயல்பாடுகளில் ஊழல், முறைகேடுகளைக் களையவும் இது உதவும். தெற்காசிய மண்டல பொதுக் கொள்முதல் குறித்த ஐந்தாவது மாநாட்டை நிதியமைச்சர் திரு. ஜேட்லி தில்லியில் தொடங்கிவைத்தார்.
      Posted On: 05 FEB 2018 6:19PM by PIB Chennai


    பொதுக் கொள்முதலிலும் ஒப்பந்தத்தை ஒதுக்கீடு செய்வதிலும் நேர்மையான நடைமுறை கடைப்பிடிக்கப்படவேண்டும் என்று மத்திய நிதி மற்றும் கார்ப்பரேட் விவகாரத் துறை அமைச்சர் வலியுறுத்தினார். இது விலை, தரம், சேவை வழங்கல் ஆகியவற்றில் குடிமக்களின் நலன்களுக்கு ஏற்ப அரசு செயல்பட வகை செய்யும். பொதுமக்களுக்கான கொள்முதல் செயல்பாடுகளில் ஊழல், முறைகேடுகளைக் களையவும் இது உதவும் என்றார் அவர்.


    பொதுக் கொள்முதலில் பெரிய அளவில் வெளிப்படைத் தன்மை, நேர்மை, திறமை ஆகியவற்றைச் செயல்படுத்த மத்திய அரசு பல்வேறு நடவடிக்கைகளை மேற்கொண்டு வருகிறது என்று நிதியமைச்சர் குறிப்பிட்டார். பொதுப் பயன்பாட்டுக்காக ஆன்லைன் மூலம் பொருட்களை வாங்குவதற்கான அரசு மின் சந்தை (GeM) ஆகிய நடவடிக்கைகள் மேற்கொள்ளப்பட்டு வருகின்றன.


    அரசின் பொதுக் கொள்முதல் குறித்து தற்போதுள்ள விதிகள், ஒழுங்குமுறைகள் மட்டுமின்றி கூடுதலாக பல்வேறு நிலைகளில் உள்ள நிபந்தனை நிலைகளும் தீவிரமாக்கப்பட்டுள்ளன என்று நிதியமைச்சர் குறிப்பிட்டார். தெற்காசிய மண்டல பொதுக் கொள்முதல் குறித்த ஐந்தாவது மாநாட்டின் தொடக்க நிகழ்ச்சியில் நிதியமைச்சர் திரு. ஜேட்லி தில்லியில் உரையாற்றினார். கடந்த நூற்றாண்டில் பொதுக் கொள்முதலில் ஏற்பட்டுள்ள முன்னேற்றம் குறித்து குறிப்பிட்ட அமைச்சர் மக்கள் நலன்களில் கருத்தில் கொண்டு, பொதுச் சேவைகளை வழங்குவதில் அதற்குள்ள முக்கியத்துவத்தை அவர் குறிப்பிட்டார்.


    தெற்காசிய மண்டலம் வேகமாக வளர்ந்து வரும் மண்டலமாக இருப்பதால், பொதுமக்களுக்கான கொள்முதலுக்குத் தேவை உள்ளது என்றும் அவர் கூறினார்.


    இந்த மாநாட்டில் தெற்காசிய நாடுகளைச் சேர்ந்த அரசின் மூத்த அதிகாரிகள், உலக வங்கி, ஆசிய வளர்ச்சி வங்கி, இஸ்லாமிக் மேம்பாட்டு வங்கி, உள்ளிட்ட பல்வேறு நிதி நிறுவனங்கள் பங்கேற்றன. முன்னதாக, நிதியமைச்சகத்தின் செயலர் (செலவினங்கள்) திரு. அஜய் நாராயண் ஜா வரவேற்புரை ஆற்றினார். நிதியமைச்சகத்தின் பொதுக் கொள்முதல் பிரிவு (PPD), அகில இந்திய மேலாண்மை சங்கம் (AIMA) ஆகியவை இணைந்து இந்த மாநாட்டுக்கு ஏற்பாடு செய்துள்ளன.


    தெற்காசிய நாடுகளில் உள்ள பொதுக்கொள்முதல் பயன்பாட்டு நிறுவனங்களின் தலைவர்கள் சந்தித்து விவாதித்து, பரஸ்பரம் புதிய விஷயங்களைக் கற்றுக் கொள்ளவும் பொதுக்கொள்முதல் துறையின் வல்லுநர்களிடமிருந்து புதிய கருத்துகளை அறிந்துகொள்ளவும் வழியமைப்பதே இந்த மாநாட்டின் குறிக்கோள் ஆகும்.


    முதல் மாநாடு நேபாளத் தலைநகர் காத்மாண்டுவில் 2010ம் ஆண்டு நடைபெற்றது. இரண்டாவது மாநாடு பாகிஸ்தான் தலைநகர் இஸ்லாமாபாதில் 2014ம் ஆண்டு நடைபெற்றது. மூன்றாம் மாநாடு 2015ல் வங்க தேச தலைநகர் டாக்காவிலும் நான்காவது மாநாடு இலங்கையில் 2017ம் ஆண்டிலும் நடைபெற்றன. மேற்கண்ட வகையில் அறிவுப் பகிர்தலுக்கும் புதியனவற்றைக் கற்பதற்கும் இந்த மாநாடுகள் பெரிதும் துணை புரிந்தன


    

    *****
    

    
    (Release ID: 1519352) Visitor Counter : 57