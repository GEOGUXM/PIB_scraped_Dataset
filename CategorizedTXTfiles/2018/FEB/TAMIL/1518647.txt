      நிதி அமைச்சகம்

      2018-19 நிதி நிலை அறிக்கையில் ஊரக வளர்ச்சிக்கான சிறப்பு திட்டங்கள் குறித்த பின்னணி தகவல்கள்
      Posted On: 01 FEB 2018 4:41PM by PIB Chennai


    ஊரகப் பகுதிகளில் வாழும் மக்களின் வாழ்க்கை தரத்தை மேம்படுத்துவதற்காக, ஊரக வளர்ச்சித் துறை தொடர்ந்து முயற்சிகளை எடுத்து வருகிறது. 2012-13ம் ஆண்டில் வெறும் 50,162 கோடியாக இருந்த ஊரக வளர்ச்சித் துறைக்கான நிதி ஒதுக்கீடு, 2017-18ம் ஆண்டில் 1,09,042,45 கோடியாக உயர்த்தப்பட்டது. பிரதம மந்திரி கிராம சாலைகள் திட்டம் மற்றும் பிரதம ர் குடியிருப்புத் திட்டம் ஆகிய திட்டங்களுக்கான நிதி ஒதுக்கீடும், மாநிலங்களுக்கான ஒதுக்கீட்டையும் அதிகரிக்கும் வகையில், 2017-18ம் ஆண்டில் ஊரக வளர்ச்சித் துறைக்கு நிதி அதிகரிக்கப்பட்டுள்ளது. 2012-13ம் ஆண்டோடு ஒப்பிடுகையில் ஏறக்குறைய இந்த நிதி மும்மடங்கு அதிகரிக்கப்பட்டுள்ளது என்பது குறிப்பிடத்தக்கது. இந்த நிதி ஒதுக்கீடு தவிர, 2001ம் ஆண்டின் சமூக பொருளாதார மற்றும் ஜாதி கணக்கெடுப்பின் அடிப்படையில். வெளிப்படையான நிர்வாகம், நேரடி மா னி யம் வழங்குதல், கணினி மற்றும் புள்ளி விபரங்களை பயன்படுத்துதல், விண்வெளி தொழில்நுட்பத்தை பயன்படுத்தி, சொத்துகளை பட்டியலிடுவது உள்ளிட்ட பல்வேறு சீர்திருத்தங்கள் மேற்கொள்ளப்பட்டுள்ளன.


    பிரதம ர் கிராம சாலைகள் திட்டத்தின் கீழ், மலைப் பகுதிகளில் வசிக்கும் 500 மக்கள் உள்ள 1,78,184 குடியிருப்புகளுக்கு எல்லா பருவநிலைகளையும் தாங்கக் கூடிய சாலைகள் அமைக்கப்பட்டுள்ளது. மார்ச் 2014 அன்று உள்ளபடி, 97,838 குடியிருப்புகள் (55%) சாலைகளால் இணைக்கப்பட்டுள்ளன. பிரதம மந்திரி ஊரக சாலை திட்டத்தின் கீழ், 1,30,947 குடியிருப்புகளும், மாநில அரசுகளின் திட்டங்களினால், 14,620 குடியிருப்புகளும் என மொத்தமாக 82% குடியிருப்புகள் இணைக்கப்பட்டுள்ளன. 2016-17ம் ஆண்டில் மட்டும் 47,447 கிலோ மீட்டர் சாலைகள் அமைக்கப்பட்டன. ஒரு நாளைக்கு 130 கிலோ மீட்டர் வேகத்தில் சாலைகள் அமைக்கப்பட்டன. ஒரு நாளைக்கு 140 கிலோ மீட்டர் சாலைகள் என்ற வேகத்தில் மொத்த சாலைகளின் நீளத்தை 51,000 கிலோ மீட்டர்களாக 2017-18ம் ஆண்டில் அதிகரிக்க முயற்சிகள் எடுக்கப்பட்டு வருகின்றன. தகுதியுள்ள அனைத்து குடியிருப்புகளுக்கும் சாலை இணைப்பை பூர்த்தி செய்ய வேண்டும் என்ற இலக்கு மார்ச் 2019ல் நிறைவடையும்.


    விவசாய சந்தைகளுக்கு அகன்ற சாலைகள் எவ்வளவு அவசியம் என்பதை உணர்ந்து, முக்கியமான ஊரக சாலைகளை, அவற்றின் பொருளாதார முக்கியத்துவத்தை உணர்ந்து, சந்தைகளின் இணைப்புக்கு உதவும் அவற்றின் பயன்பாட்டை உணர்ந்து, அச்சாலைகளை மேம்படுத்த திட்டமிடப்பட்டுள்ளது. இரண்டாம் கட்ட பணிகளை இந்த அணுகுமுறை வலுப்படுத்தும். பிரதம மந்திரி கிராம சாலைகள் திட்டம் பகுதி 3ன் படி, 1,10,000 கிலோ மீட்டர் சாலைகள் மேம்படுத்த திட்டமிடப்பட்டுள்ளது. இதன் பொருட்டு 2022ம் ஆண்டு வரை, மத்திய அரசிடமிருந்து 19,000 கோடி நிதி அளிக்கப்பட உள்ளது. பிரதமரின் கனவான 2022ம் ஆண்டில் புதிய இந்தியாவை அடைய, விவசாயிகள், சந்தைகளை சென்றடைய தரமான சாலைகள் அவசியம்.


    தரமான சாலைகள் மற்றும், கணினி வழி சாலை இணைப்பை உறுதி செய்தால்தான், பிரதம மந்திரி கிராமப்புற சாலைகள் திட்டம் பகுதி 3க்கு தகுதி பெற முடியும் என்பதை உணர்ந்து, மாநிலங்கள் மற்றும் யூனியன் பிரதேசங்கள் சாலைகளின் தரத்தை தொடர்ந்து பராமரிப்பதோடு, கணினி வரைபடத்தில் இணைக்கும் பணியை மேற்கொள்ள வேண்டும். இத்திட்டத்தின் கீழ் சாலைகளை தரமாக பராமரிக்க இது உதவும். இத்திட்டத்தின் கீழ் உருவாக்கப்படும் 15 சதவிகித சாலைகள், பிளாஸ்டிக் , ஜவுளி உதிரிகள், சாம்பல், இரும்பு மற்றும் தாமிர கலப்போடு உருவாக்கப்படுகின்றன. இந்த முறை, செலவை குறைப்பதோடு, கழிவுப் பொருட்களின் பயன்பாட்டை அதிகரித்து, சுற்றுச் சூழலையும் பாதுகாக்கிறது.


    பலதரப்பு மக்களையும் ஒருங்கிணைத்து, தீனதயாள் அந்த்யோதயா ஊரக வாழ்வுத் திட்டம், சுய உதவிக் குழுக்களின் மூலமாக 4.5 கோடி பெண்களை ஒருங்கிணைத்துள்ளது. திறன் வளர்ச்சி மற்றும் திறன் மேம்பாடு மூலமாக, வங்கிகளோடு இணைந்து, பொருளாதார நடவடிக்கைகளை மேம்படுத்தி, கடந்த சில ஆண்டுகளாக பல திட்டங்கள் செயல்படுத்தப்பட்டுள்ளன. 2014-15ம் ஆண்டில், இதன் பொருட்டு 23,953 கோடி ரூபாயை கடனாக அளித்த வங்கிகள், இது வரை 60,000 கோடி வரை கடன் வழங்கியுள்ளன. தென்னிந்திய மாநிலங்களைப் போலவே, வடக்கு, கிழக்கு மற்றும் வடகிழக்கு மாநிலங்களில் உள்ள பெண்களும், மகளிர் சுய உதவிக் குழுக்களில் தங்களை இணைத்துக் கொண்டு வருகிறார்கள். இது, வறுமையில் உள்ள பல குடும்பங்கள் வறுமைத் தளையை உடைத்து வெளியேற உதவுகிறது. 1000 இயற்கை விவசாயப் பொருட்களை உருவாக்கும் வகையில், 32 லட்சத்துக்கும் அதிகமான பெண் விவசாயிகள், விவசாயத்தை மேம்படுத்துவதற்காகவும் , தங்கள் வாழ்க்கை தரத்தை மேம்படுத்துவதற்காகவும் இத்திட்டத்தில் இணைக்கப்பட்டுள்ளனர். தீ ன் தயாள் அந்தோத்யா யோஜனா மற்றும் தேசிய ஊரக வாழ்வுத் திட்டம் மற்றும், மகாத்மா காந்தி ஊரக வேலை வாய்ப்புத் திட்டத்தின் கீழ், விவசாயத் துறையோடு இணைந்து, விளை பொருட்களுக்கான சந்தைகளை உருவாக்கி, மகளிர் சுய உதவிக் குழுக்கள், மற்றும் உற்பத்தியாளர்களுக்கு உதவும் வகையில் திட்டங்கள் மேற்கொள்ளப்பட்டுள்ளன.


    மகாத்மா காந்தி ஊரக வேலை வாய்ப்புத் திட்டம் தேவையான சமயத்தில், கைகொடுத்தது. விவசாயக் கூலிகளுக்கான தேவையை முழுமையாக பயன்படுத்திக் கொள்ளும் வகையில் கடந்த மூன்றாண்டுகளாக அவர்கள் வாழ்க்கை தரத்தை மேம்படுத்தி, அனைத்து பருவநிலைக்கான பயிர்களை கண்டறிந்து, தண்ணீர் சேமிப்பு, காடு வளர்ப்பு மற்றும் ஆதாரங்கள் உருவாக்குதல் போன்றவற்றின் மூலம் விவசாயம் மற்றும் விவசாயம் சார்ந்த தொழில்களை வளர்க்க முயற்சிகள் எடுக்கப்பட்டுள்ளன. பத்து லட்சம் குளங்கள், 6.7 உரக் குழிகள், இந்த காலகட்டத்தில் உருவாக்கப்பட்டுள்ளன. 1.6 லட்சம் திரவநிலை உரப் பயன்பாட்டுக் குழிகள் மற்றும் திடநிலை உரப் பயன்பாடு ஆகியவற்றுக்கான ஏற்பாடுகள் இந்த காலகட்டத்தில் செய்யப்பட்டுள்ளன. இவை பல்வேறு மாநிலங்களில் செயல்படுத்தப்பட்டுள்ளது. மகாத்மா காந்தி ஊரக வேலை வாய்ப்புத் திட்டம் மற்றும் பிரதம மந்திரி ஆவாஸ் யோஜனா திட்டத்தோடு இணைந்து, ஆண்டுக்கு 90 முதல் 95 நாட்கள் வேலை மற்றும், ஸ்வச் பாரத் திட்டத்தின் கீழ், கழிப்பறை கட்ட ஏழை மக்களுக்கு வீடுதோறும் 12,000 வழங்கப்பட்டுள்ளது. கடந்த மூன்றாண்டுகளில், பிரதம மந்திரி குடியிருப்புத் திட்டத்தின் கீழ் 17.83 லட்சம் வீடுகளும், மொத்தமாக 71.50 வீடுகளும் கட்டி முடிக்கப்பட்டுள்ளன. 31 மார்ச் 2018க்குள் மேலும் 33 லட்சம் வீடுகள் பிரதம ர் குடியிருப்புத் யோஜனா திட்டத்தின் கீழ் கட்டி முடிக்கப்பட உள்ளது. மகாத்மா காந்தி ஊரக வேலை வாய்ப்புத் திட்டம், குளங்கள் கட்டுதல், நீர்ப்பாசன கிணறுகள், ஆடு வளர்க்கும் திட்டங்கள், பால்ப் பண்ணைகள், கோழி வளர்ப்பிடங்கள் போன்றவற்றை உருவாக்க உதவுகிறது.


    ஊரக வறுமையை ஒழிக்க உறுதி பூண்டுள்ள ஊரக வளர்ச்சித் துறை, 2022ம் ஆண்டுக்குள் புதிய இந்தியாவை உருவாக்கி அதன் பொருட்டு, உட்கட்டமைப்பு உள்ளிட்ட வசதிகளை உருவாக்க உறுதி பூண்டுள்ளது. 50,000 கிராம பஞ்சாயத்துகளில், 5000 இடங்கள் அடையாளம் காணப்பட்டு, மாநில அரசுகளின் உதவியோடு வறுமையை ஒழிக்க நடவடிக்கைகள் மேற்கொள்ளப்பட்டு வருகின்றன. தீன்தயாள் உபாத்யாயா, ஊரக திறன் மேம்பாட்டுத் திட்டத்தின் கீழ், சுய வேலை வாய்ப்பை உருவாகும் வகையில், திறன் வளர்ச்சிக்காக, ஊரக சுய வேலைவாய்ப்பு பயிற்சி நிலையங்கள் அமைக்கப்பட்டு, ஒவ்வொரு ஆண்டும் 7 லட்சம் மக்கள் பயனடையும் வகையில் நடவடிக்கைகள் எடுக்கப்பட்டுள்ளன. திறன் இந்தியா திட்டத்தின் கீழ், இளைஞர்களின் திறன் வளர்ச்சிக்காக தொடர்ந்து பயிற்சிகள் வழங்கப்படும்.


    கடந்த நிதிநிலை அறிக்கையில், அந்தோத்யா திட்டத்தின் கீழ், 50,000 கிராம பஞ்சாயத்துகளில் உள்ள 1 கோடி வீடுகளை வறுமையின் பிடியிலிருந்து வெளியே கொண்டு வர முயற்சிகள் எடுக்கப்படும் என்று அறிவிக்கப்பட்டது. மாநில அரசுகள் தேர்ந்தெடுத்தபடி, ஊரக வளர்ச்சித் துறை, இந்த கிராமங்களை வரிசைப்படுத்தியது. உட்கட்டமைப்பில் குறைபாடு, மனிதவள மேம்பாட்டில் குறைகள், பொருளாதார வளர்ச்சியில் குறைகள் ஆகியவை கண்டறியப்பட்டு, அவற்றை தீர்ப்பதற்கான நடவடிக்கைகளை அரசு எடுத்து வருகிறது. இந்த குறைகளை சரி செய்து மக்களை வறுமையின் பிடியிலிருந்து மீட்க, இந்த அரசு உறுதி பூண்டுள்ளது.


    *****

    
    
    (Release ID: 1518647) Visitor Counter : 479