      ரெயில்வே அமைச்சகம்

      வெளிப்படைத் தன்மையை மேம்படுத்த டிஜிட்டல் ரசீதுக் குறிப்பு, பணம் செலுத்துச் சீட்டு, டிஜிட்டல் கட்டணச் சீட்டு முறையை திரு பியூஷ் கோயல் தொடங்கிவைத்தார்.
      புதுதில்லியில் விநியோகஸ்தர்கள் கலந்துரையாடலை
      திரு மனோஜ் சின்ஹா தொடங்கி வைத்தார்.
      
      Posted On: 22 FEB 2018 7:41PM by PIB Chennai


    திறன் மேம்பாட்டை முன்னேற்றவும், எளிதாக வணிகம் புரிவதை ஊக்குவிக்கவும் இந்திய ரயில்வே பல்வேறு முன்முயற்சிகளை மேற்கொண்டு வருகிறது. இந்த முன்முயற்சிகள் பற்றிய தகவலைப் பரப்பும் வகையில், திட்டம் வகுக்கவும், எதிர்காலச் சவால்களை எதிர்கொள்ளவும் விநியோகஸ்தர்கள் கலந்துரையாடல் நிகழ்ச்சிக்கு ரயில்வே அமைச்சகம் ஏற்பாடு செய்திருந்தது. இலக்கை நோக்கிய பயணம், வெளிப்படைத்தன்மை, எளிதாக வணிகம் புரிவது ஆகியவை இதன் மையக் கருத்தாகும். ரைட்ஸ் லிமிடெட் மற்றும் இந்திய வர்த்தக சபைகளின் கூட்டமைப்பு ஆகியவற்றுடன் இணைந்து இந்த நிகழ்ச்சியை ரயில்வே நடத்தியது.


    இதைக் குறிக்கும் வகையில் ரயில்வே மற்றும் நிலக்கரித் துறை அமைச்சர் திரு பியூஷ் கோயல், வெளிப்படைத்தன்மையை மேம்படுத்தவும், எளிதாக வணிகம் புரியும் வகையிலும் டிஜிட்டல் ரசீதுக் குறிப்பு, பணம் செலுத்துச் சீட்டு மற்றும் டிஜிட்டல் கட்டணச் சீட்டு முறையைத் தொடங்கிவைத்தார்.


    ரயில்வே அமைச்சகம் ஏற்பாடு செய்திருந்த விநியோகஸ்தர்கள் கலந்துரையாடல் நிகழ்ச்சியை ரயில்வே மற்றும் தொடர்புத் துறை (தனிப்பொறுப்பு) இணையமைச்சர் திரு மனோஜ் சின்ஹா தொடங்கிவைத்தார். ரயில்வே வாரியத் தலைவர் திரு அஸ்வனி லொஹானி மற்றும் ரயில்வே வாரிய உறுப்பினர்கள், மூத்த அதிகாரிகள் இந்திய வர்த்தக சபைகளின் கூட்டமைப்பின் பிரதிநிதிகள் இதில் கலந்துகொண்டனர். இந்த உரையாடல் நிகழ்ச்சி ரயில்வேயுடன் தொடர்புடையவர்கள் புதிய எண்ணங்கள், பிரச்சினைகள், சவால்கள், வாய்ப்புகள் மற்றும் கவலைகளைத் திறந்த மனதுடன் தெரிவிக்கும் களமாக அமைந்தது. பல்வேறு கருத்துக்கள், அனுபவங்கள், பட்டறிவைப் பகிர்ந்து கொள்வதன் மூலம், பிரச்சினைகள் பற்றிய சிறப்பான புரிந்துணர்வை ஏற்படுத்தவும், வாய்ப்புகளைத் திறமையுடன் பயன்படுத்தவும், சவால்களைத் தகுந்த முறையில் சமாளிக்கவும் வழி ஏற்படும்.


    பிரதமரின் கனவான தகவல்களைத் தடையின்றி அணுகும் டிஜிட்டல் இந்தியா திட்டத்தை நிறைவேற்ற இந்தக் கலந்துரையாடல் உதவியுள்ளது.

    
    
    (Release ID: 1521529) Visitor Counter : 64
    
    
      Read this release in: English