      குடியரசுத் துணைத் தலைவர் செயலகம்

      மக்கள் சம்மதத்துடன் காவல் நடவடிக்கைகள் என்பதே எதிர்காலத் திட்டம்: குடியரசுத் துணைத் தலைவர்
      Posted On: 28 FEB 2018 8:07PM by PIB Chennai


    எதிர்காலத் திட்டங்களுக்கு மக்கள் சம்மதத்துடன் கூடிய காவல் நடைவடிக்கை என்பதே இருக்க வேண்டும் என்று குடியரசுத் துணைத்தலைவர் எம் வெங்கையா நாயுடு கூறியிருக்கிறார் . எத்தகைய ஆத்திரமூட்டும் சூழ்நிலையிலும் காவல்படையினர் பலத்தை பயன்படுத்துவது சட்ட நெறிகளின்படி அமைந்திருக்க வேண்டும் என்று அவர் வலியுறுத்தினார் . ஐதராபாதில் இன்று (28.2.2018) சர்தார் வல்லபாய் பட்டேல் தேசிய காவல்பயிற்சி நிறுவனத்தில் ஆர் ஆர் 70 (2017 குழு)-ஐச் சேர்ந்த ஐபிஎஸ் பயிற்சி அதிகாரிகளிடையே அவர் உரையாற்றினார்.


    குற்றம் செய்யும் தருவாயில் உள்ள மக்களை சட்டத்திற்கு கீழ்ப்படிந்த குடிமக்களாக மாற்ற அழுத்தம் தருவதையும் வழக்கமான குற்றவாளிகளுக்கு எதிரான கடுமையான நடவடிக்கைகள் எடுப்பதையும் காவல்துறையினர் வழக்கமாகக் கொள்ள வேண்டும் என்றார் . மகளிர் மற்றும் குழந்தைகளுக்கு எதிரான
    குற்றங்களை ஐபிஎஸ் அதிகாரிகள் இரும்புக்கரம் கொண்டு கையாள வேண்டும் என்று அவர் கேட்டுக்கொண்டார். அதே சமயம் பாதிக்கப்பட்டவர்களிடம் மிகுந்த நல்லெண்ணத்துடன் நடந்து கொள்ள வேண்டும் என்றார் அவர்.


    நாட்டில் நிலையான சமூகப்பொருளாதார சூழ்நிலையை உறுதி செய்வதன் மூலம் தேசத்தின் வளத்துக்கு முக்கிய அடிப்படையை உள்நாட்டு பாதுகாப்பு அமைக்கிறது என்று குடியரசுத் துணைத்தலைவர் கூறினார் .


    நாட்டின் எல்லைகளுக்குள் அமைதி மற்றும் ஸ்திரத்தன்மை இல்லாமல் தேசிய பாதுகாப்பை உறுதி செய்ய இயலாது என்று குறிப்பிட்ட குடியரசுத் துணைத்தலைவர் தேசிய பாதுகாப்பில் காவல்துறையின் பங்கு மிக முக்கியமானது என்றார் . துடிப்பான ஜனநாயகத்திற்கு சிறந்த காவல் பணிகள் அடிப்படையானது என்றார். சமூக அமைதி, பொது அமைதி மற்றும் மன அமைதி ஆகியவை மேம்பாட்டிற்கும் வளர்ச்சிக்கும் ஆதாரமானவை என்றார் அவர்.


    காவல்பணியின்போது நவீன தொழில்நுட்பத்தை பயன்படுத்துவதில் நிபுணத்துவதை வளர்த்துக்கொள்ளுமாறு காவல்துறையினரை அவர் கேட்டுக்கொண்டார் . நாடு கணினி குற்றங்களுக்கு எளிதில் உட்படும் நிலைமையை கருத்தில் கொண்டு இந்த நிபுணத்துவத்தை ஏற்படுத்திக்கொள்வது அவசியமாகிறது என்றார் அவர்.


    -----
    

    
    (Release ID: 1522361) Visitor Counter : 36
    
    
      Read this release in: English