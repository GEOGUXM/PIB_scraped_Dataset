      வணிகம் மற்றும் தொழில்துறை அமைச்சகம்

      வர்த்தக மற்றும் தொழில்துறை அமைச்சருடன் ஐக்கிய அரபு எமிரேட்ஸ் தூதுக்குழு சந்திப்
      Posted On: 05 FEB 2018 6:16PM by PIB Chennai


    இந்தியா – ஐக்கிய அரபு எமிரேட்ஸ் இடையிலான பரஸ்பர உறவை மேலும் வளர்க்கும் வகையில், ஐக்கிய அரபு எமிரேட்ஸின் உயர்நிலைக் குழு, பதுதில்லியில் இன்று மத்திய வர்த்தகம் மற்றும் தொழில்துறை அமைச்சர் திரு சுரேஷ்பிரபுவை சந்தித்தது.


    2018 பிப்ரவரி 11 முதல் 13 வரை ஐக்கிய அரபு எமிரேட்ஸ்-ல் நடைபெறவுள்ள உலக அரசுகள் உச்சிமாநாட்டில் பிரதமர் திரு நரேந்திரமோடி கலந்து கொள்ளவிருப்பதை ஒட்டி, இந்தியாவுக்கும் அரபு நாடுகளுக்கும் இடையிலான உறவை மேலும் நெருக்கமாக்குவதிலும், முக்கிய துறைகளில் ஒத்துழைப்பை விரிவுபடுத்துவதிலும் இந்தியா முக்கிய கவனம் செலுத்துகிறது. அடுத்த பத்து ஆண்டுகளில் இந்தியாவில் கட்டமைப்பு திட்டங்களில் 7 ஆயிரத்து 500 கோடி டாலர் முதலீடு செய்வதாக ஐக்கிய அரபு எமிரேட்ஸ் ஏற்கனவே அறிவித்துள்ளது.


    இந்தியா வலுவான சேவைத் துறையை பெற்றிருப்பதால் , இந்தியாவும் ஐக்கிய அரபு எமிரேட்ஸ்-சும் ஆப்பிரிக்காவிலும், லத்தீன் அமெரிக்காவிலும், மத்திய ஆசியாவிலும் மூன்றாவது சந்தையை வளர்க்கும் ஒருங்கிணைந்த பொருளாதார ஒத்துழைப்பை மேற்கொள்ள முடியும் என்று தூதுக் குழுவிடம் வர்த்தகம் மற்றும் தொழில்துறை அமைச்சர் எடுத்துரைத்தார்.

    
    
    (Release ID: 1519350) Visitor Counter : 20