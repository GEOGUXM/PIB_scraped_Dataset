      தேர்தல் ஆணையம்

      ஐநா மன்றத்தில் இடம்பெற்றுள்ள 11 நாடுகளின் நிரந்தர உறுப்பினர்கள், இந்திய தேர்தல் ஆணையத்துக்கு வருகை
      Posted On: 06 FEB 2018 6:37PM by PIB Chennai


    ஐநா மன்றத்தில் இடம்பெற்றுள்ள 11 நாடுகளின் நிரந்தர உறுப்பினர்கள், இந்திய தேர்தல் ஆணையத்திற்கு வருகைபுரிந்தார்கள். காபோ வெர்தே, செயின்ட் வின்சென்ட் & க்ரினாடா, டோகோ, மால்டோவா, காம்பியா, புர்கினோ ஃபாஸோ, டோங்கா, சமோவா, மைக்ரோனெஸியா, சாலமோன் தீவுகள் மற்றும் வனுத்தாவு நாடுகளின் நிரந்தரப் பிரதிநிதிகள் இவர்கள். 2018 பிப்ரவரி 4 முதல் 10ஆம் தேதிவரை இந்திய அரசின் வெளியுறவுத் துறை ஏற்பாட்டின் பேரில் அவர்கள் இந்தியா வந்துள்ளார்கள். இந்த தூதுக் குழுவினர், தலைமைத் தேர்தல் ஆணையர் திரு ஓ.பி. ராவத், ஆணையர்கள் திரு சுனில் அரோரா, திரு அசோக் லவாசா ஆகியோரை சந்தித்தார்கள்.


    மக்களுக்கு அதிகாரமளிக்கவும், சிறந்த ஆளுகையை உறுதி செய்யவும், பங்களிப்புடன் கூடிய உள்ளடக்கிய ஜனநாயகம் அவசியம் என்று தலைமைத் தேர்தல் ஆணையர் திரு ஓ.பி. ராவத் தமது உரையில் தெரிவித்தார். இந்தியாவில் தேர்தல் நடைமுறைகள் குறித்து முதலில் பொதுவாக விவரித்த அவர், இந்திய தேர்தல் ஆணையம் எப்படி புதுப்புது வழிகளை அறிமுகம் செய்கிறது என்பதையும் விளக்கினார்.


    இந்திய தேர்தல் ஆணையத்தின் முன்முயற்சிகள் பற்றி எடுத்துரைத்த அவர் , அனைத்து வாக்காளர்களும் பதிவு செய்யப்பட வேண்டும் என்றும், எந்தவொரு வாக்காளரும் விடுபடக்கூடாது என்றும் கூறினார். எளிதாக அணுக கூடிய தேர்தல் என்பதே இந்த ஆண்டு தேர்தல் ஆணையத்தின் முழக்கம் என்று குறிப்பிட்டு, மாற்றுத்திறனாளிகளும் பங்கேற்கும் உள்ளடக்கிய தேர்தல் குறித்து, 2018 ஜனவரி 24 ஆம் தேதி தேர்தல் ஆணையம் நடத்திய சர்வதேச மாநாட்டை சுட்டிக்காட்டினார். இந்த நிகழ்ச்சியில் தேர்தல் ஆணையர்கள் திரு சுனில் அரோரா, திரு அசோக் லவாசா மற்றும் தேர்தல் ஆணையத்தின் மூத்த அதிகாரிகளும் கலந்து கொண்டனர்.

    
    
    (Release ID: 1519363) Visitor Counter : 23