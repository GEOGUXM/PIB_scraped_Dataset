      பெருநிறுவனங்கள் விவகாரங்கள் அமைச்சகம்

      2017-18ஆம் ஆண்டில் டிசம்பர் 2017-வரை முதலீட்டாளர்கள் விழிப்புணர்வு திட்டங்கள் 5,572 நடத்தப்பட்டுள்ளன.
      Posted On: 06 FEB 2018 3:29PM by PIB Chennai


    இந்தியப் பட்டயக் கணக்காயர்கள் நிறுவனம், இந்தியக் கம்பெனி செயலர்கள் நிறுவனம், இந்தியச் செலவினக் கணக்காளர் நிறுவனம் மற்றும் மின்னணுவியல் தகவல் தொழிட்நுட்ப அமைச்சகம் அமைத்துள்ள சிறப்பு நோக்க அமைப்பான இந்திய CSC மின்னணு ஆளுமை நிறுவனம் ஆகியவற்றின் உதவியுடன் முதலீட்டாளர்கள் கல்வி மற்றும் பாதுகாப்பு நிதியம், முதலீட்டாளர்கள் விழிப்புணர்வு திட்டங்களை ஏற்பாடு செய்து நடத்தி வருகிறது.


    2013-14 முதல் நடத்தப்பட்ட முதலீட்டாளர்கள் விழிப்புணர்வு திட்டங்களின் ஆண்டுவாரியான பட்டியல் வருமாறு.

                                                                             
ஆண்டு              தொழிலியல் கல்வி நிறுவனங்கள்  பொதுச் சேவை மையங்கள்  மொத்தம்
                                                                             
                                                                             
                                                                             
2013-14            1849                         20                    1869   
                                                                             
                                                                             
                                                                             
2014-15            1359                         300                   1659   
                                                                             
                                                                             
                                                                             
2015-16            2019                         925                   2944   
                                                                             
                                                                             
                                                                             
2016-17            1096                         1075                  2171   
                                                                             
                                                                             
                                                                             
2017-18            53                           5519                  5572   
                                                                             
                                                                             
(31.12.2017 வரை )                                                            
                                                                             
                                                                             
                                                                             
மொத்தம்            6376                         7839                  14215  
                                                                             
                                                                             

    தகவல் ஊடகங்கள் வழியாகவும் முதலீட்டாளர் விழிப்புணர்வு திட்டங்கள் நடத்தப்படுகின்றன. இந்தத் திட்டங்களைத் தொடர்ந்து நடத்தப்பட்ட விளைவு மதிப்பீடு ஆய்வுகளின்படி, இந்தத் திட்டங்கள் மிகவும் பயனுள்ளவையாக அமைந்திருந்த்து தெரியவந்துள்ளது. கம்பெனி விவகாரங்கள் அமைச்சகம் பராமரித்துவரும் முதலீட்டாளர்கள் குறைகள் தரவுகளின்படி 2015-16ஆம் ஆண்டு 89 நிறுவனங்களுக்கு எதிராகவும், 2016-17ஆம் ஆண்டில் 145 நிறுவனங்களுக்கு எதிராகவும் நடவடிக்கை தொடங்கப்பட்டுள்ளது. 2017-18 (29.12.2-17 வரை) 83 நிறுவனங்களுக்கு எதிராக நடவடிக்கைகள் தொடங்கப்பட்டு உள்ளன.


    முதலீட்டாளர்களுக்கான நிலுவையில் உள்ள தொகைகளைச் செலுத்தாத சில நிறுவனங்களின் பங்குகள், பங்குச் சந்தைகளில் விற்பனை செய்யப்படுகின்றன என்பதை குறிப்பிட்டுள்ள நிதி அமைச்சகத்தின் பொருளாதார விவகாரங்கள் துறையின்கீழ் செயல்படும் இந்தியப் பங்குப் பரிவர்த்தனை வாரியம், பட்டியலிடப்பட்ட நிறுவனங்கள், முதலீட்டாளர்களுக்கு உரிய தொகைகளைச் செலுத்தவில்லை என புகார் கிடைக்கப்பட்டவுடன் அவற்றின் பங்கு வர்த்தகம் உடனடியாக நிறுத்தப்படுவதில்லை என்று தெளிவுபடுத்தியுள்ளது.


    கம்பெனி விவகாரங்கள் துறை இணையமைச்சர் திரு. பி.பி. சௌதாரி, மாநிலங்களவையில் இன்று கேள்வி ஒன்றுக்கு எழுத்துமூலம் அளித்த பதிலில் இது தெரிவிக்கப்பட்டுள்ளது.


    ------

    
    
    (Release ID: 1519463) Visitor Counter : 26