      நிதி அமைச்சகம்

      கிராமவாசிகளின் வாழ்க்கையை மேம்படுத்த அறிவிக்கப்பட்ட கோபர்-தன் திட்டம் தொடக்கம்
      Posted On: 01 FEB 2018 4:25PM by PIB Chennai


    கிராமங்களைத் திறந்தவெளிக் கழிப்பிடங்கள் அற்றவையாக ஆக்கவும் கிராமவாசிகளின் வாழ்வாதாரத்தை மேம்படுத்தவும் மேற்கொள்ளப்படும் முயற்சியாக இயற்கை உயிரி-வேளாண் ஆதாரங்கள் நிறைந்த கிராமம் எனப்படும் கோபர்-தன் திட்டம் அறிமுகப்படுத்தப்படுவதாக நிதி அமைச்சர் தனது பட்ஜெட் உரையில் குறிப்பிட்டார். இது பண்ணைகளில் கால்நடைக் கழிவு மற்றும் திடக் கழிவுகளை நிர்வகிக்கவும் இயற்கை உரம், உயிரி எரிவாய் மற்றும் உயிரி இயற்கை எரிவாயுவாக மாற்றவும் உதவும் என அமைச்சர் குறிப்பிட்டார்.


    நமாமி கங்கா திட்டத்தின் கீழ் உள்கட்டமைப்பு மேம்பாடு, மேல்மட்ட மாற்று சுத்திகரிப்பு, கிராமப்புற துப்புரவு, மற்றும் இதர பணிகள் என 187 திட்டங்களுக்கு ரூ. 16,713 செலவில் ஒப்புதல் அளிக்கப்பட்டுள்ளதாக நிதி அமைச்சர் தெரிவித்தார். 47 திட்டங்கள் செய்து முடிக்கப்பட்டிருப்பதுடன் எஞ்சிய திட்டங்கள் பல்வேறு கட்டங்களில் உள்ளன. கங்கை ஆற்றின் கரையில் உள்ள அனைத்து 4465 கங்கை கரையோர கிராமங்களும் திறந்தவெளிக் கழிப்பிடம் அற்றவையாக அறிவிக்கப்பட்டுள்ளன.


    அனைவரையும் உள்ளடக்கிய சமுதாயம் என்ற தொலைநோக்கு பார்வையை எட்டுவதற்காக ஆர்வமுள்ள 115 மாவட்டங்களை அரசு அடையாளம் கண்டு வளர்ச்சிக்கான பல்வேறு நடவடிக்கைகளை எடுத்து வருகிறது. இந்த மாவட்டங்களில் கல்வி, சுகாதாரம், ஊட்டச்சத்து, திறன் மேம்பாடு, நிதி உள்ளடக்கம், பாசனம், கிராம மின்மயம், குடிநீர், கழிப்பறை போன்ற சமூக சேவைகளில் முதலீடு செய்து உரிய காலத்தில் முடிவடையும் வகையில் பணிகள் விரைவுபடுத்தப்படும். இந்த 115 மாவட்டங்களும் வளர்ச்சிக்கான மாதிரியாக மாறும் என நிதி அமைச்சர் கூறினார்.


    *

    
    
    (Release ID: 1518633) Visitor Counter : 164