      பாதுகாப்பு அமைச்சகம்

      ராணுவத்தில் மகளிர்
      Posted On: 07 FEB 2018 7:57PM by PIB Chennai


    இந்திய ராணுவத்தில் மகளிரை இணைப்பது, அமைப்புகளின் தேவைகள், சண்டையிடும் திறன், சண்டை செயல்நிலைகள் ஆகியவற்றின் அடிப்படையில் அமையும். தற்போது இந்திய ராணுவத்தின் ராணுவ செவிலியர் சேவைகளில் மகளிர் அதிகாரிகளாக குறுகிய கால சேவை பணியளிப்பு நிலையில், அகில இந்திய தர அடிப்படையில் சேர்க்கப்படுகின்றனர். ராணுவத்தின் ராணுவ சேவைப் பிரிவு, ராணுவ தளவாடப் பிரிவு, ராணுவக் கல்விப் பிரிவு, ஜட்ஜ் அட்வகேட் ஜென்ரல், சிக்னல் பிரிவு, இன்டலிஜென்ஸ் பிரிவு மற்றும் மின்சார எந்திரப் பொறியாளர்கள் பிரிவு போன்றவற்றில் மகளிர் சேர்க்கப்படுகின்றனர்.


    இருபால் இளைஞர்கள் பாதுகாப்புப் படைகளில் சேருவதை ஊக்குவிக்கும் வகையில் அரசு மஹாராஷ்ட்டிரா உள்ளிட்ட நாட்டின் அனைத்துப் பகுதிகளிலும் பல்வேறு நடவடிக்கைகளை மேற்கொண்டு வருகிறது. அவற்றில் சில: (i) தொடர்ச்சியாக ராணுவப் பணி குறித்த சிறப்பு கருத்தை உருவாக்கும் பணிகள். (ii) சவால்மிக்க மனநிறைவுதரும் பணியில் சேருவதில் உள்ள நன்மைகளை இளைஞர்களிடையே எடுத்துக் கூறும் விளம்பர இயக்கம். (iii) பொருட்காட்சி மற்றும் வேலைவாய்ப்பு கண்காட்சிகளில் பங்கேற்கச் செய்தல். (iv) பள்ளி மற்றும் கல்லூரிகளில் மாணாக்கரை ஊக்குவிக்கும் உரை நிகழ்ச்சிகள்.


    மக்களவையில் இன்று பாதுகாப்புத் துறை இணையமைச்சர் டாக்டர் சுபாஷ் பாம்ரே கேள்வி ஒன்றுக்கு எழுத்து மூலம் அளித்த பதிலில் இந்தத் தகவலை தெரிவித்துள்ளார்.


    ------

    
    
    (Release ID: 1519576) Visitor Counter : 39