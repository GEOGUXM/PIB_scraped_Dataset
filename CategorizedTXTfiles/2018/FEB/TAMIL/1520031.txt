      குடியரசுத் துணைத் தலைவர் செயலகம்

      தேசத்தின் தலைவிதியை அதன் இளைஞர்களே நிர்ணயிக்கிறார்கள்: குடியரசுத் துணைத் தலைவர்
      மக்களுக்குச் சமூக, பொருளாதார, அரசியல். பண்பாட்டு ரீதியில் அதிகாரமளிக்க மிகச் சிறந்த வழி கல்விதான்: குடியரசுத் துணைத் தலைவர்
      அரசின் வேலைவாய்ப்பு உருவாக்க திட்டங்களின் விரைந்த அமலாக்கத்திற்கு தனியார் துறை பங்களிப்பு அவசியம்: குடியரசுத் துணைத் தலைவர்
      ”வேலைவாய்ப்புகள் மற்றும் வாழ்வாதாரம் உருவாக்குதல்-முக்கிய வளர்ச்சி உறுதி செய்யும் காரணிகள்” என்ற தேசிய மாநாட்டில் உரையாற்றினார் குடியரசுத் துணைத் தலைவர்
      
      Posted On: 08 FEB 2018 6:12PM by PIB Chennai


    தேசத்தின் தலைவிதியை அதன் இளைஞர்களே நிர்ணயிக்கிறார்கள் என்று குடியரசுத் துணைத் தலைவர் திரு எம் . வெங்கைய நாயுடு கூறியிருக்கிறார் . புதுதில்லியில் இன்று நித்தி ஆயோக் - ம் , இந்திய தொழில்கள் கூட்டமைப்பும் ஏற்பாடு செய்திருந்த ” வேலைவாய்ப்புகள் மற்றும் வாழ்வாதாரம் உருவாக்குதல் - முக்கிய வளர்ச்சி உறுதி செய்யும் காரணிகள் ” என்ற தேசிய மாநாட்டில் அவர் உரையாற்றினார் . மத்திய ஊரக மேம்பாடு , பஞ்சாயத்ராஜ் , சுரங்கங்கள் துறை அமைச்சர் திரு நரேந்திரசிங் தோமர் , சிறு , குறு , நடுத்தர தொழில்கள் துறை ( தனிப்பொறுப்பு ) இணையமைச்சர் திரு . கிரிராஜ் சிங் , நித்தி ஆயோக் முதன்மை நிர்வாக அலுவலர் திரு . அமிதாப் காந்த் மற்றும் பிரமுகர்கள் நிகழ்ச்சியில் பங்கேற்றனர் .


    இளைஞர்கள் ஆற்றலைப் பயன்படுத்துதற்கு ஏற்ற வாய்ப்புகளை உருவாக்க வேண்டியதன் அவசியத்தை குடியரசுத் துணைத் தலைவர் திரு எம் . வெங்கைய நாயுடு வலியுறுத்தினார் . நல்ல கல்வி , தொழில்களுக்குத் தேவையான பயிற்சி , சமூகப் பாதுகாப்பு , சுகாதார வசதிகள் , உரிய தொழிலாளர் கிடைக்கும் நிலவரம் ஆகியன தனிநபர் லாபகரமான வேலைவாய்ப்புக்கு முக்கியமானவை என்று அவர் மேலும் கூறினார் . இந்தியாவின் மக்கள்தொகை காரணமான வாய்ப்புகள் லாபகரமான வேலைவாய்ப்புகளை பெறுவதற்கு வழிவகுத்துள்ளது . உரிய பயிற்சியின்மூலம் உள்நாட்டு தேவைகள் மட்டுமன்றி , உலகின் வயது அதிகமாகிவரும் நாடுகளின் தேவையையும் சந்திக்க இயலும் .


    மக்களுக்குச் சமுதாய , பொருளாதார , அரசியல் , பண்பாட்டு ரீதியில் அதிகாரமளிக்க முக்கியமான வழி கல்விதான் என்று குடியரசுத் துணைத் தலைவர் திரு எம் . வெங்கைய நாயுடு கூறினார் .


    முதலாவது , முக்கியமான வளர்ச்சியை ஏற்படுத்தும் காரணி கல்விதான் என்றும் , அதுவே வாழ்வாதார வசதிகளை உயர்த்தவும் , அறிவு பெறவும் , திறன்கள் உயர்வடையவும் , மனப்பான்மை மற்றும் நன்னெறிகள் மேம்படவும் உதவுகிறது என்றும் கூறினார் . கல்வி , வேலைவாய்ப்பு பெறுவதற்கு மட்டுமல்ல , தனிநபரின் ஒட்டுமொத்த வளர்ச்சிக்குமானது என்றார் அவர் .


    இளைஞர்கள் பயிற்சியளிக்கப்பட வேண்டும் , அதன்மூலம் வேலைவாய்ப்புக்கு தயாராக வேண்டும் என்பதை அரசுகள் உறுதி செய்ய வேண்டுமென்று குடியரசுத் துணைத் தலைவர் திரு எம் . வெங்கைய நாயுடு கேட்டுக் கொண்டார் . இளைஞர்கள் வேலைவாய்ப்பு உருவாக்குபவர்களாக மாற , தொழில் முனைவு திறன்கள் , அவர்களுக்கு வழங்கப்பட வேண்டும் என்று அவர் வலியுறுத்தினார் . தொழில்துறையினரும் இளைஞர்களுக்கு பயிற்சி அளிக்கவும் , வேலைவாய்ப்பை உருவாக்கவும் முன்வர வேண்டுமென்று அவர் கேட்டுக் கொண்டார் .


    நாட்டின் ஒவ்வொரு குடிமகனின் கவனத்திற்கும் வரவேண்டிய முக்கிய விஷயம் , வேலையின்மையும் , தகுதிக்கு குறைவான வேலைவாய்ப்பும் என்பதுதான் என்று குடியரசு துணைத் தலைவர் கூறினார் . அரசின் வேலைவாய்ப்பு உருவாக்கத் திட்டங்களை விரைவாக அமல்படுத்துவதில் , தனியார் துறையினர் பங்களிக்க வேண்டுமென்று அவர் கேட்டுக் கொண்டார் . வளமான மனித மூலதனம் , தனியார் மூதலீடுகளை ஊக்குவித்தல் , அதிக வளர்ச்சித் திறன் கொண்ட துறைகளுக்கு முக்கிய கவனம் , உலகப் புவி அரசியல் துறையில் எதிர்கால போக்குகளை முன்கூட்டியே நிர்ணயித்தல் , வளர்ந்து வரும் வாய்ப்புகளைச் சாதகமாகப் பயன்படுத்திக் கொள்வதற்கான முன்தயாரிப்பு ஆகியன இளைஞர்களிடையே பெரிய வித்தியாசத்தை ஏற்படுத்தும் என்று அவர் கூறினார் .


    குடியரசுத் தலைவரின் முழு உரைக்கு பத்திரிகை தகவல் அலுவலக வலைதளத்தின் ஆங்கிலப் பதிவை பார்க்கவும் .


    ------

    
    
    (Release ID: 1520031) Visitor Counter : 61
    
    
      Read this release in: English