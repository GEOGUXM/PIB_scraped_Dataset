      கலாசாரத்துறை அமைச்சகம்

      ராஸ் பனாரஸ் – ஸ்வச்சர்க் – பாபு கோ கார்யாஞ்சலி இரண்டு நாள் சம்ஸ்கிருதப் பெருவிழா தொடங்கியது
      Posted On: 21 FEB 2018 8:19PM by PIB Chennai


    மத்திய கலாசார அமைச்சகத்தின் ஏற்பாட்டில் “ராஸ் பனாரஸ் – ஸ்வச்சர்க் – பாபு கோ காரியாஞ்சலி” என்ற தலைப்பில் இரண்டு நாள் சம்ஸ்கிருதப் பெருவிழா வாரணாசியில் இன்று (பிப்ரவரி 21) தொடங்கியது. வாரணாசி நகரின் படைப்பாக்கம் மற்றும் பண்பாட்டின் ஊற்றுக்களமாகக் கொண்டாடப்படும் இந்தப் பெருவிழா நகரின் மன் மந்திர், ஆஸி கட் ஆகிய இடங்களில் நடைபெறுகிறது.


    இந்தப் பெருவிழா கங்கை நதி தீரத்தில் அமைந்துள்ள பல்வேறு இயக்கங்களை நமது பாரம்பரியத்துடன் ஒருங்கிணைக்கும் வகையில் அமையும். இந்தப் பெருவிழாவில் தூய்மையான கங்கைக்கான தேசியச் செயல்திட்டம், கங்கை விழிப்புப் பயணம் (நமாமி கங்கா ஜாக்ருதி யாத்ரா) அமைப்பு ஆகிய இயக்கத்தினருடன் கல்வியாளர்கள், கலைஞர்கள், கைவினைஞர்கள், எழுத்தாளர்கள், கவிஞர்கள், சுற்றுச்சூழல் மற்றும் பண்பாட்டு அமைப்பினர் ஆகியோர் இணைந்து ஈடுபடுவர். நமது நதியைப் போற்றும் வகையிலும், பாதுகாக்கும் வகையிலும் பண்பாட்டின் வெளிப்பாடாக இந்தப் பெருவிழா அமையும்.


    “ஸ்வச்சக்கிரஹா: பாபு கோ கார்யாஞ்சலி” ( Swachhagraha : Bapu ko Karyanjali ) என்ற தலைப்பில் நடத்தப்படும் இந்த இரண்டு நாள் பெருவிழாவில் இசை, நாட்டியம் ஆகிய கலைநிகழ்ச்சிகளுக்கு முக்கியத்துவம் அளிக்கப்படும். இதையொட்டி, மத்திய கலாசார அமைச்சகத்துடன் இணைந்த பள்ளிகளைச் சேர்ந்த மாணவர்கள் கண்காட்சிகள், பாடல் நிகழ்ச்சிகள், பொம்மலாட்டம், வீதி நாடகங்கள், கிராமிய நாட்டியங்கள் ஆகியவற்றை நடத்தி ஸ்வச்சதா இயக்கத்தை (தூய்மைப் பணி இயக்கம்) முடுக்கி விடுவர்.


    இந்த இரண்டுநாள் விழாவில் சாஸ்திரீயச் சங்கீதம் கிராமிய இசை, நாட்டிய மற்றும் காட்சிக் கலைகள் ஆகியவை இடம்பெறும். மன்மந்திர் கட் என்ற இடத்தில் நடைபெறும் நிகழ்ச்சியில் தும்ரி சாஸ்திரீய நாட்டியத்தை மாலினி அவஸ்தி நிகழ்த்துவார். சாஸ்திரீய சங்கீதத்தை ஸ்ருதி சடோலிகர் பாடுவார். விஷால் கிருஷ்ணா குழுவினர் கதக் நாட்டிய நிகழ்ச்சியை வழங்குவர்.


    நிறைவு விழாவில் மத்திய சுற்றுச்சூழல் மற்றும் கலாசார இணை அமைச்சர் ( தனிப்பொறுப்பு ) டாக்டர் மகேஷ் சர் மா, வாரணாசி மாநகராட்சி மேயர் திருமதி மிருதுளா ஜய்ஸ்வால், உத்தரப் பிரதேச மாநில சட்டம், நீதி மற்றும் செய்தித் துறை, இளைஞர் நலன் மற்றும் விளையாட்டுத் துறை அமைச்சர் டாக்டர் நீலகண்ட் திவாரி, வாரணாசி தொகுதி சட்டமன்ற உறுப்பினர் ரவீந்திர ஜெய்ஸ்வால், வாரணாசி கன்டோன்மென்ட் எம்.எல்.ஏ. சவுரப் ஸ்ரீவஸ்தவ், ரோஹனீயன் தொகுதி எம்எல்ஏ சுரேந்திர நாராயண சிங், சேவாபுரி எம்எல்ஏ. நீல் ரத்தன் சிங் பட்டேல் ஆகியோர் கலந்துகொள்கிறார்கள்.


    *****

    
    
    (Release ID: 1521376) Visitor Counter : 74
    
    
      Read this release in: English , Hindi