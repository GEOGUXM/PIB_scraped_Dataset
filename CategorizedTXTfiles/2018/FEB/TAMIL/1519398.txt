      சமூக நிதி மற்றும் அதிகாரமளித்தல் அமைச்சகம்

      திருநங்கைகள் நல்வாழ்வு
      Posted On: 06 FEB 2018 8:14PM by PIB Chennai


    திருநங்கைகள் சந்திக்கும் பிரச்சனைகளை ஆய்வு செய்யவும் அவர்களின் நிலைமையை சீர்படுத்த எடுக்க வேண்டிய நடவடிக்கைகள் குறித்து யோசனைகள் கூறவும் நிபுணர் குழு ஒன்று சமூக நீதி மற்றும் அதிகாரமளித்தல் துறை அமைச்சகத்தில் அமைக்கப்பட்டுள்ளது. இந்தக் குழு கடந்த 2014 ஜனவரி 27ம் தேதி தனது அறிக்கையைத் தாக்கல் செய்தது. திருநங்கைகள் அதிக அளவில் ஒடுக்கப்பட்ட மற்றும் பாதிக்கப்பட்ட சமூகமாக உள்ளது என்றும் கல்வி மற்றும் வேலைவாய்ப்புக்கான மனித மேம்பாட்டுக் குறியீடுகளில் அவர்கள் மிகவும் பின் தங்கி இருப்பதாகவும் அந்தக் குழு தனது அறிக்கையில் குறிப்பிட்டுள்ளது.


    திருநங்கைகளுக்கு உரிமைகள் வழங்கவும் பாதுகாப்பு அளிக்கவும் அவர்களின் நல்வாழ்வை உறுதி செய்யவும் இந்த அமைச்சகம் திருநங்கைகள் (உரிமைகள் பாதுகாப்பு) மசோதா 2016 என்ற மசோதாவை மக்களவையில் 2.8.2016 அன்று அமைச்சகம் தாக்கல் செய்துள்ளது. இந்த மசோதா திருநங்கைகளுக்கு பாகுபாடற்ற, உள்ளடங்கிய கல்வி அளிப்பதை உறுதி செய்வதுடன், வேலைவாய்ப்பு விவகாரத்தில் நிறுவனங்கள் பாரபட்சமாக நடந்து கொள்வதை தடுக்கிறது.


    இந்தத் தகவல் மக்களவையில் இன்று மத்திய சமூக நீதி மற்றும் அதிகாரமளித்தல் துறை இணையமைச்சர் திரு. விஜய் சாம்பிளா அளித்த எழுத்துபூர்வமான பதிலில் இடம்பெற்றுள்ளது.


    *****

    
    
    (Release ID: 1519398) Visitor Counter : 97