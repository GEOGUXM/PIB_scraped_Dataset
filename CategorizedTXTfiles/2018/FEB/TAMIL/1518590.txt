      நிதி அமைச்சகம்

      கம்பெனிகள் தமது நிதியில் நான்கில் ஒரு பங்கினை பத்திர சந்தையிலிருந்து திரட்டுவதை கட்டாயமாக்குவது குறித்து செபி ஆலோசித்து வருகிறது.
      நிதிப் பத்திரங்கள் பரிவர்த்தனை தொடர்பான முத்திரைத் தீர்வை சட்டங்களை அரசு மாற்றியமைக்கும்.
      
      இந்தியாவில் உள்ள சர்வதேச நிதிச் சேவைகள் மையங்களை (IFSCS) வரைமுறைப்படுத்துவதற்கு ஒருமுக ஆணையம் உருவாக்கப்படும்
      Posted On: 01 FEB 2018 2:56PM by PIB Chennai


    கல்வி, சுகாதார அடிப்படைக் கட்டமைப்பு ஆகியவை உட்பட பெரிய கட்டமைப்பு வசதித் திட்டங்களுக்கான நிதியுதவி வழங்க 'இந்தியா கட்டமைப்பு வசதி நிதிக்கழகத்தை' தமது அமைச்சகம் பயன்படுத்தும் என்று மத்திய நிதியமைச்சர் திரு அருண்ஜேட்லி கூறியிருக்கிறார். நாடாளுமன்றத்தில் இன்று 2018-19ஆம் ஆண்டு நிதிநிலை அறிக்கையை தாக்கல் செய்து பேசிய அவர், கேந்திர முக்கியத்துவம், பெரிய அளவிலான சமுதாய நலன்கள் ஆகியவற்றைக் கருதி, இந்த முறை கடைபிடிக்கப்படவுள்ளது என்றார்.


    இந்தியாவில் உள்ள கட்டமைப்பு வசதி முதலீட்டு பொறுப்புக் கழகம், சொத்துக்கள் முதலீட்டு பொறுப்புக் கழகம் போன்றவற்றுக்கான பணமாக்கும் அமைப்புகள் உருவாக்குவதற்கு


    உரிய நடவடிக்கைகளை அரசும், சந்தைக் கட்டுப்பாட்டு அமைப்புகளும் மேற்கொள்ளும் என்று நிதியமைச்சர் திரு அருண்ஜேட்லி கூறினார்.


    அடுத்த ஆண்டு அடிப்படை வசதி முதலீட்டு பொறுப்புக் கழகத்தை பயன்படுத்தி, தெரிவு செய்யப்பட்ட மத்திய பொதுத்துறை நிறுவனங்களில் பணமாக்கும் நடவடிக்கையை அரசு தொடங்கும் என்றார்.


    கம்பெனிகள் பத்திரச் சந்தையை நாடுவதற்கு தூண்டும் வகையில், ரிசர்வ் வங்கி நெறிமுறைகளை வெளியிடும் என்றார்.


    பெரிய நிறுவனங்கள் தங்களது நிதித் தேவைகளில் நான்கில் ஒரு பங்கையாவது பத்திரச் சந்தையிலிருந்து பெறுவதை கட்டாயமாக்குவது குறித்து, இந்திய பங்கு பரிவர்த்தனை அமைப்பு-செபி ஆலோசித்து வருவதாக அவர் கூறினார்.


    இந்தியாவில் கட்டுப்பாட்டு அமைப்புகளில் பல AA தரம் உள்ள பத்திரங்களை மட்டும் முதலீட்டுக்கு தகுதியானவை என அனுமதிக்கின்றன.


    இந்த நிலைமையை AA தரத்திலிருந்து A தரத்திற்கு மாற்றுவதற்கு தருணம் வந்துவிட்டது என்று நிதியமைச்சர் திரு அருண்ஜேட்லி கூறினார்.


    இதற்கான உரிய நடவடிக்கைகளை அரசும், சம்பந்தப்பட்ட நெறிமுறைப்படுத்தும் அமைப்பும் மேற்கொள்ளும். நிதிப் பங்குகள் பரிவர்த்தனை தொடர்பாக முத்திரைத் தீர்வை சட்டங்களை சீர்திருத்தி அமைக்கும் நடவடிக்கையை அரசு மேற்கொள்ளும் என்று அவர் உறுதியளித்தார்.


    இதற்கான திருத்தங்களை இந்திய முத்திரைத் தீர்வை சட்டத்தில் கொண்டுவர மாநில அரசுகளுடன் ஆலோசனை மேற்கொள்ளப்படும் என்றும் அவர் கூறினார்.


    இந்தியாவில் உள்ள வெளிநாட்டு நிதிச்சேவைகள் மையங்களின் அனைத்து நிதிச் சேவைகளையும் வரைமுறைப்படுத்த ஒருமுக ஆணையம் ஒன்றை அரசு உருவாக்கும்.


    *****

    
    
    (Release ID: 1518590) Visitor Counter : 41