      நிதி அமைச்சகம்

      புதிய இந்தியா 2022க்கு ஆயுஷ்மான் பாரத் சுகாதாரத் துறையில் இரண்டு பெரும் முயற்சிகள்
      1.5 லட்சம் சுகாதார மற்றும் நல்வாழ்வு மையங்களுக்கு ரூ. 200 கோடி ஒதுக்கீடு
      10 கோடி ஏழை மற்றும் நலிவடைந்த குடும்பங்களுக்கு மருத்துவமனை செலவுகளை அளிக்க தேசிய சுகாதார பாதுகாப்புத் திட்டம்
      Posted On: 01 FEB 2018 6:07PM by PIB Chennai


    ஆயுஷ்மான் பாரத் திட்டத்தின் பகுதியாக சுகாதாரத் துறையில் அரசு இரண்டு பெரும் முயற்சிகளை இன்று அறிவித்தது. நாடாளுமன்றத்தில் இன்று 2018-19க்கான பொது பட்ஜெட்டைத் தாக்கல் செய்த நிதி மற்றும் நிறுவன விவகாரங்கள் துறை அமைச்சர் திரு. அருண் ஜேட்லி, ஆரம்ப, இரண்டாவது மற்றும் மூன்றாவது நிலைகளில் முழுமையான சுகாதாரத்தை வழங்கும் விதமாக நோய் தடுப்பு மற்றும் சுகாதார மேம்பாடு ஆகியவற்றை அளிக்கும் நோக்கில் இது அறிமுகப்படுத்தப்படுவதாக கூறினார்.


    இந்த முயற்சிகள் வருமாறு:


     1. சுகாதார மற்றும் நல்வாழ்வு மையங்கள்:- சுகாதார மற்றும் நல்வாழ்வு மையங்கள் இந்தியாவின் சுகாதார அமைப்பின் அடித்தளம் என்று தேசிய சுகாதாரக் கொள்கை 2017 கூறுகிறது. இதன் கீழ் 1.5 லட்சம் மையங்களும் சுகாதார சேவையை மக்களின் வீடுகளுக்கு அருகிலேயே கொண்டு வந்து அளிக்கும். இந்த மையங்கள் தொற்று இல்லாத நோய்கள் ம்ற்றும் தாய் சேய் சேவைகள் உட்பட முழுமையான சுகாதார சேவைகளை அளிக்கும். இவை அத்தியாவசிய மருந்துகளையும் பரிசோதனை சேவைகளையும் இலவசமாக அளிக்கும். இந்த முன்னோடி திட்டத்திற்காக பட்ஜெட்டில் ரூ. 1200 கோடி ஒதுக்கப்பட்டுள்ளது. நிறுவன சமூக பொறுப்புணர்வு மூலம் தனியார் துறையின் பங்களிப்பு மற்றும் தொண்டு நிறுவனங்களின் நன்கொடைகள் ஊக்குவிக்கப்படுகின்றன.

     2. தேசிய சுகாதார பாதுகாப்புத் திட்டம்:- தேசிய சுகாதார பாதுகாப்புத் திட்டம் என்பது ஆயுஷ்மான் பாரத் கீழ் வரும் இரண்டாவது முன்னோடித் திட்டமாகும். இந்த திட்டம் 10 கோடி ஏழை மற்றும் நலிவடைந்த குடும்பங்களைச் சேர்ந்தவர்களுக்கு ஓராண்டில் (சராசரியாக 50 கோடி பயனாளிகள்) 5 லட்சம் ரூபாய் வரை இரண்டாவது மற்றும் மூன்றாவது நிலை சிகிச்சைகளை மருத்துவமனையில் சேர்ந்து பெற அளிக்கும். இது உலகின் மிகப்பெரிய சுகாதார வசதிக்கான அரசின் உதவி அளிக்கும் திட்டமாக இருக்கும். இந்த திட்டத்தை எளிதாக நடைமுறைப்படுத்த போதிய நிதி அளிக்கப்படும்.

    ஆயுஷ்மான் பாரத் திட்டத்தின் கீழ் இந்த இரு சுதாரத்துறை முயற்சிகளும் 2022ல் புதிய இந்தியாவை உருவாக்கும் என்றும் மேம்படுத்தப்பட்ட உற்பத்தித் திறனை உறுதிப்படுத்தி நல்வாழ்வு அளிப்பதுடன் ஊதிய இழப்பை தடுத்து ஏழ்மையை ஒழிக்கும் என்றும் நிதி அமைச்சர் கூறினார்.


    தரமான மருத்துவ கல்வி மற்றும் சுகாதார கவனிப்பின் அணுகுதலை மேலும் விரிவுபடுத்தும் வகையில் 24 புதிய அரசு மருத்துவக் கல்லூரி மருத்துவமனைகள் அமைக்கப்படும் வகையில் தற்போதுள்ள மாவட்ட மருத்துவமனைகள் தரமுயர்த்தப்படும். இது ஒவ்வொரு மூன்று நாடாளுமன்றத் தொகுதிக்கும் ஒரு அரசு மருத்துவக் கல்லூரி இருப்பதையும் ஒவ்வொரு மாநிலத்திலும் குறைந்தபட்சம் ஒரு அரசு மருத்துவ கல்லூரி இருப்பதையும் உறுதிப்படுத்தும்.


    *****


    
    

    
    (Release ID: 1518760) Visitor Counter : 147
    
    
    
    
    

2.