      அறிவியல் மற்றும் தொழில்நுட்பத்துறை

      தூய்மையான தண்ணீர் மற்றும் தூய்மையான சக்தி பற்றிய கூட்டு ஆராய்ச்சியை இங்கிலாந்தும் இந்தியாவும் மேம்படுத்துகின்றன
      Posted On: 19 FEB 2018 5:42PM by PIB Chennai


    ”தண்ணீரின் தர ஆய்வு“. “சுற்றுச்சூழலைப் பராமரிப்பதற்கு எரிசக்தி தேவையைக் குறைப்பது“ என்பது பற்றிய ஆராய்ச்சியை இங்கிலாந்து-இந்தியா ஆய்வுத் திட்டங்களை இந்திய மாற்றத்திற்கான தேசிய நிறுவனத்தின் (நித்தி ஆயோக்) உறுப்பினர் டாக்டர் வி.கே.சரஸ்வத், அறிவியல் மற்றும் தொழில்நுட்பத்துறைச் செயலாளர் பேராசிரியர் அஷுதோஷ் ஷர்மா, இந்தியாவில் உள்ள இங்கிலாந்து ஆராய்ச்சி மன்ற இயக்குநர் டேனியல் ஷா ஆகியோர் இன்று தொடங்கி வைத்தனர்.


    ”தண்ணீரின் தர ஆய்வு“ திட்டம் எட்டுத் திட்டப் பணிகளைக் கொண்டது. “சுற்றுச்சூழலைப் பராமரிப்பதற்கு எரிசக்தித் தேவையைக் குறைப்பது“ பற்றிய திட்டம் ஏழு பணிகளைக் கொண்டது. இதற்கான மொத்தக் கூட்டு முதலீடு 15 மில்லியன் பவுண்டுகள் வரை இருக்கும். இந்தப் பணிகளின் நோக்கம் இந்தியா- இங்கிலாந்து இடையே பரஸ்பர பயன்களையும் ஆராய்ச்சி முடிவுகளையும் தருவதாக மட்டுமின்றி தூய்மையான தண்ணீர், தூய்மையான சக்தி ஆகிய நீடித்த வளர்ச்சிக்கான உலகளாவிய இலக்குகளைப் பகிர்ந்துகொள்வதும் ஆகும்.


    கூட்டு முயற்சிகள், அமைச்சகங்களுக்கு இடையேயான ஒத்துழைப்பு ஆகியவற்றின் மூலம் நீடித்த வளர்ச்சி மீது அரசு கொண்டுள்ள கவனத்தை டாக்டர் வி.கே.சரஸ்வத் சுட்டிக்காட்டினார்.


    கங்கை புத்துயிரூட்டல், தூய்மை இந்தியா ஆகிய எமது தேசிய இயக்கங்களுக்கு தண்ணீரின் தரம் குறித்த ஆய்வு மிகவும் முக்கியமானது என்றும் அவர் கூறினார்.

    
    
    (Release ID: 1521049) Visitor Counter : 32
    
    
      Read this release in: English