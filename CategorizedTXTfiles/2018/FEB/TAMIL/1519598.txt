      நிதி அமைச்சகம்

      சரக்கு மற்றும் சேவை வரியில் பொழுதுபோக்கு பூங்கா மற்றும் பாலே நடனங்கள் ஆகியவற்றிற்கான அனுமதிக் கட்டணங்களுக்கான வரி 28 சதவீதத்திலிருந்து 18 சதவீதமாக குறைக்கப்பட்டுள்ளது.
      Posted On: 07 FEB 2018 8:25PM by PIB Chennai


    கடந்த மாதம் 18 – ம் தேதி (ஜனவரி 18, 2018) நடைபெற்ற கூட்டத்தில், பொழுது போக்கு பூங்காக்கள், நீர் விளையாட்டு பூங்காக்கள், இராட்டின விளையாட்டுக்கள், விளையாட்டுக் கார் பந்தயங்கள் மற்றும் பாலே நடனங்கள் ஆகியவற்றுக்கான அனுமதிக் கட்டணத்தில் வரியை 28 சதவீதத்திலிருந்து 18 சதவீதமாக குறைக்க ஜி.எஸ்.டி கவுன்சில் பரிந்துரைத்திருந்தது. இதுவரை இந்த சேவைகளுக்கு சரக்கு மற்றும் சேவை வரிக் கட்டணம் 28 சதவீதமாக இருந்தது. பொழுது போக்கு பூங்காக்கள் குழந்தைகள் மற்றும் அவர்களின் குடும்பத்தினரிடையே சமூக நலனை மேம்படுத்தும் வகையில் விளையாட்டு மற்றும் கற்றல் ஆகியவற்றை விளைவிப்பதாகவும், பொழுதுபோக்கு மற்றும் செயல்களை அதிகரிப்பதாகவும் சமூகத்தில் பல்வேறு தரப்புகளிலிருந்து கோரிக்கைகள் பெறப்பட்டன. இதன்படி இந்தக் கட்டணங்களுக்கான வரி 18 சதவீதமாக குறைக்கலாம் என பரிந்துரைக்கப்பட்டது


    . ஜி.எஸ்.டி. கவுன்சிலின் இந்தப் பரிந்துரைகளுக்கான அறிவிக்கை ஜனவரி 25 – ம் தேதி வெளியிடப்பட்டது. இதன்படி பொழுது போக்கு பூங்காக்கள், நீர் விளையாட்டு பூங்காக்கள், இராட்டின விளையாட்டுக்கள், விளையாட்டுக் கார் பந்தயங்கள் மற்றும் பாலே நடனங்கள் ஆகியவற்றுக்கான அனுமதிக் கட்டணத்தின் வரி இனி 18 சதவீதமாக வசூலிக்கப்படும்.


    மாநில அரசுகள் பொழுதுபோக்கு மற்றும் கேளிக்கை வரிச் சுமையை உள்ளாட்சி அமைப்புகளின் மூலம் அதிகரிக்காது என்று எதிர்பார்க்கப்படுகிறது. இதனால் ஜி.எஸ்.டி. வரி குறைப்பின் பயன் குழந்தைகள் மற்றும் அவர்களின் குடும்பத்தினருக்குச் சென்றடைவது உறுதி செய்யப்படும்.


    ​


    ******************

    
    
    (Release ID: 1519598) Visitor Counter : 22