      குடியரசுத் துணைத் தலைவர் செயலகம்

      அரசின் சேவைகள் மக்களுக்கு முழுமையாக சென்று சேர்வதை உறுதி செய்ய அரசு அதிகாரிகள் மாற்றுச்சிந்தனைகளுடன் செயல் படவேண்டும்: குடியரசு துணைத்தலைவர்
      மிகவும் பின் தங்கிய ஏழை மக்களை முன்னேற்றும் திட்டங்களுக்கு முன்னுரிமை வழங்கப்பட வேண்டும்
      
      அரசு செயல்பாடுகளில் மக்களின் பங்களிப்பு மிகவும் முக்கியமானதாகும்
      
      அரசு அமைப்புகளின் செயல்பாடுகள் மக்களை மையமாக வைத்தே நடைபெறவேண்டும்
      
      இந்திய பொது நிர்வாக பயிற்சி நிறுவனத்தின்(IIPA)மேம்படுத்தப்பட்ட தொழில் ரீதியான நிகழ்ச்சியில் அலுவலர்களுடன் உரையாடல்
      Posted On: 13 FEB 2018 6:09PM by PIB Chennai


    இந்திய குடியரசு துணைத் தலைவர் திரு வெங்கையா நாயுடு அவர்கள் இந்திய பொது நிர்வாக பயிற்சி நிறுவனத்தின் (IIPA:Indian Institute of Public Administration) 43 வது பொது நிர்வாக நிபுணர்களுக்கான மேம்படுத்தபட்ட நிகழ்ச்சியில் பங்கேற்ற அலுவலர்களுடன் உரையாடினார் . அப்போது அவர் அதிகாரிகளும் அரசு ஊழியர்களும் அரசின் சேவைகள் மக்களுக்கு முழுமையாக சென்று சேர்வதை உறுதி செய்யவதற்கு மாற்று சிந்தனைகளுடன் செயல் படவேண்டும் என்று அறிவுறுத்தினார் .


    மிகவும் பின் தங்கிய ஏழை மக்களை முன்னேற்றும் திட்டங்களுக்கு முன்னுரிமை வழங்கவேண்டும் என்றும் , அரசுத்துறைகளில் பணியாற்றும் அத்தனை அதிகாரிகளும் அரசுத் திட்டங்களை செயல் படுத்துகையில் ஏழை மக்கள் , கிரமப்புற மக்கள் மற்றும் சமூகத்தில் நலிவடைந்த பிரிவைச்சேர்ந்த மக்களின் சார்பாகவும் அவர்கள் அதிக பயன்பெறும் வகையிலும் செயல் முடிவுகளை எடுக்கவேண்டும் என்றும் கேட்டுக்கொண்டார் .


    மேலும் அவர் , அரசு அதிகாரிகள் , அரசு ஊழியர்கள் அனைவரும் திறமையான , ஆக்கப்பூர்வமான மற்றும் சார்பு செயல்திறன் கொண்டவர்களாக , அரசு செயல் திட்டங்களில் மக்களின் பங்களிப்பை ஊக்கப்படுத்துபவர்களாக இருக்கவேண்டும் என்றும் , மக்கள் பங்களிப்பின்றி எந்தவொரு திட்டமும் வெற்றி பெற முடியாது என்றும் தெரிவித்தார் ..


    உறுதியான இந்தியாவை கட்டமைக்க ஒவ்வொரு இந்தியக் குடிமகனும் துடிப்புடன் பங்களிக்க முன்வரவேண்டும் என அழைப்பு விடுத்த குடியரசு துணைத்தலைவர் இந்திய ஜனநாயக ஆட்சிமரத்தின் வேர்கள் ஆழமாக செல்வதையும் உறுதி செய்வதோடு அந்த மரத்தின் இனிய பழங்கள் அனைத்து மக்களையும் சென்றடையச்செய்வது நமது கடமையாகும் என்றார் .


    மேலும் , உலகெங்கும் செயல் படுத்தப்படும் சிறந்த நிர்வாக நடைமுறைகளை கற்றுக்கொண்டு அவற்றை இந்திய சூழலுக்கேற்ப வடிவமைத்து செயல்படுத்த வேண்டுமென்று கருத்தரங்கில் பங்கேற்ற அத்தனை அதிகாரிகளையும் கேட்டுக்கொண்ட அவர் , அந்த நடைமுறைகள் நிர்வாகரீதியிலான தாக்கத்தையும் சிறப்பான தீர்வுகளையும் தரவல்லவையாக இருக்க வேண்டுமென்று கூறினார்.


    ***


    

    
    (Release ID: 1520542) Visitor Counter : 27
    
    
      Read this release in: English