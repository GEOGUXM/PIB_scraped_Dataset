      பணியாளர் நலன், பொதுமக்கள் குறை தீர்ப்பு மற்றும் ஓய்வூதியங்கள் அமைச்சகம்

      “ஆளுகை நடைமுறைகளை எளிமைப்படுத்துவது வாழ்வியல் முறைகளை எளிமைப்படுத்துவதற்கு இணையானது” : டாக்டர் ஜிதேந்திர சிங்
      Posted On: 27 FEB 2018 6:02PM by PIB Chennai


    ஐதராபாத்தில் நடைபெற்ற மின்னணு ஆளுகை பற்றிய 21 ஆவது தேசிய மாநாட்டின் நிறைவுநாளான பிப்ரவரி 27 அன்று, தேசிய மின்னணு ஆளுகை விருதுகளை, மத்திய அரசின் வடகிழக்கு பிராந்திய மேம்பாடு (தனிப்பொறுப்பு), பிரதமர் அலுவலகம், பணியாளர், பொதுமக்கள் குறை தீர்வு மற்றும் ஓய்வூதியம், அணுசக்தி மற்றும் விண்வெளித் துறை இணையமைச்சர் டாக்டர் ஜிதேந்திர சிங் வழங்கினார். தொழில்நுட்பத்தைப் பயன்படுத்துவதில் சிறப்பான திறமையை வெளிப்படுத்தியவர்களுக்கு எட்டு பிரிவுகளில் 19 விருதுகளை அமைச்சர் வழங்கினார். ஒவ்வொரு பிரிவிலும், தங்கப்பதக்கம் பெற்றவருக்கு தலா 2 லட்சம் ரூபாய் ரொக்கப் பரிசு மற்றும் பாராட்டுப் பத்திரமும், வெள்ளிப் பதக்கம் பெற்றவருக்கு 1 லட்சம் ரூபாயும் பரிசாக வழங்கப்பட்டது.


    மாநாட்டில் நிறைவுரையாற்றிய டாக்டர் ஜிதேந்திர சிங் , ஆளுகையை எளிமைப்படுத்தி, மக்களின் வாழ்க்கையை எளிமைப்படுத்த வழிவகுப்பதே, மின்னணு ஆளுகையின் முக்கிய நோக்கம் என்றார். பிரதமர் திரு.நரேந்திர மோடி வலியுறுத்தி வரும் “புதிய பாரதம்” உருவாவதற்கு இது மிகவும் அவசியம் என்றும் அமைச்சர் குறிப்பிட்டார். மேலும், “அதிகபட்ச ஆளுகை, குறைந்தபட்ச அரசாங்கம்” என்ற அரசின் வாக்குறுதியை நிறைவேற்றும் வேளையில், மின்னணு ஆளுகைக்கு மாறுவது அவசியம் என்றும் அமைச்சர் தெரிவித்தார்.


    இந்த மாநாடு ஐதராபாத்தில் நேற்று தொடங்கியது . “விரைவான வளர்ச்சிக்கு தொழில்நுட்பம்” என்பதே இந்த ஆண்டு மாநாட்டின் மையக் கருத்து ஆகும்.


    கூடுதல் விவரங்களுக்கு : www.pib.nic.in இணையத்தளத்தைக் காணவும் .

    
    
    (Release ID: 1522046) Visitor Counter : 20
    
    
      Read this release in: English , Urdu , Telugu