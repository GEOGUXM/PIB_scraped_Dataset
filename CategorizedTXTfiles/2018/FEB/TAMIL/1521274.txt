      சுகாதாரம் மற்றும் குடும்ப நலத்துறை அமைச்சகம்

      திரு ஜே பி நட்டா ஆஸ்திரேலியாவில் சர்வதேச மின்னணு மருத்துவ சேவை ஒத்துழைப்புக் கருத்தரங்கில் உரையாற்றினார்
      மின்னணு மருத்துவ முறைக்கு மருத்துவ வசதி மற்றும் சேவைகளை வழங்குவதிலும், விநியோகிப்பதிலும் உள்ள சம்மின்மையைக் குறைக்க சிறந்த வாய்ப்புகள் உள்ளன – ஜே பி நட்டா

      Posted On: 21 FEB 2018 12:00PM by PIB Chennai

    மின்னணு மருத்துவமுறைக்கு மருத்துவ வசதி மற்றும் சேவைகளை வழங்குவதிலும், விநியோகிப்பதிலும் உள்ள சமமின்மையைக் குறைக்க சிறந்த வாய்ப்புகள் உள்ளன என்றும். மாற்றுத் திறனாளிகள், தாமதமான வளர்ச்சி மற்றும் குறைபாடுடைய குழந்தைகள், மனநலம் பாதிக்கப்பட்டவர்கள், ஹெச் ஐ வி போன்ற கடுமையான நோய்த் தொற்று, காசநோய் மற்றும் நுரையீரல் பாதிப்பு உடையவர்களைப் பாதுகாப்பதற்கான சிகிச்சைகளை வழங்குவதிலும் இம்முறை சிறந்த வாய்ப்புகளை வழங்கும் என்றும் மத்திய சுகாதார மற்றும் குடும்பநலத்துறை அமைச்சர் திரு ஜே,பி, நட்டா ஆஸ்திரேலியாவில் சிட்னி நகரில் இன்று நடைபெற்ற சர்வதேச மின்னணு மருத்துவச் சேவை ஒத்துழைப்புக் கருத்தரங்கில் உரையாற்றும்போது தெரிவித்தார் . இந்தியாவில் மருத்துவச் சேவைகளை மேம்படுத்த உதவுவதில் மின்னணு மருத்துவச் சேவையின் பங்கு என்ற தலைப்பின் கீழ் மத்திய அமைச்சர் உரையாற்றினார்,


    2020ம் ஆண்டுக்குள் மாவட்ட அளவில் மருத்துவக்டி கட்டமைப்புக் கூறுகள் தொடர்பான தகவல்களை மின்னணு முறையில் பதிவு செய்து வைத்திருத்தல் முதல் இலக்கு என்றும், 2020ம் ஆண்டுக்குள் பொது சுகாதார முக்கியத்துவம் வாய்ந்த நோய்கள் குறித்துப் பதிவு செய்தல் மற்றும் சுகாதாரக் கட்டமைப்புக் கண்காணிப்பை மேம்படுத்துதல் இரண்டாவது இலக்கு என்றும், 2025ம் ஆண்டுக்குள் தேசிய அளவில் கூட்டு மின்னணு மருத்துவச் சேவைக் கட்டமைப்பு, மருத்துவம் சார்ந்த தகவல்களை பரிமாறுதல் மற்றும் தேசிய மருத்துவத் தகவல் இணைப்பு அமைப்பை உருவாக்குதல் மூன்றாவது இலக்கு என்றும் திரு நட்டா விவரித்தார்.


    இத்துறையில் இணைந்து செயல்படுவதன் அவசியம் குறித்துப் பேசிய அமைச்சர், நோயாளிகள் குறித்தான ரகசியம் மற்றும் தகவல்களை பாதுகாத்தல் மற்றும் இணைய பாதுகாப்பு உள்ளிட்ட முக்கியத் துறைகளில் பல்வேறு நாடுகளுக்கு இடையே ஒத்துழைப்பு தேவைப்படுவதாகவும் கூறினார்.

    
    
    (Release ID: 1521274) Visitor Counter : 27
    
    
      Read this release in: English