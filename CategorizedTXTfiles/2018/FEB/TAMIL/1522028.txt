      தேர்தல் ஆணையம்

      2018ம் ஆண்டு சட்டப் பேரவை பொதுத் தேர்தல் வாக்குப் பதிவு: மாலை 4 மணி வரையில் நாகாலாந்தில் 75%, மேகாலயாவில் 67%
      Posted On: 27 FEB 2018 7:23PM by PIB Chennai


    மேகாலயா , நாகாலாந்து ஆகிய மாநிலங்களில் பொதுத் தேர்தலுக்கான வாக்குப் பதிவு இன்று ( பிப்ரவரி 27) நடைபெற்றது . நாகாலாந்தில் வாக்காளர்கள் பெருமளவு திரண்டுவந்து தங்களது வாக்குகளைப் பதிவுசெய்தனர் . மாலை நான்கு மணிவரையிலான நிலவரப்படி நாகாலாந்தில் 75 சதவீதமும் , மேகாலயாவில் 67 சதவீதமும் பதிவாயின .


    59 சட்டப்பேரவைத் தொகுதிகளைக் கொண்ட மேகாலயா மாநிலத்தில் 3,025 வாக்குச் சாவடிகளில் வாக்குப்பதிவு நடைபெற்றது . அவற்றில் பழங்குடியினர் ஒதுக்கீட்டுக்கான வில்லியம் நகர் ( எண் 43) தொகுதியில் போட்டியிட்ட தேசியவாத காங்கிரஸ் வேட்பாளர் கடந்த பிப்ரவரி 18 ம் தேதி மறைந்துவிட்டதால் , அத்தொகுதியில் தேர்தல் ஒத்திவைக்கப்பட்டது .


    நாகாலாந்தில் 59 தொகுதிகளில் 2,156 வாக்குச் சாவடிகளில் வாக்குப் பதிவு நடைபெற்றது .


    பதிவான வாக்குகள் 2018, பிப்ரவரி 28 ம் தேதி சேகரித்து , பாதுகாக்கப்படும் . வாக்குகள் எண்ணிக்கை 2018, மார்ச் 3 ஆம் தேதி நடைபெறும் .


    ==============


    

    
    (Release ID: 1522028) Visitor Counter : 23
    
    
      Read this release in: English , Urdu