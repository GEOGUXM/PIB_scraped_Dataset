      பாதுகாப்பு அமைச்சகம்

      பாதுகாப்புத் துறையில் இந்தியாவில் தயாரிப்போம் திட்டம்
      Posted On: 05 FEB 2018 11:57AM by PIB Chennai


    பாதுகாப்புக் கருவிகள் மூலதன கொள்முதல் மற்றும் இதர கொள்கை நடவடிக்கைகள் மூலம் செயல்பட்டு வந்த பாதுகாப்புத் துறையில் இந்தியாவில் தயாரிப்போம் திட்டம் அறிமுகப்படுத்தப்பட்டுள்ளது . பாதுகாப்பின் பெரிய துறைகளான போர் வாகனங்கள் , போர் விமானங்கள் , போர் கப்பல்கள் , ஆயுதங்கள் , துப்பாக்கி மற்றும் பீரங்கி குண்டுகள் , ஏவுகணைகள் , மின்னணுச் சண்டை அமைப்புகள் போன்ற துறைகளில் இந்தியாவில் தயாரிப்போம் திட்டம் அமல்படுத்தப்படும் .


    கடந்த மூன்று நிதி ஆண்டுகளில் (2014-15 முதல் 2016-17 வரை ) 58 ஒப்பந்தங்கள் வெளிநாட்டு விற்பனையாளர்களுடன் கையெழுத்து ஆகியுள்ளன . இந்த ஒப்பந்தங்கள் பாதுகாப்புப் படையினருக்கான மூலதனக் கருவிகள் கொள்முதல் சார்ந்தவை ஆகும் .


    பாதுகாப்பு உற்பத்தித் துறையின் நிர்வாக கட்டுப்பாட்டில் உள்ள தளவாட தொழிற்சாலைகள் அல்லது பாதுகாப்பு பொதுத்துறை தொழிற்சாலைகளை மூடிவிடும் திட்டம் ஏதும் தற்போது இல்லை .


    பாதுகாப்பு ஆராய்ச்சி மற்றும் மேம்பாட்டு நிறுவனம் இந்திய ஆயுதப் படைகளுக்கு அவற்றின் குறிப்பிட்ட தரத் தேவைகளுக்கு ஏற்ற முன்னணி தொழில்நுட்பங்கள் மற்றும் அமைப்புகளை வழங்குவதற்கென பாதுகாப்பு அமைச்சகத்தால் உருவாக்கப்பட்டது . பாதுகாப்பு ஆராய்ச்சி மற்றும் மேம்பாட்டு அமைப்பு கடந்த மூன்று ஆண்டுகளில் உற்பத்தி செய்த பல்வேறு பொருட்களில் கீழ்கண்டவை முக்கிய திட்டங்களாகும் :

      * இலகுரக போர் விமானம் தேஜஸ் (LCA)
      * ஆகாயத்தில் எடுத்துச் செல்லக் கூடிய முன்னெச்சரிக்கை மற்றும் கட்டுப்பாட்டு அமைப்பு (AEW & C)
      * 155 மில்லி மீட்டர் / 52 துளையுள்ள சிறப்பு இழுத்துச்செல்லக் கூடிய பீரங்கி அமைப்பு (ATAGS)
      * ஆயுதங்களின் இடம் கண்டறியும் ரடார் சுவாதி (WLR)
      * உயர்வேக , கனரக , கப்பலில் இருந்து செலுத்தப்படும் டார்பிடோ ( வருணாஸ்த்ரா )
      * டார்பிடோ எதிர்ப்பு ஏமாற்றும் அமைப்பு ( மாரீச் )
      * ஆருத்ரா நடுத்தர விசை ரடார்
      * ஆகாஷ் ஆயுதங்கள் அமைப்பு
    
    
    (Release ID: 1519247) Visitor Counter : 91
    
    
    
    
    

*