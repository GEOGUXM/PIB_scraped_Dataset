      சமூக நிதி மற்றும் அதிகாரமளித்தல் அமைச்சகம்

      2018 பிப்ரவரி 11 –ம் தேதி குவாலியரின் சமுகநீதி மற்றும் அதிகாரமளித்தல் அமைச்சகத்தின் மாபெரும் மாற்றத்திறனாளிகளுக்கு உதவிக் கருவிகள் வழங்கும் திட்ட முகாமை குடியரசுத் தலைவர் தொடங்கி வைக்கிறார்
      Posted On: 09 FEB 2018 7:49PM by PIB Chennai


    மாற்றுத்திறனாளிகள் , மூத்தக் குடிமக்கள் ஆகியோருக்கு ஏ.டி.ஐ.பி. மற்றும் முதியோர் திட்டத்தின் கீழ் உதவிக் கருவிகள் வழங்குவதற்கான மாபெரும் முகாமை மத்திய சமுகநீதி, அதிகாரமளித்தல் அமைச்சகம், குவாலியரில் 2018 பிப்ரவரி 17 –ம் தேதி நடத்துகிறது. குவாலியர் ஜிவாஜி பல்கலைக்கழக மைதானத்தில் நடைபெறும் இந்த முகாமில் மாற்றுத்திறனாளிகள், மூத்தக் குடிமக்கள் ஆகியோருக்கு உதவிக் கருவிகள் குடியரசுத் தலைவர் திரு ராம் நாத் கோவிந்த் முன்னிலையில் வழங்கப்படும். இந்தியக் குடியரசுத் தலைவர் பங்கேற்கும் முதலாவது மிகப்பெரிய உதவிக் கருவிகள் வழங்கும் முகாம் இது ஆகும்.


    மத்தியப் பிரதேச ஆளுநர் திருமதி . ஆனந்தி பென் படேல், மத்தியப் பிரதேச முதலமைச்சர் திரு. சிவராஜ் சவுகான், அரியானா ஆளுநர் திரு. கப்தான்சிங் சோலங்கி மத்திய சமுகநீதி, அதிகாரமளித்தல் துறை அமைச்சர் திரு. தாவர்சந்த் கேலாட் மத்திய ஊரக மேம்பாடு, பஞ்சாயத்துராஜ், சுரங்கங்கள் துறை அமைச்சர் திரு. நரேந்திரசிங் தோமர் ஆகியோர் நிகழ்ச்சியில் பங்கேற்கின்றனர்.


    இந்த முகாமில் ஏ .டி.ஐ.பி. திட்டத்தின் கீழ் மாற்றுத்திறனாளிகள் 2436 பேருக்கும் தேசிய முதியோர் திட்டத்தின் கீழ் மூத்தக் குடிமக்கள் 1835 பேருக்கும் மொத்தம் 8108 உதவிக் கருவிகள் வழங்கப்படும். இவற்றின் மொத்த மதிப்பு ரூபாய் 288.72 லட்சம்.

    
    
    (Release ID: 1520185) Visitor Counter : 45