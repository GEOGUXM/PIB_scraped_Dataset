      குடியரசுத் தலைவர் செயலகம்

      இந்திய வேளாண் ஆராய்ச்சி நிறுவனத்தின் 56-ஆவது பட்டமளிப்பு விழாவில் குடியரசுத் தலைவர் உரையாற்றினார்
      Posted On: 09 FEB 2018 7:41PM by PIB Chennai


    குடியரசுத் தலைவர் திரு . ராம் நாத் கோவிந்த் , இந்திய வேளாண் ஆராய்ச்சி நிறுவனத்தின் 56- ஆவது பட்டமளிப்பு விழாவில் இன்று ( பிப் 9, 2018) கலந்து கொண்டு உரையாற்றினார் . நிகழ்ச்சியில் பேசிய குடியரசுத் தலைவர் நாட்டில் உணவு உற்பத்தியை அதிகரிக்கச் செய்த பசுமைப் புரட்சியில் இந்திய வேளாண் ஆராய்ச்சி நிறுவனம் முக்கிய பங்காற்றியதாக கூறினார். 14 நாடுகளைச் சேர்ந்த மாணவர்கள் இந்த நிறுவனத்தில் பயின்று வருவது குறித்தும், மற்ற நாடுகளின் வேளாண் உற்பத்தி திறனை அதிகரிக்க மேற்கொள்ளப்படும் ஆராய்ச்சிகளுக்கு இந்திய வேளாண் ஆராய்ச்சி நிறுவனம் உதவி வருவதற்கும் அவர் மகிழ்ச்சி தெரிவித்தார்.


    இந்திய பொருளாதாரத்தின் முதுகெலும்பாக விவசாயம் இருந்து வருவதை மகாத்மா காந்தி உணர்ந்திருந்ததாகவும் இது இன்றைய கால நிலைக்கும் பொருந்தும் என்று குடியரசுத் தலைவர் கூறினார். விவசாயிகளின் வருவாயை அதிகரிப்பது மற்றும் ஊரகப்பகுதிகளில் ஒட்டுமொத்த மேம்பாடு ஆகியவை நாட்டின் முக்கிய நோக்கம் என்றும் இதற்காக இந்திய வேளாண் ஆராய்ச்சி நிறுவனத்தின் மாணவர்கள் புதிய கண்டுபிடிப்புகளை கண்டறிய வேண்டும் என்று அவர் கூறினார். நாட்டின் மக்கள் தொகையின் அளவிற்கு நிகரான நிலம் மற்றும் குடிநீர் ஆதாரத்தில் பற்றாக்குறை நிலவி வருவதாகவும் இதற்காக வேளாண் உற்பத்தியை அதிகரிக்கும் புதிய கண்டுபிடிப்புகளின் அவசியம் இருப்பதாகவும் அவர் கூறினார்.


    வேளாண் துறையில் மாணவர்களின் புதிய முயற்சிகளுக்கு உதவும் விதத்தில் கண்டுபிடிப்பு மையங்கள் அல்லது அடை காப்பு மையங்களை வேளாண் ஆராய்ச்சி நிறுவனம் தொடங்க வேண்டும் என்றும் மத்திய, மாநில அரசுகளின் பல்வேறு திட்டங்கள் வேளாண்துறை தொழிலில் ஈடுபட்டுள்ளவர்களுக்கு சிறப்பு நிதி உதவி வழங்கும் வகை செய்வதாகவும், வேளாண் சேர்ந்த தொழில் முயற்சிகளில் முதலீடு செய்ய பலரும் தயாராக இருப்பதாகவும் இந்த வாய்ப்புகளை மாணவர்கள் பயன்படுத்திக்கொண்டு புதிய தொழில்களை தொடங்கி வேலைவாய்ப்புகளை உருவாக்க வேண்டும் என்றும் குடியரசுத்தலைவர் கேட்டுக்கொண்டுள்ளார்.


    ***


    * குடியரசுத்தலைவரின் உரைக்கு www.pibgov.in என்ற இணையதளத்தை பார்க்கவும்.


    

    
    (Release ID: 1520180) Visitor Counter : 30