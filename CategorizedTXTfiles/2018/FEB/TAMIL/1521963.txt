      வீட்டு வசதி மற்றும் நகர்ப்புற வறுமை ஒழிப்பு அமைச்சகம்

      நகராட்சி மன்றங்கள் நிதிகளை பயன்படுத்துவது மற்றும் மேலாண்மையில் சுயாட்சி பெறுவதற்குரிய சுற்றுச்சூழல் திட்டம் அறிவிக்கப்பட்டுள்ளது
      அடிப்படை வசதி மேம்பாட்டுக்கு வளங்களை நெறிப்படுத்துவதற்கான வசதிகள் மற்றும் நிதி அமைப்புகளை உருவாக்குவது அவசர அவசியம் : பூரி

      Posted On: 27 FEB 2018 6:10PM by PIB Chennai

    நகராட்சிகள் தங்கள் வருவாய்க்கு தாங்களே பாதுகாவலனாக இருந்து நிதியை எவ்வாறு பயன்படுத்துவது என்பதை நிர்ணயிக்கும் சுயாட்சியை அனுபவிக்க ஏற்ற சூழலை உருவாக்குவது குறித்து மத்திய வீட்டுவசதி மற்றும் நகர்ப்புற விவகாரங்கள் அமைச்சகம் நடவடிக்கை எடுத்து வருவதாக இந்த துறைக்கான இணையமைச்சர் (தனிப்பொறுப்பு) திரு ஹர்தீப் சிங் பூரி தெரிவித்துள்ளார். நகராட்சி பத்திரங்கள் போன்ற புதிய நிதி கருவிகள் உருவாக்கப்படவேண்டியதன் அவசியத்தை வலியுறுத்திய அவர், அடிப்படை வசதி மேம்பாட்டுக்கான ஆதாரங்களை நெறிப்படுத்துவதற்கு தேவையான வசதிகள் உருவாக்கப்பட வேண்டியதன் அவசர அவசியத்தை வலியுறுத்தினார். புதுதில்லியில் இன்று (27.02.18) ஆசிய அடிப்படை வசதி முதலீட்டு வங்கியின் 2018 ஆண்டு கூட்டத்தின் நிலைத்த அடிப்படை வசதிக்கு புதிய நிதியளிப்பு நடைமுறைகள் என்ற அமர்வில் அவர் பேசினார்.


    பங்கேற்பவர்களிடையே பேசிய அவர், நிலைத்திருக்கும், மீட்டெழுச்சித்தன்மையுள்ள, அனைத்தையும் உள்ளடக்கிய அடிப்படை வசதி மேம்பாட்டிற்கு அரசு உயர் முன்னுரிமை அளித்து வருவதாக தெரிவித்தார். தமது அமைச்சகம் முன்னின்று நடத்தும் பெரிய இயக்கத்திட்டங்கள் இந்தியாவின் நகர்ப்புற அடிப்படை வசதிகளை நிர்மாணிப்பதை நோக்கமாக கொண்டவை என்று கூறினார். பிரதம மந்திரியின் ‘வாழும் முறையை எளிமையாக்குதல்’ என்ற நெடுநோக்கத்தில் குறிப்பிட்டுள்ளபடி இந்த நடவடிக்கை எடுக்கப்படுகிறது என்றார்.


    இந்தியாவின் வளர்ச்சி மையமாக புதிய நகர்ப்புற செயல்திட்டம் விளங்குகிறது என்றார். 2030 வாக்கில் உள்நாட்டு மொத்த உற்பத்தியை 7 லட்சம் அமெரிக்க டாலராக உயர்த்துவது இதன் நோக்கமாகும். இந்த புதிய நகர்ப்புற செயல்திட்டத்தின்படி ஒவ்வொரு நபரும் தனது சொந்தவீட்டில் வசிப்பார், இந்த வீடுகளில் திடக்கழிவு மேலாண்மை 100 சதவீதம் மேற்கொள்ளப்படும், ஒவ்வொரு மண்டலமும் திறந்தவெளி மலம் கழிப்பு இல்லாதவையாக அமையும், இந்த இடங்களில் தொழில்நுட்பம் மூலம் ஒவ்வொரு நகர்ப்புற இந்திய குடிமகனும் ‘வாழும் முறையை எளிமையாக்குதல்’ வசதியை பெற்றிருப்பார்.


    நிதி வழங்குவது முதல் திறன் மேம்பாடு வரை, இலக்குகள், நிர்ணயிப்பது முதல் அடிப்படை மேம்பாட்டிற்கான புதிய கட்டமைப்பு உருவாக்குவது வரை ஆசிய அடிப்படை வசதி முதலீட்டு வங்கி போன்ற பலதரப்பு மேம்பாட்டு வங்கிகளின் பங்கு முக்கியமானது என்று அவர் கூறினார். இந்த அமைப்புகள் இந்தியா மாற்றம் அடைந்து வளரும் பொருளாதாரம் என்ற நிலையிலிருந்து வளர்ந்த பொருளாதாரமாக மாற முக்கிய உதவிகளை வழங்கும் என்றார்.


    -----

    
    
    (Release ID: 1521963) Visitor Counter : 45
    
    
      Read this release in: English