      சமூக நிதி மற்றும் அதிகாரமளித்தல் அமைச்சகம்

      மூத்த குடிமக்களுக்கான உதவிகள் மற்றும் வாழும் உபகரண உதவிகள்
      Posted On: 06 FEB 2018 8:22PM by PIB Chennai


    வறுமைக் கோட்டுக்கு கீழ் வாழ்ந்து கொண்டு வயது தொடர்பான உபாதைகள்/பலவீனங்களுடன் வாழும் மூத்த குடிமக்களுக்கு அவர்களது உடலில் இயற்கையான செயல்பாடுகளைத் தக்க வைக்க உதவும் உடலியல் உதவிகள் மற்றும் உதவி தரும் வாழும் கருவிகளை அளிக்கும் நோக்கத்துடன் ‘ராஷ்ட்ரீய வயோஸ்ரீ யோஜனா என்னும் திட்டத்தை மத்திய சமூக நீதி மற்றும் அதிகாரமளித்தல் துறை அமைச்சகம் அறிமுகப்படுத்தி உள்ளது. இந்த்த் திட்டத்தின் கீழ் உதவும் வாழ்க்கைக் கருவிகளான கைத்தடி, முழங்கை ஊன்றுகோல், வாக்கர் / ஊன்றுகோல், முக்காலி/நாற்காலி, மூக்குக் கண்ணாடி போன்றவை பயனாளி மூத்தக் குடிமக்களுக்கு அளிக்கப்படுகின்றன. இந்தத் திட்டத்திற்கு 18.03.2016 அன்று அறிவிக்கப்பட்ட மூத்த குடிமக்கள் நல்வாழ்வு நிதி விதிகள் 2016 கீழ் உருவாக்கப்பட்ட மூத்த குடிமக்கள் நல்வாழ்வு நிதியில் இது இந்தத் திட்டத்திற்கு தேவையான முழு நிதியும் அளிக்கப்படும். 2019-20 வரை இந்தத் திட்டத்திற்கான மொத்த செலவினம் ரூ. 483.6 கோடியாக இருக்கும்.


    ராஷ்ட்ரீய வயோஸ்ரீ யோஜனா என்ற இந்தத் திட்டத்தின் தேசிய தொடக்க விழா கடந்த 2017, ஏப்ரல் 1ம் தேதி நெல்லூரில் (ஆந்திரப் பிரதேசம்) நடைபெற்றது. ராஷ்ட்ரீய வயோஸ்ரீ யோஜனா விநியோக முகாம்களுக்காக அனைத்து மாநிலங்கள்/யூனியன் பிரதேசங்களில் இருந்து 187 மாவட்டங்கள் தேர்வு செய்யப்பட்டுள்ளன. இந்தத் திட்டம் முகாம் வடிவத்தில் நாடு முழுவதும் நடத்தப்படுவதுடன் முகாம்களுக்கு முன்னதாக பரவலான விளம்பரம் செய்யப்படும். மாவட்ட அளவில் இதுவரை 19 விநியோக முகாம்கள் நடத்தப்பட்டுள்ளன.


    இந்தத் தகவல் மத்திய சமூக நீதி மற்றும் அதிகாரமளித்தல் துறை இணையமைச்சர் திரு. விஜய் சாம்பிளா மக்களவையில் இன்று அளித்த எழுத்துபூர்வமான பதிலில் இடம்பெற்றுள்ளது.


    *****

    
    
    (Release ID: 1519400) Visitor Counter : 63