      நுகர்வோர் நலன், உணவு மற்றும் பொது விநியோகம் அமைச்சகம்

      புதிய நுகர்வோர் பாதுகாப்பு மசோதா
      Posted On: 06 FEB 2018 6:53PM by PIB Chennai


    இந்திய அரசு நுகர்வோர் பாதுகாப்பு (2018) சட்ட முன்வடிவை மக்களவையில் 5.1.2018ம் தேதி தாக்கல் செய்தது. இந்த மசோதாவின் முக்கிய அம்சமாக மத்திய நுகர்வோர் பாதுகாப்பு ஆணையகம் ( Central Consumer Protection Authority ) என்ற பெயரில் ஒரு செயலாக்க ஏஜென்சி உருவாக்கப்படும். அந்த ஆணையகம் நுகர்வோர் நலன்களை மேம்படுத்துதல், பாதுகாத்தல், செயல்படுத்துதல் ஆகியவற்றை மேற்கொள்ளும். அத்துடன், நுகர்வோர் பிரச்சினைகள் குறித்து புலன் விசாரணை நடத்துவது, மறுவிசாரணை மேற்கொள்வது, தொகையைத் திரும்பத் தர உத்தரவிடுவது, அபராதம் விதிப்பது ஆகிய அதிகாரங்கள் இந்த ஆணையகத்துக்கு வழங்கப்படும். நுகர் பொருளால் ஏதேனும் காயமேற்பட்டால், மரணம், பொருள் சேதம் நேர்ந்தால் அதற்கு நிவாரணம் அளிக்கும் உத்தரவாதத்தை உறுதி செய்யவும் இந்த மசோதாவில் இடமுண்டு. அத்துடன், நுகர்பொருள் பிரச்சினைக்கான மாற்றுத் தீர்வு அமைப்பு ( Alternate Dispute Resolution ) என்ற வகையில் நுகர்வோருக்கும் பொருள் வழங்குவோருக்கும் இடையில் மத்தியஸ்தம் செய்வது, மாற்று நுகர்வோர் பிரச்சினை தீர்ப்பது போன்ற நடைமுறைகளை எளிமைப்படுத்தி விரைவாகத் தீர்வு காண வழிசெய்யும் அம்சங்களும் இந்த மசோதாவில் வகை செய்யப்பட்டுள்ளது.


    நுகர்வோர் பாதுகாப்பு மசோதா (2018) நாடாளுமன்றத்தில் தாக்கல் செய்யப்பட்டது. முறையற்ற நுகர்வோர் சேவைகளையும், திசை திருப்பும் வகையிலான விளம்பரங்களையும் கையாள்வதற்கான மத்திய நுகர்வோர் பாதுகாப்பு ஆணையகம் (CCPA) என்ற அமைப்பை நிறுவ இந்த மசோதா உதவுகிறது. இது நாடு முழுவதும் செயல்பாட்டில் இருக்கும்.


    இத்தகவல்களை மத்திய நுகர்வோர் விவகாரம், உணவு மற்றும் பொது விநியோகத் துறை இணையமைச்சர் திரு. சி.ஆர். சவுத்ரி இன்று மக்களவையில் தெரிவித்தார்.


    ---------------

    
    
    (Release ID: 1519923) Visitor Counter : 259
    
    
      Read this release in: English