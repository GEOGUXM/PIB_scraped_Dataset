      நிதி அமைச்சகம்

      இந்தியா-கென்யா இடையிலான திருத்தப்பட்ட இரட்டை வரி தவிர்ப்பு உடன்படிக்கை அறிவிக்கை வெளியிடப்பட்டது.
      Posted On: 22 FEB 2018 4:18PM by PIB Chennai


    இந்தியாவுக்கும் கென்யாவுக்கும் இடையே கையெழுத்தான இரட்டை வரி தவிர்ப்பு உடன்படிக்கை டி.டி.ஏ.ஏ. 1985-ல் அரசிதழில் வெளியிடப்பட்டது. அதன் பின்னர் டி.டி.ஏ.ஏ, மீண்டும் பேச்சுவார்த்தை நடத்தப்பட்டு திருத்தப்பட்ட டி.டி.ஏ.ஏ. இரு நாடுகளுக்கும் இடையே 2016-ம் ஆண்டு ஜலை 11-ந் தேதி கையெழுத்தானது. திருத்தப்பட்ட டி.டி.ஏ.ஏ. 2018 பிப்ரவரி 19-ந் தேதி அரசிதழில் வெளியிடப்பட்டது.


    திருத்தப்பட்ட உடன்படிக்கையில் உள்ள சில முக்கிய அம்சங்கள் கீழே எடுத்துக் காட்டப்பட்டுள்ளன.


    1.இரு நாடுகளுக்கும் இடையே முதலீடுகள் மற்றும் தொழில்நுட்பத்தை அதிகரிக்கும் வகையில் திருத்தப்பட்ட டி.டி.ஏ.ஏ. வரிவிகிதங்களை க் குறைக்க வழிவகை செய்கிறது. ஈவுத் தொகைகளுக்கு 15 சதவீதத்திலிருந்து 10 சதவீதமாகவும். வட்டி 15 சதவீதத்திலிருந்து 10 சதவீதமாகவும் ஆதாய உரிமைகளுக்கு 20 சதவீதத்திலிருந்து 10 சதவீதமாகவும். மேலாண்மை. தொழில்முறை மற்றும் தொழில்நுட்பச் சேவைகளுக்கான கட்டணம் 17.5 சதவீதத்திலிருந்து 10 சதவீதமாகவும் குறைக்கப்பட்டுள்ளது.


    2.திருத்தப்பட்ட டி.டி.ஏ.ஏ. பயன்களின் வரம்பு குறித்த புதிய பிரிவு இரு நாடுகளின் அங்கீகரிக்கப்பட்ட குடியிருப்புக்கு ஒப்பந்தத்தின் பயன்களை அனுமதிப்பதுடன் , ஒப்பந்தத்தை மீறும் 3-வது நாட்டைச் சேர்ந்தவர்களைத் தண்டிக்கவும். வரிதவிர்ப்பு அல்லது வரிஏய்ப்புக்கான உள்நாட்டு சட்டத்தை பிரயோகிக்கவும் வழிவகுக்கிறது.


    3. வரிவிதிப்புக்காக வங்கித் தகவல்கள் உட்பட தகவல்களைத் தற்போதைய சர்வதேசத்திற்கு ஏற்ப இயன்ற வரையில் பரிமாறிக் கொள்ளும் வகையில் தகவல் பரிமாற்றம் குறித்த பிரிவு மேம்படுத்தப்பட்டுள்ளது.


    4. திருத்தப்பட்ட ஒப்பந்தத்தில் சேர்க்கப்பட்டுள்ள வரிவசூலிப்பில் உதவி என்ற புதிய பிரிவு , இரு நாடுகளுக்கும் இடையே வரிவருவாயை வசூலிப்பதில் பரஸ்பர உதவி வழங்க வகை செய்கிறது.


    திருத்தப்பட்ட டி.டி.ஏ.ஏ. வரி விஷயங்களில் வெளிப்படைத் தன்மையை மேம்படுத்துவதுடன் வரிஏய்ப்பு மற்றும் வரிதவிர்ப்பைத் தடுக்க உதவும். மேலும் இரட்டை வரிவிதிப்பை அகற்றும் அதே நேரம் இந்தியாவுக்கும்-கென்யாவுக்கும் இடையே முதலீடு , தொழில்நுட்பம் , சேவைகளை அதிகரிக்கவும் டி.டி.ஏ.ஏ. உதவும்.

    
    
    (Release ID: 1521466) Visitor Counter : 34
    
    
      Read this release in: English , Urdu , Hindi