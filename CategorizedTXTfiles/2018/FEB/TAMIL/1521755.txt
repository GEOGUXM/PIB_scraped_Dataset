      விவசாயத்துறை அமைச்சகம்

      விவசாயிகளின் வருவாயை இரட்டிப்பாக்குவது குறித்த சவாலைச் சந்திக்க அரசு அனைத்து முயற்சிகளிலும் ஈடுபட்டுவருகிறது: மத்திய வேளாண் அமைச்சர்
      Posted On: 23 FEB 2018 4:01PM by PIB Chennai


    இந்தியா ஒரு விவசாய நாடு. அதன் மக்கள்தொகையில் 65 சதவீதம் பேர் விவசாயத்தைச் சார்ந்திருப்பவர்கள், விவசாயத்தை ஒரு வணிகமாக்க் கடைப்பிடித்தால், விவசாயிகளின் வாழ்க்கைமுறையில் மாற்றம் ஏற்படுவதுடன் 5 ஆண்டுகளில் அதாவது, 2022க்குள் அவர்கள் வருவாயை இரட்டிப்பாக்கமுடியும் என்று வாரணாசியில் வடக்கு பிராந்திய 2018 விவசாயிகளின் கண்காட்சியைத் தொடங்கி வைத்தபோது, மத்திய வேளாண் மற்றும் விவசாயிகள் நலத்துறை அமைச்சர் திரு. ராதாமோகன் சிங் வலியுறுத்தினார். இந்தியா தனது 75 ஆவது சுதந்திர தினத்தைக் கொண்டாடும் 2022ம் ஆண்டுக்குள் விவசாயிகள் வருவாயை இரட்டிப்பாக்க எல்லா முயற்சியும் எடுக்கும்படி, உத்தரவிடப்பட்டுள்ளதாக கூறினார்.


    உலக மக்கள் தொகையில் இந்தியாவின் பங்கு 17.6 சதவீதம், கால்நடைகள் 15 சதவீதம், நீர்நிலைகள் 4.2 சதவீதம், நிலப்பரப்பில் 2.4 சதவீதம், அதிலும் 12 கோடியே 40 லட்சம் ஹெக்டேர் நிலம்தான் பாசனமாகிறது. எனவே, இந்தச் சாதனை நிறைவேற்றுவதற்காக இந்திய வேளாண் ஆராய்ச்சிக் குழு சார்பில் தேசிய அளவில் பல திட்டங்கள் நிறைவேற்றப்படுகின்றன என்று அமைச்சர் கூறினார்.


    இந்திய விவசாயிகள் செல்வந்தர்களாக மாறவேண்டும் என்பதற்காக வேளாண் அமைச்சகம் தீவிர முயற்சி எடுத்துவருகிறது. இதற்காகப் பல திட்டங்களை நிறைவேற்றுகிறது என்றார் அமைச்சர். விவசாயிகளுக்கே முதலிடம், இளைஞர்களை வேளாண்மைத் தொழில் முனைவு நோக்கி ஈர்த்தல், மாணவர்களிடையே வேளாண்மை பற்றிய விழிப்புணர்வை வளர்த்தல், 'எனது கிராமம், எனது கௌரவம்' என்ற உணர்வை ஊட்டுதல், அறுவடைக்குப் பிந்தைய தொழில்நுட்பம், உணவுப் பதப்படுத்துதல், விளைபொருட்களுக்கு விலைஉயர்வு, வட்டார அளவிலான வேளாண் கருவி, ஆராய்ச்சி மற்றும் அபிவிருத்தி ஆகிய திட்டங்களை, விவசாயிகளின் வருவாயை இரட்டிப்பாக்குவதற்காக அரசு செயல்படுத்துகிறது என்றும் அமைச்சர் கூறினார்.

    
    
    (Release ID: 1521755) Visitor Counter : 28
    
    
      Read this release in: English , Hindi