      நிதி அமைச்சகம்

      நர்சரி முதல் 12 ஆம் வகுப்பு வரையிலான கல்வியை முழுமையானதாக கருதவேணடும் என நிதி அமைச்சர் தெரிவித்துள்ளார்.
      அடுத்த நான்கு ஆண்டுகளில் ஆராய்ச்சி மற்றும் உள் கட்டமைப்புக்கு ஒரு லட்சம் கோடி ரூபாய் ஒதுக்கீடு.

      Posted On: 01 FEB 2018 6:05PM by PIB Chennai

    கல்வியின் தரம் குறித்து கவலை தெரிவித்த மத்திய நிதி அமைச்சர் திரு. அருண்​​ஜேட்லி, நர்சரிக்கு முந்தைய வகுப்பு முதல் 12 ஆம் வகுப்பு வரையிலான கல்வியை முழுமையானதாக கருத வேண்டும் என்று கூ றியுள்ளார் .


    நாடாளுமன்றத்தில் பொது பட்ஜெட்டை தாக்கல் செய்து பேசிய நிதி அமைச்சர் , கல்வியில் டிஜிட்டல் முறையை அதிகரிக்க அரசு உறுதிபூண்டுள்ளது என்று கூறினார் . பள்ளிகளில் கரும்பலகைகளுக்கு பதிலாக டிஜிட்டல் பலகைகளை படிப்படியாக கொண்டுவர அரசு உத்தேசித்துள்ளது என்று அவர் தெரிவித்தார் . மாவட்ட அளவில் கல்வியின் தரத்தை உயர்த்த வேண்டியது அவசியம் என்று குறிப்பிட்ட நிதி அமைச்சர் , அதற்கான ஆயத்தப் பணிகள் செய்யப்பட்டு வருவதாக கூறினார் . பிரபலமான முக்கிய கல்வி நிறுவனங்களில் ஆராய்ச்சி மற்றும் உள்கட்டமைப்பு முதலீட்டை அதிகரிக்க வேண்டுமென அவர் வலியுறுத்தினார் . இதற்காக ரைஸ் எனப்படும் கல்வியில் உள்கட்டமைப் பு மறுசீரமைப்பு முறை தொடங்கப்படும் என்று நிதி அமைச்சர் கூறினார் . இந்த திட்டத்திற்காக அடுத்த நான்கு ஆண்டுகளில் மொத்தம் ரூ .1 லட்சம் கோடி முதலீடு செய்யப்படும் என்று திரு ஜேட்லி அறிவித்தார் .


    உயர் கல்வி குறித்து கு றிப்பிட்ட திரு ஜேட்லி , பிரதமரின் ஆராய்ச்சி விருது திட்டம் தொடங்கப்படும் என்று ம் கூறினார் . ஒவ்வொரு ஆண்டும் முக்கிய கல்வி நிறுவனங்களில் இருந்து பி . டெக் மாணவர்கள் ஆயிரம் பேர் தேர்ந்தெடுக்கப்பட்டு அவர்கள் ஐஐடி , ஐஐஎஸ்சி நிறுவனங்களி்ல் உதவித் தொகை பெறும் வகையில் பிஎச்டி ஆய்வு மேற்கொள்ள உதவிகள் செய்யப்படும் என்று அவர் தெரிவித்தார் . பணிக் காலத்தில் ஆசிரியர்களுக்கு பயிற்சி அளிப்பது பற்றி குறிப்பிட்ட நிதி அமைச்சர் , அவர்களுக்கு ஒருங்கிணைந்த பி . எட் திட்டத்தை செயல்படுத்த உத்தேசிக்கப்பட்டுள்ளதாக கூறினார் .


    பழங்குடியினத்தை சேர்ந்த சிறார்களுக்கு அவர்களுக்கு உகந்த சூழலில் சிறந்த தரமான கல்வியை அளிக்க வேண்டியது அவசியம் என்று நிதி அமைச்சர் குறிப்பிட்டார் . இந்த திட்டத்தை நிறைவேற்றும் வகையில் 2022 ஆம் ஆண்டுக்குள் , ஐம்பது சதவீத பழங்குடியினர் மக்கள் தொகை அல்லது குறைந்தது இருபதாயிரம் பழங்குடியினர் வசிக்கும் ஒவ்வொரு ஒன்றியத்திலும் , ஏகலைவா மாதிரி உண்டு உறைவிடப்பள்ளி ஏற்படுத்தப்படும் என்று அவர் தெரிவித்தார் . நவோதயா பள்ளிகளுக்கு இணையாக இந்த ஏகலைவா பள்ளிகள் செயல்படுத்தப்படும் என்று அவர் தெரிவித்தார் . உள்ளூர் கலை மற்றும் கலாச்சாரத்தை பாதுகாக்கும் வகையில் சிறப்பு வசதிகள் செய்யப்படுவதுடன் , விளையாட்டு மற்றும் திறன் மேம்பாட்டு பயிற்சிகளும் மாணவர்களுக்கு அளிக்கப்படும் என்று அவர் கூறினார் .


    நிபுணத்துவம் பெறத்தக்க வகையிலான கல்வி நிறுவனங்களை அமைக்கும் முயற்சி பற்றி குறிப்பிட்ட திரு ஜேட்லி இதற்காக 100­க்கும் மேற்பட்ட விண்ணப்பங்கள் பெறப்பட்டுள்ளதாக தெரிவித்தார். வதோதராவில் சிறப்பு ரயில்வே பல்கலைக்கழகம் அமைக்கவும் நடவடிக்கை எடுக்கப்பட்டுள்ளதாக நிதியமைச்சர் கூறினார். திட்டமிடுதல் மற்றும் கட்டடக்கலை தொடர்பான 18 புதிய உயர்கல்வி அமைப்புகள் ஐஐடி மற்றும் என்ஐடிகளில் தன்னாட்சி பெற்ற நிறுவனங்களாக அமைக்கப்படும் என்றும் அவர் தெரிவித்தார் .


    ஒவ்வொரு வீட்டிலும் உள்ள மூத்த குடிமக்கள் , கணவரை இழந்தோர் , அனாதை சிறார்கள் , மாற்றுத்திறனாளிகள் , சமூக , பொருளாதார , சாதி ரீதியில் ஒடுக்கப்பட்டோரை இனம்காண வேண்டியதன் அவசியத்தை வலியுறுத்திய நிதியமைச்சர் , இவர்களது நலனுக்காக விரிவான சமூக பாதுகாப்பு திட்டம் செயல்படுத்தப்படும் என்று தெரிவித்தார் . இதனை செயல்படுத்த தேசிய சமூக உதவி திட்டத்தின் கீழ் இந்த ஆண்டு ரூ .9,975 கோடி ஒதுக்கப்படும் என்று அறிவித்தார் .


    *****

    
    
    (Release ID: 1518755) Visitor Counter : 93