      பாதுகாப்பு அமைச்சகம்

      பாதுகாப்பு கொள்முதலுக்கான பயிற்சி
      Posted On: 07 FEB 2018 3:51PM by PIB Chennai


    பாதுகாப்பு உபகரணங்கள் கையகப்படுத்துதல் மற்றும் நமது ஆயுதப் படைகளின் நவீனமயமாக்கலுக்கு பாதுகாப்பு கொள்முதல் நடைமுறைகள் 2016 மற்றும் பாதுகாப்பு கொள்முதல் வழிகாட்டுதல் 2009 உள்ளிட்டவற்றில் உள்ள பல்வேறு வழிகாட்டுதல் மற்றும் விதிகளில் குறிப்பிடப்பட்டுள்ள நடைமுறைகள் பின்பற்றப்படுகின்றன. புதிய மூலதனக் கருவி கையகப்படுத்துதல் குறித்து பாதுகாப்பு கொள்முதல் நடைமுறை குறிப்பிடுவதுடன் வருவாய் கொள்முதல் மற்றும் நமது ஆயுதப் படைகளின் செயல் திறனை பராமரிப்பதற்கான இதர பொருட்கள், சேவைகள் மற்றும் ஆதரவு செயல்பாடுகள் குறித்தும் பாதுகாப்பு கொள்முதல் வழிகாட்டுதல் விளக்குகிறது. இந்திய ஆயுதப் படைகள் தங்களது அதிகாரிகளுக்கு தொடர் பயிற்சி அளிக்கும் அணுகுமுறையை பின்பற்றி வரும் நிலையில் தனது பணி தொடர்பாக பல்வேறு கட்டங்களில் உள்ள ஒவ்வொரு அதிகாரியும் பல்வேறு உள்ளடக்கம் மற்றும் கால அளவிலான பயிற்சிகளுக்கு உட்படுத்தப்படுகிறார். இந்தப் பயிற்சிகளின் ஒரு பகுதியாக கொள்முதல் தொடர்பான பல்வேறு விவகாரங்கள் குறித்து அறிமுக பயிற்சி அதிகாரிகளுக்கு அளிக்கப்படுகிறது. இந்தப் பயிற்சி, பாடத்திட்டம் மற்றும் இத்துறை தொடர்பான சிறப்புப் பேச்சாளர்களின் உரைகள் ஆகிய இரண்டிலும் இணைக்கப்பட்டுள்ளது. இதுதவிர அதிகாரிகளுக்கு நிதி நிர்வாகம் குறித்து பெரிய அளவிலான பயிற்சிகள் பாதுகாப்பு கொள்முதல் தொடர்பான பல்வேறு அம்சங்களை உள்ளடக்கியதாக உள்ளது. இந்திய விமானப் படையின் மெட்டீரியல் மேனேஜ்மெண்ட் இன்ஸ்டிடியூட், ஐ.டி.எஸ்.சின் காலேஜ் ஆஃப் டிஃபன்ஸ் மேனேஜ்மெண்ட், பாதுகாப்பு அமைச்சகத்தின் ஹெட்குவார்ட்டர்ஸ் டிரெய்னிங் இன்ஸ்டிடியூட் ஆகியவற்றில் சிறப்பு பயிற்சி வகுப்புகளும் நடத்தப் படுகின்றன.

    
    
    (Release ID: 1519888) Visitor Counter : 35
    
    
      Read this release in: English