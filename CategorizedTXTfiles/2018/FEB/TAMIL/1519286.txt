      PIB Headquarters

      செய்திக் குறிப்பு
      Posted On: 06 FEB 2018 4:20PM by PIB Chennai


    மத்திய அரசின் தூய்மை இந்தியா பிரச்சாரத்தின் (Swatchata Pakhwads) கீழ் "இரு வார தூய்மை செயல்வழி விழா" சரக்கு மற்றும் சேவை வரி ஆணையரகம், சென்னை தெற்கு, GST நிலையம், 690, அண்ணா சாலை, நந்தனம், சென்னை – 600035, அலுவலகத்தில் 16.01.2018 முதல் 31.01.2018 வரை செயல்படுத்தப்பட்டது. ஆணையர் திரு க.மா.ரவிச்சந்திரன் அவர்களின் தலைமை மற்றும் வழிகாட்டுதலின்படி அனைத்து அதிகாரிகளும் உறுதிமொழி ஏற்றதுடன், திட்டத்தின் அம்சங்களை செயல்வழி நடைமுறைப்படுத்தினர். இதன்படி, அலுவலகம் மற்றும் சுற்றுப்புறத்தை தூய்மைசெய்தல், மரக்கன்றுகளை நடுதல், காகிதகுப்பைகளை களைதல், மின்னஞ்சல் வழி பயன்பாட்டை அதிகரித்தல், காகிதம் மற்றும் மின்சிக்கனத்தை கடைப்பிடித்தல் ஆகியவற்றை மேற்கொண்டனர். மேலும், தூய்மை வழியில் தரத்தை உயர்த்துதல் பற்றிய விளக்கப்படமும், கருத்தாக்கமும் நடைபெற்றது. இதன் ஒரு பகுதியாக சைதாப்பேட்டையில் உள்ள புராதானமான திருகாரணீஸ்வர்ர் திருக்கோயிலின் பிரகாரத்தையும், தோட்டத்தையும் அதிகாரிகள் சுத்தம் செய்து கொடுத்தனர். தவிர, அந்த புராதானமான கோவிலையொட்டிய நந்தவனத்தை பராமரிப்பதற்காக ஏற்றுக்கொண்டு, அதற்கான ஏற்பாடுகள் நடைமுறைபடுத்தவுள்ளது. வினாடிவினா, சிறந்த கோஷம் எழுதுதல் மற்றும் கட்டுரை போட்டிகளும் நடத்தப்பட்டு வெற்றிபெற்றவர்களுக்கு பரிசுகள் வழங்கப்பட்டது. பொது மக்களிடையே விழிப்புணர்வு ஏற்படுத்தும் வகையில் பெசன்ட் நகரில் உள்ள கடற்கரையை அதிகாரிகள் சுத்தம் செய்தனர். பிளாஸ்டிக் பொருட்களினால் விளையும் கேடு பற்றியும், தூய்மையின் அவசியத்தை விளக்கியும் சிறு பேரணி ஒன்றும் நடத்தப்பட்டது. அனைத்து அதிகாரிகளும் தமது பங்களிப்பை, முழுமையான அர்ப்பணிப்பு உணர்வுடன் அளித்தனர்.

    
    
    (Release ID: 1519286) Visitor Counter : 42