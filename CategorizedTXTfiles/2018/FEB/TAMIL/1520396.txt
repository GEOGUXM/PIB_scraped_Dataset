      குடியரசுத் துணைத் தலைவர் செயலகம்

      ஒவ்வொரு தொழிலுக்கும் ஒழுங்குமுறை, பயிற்சி மற்றும் திறன் மேம்பாடு மிக முக்கியம்: குடியரசு துணைத் தலைவர்
      ஆந்திரப்பிரதேசத்தின் முன்னாள் முதலமைச்சர் திரு கே ரோசய்யாவிற்கு குடியரசு துணைத் தலைவர் பாராட்டு

      Posted On: 11 FEB 2018 4:33PM by PIB Chennai

    ஒவ்வொரு தொழிலுக்கும் ஒழுங்குமுறை , பயிற்சி மற்றும் திறன் மேம்பாடு மிக முக்கியம் என்று குடியரசு துணைத் தலைவர் திரு எம் வெங்கய்யா நாயுடு கூறினார். முன்னாள் ஆந்திரப்பிரதேச முதலமைச்சர் மற்றும் தமிழகத்தின் முன்னாள் ஆளுநரான திரு கே ரோசய்யாவிற்கு ஐதராபாத்தில் ஏற்பாடு செய்யப்பட்டிருந்த பாராட்டு விழாவில் குடியரசு துணைத் தலைவர் பங்கேற்று பேசினார். இந்நிகழ்ச்சியில் தெலங்கானாவின் துணை முதலமைச்சர் திரு முகமத் மஹ்முத் அலி மற்றும் பிற உறுப்பினர்கள் பங்கேற்றனர்.


    திரு ரோசய்யா குறித்து பேசிய குடியரசு துணைத் தலைவர் , வளர்ந்து வரும் அரசியல்வாதிகளுக்கு அவரின் உறுதிப்பாடும், அர்ப்பணிப்பும் ஊக்குவிக்கும் வகையில் இருக்கும் என்று கூறினார். பொது வாழ்க்கையில் உள்ள மக்கள் பொறுப்புணர்வுடன் நடந்து கொண்டு மற்றவர்களுக்கு முன்மாதிரியாக விளங்க வேண்டும் என்று கூறினார்.


    நாடாளுமன்றத்திலும் , மாநில சட்டசபைகளிலும் அடிக்கடி ஏற்படும் இடையூறுகள் குறித்து குடியரசு துணைத் தலைவர் கவலை தெரிவித்தார். இது முறையை வலுவற்றதாக மாற்றுவதுடன் ஜனநாயகத்திற்கும் நல்லதல்ல என்று கூறினார். நாடாளுமன்றம் மற்றும் மாநில சட்டசபைகள் இயங்கும் விதம் குறித்து பேச்சு வார்த்தை நடத்த வேண்டும் என்று அவர் கூறினார்.


    எழுத்தறிவின்மை , பசி, வேறுபாடுகள் ஆகியவை முக்கிய பிரச்சினையாகும். இந்த பிரச்சினைகளுக்கு தீர்வு காண்பது இன்றைய தலைவர்களின் பொறுப்பாகும் என்று குடியரசு துணைத் தலைவர் கூறினார்.


    

    
    (Release ID: 1520396) Visitor Counter : 12
    
    
      Read this release in: English