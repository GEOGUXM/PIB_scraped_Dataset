      எரிசக்தி அமைச்சகம்

      அனல் மின் நிலையங்கள் உற்பத்தி செய்யும் ஃபிளை ஆஷ் சாம்பலை திறம்படக் கையாளுவதற்கான “ஆஷ் டிராக்” எனும் செயலியை திரு ஆர். கே. சிங் தொடங்கிவைத்தார்
      Posted On: 09 FEB 2018 7:37PM by PIB Chennai


    வலைதளம் அடிப்படையிலான கண்காணிப்பு அமைப்பு மற்றும் ஆஷ் டிராக் எனப்படும் ஃபிளை ஆஷ் சாம்பலை முறைப்படுத்தும் செயலி ஆகியவற்றை மத்திய மின்சாரம் (தனி பொறுப்பு), புது மற்றும் புதுப்பிக்கக்கூடிய எரிசக்தித் துறை இணையமைச்சர் திரு ஆர்கே சிங் இன்று புதுதில்லியில் தொடங்கி வைத்தார். இந்த மின்னணு மேடைகள் அனல்மின் நிலையங்களில் உற்பத்தியாகும் ஃபிளை ஆஷ் சாம்பலைச் சிறப்பாக நிர்வகிக்க உதவும் இந்த மேடைகள் ஃபிளை ஆஷ் உற்பத்தியாளர்களையும், சாலை ஒப்பந்தக்காரர்கள், சிமெண்ட் தொழிற்சாலைகள் போன்ற ஃபிளை ஆஷ் பயன்படுத்துவோரையும் இணைக்கப் பயன்படும்.


    நிகழ்ச்சியில் பேசிய மத்திய மின்சாரம் (தனி பொறுப்பு), புது மற்றும் புதுப்பிக்கக்கூடிய எரிசக்தித் துறை இணையமைச்சர் திரு ஆர்கே சிங், ஃபிளை ஆஷ்-ஐ முறையாக நிர்வகிப்பது சுற்றுச்சூழல் பாதுகாப்புக்கு மட்டுமின்றி, மின்உற்பத்தி நிலையங்களுக்கும் மிகவும் உதவியாக உள்ளது என்றும், இந்த சாம்பல் நிலையங்களின் பெரிய அளவு நிலப்பரப்பை பிடித்துக் கொள்வதால், இதனை உடனுக்குடன் அகற்றி பயன்படுத்துவது அவசியம் என்றும் கூறினார். தற்போதைய நிலையில் உற்பத்தியாகும் ஃபிளைஆஷ் சாம்பலில் 63 சதவீதம் மட்டுமே பயன்படுத்தப்படுவதாகவும், 100 சதவீதம் சாம்பலையும் பயன்படுத்துவது இந்த நடவடிக்கைகளின் நோக்கம் என்றும் அவர் கூறினார்.


    ஃபிளை ஆஷ் பயன்படுத்துவோர் ஆஷ் டிராக் மொபைல் செயலியை ஆண்டிராயிட்ஆப்ரேட்டிங் சிஸ்டத்திற்கு , கூகுள் பிளே ஸ்டோரிலிருந்து பதிவிறக்கம் செய்து கொள்ளலாம். ஆப்பிள் ஆப்ரேட்டிங் சிஸ்டத்திற்கு ஆப் ஸ்டோரிலிருந்து பதிவிறக்கம் செய்து கொள்ளலாம். ஆஷ் டிராக் மொபைல் செயலியின் முக்கிய அம்சங்கள் வருமாறு:

     1. நுகர்வோருக்கானவை :

     1. இந்தச் செயலி ஒரு இடத்திலிருந்து 100 கிமீ முதல் 300 கிமீ வரையிலான சுற்றுப்பரப்பில் அமைந்துள்ள அனல் மின்உற்பத்தி நிலையங்களை காட்டும்.


     1. பயன்படுத்துவோர் எந்த மின்சார நிலையத்திலிருந்து ஃபிளை ஆஷ் -ஐ பெற்றுக் கொள்ளலாம் என்பதைத் தெரிவு செய்ய முடியும்.


     1. எவ்வளவு ஃபிளை ஆஷ் இருப்பில் உள்ளது , பயன்படுத்துவோர் இடத்திலிருந்து எவ்வளவு தொலைவில் உள்ளது, யாருடன் தொடர்பு கொள்ள வேண்டும் என்ற விவரங்களைக் காட்டும்.


     1. பயன்படுத்துவோர் தமக்குத் தேவையான ஃபிளை ஆஷ் அளவுக்கு ஆன்லைன் மூலமாகவே விண்ணப்பிக்கலாம் .


     1. மனுதாரருக்கும் சம்பந்தப்பட்ட மின்உற்பத்தி நிலையத்திற்கும் உடனடியாக குறுஞ்செய்தித்தகவல் அனுப்பப்படும் .


     1. மின்உற்பத்தி நிலையங்களுக்கு


     1. இந்தச் செயலி மின்உற்பத்தி நிலையங்களில் இருந்து 100 கிமீ முதல் 300 கிமீ வரையிலான சுற்றுப்பரப்பில் உள்ள ஃபிளை ஆஷ் பயன்படுத்துவோர் விவரத்தைக் காட்டும்.

     2. இத்தகைய நுகர்வோர் - (சிமெண்ட் தொழிற்சாலைகள், தேசிய நெடுஞ்சாலை ஆணையம், பிரதம மந்திரி கிராம மேம்பாட்டுத் திட்ட பணியிடங்கள், செங்கல் உற்பத்தியாளர்கள் உள்ளிட்டோர்) இடங்களை மின்உற்பத்தி நிலையங்கள் பார்க்க முடியும்.

     1. மின்உற்பத்தி நிலையங்கள் , உபயோகிப்பாளர்களை ஃபிளை ஆஷ் வழங்குவதற்கென தொடர்பு கொள்ள இயலும்.


     1. ஃபிளைஆஷ் பயன்பாட்டு விவரம்


     1. நாடெங்கும் பயன்பாட்டாளர் வாரியான , மாநில வாரியான பயன்பாட்டு நிலவரத்தை மின்உற்பத்தி நிலையங்களுக்கு இந்த செயலி வழங்கும்.


     1. அப்போதைக்கு அப்போதைய ஃபிளை ஆஷ் உற்பத்தி மற்றும் பயன்பாட்டு விவரத்தை காண்பிக்கும்


    

    
    (Release ID: 1520178) Visitor Counter : 52
    
    
    
    
    

1.