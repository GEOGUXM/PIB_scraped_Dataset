      நிதி அமைச்சகம்

      அனைத்து மாநிலங்களிலும் 372 வர்த்தக சீர்திருத்த நடவடிக்கைகள் சரக்குகள் சந்தைக்கு ஆன்லைன்வழி ஒற்றைச் சாளரத்துக்கென தனி தேசிய இணையதளம்
      Posted On: 01 FEB 2018 5:52PM by PIB Chennai


    நாடு முழுவதும் வர்த்தகம் நடத்துவதை எளிதாக்கும் வகையில் அரசு தொடர்ந்து பல்வேறு செயல்பாடுகளைத் தொடர்ந்து மேற்கொண்டு வருகிறது. நாடாளுமன்றத்தில் இன்று (பிப்ரவரி 1) மத்திய அரசின் 2018-19ஆம் ஆண்டுக்கான நிதிநிலை அறிக்கையைத் தாக்கல் செய்த மத்திய நிதியமைச்சர் திரு. அருண் ஜேட்லி, பிரதமர் திரு. நரேந்திர மோடி, அரசின் தலையீட்டைக் குறைத்து, ஆளுகைத் திறனை அதிகரிப்பது என்ற தொலைநோக்குப் பார்வையின் அடிப்படையில் நல்ல நிர்வாகத்தின் முக்கியத்துவத்தை வலியுறுத்தி வருவதை” என்று சுட்டிக் காட்டினார். அரசின் கொள்கைகள், விதிகள், நடைமுறைகளில் கொண்டுவரப்படும் நூற்றுக்கணக்கான சீர்திருத்த நடவடிக்கைகளை அரசு நிறுவனங்கள் மேற்கொள்வதற்கு இந்தத் தொலைநோக்குப் பார்வை தூண்டுதலாக இருக்கிறது. இதன் விளைவாக எளிதாக வர்த்தகம் செய்ய உகந்த நாடுகளின் பட்டியலில் 42 ஆவது இடத்தை இந்தியா அடைந்துள்ளது. வர்த்தகத்துக்கு உகந்த நூறு நாடுகளின் பட்டியலில் இந்தியா இடம்பெறுவது இதுவே முதல் முறையாகும்.


    வர்த்தகத்தை எளிதாக மேற்கொள்வதை இன்னும் தீவிரமாக்கவும் எல்லா மாநிலங்களிலும் நடைமுறைப்படுத்தவும் 372 வகையான வர்த்தக சீரமைப்புச் செயல்பாடுகள் கண்டறியப்பட்டுள்ளன என்று நிதியமைச்சர் குறிப்பிட்டார். இந்த சீர்திருத்த செயல்பாடுகளை அனைத்து மாநில அரசுகளும் ஏற்றுக் கொண்டுள்ளன. ஒவ்வொரு மாநிலமும் தங்களுக்குள் ஆக்கப்பூர்வமாகப் போட்டிபோட்டுக் கொண்டு செயல்பட அவற்றை எளிதாக்கிக் கொண்டுள்ளன. இத்திட்டத்தின் கீழ், பின்னூட்டக் கருத்துகளின் அடிப்படையில் மாநிலங்களின் செயல்பாடுகள் குறித்த மதிப்பீடு அமையும்.


    சரக்குகளின் சந்தைக்கென ஆன்லைன் வழி ஒற்றைச் சாளர முறையைச் செயல்படுத்தும் வகையில், சரக்கு போக்குவரத்து இணையதளத்தை (National Logistics Portal) மத்திய வர்த்தகத் துறை அமைச்சகம் வடிவமைக்க இருக்கிறது.


    வர்த்தகங்களை மேற்கொள்வதற்கான நடைமுறைகளில் மாற்றம் கொண்டுவரும் வகையில் மத்திய அரசு அதற்காக மத்திய அமைச்சகங்களிலும், துறைகளிலும் மின்-அலுவலகம் (E-office), மற்றும் மின்-ஆளுகை (E-governance) ஆகியவற்றைச் செயல்படுத்துகிறது. அரசாங்கத்தின் நிதிநிலை அறிக்கை தயாரிப்பு, கணக்குப் பதிவு, செலவினங்கள், நிதி மேலாண்மை ஆகியவற்றை மத்திய தலைமை கணக்குத் தணிக்கையாளர் அலுவலகம் (Controller General of Accounts).


    இணையதளம் சார்ந்த ஒருங்கிணைந்த நிதி மேலாண்மை தகவல் முறையில் (Government Integrated Financial Management Information System) நிர்வகித்து வருகிறது.


    கொள்முதல் குறித்த அனைத்து தகவல்களையும் ஒரே இடத்தில் அறிந்து கொள்வதற்கான ஒற்றைச் சாளரமாக மத்திய பொது கொள்முதல் இணையம் (Central Pubic Procurement Portal) உதவுகிறது. இந்தத் தளத்தில் சுமார் மூன்றரை லட்சம் ஒப்பந்ததாரர்களும், விற்பனையாளர்களும் பதிவு செய்துகொண்டிருக்கிறார்கள். இந்த இணையதளம் மூலமாக கடந்த 2017ஆம் ஆண்டு நவம்பரில் மட்டும் மின்னணு ஏலத்தில் (Electronic Bids), 2,40,000 கோடி மதிப்புள்ள, ஒரு லட்சத்துக்கும் மேற்பட்ட ஒப்பந்தப் புள்ளிகள் அறிவிக்கப்பட்டன.


    கொள்முதல் செய்யப்படும் பொருள் தரமாகவும் சரியான விலையிலும் அளவிலும் இருப்பதை உறுதி செய்ய அரசாங்கத்தின் மின்-சந்தைதளம் (Government E-Marketplace) உதவுகிறது. இந்த நடைமுறை வெளிப்படையாகவும், திறமையாகவும் கையாளப்படுகிறது. இந்தத் தளத்தில் 78 ஆயிரம் வாடிக்கையாளர்களும், 50 ஆயிரம் விற்பனையாளர்களும், 3 லட்சத்து 75 ஆயிரம் உற்பத்திப் பொருட்களும், 12 வகையான சேவைகளும் கையாளப்படுகின்றன. இந்தத் தளத்தின் மூலம் ரூ. 3000 கோடி மதிப்பில் இரண்டு லட்சம் பரிமாற்றங்கள் மேற்கொள்ளப்படுவதுடன், அடிப்படை விலையில் 25 சதவீதத்திற்கும் அதிகமாக மிச்சப்படுத்தப்படுகிறது.


    *****

    
    
    (Release ID: 1518732) Visitor Counter : 87