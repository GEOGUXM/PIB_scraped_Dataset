      குடியரசுத் தலைவர் செயலகம்

      இந்தியக் குடியரசுத் தலைவர், ஈரான் நாட்டு குடியரசுத் தலைவரைக் கவுரவித்து விருந்தளித்தார். ஒரே மாதிரியான சவால்களைச் சந்தித்துவரும் வளரும் நாடுகளான இந்தியாவும் ஈரானும் ஒன்றுக்கொன்று பகிர்ந்துகொள்வதற்கும் பயன் பெறுவதற்கும் அநேக விஷயங்களைக் கொண்டுள்ளன.
      Posted On: 17 FEB 2018 11:05PM by PIB Chennai


    இந்தியக் குடியரசுத் தலைவர் திரு . ராம் நாத் கோவிந்த் இன்று (17.02.2018) குடியசுத் தலைவர் மாளிகையில் ஈரான் அதிபர் மேதகு டாக்டர் ஹாசன் ரவுகானிக்கு வரவேற்பு அளித்தார் . அவரைக் கவுரவிக்கும் வகையில் விருந்தும் அளித்தார் .


    விருந்து நிகழ்ச்சியில் உரையாற்றிய குடியரசுத் தலைவர் திரு கோவிந்த் , இந்தியாவும் ஈரானும் நீண்டகால நண்பர்கள் என்றார் . நமது நட்புறவு நமது நாகரீக உறவுகளால் பேணப்படுகிறது என்றார் . வாழ்க்கையின் அனைத்து அம்சங்கள் மற்றும் பண்பாடு ஆகியவற்றை நாம் ஒருவருக்கொருவர் கலந்துரையாடி , கடைப்பிடித்து , வளப்படுத்தி வந்துள்ளோம் என்றார் . இந்த வலுவான , ஆழமான பிணைப்பு அடிப்படையில் நாம் நவீன ஒத்துழைப்பை உருவாக்கிஉள்ளோம் என்றார் அவர் .


    இந்தியா ஈரான் இடையே அனைத்து தளங்களிலும் உறவுகள் வளர்ந்துவருவது குறித்துக் குடியரசுத் தலைவர் மகிழ்ச்சி தெரிவித்தார் . நமது இருதரப்பு வர்த்தகம் விரிவடைந்துள்ளது . நமது எரிசக்தி ஒத்துழைப்பு வளர்ந்துவருகிறது . ஈரானின் அபரிமிதமான ஹைட்ரோகார்பன் வளங்களும் இந்தியாவின் விரைவாக வளர்ந்துவரும் எரிசக்தி குடியரசுத் தலைவர் தேவையும் புதிய வாய்ப்புகளை ஏற்படுத்தி உள்ளன என்றார் .


    ஒரே மாதிரியான சவால்களை எதிர்நோக்கி உள்ள வளரும் நாடுகளான இந்தியாவும் ஈரானும் ஒன்றுக்கொன்று பகிர்ந்துகொண்டு பயனடையும் பல விஷயங்களைப் பெற்றுள்ளன என்று குடியரசுத் தலைவர் கூறினார் . நமது இளைஞர்கள் நமது மிகப்பெரிய பலம் . அவர்கள் புதிய கருத்துக்கள் , புதிய சக்தி , தொழில்முனைவுத்திறன் ஆகியன நிறைந்து காணப்படுகின்றனர் . அவர்களை ஒருங்கினைப்பது மிகவும் அவசியம் என்றார் அவர் .


    பல நூற்றாண்டுகளாக மக்களையும் , பண்பாடு, நாகரீகங்களையும் இணைப்பதில் ஈரான் முக்கியப் பங்காற்றியுள்ளதாகக் குடியரசுத் தலைவர் கூறினார் . தற்போதையை காலத்தில் மண்டலத்தின் மையமாக மீண்டும் உருவாவதற்கு உரிய திறன்கள் அதனிடம் உள்ளன . இந்த வகையில் சாபஹார் துறைமுகம் , அஸ்கா பாத் உடன்பாடு , சர்வதேச வடக்கு – தெற்கு போக்குவரத்து வழிப்பாதை ஆகியன ஈரான் , இந்தியா , ஆப்கானிஸ்தான் நாடுகளுக்கு மட்டுமன்றி மொத்த மண்டலத்திற்கும் மேம்பாடு மற்றும் வளமைக்கான பெரிய வாய்ப்புக்களைக் கொண்டுள்ளது குறிப்பிடத்தக்கது என்றார் அவர் .


    குடியரசுத் தலைவரின் முழுமையான உரைக்கு pib.gov.in என்ற வலைதளத்தைப் பார்க்கவும்


    ******

    
    
    (Release ID: 1520921) Visitor Counter : 74
    
    
      Read this release in: English