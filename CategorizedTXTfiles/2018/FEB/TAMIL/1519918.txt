      வணிகம் மற்றும் தொழில்துறை அமைச்சகம்

      புதிய தொழில் தொடங்க சாதகமான சூழல்களை அமைத்துத்தரும் மாநிலங்களுக்கான தரவரிசை திட்டம் அறிமுகம்
      Posted On: 06 FEB 2018 9:02PM by PIB Chennai


    புது தில்லி பிரவாசி பாரதிய கேந்திராவில் இன்று நடைபெற்ற விழாவில் மாண்புமிகு வர்த்தக மற்றும் தொழில்துறை அமைச்சர் திரு.சுரேஷ் பிரபு புதிய தொழில் தொடங்க சாதகமான சூழல்களை அமைத்துத்தரும் மாநிலங்களை தரவரிசைப் ப டுத்தும் திட்டத்தை தொடங்கிவைத்தார்.இந்த நிகழ்வில் மாண்புமிகு வர்த்தக மற்றும் தொழில்துறை மாநில அமைச்சர் திரு சி.ஆர்.சௌத்திரி அவர்களும்,19 மாநிலங்களைச்சேர்ந்த பிரதிநிதிகளும் நேரடி மற்றும் மறைமுக முதலீட்டாளர்களும்,புதிய தொழில் தொடங்கும் தொழில் ஆர்வலர்களும் வந்திருந்தனர்.


    தொழிற்துறைச் கொள்கை மற்றும் மேம்பாட்டுத்துறையால் தொடங்கப்பட்ட இந்த திட்டத்தின் நோக்கம் புதிய தொழில்களை ஆதரிக்கவும்,அதற்கு வலுவான சுற்றுச்சூழலை உருவாக்கும் மாநிலங்களை தரவரிசைப்படுத்தி ஊக்குவிப்பதுமாகும்.


    இதன் படி, புதிய தொழில்களுக்கான கொள்கை மற்றும் அதை செயல்படுத்துதல், தொடக்ககால பாதுகாப்பு, தொடக்ககால நிதி ஆதரவு, நேரடி மற்றும் மறைமுக முதலீட்டாளர்களின் நிதி ஆதரவு, அரசுக் கட்டுப்பாடுகளை எளிதாக்குதல், பொதுக் கொள்முதலை எளிதாக்குதல், தேவையான விழிப்புணர்வை ஏற்படுத்துதல்,வெற்றிக்கான உயரங்களை எட்டிப்பிடிக்க உறுதுணையாக இருத்தல் போன்றவற்றில் மாநிலஅரசின் செயல்பாடுகளை ஆய்வு செய்து மாநில வாரியாக மதிப்பீடு வழங்கப்பட்டு தரவரிசை இறுதி செய்யப்படும்.


    புதிய தொழில் தொடங்க தேவையான சூழலமைப்பை வலுப்படுத்தும் நன் வழிமுறைகள் அடங்கிய கையேடு ஒன்றும் இவ்விழாவில் வெளியிடப்பட்டது. மத்திய மற்றும் பல்வேறு மாநில அரசுகளால் செயல்படுத்தப்பட்ட 95 சிறந்த நடைமுறைகள் இக்கையேட்டில் தொகுத்தளிக்கப்பட்டுள்ளன.


    

    
    (Release ID: 1519918) Visitor Counter : 31
    
    
      Read this release in: English