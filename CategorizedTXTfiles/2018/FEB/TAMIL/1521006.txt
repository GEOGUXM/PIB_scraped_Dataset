      சுற்றுச்சூழல் மற்றும் வனத்துறை அமைச்சகம்

      தில்லி காற்று மாசு நடவடிக்கை: ஹரியானா, உத்தரப் பிரதேச மாநிலங்களுக்கு மத்திய அரசு அறிவுறுத்தல்
      Posted On: 19 FEB 2018 7:08PM by PIB Chennai


    தில்லியை ஒட்டிய காஜியாபாத், நொய்டா, ஃபரீதாபாத், குர்கான் ஆகிய நகரங்களில் காற்று மாசுவைக் கட்டுப்படுத்துவதற்கான எல்லா நடவடிக்கைகளையும் ஹரியானா மற்றும் உத்தரப் பிரதேச மாநில அரசுகள் எடுக்க வேண்டும் என்று மத்திய அரசு அறிவுறுத்தியுள்ளது. இதனால், தில்லி, மற்றும் அதைச் சுற்றிய பகுதிகளில் காற்றின் தூய்மை மற்றும் அளவில் கணிசமான முன்னேற்றத்தைக் காண இயலும் என்றும் மத்திய அரசு குறிப்பிட்டுள்ளது.


    மிகப் பெரிய அளவிலான மாசுக் கட்டுப்பாட்டு நடவடிக்கைகளில் கவனம் செலுத்தும்படி மாநில அரசுகள் அறிவுறுத்தப்பட்டுள்ளன. வாகன மாசு, போக்குவரத்து நெரிசல் ஆகியவற்றைத் தடுக்க உடனுக்குடன் நடவடிக்கைகளை எடுக்கும்படியும் கேட்டுக் கொள்ளப்பட்டுள்ளது. குப்பைகளை எரிப்பதற்கான தடையை செயல்படுத்துவதை உறுதி செய்யவேண்டும். மீறுவோருக்குக் கடும் தண்டனை விதிக்க வேண்டும். எரிசாம்பலை ( fly ash ) கையாள்வதில் தீவிரமாகச் செயல்படவேண்டும். செங்கல் சூளைகளில் விதிமுறைகள் முறையாகக் கடைப்பிடிக்கப்படுகின்றனவா என்று அடிக்கடிச் சோதனையிட்டு, உரிய நடவடிக்கை எடுக்க வேண்டும்.திறந்த வெளிப் பகுதிகளில் மரக்கன்றுகள் நடுவதை ஊக்குவிக்க வேண்டும் என்றும் கேட்டுக் கொள்ளப்பட்டுள்ளது.

    
    
    (Release ID: 1521006) Visitor Counter : 28
    
    
      Read this release in: English , Urdu