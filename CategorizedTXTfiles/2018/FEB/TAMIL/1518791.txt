      நிதி அமைச்சகம்

      மூத்த குடிமக்களுக்குச் சலுகைகள்: சேமிப்பின் வட்டி வருவாய் தள்ளுபடிக்கான உச்சவரம்பு ரூ. 50 ஆயிரமாக உயர்வு
      பிரதம மந்திரி வயா வந்தனா யோஜனா 2020 மார்ச் வரை நீடிப்பு
      
      தற்போதைய முதலீட்டு உச்சவரம்பு ரூ. 15 லட்சமாக உயர்வு
      Posted On: 01 FEB 2018 6:40PM by PIB Chennai


    12, மகா, 1939


    மூத்த குடிமக்களுக்குக் கவுரவமான வாழ்க்கை அளிக்கும் குறிக்கோளுடன் மத்திய நிதி மற்றும் கார்ப்பரேட் விவகாரத் துறை அமைச்சர் திரு. அருண் ஜேட்லி குறிப்பிடத் தக்க பல்வேறு சலுகைகளை அறிவித்துள்ளார்.


    2018-19ஆம் ஆண்டுக்கான மத்திய நிதிநிலை அறிக்கையை நாடாளுமன்றத்தில் இன்று (பிப்ரவரி 1) தாக்கல் செய்த மத்திய அமைச்சர் இவ்வாறு அறிவித்தார்.


    வங்கியிலும் அஞ்சலகங்களிலும் உள்ள சேமிப்பு மூலம் கிடைக்கும் வட்டியால் வரும் வருமானத்துக்குரிய தள்ளுபடி உச்ச வரம்பு ரூ. 10 ஆயிரமாக இருந்தது. அது ரூ.50 ஆயிரமாக உயர்த்தப்படுகிறது. மேலும், வருமான வரிச் சட்டம் 194ஏ பிரிவின் கீழ் இத்தகைய வருமானத்துக்கு கழிக்கப்படும் வருமான வரி ( TDS ) பிடித்தம் கிடையாது. இநதச் சலுகை நிரந்தர சேமிப்பு ( fixed deposits ), தொடர் சேமிப்பு ( r ec u rring deposit ) ஆகிய அனைத்து சேமிப்புகளுக்கும் பொருந்தும்.


    மேலும், 80டி பிரிவின் கீழ் மூத்த குடிமக்களின் மருத்துவக் காப்பீட்டுக்கான பிரீமியம் மற்றும் மருத்துவச் செலவுகளுக்கான உச்ச வரம்புத் தொகை ரூ. 30 ஆயிரத்திலிருந்து ரூ. 50 ஆயிரமாக உயர்த்தப்படுவதாகவும் நிதியமைச்சர் அறிவித்தார்.


    இதன்படி எல்லாக் குடிமக்களும் எந்த மருத்துவக் காப்பீட்டின் பிரீமியமானாலும், எந்த மருத்துவச் செலவானாலும் ஆண்டுதோறும் ரூ. 10 ஆயிரம் வரை சலுகை பெறுவர்.


    மூத்த குடிமக்களின் ஆபத்தான நோய்களுக்கான மருத்துவச் செலவுகளில் ரூ. 60 ஆயிரமும் மிக மூத்த குடிமக்களுக்கான மருத்துவச் செலவுகளில் ரூ. 80 ஆயிரமும் தள்ளுபடி அளிக்கப்படுகிறது. இனி, 80டிடிபி ( 80DDB ) பிரிவின் கீழ் இந்த உச்ச வரம்பு அனைத்து வகை மூத்த குடிமக்களுக்கும் ரூ. 1 லட்சம் என உயர்த்தத் திட்டமிடப்பட்டுள்ளது என்று நிதியமைச்சர் தெரிவித்தார்.


    இந்தச் சலுகைகள் மூலம் கூடுதலாக ரூ. 4000 கோடி அளவுக்கு வரிச் சலுகைகள் கிடைக்கும்.


    இந்த வரிச்சலுகைகளுடன் பிரதம மந்திரி முதியோர் ஓய்வூதியத் திட்டம் ( P radhan Mantri Vaya Vandana Yojana ) 2020-ம் ஆண்டு மார்ச் மாதம் வரையில் நீடிக்கத் திட்டமிடப்பட்டுள்ளது. இத்திட்டத்தின் கீழ், இந்திய ஆயுள் காப்பீட்டுக் கழகத்தின் ( L i fe I nsurance Corporation of India ) மூலம் 8 சதவீத உறுதி செய்யப்பட்ட நிதிப்பயன் பலன் கிடைக்கும். தற்போது ரூ. 7.5 லட்சமாக உள்ள முதலீட்டுக்கான உச்ச வரம்பு இத்திட்டத்தின் கீழ் ரூ. 15 லட்சமாக உயர்த்தப்படுகிறது.


    *****

    
    
    (Release ID: 1518791) Visitor Counter : 121