      நாடாளுமன்ற விவகாரத்துறை அமைச்சகம்

      நாடாளுமன்றத்தின் 2018 பட்ஜெட் கூட்டத் தொடரின் முதல் பகுதி நிறைவு
      Posted On: 09 FEB 2018 8:04PM by PIB Chennai


      2018 ஜனவரி 29 ம் தேதி தொடங்கிய நாடாளுமன்ற 2018 க்கான பட்ஜெட் கூட்டத்தொடர் அரசுப் பணிகளின் தேவைக்கு உட்பட்டு 2018 ஏப்ரல் 6 ம் தேதி புதன்கிழமை காலவரையின்றி ஒத்திவைக்கப்படும் . நாடாளுமன்றத்தின் இரு அவைகளும் 23 நாள் இடைவெளிக்காக இன்று ஒத்திவைக்கப்பட்டு மீண்டும் 20 18 மார்ச் 5 ம் தேதி மீண்டும் கூடும் . இந்த இடைவேளையின்போது துறைகள் தொடர்பான நிலைக்குழுக்கள் பல்வேறு அமைச்சகங்கள் / துறைகளுக்கான மானியக் கோரிக்கைகள் குறித்து ஆராயும் .


      பட்ஜெட் கூட்டத்தொடரின் முதல் பாதியில் மக்களவையின் 7 அமர்வுகளும் மாநிலங்களவையின் 8 அமர்வுகளும் நடைபெற்றன . பட்ஜெட் கூட்டத்தொடரின் முதல் பாதியில் மக்களவை மற்றும் மாநிலங்களவையின் நேரம் அடிப்படையிலான ஆக்கப்பூர்வமான பயன்பாடு முறையே 134.61% ஆகவும் 96.31% ஆகவும் இருந்தது .


      இந்த ஆண்டின் முதல் கூட்டத்தொடராக இந்த 2018 க்கான பட்ஜெட் கூட்டத்தொடர் அமைந்திருப்பதால் நாடாளுமன்ற கூட்டுக்கூட்டத்தில் 2018 ஜனவரி 29 ம் தேதி குடியரசுத் தலைவர் திரு . ராம் நாத் கோவிந்த் உரையாற்றினார் . குடியரசுத் தலைவர் உரைக்கு நன்றி தெரிவிக்கும் தீர்மானத்தை மாநிலங்களவையில் திரு . அமித் ஷா முன்மொழிய டாக்டர் வினய் பி . சஹஸ்ரபுத்தே வழிமொழிந்தார் . மக்களவையில் இந்த தீர்மானத்தை திரு . ராகேஷ் சிங் முன் மொ ழிய திரு . பிரகலாத் வெங்கடேஷ் ஜோஷி வழிமொழிந்தார் . குடியரசுத் தலைவர் உரைக்கு நன்றி தெரிவிக்கும் தீர்மானம் குறித்து இரு அவைகளிலும் நடைபெற்ற விவாதத்துக்கு பதில் அளித்து பிரதமர் திரு . நரேந்திர மோடி உரையாற்றினார் . கூட்டத்தொடரின் முதல் பகுதியில் இந்த தீர்மானம் மீது விவாதம் நடத்தப்பட்டு தீர்மானம் நிறைவேற்றப்பட்டது .


      இந்தத் தொடரின் முதல் பகுதியில் 2018-19 க்கான மத்திய பட்ஜெட் 2018 பிப்ரவரி 1 ம் தேதி தாக்கல் செய்யப்பட்டது . பட்ஜெட் மீதான விவாதம் இரு அவைகளிலும் நடத்தப்பட்டது . இரு அவைகளிலும் நடத்தப்பட்ட விவாதத்திற்கு மத்திய நிதி அமைச்சர் திரு . அருண் ஜேட்லி பதில் அளித்தார் .


    

    
    (Release ID: 1520549) Visitor Counter : 34
    
    
      Read this release in: English