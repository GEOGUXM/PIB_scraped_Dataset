      பணியாளர் நலன், பொதுமக்கள் குறை தீர்ப்பு மற்றும் ஓய்வூதியங்கள் அமைச்சகம்

      மின்னணு ஆளுகை குறித்த இரண்டுநாள் தேசியக் கருத்தரங்கு ஐதராபாதில் தொடங்கியது
      Posted On: 26 FEB 2018 5:39PM by PIB Chennai


    மின்னணு ஆளுகை குறித்த 21-ஆவது தேசிய மாநாட்டை இன்று (26.02.18) ஐதராபாதில் மத்திய நுகர்வோர் நலன், உணவு,பொது விநியோகம், வர்த்தகம், தொழில்துறை இணையமைச்சர் திரு சி.ஆர்.சௌதரி, தெலங்கானா மாநில உள்ளாட்சி நிர்வாகம்,நகர மேம்பாடு, தொழில்கள், வர்த்கத்துறை அமைச்சர் திரு கே.டி.ராமாராவ் ஆகியோர் தொடங்கி வைத்தனர். நிகழ்ச்சியில் தலைமை உரையாற்றிய திரு சி.ஆர்.சௌதரி, மக்கள் வாழ்க்கையில் மின்னணு ஆளுகை திறன்பட்ட தரமான மாற்றங்களைக் கொண்டுவர வேண்டுமானால், மக்களின் மனநிலையில் மாற்றம் ஏற்படவேண்டும் என்று கேட்டுக்கொண்டார். மின்னணு ஆளுகை மூலம் வெளிப்படைத்தன்மையைக் கொண்டுவர முடியும் என்றும், ஊழலை அகற்றிக் குடிமக்களுக்குச் சேவை வழங்கும் நேரத்தை குறைக்க முடியும் என்றும் அவர் கூறினார். மின்னணு ஆளுகையின் பயன்களுக்கு உதாரணமாகப் பொதுவிநியோக அமைப்பில் சுமார் 3 கோடி குடும்ப அட்டைகள் அகற்றப்பட்டிருப்பதை அவர் சுட்டிக்காட்டினார். இதன் மூலம் ரூ.17,000 கோடி சேமிக்கப்பட்டுத் தேவையான நபர்களுக்கு மட்டும் உணவுதானிய விநியோகம் உறுதி செய்யப்பட்டுள்ளது என்று அமைச்சர் கூறினார்.


    மேலும் விவரங்களுக்கு www.pib.nic.in வலைத்தளத்தைப் பார்க்கவும்

    
    
    (Release ID: 1521869) Visitor Counter : 46
    
    
      Read this release in: English , Hindi , Telugu