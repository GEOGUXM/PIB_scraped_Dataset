      சுகாதாரம் மற்றும் குடும்ப நலத்துறை அமைச்சகம்

      2030ஆம் ஆண்டுக்குள் எய்ட்ஸ் நோய் ஒழிப்பு
      Posted On: 06 FEB 2018 6:16PM by PIB Chennai


    நாட்டில் ஆண்டுதோறும் எச்ஐவி தொற்று பாதிப்புக்கு ஆளானோரின் எண்ணிக்கை 2000ஆம் ஆண்டிலிருந்து 2015ஆம் ஆண்டுவரையிலான காலகட்டத்தில் 66 சதவீதம் குறைந்துள்ளது. உலக அளவில் இதே கால கட்டத்தில் 35 சதவீதம் அளவே குறைந்துள்ளது குறிப்பிடத் தக்கது. 2007ம் ஆண்டு முதல் 2015ஆம் ஆண்டு வரையிலான கால கட்டத்தில் எய்ட்ஸ் நோயால் இறந்தோரின் எண்ணிக்கை 54 சதவீதம் குறைந்துள்ளது. உலக அளவில் 2005-2015ஆம் ஆண்டு கால கட்டத்தில் இறந்தோர் விகிதம் 41 சதவீதம் என்பது குறிப்பிடத் தக்கது.


    எச்ஐவி / எய்ட்ஸ் பாதிப்பையும் பால்வினை நோய் (STI) பாதிப்பையும் தடுப்பதற்காக ஏழாண்டுக்கான (2017-24) இந்திய அரசு தேசிய உத்தித் திட்டத்தை தொடங்கியுள்ளது. எச்ஐவி ஒழிப்பு, சிகிச்சை, தொடர் கவனிப்பு முழுமையான மருத்துவச் சேவைகளுக்கான இலக்கு நிர்ணயிக்கப்பட்டுள்ளது. எச்ஐவி பாதிப்புக்கு ஆளானோரின் தேவைக்கு ஏற்ற பலனுள்ள, பூரணமான, நியாயமான வகையில் அவை அமையும். தேசிய உத்தித் திட்டம் ஐ.நா. நீடித்த மேம்பாட்டு இலக்குகளை எட்டுவதற்குத் துணை புரியும்.


    மத்திய சுகாதாரம் மற்றும் குடும்பநலத் துறை இணையமைச்சர் திருமதி அனுப்ரியா பட்டேல் இத்தகவல்களை மாநிலங்களவையில் இன்று எழுத்துமூலம் அளித்த பதிலில் தெரிவித்துள்ளார்.


    *****

    
    
    (Release ID: 1519533) Visitor Counter : 43