      உணவுப் பதப்படுத்துதல் தொழிற்சாலைகள் அமைச்சகம்

      பசுமை நடவடிக்கைகளுக்கான விதிமுறைகளை வகுப்பது பற்றி விவசாயத்துடன் தொடர்புடையவர்களுடன் திருமதி. ஹர்சிம்ரத் கவுர் பாதல் ஆலோசனை
      Posted On: 20 FEB 2018 6:44PM by PIB Chennai


    மத்திய உணவு பதப்படுத்துதல் தொழில் துறை அமைச்சர் திருமதி.ஹர்சிம்ரத் கவுர் பாதல், விவசாய உற்பத்தி அமைப்புகளைச் சேர்ந்தவர்கள் மற்றும் விவசாயிகள் உள்ளிட்ட விவசாயத்துடன் தொடர்புடையவர்களுடன் இன்று ஆலோசனை நடத்தினார். விவசாயிகளின் குறைகள் மற்றும் யோசனைகள் பற்றிய கருத்துகளைக் கேட்டறிந்து ,அதிலிருந்து , ஆப்பரேசன் கிரீன்ஸ் என்னும் புதிய நடைமுறைக்கான விதிமுறைகளை வகுப்பது குறித்து ஆலோசிப்பதே இதன் நோக்கமாகும். (விளைச்சல் குறைந்த நேரங்களில் தக்காளி, வெங்காயம், உருளைக்கிழங்கு போன்ற காய்கறிகளை விநியோகிப்பது தொடர்பாக ஆப்பரேசன் கிரீன்ஸ் பட்ஜெட்டில் அறிவிக்கப்பட்டது). இந்த ஆலோசனைக் கூட்டத்தில் சுமார் நூறு பேர் கலந்து கொண்டனர்.


    2022- ம் ஆண்டுவாக்கில் விவசாயிகளின் வருமானத்தை இருமடங்காக்கும் விதத்தில், நாட்டில் விவசாயிகளின் முன்னேற்றத்துக்காக எடுக்கப்பட்டுள்ள முன்முயற்சிகள் பற்றி அமைச்சர் திருமதி. பாதல் விளக்கினார்.


    அரசு அண்மையில் மேற்கொண்டுள்ள முன்முயற்சிகள் பற்றி விளக்கிய அமைச்சர் திருமதி.பாதல், பட்ஜெட்டில் உணவு பதப்படுத்துதல் துறை தொடர்பாக வெளியிடப்பட்ட அறிவிப்புகள், நாட்டில் உணவு பதனத்தொழிலை மேம்படுத்துவதுடன், விவிசாயிகளின் வருமானத்தை அதிகரிக்கவும் உதவும் என்று கூறினார். நடைமுறை நிலவரத்தின் அடிப்படையில், ஆப்பரேசன் கிரீன்ஸ் முறையை அமல்படுத்துவதற்கான விதிமுறைகளை வகுப்பது பற்றி ஆலோசனைகளை வழங்குமாறு கூட்டத்தில் பங்கேற்றவர்களை அவர் கேட்டுக்கொண்டார்.

    
    
    (Release ID: 1521224) Visitor Counter : 28
    
    
      Read this release in: English