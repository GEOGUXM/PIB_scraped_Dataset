      வணிகம் மற்றும் தொழில்துறை அமைச்சகம்

      புதிய தொழில் கொள்கைக்கான ஆலோசனைகளை தொடங்கினார் வர்த்தக அமைச்சர் திரு சுரேஷ் பிரபு
      Posted On: 05 FEB 2018 6:32PM by PIB Chennai


    தொழில் கொள்கை வகுப்பதற்கு முன்னதாக , தொழில்கள் தொடர்பான குழுக்களுடன் மத்திய வர்த்தகம் மற்றும் தொழில்துறை அமைச்சர் திரு சுரேஷ்பிரபு, தேசிய அளவில் தொடர் ஆலோசனைகளை மேற்கொண்டு வருகிறார். முதல் ஆலோசனைக் கூட்டம், பிப்ரவரி 2-ஆம் தேதி குவாஹத்தியில் நடந்தது. வர்த்தகம் மற்றும் தொழில்கள் கூட்டமைப்பு-ஃபிக்கியுடன் இணைந்து, தொழில் கொள்கை மற்றும் தொழில் வளர்ச்சித்துறை ஏற்பாடு செய்திருந்த இந்தக் கூட்டத்தில், வடகிழக்கு மாநிலங்களைச் சேர்ந்த 120க்கும் மேற்பட்ட தொழிலதிபர்களும், அரசு அதிகாரிகளும் கலந்து கொண்டார்கள்.


    இந்திய தொழில்களின் எதிர்காலம் குறித்து பரந்த அளவில், 25 ஆண்டுகளுக்குப் பிறகு நடைபெறும் முயற்சி இது என்று அமைச்சர் தனது உரையில் குறிப்பிட்டார். நிதி நெருக்கடி ஏற்பட்டபோது, 1956-லும் 1991-லும் இதுபோன்ற முயற்சிகள் நடந்தது. வேறு காரணங்களைக் காட்டிலும், தொழில்களின் பிரச்சினையை புரிந்து கொண்டுதான் அரசு இந்த முயற்சியில் இறங்கியுள்ளது என்று அமைச்சர் கூறினார். தொழில் செய்வதை எளிமைப்படுத்துவதில் அரசு குறியாக உள்ளது என்றும் அவர் தெரிவித்தார். தொழில்கள் சந்திக்கும் கட்டப்பாட்டுச் சுமையை குறைக்க அரசு பல்வேறு நடவடிக்கைகளை மேற்கொண்டுள்ளது என்றார் அவர்.


    மத்திய-மாநில அரசுகளின் ஒத்துழைப்பு, மாவட்ட அளவிலும்கூட இதற்கு ஒத்துழைப்பு இருக்க வேண்டியதன் முக்கியத்துவத்தையும் அவர் விளக்கினார்.


    இந்த நிகழ்ச்சியில் அஸ்ஸாம் மத்திய தொழில்கள் மற்றும் வர்த்தக அமைச்சர் திரு சந்திரமோகன் பட்டோவாரி கலந்து கொண்டார். தென்கிழக்கு ஆசியாவின் வாயிலாக வடகிழக்குப் பிராந்தியம் வளர்வதற்கு ஏராளமான வாய்ப்புகள் உள்ளதாக அவர் கூறினார். வடகிழக்குப் பகுதிக்கென்று தொழில் கொள்கை அவசியம் என்றும் அவர் வலியுறுத்தினார்.

    
    
    (Release ID: 1519360) Visitor Counter : 38