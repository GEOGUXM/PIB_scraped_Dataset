      ரெயில்வே அமைச்சகம்

      ரயில்வேயில் டிக்கெட் அளிக்கும் முறை மாற்றியமைப்பு
      Posted On: 07 FEB 2018 9:18PM by PIB Chennai


    ச மீப ஆண்டுகளில் ரயில்வே டிக்கெட் பெறுவதில் பயணிகளுக்கு வசதி ஏற்படுத்திக் கொடுக்கவும், வருவாயைப் பெருக்கவும் கீழ்க்காணும் புதுமையான நடவடிக்கைகள் எடுக்கப்பட்டுள்ளன:

     1. பிரீமியம் தட்கால் ஒதுக்கீடு அறிமுகம்
     2. கூடுதல் கட்டணத்துடன் சுவிதா ரயில்கள் உட்பட சிறப்பு ரயில்கள் இயக்கம்
     3. ராஜ்தானி, சதாப்தி மற்றும் துரந்தோ ரயில்களில் மாறுபடும் கட்டணங்கள் அறிமுகம்.
     4. கடிமான், ஹம்சஃபர், தேஜஸ், அந்த்யோதயா, மகானமா ரயில்கள் உட்பட புதிய ரயில்கள் கூடுதல் கட்டணம் மற்றும் சிறப்பம்சங்களுடன் அறிமுகம்
     5. மொத்த முன்பதிவு ரயில்களில் தற்போது 65% ஆக உள்ள மின்னணு முன்பதிவு முறை விரிவாக்கம்
     6. முன்பதிவு/முன்பதிவற்ற டிக்கெட்களை மொபைல் ஃபோன்கள் மூலம் பெறும் வசதி
     7. தானியங்கி டிக்கெட் வழங்கும் இயந்திரங்கள் மூலம் முன்பதிவற்ற டிக்கெட் வழங்கும் வசதி
     8. யாத்ரி டிக்கெட் சுவிதா கேந்திரா உரிமம் (ஒய்.டி.எஸ்.கே.எல்.), ஜன் சதாரா டிக்கெட் பதிவு ஊழியர்கள் (ஜெ.டி.பி.எஸ்.), நிலைய டிக்கெட் பதிவு முகவர்கள் (எஸ்.டி.பி.ஏ.) மற்றும் இ-டிக்கெட்டிங் முகவர்கள் முன்பதிவு/முன்பதிவற்ற டிக்கெட்களை விநியோகித்தல் போன்ற அங்கீகரிக்கப்பட்ட முகவர்களை ஈடுபடுத்துவது.
     9. ரயில் புறப்படும் நேரத்திற்கு குறைந்தபட்சம் நான்கு மணி நேரம் முன்பாக முதல் முன்பதிவு பட்டியலைத் தயாரிக்கும் தானியங்கி முறை வசதியை அளித்து கனிணி முன்பதிவு முறையை முறைப்படுத்துவது மற்றும் இரண்டாவது முன்பதிவு பட்டியல் தயாராகும் வரை இருப்பு உள்ள இடங்களை ஆன்லைன் மற்றும் கனிணி மயமாக்கப்பட்ட பயணிகள் முன்பதிவு முறை மூலம் பதிவு செய்வதற்கான வசதியை அளித்தல்
    10. பணத்தை திருப்பி அளிப்பதற்கான விதிகளில் திருத்தம்: ரயில்கள் ரத்து செய்யப்பட்டால் இ-டிக்கெட்களுக்கு தானாக தொகையை திருப்பியளிப்பது, ஐ.ஆர்.சி.டி.சி. மூலமாகவும் 139 என்ற தொலைபேசி எண் மூலம் கவுண்ட்டரில் வாங்கிய டிக்கெட்களை ரத்து செய்வது.
    11. வெளிநாட்டு சுற்றுலாப் பயணிகள் 365 நாட்களுக்கு முன்னதாகவே இணையதளம் மூலமாக சதாப்தி, ராஜ்தானி, துரந்தோ, கடிமான் உள்ளிட்ட ரயில்களில் எக்சிக்யூடிவ் வகுப்பு / முதல் வகுப்பு ஏ.சி / 2ம் வகுப்பு ஏ.சி.யில் உறுதி செய்யப்பட்ட பயணத்திற்காக பதிவு செய்யும் வசதி.

    மேலும் தொழில்நுட்ப மேம்பாடு அடிப்படையில் கட்டண கட்டமைப்பு மற்றும் டிக்கெட் அளிக்கும் முறையை மே ம் படுத்துவது ஆகியவை தொடர் நடைமுறையாக உள்ளது.


    மக்களவையில் இன்று கேள்வி ஒன்றுக்கு ரயில்வே இணையமைச்சர் திரு. ராஜன் கோஹைன் எழுத்து பூர்வமாக அளித்த பதிலில் இந்த தகவல் உள்ளது.


    ****


    
    
    

    
    (Release ID: 1519668) Visitor Counter : 81
    
    
    
    
    

11.