      சுற்றுச்சூழல் மற்றும் வனத்துறை அமைச்சகம்

      “தூய்மையான காற்று இயக்கம் வெறும் அடையாளமான முயற்சியாக இன்றி மாசு அளவை வெகுவாக குறைப்பதற்கான தீவிரமான முயற்சி: மத்திய சுற்றுச்சூழல் அமைச்சர்
      மாசு ஏற்படுத்துவோரை சகித்துக் கொள்ள முடியாது என்கிறார் டாக்டர் ஹர்ஷ் வர்தன்

      Posted On: 08 FEB 2018 4:17PM by PIB Chennai

    தூய்மையான காற்றுக்கான இரு வார கால இயக்கம் என்பது ஓர் அடையாளமான நடவடிக்கை மட்டும் அல்ல என்றும் அது தேசத் தலைநகர் தில்லியில் மாசு அளவை வெகுவாக க் குறைப்பதற்கான தீவிர முயற்சியாகும் என்றும் சுற்றுச்சூழல் , வனம் மற்றும் பருவநிலை மாற்றத்திற்கான மத்திய அமைச்சர் டாக்டர் ஹர்ஷ் வர்தன் கூறியுள்ளார் . பிப்ரவரி 10 முதல் 23 வரை தில்லியில் அறிமுகப்படுத்தப்படவுள்ள தூய்மையான காற்று இயக்கம் குறித்து அவர் செய்தியாளர்களுக்கு பேட்டி அளித்தார் . மாசு என்பது ஒர் அபாயமான பொருளாதார மற்றும் சுகாதார விவகாரம் என்றும் அது நமது தேசத்தின் கவுரவத்துடனும் இணைக்கப்பட்ட்து என்ற வலிமையான செய்தி பரவ வேண்டும் என்று அவர் கூறினார் . மாசு அளவைக் குறைக்கும் இந்த முயற்சிகள் இந்த இருவாரத்துடன் நின்றுவிடாது என்றும் இது நாடு முழுவதும் தொடர்ச்சியாக மேற்கொள்ளப்படும் என்று அமைச்சர் குறிப்பிட்டார் .


    பிப்ரவரி 10 முதல் 23 வரை தில்லியில் மாசு ஏற்படுத்தும் அனைத்து ஆதாரங்களுக்கும் தீர்வு காணும் இந்த தீவிர நடவடிக்கையை மத்திய மற்றும் தில்லி அரசு இணைந்து மேற்கொள்ளும் . சுற்றுச்சூழல் , வனம் மற்றும் பருவ நிலை மாற்ற அமைச்சகம் , தில்லி அரசு , டி . பி . சி . சி , மாநகராட்சி நிர்வாகம் மற்றும் என் . டி . எம் . சி . ஆகியவற்றின் அதிகாரிகள் கொண்ட எழுபது கூட்டுக் குழுக்கள் ஏற்கெனவே அமைக்கப்பட்டுள்ளன . இந்தக் குழு தில்லியின் அனைத்து நிர்வாக மண்டலத்திற்கும் சென்று மாசுக்கான காரணத்தை அறிந்து அவற்றுக்கான தீர்வு முயற்சிகளை மேற்கொள்ளும் . தீவிர மாசை ஏற்படுத்துவோருக்கு உடனடியாக அபராதம் விதிப்பதும் இதில் அடங்கும் .


    தில்லியின் அண்டை மாநிலங்களில் சுள்ளிகள் எரிக்கும் பிரச்சனைக்குத் தீர்வு காணும் வகையில் பட்ஜெட் ஆதாரங்களில் சிறப்பு ஒதுக்கீடு பிரதிபலிப்பதைப் போல் நாட்டின் இந்தப் பிரச்சனைக்குத் தீர்வு காண்பதற்கு உயர் மட்ட்த்தில் உறுதிப்பாடு இருப்பதாக சுற்றுச்சூழல் அமைச்சர் குறிப்பிட்டார் .


    தூசினால் ஏற்படும் மாசைக் கட்டுப்படுத்த மத்திய அரசு தூசுகளை ஒழிப்பதற்கான விதிகளை சமீபத்தில் அறிவித்துள்ளது : -

     1. தூசு போக்கப்படுவதற்கான நடவடிக்கை உட்பட ஒப்புதல் பெறப்பட்ட சுற்றுச்சூழல் நிர்வாக திட்டம் இன்றி கட்டிடம் கட்ட அல்லது உள்கட்டமைப்பு திட்டத்திற்கு சுற்றுச்சூழல் ஒப்புதல் இல்லை .
     2. கட்டுமான இடத்திற்கு செல்லும் சாலைகளில் தார்ச்சாலை அமைக்கப்பட வேண்டும் .
     3. போதிய தூசு தடுக்கும் நடவடிக்கை எடுக்கப்படாமல் மணல் தோண்டும் பணிகள் மேற்கொள்ளப்படக் கூடாது .
     4. தளர்வான மண் அல்லது மணல் அல்லது கட்டுமானம் அல்லது இடிபொருட்கள் அல்லது தூசை கிளப்பும் இதர கட்டுமானப் பொருட்கள் மூடப்படாமல் இருந்தல் கூடாது .
     5. காற்று தடுப்பான் கட்டிடத்தின் உரிய உயரத்தில் அதாவது கட்டிடத்தில் உயரத்தில் மூன்றில் ஒரு பகுதி அல்லது அதிகபட்சமாக 10 மீட்டர் உயரத்தில் அமைக்கப்பட வேண்டும்.
     6. நீர் தெளிப்பான் முறை பின்பற்றப்பட வேண்டும் .
     7. பொது மக்கள் எளிதாக பார்க்கும் வகையில் கட்டுமானப் பகுதியில் தூசு ஒழிப்பு நடவடிக்கைகள் குறித்த விவரம் காட்சிப்படுத்தப்பட வேண்டும் .
    
    
    (Release ID: 1519954) Visitor Counter : 73
    
    
      Read this release in: Hindi , English
    
    
    

7.