      நிதி அமைச்சகம்

      அதிக வேலைவாய்ப்புகளை உருவாக்க, வருமான வரிச்சட்டம் பிரிவு 80-JJAA-ன் பலன்கள் காலணிகள் மற்றும் தோல் தொழிலுக்கு விரிவாக்கப்படுகிறது.
      Posted On: 01 FEB 2018 2:01PM by PIB Chennai


    வருமான வரிச்சட்டம் 80-JJAA -ன் கீழ், பலன்கள் காலணிகள் மற்றும் தோல் தொழில்களுக்கு விரிவாக்க உத்தேசிக்கப்பட்டிருப்பதாக மத்திய நிதி மற்றும் கம்பெனி விவகாரங்கள் துறை அமைச்சர் திரு அருண்ஜேட்லி தெரிவித்தார்.


    நாடாளுமன்றத்தில் இன்று 2018-19 ஆண்டுக்கான நிதிநிலை அறிக்கையை தாக்கல் செய்து பேசிய அவர், ‘‘ தற்போது வருமான வரிச்சட்டம் பிரிவு 80-JJAA -ன் கீழ், ஆண்டில் குறைந்தபட்சம் 240 நாட்கள் வேலைவாய்ப்பு பெற்ற தகுதியுள்ள புதிய பணியாளர்களை பொறுத்தவரை இயல்பாக அனுமதிக்கப்படும் 100 சதவீத குறைப்புக்கு கூடுதலாக 30 சதவீதம் அனுமதிக்கப்படுகிறது‘‘ என்று கூறினார்.


    எனினும் குறைந்தபட்ச வேலைநாட்கள் நிபந்தனை ஆயத்த ஆடை தொழில்களை பொறுத்தவரை 150 நாட்களாக தளர்த்தப்படுகிறது.


    குறைந்த பட்சம் 150 நாட்கள் என்கிற சலுகை காலணிகள் மற்றும் தோல் தொழிலுக்கும் விரிவுபடுத்துவதாக தெரிவித்த நிதியமைச்சர், இந்த துறையில் இதனால் வேலைவாய்ப்புகள் அதிகமாக உருவாகும் என்று நம்புவதாக கூறினார்.


    புதிய ஊழியர் முதலாவது ஆண்டில் குறைந்தபட்ச வேலைநாட்களுக்கும் குறைவாக பணியாற்றி, அடுத்த ஆண்டில் குறைந்தபட்ச நாட்களுக்கு தொடர்ந்து வேலையில் இருந்தால், அவர்களுக்கும் இந்த 30 சதவீத குறைப்பு அனுமதிக்கப்படும் என்றும் திரு அருண்ஜேட்லி கூறினார்.

    
    
    (Release ID: 1518566) Visitor Counter : 100