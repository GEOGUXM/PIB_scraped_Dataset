      திறன் மேம்பாடு மற்றும் தொழில் முனைவோர் அமைச்சகம்

      தொழில் பயிற்சி நிறுவனத்தை இணைப்பதற்கான புதிய நெறிமுறைகள்
      Posted On: 08 FEB 2018 12:05PM by PIB Chennai


    தொழில் பயிற்சி நிறுவனங்களின் தரத்தை மேம்படுத்தி அவற்றுக்கு புத்துயிரூட்டும் வகையில் புதிய நெறிமுறைகளை மத்திய திறன்மேம்பாடு மற்றும் சுயதொழில் அமைச்சகம் அறிமுகப்படுத்தியுள்ளது . நாடு முழுவதும் 13 ஆயிரத்திற்கும் அதிகமான தொழிற்பயிற்சி நிறுவனங்கள் வேலைக்கு தயாராகும் இளைஞர்களுக்கு திறன்மேம்பாடு மற்றும் தொழில்நுட்ப பயிற்சிகளை வழங்கி வருகிறது . தற்போதுள்ள மற்றும் புதிதாக தொடங்கப்படவுள்ள தொழிற்பயிற்சி நிறுவனங்கள் முறையான நடைமுறைகளை பின்பற்றுவதை உறுதி செய்யவும் நாடு முழுவதிலும் உள்ள பதிவு செய்யப்படாத போலி பயிற்சி நிறுவனங்களை அகற்றவும் , தொழிற்பயிற்சி நிறுவனங்களில் ஒட்டுமொத்த தரத்தை மேம்படுத்தவும் புதிய நெறிமுறைகள் வகுக்கப்பட்டுள்ளன .


    தொழில்நிறுவனங்களுக்கான புதிய நெறிமுறைகளின் முக்கிய அம்சங்கள்

      * உள்கட்டமைப்பு தேவைகள் தொடர்பாக ஆய்வுகள் நடத்தப்பட்டு தொழில்பயிற்சி நிறுவனங்களின் குறைந்தபட்ச கட்டட பரப்பளவு குறைக்கப்பட்டுள்ளது .
      * தொழில்பயிற்சி நிறுவனங்கள் தொடங்குவதற்கான விண்ணப்பம் மற்றும் பணிகள், முழுவதும் நவீனமயமாக்கப்பட்டு, இந்த நடைமுறை எளிதாக்கப்பட்டுள்ளது . நிறுவனத்தினர் இணையதளத்திலேயே விண்ணப்பித்து அதற்கான சான்றையும் மதிப்பீட்டுப் பெறலாம் .
      * புதிதாக தொடங்கப்படவுள்ள தொழிற்பயிற்சி நிறுவனங்கள் குறைந்தபட்சம் ஒரு ஏக்கர் பரப்பளவில் அனைத்து தொழில்நுட்ப கருவிகளும் இடம்பெறும் வகையில் நான்கு மையங்களுடன் அமைக்கப்படவேண்டும் .
      * நீண்டகால அடிப்படையில் பயிற்சி நிறுவனம் நடத்த விரும்பும் தொழில்முனைவோருக்கு உதவும் வகையில் தொழில்பயிற்சி நிறுவனம் அமைவதற்கான இடத்தை குத்தகைக்கு எடுக்கும் குறைந்தபட்ச கால அளவும் 10 ஆண்டுகளாக குறைக்கப்பட்டுள்ளது .
      * தொழில்நுட்ப வல்லுனர்களைக்கொண்டு உட்கட்டமைப்பு மற்றும் கருவிகளுக்கான ஆய்வுகளை நேரடியாக நடத்துவது முறையாக பின்பற்றப்பட வேண்டும் .
      * தேசிய தொழிற்பயிற்சி குழுமத்தின் கீழ் செயல்படும் பயிற்சி நிறுவனங்களுக்காக ஏற்கெனவே நடைமுறையில் உள்ள அனைத்து நெறிமுறைகளுக்கும் மாற்றாக புதிய நெறிமுறைகள் அமல்படுத்தப்பட்டுள்ளன .
      * 2018-19 ஆம் கல்வியாண்டிற்குப் புதிதாக வகுக்கப்பட்டுள்ள நெறிமுறைகள் பொருந்தும் . இதன்படி , தொழிற்பயிற்சி நிறுவனங்களிடமிருந்து புதிய முன்மொழிவுகளை தகவல் தொழில்நுட்பத்தின் உதவியுடன் பெறுவதற்கான ஏற்பாடுகள் நடைபெற்று வருகிறது . விரைவில் இதுதொடர்பான அறிவிக்கை வெளியிடப்படும் .

    புதியநெறிமுறைகள் வடிவமைக்கப்பட்ட அதே வேளையில் நாடு முழுவதும் உள்ள தொழில்பயிற்சி நிறுவனங்களின் கட்டடங்கள் ஒரே வடிவில் இருப்பதை உறுதி செய்ய, தேவையான நடவடிக்கைகளும் எடுக்கப்பட்டுள்ளன. இணைப்பு நடவடிக்கைகளை எளிதாகவும் வெளிப்படைத் தன்மையுடையதாகவும் ஆக்கும் வகையில் கணினி மதிப்பீடு, அப்பகுதி உள்கட்டமைப்பு மதிப்பீடு மற்றும் கருவிகள், மின்சாரம், தகவல் தொழில்நுட்ப ஆய்வுக்கூடம் மற்றும் ஏனைய உள்கட்டமைப்பு மதிப்பீடு ஆகியவற்றின் அடிப்படையில் மூன்று கட்டங்களாக இந்த நடைமுறை எளிதாக்கப்பட்டுள்ளது.


    ------

    
    
    (Release ID: 1520062) Visitor Counter : 38
    
    
    
    
    

*