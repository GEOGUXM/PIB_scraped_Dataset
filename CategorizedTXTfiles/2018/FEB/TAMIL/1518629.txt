      நிதி அமைச்சகம்

      வரி செலுத்தும் மாதாந்தர ஊதியதாரர்களுக்குச் சலுகை: தற்போதைய வரி விலக்குகளுக்குப் பதிலாக ரூ. 40 ஆயிரம் நிர்ணயக் குறைப்பு அனுமதிக்கப்படுகிறது.
      இதனால் 2.5 கோடி மாதச்சம்பளம் பெறும் ஊழியர்கள் மற்றும் ஓய்வூதியதார்ர்கள் பயன்பெறுவர்.
      
      மாற்றுதிறனாளிகள் உயர்த்தப்பட்ட போக்குவரத்துப் படியினை தொடர்ந்து பெறுவார்கள்.
      Posted On: 01 FEB 2018 4:00PM by PIB Chennai


    வரி செலுத்தும் மாத ஊதியம் பெறுபவர்களுக்கு வரிச் சலுகை அளிக்கும்விதமாக வருமானத்திலிருந்து தற்போதைய போக்குவரத்துப் படி, மருத்துவச் செலவினத்தை திரும்ப பெறுதல் ஆகியவற்றுக்கு விலக்கு அளிப்பதற்குப் பதிலாக, நிர்ணய குறைப்பாக ரூ. 40,000-த்தை குறைத்துக் கொள்ளலாம் என்று நிதியமைச்சர் திரு அருண்ஜேட்லி அறிவித்துள்ளார். அதேசமயம் மாற்றுத் திறனாளிகளுக்கு போக்குவரத்துப்படி உயர்த்தப்பட்ட அளவில் தொடர்ந்து வழங்கப்படும் என்றும் அவர் அறிவித்தார். அதேபோல, மருத்துவமனை சிகிச்சை போன்ற மருத்துவ இனம் சார்ந்த செலவை திரும்ப பெறும் நடைமுறை அனைத்து ஊழியர்களுக்கும் தொடரும் என்றும் அவர் கூறினார்.


    நாடாளுமன்றத்தில் இன்று 2018-19ஆம் ஆண்டுக்கான நிதிநிலை அறிக்கையை தாக்கல் செய்து பேசிய நிதியமைச்சர், எந்தவித போக்குவரத்துப் படியோ, மருத்துவச் செலவினச் சலுகைகளோ இல்லை என்பதால், அவர்களுக்கு இது பெருமளவில் பயனுள்ளதாக இருக்கும். இந்த முடிவு காரணமாக அரசுக்கு சுமார் ரூ. 8 ஆயிரம் கோடி இழப்பு ஏற்படும். ஊழியர்கள் மற்றும் ஓய்வூதியதாரர்கள் என மொத்தம் 2.5 கோடி பேர் இதனால் பயனடைவார்கள்” என்று அவர் கூறினார்.


    ”கடந்த 3 ஆண்டுகளில் தனிநபருக்கு உரிய வருமான வரி வீதங்களில் பல மாற்றங்களை அரசு செய்துள்ளது. எனவே, தனிநபர் வருமான வரி வீத அமைப்பில் மேலும் எவ்வித மாற்றத்தையும் நான் செய்யப்போவதில்லை. தனிநபர் வர்த்தகர்கள் மாதஊதியம் பெறும் நபர்களோடு ஒப்பிடுகையில், நல்ல வருமானத்தை பெறுகிறார்கள் என்ற பொதுவான கருத்து சமுதாயத்தில் நிலவுகிறது” என்று திரு ஜேட்லி கூறினார்.


    நிதியமைச்சர் மேலும் கூறுகையில், ”இதனால் காகிதப் பணிகள் குறைவதோடு, நடுத்தர வகுப்பு ஊழியர்களின் வரிச்சுமை மேலும் குறையும்” என்றார்.


    *******

    
    
    (Release ID: 1518629) Visitor Counter : 77