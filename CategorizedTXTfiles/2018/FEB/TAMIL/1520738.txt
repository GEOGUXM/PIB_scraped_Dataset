      கப்பல் போக்குவரத்து அமைச்சகம்

      கொச்சி கப்பல் தளத்துக்கு அமைச்சர் திரு. பொன். ராதாகிருஷ்ணன் வருகை
      Posted On: 14 FEB 2018 7:35PM by PIB Chennai


    மத்திய கப்பல் போக்குவரத்துத் துறை இணையமச்சர் திரு. பொன். ராதாகிருஷ்ணன் கொச்சி கப்பல் தளத்திற்கு இன்று (14-2-2018) வருகை தந்தார். எண்ணெய் மற்றும் இயற்கை எரிவாயு ஆணையத்தின் ( ONGC ) துரப்பணப் பணியில் உள்ள “சாகர் பூஷண்” கப்பலில் நேற்று ஏற்பட்ட தீவிபத்தில் துரதிர்ஷ்டவசமாக ஐந்து பேர் பலியானது குறித்து ஆய்வு செய்தார். உயிரிழந்த ஊழியர்களின் குடும்பங்களுக்கு உடனடியாகத் தெரிவித்து, உரிய இழப்பீடு அளித்து, குடும்பத்தினருக்கு கருணைத் தொகையை அளிக்க ஏற்பாடு செய்ததற்காக கொச்சி கப்பல்தளத்தின் நிர்வாகத்தை ( CSL ) அமைச்சர் பொன். ராதாகிருஷ்ணன் பாராட்டினார்.


    விபத்தில் காயமடைந்து மருத்துவமனையில் சிகிச்சை பெற்றுவருவோரின் உடல்நிலை குறித்து அவர் விசாரித்தார். மத்திய கப்பல் துறை முழுமையான உதவிகளை அளிக்கும் என்று கொச்சி கப்பல் தள நிறுவனத்தின் அனைத்துப் பணிகளுக்கும் பாதிக்கப்பட்ட பணியாளர்கள் குடும்பத்தினருக்கும் உதவி செய்வதாகவும் அமைச்சர் உறுதியளித்தார். விபத்து நேர்ந்ததும் உடனே இறங்கி நிவாரணப் பணியாற்றிய கொச்சி கப்பல்தள நிறுவனத்தையும் அதன் நிர்வாகிகளையும் ஊழியர்களையும் பாராட்டினார். மேற்பார்வை அதிகாரிகளின் சங்கம் பாராட்டினைத் தெரிவித்தது.


    விபத்து நேர்ந்த அடுத்த கணமே மீட்பு நடவடிக்கையில் கொச்சி கப்பல்தள அதிகாரிகள் தாமதமின்றி, உடனடியாக இறங்கியதையும், மூத்த அலுவலர்கள் களத்திற்கு நேரடியாக வந்ததையும் மேற்பார்வையாளர்கள் சங்கம் பெரிதும் பாராட்டியது.


    சம்பவம் குறித்து முழுமையான விசாரணை நடத்தப்பட வேண்டும் என்றும் விபத்துக்கான மூல காரணத்தைக் கண்டறிந்து, விரிவான அறிக்கையை கப்பல் அமைச்சகத்துக்கு அளிக்க வேண்டும் என்றும் கொச்சி கப்பல் தள நிறுவனத்தினருக்கு அமைச்சர் உத்தரவிட்டார்.


    ****

    
    
    (Release ID: 1520738) Visitor Counter : 18
    
    
      Read this release in: English