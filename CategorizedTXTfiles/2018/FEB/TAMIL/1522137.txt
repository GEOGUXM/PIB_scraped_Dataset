      பிரதமர் அலுவலகம்

      “இஸ்லாமுக்கு ஓர் சிந்தனையாளரின் வழிகாட்டி” என்ற நூலை, 2018 மார்ச் 1 அன்று, பிரதமர் திரு. நரேந்திர மோடி முன்னிலையில் ஜோர்டான் மன்னர் வெளியிடுகிறார்.
      Posted On: 28 FEB 2018 7:28PM by PIB Chennai


    இந்தியாவில் அரசு முறைப் பயணம் மேற்கொண்டுள்ள ஜோர்டான் மன்னர் புதுதில்லி விஞ்ஞான் பவனில் பிரதமர் திரு. நரேந்திர மோடி முன்னிலையில் நடைபெறும் “இஸ்லாமிய பாரம்பரியம் : புரிந்துக் கொள்ளுதல் மற்றும் தணித்தலை ஊக்குவித்தல்” என்ற தலைப்பிலான மாநாட்டில் உரையாற்றுகிறார். இந்த மாநாட்டில் ஏராளமான இஸ்லாமிய அறிஞர்கள் கலந்து கொள்வதுடன், ஜோர்டான் மன்னரின் சகோதரரும், அந்நாட்டின் மத மற்றும் கலாச்சார விவகாரங்கள் துறை முதன்மை ஆலோசகருமான இளவரசர் காஜி பின் முகமது பின் தலால் எழுதிய “இஸ்லாமுக்கு ஓர் சிந்தனையாளரின் வழிகாட்டி” என்ற நூலின் உருது மொழி பெயர்ப்பும் வெளியிடப்பட உள்ளது.


    இந்த நூல் இஸ்லாம் பற்றிய உண்மையான பொருளை எடுத்துக் கூறுவதாக அமைவதுடன், இஸ்லாம் பற்றிய தத்துவங்களை திரித்துக் கூறுவோரின் முயற்சிகளை முறியடிப்பதாகவும் இருக்கும். அத்துடன் உலகின் பிற பகுதிகளில் ஏற்படும் மோதலுக்கு நிரந்தரத் தீர்வு காண்பதாகவும் அமையும். சிலரின் செயல்பாடுகள் எதிரொலியாக, உண்மையான இஸ்லாம் மதத்திற்கும் தற்போது வக்கிரமான முறையில் சித்தரிக்கப்படுவதற்கும் உள்ள வித்தியாசத்தை இஸ்லாமியர் அல்லாதவர்கள் உணர்ந்துக் கொள்வதற்கு இந்த நூல் உதவும். எனவே இந்த நூலைப் பற்றி பெருமிதமாக கூற வேண்டுமெனில், உண்மையான இஸ்லாம் மதத்தின் கொள்கைகள், இதுவரை பின்பற்றப்படும் நடைமுறைகள் மற்றும் முரண்பாடான கருத்துகளுக்கு விளக்கமளிப்பதாக அமையும். 12 அத்தியாயங்களாக தொகுக்கப்பட்டுள்ள இந்த நூலில் ஒவ்வொரு அத்தியாயமும் குரானின் முக்கியமான வாசகங்களுடன் தொடங்கும் வகையில் தயாரிக்கப்பட்டுள்ளது. இஸ்லாம் பற்றிய முறையான விளக்கங்களை அளிப்பது சவாலாக உள்ள நிலையில், இளவரசர் காஜி பின் முகமது எழுதியுள்ள எழுதிய “இஸ்லாமுக்கு ஓர் சிந்தனையாளரின் வழிகாட்டி” என்ற நூல், உலக அளவில் முக்கியத்துவம் வாய்ந்ததாக கருதப்படுகிறது.


    நூலாசிரியர் பற்றி:


    ஜோர்டான் இளவரசர் காஜி பின் முகமது பின் தலால் (1966 ஆம் ஆண்டு பிறந்தவர்) இங்கிலாந்தின் ஹாரோவ் பள்ளியில் படித்திருப்பதுடன், அமெரிக்காவின் நியூஜெர்சியில் உள்ள பிரின்ஸ்டன் பல்கலைக்கழகத்தில் பி.ஏ. பட்டம் பெற்றுள்ளார். அவர் தனது முதலாவது முனைவர் பட்டத்தை இங்கிலாந்தின் கேம்பிரிட்ஜ் பல்கலைக்கழக ட்ரினிட்டி கல்லூரியிலும் இரண்டாவது முனைவர் பட்டத்தை எகிப்தின் கெய்ரோவில் உள்ள அல்அசார் பல்கலைக்கழகத்திலும் பெற்றுள்ளார். இஸ்லாமிய தத்துவவியல் பேராசிரியரான இளவரசர், புனித நூலான குரான் மீது வைத்துள்ள நன்மதிப்பை சிறப்பாக வெளிப்படுத்தியிருப்பதுடன், பல்வேறு மொழிகளில் மொத்தம் 10 பதிப்புகளை வெளியிட்டிருப்பதும் சிறப்புக்குரியதாகும்.

    
    
    (Release ID: 1522137) Visitor Counter : 210