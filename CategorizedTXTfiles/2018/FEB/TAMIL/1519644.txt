      உள்துறை அமைச்சகம்

      சரணடையும் கிளர்ச்சியாளர்களுக்கான கொள்கை
      Posted On: 07 FEB 2018 9:06PM by PIB Chennai


    வடகிழக்கு மாநிலங்களில் சரணடையும் தீவிரவாதிகளின் மறு வாழ்விற்காக திட்டம் ஒன்றை மத்திய அரசு செயல்படுத்தி வருகிறது. தீவிரவாதத்தின் பிடியில் சிக்கி தவறான வழியில் சென்ற இளம் தலைமுறையினரை நல்வழிப்படுத்தி பொது வழியில் அவர்களைக் கொண்டுவருவதே இத்திட்டத்தின் நோக்கமாகும். இதற்காக சரணடைந்த தீவிரவாதிகளுக்கு நிரந்தர வைப்புத் தொகையாக ரூ. 1,50,000–மும் 3 ஆண்டுகளுக்கு மாதந்தோறும் ரூ. 3500 உதவித் தொகையும் வழங்கப்படுகிறது. இவர்கள் வைத்திருந்த ஆயுதங்களை அரசிடம் வழங்குவதற்கும் நிதி வழங்கப்படுகிறது.


    2012 – ம் ஆண்டு மணிப்பூர் மாநில அரசிற்காக தீவிரவாதிகளை சரணடையச் செய்து அவர்களை இயல்பு வாழ்க்கைக்கு அழைப்பதற்கான சிறப்புத் திட்டம் உருவாக்கப்பட்டது. 2012 – ம் ஆண்டு டிசம்பர் மாதம் 1 – ம் தேதி முதல் 2015 – ம் ஆண்டு நவம்பர் மாதம் 30 – ம் தேதிவரை 3 ஆண்டுகளுக்கு இத்திட்டம் அமலில் இருந்தது. இத்திட்டத்தின் அம்சங்கள் பின்வருமாறு


    1. சரணடைவோருக்கு உடனடி நிதியாக வங்கிக் கணக்குகளில் 3 ஆண்டு காலத்திற்கு ரூ. 2 லட்சம் வைப்புத் தொகையாக இருப்பு வைத்தல்


    2. மாதந்தோறும் ரூ. 4,000 வீதம் 36 மாதங்களுக்கு நிதி உதவி வழங்குதல்


    சரணடைவோருக்கான திட்டத்தை மேம்படுத்தும் வகையில் இதில் மாற்றம் செய்யப்பட்டு 2018 ஏப்ரல் 1 – ம் தேதி முதல் அமல்படுத்தப்பட உள்ளது. இதன்படி சரணடைவோருக்கு மாதந்தோறும் ரூ. 6,000 வரை 36 மாதங்களுக்கு வழங்கப்படும், மற்றும் உடனடி நிதியாக ரூ. 4 லட்சம் வங்கிக் கணக்கில் இருப்பு வைக்கப்படும். ஒவ்வொரு சரணடைவோரின் பெயரிலும் ரூ. 3 லட்சம் வைப்புத் தொகை 36 மாதங்கள் வரை இருப்பு வைக்கப்படும்.


    மத்திய உள்துறை இணை அமைச்சர் திரு கிரண் ரிஜிஜூ மாநிலங்களவையில் எழுத்து மூலம் அளித்த பதிலில் இதனைத் தெரிவித்துள்ளார்.

    
    
    (Release ID: 1519644) Visitor Counter : 20