      விண்வெளித்துறை

      ஊரகப் பகுதிகளில் சமூக முன்னேற்றம்
      Posted On: 07 FEB 2018 8:06PM by PIB Chennai


    இந்திய விண்வெளித் திட்டம் ஊரகப் பகுதிகளில் சமூக முன்னேற்றத்தை ஏற்படுத்தும் பணியில் விண்வெளித் தகவல்களைக் கொண்டு பயன்படுத்தப்படாத நிலங்களை மேம்படுத்துதல் தரிசு நிலத்தைக் கண்டறிந்து அவற்றை மறுசீரமைத்தல், பால் உற்பத்தி துறைக்கு பயன்படும் வகையில் தீவனப் பயிர்களை மதிப்பிடுதல், கிராமப்புற வேலைவாய்ப்பு உறுதிதிட்டம் மற்றும் ஒருங்கிணைந்த நீர் மேலாண்மைத் திட்டம் ஆகியவற்றை கண்காணித்தல் நிலத்தடி நீர்மட்டத்தை கண்டறிதல், பழங்குடியினர் வசிக்கும் மாவட்டங்களில் நீர் ஆதாரங்களை அதிகரித்தல் மற்றும் நீர் பாசன உட்கட்டமைப்பை மேற்பார்வையிடுதல் ஆகிய பணிகளில் ஈடுபட்டு, முக்கியப் பங்காற்றி வருகிறது.


    இந்திய விண்வெளி ஆராய்ச்சி நிறுவனத்தால் கிராமப்புற மற்றும் பிற்படுத்தப்பட்ட இடங்களில் இதுவரை செயல்படுத்தப்பட்டுள்ள திட்டங்கள்:


    1. நீர்ப்பாசனத்திற்கு ஏற்றவாறு பயன்படுத்தப்படாத நிலங்களை சுத்தப்படுத்துதல் (1986-2000, 2005-2006, 2008-09 மற்றும் 2015 – 2016) புதுப்பிக்கத்தக்க எரிசக்தி திட்டங்கள் மற்றும் தொழில்துறை மேம்பாட்டுத் திட்டங்களுக்கு தேவையான பகுதிகளைக் கண்டறிதல்


    2. ஊரகப் பகுதிகளில் வளர்ச்சிப் பணிகளுக்கு உதவும் வகையில் நிலங்களில் உள்ள கழிவுகளை அகற்றுதல் (2005-06 மற்றும் 2015-16)


    3. மத்திய குடிநீர் மற்றும் துப்புறவுத் துறையின் தேவைக்காக குடிநீர்த் தேவைகளுக்கு உதவும் வகையில் தேசிய அளவிலான நிலத்தடி நீர்மட்டம் குறித்த வரைபடம் தயாரித்தல், திட்ட ஆராய்ச்சிக் கட்டமைப்பு பகுதிகளுக்கான பகுதிகளைக் கண்டறிதல்


    4. மகாத்மா காந்தி தேசிய ஊரக வேலைவாய்ப்பு உறுதி திட்டத்தின்படி மத்திய ஊரக மேம்பாட்டுத்துறைக்காக ஊரகப் பகுதிகளில் மேற்கொள்ளப்பட்டுள்ள வளர்ச்சித் திட்டங்களை புவியியல் முறையில் கண்காணித்தல்


    5. மத்திய ஊரக வளர்ச்சித் துறையின் சார்பில் ஒருங்கிணைந்த நீர் மேலாண்மைத் திட்டத்தின்படி 180 மாவட்டங்களில் செயற்கைகோள் உதவியுடன் மண் மற்றும் நீர் பாதுகாப்பை உறுதி செய்து, நீண்டகால அடிப்படையில் நிலம் மற்றும் நீர் ஆதார வளங்களை மேம்படுத்துதல். ஒருங்கிணைந்த நீர்வள ஆதார மேலாண்மை திட்டத்தின்கீழ், ஊரக மேம்பாட்டுத்துறை அமைச்சகத்திற்காக 86,000 குறு நீர் ஆதாரங்களை மேம்படுத்துதலும் இதில் அடங்கும்.


    6. பழங்குடியினர் மாவட்டங்களில் வேளாண் கலாச்சாரம் மற்றும் மாற்று வாழ்வாதாரத்திற்கு உதவும் வகையில் கிராமப்புற நீர் ஆதாரங்களின் நிலைப்புத் தன்மையை உறுதி செய்யும் வகையில் அவற்றைக் கண்காணித்தல்


    7. ஊரக மற்றும் பிற்படுத்தப்பட்ட பகுதிகளில் பால் உற்பத்தி துறையில் நிலைத் தன்மையை உருவாக்க குஜராத், ராஜஸ்தான் மற்றும் ஹரியானா ஆகிய மாநிலங்களில் தீவனப் பயிர்களை மதிப்பிடுதல்


    நாடாளுமன்றத்தில் இன்று தெரிவித்துள்ள பதிலில் மத்திய வடகிழக்கு மாநில வளர்ச்சித் துறை, பொதுமக்கள் குறைதீர் மற்றும் ஓய்வூதியத்துறை, அணுசக்தித் துறை, மற்றும் பிரதமர் அலுவலக இணை அமைச்சர் திரு ஜிதேந்திர சிங் இதனைத் தெரிவித்துள்ளார்.


    ****
    
    

    
    (Release ID: 1519580) Visitor Counter : 103