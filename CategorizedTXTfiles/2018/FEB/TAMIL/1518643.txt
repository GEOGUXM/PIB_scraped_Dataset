      நிதி அமைச்சகம்

      விவசாயிகள் வருமானத்தை இரட்டிப்பாக்குதல் : இதுவரை அறிவிப்பு செய்யப்படாமல் இருந்த காரிப் பயிர் சாகுபடிகளுக்கு உற்பத்திச் செலவைவிட குறைந்தபட்சம் ஒன்றரை மடங்கு விலையை குறைந்தபட்ச ஆதார விலையாக (MSP) அரசு நிர்ணயித்துள்ளது.
      2018-19 ஆம் ஆண்டுக்கு வேளாண்மைத் துறைக்கான கடன் அளவை 11 லட்சம் கோடியாக உயர்த்தி அறிவித்தார் நிதியமைச்சர். 2017-18ல் இது ரூ.10 லட்சம் கோடியாக இருந்தது
      
      
      உருளைக்கிழங்கு, தக்காளி மற்றும் வெங்காயம் போன்ற அழுகும் தன்மை உள்ள விளைபொருட்களின் விலைகள் ஏற்றத்தாழ்வில் இருந்து காப்பாற்ற ஆபரேஷன் பசுமை திட்டத்துக்கு ரூ.500 கோடி ஒதுக்கீடு. உற்பத்தியாளர் மற்றும் நுகர்வோர் என இரு தரப்பினரும் இதனால் பயன் பெறுவார்கள்
      
      அதிக விசேஷமிக்க மூலிகைகள் மற்றும் நறுமண தாவரங்களை முறைப்படுத்திய சாகுபடிக்காகவும், அதைச் சார்ந்த தொழிலுக்கு ஆதரவு அளிக்கவும் ரூ.200 கோடி ஒதுக்கீடு
      
      22,000 கிராமப்புற சந்தைகள் மேம்படுத்தப்பட்டு கிராம வேளாண்மைச் சந்தைகளாக (GRAMS) தரம் உயர்த்தப்படும். நுகர்வோர் மற்றும் மொத்த கொள்முதல் செய்வோருக்கு விவசாயிகள் நேரடியாக விற்பனை செய்ய இது உதவும்
      
      22000 GRAMS மற்றும் 585 APMCS-கள் அமைத்து வேளாண்மை சந்தைப்படுத்தல் கட்டமைப்புகளை உருவாக்குவதற்கு ரூ.2000 கோடி நிதி ஒதுக்கப்படுகிறது
      
      உணவு பதப்படுத்தல் துறைக்கு ஒதுக்கீட்டை இரட்டிப்பாக்கி ரூ.1400 கோடி ஒதுக்கப்படுகிறது. விசேஷ வேளாண்-பதப்படுத்தல

      Posted On: 01 FEB 2018 4:30PM by PIB Chennai

    மத்திய நிதி மற்றும் கார்ப்பரேட் விவகாரங்கள் துறை அமைச்சர் திரு. அருண் ஜேட்லி , இன்று நாடாளுமன்றத்தில் 2018-19 ஆம் ஆண்டுக்கான பொது பட்ஜெட்டை சமர்ப்பித்தார். நாட்டின் சுதந்திரத்தின் 75 ஆம் ஆண்டான 2022 ஆம் ஆண்டுக்குள் விவசாயிகளின் வருவாயை இரட்டிப்பாக உயர்த்த வேண்டும் என்ற தெளிவான அழைப்பை பிரதமர் நரேந்திர மோடி விடுத்திருக்கிறார் என அவர் தெரிவித்தார். 2018-19 ஆம் ஆண்டுக்கான பட்ஜெட்டில் விவசாயத் துறைக்கு பல புதிய திட்டங்களை அறிவித்த அமைச்சர், “விவசாயிகளுக்கு அதிக வருவாய்களை உருவாக்குவதற்கு நாங்கள் முக்கியத்துவம் அளிக்கிறோம். விவசாயத்தை ஒரு தொழில் நிறுவனமாக மதித்து, தற்போதுள்ள அதே நிலத்தில் குறைந்த செலவில் அதிக உற்பத்தி செய்து, அதேசமயத்தில் தங்கள் விளைபொருட்களுக்கு அதிக விலைகள் பெறுவதற்கு நாங்கள் உதவ விரும்புகிறோம்'' என்று கூறினார்.


    இதுவரை அறிவிப்பு செய்யப்படாத காரிப் பருவ பயிர்களுக்கு உற்பத்திச் செலவைவிட குறைந்தபட்சம் ஒன்றரை மடங்கு அளவுக்கு குறைந்தபட்ச ஆதரவு விலையாக (MSP) நிர்ணயிப்பதற்கு அரசு முடிவு செய்துள்ளது என்று அறிவிப்பதில் மகிழ்ச்சி அடைவதாக திரு. ஜேட்லி கூறினார். ``வரலாற்று முக்கியத்துவம் வாய்ந்த இந்த முடிவு, நமது விவசாயிகளின் வருமானத்தை இரட்டிப்பாக உயர்த்துவதில் இது முக்கியமான ஒரு நடவடிக்கையாக இருக்கும் என்பது நிரூபிக்கப்படும். மத்திய, மாநில அரசுகளுடன் கலந்து பேசி, விவசாயிகள் தங்கள் விளைபொருட்களுக்கு போதிய விலை பெறுவதற்கு ஏற்ற குறைபாடுகள் இல்லாத ஒரு நடைமுறையை நிதி (NITI) ஆயோக் நிறுவனம் உருவாக்கும்'' என்று அமைச்சர் கூறினார்.


    முதல்கட்ட நடவடிக்கையாக , 2018-19 ஆம் ஆண்டில் விவசாயக் துறைக்கு வங்கிகள் மூலம் அளிக்கும் கடன் அளவை ரூ.11 லட்சம் கோரியாக உயர்த்துவதாக அரசு அறிவித்தது. 2017-18ல் இது ரூ.10 லட்சம் கோடியாக இருந்தது. அரசின் தொலைநோக்குப் பார்வையை முன்னெடுத்துச் செல்லும் வகையில், உருளைக்கிழங்கு, தக்காளி, வெங்காயம் போன்ற அழுகும் தன்மை உள்ள வேளாண் பொருட்களின் விலை ஏற்ற இறக்கப் பிரச்சினைகளுக்குத் தீர்வு காண்பதற்கு “பசுமை பாதுகாப்புத் திட்டம்'' தொடங்கப்படுவதாக 2018-19 பட்ஜெட்டில் நிதியமைச்சர் அறிவித்தார். விவசாய உற்பத்தியாளர் அமைப்புகள் (FPO-கள்), வேளாண்-கிடங்குகள், பதப்படுத்தல் வசதிகள் மற்றும் தொழில்முறை மேலாண்மையை விவசாயத் துறையில் ஊக்குவிப்பதற்கு, “பால் உற்பத்தித் திட்டம்'' போல ரூ.500 கோடி திட்ட மதிப்பீட்டில் “பசுமை பாதுகாப்புத் திட்டம்'' தொடங்கப்படும். வேளாண் துறையில் அறுவடைக்குப் பிந்தைய மதிப்புக் கூட்டல் செயல்பாடுகளில் தொழில்முறையிலான அணுகுமுறைகளை ஊக்குவிக்கும் நோக்கில், ரூ.100 கோடி வரை விற்றுமுதல் உள்ள வேளாண் உற்பத்தியாளர் கம்பெனிகளுக்கு (FPC-கள்) 2018-19 நிதியாண்டு முதல் 5 ஆண்டுகளுக்கு 100% விலக்கு அளிக்கப்படுவதாகவும் திரு ஜேட்லி அறிவித்தார்.


    மேலும் , இயற்கை வேளாண்மையை அரசு பெருமளவு ஊக்குவித்திருப்பதாக திரு ஜேட்லி தெரிவித்தார். விரும்பத்தக்க அளவில் தலா 1000 ஹெக்டர்கள் கொண்டதாக உள்ள பெரிய தொகுப்புகளில், வேளாண் உற்பத்தி நிறுவனங்கள் (FPO-க்கள்) மற்றும் கிராம உற்பத்தியாளர் நிறுவனங்கள் (VPO-க்கள்) மூலமான இயற்கை வேளாண்மைக்கு ஊக்கம் அளிக்கப்படும். தேசிய ஊரக வாழ்வாதார திட்டத்தின் கீழ் தொகுப்புகளாக இயற்கை வேளாண்மையை மேற்கொள்ள மகளிர் சுய உதவிக் குழுக்களுக்கும் (SHG-கள்) ஊக்கம் தரப்படும். அதிக விசேஷமிக்க மூலிகைகள் மற்றும் நறுமண தாவரங்களை முறைப்படுத்திய சாகுபடிக்காகவும், நறுமணப் பொருட்கள், அத்தியாவசிய எண்ணெய்கள் மற்றும் அதைச் சார்ந்த பிற பொருட்கள் தயாரிக்கும் சிறிய மற்றும் குடிசைத் தொழில்களுக்கு உதவுவதற்கு ரூ.200 கோடி ஒதுக்கப்படுவதாக அமைச்சர் தெரிவித்தார்.


    தற்பதுள்ள 22 ,000 ஊரக சந்தைகளை மேம்படுத்தி, கிராம வேளாண்மை சந்தைகளாக (GRAMS-களாக) தரம் உயர்த்தப் போவதாகவும் அமைச்சர் அறிவித்தார். இந்தியாவில் 86% -க்கும் அதிகமான விவசாயிகள் சிறிய மற்றும் விழிம்புநிலை விவசாயிகள் என்றும், APMC-கள் மற்றும் இதர மொத்த விற்பனை சந்தைகளில் எப்போதும் நேரடியாக பரிவர்த்தனை செய்யும் நிலையில் அவர்கள் இல்லை என்றும் அவர் தெரிவித்தார். இந்த GRAMS-கள் மூலமாக, மகாத்மா காந்தி ஊரக வேலைவாய்ப்புத் திட்டம் மற்றும் அரசின் இதர திட்டங்கள் மூலமாக கட்டமைப்பு வசதிகள் பலப்படுத்தப்படும் என்றும், இவை e-NAM உடன் மின்னணு முறையில் தொடர்புபடுத்தப்படும் என்றும், APMC-க்களின் ஒழுங்குமுறை விதிகளில் இருந்து இவற்று விலக்கு அளிக்கப்படும் என்றும் அவர் தெரிவித்தார். நுகர்வோருக்கும், மொத்தமாக வாங்குவோருக்கும் விவசாயிகள் தங்கள் பொருட்களை நேரடியாக விற்பதற்கு இது உதவும் என அமைச்சர் குறிப்பிட்டார்.


    e-NAM-களை பலப்படுத்தி 585 APMC-களுக்கு e-NAM வசதியை விரிவுபடுத்துவதாக கடந்த பட்ஜெட்டில் அரசு அறிவி்த்ததாக திரு ஜேட்லி தெரிவித்தார். அதில் 470 APMC-கள் e-NAM நெட்வொர்க் உடன் இணைக்கப்பட்டுள்ளன என்றும் மீதமுள்ளவை மார்ச் 2018-க்குள் இணைக்கப்படும் என்றும் அவர் குறிப்பிட்டார். மேலும், 22000 கிராம வேளாண்மை சந்தைகள் GRAMS-கள்) மற்றும் 585 APMC-க்களில் வேளாண்மை சந்தைப்படுத்தல் கட்டமைப்புகளை மேம்படுத்தி தரம் உயர்த்த ரூ.2000 கோடி தொகுப்பு நிதியுடன் வேளாண் சந்தை கட்டமைப்பு நிதியம் உருவாக்கப்படும் என்றும் அமைச்சர் தெரிவித்தார்.


    உணவுப் பதப்படுத்தல் அமைச்சத்துக்கான ஒதுக்கீடு RE 2017-18 -ல் ரூ.715 கோடியாக இருந்து BE 2018-19 க்கு ரூ.1400 கோடியாக அதிகரித்து அதை இரட்டிப்பாக்கி இருப்பதாக கூறிய திரு ஜேட்லி, உணவுப் பதப்படுத்தல் துறையில் முதலீட்டை ஊக்கப்படுத்துவதற்கு பிரதமரின் உணவுப் பதப்படுத்துதல் திட்டம் நமக்கு வழிகாட்டும் திட்டமாக உள்ளது என்றும் , இந்தத் துறையில் ஆண்டு வளர்ச்சி சராசரியாக 8% ஆக உள்ளது என்றும் தெரிவித்தார். இந்தத் துறைக்கு ஒதுக்கீடு அதிகரிக்கப்பட்டிருப்பதன் மூலம், இந்தத் துறையில் விசேஷமான வேளாண்-பதப்படுத்தல் நிதி நிறுவனங்கள் உருவாக்கப்படுதல் மற்றும் அனைத்து 42 பெரிய உணவுப் பூங்காக்களிலும் நவீன தொழில்நுட்பத்துடன் கூடிய பரிசோதனை வசதிகள் உருவாக்கப்படுவதையும் அரசு ஊக்குவிக்கும் என்று அமைச்சர் கூறினார்.


    மீன்வளம் மற்றும் கால்நடை பராமரிப்புத் துறையில் விளிம்பு நிலை விவசாயிகளுக்கு மூலதன நிதி பெறுவதற்கு உதவும் வகையில் , விவசாயிகள் கடன் அட்டைகளுக்கு (KCC) அளிக்கப்படும் வசதிகள் இவர்களுக்கும் விரிவுபடுத்தப்படும் என்ற முக்கிய நடவடிக்கையை அமைச்சர் அறிவித்தார். வேளாண் துறையில் விவசாயிகள் கடன் அட்டைகள் திட்டத்தில் மட்டும் இதுவரை அளிக்கப்பட்டு வந்த பயிர்க் கடன் மற்றும் வட்டி தள்ளுபடி பயன்கள், கால்நடைகள், எருமை, ஆடுகள், கோழிகள் வளர்ப்போர் மற்றும் மீன் பண்ணை வைத்திருப்போருக்கும் அளிக்கப்படும். மேலும், மீன்வளத் துறைக்கு மீன்வள மற்றும் நீர்வாழ் உயின கட்டமைப்பு மேம்பாட்டு நிதியம் (FAIDF) , கால்நடை பராமரிப்புத் துறையில் கட்டமைப்புத் தேவைகளுக்கு நிதி வசதி அளிக்க கால்நடை பராமரிப்பு கட்டமைப்பு மேம்பாட்டு நிதியம் (AHIDF) ஆகியவை உருவாக்கப்படும் என்றும் நிதியமைச்சர் அறிவித்தார். இந்த இரு நிதியங்களுக்குமான மொத்த தொகுப்பு நிதி ரூ.10,000 கோடியாக இருக்கும்.


    மூங்கிலை ``பசுமையான தங்கம்'' என்று குறிப்பிட்ட திரு ஜேட்லி, ரூ.1290 கோடியில் திருத்தியமைக்கப்பட்ட தேசிய மூங்கில் தொலைநோக்குத் திட்டம் தொடங்கப்படும் என்று தெரிவித்தார். மூங்கில் மதிப்பு தொடர் சங்கிலி தேவைகளை சமாளிக்கவும், மூங்கில் உற்பத்தித் துறையை முழுமையாக ஊக்குவிக்கவும் தொகுப்பு விவசாய முறை அடிப்படையில் இது செயல்படுத்தப்படும் என குறிப்பிட்டார். மூங்கில் உற்பத்தியாளர்களை நுகர்வோருடன் தொடர்புபடுத்துவது; சேகரித்தல், ஒன்று சேர்த்தல், பதப்படுத்துதல், சந்தைப்படுத்துதல், எம்.எஸ்.எம்.இ.க்கள், தொழில்திறன் வளர்ப்பு மற்றும் பிராண்ட் உருவாக்கம் ஆகியவற்றில் வனம் செலுத்தும் இந்த அறிவிப்பு மூலம், விவசாயிகளுக்கு கூடுதல் வருமானம் பெற்றுத் தரவும், தொழில்திறன் உள்ள மற்றும் தொழில் திறன் இல்லாத இளைஞர்களுக்கு, குறிப்பாக கிராமப்புற இளைஞர்களுக்கு வேலைவாய்ப்பு உருவாக்கித் தருவதாகவும் இருக்கும்.


    தில்லி - NCR பிராந்தியத்தில் காற்று மாசு சவாலை சமாளிப்பதற்கு, அரியானா, பஞ்சாப், உத்தரப்பிரதேசம் மற்றும் தேசத்தின் தலைநகர் தில்லி அரசுகளின் ஆதரவுடன் சிறப்புத் திட்டம் ஒன்று அமல்படுத்தப்படும் என்று திரு ஜேட்லி அறிவித்தார். காற்று மாசு பிரச்சினையை சமாளிக்கவும், செயல்பாட்டுக்குப் பிந்தைய கழிவுகள் மேலாண்மை இயந்திரங்களுக்கு மானியம் வழங்கவும் இத் திட்டம் செயல்படுத்தப்படும் என அவர் அறிவித்தார்.


    *****

    
    
    (Release ID: 1518643) Visitor Counter : 83