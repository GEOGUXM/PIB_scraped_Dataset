      நிதி அமைச்சகம்

      பொதுமக்களுக்கு கட்டுபடியாகக் கூடிய வீட்டு வசதி அளிக்க வீட்டுவசதி துறைக்கு ஜி.எஸ்.டி. கவுன்சில் அறிவித்த பரிந்துரைகள் நடைமுறைக்கு வந்தது
      பொருளாதார ரீதியாக பின்தங்கியவர்கள், குறைந்த வருவாய் பிரிவு மற்றும் நடுத்தர வருவாய் பிரிவினருக்கு வீடு கட்டுவதற்கு அல்லது வாங்குவதற்கு 12 சதவீதம் என்ற சலுகை விகிதத்தில் ஜி.எஸ்.டி.
      கடந்த 2018 ஜனவரி 18ம் தேதி நடைபெற்ற 25வது கூட்டத்தில் ஜி.எஸ்.டி. கவுன்சில் வீட்டு வசதி துறைக்காக அறிவித்த பல்வேறு முக்கிய பரிந்துரைகள் 2018 ஜனவரி 25 முதல் நடைமுறைக்கு வந்தது. இந்தப் பரிந்துரைகள் நாட்டில் உள்ள மக்களுக்கு கட்டுபடியாகக் கூடிய வீடுகளை அளிக்க உதவும் என எதிர்பார்க்கப்படுகிறது.
      Posted On: 07 FEB 2018 8:34PM by PIB Chennai


    அனைவருக்கும் வீடு (நகர்ப்புறம்) இயக்கம்/பிரதமர் வீட்டு வசதித் திட்டம் (நகர்ப்புறம்) கீழ் வீட்டு வசதித் துறையில் பொருளாதார ரீதியாக பின் தங்கியவர்கள்/குறைந்த வருவாய் பிரிவு/நடுத்தர வருவாய் பிரிவு 1/நடுத்தர வருவாய் பிரிவு 2 ஆகியோருக்கு மானியத்துடன் இணைக்கப்பட்ட கடன் திட்டத்தின் கீழ் வீடு கட்ட/கட்டப்பட்ட வீடு கையகப்படுத்துதல் ஆகியவற்றில் 12% ஜி.எஸ்.டி. என்ற சலுகை விகிதத்தை விரிவுபடுத்தும் வகையில் அறிவிக்கப்பட்ட பரிந்துரை (வீடு, அடுக்குமாடி குடியிருப்பு உள்ளிட்டவற்றுக்கு நிலம் அல்லது நிலத்தின் பிரிக்கப்படாத பகிர்வுக்கான விதிக்கப்பட்ட கட்டணத்தில் மூன்றில் ஒரு பகுதி கழிக்கப்பட்டு 8 சதவீதம்) முக்கியமான ஒன்றாகும்.


    அனைவருக்கு ம் வீடு (நகர்ப்புறம்) இயக்கம்/பிரதமர் வீட்டு வசதி திட்டம் (நகர்ப்புறம்) ஆகியவற்றுக்கு மானியத்துடன் இணைக்கப்பட்ட கடன் திட்டம் முக்கியமான அம்சங் களில் ஒன்றாகும். இந்த அம்சத்தின் கீழ் தகுதி வாய்ந்த நகர்ப்புற ஏழை (பொருளாதார ரீதியாக பின் தங்கியவர்/குறைந்த வருவாய் பிரிவினர்/நடுத்தர வருவாய் பிரிவினர் 1/நடுத்தர வருவாய் பிரிவினர் 2) வீடு வாங்கவும் கட்டவும் கடன் வாங்கும் போது மானியம் அளிக்கப்படும். கடனுடன் இணைக்கப்பட்ட மானியம் என்பது புதிய வீடு கட்டவும் தற்போதைய வீட்டில் அறைகள், சமையலறை, கழிவறை உள்ளிட்டவை கட்டுவதற்கும் அளிக்கப்படும். இந்த இயக்கத்தின் அம்சத்தின் அடிப்படையில் கட்டப்படும் வீடுகளுக்கான நிலப்பகுதி பொருளாதார ரீதியாக பின் தங்கியவர்களுக்கு 30 சதுர மீட்டராகவும், குறைந்த வருவாய் பிரிவினருக்கு 60 சதுர மீட்டராகவும் நடுத்தர வருவாய் பிரிவினர் ஒன்றுக்கு 120 சதுர மீட்டராகவும் நடுத்தர வருவாய் பிரிவினர் இரண்டுக்கு 150 சதுர மீட்டராகவும் இருக்க வேண்டும். கடனுடன் இணைக்கப்பட்ட மானிய பயனை பொருளாதார ரீதியாக பின் தங்கிய பிரிவினர் அல்லது குறைந்த/ ந டுத்தர வருவாய் பிரிவினர் எந்தத் திட்டத்தின் கீழும் வீடுகள் வாங்கும்போது பெறலாம். இந்தத் திட்டத்தின் கீழ் பயன் பெறுவதற்கான தகுதி அதிகபட்சமான ஆண்டு வருவாய் ரூ. 18 லட்சம் வரை இருக்க வேண்டும். சொந்த வீடு இருக்க வேண்டும் என விரும்பும் மக்கள் தொகையின் பெரும் பிரிவினரை இது உள்ளடக்கியதாகும்.


    இதுவரை மானியத்துடன் இணைக்கப்பட்ட கடன் திட்ட்த்தின் கீழ் வாங்கப்படும் வீடுகளுக்கு 18 சதவீத ஜி.எஸ்.டி. (நிலத்தின் மதிப்பு கழிக்கப்பட்ட வரி விகிதம் 12%) என இருந்தது. 12% என்ற சலுகை விகிதம் அனைவருக்கும் வீடு (நகர்ப்புறம்) இயக்கம்/பிரதமரின் வீட்டு வசதி திட்டம் (நக்ர்ப்புறம்) கீழ் ( i) நிலத்தை ஆதாரமாகக் கொண்டு தற்போதுள்ள குடிசைப்பகுதிகளின் மறு உருவாக்கம் (ii) கூட்டாக இணைந்து கட்டுபடியாகும் வீடு (iii) பயன் பெறுவதற்கான தனி வீடு கட்டுதல்/விரிவாக்கம் எனும் மூன்று அம்சங்களில் கிடைக்கும். மானியத்துடன் இணைக்கப்பட்ட கடன் திட்ட அம்சத்தின் கீழும் இந்த விலக்கு பரிந்துரைக்கப்பட்டுள்ளது. எனவே வீடு வாங்குவோர் திட்டத்தின் கீழ் வட்டி மானியம் பெறவும் குறைந்த சலுகை விகிதமான 8% ஜி.எஸ்.டி.க்கும் (நிலத்தின் மதிப்பு கழிக்கப்பட்ட பின்) தகுதி பெறுவார்கள்.


    மேலும் விவரங்கள் பெற வருகை புரியவும்: www.pib.nic.in

    
    
    (Release ID: 1519604) Visitor Counter : 82