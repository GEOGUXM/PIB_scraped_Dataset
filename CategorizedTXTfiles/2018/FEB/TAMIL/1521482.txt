      பாதுகாப்பு அமைச்சகம்

      உத்தரபிரதேசத்தில் அமைய உள்ள பாதுகாப்புத் தொழில் வளாகம், மாநிலத்தின் வளர்ச்சிக்கும் பொருளாதார மேம்பாட்டிற்கும் வழிவகுக்கும் : பாதுகாப்புத் துறை அமைச்சர்
      Posted On: 22 FEB 2018 5:44PM by PIB Chennai


    உத்தரப்பிரதேசப் பாதுகாப்புத் துறை தொழில் வளாகம், அலிகார், ஆக்ரா, ஜான்சி, சித்ரகூட் வழித்தடத்திலும், கான்பூர் – லக்னோ இடையேயும் அமைய உள்ளது. லக்னோவில் நடைபெற்றுவரும் முதலீட்டாளர் உச்சி மாநாடு- 2018-ல், இன்று, “பாதுகாப்பு மற்றும் வான்வெளி: உத்தரப்பிரதேசத்தில் முதலீட்டுக்கான வாய்ப்புகள்“ பற்றிய கருத்தரங்கில் உரையாற்றிய பாதுகாப்புத்துறை அமைச்சர் திருமதி. நிர்மலா சீதாராமன், இந்தத் தொழில் வளாகம், உத்தரப்பிரதேசத்தில் தற்போதுள்ள படைக்கலத் தொழிற்சாலைகள் மற்றும் பாதுகாப்புத்துறை சார்ந்த பொதுத்துறை நிறுவனங்களுக்கு வெளியே அமைக்கப்படுமெனத் தெரிவித்துள்ளார்.


    உத்தரப்பிரதேசத்தில் குறைந்த விலையில் நிலம், குறைவான கூலியில், தேவையான பணியாளர்கள் கிடைப்பதே, இம்மாநிலத்தில் பாதுகாப்புத் தொழில் வளாகம் அமைவதற்கு முக்கியக் காரணம் என்றும் பாதுகாப்புத் துறை அமைச்சர் குறிப்பிட்டார். இது, உத்தரப்பிரதேசத்தின், குறிப்பாக, பண்டல்காந்த் பிராந்தியத்தின் பொருளாதார மேம்பாட்டுக்கும் வளர்ச்சிக்கும் உந்துசக்தியாக அமையும் என்றும் அவர் தெரிவித்தார்.

    
    
    (Release ID: 1521482) Visitor Counter : 31
    
    
      Read this release in: English