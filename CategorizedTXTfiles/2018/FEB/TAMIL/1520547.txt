      சுற்றுச்சூழல் மற்றும் வனத்துறை அமைச்சகம்

      நாட்டில் காடுகளின் பரப்பளவையும் பசுமைப் படலத்தையும் அதிகரிக்க அரசு உறுதிபூண்டுள்ளது டாக்டர் ஹர்ஷ்வர்தன்
      2018 - 19 பட்ஜெட்டில் சுற்றுச்சூழல் துறைக்கான ஒதுக்கீடு அதிகரிக்கப்பட்டுள்ளது.

      Posted On: 13 FEB 2018 5:05PM by PIB Chennai

    நாட்டில் காடுகளின் பரப்பளவையும் பசுமைப் படலத்தையும் அதிகரிக்க அரசு உறுதிபூண்டுள்ள வேளையில், 1290 கோடி ரூபாய் மதிப்பீட்டில், மாற்றியமைக்கப்பட்ட மூங்கில் இயக்கம் மூலம், மூங்கில் மர வளர்ப்பை முழு அளவில் ஊக்குவிக்க திட்டமிட்டுள்ளதாக, மத்திய சுற்றுச்சூழல், வனம் மற்றும் பருவநிலை மாற்றத்துறை அமைச்சர் டாக்டர் ஹர்ஷ்வர்தன் தெரிவித்துள்ளார். வனப்பகுதி அல்லாத இடங்களில் வளர்க்கப்படும் மூங்கில்களை மரங்கள் பட்டியலில் இருந்து நீக்கி அன்மையில் அரசு உத்தரவிட்டது. பசுமை இந்தியா இயக்கத்திற்காக (தேசிய காடு வளர்ப்புத் திட்டம்) 160 கோடி ரூபாய் ஒதுக்கீடு செய்யப்பட்டிருப்பதாக குறிப்பிட்ட அமைச்சர், இதற்கு முந்தைய காலகட்டத்தைவிட இந்த ஒதுக்கீடு 48. 8 சதவீதம் அதிகம் என்றும் தெரிவித்தார். புதுதில்லியில் செய்தியாளர்களிடம் பேசுகையில், 2018/19ம் நிதியாண்டில் சுற்றுச்சூழல் துறைக்கான ஒதுக்கீடு அதிகரிக்கப்பட்டிருப்பதாக கூறிய அமைச்சர், 2030ம் ஆண்டிற்குள் கூடுதலாக 2 .5 / 3 . 0 பில்லியன் டன் கரியமில வாயுவை அகற்ற, வனத்துறைக்கான தேதிய பங்களிப்புக்கேற்ப 2021 - 2030ம் ஆண்டிற்குள் தேசிய அளவில் நிர்ணயிக்கப்பட்ட பங்களிப்பு முயற்சிகளை அதிகரிக்க, பசுமை இந்தியா இயக்கம் உதவும் என்றும் தெரிவித்தார். ”இந்த ஆண்டுக்கான பட்ஜெட்டிலும், சுற்றுச்சூழல் செயலாக்கப் படைக்கு 67 . 50 கோடி ரூபாய் ஒதுக்கீடு செய்யப்பட்டிருப்பதாகவும், இது 125% அதிகம் என்றும் டாக்டர் ஹர்ஷ்வர்தன் குறிப்பிட்டார்.


    பருவநிலை மாற்றத்தால் ஏற்படக்கூடிய விளைவுகளை எதிர்கொள்வதற்கு மேற்கொள்ளப்பட்டுள்ள முயற்சிகளையும் அமைச்சர் சுட்டிக்காட்டினார். இத்திட்டத்தின் மூலம், 2021 முதல் 2030 வரையிலான பத்தாண்டு காலத்தில், ஆயிரம் கோடி மரக்கன்றுகள் நடப்படும். கேம்பா, பசுமை இந்தியா இயக்கம், தேசிய காடு வளர்ப்புத் திட்டம் போன்ற திட்டங்களின் மூலம், நாட்டின் பல்வேறு பகுதிகளின் இந்த மரக்கன்றுகள் நடப்படுவதுடன், நெடுஞ்சாலைகள் மற்றும் ரயில் பாதைகளின் ஒரங்களிலும் மரக்கன்றுகள் நடப்படும்.


    சுற்றுச்சூழல் பிரச்சனைகள் குறித்து விழிப்புணர்வு ஏற்படுத்த வேண்டியதன் அவசியத்தை எடுத்துரைத்த டாக்டர் ஹர்ஷ்வர்தன், 2018-19 ஆம் ஆண்டுக்கான பட்ஜெட்டில் சுற்றுச்சூழல் தகவலியல் முறைகளுக்கு 24 கோடி ரூபாய் ஒதுக்கப்பட்டிருப்பதாகவும் இது 2017-18 ஆம் ஆண்டுடன் ஒப்பிடுகையில் 33 சதவீதம் அதிகம் ஆகும். நாட்டின் பல்வேறு பகுதிகளில் உள்ள சுற்றுச்சூழல் தகவலியல் மையங்களின் வழக்கமான பணிகள் தவிர, பசுமைத் திறன் மேம்பாட்டுத் திட்டத்திற்கான பயிற்சிக்கும் இந்த நிதியில் இருந்து நிதி வழங்கப்படும். சுற்றுச்சூழல் தகவலியல் திட்டத்தின்கீழ் நாட்டில் உள்ள இளைஞர்களுக்கு திறன் பயிற்சி அளிக்க பசுமைத் திறன் மேம்பாட்டு திட்டம் சமீபத்தில் தொடங்கப்பட்டுள்ளது. 2018-19 ஆம் ஆண்டில் பல்வேறு திறன் பயிற்சிகள் மூலம் மொத்தம் 80 ஆயிரம் பேருக்கு பயிற்சி அளிக்கப்படவுள்ளது. 2018-19 முதல் 2020-21 ஆம் ஆண்டுக்குள் மொத்தம் ஐந்து லட்சத்து 60 ஆயிரம் பேருக்கு பயிற்சி அளிக்கப்படவுள்ளதாகவும் அமைச்சர் தெரிவித்தார்.


    கூடுதல் விவரங்களுக்கு pib.gov.in என்ற இணையதளத்தை பார்க்கவும்,

    
    
    (Release ID: 1520547) Visitor Counter : 63
    
    
      Read this release in: English