      கலாசாரத்துறை அமைச்சகம்

      “ராஸ் பனாரஸ்” இரண்டு நாள் சம்ஸ்கிருதப் பெருவிழா வாரணாசியில் வெற்றிகரமாக நிறைவுற்றது
      Posted On: 23 FEB 2018 12:56PM by PIB Chennai


    மத்திய கலாசார அமைச்சகத்தின் ஏற்பாட்டில் “ராஸ் பனாரஸ் – ஸ்வச்சர்க் – பாபு கோ காரியாஞ்சலி” என்ற தலைப்பில் இரண்டு நாள் நடைபெற்ற பன்முகத் திருவிழா வாரணாசியில் நேற்று (2018, பிப்ரவரி 22) மாலையில் நிறைவு பெற்றது. அந்நகரில் மன் மந்திர், ஆஸி கட் ஆகிய இடங்களில் இந்தப் பெருவிழா சீரும் சிறப்புமாக நடைபெற்றது.


    இந்தப் பெருவிழாவில் நாட்டுப்புற நடனம், பாடல்கள் ஆகியவையும் பல்வகை உணவுகள், அங்காடிகள் ஆகியவையும் மக்களை ஈர்த்தன. இந்த விழா நாட்டின் இளைஞர்களையும் நாட்டின் வளமான துடிப்பான கலாசாரத்தையும் இணைத்தது. வாரணாசியின் தூய்மையைப் பராமரிப்பதன் அவசியமும் இந்த விழாவின் செய்தியாக அமைந்திருந்தது.


    மத்திய கலாசார அமைச்சகத்துடன் இணைந்த பள்ளிகளைச் சேர்ந்த மாணவர்கள் கண்காட்சிகள், பாடல் நிகழ்ச்சிகள், பொம்மலாட்டம், வீதி நாடகங்கள், கிராமிய நாட்டியங்கள் ஆகியவற்றை நடத்தி ஸ்வச்சதா இயக்கத்தை (தூய்மைப் பணி இயக்கம்) முடுக்கிவிட்டனர்.


    நிறைவுவிழாவில் தூய்மையின் அவசியம் குறித்த விழிப்புணர்வைப் பரப்பும் வகையில் மத்திய கலாசார அமைச்சகம் மேற்கொண்டுவரும் முயற்சிகளை விளக்கிய மத்திய சுற்று ச்சூழல் மற்றும் கலாசார இணை அமைச்சர் ( தனிப்பொறுப்பு ) டாக்டர் மகேஷ் சர் மா, “ வாரணாசி கடந்த மூன்று ஆண்டுகளாகச் சுத்தத்தைப் பராமரிப்பதில் கண்கூடான மாற்றத்தைக் கண்டுள்ளது. சம்ஸ்கிருதப் பெருவிழா உள்ளிட்ட பண்பாட்டுத் தளங்கள் சுத்தப்படுத்துவதற்கான உறுதியான வழிகளை மக்களிடையே பரப்புவதற்குத் துணை புரியும் ” என்று கூறினார்.


    “இந்த விழாவைக் காண வந்துள்ள நீங்கள் அனைவரும் கங்கை நதியைப் பேண பிளாஸ்டிக் இல்லாத வாரணாசியை உருவாக்கப் பாடுபட வேண்டும் என்று வலியுறுத்திக் கேட்டுக்கொள்கிறேன்” என்றார்.


    *****

    
    
    (Release ID: 1521539) Visitor Counter : 68
    
    
      Read this release in: English , Urdu