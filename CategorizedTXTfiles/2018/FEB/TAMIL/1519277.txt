      மின்னணு மற்றும் தகவல் தொழில்நுட்பம்

      பிளாஸ்டிக் அல்லது பிவிசி, ஆதார் நவீன அட்டை பயன்படுத்த இயலாதது: யுஐடிஏஐ
      Posted On: 06 FEB 2018 4:08PM by PIB Chennai


    பிளாஸ்டிக் அல்லது பிவிசி ஆதார் நவீன அட்டைகள் பயன்படுத்த இயலாதவை என்றும் இவற்றை அனுமதி பெறாத வகையில் சில கடைக்காரர்கள் அச்சடிக்கும்போது ஆதாரின் கியுஆர் குறியீடு செயல் இழந்து விடுகிறது என்றும் இந்திய தனித்துவ அடையாள ஆணையம் ( யுஐடிஏஐ ) இன்று ஒரு அறிக்கையில் தெரிவித்துள்ளது . மேலும் ஆதாருடைய விவரங்கள் ( தனிநபர் ரகசிய மக்கள் தொகைத் தகவல் ) அதன் உரிமையாளர்கள் சம்மதமின்றி வெளிசக்திகளால் பகிர்ந்து கொள்ளப்படும் சாத்திய கூறுகளும் உள்ளன என்று அந்த அறிக்கை கூறுகிறது .


    ஆதார் கடிதம் அல்லது அதிலிருந்து பிரித்தெடுக்கப்படும் பகுதி அல்லது சாதாரனத்தாளில் பதிவிறக்கம் செய்யப்பட்ட ஆதார் அல்லது எம்ஆதார் ஆகியன எல்லா வகையிலும் ஏற்றுக்கொள்ளத்தக்கன என்று யுஐடிஏஐ


    அமைப்பு தெரிவித்துள்ளது . மக்கள் நவீன ஆதார் அட்டைக்கு ஆசைப்பட வேண்டாம் என்றும் இதனால் சுயநல சக்திகளின் மோசடி செயல்களுக்கு இலக்காகி விடுவார்கள் என்றும் குறிப்பிடும் அந்த அறிக்கை இந்த சக்திகள் இத்தகைய நவீன ஆதார அட்டைகளுக்கு ரூ .50 முதல் ரூ .300 வரை கட்டணம் வசூலிப்பதாகவும் கூறியுள்ளது .


    இத்தகைய சுயநல சக்திகள் , கடைகள் , வியாபாரிகளிடமிருந்து விலகியிருக்குமாறு யுஐடிஏஐ கேட்டுக்கொள்கிறது . “ ஆதார் நவீன அட்டை என்று அழைக்கப்படும் அட்டை முற்றிலும் தேவையற்றது மற்றும் இது தயாரிக்கும்போது கியுஆர் குறியீடு செயலிழந்துவிடுவதால் இது ஒரு பண விரையத்திற்கான செயல் . ஆதார் அட்டை அல்லது சாதாரனத்தாளில் அச்சிடப்பட்ட பதிவிறக்கம் செய்த ஆதார் அட்டை அல்லது எம்ஆதார் அனைத்து பயன்பாட்டிற்கும் மிகவும் ஏற்றது ” என்று யுஐடிஏஐ அமைப்பின் முதன்மை நிர்வாக அலுவலர் டாக்டர் அஜய் பூஷன் பாண்டே கூறியுள்ளார் .


    “ காகித்ததினாலான ஆதார் அட்டை ஒருவரிடம் இருந்தால் அவர் அதனை லேமினேஷன் செய்ய அவசியமில்லை , பிளாஸ்டிக் ஆதார் அட்டை பெறுவது அவசியமில்லை அல்லது பணம் செலுத்தி நவீன ஆதார் அட்டை பெறவேண்டிய அவசியமும் இல்லை . நவீன அல்லது பிளாஸ்டிக் ஆதார் அட்டை என்ற ஒன்றே இல்லை ” என்று டாக்டர் பாண்டே தெரிவித்தார் .


    ஆதார் அட்டை தொலைந்துவிட்டால் அதனை https://eaadhaar.uidai.gov.in . என்ற வலைதளத்திலிருந்து இலவசமாக பதிவிறக்கம் செய்து கொள்ளலாம் . இவ்வாறு பதிவிறக்கம் செய்யப்பட்ட ஆதாரின் கருப்பு வெள்ளை அச்சு வடிவம் மூல ஆதார் கடிதத்தைப் போன்ற தகுதி உள்ளது . ஆதாரை பிளாஸ்டிக் அல்லது பிவிசி அட்டைகளில் அச்சடிப்பதோ அல்லது அதனை லாமினேட் செய்வதோ முற்றிலும் தேவையில்லாத செயல் .


    மக்கள் தங்களது சொந்தத் தகவல்களை ரகசியமாக பாதுகாத்துக் கொள்ள வேண்டுமென்றும் , ஆதார் எண் அல்லது தனிநபர் விவரங்களை அனுமதி பெறாதவர்களிடம் பகிர்ந்து கொள்ள வேண்டாம் என்றும் யுஐடிஏஐ முதன்மை நிர்வாக அதிகாரி கேட்டுக்கொண்டார் .


    ஆதார் தகவல்களைப் பொதுமக்களிடமிருந்து சேகரிக்க வேண்டாமென்றும் அனுமதி பெறாத அமைப்புகளை யுஐடிஏஐ எச்சரிக்கை செய்துள்ளது . இவ்வாறு தகவல்களை சேகரிப்பதோ உரியநபரின் அனுமதியின்றி ஆதார் அச்சடிப்பதோ அல்லது இத்தகைய பணிகளில் ஈடுப்பட்டிருபோருக்கு உதவி அளிப்பதோ 2016 – ம் ஆண்டு ஆதார் சட்டம் மற்றும் இந்திய தண்டனையியல் சட்டம் ஆகியவற்றின் கீழ் சிறை தண்டனை அளிக்க கூடிய குற்றம் என்றும் அது எச்சரித்துள்ளது .

    
    
    (Release ID: 1519277) Visitor Counter : 29