      குடியரசுத் துணைத் தலைவர் செயலகம்

      அரசியல் ஜனநாயகத்துடன் கூடிய சமூக ஜனநாயகத்தை நாடு உறுதி செய்ய வேண்டும்: குடியரசுத் துணைத்தலைவர்
      இந்தியா எங்கே செல்கிறது என்ற தலைப்பிலான தேசியக் கருத்தரங்கை அவர் தொடங்கி வைத்தார்

      Posted On: 17 FEB 2018 5:21PM by PIB Chennai

    நாட்டின் மேம்பாட்டு வரலாற்றில் விடுபட்டு போனவர்களுக்கு ஜனநாயகச் செயல்பாட்டின் பலன்களைக் கொண்டு சேர்க்க அரசியல் ஜனநாயத்துடன் சமூக ஜனநாயகத்தை உறுதி செய்ய வேண்டியது நாட்டின் கடமையாகும் என்று குடியரசுத் துணைத் தலைவர் திரு எம் வெங்கையா நாயுடு கூறியுள்ளார் . கேரள மாநிலம் கோழிக்கோட்டில் இன்று இந்தியா எங்கே செல்கிறது என்பது குறித்த தேசியக் கருத்தரங்கில் அவர் உரையாற்றினார் . கேரள மாநில உள்ளாட்சித்துறை அமைச்சர் திரு கே . டி . ஜலீல் மற்றும் பிரமுகர்கள் நிகழ்ச்சியில் பங்கேற்றனர் .


    பண்டை காலத்திய கோட்பாடுகளுக்கு ஏற்ப ஒவ்வொருவரும் வாழ வேண்டியது அவசியம் என்றாலும் நமது அரசியல் சாசனச் சிற்பிகளின் கருத்துகள் மற்றும் கட்டமைப்புக்கும் முக்கியத்துவம் அளிக்க வேண்டும் என்றார் அவர் . அரசியல் சுதந்திரத்தைவிடத் தூய்மைப் மிகவும் முக்கியமானது என்று காந்தியடிகள் கூறியதை அவர் மேற்கோள் காட்டினார் . இதைக் கூறிய காந்தியடிகள் சுற்றுப்புறத் தூய்மை பராமரிப்பு என்பதை மட்டுமன்றி உள்ளத்தூய்மையையும் அவர் குறிப்பிட்டிருப்பார் எனத் தாம் கருதுவதாக அவர் கூறினார் .


    தீண்டாமை , ஊழல் , சாதி வெறி , இனவெறி , சமய அடிப்படை வாதம் இரக்கமற்ற பயங்கரவாதம் போன்ற சமுதாயச் சீர்கேடுகளை அகற்றுவதில் காந்தியடிகள் குறிப்பிட்டதைப் போல முக்கியக் கவனம் செலுத்துவது அவசியம் என்று குடியரசுத் துணைத்தலைவர் கூறினார் . நாம் அனைவரும் நேர்மையாகச் சுயசிந்தனையை மேற்கொண்டு அரசியல் மற்றும் சமூக ஜனநாயகத்தை வலுப்படுத்தத் தேவையான நடவடிக்கைகளை எடுக்க வேண்டும் என்றும் அவர் கேட்டுக் கொண்டார் . நாம் உருவாக்கும் கொள்கைகளைச் சிறப்பாக அமல்படுத்தி நமது பேச்சுக்களை நாம் நடக்கும் வழிகளாக மாற்ற வேண்டும் என்றும் அவர் கேட்டுக் கொண்டார் . செயலின்மை , வெறுப்பு , வெறும் உதட்டலவிலான அனுதாபம் ஆகியன நாட்டை முன்னெடுத்துச் செல்லாது என்றும் அவர் கூறினார் .


    மக்களின் வளர்ந்துவரும் தேவைகளுக்கு உகந்த பொது அமைப்புகள் ஏற்படுத்தப்பட வேண்டும் என்றும் கொள்கைகளும் கோட்பாடுகளும் செயல்திட்டங்களாக உருமாற வேண்டும் என்றும் குடியரசுத் துணைத்தலைவர் கூறினார் .


    குடியரசுத் துணைத்தலைவரின் முழுமையான உரைக்கு pib.gov.in என்ற வலைதளத்தைப் பார்க்கவும் .

    
    
    (Release ID: 1520910) Visitor Counter : 41
    
    
      Read this release in: English