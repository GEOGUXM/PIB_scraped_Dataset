      தொழிலாளர் மற்றும் வேலைவாய்ப்பு அமைச்சகம்

      இஎஸ்ஐ நிறுவனத்தின் தொலைநோக்குத் திட்டம் 2022-க்கு கொள்கை அளவில் ஒப்புதல்
      Posted On: 20 FEB 2018 4:14PM by PIB Chennai


    தொழிலாளர் அரசு காப்பீட்டுக் கழகத்தின் ( இஎஸ்ஐ) 173-வது கூட்டம் மத்திய தொழிலாளர் நலன் மற்றும் வேலைவாய்ப்புத் துறை இணையமைச்சர் (தனிப்பொறுப்பு) திரு. சந்தோஷ் குமார் கங்குவார் தலைமையில் இன்று நடைபெற்றது.


    இந்தக் கூட்டத்தில் இஎஸ்ஐ நிறுவனத்தின் தொலைநோக்குத் திட்டம் 2022-க்கு கொள்கை அளவில் ஒப்புதல் அளிக்கப்பட்டது. 2022-க்குள் பத்து கோடி தொழிலாளர்களை இணைக்கும் இலக்குடன் நாட்டின் ஒவ்வொரு மாவட்டத்திலும் இஎஸ்ஐ திட்டத்தை விரிவுபடுத்தும் நோக்கம் கொண்டது. இஎஸ்ஐ நிறுவன தொலைநோக்குத் திட்டம் 2022 இந்த இலக்கை எட்டுவதற்கான வழிமுறைகள் பற்றி இந்தக் கூட்டத்தில் விவாதிக்கப்பட்டது. இதனுடன் சம்பந்தப்பட்ட மற்றவர்களின் தீவிர செயல்பாட்டுக்கும் திட்டத்தை நன்கு செழுமைப்படுத்தவும் துணைக்குழு ஒன்றை அமைப்பது என்றும் முடிவு எடுக்கப்பட்டது.


    இஎஸ்ஐ நிறுவனத்தின் ஆரம்பக்கட்ட சேவைகளை விரிவுபடுத்துவதில் சம்பந்தப்பட்டவர்களின் பங்களிப்பை வலுப்படுத்தும் நோக்கத்துடன் முன்னோட்ட அடிப்படையில் திருத்தியமைக்கப்பட்ட ஊழியர்களின் பயன்பாட்டுக்கான மருந்தகத்தை அமைப்பது என்றும்கூட இந்தக் கூட்டத்தில் முடிவெடுக்கப்பட்டது.

    
    
    (Release ID: 1521192) Visitor Counter : 27
    
    
      Read this release in: English