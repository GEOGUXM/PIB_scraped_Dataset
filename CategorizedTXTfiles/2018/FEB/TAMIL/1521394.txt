      பணியாளர் நலன், பொதுமக்கள் குறை தீர்ப்பு மற்றும் ஓய்வூதியங்கள் அமைச்சகம்

      முன்னுரிமைத் திட்டப் பிரிவின் கீழ். மாநிலங்கள், யூனியன் பிரதேசங்களைச் சேர்ந்த 623 மாவட்டங்களில் இருந்து 2010 விண்ணப்பங்கள் பெறப்பட்டுள்ளன.
      Posted On: 22 FEB 2018 12:20PM by PIB Chennai


    பொதுச்சேவை மற்றும் பொதுநிர்வாகத்தில். மத்திய-மாநில அரசு அதிகாரிகள் பொது நிர்வாகத்தில் உரிமை மற்றும் முன்னுரிமைத் திட்டங்களைச் செயல்படுத்துவதில் சிறப்பாகவும், பின்பற்றத்தக்க வகையிலும் பணியாற்றியவர்களின் சேவையைப் பாராட்டி விருதுகள் வழங்கப்படுகின்றன. இந்த விருதுகளுக்குப் பின்வரும் நான்கு திட்டங்கள் தெரிவு செய்யப்பட்டு. 2018-ம் ஆண்டு ஆட்சிப் பணிகள் தினத்தன்று வழங்கப்படவுள்ளன.

     1. பிரதமர் பசல் பீமா யோஜனா
     2. டிஜிட்டல் பணபரிவர்த்தனையை ஊக்குவிப்பது
     3. பிரதமர் ஆவாஸ் யோஜனா- நகர்ப்புறம் மற்றும் ஊரகப்பகுதி
     4. தீன் தயாள் உபாத்தியாய கிராமீன் கௌசல்யா யோஜனா

    முன்னுரிமைத் திட்டங்களுக்கான விருதுகள் வழங்கப்படுவதுடன் சுற்றுச்சூழல் பாதுகாப்பு , பேரிடர் நிர்வாகம் , நீர்சேமிப்பு, மின்சாரம், கல்வி, சுகாதாரம், மகளிர் மற்றும் குழந்தைகளை மையப்படுத்தும் முன்முயற்சிகளில் புதுமையைப் புகுத்தும் மத்திய , மாநில அரசு மாவட்ட அமைப்புகளுக்கு மேலும் இரண்டு விருதுகள் வழங்கப்பட உள்ளன. ஆர்வமுள்ள மாவட்டத்திற்கு இதில் ஒரு விருது வழங்கப்படும்.


    மாற்றத்தை ஏற்படுத்தும் முன்னேற்றத்தைக் கொண்டுவருவதற்குப் பங்களிக்கும் கூடுதல் செயலர் , இணைச் செயலர் மட்டத்திலான அதிகாரிகள் மற்றும் இயக்குநர் , துணைச் செயலர் ஆகியோரின் பணிகளை அங்கீகரிக்கும் வகையில் புதிய விருதுகள் இந்த ஆண்டு முதல் அறிமுகம் செய்யப்பட உள்ளன.


    முன்னுரிமைத் திட்டங்கள் பிரிவின் கீழ் நாடு முழுவதும் உள்ள மாநிலங்கள் மற்றும் யூனியன் பிரதேசங்களைச் சேர்ந்த 623 மாவட்டங்களில் இருந்து 2010 விண்ணப்பங்கள் பின்வரும் திட்டங்கள் வாரியாகப் பெறப்பட்டுள்ளன.


    அ. பிரதமர் பசல் பீமா யோஜனா (453)


    ஆ டிஜிட்டல் பணபரிவர்த்தனையை ஊக்குவிப்பது (258)


    இ. பிரதமர் ஆவாஸ் யோஜனா- நகர்ப்புறம் மற்றும் ஊரகப்பகுதி (412)


    ஈ. தீன் தயாள் உபாத்தியாய கிராமீன் கௌசல்யா யோஜனா (222)


    புதுமைப் பிரிவின் கீழ் மத்திய-மாநில அரசு, மாவட்டங்களிலிருந்து 999 விண்ணப்பங்கள் பெறப்பட்டுள்ளன. இதில் 138 விண்ணப்பங்கள் ஆர்வமுடைய மாவட்டங்களிலிருந்து வந்துள்ளன.


    நிர்வாகச் சீர்த்திருத்தத்துறை பொதுமக்கள் குறை தீர்ப்பு, பணியாளர் நலன், ஓய்வூதியம் ஆகிய துறைகள் ஏற்பாடு செய்யவுள்ள நிகழ்ச்சியில் 2018 ஆட்சிப்பணி தினத்தன்று இந்த விருதுகள் வழங்கப்படும்.

    
    
    (Release ID: 1521394) Visitor Counter : 41
    
    
      Read this release in: English , Hindi
    
    
    

4.