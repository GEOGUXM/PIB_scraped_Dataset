      ஆயுஷ்

      சர்க்கரை நோய்க்கு ஆயுர்வேத முறையில் சிகிச்சை
      Posted On: 06 FEB 2018 7:43PM by PIB Chennai


    மத்திய ஆயுர்வேத அறிவியல் ஆராய்ச்சிக் கவுன்சில், சுகாதாரம் மற்றும் குடும்ப நலத்துறை அமைச்சகத்தின் பொது சுகாதார சேவைகள் இயக்குநரகத்துடன் இணைந்து, ஆயுர்வேத முறையில் புற்றுநோய் சர்க்கரை நோய், இருதயக் கோளாறு, பக்கவாதம் முதலிய தொற்று அல்லாத, நோய்களை கட்டுப்படுத்த ஆயுர்வேத்துடன் யோகா முறையையும் கலந்து, சிகிச்சை அளிக்கும் திட்டத்தை பில்வாரா (ராஜஸ்தான்), சுரேந்தர் நகர் (குஜராத்), கயா (பீகார்) ஆகிய இடங்களில் 2016, ஜனவரி/மாதங்களில் தொடங்கியுள்ளது.


    தேர்வு செய்யப்பட்ட 3 மாவட்டங்களில் 53 மையங்களில் (49 குழந்தைகள் சுகாதார மையம்-3 மாவட்ட மருத்துவமனைகள்) இந்த திட்டம் வெற்றிகரமாக செயல்படுத்தப்படுகிறது. 2017 டிசம்பர் வரை 2,41,886 நோயாளிகள் பரிசோதிக்கப்பட்டு, அதில் 54,991 பேர் தொற்று நோய் அல்லாத நோய் சிகிச்சைக்காக பதிவு செய்யப்பட்டார்கள். இதில் சர்க்கரை நோய் பாதிப்புக்குள்ளான 23,699 பேர் பதிவு செய்யப்பட்டு, உணவுப் பழக்கம் மூலமாகவும், யோகா வகுப்புகளில் கலந்தும் சிகிச்சை பெற்றார்கள்.


    புதுதில்லியில் உள்ள மத்திய ஆயுர்வேத அறிவியல் ஆராய்ச்சிக் கவுன்சில், ஆயுஷ் 82 என்ற சர்க்கரை நோய் சிகிச்சை மருந்தை கண்டுபிடித்து, தேசிய ஆராய்ச்சி அபிவிருத்திக் கழகம் மூலமாக சில மருந்து உற்பத்தி நிறுவனங்கள் வழியாக விற்பனைக்கு விட்டுள்ளது.


    மத்திய மருந்துகள் மற்றும் மருத்துவ தாவரங்கள் மையமும் அறிவியல் மற்றும் தொழில் ஆராய்ச்சிக் கவுன்சிலும், தேசிய தாவரங்கள் ஆராய்ச்சி அமைப்பும் இணைந்து பரிசோதித்து, மத்திய அறிவியல் மற்றும் தொழில் ஆராய்ச்சி கவுன்சில் மூலம் வெளியிடப்பட்டுள்ள பிஜிஆர் 34 என்ற மருந்து சர்க்கரை நோயாளிகள் நோயின் தாக்கத்தை சமாளிக்க உதவும்.


    மாநிலங்களவையில் இன்று மத்திய ஆயுஷ்துறை இணையமைச்சர் திரு ஸ்ரீபால் யெஸ்ஸோ நாயக் எழுத்து மூலம் அளித்த பதிலில் இந்த தகவலை வெளியிட்டார்.

    
    
    (Release ID: 1519382) Visitor Counter : 41