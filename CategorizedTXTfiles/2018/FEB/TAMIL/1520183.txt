      பெண்கள் மற்றும் குழந்தை நலன் அமைச்சகம்

      அங்கன்வாடி மையங்கள் மூலம் குழந்தைகளுக்கு ஊட்டச்சத்து வழங்குதல்
      Posted On: 09 FEB 2018 7:48PM by PIB Chennai


    6 முதல் 36 மாதம் வரை வயதுள்ள குழந்தைகளுக்கு போதுமான ஊட்டச்சத்து கிடைப்பதை உறுதிசெய்ய அரசு பல்வேறு நடவடிக்கைகளை எடுத்துள்ளது. அவை வருமாறு:

     1. ஒருங்கிணைந்த மேம்பாட்டு திட்டத்தின் கீழ் அங்கன்வாடி சேவைகளுக்கு தற்போது தேசிய உணவுப் பாதுகாப்புச் சட்டத்தின் கீழ் சட்டப்படி உரிமையுள்ள கூடுதல் ஊட்டச்சத்து 6 முதல் 36 மாதம் வரையிலுள்ள குழந்தைகளுக்கு வழங்கப்படுகிறது. இது வீட்டுக்கு எடுத்து செல்லும் ரேஷன் பொருள் என்ற முறையில் பரிந்துரைக்கப்பட்ட உணவு அளவிற்கும் சராசரி உணவு உட்கொள்ளுதலுக்கும் உள்ள இடைவெளியை நிரப்புவதற்கு வழங்கப்படுகிறது. கை குழந்தைகள் மற்றும் இளம் குழந்தைகள் உணவு நடைமுறைகள் பெண்களுக்கு ஆலோசனை வழங்குவதும் முக்கிய கவனம் பெறுகிறது.
     2. 2006 கை குழந்தைகள் மற்றும் இளம் குழந்தைகளுக்கான தேசிய வழிகாட்டும் முறைகள் வெளியிடப்பட்டுள்ளன. அவற்றின் மூலம் 2 வயதிற்குட்பட்ட குழந்தைகள் அனைவருக்கும் தேவையான அளவு உணவு வழங்கும் நடைமுறைகள் வலியுறுத்தப்படுகின்றன.
     3. 1993 கை குழந்தைகள் பால் மாற்று உணவு ஊட்டும் பாட்டில்கள் மற்றும் கை குழந்தை உணவுகள் உற்பத்தி, வழங்கள், விநியோகக் கட்டுப்பாட்டுச் சட்டம் 1993 மற்றும் திருத்தச் சட்டம் 2003 ஆகியவை தாய்ப்பால் ஊட்டுவதை பாதுகாத்து மேம்படுத்துவதற்காகவும் கைகுழந்தை உணவுகள் சரியாக பயன்படுவதை உறுதி செய்வதற்கும் இயற்றப்பட்டன.
     4. சுகாதாரம் மற்றும் குடும்பநலத்துறை அமைச்சகம் தொடங்கியுள்ள தாய்மார்கள் முழு அன்பு திட்டம் தாய்ப்பால் ஊட்டுவதை மேம்படுத்துவதையும் வலுப்படுத்துவதையும் நோக்கமாகக் கொண்டது .

    வீட்டுக்கு எடுத்துச் செல்லும் ரேஷன் பொருட்கள் , காலைவேலை சிற்றுணவு, சூடான சமைத்த உணவு போன்ற கூடுதல் ஊட்டச்சத்தை வழங்கும் தற்போதைய நடைமுறை அங்கன்வாடி மையங்கள் மூலம் தொடர்ந்து செயல்படுத்தப்படுகின்றன.


    மக்களவையில் இன்று கேள்விக்கு பதிலளித்த மகளிர் மற்றும் குழந்தைகள் மேம்பாட்டுத் துறை இணை அமைச்சர் டாக்டர் வீரேந்திரக்குமார் இத்தகவலைத் தெரிவித்தார் .


    

    
    (Release ID: 1520183) Visitor Counter : 59
    
    
    
    
    

4.