      பெண்கள் மற்றும் குழந்தை நலன் அமைச்சகம்

      விரைவில் நாடாளுமன்ற வளாகத்தில் குழந்தைகள் காப்பக வசதி
      Posted On: 20 FEB 2018 12:05PM by PIB Chennai


    விரைவில் நாடாளுமன்ற வளாகத்தில் குழந்தைகள் காப்பக வசதி உருவாக்கப்படுவதன் மூலம் அதில் பணிபுரியும் பெண் ஊழியர்களுக்கு ஆதரவான பணிச்சூழலுக்கு ஒரு உதாரணமாக நாடாளுமன்ற வளாகம் திகழவிருக்கிறது. மாண்புமிகு மக்களவைத் தலைவரின் நேரடி கண்காணிப்பின்கீழ், குழந்தைகள் காப்பக மேம்பாட்டுப் பணிகள் நடைபெற்று வருகின்றன. இந்தப் பணிகளைக் கண்காணிக்க மூத்த அதிகாரிகளும் நியமிக்கப்பட்டுள்ளனர்.


    மத்திய மகளிர் மற்றும் குழந்தைகள் மேம்பாட்டுத்துறை அமைச்சர் திருமதி மேனகா சஞ்சய் காந்தி 2017, மார்ச் 29 தேதியிட்டு அனுப்பிய கடிதத்திற்கு விரைந்து பதில் தெரிவித்த மாண்புமிகு மக்களவைத் தலைவர் அலுவலகம், நாடாளுமன்ற வளாகத்தில் குழந்தைகள் காப்பக வசதி வெகு விரைவில் செயல்பாட்டுக்கு வரும் என்று கூறியிருந்தார்.


    1,500 சதுரஅடி பரப்பில் உருவாகவிருக்கும் இந்த மையம் தொழில்முறையிலான பாதுகாவலர்களைக் கொண்டிருக்கும். குழந்தைகளின் அனைத்து வகையான மேம்பாட்டையும் இது உறுதிப்படுத்தும். தாய்மார்களுக்கு உதவும் வகையில் தனியான பாலூட்டும் அறை ஒன்றும் அமைக்கப்படும்.


    மத்திய அரசின் குறிப்பிடத்தக்க இந்தச் செயல், தாய்மார்களுக்கு உதவி செய்யும் வகையில் குழந்தைகள் காப்பக வசதியைத் தனியார் நிறுவனங்களும் மத்திய, மாநில அரசுகளுக்குச் சொந்தமான நிறுவனங்களும் உருவாக்குவதில் கண்கூடான தாக்கத்தை ஏற்படுத்தும்.

    
    
    (Release ID: 1521050) Visitor Counter : 17
    
    
      Read this release in: English , Urdu , Hindi