      நிதி அமைச்சகம்

      முன்னுரிமை துறை வேளாண்மைக்கு 11 லட்சம் கோடி ரூபாய் கடன் இலக்கு சாத்தியமானதே: நிதியமைச்சர் திரு.அருண்ஜேட்லி
      Posted On: 26 FEB 2018 6:47PM by PIB Chennai


    2018-19 ஆம் ஆண்டில் விவசாயக் கடனாக 11 லட்சம் கோடி ரூபாய் வழங்க இலக்கு நிர்ணயிக்கப்பட்டு, 2022ஆம் ஆண்டுக்குள் விவசாயிகளின் வருவாயை இரட்டிப்பாக்கும் லட்சியத்தை நோக்கி செல்வது என்பது வங்கித் துறைக்கு நடைமுறை சாத்தியமான ஒன்றுதான் என்று மத்திய நிதி மற்றும் பெரு நிறுவன விவகாரங்கள் துறை அமைச்சர் திரு. அருண்ஜேட்லி கூறினார். இன்று (26, பிப்ரவரி 2018)புதுதில்லியில் தேசிய விவசாயம் மற்றும் ஊரக வளர்ச்சி வங்கியின் (நபார்டு) நிர்வாகக் குழுக் கூட்டத்தில் அவர் உரையாற்றினார். கடந்த ஆண்டுகளில் மத்திய நிதிநிலை அறிக்கையில் அறிவிக்கப்பட்ட நிதி குறித்து ஆய்வு செய்த அவர், விவசாயிகளின் வருவாயை மேம்படுத்தும் நடவடிக்கையில், தொடர்புடைய அனைவரும் ஒத்துழைப்பது அவசியம் என்றும் அமைச்சர் கூறினார்.

    
    
    (Release ID: 1521886) Visitor Counter : 21
    
    
      Read this release in: English , Hindi