      குடியரசுத் துணைத் தலைவர் செயலகம்

      மகாத்மா காந்தியடிகளின் சிந்தனைகளும், செயல்பாடுகளும் இன்றைய சூழ்நிலைக்கும் உகந்ததாகவே உள்ளன: குடியரசுத் துணைத் தலைவர்
      Posted On: 25 FEB 2018 5:54PM by PIB Chennai


    இந்திய குடியரசுத் துணைத்தலைவர் திரு எம் வெங்கையா நாயுடு, காந்தியடிகளின் சிந்தனைகளும் செயல்பாடுகளும் இன்றைய சூழ்நிலைக்கும் உகந்ததாகவே உள்ளன எனக் கூறியுள்ளார். மகாராஷ்டிராவின் வார்தாவில் உள்ள சேவா கிராமில் அமைந்துள்ள காந்தியடிகள் நினைவு தொழுநோய் நிறுவனத்தின் சார்பில் 2017ம் ஆண்டிற்கான சர்வதேச காந்தி விருதை தொழுநோயை அகற்றுவதற்கான உலகளவிலான இயக்கத்திற்குச் சிறப்பான பங்களிப்பை வழங்கிய டாக்டர் எம்.டி. குப்தேவிற்கும் தொழுநோயால் பாதிக்கப்பட்டவர்கள் அந்நோயிலிருந்து விடுபட மனிதநேயச் சேவை புரிந்த டாக்டர் அதுல் ஷாவிற்கும், இன்று வழங்கி அங்குக் கூடியிருந்தோர் இடையே திரு. வெங்கையா நாயுடு உரையாற்றினார்.


    தொழுநோயைக் குணப்படுத்த எந்தவொரு குறிப்பிட்ட மருத்துவத் தீர்வும் இல்லாதிருந்த காலக்கட்டத்தில்கூட, தொழுநோயால் பாதிக்கப்பட்ட நோயாளிகளின் சேவையில் காந்தியடிகள் அதிக ஆர்வம் காட்டினார் என்றுக் குடியரசுத் துணைத்தலைவர் கூறினார். தற்போது தொழுநோயைத் தொடக்கத்திலேயே கண்டறிதல், சரியான மருத்துவச் சிகிச்சைக்கான வசதியை ஏற்படுத்தித் தருதல், ஒருங்கிணைந்த தொழுநோய் மருத்துவச் சேவையை வழங்குதல் ஆகியவற்றை நோக்கி, வேகமான நடவடிக்கைகளை எடுக்கவேண்டியதன் அவசியம் ஏற்பட்டுள்ளதாக அவர் மேலும் கூறினார். உரிய ஆலோசனை மற்றும் தகவல்களைச் சமூகத்தில் பின்தங்கியவர்களுக்கு வழங்கி அவர்களை மேம்படுத்தவேண்டியதன் தேவை உள்ளதாகவும் அவர் கூறினார்.


    நமது நாட்டின் மற்றும் உலகின் பன்முகக் கலாச்சாரத்தை நாம் பாதுகாக்கவேண்டும் என்று காந்தியடிகள் தெரிவித்த கருத்துக்களைச் சுட்டிக்காட்டிய குடியரசுத் துணைத்தலைவர், என்னுடைய வீட்டின் அனைத்து திசைகளிலும் சுவர்களையும், வீட்டின் கதவுகளையும் மூடிவைக்க தாம் விரும்பவில்லை என்றும், அனைத்து பகுதியின் கலாச்சாரமும் இயன்ற அளவுக்கு நட்பு ரீதியில் என்னுடைய வீட்டுக்குள் நுழையவேண்டும் என்று தாம் விரும்புவதாகவும், அதே சமயத்தில் எனக்கு எதிராக யாரும் செயல்படுவதை அனுமதிக்கமுடியாது என்றும் கூறினார்.


    இந்நோயைத் தொடக்கத்திலேயே கண்டறிவதன் அவசியமும் தேவையும் உள்ளதால், இதுதொடர்பான விழிப்புணர்ச்சி சமூகத்தினரிடையே தேவை என்றும் குடியரசுத் துணைத்தலைவர் தெரிவித்தார். இந்நோயால் ஏற்படும் மனத்தடையைக் குறைத்து நோயாளிகள் தொழுநோயை மறைப்பதைத் தடுக்கவேண்டியதும் அவசியம் என்று அவர் கூறினார். நரம்பு மண்டலத்தில் பாதிப்புடையவர்களுக்கு ஏற்படும் ஊனத்தைத் தடுத்தல், தொழுநோய் உடைவர்களுக்கு மறுவாழ்வை ஏற்படுத்துவது ஆகியவை முக்கியச் சவால்கள் என்றும் அவர் தெரிவித்தார்.

    
    
    (Release ID: 1521739) Visitor Counter : 57
    
    
      Read this release in: English , Urdu