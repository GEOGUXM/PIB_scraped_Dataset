      நிலக்கரி அமைச்சகம்

      நிலக்கரி இந்தியா நிறுவனம் நிலைத்த உற்பத்தி வளர்ச்சிப் பாதையில் பயணித்து, மின்சாரம் மற்றும் மின்சாரம் அல்லாத துறைகளுக்கு நிலக்கரி வழங்குகிறது.
      2017-18ல் ஜனவரி 2018 வரை மின்சாரத் துறைக்கு 371 புள்ளி எட்டு மில்லியன் டன் நிலக்கரியும் மின்சாரமல்லாத துறைக்கு 103.1 மில்லியன் டன் நிலக்கரியும் வழங்கிச் சாதனை படைத்துள்ளது.
      
      அனல்மின் நிலையங்களுக்கு அனுப்ப திறந்த சரக்கு ரயில் பெட்டியில் ஏற்றுவது, பிப்ரவரி 2018ல் நாளொன்றுக்கு 226 பெட்டிகளாக உயர்ந்துள்ளது: இன்றைய தேதியில் நிலக்கரி கையிருப்பு 34 மில்லியன் டன்னுக்கும் கூடுதலாகும்.
      
      அனல் மின் நிலையங்களுக்கு நிலக்கரி வழங்குவது பல்வேறு முக்கியமான முடிவுகள் காரணமாக அதிக அளவு உயர்ந்துள்ளது.
      Posted On: 08 FEB 2018 4:17PM by PIB Chennai


    நிலக்கரி இந்தியா நிறுவனம் , 2017-18ல் ஜனவரி 2018 வரை மின்சாரத் துறைக்கு 371 புள்ளி எட்டு மில்லியன் டன் நிலக்கரியும், மின்சாரமல்லாத துறைக்கு 103.1 மில்லியன் டன் நிலக்கரியும் வழங்கி, முறையே 6.8 சதவீத வளர்ச்சி, 8.8 சதவீத வளர்ச்சியையும் பதிவு செய்துள்ளது. சென்ற ஆண்டு, இதே காலகட்டதில் நிலக்கரி இந்தியா நிறுவனம், மின்சாரத் துறைக்கு 348.1 மில்லியன் டன் மற்றும் நிலக்கரி அல்லாத துறைக்கு 94.8 மில்லியன் டன்னும் வழங்கியது.


    அதேபோல , தொடர்ச்சியான முயற்சி காரணமாக சாதனை அளவாக, திறந்த சரக்கு ரயில் பெட்டிகளில் நிலக்கரி ஏற்றும் பணி நடைபெற்றுள்ளது. அதாவது, சென்ற மாதத்தின் கடைசி 15 நாட்களில் தொடர்ச்சியாக நாளொன்றுக்கு 300 பெட்டிகளுக்கும் கூடுதலாக நிலக்கரி ஏற்றப்பட்டது.


    இந்த நடவடிக்கைகள் அனைத்தின் காரணமாக , மின் உற்பத்தி நிலையங்களில் 2018 பிப்ரவரி 5ஆம் தேதி நிலவரப்படி நிலக்கரி இருப்பு 14.5 மில்லியன் என்ற நிலையை அடைந்தது. இதனுடன் ஒப்பிடுகையில், 2017 செப்டம்பர் 30ஆம் தேதி நிலக்கரி இருப்பு 8.5 மில்லியன் டன்களாக மட்டுமே இருந்தது.


    அனல் மின் நிலையங்களுக்கு ரயில் சரக்குப் பெட்டிகளில் நிலக்கரி ஏற்றும் விஷயத்தில் , 2017 அக்டோபரில் நாளொன்றுக்கு 209.8 பெட்டிகள் என்ற நிலை, 2018 பிப்ரவரியில் நாளொன்றுக்கு 226 பெட்டிகளாக உயர்ந்தது. 2017 அக்டோபரில் ரயில் பெட்டிகளில் நிலக்கரி ஏற்றுதல் 6.53 சதவீத உயர்வு அடைந்தது. (2016 அக்டோபரில் நாளொன்றுக்கு 209.3 பெட்டிகளிலிருந்து 2017 அக்டோபரில் நாளொன்றுக்கு 223 பெட்டிகள்). இந்த வளர்ச்சி 2018 பிப்ரவரியில் 13.7 சதவீதமாகும். (2017 பிப்ரவரியில் நாளொன்றுக்கு 199.7 பெட்டிகளாக இருந்த நிலை உயர்ந்து, 2018 பிப்ரவரி முதல் ஆறு நாட்களில் நாளொன்றுக்கு 227 பெட்டிகளாக இருந்தது.)


    அனல் மின் நிலையங்களுக்கு சப்ளையை அதிகரிக்க , நிலக்கரிச் சுரங்கங்களிலிருந்து 50 கிலோமீட்டர் தூரம் வரை உள்ள மின்உற்பத்தி நிலையங்களுக்குச் சாலை வழியாக அனுப்பும் முக்கிய முடிவு எடுக்கப்பட்டது. இதனையடுத்து, அதிகமாக கிடைக்கக்கூடிய ரயில் சரக்குப் பெட்டிகள், தொலைதூரத்தில் உள்ள அனல்மின் நிலையங்களுக்கு நிலக்கரி வழங்க பயன்படுத்தப்பட்டன. நிலக்கரிச் சுரங்கங்களுக்கு அருகேயுள்ள மின்உற்பத்தி நிலையங்களுக்குச் சாலை வழியாக நிலக்கரி வழங்குவதை அதிகபட்சமாக்க எடுக்கப்பட்ட முடிவு காரணமாக, வடக்கத்திய நிலக்கரி சுரங்கப் பகுதிகளுக்கு அருகே அமைந்துள்ள அனல்மின் நிலையங்களில் நிலக்கரி இருப்பு 21 தினங்களுக்குத் தேவையான அளவுக்கும் கூடுதலாகவே உள்ளது.


    --------

    
    
    (Release ID: 1519917) Visitor Counter : 31
    
    
      Read this release in: English