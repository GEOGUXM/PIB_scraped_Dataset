      பாதுகாப்பு அமைச்சகம்

      குடியரசு தின அணிவகுப்பில் சிறப்பாக அணிவகுத்த படைப்பிரிவுகளுக்கு பாதுகாப்பு அமைச்சர் விருது வழங்கினார்
      Posted On: 23 FEB 2018 6:07PM by PIB Chennai


    குடியரசு தினவிழாவையொட்டி தில்லி ராஜபாட்டையில் 2018, ஜனவரி 26ஆம் தேதி நடைபெற்ற அணிவகுப்பில் பங்கேற்ற ஆயுதப்படைப் பிரிவுகளில் சிறப்பாக அணிவகுத்த பிரிவுகளுக்கு விருது வழங்கும் நிகழ்ச்சி தில்லியில் இன்று (2018, பிப்ரவரி 23) நடைபெற்றது. இதில் பஞ்சாப் ரெஜிமென்ட்டிற்கும் இந்தோ-திபெத் எல்லைக் காவல் துறைக்கும் ( ITBP ) சிறந்த அணிவகுப்புக்கான விருதுகளை பாதுகாப்புத் துறை அமைச்சர் திருமதி நிர்மலா சீதாராமன் வழங்கினார்.


    பஞ்சாப் ரெஜிமென்ட்டின் சார்பில் அதன் கமாண்டன்ட், பிரிகேடியர் சஞ்சீவ் சோனி விருதினைப் பெற்றுக் கொண்டார். இந்தோ-திபெத் எல்லைக் காவல் துறை சார்பில் அதன் தலைமை இயக்குநர் விருது திரு. ஆர்.கே. பச்னந்தா பெற்றார். இரு படைப் பிரிவினரையும் அவர்களது சிறப்பான சேவைக்காகவும் விருது பெறுவதற்காகவும் பாதுகாப்பு அமைச்சர் திருமதி நிர்மலா சீதாராமன் பாராட்டினார்.


    

    
    (Release ID: 1521572) Visitor Counter : 47
    
    
      Read this release in: English