      ரசாயனம் மற்றும் உரங்கள் அமைச்சகம்

      உரத் துறையில் புதிய முதலீட்டை கவர்வதற்கு அரசு எடுத்துள்ள நடவடிக்கைகள்
      மேற்குவங்க மாநிலம், பனகாரில் மேட்டிக்ஸ் உரங்கள் மற்றும் வேதியியல் லிமிட்டெட் அமோனியா, யூரியா உரத் தொழிற்சாலையில் நிலக்கரி சுரங்க மீத்தேனை மூலப்பொருளாக கொண்டு ஆண்டுக்கு 13 லட்சம் மெட்ரிக் டன் வணிக ரீதியிலான உற்பத்தி 2017 அக்டோபரில் துவக்கம்: திரு. ராவ் இந்தர்ஜித்சிங்

      Posted On: 06 FEB 2018 5:33PM by PIB Chennai

    யூரியா உரத் துறையில் நாட்டை தன்னிறைவு பெற்றதாக மாற்ற புதிய முதலீட்டை கவருவதற்கு அரசு எடுத்துள்ள முயற்சிகள் குறித்து மக்களவையில் இன்று எழுத்து மூலம் அளித்த பதிலில் , திட்டம், வேதியியல் மற்றும் உரங்கள் துறை இணையமைச்சர் திரு. ராவ் இந்தர்ஜித்சிங் தெரிவித்தார். 2012ஆம் ஆண்டு ஜனவரி 2-ஆம் தேதியும், 2013ஆம் ஆண்டிலும் அறிவிக்கப்பட்ட உரக் கொள்கையும், பின்னர் 2014 அக்டோபர் மாதத்தில் அறிவிக்கப்பட்ட திருத்தங்களும் இந்தியாவை யூரியா உரத்துறையில் தன்னிறைவு பெற்றதாக உயர்த்த, புதிய முதலீடுகளுக்கு வசதி செய்து கொடுப்பது என்ற அடிப்படையில் அமைந்தது என்று அமைச்சர் கூறினார்.


    2012 புதிய உரங்கள் மற்றும் அதன் திருத்தம் அடிப்படையில் மேட்டிக்ஸ் உரங்கள் மற்றும் வேதியியல் லிமிட்டெட் (மேட்டிக்ஸ்) நிறுவனம் நிலக்கரி சுரங்க மீத்தேன் வாயுவை மூலப்பொருளாக கொண்டு, மேற்குவங்க மாநிலம், பனகாரில் ஆண்டுக்கு 13 லட்சம் மெட்ரிக் டன் உற்பத்தித் திறன் கொண்ட அமோனியா – யூரியா வளாகத்தை நிறுவியது என்று இதன் வணிக ரீதியிலான உற்பத்தி 2017 அக்டோபர் முதல் தேதியிலிருந்து தொடங்கியது. சம்பல் உரங்கள் மற்றும் வேதியியல் லிமிடெட் நிறுவனமும், ஆண்டுக்கு 13 லட்சத்து 40 ஆயிரம் டன் திறனுடன் ராஜஸ்தான் கடேப்பன் பகுதியில் சுரங்க புதுப்பிப்பு மூலம், 2019 ஜனவரி முதல் அது உற்பத்தியை தொடங்கக்கூடும் என்றும் அமைச்சர் கூறினார்.


    நாட்டின் 30 உரத் தொழிற்சாலைகளின் உற்பத்தித் திறன் 207.54 லட்சம் மெட்ரிக் டன்னாக இருந்தாலும், 2015-16 மற்றும் 2016-17ல் மொத்த உள்நாட்டு உற்பத்தி, 244.75 லட்சம் மெட்ரிக் டன் என்றும், 242.01 லட்சம் மெட்ரிக் டன் என்றும் அவர் மேலும் கூறினார். மத்திய அரசின் பொதுத்துறை உர உற்பத்தி தொழிற்சாலைகளின் உற்பத்தியை அதிகரிப்பதற்காக கொர்க்காபூர், சிந்திரி, தல்ச்சர், ராமகுண்டம், பரூனியில் உள்ள ஹிந்துஸ்தான் உரத் தொழிற்சாலை ஆகியவற்றை புதுப்பித்து, ஒவ்வொன்றிலும், ஆண்டுக்கு 12 லட்சத்து 70 ஆயிரம் மெட்ரிக் டன் உற்பத்தி செய்வது என்று முடிவு செய்தது. 2020-21ஆம் ஆண்டில் இந்த தொழிற்சாலைகளை இயங்கச் செய்வது என்பதும் அரசின் முடிவாகும் என்று அமைச்சர் மேலும் கூறினார்.


    இவை தவிர, தற்போதுள்ள பிரம்மபுத்திரா பள்ளத்தாக்கு உரங்கள் கார்ப்பரேசன் லிமிடெட் வளாகத்தில் உள்ள நம்ருப்-II (2.40 லட்சம் மெட்ரிக் டன் திறன்), நம்ருப்-III (2.70 லட்சம் மெட்ரிக் டன் திறன்) தொழிற்சாலைகளுக்குப் பதிலாக 8.646 மெட்ரிக் டன் உற்பத்தி செய்யவும் அரசு முடிவு செய்துள்ளது என்றும் அமைச்சர் கூறினார்.


    மற்றொரு கேள்விக்கு பதிலளித்த அமைச்சர், மொத்த யூரியா உற்பத்தியை அதிகரிப்பதற்காக கோரக்பூர், சிந்திரி, தல்ச்சர், ராமகுண்டம், பரூனி ஆகிய இடங்களில் உள்ள 5 உரத் தொழிற்சாலைகளையும் புதுப்பித்து, ஆண்டுக்கு 304.5 லட்சம் மெட்ரிக் டன் திறன் கொண்டதாக அதிகரிக்க கூடும் என்றும் கூறினார். இவைதவிர, மேலும் இரண்டு உரத் தொழிற்சாலைகள் 26.4 லட்சம் மெட்ரிக் டன் திறனுடன் தனியார் துறையில் அமைக்கப்படுவதாகவும் தெரிவித்தார். இவற்றின் மூலம் ஆண்டுக்கு 33 மில்லியன் டன் உற்பத்தி அதிகரிக்கும் என்றார் அவர். யூரியா உரத்தில் இந்தியா தன்னிறைவு பெற்றதாக உயர்வதற்கு இந்த உற்பத்தித் திறன் அதிகரிப்பு உதவும் என்றும் கூறினார்.


    *****

    
    
    (Release ID: 1519343) Visitor Counter : 95