      அணுசக்தி அமைச்சகம்

      கூடங்குளம் அணு உலை மையத்தின் முதல் மற்றும் இரண்டாம் அலகுகளை நிறைவு செய்தல்
      Posted On: 08 FEB 2018 4:24PM by PIB Chennai


    கூடங்குளம் அணுமின் உற்பத்தி மையத்தின் முதல் மற்றும் இரண்டாவது அலகுகளுக்கான (2X1000 MW) பணி ரஷ்ய நிறுவனத்திடமிருந்து உபகரணங்கள் பெறுவதற்கான பணியில் ஏற்பட்ட தாமதம் மற்றும் உள்ளுர் மக்களின் போராட்டம் காரணமாக தாமதமாக நிறைவடைந்தது . போராட்டங்களால் ஏற்பட்ட எதிர்விளைவு , நிலம் கையகப்படுத்துதல் மற்றும் மறுகுடியமர்த்தல், பல்வேறு இடையூறுகள், நீதிமன்ற வழிகாட்டுதல்களின்படி செயல்பட்டது ஆகியவற்றால் இப்பணி தாமதம் அடைந்தது. இந்தியாவிலேயே மிகப்பெரிய அணுஉலை அலகு அமைத்தல் மற்றும் பெரும்பாலான உபகரணங்களை இறக்குமதி செய்தல் மற்றும் ஆய்வு மற்றும் ஒழுங்குமுறை சான்றிதழ்களை பெறுதலுக்கும் நேரம் பிடித்தது.


    மேலே குறிப்பிட்ட கூடங்குளம் அணுமின் உற்பத்தி மையத்தின் முதல் மற்றும் இரண்டாம் அலகுகள் (2X1000 MW) பணி கால தாமதம் ஆயிற்று. இதன்காரணமாக கூடங்குளம் அணுமின்முதல் அலகு 2007 டிசம்பர் மாதத்திற்கு பதிலாக 2013 மே மாதமும், 2ஆவது அலகு 2008 டிசம்பர் மாதத்திற்கு பதில் அக்டோபர் 2013ஆம் ஆண்டு செயல்பாட்டிற்கு வந்தது. தற்போது இரண்டு அலகுகளிலும் முழு மின் உற்பத்தி திறன் அளவிற்கு உற்பத்தி பணிகள் நடைபெற்று வருகிறது. இரண்டு அலகுகளிலும் மொத்தமாக 2018 ஜனவரி 29ஆம் தேதிவரை 23 ஆயிரத்து 122 மில்லியன் யூனிட் மின்சாரம் தயாரிக்கப்பட்டுள்ளது.


    மத்திய வடகிழக்கு மாநில வளர்ச்சித்துறை , பிரதமர் அலுவலகம், தனிநபர், பொதுமக்கள் குறைதீர் மற்றும் ஓய்வூதியம், அணு மின்சாரம் மற்றும் விண்வெளித்துறை இணையமைச்சர் ஜிஜேந்தர்சிங் மாநிலங்களவையில் அதன் உறுப்பினர் திரு.மாஜீத் மேமோனின் கேள்விக்கு எழுத்து மூலம் அளித்த பதிலில் இதனை தெரிவித்துள்ளார்.


    ------

    
    
    (Release ID: 1519981) Visitor Counter : 39
    
    
      Read this release in: English