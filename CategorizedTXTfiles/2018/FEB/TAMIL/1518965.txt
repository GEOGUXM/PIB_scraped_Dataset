      பாதுகாப்பு அமைச்சகம்

      ராணுவப் பல்மருத்துவப் பிரிவு 77 –வது நிறுவன தினத்தைக் கொண்டாடுகிறது
      Posted On: 01 FEB 2018 5:50PM by PIB Chennai


    ராணுவப் பல் மருத்துவப் பிரிவு தனது 77 – வது நிறுவன தினத்தை நாடெங்கும் உள்ள முப்படைகளின் மருத்துவ மையங்களில் உற்சாகத்துடன் இன்று கொண்டாடுகிறது . முக்கிய நிகழ்வு டெல்லி கன்டோன்ட்டிமென்டில் உள்ள ராணுவப் பல் மருத்துவப்பிரிவில் ( ஆராய்ச்சி மற்றும் மேல்சிகிச்சை ) நடைபெற்றது . பல் மருத்துவ சேவைகள் பிரிவின் தலைமை இயக்குநர் கர்னல் கமான்டென்ட் லெப்டினன்ட் ஜென்ரல் டி . கே . பன்டோபாத்தியாயா இந்த நிகழ்ச்சியின் ஒரு பகுதியாக ராணுவ மருத்துவ அருங்காட்சியகத்தை தொடங்கி வைத்தார் இந்தப் பிரிவு நாட்டில் ஆற்றிவரும் சேவைகளைச் சித்தரிக்கும் வகையில் காட்சிப் பொருட்கள் இந்த அருங்காட்சியகத்தில் இடம் பெற்றுள்ளன .


    நிகழ்ச்சியில் ராணுவ மனைவியர் நல சங்க தலைவர் திருமதி மதுலிகா ரவாத் குழந்தைகளின் பல் ஆரோக்கியம் குறித்த அழகிய கையேட்டை வெளியிட்டார் . பல்வேறு சிறப்புப் பிரிவுகள் நடத்திய வெற்றிகரமான மருத்துவ சிகிச்சைகளை விளக்கும் மின்னணு புத்தகம் ஒன்றினையும் அவர் வெளியிட்டார் . இந்தப் பிரிவின் முதலாவது பெண்ணாகிய கமான்டென்டின் துணைவியார் திருமதி சுவர்ணமோயி பன்டோபாத்தியாயா புதிதாக அமைக்கப்பட்ட பல் மற்றும் முக கதிர்வீச்சு அறையை திறந்து வைத்தார் . ஆயுதப்படைகள் பல் மருத்துவ மனையில் மின்சார உற்பத்தி கருவி ஒன்றையும் அவர் இயக்கி வைத்தார் .


    முன்னதாக இந்த தின நிகழ்ச்சியில் பல் மருத்துவச் சேவை தலைமை இயக்குநர் கர்னல் கமான்டென்ட் லெப்டினன்ட் ஜென்ரல் டி . கே . பன்டோபாத்தியாயா இந்தியா கேட் பகுதியில் உள்ள அமர் ஜவான் ஜோதி நினைவிடத்தில் மலர் வளையம் வைத்து மரியாதை செலுத்தினார் .


    1941 – ம் ஆண்டு ராணுவ மருத்துவ படைப்பிரிவு 8 பல் மருத்துவ அதிகாரிகளுடன் தொடங்கியது . தற்போது இந்திய ஆயுதப் படைகளின் முன்னிலைச் சேவையாக உருவெடுத்துள்ள இப்பிரிவு 725 அதிகாரிகளையும் சுமார் 2000 இதர அந்தஸ்து முழு நேர ஊழியர்களையும் கொண்டுள்ளது . நமது ராணுவ வீரர்கள் , அவர்களின் குடும்பத்தினர் , முன்னாள் படை வீரர்கள் ஆகியோரின் பல் ஆரோக்கியத்தை இவர்கள் பாதுகாக்கின்றனர் . இந்த படைப்பிரிவின் பல் சிகிச்சை நிலையங்களில் வாய் மற்றும் பல் நோய்களை தடுப்பதற்கு உயர் முன்னுரிமை அளிக்கப்படுகிறது .


    ஆயுதப் படைகளின் அமைப்புக்கு ஏற்ப ராணுவ பல் மருத்துவப் பிரிவும் பன்முகப் பண்பாட்டுச் சமுதாயமாக மிக அதிக எண்ணிக்கையிலான பெண் அதிகாரிகளைக் கொண்டு பணியாற்றுகிறது . ராணுவப் பல் சிகிச்சைத் துறையில் இப்படைப் பிரிவு தனக்கென தனியிடத்தை உருவாக்கியுள்ளது . நோயாளிகளின் , வளர்ந்து வரும் தேவைகளுக்கு ஏற்பவும் , மாறிவரும் நடைமுறைகளுக்கு ஏற்பவும் , தொழில்நுட்பம் , பயிற்சி , அடிப்படைக் கட்டமைப்பு ஆகியவற்றில் விரிவான மாற்றங்களுடன் செயல்பட்டு வருகிறது .


    தேசிய தலைநகரப் பகுதி தில்லியில் இந்த தினம் பல்வேறு நிகழ்ச்சிகளுடன் கொண்டாடப்பட்டது . பழம்பெரும் வீரர்கள் , அவர்களது துணைவியர் , ஆயுதப் படைகளின் பல்வேறு பிரிவுகள் , சேவைகள் ஆகியவற்றின் முதுநிலைப் பிரதிநிதிகள் . தற்போது பணியில் உள்ள இப்பிரிவின் வீரர்கள் இந்த நிகழ்ச்சியில் பங்கேற்றனர் . லெப்டினன்ட் ஜென்ரல் டி . கே . பன்டோபாத்தியாயா தனது பாராட்டுதல்களை சம்மந்தப்பட்ட அனைவருக்கும் சிறப்பு சைனிக் சம்மேளனத்தின் மூலம் தெரிவித்துக் கொண்டுள்ளார் . நிகழ்ச்சி நடைபெற்ற இடத்தில் ரத்த தானம் மூலம் ஏற்பாடு செய்யப்பட்டிருந்தது இதில் பலர் ரத்த தானம் செய்திருந்தனர் .


    பல் சிகிச்சை அளிப்பதில் சிறப்புநிலைச் செயல்பாடு என்ற அடிப்படை நோக்கத்துடன் ராணுவ பல் மருத்துவப் பிரிவு செயல்பட்டுவருகிறது . படைப்பாற்றல் , புதுமை படைத்தல் , தலைமைப் பண்புகள் ஆகியவற்றை ஊக்குவிப்பதும் இப்பிரிவின் நோக்கமாகும் . இப்பிரிவின் முதல் நெறி தனக்கு முன்னதாக சேவை , என்பதாகும் . இதன் அடிப்படையில் படையினருக்கும் அவரது குடும்பத்தினருக்கும் , அமைதி காலங்களிலும் போர்க்காலங்களிலும் , மிகச் சிறந்த வாய் மற்றும் பல் சுகதார பராமரிப்பை இப்பிரிவு உறுதி செய்கிறது .


    

    
    (Release ID: 1518965) Visitor Counter : 76