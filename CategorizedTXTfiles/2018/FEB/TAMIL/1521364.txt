      குடியரசுத் துணைத் தலைவர் செயலகம்

      பாரம்பரிய மீட்பு, சூழல் பாதுகாப்பு, வேலைவாய்ப்பு உருவாக்கம் ஆகியவற்றைப் புதுமையைக் காணும் நோக்கில் இணைத்துச் செயல்படுவதே முன்னேற்றத்திற்கான சிறந்த வழி: குடியரசுத் துணைத் தலைவர்
      Posted On: 21 FEB 2018 7:21PM by PIB Chennai


    பாரம்பரியத்தை மீட்பது, சுற்றுச் சூழலைக் காப்பது, வேலைவாய்ப்பை உருவாக்குவது ஆகியவற்றைப் புதுமையைக் காணும் நோக்கில் செயல்படுவதுதான் முன்னேற்றத்திற்கான சிறந்த வழி என்று குடியரசுத் துணைத் தலைவர் திரு. எம்.வெங்கையா நாயுடு கூறியுள்ளார் .


    புது தில்லி சுந்தர் நர்சரி வளாகத்தில் 16ஆம் நூற்றாண்டு பாரம்பரியத் தோட்ட வளாகத்தை அவர் இன்று தொடங்கிவைத்தார். மேதகு இளவரசர் கரீம் ஆகா கான், வீட்டுவசதி மற்றும் நகர்ப்புற விவகாரத் துறை (பொறுப்பு) இணையமைச்சர் திரு. ஹர்தீப் சிங் புரி மற்றும் பிரமுகர்கள் இந்நிகழ்ச்சியில் கலந்துகொண்டனர்.


    தோட்ட வளாகத்தைத் தொடங்கி வைத்த பின்னர் குடியரசுத் தலைவர் திரு. எம்.வெங்கையா நாயுடு பேசியதாவது:


    நிஜாமுதீன் அலியாவின் செய்தி காலத்தைக் கடந்து என்றும் பொருந்தக் கூடியது. அத்துடன் உலகளாவியதாக எல்லா இடத்துக்கும் பொருந்தக் கூடியது. பிற மகான்களைப் போலவே நிஜாமுதீன் அலியா கூட மானுடத்தின் மீது அன்பு செலுத்துவதே கடவுளின் மீது செலுத்தும் அன்பு ஆகும் என்றார். கடவுளை உணர்வதற்கு அன்புதான் சரியான வழி என்பதே இதில் கிடைக்கும் செய்தி ஆகும்.


    பாரம்பரியத்தை மீட்பது, சுற்றுச் சூழலைக் காப்பது, வேலைவாய்ப்பை உருவாக்குவது ஆகியவற்றைப் புதுமையைக் காணும் நோக்கில் இணைத்துச் செயல்படுவதுதான் முன்னேற்றத்திற்கான சிறந்த வழியாகும். வரலாற்றுச் சின்னங்களை மீட்டுப் பாதுகாப்பதற்கான எதிர்காலத் திட்டங்களுக்கு நம்பிக்கை அளிக்கும் வழியைக் காட்டுகிறது. இதன் மூலம் கடந்த காலத்தின் பாரம்பரியப் பெருமையைக் காப்பது மட்டுமன்றி நீடித்த, மிகப் பெரிய எதிர்காலத்திற்கான அடித்தளத்தையும் அமைக்கிறோம்.


    நகர்ப்புற மேம்பாட்டுத் திட்டத்தில் அரசு – தனியார் பங்களிப்புக்குச் சுந்தர் நர்சரி சிறந்த உதாரணமாகத் திகழ்கிறது. இது தூய்மையை மேம்படுத்துவதிலும் குடிமக்கள் தரமான வாழ்வை வாழ்வதில் அரசு காட்டும் அக்கறையுடனும் இணைந்தது. இன்றைய தினம் வரலாற்றுச் சிறப்பு மிக்க நகரமான தில்லிக்கு மிக முக்கியமான நாளாகும். நமது தலைநகருக்கு சுந்தர் நர்சரி அமைந்துள்ள திறந்த நிலப் பரப்பு கூடுதலாகக் கிடைத்துள்ளது.


    இவ்வாறு குடியரசுத் துணைத் தலைவர் பேசினார்.


    *****

    
    
    (Release ID: 1521364) Visitor Counter : 43
    
    
      Read this release in: English