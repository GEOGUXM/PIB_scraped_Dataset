      பாதுகாப்பு அமைச்சகம்

      65வது குழு கடலோரக் காவல் படை மற்றும் செயல்பாடுகள் படிப்பு – பயிற்சி நிறைவு அணிவகுப்பு
      Posted On: 06 FEB 2018 12:32PM by PIB Chennai


    கடலோர காவல்படை சட்டம் மற்றும் செயல்பாடுகள் படிப்பை வெற்றிகரமாக நிறைவு செய்த 65வது குழுவைச் சேர்ந்த நாற்பத்தி ஐந்து உதவி கமாண்டண்ட்களின் பயிற்சி நிறைவு அணிவகுப்பு கொச்சியில் உள்ள கடலோர காவல்படை பயிற்சி மையத்தில் நடைபெற்றது. கொச்சி எண் 4ல் உள்ள இந்தியக் கடலோர காவல் படையின் மாவட்ட தலைமையகத்தில் நடைபெற்ற இந்த பயிற்சி நிறைவு அணிவகுப்பு கடலோர காவல்படையின் பிராந்திய கமாண்டர் (அந்தமான் மற்றும் நிகோபார்) இன்ஸ்பெக்டர் ஜெனரல் கே.ஆர். சுரேஷ் அணிவகுப்பு மரியாதையைப் பெற்றுக் கொண்டார். இது பயிற்சி பெறும் அதிகாரிகளுக்கு தொழில்நுட்ப படிப்பு வெற்றிகரமாக நிறைவு பெற்றதைக் குறிக்கிறது.


    நிகழ்ச்சியில் பேசிய இன்ஸ்பெக்டர் ஜெனரல் கே .ஆர். சுரேஷ், பயிற்சி முடித்த அதிகாரிகள் பயிற்சியின் போது பெற்ற திறன்களை தொடர்ந்து பழகிக் கொள்ள வேண்டும் என்றும், உயர் தரத்திலான நிபுணத்துவத்தை நிர்ணயிக்க தொடர்ந்து பாடுபட வேண்டும் என்றும் நீண்ட கால அடிப்படையில் இது நிறுவனத்திற்கு மேம்பாட்டை அளிக்கும் என்று அறிவுரை வழங்கினார். அதிகாரிகள் அனைத்து தருணங்களிலும் இந்த சேவையின் நிலை, கவுரவம் மற்றும் பெருமைக்குரிய பாரம்பரியத்தை தக்க வைத்துக் கொள்ள வேண்டும் என்றும் இந்தியக் கடலோர காவல் படையில் அதிகாரிகளிடம் எதிர்பார்க்கப்படும் தலைமைப்பண்பு, நிபுணத்துவம் ஆகியவற்றை இந்தப் பயிற்சி அளித்திருக்கும் என்ற நம்பிக்கையைத் தெரிவித்தார். அதிகாரிகள் தாங்கள் எதிர்கொள்ளும் ஒவ்வொரு சவாலையும் வாய்ப்பாக மாற்றிக் கொண்டு வாழ்க்கை மற்றும் தொழிலின் அனைத்து பிரிவிலும் சிறப்பு பெற்றிருக்க வேண்டும் என அறிவுரை கூறினார். கொச்சியில் உள்ள கடலோர காவல் படை பயிற்சி மையத்தில் அளிக்கப்பட்ட உயர் தரத்திலான பயிற்சி அவர்கள் எந்தவொரு கடல்சார் சவாலையும் சமாளிக்க செய்வதுடன் நாட்டின் பாதுகாப்பையும் உறுதிப்படுத்தும் என்று அவர் கூறினார்.


    ஆய்வின் போது சிறப்பாக பயிற்சி பெற்ற அதிகாரிகளுக்கு பரிசுகளை வழங்கினார் . பயிற்சி வகுப்பில் அதிக மதிப்பெண்கள் பெற்ற உதவி கமாண்டர் டி .பி. சிங்கிற்கு முதல் பரிசு வழங்கப்பட்ட்து. 64வது குழுவுக்கான முக்கியத்துவம் வாய்ந்த கவுரவத்திற்கான தலைமை இயக்குனர் கத்தி உதவி கமாண்டண்ட் புஷ்பேந்திர குமார் உபமன்யுவுக்கு ஒட்டுமொத்தமாக முதலிடம் பெற்றதற்காக அளிக்கப்பட்ட்து. பயிற்சி முடித்த அதிகாரிகளின் அணிவகுப்புடன் நிறைவடைந்த்து. மரியாதை செலுத்தும் மேடையை அவர்கள் கடந்து செல்லும் போது மெதுவாக அணிவகுத்தனர்.


    இந்த 10வார கால பயிற்சியின் போது அதிகாரிகளுக்கு கடலோரக் காவல் படையின் குறிப்பிட்த்தக்க பாடங்களான கடல்சார் சட்டம், தேடுதல் மற்றும் மீட்பு, மீனவர் கண்காணிப்பு மற்றும் கட்டுப்பாடு, கடல் மாசு தடுப்பு மற்றும் கட்டுப்பாடு மற்றும் கடலோர பாதுகாப்பு கடமைகள் குறித்த இதர பாடங்கள் பயிற்றுவிக்கப்பட்டன. கொச்சியில் இந்தப் பயிற்சியானது பாடம் மற்றும் செயல் முறை பயிற்சி ஆகியவற்றை நிபுணர்கள் அளித்தனர் .

    
    
    (Release ID: 1519431) Visitor Counter : 71