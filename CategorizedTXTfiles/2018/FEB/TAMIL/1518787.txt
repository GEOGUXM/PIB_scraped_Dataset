      நிதி அமைச்சகம்

      நீண்டலகால முதலீட்டு ஆதாயங்களை முறைப்படுத்த உத்தேசம்
      முதல் ஆண்டில் சுமார் ரூ.20 ஆயிரம் கோடி வருவாய் ஆதாயம் கிடைக்கும் என எதிர்பார்ப்பு

      Posted On: 01 FEB 2018 6:38PM by PIB Chennai

    ரூ. 1 லட்சத்திற்கும் அதிகமான நீண்டகால முதலீட்டு ஆதாயங்களுக்கு அட்டவணைப்படுத்தும் பயனை அனுமதிக்காமல் , பத்து சதவீத வரிவிதிக்கப்படும் என்று மத்திய நிதியமைச்சர் திரு அருண் n ஜட்லி , தெரிவித்துள்ளார்.


    நாடாளுமன்றத்தில் 2018-2019 ஆம் ஆண்டுக்கான பொது பட்ஜெட்டை தாக்கல் செய்த திரு n ஜட்லி , 2018 ஜனவரி 31 ஆம் தேதிவரை அனைத்து விதமான ஆதாயங்களுக்கும் சட்ட விலக்கு அளிக்கப்படும் என்று தெரிவித்தார்.


    பொருளாதார வளர்ச்சிக்கு வலுவான பங்குச் சந்தை அவசியம் என்று கூறிய திரு n ஜட்லி , தற்போதைய வரிவிதிப்பு முறையில் மிதமான மாற்றத்தை செய்ய தாம் உத்தேசித்துள்ளதாக கூறினார்.


    வளர்ச்சி சார்ந்த நிதிகள் துறையில் போட்டியை ஏற்படுத்த , பங்குகள் சார்ந்த , ஊக்கத்தொகை வழங்கும் பரஸ்பர நிதிக்கு பத்து சதவீத வரி விதிப்பு அறிமுகம் செய்யப்படுவதாக நிதியமைச்சர் தெரிவித்துள்ளார்.


    இந்த சட்ட விலக்கு அளிக்கப்படுவதால் , முதலீட்டு ஆதாய வரியில் செய்யப்படும் மாற்றம் முதல் ஆண்டான 2018-19 ஆம் ஆண்டில் ரூ. 20 ஆயிரம் கோடி என்ற கணிசமான வருவாய் ஆதாயத்தை பெற்றுத்தரும் என அவர் விளக்கினார்.


    தற்போது பட்டியலிடப்பட்ட பங்குகளை மாற்றம் செய்வதன் மூலம் கிடைக்கும் நீண்டகால முதலீட்டு ஆதாயங்கள் , பங்குகள் சார்ந்த நிதி மற்றும் வர்த்தக ட்ரஸ்டுகளின் பங்குகளுக்கு வரிவிலக்கு அளிக்கப்பட்டு வருவதாக நிதியமைச்சர் திரு அருண் n ஜட்லி கூறினார். மத்திய அரசு அறிமுகம் செய்த சீர்த்திருத்த நடவடிக்கைகள் மற்றும் இதுவரை அளிக்கப்பட்ட ஊக்கத் தொகைகள் அடிப்படையில் பங்குச்சந்தையில் எழுச்சி ஏற்பட்டுள்ளதாக அவர் கூறினார்.


    ‘2017-18 ஆம் ஆண்டுக்கான வரி தாக்கலின்படி பட்டியலிடப்பட்ட பங்குகள் மூலம் பெறப்பட்ட ஆதாயமான ரூ. 3,67,000 கோடிக்கு மொத்த விலக்கு அளிக்கப்பட்டுள்ளது. இந்த ஆதாயத்தில் பெரும்பங்கு நிறுவனங்களின் கூட்டு ஒப்பந்தங்கள் மூலம் பெறப்பட்டதாகும். இதனால் உற்பத்திக்கு எதிரான பாரட்சமான நிலை ஏற்பட்டதுடன் , அதைத்தொடர்ந்து வணிக உபரி நிதி , நிதி தொடர்பான சொத்துக்களில் முதலீடு செய்யப்படும் நிலையும் ஏற்பட்டது. வரிவிலக்கு ஏதுமின்றி பங்குச்சந்தை முதலீடு அனைவரையும் ஈர்க்கும் வகையில் தற்போது அமைந்துள்ளது. அதனால் பட்டியலிடப்பட்ட நீண்டகால முதலீட்டு ஆதாயங்களை வரிவளையத்திற்குள் கொண்டுவர வேண்டிய அவசியம் ஏற்பட்டுள்ளது ’ என்று அமைச்சர் விளக்கினார்.

    
    
    (Release ID: 1518787) Visitor Counter : 56