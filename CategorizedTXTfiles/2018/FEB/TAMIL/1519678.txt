      மத்திய அமைச்சரவை

      2018 பருவத்திற்கு கொப்பரைக்கான குறைந்தபட்ச ஆதரவு விலையை அதிகரிக்க அமைச்சரவை ஒப்புதல்
      Posted On: 07 FEB 2018 9:24PM by PIB Chennai


    2017ம் ஆண்டில் குவிண்டாலுக்கு ரூ. 6500ஆக இருந்த, நியாயமான சராசரி தரம் கொண்ட அரவை கொப்பரைக்கான குறைந்தபட்ச ஆதரவு விலையை 2018ம் ஆண்டு பருவத்தில் ரூ. 7500 ஆக அதிகரிக்க பிரதமர் திரு. நரேந்திர மோடி தலைமையில் நடைபெற்ற பொருளாதார விவகாரங்களுக்கான மத்திய அமைச்சரவைக் கூட்டம் ஒப்புதல் அளித்துள்ளது. 2017ம் ஆண்டு குவிண்டாலுக்கு ரூ. 6785 ஆக இருந்த நியாயமான சராசரி தரம் கொண்ட உருண்டை கொப்பரைக்கான குறைந்தபட்ச ஆதரவு விலை ரூ. 7750 ஆக உயர்த்தப்பட்டுள்ளது.


    கொப்பரைக்கான இந்தக் குறைந்தபட்ச ஆதரவு விலை விவசாயிகளுக்கு உரிய குறைந்தபட்ச விலையை உறுதிப்படுத்துவதுடன் தென்னை பயிர் செய்வதிலும் அதன் மூலம் நாட்டில் உற்பத்தி மற்றும் உற்பத்தி திறனை அதிகரிக்க முதலீடுகளை அதிகரிக்க உதவும்.


    வேளாண் செலவுகள் மற்றும் விலைகளுக்கான ஆணையம் அளித்த பரிந்துரைகளின் அடிப்படையில் இந்த ஒப்புதல் அளிக்கப்பட்டுள்ளது. நிபுணர்களைக் கொண்ட இந்த ஆணையம் உற்பத்தி செலவு, சமையல் எண்ணெய்களின் உள்நாட்டு மற்றும் சர்வதேச விலைகளின் போக்கு, கொப்பரை மற்றும் தேங்காய் எண்ணெயின் ஒட்டுமொத்த தேவை மற்றும் விநியோகம், கொப்பரையை தேங்காய் எண்ணெயாக மாற்றுவதற்கான செலவு மற்றும் பரிந்துரைக்கப்பட்ட குறைந்தபட்ச ஆதரவு விலை நுகர்வோரிடையே ஏற்படுத்தக் கூடிய தாக்கம் ஆகியவற்றைக் கணக்கில் எடுத்துக் கொண்டு இந்தக் குறைந்தபட்ச ஆதரவு விலையை பரிந்துரை செய்துள்ளது.


    தேசிய வேளாண் கூட்டுறவு சந்தைப்படுத்தும் இந்தியக் கூட்டமைப்பு நிறுவனம் மற்றும் இந்திய தேசிய கூட்டுறவு நுகர்வோர் கூட்டமைப்பு நிறுவனம் ஆகியவை தொடர்ந்து மைய நோடல் முகமைகளாக செயல்பட்டு தேங்காய் உற்பத்தி மாநிலங்களில் குறைந்தபட்ச ஆதரவு விலையில் விலை ஆதரவு செயல்பாடுகளை மேற்கொள்ளும்.


    ****


    

    
    (Release ID: 1519678) Visitor Counter : 33