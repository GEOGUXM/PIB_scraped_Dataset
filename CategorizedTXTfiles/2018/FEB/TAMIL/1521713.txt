      பாதுகாப்பு அமைச்சகம்

      கார்வாரில். கடல் பறவைத் திட்டத்தின் கீழ் நிலம் கையகப் படுத்தப்பட்ட வீடுகளின் உரிமையாளர்களுக்கான காசோலைகளைப் பாதுகாப்புத் துறை அமைச்சர் வழங்கினார்.
      Posted On: 24 FEB 2018 3:25PM by PIB Chennai


    கடல் பறவைத் (கடற்படைத் திட்டம்) திட்டத்தின் கீழ் மறுகுடியமர்வு செய்யப்பட்ட 30 வீடுகளின் உரிமையாளர்களுக்கு (96 பேருக்கு) சுமார் 5 கோடி ருபாய் மதிப்பிலான காசோலைகளைப் பாதுகாப்புத் துறை அமைச்சர் திருமதி. நிர்மலா சீதாராமன் வழங்கினார். நம் நாட்டின் மேற்குக் கடற்கரைப் பகுதியில் இந்தியக் கடற்படையின் பலத்தை அதிகரிக்கும் வகையில் அமைக்கப்பட உள்ள மிக முக்கியமான கடற்படைத் தளத்தின் மேம்பாட்டுக்காக நிலம் கொடுத்தவர்களுக்கு அமைச்சர் நன்றி தெரிவித்துக் கொண்டார்.


    புதிய கடற்படைத் தளம் அமைப்பதற்காக கர்நாடக மாநிலம் உத்தரகன்னடா மாவட்டத்திற்குட்பட்ட கார்வார் மற்றும் அங்கோலா வட்டங்களுக்கு உட்பட்ட 13 கிராமங்களில் மொத்தம் 2412 ஏக்கர் 15 குண்டா 7 அனா நிலங்களைத் தனியாரிடமிருந்து மத்திய அரசின் பாதுகாப்புத் துறை கையகப்படுத்தி உள்ளது.


    இந்த நிலக் கையகப்படுத்தும் பணிக்காக நில உரிமையாளர்களுக்கு வழங்கப்பட வேண்டிய 587 கோடி ரூபாயில் (பிரிவு 18 (1) மற்றும் பிரிவு 28-ஏ) 534 கோடி ரூபாயை நிலஎடுப்பு சிறப்பு அலுவலகம் மற்றும் நீதிமன்றங்களில் மத்திய அரசு டெபாசிட் செய்துள்ளது. மீதமுள்ள 53 கோடி ரூபாய் இந்த மாத இறுதிக்குள் செலுத்தப்படும்.


    கூடுதல் விவரங்களுக்கு: www.pib.nic.in

    
    
    (Release ID: 1521713) Visitor Counter : 25
    
    
      Read this release in: English