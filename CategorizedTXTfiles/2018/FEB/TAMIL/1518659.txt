      நிதி அமைச்சகம்

      பாதுகாப்புத் துறைக்கு முன்னுரிமை அடிப்படையில் நிதி ஒதுக்கீடு தொடரும்
      இரண்டு தளவாட உற்பத்தி வளாகங்கள் அமைக்கப்படும்
      தொழில் துறைக்கு இணக்கமான "தளவாட உற்பத்திக் கொள்கை 2018" கொண்டு வரப்படும்
      Posted On: 01 FEB 2018 4:58PM by PIB Chennai


    பாதுகாப்புத் துறைக்கு போதிய அளவு நிதி ஒதுக்கீட்டை உறுதி செய்வது அரசின் முன்னுரிமையாக இருக்கும் என்று மத்திய நிதிமைச்சர் திரு. அருண்ஜேட்லி 2018­19ம் ஆண்டுக்கான பொது நிதிநிலை அறிக்கையை இன்று நாடாளுமன்றத்தில் தாக்கல் செய்யும்போது கூறினார்,


    கடந்த மூன்றரை ஆண்டுகளில் பாதுகாப்பு படைகளின் செயல்திறனை விரிவுபடுத்தவும் நவீனப்படுத்தவும் அதிக முக்கியத்துவம் அளிக்கப்பட்டிருப்பதாக அவர் கூறினார்.


    ஜம்மு காஷ்மீர் மாநிலத்திலும் வடகிழக்கு மாநிலங்களிலும் உள்நாட்டு பாதுகாப்புச் சூழலை நிர்வகிப்பதிலும் நாட்டின் எல்லைப் பகுதிகளில் உள்ள சவால்களை சந்திப்பதிலும் ஆயுதப்படைகள் சிறப்புமிக்க பங்களிப்பை செய்துள்ளன என்று நிதியமைச்சர் பாராட்டு தெரிவித்தார். நாட்டின் பாதுகாப்புத் தேவைகளை சந்திப்பதற்கும் தற்சார்பு நிலையை உருவாக்குவதற்கும் பாதுகாப்புத் தளவாடங்கள் உற்பத்தித் திறனை உள்நாட்டி​லேயே வளர்த்து மேம்படுத்துவதற்கும் பல முன்முயற்சிகள் மேற்கொள்ளப்பட்டிருப்பதை நிதியமைச்சர் விவரித்தார்.


    வெளிநாட்டு நேரடி முதலீட்டை தாராளமாக்குவது உள்பட பாதுகாப்பு தளவாடங்கள் உற்பத்தியில் தனியார் முதலீடு திறந்து விடப்பட்டிருப்பதாகவும் திரு.அருண்ஜேட்லி கூறினார். நாட்டில் இரண்டு பாதுகாப்பு தளவாடங்கள் உற்பத்தி தளங்களை உருவாக்குவதற்கான நடவடிக்கைளை அரசு மேற்கொள்ளும் என்றும் அவர் கூறினார். பொதுத்துறை, தனியார் துறை, சிறு, குறு மற்றும் நடுத்தரத் துறைகள் மூலம் உள்நாட்டு உற்பத்தியை அதிகப்படுத்த தொழில்துறைக்கு சாதகமான பாதுகாப்புத் தளவாடங்கள் உற்பத்திக் கொள்கை 2018ஐ அரசுகொண்டு வரும் என்று நிதியமைச்சர் தெரிவித்தார்.


    *******

    
    
    (Release ID: 1518659) Visitor Counter : 63