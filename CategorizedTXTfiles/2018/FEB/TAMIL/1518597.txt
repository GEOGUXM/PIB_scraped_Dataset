      நிதி அமைச்சகம்

      கைபேசிகள், தொலைக்காட்சி பாகங்கள் ஆகியவற்றின் மீது உள்நாட்டு மதிப்புக் கூட்டுக்கும் இந்தியத் தயாரிப்புக்கும் ஊக்கம் அளிக்கும் வகையில் சுங்க வரி உயர்த்தப்படுகிறது
      இந்நடவடிக்கை கூடுதலான வேலைவாய்ப்புக்கு வழிவகுக்கும்
      
      உடைத்த முந்திரி மீது சுங்க வரி விதிப்பு
      Posted On: 01 FEB 2018 3:17PM by PIB Chennai


    சரக்கு மற்றும் சேவை வரிகள் (ஜிஎஸ்டி) அமலுக்கு வந்த பிறகு, முதல் முறையாகத் தாக்கல் செய்யப்படும் 2018-19ஆம் ஆண்டுக்கான நிதிநிலை அறிக்கையில் கடந்த இருபதாண்டுகளாக கடைப்பிடிக்கப்பட்டு வந்த சுங்க வரி விதிப்பு முறை சீரமைக்கப்பட்டுள்ளது. கடந்த காலங்களில் சுங்கவரி குறைக்கப்பட்டு வந்தது. 2018-19ஆம் ஆண்டுக்கான நிதிநிலை அறிக்கையை இன்று (பிப்ரவரி 1) தாக்கல் செய்த மத்திய நிதியமைச்சர் திரு. அருண் ஜேட்லி, சில தொழில்களில், உதாரணத்திற்கு உணவுப் பதனீடு, மின்னணுப் பொருள், வாகன உதிரிப் பாகங்கள், காலணிகள், மரச்சாமான்கள் ஆகியவற்றின் உற்பத்திப் பொருட்கள் மீதான மதிப்பு கூடுவதற்கு வாய்ப்புகள் உள்ளதை நிதியமைச்சர் குறிப்பிட்டார். முந்திரிப் பருப்பு பதனீட்டின் மீதான சுங்க வரியை 5 சதவீதத்திலிருந்து 2.5 சதவீதமாகக் குறைப்பதாகவும் நிதியமைச்சர் அறிவித்தார்.


    உள்நாட்டு மதிப்புக் கூட்டு, இந்தியாவில் உற்பத்தி ( Make in India ) ஆகியவற்றுக்கு சலுகை அளிக்கும் வகையில், கைபேசிகள் (மொபைல் ஃபோன்) மீதான சுங்க வரியை 15 சதவீதத்திலிருந்து 20 சதவீதமாகவும் சில பாகங்கள், உதிரி பாகங்கள் மீதான சுங்க வரியை 15 சதவீதமாக உயர்த்துவதாக நிதியமைச்சர் அறிவித்துள்ளார். அதைப் போல் தொலைக்காட்சிப் பெட்டி பாகங்களின் மீதான சுங்க வரியும் உயர்த்தப்படுவதாக அறிவித்துள்ளார். “இந்த நடவடிக்கை, நாட்டில் கூடுதலான வேலைவாய்ப்புகளை உருவாக்கப் பெரிதும் துணை புரியும்” என்றும் அமைச்சர் திரு.ஜேட்லி கூறினார். உண்மையில், இத்தகைய நடவடிக்கை இறக்குமதி பொருட்களை விட உள்நாட்டு உற்பத்திப் பொருட்களின் விலையை மலிவாக்கும். அதன் மூலம் அவற்றின் தேவையையும் அதிகரிக்கும். இதன் விளைவாக நாட்டில் மக்களுக்கு வேலைவாய்ப்புகளும் அதிகமாக உருவாக்கும்.


    *****

    
    
    (Release ID: 1518597) Visitor Counter : 125