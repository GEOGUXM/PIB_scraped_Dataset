      குடியரசுத் தலைவர் செயலகம்

      தேசிய உணவுத்தொழில்நுட்ப தொழில்முனைவோர் மற்றும் மேலாண்மை நிறுவனத்தின் (NIFTEM) முதலாவது பட்டமளிப்பு விழாவில் குடியரசுத்தலைவர் உரை
      Posted On: 10 FEB 2018 12:34PM by PIB Chennai


    ஹரியானா மாநிலம் சோனிப்பட் - டில் உள்ள தேசிய உணவுத்தொழில்நுட்ப தொழில்முனைவோர் மற்றும் மேலாண்மை நிறுவனத்தின் முதலாவது பட்டமளிப்பு விழாவில் இன்று ( பிப்ரவரி 10 2018) குடியரசுத்தலைவர் ராம்நாத்கோவிந்த் கலந்து கொண்டு உரையாற்றினார் .


    நிகழ்ச்சியில் குடியரசுத்தலைவரின் உரை :- சிந்து சமவெளியில் நமது முன்னோர்கள் தானியங்களை பயிரிட்ட காலத்திலிருந்தே இந்தியா விவசாயப்பொருளாதாரம் சார்ந்த நாடாக உள்ளது . பல்வேறு வகையான ஊட்டச்சத்து தானியங்கள் பல்வேறு ரகபருப்பு வகைகள் இந்தியாவின் அனுபவத்தை குறிப்பதாக உள்ளது . உணவுப்பழக்கவழக்கமும் , சமையல் கலையும் மாநிலத்திற்கு மாநிலம் வேறுபடுகிறது . மாவட்டத்திற்கு மாவட்டம்கூட இது வேறுபடுகிறது . இது இந்தியாவின் வேற்றுமையையும் பரப்பளவையும் பிரதிபலிப்பதாக உள்ளது . அதே வேளையில் இதுவே நமது வலிமையாகவும் திகழ்கிறது . இதற்கு அடிப்படையில் வலு சேர்ப்பவர்கள் நமது விவசாயிகள்தான் . லட்சக்கணக்கான ஆண்களும் , பெண்களும் தீவிர முயற்சி செய்து அயராது உழைத்து நமக்காக உணவுப்பொருட்களை விளைவிக்கின்றனர் . அவர்களது பங்களிப்பு உணவுப் பாதுகாப்புக்கு மட்டும் இன்றி , தேசத்தின் பாதுகாப்புக்கும் உதவிகரமாக உள்ளது . விவசாயிகள் சுயநலமின்றி உழைத்தாலும் பல நேரங்களில் அவர்களுக்கு குறைவான வருமானமே கிடைக்கிறது . நிச்சயமற்ற பருவமழை மற்றும் நிலையற்ற சந்தை வாய்ப்புகளையும் அவர்கள் எதிர்நோக்க வேண்டியுள்ளது .


    எனவே , சமுதாய ரீதியாகவும் , தனிமனித ரீதியாகவும் , நமது விவசாயிகளின் வாழ்க்கை தரத்தை மேம்படுத்த நாம் கடமைப்பட்டுள்ளோம் . இயற்கை மற்றும் பருவநிலை மாற்றங்களால் ஏற்படும் பாதிப்புகளிலிருந்து விவசாயிகளை விடுவிப்பதுடன் , தேவைக்கும் விநியோகத்திற்கும் இடையேயான எதிர்பாரா விளைவுகளை எதிர்கொள்ளவும் நாம் உதவ வேண்டும் . இந்தப் பணிகளை மேற்கொள்ள அரசு உறுதி கொண்டுள்ளது . இதனை செயல்படுத்தும் விதமாக அரசு பல்வேறு கொள்கைகள் மற்றும் திட்டங்களை தொடங்கியுள்ளது . இந்த திட்டங்களை நிறைவேற்ற உணவு சங்கிலியுடன் அறிவியல் மற்றும் தொழில்நுட்பத்தையும் பயன்படுத்த வேண்டும் . இந்த நோக்கத்தை நிறைவேற்ற தேசிய உணவுத்தொழில்நுட்ப தொழில்முனைவோர் மற்றும் மேலாண்மை நிறுவனமும் இதில் பயின்று பட்டம் பெறுவோரும் முக்கிய பங்காற்ற வேண்டும் .


    சமூகப் பழக்கவழக்கங்கள் மாறுபடுவதாலும், சிறிய குடும்பங்களின் எண்ணிக்கை அதிகமாக இருப்பதாலும், குறிப்பாக, நகரங்களில் வசிப்பவர்களுக்காக, உடனடியாக சாப்பிடக்கூடிய உணவுப்பொருட்களின் தேவை இந்தியாவில் அதிகரித்து வருகிறது. அதே வேளையில் தரம் மற்றும் பாதுகாப்பை உறுதி செய்வது பெரும் சவாலான காரியமாக உள்ளது. உணவுப்பொருட்கள் அதில் சேர்க்கப்படும் பொருட்களின் தரம் மற்றும் பெயரிடுவது சர்வதேச அளவுகோலுக்கு இணையாக இருக்கவேண்டும். ஆயத்த உணவுகள் ஆரோக்கியமானவையாகவும் சாப்பிடுவதற்கு உகந்தவையாகவும் அமைவதை உறுதி செய்ய வேண்டும். இந்தியாவில் ஒவ்வொரு மாநிலத்திலும் விளைவிக்கப்படும் ஊட்டச்சத்து மிகுந்த உணவு தானியங்கள் மற்றும் பாரம்பரிய உணவுப் பழக்கங்களை தொடர்ந்து பின்பற்ற வேண்டும். இந்தியாவில் காணப்படும் வாழக்கைச் சூழல் சார்ந்த நோய்களுக்கு தீர்வு காண எளிதில் பயன்படுத்தக்கூடிய நடைமுறைகளையும் உணவுத்தொழில்துறையினர் கண்டுபிடிக்க வேண்டும். நமக்கென வியாபாரக்குறியீடுகளை உருவாக்குவதில், குறிப்பாக பாரம்பரிய மற்றும் ஊட்டச்சத்து மிகுந்த உணவுப்பொருட்கள் தயாரிப்புக்கு மேற்கூறிய அனைத்தையும் நாம் பின்பற்றுவதே நூற்றாண்டு காலமாக நாம் கட்டிக்காத்து வரும் பெருமிதத்தை பிரதிபலிக்கும். உள்நாட்டிலும் வெளிநாடுகளிலும் அதிக நுகர்வோரை சென்றடையவும் இவை மிகவும் அவசியம்.


    அந்த அடிப்படையில் தேசிய உணவுத்தொழில்நுட்ப தொழில்முனைவோர் மற்றும் மேலாண்மை நிறுவனம் முன்னணி நிறுவனமாக திகழ்கிறது. இந்த நிறுவனத்தில் பட்டப்படிப்பை முடித்து வருபவர்கள், நிறுவனத்தின் முக்கிய நோக்கங்களை நிறைவேற்றவும் விவசாயிகளை, அறிவில் தொழில்நுட்பம், தொழில் முனைவோர் மற்றும் உணவுப்பாதுகாப்பு தொழிற்சாலைகளுடன் இணைப்பதிலும் முக்கிய பணியாற்ற வேண்டும். தொழிற்சாலைகள், ஒழுங்குமுறை அமைப்புகள், கொள்கை திட்டமிடுவோர், நுகர்வோர், நிதி மற்றும் கடன் நிறுவனங்கள் மற்றும் விவசாயிகளிடையே ஒருங்கிணைப்பை ஏற்படுத்துவதற்கும் இங்கு பயிலும் பட்டதாரிகள் பாடுபடவேண்டும்.


    -----

    
    
    (Release ID: 1520279) Visitor Counter : 37