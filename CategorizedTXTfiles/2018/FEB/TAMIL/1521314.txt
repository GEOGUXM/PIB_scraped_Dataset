      விவசாயத்துறை அமைச்சகம்

      தேசிய வேளாண் சந்தை அமைப்பின் பயனாளிகளுக்கு உகந்த 6 புதிய அம்சங்களை மத்திய வேளாண் அமைச்சர் திரு. ராதா மோகன் சிங் தொடங்கிவைத்தார்
      விவசாயிகள் பற்றிய புள்ளி விவரங்களை ஒருங்கிணைத்து திறமையை அதிகரிக்கவும் காத்துக்கிடப்பதை குறைக்கவும் மத்திய அரசின் ஈ-நாம் வகை செய்கிறது

      Posted On: 21 FEB 2018 3:09PM by PIB Chennai

    தேசிய வேளாண் சந்தை அமைப்பின் (மின்னணு தேசிய வேளாண் சந்தை) மூலம் பயனாளிகளுக்கு மேலும் உகந்த 6 புதிய அம்சங்களை மத்திய வேளாண் அமைச்சர் திரு. ராதா மோகன் சிங் இன்று தொடங்கிவைத்தார். மத்திய வேளாண்துறை இணை அமைச்சர் திரு. கஜேந்திர சிங் செகாவத் இந்த நிகழ்ச்சியின் போது உடன் இருந்தார்.


    நிகழ்ச்சியில் பேசிய அமைச்சர் ராதா மோகன் சிங் , விவசாயிகள் தங்களது பொருள்களை சந்தைப்படுத்துவதற்கான நடைமுறைகளை எளிமைப்படுத்த வேண்டியதன் அவசியத்தைக் கருத்தில் கொண்டு, 2016 –ம் ஆண்டு ஏப்ரல் 14 –ம் தேதி 21 மண்டிகளில் மின்னணு தேசிய வேளாண் சந்தை தொடங்கப்பட்டது என்றார். தற்போது இது 14 மாநிலங்கள் மற்றும் ஒரு யூனியன் பிரதேசத்தில் உள்ள 479 மண்டிகளுக்கு விரிவுப்படுத்தப்பட்டுள்ளது. ஈ-நாம் வலைதளம் தற்போது 8 மொழிகளில் (இந்தி, ஆங்கிலம், குஜராத்தி, மராத்தி, தமிழ், தெலுங்கு, வங்கமொழி மற்றும் ஒடியா) உள்ளது. 6 மொழிகளில் (இந்தி, ஆங்கிலம், வங்கமொழி, குஜராத்தி, மராத்தி, மற்றும் தெலுங்கு) நேரடி வர்த்தக வசதி கிடைக்கிறது.


    ஈ -நாம் வசதியைத் தற்போது பயனாளிகளுக்கு உகந்த அம்சங்களுடன் மத்திய வேளாண் அமைச்சகம் வலுப்படுத்தியுள்ளதாகவும் அமைச்சர் தெரிவித்தார்.

     1. ஈ -நாம் மொபைல் செயலி:

    விவசாயிகள் மற்றும் வர்த்தகர்களுக்கான ஒட்டுமொத்த செயல்பாடுகளும் பயனாளிகளுக்கு உகந்தவையாக அமையும் வகையில் பல்நோக்கு அம்சங்களுடன் செல்போன் செயலி மேம்படுத்தப்பட்டுள்ளது . மிகவும் சிக்கலான நடைமுறைகளில் ஒன்றான சந்தை நுழைவு நடைமுறையை, மண்டி உரிமையாளர்களே ஈ-நாம் மொபைல் செயலி மூலம் நேரடியாக மேற்கொள்ள முடியும்.

     1. பீம் பணம் செலுத்தும் வசதி :

    பீம் செயலி மூலம் ஒருங்கிணைந்த பணம் செலுத்தும் வசதி (யு.பி.ஐ.) ஏற்படுத்தப்பட்டிருப்பது, விவசாயிகளுக்கு பணம் வழங்குவதற்கான நடைமுறைகளை எளிமைப்படுத்துவதில் மற்றும் ஒரு மயில்கல்லாக அமைந்துள்ளது. இது பொருள்களை கொள்முதல் செய்வோரின் கணக்கிலிருந்து தொகுப்புக் கணக்கிற்கு பணம் பெறுவதற்கான காலத்தையும் குறைப்பதுடன், விவசாயிகளுக்கு பணப்பட்டுவாடா செய்யப்படும் காலத்தையும் குறைக்கும்.

     1. மின்னணு கற்றல் அம்சங்களுடன் புதிய மேம்படுத்தப்பட்ட வலைதளம் :

    சந்தை நுழைவு அடிப்படையில் மின்னணு தேசிய வேளாண்சந்தைகளின் செயல்பாடு , புதிய தகவல்கள், பயிற்சி அட்டவணை போன்றவற்றுடன் கூடிய புதிய வலைதளம் உருவாக்கப்பட்டுள்ளது.

     1. மேலாண்மை தகவல் நடைமுறை தொகுப்பு :

    வர்த்தக நுண்ணறிவு சார்ந்த மேலாண்மை தகவல் நடைமுறை தொகுப்பு , ஒவ்வொரு மண்டியின் பொருள்கள் வருகை மற்றும் வர்த்தகம் குறித்த செயல்பாடுகளை ஆழமாக நோக்க உதவும்.

     1. மண்டி செயலாளர்களுக்கான குறைதீர்ப்பு மேலாண்மை நடைமுறை :

    இந்த நடைமுறை மண்டி செயலாளர்கள் , வலைதளம் / மென்பொருள் சார்ந்த தொழில்நுட்ப பிரச்சினைகளை எழுப்பவும் இணையதளம் மூலமாகவே குறைதீர்ப்பு நிலையை அறிந்து கொள்ளவும் உதவும்.

     1. விவசாயிகள் புள்ளி விவரங்களுடன் ஒருங்கிணைத்தல் :

    ஈ -நாம் நடைமுறையினால் மத்திய விவசாயிகள் பற்றிய புள்ளி விவரங்கள் ஒருங்கிணைக்கப்படுவதன் மூலம், பதிவு நடைமுறைகள் எளிமையாக்கப்பட்டுள்ளன. அத்துடன் மண்டிக்குள் நுழைந்தவுடன் விவசாயிகளை எளிதில் அடையாளம் கண்டு அவர்கள் காத்திருக்கும் நேரத்தை குறைக்க உதவும்.

    
    
    (Release ID: 1521314) Visitor Counter : 103
    
    
      Read this release in: English , Urdu , Hindi
    
    
    

1.