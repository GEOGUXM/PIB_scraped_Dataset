      பாதுகாப்பு அமைச்சகம்

      தமிழ்நாடு பாதுகாப்புத் தொழில் சதுக்கப் பணிகள் தொடங்கின
      Posted On: 27 FEB 2018 12:34PM by PIB Chennai


    தமிழ்நாடு பாதுகாப்பு தொழில் சதுக்கம் அமைப்பதற்கான விரிவான திட்ட அறிக்கை தயாரிக்கும் பணிகளை பாதுகாப்பு அமைச்சகத்தின் பாதுகாப்பு சாதனங்கள் உற்பத்தித்துறை தொடங்கி உள்ளது . பாதுகாப்பு அமைச்சர் திருமதி நிர்மலா சீதாராமன் அளித்த நெறிமுறைகளின்படி இந்த நடைமுறைகளை பாதுகாப்பு சாதன உற்பத்தித்துறை தொடங்கி உள்ளது. தொழில் சதுக்கத்திற்கான விரிவான திட்ட அறிக்கை வரைவதற்கு உயர் ஆலோசனை நிறுவனம் ஒன்றை இந்தத் துறை நியமனம் செய்யும்.


    2028-19-ஆம் ஆண்டு பட்ஜெட்டில் இரண்டு பாதுகாப்பு உற்பத்தி பெருவளாகங்கள் அமைக்கப்படும் என மத்திய நிதியமைச்சர் திரு அருண் ஜேட்லி அறிவித்திருந்தார். இவற்றில் ஒன்று தமிழ்நாட்டில் அமைக்கப்படும் என முடிவு செய்யப்பட்டுள்ளது. தொழில் சதுக்கம் என்ற வகையில் அமையவுள்ள இந்த பெருவளாகம் சென்னை முதல் ஓசூர், கோயம்புத்தூர், சேலம், திருச்சிராப்பள்ளி ஆகிய இடங்களிலும் அமைந்திருக்கும். எனவேதான் இந்தத் திட்டம் தமிழ்நாடு பாதுகாப்புத் தொழில் சதுக்கம் என பெயர் பெற்றுள்ளது. பாதுகாப்புத்துறையில் தொழில்துறையினருக்கு புதிய வாய்ப்புக்களை அரசு திறந்து வைத்துள்ள நிலையில், தமிழ்நாடு பாதுகாப்பு சாதன தொழில் சதுக்கம் தமிழ்நாட்டின் துடிப்பான உற்பத்தித் துறைக்கு பெரிய வாய்ப்புக்களை உருவாக்கும் என எதிர்ப்பார்க்கப்படுகிறது.


    உள்ளூர் தொழிற்சாலைகள், குறிப்பாக, குறு, சிறு, நடுரக, தொழில்கள் எதிர்ப்பார்ப்புகளை இந்த உத்தேச தொழில் சதுக்கத்தில் உறுதி செய்வதற்காக வளாகத்தின் அனைத்து இணைப்பு இடங்களிலும், அதாவது சென்னை, ஓசூர், கோயம்புத்தூர், சேலம், திருச்சிராப்பள்ளி ஆகியவற்றில் விரிவான தொழில்துறையினர் கலந்தாலோசனைகளை பாதுகாப்புத்துறை தொடங்கி உள்ளது. இந்த கலந்தாலோசனைகளில் பாதுகாப்புத்துறையின் உயர் அதிகாரிகள், இந்துஸ்தான் ஏரோநாட்டிக், பாரத் எலெக்ட்ரானிக், பாரத் எர்த் மூவர்ஸ், தளவாட தொழிற்சாலைகள் ஆகியவற்றின் பிரதிநிதிகள் பங்கேற்பார்கள். உள்ளூர் சிறு தொழில் சங்கங்கள், மாநில அரசு பிரதிநிதிகள் ஆகியோரின் தீவிரப் பங்கேற்புடன் இந்த கலந்தாலோசனை கூட்டங்களுக்கு ஏற்பாடு செய்யப்பட்டுள்ளது. இந்த வகையில் முதலாவது கலந்தாலோசனைக் கூட்டம் 2018 பிப்ரவரி 26-ஆம் தேதி ஓசூரில் நடைபெற்றது. இதர இதுபோன்ற ஆலோசனைக் கூட்டங்கள் கீழ்கண்டபடி நடைபெறவுள்ளன.

      * கோயம்புத்தூர் – 2018 மார்ச் 5
      * சேலம் - 2018 மார்ச் 7
      * சென்னை - 2018 மார்ச் 10

    திருச்சிராப்பள்ளியில் நடைபெறவுள்ள ஆலோசனைக்கூட்டத்திற்கான தேதி பின்னர் அறிவிக்கப்படும் . இந்த கலந்தாலோசனைக் கூட்டங்களில் பாதுகாப்பு உற்பத்தியில் ஆர்வமுள்ள அனைத்து தொழிலதிபர்களும் பங்கேற்குமாறு அழைக்கப்படுகின்றனர். தமிழ்நாடு பாதுகாப்பு தொழில் சதுக்கம் திட்டத்தின் அமைப்பு குறித்த தங்களது ஆலோசனை வழங்குமாறு அவர்கள் கேட்டுக்கொள்ளப்படுகின்றனர்.


    ---

    
    
    (Release ID: 1521902) Visitor Counter : 70
    
    
      Read this release in: English , Urdu
    
    
    

*