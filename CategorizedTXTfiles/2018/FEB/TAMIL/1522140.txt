      நிதி அமைச்சகம்

      புதுதில்லியில் நாளை நடைபெறும் 42 ஆவது சிவில் கணக்குகள் தின நிகழ்ச்சியின் போது, மத்திய அரசு பணியாளர்களின் பொது வருங்கால வைப்பு நிதிக்கான, பொது நிதி மேலாண்மை பற்றிய ஒருங்கிணைக்கப்பட்ட விதிமுறைகளின் தொகுப்பு மற்றும் ஓய்வூதிய சிக்கல்கள் பற்றிய முழுமையான மின்னணு செயலாக்க நடைமுறைகளை மத்திய நிதியமைச்சர் திரு. அருண் ஜேட்லி நாளை தொடங்கி வைக்கிறார்.
      Posted On: 28 FEB 2018 5:17PM by PIB Chennai


    புதுதில்லியில் நாளை நடைபெறும் 42 ஆவது சிவில் கணக்குகள் தின நிகழ்ச்சியில் சிறப்பு விருந்தினராக பங்கேற்கும் மத்திய நிதியமைச்சர் திரு. அருண் ஜேட்லி, மத்திய அரசு பணியாளர்களின் பொது வருங்கால வைப்பு நிதிக்கான, பொது நிதி மேலாண்மை பற்றிய ஒருங்கிணைக்கப்பட்ட நடைமுறைகளை தொடங்கி வைக்கிறார். ஒருங்கிணைக்கப்பட்ட பொது வருங்கால வைப்பு நிதி நடைமுறை, மத்திய அரசின் பணியாளர்களின் நீண்ட நாள் கோரிக்கையை நிறைவேற்றுவதாக அமைவதுடன் வைப்பு நிதி கணக்குகளை பணியாளர்களின் தனித்துவ அடையாள எண்ணை இணைப்பதன் மூலம் பணியாளர்கள் ஆன்-லைன் முறையில் வைப்பு நிதியிலிருந்து முன்பணம் பெறவும், திரும்ப பெறுவதற்கும் வழிவகுக்கும். அத்துடன் பணியாளர்கள் தங்களது வைப்பு நிதி நிலுவைத் தொகை பற்றிய விவரங்களையும் ஆன்-லைன் முறையில் அறிந்துக் கொள்ள இது உதவும்.


    பொது வருங்கால வைப்பு நிதி கணக்கு பராமரித்தல் மற்றும் நிலுவைத் தொகை பரிமாற்ற நடைமுறைகளையும் எளிமைப்படுத்துவதற்கும் இது உதவும் .


    இந்த நிகழ்ச்சியின் போது ஓய்வூதிய சிக்கல்கள் பற்றிய முழுமையான மின்னணு செயலாக்க நடைமுறைகளையும் திரு . அருண் ஜேட்லி தொடங்கி வைக்கிறார். மின்னணு முறையிலான ஓய்வூதிய ஒப்பளிப்பு நடைமுறைகள், ஓய்வூதியம் மற்றும் ஓய்வூதியர் நலத்துறை வைப்பு நிதி விண்ணப்பங்களை ஒருங்கிணைக்கவும், சம்பள கணக்கு அலுவலக பாரஸ் விண்ணப்பங்களை பொது நிதி மேலாண்மை அமைப்பு ஓய்வூதியம் தொடர்பான கோப்புகள் மீது விரைவான நடவடிக்கை எடுக்கவும், கால தாமதத்தை தவிர்க்கவும், நேரடியாக கையாள்வதில் ஏற்படும் பிழைகளைத் தவிர்க்கவும் உதவும்.


    கூடுதல் விவரங்களுக்கு : www.pib.nic.in இணையத் தளத்தை

    
    
    (Release ID: 1522140) Visitor Counter : 62
    
    
      Read this release in: English