      பொருளாதார விவகாரங்களுக்கான மத்திய அமைச்சரவைக் குழு

      பருப்பு வகைகள், எண்ணெய் வித்துக்களை தேசிய வேளாண் கூட்டுறவு சந்தைக் கூட்டமைப்பின் ஆதார விலை திட்டத்தின் கீழ், குறைந்தபட்ச ஆதரவு விலையில் கொள்முதல் செய்வதற்கான உத்தரவாத தொகையை ரூ.9500 கோடியிலிருந்து ரூ.19000 கோடி என இருமடங்காக அரசு உயர்த்துவதற்கு அமைச்சரவை ஒப்புதல் வழங்கியுள்ளது.
      Posted On: 28 FEB 2018 6:26PM by PIB Chennai


    பிரதமர் திரு .நரேந்திர மோடி தலைமையில் நடந்த பொருளாதார விவகாரங்களுக்கான அமைச்சரவைக் குழு கூட்டத்தில், இந்திய தேசிய வேளாண் கூட்டுறவுச் சந்தை கூட்டமைப்பின் ஆதார வழித் திட்டத்தின் கீழ், பருப்பு வகைகள், எண்ணெய் வித்துக்களை குறைந்தபட்ச ஆதரவு விலையில், கொள்முதல் செய்வதற்கான கடன் தொகைக்கு, வங்கிக்கு வழங்கும் உத்தரவாதத் தொகையை ரூ.9500 கோடியிலிருந்து ரூ.19000 கோடி என இருமடங்காக உயர்த்தும் அரசின் முடிவுக்கு ஒப்புதல் வழங்கியுள்ளது. மேலும் சிறுவிவசாயிகள் வேளாண் தொழில் கூட்டமைப்புக்கு தேவைப்படும் ரூ.45 கோடிக்கும் ஒப்புதல் வழங்கப்பட்டுள்ளது. அரசின் இந்த உத்தரவாதங்கள் , 2021-22 வரை 5 ஆண்டு காலத்திற்கு வழங்கப்படும். இதில் 1 சதவீத அரசு உத்தரவாத கட்டணம் தள்ளுபடி செய்யப்படும்.


    மத்திய அரசு அறிவித்துள்ள குறைந்தபட்ச ஆதரவு விலைக்கும் குறைவாக அனைத்துப் பருப்பு வகைகள் மற்றும் எண்ணெய் வித்துக்களின் சந்தை விலை உள்ளதால் , அரசு அளிக்கும் இந்த உத்தரவாதம் இந்தப் பொருட்களை உற்பத்தி செய்யும் விவசாயிகளைப் பாதுகாக்க உதவும். அதிக விளைச்சல் காலங்களில் கூடுதலாக பொருட்கள் சந்தைக்கு வருவதால் ஏற்படும் விலை வீழ்ச்சியைக் கருத்தில் கொண்டு, விவசாயிகளுக்குக் குறைந்தபட்ச ஆதரவு விலை வழங்கி, அவர்களை ஊக்குவிக்கும் வகையில் இந்தத் திட்டம் செயல்படுத்தப்படும். அதே சமயம் நுகர்வோருக்கு நியாயமான விலையில் பொருட்கள் கிடைப்பதையும் இது உறுதி செய்யும்.

    
    
    (Release ID: 1522255) Visitor Counter : 46
    
    
      Read this release in: English