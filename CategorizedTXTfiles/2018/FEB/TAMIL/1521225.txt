      குடிநீர் மற்றும் சுகாதார அமைச்சகம்

      உத்தராகண்டில் நீர் மற்றும் துப்புரவுக்கு முக்கியத்துவம் அளிக்கிறது மத்திய அரசு. கங்கா கிராம், புதிய ஸ்வஜல் திட்டம் மற்றும் தூய்மையின் சின்னமாக கங்கோத்ரி திட்டங்களை தொடங்கி வைத்தார் உமா பாரதி
      Posted On: 20 FEB 2018 4:34PM by PIB Chennai


    ஒரு சிறப்பு முன்முயற்சியாக பகோரி கங்கா கிராம் திட்டத்தையும், புதிய ஸ்வஜல் திட்டத்தையும், உத்தராகண்ட் மாநிலம் உத்தரகாசி மாவட்டத்தில் உள்ள டண்டாவில் கங்கோத்ரி தூய்மையின் சின்னமாக விளங்கும் திட்டத்தையும் மத்திய குடிநீர் மற்றும் துப்புரவுத் துறை அமைச்சர் திருமிகு உமா பாரதி தொடங்கி வைத்தார். இந்தத் திட்டங்கள் தூய்மையை ஏற்படுத்துவது மற்றும் கங்கை ஆற்றங்கரையில் உள்ள கிராமங்களின் மக்களுடைய அடிப்படை தேவைகளைப் பூர்த்தி செய்வது ஆகியவற்றுடன் வேலைவாய்ப்புகளையும் உருவாக்கும்.


    பகோரியில் ரூ. 32 லட்சம் செலவிலான புதிய ஸ்வஜல் திட்டத்தையும் உமா பாரதி தொடங்கி வைத்தார். ஸ்வஜல் என்பது சமூகத்திற்குச் சொந்தமான நீடித்த குடிநீர் விநியோகத்திற்கான திட்டமாகும்.


    மத்திய அமைச்சருடன் நிகழ்ச்சியில் பங்கேற்ற உத்தராகண்ட் மாநில குடிநீர் மற்றும் துப்புரவுத் துறை அமைச்சர் பிரகாஷ் பந்த் பேசுகையில், மாநிலத்தில் உள்ள நூற்றுக்கணக்கான கிராமங்களுக்குக் குடிநீர் விநியோகம் செய்ய அரசு திட்டமிட்டுள்ளதாகக் கூறினார். பழைய ஸ்வஜல் திட்டத்தை ஏற்கப்பட்டது போல் புதிய ஸ்வஜல் திட்டத்தையும் ஏற்க மக்கள் முன்வரவேண்டும் என்றும் அவர் வலியுறுத்தினார்.


    கடந்த 1996ம் ஆண்டு முதல் ஸ்வஜல் திட்டம் வெற்றிகரமாக இயங்கி வரும் சடக் கிராமத்திற்கும் உமாபாரதி விஜயம் செய்தார்.


    கங்கோத்ரியைத் தூய்மையின் சின்னமாக ஆக்கும் திட்டத்தையும் மத்திய அமைச்சர் தொடங்கி வைத்தார். கங்கோத்ரி உயர் மட்ட தூய்மையை எட்டுவதற்கு ஓ.என்.ஜி.சி. தனது நிறுவன சமூகப் பொறுப்புணர்வு நிதியைக் கொண்டு உதவும்.

    
    
    (Release ID: 1521225) Visitor Counter : 89
    
    
      Read this release in: English