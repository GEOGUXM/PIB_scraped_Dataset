      பாதுகாப்பு அமைச்சகம்

      கிழக்கு கடல் பகுதியில் கிழக்கு கடற்படை செயல்பாடு தயார்நிலை பயிற்சி நிறைவடைந்தது
      Posted On: 07 FEB 2018 8:30PM by PIB Chennai


    கிழக்கு கடற்படை செயல்பாடு தயார்நிலை பயிற்சி, பிராந்திய அளவிலான செயல்பாட்டு பயிற்சி கிழக்கு கடல்பகுதியில் 2018 பிப்ரவரி 7-ல் நிறைவடைந்தது. ஒரு மாத காலம் நடைபெற்ற இப்பயிற்சியில் கிழக்கு கடற்படை, அந்தமான் நிக்கோபார் கடற்படை மற்றும் இந்திய கடலோர காவல்படை, வகைப்படுத்தப்படாத கடற்படை மற்றும் விமானப்படை போர் விமானங்கள், பெரிய அளவிலான கடற்படை உளவு விமானங்கள், விமானியற்ற விமானங்கள் மற்றும் வான் முன்னெச்சரிக்கை, நீர்மூழ்கி கப்பல்களை எதிர்த்து தாக்கும் ராணுவ ஹெலிகாப்டர்கள் உள்ளிட்ட 40க்கும் அதிகமான கப்பல்கள் மற்றும் நீர்மூழ்கி கப்பல்கள் இந்த பயிற்சியல் பங்கேற்றன.


    ஆபத்தான சூழ்நிலைகளில் கிழக்கு கடற்படையின் பல்வேறு போர்த் திறன் மற்றும் செயல்பாடுகளை பல்வேறு நிலைகளில் ஆராய இந்த பயிற்சி நடத்தப்பட்டது. உத்திகள் நிலை பயிற்சியின்போது இருதரப்பும் தீவிரமான முறையில் செயல்பட்டன. இதன் மூலம் போர் செய்யும் திறனை மதிப்பீடு செய்து மேம்படுத்த உரிய பயிற்சி வழங்கப்பட்டது. பரந்து விரிந்த இந்திய பெருங்கடலில் இந்த பயிற்சி நடத்தப்பட்டது . தீவிரமான புயல் சிபிலி காரணமாக மோசமான வானிலை நிலவியபோதும், இந்த பயிற்சி தடைபடாமல் நடத்தப்பட்டது.


    தற்போதைய பாதுகாப்பு சூழ்நிலையில் கிழக்கு கடற்படை செயல்பாடு தயார்நிலை பயிற்சி முக்கியத்துவம் பெறுகிறது. கிழக்கு கடற்படையின் போர் திறனை சோதித்து பிரச்சினைக்குரிய சிக்கலான கடற்படை சவால் களை சமாளிக்கும் வகையில் உரிய செயல்திட்டத்தை வழங்க இந்த பயிற்சி உரிய வாய்ப்பாக அமைந்திருந்தது.


    -------

    
    
    (Release ID: 1519861) Visitor Counter : 31
    
    
      Read this release in: English