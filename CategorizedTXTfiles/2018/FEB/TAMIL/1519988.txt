      நிலக்கரி அமைச்சகம்

      பல்வேறு நிலக்கரி சுரங்கங்களில் சட்டவிரோத சுரங்கம் திருட்டுக்களை தடுக்க எடுக்கப்பட்ட நடவடிக்கைகள்
      நிலக்கரி சுங்க முறைகேட்டை தடுக்க எடுக்கப்பட்ட உரிய நடவடிக்கைகள் பின்வருமாறு:

      Posted On: 07 FEB 2018 4:23PM by PIB Chennai
     1. சட்டவிரோத சுரங்கங்களால் உருவாக்கப்பட்ட பொந்துகளை கற்கள் மற்றும் குப்பைகளைக் கொண்டு மூடி பொந்துகள் அகற்றப்பட்டுள்ளன.
     2. சட்டவிரோத நடவடிக்கைகளை தடுக்கவும் செயல்பாட்டில் இல்லாத சுரங்கங்களுக்குள் யாரும் நுழைவதை தடுக்கவும் அவற்றின் வாயில்கள் கான்கிரீட் சுவர்கள் கொண்டு மூடப்பட்டுள்ளன.
     3. மாநில அரசுகளின் சட்டம் ஒழுங்கு அதிகாரிகள் மற்றும் பாதுகாப்பு அதிகாரிகளைக் கொண்டு நிலக்கரி சுரங்கங்களில் திடீர் ஆய்வுகளை இணைந்து நடத்துதல்.
     4. பல்வேறு சட்டவிரோத சுரங்கங்களில் தடுப்புகளைக் கட்டி அவற்றை மூடி அந்த இடத்தில் அபாயம் மற்றும் தடை செய்யப்பட்ட பகுதி என்ற பதாகையை அமைத்தல்.
     5. சட்ட விரோத நிலக்கரி காப்பகம் மற்றும் சட்டவிரோத நிலக்கரி நடமாட்டம் தொடர்பாக உளவுத்துறை அறிக்கையைப் பெற்று மாவட்ட அதிகாரிகள் மூலம் தடுப்பு நடவடிக்கைகளை எடுத்தல்.
     6. எளிதில் சட்டவிரோத நிலக்கரி நடமாட்டம் நடைபெற வாய்ப்புள்ள பகுதிகளில் சோதனை சாவடிகளை அமைத்து போக்குவரத்து ஆவணங்களை பரிசோதித்தல்.
     7. மாநில அரசாங்கத்துடன் நிலக்கரி நிறுவனங்கள் தேவையான உரிமத்தை பராமரித்தல்.
     8. பல்வேறு மட்டத்திலான செயல் குழுக்களை (மாநில, மாவட்ட, மண்டல மற்றும் பிரிவு அளவிலான குழுக்கள்) அமைத்தல், சில பகுதிகளில் இந்திய நிலக்கரி கழகம் சட்டவிரோத நிலக்கரி சுரங்கங்கள் பல்வேறு அம்சங்களை மேற்பார்வையிடும்.

    இதேபோல் நிலக்கரி திருட்டை ஆய்வு செய்யவும் நடவடிக்கைகள் எடுக்கப்பட்டுள்ளன :-

     1. ரேடியோ-அலைவரிசை கண்டுபிடிப்பு கருவி அடிப்படையிலான தடுப்புகள் மற்றும் சுரங்கப்பாலங்களில் சிசிடிவி கேமிரா, ஜிபிஆர்எஸ் அடிப்படையிலான வாகன கண்காணிப்பு அமைப்பு, அனைத்து சுரங்கங்களிலும் முக்கிய இடங்களில் சிசிடிவி கேமிரா கண்காணிப்பு ஆகியவை அமைக்கப்பட்டுள்ளன.
     2. சுரங்கம் உள்ள பகுதிகளில் குற்றம் புரிந்தோர் தொடர்பான முதல் தகவல் அறிக்கைகளை உள்ளுர் காவல்துறையினரிடம் பெற்று மத்திய தொழில் பாதுகாப்பு மற்றும் சுரங்க ஆணையம் ஆகியவை அத்தகவல்களை சேகரித்தல் மற்றும் குற்றம் புரிந்தோரை மத்திய தொழில் பாதுகாப்புப் படையினர் கண்காணித்தல்.
     3. மாவட்ட நிர்வாக அதிகாரிகள் மற்றும் ஆட்சியர் ஆகியோருடன் அவ்வப்போது ஆலோசனைகளை நடத்துதல் மற்றும் மாவட்ட அதிகாரிகளுடன் தொடர்ந்து இணக்கமாக செயல்படுதல்.
     4. திருட்டை தடுக்கும் வகையில் மாவட்டத்திற்கு வெளியே செல்லும் நிலக்கரி வாகனங்களின் போக்குவரத்து ரசீதுகளில் உரிய முத்திரை மற்றும் தொழில் பாதுகாப்பு அதிகாரிகளின் கையெழுத்து ஆகியவற்றை இடம்பெறச்செய்தல்.
     5. ரயில் மையங்களில் ஆயுதங்களுடன் பாதுகாப்பு பணியில் ஈடுபடுத்துதல்.
     6. நிலக்கரி திருட்டு ஏற்படக்கூடிய வாய்ப்புள்ள இடங்களில் ரயில்வே பாதுகாப்புப் படையினரின் உதவியுடன் நிலக்கரியை எடை மேடைகளுக்கு கொண்டு செல்லுதல்.
     7. எடை மேடைகளில் நிலக்கரி வாகனங்களை திடீர் சோதனைக்கு உட்படுத்தி நிலக்கரியின் எடையை மறுபரிசோதித்தல்.
     8. மத்திய தொழில் பாதுகாப்புப்படை மற்றும் பாதுகாப்பு துறையின் உதவியுடன் பறக்கும் படை அமைத்து திடீர் சோதனை மற்றும் ஆய்வுகளை நடத்துதல்.
     9. சுரங்கங்களில் குப்பைகள் கொட்டும் இடங்கள் உட்பட அனைத்து இடங்களிலும் தொடர் கண்காணிப்பில் ஈடுபடுதல்.
    10. திருட்டு ஏற்பட வாய்ப்புள்ள பகுதிகளில் உள்ளுர் காவல்துறையுடன் இணைந்து கூட்டு கண்காணிப்பு பணிகளில் ஈடுபடுதல்.
    11. நிலக்கரி ஏற்றப்பட்ட வாகனங்களை நேரடியாக ஆய்வு செய்யும் வகையில் அனுமதி மற்றும் வெளியேறும் இடங்களில் சோதனைச் சாவடிகளை அமைத்தல்.
    12. நிலக்கரி சேகரிக்கும் இடங்களில் 24 மணி நேரமும் பாதுகாப்பை உறுதி செய்தல், உரிய பாதுகாப்பு தடுப்புக்களை அமைத்தல்.

    மத்திய ரயில்வே மற்றும் நிலக்கரித்துறை அமைச்சர் திரு பியூஷ் கோயல் மக்களவையில் கேள்வி ஒன்றுக்கு எழுத்து மூலம் அளித்த பதிலில் இதனை இன்று தெரிவித்துள்ளார்.


    மேலும் தகவல்களை www.nic.in என்ற இணைதளத்தில் அறியலாம்.


    ------

    
    
    (Release ID: 1519988) Visitor Counter : 31
    
    
      Read this release in: English
    
    
    

12.