      பெட்ரோலியம் மற்றம் இயற்கை எரிவாயு அமைச்சகம்

      சாவ்லா பி.எஸ்.எஃப் வளாகத்தில் பி.என்.ஜி விநியோகம் – திரு தர்மேந்திர பிரதான் துவக்கி வைத்தார்
      Posted On: 10 FEB 2018 7:52PM by PIB Chennai


    மத்திய பெட்ரோலியம் மற்றும் இயற்கை எரிவாயு , திறன் மேம்பாடு மற்றும் தொழில்முனைவு த் துறை அமைச்சர் திரு தர்மேந்திர பிரதான் தென்மேற்கு தில்லியின் சாவ்லாவில் உள்ள எல்லைப் பாதுகாப்புப் படையின் வளாகத்தில் சமையலறைக்கு தேவைப்படும் பெட்ரோலியம் மற்றும் இயற்கை எரிவாயு விநியோகத்தை துவக்கி வைத்தார். பி.எஸ்.எஃபின் தலைமை இயக்குநர் திரு ஏ கே சர்மா மற்றும் இந்திரபிரசாத வாயு நிறுவனத்தின் நிர்வாக இயக்குநர் திரு ஈ எஸ் ரங்கநாதன் இந்நிகழ்ச்சியில் கலந்து கொண்டனர்.


    இந்நிகழ்ச்சியில் பேசிய அமைச்சர் திரு தர்மேந்திர பிரதான் நாட்டின் எல்லைகளை பாதுகாக்கும் பி.எஸ்.எஃப் படைக்கு நன்றி தெரிவித்தார். மேலும், நாட்டின் எல்லைகளில் பணிபுரியும் பி.எஸ்.எஃப் படையினரால் நாட்டின் 125 கோடி மக்கள் நிம்மதியாக உறங்குகின்றனர் என்று கூறினார். பி.எஸ்.எஃப்-ன் அனைத்து முயற்சிகளுக்கும் தனது அமைச்சகம் முழு ஆதரவை அளிக்கும் என்று உறுதியளித்த அமைச்சர், பி.எஸ்.எஃப் படையினரின் வாழ்க்கையை எளிதாக்கும் முயற்சியில் பி.எஸ்.எஃப் சாவ்லா வளாகத்திற்கு பி.என்.ஜி வசதி அளித்தது முதற்படியாகும். இதனால் இவர்கள் எல்.பி.ஜி உருளைகளை மறுபடியும் நிரப்ப வேண்டிய அவசியம் இல்லை என்று கூறினார். பல்வேறு சமூக முன்முயற்சிகள், முக்கியமாக மாற்றுத் திறனாளிகளின் திறன் மேம்பாட்டுக்காக முயற்சிகள் மேற்கொண்ட பி.எஸ்.எஃப் படையினரை பாராட்டிய அமைச்சர், ஓய்வு பெற்ற படையினர்கள், பெண்கள் மற்றும் குழந்தைகளுக்கு திறன் மேம்பாடு பயிற்சி அளிக்குமாறு கேட்டுக் கொண்டார். இந்த முயற்சி அவர்களுக்கு வருமானத்தை ஈட்டும் என்று அமைச்சர் கூறினார்.


    

    
    (Release ID: 1520395) Visitor Counter : 44
    
    
      Read this release in: English