      குடியரசுத் தலைவர் செயலகம்

      சண்டிகர் எம்.சி. மகாஜன் டி.ஏ.வி. மகளிர் கல்லூரியின் பொன்விழா கொண்டாட்டத்தில் இந்தியக் குடியரசுத் தலைவர் உரை
      Posted On: 28 FEB 2018 1:28PM by PIB Chennai


    சண்டிகரில் உள்ள எம் .சி. மகாஜன் டி.ஏ.வி. மகளிர் கல்லூரியில் இன்று (28 பிப்ரவரி 2018) நடைபெற்ற பொன்விழா கொண்டாட்டத்தில் இந்தியக் குடியரசுத் தலைவர் திரு. ராம் நாத் கோவிந்த் கலந்துகொண்டு உரையாற்றினார்.


    நிகழ்ச்சியில் பேசிய குடியரசுத் தலைவர் , எம்.சி. மகாஜன் டி.ஏ.வி. மகளிர் கல்லூரி பொன்விழா கொண்டாட்டத்தில் பங்கேற்பதில் தாம் மிகவும் மகிழ்ச்சி அடைவதாகக் குறிப்பிட்டார். பெரும் சமூகச் சீர்திருத்தவாதி சுவாமி தயானந்த சரஸ்வதி மற்றும் உச்சநீதிமன்றத்தின் முன்னாள் தலைமை நீதிபதி மறைந்த மெஹர் சந்த் மகாஜன் ஆகியோரிடம் இருந்து ஊக்கம் பெற்ற இந்தக் கல்லூரி மகளிர் கல்வியில் முக்கியப் பங்காற்றி வருகிறது. கடந்த ஐம்பது ஆண்டுகளாக எம்.சி.எம். டி.ஏ.வி. கல்லூரி வட இந்தியாவில் மகளிர் கல்வியில் பெரும் பங்காற்றி வருகிறது. இந்தக் கல்லூரி இந்தப் பிராந்தியத்தில் தொடர்ந்து முன்மாதிரியாக இருந்து செயல்படும் என்றும் வரும் 50 ஆண்டுகளில் இது மேலும் உயர் முக்கியத்துவம் பெறும் என்றும் குடியரசுத் தலைவர் நம்பிக்கை தெரிவித்தார்.


    சுதந்திர இந்தியாவின் முதலாவது திட்டமிட்டு வடிவமைக்கப்பட்ட நகரமான சண்டிகருக்குக் குடியரசுத் தலைவர் மரியாதை செலுத்தினார் . இது நமது நாட்டிற்கு நகர திட்டமிடுதலுக்கான உதாரணத்தை அளித்திருப்பதாக அவர் கூறினார். இந்த நகரம் ‘பசுமை இந்தியா’, ‘தூய்மை இந்தியா’ மற்றும் ‘ஆரோக்கிய இந்தியா’வுக்கான அடையாளமாகத் திகழ்கிறது. சண்டிகர் மக்கள் மற்றும் நிர்வாகிகளின் பங்களிப்பு பாராட்டுக்குரியது எனவும் அவர் தெரிவித்தார்.


    Click here for President speech


    ***

    
    
    (Release ID: 1522035) Visitor Counter : 49
    
    
      Read this release in: English