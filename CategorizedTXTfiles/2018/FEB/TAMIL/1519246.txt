      குடியரசுத் துணைத் தலைவர் செயலகம்

      சீர்திருத்தம், செயல்பாடு, மாற்றம் என்கிற கோட்பாட்டில் இந்தியா முன்னேறுகிறது: குடியரசுத் துணைத் தலைவர்
      சிலி நாட்டு நாடாளுமன்றக் குழுவினருடன் கலந்துரையாடல்

      Posted On: 05 FEB 2018 11:08AM by PIB Chennai

    உலகின் மிகப் பெரிய ஜனநாயகமான இந்தியா நிலையான திறமையான அரசின் உதவியுடன் சீர்திருத்தம் , செயல்பாடு, மாற்றம் என்கிற கோட்பாட்டில் முன்னேறி வருகிறது என்று குடியரசுத் துணைத் தலைவர் திரு எம். வெங்கையா நாயுடு கூறியுள்ளார். குடியரசுத் துணைத் தலைவர், சிலி நாட்டு பிரதிநிதிகள் சபையின் தலைவர் திரு. ஃபிடல் எஸ்பிநோசா தலைமையில் வந்துள்ள நாடாளுமன்ற குழுவினருடன் புதுதில்லியில் இன்று கலந்துரையாடினார்.


    இந்தியாவிற்கும் சிலிக்கும் இடையே வர்த்தகம் மற்றும் வியாபாரம் முக்கிய ஒத்துழைப்பிற்கான பகுதியாக உள்ளது என்றும் விரிவாக்கப்பட்ட இந்தியா -சிலி முன்னுரிமை வர்த்தக உடன்பாடு அமலாக்கத்தின் மூலம் இருதரப்பு வர்த்தகம் உயர வழி ஏற்படும் என்று நம்புவதாகவும் குடியரசுத் துணைத் தலைவர்.


    இந்தியாவிற்கும் சிலிக்கும் இடையே ஜனநாயகம் முக்கியப் பொதுமை விஷயமாக உள்ளது என்றும் நாடாளுமன்றப் பரிவர்த்தனைகள் மிகுந்த முக்கியத்துவம் வாய்ந்தவை என்றும் இவை இருதரப்பு உறவுகள் மற்றும் புரிந்துணர்வு மூலம் மேலும் வலுப்படும் என்றும் கூறினார் . 2017 ஜூன் மாதம் சிலி நாடாளுமன்றத்தில் சர்வதேச யோகா தினத்தை முதல் முறையாக கொண்டாடுவதற்கு ஆதரவு அளித்த திருமதி லொரெட்டோ கார்வாஜால் தலைமையிலான இந்தியா-சிலி நாடாளுமன்ற பிரதிநிதிகள் நட்புறவு குழுவிற்கு நன்றி தெரிவித்துக் கொள்வதாகவும் அவர் கூறினார்.

    
    
    (Release ID: 1519246) Visitor Counter : 21