      பெண்கள் மற்றும் குழந்தை நலன் அமைச்சகம்

      பாலியல் குற்றங்களிலிருந்து குழந்தைகளை பாதுகாக்கும் சட்டத்தை தீவிரமாக அமல்படுத்த பல்வேறு நடவடிக்கைகள் எடுக்கப்பட்டுள்ளன
      Posted On: 08 FEB 2018 12:02AM by PIB Chennai


    தேசிய குழந்தைகள் உரிமை பாதுகாப்பு ஆணையம் பாலியல் குற்றங்களிலிருந்து குழந்தைகளை பாதுகாக்கும் சட்டம் முறையாக அமல்படுத்தப்படுவதை உறுதி செய்ய பல்வேறு நடவடிக்கைகளை எடுத்துள்ளது . இதன்படி, இணையதள புகார் வழங்கும் அமைப்பை வெளிப்படையாகவும், நேர்மையாகவும் நடத்துவதை உறுதி செய்தல் மற்றும் குழந்தைகளுக்கு எதிரான உரிமை மீறல்கள் மற்றும் குற்றங்கள் தொடர்பான புகார்களுக்கு உடனடி தீர்வு வழங்குவதை உறுதி செய்தல், மகளிர் மற்றும் குழந்தைகள் நலத்துறை அமைச்சகத்துடன் இணைந்து பாலியல் குற்றங்களிலிருந்து குழந்தைகளைப் பாதுகாக்கும் சட்டத்தை அமல்படுத்துவது தொடர்பான தேசிய கருத்தரங்கம் நடத்தப்பட்டது.


    தேசிய குழந்தைகள் உரிமை பாதுகாப்பு ஆணைய இணையதளத்தில் இச்சட்டத்திற்கான இணைய அஞ்சல் /இ-மெயில்/குறுந்தகவல் அமைப்பை உருவாக்கி எளிதான மற்றும் நேரடி குழந்தைகளுக்கு எதிரான பாலியல் குற்றம் குறித்தான தகவல்களை பரிமாறுதல், அனைத்து மாநில காவல்துறை தலைவர்களுக்கு, குழந்தைகள், குறிப்பாக மாணவர்களிடையே பாலியல் வன்கொடுமை குறித்தும் தேசிய குழந்தைகள் உரிமை பாதுகாப்பு ஆணைய இணையதளத்தில் இச்சட்டத்திற்கான இணைய அஞ்சல் குறித்தும் விழிப்புணர்வை ஏற்படுத்துமாறு அறிவுறுத்தல் வழங்கப்பட்டுள்ளது .


    குழந்தைகளுக்கு எதிரான இணைய குற்றங்களைத் ஆராய / தடுக்க தொடர்புடைய இணைய குற்ற எதிர்ப்பு அதிகாரிகளுடன் ஆலோசனை நடத்தி இந்த விவகாரத்தை மாநில மற்றும் யூனியன் பிரதேச நிர்வாகங்களின் கவனத்திற்கு எடுத்துச்செல்லப்பட்டது, மாநில குழந்தைகள் உரிமை பாதுகாப்பு ஆணையத்திற்காக குழந்தைகள் உரிமை பாதுகாப்பு குறித்த தகவல் புத்தகத்தை உருவாக்கியுள்ளது, பல்வேறு அமைப்புகளின் உதவியுடன் புதுதில்லியில் பாலியல் குற்றங்களிலிருந்து குழந்தைகளை பாதுகாக்கும் சட்டம் தொடர்பான மிகப்பெரிய பிரச்சார இயக்கம் நடத்தப்பட்டது .


    இத்தகவலை மத்திய மகளிர் மற்றும் குழந்தைகள் நலத்துறை இணையமைச்சர் திரு .வீரேந்திர குமார் மாநிலங்களவையில் கேள்வி ஒன்றுக்கு எழுத்து மூலம் அளித்த பதிலில் தெரிவித்துள்ளார்


    -----

    
    
    (Release ID: 1520061) Visitor Counter : 70