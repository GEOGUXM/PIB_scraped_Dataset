      சுற்றுச்சூழல் மற்றும் வனத்துறை அமைச்சகம்

      “மாசு ஒழிக்க மத்திய அரசு உறுதி”: டாக்டர் ஹர்ஷ் வர்தன் தில்லியில் தூய்மையான காற்று இயக்கம் தொடக்கம்
      Posted On: 10 FEB 2018 4:39PM by PIB Chennai


    மாசுவை அகற்றுவதில் மத்திய அரசின் உறுதிப்பாட்டை வலியுறுத்திக் கூறிய உறுதிப்படுத்திய மத்திய சுற்றுச்சூழல், வனம் மற்றும் பருவநிலை மாற்றம், அறிவியல், தொழில்நுட்பம் மற்றும் பூமி அறிவியல் துறை அமைச்சர் டாக்டர் ஹர்ஷ் வர்தன், இந்த இயக்கம் 15 நாட்களுக்கு நடைபெறும் அடையாள இயக்கமாக இருக்காது என்றும் ஆண்டு முழுவதும் தொடர்ச்சியாக நடைபெறும் என்றும் நம்பிக்கை தெரிவித்தார்.


    தில்லி அரசுடன் இணைந்து தில்லியில் நடத்தப்படும் “தூய்மையான காற்று இயக்கம்“ தொடக்க விழாவில் இன்று பேசிய டாக்டர் ஹர்ஷ் வர்தன், மாசுவை ஒழிக்க அறிவியல் மற்றும் தொழில்நுட்பத்தைப் பயன்படுத்த வேண்டியதன் அவசியம் பற்றிக் குறிப்பிட்டார். மாசுவுக்கு எதிராக போராடுவதற்கான வரலாற்று சிறப்புமிக்க வாய்ப்பு இதற்காகவே அமைக்கப்பட்டுள்ள 70 குழுக்களுக்கு கிடைத்திருப்பதாக குறிப்பிட்டார். தூய்மையான காற்று இயக்கத்தை சமூக மற்றும் தேசிய இயக்கமாக மாற்றவேண்டும் என நிகழ்ச்சியில் கூடியிருந்தவர்களை டாக்டர் ஹர்ஷ் வர்தன் வலியுறுத்தினார். “தில்லியின் இந்த இயக்கத்தை ஒட்டுமொத்த நாட்டுக்கும் உதாரணமாக நாம் எடுத்துச் செல்ல வேண்டும்” என அவர் மேலும் கூறினார். மக்கள் தங்களது “பசுமை சமூகப் பொறுப்பை உணர வேண்டும் என்றும் அமைச்சர் வலியுறுத்தினார். நிகழ்ச்சியில் கலந்து கொண்டுள்ளோரும் அனைத்துக் குழந்தைகளும் மாசுவுக்கு எதிரான போரில் “பசுமைக் காவலர்”களாக மாறுவார்கள் என அவர் நம்பிக்கை வெளியிட்டார்.


    தூய்மையான காற்று இயக்கத் தொடக்க விழாவில் கூடியிருந்தவர்களிடையே உரையாற்றுகிறார் டாக்டர் ஹர்ஷ் வர்தன்


    நிகழ்ச்சியில் பேசிய தில்லி முதலமைச்சர் திரு. அர்விந்த் கேஜ்ரிவால், மாசு ஏற்படுத்தும் பல்வேறு ஆதாரங்கள் குறித்து ஆண்டு முழுவதும் ஆய்வு நடத்தப்பட வேண்டும் என்றார். மேலோட்டமான அடிப்படையில் எந்தத் தீர்வும் கிடைக்காது என்பதால் மாசு குறித்த மதிப்பீடு அறிவியல் பூர்வமாக நடத்தப்பட வேண்டியதன் அவசியம் குறித்து அவர் வலியுறுத்தினார். மத்திய அரசு மற்றும் தில்லி அரசின் சம்பந்தப்பட்ட அமைச்சகங்கள் கைகோத்து மாசுவை ஒழிப்பதற்கான திட்டம் ஒன்றை உருவாக்க வேண்டும் என திரு. கேஜ்ரிவால் வலியுறுத்தினார்.


    தூய்மையான காற்று இயக்கம் பிப்ரவரி 23-ம் தேதி வரை இரு வாரங்களுக்கு தொடரும். இந்த இயக்கத்தின் பகுதியாக 70 குழுக்கள் ஏற்கெனவே அமைக்கப்பட்டுள்ளன. இவற்றில் சுற்றுச்சூழல், வனம் மற்றும் பருவநிலை மாற்ற அமைச்சகத்தின் ஒரு உயர் அலுவலர், தில்லி அரசைச் சேர்ந்த மற்றொரு அலுவலர் இணைத் தலைவர்களாக இருப்பார்கள். இந்தக் குழுவில் மத்திய மாசுக்கட்டுப்பாடு வாரியத்தில் இருந்து ஒரு உறுப்பினரும், தில்லி மாசு கட்டுப்பாட்டுக் குழுவின் ஒரு உறுப்பினரும் சம்பந்தப்பட்ட மாநகராட்சியின் ஒரு உறுப்பினரும் இருப்பார்கள். அரசு சார்பற்ற தன்னார்வ தொண்டு நிறுவன்ங்கள், குடிமக்கள், கல்வியாளர்கள் மற்றும் ஆராய்ச்சி மற்றும் அபிவிருத்தி நிறுவன்ங்களுடன் கலந்துரையாடல் இந்த இயக்கத்தில் இடம் பெறும். நிகழ்ச்சி வாகன மாசு மற்றும் போக்குவரத்து நிர்வாகம் குறித்த பயிலரங்கம் ஒன்றும் நடத்தப்படும். திறந்தவெளிப்பகுதிகளில் மரக்கன்றுகளை நடுவதற்கு குடியிருப்பு நல்வழ்வு சங்கங்கள் ஊக்குவிக்கப்படும். பள்ளி, கல்லூரி வளாகங்களில் பசுமை அதிகரிக்கவும் ஊக்கம் அளிக்கப்படும்.


    இந்த இயக்கத்தை குறிக்கும் வகையில் தூய்மையான காற்று மொபைல் செயலி ஒன்றை டாக்டர் ஹர்ஷ் வர்தன் மற்றும் திரு. அர்விந்த் கேஜ்ரிவால் தொடங்கி வைத்தனர்.


    

    
    (Release ID: 1520411) Visitor Counter : 56
    
    
      Read this release in: English