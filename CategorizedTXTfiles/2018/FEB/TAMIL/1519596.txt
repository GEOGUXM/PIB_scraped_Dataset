      சமூக நிதி மற்றும் அதிகாரமளித்தல் அமைச்சகம்

      குடியரசுத் தலைவர், மத்திய சமூகநல மற்றும் மேபாட்டுத்துறை அமைச்சகத்தின் சார்பில் மாற்றுத் திறனாளிகளுக்கு உதவி உபகரணங்கள் வாங்குவதற்கான நிதி வழங்கும் பெரிய அளவிலான முகாமை குவாலியரில் பிப்ரவரி 11 – ந் தேதி தொடங்கி வைக்கிறார்.
      Posted On: 07 FEB 2018 8:23PM by PIB Chennai


    குடியரசுத் தலைவர், திரு ரா ம்நாத் கோவிந்த் மத்திய சமூகநல மற்றும் மேபாட்டுத்துறை அமைச்சகத்தின் மாற்றுத் திறனாளிகள் மேம்பாட்டுத்துறையின் சார்பில் ஏற்பாடு செய்யப்பட்டுள்ள மாற்றுத் திறனாளிகளுக்கு உதவி உபகரணங்கள் வாங்குவதற்கான நிதி வழங்கும் முகாமை மத்தியப்பிரதேசத்தின் குவாலியரில் உள்ள ஜிவாஜி பல்கலைக்கழக வளாகத்தில் வரும் பிப்ரவரி 11 – ந் தேதி தொடங்கி வைக்கிறார். மாற்றுத் திறனாளிகள் மற்றும் மூத்த குடிமக்களுக்கு உதவி உபகரணங்கள் மற்றம் அவற்றை வாங்குவதற்கான நிதியை செயற்கை மூட்டு உற்பத்திக் கழகத்தின் ஆய்வில் தேர்ந்தெடுக்கப்பட்ட 4086 பயனாளிகளுக்கு சமூகநல மேபாட்டுத்துறையின் வயோஸ்ரீயோஜனா மற்றும் மாற்றுத் திறனாளிகளுக்கு உதவி உபகரணங்கள் மற்றும் அவற்றை வாங்குவதற்கான நிதி திட்டத்தின்கீழ் வழங்கப்பட உள்ளது.


    மத்தியப் பிரதேச ஆளுநர் திருமதி. ஆனந்திபென்படேல், ஹரியானா ஆளுநர் திரு கேப்டன் சிங் சோ லன்கி, மத்திய சமூகநலன் மற்றும் மேம்பாட்டுத்துறை அமைச்சர் திரு தாவர் சந்த் கேஹ்லாட் மத்திய ஊரக மேம்பாட்டுத்துறை, பஞ்சாயத்ராஜ் மற்றும் சுரங்கத்துறை அமைச்சர் திரு நரேந்திர சிங் தோமர், மத்திய பிரதேச முதலமைச்சர் திரு சிவராஜசிங் ஜோஹான், சமூகநலன் மற்றும் மேம்பாட்டுத்துறை இணை அமைச்சர்கள் திரு கிரிஷன்பால் குர்ஜார், திரு ராம்தாஸ் அத்வாலே மற்றும் திரு விஜய் சாம்ப்லா, சமூகநல மேம்பாட்டுத்துறைச் செயலாளர் திருமதி லதா கிருஷ்ணராவ், மற்றும் மாற்றுத் திறனாளிகள் நலன் மற்றும் மேம்பாட்டுத்துறைச் செயலாளர் திருமதி சகுந்தலா டி. காம்லின் ஆகியோர் இந்த விழாவில் கலந்து கொள்கின்றனர்.


    சமூகநலம் மற்றும் மேம்பாட்டுத்துறை அமைச்சகத்தின் கீழ் செயல்படும் தன்னாட்சி அமைப்பான செயற்கை மூட்டு உற்பத்திக் கழகம் வருடந்தோறும் மாற்றுத் திறனாளிகள் மற்றும் உதவி உபகரணங்கள் தேவைப்படும் குழந்தைகளுக்கு சர்வசிக்ஷா அபியான் மற்றும் உதவி உபகரணங்கள் வழங்கும் திட்டத்தின் கீழ் இத்தகைய மையங்களை நாடுமுழுவதும் நடத்தி வருகிறது. 1000 – ற்கும் மேற்பட்ட பயனாளிகளுக்கு ரூ. 1 கோடிக்கும் அதிகமான நிதி உதவிகளை வழங்கும் முகாம்கள் பெரிய அளவிலான முகாம்கள் என்று அழைக்கப்படுகின்றன. இந்த அமைச்சகம் கடந்த 4 ஆண்டுகளில் 281 பெரிய அளவிலான முகாம்களை நடத்தி உள்ளது. இம்மாதம் 3 மற்றும் 4 – தேதிகளில் 2 பெரிய முகாம்களை முறையே உத்திரப்பிரதேசத்தின் ராம்பூர் மற்றம் கோரக்பூர் ஆகிய இடங்களில் நடத்தியது. குவாலியரில் நடைபெற உள்ள முகாம் 282 – வது பெரிய முகாமாகும்.


    ராஷ்டிரிய வயோஸ்ரீயோஜனா திட்டம் 2016 – ம் ஆண்டு டிசம்பர் மாதம் தொடங்கப்பட்டு இதன் முதல் பயனாளிகளுக்கு உதவி வழங்கும் முகாம் ஆந்திரப்பிரதேசத்தில் நெல்லூரில் 2017 – ம் ஆண்டு ஏப்ரல் 1 – ம் தேதி நடைபெற்றது. இந்நிகழ்ச்சியில் குடியரசுத் துணைத்தலைவர் திரு. வெங்கையா நாயுடு கலந்து கொண்டார். கடந்த ஆண்டில் மட்டும் செயற்கை மூட்டு உற்பத்திக் கழகத்தின் சார்பில் இத்திட்டத்தின் கீழ் 19 முகாம்கள் நடத்தப்பட்டுள்ளது. 20 –வது முகாம் கடந்த 4 – ம் தேதி கோரக்பூரில் நடத்தப்பட்டது. குவாலியரில் நடைபெற உள்ள முகாம் ராஷ்டிரிய வயோஸ்ரீயோஜனா திட்டத்தின் கீழ் நடத்தப்பட உள்ள 21 –வது முகாமாகும்.


    மேலும் ராஷ்டிரிய வயோஸ்ரீயோஜனா திட்டத்தின் கீழ் நாடு முழுவதும் மூத்த குடிமக்களுக்கு உதவி உபகரணங்கள் மற்றும் நிதி உதவி வழங்கும் முகாம்கள் நடத்த ஏதுவாக 112 மாவட்டங்களில் பட்டியலை சமூக நலன் மற்றும் மேம்பாட்டுத்துறை அமைச்சகம் சமீபத்தில் வெளியிட்டுள்ளது. மத்தியப்பிரதேசத்தின் குவாலியர் மாவட்டமும் இப்பட்டியலில் இடம் பெற்றுள்ளது. மேலும் இந்த அமைச்சகத்தின் சிறப்பு அனுமதியின் கீழ் குவாலியர் மாவட்டத்தில் ஜனவரி 23 முதல் 28 – ம் தேதி வரை ஜபல்பூரைச் சேர்ந்த செயற்கை மூட்டுக் கழகத்தின் 4 மருத்துவக் குழுக்களைக் கொண்டு 8 இடங்களில் மூத்த குடி மக்களுக்கான மதிப்பீடு முகாம்களும் நடத்தப்பட்டது. இம்முகாம்களில் மொத்தம் 1835 பயனாளிகள் கண்டறியப்பட்டுள்ளன.


    


    *****

    
    
    (Release ID: 1519596) Visitor Counter : 68