      நிதி அமைச்சகம்

      2017-18 ஆம் நிதியாண்டில், ஜனவரி மாதம் வரையிலான மத்திய அரசின் மாதாந்திரச் செலவுக் கணக்கு விவரங்கள் ஒருங்கிணைக்கப்பட்டுள்ளன; 2018 ஜனவரி மாதம் வரை மத்திய அரசுக்கு 11 லட்சத்து 63 ஆயிரத்து 386 கோடி ரூபாய் வரப்பெற்றுள்ளது (மொத்த வருவாயில் 17-18 நிதியாண்டுக்கான திருந்திய மதிப்பீட்டில் 71.7 சதவீதமாகும்).
      மத்திய அரசின் வரி வருவாயில் மாநிலங்களின் பங்காக 4 லட்சத்து 81 ஆயிரத்து 477 கோடி ரூபாய் வழங்கப்பட்டுள்ளது. இது 2016-17 நிதியாண்டின் இதே காலகட்டத்துடன் ஒப்பிடுகையில் 58 ஆயிரத்து 631 கோடி ரூபாய் அதிகமாகும்.

      Posted On: 28 FEB 2018 3:45PM by PIB Chennai

    2017-18 ஆம் நிதியாண்டில், ஜனவரி மாதம் வரையிலான மத்திய அரசின் மாதாந்திரச் செலவுக் கணக்கு விவரங்கள் ஒருங்கிணைக்கப்பட்டு, அதன் விவரங்கள் வெளியிடப்பட்டுள்ளன. அதன் முக்கிய அம்சங்கள் வருமாறு:-


    2018 ஜனவரி மாதம் வரை மத்திய அரசுக்கு 11 லட்சத்து 63 ஆயிரத்து 386 கோடி ரூபாய் வருவாயாகக் கிடைத்துள்ளது. (மொத்த வருவாய்க்கான திருந்திய மதிப்பீட்டில் இது 71.7 சதவீதமாகும்). இதில் 9 லட்சத்து 71 ஆயிரத்து 323 கோடி ரூபாய் வரி வருவாய் (மத்திய அரசுக்கான நிகர வருவாய்), வரி அல்லாத வருவாயாக 1 லட்சத்து 24 ஆயிரத்து 364 கோடி ரூபாயும், கடன் அல்லாத மூலதன வருவாயாக 67 ஆயிரத்து 699 கோடி ரூபாயும் கிடைத்துள்ளன. கடன் அல்லாத மூலதன வருவாயில், கடன் வசூல் (12 ஆயிரத்து156 கோடி ரூபாய்) மற்றும் பொதுத் துறை நிறுவனங்களின் பங்கு விலக்கல் (55 ஆயிரத்து 543 கோடி ரூபாய்) ஆகும்.


    வரிவருவாயில் மாநிலங்களின் பங்குத் தொகையாக 4 லட்சத்து 81 ஆயிரத்து 477 கோடி ரூபாயை மத்திய அரசு பகிர்ந்தளித்துள்ளது. இது 2016-17 ஆம் நிதியாண்டின் இதே காலக்கட்டத்தில் வழங்கப்பட்டதை விட 58 ஆயிரத்து 631 கோடி ரூபாய் அதிகமாகும்.


    மத்திய அரசின் மொத்தச் செலவினம் 18 லட்சத்து 39 ஆயிரத்து 945 கோடி ரூபாய் (2017-18 நிதியாண்டின் திருந்திய மதிப்பீட்டின் 83 சதவீதமாகும்). இதில் 15 லட்சத்து 75 ஆயிரத்து 780 கோடி ரூபாய் வருவாய்க் கணக்கு ஆகும். 2 லட்சத்து 64 ஆயிரத்து 165 கோடி ரூபாய் மூலதனக் கணக்காகும். மொத்த வருவாய்ச் செலவினத்தில் 4 லட்சத்து 14 ஆயிரத்து 238 கோடி ரூபாய் திருப்பிச் செலுத்தப்பட்ட வட்டித் தொகை, 2 லட்சத்து 18 ஆயிரத்து 581 கோடி ரூபாய் முக்கிய மானியங்களுக்குச் செலவிடப்பட்ட தொகையாகும்.


    

    
    (Release ID: 1522055) Visitor Counter : 82
    
    
      Read this release in: English , Hindi