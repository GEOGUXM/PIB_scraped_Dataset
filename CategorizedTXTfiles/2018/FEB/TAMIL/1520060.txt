      பெண்கள் மற்றும் குழந்தை நலன் அமைச்சகம்

      நாடு முழுவதும் 170 பெண்களுக்கு உதவும் நேரடி மையங்கள் தற்போது செயல்பாட்டில் உள்ளன
      Posted On: 08 FEB 2018 11:59PM by PIB Chennai


    மத்திய உள்துறை அமைச்சகத்தின் சார்பில் நாடு முழுவதும் வன்முறையால் பாதிக்கப்பட்ட பெண்களுக்கு உதவ 2015 ஏப்ரல் 1- ம் தேதி முதல் நேரடி உதவி மையங்கள் திட்டம் செயல்படுத்தப்பட்டு வருகிறது . வன்முறையால் பாதிக்கப்பட்ட பெண்களுக்கு மருத்துவ உதவி , காவல்துறை உதவி , சட்ட உதவி , சமூக உளவியல் கலந்தாய்வு , தற்காலிக உதவி உள்ளிட்ட சேவைகளை ஒருங்கிணைந்து வழங்கும் நோக்கத்துடன் இத்திட்டம் செயல்படுத்தப்பட்டு வருகிறது . இத்திட்டத்தின்கீழ் பல கட்டங்களாக நாடு முழுவதும் நேரடி உதவி மையங்களை அமைக்க தீர்மானிக்கப்பட்டுள்ளது. முதல் கட்டமாக ஒரு மாநிலம் / யூனியன் பிரதேசத்திற்கு ஒரு மையம் என்ற அளவிலும் கூடுதலாக 2016-17ஆம் ஆண்டு 150 மையங்கள் இரண்டாம் கட்டமாகவும் அமைக்கப்பட்டன. சமீபத்தில் மத்திய அரசு 2017-18, 2018-19 மற்றும் 2019-20 ஆகிய வருடங்களில் கூடுதலாக 150 மாவட்டங்களில் அமைக்க ஒப்புதல் வழங்கியுள்ளது. இதுவரை 170 நேரடி உதவி மையங்கள் செயல்பாட்டுக்கு வந்துள்ளன. தமிழகம் மற்றும் புதுச்சேரியில் தலா ஒரு மைய செயல்பாட்டில் உள்ளது.


    இத்தகவலை மத்திய மகளிர் மற்றும் குழந்தைகள் நலத்துறை இணையமைச்சர் திரு .வீரேந்திர குமார் மாநிலங்களவையில் கேள்வி ஒன்றுக்கு எழுத்து மூலம் அளித்த பதிலில் தெரிவித்துள்ளார்.


    மேலும் விவரங்களுக்கு www.nic.in


    ----

    
    
    (Release ID: 1520060) Visitor Counter : 18