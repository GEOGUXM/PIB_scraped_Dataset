      உள்துறை அமைச்சகம்

      இந்தியா-பங்களாதேஷ் எல்லையில் வேலி அமைக்கும் பணி நிலவரம்
      Posted On: 07 FEB 2018 7:57PM by PIB Chennai


    இந்தியா - பங்களாதேஷ் எல்லையில் 3,326 கிலோ மீட்டர் தொலைவிற்கு வேலி அமைக்க அனுமதி வழங்கப்பட்டதில் 2746.44 கி.மீ. தொலைவிற்கு பணிகள் முடிவடைந்து விட்டன. இந்தியா - பங்களாதேஷ் எல்லையில் நிலம் கையகப்படுத்துதலில் எழுந்த சிக்கல்களே பணியின் வேகம் குறைந்ததற்கு காரணம் அதுமட்டுமின்றி கனமழை, வடகிழக்குப் பிராந்தியத்தில் நீடிக்கும் மழைக் காலம், மலைப்பாங்கான கரடுமுரடான நிலப்பரப்பு ஆகியவையும் தாமதத்திற்கு காரணம். ரோஹிங்கியர்கள் உட்பட சட்ட விரோதமாக குடியேறுவோரை தடுக்க எல்லையோரத்தில் அரசு பன்முக அணுகுமுறையுடன் பாதுகாப்பை ஏற்பாடு செய்துள்ளது. எல்லை பாதுகாப்புப் படையை (BGF) நிறுத்தி வைத்தல், எல்லையோரத்தில் வேலி அமைத்தல், எல்லையோர சாலை அமைத்தல், இரவிலும் கண்காணிக்க வசதியாக மின்விளக்குகள், எல்லைப்புற காவல் முகாம்கள் அமைத்தல் அதிநவீன கண்காணிப்பு கருவிகளை நிறுவுதல் இவை தவிர தாக்குதல் அபாயத்திற்கு உள்ளாக கூடிய புறக்காவல் முகாம்கள் முதலியவை இந்த ஏற்பாட்டில் அடங்கும்.


    மாநிலங்கள் அவையில் இன்று உள்துறை இணை அமைச்சர் திரு கிரண் ரிஜிஜூ எழுத்து மூலம் அளித்த பதிலில் இதை தெரிவித்தார்.


    ------


    

    
    (Release ID: 1519574) Visitor Counter : 40