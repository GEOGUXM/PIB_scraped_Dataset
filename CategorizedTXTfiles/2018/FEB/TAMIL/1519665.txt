      நிலக்கரி அமைச்சகம்

      கோல் இந்தியா நிறுவனத்தில் அதிக உற்பத்தி காரணமாக நிலக்கரி இறக்குமதி குறைய வாய்ப்பு
      Posted On: 07 FEB 2018 9:17PM by PIB Chennai


    நடப்பு இறக்குமதி கொள்கையின்படி நிலக்கரி திறந்த பொது உரிமத்தின்கீழ் வருவதால், நுகர்வோர் தங்களது ஒப்பந்த விலையின்படி உரிய தீர்வையை செலுத்தி தங்கள் விருப்பப்படி நிலக்கரியை இறக்குமதி செய்து கொள்ளலாம். எனினும் 2014-15ல் 217.78 மெட்ரிக் டன்னாக இருந்த நிலக்கரி இறக்குமதி 2015-16ல் 203.95 மெட்ரிக் டன்னாகவும் மேலும் 2016-17ல் 190.95 டன்னாகவும் சரிந்துள்ளது. நிலக்கரி இறக்குமதியில் இந்த சரியும் போக்கு 2017-18லும் தொடர்ந்துள்ளது. 2017-18 ஏப்ரல் முதல் அக்டோபர் வரையிலான காலகட்டத்தில் 118.86 மெட்ரிக் டன் (தற்காலிகம்) இறக்குமதி செய்யப்பட்டுள்ளது. 2016-17 இதே காலகட்டத்தில் இறக்குமதி செய்யப்பட்ட 121.14 மெட்ரிக் டன்னுடன் ஒப்பிடுகையில் இது 1.9% சரிவாகும். கோல் இந்தியா நிறுவனத்தில் அதிக அளவு உற்பத்தியே இந்த இறக்குமதி சரிவுக்கு காரணமாகும். கோல் இந்தியா நிறுவனத்தில் உள்ள இருப்பு 01.04.2015 அன்று இருந்த 53.47 மெட்ரிக் டன் 01.04.2017 அன்று 68.42 மெட்ரிக் டன்னாக அதிகரித்துள்ளது. கோல் இந்தியா நிறுவனத்தில் இருந்து விநியோகம் செய்யப்பட்ட நிலக்கரியின் அளவு 2016-17ல் 543.16 மெட்ரிக் டன்னாக அதிகரித்துள்ளது. எரிக்கும் நிலக்கரியின் உள்நாட்டு இருப்பு போதுமானதாக இல்லை என்பதாலும் இறக்குமதி செய்யப்பட்ட நிலக்கரியில் மின் உற்பத்தி நிலையங்கள் வடிவமைக்கப்பட்டதால் மின் உற்பத்திக்கு அவர்கள் தொடர்ந்து நிலக்கரியை இறக்குமதி செய்வதாலும் தேவை மற்றும் விநியோகம் இடையே உள்ள இடைவெளியை நிரப்ப முடியாத நிலை உள்ளது.


    வர்த்தக புலனாய்வு மற்றும் புள்ளியியல் தலைமை இயக்குனரின்படி 2017 அக்டோபரில் 1.07 மெட்ரிக் டன் என்ற குறைந்த அளவு நிலக்கரி (நிலக்கரி, கோக் மற்றும் பிரிட்க்யுட்ஸ் உட்பட) அமெரிக்காவில் இருந்து இறக்குமதி செய்யப்பட்டுள்ளது (2015 ஜனவரியில் இறக்குமதி செய்யப்பட்டது 0.36 மெட்ரிக் டன்).


    மக்களவையில் இன்று எழுப்பப்பட்ட கேள்வி ஒன்றுக்கு மத்திய ரயில்வே மற்றும் நிலக்கரித் துறை அமைச்சர் திரு. பியூஷ் கோயல் அளித்த எழுத்துபூர்வமான பதிலில் இந்த தகவல் அளிக்கப்பட்டுள்ளது.


    ...


    

    

    
    (Release ID: 1519665) Visitor Counter : 26