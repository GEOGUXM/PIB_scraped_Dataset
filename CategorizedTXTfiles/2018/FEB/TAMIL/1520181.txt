      நித்தி ஆயோக்

      அரசின் வேலைவாய்ப்பு பெருக்கத் திட்டங்களை விரைவாக அமல்படுத்த தனியார் துறை பங்களிப்பு அவசியம் – குடியரசுத் துணைத் தலைவர்
      Posted On: 09 FEB 2018 7:42PM by PIB Chennai


    இளைஞர்களின் திறன்களை பயன்படுத்துவது அவசியம் என்று குடியரசுத் துணைத் தலைவர் திரு வெங்கையா நாயுடு வலியுறுத்தியுள்ளார் . அரசின் வேலைவாய்ப்பு பெருக்கத் திட்டங்களை விரைவாக அமல்படுத்த தனியார் துறை பங்களிப்பு அவசியம் அவர் கூறினார். புதுதில்லியில் இன்று நித்தி ஆயோக்கும் இந்தியத் தொழில்கள் கூட்டமைப்பு ஏற்பாடு செய்திருந்த “வேலைவாய்ப்புகளும் வாழ்வாதார உருவாக்கமும் – முக்கியமான வளர்ச்சி ஏற்படுத்தும் சக்திகள்” என்ற மாநாட்டின் தொடக்க அமர்வில் குடியரசுத் துணைத் தலைவர் உரையாற்றினார்.


    இளைஞர்களின் திறனை பயன்படுத்திக் கொள்ள தகுதியுள்ள வாய்ப்புகளை உருவாக்கு வேண்டியது அவசியம் என்று குடியரசுத் துணைத் தலைவர் கூறினார் . நல்ல கல்வி, தொழிற்சாலைகளுக்குத் தேவையான பயிற்சி, சமூகப்பாதுகாப்பு, சுகாதார வசதிகள், எளிதில் கிடைக்கும் தொழிலாளர் வசதி போன்றவை தனிநபர் லாபகரமான வகையில் வேலைபெறுவதற்கு முக்கியமானவை என்றார். இந்தியாவின் மக்கள் தொகை சாதகமான நிலை உரிய திறன்கள் மூலம் லாபகரமான வேலைவாய்ப்பை பெறுவதற்கு வாய்ப்பளித்திருப்பதாகவும் இதனால் உள்நாட்டு தேவை மட்டுமின்றி வயது முதிர்ந்தோர் அதிகரித்துவரும் உலக நாடுகளின் தேவையும் நிறைவு செய்யப்படும் என்று அவர் கூறினார்.


    அரசின் வேலைவாய்ப்பு பெருக்க திட்டங்கள் விரைவாக அமல்படுத்தப்படுவதற்கு தனியார் துறை பங்களிப்பு அவசியம் என்று அவர் கூறினார் . வளமான மனித மூலதனத்தை உருவாக்குதல், தனியார் முதலீட்டாளர்களுக்கு ஊக்கமளித்தல் அதிக திறன்மிக்க துறைகளுக்கு முக்கிய கவனம் செலுத்துதல், உலக புவி அரசியல் போக்குக்கு ஏற்ற எதிர்கால வாய்ப்புகளை அறிந்து செயல்படுதல் உருவாகிவரும் வாய்ப்புகளை சாதகமாக பயன்படுத்த திட்டமிடுதல் ஆகியன நல்லபலனை அளிக்க கூடியவை என்று அவர் மேலும் கூறினார்.

    
    
    (Release ID: 1520181) Visitor Counter : 49