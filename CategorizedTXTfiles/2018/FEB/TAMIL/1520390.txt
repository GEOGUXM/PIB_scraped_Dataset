      விவசாயத்துறை அமைச்சகம்

      இந்திய வேளாண் ஆராய்ச்சி நிறுவனத்தின் 56-வது பட்டமளிப்பு விழாவில் குடியரசுத் தலைவர் உரை
      இன்று (2018 பிப்ரவரி 9) இந்திய வேளாண் ஆராய்ச்சி நிறுவனத்தின் 56-வது பட்டமளிப்பு விழாவில் குடியரசுத் தலைவர் திரு ராம்நாத் கோவிந்த் கலந்து கொண்டு உரையாற்றினார்.

      Posted On: 09 FEB 2018 5:47PM by PIB Chennai

    நாட்டின் உணவு உற்பத்தியின் போக்கையே மாற்றியமைத்த பசுமை புரட்சியில் இந்திய வேளாண் ஆராய்ச்சி நிறுவனத்தின் பங்கு மிகவும் முக்கியமானது என்று குடியரசுத் தலைவர் தமது உரையில் குறிப்பிட்டார் . இந்த நிறுவனத்தில் 14 நாடுகளைச் சேர்ந்த மாணவர்கள் கல்வி பயில்கிறார்கள் என்பதும் , அண்டை நாடுகளில் வேளாண் திறன்கள் மற்றும் ஆராய்ச்சிக்கு இந்திய வேளாண் ஆராய்ச்சி நிறுவனம் உதவி வருவதும் , மகிழ்ச்சி அளிப்பதாக அவர் கூறினார் .


    இந்திய பொருளாதாரத்தின் முதுகெலும்பாக விவசாயம் விளங்குகிறது என்று மகாத்மா காந்தியடிகள் கூறியதை குடியரசுத் தலைவர் மேற்கோள் காட்டினார் . அது இன்றும் கூட பொருத்தமானது . நாடு முழுவதிலும் விவசாயிகளின் வருமானத்தை மேம்படுத்துவது , கிராமப்பகுதிகளின் ஒட்டுமொத்த மேம்பாடு முன்னுரிமை பெறுகிறது . நமது மக்கள் தொகையோடு ஒப்பிடுகையில் நிலம் மற்றும் நீர் ஆதாரங்கள் குறைவாகவே உள்ளன . எனவே , நாம் தொடர்ச்சியாக புதுமைகள் படைத்து உற்பத்தித் திறனை உயர்த்த வேண்டியது அவசியமாகிறது என்று அவர் கூறினார் .


    ஆராய்ச்சியாளர்களின் சாதனைகள் பற்றிய விளக்கம் நிகழ்ச்சியில் இடம்பெற்றது . மத்திய வேளாண்மை மற்றும் விவசாயிகள் நலத்துறை அமைச்சர் திரு ராதாமோகன் சிங் நிகழ்ச்சியில் பங்கேற்றார் .


    சிறப்பு விருதுகள் வழங்குதல் , பெருமை மிகு தேசிய விருதுகள் வழங்குதல் , வெற்றிபெற்ற மாணவர்களுக்கு பட்டங்கள் வழங்குதல் ஆகியன நிகழ்ச்சியின் சிறப்பு அம்சங்களாகும் . நிகழ்ச்சியில் புதிய வெளியீடுகள் மற்றும் நிறுவனம் உருவாக்கிய புதிய இனப்பயிர்கள் ஆகியவை அறிவிக்கப்பட்டன . 1958 முதல் இந்திய வேளாண் ஆராய்ச்சி நிறுவனம் நிகர்நிலை பல்கலைக் கழகமாக செயல்பட்டு வருகிறது . இந்த ஆண்டு மேதகு குடியரசுத் தலைவரும் வேளாண்துறை அமைச்சரும் 250 மாணவர்களுக்கு பட்டங்களை வழங்கினார்கள் .


    குடியரசுத் தலைவரின் முழு உரைக்கு இங்கே கிளிக் செய்யவும். Click here for President Speech

    
    
    (Release ID: 1520390) Visitor Counter : 26
    
    
      Read this release in: English