      நிதி அமைச்சகம்

      புதிய கட்டமைப்பு உருவாக்கத்தில் இந்தியாவுக்கு விருப்பம்: நிதியமைச்சர்
      Posted On: 27 FEB 2018 6:22PM by PIB Chennai


    இந்தியா வழக்கமான உள்கட்டமைப்பு மட்டுமல்ல , கிராமப்புறங்களுக்குத் தேவையான உள்கட்டமைப்பை உருவாக்குவதிலும் விருப்பம் கொண்டுள்ளது என்று மத்திய நிதி மற்றும் பெருநிறுவன விவகாரத் துறை அமைச்சர் திரு . அருண் ஜேட்லி கூறினார் .


    ஆசிய உள்கட்டமைப்பு முதலீட்டு வங்கியின் (AIIB) ஆளுகையாளர் குழுவின் மூன்றாம் ஆண்டுக் கூட்டத்தை அவர் தொடங்கிவைத்து உரையாற்றினார் . நிகழ்ச்சியில் பேசிய திரு . அருண் ஜேட்லி , “ ஒவ்வொரு ஆண்டுக் கூட்டத்திலும் இந்த வங்கியின் செயல்பாடுகள் , வரிசையாக இருக்கும் திட்டங்கள் , வளங்கள் ஆகியவை விரிவடைந்து வருகின்றன . தொடங்கி மூன்றாண்டுகள் ஆகியுள்ள நிலையில் வங்கியின் பணிகள் நன்றாக இருக்கின்றன ” என்றார் .


    வங்கியின் மூன்றாம் ஆண்டு ஆளுகையாளர்கள் கூட்டம் மும்பையில் ஜூன் 25, 26 ஆகிய தேதிகளில் நடைபெறவுள்ளது .


    அதிகரித்துவரும் உள்கட்டமைப்புத் தேவைகளை ஈடு செய்வதற்காக அனைத்து நாடுகளையும் ஒன்றிணைக்கும் வகையில் ஆசிய உள்கட்டமைப்பு முதலீட்டு வங்கி ( AIIB ) அமைக்கப்பட்டது .


    இந்த வங்கியின் மூன்றாவது ஆளுகைக் குழுவினர் கூட்டம் மும்பையில் 2018 ம் ஆண்டு ஜூன் 25, 26 ஆகிய தேதிகளில் நடத்தப்படும் . அரசாங்கத்தின் பல்வேறு நிலைகள் , அனைத்து வகையான தொழில்நிறுவனங்கள் ஆகியவற்றின் தலைவர்கள் தங்களது கருத்துகள் , அனுபவங்கள் , யோசனைகளைப் பகிர்ந்து கொள்வதற்காக இந்த மாநாடு ஒன்றிணையும் . இவ்வாறு இணைவதன் மூலம் வலிமையான உள் கட்டமைப்பு முதலீட்டின் மூலம் நீடித்த எதிர்காலம் உருவாக்கப்படும் .


    இந்த ஆண்டுக்கான கருத்தாக்கம் “ உள் கட்டமைப்புக்கான நிதி திரட்டல் : புதுமையாக்கம் , உடனுழைப்பு ” என்ற தலைப்பில் அமைந்தது ஆகும் .


    உள் கட்டமைப்புத் தேவையில் உள்ள இடைவெளியைக் குறைப்பதில் தனியார் நிறுவனங்களின் பங்கிற்கு அங்கீகாரம் அளிக்கும் வகையில் , இந்த மாநாட்டுக்கு இந்தத் தலைப்பு அளிக்கப்பட்டுள்ளது .


    -----------------


    

    
    (Release ID: 1522033) Visitor Counter : 29
    
    
      Read this release in: English , Urdu