      நிதி அமைச்சகம்

      வரும் நிதியாண்டில் மொத்த செலவீனம் ரூ. 24.42 லட்சம் கோடி; நிதிப்பற்றாக் குறை உள்நாட்டு உற்பத்தி மதிப்பில் 3.3%
      Posted On: 01 FEB 2018 6:00PM by PIB Chennai


    2018-19ஆம் நிதியாண்டுக்கான மொத்த செலவீனம் ரூ. 24.42 லட்சம் கோடிக்கும் கூடுதலாக இருக்கும் என மதிப்பிடப்பட்டுள்ளது.


    நிதிப் பற்றாக்குறை 3.3 சதவீதம் அதாவது, ரூ.6,24,276 கோடியாக இருக்கும், கடன்கள் மூலம் இந்த பற்றாக்குறை நிறைவு செய்யப்படும்.


    மத்திய நிதியமைச்சர் திரு அருண்ஜேட்லி இன்று நாடாளுமன்றத்தில் 2018-19 பொது நிதிநிலை அறிக்கையை தாக்கல் செய்து இதனைத் தெரிவித்தார். விவசாயம், சமுகத்துறைகள், டிஜிட்டல் செலுத்துகைகள், அடிப்படை வசதி, வேலைவாய்ப்பு உருவாக்கம் ஆகியவற்றில் முதலீட்டை குறிப்பிடத்தக்க அளவு உயர்த்துவதில் அரசின் உறுதிப்பாட்டை இந்த நிதிநிலை அறிக்கை எதிரொலிக்கிறது என்று கூறினார்.


    அதேசமயம், நிதிக் கட்டுப்பாட்டுப் பாதையை அரசு கடைபிடிக்கும் என்றும் அவர் கூறினார். 2017-18 மறுமதிப்பீடுகளுக்கும் கூடுதலாக செலவினத்தை ரூ. 2,24,463 கோடியாக உயர்த்தியுள்ளது, அரசின் இந்த உறுதிப்பாட்டை தெளிவாக்குகிறது என்று திரு அருண்ஜேட்லி கூறினார். 2017-18 மறுமிப்பீட்டுக்கும் கூடுதலாக நிதி பற்றாக்குறையை மொத்த உள்நாட்டு உற்பத்தியில் 0.2 சதவீதம் குறைப்பது நோக்கம் என்றார் அவர். 2018-19ஆம் ஆண்டில் நிதிப் பற்றாக்குறை மொத்த உள்நாட்டு உற்பத்தியில் 3.3 சதவீதமாக இருக்கும் என எதிர்பார்ப்பதாகவும் அவர் கூறினார்.


    நிதிப் பற்றாக்குறை மிக உயர்ந்த நிலையில் இருந்த போது 2014ஆம் ஆண்டு மே மாதம் தற்போதைய அரசு பதவியேற்றதாக தெரிவித்த நிதியமைச்சர், திரு அருண்ஜேட்லி, 2013-14ல் நிதிப் பற்றாக்குறை மொத்த உள்நாட்டு உற்பத்தியில் 4.4 சதவீதமாக இருந்தது என்றார். பிரதமரும், அரசும் சிக்கனமான நிதி நிர்வாகம் மற்றும் நிதி பற்றாக்குறை கட்டுப்பாட்டு நடவடிக்கைகளுக்கு மிகுந்த முன்னுரிமை அளித்து வருவதாக அவர் தெரிவித்தார். 2014-15ல் நிதி பற்றாக்குறை 4.1 சதவீதமாக குறைக்கப்பட்டது, 2015-16ல் 3.9 சதவீதமாகவும், 2016-17ல் 3.5 சதவீதமாகவும் குறைக்கப்பட்டது. 2017-18க்கான நிதிப் பற்றாக்குறை மதிப்பீட்டின்படி அது ரூ. 5.95 லட்சம் கோடி அளவாக உள்நாட்டு மொத்த உற்பத்தியின் 3.5 சதவீதம் என்ற நிலையில் உள்ளது.


    மாற்றியமைக்கப்பட்ட நிதிப் பாதையில் அரசின் உறுதிப்பாட்டுக்கு கேள்வி கேட்கமுடியாத நம்பகத்தன்மையை கொண்டுவர நிதிச் சீர்திருத்தம் மற்றும் பட்ஜெட் மேலாண்மைக் குழுவின் பரிந்துரைகளை ஏற்க உத்தேசித்திருப்பதாக நிதியமைச்சர் தெரிவித்தார். இக்குழுவின் கடன் விதிகளை கடைபிடிப்பது மற்றும் மத்திய அரசின் கடனுக்கும், மொத்த உள்நாட்டு உற்பத்திக்கும் இடையேயான விகிதாச்சாரத்தை 40 சதவீதம் எனக் குறைப்பது ஆகிய பரிந்துரைகளை ஏற்கவிருப்பதாக அமைச்சர் தெரிவித்தார். நிதி பற்றாகுறை இலக்கினை முக்கிய செயல்பாட்டு அளவுகோலாக பயன்படுத்த வேண்டும் என்ற பரிந்துரையையும் அரசு ஏற்கும் என்றார். இதற்குத் தேவையான திருத்தங்கள் நிதி மசோதாவில் இணைக்கப்பட்டிருப்பதை திரு ஜேட்லி சுட்டிக்காட்டினார்.


    

    
    (Release ID: 1518746) Visitor Counter : 91