      மனித வள மேம்பாட்டு அமைச்சகம்

      பள்ளிக் கல்வி தரத்தை மேம்படுத்துல்
      Posted On: 08 FEB 2018 5:15PM by PIB Chennai


    மத்திய அரசு செயல்படுத்திவரும் அனைவருக்கும் கல்வி இயக்கம் மற்றும் தேசிய உயர்நிலைப் பள்ளிக்கல்வி இயக்கம் ஆகிய திட்டங்கள் மாநில மற்றும் யூனியன் பிரதேசங்கள் பல்வேறு திட்டங்களை செயல்படுத்தி கல்வித்தரத்தை அதிகரிக்க உதவி வருகின்றன. இந்த இரு திட்டங்களின்படி மழலையர் மற்றும் மேல்நிலைப்பள்ளி ஆசிரியர்களில் கற்பிக்கும் திறனை மேம்படுத்த பாடங்கள் அடிப்படையில் தனி பயிற்சி வழங்கப்படும்.


    மேலும் பள்ளிக்கல்வியின் தரத்தை அதிகரிக்க கீழ்கண்ட திட்டங்களை அரசு தொடங்கியுள்ளது.


    ஷாகுன் இணைய போர்ட்டல் மூலம் பள்ளி, கல்வியில் பின்பற்றப்படும் சிறந்த நடைமுறைகள் மற்றும் அனைவருக்கும் கல்வி இயக்கம் அமல்படுத்தப்படுவதை மேற்பார்வையிடுதல் ஆகியவற்றுக்கான தகவல் களஞ்சியம் தொடங்கப்பட்டுள்ளது.


    ஸ்வச் வித்யாலயா பிரசாரம் அனைத்து பள்ளிகளிலும் மாணவ, மாணவிகளுக்கு தனித்தனியே கழிவறைகளை உருவாக்குவதற்கான பிரச்சாரம் செய்தல்.


    ஸ்வச் வித்யாலயா விருது 2016-17 ஆம் ஆண்டில் மாவட்ட, மாநில மற்றும் தேசிய அளவில் ஸ்வச் வித்யாலயா திட்டத்தின் அடுத்த கட்டமாக தொடங்கப்பட்டது.


    கல்வி கற்கும் பாரதம் முன்னேறும் பாரதம் முதல் மற்றும் இரண்டாம் வகுப்பு மாணவர்களின் எண் அறிவு மற்றும் வாசித்தல் திறனை மேம்படுத்துதல்.


    தேசிய கண்டுபிடிப்பு இயக்கம் ஆறு முதல் பதினெட்டு வயது குழந்தைகள் அறிவியல், கணிதம் மற்றும் தொழில்நுட்பம் ஆகிய பாடங்களை பயில ஊக்குவிப்பதற்காக 2015ஆம் ஆண்டு தொடங்கப்பட்டது.


    குழந்தைகளுக்கு இலவச மற்றும் கட்டாய கல்வி உரிமை மசோதாவில் 2017 பிப்ரவரி மாதம் திருத்தங்கள் செய்யப்பட்டு அனைத்து குழந்தைகளின் கற்றல் திறனை அதிகரிக்க வகுப்பு வாரியான, பாடங்கள் வாரியான கற்றல் செயல்பாடுகள் குறிப்பை இணைக்க முடிவு செய்யப்பட்டது.


    கட்டாயக் கல்வி உரிமை மசோதாவில் பிரிவு 23 (2) ஆகஸ்ட் 2017 திருத்தம் செய்யப்பட்டு, அனைத்து ஆசிரியர்களும் கல்வித்துறை அதிகாரிகளால் வரையறுக்கப்பட்ட குறைந்தபட்ச தகுதியை பெறுவதை உறுதி செய்யும் வகையில் மழலையர் பள்ளி ஆசிரியர்களுக்கு பயிற்சி வழங்குவதற்கான கால அளவு 2019 மார்ச் 31 வரை நீட்டிக்கப்பட்டுள்ளது.


    இ-பள்ளி ( E-pathshala) இணையதளம் ( http://epathshala.gov.in/ ) மற்றும் கைபேசி செயலி மத்திய, மாநில பாடத்திட்டங்களில் இணைய புத்தகங்களை உருவாக்குவதற்காக 2015ஆம் ஆண்டு நவம்பர் மாதம் தொடங்கப்பட்டது.


    பள்ளி ஆய்வுத்திட்டம் (ஷாலா சித்தி) பள்ளிகளை திறனாய்வு செய்து பள்ளி மேம்பாடு மற்றும் வளர்ச்சிக்கான ஒருங்கிணைந்த திட்டமாக நவம்பர் 2015ஆம் ஆண்டு தொடங்கப்பட்டது.


    கலா உத்சவ் உயர்நிலைப் பள்ளிகளில் மாணவ, மாணவிகளின் கலைத்திறனை வெளிப்படுத்தும் வகையிலும் கலைக்கல்வியை ஊக்குவிக்கும் வகையிலும் தொடங்கப்பட்டது.


    இணைய திட்ட மேற்பார்வை அமைப்பு தேசிய உயர்நிலைப்பள்ளிக்கல்வி இயக்கத் திட்டத்தின் பராமரிப்பு மற்றும் மேற்பார்வைக்காக ஆகஸ்ட் 2014ஆம் ஆண்டு தொடங்கப்பட்டது.


    கேந்திரிய வித்யாலயா பள்ளிகளுக்கு தரவிறக்கம் செய்யப்பட்ட மின்னணு பாடங்களுடன் கணினி விசைப்பலகை வழங்கும் திட்டம் சோதனை முறையில் கற்றல்திறனை மேம்படுத்த ஆசிரியர்களுடன் மாணவர்களை இணைக்கும் வகையில் தொடங்கப்பட்டது. மேலும் 93 புதிய கேந்திரிய வித்யாலயா மற்றும் 62 புதிய நவோதயா வித்யாலயா பள்ளிகள் கடந்த மூன்று ஆண்டுகளில் தொடங்கப்பட்டுள்ளன.


    மதிய உணவு திட்டத்தை மேற்பார்வையிட பள்ளிகளில் தானியங்கி அமைப்பு தொடங்கப்பட்டு இத்திட்டம் கண்காணிக்கப்பட்டு வருகிறது.


    இந்த தகவல்களை மத்திய மனிதவள மேம்பாட்டுத்துறை இணையமைச்சர் திரு.உபேந்திரா குஷ்வாஹா மாநிலங்களவையில் கேள்வி ஒன்றுக்கு எழுத்து மூலம் இன்று அளித்த பதிலில் இதனை தெரிவித்துள்ளார்.


    --------

    
    
    (Release ID: 1520015) Visitor Counter : 152
    
    
      Read this release in: English , Hindi