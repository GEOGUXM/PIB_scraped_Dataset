      நித்தி ஆயோக்

      2018 நிதிநிலை அறிக்கை தேசியக் கொள்கை, தொழில்நுட்பங்களின் வரையறையில் நிதி ஆயோக்கின் பங்கை உயர்த்தியுள்ளது
      Posted On: 21 FEB 2018 2:29PM by PIB Chennai


    யர்த்தியுள்ளது


    நிதி அமைச்சர் தாக்கல் செய்த புதிய இந்தியா நிதிநிலை அறிக்கை நாட்டின் நிலைமாற்றத்திற்கான நிதி ஆயோக்கின் பங்களிப்பை உறுதிப்படுத்தியுள்ளதாக மத்திய திட்டமிடுதல் ( தனிப்பொறுப்பு ) இணையமைச்சர் திரு ராவ் இந்திரஜித் சிங் கூறியுள்ளார் . நிதி ஆயோக் திட்டங்கள் மற்றும் சாதனைகள் ஆகியவற்றுடன் பட்ஜெட் ஒதுக்கீடு குறித்து செய்தியாளர்களிடம் அவர் பேசினார் .


    நிதி ஆயோக்கின் கீழ் இயங்கும் திட்டமிடுதல் அமைச்சகத்திற்கான ஒதுக்கீடு கடந்த ஆண்டை விட , 20 சதவீதத்திற்கும் மேல் அதிகரித்துள்ளது . 2017-18- ல் ரூ .279.79 கோடியாக இருந்த ஒதுக்கீடு 2018-19- ல் ரூ .339.65 கோடியாக உயர்ந்துள்ளது .


    செயற்கை நுண்ணறிவு மற்றும் விவசாயக் கொள்கை போன்ற முக்கிய விஷயங்களில் நித்தி ஆயோக்கின் பங்கை நிதிநிலை அறிக்கை வரையறுத்துள்ளது .


    நிதிநிலை அறிக்கையில் நிதி ஆயோக்


    மத்திய மாநில அரசுகளுடன் கலந்தாலோசித்து , விவசாயிகள் தங்களின் உற்பத்திப் பொருட்களுக்கு உரிய விலை பெறுவதற்கு தேவையான வழிமுறையை ஏற்படுத்தும் .


    நிதி ஆயோக் மாநில அரசுகளுடன் கலந்தாலோசித்து , நில உடைமையாளர்களின் உரிமைகளுக்கு பாதகம் ஏற்படாத வண்ணம் , குத்தகைதாரர்களுக்கு கடன் கிடைக்க உரிய வழிமுறையை வகுக்கும் .


    ஆராய்ச்சி மற்றும் மேம்பாடு உள்ளிட்ட செயற்கை நுண்ணறிவு விஷயத்தில் நமது முயற்சிகளுக்கு வழிகாட்டும் தேசிய திட்டத்தை நிதி ஆயோக் முன்னெடுக்கும் .


    பல்வேறு திட்டங்கள் மூலமாக நடைமுறைக் கொள்கை குறுக்கீடுகளில் நிதி ஆயோக் நேரடியாக தன்னை ஈடுபடுத்திக் கொள்ளும் .


    அவற்றில் சில திட்டங்கள் , அடல் புதுமை இயக்கம் , கூட்டுறவு கூட்டமைப்பு , போட்டி சார்ந்த கூட்டமைப்பு , நிலைத்த மேம்பாட்டு இலக்குகள் , பொருளாதாரத்தின் 15 முக்கிய பிரிவுகளில் பயன் அடிப்படையிலான மதிப்பீடு மற்றும் கண்காணிப்பு , தேசிய மற்றும் சர்வதேச கூட்டு முயற்சி , தொழில்நுட்ப வரையறைகளை பின்பற்றுவது , ஆராய்ச்சி கூட்டு முயற்சிகள் , தீர்ப்பாயங்களை வலுப்படுத்துவது மற்றும் சட்ட சீர்திருத்தங்கள் ஆகும் .

    
    
    (Release ID: 1521300) Visitor Counter : 57
    
    
      Read this release in: English , Urdu , Hindi