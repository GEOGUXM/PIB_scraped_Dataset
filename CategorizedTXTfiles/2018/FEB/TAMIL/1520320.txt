      சிறுபான்மையினர் நலன் அமைச்சகம்

      “கையால் செய்யப்படும் பொருட்களுக்கு கைத்திறன் மட்டுமன்றி இதயம் மற்றும் மனதின் ஈடுபாடும் அவசியம்” திரு ராஜ்நாத் சிங்
      தலைநகர் தில்லியில் 6-வது “ஹுனார்ஹாட்” கண்காட்சியை மத்திய உள்துறை அமைச்சர் திறந்துவைத்தார்

      Posted On: 11 FEB 2018 5:37PM by PIB Chennai

    கையால் செய்யப்படும் பொருட்களுக்கு கைத்திறன் மட்டுமன்றி இதயம் மற்றும் மனதின் ஈடுபாடும் அவசியம் என்று மத்திய உள்துறை அமைச்சர் திரு ராஜ்நாத் சிங் கூறியிருக்கிறார் . கண்ணியத்துடன் கூடிய மேம்பாடு என்ற மையக் கருத்தில் அமைக்கப்பட்டிருந்த “ ஹுனார்ஹாட் ” கைவினை கண்காட்சியை புதுதில்லியில் இன்று பாபா காடக் என்ற இடத்தில் அவர் தொடங்கிவைத்தார் . தலைமைக் கலைஞர்களின் திறன்களை அங்கீகரித்து விளம்பர படுத்த வேண்டியது அவசியம் என்று அவர் கூறினார். “ ஹுனார்ஹாட்டுக்கான தனி வலைதளம் உருவாக்கப்பட வேண்டும் என்று ஆலோசனை கூறிய அவர் , அந்த வலைதளத்தை தேசிய, சர்வதேச நிலைகளில் மேலும் விளம்பரப்படுத்த வேண்டும் என்றார்.


    இந்த “ ஹுனார்ஹாட் ஏற்பாடு செய்த சிறுபான்மை விவகாரங்கள் அமைச்சகத்துக்கு திரு ராஜ்நாத் சிங் பாராட்டு தெரிவித்தார் . கையால் செய்யப்படும் பொருட்களுக்கு கைத்திறன் மட்டுமின்றி இதயம் மற்றும் மனதின் ஈடுபாடும் தேவைப்படுகிறது என்றார். நாட்டின் ஒவ்வொரு பகுதியிலும் இத்தகு கைத்திறன் கொண்ட மக்கள் அநேகம் பேர் உள்ளனர் என்று கூறினார். இந்த நிகழ்ச்சிக்காக நாடெங்கிலும் இருந்து வந்திருந்த கைவினைஞர்கள், கலைஞர்கள், சமையல் கலை நிபுணர்கள் ஆகியோரை சந்தித்துப் பேசிய உள்துறை அமைச்சர், அரங்குகளுக்கும் சென்று பார்த்தார்.


    இந்தக் கண்காட்சியில் நாட்டின் பல்வேறு பகுதிகளைச் சேர்ந்த தலைமைக் கலைஞர்கள் செய்த கைவினை மற்றும் கைத்தறி பொருட்கள் காட்சிக்கு வைக்கப்பட்டிருந்தன . இந்த “ ஹுனார்ஹாட்டில் மக்களுக்கு பாரம்பரிய இந்திய இசையின் பகுதிகள் விருந்தாகப் படைக்கப்பட்டன .


    மத்திய சிறுபான்மையினர் அமைச்சகம் நாடெங்கிலும் உள்ள தலைமைக் கலைஞர்களின் படைப்புகளுக்கு வாய்ப்புக்களையும் , உள்நாட்டு, வெளிநாட்டு கவனஈர்ப்பையும் பெறச் செய்வதற்காக “ ஹுனார்ஹாட்டுகளை அமைத்து வருவதாக மத்திய சிறுபான்மையினர் நலத்துறை அமைச்சர் திரு முக்தார் அப்பாஸ் நக்வி கூறினார் . சென்ற ஆண்டு நாட்டின் பல்வேறு இடங்களில் ஏற்பாடு செய்யப்பட்டிருந்த “ ஹுனார்ஹாட்டுகள் 3 லட்சம் கலைஞர்கள் மற்றும் அவர்களுடன் தொழில்முறை தொடர்பு கொண்டவர்கள் ஆகியோருக்கு வேலையும், வேலை வாய்ப்புகளையும் அளிப்பதில் வெற்றிகரமாக அமைந்தன என்றார். முன்னதாக, புதுதில்லியில் பிரகதி மைதானத்திலும் (2016,2017) பாபா காரக் சிங் மார்க்-கிலும் (2017) புதுச்சேரி (2017), மும்பை (2017) ஆகிய இடங்களில் “ ஹுனார்ஹாட்டுகள் நடைபெற்றதாக அமைச்சர் தெரிவித்தார் .


    22 மாநிலங்கள் யூனியன் பிரதேசங்களைச் சேர்ந்த சிறுபான்மை சமுதாயத்தின் பிரதிநிதிகள், நூற்றுக்கணக்கான கைவினை கலைஞர்கள் ஆகியோர் பாபா காடக் சிங் மார்கில் நடைபெறும் ஆறாவது ஹுனார்ஹாட்டில் பங்கேற்பதாக திரு நக்வி தெரிவித்தார். 12 மாநிலங்களைச் சேர்ந்த பெரும் எண்ணிகையிலான சமையல் கலை நிபுணர்களும் இதில் பங்கேற்கின்றனர். இந்த கலைஞர்கள் மற்றும் சமையல் கலை நிபுணர்களில் மிகப்பலர் பெண்கள் என்பது குறிப்பிடத்தக்கது.


    ஹுனார்ஹாட்டில் தினமும் கஸல் , கவ்வாலி மற்றும் இதர இசை நிகழ்ச்சிகள் இடம்பெற்றன. இந்த நிகழ்ச்சிகளில் நாடெங்கிலும் இருந்து வந்திருந்த பிரபல இசைக் கலைஞர்கள் பங்கேற்றனர்.

    
    
    (Release ID: 1520320) Visitor Counter : 72
    
    
      Read this release in: English , Hindi