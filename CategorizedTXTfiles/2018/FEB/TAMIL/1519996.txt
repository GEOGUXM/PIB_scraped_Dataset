      பணியாளர் நலன், பொதுமக்கள் குறை தீர்ப்பு மற்றும் ஓய்வூதியங்கள் அமைச்சகம்

      ஓய்வூதியத்துறையும் ஓய்வூதியர்கள் நலத்துறையும் அடுத்த ஓய்வூதிய நீதிமன்றத்தை பிப்பிரவரி 9 ஆம் நாள் கூட்டுகிறது
      Posted On: 06 FEB 2018 5:59PM by PIB Chennai


    ஓய்வூதியத்துறை,ஓய்வூதியர்கள் நலத்துறை, பணியாளர் அமைச்சகம், பொதுக் குறைபாடு மற்றும் ஓய்வூதியம் ஆகிய அமைப்புகள் ஒருங்கிணைந்து பொதுமக்கள் குறைதீர்ப்பு மற்றும் ஓய்வூதிய அமைச்சகத்தின் இணை அமைச்சர் டாக்டர்.ஜிதேந்திர சிங் தலைமையில் 17 அமைச்சகங்களின் அல்லது துறைகளின் 34 குறைகளை (இதுவரை தீர்க்கப்படாத 3 குறைகளையும் சேர்த்து ) பரிசீலிக்க வேண்டி அடுத்த ஓய்வூதிய நீதிமன்றத்தை பிப்ரவரி 9,2018 அன்று கூட்டுகிறது. இதில் குடும்ப ஓய்வூதியம்,ஓய்வூதிய பரிமாற்றங்கள், பொது வைப்பு நிதியை கணக்கு தீர்த்தல், நிலையான மருத்துவப் படிகள் ஆகியவற்றில் திருத்தங்கள் செய்யப்படவிருக்கின்றன.


    முதன் முதலாக செப்டம்பர் 2017 ல் கூட்டப்பட்ட ஓய்வூதிய நீதிமன்றத்தில் 29 குறைகள் பரிசீலிக்கப்பட்டு 26 குறைகள் தீர்த்துவைக்கப்பட்டன.


    குறைதீர்க்கும் வழிமுறைகளை வலுப்படுத்த வேண்டியே ஓய்வூதிய நீதிமன்றங்கள் துவக்கப்பட்டிருக்கின்றன. மனுதாரர், சம்பந்தப்பட்ட அமைச்சகம் / துறை, வங்கிகள், மத்திய ஓய்வூதிய கணக்கு அலுவலகம்(CPAO) ஆகியவற்றில் குறை சம்பந்த பட்ட அதிகாரிகள் ஆகியோர் ஒரு பொது தளத்திற்கு கொண்டு வரப்பட்டு குறைகளுக்கு உடனடி தீர்வுகளை எடுக்க இந் நீதிமன்றத்தின் வாயிலாக வழி செய்யப்படுகிறது


    ஓய்வூதியத்துறை ஓய்வூதியம் மற்றும் மத்திய அரசு ஊழியர்களின் ஓய்வூதியம் சம்பந்தமான கொள்கையை வகுத்து, ஓய்வூதியம் பெறுவோரின் நலன்களை பல்வேறு நடவடிக்கைகளால் உறுதிப்படுத்துகிறது. கொள்கைகளை வகுப்பது மட்டுமே பயன் தராது என்பதை உணர்ந்திருக்கும் ஓய்வூதியத்துறை, ஓய்வூதியம் பெறுவோர் மத்தியில் புதுப்பிக்கப்பட்ட விதிகள் பற்றிய விழிப்புணர்வை உருவாக்குவதை முக்கியமானதாகக் கருதுகிறது. தற்போது மத்திய அரசு ஊழியர்களில் ஓய்வூதியம் பெறும் சுமார் 61 லட்சம் பேர் நாட்டின் பல இடங்களில் சிதறிக்கிடக்கின்றனர். இவர்கள் அனைவரையும் ஒருங்கிணைக்கவும் தகவல்களை கொண்டு சேர்க்கவும் இணையதள அமைப்பு மூலமாகவும் அச்சு மற்றும் மின் ஊடகங்கள் மூலமாகவும் முயற்சிகள் மேற்கொள்ளபட்டு வருகின்றன.


    ஓய்வூதியதாரர்களுக்காக அமைக்கப்பட்டிருக்கும் வலைதள அமைப்பு ஓய்வூதியம் தொடர்பான தகவல்களை தருவதோடு ஓய்வூதியதாரர்களின் குறைகளைப் பதிவு செய்வதற்கும் தீர்வுகளை வழங்குவதற்கும் உதவும் ஒற்றைத் தளமாக பயன்படுகிறது. இந்த தளம் வலுப்படுத்தப்பட்டு இப்போது மொபைல் செயலியாகவும் கிடைக்கிறது.

    
    
    (Release ID: 1519996) Visitor Counter : 57
    
    
      Read this release in: English