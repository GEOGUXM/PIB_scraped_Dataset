      வணிகம் மற்றும் தொழில்துறை அமைச்சகம்

      ஸ்டார்ட் அப் தரவரிசை கட்டமைப்பு தொடக்கம்
      Posted On: 06 FEB 2018 8:23PM by PIB Chennai


    அனைத்து மாநிலங்களிலும் யூனியன் பிரதேசங்களிலும் ஸ்டார்ட் அப் ( Start-up India ) நிறுவனங்களின் தர வரிசை மதிப்பீட்டிற்கான மூன்று வழிமுறைகளை மத்திய வர்த்தகம் மற்றும் தொழில் அமைச்சகம் தில்லியில் நடைபெற்ற ஒரு நிகழ்ச்சியில் இன்று வெளியிட்டது.


    அந்த வழிமுறைகளாவன: மாநில மற்றும் யூனியன் பிரதேச ஸ்டார்ட் அப் தரவரிசை கட்டமைப்பு, ஸ்டார்ட் அப் திட்டத்தை செயல்படுத்துவதற்கான நல்ல நடைமுறைகளின் சாராம்சம், ஸ்டார்ட் அப் திட்டத்துக்கான உபகரணம். இந்த மூன்று வழிமுறைகளும் இந்தியப் பொருளாதார வளர்ச்சிக்கு உத்வேகம் அளிக்கும் ஸ்டார்ட் அப் முன் முயற்சிகளுக்குத் தூண்டுகோலாக அமையும்.


    இந்தியாவில் பல்வேறு துறைகளில் 20 ஆயிரம் ஸ்டார்ட் அப் திட்டச் செயல்பாடுகள் மேற்கொள்ளப்படுகின்றன. ஒவ்வோர் ஆண்டும் புதிதாக 1,400 செயல்பாடுகள் தொடங்கப்படுகின்றன. அவை பொருளாதார வளர்ச்சிக்கு ஊக்கமளிப்பது மட்டுமின்றி, தொழில்நுட்ப புதுமையாக்கங்களுக்கும் வழியமைக்கின்றன. மேலும், ஒவ்வொரு மாநிலத்திலும் வேலைவாய்ப்புகளையும் உருவாக்குகின்றன. தொழில்முனைவோர்கள் தினந்தோறும் புதிய தீர்வுகளை அறிமுகம் செய்கின்றனர். அத்துடன் தற்போதைய நடைமுறைகளையும் மேம்படுத்துகின்றனர். ஸ்டார்ட் அப் திட்டத்தை ஊக்குவிக்கவும், துணைபுரியவும் இந்திய அரசு கொள்கைகளையும் கட்டமைப்பையும் உருவாக்க முனைந்துள்ளன. 18 மாநிலங்களும் யூனியன் பிரதேசங்களும் வணிகத்தை எளிதாகத் தொடங்க வகை செய்வதுடன் ஸ்டார்ட் அப் திட்டத்துக்குச் சாதகமான சூழலில் கவனம் செலுத்தி வருகின்றன.


    தரவரிசைக்கான கட்டமைப்பு நல்ல நடைமுறைகளைப் பின்பற்றுவதன் மூலம் தொடர்ந்து புதியவற்றைக் கற்கவும் துணை புரியும்.


    இளம் தொழில்முனைவோரிடம் உள்ள அளவற்ற ஆற்றலைப் பயன்படுத்திக் கொள்ளும் வகையில் இந்திய அரசு தனது உத்திகளை தொடர்ந்து அளித்து வருகிறது என்று அமைச்சர் கூறினார் . அவர்கள் தங்களது சிந்தனைகளைத் தொழிலுக்குப் பயன்படுத்திக் கொள்வதற்கும் அது வெற்றிகரமாக அமையவும் உதவுவதற்கு அரசு தயாராக இருக்கிறது. இந்தக் கொள்கைகள் உள்ளூர் அளவில் ஸ்டார்ட் அப் திட்டத்துக்கான சூழல் அமைவதற்கான உயிர்ப்பான நடவடிக்கைகளை மாநில அரசுகள் மேற்கொள்வதற்குத் துணை புரியும்.


    ஸ்டார்ட் அப் திட்டத்துக்குச் சாதகமான சூழல் அமைய இதில் தொடர்புடையவர்கள் வழிகாட்டிகள், முதலீட்டாளர்கள், ஊக்குவிப்போர், அரசு அமைப்புகள் ஆகியோர் உள்ளனர். அவர்களிடமிருந்து பெறப்பட்ட தகவல்களின் அடிப்படையில் மாநில மற்றும் யூனியன் பிரதேச தரமதிப்பீட்டுக்கான கட்டமைப்பு அமைக்கப்படுகிறது. நிதி ஆதாரம், மகளிர் தொழில்முனைவோர் ஆகியவற்றுக்கு அதிக முக்கியத்துவம் அளிக்கப்படவேண்டும். இதற்கு கூடுதல் மதிப்பெண்களும் வழங்கப்படுகின்றன.


    மேலும் விவரங்களுக்கு இணையதளம் ://www.pib.gov.in


    ******


    

    
    (Release ID: 1519401) Visitor Counter : 19