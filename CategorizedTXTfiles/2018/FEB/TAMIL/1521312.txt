      வடகிழக்குப் பகுதி வளர்ச்சி அமைச்சகம்

      மிசோரத்தில் வடகிழக்குப் மண்டலத்தில் இஸ்ரேலுடன் இணைந்து அமைய உள்ள முதல் பிராந்திய வேளாண் மையம் மார்ச் 7-ம் தேதி தொடங்கப்படுகிறது
      Posted On: 21 FEB 2018 3:51PM by PIB Chennai


    மிசோரத்தில் இஸ்ரேல் வல்லுநர்களின் பங்களிப்புடன் வேளாண் மையம் மார்ச் 7- ம் தேதி தொடங்கப்பட உள்ளது . நாட்டின் வடகிழக்குப் பகுதியில் அமைய உள்ள முதல் வேளாண் ஆராய்ச்சி மையம் இது என்றும் , இஸ்ரேல் பங்களிப்புடன் இம்மையம் அமைக்கப்பட்டு வருவதாக இந்தியாவுக்கான இஸ்ரேல் தூதர் திரு . டேனியல் கார்மென் தெரிவித்துள்ளார் .


    இஸ்ரேலுக்கான இந்தியத் தூதர் திரு . டேனியல் கார்மென் தலைமையிலான அந்நாட்டுப் பிரதிநிதிகள் மத்திய வடகிழக்கு நலத்துறை , பிரதம மந்திரி அலுவலகம் , பொதுமக்கள் குறைதீர் மற்றும் ஓய்வூதிய நலத்துறை , அணுசக்தி மற்றும் விண்வெளி ஆராய்ச்சித்துறை இணையமைச்சர் திரு . ஜிதேந்திர சிங்கை இன்று புதுதில்லியில் சந்தித்தனர் .


    எட்டு முதல் பத்து கோடி ரூபாய் செலவில் முழுக்க முழுக்க சிட்ரஸ் பழங்களை பதப்படுத்துவதற்காக இந்த மையம் அமைக்கப்பட உள்ளது . இந்தியாவில் இதுபோன்று 22 மையங்கள் செயல்பாட்டில் உள்ளன .


    நீண்டகால அடிப்படையில் இந்தியாவின் அனைத்து மாநிலங்களிலும் தலா ஒரு மையத்தை அமைக்க இஸ்ரேல் விரும்புவதாக திரு . டேனியல் கார்மென் கூறினார் .


    இத்துறையில் மிகப்பெரிய அளவில் இருநாடுகளும் இணைந்து செயல்படுவதன் தொடக்கமே இந்த மையம் என்று வடகிழக்கு மாநிலங்களுக்கான நலத்துறை அமைச்சர் திரு . ஜிதேந்திர சிங் கூறினார் .


    நீண்டகால அடிப்படையில் வடகிழக்குப் பிராந்தியத்தைச் சேர்ந்த விவசாயிகள் பயனடையவும் , மற்ற பிராந்தியங்களைச் சேர்ந்த விவசாயிகளையும் ஊக்குவிக்கவும் இம்மையங்கள் உதவும் என்று அவர் மேலும் தெரிவித்தார் .


    புதிய கண்டுபிடிப்புகளைக் கண்டறியவும் , தொழில் தொடங்கவும் வடகிழக்குப் பகுதி மக்களுக்கு இத்திட்டம் உதவும் என்று இருதரப்பும் ஒப்புக் கொண்டுள்ளன .

    
    
    (Release ID: 1521312) Visitor Counter : 30
    
    
      Read this release in: English , Urdu , Hindi