      எரிசக்தி அமைச்சகம்

      அனல்மின் நிலையங்களில் மின் உற்பத்திக்கு நிலக்கரியுடன் 5 – 10% வரை உயிரி குருணைகளை பயன்படுத்துமாறு மத்திய மின்சார ஆணையம் அனைத்து மாநிலங்களுக்கும் கடிதம் எழுதியுள்ளது: திரு.ஆர்.கே.சிங்
      தேசிய அனல்மின் உற்பத்திக்கழகம் தாத்ரி அனல் மின் நிலையத்தில் மின் உற்பத்திக்காக உயிரி வேளாண் கழிவு குருணைகளுக்கான டெண்டர் விடுத்துள்ளது

      Posted On: 08 FEB 2018 5:22PM by PIB Chennai

    மத்திய மின்சாரம் மற்றும் மாற்று புதுப்பிக்கத்தக்க எரிசக்தி துறை இணையமைச்சர் ( தனிப்பொறுப்பு ) திரு . ராஜ்குமார் சிங் , மக்களவையில் இன்று வேளாண் பயிர் கழிவுத் குருணைகளை நிலக்கரியுடன் கலந்து மின்சார உற்பத்திக்கு பயன்படுத்துவது தொடர்பான கேள்விக்கு பதில் அளிக்கும்போது , அனல்மின் நிலையங்களில் மின் உற்பத்திக்கு நிலக்கரியுடன் 5 – 10% வரை உயிரி குருணைகளை பயன்படுத்துவது குறித்த கொள்கையை அறிவித்தார் .


    மேலும் திரு . சிங் பேசுகையில் , உயிரி குருணைகளை பயன்படுத்துவதை ஊக்குவிக்கும் வகையில் , மத்திய மின்சார ஆணையம் அனைத்து மத்திய மற்றும் மாநில நிறுவனங்கள் , மாநில அரசுகள் , அனைத்து தூள் மற்றும் திரவ நிலக்கரிகளை பயன்படுத்தும் மின்சார சாதனங்கள் தயாரிப்பு நிறுவனங்கள் / ஒருங்கிணைந்த மின்சார உற்பத்தியாளர்கள் / உற்பத்தி நிறுவனங்கள் / மற்றும் பந்து மற்றும் குழாய் ஆலைகள் நீங்கலாக , இந்தியாவில் உள்ள அனைத்து அரசு மற்றும் தனியார் மின் உற்பத்தி நிலையங்கள் உரிய தொழில்நுட்ப மற்றும் பாதுகாப்பு அம்சங்களுடன் நிலக்கரியுடன் கலந்து ஐந்து முதல் பத்து சதவீதம் உயிரி விவசாய கழிவு குருணைகளை தொடக்கத்தில் பயன்படுத்தலாம் என கடிதம் எழுதியுள்ளது .


    தேசிய அனல்மின் உற்பத்திக்கழகம் தாத்ரி அனல் மின் நிலையத்தில் மின் உற்பத்திக்காக அடுத்த இரண்டு ஆண்டுகளுக்கு , நாள் ஒன்றுக்கு 500 டன் உயிரி வேளாண் கழிவு குருணைகள் மற்றும் நாள் ஒன்றுக்கு 500 டன் உயிரி வேளாண் கழிவு வறண்ட குருணைகளுக்கான டெண்டர் விடுத்துள்ளதாக அமைச்சர் தெரிவித்தார்.


    -----

    
    
    (Release ID: 1519999) Visitor Counter : 27
    
    
      Read this release in: English