      ரசாயனம் மற்றும் உரங்கள் அமைச்சகம்

      மத்திய ரசாயனம் மற்றும் உர அமைச்சகம் யூரியா இறக்குமதி குறைந்ததை அடுத்து, 2017ம் ஆண்டு ஏப்ரல்-டிசம்பரில் 10.8 லட்சம்
      அமெரிக்க டாலர் செலவு மிச்சப்படுத்தப்பட்டது: திரு. ராவ் இந்தர்ஜித் சிங் தகவல்
      
      மூடப்பட்ட உரத் தொழிற்சாலைகளின் புதுப்பிப்பு நடவடிக்கையின்
      முன்னேற்றம் குறித்து அமைச்சர் விளக்கம்
      Posted On: 06 FEB 2018 6:53PM by PIB Chennai


    யூரியா உரம் இறக்குமதி குறித்த நிலை பற்றியும் உர உற்பத்தியை அதிகரிக்க அரசு மேற்கொண்டுள்ள நடவடிக்கைகள் குறித்தும் ரசாயனம் மற்றும் உரத் துறை ( பொறுப்பு ) இணையமைச்சர் ராவ் இந்தர்ஜித் சிங் எழுத்து மூலம் அளித்த பதிலில் குறிப்பிட்டுள்ளார் . நாடாளுமன்ற மக்களவையில் இன்று பதிலளித்த அவர் நாட்டில் உரத்தின் தேவைக்கும் உள்நாட்டிலேயே உற்பத்தியாகும் உரத்திற்கும் இடையில் உள்ள இடைவெளியைக் கருத்தில் கொண்டு , உரம் இறக்குமதி செய்யப்படுகிறது என்று கூறினார் . 2017-18 ஆம் ஆண்டு ஏப்ரல் - டிசம்பர் இடையிலான உர இறக்குமதி 49.83 லட்சம் மெட்ரிக் டன் உரம் இறக்குமதி செய்யப்பட்டது . ஆனால் , அதற்கு முந்தைய ஆண்டு 2016-17 ம் ஆண்டு ஏப்ரல் – டிசம்பர் இடையிலான உர இறக்குமதி 49.88 லட்சமாக இருந்தது . இதன் மூலம் 2017-18 ம் ஆண்டில் இறக்குமதி அளவு அதற்கு முந்தைய ஆண்டை விட 5000 மெட்ரிக் டன் குறைந்துள்ளது . நடப்பு ஆண்டில் சராசரியான விலை ஒரு மெட்ரிக் டன்னுக்கு 216.86 டாலர் என மதிப்பிடப்படுகிறது . அதன்படி பார்க்கும்போது , மொத்தம் 10.80 லட்சம் டாலர் மிச்சப்படுத்தப்பட்டுள்ளது என்று அமைச்சர் தெரிவித்தார் .


    அதே சமயம் உள்நாட்டில் உர உற்பத்தியும் அதிகரித்துள்ளது என்றும் தெரிவித்த திரு . சிங் கடந்த மூன்றாண்டுகளிலும் 2017 ம் ஆண்டு டிசம்பர் வரையிலான நடப்பு ஆண்டிலும் யூரியா மற்றும் இதர உரங்களின் உற்பத்தி குறித்த விவரத்தை வெளியிட்டார் . அது வருமாறு :

                                                                             
ஆண்டு                 யூரியா  ஏ / எஸ்  டிஏபி  காம்ப்ளெக்ஸ்  எஸ்எஸ்பி  மொத்தம்
                                                                             
                                                                             
                                                                             
2014-15               225.85  4.41     34.44  78.32         42.36     385.39 
                                                                             
                                                                             
                                                                             
2015-16               244.75  4.14     37.87  83.01         43.39     413.14 
                                                                             
                                                                             
                                                                             
2016-17               242.01  4.90     43.65  79.66         44.18     414.41 
                                                                             
                                                                             
                                                                             
2017-18               177.84  4.14     36.88  63.01         30.03     311.90 
                                                                             
                                                                             
(2017 டிசம்பர் வரை )                                                         
                                                                             
                                                                             

    தற்போது மூடப்பட்டுள்ள உரத் தொழிற்சாலைகளைத் திறந்து இயங்கச் செய்வதற்காக அரசு மேற்கொண்டு வரும் பல்வேறு நடவடிக்கைகளையும் அமைச்சர் தெரிவித்தார் . அத்துடன் , இந்திய அரசு கடந்த இரண்டு ஆண்டுகளில் ஐந்து உரத் தொழிற்சாலைகளைப் புதுப்பித்து செயல்படுத்துவது குறித்தும் அவர் தெரிவித்தார் . ராமகுண்டம் , சிந்திரி , கோரக்பூர் , தல்சர் ஆகிய இந்திய ஃபெர்டிலைஸர் கார்ப்பரேஷன் தொழிற்சாலை ( FCIL ) மற்றும் பரூனியில் உள்ள ஹிந்துஸ்தான் ஃபெர்டிலைஸர் கம்பெனி லிமிடெட் ( HFCL ) ஆகிய ஐந்து நிறுவனங்கள் குறித்து அவர் விவரித்தார் .


    தெரிவித்த திரு . சிங் கடந்த மூன்றாண்டுகளிலும் 2017 ம் ஆண்டு டிசம்பர் வரையிலான நடப்பு ஆண்டிலும் யூரியா மற்றும் இதர உரங்களின் உற்பத்தி குறித்த விவரத்தை வெளியிட்டார் . அது வருமாறு :


    ராமகுண்டம் பிரிவு :


    ராமகுண்டத்தில் உள்ள ஆலையை ஆண்டுக்கு 12.7 லட்சம் மெட்ரிக் டன் திறன் கொண்ட எரிவாயுவில் இயங்கும் உற்பத்திப் பிரிவை அமைப்பது என்று இந்திய ஃபெர்டிலைஸர் கார்ப்பரேஷன் பொதுத் துறை நிறுவனங்களின் கூட்டமைப்பு ( Consortium of PSUs ) அளித்த பரிந்துரையின்பேரில் புனரமைக்கப்பட்டு வருகிறது . இந்தக் கூட்டமைப்பில் இந்தியப் பொறியாளர் நிறுவனம் ( Engineers India Limited ), தேசிய உரத் தொழிற்சாலை நிறுவனம் ( Engineers India Limited ), இந்திய உரத் தொழிற்சாலை நிறுவனம் லிமிடெட் ( FCIL ) ஆகியவை இடம்பெற்றுள்ளன . இதற்காக கூட்டு நிறுவனமாகச் செயல்படுவதற்காக 2015 ம் ஆண்டு ஜனவரி 14 ம் தேதி கையெழுத்திடப்பட்டது . அதன் அடிப்படையில் ராமகுண்டம் உரம் மற்றும் ரசாயன நிறுவனம் ( Ramagundam Fertilizers & Chemicals Limited ) அமைக்கப்பட்டது . கட்டுமானப் பணிகள் தற்போது நடைபெற்று வருகின்றன . 2018 ம் ஆண்டு ஜனவரி 15 ம் தேதி 69.5 சதவீதக் கட்டுமானப் பணிகள் நிறைவடைந்துவிட்டன . இந்த ஆலை 2018 ம் ஆண்டு டிசம்பர் 31 ஆம் தேதி செயல்படத் தொடங்கும் என்று அமைச்சர் கூறினார் .


    கோரக்பூர் மற்றும் சிந்த்ரி ஆகிய இடங்களின் இந்திய ஃபெர்டிலைஸர் கார்ப்பரேஷன் நிறுவனத்தின் பிரிவுகள் மற்றும் ஹிந்துஸ்தான் ஃபெர்டிலைஸர் நிறுவனத்தின் பரவுனி பிரிவு :


    கோரக்பூர் , சிந்த்ரி , பரவுனி பிரிவுகள் ஒவ்வொன்றும் ஆண்டுக்கு 12.70 லட்சம் மெட்ரிக் டன் உற்பத்தி திறன் கொண்ட எரிவாயுவில் இயங்கும் ஆலைகளாகச் செயல்படுவதற்காக தேசிய அனல்மின் கழகம் ( National Thermal Power Corporation ), கோல் இந்தியா லிமிடெட் ( Coal India Limited ), இந்தியன் ஆயில் கார்ப்பரேஷன் ( Indian Oil Corporation Limited ), ஃபெர்டிலைஸர் கார்ப்பரேஷன் ஆப் இந்தியா லிமிடெட் ( Fertilizer Corporation India Limited ), ஹிந்துஸ்தான் ஃபெர்டிலைஸர் கார்ப்பரேஷன் லிமிடெட் ( Hindustan Fertilizer Corporation Limited ) ஆகியவற்றின் சிறப்பு உதவியுடன் புனரமைக்கப்பட்டு வருகின்றன . இதற்காக ஹிந்துஸ்தான் உரம் மற்றும் ரசாயனம் லிமிடெட் ( Hindustan Urvarak & Rasayan Limited ) என்ற கூட்டு நிறுவனம் அமைக்கப்பட்டுள்ளது . இதுவரை அந்நிறுவனத்தில் ஏற்பட்ட முன்னேற்றம் :


    முன் திட்டம் குறித்த பணிகள் தற்போது நடைபெற்று வருகின்றன . கீழ்க்கண்ட முன் திட்டப் பணிகள் நிறைவடைந்துவிட்டன . மூன்று திட்டங்களைப் பொறுத்த வரையில் மேற்குறிப்பிட்ட முன் திட்டப் பணிகள் பூர்த்தியாகிவிட்டன .

      * முன் செயலாக்கம்
      * புவிசார் தொழில்நுட்ப ஆய்வு மற்றும் இடம் குறித்த ஆய்வுகள்
      * நீரியல் புவி ஆய்வு மற்றும் நிலத்தடி நீர் இருப்பு குறித்த ஆய்வு
      * சுற்றுச்சூழல் பாதிப்பின்மை குறித்த அனுமதி
      * கட்டடம் மற்றும் அலுவல்கள் புதுப்பிக்கும் பணி தொடங்கப்பட்டுள்ளது . மூன்று இடங்களிலும் முழு அளவிலான கள அலுவலகங்கள் அமைக்கப்பட்டுவிட்டன.
      * கோரக்பூர் மற்றும் பரவுனி ஆகிய இடங்களில் கள மேம்பாடு , கட்டுமானப் பணி, நீர் - மின்சார வசதிகள் ஏற்படுத்துவது குறித்த பணிகள் ஏற்கெனவே தொடங்கிவிட்டன.

    மூன்று ஆலைகளுக்கும் எல்லா ஏலங்களுக்குமான மதிப்பீடுகள் தொழில்நுட்ப மற்றும் வர்த்தக மதிப்பீடு நிறைவடைந்துவிட்டன .


    மேற்குறிப்பிடப்பட்ட மூன்று ஆலைகளிலும் உற்பத்தி 2020 ம் ஆண்டு தொடங்கக் கூடும் என்று அமைச்சர் தெரிவித்தார் .


    தல்சேர் பிரிவு : தல்சேரில் உள்ள இந்திய ஃபெர்டிலைஸர் கார்ப்பரேஷன் லிமிடெட் நிறுவனத்தின் பிரிவு பொதுத் துறை நிறுவனங்களின் கூட்டமைப்பு ( Consortium of PSUs ) அளித்த பரிந்துரையின்பேரில் புனரமைக்கப்பட்டு வருகிறது . ஆண்டுக்கு 12.70 லட்சம் மெட்ரிக் டன் உற்பத்தி திறன் கொண்ட நிலக்கரியில் இயங்கும் ஆலையாகச் செயல்படும் வகையில் ராஷ்ட்ரீய கெமிக்கல்ஸ் அண்ட் ஃபெர்டிலைஸர்ஸ் ( RCF ), கெயில் ( GAIL ), கோல் இந்தியா லிமிடெட் ( Coal India Limited ) மற்றும் ஃபெர்டிலைஸர் கார்ப்பரேஷன் ஆப் இந்தியா லிமிடெட் ( FCIL ) ஆகியவற்றின் பரிந்துரையில் புனரமைப்பு செய்யப்பட்டு வருகிறது . இதற்காக தல்சேர் ஃபெர்டிலைஸர்ஸ் லிமிடெட் ( TFL ) என்ற கூட்டு நிறுவனம் உருவாக்கப்பட்டுள்ளது .


    இதுவரை மேற்கொள்ளப்பட்ட முன்னேற்றம் :

      * நிலக்கரி வாயு தொழில்நுட்பம் தேர்ந்தெடுக்கப்பட்டுள்ளது .
      * முன் திட்டச் செயல்பாடுகள் தற்போது நடைபெற்று வருகின்றன
      * சுற்றுச்சூழல் அனுமதி பெறப்பட்டுவிட்டது
      * நிலக்கரி இணைப்புக்கான எரிசக்தி விலைக்குரிய ஒப்புதலை நிலக்கரி அமைச்சகம் அளித்துள்ளது
      * திடப் பெட்ரோலியக் கட்டிகளை வாங்குவதற்காக இந்தியன் ஆயில் கார்ப்பரேஷன் நிறுவனத்துடன் புரிந்துணர்வு ஒப்பந்தம் 2017, ஆகஸ்ட் 10ம் தேதி கையெழுத்திடப்பட்டது.

    தல்சேர் ஆலைத் திட்டம் 2021 ம் ஆண்டு தொடங்கக் கூடும் என்று அமைச்சர் கூறினார் .

    
    
    (Release ID: 1519369) Visitor Counter : 119
    
    
    
    
    

            
            
            
            
            
            
            
            
            
            
*