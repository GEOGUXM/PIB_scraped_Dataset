      ரெயில்வே அமைச்சகம்

      ரயில்களில் முன்பதிவு செய்யப்பட்ட பெட்டிகளில் அங்கீகாரமற்ற நபர்கள் நுழைவதைத் தடுக்க இயக்கம்
      Posted On: 09 FEB 2018 4:00PM by PIB Chennai


    அனைத்து ரயில்களிலும் அங்கீகாரமற்ற நபர்கள் நுழைவதைத் தடுக்க மண்டல ரயில்வே தொடர்ச்சியான நடவடிக்கையை எடுத்து வருகிறது . 2017-18 நிதியாண்டில் (2017 டிசம்பர் வரை ) 18.18 லட்சம் சோதனைகள் மண்டல ரயில்வேக்களால் நடத்தப்பட்டு அவற்றில் சுமார் 183.86 லட்சம் நபர்கள் டிக்கெட் இன்றி / தவறான டிக்கெட் உடன் பயணிப்பது கண்டறியப்பட்டு ரூ . 867.36 கோடி அபராதமாக வசூலிக்கப்பட்டது .


    முன்பதிவு செய்யப்பட்ட பெட்டிகளில் அங்கீகாரமற்ற நபர்கள் நுழைவதைத் தடுக்க கீழ்க்காணும் நடவடிக்கைகள் எடுக்கப்பட்டுள்ளன :-

     1. முன்பதிவு செய்யப்பட்ட பெட்டிகளில் அங்கீகாரமற்ற பயணிகள் நுழைவதைத் தடுக்க ரயில் இயக்கப் பணியாளர்கள் வழக்கமான கண்காணிப்பை மேற்கொள்கின்றனர் . அங்கீகாரம் அற்ற நபர்கள் யாரேனும் பதிவு செய்யப்பட்ட பெட்டிகளில் காணப்பட்டால் அவர்களிடம் இருந்து ரயில்வே சட்டப்படி அபராதம் வசூலிக்கப்படுகிறது .
     2. ரயில்வேயின் வர்த்தக மற்றும் பாதுகாப்புத் துறை முன்பதிவு செய்யப்பட்ட பெட்டிகளில் அங்கீகாரம் இல்லாதோர் நுழைவைத் தடுக்கவும் அத்தகைய நபர்கள் மீது உரிய நடவடிக்கை எடுக்கவும் , வழக்கமான மற்றும் திடீர் சோதனைகள் நடத்தி வருகிறது.
     3. பொது அறிவிப்பு முறைகள் மூலம் வழக்கமான அறிவிப்புகள் வெளியிடப்பட்டு அங்கீகாரமற்ற பயணிகள் முன்பதிவு செய்யப்பட்ட பெட்டிகளில் பயணிக்க கூடாது என்றும் மீறுவோர் மீது ரயில்வே சட்டம் 1989 ன் விதி 155 கீழ் அபராதம் வசூலிக்கப்படும் எனவும் அறிவிக்கப்படுகிறது .
     4. முன்பதிவு செய்யப்பட்ட பெட்டிகளில் நுழையக் கூடாது எனப் பயணிகளுக்கு அறிவுறுத்தும் வகையில் முன்னணி நாளிதழ்களில் வழக்கமான விளம்பரங்கள் வெளியிடப்படுகின்றன .

    மாநிலங்களவையில் இன்று கேள்வி ஒன்றுக்கு மத்திய ரயில்வே இணையமைச்சர் திரு . ராஜன் கோஹைன் அளித்த எழுத்துபூர்வமான பதிலில் இந்தத் தகவல் இடம்பெற்றுள்ளது .


    ****

    
    
    (Release ID: 1520405) Visitor Counter : 16
    
    
      Read this release in: English
    
    
    

4.