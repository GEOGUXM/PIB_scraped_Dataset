      நிதி அமைச்சகம்

      புதுதில்லியில் இரண்டு நாள் நடைபெறும் மூன்றாவது உலகக் கொள்முதல் உச்சிமாநாட்டை மத்திய நிதி மற்றும் கப்பல் போக்குவரத்துத் துறை இணையமைச்சர் திரு. பொன். ராதாகிருஷ்ணன் தொடங்கி வைத்தார்.
      பொதுக் கொள்முதலில் நியாயமான நிலை, வெளிப்படைத்தன்மை மற்றும் பொறுப்பேற்கும் தன்மை ஆகியவற்றுக்கு மத்திய அரசு மிகுந்த முக்கியத்துவம் தருகிறது என்றும், பொதுச் செலவினத்தின் திறன்பட்ட நிலை மற்றும் விளைவுகள் பற்றிய பொதுமக்களின் எதிர்பார்ப்புகளை அது உயர்த்தியுள்ளது என்றும் அவர் கூறுகிறார்.

      Posted On: 08 FEB 2018 3:36PM by PIB Chennai

    பொது க் கொள்முதலில் நியாயமான நிலை , வெளிப்படைத்தன்மை மற்றும் பொறுப்பேற்கும் தன்மை ஆகியவற்றுக்கு மத்திய அரசு மிகுந்த முக்கியத்துவம் தருகிறது என்றும், பொதுச் செலவினத்தின் திறன்பட்ட நிலை மற்றும் விளைவுகள் பற்றிய பொதுமக்களின் எதிர்பார்ப்புகளை அது உயர்த்தியுள்ளது என்றும் மத்திய நிதி மற்றும் கப்பல் போக்குவரத்துத் துறை இணையமைச்சர் திரு. பொன். ராதாகிருஷ்ணன் கூறியிருக்கிறார் . தற்போதைய மத்திய அரசு கொள்முதல் மற்றும் பொதுச்சேவை வழங்குதல் ஆகியன குறித்து தெளிவான மாற்றத்திற்குரிய நெடுநோக்கைக் கொண்டுள்ளது என்றார்.


    புதுதில்லியில் இன்று மூன்றாவது உலக க் கொள்முதல் உச்சிமாநாட்டின் நிகழ்ச்சியில் அவர் தொடக்க உரை நிகழ்த்தினார் . உள்நாட்டு மொத்த உற்பத்தியில் 20 சதவீதம் அளவினை அரசு கொள்முதல்கள் பங்களிக்கின்றன என்று குறிப்பிட்ட அமைச்சர், அரசுத் துறை க் கொள்முதல் ஒரு முக்கிய கொள்கை க் கருவியாகும் என்றார் . கொள்முதல் மேம்பாட்டுக்கு மத்திய அரசு முக்கிய கவனம் செலுத்தி வருவதாக க் குறிப்பிட்ட அவர் , இந்த வகையில், அரசு தொடங்கியுள்ள மின்னணு க் சந்தை பற்றி கூறினார் . குறு, சிறு, நடுத்தர தொழில்கள் மற்றும் தொடக்க நிலை தொழில் பிரிவுகள் பொருளாதார உள்ளடக்கிய நிலையை அடைவதற்கும், வேலைவாய்ப்புகளை உருவாக்குவதற்கும் கொள்முதல் பயன்படுகிறது என்றார். நிலைத்த தன்மை கொண்ட கொள்முதலை க் குறிப்பாக , எல்ஈடி விளக்குகள், ரயில்வேயின் மின்மயமாக்கல் திட்டங்கள் போன்றவற்றில் மேம்படுத்துவதற்கு மத்திய அரசு நடவடிக்கை எடுத்து வருகிறது என்றார்.


    இந்த இரண்டு நாள் உச்சி மாநாட்டிற்கு அகில இந்திய மேலாண்மைச் சங்கம், உலக வங்கி, மத்திய அரசு ஆகியவை இணைந்து ஏற்பாடு செய்துள்ளன. இந்த மாநாட்டில் மத்திய அரசின் முதுநிலை வெளிஆதாரங்கள் அதிகாரிகள், பொதுத்துறை தனியார் துறை நிறுவனங்களின் அதிகாரிகள், ஆசியா, ஆப்பிரிக்கா, ஐரோப்பா, அமெரிக்கா ஆகிய நாடுகளின் பிரதிநிதிகள் பங்கேற்றுள்ளனர். இந்த உச்சிமாநாட்டின் தொடக்க அமர்வில் மத்திய அரசின் நிதியமைச்சக செலவினப் பிரிவு செயலாளர் திரு அஜய் நாராயண் ஜா முக்கிய உரை நிகழ்த்தினார்.


    இந்த உச்சி மாநாட்டின் மூலம், கொள்முதலில் ஈடுபட்டுள்ளவர்களுக்கு அறிவுசார் மேடை அமைத்துத் தந்தமைக்காக அகில இந்திய மேலாண்மைச் சங்கம் மற்றும் உலக வங்கிக்கு பாராட்டு தெரிவித்த அமைச்சர் திரு பொன். ராதாகிருஷ்ணன், இந்த உச்சி மாநாடு வெற்றிபெற தனது வாழ்த்துக்களைத் தெரிவித்துக் கொண்டார்.


    இந்த, உலகக் கொள்முதல் உச்சி மாநாட்டில் உலகெங்கிலுமிருந்து வந்துள்ள 200க்கும் மேற்பட்ட கொள்முதல் அதிகாரிகள் பங்கேற்கின்றனர். இந்த நிகழ்ச்சியில் இந்தியா, அமெரிக்கா, இங்கிலாந்து அரசுகளின் அதிகாரிகள், உலக வங்கியின் உயரதிகாரிகள், பொதுத்துறை தனியார்துறை நிறுவனங்களின் அதிகாரிகள், உலக ஆலோசகர்கள் உள்ளிட்டோர் உரையாற்றுகின்றனர்.


    --------

    
    
    (Release ID: 1519857) Visitor Counter : 42
    
    
      Read this release in: English