      நிதி அமைச்சகம்

      ஊரகப்பகுதிகளில் அடிப்படை கட்டமைப்பு வாழ்வாதார வசதிகளை உருவாக்க 2018­19ல் ரூ.14.34 லட்சம் கோடி செலவிடப்படவுள்ளது.
      பாசன வசதியற்ற 96 மாவட்டங்களில் பாசனத்தை உறுதி செய்ய பிரதமரின் வேளாண் பாசன திட்டத்திற்கு ரூ.2,600 கோடி ஒதுக்கப்பட்டுள்ளது.

      Posted On: 01 FEB 2018 5:01PM by PIB Chennai

    இன்று நாடாளுமன்றத்தில் 2018­19க்கான மத்திய நிதிநிலை அறிக்கையை தாக்கல் செய்து பேசிய மத்திய நிதிய​மச்சர் திரு. அருண்ஜேட்லி நாட்டின் ஊரகப்பகுதிகளில் வாழ்க்கை முறையை மேம்படுத்துவதற்கு முக்கியமான நடவடிக்கைகளை அறிவித்தார். "எனது ஆலோனைகளில் சுட்டிக் காட்டப்பட்டிருப்பது போல் வாழ்வாதாரம், வேளாண்மை, அது சார்ந்த செயல்பாடுகள், ஊரக அடிப்படை கட்டமைப்புகள் ஆகியவற்றுக்கு கூடுதலாக செலவு செய்வதன் மூலம் வரும் ஆண்டில் அரசின் கவனம் ஊரகப் பகுதிகளில் அதிகபட்ச நல்வாழ்வுக்கான வாய்ப்புக்ளை வழங்குவதாக இருக்கும்" என்று அமைச்சர் கூறினார்.


    நிதிநிலை அறிக்கையை விட கூடுதலாகவும் நிதிநிலை அறிக்கைக்கு அப்பாற்பட்டும் ரூ.11.98 லட்சம் கோடி நிதி ஆதாரம் உட்பட ஊரகப் பகுதிகளில் அடிப்படை கட்டமைப்பையும் வாழ்வாதாரத்தையும் உருவாக்க 2018­19ல் பல்வேறு அமைச்சகங்கள் மூலம் ரூ.14.34 லட்சம் ​கோடி செலவிடப்படும் என்று திரு.ஜேட்லி தெரிவித்தார். விவசாய வேலைகளில் ஏற்படும் வேலைவாய்ப்பு மற்றும் சுயவேலைவாய்ப்புக்கு அப்பால் இந்த செலவினத்தின் மூலம் 321 கோடி மனித நாட்கள்​ வேலை உருவாக்கப்படும். வேளாண் வளர்ச்சிக்கு ஊக்கமளிப்பதோடு 3.17 லட்சம் கிலோ மீட்டர் ஊரக சாலைகள், புதிதாக 51 லட்சம் ஊரக வீடுகள் 1.88 கோடி கழிப்பறைகள் புதிதாக 1.75 கோடி வீடுகளுக்கு மின் இணைப்பு அளித்தல் ஆகிய பணிகளும் மேற்கொள்ளப்படும்.


    தேசிய ஊரக நல்வாழ்க்கை இயக்கத்திற்கு நிதி ஒதுக்கீட்டை அரசு கணிசமாக அதிகரித்து 2018­19ல் ரூ.5,750 கோடியாக்கியுள்ளது. 2016­17ல் சுயஉதவிக்குழுக்களில் உள்ள பெண்களுக்கான கடன் தொகை ரூ.42.500 கோடியாக அதிகரிக்கப்பட்டது. இது அதற்கு முந்தைய ஆண்டைக்காட்டிலும் 37 சதவீதம் அதிகம் என்று திரு,ஜேட்லி கூறினார். 2019 மார்ச் மாதத்திற்குள் சுய உதவிக் குழுக்களுக்கான கடன் தொகை ரூ.75,000 கோடி​யாக அதிகரிக்கும் என அரசு உறுதியாக நம்புகிறது என்று அமைச்சர் தெரிவித்தார்.


    பிரதம மந்திரியின் வேளாண் பாசனத் திட்டம் ஒவ்வொரு வயலுக்கும் நீர் - திட்டத்தின் கீழ் நிலத்தடி நீர்ப்பாசனத்தை வலுப்படுத்தும் வகையில் ரூ.2,600 கோடியை அரசு ஒதுக்கியுள்ளது. தற்போது 30 சதவீதத்திற்கும் பற்றாக்குறை இருக்கும் 96 மாவட்டங்களில் குறைவான நிலங்களே பாசன வசதி பெற்றுள்ள பாசனத்தை உறுதி செய்ய இந்த திட்டம் உதவும் என்று அமைச்சர் கூறினார்.


    *********

    
    
    (Release ID: 1518661) Visitor Counter : 55