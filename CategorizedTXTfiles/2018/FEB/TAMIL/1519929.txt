      குறு சிறு மற்றும் நடுத்தர தொழில் துறை அமைச்சகம்

      நாடு முழுவதும் சூரிய ஒளி மின் நகரங்கள் அமைக்கத் திட்டம்: இதுவரை ரூ.100 கோடிக்கு மேல் ஒதுக்கீடு
      Posted On: 06 FEB 2018 6:59PM by PIB Chennai


    நாடு முழுவதும் 60 நகரங்களில் “சூரிய ஒளி மின் நகரங்கள்” திட்டத்தைச் செயல்படுத்த மத்திய புதுப்பிக்கத் தக்க எரிசக்தி அமைச்சகம் ஒப்புதல் அளித்துள்ளது. 12 ஆவது ஐந்தாண்டுத் திட்டத்தில் செயல்படுத்தப்படும் இத்திட்டத்தின் கீழ் வரும் நகரங்களில் 13 முன்னோடி நகரங்களும், 5 மாதிரி நகரங்களும் இடம்பெறும். இத்தகவல்களை மத்திய மின்சாரம் மற்றும் புதிய, புதுப்பிக்கத் தக்க எரிசக்தித் துறை இணையமைச்சர் திரு. ஆர்.கே. சிங் மாநிலங்களவையில் இன்று (பிப்ரவரி 6, 2018) எழுத்துமூலம் தெரிவித்தார். இதில் 49 சூரியசக்தி நகரங்களுக்கான பெருந்திட்டங்கள் தயாரிக்கப்பட்டுவிட்டன என்றும் அவர் தெரிவித்தார். இதனால் பயனடையக்கூடியவர்கள் குழுக்கள் 21 நகரங்களில் அமைக்கப்பட்டுள்ளன. 37 சூரிய சக்தி நகரங்களில் அதற்கான தனிப்பிரிவுகள் உருவாக்கப்பட்டுள்ளன. மொத்தம் 8069.16 கிலோவாட் சக்தி கொண்ட சூரிய ஒளிமின்னழுத்திய ( Solar PV projects ) திட்டங்களுக்கும் மொத்தம் 7894 சதுர மீட்டர் பரப்புள்ள சூரிய நீர் சூடேற்றுப் பிரிவுகளுக்கும் ஒப்புதல் அளிக்கப்பட்டுள்ளது. சூரிய ஒளி சக்தி நகர மேம்பாட்டுத் திட்டத்தின் கீழ் மொத்தம் ரூ. 101.64 கோடி ஒப்புதல் அளிக்கப்பட்டு, அதில் ரூ. 25.92 கோடி ஒதுக்கீடு செய்யப்பட்டுள்ளது.


    12ஆவது ஐந்தாண்டுத் திட்டத்தின் கீழ் 52 பசுமை வளாகங்களை அமைப்பதற்கான பெருந்திட்டத்திற்கு புதிய புதுப்பிக்கத்தக்க, மின்சக்தி அமைச்சகம் ஒப்புதல் அளித்துள்ளது. இத்திட்டத்தின் கீழ் கல்வி நிறுவனங்கள், அலுவலக வளாகங்கள், குடியிருப்பு மற்றும் வணிக வளாகப் பகுதிகளில் பசுமை வளாகம் அமைப்பதற்கான பெருந்திட்டம் தயாரிப்பதற்காக மத்திய நிதி உதவியாக ரூ. 5 லட்சம் வரையில் அமைச்சகம் அளிக்கிறது. இதற்காக மொத்தம் ரூ. 2.59 கோடிக்கு ஒப்புதல் அளிக்கப்பட்டு, கடந்த 2018ம் ஆண்டு ஜனவரி 31ம் தேதி வரையில் ரூ. 1.02 கோடியை அளித்துவிட்டது.


    ---------------


    
    

    
    (Release ID: 1519929) Visitor Counter : 33
    
    
      Read this release in: English