      சாலைப் போக்குவரத்து மற்றும் நெடுஞ்சாலைத்துறை அமைச்சகம்

      இந்தியாவின் முதலாவது நெடுஞ்சாலை திறன் கையேட்டை வெளியிட்டார் திரு. நிதின் கட்கரி
      சாலை விரிவாக்கம் குறித்து சாலைப் பொறியாளர்கள் மற்றும் கொள்கை உருவாக்குவோருக்கு இந்தக் கையேடு வழிகாட்டும்

      Posted On: 12 FEB 2018 4:57PM by PIB Chennai

    இந்தியாவின் முதலாவது நெடுஞ்சாலைத் திறன் கையேட்டை (எச் சி எம்) மத்திய சாலைப் போக்குவரத்து மற்றும் நெடுஞ்சாலை, கப்பல் மற்றும் நீர் ஆதாரங்கள், நதி மேம்பாடு மற்றும் கங்கை புதுப்பிப்புத் துறை அமைச்சர் திரு. நிதின் கட்கரி புதுதில்லியில் இன்று வெளியிட்டார். இந்தோ-ஹெச்.சி.எம். என அழைக்கப்படும் இந்தக் கையேடு அறிவியல் தொழிலியல் ஆராய்ச்சி சபை, மத்திய சாலை ஆராய்ச்சி நிறுவனம் ஆகியவற்றால் உருவாக்கப்பட்டுள்ளது. ஒற்றை வழி, இரட்டை வழி, பல்-வழி நகர்ப்புறச் சாலை, நகரங்களுக்கு இடையிலான நெடுஞ்சாலை மற்றும் விரைவுச் சாலைகள் போன்ற பல்வேறு பிரிவுச் சாலைகள் குறித்த அம்சங்கள் மற்றும் இந்தச் சாலைகளில் தொடர்புடைய குறுக்கீடுகள் குறித்து நட்த்தப்பட்ட பிரத்யேக ஆய்வு அடிப்படையில் இது உருவாக்கப்பட்டுள்ளது. இந்த ஆய்வில் ரூர்கி, மும்பை மற்றும் கவுஹாத்தியின் ஐ.ஐ.டி,க்கள் புதுதில்லியில் உள்ள திட்டமிடுதல் மற்றும் கட்டுமானக் கலைப் பள்ளி, ஷிப்பூரில் உள்ள இந்திய பொறியியல், அறிவியல் மற்றும் தொழில்நுட்பப் பயிற்சி நிறுவனம், சூரத்தில் உள்ள சர்தார் வல்லபாய் படேல் தேசிய தொழில்நுட்பப் பயிற்சி நிறுவனம் மற்றும் சென்னை அண்ணா பல்கலைக்கழகம் ஆகிய ஏழு கல்வி நிறுவனங்கள் பங்கேற்றன.


    பல்வேறு வகையான சாலைகளை எப்போது, எப்படி விரிவாக்குவது மற்றும் அவற்றின் சேவை மட்டத்தையும் முடிவெடுத்தல் என்பதற்கான வழிகாட்டுதல்களை இந்த கையேடு அளிக்கிறது. நாட்டில் உள்ள சாலைப் பொறியாளர்கள் மற்றும் கொள்கை முடிவுகளை எடுப்போருக்கு இந்தக் கையேடு பயன்பாட்டுக் கருவியாக இருக்கும் வகையில் வடிவமைக்கப்பட்டுள்ளது. இந்தியச் சாலைகளில் உள்ள போக்குவரத்தின் இயல்பு மற்றும் பரவல் அடிப்படையில் இது உருவாக்கப்பட்டுள்ளது. அமெரிக்கா, சீனா, மலேசியா, இந்தோனேசியா, தைவான் போன்ற நாடுகள் தங்களுக்கு உரிய நெடுஞ்சாலைத் திறன் கையேடுகளை முன்பே உருவாக்கி உள்ள போதிலும், இந்தியாவில் இத்தகைய கையேடு உருவாக்கப்படுவது இதுவே முதல்முறையாகும்.


    நிகழ்ச்சியில் பேசிய திரு. நிதின் கட்கரி நீண்ட காலமாக எதிர்பாக்கப்பட்ட இந்தக் கையேடு அறிவியல் திட்டமிடுதல் மற்றும் சாலைக் கட்டமைப்புகளை விரிவாக்குவதற்கு உதவும் என்றார். அறிவியல் சமூகம், வடிவமைப்பாளர்கள், கொள்கை வகுப்போர் மற்றும் நெடுஞ்சாலைத் திட்டங்களை நடைமுறைப்படுத்துவோருக்கு அழைப்பு விடுத்த அமைச்சர் இந்தத் துறையில் உலகின் சிறந்த தொழில்நுட்பம் மற்றும் நடைமுறைக்ளை இந்தியா அவசரமாக பின்பற்ற வேண்டும் என்றும் அப்போது தான் நம்மால் பாதுகாப்பான, குறைந்த செலவிலான மற்றும் சுற்றுச்சூழலுக்கு உகந்த உலகத் தரமான உள்கட்டமைப்புகளை உருவாக்க முடியும் என்றும் கூறினார். பிளாஸ்டிக், எண்ணெய், சாம்பல் மற்றும் நகராட்சிக் கழிவுகளைச் சாலை அமைக்க பயன்படுத்துவதை பிரபலப்படுத்த வேண்டும் என்றும் இதில் விஞ்ஞானிகள் மற்றும் ஊடகங்கள் முக்கிய பங்காற்ற வேண்டும் என திரு. கட்கரி கூறினார். ஆராய்ச்சியாளர்கள் மற்றும் பொறியாளர்கள் சிறந்த வேகத்தடை வடிவமைப்புகளை விரைவுபடுத்த வேண்டும் என்றும் அப்போதுதான் பாதுகாப்பான மற்றும் சிறந்த வேகத் தடைகள் இந்தியாவின் சாலைகளில் இருக்கும் என்றும் அவர் கூறினார்.


    ***

    
    
    (Release ID: 1520445) Visitor Counter : 53
    
    
      Read this release in: English