      PIB Headquarters

      வேலூரில் உள்ள அஞ்சல் அலுவலக பாஸ்போர்ட் சேவை மையத்தில் வரும் 17 ஆம் தேதி சனிக்கிழமை சிறப்பு பாஸ்போர்ட் மேளா நிகழ்ச்சியை சென்னை மண்டல பாஸ்போர்ட் அலுவலகம் நடத்தவுள்ளது.
      Posted On: 13 FEB 2018 4:48PM by PIB Chennai


    பத்திரிகைச் செய்தி


    பொதுமக்களின் தேவையை கருத்தில் கொண்டும், அடிக்கடி வெளிநாட்டு பயணம் மேற்கொள்வோரின் நேரம் ஒதுக்கக்கோரும் விண்ணப்பங்களுக்கு தீர்வு காணவும், வேலூரில் உள்ள அஞ்சல் அலுவலக பாஸ்போர்ட் சேவை மையத்தில் வரும் 17 ஆம் தேதி சனிக்கிழமை சிறப்பு பாஸ்போர்ட் மேளா நிகழ்ச்சியை சென்னை மண்டல பாஸ்போர்ட் அலுவலகம் நடத்தவுள்ளது.


    பிப்ரவரி 17 ஆம் தேதி சனிக்கிழமை வேலூர் அஞ்சல் அலுவலக பாஸ்போர்ட் சேவை மையம் மற்ற வேலை நாட்களை போல இயங்கும். விண்ணப்பதாரர்களுக்கு ஒதுக்கப்பட்ட நேரப்படி விண்ணப்பங்கள் பெறப்படும். இந்த மேளா மூலம் தோராயமாக 120 விண்ணப்பதாரர்கள் பயனடைவார்கள் என எதிர்பார்க்கப்படுகிறது.


    இந்த பாஸ்போர்ட் மேளாவில் கலந்து கொள்ள அனைத்து விண்ணப்பதாரர்களும் அதிகாரப்பூர்வ வலைதளமான www.passportindia.gov.in –தை அணுகி ஆன்லைன் மூலம் பதிவு செய்து கொள்ள வேண்டும். இந்த பதிவுக்கு விண்ணப்பப் பதிவு எண் அளிக்கப்படும். அதன்படி, ஆன்லைன் மூலம் கட்டணம் செலுத்தி நேரம் ஒதுக்கக்கோர வேண்டும். மேளாவில் பங்கேற்க வரும் விண்ணப்பதாரர்கள் தங்களுடன் விண்ணப்பப் பதிவு எண் மற்றும் ஒதுக்கப்பட்ட நேர விவரம் அடங்கிய அச்செடுக்கப்பட்ட பிரதியுடன் தேவையான அசல் ஆவணங்களுடனும் அஞ்சல் நிலைய பாஸ்போர்ட் சேவை மையத்திற்கு வர வேண்டும். மேலும், சுயசான்றளிக்கப்பட்ட ஒரு தொகுதி நகல் பிரதிகளையும் கொண்டு வர வேண்டும். புதிய பாஸ்போர்ட்கள் மற்றும் பாஸ்போர்ட் புதுப்பிக்கக் கோரும் விண்ணப்பங்கள் மட்டும் ஏற்றுக் கொள்ளப்படும்.


    2018 பிப்ரவரி 17 ஆம் தேதி சனிக்கிழமை நடைபெறவுள்ள பாஸ்போர்ட் மேளாவில் பங்கேற்பதற்கான நேர ஒதுக்கீட்டு விவரம் பிப்ரவரி 14 ஆம் தேதி புதன்கிழமை 14.30 மணியளவில் வெளியிடப்படும். விண்ணப்பதாரர்களுக்கு ஏற்கனவே ஒதுக்கப்பட்ட நேரத்தின் அடிப்படையில் பாஸ்போர்ட் மேளா அன்று விண்ணப்பங்கள் ஏற்றுக் கொள்ளப்படும். காவல்துறை அனுமதிச் சான்றிதழுக்கான விண்ணப்பங்கள், நிறுத்தி வைக்கப்பட்ட ஒதுக்கீடுகள், மறுக்கப்பட்ட டோக்கன்கள் ஆகியவை மேளாவில் ஏற்றுக் கொள்ளப்பட மாட்டாது.


    *****

    
    
    (Release ID: 1520449) Visitor Counter : 95