      குடியரசுத் தலைவர் செயலகம்

      இளைஞர் திருவிழா – 2018 பங்கேற்பாளர்கள் குடியரசுத் தலைவருடன் சந்திப்பு
      Posted On: 13 FEB 2018 6:57PM by PIB Chennai


    இளைஞர் திருவிழா – 2018ல் பங்கேற்பவர்கள் இன்று (2018 பிப்ரவரி 13) இந்தியக் குடியரசுத் தலைவர் திரு. ராம் நாத் கோவிந்த் அவர்களை குடியரசுத் தலைவர் மாளிகையில் சந்தித்தனர்.


    அப்போது பேசிய குடியரசுத் தலைவர், இது இந்தியச் செஞ்சிலுவைச் சங்கம் ஏற்பாடு செய்யும் முதலாவது தேசிய இளைஞர் திருவிழா எனக் குறிப்பிட்டார். இந்த விழாவில் பங்கேற்போர் இந்தியச் செஞ்சிலுவைச் சங்கத்தின் தூதுவர்கள் என்றும் திருவிழா முடிந்து தங்கள் சொந்த மாநிலங்கள் மற்றும் பகுதிகளுக்கு திரும்புபவர்கள் இளைஞர் திருவிழாவில் தங்களுக்கு கிடைத்த அனுபவங்களை தங்கள் நண்பர்களுடன் பகிர்ந்து கொண்டு அவர்களும் செஞ்சிலுவைச் சங்கத்தில் சேர அவர்களை ஊக்குவிக்க வேண்டும் எனவும் அவர் குறிப்பிட்டார்.


    இந்த இளைஞர் திருவிழாவில் பங்கேற்போருக்கு செஞ்சிலுவைச் சங்கத்தின் பல்வேறு மனிதநேய நடவடிக்கைகளை புரிந்து கொள்ளும் வாய்ப்புகளை அளித்துள்ளதாக குடியரசுத் தலைவர் கூறினார். இந்தியாவின் மிகப்பெரிய சட்டபூர்வமான மனிதநேய அமைப்பான இந்தியச் செஞ்சிலுவைச் சங்கம் இளைஞர்கள் மீது கண்ணோட்டம் செலுத்தும் முயற்சியை எடுத்திருப்பது குறித்து அவர் மகிழ்ச்சி தெரிவித்தார். இந்த முயற்சிக்காக செஞ்சிலுவை சங்கத்தை அவர் பாராட்டினார்.


    2020 ம் ஆண்டில் இந்தியச் செஞ்சிலுவைச் சங்கம் தனது நூற்றாண்டை நிறைவு செய்வதாக குடியரசுத் தலைவர் கூறினார். இந்தப் பாராட்டத்தக்க நடவடிக்கைகளை அது தொடரும் என அவர் உறுதிபடத் தெரிவித்தார். பேரிடர் மற்றும் இதர அவசர நிலைகளின் போது நிவாரணம் அளிப்பது, சுகாதார சேவைகளின் அணுகுதலை மேம்படுத்துவது, பாதுகாப்பான மற்றும் ஆரோக்கியமான வாழ்க்கையை அளிப்பது மற்றும் பிற்படுத்தப்பட்ட மக்களின் சிறந்த ஒருங்கிணைப்புக்கு தேக்கம் மற்றும் பாகுபாட்டைக் குறைப்பது ஆகியவை இந்த நடவடிக்கைகளில் அடங்கும்.


    *****

    
    
    (Release ID: 1520574) Visitor Counter : 46
    
    
      Read this release in: English