      மத்திய அமைச்சரவை

      சுகாதாரம் மற்றும் மருத்துவக் கல்விக்கான மனிதவளத்தை மேம்படுத்தும் திட்டத்திற்கு அமைச்சரவை ஒப்புதல்.
      குறைந்த சேவைப் பகுதிகளில் 24 புதிய மருத்துவக் கல்லூரிகள் அமைக்கப்படும்.
      மருத்துவக் கல்லூரிகளில் 18,058 பட்டப்படிப்பு மற்றும் பட்ட மேற்படிப்பு இடங்கள் உயர்த்தப்படும்.
      248 செவிலியர் மற்றும் பேறுகால உதவியாளர் பள்ளிகள் அமைக்கப்படும்.
      Posted On: 07 FEB 2018 9:28PM by PIB Chennai


    சுகாதாரம் மற்றும் மருத்துவக் கல்விக்கு ஏற்றமளிக்கும் வகையில், பிரதமர் திரு நரேந்திரமோடி தலைமையிலான பொருளாதார விவகாரங்களுக்கான மத்திய அமைச்சரவை சுகாதாரம் மற்றும் மருத்துவக் கல்வித் திட்டங்களை தொடர்வதற்கும், அவற்றில் கூடுதலான கட்டங்களை செயல்படுத்துவதற்கும் அனுமதி அளித்துள்ளது. 2019-20 வரையிலான காலத்திற்கு இந்த திட்டங்களுக்கு மொத்த மதிப்பீடு ரூ. 14,930.92 கோடி ஆகும்.


    முக்கிய அம்சங்கள் :

     1. புதிய மருத்துவக் கல்லூரிகள்:
      * 2019-20 வாக்கில் முதல்கட்டமாக ஏற்கனவே அனுமதிக்கப்பட்ட மாவட்ட / சிறப்பு மருத்துவமனைகளில் 58 புதிய மருத்துவக் கல்லூரிகளை உருவாக்கி, இணைப்பதற்கு உரிய தற்போதைய திட்டங்களின் தொடர்ச்சி.
      * 2021-22 வாக்கில் இரண்டாம் கட்டமாக வரும், தற்போதுள்ள மாவட்ட / சிறப்பு மருத்துவமனைகளில் 24 புதிய மருத்துவக் கல்லூரிகளை இணைப்பதற்கு தேர்வும், அமைப்பும்.
      * குறைந்த சேவை பெற்றுள்ள பகுதிகளாக அடையாளம் காணப்பட்டுள்ளவற்றில், இரண்டாம் கட்டத்தில் உருவாக்க உத்தேசிக்கப்பட்டுள்ள 24 புதிய மருத்துவக் கல்லூரிகளை அமைப்பது.

    முதல்கட்டத்தின்போது, தற்போது நடைபெற்று வரும் திட்டங்களில் மத்திய அரசின் பங்காக, ரூ. 5,587.68 கோடி உத்தேசிக்கப்பட்டுள்ளது. இரண்டாம் கட்டத்தில், ரூ. 3,675 கோடி மத்திய அரசு பங்காக 2021-22 வரை செலவிடப்படும். இந்த தொகையில் ரூ. 2,600 கோடி, 2019-20 வரை செலவிடப்படும்.

     1. மருத்துவ இடங்களில் உயர்வு :

    தற்போதுள்ள மாநில அரசு / மத்திய அரசு மருத்துவக் கல்லூரிகளை மேம்படுத்தும் மத்திய அரசின் உதவியுடனான திட்டங்களை தொடர்வதால், கீழ்கண்டவை நிகழும்:

      * 2020-21 வாக்கில் கூடுதலாக 10,000 மருத்துவ பட்டப்படிப்பு இடங்கள்.
      * மருத்துவ பட்ட மேற்படிப்பு இடங்கள் 8,058 உயரும். (முதல் கட்டத்தில் 2018-19ல் 4,058 இடங்கள், 2020-21ல் இரண்டாம் கட்டத்தில் 4,000 இடங்கள்).

    மருத்துவ பட்டப் படிப்பு இடங்கள் உயர்வதால் மத்திய அரசின் பங்காக ரூ. 7,795 கோடி செலவிடப்படும். இது 2021-22 வரை செலவிடப்படும். இதில் 2019-20வரை ரூ. 4,536 கோடி செலவிடப்படும்.


    மருத்துவ பட்ட மேற்படிப்பு இடங்களை உயர்த்துவதற்கென மத்திய அரசின் பங்காக இரண்டாம் கட்டத்தில் ரூ. 3,024 கோடி, 2021-22 வரை செலவிடப்படும். இதில், ரூ. 1,700 கோடி, 2019-20 வரையும் செலவிடப்படும். மத்திய பங்கில் எஞ்சியுள்ள ரூ. 317.24 கோடி முதல்கட்ட மருத்துவ பட்டமேற்படிப்பு இடங்களுக்கு செலவிடப்படும்.

     1. செவிலிப் பணி திட்டங்கள்: கீழ்கண்ட திட்டங்கள் தொடரப்பட்டு நிறைவு பெறும்.
      * 112 துணை செவிலியர் மற்றும் பேறுகால உதவியாளர் பள்ளிகள் திட்டம்.
      * 136 பொது செவிலியர் பேறுகால உதவியாளர் பள்ளிகள், நாட்டின் குறைந்த சேவை மாவட்டங்களில் 2019-20 வாக்கில் அமைத்தல்.

    இந்த செவிலியப் பணி திட்டங்கள் ரூ. 190 கோடியில் அமல்படுத்தப்பட்டு நிறைவுபெறும். ஏற்கனவே இதற்கான பணிகள் தொடங்கப்பட்டுள்ள நிலையில், 2019-20வரை இந்த தொகை செலவிடப்படும் .


    தாக்கம்:


    புதிய மருத்துவக் கல்லூரிகள் உருவாக்குதல் மற்றும் எம்.பி.பி.எஸ்., பட்ட மேற்படிப்பு இடங்களை உயர்த்துவதால், ஏற்படும் விளைவுகள்:

     1. மருத்துவப் பணியாளர்கள் எண்ணிக்கை அதிகரிக்கும்.
     2. நாட்டில் மருத்துவக் கல்லூரிகள் பூகோள ரீதியில் சீராக அமைவதை சரிபார்த்தல்.
     3. நாட்டில் கட்டுபடியாகும் கட்டணத்தில் மருத்துவக் கல்வியை வழங்குதல்.
     4. மாவட்ட மருத்துவமனைகளில் தற்போதுள்ள அடிப்படை வசதிகளை பயன்படுத்துதல்.
     5. அரசுத் துறையில் உயர் மருத்துவ பராமரிப்பு சேவையை மேம்படுத்துதல்.

    மூன்று முதல் ஐந்துவரையிலான நாடாளுமன்ற தொகுதிகள் ஒவ்வொன்றிலும் ஒரு மருத்துவக் கல்லூரி அமைவதை உறுதி செய்யும் வகையில் திட்டமிடப்பட்டுள்ளது. அதேபோல, ஒவ்வொரு மாவட்டத்திலும் குறைந்தது ஒரு அரசு மருத்துவக் கல்லூரி அமைவதை உறுதி செய்யவும் திட்டமிடப்பட்டுள்ளது. இதற்கென இத்திட்டத்தின் இரண்டாம் கட்டத்தில், 24 புதிய மருத்துவக் கல்லூரிகளுக்கு அனுமதி அளிப்பது அவசியமாகிறது. இதன்மூலம், குறைந்த சேவை பகுதிகளுக்கு மருத்துவ வசதி கிடைக்கும். இரண்டாம் கட்டத்தில் அமைக்கப்படவுள்ள புதிய மருத்துவக் கல்லூரிகளுக்கான இடத்தை அடையாளம் காணப்பட்ட ஒன்றியங்களிலிருந்து மாநில அரசுகள் சவால் அடிப்படையில் தெரிவு செய்யும்.


    பயன்கள்:


    இந்த திட்டம் கீழ்க்கண்டவற்றை நிறைவு செய்யும்:

     1. நாட்டில் கூடுதலாக 10,000 எம்.பி.பி.எஸ் மற்றும் 8,000 மருத்துவ மேற்படிப்பு இடங்கள் உருவாக்கப்படும்.
     2. அரசு மற்றும் தனியார் துறைகளில் கிடைக்கும் மருத்துவ இடங்களுக்கு இடையிலான வித்தியாசத்தை குறைத்தல்.
     3. மருத்துவர்கள் / சிறப்பு மருத்துவர்கள் / மருத்துவக் கல்லூரி ஆசிரியர்கள் குறைபாட்டை சரிசெய்வதற்காக நாடெங்கும் மருத்துவ இடங்கள் உயர்த்தப்படுகின்றன. மக்கள் தொகையில் மருத்துவர் விகிதாச்சாரத்தை விரும்பும் அளவுக்கு அடைதல்.
     4. அரசு மருத்துவக் கல்லூரிகளில் பட்ட மேற்படிப்பு கற்பித்தல் வசதிகளை மேம்படுத்துதல்.
     5. புதிய மற்றும் உயர்ரக படிப்புகளை அறிமுகப்படுத்துதல்.
     6. மருத்துவக் கல்வி, மருத்துவ ஆராய்ச்சி, மருத்துவமனை சிகிச்சை ஆகியவற்றின் தரங்களை மேம்படுத்துதல்.

    பின்னணி:


    நிலையான மேம்பாட்டு இலக்கு எண்.3-ன்படி, ஆரோக்கிய வாழ்க்கையை உறுதி செய்தல் மற்றும் அனைத்து வயது மக்களுக்கும் நலவாழ்வை மேம்படுத்துதல் அடிப்படையானதாக அறிவிக்கப்பட்டுள்ளது. உலக சுகாதார நிறுவனத்தின் பரிந்துரைகளின்படி, ஆயிரம் பேருக்கு ஒரு மருத்துவர் என்ற நிலை ஏற்பட வெண்டும். இந்த நிலைகளை அடைவதற்கு, சுகாதாரத் துறையில் போதுமான மனிதவளம் கிடைக்க வேண்டும். நிலையான மேம்பாட்டு இலக்கு மற்றும் உலக சுகாதார தரம் ஆகியவற்றை அடைவதற்காக, மருத்துவர்கள், செவிலியர்கள் போன்ற சுகாதாரத்துறை மனிதவளத்தை அதிகரித்து, மக்களுக்கு இந்த சேவைகள் கிடைக்கச் செய்ய இத்திட்டங்கள் அறிவிக்கப்பட்டுள்ளன.


    -----

    
    
    (Release ID: 1519682) Visitor Counter : 60
    
    
    
    
    

6.