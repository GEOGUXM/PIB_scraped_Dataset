      பாதுகாப்பு அமைச்சகம்

      ஐஎன்எஸ் கருடா கடற்படை கப்பலில் ஒருங்கிணைந்த தானியங்கி விமான வானிலை ஆராய்ச்சி அமைப்பு தொடக்கம்
      Posted On: 09 FEB 2018 2:32PM by PIB Chennai


    தெற்கு கடற்படை தளபதி , ரேர் அட்மிரல் ஆர் ஜே நட்கர்னி , விஎஸ்எம் , இன்று ( பிப்ரவரி 9, 2018) ஐஎன்எஸ் கருடா கடற்படை கப்பலில் ஒருங்கிணைந்த தானியங்கி விமான வானிலை ஆராய்ச்சி அமைப்பை தொடங்கி வைத்தார் . ஐஎன்எஸ் கருடா இத்தகைய ஒருங்கிணைந்த அமைப்பு பொருத்தப்பட்டுள்ள நான்காவது விமானம் தாங்கி கப்பலாகும் . இந்திய கடற்படையின் விமானம் தாங்கி கப்பல்கள் ஒன்பதை நவீனமயமாக்கி வானிலை ஆராய்ச்சி உள்கட்டமைப்பை ஏற்படுத்தும் முன்னோடித் திட்டம் இதுவாகும் . ஐஎன்எஸ் கருடாவில் ஏற்படுத்தப்பட்டுள்ள ஒருங்கிணைந்த தானியங்கி விமான வானிலை ஆராய்ச்சி அமைப்பு தானியங்கி வானிலை மேற்பார்வை நடைமுறை மூலம் விமானப்போக்குவரத்துப் பாதுகாப்பை மேம்படுத்த உதவுகிறது .


    துல்லியமான வானிலை முன்னறிவிப்பிற்குத் தேவையான செங்குத்து ரேடார் காற்று ஆராய்ச்சி , அலை கோபுரங்கள் , வெப்பத்தை கணிக்கும் மற்றும் தானியங்கி வானிலை மேற்பார்வை அமைப்பு உள்ளிட்ட அதி நவீன சென்சார்கள் பொருத்தப்பட்டுள்ள ஒருங்கிணைந்த தானியங்கி விமான ஆராய்ச்சி அமைப்பு உதவுகிறது , மேலும் , பாதுகாப்பான விமானப்போக்குவரத்தை பாதிக்கக் கூடிய எதேச்சையான வானிலை மாற்றங்கள் குறித்து பணியாளர்களை எச்சரிக்கை செய்யும் சிறப்பு எச்சரிக்கை கருவியும் இதில் இடம்பெற்றுள்ளது .


    உலக வானிலை ஆராய்ச்சி நிறுவனத்தின் தரநிலைக்கு ஏற்ற வானிலை அறிக்கைகளை தொடர்ந்து வழங்குவதுடன் மற்ற விமானம் தாங்கி போர்க்கப்பல்களுக்கும் மனித உதவி இன்றியே தானியங்கி அலை கோபுரங்கள் உதவியுடன் வானிலை அறிக்கைகளை இந்த அமைப்பு அனுப்பும் .


    -----

    
    
    (Release ID: 1520126) Visitor Counter : 32
    
    
      Read this release in: English