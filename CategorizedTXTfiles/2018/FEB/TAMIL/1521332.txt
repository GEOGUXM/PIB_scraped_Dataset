      அறிவியல் மற்றும் தொழில்நுட்பத்துறை

      சரஸ் விமானம் இரண்டாவது பரிசோதனை ஓட்டத்தை வெற்றிகரமாக நிறைவு செய்துள்ளது
      Posted On: 21 FEB 2018 3:27PM by PIB Chennai


    இந்தியாவிலேயே உருவாக்கப்பட்ட இலகு ரக போக்குவரத்து விமானமான சரஸ் இரண்டாவது முறையாக இன்று வெற்றிகரமாக பறக்கவிடப்பட்டு சோதிக்கப்பட்டது .


    சரஸ் பி . டி .1. என் விமானங்களுக்காக தயாரிப்பு வடிவமைப்பை இறுதி செய்வதற்கு 20 விமானப்பறப்பு பரிசோதனைகளை மேற்கொள்ள முன்பு திட்டமிடப்பட்டு இருந்தது . இந்த ஆண்டு ஜனவரி 24 ஆம் தேதி முதன்முறையாக விமானம் வெற்றிகரமாக பறக்கவிடப்பட்டு சோதனை செய்யப்பட்டது . இந்த விமானத்தின் வடிவமைப்பு மற்றும் உருவாக்கம் அறிவியல் மற்றும் தொழில்துறை ஆராய்ச்சி கவுன்சில் சி . எஸ் . ஐ . ஆர் – தேசிய வான்வெளி சோதனைக் கூடம் – என் . ஏ . எல் ஆகியவற்றால் மேற்கொள்ளப்பட்டது .


    சி . எஸ் . ஐ . ஆர் – என் . ஏ . எல் விஞ்ஞானிகள் , இந்திய விமானப்படை தளபதிகள் , விமானம் மற்றும் கருவிமுறை சோதனை அமைப்பைச் சேர்ந்தவர்களை மத்திய அறிவியல் மற்றும் தொழில்நுட்பத் துறை அமைச்சர் டாக்டர் ஹர்ஷ் வர்தன் பாராட்டினார் . முன்பு நிராகரிக்கப்பட்ட இந்த விமானத்தை துணிச்சலுடன் இயக்கிய விமானத் தளபதிகள் சிறப்பு பாராட்டுக்குரியவர்கள் என்று அவர் கூறினார் . விமானம் மற்றும் கருவிமுறை சோதனை அமைப்பு ஊழியர்கள் மற்றும் கமாண்டருக்கு பாராட்டு விருதுகளை அமைச்சர் அறிவித்தார் .


    சி . எஸ் . ஐ . ஆர் – என் . ஏ . எல் சரஸ் எம் . கே இரண்டு ரக விமானத்தை முதலில் ராணுவத்திற்கும் , பின்னர் சிவில் விமானப் போக்குவரத்திற்கும் சான்றளிக்க திட்டமிட்டுள்ளதாக டாக்டர் வர்தன் தெரிவித்தார் .


    “70 சதவீதத்திற்கும் மேல் உள்நாட்டு பாகங்களை கொண்டு உருவாக்கப்பட்ட இந்த விமானத்தின் மதிப்பு 40 முதல் 45 கோடி ரூபாயாகும் . இறக்குமதி செய்யப்படும் விமானங்கள் ஒவ்வொன்றும் 60 முதல் 70 கோடி ரூபாய் விலை கொண்டவையாகும் . இறக்குமதி செய்யப்படும் விமானத்தை விட இதில் அதிக பயன்கள் உள்ளன ” என்று டாக்டர் ஹர்ஷ் வர்தன் தெரிவித்தார் .


    

    
    (Release ID: 1521332) Visitor Counter : 71
    
    
      Read this release in: English