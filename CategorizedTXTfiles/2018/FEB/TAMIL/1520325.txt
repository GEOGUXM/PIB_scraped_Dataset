      பாதுகாப்பு அமைச்சகம்

      ரியர் அட்மிரல் டிஎஸ் குஜ்ரால், பாதுகாப்பு அமைச்சகத்தின் (கடற்படை) ஒருங்கிணைந்த தலைமையகத்தில் கடற்படையின் (தகவல் தொடர்பு, விண்வெளி மற்றும் இணைய மைய செயல்பாடுகள்) உதவி தலைமை தளபதியாக பொறுப்பேற்றுக் கொண்டார்
      Posted On: 12 FEB 2018 1:41PM by PIB Chennai


    ரியர் அட்மிரல் டிஎஸ் குஜ்ரால், பாதுகாப்பு அமைச்சகத்தின் (கடற்படை) ஒருங்கிணைந்த தலைமையகத்தில் கடற்படையின் (தகவல் தொடர்பு, விண்வெளி மற்றும் இணைய மைய செயல்பாடுகள்) உதவி தலைமை தளபதியாக பொறுப்பேற்றுக் கொண்டார்.


    கொடி அலுவலரான டி எஸ் குஜ்ரால், கடக்வாஸ்லாவில் உள்ள தேசிய ராணுவ பயிற்சி மையத்தில் 69 ஆவது அணியில் பயிற்சி பெற்று, கடற்படையின் நிர்வாகப்பிரிவில் 1987 ஜனவரி 1 ஆம் தேதி பணியில் சேர்ந்தார். தகவல் தொடர்பு மற்றும் மின்னணுவியல் சார்ந்த போர் முனையில் நிபுணத்துவம் பெற்ற இவர், ஐ.என்.எஸ் நாஷக் மற்றும் ஐ.என்.எஸ் தில்லி உள்ளிட்ட போர்க்கப்பல்களிலும், ஐ.என்.எஸ் நிஷாங்க், ஐ.என்.எஸ் கர்முக் மற்றும் ஐ.என்.எஸ் திரிசூல் ஆகியவற்றின் கமாண்டராகவும் பணியாற்றியுள்ளார்.


    வெலிங்டன் ராணுவ பயிற்சிக் கல்லூரியின் பயிற்றுநர், சமிக்ஞை பள்ளி பொறுப்பு அலுவலர், கடற்படை சமிக்ஞைகள் துணை இயக்குநர், கடற்படை செயல்பாட்டு பிரிவு இயக்குநர் மற்றும் இணைய தளம் மற்றும் விண்வெளி செயல்பாட்டுக்கான முதன்மை இயக்குநர் உள்ளிட்ட பொறுப்புகளையும் அவர் வகித்துள்ளார். பிரான்ஸ் நாட்டின் ராணுவப் பயிற்சிக் கல்லூரியில் பயிற்சி பெற்ற இவர், கடற்படை போர்ப் பயிற்சிக் கல்லுரியில் உயர்நிலை கட்டளை பயிற்சியையும் பெற்றுள்ளார்.


    

    
    (Release ID: 1520325) Visitor Counter : 24
    
    
      Read this release in: English , Hindi