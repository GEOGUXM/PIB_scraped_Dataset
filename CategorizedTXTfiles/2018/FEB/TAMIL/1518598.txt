      நிதி அமைச்சகம்

      மின்னணு முறையில் தணிக்கை செய்வதற்கான புதிய முறையை அறிவிக்கும் வகையில் வருமான வரிச் சட்டத்தில் திருத்தம்
      பழைமையான தணிக்கை முறையை மாற்றும் வகையில் நாடு முழுவதும் இ-தணிக்கை நடைமுறைப்படுத்தப்படும்

      Posted On: 01 FEB 2018 3:19PM by PIB Chennai

    தணிக்கைக்கான புதிய முறை ஒன்றை அறிவிக்கும் வகையில் வருமான வரிச் சட்டத்தில் திருத்தம் செய்யப்படும் என்று 2018-19க்கான பொது பட்ஜெட்டை நாடாளுமன்றத்தில் இன்று தாக்கல் செய்த மத்திய நிதி மற்றும் நிறுவன விவகாரங்கள் துறை அமைச்சர் திரு. அருண் ஜேட்லி குறிப்பிட்டார். இந்த தணிக்கை மின்னணு முறையில் செய்யப்படும் என்பதால் நபர்களுக்கு இடையிலான தொடர்பு அகற்றப்பட்டு அதிக செயல்திறன் மற்றும் வெளிப்படைத்தன்மை ஏற்படும் என்று திரு. ஜேட்லி குறிப்பிட்டார். இ-தணிக்கை முறை கடந்த 2016ம் ஆண்டு பரிசோதனை முறையில் அறிமுகம் செய்யப்பட்டதாகவும் நிதி அமைச்சர் தெரிவித்தார். துறைக்கும் வரிசெலுத்துவோருக்கும் இடையிலான நேரடி தொடர்பைக் குறைக்கும் நோக்கத்துடன் இது 2017ம் ஆண்டில் 102 நகரங்களுக்கு விரிவுபடுத்தப்பட்டது. ”இதுவரை கிடைத்த அனுபவத்தைக் கொண்டு இந்த தணிக்கை முறையை நாடு முழுவதும் அறிமுகம் செய்ய நாங்கள் தயாராக இருக்கிறோம். இது வருமான வரித்துறையில் பழைமையான நடைமுறையை மாற்றுவதுடன் வரிசெலுத்துவோர் மற்றும் இதில் சம்பந்தப்பட்டவர்கள் இடையிலான தொடர்பு முறையிலும் மாற்றம் வரும் என திரு. ஜேட்லி தெரிவித்தார்.

    
    
    (Release ID: 1518598) Visitor Counter : 44