      நிதி அமைச்சகம்

      நிறுவனங்களின் சிறிய அளவிலான ரொக்க பரிவர்த்தனைக்கு கடும் கட்டுப்பாடுகள்.
      ரூ. 10 ஆயிரத்திற்குமேல் நிறுவனங்கள் ரொக்கப்பரிவர்த்தனை மேற்கொள்ளத் தடை

      Posted On: 01 FEB 2018 3:28PM by PIB Chennai

    ரொக்கப் பொருளாதாரத்தை கட்டுப்படுத்தவும், டிடிஎஸ் பிடித்தத்தை அதிகரிக்கவும், மத்திய நிதி மற்றும் நிறுவனங்கள் துறை அமைச்சர் திரு அருண்ஜேட்லி, வரி செலுத்தாமல் செய்யப்படும் சிறிய அளவிலான ரொக்க பரிமாற்றங்களுக்கு கட்டுப்பாடுகளை விதித்துள்ளார்.


    நாடாளுமன்றத்தில் 2018-19 ஆம் ஆண்டுக்கான பொதுபட்ஜெட்டை இன்று தாக்கல் செய்து பேசிய நிதியமைச்சர், தற்போது வருமானவரிச் சட்டத்தின் விதிமுறைகளுக்கேற்ப அறக்கட்டளை மற்றும் நிறுவனங்கள் தங்கள் வருமானத்தை உரிய நோக்கத்திற்காக பயன்படுத்துவதற்கு வரிவிலக்கு அளிக்கப்படுகிறது என்றார்.


    இருப்பினும், ரொக்க செலவினம் குறித்த பரிவர்த்தனைகளுக்கு கட்டுப்பாடுகள் ஏதும் இல்லாமல் இருந்ததாக தெரிவித்துள்ள அவர், இனி பத்தாயிரம் ரூபாய்க்குமேல் ரொக்கமாக செலவிடப்படும் தொகைக்கு வரிவிதிக்கப்படும் என கூறியுள்ளார். மேலும் இந்த நிறுவனங்கள் வரி செலுத்துவதை மேம்படுத்தும் வகையில், வரி முன்னரே கழிக்கப்படாமல் இருக்கும் பட்சத்தில் முப்பது சதவீத தொகைக்கு அனுமதி மறுப்பதுடன் அத்தொகைக்கு வரியும் விதிக்கப்படும் என்று கூறியுள்ளார்.

    
    
    (Release ID: 1518599) Visitor Counter : 36