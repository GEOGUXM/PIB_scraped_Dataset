      பாதுகாப்பு அமைச்சகம்

      பாதுகாப்பு அமைச்சகத்தின் முதலீட்டின் கீழ் செயல்படுத்தப்படும் திட்டங்களுக்கான ஆலோசனை குழுவிற்கு அனுமதி
      Posted On: 07 FEB 2018 8:06PM by PIB Chennai


    பாதுகாப்புத்துறை அமைச்சர் திருமதி நிர்மலா சீத்தாராமன் 13 பேர் கொண்ட பாதுகாப்பு அமைச்சகத்தின் முதலீடு திட்டங்களுக்கான ஆலோசனைக் குழுவை அமைத்துள்ளார் . பாதுகாப்பு த்துறையின் தேவைகளுக்காக அமைச்சகத்தின் முதலீட்டில் செயல்படுத்தப்படும் திட்டங்களை துரிதப்படுத்த இந்த முடிவு எடுக்கப்பட்டுள்ளது .


    இக்குழுவின் செயல்பாடுகள்

      * பாதுகாப்பு அமைச்சகத்தின் கீழ் ரூபாய் 500 கோடி ரூபாய்க்கும் அதிகமான செலவில் செயல்படுத்தப்பட்டு வரும் இயக்க அளவிலான திட்டங்கள் , தயாரிப்புத்திட்டங்கள் , வாங்கும் ( இந்தியா ) திட்டங்கள் , வாங்கி தயாரித்தல் மற்றும் இந்தியாவில் வாங்கி தயாரிக்கும் திட்டங்கள் , வடிவமைப்பு மற்றும் மேம்பாட்டுத் திட்டங்கள் ஆகியவற்றின் தற்போதைய நிலை குறித்து சுதந்திரமாக ஆய்வுகளை நடத்துதல் .
      * இத்திட்டங்களின் பொருளாதார கட்டமைப்பு நிலை குறித்து மதிப்பிடுதல் .
      * தாமதமாக செயல்படுத்தப்படும் திட்டங்களின் குறிப்பிட்ட சிக்கல்களை அறிந்து தேவையான இடங்களில் உரிய தீர்வுகளை வழங்கி திட்டத்தை துரிதப்படுத்துதல் .
      * திட்டங்கள் மேற்பார்வையிடுதல் குறித்த மற்ற விவகாரங்களை பாதுகாப்பு அமைச்சகத்திற்கு தெரியப்படுத்துதல் .

    இந்தக் குழுவின் பதவிக்காலம் ஆகஸ்டு 2018 வரை நிர்ணயிக்கப்பட்டுள்ளது. இக்குழுவிற்கு அளிக்கப்பட்டுள்ள பணிகள்.

      * பாதுகாப்புத்துறை அமைச்சகத்தின் முக்கிய திட்டங்களின் தற்போதைய நிலை குறித்தான அறிக்கையை 2018 மார்ச் 31க்குள் சமர்ப்பித்தல். இந்த அறிக்கையில் திட்டங்களின் தற்போதைய நிலை, விவகாரங்கள், தீர்வுகள் மற்றும் தொடர் நடவடிக்கைகள் ஆகியவை குறித்தும் தெரிவித்தல்.
      * இந்த அறிக்கையின் அடிப்படையில் மேற்கொள்ளப்படும் முடிவுகளின்படி எடுக்கப்பட்ட நடவடிக்கைகள் தொடர்பான இரண்டு மேல் அறிக்கைகளை முறையே 2018 ஏப்ரல் 30ம் மற்றும் 2018 ஜூலை 31 ஆகிய தேதிகளில் சமர்ப்பித்தல்.
      * நவீன மேலாண்மை தீர்வுகளை திட்டங்களின் காலதாமதத்தை குறைப்பதற்காக வழங்குதல்.
      * முதலீட்டின் கீழ் கையகப்படுத்தும் செயல்பாடுகளை மேம்படுத்த செயல்திறன் நடவடிக்கைகள் குறித்த ஆலோசனைகளை வழங்குதல்.

    தேவைப்படும் பட்சத்தில் பாதுகாப்புத்துறை முதலீட்டுத் திட்டங்களின் தலைவர் இக்குழுவில் இரண்டு வல்லுனர்களை இணைத்துக் கொள்ளலாம். மற்றத்துறை தலைவர்கள் தேவைப்படும்பொழுது இக்குழுவுடன் உரையாடலாம்.


    -------


    

    
    (Release ID: 1519881) Visitor Counter : 24
    
    
      Read this release in: English
    
    
    

*