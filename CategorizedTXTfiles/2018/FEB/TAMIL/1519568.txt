      பெருநிறுவனங்கள் விவகாரங்கள் அமைச்சகம்

      திருத்தப்பட்ட நிறுவனக் கலைப்பு மற்றும் திவால் விதிமுறைகள் 2016
      Posted On: 07 FEB 2018 7:51PM by PIB Chennai


    2016 நிறுவனக் கலைப்பு மற்றும் திவால் வாரிய விதிமுறைகளை இந்தியா நிறுவனக் கலைப்பு மற்றும் திவால் வாரியம் நேற்று திருத்தியமைத்தது.


    இந்த திருத்தங்களில் கீழ்க்கண்டவை இடம் பெறுள்ளன:


    a. கடன்பட்டுள்ள நிறுவனத்தின் நியாயமான மதிப்பு மற்றும் நிறுவனக் கலைப்பு மதிப்பினை மதிப்பிடுவதற்கு பதிவு செய்யப்பட்ட இரண்டு மதிப்பீட்டாளர்களை நிறுவனக் கலைப்புக்குரிய அதிகாரி நியமிப்பார். நிறுவன கலைப்புக்குரிய திட்டங்களை பெற்ற பிறகு இந்த அதிகாரி அதற்கான நியாயமான மதிப்பையும். நிறுவனக் கலைப்பு மதிப்பையும் கடன் கொடுத்தோர் குழு உறுப்பினர் ஒவ்வொருவருக்கும் மின்னணு வடிவத்தில் ரகசிய உறுதிமொழியைப் பெற்ற பிறகு வழங்குவார். நிறுவனக் கலைப்பு அதிகாரி மற்றும் பதிவு பெற்ற மதிப்பீட்டாளர்கள் நியாயமான விலை, நிறுவனக் கலைப்பு விலை ஆகியவற்றை ரகசியமாக வைத்துக் கொள்வார்கள்.


    b. நிறுவனக் கலைப்பு அதிகாரி தாம் அதிகாரியாக நியமிக்கப்பட்ட இரண்டு வார காலத்தில் கடன் கொடுத்தோர் குழு உறுப்பினர் ஒவ்வொருவருக்கும் இந்த தகவல் ஆவணத்தை மின்னணு வடிவில் அளிக்க வேண்டும். சம்மந்தப்பட்ட ரகசிய உறுதிமொழி கிடைக்கப்பெற்ற பிறகு நிறுவன கலைப்பு விண்ணப்பதாரர் ஒவ்வொருவருக்கும் கலைப்புத் திட்ட அழைப்புத் தேதியிலோ அல்லது அதற்கு முன்னதாகவோ இதனை வழங்க வேண்டும்.


    c. நிறுவனக் கலைப்பு விண்ணப்பதாரருக்கு மதிப்பீட்டு ஆவணம் உள்ளிட்ட அழைப்பையும் நிறுவனக் கலைப்பு அதிகாரி கொடுக்க வேண்டும். விரும்பினால், அவர் மதிப்பீட்டு ஆவணத்தையும், அழைப்பையும் மாற்றியமைத்துக் கொள்ளலாம். நிறுவனக் கலைப்பு விண்ணப்பதாரர் இந்த அழைப்பு அல்லது அதன் திருத்தம் கிடைக்கப்பெற்ற பிறகு, தனது நிறுவனக் கலைப்பு திட்டத்தை சமர்ப்பிக்க குறைந்தபட்சம் 30 நாள் காலஅவகாசம் கிடைக்கும். அதேபோல, நிறுவன மதிப்பீட்டு ஆவணம் அல்லது அதன் திருத்தம் கிடைக்கப்பெற்ற பிறகு, நிறுவனக் கலைப்புத் திட்டத்தை சமர்ப்பிக்க குறைந்தபட்சம் 15 நாள் காலஅவகாசம் கிடைக்கும். கடன்பட்ட கம்பெனியின் வலைதளம் ஏதுமிருப்பின், அதில் கம்பெனிக் கலைப்பு அழைப்பின் சுருக்கம் இடம்பெற்றிருக்கும். இந்தியக் கம்பெனி கலைப்பு திவால் வாரியத்தின் பெயரிடப்பட்ட வலைதளத்திலும் இந்த அழைப்பு இடம்பெறும்.


    d. கம்பெனிக் கலைப்பு நடைமுறைக் கட்டணம், செயல்படுத்துவதற்கு கடன் கொடுத்தவர்களுக்கான செலுத்தும் மதிப்பு, கடன் கொடுத்தவர்களில் கருத்து வேறுபாடு கொண்டோர் அளிக்கும் கோரிக்கை மதிப்பு ஆகியவற்றுக்கு உரிய நிதிஆதாரங்களை கம்பெனிக் கலைப்பு விண்ணப்பதாரர் தொடர்ந்து குறிப்பிட்டு வரவேண்டும். அதேசமயம், மேற்குறித்த இனங்களுக்கு கம்பெனித் கலைப்புத் திட்டத்தின்கீழ், இந்த ஆதாரங்களிலிருந்து செலுத்த வேண்டிய தொகைகளை கடன் கொடுத்தவர்கள் குழு குறிப்பிடும்.


    e. கம்பெனிக் கடன் பெற்றவர் தனது சொத்து மதிப்பீட்டை அதிகபட்சம் ஆக்குவதற்கு கம்பெனி கலைப்புத் திட்டத்தில் நடவடிக்கைகள் குறிப்பிடப்பட வேண்டும். இந்த நடவடிக்கைகளில், கடன் கொடுத்தவர்களுக்கு செலுத்த வேண்டிய தொகையை குறைத்தல், கடன் முதிர்வு காலத்தை நீட்டித்தல் அல்லது வட்டி வீதத்தை மாற்றியமைத்தல், கம்பெனி கடன் பெற்றவரிடம் உள்ள கடன்களுக்கான நிபந்தனைகளை மாற்றியமைத்தல், கடன் பெற்ற கம்பெனியின் பொருட்கள் அல்லது சேவைகள் பட்டியலை மாற்றியமைத்தல், கடன் பெற்ற கம்பெனி பயன்படுத்தும் தொழில்நுட்பத்தை மாற்றியமைத்தல் போன்றவை அடங்கும்.


    f. கம்பெனிக் கலைப்புத் தீர்வு நடைமுறை முடிவடைவதற்கு அனுமதிக்கப்பட்ட அதிகபட்ச காலம் முடிவடைவதற்கு குறைந்தது 15 நாட்களுக்கு முன்னதாகவே, கம்பெனிக் கலைப்பு அதிகாரி, கடன் கொடுத்தோர் குழு ஒப்புதல் அளித்த, கம்பெனிக் கலைப்புத் திட்டத்தை, இறுதி முடிவு செய்யும் நீதி அதிகார அமைப்பிடம் சமர்ப்பிக்க வேண்டும்.


    மத்திய அரசிதழில் இந்தத் திருத்தங்கள் வெளியிடப்பட்ட இன்று முதல் இந்தத் திருத்தங்கள் அமலுக்கு வருகின்றன.


    இந்த திருத்தங்கள் www.mca.gov.in மற்றும் www.ibbi.gov.in என்ற வலைதளங்களில் வெளியிடப்பட்டுள்ளன.


    -----
    

    
    (Release ID: 1519568) Visitor Counter : 73