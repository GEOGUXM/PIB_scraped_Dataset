      ரெயில்வே அமைச்சகம்

      ரயில் மேம்பாட்டு ஆணையம்
      Posted On: 07 FEB 2018 6:25PM by PIB Chennai


    ரயில் மேம்பாட்டு ஆணையம் (ஆர்பிஏ) அமைக்க மத்திய அரசு ஒப்புதல் அளித்துள்ளது. இந்த ஆணையத்தில் தலைவருடன் மூன்று உறுப்பினர்கள் இருப்பார்கள். ரயில் மேம்பாட்டு ஆணையத்தின் நோக்கம் நிபுணர்களின் ஆலோசனைகளைக் கேட்டு, அறிவார்ந்த முடிவுகளை மேற்கொள்ளுதல் ஆகும். இந்த ஆணையம் கீழ்கண்டவற்றில் முடிவுகளை எடுக்கும்.


    i. செலவினங்களுக்கு உகந்தவாறு சேவைகளுக்கான கட்டணத்தை நிர்ணயித்தல்.


    ii. கட்டணங்கள் அல்லாத வருவாயை பெருக்குவதற்கான நடவடிக்கைகளுக்கு ஆலோசனை கூறுதல்.


    iii. சேவைகளின் தரத்தை உறுதி செய்து, விலைகளை நியாயமாக அமைத்து, நுகர்வோர் நலனைப் பாதுகாத்தல்.


    iv. போட்டியிடும் தன்மை, திறன்பட்ட செயல்பாடு, சிக்கனம் ஆகியவற்றை மேம்படுத்துதல்.


    v. சந்தை மேம்பாட்டையும், ரயில்வே துறையில் அக்கறை கொண்ட அனைவரின் பங்கேற்பையும் ஊக்குவித்தல். அக்கறை கொண்டோர் மற்றும் வாடிக்கையாளர்களுக்கு நியாயம் கிடைப்பதை உறுதி செய்தல்.


    vi. முதலீட்டுக்கு உகந்த சூழலை உருவாக்குதல்.


    vii. ரயில்வே துறையின் ஆதாரங்களைத் திறம்பட்ட முறையில் ஒதுக்கீடு செய்வதில், வளர்ச்சி.


    viii. சேவைத் தரங்களைச் சர்வதேச நெறிமுறைகளுக்கேற்ப நிர்ணயித்தல். சேவைகளின் தரம், தொடர்ச்சி. நம்பகத்தன்மை ஆகியவை குறித்தத் தரங்களை நிர்ணயித்து அமல்படுத்துதல்.


    ix. அர்ப்பணிக்கப்பட்ட சரக்குப் பாதையின் அடிப்படை வசதிகள் மற்றும் எதிர்காலத்தில் இதுபோன்ற திட்டங்களின் அடிப்படை வசதிகளை திறந்த முறையில் பாகுபாடின்றி வழங்குவதற்கான கட்டமைப்பை ஏற்படுத்துதல்.


    x. விரும்பப்படும் திறன் மற்றும் செயல்பாட்டுத் தரங்களை அடைவதற்கான புதிய தொழில்நுட்பங்களை அமல்படுத்துவதற்கு உரிய ஆலோசனை வழங்குதல்.


    xi. மேலே குறித்த நோக்கங்களை நிறைவேற்றும் வகையில், மனிதவள மேம்பாடு குறித்து ஆலோசனை வழங்குதல்.


    மக்களவையில் இன்று கேள்விக்கு எழுத்து மூலம் அளித்த பதிலில், ரயில்வே துறை இணையமைச்சர் திரு ராஜென் கோஹெய்ன் இந்தத் தகவலை தெரிவித்தார்.


    ---------

    
    
    (Release ID: 1519870) Visitor Counter : 32
    
    
      Read this release in: English