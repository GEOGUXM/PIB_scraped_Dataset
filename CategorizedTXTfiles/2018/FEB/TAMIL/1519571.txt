      அணுசக்தி அமைச்சகம்

      பாபா அணுசக்தி ஆராய்ச்சி மையத்தின் தொழில்நுட்பம் கழிவுநீரை உயிரி உரமாக மாற்றப் பயன்படுகிறது.
      Posted On: 07 FEB 2018 7:55PM by PIB Chennai


    வழக்கமான கழிவுநீர் சுத்திகரிப்பு நிலையங்களில் நீர் சுத்திகரிப்புக்குப் பின், திடக்கழிவு உலர வைக்கப்படுகிறது. பாபா அணுசக்தி ஆராய்ச்சி மையம் உருவாக்கியுள்ள தொழில்நுட்பத்தின்படி, உலர்ந்த திடக்கழிவு தூளாக்கப்பட்டு, 10 கிலோகிரே (KGy) அளவிலான கதிரியக்கத்திற்கு உட்படுத்தப்படுகிறது. இதனால், அந்தக் கழிவில் உள்ள நோய் ஏற்படுத்தும் கிருமிகள் அழிக்கப்பட்டு, அது பயன்பாட்டிற்குப் பாதுகாப்பானதாக மாற்றப்படுகிறது. அடுத்தபடியாக, உயிரி நைட்ரஜன் பாஸ்பரஸ் பொட்டாசியம் நுண்கிருமிகள் இதன்மீது தெளிக்கப்பட்டு, அது உயிரி உரமாக மாற்றப்படுகிறது. இவ்வாறு தயாரிக்கப்பட்ட உயிரி உரத்திலிருந்து மண்ணுக்கு அங்கக கார்பனும், இதர ஊட்டச்சத்தும் கிடைக்கிறது. இந்த நடைமுறை கழிவுப் பொருட்களைப் பயனுள்ள உயிரி உரங்களாக மறுசுழற்சி செய்யவும் உதவுகிறது.


    i. நாளொன்றுக்கு 100 டன் உற்பத்தித் திறன்கொண்ட தொழில் பிரிவு அஹமதாபாதில் அந்த நகரத்தின் மாநகராட்சி புரிந்துணர்வு ஒப்பந்தத்தின்கீழ் அமைக்கப்பட்டுள்ளது.


    ii. குளிர்நிலை சோதனைத் தயாரிப்பு வெற்றிகரமாக நிறைவு பெற்றுள்ளது.


    iii. இந்தப் பிரிவில் கதிரியக்க ஆதாரம் இணைக்கப்பட்டவுடன், அது முழுஉற்பத்திக்குத் தயாராகிவிடும்.


    iv. இந்தூரில் நாளொன்றுக்கு 100 டன் உற்பத்தித் திறன் கொண்ட இதேபோன்ற பிரிவு ஒன்று பாபா அணுசக்தி ஆராய்ச்சி மையத்துடனான புரிந்துணர்வு ஒப்பந்தத்தின்கீழ் அமைக்கப்படும்.


    2


    மக்களைவையில் இன்று கேள்வி ஒன்றுக்கு எழுத்துமூலம் அளித்த பதிலில், வடகிழக்கு மண்டல மேம்பாடு (தனிப்பொறுப்பு), பிரதமர் அலுவலகம், பணியாளர், பொதுமக்கள் குறைதீர்ப்பு, ஓய்வூதியங்கள், அணுசக்தி, விண்வெளித் துறை இணையமைச்சர் டாக்டர் ஜித்தேந்திர சிங் இந்தத் தகவலை தெரிவித்தார்.


    ----

    
    
    (Release ID: 1519571) Visitor Counter : 24