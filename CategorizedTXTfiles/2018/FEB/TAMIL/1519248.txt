      குடியரசுத் தலைவர் செயலகம்

      குடியரசுத் தலைவர் மாளிகையில் நோபல் விருது பெற்றோர் பங்கேற்ற கருத்தரங்கு:
      “ஆய்வு, புத்தாக்க கலாசாரத்துக்கு படைப்பாற்றலுடன் கூடிய பள்ளிக் கல்விமுறையே வேராகத் திகழ்கிறது” என்று குடியரசுத் தலைவர் பேச்சு
      
      பத்திரிகை தகவல் மையத்தால் (தில்லி) பதிவேற்றம்: 5, பிப்ரவரி, 2018
      Posted On: 05 FEB 2018 12:01PM by PIB Chennai


    நோபல் மேதைகள் பங்கேற்ற ஒரு நாள் கருத்தரங்கு குடியரசுத் தலைவர் மாளிகையில் இன்று (5, பிப்ரவரி, 2018) நடைபெற்றது. இந்திய அரசின் உயிரிதொழில்நுட்பத் துறையும் நோபல் நிறுவன அறக்கட்டளையும் இணைந்து ஏற்பாடு செய்திருந்தன. இக்கருத்தரங்கு நோபல் பரிசுக் குழுவின் பல்வேறு செயல்பாடுகளில் ஒன்றாகும். இந்திய அறிவியலாளர்கள், கொள்கை வகுப்போர் ஆகியோருக்கும் நோபல் நிறுவனத்துக்கும் இடையில் நடைபெறும் வழக்கமான குறிப்பிடத் தக்க நிகழ்வாகும்.


    கருத்தரங்கின் தொடக்க நிகழ்ச்சியில் பேசிய குடியரசுத் தலைவர், “இந்தியா சுதந்திரம் பெற்று 70 ஆண்டுகளில் அறிவியல் மீதான நம்பிக்கை நமது சமுதாயத்தை யும் வளர்ச்சிக்கான நடைமுறைகளையும் பெரிதும் செதுக்கியுள்ளது. வேளாண்மை முதலாக அணுசக்தியைப் பெருக்கிக் கொள்வது ஈறாக, தடுப்பூசியில் புதியதைக் கண்டறிந்தது முதல் விண்வெளித் தொழில்நுட்பத்தில் அடைந்த முன்னேற்றம் வரையில், அறிவியல் நமது நாட்டைக் கட்டியெழுப்புவதில் பெரும் துணை புரிந்துள்ளது.


    உலகம் மாறிவரும் நிலையில், புதிய சிந்தனைகள் எல்லாத் திசைகளிலிருந்தும் வருவதாலும் நமது விஞ்ஞானிகள் அறிவியல், தொழில்நுட்பம் ஆகியவற்றில் ஏற்பட்டு வரும் மாற்றங்களுடன் தொடர்பில் இருக்க வேண்டும் என்றும் குடியரசுத் தலைவர் திரு. ராம்நாத் கோவிந்த் கேட்டுக் கொண்டார்.


    கருத்தரங்கில் கிறிஸ்டைன் நஸ்லீன்-வோல்ஹார்ட், சர் ரிச்சர்ட் ஜான் ராபர்ட்ஸ், செர்ஜ் ஹரோகி, டாக்டர் தாமஸ் ராபர்ட் லிண்டல் ஆகியோர் பேசினர்.


    ***


    

    
    (Release ID: 1519248) Visitor Counter : 39