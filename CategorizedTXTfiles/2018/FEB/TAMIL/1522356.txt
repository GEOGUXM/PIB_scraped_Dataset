      விவசாயத்துறை அமைச்சகம்

      முழுக் கவனமும் விவசாயிகளின் நலனில்தான் வேளாண்மையின் ஒட்டுமொத்த வளர்ச்சியை 2018ம் ஆண்டு பட்ஜெட் உறுதி செய்கிறது: ராதா மோகன் சிங்
      Posted On: 28 FEB 2018 5:19PM by PIB Chennai


    இந்திய வேளாண் ஆய்வு கவுன்சில் (ICAR) சங்கத்தின் 89ஆவது ஆண்டு பொதுக்குழுக் கூட்டம் புது தில்லி, பூசாவில் உள்ள தேசிய வேளாண் அறிவியல் வளாகத்தில் (NASC) இன்று (பிப்ரவரி 28) நடைபெற்றது. அதில், மத்திய வேளாண்மை மற்றும் விவசாயிகள் நலன் துறை அமைச்சர் திரு. ராதா மோன் சிங் பேசினார். கவுன்சில் சங்கம் 88 ஆண்டுகளைப் பூர்த்தி செய்ததைக் குறிப்பிட்டுப் பாராட்டிப் பேசினார்.


    பல்வேறு சவால்கள் இருந்த போதும், கவுன்சில் குறிப்பிடத்தக்க வெற்றியை எட்ட வேண்டும் என்பதற்காக தனக்கென வித்தியாசமான இடத்தைத் தக்க வைத்திருப்பதற்குப் பாராட்டுகளை அமைச்சர் தெரிவித்தார். நாட்டில் விவசாயிகளின், குறிப்பாக சிறு, குறு விவசாயிகளின் வருமானத்தைப் பெருக்குவதற்காக வேளாண்மை நடைமுறையை மேம்படுத்தி, வேளாண் உற்பத்தியையும் அதிகரிக்கச் செய்துள்ளதை அமைச்சர் பாராட்டினார்.


    2022 ஆம் ஆண்டில் விவசாயிகளின் வருமானத்தை இரட்டிப்பாக்குவது என்ற பிரதமரின் தொலைநோக்குத் திட்டத்தை நிறைவேற்றும் வகையில், இந்திய வேளாண் ஆய்வு கவுன்சில் பல்வேறு முக்கிய நடவடிக்கைகளை எடுத்து வருகிறது. அவற்றில் புதிய தொழில்நுட்பத்தை உருவாக்குவது, ஒருங்கிணைந்த வேளாண் நடைமுறைகள், குறிப்பிடத்தக்க பணிகளையும் வேளாண்மையில் ஒருங்கிணைந்த நடைமுறைகளை ஏற்படுத்துதல், நிறுவனக் கட்டமைப்பு, மனித ஆற்றல், பன்முகத்தன்மை கொண்ட வேளாண்மை, புதிய வாய்ப்புகளை உருவாக்குதல், தகவல்களைப் பகிர்ந்துகொள்ள புதிய ஆதாரங்களை அடையாளம் காணுதல் ஆகியவை இடம்பெற்றுள்ளன. இந்திய வேளாண்மை நீடித்ததாகவும், லாபகரமானதாகவும் இருக்கவேண்டும் என்பதில் இந்திய வேளாண் ஆய்வுக் கவுன்சில் மிகுந்த அர்ப்பணிப்புடன் செயல்பட்டு வருகிறது.


    தோட்டக்கலை விவசாயத்தில் 2016-17ம் ஆண்டு 30.5 கோடி டன் உற்பத்தி எட்டப்பட்டது. இது அதற்கு முந்தைய ஆண்டில் இருந்ததை விட 4.8 சதவீதம் அதிகமாகும். அதில் பழங்கள் விளைச்சல் 9.3 கோடி டன் ஆகும். காய்கறிகளின் உற்பத்தி 17.8 கோடியாகும். இதில் இந்திய வேளாண் ஆய்வு கவுன்சிலின் விசேஷ பங்களிப்பு மகத்தானது, பாராட்டுக்கு உரியது என்று அமைச்சர் குறிப்பிட்டார்.


    “தோட்டக்கலைத் துறையில் இந்தியாவை உயர்ந்த இடத்துக்கு இட்டுச் சென்ற நமது விவசாயிகளும் விஞ்ஞானிகளும் பாராட்டுக்குரியவர்கள். அதற்காகப் பெருமிதம் அடைகிறேன்” என்று அமைச்சர் குறிப்பிட்டார்.


    அரசாங்கத்தின் “மண் வள அட்டை” ( Soil Health Card ) முன்முயற்சிக்கு உதவும் வகையில், மண் பரிசோதனைக்காக சிறுசிறு ஆய்வகங்கள் அமைக்கப்பட்டு வருகின்றன. நாடு முழுவதும் 29 மாநிலங்களில் உள்ள இந்திய வேளாண் ஆய்வு கவுன்சிலின் வேளாண் அறிவியல் மையங்களில் பருவநிலைக்கு ஏற்ற தொழில்நுட்பங்கள் குறித்த விவரங்கள் உள்ளன. இதர்காக மொத்தம் 42 உயிரியல் வேளாண் தொழில்நுட்பம் இந்திய வேளாண் ஆய்வு கவுன்சில் வடிவமைத்துள்ளது. அது போல் இயற்கை வேளாண்மைக்கான தொழில்நுட்பங்களையும் கவுன்சில் உருவாக்கியுள்ளது. அவையல்லாம் சோதிக்கப்பட்டு, மேலும் மேம்படுத்தப்பட்டு வருகின்றன.


    விவசாயிகளிடமிருந்து அறிவியல் அறிவைப் பெறுவதற்காக, இந்திய அரசு 'என் கிராமம் என் பெருமை' (Mera Gaon Mera Gaurav) என்ற திட்டத்தின் கீழ் ஐந்து கிராமங்களைத் தத்தெடுத்துள்ளது. விவசாயிகளுக்கு வேளாண்மை குறித்து ஆலோசனைகளையும் தகவல்களையும் வழங்கும் நான்கு பேர் கொண்ட விஞ்ஞானிகள் குழு இக்கிராமங்களைத் தத்தெடுத்துள்ளது. இதற்காக இந்திய வேளாண் ஆய்வு கவுன்சிலிலும் மாநில வேளாண் பல்கலைக்கழகங்களிலும் உள்ள மொத்தம் 4774 விஞ்ஞானிகளில் நடப்பு ஆண்டில் மட்டும் 1226 பேர் கொண்ட குழுக்கள் அமைக்கப்பட்டுள்ளன. இத்திட்டம் ஏற்கெனவே கிராமங்களைச் சேர்ந்த 9,76,033 விவசாயிகள் பலனடைந்துள்ளனர்.


    இவ்வாறு அமைச்சர் பேசினார்.


    ****

    
    
    (Release ID: 1522356) Visitor Counter : 31
    
    
      Read this release in: English