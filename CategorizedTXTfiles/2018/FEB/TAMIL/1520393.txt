      ரெயில்வே அமைச்சகம்

      பயணிகள் ரயில் பெட்டிகளை சுத்தம் செய்வது, பராமரிப்பது
      மத்திய தகவல் மையத்தால் (தில்லி) 2018, பிப்ரவரி 9ல் பதிவேற்றம் செய்யப்பட்டது

      Posted On: 09 FEB 2018 4:02PM by PIB Chennai

    ரயில் பெட்டிகளைச் சரிவர பராமரித்து , தூய்மையாக வைத்திருக்க ஒவ்வொரு கட்டத்திலும் நடவடிக்கை எடுக்கப்பட்டு வருகிறது . புகார்களையும் குறைகளையும் கேட்டு உரிய நடவடிக்கைகளை மேற்கொள்ள இரயில்வே துறை அனைத்து முயற்சிகளையும் மேற்கொண்டு வருகிறது .


    ரயில் பெட்டிகளில் தூய்மையையும் பராமரிப்பையும் மேம்படுத்துவதற்காக இந்திய ரயில்வே துறையால் எடுக்கப்பட்ட சில முக்கிய நடவடிக்கைகள் :


     1. ரயில் பெட்டிகளின் ஒரு முனையிலிருந்து மறு முனை வரையில் இயந்திரத்தைப் பயன்படுத்துவது உட்பட அனைத்து வகையிலும் சுத்தப்படுத்துவது ,

     2. ரா ஜ் தானி , சதாப்தி மற்றும் தொலைதூர த்துக்கு இயக்கப்படும் மெயில் / விரைவு ரயில்களில் உள்ள கழிப்பறைகள் , நுழைவாயில்கள் , பயணிகள் அமரும் பகுதிகள் ஆகிய அனைத்து இடங்களிலும் தூய்மையைப் பராமரிக்க , ஓடும் ரயில் பராமரிப்பு சேவை ( On Board Housekeeping Service - OBHS ) 970 ஜோடி ரயில்களில் வழங்கப்பட்டுள்ளது .
     3. அதைப் போல் அதிவிரைவு ( Superfast ) மற்றும் மெயில் , எக்ஸ்பிரஸ் உள்ளிட்ட நீண்ட தூர 950 ஜோடி ரயில்களில் “ என் பெட்டியைச் சுத்தமாக வைத்திரு ” ( ‘Clean My Coach’ ) என்ற சேவையை ஓடும் ரயில் பராமரிப்பு சேவைக் குழுக்கள் ( On Board Housekeeping Service - OBHS ) வழங்கி வருகிறது .
     4. ரயில்க ளின் பயணத்தின்போது , குறிப்பிட்ட ரயில்நிலையங்களில் நிற்கும்போது , அவற்றில் இயந்திரமுறையில் தூய்மைப் பணியை மேற்கொள்வதற்காக தூய்மைப் பராமரிப்பு நிலையம் ( Clean Train Station ) திட்டம் செயல்படுத்தப்படுகிறது .
     5. எல்லா பயணிகள் ரயில் பெட்டிகளும் நல்ல நிலையில் இயங்குகின்றனவா என்பதைப் பராமரிப்பு நிலையங்களிலும் பணிமனைகளிலும் ஆராயவும் பராமரிக்கவும் சீராகப் பணிகள் மேற்கொள்ளப்பட்டு வருகின்றன .

    இவை தவிர , பயண அனுபவத்தை மேம்படுத்தும் வகையில் , மஹாமனா எக்ஸ்பிரஸ் உள்ளிட்ட சில மாதிரி சிறப்பு ரயில்களை இயக்குவது , ராஜதானி , சதாப்தி ரயில்களில் குறிப்பட்ட சிலவற்றின் தரத்தை உயர்த்துவது , ஹம்ஸஃபர் , தேஜஸ் , அந்த்யோத்யா ஆகிய ரயில்களை இயக்குவது போன்றவற்றுக்கான சிறப்பு நடவடிக்கைகள் எடுக்கப்பட்டு வருகின்றன .


    இத்தகவல்களை மத்திய ரயில்வே துறை இணையமைச்சர் திரு . ராஜன் கோஹைன் எழுத்துமூலம் மாநிலங்களவையில் இன்று (பிப்ரவரி 9) தெரிவித்தார்.

    
    
    (Release ID: 1520393) Visitor Counter : 50
    
    
      Read this release in: English
    
    
    

5.