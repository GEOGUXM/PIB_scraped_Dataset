      நிதி அமைச்சகம்

      சிறு,குறு, நடுத்தரத் தொழில்களுக்கு ரூ.3794 கோடிவேலைவாய்ப்பை அதிகரிக்க அரசின் புதிய முன்முயற்சிகள் இந்த ஆண்டு 70 லட்சம் வேலைவாய்ப்புகள் உருவாக்கப்பட்டன: நிதியமைச்சர் தகவல்
      Posted On: 01 FEB 2018 5:55PM by PIB Chennai


    சிறு, குறு, நடுத்தரத் தொழில்களுக்கு ( MSMEs ) மொத்தம் ரூ. 3,794 கோடி அளவுக்கு அளிக்கப்படுகிறது என்று மத்திய நிதி மற்றும் கார்ப்பரேட் விவகாரத் துறை அமைச்சர் திரு. அருண் ஜேட்லி அறிவித்தார். 2018-19ஆம் ஆண்டுக்கான நிதிநிலை அறிக்கையை நாடாளுமன்றத்தில் இன்று (பிப்ரவரி 1) தாக்கல் செய்த அவர், இந்த நிதி ஒதுக்கீடு இத்தொழில்களின் கடனுதவி மற்றும் முதல், வட்டியில் சலுகை, புதுமையாக்கம் ஆகியவற்றுக்காக வழங்கப்படுகிறது என்று தெரிவித்தார். மேலும், ஜவுளித் தொழிலுக்காக ரூ. 7148 கோடி அளிக்கப்படுகிறது என்றும் அவர் தெரிவித்தார்.


    புதிதாக வேலைவாய்ப்புகளை உருவாக்குதல், அதற்கான வசதிகளை ஏற்படுத்துதல் ஆகியவையே அரசு வகுத்து வரும் முக்கிய கொள்கையாக கடந்த மூன்றாண்டுகளில் இருந்து வருகின்றது என உறுதிபடக் கூறிய நிதியமைச்சர், இந்த ஆண்டு மொத்தம் 70 லட்சம் நேரடி வேலைவாய்ப்புகள் உருவாக்கப்பட்டுள்ளன என்று அண்மையில் தன்னிச்சையாக மேற்கொள்ளப்பட்ட ஆய்வு தெரிவிக்கிறது என்று கூறினார். இவ்வாறு அனைத்துத் தொழில்களிலும் புதிதாக வேலைவாய்ப்பு பெற்றவர்களின் மொத்த ஊதியத்தில் 12 சதவீதத்தை மத்திய அரசு ஊழியர் வருங்கால வைப்பு நிதிக்கு ( Employee Provident Fund ) தனது பங்காகச் செலுத்தும். எல்லாத் தொழில்களையும் சேர்ந்த நிலையான வேலைவாய்ப்பு வசதிகளை அனைத்துத் தொழில்களிலும் விரிவுபடுத்தப்படுவதையும் நிதியமைச்சர் குறிப்பிட்டார். வாராக் கடன் பிரச்சினைகளைத் தீர்ப்பதற்கான உறுதியான நடவடிக்கைகளை அரசு அறிவிக்க இருக்கிறது என்று தெரிவித்த அமைச்சர், சிறு, குறு, நடுத்தரத் தொழில்கள் கணக்குகளைப் பராமரிக்கவும் வலியுறுத்தினார்.


    சிறு, குறு, நடுத்தரத் தொழில்கள் மீதான வரிச்சுமையைக் குறைக்கும் முயற்சி, மற்றும் அதிக அளவில் வேலைவாய்ப்புகளை உருவாக்குவது ஆகியவற்றைப் பற்றி நிதியமைச்சர் திரு. ஜேட்லி அறிவித்தார். 2016-17ஆம் நிதியாண்டில் மொத்தம் ரூ. 250 கோடி அளவுக்கு விற்றுமுதல் எட்டிய நிறுவனங்களுக்கும் 25 சதவீத வரிக்குறைப்பு விரிவுபடுத்தப்படுத்த முயற்சிகள் மேற்கொள்ளப்படுவதாகத் தெரிவித்தார். “இது சிறு, குறு, நடுத்தரத் தொழில்களில் வருமான வரிக் கணக்குகளைத் தாக்கல் செய்யும் 99 சதவீத நிறுவனங்களுக்குப் பலனளிக்கும்” என்று நிதியமைச்சர் கூறினார். கார்ப்பரேட் வருவாய் வரியைக் குறைப்பதன் மூலம் கம்பெனிகளின் இருப்பு மிகையாக இருக்கும். 99 சதவீதத்துக்கான வரிக்குறைப்பின் மூலம் மிகையான முதலீடு இருக்கும். அதன் காரணமாக கூடுதலான வேலைவாய்ப்புகள் உருவாகும் என்று நிதியமைச்சர் நம்பிக்கை தெரிவித்தார்.


    முறைசார்ந்த தொழில்களில் பெண்களுக்கு அதிகமான வேலைவாய்ப்பு அளிப்பதற்கு ஊக்கம் அளிக்க வேண்டியதன் அவசியத்தை நிதியமைச்சர் திரு. ஜேட்லி வலியுறுத்தினார். இது, அவர்களது கழிவுகள் நீங்கலான ஊதியத்தை அதிகரிக்கும் என்று அவர் மேலும் கூறினார்.


    “வேலை செய்யும் பெண்கள் முதல் மூன்றாண்டுகள் வருங்கால வைப்பு நிதியத்தில் ( Employees Provident Fund ) செலுத்த வேண்டிய பங்களிப்பை 12 அல்லது 10 சதவீதத்திலிருந்து 8 சதவீதமாகக் குறைப்பதற்கான திருத்தங்கள் கொண்டுவருவது குறித்து உத்தேசிக்கப்பட்டுள்ளது. எனினும், அவர்களது வைப்புநிதிக் கணக்கில் நிறுவனங்கள் செலுத்த வேண்டிய பங்கு நீடிக்கும் வகையில் 1952ம் ஆண்டு வருங்கால வைப்பு நிதி மற்றும் இதர இனங்களுக்கான சட்டத்தில் ( Employees Provident Fund a nd Miscellaneous Provisions Act, 1952 ) மாற்றம் இருக்காது” என்று அமைச்சர் திரு. ஜேட்லி கூறினார்.


    பிரதம மந்திரி திறன் மையத் திட்டத்தின் ( P radhan Mantri Kaushal Kendra Programme ) கீழ் ஒவ்வொரு மாவட்டத்திலும் மாதிரி


    திறன் மையத்தை அரசு அமைக்க உள்ளது என்று நிதியமைச்சர் அறிவித்தார். சலுகை பெறத் தக்க வர்த்தகத்துக்கு மின்னணு முறையைக் கடைப்பிடிக்கப்படும் முறையில் ( Trade Electronic Receivable Discounting System - TReDS ) அரசுத் துறை வங்கிகளும் பொதுத்துறை நிறுவனங்களும் கொண்டுவர உத்தேசிக்கப்பட்டுள்ளது என்று நிதியமைச்சர் தெரிவித்தார். “இதன் மூலம் ஆன்லைன் வழியாக சிறு, குறு, நடுத்தர தொழில்களுக்குச் கடனுதவி அளிப்பது முற்றிலும் மாற்றியமைக்கப்பட்டு, வங்கிகள் உடனுக்குடன் முடிவெடுக்க வழிசெய்யப்படும்” என்றார் அவர்.


    வங்கி சாரா நிதி நிறுவனங்கள் ( N BFCs ) நிதியுதவியை மேம்படுத்தும் வகையில் குறுந்தொழில்கள் வளர்ச்சி மற்றும் மறுநிதியளிப்பு ஏஜென்சி ( MUDRA ) அமைத்துள்ள மறுநிதியளிப்புக் கொள்கை, தகுதி ஆகியவை குறித்து மறு ஆய்வு செய்யப்படும் என்றும் திரு. ஜேட்லி குறிப்பிட்டார். இது தொடர்பாக 2018-19ம் ஆண்டில் “முத்ரா திட்டத்தின்” கீழ் ரூ. 3 லட்சம் கோடி அளவுக்கு நிதியுதவி அளிக்க இலக்கு நிர்ணயிக்கப்பட்டுள்ளது என்று நிதியமைச்சர் குறிப்பிட்டார். இந்த அளவு முந்தைய எல்லா ஆண்டுகளையும் விட மிஞ்சியது.


    நிதி மற்றும் தொழில்நுட்ப நிறுவனங்கள் வளர்வதற்கான சூழலை உருவாக்குரிய கொள்கையையும் நிறுவன மேம்பாட்டு நடவடிக்கைகளையும் ஆராய நிதியமைச்சகத்தில் ஒரு குழு அமைக்கப்பட்டுள்ளது என்று நிதியமைச்சர் கூறினார். துணிகரமான முதலீட்டு நிதியங்களை வலுப்படுத்தவும் அவை வளர்ச்சி பெறவும், மாற்று முதலீட்டு நிதியங்களாக வெற்றிகரமாகச் செயல்படவும் கூடுதலான நடவடிக்கைகள் எடுக்கப்படும் என்றும் நிதியமைச்சர் தெரிவித்தார்.


    *****

    
    
    (Release ID: 1518737) Visitor Counter : 58