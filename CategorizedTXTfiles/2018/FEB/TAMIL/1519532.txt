      உள்துறை அமைச்சகம்

      எல்லையில் வேலி அமைத்தல்
      Posted On: 06 FEB 2018 6:14PM by PIB Chennai


    பாகிஸ்தான், வங்க தேசம் ஆகிய நாடுகளை ஒட்டிய சர்வதேச எல்லைப் பகுதிகளில் முள் கம்பி வேலி அமைப்பதற்கு ஒப்புதல் அமைக்கப்பட்டுள்ளது. அத்துடன் மியான்மர் எல்லைப் பகுதியில் கூடுதலாக 10 கி.மீ. தூரத்துக்கு வேலி அமைப்பதற்கும் ஒப்புதல் அமைக்கப்பட்டுள்ளது.


    மேலும், 382 எல்லை புறக் காவல் ராணுவ மையங்கள் அமைந்துள்ள இந்திய – வங்க தேச எல்லை மற்றும் இந்திய - பாகிஸ்தான் எல்லைப் பகுதிகளில் தீவிர கண்காணிப்பு தொடர்ந்து மேற்கொள்ளப்படுகிறது. கால்நடைகள் களவு, (சளித்தொல்லைக்காகப் பயன்படுத்தப்பட்டு வந்த) ஃபென்சிடைல் என்ற போதை மருந்து கடத்தல், போலி ரூபாய் நோட்டுகள் கடத்தல், சட்டவிரோத குடியேற்றம், எல்லைக் காவல் படையினர் மீது தாக்குதல் ஆகிய குற்றச் சம்பவங்களைத் தடுக்க தீவிரக் கண்காணிப்பு மேற்கொள்ளப்படுகிறது.


    இந்திய – பாகிஸ்தான் எல்லைப் பகுதியிலும் (IPB) இந்திய – வங்க தேச எல்லைப் பகுதியிலும் (IBB) பாதுகாப்பு ஏற்பாடுகளை மேற்கொள்வதற்கு பல விதமான நடவடிக்கைகளை அரசு எடுத்து வருகிறது. எல்லைக் காவல் படையினரை (BSF) பாதுகாப்புப் பணியில் ஈடுபடுத்துவது, எல்லையில் வேலி அமைத்தல், எல்லைச் சாலைகளை அமைத்தல், ராட்சத ஒளி விளக்குகளை அமைத்தல், எல்லைப் புறக் காவல் மையங்களை அமைத்தல் (BOPs), தீவிர கண்காணிப்புக்கான உயர் தொழில்நுட்பக் கருவிகளை அமைத்தல், போதிய ஆயுதங்களை வழங்குதல், பாதுகாப்புப் படையினருக்குச் சிறப்பு அதிரடிக்கான வாகனங்களை வழங்குதல் போன்ற பல்வேறு நடவடிக்கைகள் மேற்கொள்ளப்பட்டு வருகின்றன.


    இந்திய – வங்கதேச எல்லையில் மொத்தம் 3,326 கி.மீ. நீளத்துக்கு வேலி அமைக்க அனுமதிக்கப்பட்டுள்ளது. அதில், 2,746.44 கி.மீ. நீளத்துக்கான பணி நிறைவடைந்துவிட்டது. மீதமுள்ள பணி வரும் 2019ம் ஆண்டு மார்ச் மாத்துக்குள் நிறைவேற்ற இலக்கு நிர்ணயிக்கப்பட்டுள்ளது.


    இத்தகவல்களை மத்திய உள்துறை இணையமைச்சர் திரு. கிரண் ரிஜுஜு மக்களவையில் இன்று எழுத்துப்பூர்வமான பதிலில் தெரிவித்துள்ளார்.


    ****

    
    
    (Release ID: 1519532) Visitor Counter : 80