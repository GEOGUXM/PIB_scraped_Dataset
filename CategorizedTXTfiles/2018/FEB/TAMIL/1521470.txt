      நீர்வளத் துறை அமைச்சகம்

      நீர் வளங்கள் தொடர்பான புதிய கண்டுபிடிப்புகள் மற்றும் பகிர்தல், தண்ணீர்ச் சேமிப்புத் துறையில் தகவல் மற்றும் சிறந்த முறைகளைப் பின்பற்றுவோம்: திரு நிதின் கட்கரி
      Posted On: 22 FEB 2018 4:03PM by PIB Chennai


    நீர் சேமிப்பு மற்றும் நீர்வளங்கள் மேலாண்மை தொடர்பாக ஆய்வு அமைப்புகள் புதிய கண்டுபிடிப்புகளைக் கொண்டுவர வேண்டும் என்று மத்திய நீர்வளங்கள், நதிநீர் மேம்பாடு மற்றும் கங்கை நதிநீர் புத்துயிரூட்டல் துறை அமைச்சர் திரு நிதின் கட்கரி கூறினார். உலகின் பிற பகுதிகளில் உபயோகப்படுத்தப்படும் மேம்படுத்தப்பட்ட தொழில்நுட்பங்கள், க்ளவ் பர்ஸ்டிங், நீர் கணக்கெடுத்தல் போன்ற நுட்பங்களை நம் நாட்டுக்கு ஏற்ற வகையில் பயன்படுத்த வேண்டும் என்று புதுதில்லியில் இன்று நடைபெற்ற தேசிய நீரியல் சமூக நிறுவனத்தின் 37-வது ஆண்டு பொதுக் கூட்டத்தில் திரு நிதின் கட்கரி தெரிவித்தார். இது தொடர்பாகப் பல்வேறு மக்களும், அமைப்புகளும் சிறந்து செயல்பட்டு வருகின்றன. இவர்களை நாம் ஒரே தளத்தில் இணைக்க வேண்டும். பல்வேறு துறைகள் ஒரே குறிக்கோளை எட்டுவதற்காக ஒரே விதமான செயல்பாடுகளை மேற்கொண்டு வருகின்றன. இவர்களுக்கு இடையே சரியான ஒத்துழைப்போ, தகவல் பரிமாற்றமோ இல்லை. இதற்கு, நாட்டின் பல்வேறு பகுதிகளில் உள்ள வளங்கள், தகவல்கள் மற்றும் சிறந்த முறைகளை இணையதளத்தில் பகிர வேண்டும் என்று அமைச்சர் திரு நிதின் கட்கரி தெரிவித்தார்.


    இமாச்சலப்பிரதேசத்தின் சொட்டுநீர்ப் பாசனம் மற்றும் பொது சுகாதாரத் துறை அமைச்சர் திரு தாக்கூர் மகேந்தர் சிங், மத்திய நீர்வளங்கள், நதிநீர் மேம்பாடு மற்றும் கங்கை நதிநீர் புத்துயிரூட்டல் துறை செயலர் திரு யூ.பி. சிங், தேசிய நீரியல் நிறுவனத்தின் இயக்குனர் திரு ஷரத் குமார் ஜெயின் மற்றும் அமைச்சகத்தின் உயர் அலுவலர்கள் இந்தக் கூட்டத்தில் பங்கேற்றனர்.

    
    
    (Release ID: 1521470) Visitor Counter : 66
    
    
      Read this release in: English , Urdu , Hindi