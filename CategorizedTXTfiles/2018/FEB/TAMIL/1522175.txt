      சுகாதாரம் மற்றும் குடும்ப நலத்துறை அமைச்சகம்

      ‘ஆயுஷ்மான் பாரத்’ திட்டத்திற்கு மக்கள் மூலம் இலட்சினையை பெற சுகாதார அமைச்சகம் திட்டம்
      மைகவ் இணையதளத்தில் போட்டி அறிமுகம், முதல் பரிசு ரூ. 25,000

      Posted On: 28 FEB 2018 5:58PM by PIB Chennai

    2018-19 பட்ஜெட்டில் அறிவிக்கப்பட்ட ஆயுஷ்மான் பாரத் திட்டத்திற்கான இலட்சினை மற்றும் நோக்க வரியை வடிவமைப்பதற்கான போட்டி ஒன்றை சுகாதாரம் மற்றும் குடும்பநலத்துறை அமைச்சகம் அறிமுகப்படுத்தி உள்ளது. மைகவ் இணையதளத்தில் டிஜிட்டல் மக்கள் தொடர்பு இயக்கத்தின் மூலம் இது நடத்தப்படும். 2018 பிப்ரவரி 19ல் தொடங்கிய இந்தப் போட்டி, 2018 ஜனவரி 6ம் தேதி நிறைவடையும். மக்களிடையே சுகாதார துறை முயற்சிகள் குறித்து விழிப்புணர்வை ஏற்படுத்துவதும் ஆரோக்கியமான இந்தியாவை உருவாக்குவதில் அவர்களையும் ஈடுபடுத்துவதும் இந்தப் போட்டியின் முக்கிய நோக்கமாகும். இந்தப் போட்டியில் முதலிடம் பெறுபவருக்கு ரூ. 25,000 மற்றும் இரண்டாவது இடம் பெறுபவருக்கு ரூ. 10,000 பரிசு வழங்கப்படும். ஆயுஷ்மான் பாரத் என்பது இலட்சினையின் முக்கிய நோக்கநிலையாக கொண்டிருக்க வேண்டும். அனைவரும் மகிழ்ச்சியுடன் இருக்க வேண்டும், அனைவரும் நலமுடன் இருக்க வேண்டும் என்பது வழிகாட்டுக் கொள்கையாக இருக்க வேண்டும். நுழைவுகளை டிஜிட்டல் வடிவத்திலோ அல்லது கையால் வரையப்பட்ட இலட்சினையை ஸ்கேன் செய்தோ அனுப்ப வேண்டும். பரிசுகளை சுகாதாரம் மற்றும் குடும்பநலத்துறை அமைச்சர் வழங்குவதுடன் அந்த நிகழ்ச்சி மைகவ் தளத்திலும் இதர சமூக ஊடகங்களிலும் நேரடியாக ஒளிபரப்ப்ப்படும்.


    https://www.mygov.in/task/logo-and-tagline-competition-ayushman-bharat/ தளத்தில் போட்டி குறித்த விவரங்களை அணுகலாம் .


    ஆயுஷ்மான் பாரத் திட்டத்தின் ஒரு பகுதியாக முழுமையான சுகாதாரத்திற்கான இரண்டு பெரும் முயற்சிகளை அரசு அறிவித்துள்ளது . இதன்படி முதல்கட்ட, இரண்டாவது கட்ட மற்றும் மூன்றாவது கட்ட சிகிச்சை மற்றும் தடுப்பு மற்றும் சுகாதார மேம்பாடு அடங்கும். 1.5 லட்சம் சுகாதார மற்றும் ஆரோக்கியமான மையங்கள் மக்களை மையப்படுத்திய முழுமையான முதல்கட்ட சுகாதார சேவையை அளிக்கும். இங்கு பொதுவாக காணப்படும் தொற்று அல்லாத நோய்களுக்கு அவர்களின் வீடுகளுக்கு அருகிலேயே சிகிச்சை அளிப்பதுடன் அத்தியாவசிய மருந்துகள் மற்றும் பரிசோதனைகள் இலவசமாக அளிக்கப்படும். ஆயுஷ்மான் திட்டத்தின் கீழ் இரண்டாவதாக தேசிய சுகாதார பாதுகாப்பு திட்டத்தின் கீழ் 10 கோடிக்கும் அதிகமான ஏழைகள் மற்றும் பின்தங்கிய குடும்பங்களுக்கு (சுமார் 50 கோடி ஏழைகள்) குடும்பம் ஒன்றுக்கு ரூ. 5 லட்சம் வரை இரண்டாவது கட்ட மற்றும் மூன்றாவது கட்ட, மருத்துவமனை சிகிச்சைக்கு அளிக்கப்படும்.


    ***


    
    

    
    (Release ID: 1522175) Visitor Counter : 58
    
    
      Read this release in: English