      நிதி அமைச்சகம்

      மத்திய பட்ஜெட் 2018-19 சில முக்கிய அம்சங்கள்
      Posted On: 01 FEB 2018 1:17PM by PIB Chennai


    ரேடியோ


    மத்திய நிதியமைச்சர் திரு அருண் ஜேட்லி இன்று மக்களவையில் 2018-19 ஆண்டு நிதிநிலை அறிக்கையை தாக்கல் செய்தார்.


    இந்த ஆண்டு நிதிநிலை அறிக்கையில் வேளாண் துறையை வலுப்படுத்துவதற்கு முக்கிய கவனம் தரப்பட்டுள்ளதாக திரு ஜேட்லி கூறினார்.


    வர்த்தகம் புரிதலில் எளிமை என்பதற்கும் கூடுதலாக , அரசு இப்போது வாழுதலிலும் எளிமைக்கு கவனம் செலுத்தி வருகிறது என்றார்.


    2017-18 நிதியாண்டின் இரண்டாவது அரையாண்டில் , பொருளாதாரம் 7.2 சதவீதம் முதல் 7.5 சதவீதம் வரை இருக்கும் என்று நம்பிக்கை தெரிவித்தார்.


    8 சதவீத வளர்ச்சியை அடைவதற்கு உரிய வழிகளில் இந்தியா பயணிக்கிறது என்றும் அவர் கூறினார்.


    வேளாண் சந்தைகளை மேம்படுத்துவதற்காக , ரூ. 2,000 கோடி நிதியம் , வேளாண் சந்தை மேம்பாட்டு நிதியம் என்ற பெயரில் ஏற்படுத்தப்படும் என்று திரு ஜேட்லி அறிவித்தார்.


    மூங்கில் துறையை முழுமையான அளவில் மேம்படுத்துவதற்கென ரூ. 1,290 கோடி மதிப்பில் சீரமைக்கப்பட்ட தேசிய மூங்கில் இயக்கம் தொடங்கப்படும் என்றார்.


    ரூ. 10 ஆயிரம் கோடி மொத்த நிதியத்தின்மூலம் மீன்வளம் மற்றும் நீர் உயிரின வளர்ப்பு அடிப்படை வசதி நிதியம் , கால்நடை அடிப்படை வசதி நிதியம் ஆகியவற்றை அரசு ஏற்படுத்தும்.


    அரசு வெற்றிகரமாக அமல்படுத்திய அடிப்படை வசதி சீர்திருத்தம் காரணமாக , உலகின் விரைவாக வளரும் பொருளாதாரங்களில் ஒன்றாக இந்தியா உருவெடுத்துள்ளது என்று திரு ஜேட்லி கூறினார்.


    அந்நிய நேரடி முதலீடு உயர்ந்து வருகிறது என்றும் , இந்தியப் பொருளாதாரம் இப்போது இரண்டரை லட்சம் கோடி பொருளாதாரமாக ஆகியுள்ளது என்றும் அவர் கூறியுள்ளார்.


    ******


    

    
    (Release ID: 1518527) Visitor Counter : 121