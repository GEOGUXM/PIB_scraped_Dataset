      சாலைப் போக்குவரத்து மற்றும் நெடுஞ்சாலைத்துறை அமைச்சகம்

      அலகாபாத்தைச் சுற்றி ரூ.5632 கோடி மதிப்பில் ஐந்து நெடுஞ்சாலைத் திட்டப்பணிகளை – மத்திய அமைச்சர் திரு. நிதின் கட்கரி அடிக்கல் நாட்டினார் மற்றும் தொடங்கி வைத்தார்.
      Posted On: 07 FEB 2018 7:22PM by PIB Chennai


    உத்தரப்பிரதேச மாநிலம், அலகாபாத்தைச் சுற்றி, ரூ.5632 கோடி மதிப்பில் 137 கி.மீ தூரத்திற்கு நெடுஞ்சாலைத் திட்டங்களுக்கான அடிக்கல்லை மத்திய சாலைப் போக்குவரத்து மற்றும் நெடுஞ்சாலை, கப்பல் மற்றும் நீர்வளம், நதிநீர் வளர்ச்சி மற்றும் கங்கை நதி புத்துயிரூட்டல் துறை அமைச்சர் திரு நிதின் கட்கரி நாட்டினார். நெடுஞ்சாலை விரிவுப்படுத்தும் திட்டப்பணிகள் நீங்கலாக அலகாபாத் பபாமோவில் கங்கை ஆற்றின் குறுக்கே ஆறு வழி பாலம் அமைக்கப்படும்.


    அலகாபாத்தில் அணிவகுப்பு மைதானத்தில் நடைபெற்ற நிகழ்ச்சியில் பேசிய அமைச்சர் திரு கட்கரி, அடுத்த ஆண்டு அரசின் ஐந்தாண்டு காலம் முடிவடையும் முன் உத்தரப்பிரதேசத்தில் ரூ.2 லட்சம் கோடி மதிப்பில் நெடுஞ்சாலைகளை அமைக்க அமைச்சகம் முடிவு செய்துள்ளது என்று கூறினார். இந்த பணிக்கு தேவைப்படும் நிலம் கையகப்படுத்துதல் மற்றும் சுற்றுச்சூழல் அனுமதிக்கு மாநில அரசு ஒத்துழைப்பு வழங்க வேண்டும். மேலும், கங்கை ஆற்றின் போக்குவரத்தை கொண்டு வரும் திட்டம் மாநிலத்தின் விவசாயிகளின் நிதிநிலைமையை மேம்படுத்தும் என்று கூறினார். நதியையும், சுற்றுச்சூழலையும் பாதுகாக்க மாணவர்கள், அரசுசாரா அமைப்புகள் மற்றும் மாநில மக்கள் மரங்களை நட வேண்டும் என்று அமைச்சர் கேட்டுக் கொண்டார். ஆற்றின் நெடுகே மலைவழிப்பாதை அமைக்க நிறுவனங்கள் மற்றும் தனிநபர்களிடம் இருந்து நிதி பெறுவதாக அமைச்சர் கூறினார்.


    ரூ.775 கோடி மதிப்பில் அமைக்கப்பட்ட தேசிய நெடுஞ்சாலை 27-ல் 41.34 கி.மீ தூரத்திற்கு நான்கு வழிச் சாலையை அமைச்சர் திறந்து வைத்தார். இதை தவிர ரூ.1813 கோடி மதிப்பில் ஹாண்டியா-ஆவ்ராயி பகுதியில் 53.15 கி.மீ. தூரத்திற்கு ஆறு வழி சாலை, ரூ.830 கோடி மதிப்பில் அலகாபாத் உள் வட்டச் சாலையின் முதற்கட்ட நான்கு வழிச்சாலை, புராமுப்தி கவுதிஹார் இடையே ரூ.314 கோடி மதிப்பில் அலகாபாத் புறவழிச்சாலை அலகாபாத் நகரத்தை இணைக்கும் என் ஹெச் 96 பகுதியில் 17.77 கி.மீ தூரத்திற்கு சாலை அமைக்கவும் அமைச்சர் அடிக்கல் நாட்டினார். ரூ.1900 கோடி மதிப்பில் அலகாபாத் பபாமோவில் கங்கை ஆற்றின் மேல் ஆறு வழி பாலம் அமைப்பதற்கான தொடக்க விழாவில் அமைச்சர் கட்கரி பங்கேற்றார்.


    ----

    
    
    (Release ID: 1519844) Visitor Counter : 46
    
    
      Read this release in: English