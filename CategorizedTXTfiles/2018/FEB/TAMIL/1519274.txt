      குடியரசுத் தலைவர் செயலகம்

      சிலி நாட்டு நாடாளுமன்றக் குழு குடியரசுத் தலைவரை சந்தித்தது
      Posted On: 06 FEB 2018 4:05PM by PIB Chennai


    சிலி குடியரசின் நாடாளுமன்றக் குழு அந்நாட்டு பிரதிநிதிகள் சபைத் தலைவர் திரு. ஃபிடல் எஸ்பிநோசா தலைமையில் குடியரசுத் தலைவர் திரு ராம்நாத் கோவிந்தை இன்று குடியரசுத் தலைவர் மாளிகையில் சந்தித்தது.


    குழுவினரை வரவேற்ற குடியரசுத் தலைவர் இந்தியாவும் சிலியும் துடிப்புள்ள ஜனநாயக நாடுகள் என்று கூறினார். நமது இரு நாடுகளின் நாடாளுமன்றவாதிகளிடையே முறையான அடிப்படையில் கலந்துரையாடல் நடைபெற்றுவதாக அவர் கூறினார். இருதரப்பு உறவுகள் வலுப்படுவதற்கான முக்கிய பங்கை இந்த நடைமுறை ஆற்றிவருகிறது என்றார் அவர்.


    சர்வதேசச் சூரியசக்திக் கூட்டணி ஒப்பந்தத்தில் சிலி கையெழுத்திட்டிருப்பது குறித்து குடியரசுத் தலைவர் மகிழ்ச்சி தெரிவித்தார். கடந்த பத்தாண்டுகளாக உலக நிலைத்த தன்மை அலுவல் பட்டியல் குறித்து சிலி முன்னணி நடவடிக்கைகள் எடுத்து வருகிறது என்று அவர் கூறினார். சூரியசக்திக் கூட்டணியில் சிலி சேர்ந்திருப்பது பருவநிலை மாற்றம் குறித்த கூட்டு முயற்சிகளுக்கு வலு சேர்த்திருப்பதாக குடியரசுத் தலைவர் கூறினார்.


    இந்தியா மற்றும் சிலி நாடுகளுக்கிடையே பொருளாதார உறவுகள் சிறப்பாக உள்ளன என்றும் இரு நாடுகளும் இணைந்து மேலும் சிறப்பாக செயல்படலாம் என்றும் கூறினார். விரிவாக்கப்பட்ட இந்தியா-சிலி முன்னுரிமை வர்த்தக ஒப்பந்தம் இருதரப்பு வர்த்தகத்திற்கு உத்வேகம் அளிக்கும் என நம்புவதாக அவர் தெரிவித்தார். இந்தியாவின் வளர்ச்சி முயற்சிகளும் சிலி நாட்டின் நிபுணத்துவமும் ஒன்றுக்கொன்று பயனுள்ள வகையில் உதவிகரமாக இருக்க முடியும் என்றார். சுரங்கம், புதுப்பிக்கக்கூடிய எரிசக்தி மற்றும் சேவைகள் துறையில் நாம் இணைந்து பணியாற்ற முடியும் என்று அவர் கூறினார். அறிவியல், தொழில்நுட்பம், விண்வெளி, பாதுகாப்புத் துறைகளில் ஒத்துழைப்பிற்கு பெரிய அளவில் வாய்ப்புகள் உள்ளன என்று குடியரசுத் தலைவர் கூறினார்.


    உலகப் பிரச்சனைகள் பலவற்றில் இந்தியாவும் சீனாவும் பொதுவான கருத்துகள் பெற்றுள்ளன என்று அவர் கூறினார். பயங்கரவாதத்திற்கு எதிரான போரில் சிலி அளித்துவரும் ஆதரவு, மற்றும் முயற்சிகளை இந்தியா பாராட்டுகிறது என்றார். ஐ.நா. பாதுகாப்பு சபையில் இந்தியா நிரந்திர உறுப்பினர் ஆவதற்கு சிலி அளித்துவரும் ஆதரவுக்கு குடியரசுத் தலைவர் நன்றி தெரிவித்துக் கொண்டார்.

    
    
    (Release ID: 1519274) Visitor Counter : 29