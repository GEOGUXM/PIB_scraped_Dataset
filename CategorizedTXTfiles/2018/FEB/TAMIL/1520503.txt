      ஜவுளித்துறை அமைச்சகம்

      குறு, சிறு, நடுத்தரத் தொழில்களைச் சீரமைத்துப் பிரிவினைப்படுத்துவது உற்பத்திக்கு உதவும்: ஜவுளித்துறை அமைச்சர்
      Posted On: 13 FEB 2018 5:21PM by PIB Chennai


    குறு , சிறு, நடுத்தரத் தொழில்களைச் சீரமைத்து பிரிவினைப்படுத்துவது மற்றும் ரூ.250 கோடி ஆண்டு விற்று முதல் உள்ள நிறுவனங்களுக்கு வரியில் 5% குறைப்பு ஆகியன உற்பத்திக்கும், வேலை வாய்ப்பு அதிகரிக்கவும் உதவும் என்று ஜவுளித்துறை அமைச்சர் திருமதி ஸ்மிருதி ஜு பின் இரானி கூறியுள்ளார் . புதுதில்லியில் இன்று செய்தியாளர்களிடம் பேசிய அவர், பட்டு, கையால் செய்த இழைகள் ஆகியவற்றின் மீதான சுங்கத்தீர்வை உயர்வு, சீனாவின் விலை மலிவான ஜவுளிப் பொருட்கள் சந்தைகளில் வந்து நிரம்புவதை தடுக்கும் என்றும் விசைத் தறி துறையில் உள்நாட்டுத் தயாரிப்பாளர்களுக்கு பயனளிக்கும் என்றும் கூறினார்.


    2016-ஆம்ஆண்டு ஜவுளித்துறைக்கு சிறப்பு உதவியாக அறிவிக்கப்பட்ட ரூ.6000 கோடியில் ரூ.1800 கோடி ஏற்கனவே விடுவிக்கப்பட்டுள்ளது. இந்த நிதியாண்டில் ரூ.300 கோடி விடுவிக்கப்படும் என்றும் அமைச்சர் தெரிவித்தார். ஜவுளித்துறையின் திறன் மேம்பாட்டுக்கான ஒதுக்கீடு 100% அதிகரிக்கும் என்றார். கையால் செய்யப்பட்ட மற்றும் எந்திரத்தால் செய்யப்பட்ட ஆடைகளின் மீதான ஜிஎஸ்டி வீதம் மாற்றியமைக்கப்பட்டிருப்பதால் இந்தத் துறைகளில் வர்த்தகம் புரிதலில் எளிமை ஏற்படும் என்று அமைச்சர் கூறினார். நூலுக்கு ஜிஎஸ்டி 18 சதவீதத்திலிருந்து 12 சதவீதமாக குறைக்கப்பட்டுள்ளது என்றும், வெளியில் கொடுத்து வாங்கும் பணிகளுக்கு ஜிஎஸ்டி 18 சதவீதத்திலிருந்த 5 சதவீதமாக குறைக்கப்பட்டுள்ளதாக அவர் கூறினார். வர்த்தகப் பொருட்கள் திட்ட ஆதரவு ஆயத்த ஆடை பிரிவில் 2 சதவீதத்திலிருந்து ஐந்து சதவீதமாக அதிகரிக்கப்பட்டுள்ளது என்றும் மானியத்திட்டம் திறம்பட அமல்படுத்தப்ப்பட்டதன் காரணமாக ஆயத்த ஆடை பிரிவில்16 சதவீத வளர்ச்சி ஏற்பட்டதாகவும் திருமதி இரானி கூறினார். முத்ரா கடன்களாக 28000 நெசவாளர்களுக்கு ரூ.138 கோடி வழங்கப்பட்டிருப்பதாகவும், 1.8 லட்சம் ஆடைத் தொழிலாளர்கள் முறைப்படி ஊழியர் வருங்கால வைப்பு நிதி அமைப்பில் சேர்ந்திருப்பதாகவும் அவர் கூறினார்.


    இம்மாதம் 19-ம் தேதி முதல் 24-ம் தேதி வரை நாட்டின் பல்வேறு பகுதிகளில் வடகிழக்கு பகுதிக்கு முக்கிய கவனம் செலுத்தி ஹஸ்த்கலா ஷிவிர்ஸ்–ன் 2-வது சுற்று ஏற்பாடு செய்யப்படும் என்று அமைச்சர் கூறினார். இந்த முகாம்களில் நாடாளுமன்ற உறுப்பினர்கள் தீவிரமாக பங்கேற்று நெசவாளர்களை ஊக்குவிக்க வேண்டும் என்று கேட்டுக் கொண்டார். இந்த முகாம்களில் ஜவுளித்துறை அமைச்சரும், அமைச்சகத்தின் உயர் அதிகாரிகளும் பங்கேற்பார்கள், முதலாவது சுற்றில் சென்ற ஆண்டு அக்டோபர் 7ம் தேதி முதல் 17-ம்தேதி வரை நாடெங்கிலும் 247 மாவட்டங்களில் 394 முகாம்கள் நடத்தப்பட்டன.

    
    
    (Release ID: 1520503) Visitor Counter : 29
    
    
      Read this release in: English