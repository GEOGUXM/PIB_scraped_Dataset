      நுகர்வோர் நலன், உணவு மற்றும் பொது விநியோகம் அமைச்சகம்

      2017-18 பட்ஜெட் சாமானிய மக்களின் வாழ்க்கைத் தரத்தை மேம்படுத்தும்: திரு. ராம் விலாஸ் பாஸ்வான்
      2016-17 பட்ஜெட்டை விட 2017-18 பட்ஜெட்டில் உணவுத் துறைக்கான பட்ஜெட் ஒதுக்கீடு 14 சதவீதம் அதிகம்: திரு. பாஸ்வான்
      மாநில பொது விநியோக முறை இணையதளம் தேசியப் பொது விநியோக அமைப்பு இணையதளத்துடன் ஒருங்கிணைக்கப்படும்: திரு. பாஸ்வான்
      Posted On: 09 FEB 2018 8:48PM by PIB Chennai


    பிரதமர் நரேந்திர மோடியின் சிறந்த தலைமையின் கீழ் மத்திய நிதி அமைச்சர் திரு . அருண் ஜேட்லி , அனைவரையும் உள்ளடக்கிய வரலாற்றுச் சிறப்புமிக்க பட்ஜெட்டைத் தாக்கல் செய்திருப்பதாக மத்திய நுகர்வோர் விவகாரங்கள் , உணவு மற்றும் பொது விநியோகத் துறை அமைச்சர் திரு . ராம் விலாஸ் பாஸ்வான் கூறியுள்ளார் . 2018-19 பட்ஜெட் விவசாயிகள் , இளைஞர்கள் , பெண்கள் மற்றும் சமுதாயத்தின் அனைத்துத் தரப்பினருக்கும் அதிகாரம் அளிக்கப்படுவதை இலக்காகக் கொண்டிருப்பதாக திரு பாஸ்வான் கூறினார் . 2018-19 பட்ஜெட் சாமானிய மனிதர்களின் வாழ்க்கைத் தரத்தை மேம்படுத்தும் .


    புதுதில்லியில் , தனது நுகர்வோர் விவகாரங்கள் , உணவு மற்றும் பொது விநியோகத் துறை அமைச்சகத்தின் சாதனைகளை பத்திரிகையாளர்களிடம் விவரிக்கையில் இந்தக் கருத்தை திரு பாஸ்வான் தெரிவித்தார் .


    நாட்டில் உணவு தானியங்கள் உற்பத்தியில் சாதனை செய்யப்படுவதாக திரு . பாஸ்வான் குறிப்பிட்டார் . 2017-18 ல் 175 மில்லியன் டன் உணவு தானியங்கள் மற்றும் 300 மில்லியன் டன்னுக்கும் அதிகமான பழ வகைகள் உற்பத்தி செய்யப்பட்டுள்ளன . விவசாயிகளின் நலனுக்காக மத்திய அரசு ஏராளமான முயற்சிகளை மேற்கொண்டு வருவதாகவும் , அவை இந்த பட்ஜெட்டில் இடம்பெற்றுள்ளன என்பதுடன் அவர்களின் வருவாயை அதிகரிப்பதற்காக பட்ஜெட்டில் குறைந்தபட்ச ஆதரவு விலை உற்பத்தி செலவில் 1.5 மடங்கு இருக்கும் வகையில் அதிகரிக்கப்பட்டுள்ளதாகவும் அவர் தெரிவித்தார் .


    நுகர்வோர் விவகாரம் , உணவு மற்றும் பொது விநியோகத் துறை அமைச்சகத்திற்கான பட்ஜெட் ஒதுக்கீடு பற்றி குறிப்பிட்ட திரு . பாஸ்வான் இந்த ஆண்டு பட்ஜெட்டில் உணவுத் துறைக்கு ரூ . 224159 கோடி அளிக்கப்பட்டுள்ளது என்றும் முந்தைய ஆண்டில் அளிக்கப்பட்ட ரூ . 196809.22 கோடியை விட இது 14 சதவீதம் கூடுதல் என்றும் குறிப்பிட்டார் . இதே போல் நுகர்வோர் விவகாரங்கள் துறைக்கு 1804.52 கோடி ஒதுக்கப்பட்டுள்ளது என்றும் இதில் 1500 கோடி நிலையான நிதிக்காக குறிப்பிடப்பட்டுள்ளது . துறையில் மேற்கொள்ளப்பட்டு வரும் திட்டங்கள் குறித்து விவரித்த திரு . பாஸ்வான் துறையின் சாதனைகள் மற்றூம் திட்டங்கள் குறித்தும் விவரித்தார் . பிரதமர் திரு . நரேந்திர மோடி கடந்த மூன்றரை ஆண்டுகளில் அரசு அளிக்கும் உணவு தானியங்களின் விலைகளை உயர்த்தவில்லை என்பது பாராட்டுக்குரியது என்றும் ஏழைகளின் நல்வாழ்வுக்காக மத்திய அரசு தன்னை அர்ப்பணித்துக் கொண்டுள்ளது என்றும் திரு . பாஸ்வான் தெரிவித்தார் . கடந்த மூன்றாண்டுகளில் உணவுத் துறைக்கான ஒதுக்கீடு 1.25 மடங்கு உயர்த்தப்பட்டுள்ளது என்றும் திரு . பாஸ்வான் தெரிவித்தார் . உணவு மானியத்திற்கு கடந்த 2015-16 ம் ஆண்டு ரூ . 144781.69 கோடியாக இருந்த ஒதுக்கீடு இந்த ஆண்டு ரூ . 173323 கோடியாக உள்ளது .


    அரசு ஜி . எஸ் . டி . யை நடைமுறைப்படுத்தியால் தமது அமைச்சகத்திற்கு கிடைத்த பயன் பற்றி குறிப்பிட்ட திரு . பாஸ்வான் பல்வேறு மாநிலங்களில் விதிக்கப்படும் வரியில் மட்டும் ஜி . எஸ் . டி . உள்ளது என்றார் . இதன் காரணமாக அரசு கொள்முதலில் வரி 18 சதவீதம் குறைந்து அரசுக்கு ரூ . 1600 கோடி மிஞ்சியுள்ளது . பொது விநியோக அமைப்பு குறித்த தகவல்களை தேசிய அளவில் ஒருங்கிணைக்க அமைச்சகம் சமீபத்தில் 125 கோடி ரூபாய் மதிப்பிலான திட்டத்திற்கு ஒப்புதல் அளித்துள்ளதாக மத்திய அமைச்சர் தெரிவித்தார் . இந்தத் திட்டத்தில் மாநில அளவிலான பொது விநியோகத் திட்ட இணையதளம் தேசிய அளவிலான பொது விநியோகத் திட்ட இணையதளத்துடன் ஒருங்கிணைக்கப்படும் . ஒட்டுமொத்த நாட்டின் தகவலும் ஒரே இடத்தில் இருப்பதை இது சாத்தியமாக்கும் . இந்திய உணவுக் கழகத்தால் செய்யப்படும் அரசு கொள்முதலில் விவசாயிகளுக்கு நீண்ட காலக் கடன் அளிக்கப்படுவதுடன் உணவுக் கழகமே அந்தக் கடனை திருப்பிச்செலுத்தும் . இந்திய உணவுக் கழகத்தின் மூலதன நிதியை மறுகட்டமைப்பு செய்யவும் அரசு முடிவு செய்துள்ளது .


    பொது விநியோக அமைப்பில் வெளிப்படைத் தன்மை கொண்டுவரப்பட்டு மலிவான தானியங்கள் சரியான பயனாளிகளைச் சென்றடைவதுடன் குடும்ப அட்டைகள் ஆதார் அட்டையுடன் இணைக்கப்பட்டு அனைத்து ரேஷன் கடைகளிலும் பி . ஓ . எஸ் . இயந்திரங்கள் உறுதி செய்யப்பட்டுள்ளன . 2.75 கோடி போலி மற்றும் சட்டவிரோத ரேஷன் அட்டைகள் நீக்கப்பட்டுள்ளன . இதனால் ரூ . 17,500 கோடி அரசின் மானியம் சரியான பயனாளிகளைச் சென்றடைகிறது . இந்த இயக்கத்தை தொடரும் வகையில் ஏழைகள் எந்த ரேஷன் கடையிலும் பொருட்களை வாங்கிக் கொள்ளும் வகையில் ஏற்பாடுகள் செய்யப்படும் . இதற்காக பொது விநியோக அமைப்பில் நகர்வு முறைகள் படிப்படியாக மேற்கொள்ளப்படும் . இதனால் ஒருவர் ஒரே மாநிலத்தில் உள்ள எந்த ரேஷன் கடையிலும் தங்களுக்குத் தேவையான பொருட்களை வாங்கிக் கொள்ளலாம் . இதற்கான விளம்பரங்கள் ஏற்கனவே ஆந்திர பிரதேசம் , தெலங்கானா , அரியானா , குஜராத் மர்றும் தில்லியில் மேற்கொள்ளப்பட்டுள்ளன . கிடங்கு ஆன்லைன் திட்டத்தின் காரணமாக பணித் திறன் அதிகரித்திருப்பதுடன் உணவு தானியங்களின் திருட்டு மற்றும் இழப்பு இந்திய உணவுக் கழக கிடங்குகளில் குறைந்துள்ளது என திரு . பாஸ்வான் குறிப்பிட்டார் . விவசாயிகளிடம் இருந்து அரசு கொள்முதல் செய்வதால் நெல் மற்றும் கோதுமைக்கான குறைந்தபட்ச ஆதரவு விலை விவசாயிகளுக்கு நேரடியாக அளிக்கப்படுவதால் வெளிப்படைத் தன்மை ஏற்பட்டுள்ளது . உணவு தானியங்களை சேமித்து வைக்க இந்திய உணவுக் கழகம் மற்றும் மாநில உணவுக் கழகங்களுக்கு 100 லட்சம் டன்னுக்கு இரும்பு கிட்டங்கிகள் அமைக்கும் திட்டம் உள்ளது .


    நுகர்வோர் விவகாரங்கள் துறை பற்றி குறிப்பிட்ட திரு பாஸ்வான் , அத்தியாவசியப் பொருட்களின் விலை கட்டுப்பாட்டில் வைக்கப்பட்டுள்ளது . அரசின் மிகப்பெரும் சாதனை என்றார் . பணவீக்கம் கட்டுப்படுத்தப்படும் என்று மக்களுக்கு அரசு உறுதி அளித்தது என்றும் அந்த உறுதி கடந்த மூன்றாண்டுகளில் செயல்படுத்தப்பட்டுள்ளது என்றும் அவர் கூறினார் . அரசிடம் இதுவரை பருப்பு வகைகள் கையிருப்பு இருந்தது என்றும் தற்போது அவை பல்வேறு மாசில அரசுகள் மற்றும் மத்திய அரசு திட்டங்கள் மூலம் விநியோகிகப்பட்டுள்ளது என்றும் கூறினார் . அவற்றின் விலைகளைக் கட்டுப்பாட்டில் வைக்க திறந்தவெளிச் சந்தையில் டெண்டர் மூலம் விற்பனையும் செய்யப்படுகிறது .


    இந்திய தர அமைப்புச் சட்டம் 2016 கடந்த ஆண்டு நடைமுறைப்படுத்தப்பட்டது . நுகர்வோர் பாதுகாப்பு மசோதா நாடாளுமன்றத்தில் தாக்கல் செய்யப்பட்டு விரைவில் நிறைவேற்றப்படுவதுடன் அதற்கு சட்ட வடிவம் அளிக்கப்படும் . நுகர்வோர் புகார்களை பெறுவதற்காக தேசிய நுகர்வோர் உதவி மையங்களின் எண்ணிக்கை 40 லிருந்து 60 ஆக அதிகரிக்கப்பட்டுள்ளது . இதுதவிர 6 நகரங்களில் பிராந்திய நுகர்வோர் உதவி மையங்கள் அமைக்கப்பட்டுள்ளன . இதனால் நுகர்வோர் நிம்மதி அடைவதுடன் முன்பு மாதம் ஒன்றுக்கு 12 முதல் 14 ஆயிரம் புகார்கள் வந்த நிலையில் தற்போது மாதம் ஒன்றுக்கு 35 முதல் 40 ஆயிரம் புகார்கள் வருகின்றன .


    ***

    
    
    (Release ID: 1520669) Visitor Counter : 45
    
    
      Read this release in: English