      குடியரசுத் தலைவர் செயலகம்

      குடியரசுத் தலைவரை கனடா பிரதமர் சந்தித்தார்
      Posted On: 23 FEB 2018 6:05PM by PIB Chennai


    கனடா பிரதமர் திரு. ஜஸ்டின் ட்ருதேவ், புதுதில்லியில் குடியரசுத் தலைவர் திரு. ராம் நாத் கோவிந்தை குடியரசுத் தலைவர் மாளிகையில் சந்தித்தார். (பிப்ரவரி 23, 2018)


    குடியரசுத் தலைவர் மாளிகையில் கனடா பிரதமரை வரவேற்ற குடியரசுத் தலைவர், கனடாவுடன் கூட்டு முயற்சிகளுக்கு உயர் முன்னுரிமையை இந்தியா அளித்து வருவதாக தெரிவித்தார். ஜனநாயகம், பன்முகத் தன்மை, சட்ட நடைமுறை ஆகிய மதிப்புமிக்க பண்புகள் இருநாடுகளையும் பின்னிப் பிணைத்துள்ளதாக அவர் கூறினார்.


    இந்தியா-கனடா பொருளாதார கூட்டு முயற்சிகளுக்கு மகத்தான ஆற்றல் உள்ளதாக குடியரசுத் தலைவர் தெரிவித்தார். இந்திய பொருளாதாரம் துரிதகதியில் வளர்ந்து வருகிறது என்று அவர் குறிப்பிட்டார். இது கனடா நாட்டில் இருந்து முதலீடுகளுக்கான புதிய வாய்ப்புகளை ஏற்படுத்தியுள்ளதாக அவர் தெரிவித்தார்.


    ஜனநாயக பன்முகத்தன்மை வாய்ந்த சமூகங்களை உள்ளடக்கிய இந்தியா- கனடா ஆகிய நாடுகள் பயங்கரவாதம், தீவிரவாதம் போன்ற சக்திகளிடம் இருந்து பொதுவான சவால்களை எதிர்கொண்டுள்ளதாக குடியரசுத் தலைவர் தெரிவித்தார்.

    
    
    (Release ID: 1521584) Visitor Counter : 62
    
    
      Read this release in: English , Hindi