      மின்னணு மற்றும் தகவல் தொழில்நுட்பம்

      VIVID 2018 என்கிற அடித்தள நிலை தகவலியல் குறித்த தேசியக் கூட்டம் : டிஜிட்டல் இந்தியாவை உருவாக்குதல்
      Posted On: 07 FEB 2018 7:47PM by PIB Chennai


    தேசியப் பாதுகாப்பு, பொருளாதார வளம், புதுமைப் படைப்பு மற்றும் சமூக மேம்பாடு ஆகியன பலவகை தகவல் தொடர்பு தொழில்நுட்பங்கள் கிடைப்பது, அவற்றின் ஒருங்கிணைப்பு, அவற்றின் ரகசியத் தன்மை பாதுகாப்பு ஆகியவற்றை பொறுத்து அமையும். குடிமக்களின் அன்றாட வாழ்க்கையின் அனைத்து அம்சங்களும் தகவல் தொழில்நுட்ப புரட்சியால் பெருமளவு மாற்றியமைக்கப்பட்டுள்ளது; நவீன வாழ்க்கை உரிய காலத்தில், போதுமான அளவு, ரகசியத் தன்மை பாதுகாப்புடன் கிடைக்கும் சைபர் வெளி செயல்பாடுகளின் தாக்கத்திற்கு உள்ளாகிறது. கடந்த முறை மாவட்ட தகவல் அதிகாரிகளின் கூட்டம் (VIVID) 2017ல் நடைபெற்றபோது மாண்புமிகு அமைச்சர், தேசியத் தகவலியல் மையத்தை இந்தியாவின் தொழில்நுட்பப் பாலம் என்றும், பிரதமர் எதிர்நோக்கியுள்ளபடி, டிஜிட்டல் இந்தியா அமைவதற்கு வழிகாட்டும் வகையில் அமைந்துள்ளது என்றும் கூறினார். மாவட்டத் தகவல் அதிகாரிகள் புதுமை படைப்பவர்களாகவும், மாற்றத்தைக் கொண்டுவரும் அணுகுமுறைகளைக் கடைபிடிப்பவர்களாகவும் இருந்து, அடித்தள நிலையில், முன்னெற்றத்தை கொண்டுவர வேண்டும் என்றார்.


    இதனைப் பின்னணியாகவும், ஊக்குவிப்பாகவும், அங்கீகாரமாகவும், உறுதிமொழியாகவும் கொண்டு, நாட்டை டிஜிட்டல் முறையில் அதிகாரம் பெற்ற சமுதாயமாகவும், அறிவுசார் பொருளாதாரமாகவும் மாற்றியமைக்கும் நோக்கத்துடன் தேசிய தகவலியல் மையம் VIVID 2018 என்ற அடித்தள நிலை தகவலியல் குறித்த மூன்றுநாள் தேசிய


    2


    கூட்டத்திற்கு இம்மாதம் 8ஆம் தேதி முதல் 10ஆம் தேதிவரை புதுதில்லி இந்தியா ஹேபிடெட் மையத்தில் ஏற்பாடு செய்துள்ளது.


    இந்த மூன்றுநாள் நிகழ்ச்சியை மத்திய மின்னணுவியல், தகவல் தொழில்நுட்பம், சட்டம், நீதித்துறை அமைச்சர் திரு ரவிசங்கர் பிரசாத் தொடங்கிவைக்கிறார். மத்திய மின்னணுவியல், தகவல் தொழில்நுட்பம், சுற்றுலாத் துறை இணையமைச்சர் திரு. கே.ஜே. அல்ஃபோன்ஸ், மின்னணுவியல் தகவல் தொழில்நுட்ப அமைச்சகத்தின் செயலாளர் திரு. அஜய் ஸானி உள்ளிட்டோர் நிகழ்ச்சியில் பங்கேற்கின்றனர்.


    ----

    
    
    (Release ID: 1519566) Visitor Counter : 22