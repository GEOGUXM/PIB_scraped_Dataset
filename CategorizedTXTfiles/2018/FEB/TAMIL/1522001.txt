      உள்நாட்டு விமானப் போக்குவரத்து அமைச்சகம்

      பல்திறன் விமானப் போக்குவரத்து மேம்பாட்டு மையம் சண்டிகரில் தொடங்கப்பட்டது
      Posted On: 27 FEB 2018 6:35PM by PIB Chennai


    பல்வகைத் திறன் கொண்ட விமான ப் போக்குவரத்து மேம்பாட்டு மையம் ( MSDC ) சண்டிகரில் இன்று (பிப்ரவரி 27) திறந்துவைக்கப்பட்டது. இந்திய விமானப் போக்குவரத்து தேசிய ஆணையத்தின் சமூகப் பொறுப்பு ( CSR ) முன்முயற்சியாக அமைக்கப்பட்டுள்ள இந்த மையத்தை மத்திய பொது விமானப் போக்குவரத்துத் துறை அமைச்சர் திரு. பி. அசோக் கஜபதிராஜு திறந்துவைத்தார். தேசியத் திறன் மேம்பாட்டு நிறுவனத்தின் ( NSDC ) கூட்டுடன், வான்வெளி மற்றும் இந்திய விமானப் போக்குவரத்து திறனுக்கான குழுவின் (AASSC ) ஆதரவில் இந்த மையம் அமைக்கப்பட்டுள்ளது .


    நிகழ்ச்சியில் பேசிய அமைச்சர் திரு . பி.கஜபதி ராஜு, “இந்த மையம் 2,400 இளைஞர்கள் மற்றும் மகளிர்களுக்கு 8 வகையான விமானப் போக்குவரத்து வேலைவாய்ப்புகளுக்கு உரிய பயிற்சிகளை அளிக்கும். அடுத்த மூன்று ஆண்டுகளுக்கு இந்தப் பயிற்சி வழங்கப்படும். இதற்கு நல்ல வரவேற்பு கிடைத்துள்ளது. இதைப் போல் மேலும் பல விமானப் போக்குவரத்துத் திறன் மேம்பாட்டு மையங்கள் நாடு முழுவதும் அமைக்கப்படும் என்று எதிர்பார்க்கிறேன்” என்று குறிப்பிட்டார்.

    
    
    (Release ID: 1522001) Visitor Counter : 38
    
    
      Read this release in: English , Urdu , Hindi