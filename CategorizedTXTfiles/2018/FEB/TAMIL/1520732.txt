      சிறுபான்மையினர் நலன் அமைச்சகம்

      ஞாயிற்றுக்கிழமை ‘ஹுனார் ஹாட்' தொடங்கி வைக்கிறார் மத்திய உள்துறை அமைச்சர்
      கைவினைஞர்களுக்கு உள்நாட்டு மற்றும் வெளிநாட்டு நிபுணத்துவத்தை அளிக்கிறது ‘ஹுனார் ஹாட்' : திரு. முக்தர் அப்பாஸ் நக்வி

      Posted On: 09 FEB 2018 5:04PM by PIB Chennai

    புதுதில்லியில் உள்ள கன்னாட் பிளேஸ் பாபா கடக் சிங் மார்க்கில் 2018 பிப்ரவரி 11 ம் தேதி ‘ ஹுனார் ஹாத் ' நிகழ்ச்சியை மத்திய உள்துறை அமைச்சர் திரு . ராஜ்நாத் சிங் தொடங்கி வைக்கிறார் . சிறுபான்மை விவகாரங்கள் துறை அமைச்சகம் ஏற்பாடு செய்துள்ள ‘ ஹுனாத் ஹாட் ' நிகழ்ச்சியின் நோக்கம் ‘ கண்ணியத்துடன் வளர்ச்சி ’ என்பதாகும் .


    ஒருபுறம் நாடு முழுவதும் உள்ள கைவினை மற்றும் கைத்தறிக் கலைஞர்கள் தயாரித்த பொருட்கள் காட்சிக்கு வைக்கப்பட , மறுபுறம் ஹுனாத் ஹாத் ' நிகழ்ச்சியில் மக்கள் பாரம்பரிய இந்திய இசையை அனுபவிக்கலாம் . 2018 பிப்ரவரி 10 முதல் 18 வரை புதுதில்லியில் ஹுனாத் ஹாத் ஏற்பாடு செய்யப்பட்டுள்ளது .


    நாடு முழுவதும் உள்ள கைவினைஞர்களுக்கு வாய்ப்பு அளிக்கவும் சர்வதேச மற்றும் உள்நாட்டு நிபுணத்துவத்தை அளிக்கவும் சிறுபான்மை விவகாரங்கள் அமைச்சகத்தால் ஹுனாத் ஹாட் ஏற்பாடு செய்யப்பட்டிருப்பதாக மத்திய சிறுபான்மை விவகாரங்கள் துறை அமைச்சர் திரு . முக்தர் அப்பாஸ் நக்வி குறிப்பிட்டார் . நாடு முழுவதும் ஏற்பாடு செய்யப்படும் ஹுனாத் ஹாட் பிரதமர் திரு . நரேந்திர மோடியின் மேக் இன் இந்தியா , ஸ்டாண்ட் அப் இந்தியா , மற்றும் ஸ்டார்ட் அப் இந்தியா உறுதிப்பாட்டை நிறைவேற்றுவதற்கான நம்பகமான பிராண்ட் ஆகியுள்ளது என அவர் மேலும் கூறினார் . நாடு முழுவதும் உள்ள கைவினைக் கலைஞர்களின் திறனுக்கு சந்தை மற்றும் வாய்ப்புக்களை ஏற்படுத்திக் கொடுக்கும் ஒரு சிறந்த இயக்கமாக ஹுனார் ஹாட் உருவெடுத்துள்ளது . கடந்த ஓராண்டில் ஹுனார் ஹாட் 3 லட்சத்திற்கும் மேற்பட்ட கைவினைஞர்கள் மற்றும் அவர்களுடன் தொடர்புடையவர்களுக்கு வேலை மற்றும் வேலை வாய்ப்புக்களை ஏற்படுத்திக் கொடுப்பதில் வெற்றி பெற்றுள்ளது என்று அமைச்சர் குறிப்பிட்டார் . பிரகதி மைதானில் சர்வதேச வர்த்தக கண்காட்சி (2016, 2017) மற்றும் பாபா கரக் சிங் மார்க் (201 7), புதுச்சேரி (2017) மற்றும் மும்பை (2017) என 5 ஹுனார் ஹாட் ஏற்பாடு செய்யப்பட்டுள்ளது என நக்வி கூறினார் .


    ஹுனார் ஹாட் வெற்றி பெற்றுவிட்டது என்றும் லட்சக்கணக்கான மக்கள் இதை பார்வையிட்டு கைவினைஞர்கள் மற்றும் சமையல் கலைஞர்களை ஊக்கப்படுத்தி உள்ளனர் என்றும் அவர் தெரிவித்தார் . இந்த கலைஞர்கள் கையால் தயாரித்த பொருள்களை பார்வையாளர்கள் பெரிய அளவில் வாங்கிச் சென்றுள்ளனர் . இந்தக் கைவினைஞர்கள் பெரிய அளவிலான ஆர்டர்களை உள்நாட்டு மற்றும் வெளிநாட்டுச் சந்தைகளில் இருந்தும் பெறுகின்றனர் .


    பாபா கடக் சிங் மார்க்கில் நடைபெறும் 6 வது ஹுனார் ஹாத்தில் இந்தியாவில் உள்ள 22 மாநிலங்கள் / யூனியன் பிரதேசங்களில் சிறுபான்மை சமூகங்களை பிரதிநிதித்துவப் படுத்தும் நூற்றுக்கணக்கான கைவினைஞர்கள் பங்கேற்பதாக அமைச்சர் குறிப்பிட்டார் . 12 மாநிலங்களில் இருந்து ஏராளமான சமையல் கலைஞர்கள் இதில் பங்கேற்றுள்ளனர் . இந்தக் கைவினை மற்றும் சமையல் நிபுணர்களில் அதிக எண்ணிக்கையிலான பெண்கள் உள்ளனர் . கஜல் , கவ்வாலி மற்றும் இதர இசை நிகழ்ச்சிகளும் தினசரி நடக்கும் என்பதுடன் நாடு முழுவதிலுமிருந்து புகழ்பெற்ற கலைஞர்கள் இதில் பங்கேற்பார்கள் என்றும் திரு . நக்வி தெரிவித்தார் .


    அஜ்ராக் , பாக் , பந்தேஜ் , வளையல்கள் , படிக் , பிளாக் ஸ்டோன் மண்பாண்டங்கள் , மரத்தில் மரச் சிற்பங்கள் , மெழுகுவர்த்திகள் , பூக்கள் , மூங்கில் தயாரிப்புகள் , செராமிக் பொருட்கள் , சன்டேரி பட்டு , சிகன்கரி , தங்க புல் பொருட்கள் , இகாத் , முரதாபாத் மற்றும் சென்னை வெண்கல மணிகள் , ஜெய்ப்பூரி ஜூட்டி , கட்ச் எம்பிராய்டரி , கலம்காரி , காந்தா , காழ்மீர் கலை , லினென் ஆடைகள் , மஹேஷ்வரி பொருட்கள் , மார்பிள் பொருட்கள் , உலோகப் பொருட்கள் , மூஜா கிராஸ் , மட் மிரர் வேலை , முட்டுவாகுச் எம்பிராய்டரி , நம்தா , பார்சிகரா எம்பிராய்டரி , பேனா கத்தி , பூ பட்டி வேலை , ரோகம் கலை , சாந்திபூரி சேலை , களிமண் பொருட்கள் பொருட்கள் , டோரன் பந்தன்ட்வார்கள் , வாராணசி பட்டுப் புடவைகள் , உட் இன்லே , இரும்பு பொருட்கள் மற்றும் ஜரி பைகள் உள்ளிட்டவை காட்சிப்படுத்தப்பட்டு விற்பனை செய்யப்படும் .


    ஹாட்டைப் பார்வையிட வருவோர் பெங்காலி உணவு மற்றும் இனிப்புகள் , வடகிழக்கு சுவை உணவு , குஜராத்தி தாளி , ஐஸ்கிரீம் புரவுனி , ஜார்க்கண்ட் உணவு , காஷ்மீரி வஜ்வான் , பார்சி போனு , ராஜஸ்தானி பக்வான் , ராஜ்கோட் இனிப்புகள் , ஷவார்னா , தமிழ் உணவு , முகல் உணவு , பிகார் கி பாட்டி , கோவம் உணவு , ஹைதராபாதி கிச்டா உள்ளிட்ட பல உணவு வகைகளைச் சுவைக்கலாம் .


    ***

    
    
    (Release ID: 1520732) Visitor Counter : 128
    
    
      Read this release in: English