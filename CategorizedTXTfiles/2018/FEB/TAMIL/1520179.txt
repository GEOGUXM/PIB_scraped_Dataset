      குடியரசுத் துணைத் தலைவர் செயலகம்

      நம் அனைவரின் முன்னுள்ள பெரிய சவால் சுற்றுச்சூழல் மாசுபாடே: குடியரசுத் துணைத் தலைவர்
      Posted On: 09 FEB 2018 7:39PM by PIB Chennai


    சுற்றுச்சூழல் மாசுபடுதல் நம் அனைவரையும் எதிர்நோக்கும் மிகப்பெரிய சவால் என்றும், வாகனப்புகை மாசுபாடு பெரிய கவலை அளிக்கும் விஷயம் என்றும் குடியரசுத் துணைத் தலைவர் திரு எம் வெங்கையா நாயுடு கூறினார். புதுதில்லியில் இன்று மோட்டார் வாகன விற்பனையாளர்கள் சங்க இணையம் ஏற்பாடு செய்திருந்த பத்தாவது மோட்டார் வாகன உச்சிமாநாட்டைத் திறந்து வைத்த பின் அவர் உரையாற்றினார்.


    போக்குவரத்தில் முக்கியமான மாற்று முறையாக மின்னணு வாகனங்கள் மூலம் மின்னணு போக்குவரத்தை மேம்படுத்த வேண்டிய தருணம் வந்து விட்டது என்று குடியரசு துணைத் தலைவர் கூறினார். இதனையடுத்து மோட்டார் வாகனத் தொழில் துறையினர் சுற்றுச்சூழலுக்கு உகந்த தேவையான மாற்றங்களைச் செய்ய வேண்டியது அவசியம் என்றார். மாற்றம் என்பது அதன் அனைத்து அர்த்தங்களிலும் அவசியம் என்றும், உற்பத்தியாளர்கள், விற்பனையாளர்கள் அனைவரும் நன்னெறித் தரங்களைக் கடைபிடிக்க வேண்டும் என்றும் கூறினார். வாகனப் புகை மாசு பாட்டை வெகுவாகக் குறைப்பதற்கு உரிய உடனடி நடவடிக்கைகளை மேற்கொள்வதற்கு மோட்டார் வாகனத் தொழில் துறையினர், அவற்றின் விற்பனையாளர்கள், சுற்றுச்சூழல் நிபுணர்கள், விஞ்ஞானிகள் மற்றும் சாதாரண மக்கள் கைகோர்க்க வேண்டிய தருணம் வந்து விட்டது என்றார்.

    
    
    (Release ID: 1520179) Visitor Counter : 39