      குடியரசுத் துணைத் தலைவர் செயலகம்

      ஆளுகையின் மத்தியத்தில் மக்கள் இருக்க வேண்டும்: குடியரசு துணைத் தலைவர்
      ஜனநாயக அரசு எப்போதும் கவனத்துடனும், கண்காணிப்புடனும் புதிய போக்குகளுக்கு திறந்த மனதுடனும் இருக்க வேண்டும்: குடியரசு துணைத் தலைவர்

      Posted On: 16 FEB 2018 7:00PM by PIB Chennai

    ஆளுகையின் மத்தியமாக மக்கள் இருக்க வேண்டும் என்றும் , தலைவர்கள் இரக்கத்துடனும் , உணர்வுகளை மதிக்கும் வகையிலும் இருக்க வேண்டும் என்றும் குடியரசு துணைத் தலைவர் திரு எம் வெங்கையா நாயுடு கூறியிருக்கிறார் . கேரள மாநிலம் திருவனந்தபுரத்தில் இன்று (16.02.18) மகாராஜா ஸ்ரீ சித்திரா திருநாள் பலராமவர்மாவின் நினைவாக கொண்டாடப்படும் 24- வது ஸ்ரீ சித்திரா திருநாள் நினைவு சொற்பொழிவை அவர் நிகழ்த்தினார் . கேரள ஆளுநர் நீதிபதி திரு பி சதாசிவம் , அம்மாநில பண்பாடு , சட்டத்துறை அமைச்சர் திரு ஏ கே பாலன் மற்றும் பிரமுகர்கள் நிகழ்ச்சியில் பங்கேற்றனர் .


    ஜனநாயக அரசு எப்போதும் கவனத்துடனும் , கண்காணிப்புடனும் புதிய போக்குகளுக்கு திறந்த மனதுடனும் இருக்க வேண்டும் என்றும் , மாறிவரும் தேவைகள் , காலங்கள் ஆகியவற்றுக்கு ஏற்ப அமைய வேண்டியது அவசியம் என்றும் , அப்போதுதான் அது பொருத்தமான அரசாக இருக்க முடியும் என்றும் குடியரசு துணைத் தலைவர் கூறினார் . தொடர்ச்சியான சீர்திருத்தம் , மாற்றியமைத்தலை நெடுநோக்காகக் கொண்ட தலைமைப்பண்பு ஆகிய பல மாற்றங்களை கொண்டுவர முடியும் என்றார் அவர் .


    மகாராஜா ஸ்ரீ சித்திரா திருநாள் , இந்திய தன்மையை அடிப்படையாகக் கொண்ட நல்ல ஆளுகைக்கு உதாரணமாக திகழ்ந்தார் என்று குடியரசு துணைத் தலைவர் கூறினார் . இந்தியாவை மேலும் அதிகமான மேம்பாட்டு பாதையையும் , அனைத்தையும் உள்ளடக்கிய நிலைத்த மேம்பாட்டு உயர் நிலையையும் , ஆரோக்கிய வாழ்வையும் இந்தியா அடைவதற்கு ஸ்ரீ சித்திரா திருநாள் வழிகாட்டியுள்ளார் என்றும் அவர் கூறினார் . அறிவார்ந்த முற்போக்கு தலைமைப் பண்புக்கு சிறந்த உதாரணமாக திகழ்ந்த அவர் , இந்தியாவின் பிரசித்திப் பெற்ற வரலாற்றுக்கு இவை பெரும் பங்கு அளித்துள்ளன என்றார் .


    மன்னனின் மேலான குணங்கள் பற்றி கௌடில்யரின் அர்த்தசாஸ்திரத்தில் கூறப்பட்டுள்ளதை மேற்கோள் காட்டிய குடியரசு துணைத் தலைவர் , நீதி மற்றும் மக்கள் பாதுகாப்பு ஆகிய இரண்டு அடிப்படை குணங்களுக்கு ஸ்ரீ சித்திரா திருநாள் போன்ற அறிவுசார்ந்த மன்னர்கள் தகுதி வாய்ந்தவர்களாக இருந்தனர் என்று கூறினார் . சமூக நீதி மற்றும் உள்ளடக்கிய நிலை , சுதந்திர இந்தியா உருவானதின் அடிப்படை என்று குறிப்பிட்ட அவர் , சுதந்திரம் இல்லாத மக்கள் தொகையுடன் உண்மையான சுதந்திரமான நாட்டை நாம் பெற்றிருக்க முடியாது என்று கூறினார் . இதுகுறித்து அரசியல் சட்டத்தின் முகவுரையில் குறிப்பிடப்பட்டுள்ளது என்றும் , நமது அரசியல் சட்டம் சமூகப் பொருளாதார அரசியல் நீதியை அனைத்து குடிமக்களுக்கும் கொண்டு சேர்ப்பதை நோக்கமாகக் கொண்டது என்றும் கூறினார் .


    குடியரசு துணைத் தலைவரின் முழு உரைக்கு pib.gov.in என்ற வலைதளத்தை பார்க்கவும் .


    

    
    (Release ID: 1520856) Visitor Counter : 61
    
    
      Read this release in: English