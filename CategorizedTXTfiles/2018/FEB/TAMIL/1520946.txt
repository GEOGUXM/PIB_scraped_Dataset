      அறிவியல் மற்றும் தொழில்நுட்பத்துறை

      நாட்டின் தீர்க்கப்படாத பிரச்சனைகளுக்குத் தீர்வு காணும் திறன் இந்திய வி’ஞ்ஞானிகளுக்கு உள்ளது- டாக்டர் ஹர்ஷ் வர்தன்
      Posted On: 17 FEB 2018 7:32PM by PIB Chennai


    நாடு சுதந்திரம் அடைந்து 70 ஆண்டுகள் ஆன பின்பும் இந்தியாவில் இன்னும் பல அடிப்படைப் பிரச்சனைகள் தீர்க்கப்படாமல் இருப்பதாக மத்திய அறிவியல் மற்றும் தொழில்நுட்பம். புவி அறிவியல் துறை அமைச்சர் டாக்டர் ஹர்ஷ் வர்தன் கவலை தெரிவித்துள்ளார். புதுதில்லியில் சனிக்கிழமை நடந்த பேராசியர் ராமலிங்கசுவாமி ஆராய்ச்சி மாணவர்கள் மாநாட்டில் பேசிய அவர். ஊட்டச்சத்துக் குறைபாடு. ரத்தசோகை போன்ற சில அடிப்படைப் பிரச்சனைகளைக் கூட இன்னும் தீர்க்காமல் இருப்பது பரிதாபத்துக்குரிய நிலை என்று அவர் கூறினார். எனினும் இந்திய விஞ்ஞானிகளுக்கு நாட்டின் தீர்க்கப்படாத பிரச்சனைகளுக்கு எல்லாம் தீர்வு காணும் திறன் உள்ளது என்று அவர் தெரிவித்தார்.


    ”70 ஆண்டுகளுக்கு பின்பும் இப்போதும் நாட்டில் சில அடிப்படைப் பிரச்சனைகள் உள்ளன. அதிக அளவில் சத்து நிறைந்த உணவுகள் சோதனைக்கூடங்களில் உருவாக்கப்பட்டுள்ளன. ஆனால் இன்னும் நம்மிடம் ஊட்டச்சத்துக் குறைபாடு. ரத்தசோகை ஆகியவை உள்ளன. நான் ஐதராபாத். மைசூர் போன்ற இடங்களில் உள்ள சில பரிசோதனைக் கூடங்களுக்குச் சென்றபோது, அங்குப் பல ஆராய்ச்சிகள் நடப்பதைக் கண்டேன். ஆனால் இன்னும் நாட்டில் பல பிரச்சனைகளால் பாதிப்பு தொடர்கிறது“ என்று டாக்டர் ஹர்ஷ் வர்தன் கூறினார்.


    அறிவியல் தொழில்நுட்பத் துறையைச் சேர்ந்த பல்வேறு களங்களில் ஆராய்ச்சிக்கான உதவித்தொகையை ஏற்றுக்கொண்டு ஏராளமான விஞ்ஞானிகள் இந்தியாவுக்குத் திரும்பி இருப்பதாக அமைச்சர் தெரிவித்தார். பேராசிரியர் ராமலிங்க சுவாமி ஆராய்ச்சி மறுநுழைவின் கீழ் 290 விஞ்ஞானிகள் இந்தியா திரும்பியிருக்கிறார்கள். அவர்கள் இந்தியாவில் பல்வேறு ஆராய்ச்சிகளில் ஈடுபட்டு. அவற்றில் சிலவற்றில் வெற்றியும் பெற்றிருக்கிறார்கள் என்றார் அவர்.


    ”இந்தத் திட்டத்திற்கு ராமலிங்கசுவாமியின் பெயர் சூட்டப்பட்டுள்ளது பெருமை அளிக்கக் கூடியதாகும். அறிவியலுக்கு அவர் ஆற்றிய மிகப் பெரிய பங்களிப்புக்கு அங்கீகாரமாக இந்தப் பெருமை சேர்க்கப்பட்டுள்ளது. வெளிநாட்டுப் பல்கலைக்கழகங்களிலிருந்து இளைஞர்கள் இந்தியாவுக்கு வந்து. அறிவை நம் நாட்டுக்காகப் பயன்படுத்தும் வகையில் சேவை புரிய வேண்டுமென்று இந்த மாநாட்டின் முலம் நாம் அழைப்பு விடுத்திருக்கிறோம். இது பேராசிரியர் ராமலிங்கசுவாமியின் நினைவுக்கு நாம் செலுத்தும் சரியான அஞ்சலியாகும். இந்த உதவித்தொகை வாயிலாக 290 விஞ்ஞானிகள் கடந்த சில ஆண்டுகளாக, இந்தியா திரும்பிப் பல்வேறு அறிவியல் நிறுவனங்கள் மற்றும் பல்கலைக்கழகங்களில் சேர்ந்துள்ளதாக என்னிடம் தெரிவிக்கப்பட்டது. இந்த எண்ணிக்கை உண்மையிலேயே கணிசமான ஒன்றுதான். அவர்கள் ஏற்கெனவே 883 ஆய்வேடுகளைத் தயாரித்துள்ளனர். 53 தொழில்நுட்பங்களை உருவாக்கியுள்ளனர். 33 காப்புரிமைகளை ஏற்படுத்தியுள்ள அவர்கள் இருமுனைப்புகளையும் தொடங்கியுள்ளனர்” என்றார் டாக்டர் ஹர்ஷ் வர்தன்.

    
    
    (Release ID: 1520946) Visitor Counter : 57
    
    
      Read this release in: English