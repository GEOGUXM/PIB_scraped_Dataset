      பாதுகாப்பு அமைச்சகம்

      மியான்மர் ராணுவப் படைகளுக்கு இந்திய ராணுவம் ஐநா அமைதிப் படைக்கான பயிற்சி அளிக்கும் நிகழ்ச்சியின் தொடக்க விழா
      Posted On: 06 FEB 2018 7:19PM by PIB Chennai


    மியான்மர் நாட்டு ராணுவத்தினருக்கு ஐ.நா. அமைதிப் பணிகளை மேற்கொள்வதற்கான பயிற்சியை அளிப்பதற்காக நான்கு உறுப்பினர்களைக் கொண்ட ராணுவ அதிகாரிகள் குழு மியான்மர் நாட்டின் நேபிடாவ் நகருக்கு வருகை புரிந்துள்ளது. இந்தப் பயிற்சி 5.2.2018 -ம் தேதி முதல் 16.2.2018 -ம் தேதி வரையில் நடத்தப்படும். இது இத்தகைய பயிற்சி அளிக்கும் நான்காவது குழுவாகும்.


    இந்த இரு வாரப் பயிற்சியில் ஐநா அமைதிப் படையின் பணிகள் , நுணுக்கங்கள் ஆகியவை இடம்பெறும். ஐ.நா, சபை எதிர்காலத்தில் அளிக்கும் பல்வேறு பணிகளை மேற்கொள்வதற்கு ஏற்ப மியான்மர் ராணுவம் திறனை மேம்படுத்திக் கொள்ளும் நோக்கத்தில் இந்தப் பயிற்சி அளிக்கப்படுகிறது.


    இந்தியாவின் அண்டை நாடுகளுடன் சுமுகமான நல்லுறவை மேற்கொள்வதற்கான முயற்சியின் முக்கிய அங்கமாக இத்தகைய கூட்டு ராணுவப் பயிற்சி அண்மைக் காலத்தில் அமைந்திருக்கிறது. ஐ.நா. படையின் ஓர் அங்கமாக 70 ஆண்டுகளாகப் பணிபுரிந்து வரும் இந்திய ராணுவத்தின் சிறந்த அனுபவமும் ஐ.நா. படையில் அது செலுத்தி வரும் தொழில்முறை நேர்த்தியும் இத்தகைய பயிற்சிக்குத் தரத்தையும் மதிப்பையும் அளித்து வருகின்றன.


    மியான்மரில் பயிற்சி அளிக்கும் திட்டத்தின் தொடக்க விழா 2018ம் ஆண்டு பிப்ரவரி 5ம் தேதி நடைபெற்றது. அதில், மூத்த துணை ஜெனரல் ( Vice Senior General ) சோ வின், மியான்மர் பாதுகாப்புச் சேவைகள் துணைத் தலைமை கமாண்டர் மற்றும் ராணுவ தலைமை கமாண்டர் ( Deputy Commander-in-Chief of Myanmar Defence Services & Commander-in-Chief ), மியான்மருக்கான இந்தியத் தூதர் மேதகு திரு. விக்ரம் மிஸ்ரி ஆகிய பிரமுகர்கள் பங்கேற்றனர். இந்தச் சிறப்பு மிக்க பயிற்சியில் மியான்மர் ராணுவத்தைச் சேர்ந்த 30 -க்கும் மேற்பட்ட அதிகாரிகளும, படைவீர்ர்களும் பயிற்சி பெறுவர்.


    ****

    
    
    (Release ID: 1519927) Visitor Counter : 52
    
    
      Read this release in: English