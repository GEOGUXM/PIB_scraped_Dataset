      நிதி அமைச்சகம்

      உற்பத்தித் துறையில் அபரிமித வளர்ச்சி மற்றும் கட்டுமானத் துறையில் குறிப்பிடத்தக்க வேகம் காரணமாக நாட்டின் பொருளாதார வளர்ச்சி உத்வேகம் அடைந்துள்ளது : நிதியமைச்சகம்
      Posted On: 28 FEB 2018 8:08PM by PIB Chennai


    மத்திய புள்ளியியல் அமைப்பு வெளியிட்டுள்ள இரண்டாவது மேம்படுத்தப்பட்ட மதிப்பீடுகளில் , பொருளாதார ஆய்வறிக்கையில் குறிப்பிட்டபடி பொருளாதார நடவடிக்கைகளில் கணிசமான வேகம் காணப்படுவதற்கான அறிகுறிகள் தென்படுவதாக மத்திய நிதியமைச்சகம் கூறியுள்ளது .


    முதல் மேம்படுத்தப்பட்ட மதிப்பீடுகளில் குறிப்பிடப்பட்ட 6.5 சதவீதத்தைக் காட்டிலும் திருத்தப்பட்ட மதிப்பீடுகளின்படி , 2017-18 ஆம் ஆண்டின் உண்மையான ஒட்டுமொத்த உள்நாட்டு உற்பத்தி விகித வளர்ச்சி 6.6 சதவீதமாக திருத்தப்பட்டுள்ளது .


    நிதியமைச்சகம் வெளியிட்டுள்ள அறிக்கையில் , 2017-18 ஆம் ஆண்டில் 3- வது காலாண்டில் உற்பத்தித் துறை வளர்ச்சி 8.1 சதவீதமாக மதிப்பிடப்பட்டிருந்தது . இது இரண்டாவது காலாண்டில் இருந்த 6.9 சதவீதத்தை விட மிக அதிகமாகும் . கட்டுமானத் துறையில் 2017-18- ன் இரண்டாம் காலாண்டில் 2.8 சதவீதமாக இருந்த வளர்ச்சி மூன்றாம் காலாண்டில் 6.8 சதவீதமாக உயர்ந்தது . அதே போல சேவைத் துறையில் 7.1 சதவீதத்திலிருந்து 7.7 சதவீதமாக அதிகரித்துள்ளது . உற்பத்தித் துறையில் ஏற்பட்ட அதிக வளர்ச்சியும் , கட்டுமானத் துறையில் காணப்பட்ட வளர்ச்சி வேகமும் , நாட்டின் பொருளாதார வளர்ச்சிக்கு தூண்டுகோலாக அமைந்து , ஒரு உத்வேகத்தை ஏற்படுத்தியுள்ளதாக நிதியமைச்சகம் தெரிவித்துள்ளது .


    

    
    (Release ID: 1522327) Visitor Counter : 20
    
    
      Read this release in: English