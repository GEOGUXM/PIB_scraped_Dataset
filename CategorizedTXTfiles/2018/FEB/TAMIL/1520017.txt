      வடகிழக்குப் பகுதி வளர்ச்சி அமைச்சகம்

      மாற்றத்தை விரும்பும் மாவட்டங்கள் திட்டத்தின் கீழ் வடகிழக்கு மாவட்டங்களுடன் ஆலோசனைக் கூட்டத்திற்கு இணை அமைச்சர் டாக்டர் ஜிதேந்திர சிங் அழைப்பு
      Posted On: 08 FEB 2018 5:23PM by PIB Chennai


    ‘ விருப்ப வளர்ச்சிக்கு வடகிழக்கை சேர்ந்த பதினான்கு மாவட்டங்கள் அடையாளம் காணப்பட்டுள்ளன. பிரதமர் நரேந்திர மோடியின் வழிகாட்டுதலின் கீழ் நிதி ஆயோக் மேற்பார்வையில் மேற்கொள்ளப்படும் நாடு முழுவதும் உள்ள ”மாற்றத்தை விரும்பும்” 106 மாவட்டங்களில் இதுவும் அடங்கும். இதற்காக நியமிக்கப்பட்டுள்ள தொடர்பு அலுவலர் மற்றும் உயர் அதிகாரிகளுடன் இன்று ஏற்பாடு செய்யப்பட்ட கூட்டத்திற்குப் பின்னர் பேசிய வட கிழக்கு பிராந்திய வளர்ச்சித் துறை இணையமைச்சர் (தனிப்பொறுப்பு), பிரதமர் அலுவலக, பணியாளர் நலன், பொதுக் குறைபாடுகள், ஓய்வூதியம், அணுசக்தி மற்றும் விண்வெளித் துறை இணையமைச்சர் டாக்டர் ஜிதேந்திர சிங் இதனைத் தெரிவித்தார். வட கிழக்கைச் சேர்ந்த இரு மூத்த அமைச்சர்களான உள்துறை இணையமைச்சர் திரு. கிரண் ரிஜுஜு மற்றும் ரயில்வே இணையமைச்சர் திரு. ராஜன் கோஹைன் ஆகியோர் இந்த சந்திப்பின்போது உடனிருந்தனர்

    
    
    (Release ID: 1520017) Visitor Counter : 21
    
    
      Read this release in: English