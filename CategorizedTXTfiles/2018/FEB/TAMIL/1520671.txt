      நிலக்கரி அமைச்சகம்

      மின்சாரத் துறைக்கு நிலக்கரி விநியோகம் அதிகரிப்பு
      Posted On: 09 FEB 2018 6:53PM by PIB Chennai


    நிலக்கரி அமைச்சகம் , கோல் இந்தியா நிறுவனம் மற்றும் ரயில்வே ஆகியவை மேற்கொண்ட ஒருங்கிணைந்த முயற்சிகள் காரணமாக மின்சாரத் துறைக்கான நிலக்கரி விநியோகம் அதிகரிக்கப்பட்டு மின்சார சிக்கல் தவிர்க்கப்பட்டுள்ளது . 2017 ஆகஸ்ட் , செப்டம்பர் , அக்டோபர் , நவம்பர் மற்றும் டிசம்பர் மாதங்களில் கடந்த ஆண்டு இதே மாதங்களில் அளிக்கப்பட்ட விநியோகத்துடன் ஒப்பிடுகையில் முறையே 20%, 19%, 17%, 9% மற்றும் 3% அதிகரித்துள்ளது .


    மின் பயன்பாடு துறைக்கான விநியோகத்தைக் கண்காணிக்க நிலக்கரி நிறுவனங்களிடம் உள்ள கண்காணிப்பு நுணுக்கத்துடன் கூடுதலாக அமைச்சரவை செயலகத்தின் உள்கட்டமைப்பு ஆய்வுக் குழு அமைத்த நிலக்கரி அமைச்சகம் மற்றும் ரயில்வே அமைச்சகத்தின் பிரதிநிதிகள் அடங்கிய துணைக் குழு ஒன்றும் கண்காணிக்கிறது . இந்தத் துணைக் குழு எந்தவொரு சூழலையும் எதிர்கொள்ள மின் உற்பத்தி நிலையங்களில் தீவிர நிலக்கரி இருப்புச் சூழ்நிலை உட்பட நிலக்கரி விநியோகம் தொடர்பான செயல் முடிவுகளை எடுக்கிறது . மேலும் இந்த சூழ்நிலை நிலக்கரித் துறை , மின்சாரத்துறை செயலர்கள் , மற்றும் போக்குவரத்து உறுப்பினர் , ரயில்வே வாரிய உறுப்பினர்களால் தொடர்ச்சியாக ஆய்வு செய்யப்படுகிறது . மேற்கூறப்பட்ட முயற்சியின் காரணமாக மின்சார உற்பத்தி நிலையங்களில் நிலக்கரி இருப்பு 14.88 மில்லியன் டன்னை எட்டியுள்ளது (04.02.2018 அன்று ).


    கோல் இந்தியா நிறுவனம் மற்றும் சிங்கரேணி கோல்ஃபீல்ட்ஸ் நிறுவனம் நாட்டில் உள்ள மின் துறையின் தேவைகளை எதிர்கொள்ள அனைத்து முயற்சிகளையும் எடுத்து வருகிறது . இதே கண்ணோட்டத்துடன் உற்பத்தி மற்றும் விநியோக திட்டமும் உருவாக்கப்படுகிறது .


    மாநிலங்களவையில் கேள்வி ஒன்றுக்கு மத்திய ரயில்வே மற்றும் நிலக்கரித் துறை அமைச்சர் திரு . பியூஷ் கோயல் அளித்த எழுத்துப் பூர்வமான பதிலில் இந்தத் தகவல் உள்ளது .


    

    
    (Release ID: 1520671) Visitor Counter : 27
    
    
      Read this release in: English