      କ୍ୟାବିନେଟ

      ଅନ୍ତର୍ଜାତୀୟ ଶ୍ରମ ସଂଗଠନ ଦ୍ୱାରା ‘ନିଯୁକ୍ତି, ଶାନ୍ତି, ନମନୀୟତା ସମ୍ପର୍କିତ ମର୍ଯ୍ୟାଦାସମ୍ପନ୍ନ କାର୍ଯ୍ୟ (ସଂଖ୍ୟା 205)କୁ ଦୃଷ୍ଟିରେ ରଖି ଅନୁମୋଦନର ନୂଆ ଲେଖା ପତ୍ର ସଂସଦରେ ଉପସ୍ଥାପନ କରିବା ପ୍ରସ୍ତାବକୁ କ୍ୟାବିନେଟ ଅନୁମୋଦନ
      Posted On: 07 FEB 2018 12:32PM by PIB Bhubaneshwar


    ଅନ୍ତର୍ଜାତୀୟ ଶ୍ରମ ସଂଗଠନ ଦ୍ୱାରା ‘ ନିଯୁକ୍ତି , ଶାନ୍ତି ଏବଂ ନମନୀୟତା ସମ୍ପର୍କିତ ମର୍ଯ୍ୟାଦାସମ୍ପନ୍ନ କାର୍ଯ୍ୟ (ସଂଖ୍ୟା 205 )କୁ ଦୃଷ୍ଟିରେ ରଖି ଅନୁମୋଦନର ନୂଆ ଲେଖପତ୍ର ସଂସଦରେ ଉପସ୍ଥାପନ କରିବା ପ୍ରସ୍ତାବକୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ଅନୁମୋଦନ ମିଳିଛି । 2015 ରେ ଜେନେଭାରେ ଆୟୋଜିତ ଅନ୍ତର୍ଜାତୀୟ ଶ୍ରମ ସମ୍ମେଳନର 106 ତମ ଅଧିବେଶନରେ ଅନ୍ତର୍ଜାତୀୟ ଶ୍ରମିକ ସଂଗଠନ ଏହି ଅନୁମୋଦନକୁ ସ୍ୱୀକାର କରିଥିଲା । ଭାରତ ଅନୁମୋଦନକୁ ଆପଣାଇବା ନିମନ୍ତେ ସମର୍ଥନ କରିଥିଲା ।


    ଆଇଏଲଓର ପ୍ରତ୍ୟେକ ସଦସ୍ୟ ରାଷ୍ଟ୍ର ପାଇଁ ଏହା ଜରୁରୀ ଅଟେ ଯେ ସେମାନେ ଲେଖପତ୍ରକୁ ନିଜର କ୍ଷମତାସମ୍ପନ୍ନ କର୍ତୃପକ୍ଷଙ୍କ ସମ୍ମୁଖରେ ଉପସ୍ଥାପନ କରିବେ । ଭାରତ ଏହାକୁ ସଂସଦରେ ଉପସ୍ଥାପନ କରିବ । ସଂସଦର ସୂଚନା ଲାଗି ଲେଖପତ୍ରକୁ ଉପସ୍ଥାପନ କରିବା କୌଣସି ତତ୍କାଳ ଉତ୍ତରଦାୟିତ୍ୱ ନାହିଁ । ଆଇଏଲଓ ଅନୁମୋଦନ ଅଣ-ବାଧ୍ୟତାମୂଳକ ଉପକରଣ ଅଟେ । ଏହାର ଉଦ୍ଦେଶ୍ୟ ଜାତୀୟ ନୀତି ପ୍ରକ୍ରିୟା ଲାଗି ମାର୍ଗଦର୍ଶକ ସିଦ୍ଧାନ୍ତ ଉପଲବ୍ଧ କରାଇବା ।


    ଅନୁମୋଦନ ଅନ୍ତର୍ଗତ ସଦସ୍ୟ ରାଷ୍ଟ୍ରଗୁଡ଼ିକୁ ଦିଗଦର୍ଶନ ପ୍ରଦାନ କରାଯିବ , ଯାହାଦ୍ୱାରା ସେମାନେ ନିଯୁକ୍ତି ଏବଂ ମର୍ଯ୍ୟାଦାପୂର୍ଣ୍ଣ କାର୍ଯ୍ୟ ଲାଗି ପଦକ୍ଷେପ ନେଇପାରିବେ । ସଂଘର୍ଷ ଏବଂ ବିପତି ସମୟରେ ସୃଷ୍ଟି ହେଉଥିବା ସଂକଟର ନିରାକରଣ , ଶାନ୍ତିପ୍ରତିଷ୍ଠା ଏବଂ ନମନୀୟତା ହେଉଛି ଏହାର ଉଦ୍ଦେଶ୍ୟ ।


    ଅନୁମୋଦନରେ ସମସ୍ତ ମାନବାଧିକାର ପ୍ରତି ସମ୍ମାନ ଏବଂ ଆଇନର ଶାସନ ସୁନିଶ୍ଚିତ କରିବା ଉପରେ ଗୁରୁତ୍ୱ ଦିଆଯାଇଛି , ଯେଉଁଥିରେ ମୌଳିକ ସିଦ୍ଧାନ୍ତ ପ୍ରତି ସମ୍ମାନ , କାମ କରିବା ସମୟରେ ଅଧିକାର ଏବଂ ଅନ୍ତର୍ଜାତୀୟ ଶ୍ରମ ମାନକ ସାମିଲ ରହିଛି । ଏଥିରେ ବିଶେଷ କରି ସେସବୁ ଅଧିକାର ଏବଂ ସିଦ୍ଧାନ୍ତ ସାମିଲ ଅଛି , ଯାହା ନିଯୁକ୍ତି ଏବଂ ମର୍ଯ୍ୟାଦାସମ୍ପନ୍ନ କାର୍ଯ୍ୟ ସହ ଜଡ଼ିତ ।


    ଅନୁମୋଦନରେ ସାମାଜିକ ସୁରକ୍ଷା ପଦକ୍ଷେପର ବିକାଶ ଏବଂ ସେଗୁଡ଼ିକୁ ସୁଦୃଢ଼ କରିବା ଲାଗି ଆବଶ୍ୟକତା ଉପରେ ଗୁରୁତ୍ୱ ଦିଆଯାଇଛି । ଯାହାଦ୍ୱାରା ସଂକଟର ନିରାକରଣ କରାଯାଇପାରିବ ଏବଂ ସ୍ଥିରତା ତଥା ନମନୀୟତା ପ୍ରତିଷ୍ଠା କରାଯିବା ସମ୍ଭବ ହେବ । ଅନୁମୋଦନରେ କୁହାଯାଇଛି ଯେ ସଦସ୍ୟ ରାଷ୍ଟ୍ର ଶାନ୍ତିକୁ ପ୍ରୋତ୍ସାହନ ଦେବେ । ସଂକଟର ନିରାକାରଣ କରିବା ଏବଂ ସାଧାରଣ ସ୍ଥିତି ବଜାୟ ରଖିବା ଲାଗି ବିସ୍ତୃତ କାର୍ଯ୍ୟପଦ୍ଧତି ପ୍ରସ୍ତୁତ କରିବେ । ଏହାର ଅନ୍ତର୍ଗତ ସଦସ୍ୟମାନଙ୍କୁ ନିଯୁକ୍ତି ଏବଂ ମର୍ଯ୍ୟାଦାସମ୍ପନ୍ନ କାର୍ଯ୍ୟର ସୁଯୋଗକୁ ଦୃଷ୍ଟିରେ ରଖି ସ୍ଥାନୀୟ ଆର୍ଥିକ ସ୍ଥିତି ବଜାୟ ରଖିବାକୁ ପ୍ରୋତ୍ସାହନ ଦିଆଯିବ , ସାମାଜିକ-ଆର୍ଥିକ ଅନ୍ତର୍ଭୂକ୍ତିକରଣ , ସାମାଜିକ ସୁରକ୍ଷା ପ୍ରଦାନ ଏବଂ ସାମାଜିକ ସମାବେଶ କରାଯିବ । ଏହାବ୍ୟତୀତ ନିରନ୍ତର ଏବଂ ଲଘୁ ଓ ମଧ୍ୟମ ଉପକ୍ରମଗୁଡ଼ିକ ଦୃଷ୍ଟିରେ ରଖି ଉପକ୍ରମଗୁଡ଼ିକ ଏଥିରେ ସାମିଲ ହେବା ଆବଶ୍ୟକ , ଯାହଦ୍ୱାରା ବୃଦ୍ଧି ଏବଂ ସାଧାରଣ ସ୍ଥିତି ବଜାୟ ରଖିବା ଲାଗି କର୍ମଚାରୀ ଏବଂ ଶ୍ରମିକ ସଂଗଠନଗୁଡ଼ିକର ଭାଗିଦାରୀ ସୁନିଶ୍ଚିତ ହୋଇପାରିବ ।


    ଅନୁମୋଦନ ସଂଖ୍ୟା 205 , ସଂଘର୍ଷ ଏବଂ ବିପତ୍ତିରୁ ଉତ୍ପନ୍ନ ସଂକଟ ସ୍ଥିତି ଦ୍ୱାରା ପ୍ରଭାବିତ ଅର୍ଥବ୍ୟବସ୍ଥାର ସମସ୍ତ କ୍ଷେତ୍ରର ଶ୍ରମିକ ଏବଂ ରୋଜଗାର ଚାହୁଁଥିବା ତଥା ନିଯୁକ୍ତିଦାତାଙ୍କ ସହିତ ସଂକଟର ନିବାରଣରେ ଲିପ୍ତ ଶ୍ରମିକଙ୍କ ଉପରେ ଲାଗୁ ।


    **********

    
    
    (Release ID: 1519730) Visitor Counter : 1