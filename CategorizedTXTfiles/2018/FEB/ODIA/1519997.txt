      ଆଣବିକ ଶକ୍ତି ବିଭାଗ

      ବାର୍କ ପ୍ରଯୁକ୍ତି ସହାୟତାରେ ଉତ୍ପାଦିତ ହେବ ଜୈବସାର
      Posted On: 07 FEB 2018 7:09PM by PIB Bhubaneshwar


    ପାରମ୍ପରିକ ଭାବେ ବର୍ଜ୍ୟଜଳକୁ ପ୍ରକ୍ରିୟାକରଣ କରାଯିବା ପରେ ଏଥିରୁ ସୃଷ୍ଟ କାଦୁଅକୁ ଶୁଖିବା ପାଇଁ ଫୋପାଡ଼ି ଦିଆଯାଇଥାଏ । କିନ୍ତୁ ଭାବା ଆଣବିକ ଗବେଷଣା କେନ୍ଦ୍ର ( BARC ) ପକ୍ଷରୁ ଏଥିରୁ ଜୈବ ସାର ପ୍ରସ୍ତୁତ କରାଯିବା ସକାଶେ ଏକ ଅଭିନବ ଉପାୟ ବାହାର କରାଯାଇଛି । ଶୁଖିଲା ବର୍ଜ୍ୟକୁ 10 କେଜିୱାଇ ତେଜସ୍କ୍ରିୟ ଡ଼ୋଜ ଦିଆଯାଇ ସେଥିରେ ଥିବା ପାଥୋଜେନ୍ ( ରୋଗସୃଷ୍ଟିକାରୀ ଉପାଦାନ ) କୁ ମୁକ୍ତ କରାଯିବ । ଏହା ଦ୍ୱାରା ଏହି ଗୁଣ୍ଡକୁ ନିରାପଦ ଭାବେ ଉପଯୋଗ କରାଯାଇପାରିବ । ଏହାକୁ ପରବର୍ତ୍ତୀ ପର୍ଯ୍ୟାୟରେ ବାୟୋ - ଏନପିକେ ( ନାଇଟ୍ରୋଜେନ୍ ଫସଫରସ୍ ପୋଟାସିଅମ୍ ) ଉପରେ ବିଭିନ୍ନ ମାଇକ୍ରୋଅର୍ଗାନିଜିମ ସିଞ୍ଚନ କରାଯାଇ ଏହାକୁ ଜୈବସାରରେ ପରିବର୍ତ୍ତନ କରାଯାଇଥାଏ । ଏଭଳି ଜୈବସାର ମୃତ୍ତିକାକୁ ଅର୍ଗାନିକ କାର୍ବନ ତଥା ପୁଷ୍ଟି ଉପାଦାନ ଯୋଗାଇଥାଏ । ଏହି ପଦ୍ଧତିରେ ବର୍ଜ୍ୟକୁ ପୁନଃଚକ୍ରଣ କରାଯାଇ ଜୈବସାରରେ ରୂପାନ୍ତର କରାଯିବାର ଅଭିନବ ଉପାୟ ବାହାର କରାଯାଇଛି ।


    ଏଥିପାଇଁ ଦୈନିକ 100 ଟନ୍ କ୍ଷମତାବିଶିଷ୍ଟ ପ୍ଲାଣ୍ଟ ଅହମ୍ମଦାବାଦଠାରେ ସ୍ଥାପନ କରାଯାଇଛି । ଏଥିସକାଶେ ଅହମ୍ମଦାବାଦ ମ୍ୟୁନିସିପାଲ କର୍ପୋରେସନ୍ ସହ ଏକ ବୁଝାମଣାପତ୍ର ସ୍ୱାକ୍ଷରିତ ହୋଇଛି ।


    ଏହାର ଏକ ଶୀତଳୀକୃତ ପରୀକ୍ଷାମୂଳକ ଉତ୍ପାଦନ ସଫଳତାର ସହ କରାଯାଇସାରିଛି ।


    ରାଡିଏସନ୍ ଉତ୍ସ ଲୋଡ଼ିଂ ପରେ ଏହି ବ୍ୟବସ୍ଥାକୁ ସଂପୂର୍ଣ୍ଣ ଭାବେ କାର୍ଯ୍ୟକାରୀ କରାଯିବ ।


    ବାର୍କ ସହ ବୁଝାମଣା ପତ୍ର ସ୍ୱାକ୍ଷରିତ ପରେ ଇନ୍ଦୋରଠାରେ ଦୈନିକ 100 ଟନ୍ ଉତ୍ପାଦନକ୍ଷମ ଆଉ ଏକ ପ୍ଲାଣ୍ଟ ପ୍ରତିଷ୍ଠା କରାଯିବ ।


    କେନ୍ଦ୍ର ଉତ୍ତର ପୂର୍ବାଞ୍ଚଳ କ୍ଷେତ୍ର , ପିଏମଓ , କାର୍ମିକ , ଜନ ଅଭିଯୋଗ ଓ ପେନସନ୍ ତଥା ଆଣବିକ ଶକ୍ତି ବିଭାଗ ରାଷ୍ଟ୍ରମନ୍ତ୍ରୀ ଡ଼କ୍ଟର ଜିତେନ୍ଦ୍ର ସିଂହ ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତର ଦେଇ ଏହି ବିଷୟ ପ୍ରକାଶ କରିଛନ୍ତି ।


    ************

    
    
    (Release ID: 1519997) Visitor Counter : 1