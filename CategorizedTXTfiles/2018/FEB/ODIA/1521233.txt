      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ଚାରିଧାମ ମହାମାର୍ଗ ପ୍ରକଳ୍ପ ଅନ୍ତର୍ଗତ ଉତ୍ତରାଖଣ୍ଡରେ ସିଲ୍କୟାରା ବେନ୍ଦ-ବାରକୋଟ ଟନେଲକୁ କ୍ୟାବିନେଟ ଅନୁମୋଦନ
      Posted On: 20 FEB 2018 12:38PM by PIB Bhubaneshwar


    ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଅର୍ଥନୈତିକ ବ୍ୟାପାର ସଂକ୍ରାନ୍ତ କେନ୍ଦ୍ର କ୍ୟାବିନେଟ ବୈଠକରେ ଉତ୍ତରାଖଣ୍ଡରେ 4.531କିଲୋମିଟର ଲମ୍ବ ଦୁଇ ଲେନ ବିଶିଷ୍ଟ ଦୁଇପଟ ବିଶିଷ୍ଟ ସିଲ୍କୟାରା ବେନ୍ଦ ବାରକୋଟ ଟନେଲ(ସୁଡ଼ଙ୍ଗ)ର ନିର୍ମାଣକୁ ମଞ୍ଜୁରି ମିଳିଛି । ଏହି ଟନେଲରୁ ବାହାରିବା ଲାଗି ଏକ ସୁରକ୍ଷିତ ରାସ୍ତା ମଧ୍ୟ ରହିବ । ଏଥିରେ ଉତ୍ତରାଖଣ୍ଡର ଚ୍ୟାନେଜ ମଧ୍ୟରେ ଧାରସୁ-ଯମୁନେତ୍ରୀ ସେକ୍ସନରେ 25.400 କିଲେମିଟର ଏବଂ 51 କିଲୋମିଟରର ଦୁଇଟି ପ୍ରବେଶ ମାର୍ଗ ରହିବ । ଏହି ପ୍ରକଳ୍ପ ଉତ୍ତରାଖଣ୍ଡ ରାଜ୍ୟର 134 ନଂ ରାଜପଥ (ପୁରୁଣା 94ନଂ ରାଜପଥ ) ମଧ୍ୟରେ ପଡ଼ିବ । ଏହାର କାମ ଇଞ୍ଜିନିୟରିଂ , ଅଧିଗ୍ରହଣ ଏବଂ ନିର୍ମାଣ ମୋଡ ଅଧୀନରେ କରାଯିବ । ଏଥିଲାଗି ସଡ଼କ ପରିବହନ ଏବଂ ଜାତୀୟ ରାଜପଥ ମନ୍ତ୍ରଣାଳୟ ଦ୍ୱାରା ଏନଏଚ(ଓ) ଯୋଜନା ଅଧୀନରେ ପାଣ୍ଠି ଯୋଗାଣ କରାଯିବ । ଏହା ମହତ୍ୱାକାଂକ୍ଷୀ ଚାରି ଧାମ ଯାତ୍ରା ପ୍ରକଳ୍ପର ଏକ ଅଂଶବିଶେଷ ।


    ପ୍ରକଳ୍ପର ନିର୍ମାଣ ଅବଧି 4ବର୍ଷ ରଖାଯାଇଛି । ଏହାର ନିର୍ମାଣରେ 1119.69 କୋଟି ଟଙ୍କାର ଆନୁମାନିକ ବ୍ୟୟ ଅଟକଳ କରାଯାଇଛି । ପ୍ରକଳ୍ପର ମୋଟ ବ୍ୟୟ 1383.78 କୋଟି ଟଙ୍କା ହେବ । ଏଥିରେ ଭୂମି ଅଧିଗ୍ରହଣ ଏବଂ ପୁନର୍ବାସ , ନିର୍ମାଣ ଏବଂ ପୂର୍ବବର୍ତ୍ତୀ ଅନ୍ୟ ଗତିବିଧି ଏବଂ 4 ବର୍ଷ ପର୍ଯ୍ୟନ୍ତ ଟନେଲର ମରାମତି ଏବଂ ପରିଚାଳନା ଖର୍ଚ୍ଚ ରହିଛି ।


    ଟନେଲର ନିର୍ମାଣ ଦ୍ୱାରା ଚାରିଧାମ ଯାତ୍ରାର ଗୋଟିଏ ଧାମ ଯମୁନେତ୍ରୀ ପର୍ଯ୍ୟନ୍ତ ଯିବା ଲାଗି ପ୍ରତ୍ୟେକ ଋତୁରେ ଏକ ଯୋଗାଯୋଗ ମାର୍ଗ ଉପଲବ୍ଧ ହୋଇପାରିବ । ଏହାଦ୍ୱାରା ସ୍ଥାନୀୟ ଅଂଚଳର ସାମାଜିକ-ଆର୍ଥିକ ବିକାଶ ସହିତ ବ୍ୟବସାୟ ଏବଂ ପର୍ଯ୍ୟଟନକୁ ମଧ୍ୟ ପ୍ରୋତ୍ସାହନ ମିଳିବ । ଏହାଦ୍ୱାରା ଧାରସୁ ଠାରୁ ଯମୁନେତ୍ରୀ ମଧ୍ୟରେ ସଡ଼କ ମାର୍ଗର ଦୂରତା ପାଖାପାଖି 20 କିଲୋମିଟର କମ ହେବ ଏବଂ ଯାତ୍ରା ସମୟରେ ମଧ୍ୟ ପାଖାପାଖି ଏକ ଘଂଟା କମ ହୋଇଯିବ । ପ୍ରସ୍ତାବିତ ଟନେଲ ନିର୍ମାଣ ସମୟରେ ବ୍ୟାପକ ସଂଖ୍ୟାରେ ବୃକ୍ଷଗୁଡ଼ିକୁ ବଂଚାଇବା ସମ୍ଭବ ହୋଇପାରିବ । 25.600 କିଲୋମିଟର ଲମ୍ବ ସଡ଼କ ପଥର ବିକାଶ ଲାଗି ମୂଳ ନକ୍ସା ଅନୁଯାୟୀ ରାସ୍ତା ନିର୍ମାଣ କରାଯାଇଥିଲେ ଏସବୁ ବୃକ୍ଷ କଟାଯାଇଥା ’ ନ୍ତା ।


    ଏହି ପ୍ରକଳ୍ପ ଜାତୀୟ ରାଜପଥ ଏବଂ ଭିତ୍ତିଭୂମି ବିକାଶ ଲିମିଟେଡ (ଏନଏଚଆଇଡିସିଏଲ) ଜରିଆରେ ସଡ଼କ ପରିବହନ ଏବଂ ରାଜପଥ ମନ୍ତ୍ରଣାଳୟ ଦ୍ୱାରା କାର୍ଯ୍ୟନ୍ୱୟନ କରାଯିବ । ଏନଏଚଆଇଡିସିଏଲ ସରକାରଙ୍କ ପୂର୍ଣ୍ଣ ନିୟନ୍ତ୍ରଣରେ ଥିବା କମ୍ପାନୀ , ଯାହାକୁ 2014ରେ ରାଜ୍ୟଗୁଡ଼ିକ ଲାଗି ରହିଥିବା ଅନ୍ତର୍ଜାତୀୟ ସୀମାରେ ସଡ଼କ ପଥର ବିକାଶ ଲାଗି ଗଠନ କରାଯାଇଥିଲା ।


    ଏହି ପ୍ରକଳ୍ପର ଉଦ୍ଦେଶ୍ୟ ଉତ୍ତରାଖଣ୍ଡରେ 4.531କିଲୋମିଟର ଲମ୍ବ ଦୁଇ ଲେନ ବିଶିଷ୍ଟ ଦୁଇ ପଟ ବିଶିଷ୍ଟ ଟନେଲର ନିର୍ମାଣ କରିବା , ଏଥିସହିତ 328 ମିଟର ଲମ୍ବ ଯୋଗାଯୋଗ ସଡ଼କ ଏବଂ ଧାରସୁ-ଯମୁନେତ୍ରୀ ମଧ୍ୟରେ ବାହାରୁଥିବା ସୁରକ୍ଷିତ ମାର୍ଗର ନିର୍ମାଣ ମଧ୍ୟ ସାମିଲ ରହିଛି ।


    **********

    
    
    (Release ID: 1521233) Visitor Counter : 1