      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଫେବୃଆରୀ 18 ଏବଂ 19ରେ ମହାରାଷ୍ଟ୍ର ଏବଂ କର୍ଣ୍ଣାଟକ ଗସ୍ତ କରିବେ
      Posted On: 17 FEB 2018 7:32PM by PIB Bhubaneshwar


    ପ୍ରଧାନମନ୍ତ୍ରୀ ଫେବୃଆରୀ 18 ଅପରାହ୍ନରେ ମୁମ୍ବାଇରେ ପହଂଚିବେ । ନଭି ମୁମ୍ବାଇ ଆନ୍ତର୍ଜାତିକ ବିମାନବନ୍ଦଠାରେ ହେବାକୁ ଥିବା ଏକ ଭୂମି ପୂଜନ ଉତ୍ସବରେ ସେ ଭାଗ ନେବେ । ଏହି ଉତ୍ସବରେ ସେ ଜେଏନପିଟି ଠାରେ ଚତୁର୍ଥ କଂଟେନର ଟର୍ମିନାଲକୁ ମଧ୍ୟ ଦେଶ ପାଇଁ ଉତ୍ସର୍ଗ କରିବେ ।


    ବିଶ୍ୱ ପୁଞ୍ଜିନିବେଶକ ସମ୍ମିଳନୀ- “ ମେଗ୍ନେଟିକ ମହାରାଷ୍ଟ୍ର: କନଭର୍ଜେନ୍ସ 2018” ର ଉଦ୍ଘାଟନୀ ଉତ୍ସବକୁ ପ୍ରଧାନମନ୍ତ୍ରୀ ସମ୍ବୋଧିତ କରିବେ । ପ୍ରଧାନମନ୍ତ୍ରୀ ମୁମ୍ବାଇ ବିଶ୍ୱବିଦ୍ୟାଳୟରେ ସ୍ଥାପିତ ୱାଧୱାନୀ କୃତ୍ରିମ ବୁଦ୍ଧି ( Artificial Intelligence ) ପ୍ରତିଷ୍ଠାନକୁ ମଧ୍ୟ ଉଦ୍ଘାଟନ କରିବେ ।


    ଏହାପରେ ପ୍ରଧାନମନ୍ତ୍ରୀ କର୍ଣ୍ଣାଟକର ମହୀଶୂର ଅଭିମୁଖେ ଯାତ୍ରା କରିବେ । ସେଠାରୁ ସେ ଫେବୃଆରୀ 19 ରେ ହାଇଦ୍ରାବାଦରେ ଅନୁଷ୍ଠିତ ବିଶ୍ୱ ସୂଚନା ଓ ପ୍ରଯୁକ୍ତି ବିଦ୍ୟା ସମ୍ମିଳନୀକୁ ଭିଡିଓ କନଫରେନ୍ସିଂ ମାଧ୍ୟମରେ ସମ୍ବୋଧିତ କରିବେ ।


    ବାହୁବଳୀ ମହାମସ୍ତକ ଅଭିଶେଖ ମହୋତ୍ସବରେ ଯୋଗଦେବା ପାଇଁ ସେ ଶ୍ରବଣବେଲାଗୋଲା ଗସ୍ତ କରିବେ । ମହୀଶୂର ରେଳ ଷ୍ଟେସନରେ ଆୟୋଜିତ ଏକ ଉତ୍ସବରେ ସେ ନୂତନ ଭାବେ ବିଦ୍ୟୁତକରଣ ହୋଇଥିବା ମହୀଶୂର-ବେଙ୍ଗାଲୁରୁ ରେଳ ଲାଇନକୁ ରାଷ୍ଟ୍ର ପାଇଁ ଉତ୍ସର୍ଗ କରିବେ । ସେ ମଧ୍ୟ ମହୀଶୂରରୁ ଉଦୟପୁର ମଧ୍ୟରେ ଚାଲିବାକୁ ଥିବା ପେ ଲେସ କୁଇନ ହମସଫର ଏକ୍ସପ୍ରେସକୁ ପତାକା ଦେଖାଇ ଶୁଭାରମ୍ଭ କରିବେ । ପ୍ରଧାନମନ୍ତ୍ରୀ ମଧ୍ୟ ମହୀଶୂରଠାରେ ଆୟୋଜିତ ଏକ ସାଧାରଣ ସଭାକୁ ସମ୍ବୋଧିତ କରିବେ ।


    **********

    
    
    (Release ID: 1521340) Visitor Counter : 1