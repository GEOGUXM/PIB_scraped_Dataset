      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ସୀମାରେ ତାରବାଡ଼
      Posted On: 06 FEB 2018 9:06PM by PIB Bhubaneshwar


    ପାକିସ୍ତାନ ଏବଂ ବାଂଲାଦେଶକୁ ଲାଗିଥିବା ଆନ୍ତର୍ଜାତିକ ସୀମାରେ ତାରବାଡ଼ ବସାଇବା ପ୍ରସ୍ତାବକୁ ଅନୁମୋଦନ ଦିଆଯାଇଛି । ଏଥିସହ ମ୍ୟାଁମାର ସୀମାରେ 10 କିଲୋମିଟର ଅଞ୍ଚଳରେ ମଧ୍ୟ ତାରବାଡ଼ ପାଇଁ ଅନୁମତି ଦିଆଯାଇଛି ।


    ଗୋରୁଗାଈ ଚୋରା ଚାଲାଣ , ଅନୁପ୍ରବେଶ ଏବଂ ବିଏସଏଫ ଯବାନଙ୍କ ଉପରେ ଅସାମାଜିକଙ୍କ ଆକ୍ରମଣ ଘଟଣାକୁ ଦୃଷ୍ଟି ଦେଇ ପାକିସ୍ତାନ ଓ ବାଂଲାଦେଶ ସୀମାରେ ଥିବା ଭାରତର 382ଟି ବର୍ଡର ଆଉଟପୋଷ୍ଟକୁ ସମ୍ବେଦନଶୀଳ ଭାବେ ଚିହ୍ନଟ କରାଯାଇଛି । ଭାରତ - ପାକିସ୍ତାନ ସୀମା ( IPB ) ଏବଂ ଭାରତ - ବାଂଲାଦେଶ ସୀମା ( IBB ) ରେ ବହୁମୁଖୀ ସୁରକ୍ଷା ବ୍ୟବସ୍ଥା ଗ୍ରହଣ କରାଯାଇଛି । ଏଥିରେ ଅଛି ସୀମା ସୁରକ୍ଷା ବଳ ( BSF ) ଯବାନଙ୍କୁ ମୁତୟନ , ତାରବାଡ଼ , ସୀମାରେ ରାସ୍ତା ନିର୍ମାଣ , ଫ୍ଲଡଲାଇଟ ବ୍ୟବସ୍ଥା , ବର୍ଡର ଆଉଟପୋଷ୍ଟ ନିର୍ମାଣ , ଅତ୍ୟାଧୁନିକ ନିରୀକ୍ଷଣ ବ୍ୟବସ୍ଥା , ନିରାପତ୍ତା ବାହିନୀଙ୍କୁ ଅତ୍ୟାଧୁନିକ ଅସ୍ତ୍ର ଏବଂ ଯାନ ଯୋଗାଣ ଇତ୍ୟାଦି ।


    ଭାରତ - ବାଂଲାଦେଶ ସୀମାରେ ମୋଟ 3326 କିଲୋମିଟରରେ ତାରବାଡ଼ ପାଇଁ ଅନୁମତି ମିଳିଥିବା ବେଳେ 2746.44 କିଲୋମିଟରର କାମ ଶେଷ ହୋଇଛି । 2019 ମାର୍ଚ୍ଚ ମଧ୍ୟରେ ବଳକା କାମ ଶେଷ କରିବାକୁ ଲକ୍ଷ୍ୟ ରଖାଯାଇଛି ।


    ଲୋକସଭାରେ ମଙ୍ଗଳବାର ଏକ ଲିଖିତ ପ୍ରଶ୍ନର ଉତ୍ତରରେ କେନ୍ଦ୍ର ସ୍ୱରାଷ୍ଟ୍ର ରାଷ୍ଟ୍ରମନ୍ତ୍ରୀ କିରେନ ରିଜିଜୁ ଏହି ସୂଚନା ଦେଇଛନ୍ତି ।


    ***********

    
    
    (Release ID: 1519641) Visitor Counter : 1