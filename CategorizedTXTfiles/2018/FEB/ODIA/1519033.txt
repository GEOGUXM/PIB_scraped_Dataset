      ଅର୍ଥ ମନ୍ତ୍ରଣାଳୟ

      ଘରୋଇ ମୂଲ୍ୟ ସମ୍ବର୍ଦ୍ଧନ ଏବଂ ‘ମେକ ଇନ ଇଣ୍ଡିଆ’କୁ ପ୍ରୋତ୍ସାହନ ଦେବା ଲାଗି ମୋବାଇଲ ଫୋନ ଓ ଟିଭି ସରଞ୍ଜାମ ଉପରେ ସୀମା ଶୁଳ୍କ ବୃଦ୍ଧି;
      ଏହି ପଦକ୍ଷେପ ଦ୍ୱାରା ଆହୁରି ଅଧିକ ନିଯୁକ୍ତି ସୁଯୋଗ ସୃଷ୍ଟିକୁ ପ୍ରୋତ୍ସାହନ ମିଳିବ;
      କଂଚା କାଜୁ ଉପରେ ସୀମା ଶୁଳ୍କ କମାଇ ଅଧା କରାଗଲା
      Posted On: 01 FEB 2018 10:05PM by PIB Bhubaneshwar


    ବସ୍ତୁ ଏବଂ ସେବା କର (ଜିଏସଟି) ଲାଗୁ କରିବା ପରେ ଉପସ୍ଥାପନ କରାଯାଇଥିବା ପ୍ରଥମ ସାଧାରଣ ବଜେଟ 2018-19ରେ କେନ୍ଦ୍ର ଅର୍ଥ ଏବଂ କର୍ପୋରେଟ ବ୍ୟାପାର ମନ୍ତ୍ରୀ ଶ୍ରୀ ଅରୁଣ ଜେଟଲୀ ଗତ ଦୁଇ ଦଶକର ଅନ୍ତର୍ନିହିତ ନୀତି ଠାରୁ ଭିନ୍ନ ପଦକ୍ଷେପ ନେଇଛନ୍ତି । ଏହି ନୀତି ଅନ୍ତର୍ଗତ ସାଧାରଣ ଭାବେ ସୀମା ଶୁଳ୍କ କଟାଯାଉଥିଲା । ସେହିପରି ଆଜି ଏଠାରେ ସଂସଦରେ ଉପସ୍ଥାପନ କରାଯାଇଥିବା ସାଧାରଣ ବଜେଟ 2018-19ରେ ଶ୍ରୀ ଜେଟଲୀ ଏହା ମଧ୍ୟ ସ୍ୱୀକାର କରିଥିଲେ ଯେ କେତେକ ସ୍ୱତନ୍ତ୍ର କ୍ଷେତ୍ର ଯେପରିକି ଖାଦ୍ୟ ପ୍ରକ୍ରିୟାକରଣ , ଇଲେକଟ୍ରୋନିକ୍ସ , ଅଟୋ ପାର୍ଟସ , ଫୁଟୱେର ଏବଂ ଫର୍ଣ୍ଣିଚରରେ ଘରୋଇ ମୂଲ୍ୟବୃଦ୍ଧିର ବ୍ୟାପକ ସୁଯୋଗ ରହିଛି । ତେଣୁ ଏହାକୁ ଦୃଷ୍ଟିରେ ରଖି ଅର୍ଥମନ୍ତ୍ରୀ କାଜୁ ପ୍ରକ୍ରିୟାକରଣ ଉଦ୍ୟୋଗର ସହାୟତା ଉଦ୍ଦେଶ୍ୟରେ କଂଚା କାଜୁ ଉପରେ ସୀମା ଶୁଳ୍କକୁ 5 ପ୍ରତିଶତରୁ କମାଇ 2/5 ପ୍ରତିଶତ କରିବା ଲାଗି ପ୍ରସ୍ତାବ ଦେଇଛନ୍ତି ।


    ଘରୋଇ ମୂଲ୍ୟ ବୃଦ୍ଧି ଏବଂ ‘ ମେକ ଇନ ଇଣ୍ଡିଆ ’ କୁ ଆହୁରି ଅଧିକ ପ୍ରୋତ୍ସାହନ ଦେବା ଲାଗି ଅର୍ଥମନ୍ତ୍ରୀ ମୋବାଇଲ ଫୋନ ଉପରେ ସୀମା ଶୁଳ୍କକୁ 15 ପ୍ରତିଶତରୁ ବୃଦ୍ଧି କରି 20 ପ୍ରତିଶତ କରିବା , ଏହାର କେତେକ ପାର୍ଟସ ଉପରେ ସୀମା ଶୁଳ୍କ ବଢ଼ାଇ 15 ପ୍ରତିଶତ କରିବା ପାଇଁ ପ୍ରସ୍ତାବ ଦେଇଛନ୍ତି । ଶ୍ରୀ ଜେଟଲୀ କହିଥିଲେ ଯେ ଏହି ପଦକ୍ଷେପ ଦ୍ୱାରା ଦେଶରେ ଆହୁରି ଅଧିକ ନିଯୁକ୍ତି ସୁଯୋଗ ବୃଦ୍ଧି ପାଇବ । ଏହି ପଦକ୍ଷେପ ଦ୍ୱାରା ଆମଦାନୀ ଉତ୍ପାଦଗୁଡ଼ିକର ତୁଳନାରେ ଘରୋଇ ଉତ୍ପାଦ ଶସ୍ତା ହୋଇଯିବ ଏବଂ ଏହାର ଫଳସ୍ୱରୂପ ଚାହିଦା ବୃଦ୍ଧି ପାଇବ । ଯାହାକି ଲୋକଙ୍କ ପାଇଁ ଅଧିକ ନିଯୁକ୍ତି ସୁଯୋଗ ସୃଷ୍ଟି କରିବ ।


    **********

    
    
    (Release ID: 1519033) Visitor Counter : 1