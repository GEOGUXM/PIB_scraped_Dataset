      ପ୍ରତିରକ୍ଷା ମନ୍ତ୍ରଣାଳୟ

      ପ୍ରତିରକ୍ଷା ଉତ୍ପାଦନକୁ ପ୍ରୋତ୍ସାହନ ପ୍ରଦାନ କରିବା ପାଇଁ ବଜେଟରେ ଘୋଷଣା କରାଯାଇଥିବା ପଦକ୍ଷେପକୁ ପ୍ରତିରକ୍ଷା ମନ୍ତ୍ରୀଙ୍କ ପ୍ରଶଂସା
      Posted On: 01 FEB 2018 4:52PM by PIB Bhubaneshwar


    ଅର୍ଥମନ୍ତ୍ରୀ ଶ୍ରୀ ଅରୁଣ ଜେଟଲୀ ତାଙ୍କ ବଜେଟ ଅଭିଭାଷଣ 2018-19 ରେ ପ୍ରତିରକ୍ଷା ଉତ୍ପାଦନକୁ ପ୍ରୋତ୍ସାହନ ପ୍ରଦାନ କରିବା ଲାଗି ଅନେକ ପଦକ୍ଷେପ ସମ୍ବନ୍ଧରେ ଘୋଷଣା କରିଥିଲେ । ଏହି ଘୋଷଣା ଗୁଡ଼ିକ ମଧ୍ୟରେ ଥିଲା - 1 ) ଦେଶରେ ଦୁଇଟି ପ୍ରତିରକ୍ଷା ଶିଳ୍ପ କରିଡର ଗଠନ କରିବା ସମ୍ବନ୍ଧୀୟ ପଦକ୍ଷେପ , 2 ) ସାର୍ବଜନୀନ କ୍ଷେତ୍ର , ଘରୋଇ କ୍ଷେତ୍ର ଏବଂ ଏମଏସଏମଇ ଦ୍ୱାରା ଘରୋଇ ଉତ୍ପାଦନକୁ ବୃଦ୍ଧି କରିବା ପାଇଁ ଶିଳ୍ପ ସହାୟକ ପ୍ରତିରକ୍ଷା ଉତ୍ପାଦନ ନୀତି 2018 । ଏହିପରି ଘୋଷଣା ଲାଗି ପ୍ରତିରକ୍ଷା ମନ୍ତ୍ରୀ ଶ୍ରୀମତି ନିର୍ମଳା ସୀତାରମଣ ଅର୍ଥମନ୍ତ୍ରୀଙ୍କୁ ଧନ୍ୟବାଦ ଜଣେଇବା ସହ ପ୍ରକାଶ କରିଛନ୍ତି ଯେ , “ ଦେଶରେ ପ୍ରଥମ ଥର ପାଇଁ ପ୍ରତିରକ୍ଷା କରିଡର ନିର୍ମାଣ ହେବାକୁ ଯାଉଛି । ଏହା ଫଳରେ ଦେଶରେ ପ୍ରତିରକ୍ଷା ଉତ୍ପାଦନ କ୍ଷେତ୍ରରେ ଉନ୍ନତି ହୋଇପାରିବ । ”


    ଏଇ ନିକଟରେ 2018 ଜାନୁଆରୀ ମାସରେ ପ୍ରତିରକ୍ଷା ବିଭାଗ ତରଫରୁ ପ୍ରତିରକ୍ଷା ଉତ୍ପାଦନକୁ ନେଇ ଏକ ପ୍ରତିରକ୍ଷା ଶିଳ୍ପ ଉନ୍ନୟନ ସମ୍ମିଳନୀର ଆୟୋଜନ କରାଯାଇଥିଲା । ଏଥିରେ ବିଭିନ୍ନ ପ୍ରତିରକ୍ଷା ଶିଳ୍ପ ସମେତ ଚେନ୍ନାଇ , ମହୀଶୁର , କୋଏମ୍ବାଟୁର , ସାଲେମ , ତିରୁଚିରାପଲ୍ଲୀ ଏବଂ ଅନ୍ୟାନ୍ୟ ରାଜ୍ୟମାନଙ୍କରୁ ଏମଏସଏମଇମାନେ ଭାଗ ନେଇଥିଲେ । ତାମିଲନାଡୁର ପରିବେଶ ପ୍ରତିରକ୍ଷା ଉତ୍ପାଦନ ପାଇଁ ଉପଯୁକ୍ତ ବୋଲି ଏହି ସମ୍ମିଳନୀରେ ଆଲୋଚନା ହୋଇଥିଲା । ଅର୍ଥମନ୍ତ୍ରୀଙ୍କ ଏହି ଘୋଷଣା ପରେ ତାମିଲନାଡୁରେ ପ୍ରଥମ ପ୍ରତିରକ୍ଷା ଉତ୍ପାଦନ କରିଡର ପ୍ରତିଷ୍ଠା ହେବା ନେଇ ପଥ ପରିଷ୍କାର ହୋଇଛି । ଏହା ଫଳରେ ଦେଶରେ ତଥା ବିଶେଷ କରି ସଂପୃକ୍ତ ଅଂଚଳରେ ପ୍ରତିରକ୍ଷା ଉତ୍ପାଦନ ଶିଳ୍ପ ପ୍ରତିଷ୍ଠା କ୍ଷେତ୍ରରେ ଉନ୍ନତି ହୋଇପାରିବ , ବୋଲି ଶ୍ରୀମତି ସୀତାରମଣ ଆଶାପ୍ରକାଶ କରିଛନ୍ତି ।


    *********

    
    
    (Release ID: 1518947) Visitor Counter : 3