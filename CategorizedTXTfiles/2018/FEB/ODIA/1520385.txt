      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଓମାନର ମାସ୍କଟଠାରେ ଭାରତୀୟ ସମୁଦାୟକୁ ପ୍ରଧାନମନ୍ତ୍ରୀଙ୍କ ଉଦ୍ବୋଧନର ଉଦ୍ଧୃତାଂଶ
      Posted On: 11 FEB 2018 8:12PM by PIB Bhubaneshwar


    2014 ପୂର୍ବରୁ ଯେଉଁ ଏଲଇଡି ବଲ୍ବ ଆମ ଦେଶରେ ସାଢ଼େ ତିନି ଶହରୁ ଅଧିକ ଟଙ୍କାରେ ମିଳୁଥିଲା , ତାହା ଏବେ 40ରୁ 45 ଟଙ୍କାରେ ମିଳିପାରୁଛି । ଶସ୍ତା ଏଲଇଡି ବଲ୍ବ ବ୍ୟତୀତ , ଯେଉଁମାନେ ନିଜ ଘରେ ଏହାର ବ୍ୟବହାର କରୁଛନ୍ତି , ଫଳରେ ଦେଶରେ ସେମାନଙ୍କ ଦ୍ଵାରା ସାମଗ୍ରିକ ଭାବେ ପ୍ରତ୍ୟେକ ବର୍ଷ 15 ହଜାର କୋଟି ଟଙ୍କାର ଆନୁମାନିକ ବିଦ୍ୟୁତ ବିଲ ସଂଚୟ ହୋଇପାରୁଛି ।


    ଆଜି ପ୍ରତ୍ୟେକ ଭାରତୀୟ ନିଉ ଇଣ୍ଡିଆର ସଂକଳ୍ପ ପୂରଣ କରିବା ଲାଗି କାମ କରୁଛି । ଆମେ ଏପରି ଏକ ଭାରତର ନିର୍ମାଣ କରିବା ଦିଗରେ ଆଗକୁ ବଢ଼ୁଛୁ ଯେଉଁଠି ଗରିବରୁ ଗରିବ ଲୋକଙ୍କୁ ମଧ୍ୟ ଆଗକୁ ବଢ଼ିବାର ସମାନ ସୁଯୋଗ ମିଳିପାରିବ , ଗରିବରୁ ଗରିବ ବ୍ୟକ୍ତି ମଧ୍ୟ ସ୍ୱପ୍ନ ଦେଖିପାରିବ , ତା ’ କୁ ପୂରଣ କରିପାରିବ ।


    ଆଜି ଆପଣମାନଙ୍କ ସମ୍ମୁଖରେ , ମୁଁ ମିନି ଇଣ୍ଡିଆକୁ ଦେଖିପାରୁଛି । ଦେଶର ଭିନ୍ନ ଭିନ୍ନ କୋଣରୁ ଆସିଥିବା ଭାରତୀୟ , ଭିନ୍ନ ଭିନ୍ନ କ୍ଷେତ୍ରରେ କାମ କରୁଥିବା ଭାରତୀୟ , ଏକ ଭବ୍ୟ ଚିତ୍ରର ନିର୍ମାଣ କରୁଛନ୍ତି ।


    ମୁଁ ଓମାନକୁ ପ୍ରାୟ ଦଶ ବର୍ଷ ପୂର୍ବରୁ ଆସିଥିଲି । ଗୁଜରାଟର ମୁଖ୍ୟମନ୍ତ୍ରୀ ଭାବରେ ମୋର ଏକ ଆଫ୍ରିକା ଗସ୍ତ ଥିଲା , ଏବଂ ଏହି ଅବସରରେ ମୁଁ ‘ ସଲାଲା ’ ଦେଇ ଯାଇଥିଲି । ମୋର ଅନେକ ଦିନ ହେବ ଓମାନ ଆସିବା ଲାଗି , ଆପଣମାନଙ୍କ ଗହଣକୁ ଆସିବା ଲାଗି , ଆପଣମାନଙ୍କୁ ଭେଟିବା ଲାଗି ଇଚ୍ଛା ଥିଲା । ସେହି ଅବସର ଆଜି ଆସିଛି ।


    ଭାରତ ଏବଂ ଓମାନ ମଧ୍ୟରେ ସମ୍ପର୍କ ଶହ ଶହ ବର୍ଷ ପୁରୁଣା । ଗତ ତିନି ବର୍ଷ ହେବ ଆମେ କୌଣସି ପ୍ରକାରର ଏକ ନୀତି ପ୍ରସ୍ତୁତ କରି ଉପସାଗରୀୟ ଦେଶଗୁଡ଼ିକ ସହିତ ଭାରତର ପୁରୁଣା ଏବଂ ବନ୍ଧୁତ୍ୱପୂର୍ଣ୍ଣ ସମ୍ପର୍କକୁ ବର୍ତ୍ତମାନର ସମୟ ଅନୁରୂପ ଏକ ନୂଆ ରୂପ ଦେଉଛୁ । ଆପଣମାନେ ଏଥିପ୍ରତି ମଧ୍ୟ ଧ୍ୟାନ ଦେଇଥିବେ ଯେ ଭାରତର ବୃଦ୍ଧି ପାଉଥିବା ପ୍ରଗତି ଏବଂ ସମ୍ମାନ ସହିତ ଉପସାଗରୀୟ ଦେଶଗୁଡ଼ିକର ଭାରତ ପ୍ରତି ଆଗ୍ରତ କେତେ ବଢ଼ିଯାଇଛି ।


    ଏହା ନିଶ୍ଚିତ ଯେ ଓମାନ ସହିତ ଭାରତର ଐତିହାସିକ ସମ୍ପର୍କରେ ମଧ୍ୟ ଏକ ନୂତନ ଉତ୍ସାହ ଆସିଛି , ନୂଆ ଗତି ମିଳିଛି । ମହାମାନ୍ୟ ସୁଲତାନଙ୍କର ମଧ୍ୟ ଭାରତ ସହିତ ଏକ ଅଭିନ୍ନ ସମ୍ପର୍କ ରହିଛି । ଆଜି ଏତେ ଅଧିକ ସଂଖ୍ୟାରେ ଆପଣମାନଙ୍କ ସହିତ କଥାବାର୍ତ୍ତା କରିବା ଲାଗି ମହାମାନ୍ୟ ସୁଲତାନଙ୍କ ନାମରେ ଥିବା ଷ୍ଟାଡିୟମରେ ମୋର ଉପସ୍ଥିତି ଏକ ବିଶେଷ ମହତ୍ୱ ବହନ କରିଛି ।


    ଏହା ଏ କଥାର ମଧ୍ୟ ପ୍ରତିକ ଯେ ନିଜେ ମହାମାନ୍ୟ ସୁଲତାନ ଏବଂ ଓମାନ ଭାରତ ଓ ଭାରତୀୟମାନଙ୍କ ସହିତ କେତେ ଆତ୍ମୀୟତା ପ୍ରଦର୍ଶନ କରିଛନ୍ତି । ଏହି ବିଶେଷ ଆତ୍ମୀୟତା ଭାବ ପ୍ରଦର୍ଶନ ପାଇଁ ଆମେ ତାଙ୍କ ନିକଟରେ ଅତ୍ୟନ୍ତ କୃତଜ୍ଞ ।


    ସର୍ବନିମ୍ନ ସରକାର-ସର୍ବାଧିକ ପ୍ରଶାସନର ମନ୍ତ୍ର ସହିତ ଆମେ ଦେଶର ସାଧାରଣ ନାଗରିକଙ୍କ ଜୀବନକୁ ସହଜ କରିବା ଦିଗରେ କାମ କରୁଛୁ ।


    ବ୍ୟବସ୍ଥାକୁ ସରଳ କରିବା , ଅନାବଶ୍ୟକ ଆଇନକୁ ଶେଷ କରିବା , ସରକାରୀ କାର୍ଯ୍ୟାଳୟରେ ଚାଳିଶ , ପଚାଶ ପୃଷ୍ଠାର ଫର୍ମକୁ କମ କରି 4-5କୁ ନେଇ ଆସିବା , ଏଗୁଡ଼ିକୁ ଅନଲାଇନରେ ଭରିବାର ବ୍ୟବସ୍ଥା କରିବା , ଲୋକମାନଙ୍କ ଆପତ୍ତି-ଅଭିଯୋଗକୁ ଗୁରୁତ୍ୱର ସହିତ ଶୁଣିବା , ସେ ଦିଗରେ ପଦକ୍ଷେପ ନେବା , ଏହି କାର୍ଯ୍ୟସଂସ୍କୃତିକୁ ଆମ ସରକାରଙ୍କ ପ୍ରଶାସନିକ ସଂସ୍କୃତିରେ ସାମିଲ କରାଯାଇଛି ।


    ବଦଳିଥିବା ଭାରତରେ ଏବେ ଗରିବ ଲୋକମାନଙ୍କୁ ବ୍ୟାଙ୍କରୁ ତିରସ୍କାର କରି ଘଉଡ଼ାଇ ଦିଆଯାଉନାହିଁ , ସହଜରେ ଋଣ ମିଳୁଛି, ବଦଳିଥିବା ଭାରତରେ ଏବେ ସରକାର ଘରକୁ ଆସି ଗ୍ୟାସ ସଂଯୋଗ ଦେଉଛନ୍ତି , ବିଦ୍ୟୁତ ସଂଯୋଗ ଦେଉଛନ୍ତି ।


    ଗରିବଙ୍କୁ ମାତ୍ର 90 ପଇସା ପ୍ରତିଦିନ ଏବଂ 1 ଟଙ୍କା ମାସିକ ପ୍ରିମିୟମରେ ଜୀବନ ଏବଂ ସୁରକ୍ଷା ବୀମା ପ୍ରଦାନ କରାଯାଉଛି । ଏହି ବୀମା ଯୋଜନା ଅନ୍ତର୍ଗତ ଗରିବଙ୍କୁ 2 ହଜାର କୋଟି ଟଙ୍କାର ଦାବି ମୁତାବକ ରାଶି ମଧ୍ୟ ଦିଆଯାଇସାରିଛି ।


    ବଜେଟରେ ଆମେ ଏକ ଏପରି ଯୋଜନାର ଘୋଷଣା କରିଛୁ ଯାହା ସାରା ବିଶ୍ୱର ଧ୍ୟାନ ଆକର୍ଷଣ କରୁଛି । ଆୟୁଷ୍ମାନ ଭାରତ ଯୋଜନା ମାଧ୍ୟମରେ ଆମେ ଦେଶର 10 କୋଟି ଗରିବ ପରିବାରକୁ , ଅର୍ଥାତ ପାଖାପାଖି 40ରୁ 50 କୋଟି ଲୋକଙ୍କୁ ସ୍ୱାସ୍ଥ୍ୟ ସୁନିଶ୍ଚିତତା ପ୍ରଦାନ କରୁଛୁ । ଗୋଟିଏ ପରିବାରକୁ ଗୋଟିଏ ବର୍ଷରେ 5 ଲକ୍ଷ ଟଙ୍କା ପର୍ଯ୍ୟନ୍ତ ମାଗଣା ଚିକିତ୍ସାର ଭରସା ଦେଇଛୁ ।


    ଦେଶରେ ଏବେ ଏକବିଂଶ ଶତାବ୍ଦୀର ଆବଶ୍ୟକତାକୁ ଦୃଷ୍ଟିରେ ରଖି ପରବର୍ତ୍ତୀ ପିଢ଼ିର ଭିତ୍ତିଭୂମି ନିର୍ମାଣ କରାଯାଉଛି । ବିଶେଷ କରି ପରିବହନ କ୍ଷେତ୍ରକୁ ଆମେ ଏପରି ଭାବେ ପ୍ରସ୍ତୁତ କରୁଛୁ ଯେ ତାହା ପରସ୍ପରକୁ ସହଯୋଗ କରିବା ଭଳି ହେବ ।


    ରାଜପଥ , ବାୟୁପଥ , ରେଳପଥ , ଜଳପଥ , ସମସ୍ତକୁ ପରସ୍ପରର ଆବଶ୍ୟକତା ଅନୁଯାୟୀ ସମନ୍ୱିତ କରାଯାଉଛି ।


    ଭାରତମାଳା ପ୍ରକଳ୍ପ ଅନ୍ତର୍ଗତ 53 ହଜାର କିଲେମିଟର ଜାତୀୟ ରାଜପଥ ନିର୍ମାଣ କାମ ଆରମ୍ଭ କରିଛୁ । ଦେଶର ଭିନ୍ନ ଭିନ୍ନ କ୍ଷେତ୍ରରେ ସମର୍ପିତ ରେଳବାଇ କରିଡର କାମ ଚାଲିଛି । 11ଟି ବଡ଼ ସହରରେ ମେଟ୍ରୋର ସମ୍ପ୍ରସାରଣ ମଧ୍ୟ କରାଯାଉଛି । ଦେଶର ଉପକୂଳ ଅର୍ଥବ୍ୟବସ୍ଥା ଏବଂ ତା ’ ସହିତ ଜଡ଼ିତ ଭିତ୍ତିଭୂମିକୁ ବିକଶିତ କରିବା ଲାଗି ଆମେ ସାଗରମାଳା ନାମରେ ମଧ୍ୟ ଏକ କାର୍ଯ୍ୟକ୍ରମ ଚଳାଇଛୁ ।


    ମତ୍ସ୍ୟଜୀବୀ ଭାଇମାନଙ୍କ ପାଇଁ ଆମେ ନୀଳ ବିପ୍ଳବ ଯୋଜନା ଆରମ୍ଭ କରିଛୁ ଏବଂ ସେମାନଙ୍କୁ ଅତ୍ୟାଧୁନିକ ଟ୍ରଲର କ୍ରୟ ଲାଗି ଆର୍ଥିକ ସହାୟତା ଦେଉଛୁ । ସରକାର ଦେଶରେ 110ରୁ ଅଧିକ ଜଳପଥ ମଧ୍ୟ ବିକଶିତ କରୁଛନ୍ତି ।


    ଏବେ ଭାରତରେ ନିଷ୍ପତ୍ତିକୁ ଟାଳି ଦିଆଯାଉନାହିଁ , ଆହ୍ୱାନର ମୁକାବିଲା କରାଯାଉଛି । ଲକ୍ଷ୍ୟ ନିର୍ଦ୍ଧାରଣ କରି ଯୋଜନାକୁ ନିର୍ଦ୍ଧାରିତ ସମୟରେ ସମ୍ପୂର୍ଣ୍ଣ କରାଯାଉଛି । ଏହା ଭାରତରେ ବଦଳୁଥିବା କର୍ମ ସଂସ୍କୃତିର ଉଦାହରଣ ଅଟେ । ନିଉ ଇଣ୍ଡିଆର ଉଦାହରଣ ଅଟେ ।


    ସଚ୍ଚୋଟ ଉଦ୍ଦେଶ୍ୟ ଏବଂ ସ୍ପଷ୍ଟ ନୀତି ସହିତ ନିଷ୍ପତ୍ତି ନିଆଗଲେ , ଦେଶର ଅର୍ଥ ସଂଚୟ ହୋଇଥାଏ । ଦକ୍ଷ ଓ ନିପୁଣ ଭାବେ କାମ କଲେ , ବର୍ତ୍ତମାନର ସମ୍ବଳକୁ ଭଲରୁ ଭଲ ଭାବେ ଉପଯୋଗ କଲେ , ଦେଶର ଅର୍ଥ ସଂଚୟ ହୋଇଥାଏ ।


    ମୁଁ ଆପଣମାନଙ୍କୁ ଦେଶ ବିକାଶର , ରାଷ୍ଟ୍ର ନିର୍ମାଣର ଗୁରୁତ୍ୱପୂର୍ଣ୍ଣ ଅଂଶୀଦାର ବୋଲି ବିବେଚନା କରୁଛି , ସହଭାଗୀ ବୋଲି ଗ୍ରହଣ କରିଛି । ନିଉ ଇଣ୍ଡିଆର ସ୍ୱପ୍ନକୁ ପୂରଣ କରିବାରେ ଆପଣମାନଙ୍କ ସଂକଳ୍ପର ପ୍ରଭାବ ଭାରତରେ ମଧ୍ୟ ଦେଖିବାକୁ ମିଳିବ ।


    **********

    
    
    (Release ID: 1520385) Visitor Counter : 1