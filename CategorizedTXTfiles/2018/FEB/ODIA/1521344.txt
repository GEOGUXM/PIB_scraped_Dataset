      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ନବୀ ମୁମ୍ବାଇ ଆନ୍ତର୍ଜାତିକ ବିମାନବନ୍ଦରର ଶିଳାନ୍ୟାସ ଅବସରରେ ପ୍ରଧାନମନ୍ତ୍ରୀଙ୍କ ଅଭିଭାଷଣ
      Posted On: 18 FEB 2018 7:38PM by PIB Bhubaneshwar


    ମହାରାଷ୍ଟ୍ରର ରାଜ୍ୟପାଳ ଶ୍ରୀମାନ ବିଦ୍ୟାସାଗର ରାଓ , ଏଠାକାର ଲୋକପ୍ରିୟ ମୁଖ୍ୟମନ୍ତ୍ରୀ ଶ୍ରୀମାନ ଦେବେନ୍ଦ୍ର ଫଡ଼ନବିସ୍ ମହାଶୟ , କେନ୍ଦ୍ର ମନ୍ତ୍ରୀ ପରିଷଦରେ ମୋର ସାଥୀ ଶ୍ରୀମାନ ନୀତିନ ଗଡ଼କରୀ ମହାଶୟ , ଅଶୋକ ଗଜପତି ରାଜୁ ମହାଶୟ , ରାଜ୍ୟ ସରକାରଙ୍କ ମନ୍ତ୍ରୀ ଶ୍ରୀମାନ ରବୀନ୍ଦ୍ର ଚୌହାନ ମହାଶୟ , ବିଧାୟକ ଶ୍ରୀମାନ ପ୍ରଶାନ୍ତ ଠାକୁର ମହାଶୟ ଆଉ ବିଶାଳ ସଂଖ୍ୟାରେ ଆସିଥିବା ପ୍ରିୟ ଭାଇ ଓ ଭଉଣୀମାନେ ।


    କାଲି ହେଉଛି ଛତ୍ରପତି ଶିବାଜୀ ମହାରାଜଙ୍କର ଜୟନ୍ତୀର ପର୍ବ ଆଉ ଗୋଟିଏ ଦିନ ପୂର୍ବରୁ ଆଜି ରାୟଗଡ ଜିଲ୍ଲାରେ ଏହି ସୁଯୋଗ, ନିଜକୁ-ନିଜ ମଧ୍ୟରେ ହେଉଛି ଏକ ସୁଖଦ ସଂଯୋଗ । ଆଜି ମୋତେ ଦୁଇଟି କାର୍ଯ୍ୟକ୍ରମ କରିବାର ସୁଯୋଗ ମିଳିଛି-ଗୋଟିଏ ହେଉଛି ଆମର ନୀତିନ ଗଡ଼କରୀ ମହାଶୟଙ୍କ ନେତୃତ୍ୱରେ ଭାରତର ପୋତାଶ୍ରୟ କ୍ଷେତ୍ରକୁ , ବନ୍ଦର କ୍ଷେତ୍ରକୁ ଆଉ ଜଳପଥ କ୍ଷେତ୍ରକୁ ଯେଉଁ ପ୍ରକାରରେ ଏକ ନୂତନ ଚେତନା ମିଳିଛି ଆଉ ତାହା ମାଧ୍ୟମରେ ମୁମ୍ବାଇରେ ଜେଏନପିଟିର ଚତୁର୍ଥ ଟର୍ମିନାଲର ଆଜି ଲୋକାର୍ପଣ ହେଉଛି ।


    ବହୁ ବର୍ଷ ଧରି ଆମେ ଶବ୍ଦ ଶୁଣି ଆସୁଛୁ - ଜଗତୀକରଣ , ବିଶ୍ୱବ୍ୟାପାର । ଶୁଣି ତ ଆସୁଛୁ ବହୁ ବର୍ଷ ଧରି କିନ୍ତୁ ଏହି ବିଶ୍ୱବ୍ୟାପାରର ସମ୍ଭାବନା ସମ୍ବନ୍ଧରେ ଘରେ ବସି ରହି ଚର୍ଚ୍ଚା କରି ରହିବା ଦ୍ୱାରା ଆମେ ଦେଶକୁ କୌଣସି ଲାଭ ପହଂଚାଇ ପାରିବା ନାହିଁ । ବିଶ୍ୱବ୍ୟାପାରର ଲାଭ ସେତେବେଳେ ହୋଇଥାଏ କି ବିଶ୍ୱ ସହିତ ଯୋଡ଼ି ହେବା ପାଇଁ ଆପଣଙ୍କ ପାଖରେ ବିଶ୍ୱ ସ୍ତରର ଭିତ୍ତିମି ରହିଥିବ ।


    ସାମୁଦ୍ରିକ ବ୍ୟାପାର ସେଥିରେ ଏକ ବହୁତ ବଡ଼ ଗୁରୁତ୍ୱ ବହନ କରିଥାଏ । ଆଉ ଭାରତ ଏକ ଭାଗ୍ୟବାନ ଦେଶ ହୋଇ ପାରିଛି କାରଣ ସାମୁଦ୍ରିକ ଶକ୍ତିକୁ ଚିହ୍ନିଲା ଭଳି ସର୍ବପ୍ରଥମ ରାଜପୁରୁଷ , ରାଷ୍ଟ୍ରପୁରୁଷ , ଛତ୍ରପତି ଶିବାଜୀ ମହାରାଜ ଥିଲେ । ଆଉ ତାହାର ହିଁ ପରିଣାମ ହେଉଛି କି ଆଜି ମହାରାଷ୍ଟ୍ରରେ ଏତେ ସବୁ ସମୁଦ୍ର ସହିତ ଯୋଡ଼ି ହୋଇଥିବା ଦୁର୍ଗର ରଚନା ଆଉ ତାହା ସହିତ ଏକ ସାମୁଦ୍ରିକ ଶକ୍ତିର ଅନୁଭବ । ଆଜି ଯେତେବେଳେ ଏତେ ବର୍ଷ ପରେ ଛତ୍ରପତି ଶିବାଜୀ ମହାରାଜଙ୍କ ସ୍ମରଣ କରୁଛେ ଆଉ ଏ ଯେଉଁ ଜେଏନପିଟିର ଚତୁର୍ଥ ଟର୍ମିନାଲର ଆମେ ଲୋକାର୍ପଣ କରୁଛେ ତ ଆମେ କଳ୍ପନା କରି ପାରିବା କି ଆମର ପୂର୍ବ ପୁରୁଷ କେତେ ଦୂରଦ୍ରଷ୍ଟା ଥିଲେ ଆଉ ଆଉ କେତେ ଦୂରଦୃଷ୍ଟି ସହିତ ଚିନ୍ତା କରୁଥିଲେ ।


    ଯଦି ବିଶ୍ୱବ୍ୟାପାରରେ ଭାରତକୁ ନିଜର ସ୍ଥାନ ପ୍ରସ୍ତୁତ କରିବାର ଅଛି ତ ଭାରତ ପାଖରେ ସବୁଠାରୁ ଅଧିକ ସାମୁଦ୍ରିକ ମାର୍ଗର ଶକ୍ତିକୁ ଅନେକ ଗୁଣା ବଢ଼ାଇବାର ଆବଶ୍ୟକତା ରହିଛି । ଆମର ବନ୍ଦରଗୁଡ଼ିକୁ ଯେତେ ଅଧିକ ମାତ୍ରାରେ ବିକାଶ କରିବା , ଆଧୁନିକ ହେବ , ଟର୍ଣ୍ଣ ଏରାଉଣ୍ଡ ସମୟ ଅତିକମ ହେବ ଆଉ ଦ୍ରୁତ ଗତିରେ ଚାଲୁଥିବା ଜାହାଜର ସଂଖ୍ୟା ବୃଦ୍ଧି ହେବ , ଆମର ନିୟୁତ ନିୟୁତ ଟନ୍ ପଣ୍ୟ ବିଶ୍ୱ ବଜାରରେ ପଂହଚିବ । ଆଉ କେବେ-କେବେ ପହଂଚିବାରେ ପ୍ରତିଯୋଗିତା ହୋଇଥାଏ । ଥରେ ବରାଦ ସ୍ଥିର ହେଲା ପରେ , ଆର୍ଥିକ କାରବାର ହେବା ପରେ ଯଦି କମ୍ ସମୟରେ ମାଲ ପହଂଚି ଯାଏ ତ କିଣିଥିବା ବ୍ୟବସାୟୀଙ୍କୁ ଲାଭ ହୋଇଥାଏ । ଯଦି ସେ ଡେରିରେ ପଂହଚାଇଥାଏ ତ ତାକୁ କ୍ଷତି ହୋଇଥାଏ । କିନ୍ତୁ ତାହା ସେତେବେଳେ ପଂହଚିଥାଏ ଯେତେବେଳେ ଆମର ବନ୍ଦର କ୍ଷେତ୍ରରେ ସେହି ପ୍ରକାରର ସୁବିଧା ରହିଥିବ ।


    ସାଗରମାଳା ପ୍ରକଳ୍ପ ଅଧୀନରେ ଆମେ କେବଳ ବନ୍ଦରର ହିଁ ବିକାଶ କରିବାକୁ ଚାହୁଁଛୁ , ତା ’ ନୁହେଁ । ଆମେ ବନ୍ଦର ଭିତ୍ତିକ ବିକାଶ ଉପରେ ଗୁରୁତ୍ୱ ଦେଉଛୁ , ଫଳରେ ଆମର ସମୁଦ୍ର ଉପକୂଳର ସାଢ଼େ ସାତ ହଜାର କିଲୋମିଟରର ବିଶାଳ ସମୁଦ୍ର ଆମ ପାଖରେ ଅଛି । ଆମକୁ ସାମୁଦ୍ରିକ ଅଂଚଳ କ୍ଷେତ୍ରରେ ଏକ ମହାଶକ୍ତି ହେବା ଭଳି ସମ୍ଭାବନା ଥିବା... ଆମକୁ ଭୌଗୋଳିକ ରୂପରେ ବ୍ୟବସ୍ଥା ମିଳିଅଛି । ଏହା ଆମ ପାଇଁ ହେଉଛି ଆହ୍ୱାନ କି ଆମେ କିଭଳି ଏହି ସୁଯୋଗର ଲାଭ ଉଠାଇବା । ଆଉ ଆମେ ନିଜର ବ୍ୟବସ୍ଥାଗୁଡ଼ିକୁ ସେହି ବିକାଶର ନୂତନ ଶିଖରକୁ ନେଇଯିବା ।


    ଭାରତ ସରକାର ଏହି ଦିଗରେ ଦାୟିତ୍ୱ ଉଠାଇଛନ୍ତି । ଦୁନିଆ ପର୍ଯ୍ୟାବରଣ ସଂପର୍କରେ ଚର୍ଚ୍ଚା କରୁଛି । ପରିବେଶ ଜନିତ ସମସ୍ୟାର ସମାଧାନରେ ଏକ ମହତ୍ୱପୂର୍ଣ୍ଣ କ୍ଷେତ୍ର ହେଉଛି ପରିବହନ । ଆଉ ସେହି ପରିବହନ କ୍ଷେତ୍ର ମଧ୍ୟରେ ଜଳପଥ...100ରୁ ଅଧିକ ଜଳପଥକୁ ଆମେ ଚିହ୍ନଟ କରିଛୁ । ଆଉ ସମଗ୍ର ଦେଶରେ ଆମକୁ ଲାଗୁଛି କି ପଣ୍ୟ ପରିବହନ ପାଇଁ ଯଦି ଆମେ ରେଳ କିମ୍ବା ସଡ଼କ ବ୍ୟତୀତ ଜଳପଥର ଉପଯୋଗ କରିବା , ଆମ ନଦୀଗୁଡିକର , ଆମ ସମୁଦ୍ର କୂଳର ତ ଅମେ ବହୁତ କମ୍ ଖର୍ଚ୍ଚରେ ଜିନିଷପତ୍ର ପହଂଚାଇ ପାରିବା , ଆଉ ପରିବେଶକୁ ବହୁତ କମ୍ କ୍ଷତି ପହଂଚାଇ ଆମେ ବିଶ୍ୱତାପନ ସହିତ ଯେଉଁ ଲଢାଇ ଚାଲିଛି , ସେଥିରେ ମଧ୍ୟ ଆମେ ସକାରାତ୍ମକ ଯୋଗଦାନ କରି ପାରିବା । ସେହି ବିଷୟକୁ ନେଇ ଏବେ ଆମେ ଦେଶରେ ଆଗକୁ ବଢୁଛୁ ।


    ଆଜି ନବୀ ମୁମ୍ବାଇରେ ଗ୍ରୀନ ଫିଲ୍ଡ ବିମାନ ବନ୍ଦର , ଆଉ ଦେଶରେ ସ୍ୱାଧୀନତା ପରେ ଏତେ ବଡ଼ ଗ୍ରୀନ ଫିଲ୍ଡ ପ୍ରକଳ୍ପ , ବିମାନ କ୍ଷେତ୍ରର , ଏହା ସର୍ବ ପ୍ରଥମେ ହେଉଛି । ଏବେ ଆପଣ କଳ୍ପନା କରିପାରୁଥିବେ କି 20 ବର୍ଷ ଧରି ଆପଣ ଶୁଣିଛନ୍ତି , କେତେ ନିର୍ବାଚନରେ ଏହା କରିବା ପାଇଁ ପ୍ରତିଶୃତି ଦେଇଥିବେ । କେତେ ବିଧାୟକ ନିର୍ବାଚିତ ହୋଇ ଆସିଥିବେ ଏହି ପ୍ରତିଶୃତିକୁ ନେଇ , କେତେ ଏମପି ହୋଇ ଆସିଥିବେ । କେତେ ସରକାର ଗଠନ ହୋଇଥିବେ , କିନ୍ତୁ ବିମାନ ବନ୍ଦର ତିଆରି ହେଲା ନାହିଁ । ଆଉ ଏହାର କାରଣ କ ’ ଣ ? ଏହା ପଛରେ ସରକାରଙ୍କ କାମ କରିବାର ଶୈଳୀ ହେଉଛି ସବୁଠାରୁ ପ୍ରତିବନ୍ଧକ ।


    1997ରେ ଯେତେବେଳେ ଅଟଳ ବିହାରୀ ବାଜପେୟୀଙ୍କ ସରକାର ଥିଲା , ସେତେବେଳେ ଏହାର ସ୍ୱପ୍ନ ଦେଖା ଯାଇଥିଲା , ଏହାର ପରିକଳ୍ପନା କରାଯାଇଥିଲା , ଆଉ କଥା ଆଗକୁ ବଢ଼ିଥିଲା । ଆଉ ଯେତେବେଳେ ମୁଁ ପ୍ରଧାନମନ୍ତ୍ରୀ ହେଲି ତ ମୋର ଆଉ କୌଣସି କାମ ନାହିଁ , ଏକୁଟିଆ ମଣିଷ , ଖାଲି ବସିଛି , ତ ଦିନ-ରାତି ଏହା କରି ଚାଲିଛି । ତ ଖୋଜୁ-ଖୋଜୁ ମୋ ଧ୍ୟାନକୁ ଆସିଲା କି କେବଳ ନବୀ ମୁମ୍ବାଇ ବିମାନ ବନ୍ଦର ନୁହେଁ , ହିନ୍ଦୁସ୍ଥାନରେ ଅତ୍ୟନ୍ତ ମହତ୍ୱପୂର୍ଣ୍ଣ ଏଭଳି ପ୍ରକଳ୍ପ ସବୁ , କେବେ 30 ବର୍ଷ ପୂର୍ବରୁ ଘୋଷଣା ହୋଇଥିବ , ଫାଇଲରେ ମଞ୍ଜୁରି ମିଳି ଯାଇଥିବ , କେବେ 20ବର୍ଷ ପୂର୍ବରୁ ଘୋଷଣା ହୋଇଥିବ , କେତେବେଳେ ତ ନେତାମାନେ ଯାଇ ଶିଳାନ୍ୟାସ କରି ଦେଇଥିବେ , ଫଟୋ ମଧ୍ୟ ଉଠାଇଥିବେ , ଭାଷଣ ମଧ୍ୟ ଦେଇ ଦେଇଥିବେ , କିନ୍ତୁ ସେହି ପ୍ରକଳ୍ପ କେବେ କାଗଜ ଆଉ ଫାଇଲରୁ ବାହାରି ନାହିଁ । ଏବେ ଏହା ଟିକେ ଚିନ୍ତା , ଆଉ ଆଶ୍ଚର୍ଯ୍ୟଜନକ କଥା ଥିଲା ।


    ମୁଁ ପ୍ରଗତି ନାମରେ ଏକ କାର୍ଯ୍ୟକ୍ରମ ଆରମ୍ଭ କଲି । ଟେକ୍ନୋଲ ଜିର ଉପଯୋଗ କରି ଦେଶର ସମସ୍ତ ମୁଖ୍ୟ ସଚିବଙ୍କ ସହିତ ଏବଂ ଭାରତ ସରକାରଙ୍କ ସମସ୍ତ ସଚିବଙ୍କ ସହିତ ଏହି ପ୍ରକଳ୍ପକୁ ନେଇ ବସୁଛି । ଆଉ ନିଜେ ମଧ୍ୟ ତାହାର ଅନୁଧ୍ୟାନ ଓ ସମୀକ୍ଷା କରୁଛି । ଏବେ ସେଥିରେ , ଯେପରି ବର୍ତ୍ତମାନ ଦେବେନ୍ଦ୍ର ଫଡନବୀସ ମହାଶୟ ବର୍ଣ୍ଣନା କରୁଥିଲେ , ଏହି ପ୍ରକଳ୍ପ ମୋ ସାମ୍ନାରେ ଅଛି-କିଛି ହୋଇ ନ ଥିଲା ଆଜ୍ଞା । କେବଳ କାଗଜରେ ଥିଲା , କାଲି ଆସିବ , କାଲି କେହି ଜଣେ ତ ବୟାନ ଦେବ , ଏହା ତ ଆଙ୍କ ସମୟରେ ହୋଇଥିଲା । ଏଭଳି ଲୋକଙ୍କର ଅଭାବ ନାହିଁ । ଆଉ ଏଥିପାଇଁ ସେହି ପ୍ରଗତି ଅନୁସାରେ ସମସ୍ତ ବିଭାଗକୁ ବସାଇ ସମସ୍ୟାଗୁଡ଼ିକର ସମାଧାନ କରନ୍ତୁ ଭାଇ । ଯଦି ଯୋଜନା ହୋଇଥିଲା ତ ସେହି ସମୟରେ ଭୁଲ କାହିଁକି କଲେ ? ଯଦି ସେହି ସମୟରେ ଭୁଲ କରି ନ ଥାଆନ୍ତେ ତ ଆଜି ପର୍ଯ୍ୟନ୍ତ କାହିଁକି ଲାଗୁ କଲେ ନାହିଁ ? ସଠିକ ପ୍ରଶ୍ନ ଦ୍ୱାରା କାମ ଆଗକୁ ବଢ଼ାନ୍ତୁ । ଆପଣମାନେ ଜାଣି ଖୁସି ହେବେ , ଏହି ପ୍ରଗତିର ଅନୁଧ୍ୟାନ ଦ୍ୱାରା 20-20 , 30-30 ବର୍ଷ ପୁରୁଣା ଅଟକି ରହିଥିବା , ଆଉ ପୂର୍ବ ସରକାରଙ୍କ ସ୍ୱଭାବ ଥିଲା-ଝୁଲାଇ ରଖିବା , ଅଟକାଇ ରଖିବା , ଦିଗଭ୍ରଷ୍ଟ କରି ରଖିବା । ଏପରି ହୋଇ ଚାଲିଥିଲା । ଆପଣ ଆଶ୍ଚର୍ଯ୍ୟ ହେବେ , ପାଖାପାଖି 10 ଲକ୍ଷ କୋଟି ଟଙ୍କାର ପ୍ରକଳ୍ପ ଯାହା ଏପରି ଲଟକି ଥିବା , ଅଟକି ଥିବା , ଦିଗଭ୍ରଷ୍ଟ ହୋଇ ପଡ଼ି ରହିଥିଲା ସେସବୁକୁ ଆମେ କାର୍ଯ୍ୟକାରୀ କରିଛୁ । ଅର୍ଥର ବ୍ୟବସ୍ଥା କରିଛୁ , ଆଉ ଧନର ବ୍ୟବସ୍ଥା କରିଛୁ , ଆଉ ଦ୍ରୁତ ଗତିରେ କାମ ଆଗେଇ ଚାଲିଛି । ଆଉ ସେଥି ମଧ୍ୟରେ ନବୀ ମୁମ୍ବାଇ ବିମାନ ବନ୍ଦରର କାମ ଅଛି ଆଜ୍ଞା ।


    ଆମର ବିମାନ ଚଳାଚଳ କ୍ଷେତ୍ର ଦ୍ରୁତ ଗତିରେ ଆଗକୁ ବଢ଼ୁଛି । ଆମର ଗଜପତି ରାଜୁ ମହାଶୟ ଆପଣମାନଙ୍କୁ ବିସ୍ତୃତ ଭାବରେ ଏବେ କହୁଥିଲେ । ଆଜକୁ 20-25ବର୍ଷ ପୂର୍ବେ ସମଗ୍ର ହିନ୍ଦୁସ୍ଥାନର ବିମାନ ବନ୍ଦର ଉପରେ ଯେତେ ଭିଡ (ଟ୍ରାଫିକ) ଥିଲା , ଯାତ୍ରୀ ଆସୁଥିଲେ-ଯାଉଥିଲେ , ଆଜି ତାହାଠାରୁ ମଧ୍ୟ ଅଧିକ କେବଳ ମୁମ୍ବାଇ ବିମାନ ବନ୍ଦରରେ ସେତିକି ଭିଡ (ଟ୍ରାଫିକ)ରହିଛି । ଆପଣ ଭାବନ୍ତୁ , ସମଗ୍ର ଦେଶରେ ଯାହା ଥିଲା , ଆଜି ତାହା କେବଳ ମୁମ୍ବାଇରେ ଅଛି । ଆଜି ସମୟ ଏପରି ବଦଳି ଯାଇଛି କି ଯେପରି ଆପଣ ବସ୍ ପାଇଁ ଅପେକ୍ଷା କରିଥିବା ଧାଡିରେ ଲୋକଙ୍କୁ ଦେଖୁଛନ୍ତି , ଯଦି ବିମାନ ବନ୍ଦରକୁ ଯିବା , ଲମ୍ବା ଧାଡ଼ିରେ ଲୋକ ଠିଆ ହୋଇଥିବେ ବିମାନରେ ଚଢ଼ିବା ପାଇଁ । ଆଉ ଏହା ସାରା ଦିନ ହିନ୍ଦୁସ୍ଥାନର ଅନେକ ବିମାନ ବନ୍ଦରରେ ଆପଣ ମାନଙ୍କୁ ଦେଖିବାକୁ ମିଳିବ ।


    ଯେଉଁ ଦ୍ରୁତ ଗତିରେ ବିମାନ ଚଳାଚଳ କ୍ଷେତ୍ରର ଅଭିବୃଦ୍ଧି ଘଟୁଛି , ସେହି ଆବଶ୍ୟକତା ଅନୁସାରେ ଆମକୁ ବିମାନ ଚଳାଚଳ କ୍ଷେତ୍ରର ଭିତ୍ତିମିରେ ବହୁତ ପଛରେ ରହିଛୁ । ଆମର ପ୍ରୟାସ ହେଉଛି କି ଗତି ବଢ଼ାଇବା , ତାକୁ ଶେଷ କରିବାର ପ୍ରୟାସ କରିବା । ଆମେ , ଏବେ ଆପଣମାନେ ଆଜିଠାରୁ କେତେ ବର୍ଷ ପୂର୍ବେ , 80 ଦଶକରେ , ଏକବିଂଶ ଶତାବ୍ଦୀ ଆସୁଛି , ଏକବିଂଶ ଶତାବ୍ଦୀ ଆସୁଛି , ପ୍ରତ୍ୟେକ ଦିନ ସମ୍ବାଦପତ୍ରରେ ଆସୁଥିଲା । ପ୍ରତ୍ୟେକ ଦିନ ପ୍ରଧାନମନ୍ତ୍ରୀ ମହାଶୟଙ୍କ ମୁହଁରେ ଏକବିଂଶ ଶତାବ୍ଦୀର ଚର୍ଚ୍ଚା ହେଉଥିଲା । କିନ୍ତୁ ଏକବିଂଶ ଶତାବ୍ଦୀର ଶବ୍ଦରୁ ଆଗକୁ ଗାଡ଼ି କେବେ ବଢ଼ି ନଥିଲା ।


    ଯଦି ଏକବିଂଶ ଶତାବ୍ଦୀର ବିମାନ ଚଳାଚଳ କ୍ଷେତ୍ର କିଭଳି ହେବ , ଏଥିପାଇଁ କେହି ଆଜିଠାରୁ 20-25 ବର୍ଷ ପୂର୍ବରୁ ଚିନ୍ତା କରି ଥାଆନ୍ତେ , ତ ବୋଧ ହୁଏ ଆମକୁ ଆଜି ଯେତେ ଧାଁ-ଧପଡ଼ କରିବାକୁ ପଡ଼ୁଛି , ବୋଧହୁଏ ଏହା କରିବାକୁ ପଡ଼ି ନ ଥାଆନ୍ତା । ଏହି ଦେଶରେ ସ୍ୱାଧୀନତା ପରେ କୌଣସି ସରକାର ଏତେ ମହତ୍ୱପୂର୍ଣ୍ଣ କ୍ଷେତ୍ର-ଆଗାମୀ ଦିନ ମାନଙ୍କରେ ଏହାର ମାହାତ୍ମ୍ୟ ବଢ଼ିବାକୁ ଯାଉଛି , ଏଥିରେ କୌଣସି ଦ୍ୱିମତ ହେବାର କାରଣ ନଥିଲା-ପୁଣି ମଧ୍ୟ ଆମ ଦେଶରେ କେବେ-ମଧ୍ୟ ବିମାନ ଚଳାଚଳ ନୀତି ନଥିଲା । ଆମେ ଆସିବା ପରେ ବିମାନ ଚଳାଚଳ ନୀତି ପ୍ରସ୍ତୁତ କଲୁ , ଆଉ ବିମାନ ଚଳାଚଳକୁ ଯଦି ଆମେ ଏହି ଭୁଲ କରିବା , କାରଣ ଗୋଟିଏ ସମୟ ଥିଲା ତା ’ ଉପରେ ମହାରାଜାଙ୍କର ଛବି ରହୁଥିଲା । ଆଜି ଏହା ହେଉଛି ସାଧାରଣ ଲୋକଙ୍କର । ଯେତେବେଳେ ଅଟଳ ବିହାରୀ ବାଜପେୟୀଙ୍କ ସରକାର ଥିଲା ତ ଆମର ଜଣେ ବିମାନ ଚଳାଚଳ ମନ୍ତ୍ରୀ ଥିଲେ । ମୁଁ ତ ରାଜନୀତିରେ ବହୁତ ସଂଗଠନର କାର୍ଯ୍ୟ ଗୋଟିଏ କୋଣରେ କରୁଥିଲି । ମୁଁ ତାଙ୍କୁ କହିଲି କି ଆଜି ମଧ୍ୟ କାହିଁକି ମହାରାଜାଙ୍କ ଛବି ଏଥିରେ ଲଗାଇ ରଖିଛନ୍ତି , ସେହି ସମୟରେ ମହାରାଜାମାନଙ୍କର ଛବି ଲାଗି ରହୁଥିଲା । ମୁଁ କହିଲି କି ଏବେ ତ ଆପଣମାନଙ୍କୁ ଲକ୍ଷଣଙ୍କ କାର୍ଟୁନରେ ଯେଉଁ ସାଧାରଣ ମଣିଷ ଅଛନ୍ତି ନା ତାଙ୍କ ଚିହ୍ନ ଲଗାଇବାର ଅଛି , ସେ ଉଡ଼ାଜାହାଜରେ ବସିଥାଏ । ଆଉ ପରେ ଅଟଳ ବିହାରୀ ବାଜପେୟୀଙ୍କ ସରକାରଙ୍କ ସମୟରେ ତାହାର ମଧ୍ୟ ଶୁଭାରମ୍ଭ କରାଯାଇଥିଲା ।


    ଆମେ କହିଲୁ କି କାହିଁକି ନା ମୋ ଦେଶରେ ଯିଏ ହାୱାଇ ଚପଲ ପିନ୍ଧୁଛି , ସେ ମଧ୍ୟ ଉଡ଼ାଜାହାଜରେ ଉଡ଼ିବା ଦରକାର , ଆମେ ଉଡ଼ାଣ ଯୋଜନା ଆଣିଲୁ । ଦେଶରେ 100 ରୁ ଅଧିକ ବିମାନ ବନ୍ଦର ତିଆରି କଲୁ ଅଥବା ପୁରୁଣା ପଡ଼ି ରହିଥିଲା ତ ସେଗୁଡ଼ିକୁ ଠିକ୍ କରିବା , ସେଗୁଡ଼ିକୁ କାର୍ଯ୍ୟକ୍ଷମ କରିବା ଦିଗରେ ଆମେ କାମ କରୁଛୁ ।


    ଛୋଟ-ଛୋଟ ସ୍ଥାନକୁ ଉଡ଼ାଜାହାଜ ଚାଲୁ , ଛୋଟ ବିମାନ ଚାଲୁ-20 ଜଣ ଲୋକଙ୍କୁ ନେଇ କରି ଗଲା ଭଳି , 30ଜଣ ଲୋକଙ୍କୁ ନେଇ ଯିବା ଭଳି , କିନ୍ତୁ ଆଜି ଲୋକଙ୍କୁ ଗତି ଦରକାର । ଆଉ ଆମେ ଗୋଟିଏ ଏଭଳି ଯୋଜନା ପ୍ରସ୍ତୁତ କଲୁ-ବିଶେଷ କରି ଉତ୍ତର-ପୂର୍ବର ଲୋକମାନଙ୍କ ପାଇଁ କି ଯେଉଁଥିରେ ଅଢ଼େଇ ହଜାର ଟଙ୍କାର ଟିକେଟ ଆଉ ଉତ୍ତର-ପୂର୍ବରେ ଯେଉଁ କଷ୍ଟକର ଅଂଚଳ ରହିଛି , ଯେଉଁଠାରେ ଯୋଗାଯୋଗ ବ୍ୟବସ୍ଥା ହେଉଛି ବହୁତ ଜରୁରୀ , ତାହା ଉପରେ ମଧ୍ୟ ଆମେ ଗୁରୁତ୍ୱ ଦେଉଛୁ ।


    ଆପଣମାନେ ଜାଣି ଖୁସି ହେବେ ଭାଇ ଓ ଭଉଣୀମାନେ , ଆମ ଦେଶରେ ଏତେ ବର୍ଷ ଧରି ଯେଉଁ ଉଡ଼ାଜାହାଜ କିଣା ଯାଇଥିଲା , ଚାଲୁଥିଲା-ଆଜି ଆମ ଦେଶରେ ପାଖାପାଖି 450 ଉଡ଼ାଜାହାଜ କାର୍ଯ୍ୟକ୍ଷମ ଅଛି , ଦେଶ ସେବାରେ ଲାଗୁଛି , ସରକାରୀ ହେଉ , ବେସରକାରୀ ହେଉ-ସବୁକୁ ମିଶାଇ-ସାଢ଼େ ଚାରି ଶହ । ସ୍ୱାଧୀନତା ପରଠାରୁ ଏ ପର୍ଯ୍ୟନ୍ତ 450 ରେ ପହଂଚିଛି । ଆପଣମାନେ ଜାଣି ଖୁସି ହେବେ କି ଏହି ଗୋଟିଏ ବର୍ଷରେ ଦେଶର ବିମାନ ଚଳାଚଳ କ୍ଷେତ୍ରରେ ଲୋକମାନଙ୍କ ଦ୍ୱାରା 900 ନୂତନ ଉଡ଼ାଜାହାଜ ଖର୍ଦ୍ଦି ପାଇଁ ବୁକିଂ କରାଯାଇଛି । ଅର୍ଥାତ ସ୍ୱାଧୀନତାର 70 ବର୍ଷ ହୋଇଗଲା-450 ଆଉ ଏହି ଗୋଟିଏ ବର୍ଷରେ 900 ନୂତନ ଉଡ଼ାଜାହାଜର କ୍ରୟ ପାଇଁ ବୁକିଂ ବରାଦ ଦିଆ ଯାଇଛି । ଆପଣ କଳ୍ପନା କରି ପାରୁଥିବେ କି କେତେ ଦ୍ରୁତ ଗତିରେ ବିମାନ ଚଳାଚଳ କ୍ଷେତ୍ର ଆଗକୁ ବଢ଼ୁଛି ।


    ଆଉ ବିମାନ ଚଳାଚଳ କ୍ଷେତ୍ର ରୋଜଗାରର ମଧ୍ୟ ନୂତନ ସମ୍ଭାବନା ନେଇ ଆସେ । ଆଉ ଏବେ ଯେତେବେଳେ ଦେବେନ୍ଦ୍ର ଫଡନବିସ୍ କହୁଥିଲେ କି ଏହା ସହିତ ଭିତ୍ତିଭୂମି ପ୍ରସ୍ତୁତ ହେବ- ଜଳରେ , ଭୂମିରେ , ଆକାଶରେ , ଏହା କାରଣରୁ ଅର୍ଥନୈତିକ କାର୍ଯ୍ୟକଳାପ କେତେ ସକ୍ରିୟ ହୋଇଥାଏ । ଏହା ଦୁନିଆର ଏକ ଅଧ୍ୟୟନ ରହିଛି କି ବିମାନ ଚଳାଚଳ କ୍ଷେତ୍ରର ଭିତ୍ତିଭୂମିରେ ଯଦି ଶହେ ଟଙ୍କା ଲଗା ଯାଇଥାଏ ତ ସମୟ ଥାଉ ଥାଉ ସେଥିରେ ତିନି ଶହ ପଚିଶ ଟଙ୍କା ବାହାରି ଥାଏ । ଏତେ ଶକ୍ତି ରହିଛି , ରୋଜଗାର ଦେବାର ସମ୍ଭାବନା ବହୁତ ରହିଛି । ଭାରତର ପର୍ଯ୍ୟଟନକୁ ମଧ୍ୟ ପ୍ରୋତ୍ସାହନ ଦେଇଛି ।


    ଭାରତ ହେଉଛି ବିବିଧତାରେ ଭରା ଏପରି ଏକ ଦେଶ , ଯଦି ଉପଯୁକ୍ତ ଯୋଗାଯୋଗ ମିଳି ଯାଏ ତ ସାରା ବିଶ୍ୱର ଲୋକ ଯଦି ଗୋଟିଏ ଜିଲ୍ଲାରେ ଗୋଟିଏ ମାସ ମଧ୍ୟ ଅତିବାହିତ କରନ୍ତି ତ , ତେବେ ମଧ୍ୟ ବୋଧହୁଏ ସମଗ୍ର ଦେଶ ଭଲ ଭାବେ ଦେଖିକରି ଯାଇ ପାରିବେ ନାହିଁ , ଏତେ ବିବିଧତାରେ ପରିପୂର୍ଣ୍ଣ ହେଉଛି ଆମର ଦେଶ । ଏହି ବିମାନ ଚଳାଚଳ କ୍ଷେତ୍ର , ଏହାର ଗୁରୁତ୍ୱ ଦେଶର ପର୍ଯ୍ୟଟନକୁ ମଧ୍ୟ ବହୁତ ବଡ଼ ଶକ୍ତି ଦେବ । ଆଉ ପର୍ଯ୍ୟଟନ ହେଉଛି ଏଭଳି ଏକ କ୍ଷେତ୍ର କି ଯେଉଁଠାରେ ଅତି କମ୍ ପୁଞ୍ଜି ନିବେଶରେ ଅଧିକରୁ ଅଧିକ ଦୈନଦିନ ଆୟ କରିହେବ । ଏବେ ପର୍ଯ୍ୟଟନରୁ ଯେ କେହି ରୋଜଗାର କରିପାରିବେ - ଟେକ୍ସି ଚଲାଇଲା ବାଲା ଆୟ କରିପାରିବେ , ଅଟୋ ରିକ୍ସା ବାଲା ଆୟ କରିପାରିବେ , ଗେଷ୍ଟ୍ ହାଉସ ବାଲା ଆୟ କରିପାରିବେ , ଫୁଲ-ଫଳ ବିକ୍ରି କରିଲାବାଲା ଆୟ କରିପାରିବେ , ମନ୍ଦିର ବାହାରେ ବସିଥିବା ପୂଜାପାଠ କରିଲାବାଲା ଆୟ କରିପାରିବେ ; ପ୍ରତ୍ୟେକ ଆୟ କରୁଛନ୍ତି ।


    ଏ ଯେଉଁ ବିମାନ ଚଳାଚଳ କ୍ଷେତ୍ରକୁ ପ୍ରୋତ୍ସାହନ ଦେବା ପଛରେ ଆମର ଯେଉଁ ପ୍ରୟାସ ଅଛି , ତାହା ପର୍ଯ୍ୟଟନ ସହିତ ମଧ୍ୟ ସିଧା ସଳଖ ଜଡ଼ିତ ଅଛି । ମୋର ବିଶ୍ୱାସ କି ଆଜିର ଏହି ନବୀ ମୁମ୍ବାଇ ଗ୍ରୀନ ଫିଲ୍ଡ ବିମାନବନ୍ଦରର ଶିଳାନ୍ୟାସ ଆଉ ମୁଁ ସବୁବେଳେ କାର୍ଯ୍ୟକ୍ରମରେ ପଚାରିଥାଏ କି , କେବେ ଶେଷ ହେବ । କାରଣ ସେହି ପୁରୁଣା ସମୟର ଅନୁଭବ କିପରି ଅଛି , ଆପଣମାନଙ୍କୁ ଜଣାଅଛି । ତ ଆମମାନଙ୍କୁ ଦେଶକୁ ସେହି ସଂସ୍କୃତିରୁ ବାହାର କରିବା ପାଇଁ ବହୁତ ପରିଶ୍ରମ କରିବାକୁ ପଡ଼ୁଛି । କିନ୍ତୁ କରିବୁ- ଆପଣମାନେ କାମ ଦେଇଛନ୍ତି ତ ଆମେ ତାହାକୁ ସଂପୂର୍ଣ୍ଣ କରି ରହିବୁ ।


    ଆଉ ମୁଁ ଦେଖିପାରୁଛି କି ଯେଉଁ ପ୍ରକଳ୍ପ , ଏହି ଦିନମାନଙ୍କରେ ମୁଁ ଦେଖିପାରୁଛି କି ଯେଉଁ ପ୍ରକଳ୍ପ ମୁମ୍ବାଇ ଏବଂ ମହାରାଷ୍ଟ୍ରରେ- ମୁଁ ବଡ଼ ବଡ଼ ଅନୁମାନ ଲଗାଉଛି କି 2022 ଏବଂ 2022ର ସମୟ ମଧ୍ୟରେ କିପରି ହେବ । ସେହି ଛବିକୁ ଟିକେ ଆପଣମାନେ ମନ ଭିତରେ ଆଙ୍କିବାକୁ ଚେଷ୍ଟା କରନ୍ତୁ – କ ’ ଣ ହେବ ? ବୋଧ ହୁଏ ଏହା ପୂର୍ବରୁ 20 ବର୍ଷ , 25 ବର୍ଷ ମଧ୍ୟରେ ଆପଣ ଭାବିପାରି ନ ଥିବେ । ଯଦି 2022 , 23 , 24 , 25 , ଏହି ସମୟକୁ ଦେଖିବା ତ ଆପଣ ଦେଖିବେ କି ଏଠାରୁ ଆପଣଙ୍କ ଆଖି ସାମ୍ନାରେ ନବୀ ମୁମ୍ବାଇର ବିମାନ ବନ୍ଦରରୁ ବିମାନ ଉଡିବାରେ ଲାଗିବେ ।


    ଏହି ସମୟରେ ଯେତେବେଳେ ସମୁଦ୍ର ଉପରେ 22 କିଲୋମିଟର ଦୀର୍ଘ Trans Harbour Link Road ଉପରେ ଆପଣଙ୍କ ଗାଡିଗୁଡିକ ସଂପୂର୍ଣ୍ଣ ଗତିରେ ଦୌଡୁଥିବ । ଏହି ସମୟରେ ଯେତେବେଳେ ମୁମ୍ବାଇ ଦୁଇଥାକିଆ ଉପ-ନଗରୀ କରିଡରର କାର୍ଯ୍ୟ ଦ୍ରୁତ ଗତିରେ ଶେଷ ହୋଇଯାଇଥିବ । ସେହିଭଳି ଭାବେ ସେହି ସମୟରେ ଆପଣଙ୍କର ଏଠାରେ ସମୁଦ୍ର ସହିତ ଜଡିତ ହୋଇଥିବା ଯେତେଗୁଡିଏ ପ୍ରକଳ୍ପ ଅଛି- ପାଣି ସହିତ ଜଡିତ ହୋଇଥିବା , ରେଳ ସହିତ ଜଡିତ ହୋଇଥିବା ଏକ ସଙ୍ଗେ 22 ପାଖାପାଖି ସମୟରେ ଆପଣଙ୍କ ଦୃଷ୍ଟି ଗୋଚର ହେବେ । ଆଉ ଅନ୍ୟପଟେ ଛତ୍ରପତି ଶିବାଜୀ ମହାରାଜଙ୍କର ଭବ୍ୟ ପ୍ରତିମା ମଧ୍ୟ ପ୍ରସ୍ତୁତ ହୋଇଯାଇଥିବ । ଆପଣ କଳ୍ପନା କରିପାରୁଥିବେ କି କିପରି ବଦଳିଯିବ ।


    ମୁଁ ଏହି ସମସ୍ତ ପଦକ୍ଷେପ ପାଇଁ ଶ୍ରୀମାନ ଦେବେନ୍ଦ୍ର ଫଡନବିସ୍ ମହାଶୟଙ୍କୁ , କେନ୍ଦ୍ରରେ ମୋ ଟିମର ସାଥୀ ଗଜପତିରାଜୁ ମହାଶୟ , ନୀତିନ ଗଡ଼କରି ମହାଶୟ , ଏହି ସମସ୍ତଙ୍କୁ ଶୁଭେଚ୍ଛା ଜଣାଇ , ଆପଣ ସମସ୍ତଙ୍କୁ ବହୁତ ଶୀଘ୍ର ଏହି ବିମାନ ଯାତ୍ରାର ସୁଯୋଗ ଏଠାରୁ ମିଳି ଯାଉ , ଏଥି ପାଇଁ ବହୁତ ବହୁତ ଶୁଭକାମନା ଦେଉଛି । ଧନ୍ୟବାଦ ।


    **********

    
    
    (Release ID: 1521344) Visitor Counter : 1