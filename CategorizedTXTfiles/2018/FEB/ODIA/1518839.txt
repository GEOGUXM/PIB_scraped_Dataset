      ଅର୍ଥ ମନ୍ତ୍ରଣାଳୟ

      2.5 କୋଟି ବେତନ ଓ ପେନସନଭୋଗୀଙ୍କୁ ମିଳିବ 40 ହଜାର ଟଙ୍କାର ଷ୍ଟାଣ୍ଡାର୍ଡ ଡିଡକ୍ସନ ସୁବିଧା;
      ଦିବ୍ୟାଙ୍ଗଜନଙ୍କୁ ମିଳୁଥିବା ପରିବହନ ଭତ୍ତା ବର୍ଦ୍ଧିତ ଦରରେ ମିଳିବା ଜାରି ରହିବ

      Posted On: 01 FEB 2018 12:52AM by PIB Bhubaneshwar

    ବେତନଭୋଗୀ ଟିକସଦାତାଙ୍କୁ ଆଶ୍ୱସ୍ତି ପ୍ରଦାନ କରିବା ଉଦ୍ଦେଶ୍ୟରେ କେନ୍ଦ୍ର ଅର୍ଥ ଏବଂ କର୍ପୋରେଟ ବ୍ୟାପାର ମନ୍ତ୍ରୀ ଶ୍ରୀ ଅରୁଣ ଜେଟଲୀ କହିଥିଲେ ଯେ ପରିବହନ ଭତ୍ତା ଏବଂ ବିଭିନ୍ନ ଚିକିତ୍ସା ଖର୍ଚ୍ଚ ସମ୍ପର୍କରେ ବର୍ତ୍ତମାନ କଟାଯାଉଥିବା ଟିକସ ବଦଳରେ 40 ହଜାର ଟଙ୍କା ପର୍ଯ୍ୟନ୍ତ ଷ୍ଟାଣ୍ଡାର୍ଡ ଡିଡକ୍ସନ କାଟିବା ଲାଗି ଅନୁମତି ଦିଆଯାଇଛି । ତେବେ ଦିବ୍ୟାଙ୍ଗମାନଙ୍କ ପାଇଁ ବର୍ଦ୍ଧିତ ଦରରେ ମିଳୁଥିବା ପରିବହନ ଭତ୍ତା ଜାରି ରହିବ ।


    ସଂସଦରେ ଆଜି ସାଧାରଣ ବଜେଟ 2018-19 ଉପସ୍ଥାପନ କରି ଅର୍ଥମନ୍ତ୍ରୀ କହିଥିଲେ ଯେ ମାନକ ଟିକସ/ଷ୍ଟାଣ୍ଡାର୍ଡ ଡିଡକ୍ସନ କାଟ ଦ୍ୱାରା ପେନସନଭୋଗୀମାନେ ଗୁରୁତ୍ୱପୂର୍ଣ୍ଣ ଲାଭ ପାଇପାରିବେ , ଯେଉଁମାନେ ସାଧାରଣତଃ ପରିବହନ ଏବଂ ଚିକିତ୍ସା ବ୍ୟୟ କାରଣରୁ ଲାଭ ନେଇପାରୁନଥିଲେ । ଏହି ନିଷ୍ପତ୍ତି ପାଇଁ ରାଜକୋଷ ଉପରେ ପାଖାପାଖି 8 ହଜାର କୋଟି ଟଙ୍କାର ବ୍ୟୟଭାର ପଡ଼ିବ । ଏହି ନିଷ୍ପତ୍ତି ଦ୍ୱାରା ଲାଭାନ୍ୱିତ ହେଉଥିବା ବେତନଭୋଗୀ କର୍ମଚାରୀ ଏବଂ ପେନସନଭୋଗୀଙ୍କ ମୋଟ ସଂଖ୍ୟା ପାଖାପାଖି 2.5 କୋଟି ଟଙ୍କା ।


    ଶ୍ରୀ ଜେଟଲୀ କହିଥିଲେ ଯେ “ ସରକାର ଗତ ତିନି ବର୍ଷରେ ବ୍ୟକ୍ତିଗତ ଆୟକର ହାରରେ ଅନେକ ଲାଭଜନକ ପରିବର୍ତ୍ତନ କରିଛନ୍ତି । ସେଥିପାଇଁ ମୁଁ ବ୍ୟକ୍ତିଗତ ଆୟକର ହାର-ଢାଂଚାରେ ଆଉ କୌଣସି ପରିବର୍ତ୍ତନ ପାଇଁ ପ୍ରସ୍ତାବ ଦେଉନାହିଁ । ସମାଜରେ ଏକ ସାଧାରଣ ଧାରଣା ରହିଛି ଯେ ବେତନଭୋଗୀ ବର୍ଗଙ୍କ ତୁଳନାରେ ବ୍ୟକ୍ତିଗତ ବ୍ୟବସାୟ କରୁଥିବା ବ୍ୟକ୍ତିଙ୍କ ଆୟ ଉନ୍ନତ ହୋଇଥାଏ ” ।


    **********

    
    
    (Release ID: 1518839) Visitor Counter : 1