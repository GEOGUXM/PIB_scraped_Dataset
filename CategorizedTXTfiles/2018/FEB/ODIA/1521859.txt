      ପ୍ରତିରକ୍ଷା ମନ୍ତ୍ରଣାଳୟ

      ପ୍ରତିରକ୍ଷା ରାଷ୍ଟ୍ରମନ୍ତ୍ରୀଙ୍କ ଓଏଫଏଜି ଗସ୍ତ
      Posted On: 24 FEB 2018 1:55PM by PIB Bhubaneshwar


    ପ୍ରତିରକ୍ଷା ରାଷ୍ଟ୍ରମନ୍ତ୍ରୀ ଡଃ ସୁବାଷ ଭାମ୍ରେ ଆଜି ଅର୍ଡାନ୍ସ ଫ୍ୟାକ୍ଟ୍ରି ଅମ୍ବାଝରି ( OFAJ ) ଗସ୍ତ କରିଛନ୍ତି । ସେ ବିଭିନ୍ନ ଉତ୍ପାଦନ ସୁବିଧା ବିଶେଷ କରି ସେଲ ମେସିନ , ସେଲ ଫୋର୍ଜ , ଫ୍ୟୁଜ ସପ ଏବଂ ରକେଟ ବିଭାଗ ଆଦି ବୁଲି ଦେଖିଥିଲେ । ତାଙ୍କ ସହିତ ସାମିଲ ଥିଲେ ଅର୍ଡାନ୍ସ ଫ୍ୟାକ୍ଟ୍ରି ବୋର୍ଡ , କୋଲକାତା ସଦସ୍ୟ ଆଇଓଏଫଏସ ଶ୍ରୀ ବିଦ୍ୟା ସାଗର ବର୍ମା , ଅର୍ଡାନ୍ସ ଫ୍ୟାକ୍ଟ୍ରି ବୋର୍ଡ , କୋଲକାତାର ଡିଡିଜି ଆଇଓଏଫଏସ ଶ୍ରୀ ସିଏସ ବିଶ୍ୱକର୍ମା ଏବଂ ଅର୍ଡାନ୍ସ ଫ୍ୟାକ୍ଟ୍ରି ବୋର୍ଡ , ଆମ୍ବାଝରିର ସାଧାରଣ ପରିଚାଳକ ଶ୍ରୀ ରବିନ୍ଦ୍ରନ ବିଶ୍ୱନାଥନ ।


    ତାଙ୍କର ଏହି ଗସ୍ତ ସମୟରେ ଡଃ ଭାମ୍ରେ ପ୍ୟାକ୍ଟ୍ରି ଭିତରେ ପିନାକ ପ୍ରକଳ୍ପ ବିଲ୍ଡିଂର ଉଦଘାଟନ କରିଥିଲେ । ଏହି ଅବସରରେ ଆୟୋଜିତ ଏକ ଉତ୍ସବକୁ ସମ୍ବୋଧିତ କରି ଡଃ ଭାମ୍ରେ କହିଲେ ଯେ ସେ ଅର୍ଡାନ୍ସ ଫ୍ୟାକ୍ଟ୍ରି ବୋର୍ଡ , ଆମ୍ବାଝରିର କାର୍ଯ୍ୟ ସଂସ୍କୃତିକୁ ଦେଖି ଖୁସି ଏବଂ ପ୍ରତିରକ୍ଷା ରାଷ୍ଟ୍ରମନ୍ତ୍ରୀ ଭାବେ ଗର୍ବ ଅନୁଭବ କରୁଛନ୍ତି କାରଣ ଏହି ମନ୍ତ୍ରଣାଳୟ ଅଧୀନରେ ଓଏଫଏଜି ରହିଛି ।


    ପ୍ରତିରକ୍ଷା ରାଷ୍ଟ୍ରମନ୍ତ୍ରୀ ଡଃ ଭାମ୍ରେ କହିଲେ ଯେ ଅସ୍ତ୍ରଶସ୍ତ୍ରର ହାର୍ଡୱୟାର ଉତ୍ପାଦନରେ ଅର୍ଡାନ୍ସ ଫ୍ୟାକ୍ଟ୍ରି ବୋର୍ଡ , ଆମ୍ବାଝରି ଆଗୁଆ ରହିଛି । ସେ ମଧ୍ୟ କହିଲେ ଯେ ଏହି ଉତ୍ପାଦକୁ ରପ୍ତାନୀ କରିବା ପାଇଁ ଓଏଫଏଜି ସମସ୍ତ ଦିଗର ଅନ୍ୱେଷଣ କରିବା ଉଚିତ । ଉତ୍ପାଦନ ବିଭାଗରେ ଅତ୍ୟାଧୁନିକ ସ୍ୱୟଂକ୍ରିୟତାର ବ୍ୟାପକ ଉପଯୋଗ କରି ଗତ 5 ବର୍ଷ ମଧ୍ୟରେ ଓଏଫଏଜି ଏହାର ଉତ୍ପାଦନରେ ଅନେକ ବୃଦ୍ଧି ଆଣିଥିବାରୁ ଏହାର ପ୍ରୟାସକୁ ମନ୍ତ୍ରୀ ପ୍ରଶଂସା କରିଥିଲେ ।


    ତାଙ୍କ ଗସ୍ତର ସ୍ମାରକୀ ସ୍ୱରୂପ ଡଃ ଭାମ୍ରେ ଫ୍ୟାକ୍ଟ୍ରି ହତା ଭିତରେ ଏକ ଆମ୍ବ ଚାରା ରୋପଣ କରିଥିଲେ । ବିଦାୟ ପୂର୍ବରୁ ସେ ଭିଜିଟର ପୁସ୍ତିକାରେ ସ୍ୱାକ୍ଷର କରିଥିଲେ ଏବଂ ଓଫଏଜି ତରଫରୁ ଜେନେରାଲ ମ୍ୟାନେଜର ତାଙ୍କୁ ଏକ ସ୍ମାରକ ପ୍ରଦାନ କରିଥିଲେ ।


    *************

    
    
    (Release ID: 1521859) Visitor Counter : 3