      କ୍ୟାବିନେଟ

      ମିଳିତ ଫିଲ୍ମ ନିର୍ମାଣ କ୍ଷେତ୍ରରେ ଭାରତ, ଇସ୍ରାଏଲ ବୁଝାମଣାକୁ କ୍ୟାବିନେଟ ମଞ୍ଜୁରି
      Posted On: 20 FEB 2018 12:48PM by PIB Bhubaneshwar


    ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ଭାରତ ଓ ଇସ୍ରାଏଲ ମଧ୍ୟରେ ମିଳିତ ଭାବେ ଫିଲ୍ମ ନିର୍ମାଣ ନିମନ୍ତେ ସ୍ୱାକ୍ଷରିତ ବୁଝାମଣାକୁ ପିଛିଲା ଭାବେ ଅନୁମୋଦନ ମିଳିଛି । ଇସ୍ରାଏଲ ପ୍ରଧାନମନ୍ତ୍ରୀ ବେଞ୍ଜାମିନ୍ ନେତାନ୍ୟାହୁଙ୍କ ଭାରତ ଗସ୍ତ ସମୟରେ 2018 ଜାନୁୟାରୀ 15ତାରିଖରେ ନୂଆଦିଲ୍ଲୀସ୍ଥିତ ହାଇଦ୍ରାବାଦ ହାଉସରେ ଉଭୟ ରାଷ୍ଟ୍ରର ପ୍ରଧାନମନ୍ତ୍ରୀଙ୍କ ଉପସ୍ଥିତିରେ ଏହି ବୁଝାମଣା ପତ୍ର ସ୍ୱାକ୍ଷରିତ ହୋଇଥିଲା ।


    ଏକ ଆନ୍ତର୍ଜାତିକ ପକ୍ଷ ସହ ଭାରତୀୟ ଫିଲ୍ମର ମିଳିତ ନିର୍ମାଣ(ସହ ପ୍ରାୟୋଜକ)ର ଅର୍ଥ ହେଉଛି ଭାରତୀୟ ନିର୍ମାତା ଆନ୍ତର୍ଜାତିକ ପାଣ୍ଠିର ଉପଯୋଗ କରିପାରିବେ ଓ ଆନ୍ତର୍ଜାତିକସ୍ତରର ଲେଖା ବା ସ୍କ୍ରିପ୍ଟ , ପ୍ରତିଭା ଓ ବିତରଣ ଦିଗରେ ମଧ୍ୟ ସହଯୋଗ କରିପାରିବେ । ଏହି ଚୁକ୍ତି ଅନ୍ତର୍ଗତ ଏକ ଫିଲ୍ମର ସହ ନିର୍ମାତା ଭାରତ ଓ ଇସ୍ରାଏଲ ଉଭୟ ରାଷ୍ଟ୍ରର ଜାତୀୟ ପ୍ରାୟୋଜକ ଭାବେ ଯୋଗ୍ୟ ବିବେଚିତ ହେବେ । ଏଥିରେ ଉଭୟ ରାଷ୍ଟ୍ରର ରଚନାତ୍ମକ , କଳାତ୍ମକ ଜ୍ଞାନକୌଶଳ , ବିତ୍ତୀୟ ଓ ମାର୍କେଟିଂ ସମ୍ବଳକୁ ଏକଜୁଟ କରିବାରେ ସକ୍ଷମ ହେବ । ସହ ପ୍ରାୟୋଜିତ ଫିଲ୍ମ ଉଭୟ ଦେଶର ଫିଲ୍ମ ସମାରୋହରେ ଘରୋଇ ପ୍ରଡକ୍ସନ୍ ଭାବେ ନିଜର ଭାଗିଦାରୀ ନିମନ୍ତେ ଏବଂ ଅନ୍ୟ କୌଣସି ପ୍ରୋତ୍ସାହନରେ ମଧ୍ୟ ଭାଗ ନେବ ଯାହାକି କୌଣସି ରାଷ୍ଟ୍ରରେ ପ୍ରଡକ୍ସନ ଓ ପ୍ରଡକ୍ସନ୍ ପରବର୍ତ୍ତୀ କାର୍ଯ୍ୟ ପାଇଁ ଉପଲବ୍ଧ ହେବ ।


    ଫିଲ୍ମ ସହ ପ୍ରାୟୋଜକ ବୁଝାମଣାକୁ ସ୍ୱାକ୍ଷର କରାଯିବା ଦ୍ୱାରା କଳା ଓ ସଂସ୍କୃତିର ପାରସ୍ପରିକ ଆଦାନପ୍ରଦାନ ହେବ । ଉଭୟ ଦେଶର ଲୋକ ଓ ଫିଲ୍ମ ନିର୍ମାଣର ବିଭିନ୍ନ ଦିଗ ମଧ୍ୟରେ ସଦ୍ଭାବନା ଓ ଉତ୍ତମ ବୁଝାମଣା ସୃଷ୍ଟି ହେବ । ଏହି ବୁଝାମଣା କଳାତ୍ମକ , ବୈଷୟିକ ଓ ଅଣବୈଷୟିକ କର୍ମୀଙ୍କ ମଧ୍ୟରେ ରୋଜଗାର ସୃଷ୍ଟି କରିବାରେ ମଧ୍ୟ ସହାୟତା ମିଳିବ ।


    **********

    
    
    (Release ID: 1521238) Visitor Counter : 7