      ଉପରାଷ୍ଟ୍ରପତିଙ୍କ ସଚିବାଳୟ

      ଚଳଚ୍ଚିତ୍ରକୁ ପରିବର୍ତ୍ତନର ସାଧନ ହେବା ଏବଂ ସାମାଜିକ ଏକତାକୁ ବୃଦ୍ଧି କରିବା ଆବଶ୍ୟକ: ଉପରାଷ୍ଟ୍ରପତି
      • ଭ୍ରଷ୍ଟାଚାର ଏବଂ ଜାତିବାଦ ବିରୋଧରେ ସ୍ୱର ଉଠାଇବା ପାଇଁ ସଚେତନତାର ପ୍ରୟାସ କରାଯାଉ
      • ଶ୍ରୀ ବି ନାଗି ରେଡ୍ଡୀଙ୍କ ଉପରେ ଡାକ ଟିକେଟ ଏବଂ ପୁସ୍ତିକା ଉନ୍ମୋଚନ କଲେ
      Posted On: 23 FEB 2018 1:41PM by PIB Bhubaneshwar


    ଉପରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ କହିଛନ୍ତି ଯେ ଚଳଚ୍ଚିତ୍ରକୁ ପରିବର୍ତ୍ତନର ସାଧନ ହେବା ଏବଂ ସାମାଜିକ ଏକତାକୁ ବୃଦ୍ଧି କରିବା ଆବଶ୍ୟକ ତଥା ନିଜର ଲୋକପ୍ରିୟତାକୁ ହ୍ରାସ ନକରି ସାମ୍ପ୍ରଦାୟିକ ସୌହାର୍ଦ୍ଦ୍ୟ , ରାଷ୍ଟ୍ରୀୟ ଏକତା ଏବଂ ଦେଶଭକ୍ତିର ଭାବନାକୁ ବୃଦ୍ଧି କରିବା ଆବଶ୍ୟକ । ଉପରାଷ୍ଟ୍ରପତି ଆଜି ଚେନ୍ନାଇଠାରେ ଶ୍ରୀ ବି ନାଗୀ ରେଡ୍ଡୀଙ୍କ ଉପରେ ଏକ ଡାକ ଟିକେଟ ଏବଂ ଏକ ପୁସ୍ତକ ଉନ୍ମୋଚନ କରିବା ପରେ ଉପସ୍ଥିତ ଜନସମୂହକୁ ସମ୍ବୋଧିତ କରୁଥିଲେ । ଏହି ଅବସରରେ ତାମିଲନାଡୁ ରାଜ୍ୟପାଳ ଶ୍ରୀ ବନୱାରୀଲାଲ ପୁରୋହିତ , ରାଜ୍ୟର ଉଚ୍ଚଶିକ୍ଷା ମନ୍ତ୍ରୀ ଶ୍ରୀ କେପି ଅନବଳାଗନ , ତାମିଲନାଡୁର ମୁଖ୍ୟ ପୋଷ୍ଟମାଷ୍ଟର ଜେନେରାଲ ଶ୍ରୀ ଏମ ସମ୍ପତ ଏବଂ ଅନ୍ୟ ମାନ୍ୟଗଣ୍ୟ ବ୍ୟକ୍ତି ଉପସ୍ଥିତ ଥିଲେ ।


    ଉପରାଷ୍ଟ୍ରପତି କହିଲେ ଯେ ଶ୍ରୀ ନାଗି ରେଡ୍ଡି ହେଉଛନ୍ତି ଜଣେ ଜଣାଶୁଣା ପ୍ରକାଶକ , ସଫଳ ଚଳଚ୍ଚିତ୍ର ନିର୍ମାତା , ସମାଜସେବୀ ଏବଂ ଜଣେ ମହାନ ମାନବବାଦୀ । ତାଙ୍କର ସବୁଠାରୁ ସଫଳ ପରିଯୋଜନା ମଧ୍ୟରୁ ଗୋଟିଏ ଥିଲା 1947ରେ ଶିଶୁ ପତ୍ରିକା ‘ ଜହ୍ନମାମୁଁ ’ ର ଶୁଭାରମ୍ଭ କରିବା । ସବୁଠାରୁ ଗୁରୁତ୍ୱପୂର୍ଣ୍ଣ ହେଲା ନେତ୍ରହୀନଙ୍କ ପାଇଁ ଚାରୋଟି ଭାଷାରେ ଜହ୍ନମାମୁଁର ବ୍ରେଲି ସଂସ୍କରଣ ଥିଲା । ଏହା ତାଙ୍କ ଭିତରେ ନେତ୍ରହୀନମାନଙ୍କ ପ୍ରତି ମାନବୀୟ ଦୃଷ୍ଟିକୋଣକୁ ପ୍ରତିପାଦିତ କରିଥାଏ ।


    ଉପରାଷ୍ଟ୍ରପତି ଚଳଚ୍ଚିତ୍ର ନିର୍ମାତାମାନଙ୍କୁ ଆହ୍ୱାନ କରିଥିଲେ ଯେ ସେମାନେ ଭ୍ରଷ୍ଟାଚାର , ଜାତିବାଦ , ମଦ୍ୟପାନ , ନିଶାସେବନ , ମହିଳାଙ୍କ ଉପରେ ଅତ୍ୟାଚାର , ଲିଙ୍ଗ ଆଧାରିତ ଭେଦଭାବ ଏବଂ ସାମନ୍ତବାଦ ଓ ଧାର୍ମିକ ଓ ବିଚାରଗତ ଅତିବାଦ ଆଦି ବିରୋଧରେ ସ୍ୱର ଉଠାଇବାର ପ୍ରୟାସ କରନ୍ତୁ । ସେ କହିଲେ ଯେ ଚଳଚ୍ଚିତ୍ର ବ୍ୟବସାୟ ସହିତ ଜଡିତ ଲୋକମାନେ ନିଜକୁ ପ୍ରଶ୍ନ କରିବା ଆବଶ୍ୟକ ଯେ ଚଳଚ୍ଚିତ୍ର କ ’ ଣ ସମାଜରେ ଘଟୁଥିବା ଘଟଣାମାନଙ୍କର ଆଇନା ହୋଇପାରୁଛି ? ସେ କହିଲେ ଯେ ହିଂସା , ଅପରାଧ ଏବଂ ଅଶ୍ଳୀଳତାର ବିନା ଚିତ୍ରଣରେ ମନୋରଂଜକ ଚଳଚ୍ଚିତ୍ରର ନିର୍ମାଣ ଅସମ୍ଭବ ମନେ କରିବା ସମ୍ପୂର୍ଣ୍ଣ ଭୁଲ ।


    ଉପରାଷ୍ଟ୍ରପତି କହିଲେ ଯେ ମନୋରଂଜନ ନାମରେ ହିଂସା ଏବଂ ଅଶ୍ଳୀଳତାକୁ ଅସଙ୍ଗତି ଭାବେ ବୃଦ୍ଧି କରାଯିବା ଉଚିତ ନୁହେଁ ଯେତେବେଳେ କି ଚଳଚ୍ଚିତ୍ରର ପ୍ରଭାବ ଜନତାଙ୍କ ଉପରେ ଅନେକ ଭାବେ ପଡିଥାଏ । ସେ ଆହୁରି ମଧ୍ୟ କହିଲେ ଯେ ସମସ୍ତେ ଜାଣନ୍ତି ଯେ ସିନେମା ହେଉଛି ସଂଚାରର ଏକ ଶକ୍ତିଶାଳୀ ମାଧ୍ୟମ । ହିଂସା , ଅସହିଷ୍ଣୁତା ଏବଂ ଅପରାଧର ବର୍ତ୍ତମାନ ସମୟରେ ଚଳଚ୍ଚିତ୍ର ନିର୍ମାତାମାନଙ୍କର ବଡ ଦାୟିତ୍ୱ ହେଉଛି ସେମାନେ ମନୋରଂଜକ ହେବା ସହ ସମାଜକୁ ବାର୍ତ୍ତା ପ୍ରଦାନ କରୁଥିବା ଚଳଚ୍ଚିତ୍ରର ନିର୍ମାଣ କରନ୍ତୁ ।


    *************


    

    
    (Release ID: 1521858) Visitor Counter : 1