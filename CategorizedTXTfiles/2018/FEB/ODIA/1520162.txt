      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ଗୁଣାତ୍ମକ ବିଦ୍ୟାଳୟ ଶିକ୍ଷା
      Posted On: 08 FEB 2018 6:43PM by PIB Bhubaneshwar


    କେନ୍ଦ୍ର ସରକାର ସର୍ବଶିକ୍ଷା ଅଭିଯାନ ( SSA ) ତଥା ରାଷ୍ଟ୍ରୀୟ ମାଧ୍ୟମିକ ଶିକ୍ଷା ଅଭିଯାନ ( RMSA ) କେନ୍ଦ୍ର ଦ୍ୱାରା ପ୍ରାୟୋଜିତ ଯୋଜନା ମାଧ୍ୟମରେ ଅନେକ ସ୍ତରରେ ଅଧ୍ୟାପକଙ୍କ ନିୟମିତ ସେବାକାଳୀନ ପ୍ରଶିକ୍ଷଣ , ନୂତନ ଭାବେ ଭର୍ତ୍ତି ହେଉଥିବା ଅଧ୍ୟାପକମାନଙ୍କ ପାଇଁ ପ୍ରବେଶ ପ୍ରଶିକ୍ଷଣ , ଆଇସିଟି କମ୍ପୋନେଂଟ ଉପରେ ପ୍ରଶିକ୍ଷଣ , ବିସ୍ତୃତ ଶିକ୍ଷା , ଲିଙ୍ଗଗତ ସମ୍ବେଦନଶୀଳତା ତଥା କିଶୋରାବସ୍ଥା ଶିକ୍ଷା ସହିତ ଗୁଣବତ୍ତା ସୁଧାର ପାଇଁ ରାଜ୍ୟ ତଥା କେନ୍ଦ୍ରଶାସିତ ଅଂଚଳ ଗୁଡ଼ିକର ସହାୟତା ପ୍ରଦାନ କରାଯାଇଥାଏ । ଏସଏସଏ ତଥା ଆଇଏମଏସଏ ମାଧ୍ୟମରେ ପ୍ରାଥମିକ ତଥା ମାଧ୍ୟମିକ ସ୍ତରର ଶିକ୍ଷକମାନଙ୍କୁ ସେମାନଙ୍କର ବୃତ୍ତିଗତ ଉନ୍ନତି ପାଇଁ ବିଶିଷ୍ଟ ବିଷୟକ ଆବଶ୍ୟକତା ଆଧାରିତ ତଥା ଅଧ୍ୟାପକୀୟ ସେବାକାଳ ସମୟରେ ସୁସଙ୍ଗତ ପ୍ରଶିକ୍ଷଣ ପ୍ରଦାନ କରିବା ନିମନ୍ତେ ଧ୍ୟାନ କେନ୍ଦ୍ରିତ ରହିଛି ।


    ଏତଦବ୍ୟତୀତ ମାଧ୍ୟମିକ ସ୍ତରରେ ବିଦ୍ୟାଳୟ ଶିକ୍ଷାର ଗୁଣବତ୍ତା ବୃଦ୍ଧି କରିବା ପାଇଁ ଆରଏମଏସଏ ମାଧ୍ୟମରେ ପ୍ରେରଣା ତଥା ଜାଗୃତି କାର୍ଯ୍ୟକ୍ରମ , ସୁଧାରତ୍ମକ ଶିକ୍ଷା ଭଳି ନୂତନ ପଦ୍ଧତିକୁ ମଧ୍ୟ ଉପଯୋଗରେ ଅଣାଯିବ । ଏଥିସହିତ ଜିଲ୍ଲାସ୍ତରରେ ବିଜ୍ଞାନ ମେଳା , ପ୍ରଦର୍ଶନୀ ତଥା ପ୍ରତିଭା ଅନ୍ୱେଷଣ , ବିଦ୍ୟାଳୟ ମାନଙ୍କୁ ଗଣିତ ଏବଂ ବିଜ୍ଞାନ କିଟ୍ସ , ବିଦ୍ୟାର୍ଥୀମାନଙ୍କ ଦ୍ୱାରା ଉଚ୍ଚତର ସଂସ୍ଥାନକୁ ଭ୍ରମଣ ଏବଂ ବିଦ୍ୟାର୍ଥୀମାନଙ୍କ ଜ୍ଞାନବର୍ଦ୍ଧନ ପାଇଁ ନୂତନ ପଦ୍ଧତିକୁ ମଧ୍ୟ ସ୍ୱୀକୃତି ପ୍ରଦାନ କରାଯାଇଛି ।


    କେନ୍ଦ୍ର ସରକାର , ରାଜ୍ୟ ଏବଂ କେନ୍ଦ୍ରଶାସିତ ପ୍ରଦେଶ ସହିତ ଶିକ୍ଷା ଅଧିକାର ଅଧିନିୟମ , 2009 ମାନଦଣ୍ଡର କାର୍ଯ୍ୟାନ୍ୱୟନ ତଥା ଅଧ୍ୟାପକମାନଙ୍କର ଶୀଘ୍ର ଭର୍ତ୍ତି ତଥା ପୁନଃନିୟୋଜନ ବାବଦରେ ବିଭିନ୍ନ ମଞ୍ଚରେ ନିରନ୍ତର ସ୍ୱର ଉଠାଇ ଆସୁଛନ୍ତି । ଶିକ୍ଷା ଅଧିକାର ଅଧିନିୟମ ମାନଦଣ୍ଡର କାର୍ଯ୍ୟାନ୍ୱୟନ ତଥା ଅଧ୍ୟାପକ ମାନଙ୍କର ପୁନଃନିୟୋଜନ ପାଇଁ ବିଭିନ୍ନ ସମୟାନ୍ତରରେ ରାଜ୍ୟ ଏବଂ କେନ୍ଦ୍ରଶାସିତ ଅଂଚଳମାନଙ୍କରେ ପରାମର୍ଶ ମଧ୍ୟ ଜାରି କରିଛନ୍ତି ଯେପରିକି କି ଏହା ସୁନିଶ୍ଚିତ ହୋଇପାରିବ ଯେ ସମସ୍ତ ବିଦ୍ୟାଳୟ ଶିକ୍ଷକ ପାରଦର୍ଶୀ ନୀତି ମାଧ୍ୟମରେ ଗ୍ରାମୀଣ କ୍ଷେତ୍ରରେ ସେବା ପ୍ରଦାନ କରିବାରେ ପର୍ଯ୍ୟାପ୍ତ ସମୟ ପ୍ରଦାନ କରିପାରିବେ ।


    ଏତଦବ୍ୟତୀତ ସରକାର ସ୍କୁଲ ଶିକ୍ଷାକୁ ଗୁଣାତ୍ମକ କରିବା ପାଇଁ ନିମ୍ନଲିଖିତ ପଦକ୍ଷେପ ଗ୍ରହଣ କରିଛନ୍ତି :-


    ବିଦ୍ୟାଳୟ ଶିକ୍ଷାରେ ସର୍ବୋତ୍ତମ ଅଭ୍ୟାସ କୋଷର ସୃଜନ ତଥା ଏମଏସଏର କାର୍ଯ୍ୟାନ୍ୱୟନ ଉପରେ ନଜର ରଖିବା ପାଇଁ ସଗୁଣ ପୋର୍ଟାଲର ଶୁଭାରମ୍ଭ କରାଯାଇଛି ।


    ଝିଅ ତଥା ପୁଅ ମାନଙ୍କ ପାଇଁ ପ୍ରତ୍ୟେକ ବିଦ୍ୟାଳୟରେ ଅଲଗା ଅଲଗା ଶୌଚାଳୟର ବ୍ୟବସ୍ଥା ପାଇଁ ସ୍ୱଚ୍ଛ ବିଦ୍ୟାଳୟ ଅଭିଯାନ ।


    ସ୍ୱଚ୍ଛ ବିଦ୍ୟାଳୟ କାର୍ଯ୍ୟକ୍ରମର ପରବର୍ତ୍ତୀ ପଦକ୍ଷେପ ସ୍ୱରୂପ ଜିଲ୍ଲା , ରାଜ୍ୟ ତଥା ରାଷ୍ଟ୍ରୀୟ ସ୍ତରରେ 2016-17 ରୁ ସ୍ୱଚ୍ଛ ବିଦ୍ୟାଳୟ ପୁରସ୍କାର ସ୍ଥାପନା କରାଯାଇଛି ।


    ପ୍ରଥମ ଏବଂ ଦ୍ୱିତୀୟ ଶ୍ରେଣୀର ବିଦ୍ୟାର୍ଥୀ ସଠିକ ଭାବେ ପାଠ ବୁଝିବା ତଥା ସେମାନଙ୍କୁ ମୂଳ ଗଣନା କୌଶଳ ପ୍ରାପ୍ତ ହେବା ସୁନିଶ୍ଚିତ କରିବା ପାଇଁ 2014 ରୁ ‘ ପଢ଼େ ଭାରତ ବଢ଼େ ଭାରତ ’ ର ଶୁଭାରମ୍ଭ କରାଯାଇଛି ।


    6 ରୁ 18 ବର୍ଷ ଆୟୁ ବର୍ଗର ପିଲାମାନଙ୍କୁ ବିଜ୍ଞାନ , ଗଣିତ ତଥା ପ୍ରାଦ୍ୟୋଗିକୀର ଅଧ୍ୟୟନରେ ପ୍ରେରିତ କରିବା ନେଇ 2018 ରେ ରାଷ୍ଟ୍ରୀୟ ଆବିସ୍କାର ଅଭିଯାନ ଆରମ୍ଭ କରାଯାଇଛି ।


    ସବୁ ପିଲା ଯେପରି ଉଚିତ ବୌଦ୍ଧିକ ସ୍ତର ହାସଲ କରିପାରିବେ ଏହା ନିଶ୍ଚିତ କରିବା ପାଇଁ ଶ୍ରେଣୀବାର , ବିଷୟବାର ବୌଦ୍ଧିକ ପରିଣାମର ସନ୍ଦର୍ଭ ସାମିଲ କରିବା ପାଇଁ 2017 ଫେବୃଆରୀରେ ପିଲାମାନଙ୍କ ପାଇଁ ନିଃଶୁଳ୍କ ତଥା ଅନିବାର୍ଯ୍ୟ ଶିକ୍ଷା ଅଧିକାର ( RTE ) ଅଧିନିୟମରେ ସଂଶୋଧନ କରାଯାଇଛି ।


    ଶିକ୍ଷା ଅଧିକାର ଅଧିନିୟମ ଧାରା 23 (2) କୁ 2017 ଅଗଷ୍ଟରେ ସଂଶୋଧନ କରାଯାଇଛି ଏବଂ ଏଥି ଅନ୍ତର୍ଗତ ପ୍ରଶିକ୍ଷିତ ପ୍ରାଥମିକ ଶିକ୍ଷକମାନଙ୍କର ସେବାକାଳୀନ ପ୍ରଶିକ୍ଷଣ ଅବଧିକୁ 2019 ମାର୍ଚ୍ଚ 31 ପର୍ଯ୍ୟନ୍ତ ବୃଦ୍ଧି କରାଯାଇଛି । ଏହା ଫଳରେ ଏହା ନିଶ୍ଚିତ କରାଯାଇ ପାରିବ ଯେ ସମସ୍ତ ଅଧ୍ୟାପକ ଶୈକ୍ଷଣୀୟ ପ୍ରାଧିକରଣ ଦ୍ୱାରା ଯଥା ନିର୍ଦ୍ଧାରିତ ନ୍ୟୁନତମ ଯୋଗ୍ୟତା ଯେପରି ହାସଲ କରିପାରିବେ ।


    NCERT, SCERT/ SIE , ରାଜ୍ୟ ବୋର୍ଡ ଆଦି ଦ୍ୱାରା ପ୍ରସ୍ତୁତ କରାଯାଇଥିବା ଇ - ପୁସ୍ତିକା ସହିତ ଇ - ସଂସାଧନକୁ ପ୍ରସାର କରିବା ପାଇଁ 2015 ରେ ଇ - ପାଠଶାଳା ୱେବ - ପୋର୍ଟାଲ (http://epathshala.gov.in/) ତଥା ମୋବାଇଲ ଆପ ( Android, iOS and Windows ) ଆରମ୍ଭ କରାଯାଇଛି ।


    ବିଦ୍ୟାଳୟ ମାନଙ୍କର ମୂଲ୍ୟାୟନ ପାଇଁ 2015 ନଭେମ୍ବରରେ ଆରମ୍ଭ କରାଯାଇଥିବା ଶାଲା ସିଦ୍ଧି ଏକ ବ୍ୟାପକ ମାଧ୍ୟମ ଯେଉଁଥିରେ କି ବିଦ୍ୟାଳୟ ମାନଙ୍କରେ ସୁଧାର ଆସିପାରିବ ।


    ମାଧ୍ୟମିକ ସ୍ତରରେ ବିଦ୍ୟାଳୟ ବିଦ୍ୟାର୍ଥୀମାନଙ୍କର କଳାତ୍ମକ ପୋଷଣ ତଥା ପ୍ରଦର୍ଶନ ଦ୍ୱାରା ଶିକ୍ଷାରେ କଳାର ବୃଦ୍ଧି ଲାଗି କଳା ଉତ୍ସବ କାର୍ଯ୍ୟକ୍ରମର ପ୍ରାରମ୍ଭ କରାଯାଇଛି ।


    ଆରଏମଏସଏର ଅନଲାଇନ ପରିଚାଳନା ତଥା ନଜର ରଖିବା ଲାଗି ଅନଲାଇନ ପରିଯୋଜନା ଦୃଷ୍ଟି ପ୍ରଣାଳୀ ( PMS ) 2014 ଅଗଷ୍ଟରେ ଆରମ୍ଭ କରାଯାଇଛି ।


    ପ୍ରଭାବୀ ଶିକ୍ଷଣ ଲାଗି ବିଦ୍ୟାର୍ଥୀ ଏବଂ ସେମାନଙ୍କର ଶିକ୍ଷକମାନଙ୍କ ମଧ୍ୟରେ ସମ୍ପର୍କ ପାଇଁ ପାଇଲଟ ଆଧାରରେ କେନ୍ଦ୍ରୀୟ ବିଦ୍ୟାଳୟମାନଙ୍କରେ ସଂଗତ ଇ - ବିଷୟ ସୂଚୀରେ ପ୍ରି - ଲୋଡେଡ ଟାବଲେଟ ବିତରଣ ଆରମ୍ଭ କରାଯାଇଛି । 93 ଟି କେନ୍ଦ୍ରୀୟ ବିଦ୍ୟାଳୟ ( KV ) ରେ ମଧ୍ୟ ଗତ ତିନି ବର୍ଷରୁ ଆରମ୍ଭ କରାଯାଇଛି ଏବଂ 62 ଟି ନୂତନ ନବୋଦୟ ବିଦ୍ୟାଳୟକୁ ସ୍ୱୀକୃତି ପ୍ରଦାନ କରାଯାଇଛି ।


    ମଧ୍ୟାହ୍ନ ଭୋଜନ ଯୋଜନା ଅନ୍ତର୍ଗତ ବିଦ୍ୟାଳୟ ସ୍ତରରେ ସ୍ୱତଃ ନଜର ରଖିବା ପ୍ରଣାଳୀର ଆରମ୍ଭ କରାଯାଇଛି ଯାହା ଫଳରେ କି ଯୋଜନା ଉପରେ ସଠିକ ସାମୟିକ ନଜର ରଖାଯାଇ ପାରିବ ।


    ତୃତୀୟ , ପଞ୍ଚମ ଏବଂ ଅଷ୍ଟମ କକ୍ଷ ପାଇଁ ଜିଲ୍ଲାସ୍ତର ପର୍ଯ୍ୟନ୍ତ ନମୁନା ଭାବରେ 2017 ନଭେମ୍ବର 13 ରେ ବୌଦ୍ଧିକ ପରିଣାମ ଆଧାରିତ ଏକ ରାଷ୍ଟ୍ରୀୟ ଉପଲବ୍ଧି ସର୍ଭେକ୍ଷଣ ( NAS ) ର ଆୟୋଜନ କରାଯାଇଛି ଯାହା ଫଳରେ କି ରାଜ୍ୟ ଏବଂ କେନ୍ଦ୍ରଶାସିତ ଅଂଚଳ ଏଥିରେ ରହିଥିବା ନ୍ୟୁନତା ବାବଦରେ ଜାଣିପାରିବେ । ମାଧ୍ୟମିକ ସ୍ତରରେ ( ଦଶମ ଶ୍ରେଣୀ ) 33 ଟି ରାଜ୍ୟ / କେନ୍ଦ୍ରଶାସିତ ଅଂଚଳରେ ରାଷ୍ଟ୍ରୀୟ ସ୍ତର ପର୍ଯ୍ୟନ୍ତ ପ୍ରଥମ ଥର ପାଇଁ ରାଷ୍ଟ୍ରୀୟ ଉପଲବ୍ଧି ସର୍ଭେକ୍ଷେଣର ଆୟୋଜନ କରାଯାଇଛି । ସର୍ଭେକ୍ଷଣ ଅନୁଯାୟୀ ଦଶମ ଶ୍ରେଣୀ ( ସର୍କଲ -1) ରେ ଝିଅପିଲାମାନଙ୍କ ପାଇଁ ଉପଲବ୍ଧ ସମସ୍ତ ବିଷୟରେ ପୁଅ ପିଲାମାନଙ୍କ ବରାବର ଦେଖିବାକୁ ମିଳିଥିଲା । ଦଶମ ଶ୍ରେଣୀ ପାଇଁ ରାଷ୍ଟ୍ରୀୟ ଉପଲବ୍ଧି ସର୍ଭେକ୍ଷଣର ଦ୍ୱିତୀୟ ଚରଣ ଜିଲ୍ଲାସ୍ତରୀୟ ନମୁନା ରୂପେ 2018 ଫେବୃଆରୀ 5 ତାରିଖରେ ପ୍ରାରମ୍ଭ କରାଯାଇଥିଲା ।


    ଏହି ସୂଚନା ମାନବ ସମ୍ବଳ ବିକାଶ ରାଷ୍ଟ୍ରମନ୍ତ୍ରୀ ଶ୍ରୀ ଉପେନ୍ଦ୍ର କୁଶବାହ ରାଜ୍ୟ ସଭାରେ ଏକ ପ୍ରଶ୍ନର ଉତ୍ତରରେ ପ୍ରଦାନ କରିଛନ୍ତି ।


    *************

    
    
    (Release ID: 1520162) Visitor Counter : 2