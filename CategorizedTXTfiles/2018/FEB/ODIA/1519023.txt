      ଅର୍ଥ ମନ୍ତ୍ରଣାଳୟ

      ଜୋତା ଏବଂ ଚମଡ଼ା ଉଦ୍ୟୋଗକୁ ରୋଜଗାର ସୃଷ୍ଟିରେ ସହାୟତା ଲାଗି ଆୟକର ଅଧିନିୟମର ଧାରା 80 ଜେଜେଏଏ ଅନ୍ତର୍ଗତ ଲାଭ ମିଳିବ
      Posted On: 01 FEB 2018 8:50PM by PIB Bhubaneshwar


    କେନ୍ଦ୍ର ଅର୍ଥ ଏବଂ କର୍ପୋରେଟ ବ୍ୟାପାର ମନ୍ତ୍ରୀ ଶ୍ରୀ ଅରୁଣ ଜେଟଲୀ ଜୋତା ଏବଂ ଚମଡ଼ା ଉଦ୍ୟୋଗକୁ ଆୟକର ଅଧିନିୟମର ଧାରା 80 ଜେଜେଏଏ ଅନ୍ତର୍ଗତ ଲାଭ ଦେବା ଲାଗି ପ୍ରସ୍ତାବ ଦେଇଛନ୍ତି । କେନ୍ଦ୍ର ଅର୍ଥମନ୍ତ୍ରୀ ଆଜି ସଂସଦରେ ସାଧାରଣ ବଜେଟ 2018-19 ଉପସ୍ଥାପନ କରି କହିଥିଲେ ଯେ ବର୍ତ୍ତମାନର ଆୟକର ଅଧିନିୟମର ଧାରା 80 ଜେଜେଏଏ ଅନ୍ତର୍ଗତ ଗୋଟିଏ ବର୍ଷରେ ସର୍ବନିମ୍ନ 240 ଦିନ ପର୍ଯ୍ୟନ୍ତ ରୋଜଗାର ପାଉଥିବା ନୂଆ କର୍ମଚାରୀମାନଙ୍କୁ ମିଳୁଥିବା 100 ପ୍ରତିଶତ ପାରିଶ୍ରମିକ ମଧ୍ୟରୁ ସାଧାରଣ ଡିଡକସନ ବ୍ୟତୀତ 30 ପ୍ରତିଶତ ଡିଡକସନ ବୃଦ୍ଧିର ଅନୁମତି ଦିଆଯାଇଛି । ତେବେ ବସ୍ତ୍ର ଉଦ୍ୟୋଗରେ ସର୍ବନିମ୍ନ ରୋଜଗାର ଅବଧିରେ 150 ଦିନ ପର୍ଯ୍ୟନ୍ତ ଛାଡ଼ ସୁବିଧା ରହିଛି । ଅର୍ଥମନ୍ତ୍ରୀ ଆଶା ବ୍ୟକ୍ତ କରି କହିଥିଲେ ଯେ ଫୁଟୱେର ଏବଂ ଚମଡ଼ା ଉଦ୍ୟୋଗକୁ ମଧ୍ୟ ସର୍ବନିମ୍ନ 150 ଦିନ ପର୍ଯ୍ୟନ୍ତ ଛାଡ଼ ମିଳିବା କାରଣରୁ ଏହି କ୍ଷେତ୍ରରେ ନୂଆ ନିଯୁକ୍ତି ସୁଯୋଗ ସୃଷ୍ଟି ହୋଇପାରିବ ।


    ଶ୍ରୀ ଜେଟଲୀ 30 ପ୍ରତିଶତ ଡିଡକସନକୁ ନ୍ୟାୟସଂଗତ କରିବା ଲାଗି ପ୍ରଥମ ବର୍ଷର ଅବଧି କାଳରେ ସର୍ବନିମ୍ନ ଅବଧି ଠାରୁ କମ ରୋଜଗାର ପାଉଥିବା ; କିନ୍ତୁ ପରବର୍ତ୍ତୀ ବର୍ଷରେ ସର୍ବନିମ୍ନ ଅବଧିର ରୋଜଗାର ହାସଲ କରୁଥିବା ନୂଆ କର୍ମଚାରୀଙ୍କୁ ମଧ୍ୟ ଲାଭ ଦେବା ନିମନ୍ତେ ପ୍ରସ୍ତାବ ଦେଇଥିଲେ ।


    **********

    
    
    (Release ID: 1519023) Visitor Counter : 1