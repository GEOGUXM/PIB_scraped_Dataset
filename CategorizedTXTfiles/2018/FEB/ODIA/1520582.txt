      ରାଷ୍ଟ୍ରପତିଙ୍କ ସଚିବାଳୟ

      ଆଇଏଆରଆଇର 56ତମ ସମାବର୍ତ୍ତନ ଉତ୍ସବରେ ରାଷ୍ଟ୍ରପତିଙ୍କ ଉଦ୍ବୋଧନ
      Posted On: 09 FEB 2018 8:30PM by PIB Bhubaneshwar


    ଭାରତୀୟ କୃଷି ଗବେଷଣା ପ୍ରତିଷ୍ଠାନ ( IARI ) ର 56 ତମ ସମାବର୍ତ୍ତନ ଉତ୍ସବରେ ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦ ଆଜି ( ଫେବୃୟାରୀ 09 , 2018 ) ଉଦ୍ବୋଧନ ଦେଇଛନ୍ତି ।


    ଏହି ଅବସରରେ ଉଦ୍ବୋଧନ ଦେଇ ରାଷ୍ଟ୍ରପତି କହିଲେ ଯେ ଆଇଏଆରଆଇ ଦେଶରେ ସବୁଜ ବିପ୍ଳବକୁ ସାକାର କରିବା କ୍ଷେତ୍ରରେ ଗୁରୁତ୍ୱପୂର୍ଣ୍ଣ ଭୂମିକା ଗ୍ରହଣ କରିଆସିଛି । ଏହା ଫଳରେ ଦେଶରେ କୃଷି ଉତ୍ପାଦନ କ୍ଷେତ୍ରରେ ବୈପ୍ଳବିକ ପରିବର୍ତ୍ତନ ସମ୍ଭବ ହୋଇପାରିଛି । ଏହି ଅନୁଷ୍ଠାନରେ ବିଶ୍ୱର 14ଟି ରାଷ୍ଟ୍ରର ଛାତ୍ରଛାତ୍ରୀମାନେ ଅଧ୍ୟୟନ କରୁଥିବାରେ ରାଷ୍ଟ୍ରପତି ଗଭୀର ସନ୍ତୋଷ ବ୍ୟକ୍ତ କରିଥିଲେ । ସେ କହିଲେ ଯେ କେବଳ ଭାରତରେ ନୁହେଁ ପ୍ରତିବେଶୀ ରାଷ୍ଟ୍ରମାନଙ୍କରେ କୃଷିର ବିକାଶ ଏବଂ ଅଧିକ ଖାଦ୍ୟଶସ୍ୟ ଉତ୍ପାଦନ ଦିଗରେ ମଧ୍ୟ ଏହି ଅନୁଷ୍ଠାନ ସହାୟତା ପ୍ରଦାନ କରିଆସୁଛି ।


    ରାଷ୍ଟ୍ରପତି କହିଲେ ଯେ ଜାତିର ପିତା ମହାତ୍ମା ଗାନ୍ଧୀ ଏକଦା କହିଥିଲେ ଯେ କୃଷି ହେଉଛି ଭାରତୀୟ ଅର୍ଥନୀତିର ମେରୁଦଣ୍ଡ ସଦୃଶ । ଏହା କେତେଦୂର ସତ୍ୟ ତାହା ଆଜି ସଭିଏଁ ଉପଲବ୍ଧ କରୁଛନ୍ତି । କୃଷକମାନଙ୍କ ଉପାର୍ଜନ ବୃଦ୍ଧି ଏବଂ ଗ୍ରାମାଞ୍ଚଳ କ୍ଷେତ୍ରର ସାମଗ୍ରିକ ବିକାଶ ଦାୟିତ୍ୱ ସମଗ୍ର ଦେଶ ଉପରେ ନ୍ୟସ୍ତ । ଏହି ପ୍ରୟାସରେ , ଆଇଏଆରଆଇର ଛାତ୍ରଛାତ୍ରୀମାନେ ସେମାନଙଙ୍କର ଅଭିନବ ଚିନ୍ତାଧାରା ମାଧ୍ୟମରେ ଅଦାନ ପ୍ରଦାନ କରିବା ଆବଶ୍ୟକ । ରାଷ୍ଟ୍ରପତି କହିଲେ ଯେ ଚାଷଜମି ଏବଂ ଜଳସଂପଦ ମଧ୍ୟରେ ତୁଳନାତ୍ମକ ଦୃଷ୍ଟିରୁ ବିଚାର କଲେ ଏକ ବିରାଟ ବୈଷମ୍ୟ ରହିଛି । ପୁଣି ଦେଶର ଜନସଂଖ୍ୟା ଦୃଷ୍ଟିରୁ ତୁଳନା କଲେ ଏହି ବୈଷମ୍ୟ ଆହୁରି ବିରାଟ ବୋଲି ପ୍ରତୀୟମାନ ହେବ । ତେଣୁ ନିରବଚ୍ଛିନ୍ନ ଭାବେ ଅଭିନବତ୍ୱ ମାଧ୍ୟମରେ ଖାଦ୍ୟଶସ୍ୟ ଉତ୍ପାଦନ ପ୍ରକ୍ରିୟା ଜାରି ରହିବା ଆବଶ୍ୟକ ।


    ରାଷ୍ଟ୍ରପତି କହିଲେ ଯେ କୃଷିବିଜ୍ଞାନ ଅଧ୍ୟୟନ କରିଥିବା ଛାତ୍ରଛାତ୍ରୀମାନେ ଯେଭଳି କୃଷି ସେକ୍ଟରରେ ଷ୍ଟାର୍ଟ - ଅପ୍ ‌ ଉଦ୍ୟମ ଆରମ୍ଭ କରିପାରିବେ ସେଥିପାଇଁ ଆଇଏଆରଆଇ ‘ ଇନୋଭେସନ୍ ‌ ସେଣ୍ଟର ’ ଅଥବା ‘ ଇନକୁବେସନ୍ ‌ ସେଣ୍ଟର ’ ଆରମ୍ଭ କରିବା ଦରକାର । କେନ୍ଦ୍ର ଓ ରାଜ୍ୟ ସରକାରମାନଙ୍କ ଦ୍ୱାରା ବିଭିନ୍ନ ଯୋଜନା ରହିଛି ଯାହା ମାଧ୍ୟମରେ କୃଷି ସେକ୍ଟରରେ ନିୟୋଜିତ ଉଦ୍ୟୋଗୀମାନଙ୍କୁ ବିଭିନ୍ନ ପ୍ରକାର ବିଶେଷ ପ୍ରୋତ୍ସାହନ ଯୋଗାଇ ଦିଆଯାଉଛି । ପୁଣି ଅନେକ ଭେଞ୍ଚର କ୍ୟାପିଟାଲ ପାଣ୍ଠି ରହିଛି ଯାହା କୃଷିଭିତ୍ତିକ ଉଦ୍ୟୋଗରେ ନିବେଶ ପାଇଁ ଉପଯୋଗ କରାଯାଇପାରିବ । ଛାତ୍ରଛାତ୍ରୀମାନେ ଏହି ସୁଯୋଗର ପୂର୍ଣ୍ଣ ଫାଇଦା ହାସଲ କରିବା ଉଚିତ । ସେମାନ ନିଜନିଜର ଉଦ୍ୟୋଗ ଆରମ୍ଭ କରି ଚାକିରୀ ଖୋଜିବା ପରିବର୍ତ୍ତେ ଚାକିରୀ ଯୋଗାଣକାରୀ ହୋଇପାରିବେ ବୋଲି ରାଷ୍ଟ୍ରପତି ପରାମର୍ଶ ଦେଇଥିଲେ ।


    **************

    
    
    (Release ID: 1520582) Visitor Counter : 1