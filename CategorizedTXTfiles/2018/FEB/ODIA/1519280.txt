      ବିଜ୍ଞାନ ଓ ପ୍ରଯୁକ୍ତି ମନ୍ତ୍ରଣାଳୟ

      ଭୂମିକମ୍ପ ଓ ଝଡ଼ବାତ୍ୟା ପୂର୍ବାନୁମାନ
      Posted On: 05 FEB 2018 4:10PM by PIB Bhubaneshwar


    ଭାରତୀୟ ଜାତୀୟ ମହାସାଗର ସୂଚନା ସେବା କେନ୍ଦ୍ର ( INCOIS ) ଭାରତ ମହାସାଗର କ୍ଷେତ୍ରରେ ଭୂକମ୍ପଜନିତ ସୁନାମୀର ପୂର୍ବାନୁମାନ ଓ ମହାସାଗରମାନଙ୍କରେ ଭୂକମ୍ପ ସଂଘଟିତ ହେବାର 10 ମିନିଟ ମଧ୍ୟରେ ସୂଚନା ଦେବାକୁ ପ୍ରତିଶ୍ରୁତିବଦ୍ଧ । ଏଭଳି ପ୍ରାକସୂଚନା ଓ ଚେତାବନୀ ଇମେଲ୍ ‌ , ଫାକ୍ସ , ଏସଏମଏସ , ଜିଟିଏସ ଏବଂ ୱେବସାଇଟ୍ ‌ ମାଧ୍ୟମରେ ଏହି କେନ୍ଦ୍ର ଜଣାଇଥାଏ ବୋଲି ଆଜି ବିଜ୍ଞାନ ଓ ପ୍ରଯୁକ୍ତି ଏବଂ ଭୂବିଜ୍ଞାନ ରାଷ୍ଟ୍ରମନ୍ତ୍ରୀ ଶ୍ରୀ ୱାଇ ଏସ ଚୌଧୁରୀ ରାଜ୍ୟସଭାରେ ଏକ ପ୍ରଶ୍ନର ଲିଖିତ ଉତ୍ତର ଦେଇ ପ୍ରକାଶ କରିଛନ୍ତି ।


    ମନ୍ତ୍ରୀ ଶ୍ରୀ ଚୌଧୁରୀ ତାଙ୍କ ଉତ୍ତରରେ କହିଲେ ଯେ ଭାରତୀୟ ସୁନାମୀ ପୂର୍ବାନୁମାନ ସତର୍କ କେନ୍ଦ୍ର ( ITEWC ) ଆଇଏନସିଓଆଇଏସଠାରେ ସ୍ଥାପନ କରାଯାଇଛି ଏବଂ ସେଠାରେ ସର୍ବାଧୁନିକ ବୈଜ୍ଞାନିକ ଉପକରଣ ଅବସ୍ଥାପିତ ହୋଇଛି ଯାହାକି ସମ୍ଭାବ୍ୟ ସୁନାମୀ ସଂପର୍କୀତ ସମସ୍ତ ପ୍ରାକ୍ ‌ ସୂଚନା ଭାରତ ମହାସାଗରୀୟ କ୍ଷେତ୍ରର ରାଷ୍ଟ୍ରମାନଙ୍କୁ ପ୍ରଦାନ କରିଥାଏ । ଭାରତୀୟ ସୁନାମୀ ପ୍ରାକ୍ ‌ ସୂଚନା ବ୍ୟବସ୍ଥାରେ ରିଅଲ୍ ‌ ଟାଇମ୍ ‌ ଭୂକମ୍ପନ ମନିଟରିଂ ନେଟୱାକ୍ ‌ ବ୍ରଡ଼ବ୍ୟାଣ୍ଡ୍ ‌ ଭୂକମ୍ପ ଷ୍ଟେସନମାନଙ୍କ ସହ ସଂଯୋଗ କରାଯାଇଛି । ସେହିଭଳି ଆଇଏନସିଓଆଇଏସର ରିଅଲ ଟାଇମ୍ ‌ ସମୁଦ୍ରସ୍ତର ନେଟୱାର୍କ ରହିଛି ଯାହାର ଭାସମାନ ସାତଟି ସୁନାମୀ ୱେଭ୍ ‌ ଖଞ୍ଜାଯାଇଛି । ଏହାତିରିକ୍ତ ଆଇଏନସିଓଆଇଏସ ମଧ୍ୟ ଉପକୂଳର ବିଭିନ୍ନ ସ୍ଥାନରେ ସମ୍ଭାବ୍ୟ ସୁନାମୀ ସଂକ୍ରାନ୍ତ ସୂଚନା ସଂଗ୍ରହ କରି ତାହାକୁ ତର୍ଜମା କରିଥାଏ । ଆଓଟିଇଡ଼ବ୍ଲସି ମଧ୍ୟ 350ଟି ଭୂମିକମ୍ପ କେନ୍ଦ୍ର ଏବଂ 500 ଜୁଆର ମାତ୍ରାର ରିଅଲ୍ ‌ ଟାଇମ୍ ‌ ଡ଼ାଟା ପ୍ରାପ୍ତ ହୋଇଥାଏ । ଏହି ସବୁ କେନ୍ଦ୍ର ଗୁଡ଼ିକ ଭାରତ ଅଥବା ଅନ୍ୟାନ୍ୟ ରାଷ୍ଟ୍ର ତଥା ଅନ୍ତରାଷ୍ଟ୍ରୀୟ ଏଜେନ୍ସିମାନଙ୍କ ଦ୍ୱାର ଭାରତ ମହାସାଗର ଏବଂ ଅନ୍ୟାନ୍ୟ ମହାସାଗର ଓ ସାଗରରେ ଅବସ୍ଥାପିତ ହୋଇଛି ।


    ସେହିଭଳି ଟ୍ରପିକାଲ୍ ‌ ଝଡ଼ବାତ୍ୟା ସଂକ୍ରାନ୍ତ ପୂର୍ବାନୁମାନ ସୂଚନା ଯୋଗାଇ ଦେବାକୁ ଭାରତୀୟ ପାଣିପାଗ ବିଭାଗ ପ୍ରତିଶ୍ରୁତିବଦ୍ଧ । ଅନ୍ତରାଷ୍ଟ୍ରୀୟ ମହାକାଶଚାରୀ ଏକାଡ଼େମୀ ମହାଶୂନ୍ୟ ବିଜ୍ଞାନ ଓ ପ୍ରଯୁକ୍ତି ସଂକ୍ରାନ୍ତ କାର୍ଯ୍ୟ ସଂପାଦନ କରିଥାଏ ଏବଂ ଏହା ସୁନାମୀ ପୂର୍ବାନୁମାନ ଜନିତ ବୈଜ୍ଞାନିକ ଗବେଷଣାକୁ ଗ୍ରହଣ କରେନାହିଁ । ତେଣୁ ଏଥିପାଇଁ ଏହାର ପୁନର୍ଗଠନ କରାଯିବାର ପ୍ରଶ୍ନ ଉଠୁନାହିଁ । ୟୁନେସ୍କୋର ଆନ୍ତଃସରକାରୀସ୍ତରୀୟ ମହାସାଗରକ୍ଷେତ୍ର କମିଶନ ଆଇଟିଇଡ଼ବ୍ଲୁସିକୁ ଭାରତ ମହାସାଗର କ୍ଷେତ୍ରର ସୁନାମୀ ସେବା ଯୋଗାଣକାରୀ ( TSP ) ଭାବେ ସ୍ୱୀକୃତୀ ପ୍ରଦାନ କରିଛି । 2012 ମସିହା ଠାରୁ ଏହି କେନ୍ଦ୍ର 25ଟି ରାଷ୍ଟ୍ରକୁ ସୁନାମୀ ସଂପର୍କୀତ ରିଅଲ୍ ‌ ଟାଇମ୍ ‌ ସୂଚନା ଓ ଅନ୍ୟାନ୍ୟ ତଥ୍ୟାବଳୀ ପ୍ରଦାନ କରିଆସୁଛି ବୋଲି ମନ୍ତ୍ରୀ ଶ୍ରୀ ଚୌଧୁରୀ ଗୃହରେ ପ୍ରକାଶ କରିଛନ୍ତି ।


    ****************

    
    
    (Release ID: 1519280) Visitor Counter : 1