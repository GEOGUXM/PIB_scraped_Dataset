      ମହାକାଶ ବିଭାଗ

      ଗ୍ରାମାଞ୍ଚଳ କ୍ଷେତ୍ରର ସାମାଜିକ ଉନ୍ନତିକରଣ
      Posted On: 07 FEB 2018 7:10PM by PIB Bhubaneshwar


    ଦେଶର ଗ୍ରାମାଞ୍ଚଳ କ୍ଷେତ୍ରର ଉନ୍ନତିକରଣରେ ମହାକାଶ ବିଜ୍ଞାନ ଗବେଷଣା କାର୍ଯ୍ୟକ୍ରମ ସଦାସର୍ବଦା ମହତ୍ତ୍ୱପୂର୍ଣ୍ଣ ଯୋଗଦାନ ଦେଇଆସିଛି । ମହାକାଶ ଭିତ୍ତିକ ସୂଚନାଠାରୁ ଆରମ୍ଭ କରି ପରିତ୍ୟକ୍ତ ଭୂମିର ବିକାଶ , ପତିତ ଭୂମିର ଚିହ୍ନଟକରଣ ଠାରୁ ନେଇ ଏହାର ଗୁଣାତ୍ମକ ମାନ ବୃଦ୍ଧିର ଉପାୟ ପର୍ଯ୍ୟନ୍ତ ମହାକାଶ ପ୍ରଯୁକ୍ତିର ଉପଯୋଗ କରାଯାଇଆସୁଛି । ସେହିଭଳି ଗୋ-ଚାଷ ସକାଶେ ଗୋଖାଦ୍ୟ ଶସ୍ୟର ଆକଳନ , ଏବଂ ସମସ୍ତ ପ୍ରକାର ବିକାଶମୂଳକ କାର୍ଯ୍ୟକ୍ରମକୁ ମନିଟରିଂ କରିବା ଯାହାକି ଗ୍ରାମାଞ୍ଚଳ ନିଶ୍ଚିତ ନିଯୁକ୍ତି ଯୋଜନା ଓ ସମନ୍ୱିତ ଜଳବିଭାଜିକା ବିକାଶ କାର୍ଯ୍ୟକ୍ରମ ଆଦି କ୍ଷେତ୍ରରେ ବିଶେଷ ଭାବେ ପ୍ରୟୋଗ କରାଯାଉଛି । ପୁଣି ଏହା ଭୂଗର୍ଭସ୍ଥ ଜଳ ଆକଳନ , ଭୂପୃଷ୍ଠର ଜଳାଶୟଗୁଡ଼ିକର ଜଳ ଆକଳନ ଯାହାକି ଆଦିବାସୀ ଅଧ୍ୟୁସିତ ଜିଲ୍ଲାମାନଙ୍କ ସକାଶେ ଅତ୍ୟାବଶ୍ୟତ ତାହା ନିଦ୍ଧାରଣ କରାଯିବା ସହ ଜଳସେଚନ ସଂସାଧନ ଦିଗକୁ ମଜଭୁତ କରିପାରୁଛି ।


    ତେଣୁ ଭାରତୀୟ ମହାକାଶ ଗବେଷଣା ସଂସ୍ଥା ଦ୍ୱାର କାର୍ଯ୍ୟକାରୀ କରାଯାଉଥିବା ଯୋଜନା ଗୁଡ଼ିକ ଗ୍ରାମାଞ୍ଚଳ ତଥା ଅନୁନ୍ନତ କ୍ଷେତ୍ରର ବିକାଶ ଦିଗରେ ବିଶେଷ ସହାୟକ ହୋଇପାରିଛି ।

      * ସେଥି ମଧ୍ୟରେ ପତିତ ଜମି ( 1986-2000, 2005-06, 2008-09 & 2015-16) ଚିହ୍ନଟ ଏବଂ ସେଗୁଡ଼ିକୁ ଅକ୍ଷୟଶକ୍ତି ପ୍ରକଳ୍ପ ତଥା ଶିଳ୍ପ କରିଡ଼ର ବିକାଶ ସକାଶେ ଚିହ୍ନଟ କରାଯାଇଛି ।
      * ମୃତ୍ତିକାର ମାନରେ ଘଟୁଥିବା ଅବନତି ଚିହ୍ନଟ ଗ୍ରାମାଞ୍ଚଳ କ୍ଷେତ୍ର ପାଇଁ ବିଶେଷ ସହାୟକ ହୋଇପାରିଛି ।
      * ଜାତୀୟ ସ୍ତରର ଭୂଗର୍ଭ ଜଳ ସମ୍ଭାବନା ମ୍ୟାପ୍ ପ୍ରସ୍ତୁତ କରାଯାଇଛି ଯାହାକି ସେସବୁ ସ୍ଥାନର ନିର୍ଦ୍ଦିଷ୍ଟ ଅବସ୍ଥିତି ରିଚାର୍ଜ ଢ଼ାଞ୍ଚା ସୂଚନା ଯୋଗାଉଛି ଏବଂ ତାହା ପାନୀୟ ଜଳ ଓ ପରିମଳ ମନ୍ତ୍ରଣାଳୟ ସକାଶେ ଏକାନ୍ତ ଆବଶ୍ୟକ ହୋଇଛି ।
      * ଗ୍ରାମାଞ୍ଚଳ ବିକାଶ ମନ୍ତ୍ରଣାଳୟ ସକାଶେ ମନରେଗା କାର୍ଯ୍ୟକ୍ରମକୁ ମନିଟର କରିବାରେ ମହାକାଶ ବିଭାଗ ବିଶେଶ ସହାୟକ ହୋଇଛି ।
      * 180 ଟି ଜିଲ୍ଲାରେ ପୋଷଣୀୟ ଭୂମି ଓ ଜଳସଂପଦ ସୃଷ୍ଟି କରାଯାଇପାରିଛି ।
      * ଗ୍ରାମାଞ୍ଚଳ ଜଳାଶୟ କ୍ଷେତ୍ର ମ୍ୟାପିଂ ଏବଂ ମନିଟରିଂ କରାଯାଇଛି ଯାହା ବିଶେଷ ଭାବେ ଆଦିବାସୀ ଅଧ୍ୟୁସିତ କ୍ଷେତ୍ରମାନଙ୍କ ସକାଶେ ଅତୀବ ଜରୁରି ।
      * ଗୁଜରାଟ , ରାଜସ୍ଥାନ ଓ ହରିଆନାରେ ଗୋଚାରଣ କ୍ଷେତ୍ର ନିରୂପଣ କରିଛି ଯାହା ଗୋଶିଳ୍ପ , ଗ୍ରାମାଞ୍ଚଳ ଓ ଅନୁନ୍ନତ ଅଞ୍ଚଳ ବିକାଶ ସକାଶେ ବିଶେଷ ଦରକାରୀ ।

    କେନ୍ଦ୍ର ଉତ୍ତର ପୂର୍ବାଞ୍ଚଳ କ୍ଷେତ୍ର , ପିଏମଓ , କାର୍ମିକ , ଜନ ଅଭିଯୋଗ ଓ ପେନସନ୍ ତଥା ଆଣବିକ ଶକ୍ତି ବିଭାଗ ରାଷ୍ଟ୍ରମନ୍ତ୍ରୀ ଡ଼କ୍ଟର ଜିତେନ୍ଦ୍ର ସିଂହ ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତର ଦେଇ ଏହି ବିଷୟ ପ୍ରକାଶ କରିଛନ୍ତି ।


    ************

    
    
    (Release ID: 1520001) Visitor Counter : 1
    
    
    
    
    

*