      ବେସାମରିକ ବିମାନ ଚଳାଚଳ ମନ୍ତ୍ରଣାଳୟ

      ସଫଦରଜଙ୍ଗ ବିମାନ ବନ୍ଦରରେ 5 ବିଭାଗର ସମନ୍ୱିତ ଅଫିସ କମ୍ପ୍ଲେକ୍ସ ପାଇଁ ଭିତ୍ତି ପ୍ରସ୍ତର
      Posted On: 21 FEB 2018 3:36PM by PIB Bhubaneshwar


    ନୂଆଦିଲ୍ଲୀର ସଫଦରଜଙ୍ଗ ବିମାନବନ୍ଦର ପରିସରରେ ଆଜି ବେସାମରିକ ବିମାନ ଚଳାଚଳ ମହା ନିର୍ଦ୍ଦେଶକ ( DGCA ) , ବ୍ୟୁରୋ ଅଫ୍ ସିଭିଲ ଆଭିଏସନ ସିକ୍ୟୁରିଟି ( BCAS ) , ବିମାନବନ୍ଦର ଆର୍ଥିକ ନିୟାମକ କର୍ତ୍ତୃପକ୍ଷ ( AERA ) , ଏୟାରକ୍ରାଫ୍ଟ ଆକ୍ସିଡେଣ୍ଟ ଇନଭେଷ୍ଟିଗେସନ ବ୍ୟୁରୋ ( AAIB ) ଏବଂ ଏୟାରପୋର୍ଟସ ଅଥରିଟି ଅଫ୍ ଇଣ୍ଡିଆ ( AAI ) ର ଏକ ସମନ୍ୱିତ ଅଫିସ୍ କମ୍ପ୍ଲେକ୍ସ ପାଇଁ ଭିତ୍ତି ପ୍ରସ୍ତର ସ୍ଥାପନ ହୋଇଯାଇଛି । କେନ୍ଦ୍ର ବେସାମରିକ ବିମାନ ଚଳାଚଳ ମନ୍ତ୍ରୀ ପି . ଅଶୋକ ଗଜପତି ରାଜୁ ଏହାର ଭିତ୍ତି ପ୍ରସ୍ତର ସ୍ଥାପନ କରିଥିଲେ । ଏହି ଅବସରରେ କେନ୍ଦ୍ର ବେସାମରିକ ବିମାନ ଚଳାଚଳ ରାଷ୍ଟ୍ର ମନ୍ତ୍ରୀ ଜୟନ୍ତ ସିହ୍ନା , ବେସାମରିକ ବିମାନ ଚଳାଚଳ ସଚିବ ଆର ଏନ ଚୌବେ , ଏଇଆରଏର ଅଧ୍ୟକ୍ଷ ଏସ୍ . ମାଚେନ୍ଦ୍ରନାଥନ୍ , ଡିଜିସିଏ ମହା ନିର୍ଦ୍ଦେଶକ ବି ଏସ୍ ଭୁଲ୍ଲର , ବିସିଏଏସ୍ ମହାନିର୍ଦ୍ଦେଶକ କୁମାର ରାଜେଶ ଚନ୍ଦ୍ର , ଏଏଆଇବିର ମହାନିର୍ଦ୍ଦେଶକ ବୀର ସିଂ ରାୟ ଏବଂ ଏଏଆଇର ଅଧ୍ୟକ୍ଷ ଡକ୍ଟର ଗୁରୁପ୍ରସାଦ ମହାପାତ୍ର ଉପସ୍ଥିତ ଥିଲେ ।


    ଏହି ଅଫିସ୍ କମ୍ପ୍ଲେକ୍ସ ପାଇଁ 303 କୋଟି ଟଙ୍କା ଖର୍ଚ୍ଚ ହେବ ବୋଲି ଆକଳନ କରାଯାଇଛି । ନୂତନ କାର୍ଯ୍ୟାଳୟ ପ୍ରତିଷ୍ଠା ଦ୍ୱାରା ବେସାମରିକ ବିମାନ ଚଳାଚଳର ସମସ୍ତ ନିୟାମକ କର୍ତ୍ତୃପକ୍ଷ ଗୋଟିଏ କୋଠା ତଳେ କାର୍ଯ୍ୟ କରିବ ଏବଂ ଏହାଦ୍ୱାରା ମନ୍ତ୍ରଣାଳୟ ସହ ସମସ୍ତ ବିଭାଗର ଉତ୍ତମ ସମନ୍ୱୟ ରହିପାରିବ । 70,940 ବର୍ଗ ମିଟର ପରିମିତ ଅଞ୍ଚଳରେ ତିନି ମହଲା ବିଶିଷ୍ଟ ଏହି କୋଠାରେ 1500 କର୍ମଚାରୀ କାର୍ଯ୍ୟ କରିପାରିବେ । କୋଠାଟି ସମ୍ପୂର୍ଣ୍ଣ ପରିବେଶ ଅନୁକୂଳ ହେବ ଏବଂ ସୋଲାର ପ୍ୟାନେଲ , ଶକ୍ତି ସଂରକ୍ଷଣ ଆଲୋକ ବ୍ୟବସ୍ଥା , ବର୍ଷା ଜଳ ଅମଳ , ବର୍ଜ୍ୟ ପରିଚାଳନାର ବ୍ୟବସ୍ଥା ରହିବ । କୋଠା ପରିସରସ୍ଥ ମଧ୍ୟଭାଗରେ ଉଦ୍ୟାନ କୃଷିର ଯୋଜନା ରହିଛି । ଏଏଆଇ ତତ୍ତ୍ୱାବଧାନରେ ଏହି ପ୍ରକଳ୍ପ ନିର୍ମାଣ ହେଉଛି ।


    *************


    

    
    (Release ID: 1521390) Visitor Counter : 7