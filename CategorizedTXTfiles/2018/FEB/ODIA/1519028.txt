      ଅର୍ଥ ମନ୍ତ୍ରଣାଳୟ

      ସଂସ୍ଥାଗୁଡ଼ିକର ନିର୍ମାଣ ଏବଂ ସାଧାରଣ ସେବା ଉପଲବ୍ଧ କରାଇବା ଲାଗି ସଂସ୍କାର ପ୍ରକ୍ରିୟା ଜାରି ରଖିବେ ସରକାର;
      ପ୍ରତ୍ୟେକ ଉଦ୍ୟୋଗକୁ ଏକ ବିଶିଷ୍ଟ ପରିଚୟପତ୍ର ଦିଆଯିବ;
      ତିନୋଟି ରାଷ୍ଟ୍ରାୟତ୍ତ ବୀମା କମ୍ପାନୀର ବିଲୟ ଘଟିବ
      Posted On: 01 FEB 2018 8:55PM by PIB Bhubaneshwar


    ଗତ ସାଢ଼େ 3 ବର୍ଷ ଧରି ସରକାର ସାରା ଦେଶରେ ସଂସ୍ଥାଗୁଡ଼ିକର ନିର୍ମାଣ ଏବଂ ସାଧାରଣ ସେବାକୁ ଉନ୍ନତ ଢଙ୍ଗରେ ଉପଲବ୍ଧ କରାଇବା ଲାଗି ଅନେକ ଗୁରୁତ୍ୱପୂର୍ଣ୍ଣ ସଂସ୍କାର ଆଣିଛନ୍ତି । ସଂସଦରେ ଆଜି ସାଧାରଣ ବଜେଟ 2018-19 ଉପସ୍ଥାପନ କରି କେନ୍ଦ୍ର ଅର୍ଥ ଏବଂ କର୍ପୋରେଟ ବ୍ୟାପାର ମନ୍ତ୍ରୀ ଶ୍ରୀ ଅରୁଣ ଜେଟଲୀ କହିଥିଲେ ଯେ ଆଧାର ପ୍ରତ୍ୟେକ ଭାରତୀୟଙ୍କ ଏକ ପରିଚୟ ପ୍ରଦାନ କରିଛି । ବଡ଼ ଅବା ଛୋଟ ଯେକୌଣସି ଉଦ୍ୟୋଗକୁ ମଧ୍ୟ ଏକ ବିଶିଷ୍ଟ ପରିଚୟର ଆବଶ୍ୟକତା ରହିଛି । ଅର୍ଥମନ୍ତ୍ରୀ ଘୋଷଣା କରି କହିଥିଲେ ଯେ ସରକାର ଏପରି ଏକ ଯୋଜନା ଆଣିବେ , ଯାହା ଅଧୀନରେ ଭାରତରେ ପ୍ରତ୍ୟେକ ଉଦ୍ୟୋଗକୁ ମଧ୍ୟ ଏକ ଅଭିନବ ପରିଚୟପତ୍ର ଉପଲବ୍ଧ କରାଯିବ ।


    ଭାରତୀୟ ଖାଦ୍ୟ ନିଗମର ପୁଞ୍ଜି ପୁନର୍ଗଠନ କରାଯିବ , ଯାହାଦ୍ୱାରା ସମାନତାକୁ ପ୍ରୋତ୍ସାହନ ମିଳିପାରିବ ଏବଂ ଚଳନ୍ତି ପୁଞ୍ଜି ଆବଶ୍ୟକତା ଲାଗି ଦୀର୍ଘ ଅବଧିର ଋଣକୁ ପ୍ରୋତ୍ସାହନ ମିଳିବ । ଅର୍ଥମନ୍ତ୍ରୀ କହିଥିଲେ ଯେ ରାଜ୍ୟ ସରକାରଙ୍କ ଦ୍ୱାରା ଆରମ୍ଭ କରାଯାଉଥିବା ମେଟ୍ରୋ ଉଦ୍ୟୋଗରେ ଭାରତ ସରକାରଙ୍କ ଯୋଗଦାନରେ ସମାନତା ଆସିପାରିଛି ।


    ସରକାର ଦୁଇଟି ବୀମା କମ୍ପାନୀ ସମେତ ରାଷ୍ଟ୍ରାୟତ୍ତ କ୍ଷେତ୍ରର 14ଟି କେନ୍ଦ୍ରୀୟ ଉଦ୍ୟୋଗକୁ ଷ୍ଟକ ଏକ୍ସଚେଞ୍ଜରେ ତାଲିକାଭୂକ୍ତ କରିବା ଲାଗି ଅନୁମତି ପ୍ରଦାନ କରିଛନ୍ତି । ଶ୍ରୀ ଜେଟଲୀ କହିଥିଲେ ଯେ ଓଏନଜିସି ଦ୍ୱାରା ହିନ୍ଦୁସ୍ତାନ ପେଟ୍ରୋଲିୟମ କର୍ପୋରେସନର ଅଧିଗ୍ରହଣ ପ୍ରକ୍ରିୟା ସଫଳତାପୂର୍ବକ ପୂରଣ କରାଯାଇପାରିଛି । ତିନୋଟି ରାଷ୍ଟ୍ରାୟତ୍ତ ବୀମା କମ୍ପାନୀ - ନେସନାଲ ଇନସୁରାନ୍ସ କମ୍ପାନୀ ଲିମିଟେଡ , ୟୁନାଇଟେଡ ଇଣ୍ଡିଆ ଏସୁରାନ୍ସ କମ୍ପାନୀ ଲିମିଟେଡ ଏବଂ ଓରିଏଂଟାଲ ଇଣ୍ଡିଆ ଇନସୁରାନ୍ସ କମ୍ପାନୀ ଲିମିଟେଡର ବିଲୟ ଘଟି ଗୋଟିଏ ବୀମା କମ୍ପାନୀ ପ୍ରତିଷ୍ଠାନ କରାଯିବ ଏବଂ ଏହାକୁ ମଧ୍ୟ ତାଲିକାଭୁକ୍ତ କରାଯିବ ।


    ଅର୍ଥମନ୍ତ୍ରୀ ଘୋଷଣା କରି କହିଥିଲେ ଯେ ସୁନାର ପରିସମ୍ପତ୍ତି ମୂଲ୍ୟରେ ବୃଦ୍ଧି କରିବା ନିମନ୍ତେ ସରକାର ଏକ ବିସ୍ତୃତ ସ୍ୱର୍ଣ୍ଣ ନୀତି ଆଣିବେ । ଦେଶରେ ସ୍ୱର୍ଣ୍ଣ ବିନିମୟକୁ ବ୍ୟବସାୟ ଏବଂ ଉପଭୋକ୍ତା ଅନୁକୂଳ କରିବା ଲାଗି ସରକାର ଏକ ବ୍ୟବସ୍ଥା ବିକଶିତ କରିବେ । ସ୍ୱର୍ଣ୍ଣ ମୁଦ୍ରୀକରଣ ଯୋଜନାକୁ ପୁନର୍ଜିବିତ କରାଯିବ , ଯାହାଦ୍ୱାରା ଲୋକମାନେ ବିନା ସମସ୍ୟାରେ ସ୍ୱର୍ଣ୍ଣ ଜମା ଯୋଜନା ଏକାଉଂଟ ଖୋଲିପାରିବେ ।


    **********

    
    
    (Release ID: 1519028) Visitor Counter : 1