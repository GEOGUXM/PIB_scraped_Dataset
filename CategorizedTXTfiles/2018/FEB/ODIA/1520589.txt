      ସଂସଦୀୟ ବ୍ୟାପାର ମନ୍ତ୍ରଣାଳୟ

      ସଂସଦର ବଜେଟ ଅଧିବେଶନ, 2018ର ପ୍ରଥମ ପର୍ଯ୍ୟାୟ ଶେଷ
      Posted On: 09 FEB 2018 8:41PM by PIB Bhubaneshwar


    ସଂସଦର ବଜେଟ ଅଧିବେଶନ ( 2018 ) ଜାନୁଆରୀ 29 ( ସୋମବାର ) ରୁ ଆରମ୍ଭ ହୋଇଥିଲା ଏବଂ କାର୍ଯ୍ୟକୁ ଦୃଷ୍ଟି ଦେଇ ଏପ୍ରିଲ 6 ତାରିଖ ( ବୁଧବାର ) ଶେଷ ହେବ ବୋଲି ଧାର୍ଯ୍ୟ ହୋଇଛି । ସଂସଦର ଉଭୟ ଗୃହ ଆଜି ( ଫେବୃଆରୀ 9 ତାରିଖ ) ଠାରୁ 23 ଦିନ ପାଇଁ ମୁଲତବୀ ରହିଛି ଏବଂ ମାର୍ଚ୍ଚ 5 ତାରିଖ ( ସୋମବାର ) ରୁ ପୁଣି ଗୃହ କାର୍ଯ୍ୟ ଆରମ୍ଭ ହେବ । ଏହି ଅବଧିରେ ସମ୍ପୃକ୍ତ ଷ୍ଟାଣ୍ଡିଂ କମିଟିମାନେ ସଂଲଗ୍ନ ମନ୍ତ୍ରଣାଳୟ / ବିଭାଗର ଖର୍ଚ୍ଚ ଅନୁଦାନ ଦାବିକୁ ଅନୁଧ୍ୟାନ କରିବେ ।


    ବଜେଟ ଅଧିବେଶନର ପ୍ରଥମ ପର୍ଯ୍ୟାୟରେ ଲୋକସଭାରେ 7 ଏବଂ ରାଜ୍ୟସଭାରେ 8ଟି ଦିବସରେ କାର୍ଯ୍ୟ ହୋଇଥିଲା । ସମୟ ବ୍ୟବହାର ନେଇ ଲୋକସଭା ଓ ରାଜ୍ୟସଭାର ଉତ୍ପାଦକତା ଥିଲା 134.61% ଏବଂ 96.31% । ଗୁରୁତ୍ୱପୂର୍ଣ୍ଣ କାର୍ଯ୍ୟ ପାଇଁ ଏହି ଅବଧିରେ ଲୋକସଭାରେ 3 ଦିନ ଏବଂ ରାଜ୍ୟସଭାରେ 5 ଦିନ ବିଳମ୍ବିତ ସମୟ ପର୍ଯ୍ୟନ୍ତ କାର୍ଯ୍ୟ ହୋଇଥିଲା ।


    ବଜେଟ ଅଧିବେଶନ 2018ର ପ୍ରଥମ ଅଧିବେଶନ ହୋଇଥିବାରୁ ଜାନୁଆରୀ 29 ତାରିଖରେ ରାଷ୍ଟ୍ରପତି ରାମ ନାଥ କୋବିନ୍ଦ ଉଭୟ ଗୃହର ଯୁଗ୍ମ ଅଧିବେଶନରେ ଅଭିଭାଷଣ ପ୍ରଦାନ କରିଥିଲେ । ରାଷ୍ଟ୍ରପତିଙ୍କ ଅଭିଭାଷଣ ଉପରେ ଧନ୍ୟବାଦ ପ୍ରସ୍ତାବ ରାଜ୍ୟସଭାରେ ଅମିତ ଶାହ ଆଗତ କରିଥିଲେ ଏବଂ ଡକ୍ଟର ବିନୟ ପି . ସହସ୍ରବୁଦ୍ଧେ ସମର୍ଥନ କରିଥିଲେ । ଲୋକସଭାରେ ରାକେଶ ସିଂ ଧନ୍ୟବାଦ ପ୍ରସ୍ତାବ ଆଗତ କରିଥିଲେ ଏବଂ ଯୋଶୀ ସମର୍ଥନ କରିଥିଲେ । ଏହା ଆଲୋଚନା ପରେ ଉଭୟ ଗୃହରେ ଗୃହୀତ ହୋଇଥିଲା ।


    ଫେବୃଆରୀ 1 ତାରିଖରେ ସାଧାରଣ ବଜେଟ ଗୃହରେ ଆଗତ ହୋଇଥିଲା ଏବଂ ପ୍ରଥମ ପର୍ଯ୍ୟାୟ ଅଧିବେଶନରେ ଏହା ଉପରେ ଆଲୋଚନା ହୋଇଛି ।


    **********

    
    
    (Release ID: 1520589) Visitor Counter : 16