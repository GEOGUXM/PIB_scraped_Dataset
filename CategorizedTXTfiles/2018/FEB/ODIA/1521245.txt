      କ୍ୟାବିନେଟ

      60ହଜାର କୋଟି ଟଙ୍କାର ଜାତୀୟ ସହରାଞ୍ଚଳ ଗୃହନିର୍ମାଣ ପାଣ୍ଠି ଗଠନକୁ କ୍ୟାବିନେଟ ମଞ୍ଜୁରି
      Posted On: 20 FEB 2018 12:54PM by PIB Bhubaneshwar


    ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ 60ହଜାର କୋଟି ଟଙ୍କାର ଜାତୀୟ ସହରାଂଚଳ ଗୃହନିର୍ମାଣ ପାଣ୍ଠି(ଏନୟୁଏଚ୍ଏଫ୍) ଗଠନକୁ ଅନୁମୋଦନ ମିଳିଛି । କେନ୍ଦ୍ର ଗୃହନିର୍ମାଣ ଓ ସହରାଂଚଳ ବ୍ୟାପାର ମନ୍ତ୍ରଣାଳୟ ଅଧୀନରେ ଥିବା ତଥା ସୋସାଇଟି ରେଜିଷ୍ଟ୍ରେସନ୍ ଆକ୍ଟ-1860 ଅଧୀନରେ ପଞ୍ଜିକୃତ ହୋଇଥିବା ସ୍ୱୟଂଶାସିତ ସଂସ୍ଥା ବିଲ୍ଡିଙ୍ଗ ମେଟେରିଆଲ୍ସ ଏଣ୍ଡ ଟେକ୍ନୋଲଜି ପ୍ରମୋସନ୍ କାଉନ୍ସିଲ(ବିଏମ୍ଟିପିସି)ରେ ଏହି ପାଣ୍ଠି ରହିବ ।


    ମନ୍ତ୍ରଣାଳୟ ଅଦ୍ୟାବଧି ପ୍ରଧାନମନ୍ତ୍ରୀ ଆବାସ ଯୋଜନା(ସହରାଂଚଳ) ଅନ୍ତର୍ଗତ 39.4ଲକ୍ଷ ବାସଗୃହ ମଞ୍ଜୁର କରିସାରିଛି । ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳରୁ ଏନେଇ ଭଲ ପ୍ରତିକ୍ରିୟା ମିଳୁଛି ଓ ପ୍ରାୟ 2ରୁ 3ଲକ୍ଷ ବାସଗୃହ ପ୍ରତିମାସରେ ମଞ୍ଜୁରି ଦିଆଯାଉଛି । 17ଲକ୍ଷରୁ ଉର୍ଦ୍ଧ୍ଵ ବାସଗୃହ ନିର୍ମାଣାଧିନ ଅବସ୍ଥାରେ ଥିବାବେଳେ 5ଲକ୍ଷ ବାସଗୃହର ନିର୍ମାଣ କାର୍ଯ୍ୟ ଶେଷ ହୋଇସାରିଛି । କ୍ରେଡିଟ୍ ଲିଙ୍କ୍ଡ୍ ସବ୍ସିଡି ସ୍କିମ୍(ସିଏଲ୍ଏସ୍ଏସ୍)ରେ ବ୍ୟାଙ୍କ/ଆବାସ ନିର୍ମାଣ ପାଇଁ ଋଣ ସହାୟତା ଦ୍ୱାରା ପ୍ରଧାନମନ୍ତ୍ରୀ ଆବାସ ଯୋଜନା(ସହରାଂଚଳ) ଅନ୍ତର୍ଗତ ଯୋଗ୍ୟ ହିତାଧିକାରୀଙ୍କ ପାଇଁ ମଞ୍ଜୁରି ହୋଇଥିବା ଆର୍ଥିକ ଦୁର୍ବଳ/ଏଲ୍ଆଇଜି/ଏମ୍ଆଇଜି ବାସଗୃହରେ ମଧ୍ୟ ଉଲ୍ଲେଖନୀୟ ଅଭିବୃଦ୍ଧି ଦେଖିବାକୁ ମିଳିଛି । ପ୍ରାୟ 87ହଜାର ଗୃହନିର୍ମାଣ ଋଣ ଗତ 8ମାସ ମଧ୍ୟରେ ଏହି ଯୋଜନାରେ ମଞ୍ଜୁରି ହୋଇସାରିଛି ଓ ପ୍ରାୟ 40ହଜାର ଆବେଦନ ଏବେ ମଞ୍ଜୁରି ଅପେକ୍ଷାରେ ରହିଛି । ଆବଶ୍ୟକ ଥିବା ପ୍ରାୟ 1.2କୋଟି ବାସଗୃହର ଅଭାବର ଟାର୍ଗେଟକୁ ପୂରଣ ଓ 2022 ମସିହା ସୁଦ୍ଧା ଯେତେବେଳେ କି ଦେଶ ସ୍ୱାଧୀନତାର 75ତମ ଜୟନ୍ତୀ ପାଳନ କରିବ , ସମସ୍ତଙ୍କୁ ବାସଗୃହ ଯୋଗାଇବା ଲକ୍ଷ୍ୟ ରହିଛି ।


    ଆସନ୍ତା 4ବର୍ଷ ମଧ୍ୟରେ ଏନୟୁଏଚ୍ଏଫ୍ ଏହି ଆବଶ୍ୟକ ପାଣ୍ଠି ସଂଗ୍ରହ କରିବ । ଯାହାଫଳରେ ବିଭିନ୍ନ କ୍ଷେତ୍ର ଯଥା :- ହିତାଧିକାରୀ ସଂଲଗ୍ନ ଗୃହ ନିର୍ମାଣ (ବିଏଲ୍ସି) , ଭାଗିଦାରୀରେ ସୁଲଭ ଗୃହନିର୍ମାଣ(ଏଚ୍ପି) , ମୌଳିକ ସ୍ଲମ୍ ରିଡେଭଲପ୍ମେଂଟ(ଆଇଏସ୍ଏସ୍ଆର) ଓ କ୍ରେଡିଟ୍ ଲିଙ୍କଡ୍ ସବ୍ସିଡି ସ୍କିମ୍(ସିଏଲ୍ଏସ୍ଏସ୍)କୁ କେନ୍ଦ୍ରୀୟ ସହାୟତାର ନିରନ୍ତର ପ୍ରବାହ ହୋଇପାରିବ । ଏବଂ ଗୃହ ନିର୍ମାଣ କରି ସହରାଂଚଳ କ୍ଷେତ୍ରରେ ଥିବା ଅଭାବକୁ ସହଜ ଭାବେ ସମାଧାନ କରାଯାଇପାରିବ ।


    **********

    
    
    (Release ID: 1521245) Visitor Counter : 7