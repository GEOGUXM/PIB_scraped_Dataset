      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ବାହୁବଳୀ ମହାମସ୍ତକାଭିଷେକ ମହୋତ୍ସବ ପାଇଁ ପ୍ରଧାନମନ୍ତ୍ରୀଙ୍କ ଶ୍ରବଣବେଲାଗୋଲା ଗସ୍ତ (19.02.2018)
      Posted On: 19 FEB 2018 7:47PM by PIB Bhubaneshwar


    ପରମପୂଜ୍ୟ ଆଚାର୍ଯ୍ୟ ମହାରାଜ ମହୋଦୟ , ସମସ୍ତ ପୂଜ୍ୟ ମୁନିରାଜ ମହୋଦୟ , ଏବଂ ପୂଜ୍ୟ ଗଣନୀୟ ମାତା ମହୋଦୟ , ଏବଂ ସମସ୍ତ ଆର୍ଯ୍ୟକା ମାତାମହୋଦୟ ଏବଂ ମଂଚରେ ବିରାଜମାନ କର୍ଣ୍ଣାଟକ ରାଜ୍ୟପାଳ ଶ୍ରୀମାନ ବଜୁଭାଇ ୱାଲା , କେନ୍ଦ୍ର ମନ୍ତ୍ରୀମଣ୍ଡଳରେ ମୋର ସାଥୀ ସଦାନନ୍ଦ ଗୌଡ଼ା ମହୋଦୟ , ଅନନ୍ତ କୁମାର ମହୋଦୟ , ପୀୟୂଷ ଗୋୟଲ ମହୋଦୟ , ରାଜ୍ୟର ମନ୍ତ୍ରୀ ଶ୍ରୀ ମଞ୍ଜୁ ମହୋଦୟ , ଏଠାକାର ପରିଚାଳନା ସମିତିର ଶ୍ରୀମାନ ବାସ୍ତ୍ରିଶ୍ରୀ ଚାରୁକେ ଭଟ୍ଟାରକା ସ୍ୱାମୀ ମହୋଦୟ , ଜିଲ୍ଲା ପଂଚାୟତ ହସନର ଅଧ୍ୟକ୍ଷା ଶ୍ରୀମତି ବିଏସ ଶ୍ୱେତା ଦେବରାଜ ମହୋଦୟ , ବିଧାୟକ ଶ୍ରୀ ଏନ ବାଲକୃଷ୍ଣ ମହୋଦୟ ଏବଂ ବହୁସଂଖ୍ୟାରେ ଆସିଥିବା , ଦେଶର କୋଣ ଅନୁକୋଣରୁ ଆସିଥିବା ସମସ୍ତ ଶ୍ରଦ୍ଧାଳୁ , ମାତା , ଭଉଣୀ ଏବଂ ଭାଇମାନେ ।


    ମୋର ଏହା ସୌଭାଗ୍ୟ ଯେ 12 ବର୍ଷରେ ଥରେ ଯେଉଁ ମହାପର୍ବ ହୋଇଥାଏ , ସେହି କାର୍ଯ୍ୟକାଳରେ ପ୍ରଧାନମନ୍ତ୍ରୀ ରୂପରେ ଦେଶର ସେବା କରିବା ଲାଗି ମୋତେ ଦାୟିତ୍ୱ ମିଳିଛି । ଏଣୁ ସେଥିପାଇଁ ପ୍ରଧାନମନ୍ତ୍ରୀର ଦାୟିତ୍ୱ ଅନ୍ତର୍ଗତ ସେହି ସମୟରେ ମୋତେ ଏହି ପବିତ୍ର ଅବସରରେ ଆପଣମାନଙ୍କ ଆଶୀର୍ବାଦ ପ୍ରାପ୍ତ କରିବାର ସୌଭାଗ୍ୟ ମିଳିଲା ।


    ଶ୍ରବଣବେଲଗୋଲା ଆସି ଭଗବାନ ବାହୁବଳୀ , ମହାମସ୍ତକ ଅଭିଷେକମ , ଏହି ଅବସରର ଏବଂ ଆଜି ଏଠାରେ ଏତେ ଆଚାର୍ଯ୍ୟ , ଭଗବନ୍ତ , ମୁନି ଏବଂ ମାତାମହୋଦୟଙ୍କୁ ଏକ ସଙ୍ଗେ ଦର୍ଶନ କରିବା , ସେମାନଙ୍କ ଆଶୀର୍ବାଦ ପ୍ରାପ୍ତ କରିବା , ଏହା ମୋ ପାଇଁ ଏକ ବହୁତ ବଡ଼ ସୌଭାଗ୍ୟ ।


    ଏବେ ଭାରତ ସରକାରଙ୍କ ନିକଟକୁ କେତେକ ପ୍ରସ୍ତାବ ଆସିଥିଲା , ଏଠାରେ ଯାତ୍ରୀଙ୍କ ସୁବିଧାକୁ ଦେଖି , ସେପରି କେତେକ ବ୍ୟବସ୍ଥା ଏଠି ଭାରତୀୟ ପ୍ରତ୍ନତାତ୍ୱିକ ବିଭାଗ କେତେକ କାର୍ଯ୍ୟ କରିବାରେ ଅନେକ ଅସୁବିଧା ହେଉଥିଲା । କେତେକ ଏପରି ଆଇନ ଏବଂ ନିୟମ ରହିଛି , କିନ୍ତୁ ସେ ସବୁ ସତ୍ତ୍ୱେ ଭାରତ ସରକାର ଏଠାକୁ ଆସୁଥିବା ଯାତ୍ରୀଙ୍କ ସୁବିଧା ଲାଗି ଯେତେ ପରିଚାଳନାରେ ଭାଗ ନେଇପାରିବେ , ଯାହା ଯାହା ବ୍ୟବସ୍ଥା କରିବାର ଆବଶ୍ୟକତା ରହିଛି , ସେ ସବୁଥିରେ ସମ୍ପୂର୍ଣ୍ଣ ଉତ୍ତରଦାୟିତ୍ୱ ସହିତ ନିଜର ଦାୟିତ୍ୱ ନିର୍ବାହ କରିବା ଲାଗି ପ୍ରୟାସ କରିଛନ୍ତି ଏବଂ ଏହା ଆମ ପାଇଁ ଅତ୍ୟନ୍ତ ସନ୍ତୋଷର ବିଷୟ ।


    ଆଜି ମୋତେ ଏକ ଡାକ୍ତରଖାନାର ଲୋକାର୍ପଣ ସୁଯୋଗ ମଧ୍ୟ ମିଳିଲା । ବହୁତ ଲୋକମାନଙ୍କ ମାନ୍ୟତା ଏପରି ଯେ ଆମ ଦେଶରେ ଧାର୍ମିକ ପ୍ରବୃତ୍ତି ଅଧିକ କିନ୍ତୁ ସାମାଜିକ ପ୍ରବୃତ୍ତି କମ । ଏହିପରି ଧାରଣା ଠିକ ନୁହେଁ । ଭାରତର ସନ୍ଥ , ମହନ୍ତ , ଆଚାର୍ଯ୍ୟ , ମୁନି , ଭଗବନ୍ତ-ସମସ୍ତେ ଯେଉଁଠି ଅଛନ୍ତି , ଯେଉଁରୂପରେ ଅଛନ୍ତି , ସମାଜ ପାଇଁ କିଛି ନା କିଛି ଭଲ କାର୍ଯ୍ୟ କରିବା ଲାଗି କାର୍ଯ୍ୟରତ ଅଛନ୍ତି ।


    ଆଜି ମଧ୍ୟ ଆମର ଏପରି ମହାନ ସନ୍ଥ ପରମ୍ପରା ରହିଛି ଯେ 20-25କିଲେମିଟର ଦୂରତା ଅତିକ୍ରମ କରି କୌଣସି କ୍ଷୁଧାର୍ତ୍ତ ମନୁଷ୍ୟ ଯଦି ଆସିଛି ତା ’ ହେଲେ ଆମର ସନ୍ଥ ପରମ୍ପରାର ବ୍ୟବସ୍ଥା ଏପରି ହୋଇଛି ଯେ କେଉଁଠି ନା କେଉଁଠି ତା ’ ର ପେଟ ପୂରାଇବା ଲାଗି କୌଣସି ନା କୌଣସି ସନ୍ଥଙ୍କ ଦ୍ୱାରା ବ୍ୟବସ୍ଥା କରାଯାଇଥିବ ।


    ଅନେକ ସାମାଜିକ କାର୍ଯ୍ୟ- ଶିକ୍ଷା କ୍ଷେତ୍ରରେ କାର୍ଯ୍ୟ- ଚିକିତ୍ସା କ୍ଷେତ୍ରରେ କାର୍ଯ୍ୟ-ଲୋକମାନଙ୍କୁ ନିଶାମୁକ୍ତ କରିବାର କାମ , ଏହି ଅନେକ କାର୍ଯ୍ୟକଳାପ ଆମର ଏହି ମହାନ ପରମ୍ପରାରେ ଆଜି ମଧ୍ୟ ଆମର ଋଷି-ମୁନିଙ୍କ ଦ୍ୱାରା ଏତେ ଅଧିକ ପ୍ରୟାସ କରାଯାଇ ଚାଲିଛି ।


    ଆଜି ଯେତେବେଳେ ଗୋମଟେକସୁଦୀ ଆଡ଼କୁ ମୁଁ ଚାହୁଁଥିଲି ଯାହା ମୋର ଅନୁଭବ ଥିଲା ସେଥିରୁ ଆଜି କିଛି ମୁଁ ଆପଣଙ୍କ ସମ୍ମୁଖରେ ଉଦ୍ଧୃତ କରିବି । ଗୋମଟେକସୁଦୀରେ ଯେପରି ବାହୁବଳୀଙ୍କ ବର୍ଣ୍ଣନା କରାଯାଇଛି ; ଗୋମଟେକ , ଏହି ସମ୍ପୂର୍ଣ୍ଣ ସ୍ଥାନର ଯେଉଁ ବର୍ଣ୍ଣନା କରାଯାଇଛି-


    ଅଚ୍ଛାୟ ସ୍ୱଚ୍ଛଂ ଜଳକଂତ ଗଣ୍ଡମ , ଆବାହୁ ଦୌରତମ ସୁକନ୍ନ ପାସମଂ


    ଗୟେଂଦ ସିନ୍ଧୁ ଜଳ ବାହୁଦଣ୍ଡମ , ତମ ଗୋମଟେଶମ ପନଣାମିର୍ଚମ । ।


    ଏହାର ଅର୍ଥ ହେଉଛି-ଯାହାଙ୍କ ଦେହ ଆକାଶ ଭଳି ନିର୍ମଳ , ଯାହାଙ୍କ ଦୁଇ କପୋଳ ଜଳ ଭଳି ସ୍ୱଚ୍ଛ , ଯାହାଙ୍କ କର୍ଣ୍ଣ ପଲ୍ଲବ ସ୍କନ୍ଧ ଭଳି ଦୋଳାୟିତ , ଯାହାଙ୍କ ଦୁଇ ବାହୁ ଗଜରାଜର ଶୁଣ୍ଢ ଭଳି ଲମ୍ବା ଏବଂ ସୁନ୍ଦର ଅଟେ-ସେହି ଗୋମଟେଶ ସ୍ୱାମୀଙ୍କୁ ମୁଁ ପ୍ରତିଦିନ ପ୍ରଣାମ କରୁଛି ।


    ପୂଜ୍ୟ ସ୍ୱାମୀମହୋଦୟ ମୋ ଉପରେ ଯେତେ ଆଶୀର୍ବାଦ ବର୍ଷା କରିପାରନ୍ତି , କରନ୍ତୁ । ମୁଁ ମୋ ମା ’ ଙ୍କୁ ମଧ୍ୟ ସ୍ମରଣ କଲି । ମୁଁ ତାଙ୍କ ପ୍ରତି ବହୁତ ଅଧିକ କୃତଜ୍ଞ , ଏହି ଆଶୀର୍ବାଦ ଦେବା ଲାଗି । ଦେଶରେ ସମୟ ବଦଳୁଥିବା ସମାଜିକ ଜୀବନରେ ପରିବର୍ତ୍ତନର ପରମ୍ପରା , ଏହା ଭାରତୀୟ ସମାଜର ବିଶେଷତ୍ୱ । ଯେଉଁ ବସ୍ତୁ କାଳବାହ୍ୟ ଅଟେ , ସମାଜରେ ଯେଉଁ କୁସଂସ୍କାର ପ୍ରବେଶ କରିଯାଇଥାଏ ଏବଂ ବେଳେ ବେଳେ ଏହାକୁ ଆସ୍ଥାର ରୂପ ଦିଆଯାଇଥାଏ ।


    ଏହା ଆମର ସୌଭାଗ୍ୟ ଯେ ଆମ ସମାଜ ବ୍ୟବସ୍ଥାରୁ ହିଁ ଏପରି ସିଦ୍ଧ ପୁରୁଷ ଜନ୍ମ ନିଅନ୍ତି , ଏପରି ସନ୍ଥ ପୁରୁଷ ଜନ୍ମ ନିଅନ୍ତି , ଏପରି ମୁନି ଜନ୍ମ ନିଅନ୍ତ , ଏପରି ଆଚାର୍ଯ୍ୟ ଭଗବନ୍ତ ଜନ୍ମ ନିଅନ୍ତି , ଯେଉଁମାନେ ସେ ସମୟରେ ସମାଜକୁ ସଠିକ ମାର୍ଗ ଦେଖାଇ ଯାହା କାଳବାହ୍ୟ ବସ୍ତୁ ଅଟେ ସେଥିରୁ ମୁକ୍ତି ପାଇ ସମୟାନୁକୂଳ ଜୀବନ ବଂଚିବା ଲାଗି ପ୍ରେରଣା ଯୋଗାଇଥାଏ ।


    ପ୍ରତ୍ୟେକ 12 ବର୍ଷରେ ହେଉଥିବା ଏକପ୍ରକାରର କୁମ୍ଭର ଏହି ଅବସର । ଏଠାରେ ସମସ୍ତ ମିଶି ସାମାଜିକ ଚିନ୍ତନ କରିଥାନ୍ତି । ସମାଜକୁ ପରବର୍ତ୍ତୀ 12 ବର୍ଷ ଲାଗି କେଉଁ ଦିଗରେ ନେଇଯିବାକୁ ହେବ , ସମାଜକୁ ଏବେ ସେହି ରାସ୍ତା ଛାଡ଼ି ଏହି ରାସ୍ତାରେ ନେଇଯିବାକୁ ହେବ କାରଣ ଦେଶର ପ୍ରତ୍ୟେକ କୋଣରୁ , ସନ୍ଥ , ମୁନି , ଭଗବନ୍ତ , ଆଚାର୍ଯ୍ୟ , ସମସ୍ତ ମାତାମହୋଦୟ , ସେସବୁ ଅଂଚଳର ଅଭିଜ୍ଞତା ନେଇ ଆସନ୍ତି । ଚିନ୍ତନ-ମନନ ହୋଇଥାଏ , ବିଚାର-ବିମର୍ଷ ହୋଇଥାଏ । ଏବଂ ସେଥିରେ ସମାଜ ଲାଗି ଅମୃତ ରୂପରେ କିଛି ବସ୍ତୁ ଆମ ପାଇଁ ପ୍ରସାଦ ରୂପରେ ପ୍ରାପ୍ତ ହୋଇଥାଏ । ଏବଂ ଯାହାକୁ ଆମେ ଜୀବନରେ ଉତାରିବା ଲାଗି ଭରପୂର ପ୍ରୟାସ କରିଥାଉ ।


    ଆଜିର ବଦଳୁଥିବା ଯୁଗରେ ମଧ୍ୟ ଆଜି ଏଠାରେ ଏକ ଡାକ୍ତରଖାନାକୁ ଲୋକାର୍ପଣ କରିବା ଲାଗି ମୋତେ ସୁଯୋଗ ମିଳିଲା । ଏତେ ବଡ଼ ସୁଯୋଗ ସହିତ ଏକ ବହୁତ ବଡ଼ ସାମାଜିକ କାର୍ଯ୍ୟ । ଆପଣମାନେ ଦେଖିଥିବା ଏଥରର ବଜେଟରେ ଆମ ସରକାର ଏକ ବହୁତ ବଡ଼ ମହତ ପଦକ୍ଷେପ ନେଇଛନ୍ତି ।


    ଆୟୁଷ୍ମାନ ଭାରତ-ଏହି ଯୋଜନା ଅନ୍ତର୍ଗତ କୌଣସି ଗୋଟିଏ ଗରିବ ପରିବା , ସେଥିରେ ଯଦି ପରିବାରର କେହି ସଦସ୍ୟ ରୋଗଗ୍ରସ୍ତ ହେଲେ କେବଳ ଜଣେ ବ୍ୟକ୍ତି ରୋଗରେ ପଡ଼ିନଥାଏ , ଏକ ପ୍ରକାରେ ସେହି ପରିବାରର ଦୁଇ-ତିନି ପିଢ଼ି ରୋଗଗ୍ରସ୍ତ ହୋଇପଡ଼ନ୍ତି କାରଣ ଏତେ ଆର୍ଥିକ ଋଣ ହୋଇଯାଇଥାଏ ଯେ ପିଲାମାନେ ମଧ୍ୟ ଶୁଝିପାରିନଥା ’ ନ୍ତି ଏବଂ ସାରା ପରିବାର ବରବାଦ ହୋଇଥାଏ । ଗୋଟିଏ ରୋଗ ସାରା ପରିବାରକୁ ଖାଇଯାଏ ।


    ଏପରି ସମୟରେ ସମାଜ ଏବଂ ସରକାର , ଆମ ସମସ୍ତ ଦାୟିତ୍ୱ ଯେ ଏପରି ପରିବାରର ସଂକଟ ସମୟରେ ଆମକୁ ତା ’ ର ହାତ ଧରିବାକୁ ହେବ , ଚିନ୍ତା କରିବାକୁ ହେବ । ଏଣୁ ସେଥିପାଇଁ ଭାରତ ସରକାର ଆୟୁଷ୍ମାନ ଭାରତ ଯୋଜନା ଅନ୍ତର୍ଗତ ଗୋଟିଏ ବର୍ଷ ମଧ୍ୟରେ ପରିବାରର କୌଣସି ବ୍ୟକ୍ତି ରୋଗରେ ପଡ଼ିଗଲେ । ଗୋଟିଏ ବର୍ଷ ପାଇଁ 5 ଲକ୍ଷ ଟଙ୍କାର ଚିକିତ୍ସା ଖର୍ଚ୍ଚ , ଔଷଧ , ଅପରେସନ ଖର୍ଚ୍ଚ , ହସପିଟାଲରେ ରହିବାର ଖର୍ଚ୍ଚ , 5 ଲକ୍ଷ ଟଙ୍କା ପର୍ଯ୍ୟନ୍ତ ଖର୍ଚ୍ଚର ବ୍ୟବସ୍ଥା ବୀମା ମଧ୍ୟମରେ ଭାରତ ସରକାର କରିବେ । ଏହା ସ୍ୱାଧୀନତା ପରେ ଭାରତରେ ନିଆଯାଇଥିବା ସବୁଠୁ ବଡ଼ ପଦକ୍ଷେପ , ସାରା ବିଶ୍ୱରେ , ସାରା ଦୁନିଆରେ ଏତେ ବଡ଼ ପଦକ୍ଷେପ ବିଷୟରେ କେହି ଚିନ୍ତା ମଧ୍ୟ କରିନାହାନ୍ତି , କେହି କେବେ ନେଇନାହାନ୍ତି , ଯାହା ଆମ ସରକାର ନେଇଛନ୍ତି ।


    ଏବଂ ଏହା ସେତେବେଳେ ସମ୍ଭବ ହୋଇଛି ଯେତେବେଳେ ଆମର ଶାସ୍ତ୍ର , ଆମର ଋଷିମାନେ , ଆମର ମୁନିମାନେ ଆମକୁ ଉପଦେଶ ଦେଇଛନ୍ତି-


    ସର୍ବେ ସୁଖୀନା ଭବନ୍ତୁ । ସର୍ବେ ସନ୍ତୁ ନିରାମୟା ।


    ଏବଂ ଏହି ସର୍ବେ ସନ୍ତୁ ନିରାମୟା- ଏହି ସଂକଳ୍ପକୁ ପୂରଣ କରିବା ଲାଗି ଆମେ ଗୋଟିଏ ପରେ ଗୋଟିଏ ପଦକ୍ଷେପ ନେଉଛୁ । ମୋତେ ଆଜି ସମସ୍ତ ଆଚାର୍ଯ୍ୟଗଣଙ୍କ , ସମସ୍ତ ମୁନିବରଙ୍କ , ସମସ୍ତ ମାତାମହୋଦୟଙ୍କ ଆଶୀର୍ବାଦ ମିଳିଲା , ପୂଜ୍ୟ ସ୍ୱାମୀମହୋଦୟଙ୍କ ଆଶୀର୍ବାଦ ପ୍ରାପ୍ତ କରିବାର ସୁଯୋଗ ମିଳିଲା , ମୁଁ ନିଜକୁ ସୌଭାଗ୍ୟଶାଳୀ ଭାବୁଛି ।


    ମୁଁ ପୁଣିଥରେ ଏହି ପବିତ୍ର ଅବସରକୁ ଆସି ନିଜକୁ ଧନ୍ୟ ମନେ କରୁଛି ।


    ବହୁତ ବହୁତ ଧନ୍ୟବାଦ ।


    **********


    

    
    (Release ID: 1521350) Visitor Counter : 2