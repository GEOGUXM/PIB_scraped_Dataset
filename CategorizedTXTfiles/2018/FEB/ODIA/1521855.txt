      ବିଜ୍ଞାନ ଓ ପ୍ରଯୁକ୍ତି ମନ୍ତ୍ରଣାଳୟ

      ସ୍ୱଚ୍ଛ ଶକ୍ତି ଉତ୍ପାଦନ ସକାଶେ ଆଗାମୀ ପିଢ଼ି ପ୍ରଯୁକ୍ତି ବିକାଶ ଘଟାଇଲେ ଭାରତୀୟ ବୈଜ୍ଞାନିକ
      Posted On: 22 FEB 2018 1:33PM by PIB Bhubaneshwar


    ଭାରତୀୟ ବୈଜ୍ଞାନିକମାନେ ଏକ ସୁପର କ୍ରିଟିକାଲ ଡ଼ାଇଅକ୍ସାଇଡ଼୍ ‌ ବ୍ରେଟନ ପରୀକ୍ଷଣ ଲୁପ୍ ‌ ବ୍ୟବସ୍ଥାର ବିକାଶ ଘଟାଇଛନ୍ତି ଯାହା ସ୍ୱଚ୍ଛ ବିଜୁଳି ଶକ୍ତି ଉତ୍ପାଦନ ସକାଶେ ବିଶେଷ ଉପାଦେୟ ସାବ୍ୟସ୍ତ ହେବ । ଏହାକୁ ଭବିଷ୍ୟତର ଶକ୍ତି ଉତ୍ପାଦନ କେନ୍ଦ୍ରମାନଙ୍କରେ ବ୍ୟବହାର କରାଯିବ । ସେଥି ମଧ୍ୟରେ ସୌର ଥର୍ମାଲ ଶକ୍ତିକେନ୍ଦ୍ର ସାମିଲ । ପରବର୍ତ୍ତୀ ପିଢ଼ିର ଏହି ଲୁପକୁ ଇଣ୍ଡିଆନ୍ ‌ ଇନଷ୍ଟିଚୁଟ ଅଫ୍ ‌ ସାଇନ୍ସ , ବାଙ୍ଗାଲୋରରେ ସ୍ୱଦେଶୀ ଜ୍ଞାନକୌଶଳରେ ବିକାଶ ଘଟାଯାଇଛି ।


    ଆଗାମୀ ପିଢ଼ିପାଇଁ ଭାରତର ଏହା ପ୍ରଥମ ଟେଷ୍ଟ - ବେଡ଼ ଯାହାକି ଯେତିକି ସକ୍ରିୟ ସେତିକି ସଂକ୍ଷିକ୍ତ , ଏବଂ ଜଳବିହୀନ ସୁପର କ୍ରିଟିକାଲ କାବନ୍ ‌ ଡ଼ାଇଅକ୍ସାଇଡ଼ ବ୍ରେଟନ୍ ‌ ସାଇକିଲ୍ ‌ ଟେଷ୍ଟ ଲୁପ୍ ‌ । ଏହା ଶକ୍ତି ଉତ୍ପାଦନ ସକାଶେ ଉଦ୍ଦିଷ୍ଟ । ସମଗ୍ର ବିଶ୍ୱରେ ସମ୍ଭବତଃ ଏହା ସୌର ଶକ୍ତି ଉତ୍ସ ସହ ସଂଯୁକ୍ତ ହୋଇ ଉଦ୍ଦିଷ୍ଟ ସ୍ୱଚ୍ଛ ଶକ୍ତି ଉତ୍ପାଦନ କରିବାରେ ସହାୟକ ହୋଇପାରୁଥିବା ଏକମାତ୍ର ପ୍ରଯୁକ୍ତି । ଏହାର ପ୍ରାରମ୍ଭିକ ପର୍ଯ୍ୟାୟ ଗବେଷଣା ଦେଶର ଶକ୍ତି ଚାହିଦା ପୂରଣ କରିବା ସକାଶେ ଉଦ୍ଦିଷ୍ଟ । ନୂତନ ପିଢ଼ିର ଉଚ୍ଚ କ୍ଷମତାବିଶିଷ୍ଟ ଶକ୍ତି ଉତ୍ପାଦନ କେନ୍ଦ୍ର ଯେଉଁଥିରେ କି ଆବଦ୍ଧ CO2 ତରଳ ଫ୍ଲୁଇଡ଼୍ ‌ ସାଇକିଲ ରହିଥିବ ତାହା ବାଷ୍ପଭିତ୍ତିକ ଆଣବିକ ଏବଂ ଥର୍ମାଲ ଶକ୍ତିକେନ୍ଦ୍ରକୁ ବଦଳାଇ ତା ’ ର ସ୍ଥାନ ଗ୍ରହଣ କରିବ । ଏହା କାର୍ବନ ନିର୍ଗମନ ମାତ୍ରକୁ ପର୍ଯ୍ୟାପ୍ତ ପରିମାଣରେ ହ୍ରାସ କରିବ । ଏହି ବ୍ୟବସ୍ଥାକୁ କେନ୍ଦ୍ର ବିଜ୍ଞାନ ଓ ପ୍ରଯୁକ୍ତି ମନ୍ତ୍ରୀ ଡକ୍ଟର ହର୍ଷବର୍ଦ୍ଧନ ଗୁରୁବାର ଦିନ ଆଇଆଇଏସସି ପରିସରରେ ଉଦ୍ଘାଟନ କରିଛନ୍ତି ।


    ଏହି ଅବସରରେ ଉଦ୍ ‌ ବୋଧନ ଦେଇ ଡକ୍ଟର ହର୍ଷବର୍ଦ୍ଧନ କହିଲେ ଯେ ଏଭଳି ଗଭୀର ବୈଜ୍ଞାନିକ ପ୍ରଚେଷ୍ଟା ଏବଂ ସାମୂହିକ ପ୍ରୟାସ ସ୍ୱଚ୍ଛ , ନିର୍ଭରଯୋଗ୍ୟ , ସୁଲଭ ଏବଂ ଶସ୍ତାରେ ବିଜୁଳିଶକ୍ତି ଉପଲବ୍ଧ କରାଇବ । ତେଣୁ ଏଭଳି ବ୍ୟବସ୍ଥା କାର୍ଯ୍ୟକାରୀ କରିବା ସକାଶେ ଆବଶ୍ୟକ ସମସ୍ତ ପ୍ରକାର ପ୍ରଯୁକ୍ତି ଜ୍ଞାନ ଏବଂ ଅର୍ଥ ସରକାର ଯୋଗାଇଦେବେ ବୋଲି ସେ ନିର୍ଭର ପ୍ରତିଶ୍ରୁତି ପ୍ରଦାନ କରିଥିଲେ । ଭାରତୀୟ ବିଜ୍ଞାନ ପ୍ରତିଷ୍ଠାନର କେମିକାଲ ଇଞ୍ଜିନିୟରିଂ ବିଭାଗର ପ୍ରଫେସର ପ୍ରଦୀପ ଦତ୍ତା ଏବଂ ପ୍ରମୋଦ କୁମାର ଏହି ଗୁରୁତ୍ୱପୂର୍ଣ୍ଣ ଅଭିନବ ଲୁପ୍ ‌ ବିକାଶ ଘଟାଇବାରେ ବିଶେଶଷ ଭୂମିକା ଗ୍ରହଣ କରିଛନ୍ତି ।


    *****************

    
    
    (Release ID: 1521855) Visitor Counter : 2