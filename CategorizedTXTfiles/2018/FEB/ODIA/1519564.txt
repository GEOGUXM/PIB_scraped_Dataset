      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଷ୍ଟାର୍ଟ-ଅପ ଇଣ୍ଡିଆ ରାଙ୍କିଙ୍ଗ ପାଇଁ ଫ୍ରେମୱାର୍କ ଜାରି
      Posted On: 06 FEB 2018 7:44PM by PIB Bhubaneshwar


    ଷ୍ଟାର୍ଟ - ଅପ ଉଦ୍ୟୋଗ ମାନଙ୍କର ରାଙ୍କିଙ୍ଗ ପାଇଁ କେନ୍ଦ୍ର ବାଣିଜ୍ୟ ଏବଂ ଉଦ୍ୟୋଗ ମନ୍ତ୍ରୀ ଆଜି ନୂଆଦିଲ୍ଲୀଠାରେ ରାଜ୍ୟ ଏବଂ ସଂଘୀୟ କ୍ଷେତ୍ର ପାଇଁ ତିନୋଟି ମାନକ ଜାରି କରିଛନ୍ତି । ଏହି ମାନକ ଗୁଡ଼ିକ ହେଉଛି - ରାଜ୍ୟ ଏବଂ କେନ୍ଦ୍ରଶାସିତ ଅଂଚଳ ପାଇଁ ଷ୍ଟାର୍ଟ - ଅପ ରାଙ୍କିଙ୍ଗ ଫ୍ରେମୱାର୍କ , ଭାରତରେ ଷ୍ଟାର୍ଟ - ଅପକୁ ପ୍ରୋତ୍ସାହନ ପ୍ରଦାନ କରିବା ପାଇଁ କ୍ରିୟାନ୍ୱୟନ ଏବଂ ଷ୍ଟାର୍ଟ - ଅପ ଇଣ୍ଡିଆ କିଟ । ଭାରତରେ ପାଖାପାଖି 20,000 ଷ୍ଟାର୍ଟ - ଅପ ରହିଛି ଏବଂ ପ୍ରତି ବର୍ଷ ପାଖାପାଖି ନୂଆ 1400 ଷ୍ଟାର୍ଟ - ଅପ ଆରମ୍ଭ ହେଉଛି । ଏହାଫଳରେ କେବଳ ଆର୍ଥିକ ବିକାଶରେ ବୃଦ୍ଧି ହେଉ ନାହିଁ ବରଂ ଜ୍ଞାନକୌଶଳରେ ନବୋନ୍ମେଷ ଏବଂ ରୋଜଗାର ସୃଜନରେ ମଧ୍ୟ ବୃଦ୍ଧି ହେଉଛି । ଉଦ୍ୟମୀ ପ୍ରତିଦିନ ନୂତନ ସମାଧାନର ଅନ୍ୱେଷଣ କରିବା ସହ ଉପଲବ୍ଧ ସମାଧାନରେ ସୁଧାର ଆଣୁଛନ୍ତି ।


    ଷ୍ଟାର୍ଟ - ଅପରେ ସହାୟତା କରିବା ଏବଂ ଏଗୁଡ଼ିକୁ ପ୍ରୋତ୍ସାହିତ କରିବା ପାଇଁ ଭାରତ ସରକାର ନୀତି ସ୍ଥିର କରିଛନ୍ତି ଏବଂ ଢ଼ାଂଚା ପ୍ରସ୍ତୁତ କରିବା ନେଇ ପଦକ୍ଷେପ ଗ୍ରହଣ କରିଛନ୍ତି । 8ଟି ରାଜ୍ୟ ଏବଂ କେନ୍ଦ୍ରଶାସିତ ଅଂଚଳ ଷ୍ଟାର୍ଟ - ଅପ ଏବଂ ଏହାର ବ୍ୟବସାୟକୁ ଅନୁକୁଳ କରିବା ଉପରେ ଧ୍ୟାନ କେନ୍ଦ୍ରିତ କରୁଛନ୍ତି ।


    ରାଜ୍ୟ ଏବଂ କେନ୍ଦ୍ରଶାସିତ ଅଂଚଳ ପାଇଁ ଷ୍ଟାର୍ଟ - ଅପ ରାଙ୍କିଙ୍ଗ ଫ୍ରେମୱାର୍କ ପ୍ରସ୍ତୁତ କରିବାର ପ୍ରମୁଖ ଉଦ୍ଦେଶ୍ୟ ଆଂଚଳିକ ସ୍ତରରେ ଅନୁକୁଳ ବାତାବରଣ ପ୍ରସ୍ତୁତ କରିବା ପାଇଁ ରାଜ୍ୟ ଏବଂ କେନ୍ଦ୍ରଶାସିତ ଅଂଚଳ ମାନଙ୍କୁ ପ୍ରୋତ୍ସାହିତ କରିବା । ଏହି ଫ୍ରେମୱାର୍କ ଆଂଚଳିକ ସ୍ତରରେ ଷ୍ଟାର୍ଟ - ଅପ ପାଇଁ ଏକ ପ୍ରଭାବି ବାତାବରଣ ପ୍ରସ୍ତୁତ କରିବା ପାଇଁ ଗ୍ରହଣ କରାଯାଇଥିବା ପ୍ରତ୍ୟେକ ପଦକ୍ଷେପର ପ୍ରଭାବକୁ ମାପିବ ।


    ବାଣିଜ୍ୟ ମନ୍ତ୍ରୀ କହିଲେ ଯେ ଯୁବ ଉଦ୍ୟମୀଙ୍କୁ ପ୍ରୋତ୍ସାହନ ପ୍ରଦାନ କରିବା ପାଇଁ ସରକାର ଲଗାତର ନିଜ ନୀତିରେ ପରିବର୍ତ୍ତନ କରୁଛନ୍ତି । ବିଚାରରୁ ବ୍ୟବସାୟ ଏବଂ ବ୍ୟବସାୟରୁ ସଫଳତାର ଯାତ୍ରାରେ ସରକାର ସେମାନଙ୍କର ସହାୟତା କରିବାକୁ ଚାହାନ୍ତି । ଏହି ନୀତି ରାଜ୍ୟମାନଙ୍କର ଆଂଚଳିକ ସ୍ତରରେ ଷ୍ଟାର୍ଟ - ଅପ ଗୁଡ଼ିକ ପାଇଁ ଅନୁକୁଳ ବାତାବରଣ ପ୍ରସ୍ତୁତ କରିବାରେ ସହାୟତା କରିବ ।


    ଏହି ରାଙ୍କିଙ୍ଗ ଫ୍ରେମୱାର୍କକୁ ଷ୍ଟାର୍ଟ - ଅପ ତନ୍ତ୍ରୀ ହିତାଧିକାରୀମାନଙ୍କଠାରୁ ମିଳିଥିବା ସୂଚନା ଆଧାରରେ ପ୍ରସ୍ତୁତ କରାଯାଇଛି ଯେଉଁଥିରେ ଷ୍ଟାର୍ଟ - ଅପ , ମାର୍ଗଦର୍ଶକ , ନିବେଶକ , ସହାୟକ , ପ୍ରାରମ୍ଭିକ ସହାୟତା ପ୍ରଦାନ କାରୀ ଏବଂ ସରକାରି ଏଜେନ୍ସୀମାନେ ସାମିଲ ଅଛନ୍ତି । ଯେଉଁ କ୍ଷେତ୍ରମାନଙ୍କୁ ଅଧିକ ପ୍ରାଥମିକତା ପ୍ରଦାନ କରାଯିବା ଆବଶ୍ୟକ ଯେପରିକି ସିଡ ଫିଡିଙ୍ଗ ସପୋର୍ଟ ଏବଂ ମହିଳା ଉଦ୍ୟମୀ , ସେହି କ୍ଷେତ୍ରମାନଙ୍କୁ ଅଧିକ ଅଙ୍କ ପ୍ରଦାନ କରାଯାଇଛି ।


    ଏହି ମାନକ ମାର୍ଚ୍ଚ 2018ରେ ପ୍ରଥମେ ରାଜ୍ୟମାନଙ୍କ ଦ୍ୱାରା ଉଠାଯାଇଥିଲା ଏବଂ ସେମାନଙ୍କ ଦ୍ୱାରା ଗ୍ରହଣ କରାଯାଇଥିବା ସମସ୍ତ ପଦକ୍ଷେପରୁ ମିଳିଥିବା ସୂଚନା ଉପରେ ଧ୍ୟାନ କେନ୍ଦ୍ରିଭୂତ କରାଯିବ । ଏଥିରେ ସାମିଲ ରହିଛି ଷ୍ଟାର୍ଟ - ଅପ ସମ୍ବନ୍ଧୀୟ ହେଲ୍ପଲାଇନ ଏବଂ ପ୍ରଶ୍ନ ଗୁଡ଼ିକର ଉତ୍ତର ପ୍ରଦାନ କରିବା ପାଇଁ ମୋବାଇଲ ସୁବିଧା କିମ୍ବା ୱେବ ପୋର୍ଟାଲ ଓ ରାଜ୍ୟମାନଙ୍କ ଦ୍ୱାରା ପ୍ରାରମ୍ଭ କରାଯାଇଥିବା ଷ୍ଟାର୍ଟ - ଅପ ମେଂଟର ନେଟୱର୍କ ଏବଂ ଷ୍ଟାର୍ଟ - ଅପ ମାନଙ୍କ ପାଇଁ ଇନକ୍ୟୁବେସନ କେନ୍ଦ୍ର । ଷ୍ଟାର୍ଟ - ଅପ ଇଣ୍ଡିଆ ୱେବ ପୋର୍ଟାଲ ଏହି ରାଙ୍କିଙ୍ଗ ଫ୍ରେମୱାର୍କକୁ ଜାରି କରିବା ପାଇଁ ମଂଚ ଉପଲବ୍ଧ କରାଇବ ।


    ଷ୍ଟାର୍ଟ - ଅପ ଇଣ୍ଡିଆର ଆଦର୍ଶ କାର୍ଯ୍ୟପ୍ରଣାଳୀର ସଂଗ୍ରହକୁ ଅଧିକାରିକ ଭାବେ ଜାରି କରିବାର ଧ୍ୟେୟ ଷ୍ଟାର୍ଟ - ଅପକୁ ନୈତିକ ଆଚରଣ କରିବା ପାଇଁ ପ୍ରୋତ୍ସାହିତ କରିବ ଏବଂ ଏବେ ସମସ୍ତ 18ଟି ରାଜ୍ୟ ଏହାର ପାଳନ କରୁଛନ୍ତି । ଏଥିରେ 7ଟି ହସ୍ତକ୍ଷେପ କରିବା ଯୋଗ୍ୟ କ୍ଷେତ୍ରର 95 ଆଦର୍ଶ ପ୍ରଣାଳୀ ସାମିଲ ରହିଛନ୍ତି । ଏହାକୁ 38ଟି ପାଳନ କରାଯିବାକୁ ଥିବା ବିନ୍ଦୁରେ ସଂଗୃହୀତ କରାଯାଇଛି ଯେଉଁଥିରେ ଇନକ୍ୟୁବେସନ ସପୋର୍ଟ , ସିଡ ଫିଡିଙ୍ଗ , ଏଞ୍ଜେଲ ଏବଂ ବେଂଚର ଫିଡିଙ୍ଗ , ଷ୍ଟାର୍ଟ - ଅପ ନୀତି , ସରଳ ନିୟମ , ସଚେତନତା ଏବଂ ସମ୍ବନ୍ଧିତ ପକ୍ଷ ପର୍ଯ୍ୟନ୍ତ ପହଂଚ ସାମିଲ ରହିଛି ।


    ମୁଖ୍ୟ ରୂପରେ ଷ୍ଟାର୍ଟ - ଅପ ଇଣ୍ଡିଆ କିଟ ଷ୍ଟାର୍ଟ - ଅପ ବାବଦରେ ସମସ୍ତ ସୂଚନା ଗୋଟିଏ ସ୍ଥାନରେ ଉପଲବ୍ଧ କରାଇଥାଏ । ଏଥିରେ ମହତ୍ୱପୂର୍ଣ୍ଣ ସୂଚନା , ୱେବସାଇଟ ଲିଙ୍କ ଜରିଆରେ ପରାମର୍ଶ ଏବଂ ସହାୟତା , ତଥ୍ୟ ସହାୟତା , ଟେମ୍ପଲେଟ , ଆୟୋଜନ , ପ୍ରତିଯୋଗିତା ଏବଂ ଷ୍ଟାର୍ଟ - ଅପ ମାନଙ୍କର ଶବ୍ଦାବଳୀ ସାମିଲ ରହିଛି । ଷ୍ଟାର୍ଟ - ଅପକୁ ମିଳୁଥିବା ସମସ୍ତ ଲାଭର ସୂଚନା ଏହି ଷ୍ଟାର୍ଟ - ଅପ ଇଣ୍ଡିଆ କିଟରେ ମହଜୁଦ ରହିଛି ।


    **********


    

    
    (Release ID: 1519564) Visitor Counter : 1