      ପ୍ରତିରକ୍ଷା ମନ୍ତ୍ରଣାଳୟ

      ପ୍ରତିରକ୍ଷା କ୍ଷେତ୍ରରେ ସହଯୋଗ ପାଇଁ ଭାରତ ଏବଂ ଆମେରିକା ପ୍ରତିନିଧି ମଣ୍ଡଳ ବୈଠକ
      Posted On: 26 FEB 2018 1:40PM by PIB Bhubaneshwar


    ଭାରତ - ଆମେରିକା ଦ୍ୱିପାକ୍ଷିକ ପ୍ରତିରକ୍ଷା ସହଯୋଗର ଅଂଶବିଶେଷ ସ୍ୱରୂପ ପ୍ରତିରକ୍ଷା ପ୍ରାଦ୍ୟୋଗିକୀ ଏବଂ ବ୍ୟବସାୟିକ ପଦେକ୍ଷପ ( DTTI ) ଅନ୍ତର୍ଗତ ଆନ୍ତଃ - ଏଜେନ୍ସି କାର୍ଯ୍ୟ ଦଳର ଅଷ୍ଟମ ବୈଠକ ଆଜି ଏଠାରେ ଅନୁଷ୍ଠିତ ହୋଇଥିଲା । ଏହି ବୈଠକର ସହ ଅଧ୍ୟକ୍ଷତା ସମନ୍ୱିତ ପ୍ରତିରକ୍ଷା ଷ୍ଟାଫର ଉପପ୍ରମୁଖ ଭାଇସ ଆଡମିରାଲ ଏକେ ଜୈନ ଏବଂ କାର୍ଯ୍ୟବାହୀ ନିର୍ଦ୍ଦେଶକ ( ଅନ୍ତଃରାଷ୍ଟ୍ରୀୟ ସହଯୋଗ ) ଶ୍ରୀ ମାଥ୍ୟୁ ୱାରେନ କରିଥିଲେ । ଡିଟିଟିଆଇର ଶୁଭାରମ୍ଭ ଆମେରିକାର ପୂର୍ବତନ ପ୍ରତିରକ୍ଷା ମନ୍ତ୍ରୀ ଡଃ ଆଷ୍ଟନ କାର୍ଟରଙ୍କ ଏକ ବିଚାର ରୁପରେ 2012 ରେ କରାଯାଇଥିଲା ।


    ଡିଟିଟିଆଇର ଲକ୍ଷ୍ୟ ହେଉଛି ପ୍ରତିରକ୍ଷା ବ୍ୟବସାୟରେ ଦ୍ୱିପାକ୍ଷିକ ସମ୍ପର୍କ ସହିତ ସୁଯୋଗ ସୃଷ୍ଟି କରିବା ଦିଗରେ ମଧ୍ୟ ନେତୃବର୍ଗଙ୍କ ଧ୍ୟାନ ନିରନ୍ତର ଭାବେ ଆକୃଷ୍ଟ କରିବା , ଯାହା ଫଳରେ କି ପ୍ରତିରକ୍ଷା ଉତ୍ପାଦର ସହ ଉତ୍ପାଦନ ଏବଂ ସହ ବିକାଶ ସମ୍ଭବ ହୋଇପାରିବ । ଡିଟିଟିଆଇ ଅନ୍ତର୍ଗତ ଦୁଇ ପକ୍ଷ ବିଭିନ୍ନ ପରିଯୋଜନାକୁ ନେଇ ଅନେକ ସଂଯୁକ୍ତ କାର୍ଯ୍ୟଦଳ ଗଠନ କରିଛନ୍ତି , ଯେଉଁମାନେ କି ସଶସ୍ତ୍ର ବଳ ପାଇଁ ବିଭିନ୍ନ ପରିଯୋଜନା କରିଛନ୍ତି । ଏହି ପରିଯୋଜନା ଗୁଡ଼ିକ ଉପରେ ବିଚାର ବିମର୍ଶ କରିବା ଏବଂ ଏହାର କାର୍ଯ୍ୟ ଆଗକୁ ବଢ଼ାଇବା ଲାଗି ଏହି କାର୍ଯ୍ୟଦଳର ବୈଠକ ନିୟମିତ ରୂପରେ ହୋଇଥାଏ । ଆମେରିକା ଦ୍ୱାରା 2017ରେ ପ୍ରତିରକ୍ଷା ପ୍ରାଧିକୃତି ଅଧିନିୟମ ଅନ୍ତର୍ଗତ ଭାରତକୁ ଏକ ପ୍ରମୁଖ ପ୍ରତିରକ୍ଷା ଭାଗିଦାର ଘୋଷିତ କରିବାର ପରିଣାମ ସ୍ୱରୂପ ଡିଟିଟିଆଇରେ ବୃଦ୍ଧି ଘଟିଛି ।


    ଏହି ଅବସରରେ ଭାଇସ ଆଡମିରାଲ ଏକେ ଜୈନ ଏହି ବିଷୟ ଉପରେ ଗୁରୁତ୍ୱ ପ୍ରଦାନ କରିଥିଲେ ଯେ ଭାରତର ପ୍ରତିରକ୍ଷା ଉଦ୍ୟୋଗ ପ୍ରଗତି ପଥରେ ଅଗ୍ରସର ହେଉଛି ଏବଂ ସମ୍ପ୍ରତି ଏହା ପ୍ରତିରକ୍ଷା ଅସ୍ତ୍ରଶସ୍ତ୍ର ଏବଂ ଉପକରଣର ନିର୍ମାଣ ପାଇଁ ଉତ୍କୃଷ୍ଟ ପ୍ରାଦ୍ୟୋଗିକୀ ହାସଲ କରିବା ଲାଗି ଧ୍ୟାନ କେନ୍ଦ୍ରିଭୂତ କରିଛି । ଏହା ଫଳରେ ଭାରତର ପ୍ରମୁଖ ପଦକ୍ଷେପ ‘ ମେକ ଇନ ଇଣ୍ଡିଆ ’ କୁ ଅନେକ ପ୍ରୋତ୍ସାହନ ମିଳିପାରିବ ।


    ଆମେରିକା ତରଫରୁ ଏହି ବୈଠକରେ ସହ ଅଧ୍ୟକ୍ଷତା କରୁଥିବା ଶ୍ରୀ ମ୍ୟାଥ୍ୟୁ ୱାରେନ ଏହି ତଥ୍ୟ ସମ୍ବନ୍ଧରେ ଆଲୋକପାତ କରିଥିଲେ ଯେ ଦୁଇ ଦେଶ ମଧ୍ୟରେ ପ୍ରତିରକ୍ଷା କ୍ଷେତ୍ରରେ ସହଯୋଗ ନିରନ୍ତର ଭାବେ ବୃଦ୍ଧି ପାଉଛି । ଦୁଇ ପକ୍ଷ ଏହି ସନ୍ଦର୍ଭରେ ଡିଟିଟିଆଇକୁ ବିଶେଷ ଗୁରୁତ୍ୱ ପ୍ରଦାନ କରନ୍ତି ଏବଂ ଏହା ଦୁଇ ପକ୍ଷ ମଧ୍ୟରେ ପ୍ରତିରକ୍ଷା କ୍ଷେତ୍ରରେ ଦ୍ୱିପାକ୍ଷିକ ସମ୍ପର୍କକୁ ଆଗକୁ ବଢ଼ାଇବା ପାଇଁ ପାରସ୍ପରିକ ସହଯୋଗର ଏକ ଉତ୍ତମ ଫୋରମ ।


    *************


    

    
    (Release ID: 1522478) Visitor Counter : 4