      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      425 କିମି ଝାନସୀ-ମାଣିକପୁର ଏବଂ ଭୀମସେନ-ଖୌରାର ରେଳପଥ ଦୋହରୀକରଣ ଓ ବିଦ୍ୟୁତକରଣ ପ୍ରସ୍ତାବକୁ କ୍ୟାବିନେଟ ଅନୁମୋଦନ
      Posted On: 20 FEB 2018 12:33PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଅର୍ଥନୈତିକ ବ୍ୟାପାର ସଂକ୍ରାନ୍ତ କେନ୍ଦ୍ର କ୍ୟାବିନେଟ କମିଟି ବୈଠକରେ 425କିମି ଲମ୍ବ ଝାନସୀ-ମାଣିକପୁର ଏବଂ ଭୀମସେନ-ଖୈରାର ରେଳ ଲାଇନର ଦୋହୀକରଣ ଏବଂ ବିଦ୍ୟୁତକରଣକୁ ଅନୁମୋଦନ କରାଯାଇଛି । ଏହି ପ୍ରକଳ୍ପ ଲାଗି ମୋଟ 4955.72 କୋଟି ଟଙ୍କା ବ୍ୟୟ କରାଯିବ । ପ୍ରକଳ୍ପକୁ 2022-23 ସୁଦ୍ଧା ସମ୍ପୂର୍ଣ୍ଣ କରାଯିବା ଲାଗି ଲକ୍ଷ୍ୟ ରଖାଯାଇଛି । ଏହି ପ୍ରକଳ୍ପ ଅନ୍ତର୍ଗତ ଝାନସୀ , ମହୋବା , ବାନ୍ଦା ଏବଂ ଚିତ୍ରକୂଟ ଧାମ ଜିଲ୍ଲା ଏବଂ ମଧ୍ୟପ୍ରଦେଶର ଛତରପୁର ଜିଲ୍ଲା ଆସିବ ।


    ବର୍ତ୍ତମାନ ଝାନସୀ-ଖୈରାର , ଖୈରାର-ମାଣିକପୁର ଏବଂ ଖୈରାର-ଭୀମସେନ ମାର୍ଗର କ୍ଷମତା କ୍ରମଶଃ 126 ପ୍ରତିଶତ , 160 ପ୍ରତିଶତ ଏବଂ 107 ପ୍ରତିଶତ ରହିଛି । ଏହି କାରଣରୁ ଏହି ରେଳଲାଇନରେ ଟ୍ରେନର ବେଗ ହ୍ରାସ ପାଉଛି ଏବଂ ଗାଡ଼ି ଚଳାଚଳରେ ବିଳମ୍ବ ହେଉଛି ।


    ମାର୍ଗର ଦୋହରୀକରଣ ଫଳରେ ଝାନସୀ/କାନପୁର ଏବଂ ଆହ୍ଲାବାଦ ଦିଗରେ ଯାତାୟାତ କରୁଥିବା ଟ୍ରେନ ବାଧାମୁକ୍ତ ଭାବେ ଚଳାଚଳ କରି ବିପରୀତ ଦିଗରୁ ଆସୁଥିବା ଟ୍ରେନକୁ ମାର୍ଗ ଦେଇପାରିବେ । ଟ୍ରେନ ଚଳାଚଳରେ ମଧ୍ୟ ସୁଗମତା ଆସିପାରିବ । ପ୍ରକଳ୍ପ ଦ୍ୱାରା ଝାନସୀ-ସତନା ଏବଂ କାନପୁର-ସତନା ମାର୍ଗରେ ଯାତ୍ରୀବାହୀ ଟ୍ରେନ ନିର୍ଦ୍ଧାରିତ ସମୟରେ ଚାଲିପାରିବେ ଏବଂ ସହଜ ଯାତାୟାତରେ ସହାୟତା ମିଳିପାରିବ । ମରାମତି ବ୍ଲକ ଲାଗି ଉତ୍ତମ ଉପଲବ୍ଧତା ଦ୍ୱାରା ସମୟପାଳନରେ ସୁଧାର ଆସିବ ଏବଂ ସୁରକ୍ଷା ବ୍ୟବସ୍ଥାରେ ଉନ୍ନତି ଘଟିବ । ଏହି ପ୍ରକଳ୍ପ ଦ୍ୱାରା ବୁନ୍ଦେଲଖଣ୍ଡ କ୍ଷେତ୍ରର ସାମଗ୍ରୀକ ବିକାଶ ହୋଇପାରିବ ।


    ସମର୍ପିତ ମାଲବାହୀ କରିଡର (ଡିଏଫସି)ର ଯୋଗାଯୋଗ ଭୀମସେନ ନିକଟକୁ ହୋଇପାରିବ । ସେଥିପାଇଁ ଏହି ମାର୍ଗ ଡିଏଫସି ଲାଗି ଏକ ସହାୟକ ରୂପରେ କାର୍ଯ୍ୟ କରିବ ଏବଂ ସାମଗ୍ରୀ ଯୋଗାଣ ବିଶେଷ କରି କୃଷି ଉତ୍ପାଦ , ଉପଭୋକ୍ତା କ୍ଷେତ୍ର ଏବଂ ରପ୍ତାନି ଲାଗି ବନ୍ଦର ପର୍ଯ୍ୟନ୍ତ ଯୋଗାଯୋଗକୁ ସୁନିଶ୍ଚିତ କରିବ । ଯାହାଦ୍ୱାରା ଆର୍ଥିକ ଏବଂ ଶିଳ୍ପ ବିକାଶରେ ସହାୟତା ମିଳିପାରିବ । ଏହି ପ୍ରକଳ୍ପ ଦ୍ୱାରା ସତନାର ସିମେଣ୍ଟ ଶିଳ୍ପ ଏବଂ ଏହାବ୍ୟତୀତ ମୌଳିକ ଭିତ୍ତିଭୂମି କ୍ଷେତ୍ରକୁ ବ୍ୟାପକ ଭାବେ ଲାଭ ମିଳିବ ଏବଂ ସିମେଣ୍ଟର ପରିବହନ ସହଜ ହେବ ।


    ଏହି ପ୍ରକଳ୍ପ ଦ୍ୱାରା ଅନ୍ତର୍ଜାତୀୟ ପର୍ଯ୍ୟଟନ ସ୍ଥଳୀ ଖଜୁରାହୋ ପର୍ଯ୍ୟନ୍ତ ଉନ୍ନତ ଯୋଗାଯୋଗ ବ୍ୟବସ୍ଥା ପ୍ରତିଷ୍ଠା ହେବ । ଯାହାଦ୍ୱାରା ପର୍ଯ୍ୟଟନ ମାଧ୍ୟମରେ ନିଯୁକ୍ତିର ସୁଯୋଗ ବୃଦ୍ଧି ପାଇବ ଏବଂ ଏହି କ୍ଷେତ୍ରରେ ଆର୍ଥିକ ସମୃଦ୍ଧି ହୋଇପାରିବ ।


    ବିଦ୍ୟୁତକରଣ ଦ୍ୱାରା ଟ୍ରେନର ବେଗ ବଢ଼ିବ , କାର୍ବନ ନିର୍ଗମନରେ ହ୍ରାସ ଘଟିବ ଏବଂ ନିରନ୍ତର ପରିବେଶକୁ ପ୍ରୋତ୍ସାହନ ମିଳିବ । ଏହାଦ୍ୱରା ତୈଳ ଆମଦାନୀ ଉପରେ ନିର୍ଭରଶୀଳତା ହ୍ରାସ ପାଇବ । ଫଳରେ ରେଳବାଇର ଶକ୍ତି ସମ୍ବନ୍ଧୀୟ ଖର୍ଚ୍ଚ କମ ହେବ ଏବଂ ଦେଶର ବୈଦେଶିକ ମୁଦ୍ରା ସଂଚୟ ହୋଇପାରିବ ।


    ଏଥିସହିତ ଏହି ପ୍ରକଳ୍ପ ଯୋଗୁ 102 ପ୍ରତ୍ୟକ୍ଷ କାର୍ଯ୍ୟ ଦିବସ ସୃଷ୍ଟି ଜରିଆରେ ନିଯୁକ୍ତି ସୁଯୋଗ ସୃଷ୍ଟି ହୋଇପାରିବ ।


    **********

    
    
    (Release ID: 1521231) Visitor Counter : 1