      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ନୂତନ ଉଦ୍ୟୋଗ ନୀତି ଉପରେ ଚର୍ଚ୍ଚା ଆରମ୍ଭ କଲେ ବାଣିଜ୍ୟ ମନ୍ତ୍ରୀ ସୁରେଶ ପ୍ରଭୁ
      Posted On: 05 FEB 2018 4:06PM by PIB Bhubaneshwar


    ବାଣିଜ୍ୟ ଏବଂ ଉଦ୍ୟୋଗ ମନ୍ତ୍ରୀ ଶ୍ରୀ ସୁରେଶ ପ୍ରଭୁ ଉଦ୍ୟୋଗ ଜଗତ ସହିତ ପ୍ରସ୍ତାବିତ ନୂତନ ଉଦ୍ୟୋଗ ନୀତି ଉପରେ ଦେଶବ୍ୟାପୀ ଚର୍ଚ୍ଚା ଶୃଙ୍ଖଳାର ଆରମ୍ଭ କରିଛନ୍ତି । ପ୍ରଥମ ଚର୍ଚ୍ଚା ଗୌହାଟୀରେ ଫେବୃଆରୀ 2ରେ ଆୟୋଜିତ କରାଯାଇଥିଲା । FICCI ଓ ଉଦ୍ୟୋଗ ନୀତି ଏବଂ ସମ୍ବର୍ଦ୍ଧନ ବିଭାଗ ( DIPP ) ଦ୍ୱାରା ଆୟୋଜିତ ଏହି ବୈଠକରେ ଉତ୍ତର ପୂର୍ବର ସରକାରି ଅଧିକାରୀମାନଙ୍କ ସହିତ ସେଠାକାର 120ରୁ ଅଧିକ ଉଦ୍ୟୋଗପତି ଭାଗ ନେଇଥିଲେ ।


    ନିଜର ସମ୍ବୋଧନରେ ମନ୍ତ୍ରୀ ଜୋର ଦେଇଥିଲେ ଯେ 25 ବର୍ଷ ଅନ୍ତରାଳ ପରେ ପ୍ରାରମ୍ଭ କରାଯାଇଥିବା ଏହି ପ୍ରକ୍ରିୟାରେ ଉଦ୍ୟୋଗ ଜଗତର ସମସ୍ୟାକୁ ଗମ୍ଭୀରତାର ସହ ଶୁଣାଯିବ ଏବଂ ଭାରତୀୟ ଉଦ୍ୟୋଗର ଭବିଷ୍ୟତ ପାଇଁ ପ୍ରସ୍ତୁତି କରାଯିବ । ସେ କହିଲେ ଯେ ଏହା ପୂର୍ବରୁ 1956ରେ ଏବଂ 1991ରେ କରାଯାଇଥିବା ପ୍ରୟାସ ଆର୍ଥିକ ସଙ୍କଟ ସମୟରେ କରାଯାଇଥିଲା ।


    ମନ୍ତ୍ରୀ ଏହି କଥା ଉପରେ ଜୋର ଦେଇଥିଲେ ଯେ କିପରି ଭାବେ ସରକାର ସେମାନଙ୍କ ସମସ୍ୟାକୁ ବୁଝିବା ପାଇଁ ସେମାନଙ୍କ ପାଖକୁ ଆସୁଛନ୍ତି ଯାହାକି ପୂର୍ବ ପ୍ରକ୍ରିୟାଠାରୁ ଓଲଟା । ମନ୍ତ୍ରୀ ଗୁରୁତ୍ୱ ପ୍ରଦାନ କରି କହିଥିଲେ ଯେ ଉଦ୍ୟୋଗ ପାଇଁ ବ୍ୟବସାୟକୁ ସରଳ କରିବାରେ ସରକାରଙ୍କ ଗୁରୁତ୍ୱ ରହିଛି । ଶ୍ରୀ ପ୍ରଭୁ ଉଦ୍ୟୋଗ ଜଗତ ଉପରେ ନିୟମର ବୋଝକୁ କମ କରିବା ପାଇଁ ସରକାରଙ୍କ ପ୍ରୟାସ ସମ୍ବନ୍ଧରେ ଚର୍ଚ୍ଚା କରିଥିଲେ । ସେ କେନ୍ଦ୍ର - ରାଜ୍ୟ ସହଯୋଗର ମହତ୍ୱ ଏବଂ ଜିଲ୍ଲା ସ୍ତରରେ ପରିବର୍ତ୍ତନ ଉପରେ ଜୋର ଦେଇଥିଲେ ।


    ଏହି ଆୟୋଜନରେ ଆସାମ ସରକାରଙ୍କ ବାଣିଜ୍ୟ ଏବଂ ଉଦ୍ୟୋଗ ମନ୍ତ୍ରୀ ଶ୍ରୀ ଚନ୍ଦ୍ର ମୋହନ ପାଟୋବାରୀ ମଧ୍ୟ ଉପସ୍ଥିତ ଥିଲେ । ନିଜ ସମ୍ବୋଧନରେ ପାଟୋବାରୀ କହିଲେ ଯେ ଉତ୍ତର ପୂର୍ବ କ୍ଷେତ୍ରରେ ଦକ୍ଷିଣ ପୂର୍ବ ଏସିଆ ପାଇଁ ରାଜଦ୍ୱାରା ନିର୍ମାଣ ହେବାର ସମ୍ଭାବନା ରହିଛି । ସେ ଉତ୍ତର ପୂର୍ବ ଅଂଚଳ ପାଇଁ ଏକ ଉଦ୍ୟୋଗ ନୀତି ଉପରେ ଜୋର ଦେଇଥିଲେ ।


    ଡିଆଇପିପିରେ ସଂଯୁକ୍ତ ସଚିବ ସୁଶ୍ରୀ ବନ୍ଦନା କୁମାର ଆଜାମୀ ନୀତିର ମୁଖ୍ୟ ବିନ୍ଦୁ ଉପରେ ବ୍ୟାପକ ପ୍ରସ୍ତୁତି ଉପରେ ଆଲୋଚନା କରିଥିଲେ । FICCI ର ବିନିର୍ମାଣ ସମିତିର ମୁଖ୍ୟ ପୁନିତ ଡାଲମିଆ ଅବିଶ୍ୱାସ କମ କରିବା ଏବଂ ବ୍ୟବସାୟ କରିବାର ପ୍ରକ୍ରିୟାକୁ ଆହୁରି ସରଳ କରିବା ଉପରେ ଜୋର ଦେଇଥିଲେ । ଡିଆଇପିପିର ଅତିରିକ୍ତ ସଚିବ ଶ୍ରୀ ଅତୁଲ ଚତୁର୍ବେଦୀ , FICCI ର ମହାସଚିବ ଶ୍ରୀ ସଞ୍ଜୟ ବାରୁ ଏବଂ FICCI ର ମହାନିର୍ଦ୍ଦେଶକ ଶ୍ରୀ ଦିଲୀପ ଚେନାୟ ମଧ୍ୟ ଏହି ଅବସରରେ ଉପସ୍ଥିତ ଥିଲେ ।


    ********

    
    
    (Release ID: 1519275) Visitor Counter : 1