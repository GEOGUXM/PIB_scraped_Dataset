      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ରାଷ୍ଟ୍ରୀୟ ଉତ୍ପାଦକତା ପରିଷଦ
      Posted On: 12 FEB 2018 8:59PM by PIB Bhubaneshwar


    ରାଷ୍ଟ୍ରୀୟ ଉତ୍ପାଦକତା ପରିଷଦ ଆଜି ରାଷ୍ଟ୍ରୀୟ ଉତ୍ପାଦକତା ଦିବସ ପାଳନ କରୁଛି ଏବଂ ଫ୍ରେବୃଆରୀ 18 ପର୍ଯ୍ୟନ୍ତ ରାଷ୍ଟ୍ରୀୟ ଉତ୍ପାଦକତା ସପ୍ତାହ ପାଳନ କରିବ । ଏହା ରାଷ୍ଟ୍ରୀୟ ଉତ୍ପାଦକତା ପରିଷଦର 60ତମ ବାର୍ଷିକ ଏବଂ ଏହାକୁ ହୀରକ ଜୟନ୍ତୀ ବର୍ଷ ଭାବେ ପାଳନ କରାଯାଉଛି । ରାଷ୍ଟ୍ରୀୟ ଉତ୍ପାଦକତା ସପ୍ତାହ - 2018କୁ “ ଉଦ୍ୟୋଗ 4.0 - ଭାରତ ପାଇଁ ବଡ ଲମ୍ଫ ପ୍ରଦାନର ଅବସର ” ବିଷୟ ଭାବେ ପାଳନ କରାଯାଉଛି ।


    ଉଦ୍ୟୋଗ 4.0 କିମ୍ବା ଚତୁର୍ଥ ଔଦ୍ୟୋଗିକ କ୍ରାନ୍ତି ସମଗ୍ର ବିଶ୍ୱରେ ଏକ ଶକ୍ତିଶାଳୀ ବଳ ଭାବେ ସାମନାକୁ ଆସିଛି ଏବଂ ଏହାକୁ ଆଗାମୀ ଔଦ୍ୟୋଗିକ କ୍ରାନ୍ତି କୁହାଯାଉଛି । ଏହାର ଅନ୍ତର୍ଗତ ଅଧିକ ଡିଜିଟାଇଜେସନ ଏବଂ ଉତ୍ପାଦ , ମୂଲ୍ୟ ଶୃଙ୍ଖଳ , ବ୍ୟବସାୟିକ ମଡେଲକୁ ପରସ୍ପର ସହିତ ଅଧିକ ସଂଯୁକ୍ତ କରାଯିବାର ପରିକଳ୍ପନା କରାଯାଇଛି । ଉଦ୍ୟୋଗ 4.0 ଅନ୍ତର୍ଗତ ନିର୍ମାଣରେ ପରମ୍ପରାଗତ ଏବଂ ଆଧୁନିକ ପ୍ରାଦ୍ୟୋଗିକୀର ପ୍ରୟୋଗ କରାଯାଇ ବାସ୍ତବିକ ଏବଂ ଆଭାସୀ ବିଶ୍ୱର ଗଠନ କରାଯିବ । ଏହାର ପରିଣାମ ସ୍ମାର୍ଟ ଫ୍ୟାକ୍ଟ୍ରି ରୂପରେ ସାମନାକୁ ଆସିବ ଯେଉଁଥିରେ ଅନେକ କୌଶଳର ପ୍ରୟୋଗ , ସଂସାଧନର ଉନ୍ନତ ପ୍ରୟୋଗ , ଦକ୍ଷତା ଯୋଗ୍ୟ ଡିଜାଇନ ଏବଂ ବ୍ୟବସାୟିକ ଭାଗିଦାରଙ୍କ ମଧ୍ୟରେ ସିଧା ସମ୍ପର୍କ ସମ୍ଭବ ହୋଇପାରିବ ।


    ପ୍ରଥମ ଔଦ୍ୟୋଗିକ କ୍ରାନ୍ତି ଜଳ ଏବଂ ବାଷ୍ପର ଶକ୍ତି କାରଣରୁ ହୋଇଥିଲା , ଯାହାକି ମାନବ ଶ୍ରମକୁ ଯାନ୍ତ୍ରିକ ନିର୍ମାଣରେ ପରିବର୍ତ୍ତନ କରିଥିଲା । ଦ୍ୱିତୀୟ ଔଦ୍ୟୋଗିକ କ୍ରାନ୍ତି ବିଦ୍ୟୁତ ଶକ୍ତି କାରଣରୁ ହୋଇଥିଲା ଯେଉଁଥିରେ କି ଉନ୍ନତ ସ୍ତରର ଉତ୍ପାଦନ ହୋଇପାରିଥିଲା । ତୃତୀୟ ଔଦ୍ୟୋଗିକ କ୍ରାନ୍ତି ଇଲେକ୍ଟ୍ରୋନିକ କ୍ରାନ୍ତି ଏବଂ ସୂଚନା ପ୍ରାଦ୍ୟୋଗିକୀର ପ୍ରୟୋଗ ଦ୍ୱାରା ସ୍ୱଚାଳିତ ନିର୍ମାଣକୁ ପ୍ରଶସ୍ତ୍ର କରିଥିଲା । ଚତୁର୍ଥ ଔଦ୍ୟୋଗିକ କ୍ରାନ୍ତି ବର୍ତ୍ତମାନ ଜାରି ରହିଛି ଏବଂ ଏଥିରେ ସ୍ୱଚାଳିତ କାରଣ ଏବଂ ନିର୍ମାଣ ପ୍ରାଦ୍ୟୋଗିକୀରେ ତଥ୍ୟର ଆଦାନ ପ୍ରଦାନ କରାଯାଉଛି ।


    ଏବର ସମୟରେ ନିର୍ମାଣ ଅତ୍ୟାଧୁନିକ ଜ୍ଞାନକୌଶଳ ଦ୍ୱାରା କରାଯାଉଛି ଏବଂ ଏଥିପାଇଁ ଉଚ୍ଚ ସ୍ତରର କୌଶଳର ଆବଶ୍ୟକତା ରହିଛି । ସମ୍ପ୍ରତି ବିଶ୍ୱ ସ୍ତରରେ ନିର୍ମାଣ କ୍ଷେତ୍ରରେ ବଡ ଧରଣର ପରିବର୍ତ୍ତନ ହେଉଛି । ଅବଶ୍ୟ ଭାରତ ଏହାର ବିକାଶ ପାଇଁ ଅଧିକ ଭାବେ ସେବା କ୍ଷେତ୍ର ଉପରେ ନିର୍ଭରଶୀଳ । ମାତ୍ର ନିର୍ମାଣ କ୍ଷେତ୍ରରେ ଭାରତର ତୀବ୍ର ବିକାଶ ପାଇଁ ଭୂମିକା ନିର୍ବାହ କରିବାକୁ ପଡିବ । ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଭାରତକୁ ବିଶ୍ୱ ସ୍ତରରେ ନିର୍ମାଣ କେନ୍ଦ୍ରରେ ପରିଚିତ କରିବା ପାଇଁ “ ମେକ ଇନ ଇଣ୍ଡିଆ ” କାର୍ଯ୍ୟକ୍ରମର ଶୁଭାରମ୍ଭ କରିଛନ୍ତ । ନିର୍ମାଣ କ୍ଷେତ୍ର ବିଶେଷ କରି ସୂକ୍ଷ୍ମ , ଲଘୁ ଏବଂ ମଧ୍ୟମ ଉଦ୍ୟୋଗ କ୍ଷେତ୍ରର ଭାରତୀୟ ଅର୍ଥ ବ୍ୟବସ୍ଥାରେ ପ୍ରମୁଖ ଭୂମିକା ରହିଛି ଏବଂ ଏହା କୃଷି କ୍ଷେତ୍ର ବ୍ୟତୀତ ସବୁଠାରୁ ଅଧିକ ରୋଜଗାର ପ୍ରଦାନ କରିଥାଏ । ରୋଜଗାର ସହିତ ବିକାଶକୁ ଯୋଡିବା ଲକ୍ଷ୍ୟ ଅନୁରୂପ ଦେଶରେ ସଫଳ ଘରୋଇ ଉତ୍ପାଦର ନିର୍ମାଣ କ୍ଷେତ୍ରରେ ଭାଗିଦାରିତା ବୃଦ୍ଧି କରିବାର ଆବଶ୍ୟକତା ରହିଛି । ସଫଳ ଘରୋଇ ଉତ୍ପାଦରେ ନିର୍ମାଣ କ୍ଷେତ୍ରର ଭାଗିଦାରିତା 2022 ବର୍ଷ ପର୍ଯ୍ୟନ୍ତ ବୃଦ୍ଧି କରି 25 ପ୍ରତିଶତ କରିବା ଏବଂ 100 ମିଲିଅନ ଅଧିକ ରୋଜଗାର ସୃଜନ କରିବାର ଆବଶ୍ୟକତା ରହିଛି ।


    ରାଷ୍ଟ୍ରୀୟ ଉତ୍ପାଦକତା ପରିଷଦ ଗତ 59 ବର୍ଷ ମଧ୍ୟରେ ସମସ୍ୟା ସମାଧାନ କ୍ଷେତ୍ରରେ ବ୍ୟାପକ ଅନୁଭବ ପ୍ରାପ୍ତ କରିଛି ଏବଂ ଏଥିରେ ସପ ଫ୍ଲୋର ସ୍ତରରେ ରଣନୀତିକ ଏବଂ ଲଘୁସ୍ତରରେ ନୀତି ସମ୍ବନ୍ଧୀୟ ମାମଲା ସାମିଲ ରହିଛି । ବିଭିନ୍ନ କ୍ଷମତା ଏବଂ ଅନୁଭବ ସମ୍ପନ୍ନ ପାଖାପାଖି 140 ପୂର୍ଣ୍ଣକାଳୀନ ପରାମର୍ଶଦାତା ଏବଂ ସମସ୍ତ ପ୍ରମୁଖ ରାଜ୍ୟ ଏବଂ ଔଦ୍ୟୋଗିକ କେନ୍ଦ୍ରରେ 13 କ୍ଷେତ୍ରୀୟ କାର୍ଯ୍ୟାଳୟ ଦ୍ୱାରା ରାଷ୍ଟ୍ରୀୟ ଉତ୍ପାଦକ ପରିଷଦ ଆବଶ୍ୟକୀୟ ବ୍ୟବସାୟିକ ଆତ୍ମବିଶ୍ୱାସ ଅର୍ଜନ କରିବା ସହ ସମଗ୍ର ଦେଶରେ ସେମାନଙ୍କର ଉପସ୍ଥିତି ଜାହିର କରିଛନ୍ତି ।


    ************


    

    
    (Release ID: 1520598) Visitor Counter : 1