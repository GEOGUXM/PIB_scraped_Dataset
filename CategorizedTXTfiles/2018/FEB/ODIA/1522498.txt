      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ମହାରାଷ୍ଟ୍ରର କେତେକ ସମ୍ବାଦପତ୍ରରେ ପ୍ରକାଶିତ ନକଲି ବିଜ୍ଞାପନ ସଂକ୍ରାନ୍ତ ପେଟ୍ରୋଲିୟମ୍‌ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ ପକ୍ଷରୁ ସ୍ପଷ୍ଟୀକରଣ
      Posted On: 27 FEB 2018 2:37PM by PIB Bhubaneshwar


    26.02.2018 ତାରିଖ ଦିନ କେତେକ ସମ୍ବାଦପତ୍ରରେ ପେଟ୍ରୋଲିୟମ୍‌ ଓ ପ୍ରାକୃତିକ ବାଷ୍ୱ ମନ୍ତ୍ରଣାଳୟର ଲୋଗୋକୁ ବ୍ୟବହାର କରି ବିଜ୍ଞାପନ ପ୍ରକାଶ ପାଇଥିବା ଭାରତ ସରକାରଙ୍କ ପେଟ୍ରୋଲିୟମ୍‌ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟଙ୍କ ନଜରକୁ ଆସିଛି । ପେଟ୍ରୋଲିୟମ୍‌ ଜାତ ଉତ୍ପାଦର ଡ଼ିଲରସିପ୍‌ / ବିତରକ ଆବଣ୍ଟନ ସକାଶେ ବିଶେଷ ସ୍କିମ୍‌କୁ ନେଇ ଏହି ବିଜ୍ଞାପନ ପ୍ରକାଶ ପାଇଛି ।


    ଏହି ପ୍ରେସ୍‌ ବିଜ୍ଞପ୍ତି ମାଧ୍ୟମରେ ସ୍ପଷ୍ଟ କରିଦିଆଯାଉଛି ଯେ , କେନ୍ଦ୍ର ପେଟ୍ରୋଲିୟମ୍‌ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ ପେଟ୍ରୋଲିୟମ୍‌ ଉତ୍ପାଦର ପ୍ରତ୍ୟକ୍ଷ ଡ଼ିଲରସିପ୍‌ / ବିତରକ ପାଇଁ ଏପରି କୌଣସି ବିଜ୍ଞାପନ ପ୍ରକାଶ କରିନାହାନ୍ତି । ଅଧିକନ୍ତୁ ଏହା ସ୍ପଷ୍ଟ କରିଦିଆଯାଉଛି ଯେ ଡ଼ିଲର / ଡ଼ିଷ୍ଟ୍ରିବୁଟର ନିଯୁକ୍ତିରେ ପେଟ୍ରୋଲିୟମ୍‌ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟର କୌଣସି ପ୍ରତ୍ୟକ୍ଷ ଭୂମିକା ନଥାଏ । ତୈଳ ବିତରକ କମ୍ପାନୀମାନେ ସେମାନଙ୍କର ସମ୍ଭାବ୍ୟ ଅଧ୍ୟୟନ , ସ୍ଥାନ ଚିହ୍ନଟ ଏବଂ ଡ଼ିଲର ନିଯୁକ୍ତି ସକାଶେ ବିଜ୍ଞାପନ ଜାରି ମାଧ୍ୟମରେ ସେମାନଙ୍କର ନିଜନିଜର ନିୟମାବଳୀ ଅନୁସାରେ ସେହି କାର୍ଯ୍ୟ ସଂପାଦନ କରିଥାନ୍ତି ।


    ତେଣୁ ଜନସାଧାରଣଙ୍କୁ ପରାମର୍ଶ ଦିଆଯାଉଛି କି ଏଭଳି ବିଜ୍ଞାପନ / ଯୋଜନାରେ ପ୍ରଭାବିତ ନହୁଅନ୍ତୁ । ଏଥିରୁ ସ୍ପଷ୍ଟ ଜଣାପଡ଼ୁଛି ଯେ କେତେକ ଅସାଧୁ ତତ୍ତ୍ୱ ମନ୍ତ୍ରଣାଳୟର ନାମକୁ ଅପବ୍ୟବହାର କରି ଏଭଳି କାର୍ଯ୍ୟରେ ଲିପ୍ତ ଅଛନ୍ତି ଏବଂ ଏଭଳି ନକଲି ବିଜ୍ଞାପନ ଜାରି କରିଥିବା ତତ୍ତ୍ୱଙ୍କ ବିରୋଧରେ ଉପଯୁକ୍ତ କାର୍ଯପନ୍ଥା ଗ୍ରହଣ ସକାଶେ ପ୍ରୟାସ ଆରମ୍ଭ କରାଯାଇଛି ।


    ****************

    
    
    (Release ID: 1522498) Visitor Counter : 3