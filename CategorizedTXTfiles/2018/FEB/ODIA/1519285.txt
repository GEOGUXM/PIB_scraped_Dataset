      ଯୁବ ବ୍ୟାପାର ଓ କ୍ରୀଡା ମନ୍ତ୍ରଣାଳୟ

      ଖେଲୋ ଇଣ୍ଡିଆ ବିଦ୍ୟାଳୟ କ୍ରୀଡ଼ାରେ ଦିଲ୍ଲୀ ବାଳକ ଏବଂ ବେଙ୍ଗଲ ବାଳିକାଙ୍କ କୃତିତ୍ୱ
      Posted On: 05 FEB 2018 4:15PM by PIB Bhubaneshwar


    ପ୍ରଥମ ଖେଲୋ ଇଣ୍ଡିଆ ବିଦ୍ୟାଳୟ କ୍ରୀଡା ଭଲିବଲ୍ ‌ ପ୍ରତିଯୋଗିତାରେ ଦିଲ୍ଲୀର ବାଳକ ଏବଂ ପଶ୍ଚିମ ବଙ୍ଗର ବାଳିକାମାନେ ସ୍ୱର୍ଣ୍ଣ ପଦକ ହାସଲ କରିଛନ୍ତି । ସୋମବାର ଦିନ ଏହାର ଫାଇନାଲ ମ୍ୟାଚ୍ ‌ ଅନୁଷ୍ଠିତ ହୋଇଥିଲା । ଦିଲ୍ଲୀ ଟିମ୍ ‌ ବାଳକ ବର୍ଗରେ ଫାଇନାଲରେ 3-2 ବ୍ୟବଧାନରେ ଏହି ମ୍ୟାଚରେ ବିଜୟୀ ହୋଇଥିବା ବେଳେ ବାଳିକା ବର୍ଗରେ ପଶ୍ଚିମବଙ୍ଗ ମହାରାଷ୍ଟ୍ରକୁ 3-0 ରେ ପରାସ୍ତ କରିଥିଲା । ଉତ୍ତରାଖଣ୍ଡକୁ ହରାଇ କେରଳ ବାଳକ ବର୍ଗରେ ବ୍ରୋଞ୍ଜ ପଦକ ହାସଲ କରିଥିବା ବେଳେ ମହିଳା ବର୍ଗରେ ଗୁଜରାଟ ଉତ୍ତରପ୍ରଦେଶକୁ ହରାଇ ବ୍ରୋଞ୍ଜ ପଦକ ଅର୍ଜନ କରିଥିଲା ।


    ବାଳକ ବର୍ଗର ଫାଇନାଲ ମ୍ୟାଚ୍ ‌ ରେ ଦିଲ୍ଲୀ ପ୍ରାରମ୍ଭିକ ପର୍ଯ୍ୟାୟରେ ବଢ଼ତ୍ ‌ ହାସଲ କରିଥିଲେ ସୁଦ୍ଧା ଉତ୍ତରପ୍ରଦେଶ ନିଜକୁ ସଜାଡ଼ି 24-24 ରେ ସ୍କୋରକୁ ବରାବର କରିନେଇଥିଲା । ତେବେ ଦିଲ୍ଲୀର ଅଶୋକ ଏବଂ ସାହିଲ୍ ‌ ଉତ୍କୃର୍ଷ ପ୍ରଦର୍ଶନ କରି ଦିଲ୍ଲୀକୁ 27-25 ରେ ବିଜୟୀ କରାଇଥିଲେ । ପୂର୍ବରୁ ବ୍ରୋଞ୍ଜ୍ ‌ ପଦକ ପାଇଁ ଅନୁଷ୍ଠିତ ମ୍ୟାଚରେ କେରଳ ଓ ଉତ୍ତରାଖଣ୍ଡ ମଧ୍ୟରେ ଦୁଇଘଣ୍ଟା ଧରି ସଂଘର୍ଷପୂର୍ଣ୍ଣ ମ୍ୟାଚ୍ ‌ ଅନୁଷ୍ଠିତ ହୋଇଥିଲା ।


    ସେହିଭଳି ବାଳିକା ବର୍ଗରେ ଫାଇନାରେ ପଶ୍ଚିମବଙ୍ଗର ଖେଳାଳୀମାନେ ଉତ୍କୃଷ୍ଟ ମାନର ଖେଳ ପ୍ରଦର୍ଶନ କରି ମହାରାଷ୍ଟ୍ର ଠାରୁ ମ୍ୟାଚକୁ ଛଡ଼ାଇ ନେଇଥିଲେ । ଗତବର୍ଷ ଅକ୍ଟୋବର ମାସରେ ଆନ୍ଧ୍ର ପ୍ରଦେଶରେ ଅନୁଷ୍ଠିତ ଫାଇନାଲ ମ୍ୟାଚରେ ପଶ୍ଚିମବଙ୍ଗ ମଧ୍ୟ ମହାରାଷ୍ଟ୍ରକୁ ପରାସ୍ତ କରି ସ୍ୱର୍ଣ୍ଣପଦକ ବିଜୟୀ ହୋଇଥିଲା ।


    *************

    
    
    (Release ID: 1519285) Visitor Counter : 1