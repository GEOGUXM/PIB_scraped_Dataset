      ଅର୍ଥ ମନ୍ତ୍ରଣାଳୟ

      ସୁକନ୍ୟା ସମୃଦ୍ଧି ଯୋଜନାରେ ଖୋଲିଲା 1.26 କୋଟି ଏକାଉଂଟ;
      ପ୍ରଧାନମନ୍ତ୍ରୀ ଜୀବନ ଜ୍ୟୋତି ବୀମା ଯୋଜନାରେ 5.22 କୋଟି ପରିବାର ଲାଭାନ୍ୱିତ

      Posted On: 01 FEB 2018 10:08PM by PIB Bhubaneshwar

    କେନ୍ଦ୍ର ଅର୍ଥ ଏବଂ କର୍ପୋରେଟ ବ୍ୟାପାର ମନ୍ତ୍ରୀ ଶ୍ରୀ ଅରୁଣ ଜେଟଲୀ ଆଜି ସଂସଦରେ ସାଧାରଣ ବଜେଟ 2018-19 ଉପସ୍ଥାପନ କରି କହିଥିଲେ ଯେ ପ୍ରଧାନମନ୍ତ୍ରୀ ଜୀବନ ଜ୍ୟୋତି ବୀମା ଯୋଜନା ଅଧୀନରେ ମାତ୍ର 330 ଟଙ୍କା ବାର୍ଷିକ ପ୍ରିମିୟମ ପରିଶୋଧ କରି 2 ଲକ୍ଷ ଟଙ୍କାର ଜୀବନ ବୀମାରୁ 5.22 କୋଟି ପରିବାର ଲାଭାନ୍ୱିତ ହୋଇଛନ୍ତି । ସେହିପରି ପ୍ରଧାନମନ୍ତ୍ରୀ ସୁରକ୍ଷା ବୀମା ଯୋଜନା ଅନ୍ତର୍ଗତ 13 କୋଟି 25 ଲକ୍ଷ ଲୋକଙ୍କୁ ମାତ୍ର 12 ଟଙ୍କାର ବାର୍ଷିକ ପ୍ରିମିୟମରେ 2 ଲକ୍ଷ ଟଙ୍କା ପର୍ଯ୍ୟନ୍ତ ବ୍ୟକ୍ତିଗତ ଦୁର୍ଘଟଣା ବୀମାର ଲାଭ ମିଳିଛି । ଅର୍ଥମନ୍ତ୍ରୀ କହିଥିଲେ ଯେ ସରକାର ଅନୁସୂଚିତ ଜାତି ଏବଂ ଅନୁସୂଚିତ ଜନଜାତି ସହିତ ସମସ୍ତ ଗରିବ ପରିବାରକୁ ଏହାର ପରିସରଭୁକ୍ତ କରିବା ଲାଗି ମିଶନ ମୋଡରେ କାମ କରିବେ । ସରକାର ସମସ୍ତ 60 କୋଟି ମୌଳିକ ଏକାଉଂଟକୁ ଏହା ପରିସର ମଧ୍ୟକୁ ଆଣି ପ୍ରଧାନମନ୍ତ୍ରୀ ଜନଧନ ଯୋଜନା ଅନ୍ତର୍ଗତ କଭରେଜର ସମ୍ପ୍ରସାରଣ କରିବେ । ଏଥିସହିତ ଏହି ଏକାଉଂଟ ଜରିଆରେ ସୂକ୍ଷ୍ମ ବୀମା ସେବା ଏବଂ ଅସଂଗଠିତ କ୍ଷେତ୍ର ପେନସନ ଯୋଜନା ଉପଲବ୍ଧ କରାଇବା ଲାଗି ପଦକ୍ଷେପ ନେବେ ।


    ବେଟୀ ବଚାଓ , ବେଟୀ ପଢ଼ାଓ ଅନ୍ତର୍ଗତ ଜାନୁଆରୀ , 2015ରେ ଆରମ୍ଭ କରାଯାଇଥିବା ସୁକନ୍ୟା ସମୃଦ୍ଧି ଯୋଜନା ବିଶେଷ ସଫଳତା ହାସଲ କରିଛି । ନଭେମ୍ବର 2017 ସୁଦ୍ଧା ସାରା ଦେଶରେ 1.26 କୋଟିରୁ ଅଧିକ ଝିଅଙ୍କ ଏକାଉଂଟ ଖୋଲାଯାଇ ଏଥିରେ 19 , 183 କୋଟି ଟଙ୍କା ଜମା କରାଯାଇଛି ।


    **********

    
    
    (Release ID: 1519035) Visitor Counter : 4