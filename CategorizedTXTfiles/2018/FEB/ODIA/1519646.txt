      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ପୁଲିସ ଫୋର୍ସର ଆଧୁନିକୀକରଣ
      Posted On: 06 FEB 2018 9:09PM by PIB Bhubaneshwar


    ‘ ପୁଲିସ ’ ଏବଂ ‘ ପବ୍ଲିକ ଅର୍ଡର ’ ରାଜ୍ୟ ଅଧିକାରଭୁକ୍ତ । ତେବେ ପୁଲିସ ବ୍ୟବସ୍ଥାର ଆଧୁନିକୀକରଣ ପାଇଁ ରାଜ୍ୟ ସରକାରଙ୍କ ଉଦ୍ୟମକୁ ‘ ପୁଲିସ ବଳର ଆଧୁନିକୀକରଣ ’ ଯୋଜନାରେ ସହାୟତା ଦିଆଯାଉଛି । 2017 ଅକ୍ଟୋବର 27 ତାରିଖରେ କେନ୍ଦ୍ର ସରକାର ତିନି ବର୍ଷ ପାଇଁ ଏହି ଯୋଜନାକୁ ଅନୁମୋଦନ ଦେଇଛନ୍ତି । 2017-18ରୁ 2019-20 ପର୍ଯ୍ୟନ୍ତ ଏହି ଯୋଜନାରେ ମୋଟ 25,061 କୋଟି ଟଙ୍କା ଖର୍ଚ୍ଚ କରିବାକୁ ଯୋଜନା କରାଯାଇଛି । ଏଥିରେ କେନ୍ଦ୍ରର ଅଂଶ 18,636.30 କୋଟି ଟଙ୍କା । ଏହି ଯୋଜନାରେ ‘ ପୁଲିସର ବଳର ଆଧୁନିକୀକରଣ ପାଇଁ ରାଜ୍ୟ ଗୁଡ଼ିକୁ ସହାୟତା ’ ନାମରେ ଏକ ଉପଯୋଜନା ମଧ୍ୟ ରହିଛି । ଏହି ଯୋଜନା ପାଇଁ 3 ବର୍ଷରେ 7380 କୋଟି ଟଙ୍କା ଖର୍ଚ୍ଚ କରିବାକୁ ପ୍ରସ୍ତାବ ରହିଛି ।


    ଲୋକସଭାରେ ମଙ୍ଗଳବାର କେନ୍ଦ୍ର ସ୍ୱରାଷ୍ଟ୍ର ରାଷ୍ଟ୍ର ମନ୍ତ୍ରୀ ହଂସରାଜ ଗଙ୍ଗରାମ ଆହିର ଏକ ଲିଖିତ ପ୍ରଶ୍ନର ଉତ୍ତରରେ ଏହି ସୂଚନା ଦେଇଛନ୍ତି ।


    ***********

    
    
    (Release ID: 1519646) Visitor Counter : 1