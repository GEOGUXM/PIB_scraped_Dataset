      ଅର୍ଥ ମନ୍ତ୍ରଣାଳୟ

      ଅର୍ଥମନ୍ତ୍ରୀଙ୍କ ସୂଚନା : ପ୍ଲେ ସ୍କୁଲ ଠାରୁ ଆରମ୍ଭ କରି ଦ୍ୱାଦଶ ଶ୍ରେଣୀ ପର୍ଯ୍ୟନ୍ତ ଶିକ୍ଷା ଉପରେ ସାମଗ୍ରୀକ ଭାବେ ଦୃଷ୍ଟି ଦିଆଯିବ;
      ଆସନ୍ତା 4 ବର୍ଷ ପାଇଁ ଗବେଷଣା ଏବଂ ମୌଳିକ ଭିତ୍ତିଭୂମିର ଉନ୍ନତିକରଣ ପାଇଁ 1 ଲକ୍ଷ କୋଟି ଟଙ୍କାର ଯୋଜନା

      Posted On: 01 FEB 2018 8:54PM by PIB Bhubaneshwar

    ଶିକ୍ଷାର ଗୁଣବତ୍ତା ଉପରେ ଚିନ୍ତା ବ୍ୟକ୍ତ କରି କେନ୍ଦ୍ର ଅର୍ଥ ଏବଂ କର୍ପୋରେଟ ବ୍ୟାପାର ମନ୍ତ୍ରୀ ଶ୍ରୀ ଅରୁଣ ଜେଟଲୀ କହିଥିଲେ ଯେ ପ୍ଲେ ସ୍କୁଲ ଠାରୁ ଆରମ୍ଭ କରି ଦ୍ୱାଦଶ ଶ୍ରେଣୀ ପର୍ଯ୍ୟନ୍ତ ଶିକ୍ଷାକୁ ସାମଗ୍ରୀକ ଭାବେ ଦୃଷ୍ଟିରେ ରଖାଯିବ । ସଂସଦରେ ଆଜି ସାଧାରଣ ବଜେଟ 2018-19 ଉପସ୍ଥାପନ କରି ଅର୍ଥମନ୍ତ୍ରୀ ଶିକ୍ଷା କ୍ଷେତ୍ରରେ ଡିଜିଟାଲ ତୀବ୍ରତା ବଢ଼ାଇବା ଲାଗି ସରକାରଙ୍କ ପଦକ୍ଷେପ ସମ୍ପର୍କରେ ଉଲ୍ଲେଖ କରିଥିଲେ । ସେ କହିଥିଲେ ଯେ ସରକାର ଧୀରେ ଧୀରେ ବ୍ଲାକ ବୋର୍ଡରୁ ଡିଜିଟାଲ ବୋର୍ଡ ଦିଗରେ ମୁହାଁଇବା ଲାଗି ପ୍ରସ୍ତାବ ଦେଇଛନ୍ତି । ଅର୍ଥମନ୍ତ୍ରୀ ଆଲୋକପାତ କରି କହିଥିଲେ ଯେ ଶିକ୍ଷାର ଗୁଣବତ୍ତାରେ ସୁଧାରଣ ଆଣିବା ଲାଗି ଜିଲ୍ଲାୱାରୀ ରଣନୀତି ମଧ୍ୟ ପ୍ରସ୍ତୁତ କରାଯିବ । ପ୍ରମୁଖ ଶିକ୍ଷା ପ୍ରତିଷ୍ଠାନ ଏବଂ ତତସମ୍ବନ୍ଧୀୟ ମୌଳିକ ଭିତ୍ତିଭୂମିରେ ନିବେଶ ବଢ଼ାଇବାର ଆବଶ୍ୟକତା ଉପରେ ଗୁରୁତ୍ୱ ଦେଇ ଅର୍ଥମନ୍ତ୍ରୀ ‘ ରିଭାଇଟାଲାଇଜିଂ ଇନଫ୍ରାଷ୍ଟ୍ରକଚର ଏଣ୍ଡ ସିଷ୍ଟମ୍ସ ଇନ ଏଜୁକେଶସନ (ଆରଆଇଏଇ) ନାମରେ ଏକ ଗୁରୁତ୍ୱପୂର୍ଣ୍ଣ ପଦକ୍ଷେପ ଆରମ୍ଭ କରିବା ଲାଗି ଘୋଷଣା କରିଥିଲେ । ଶ୍ରୀ ଜେଟଲୀ କହିଥିଲେ ଯେ ଆସନ୍ତା 4 ବର୍ଷରେ ଏଥିପାଇଁ 1 ଲକ୍ଷ କୋଟି ଟଙ୍କା ନିବେଶ କରାଯିବ ।


    ଉଚ୍ଚତର ଶିକ୍ଷା ସମ୍ପର୍କରେ ଉଲ୍ଲେଖ କରି ଶ୍ରୀ ଜେଟଲୀ ‘ ପ୍ରାଇମ ମିନିଷ୍ଟର୍ସ ରିସର୍ଚ୍ଚ ଫେଲୋଜ (ପିଏମଆରଏଫ) ଯୋଜନାର ଆରମ୍ଭ କରିବାର ଘୋଷଣା କରିଥିଲେ । ସେ ଇଙ୍ଗିତ କରିଥିଲେ ଯେ ପ୍ରତି ବର୍ଷ ପ୍ରମୁଖ ପ୍ରତିଷ୍ଠାନରୁ 1 ହଜାର ଉନ୍ନତ ବିଟେକ ଛାତ୍ରମାନଙ୍କୁ ଚିହ୍ନଟ କରାଯିବ ଏବଂ ସେମାନଙ୍କୁ ଆକର୍ଷଣୀୟ ଫେଲୋସିପ ସହିତ ଆଇଆଇଟି ଏବଂ ଆଇଆଇଏସସିରେ ପିଏଚଡି କରିବା ଲାଗି ମୌଳିକ ସୁବିଧା ପ୍ରଦାନ କରାଯିବ । କାର୍ଯ୍ୟକାଳ ସମୟରେ ଶିକ୍ଷକମାନଙ୍କୁ ତାଲିମର ଗୁରୁତ୍ୱ ସମ୍ପର୍କରେ ଉଲ୍ଲେଖ କରି ଅର୍ଥମନ୍ତ୍ରୀ ଶିକ୍ଷକମାନଙ୍କ ପାଇଁ ଏକ ସମନ୍ୱିତ ବିଏଡ ପାଠ୍ୟକ୍ରମ ଆରମ୍ଭ କରିବା ସମ୍ପର୍କରେ ଅର୍ଥମନ୍ତ୍ରୀ କହିଥିଲେ ।


    ଅର୍ଥମନ୍ତ୍ରୀ ଅନୁସୂଚିତ ଜନଜାତିର ପିଲାମାନଙ୍କୁ ସେମାନଙ୍କ ପରିବେଶରେ ଉତ୍ତମ ଶିକ୍ଷା ଯୋଗାଇ ଦେବାର ଆବଶ୍ୟକତା ସମ୍ପର୍କରେ ଉଲ୍ଲେଖ କରିଥିଲେ । ଶ୍ରୀ ଜେଟଲୀ କହିଥିଲେ ଯେ ଏହି ମିଶନକୁ ସମ୍ପୂର୍ଣ୍ଣ କରିବା ଲାଗି 2022 ସୁଦ୍ଧା ଅନୁସୂଚିତ ଜନଜାତିର 50 ପ୍ରତିଶତ ଜନସଂଖ୍ୟା ଏବଂ ସର୍ବନିମ୍ନ 20 , 000 ଅନୁସୂଚିତ ଜାତିବହୁଳ ପ୍ରତ୍ୟେକ ବ୍ଲକରେ ଏକଲବ୍ୟ ସ୍କୁଲକୁ ନବୋଦୟ ବିଦ୍ୟାଳୟ ଭଳି ମାନ୍ୟତା ଦିଆଯିବ ଏବଂ ଏହି ସ୍କୁଲରେ ଖେଳ ଏବଂ ଦକ୍ଷତା ବିକାଶ ତାଲିମ ବ୍ୟତୀତ କଳା ଏବଂ ସଂସ୍କୃତିର ସଂରକ୍ଷଣ ପାଇଁ ବିଶେଷ ସୁବିଧା ଉପଲବ୍ଧ କରାଯିବ ।


    ଇନଷ୍ଟିଚ୍ୟୁଟସ ଅଫ ଏମିନେନ୍ସ ପ୍ରତିଷ୍ଠା କରିବାର ଯୋଜନା ସମ୍ପର୍କରେ ଉଲ୍ଲେଖ କରି ଶ୍ରୀ ଜେଟଲୀ କହିଥିଲେ ଯେ 100ରୁ ଅଧିକ ଆବେଦନ ମିଳିସାରିଛି । ଅର୍ଥମନ୍ତ୍ରୀ କହିଥିଲେ ଯେ ଆମେ ବରୋଦାରେ ଏକ ସ୍ୱତନ୍ତ୍ର ରେଳ ବିଶ୍ୱବିଦ୍ୟାଳୟ ପ୍ରତିଷ୍ଠା କରିବା ଲାଗି ଆବଶ୍ୟକ ପଦକ୍ଷେପ ନେଇଛୁ । ସେ କହିଥିଲେ ଯେ ଆଇଆଇଟି ଏବଂ ଏନଆଇଟି ଭଳି ପ୍ରତିଷ୍ଠାରେ ସ୍ୱାୟତ୍ତ ସ୍କୁଲ ଭଳି 18ଟି ନୂଆ ସ୍କୁଲ ଅଫ ପ୍ଲାନିଂ ଏଣ୍ଡ ଆର୍କିଟେକ୍ଚର (ଏସପିଏ) ମଧ୍ୟ ପ୍ରତିଷ୍ଠା କରାଯିବ ।


    ପ୍ରତ୍ୟେକ ପରିବାରର ବୟସ୍କ , ବିଧବା , ଅନାଥ ଶିଶୁ , ଦିବ୍ୟାଙ୍ଗ ଏବଂ ସାମାଜିକ ଆର୍ଥିକ ଜାତି ଜନଗଣନା ଦ୍ୱାରା ପରିଭାଷିତ ବଂଚିତ ଲୋକମାନଙ୍କ ନିକଟରେ ପହଁଚିବାର ଆବଶ୍ୟକତା ଉପରେ ଗୁରୁତ୍ୱ ଦେଇ ଅର୍ଥମନ୍ତ୍ରୀ ବୃହତ୍ତ ସାମାଜିକ ସଂରକ୍ଷଣ ଏବଂ ସୁରକ୍ଷା କାର୍ଯ୍ୟକ୍ରମ ଲାଗୁ କରିବା ସମ୍ପର୍କରେ ଉଲ୍ଲେଖ କରିଥିଲେ । ସେ ଚଳିତ ବର୍ଷ ଜାତୀୟ ସାମାଜିକ ସହାୟତା କାର୍ଯ୍ୟକ୍ରମ ଲାଗି 9975 କୋଟି ଟଙ୍କା ଆବଂଟନ କରିବା ଲାଗି ଘୋଷଣା କରିଥିଲେ ।


    **********

    
    
    (Release ID: 1519027) Visitor Counter : 1