      ରେଳ ମନ୍ତ୍ରଣାଳୟ

      ରେଳବାଇ ଷ୍ଟେସନ ବିକାଶ ନିମନ୍ତେ ‘ସ୍ରିଜନ’ ପ୍ରତିଯୋଗିତା ଆରମ୍ଭ
      • ଲୋଗୋ ପ୍ରତିଯୋଗିତା ବିଜେତାଙ୍କୁ 75 ହଜାର ଟଙ୍କା, ଟ୍ୟାଗଲାଇନ ବିଜେତାଙ୍କୁ 75 ହଜାର ଟଙ୍କା ପୁରସ୍କାର ମିଳିବ
      • 2018 ମାର୍ଚ୍ଚ 26 ତାରିଖ ମତ ପଠାଇବାର ଶେଷ ତାରିଖ
      • ଷ୍ଟେସନ ବିକାଶ ପାଇଁ ମାଷ୍ଟର ପ୍ଲାନ କିମ୍ବା ମତ ପଠାଇବାକୁ ବିଭିନ୍ନ ଫାର୍ମ, ବ୍ୟକ୍ତି ବିଶେଷ ଏବଂ ପେସାଦାରମାନଙ୍କୁ IRSDCର ଆହ୍ୱାନ
      Posted On: 26 FEB 2018 2:28PM by PIB Bhubaneshwar


    ଇଣ୍ଡିଆନ ରେଲୱେ ଷ୍ଟେସନସ ଡେଭଲପମେଣ୍ଟ କର୍ପୋରେସନ ଲିମିଟେଡ ( IRSDC ) ଦେଶର 600 ପ୍ରମୁଖ ଷ୍ଟେସନର ବିକାଶ ପାଇଁ ପଦକ୍ଷେପ ନେଉଛି । ଏହି ବୃହତ ପ୍ରକ୍ରିୟାରେ ରେଳଯାତ୍ରୀ , ଆର୍କିଟେକ୍ଟ , ଇଞ୍ଜିନିୟର ଏବଂ ସହରାଞ୍ଚଳ ପ୍ଲାନରଙ୍କ ଭୂମିକା ଗୁରୁତ୍ୱପୂର୍ଣ୍ଣ । ଷ୍ଟେସନ ଗୁଡ଼ିକର ବିକାଶ ପାଇଁ ବିଭିନ୍ନ ଅଂଶୀଦାରମାନଙ୍କଠାରୁ 635 ଟି ଷ୍ଟେସନର ବିକାଶ ପାଇଁ ଆଇଡିଆ ଆହ୍ୱାନ କରାଯାଇଛି । ଏହି ଆଇଡିଆ ପ୍ରତିଯୋଗିତା ‘ ସ୍ରିଜନ ’ ( ଷ୍ଟେସନ ରିଜୁଭେନେସନ୍ ଥ୍ରୁ ଜଏଣ୍ଟ ଆକ୍ସନ ) 2018 ଜାନୁଆରୀ 26 ତାରିଖରୁ ‘ ମାଇଁଗଭ୍ ପୋର୍ଟାଲ ’ ରେ ଆରମ୍ଭ ହୋଇଛି । 2018 ମାର୍ଚ୍ଚ 26 ତାରିଖ ଆହ୍ୱାନ ଗ୍ରହଣ କରିବାର ଶେଷ ତାରିଖ । ପ୍ରତିଯୋଗିତାର ବିଜେତାମାନଙ୍କୁ ପ୍ରମାଣପତ୍ର ଦିଆଯିବ ଏବଂ ସେମାନଙ୍କ ମତକୁ କାର୍ଯ୍ୟକାରୀ କରାଯିବ ।


    ଆଇଆରଏସଡିସି ମଧ୍ୟ ମାଇଁ ଗଭ୍ ପୋର୍ଟାଲ ଜରିଆରେ ଆଇଆରଏସଡିସି ଲୋଗୋ ଏବଂ ଟ୍ୟାଗଲାଇନ ପ୍ରତିଯୋଗିତା ଆରମ୍ଭ କରିଛି । ଲୋଗୋ ପ୍ରତିଯୋଗିତାର ବିଜେତାଙ୍କୁ 75 ହଜାର ଟଙ୍କା ଏବଂ ଟ୍ୟାଗ୍ ଲାଇନ ବିଜେତାଙ୍କୁ 75 ହଜାର ଟଙ୍କା ପୁରସ୍କାର ଦିଆଯିବ । 2018 ମାର୍ଚ୍ଚ 26 ତାରିଖ ଏଥିପାଇଁ ଶେଷ ତାରିଖ ରଖାଯାଇଛି ।


    ଆଇଆରଏସଡିସି ପ୍ରଥମ ପର୍ଯ୍ୟାୟରେ A, B ଏବଂ C ଗ୍ରେଡରେ 11 ଟି ଫାର୍ମକୁ ତାଲିକାଭୁକ୍ତ କରିଛି । ତେବେ ଏକକାଳୀନ ସମସ୍ତ ଷ୍ଟେସନରେ ବିକାଶ କାମ ପାଇଁ ଅଧିକ ଫାର୍ମଙ୍କ ଆବଶ୍ୟକତା ଅଛି । ଦ୍ୱିତୀୟ ପର୍ଯ୍ୟାୟରେ ଫାର୍ମଙ୍କ ତାଲିକା ପ୍ରସ୍ତୁତି ପାଇଁ କାମ ଚାଲିଛି । ଷ୍ଟେସନ ଗୁଡ଼ିକର ବିକାଶ ପାଇଁ ଆର୍କିଟେକ୍ଟଙ୍କ ମାଷ୍ଟରପ୍ଲାନ https://www.irsdc.com/images/Invitation%20Concept%20Plan%20120218.pdf ୱେବସାଇଟ ଜରିଆରେ ଗ୍ରହଣ କରାଯାଉଛି । ଏଥିପାଇଁ ଶେଷ ତାରିଖ 2018 ମାର୍ଚ୍ଚ 9 ତାରିଖ । 2018 ମାର୍ଚ୍ଚ ପରେ ଏକ ଆର୍କିଟେକ୍ଟ ସମ୍ବାଦ ଅନୁଷ୍ଠିତ ହେବ , ଯେଉଁଠାରେ ରେଳମନ୍ତ୍ରୀ ଆର୍କିଟେକ୍ଟ ମାନଙ୍କ ସହ ଆଲୋଚନା କରିବେ ।


    ଗ୍ୱାଲିୟର , ନାଗପୁର ଏବଂ ବାୟାପ୍ପାନହାଲ୍ଲି ଷ୍ଟେସନ ପାଇଁ ଆନ୍ତର୍ଜାତିକ ଡିଜାଇନ ପ୍ରତିଯୋଗିତା ଇତି ମଧ୍ୟରେ ଶେଷ ହୋଇଛି । ଦ୍ୱିତୀୟ ପର୍ଯ୍ୟାୟ ମାର୍ଚ୍ଚ 31 ତାରିଖ ସୁଦ୍ଧା ଶେଷ ହେବ । ଏହାପରେ ଚଣ୍ଡିଗଡ଼ , ଆନନ୍ଦବିହାର ( ଦିଲ୍ଲୀ ) , ସିକନ୍ଦରାବାଦ , ବାଙ୍ଗାଲୋର ଏବଂ ପୁନେ ଆଦି 5 ଟି ଷ୍ଟେସନ ପାଇଁ ଇଞ୍ଜିନିୟରିଂ ପ୍ରକ୍ୟୁରମେଣ୍ଟ ଟେଣ୍ଡର ଆହ୍ୱାନ କରାଯିବ ।


    ****************

    
    
    (Release ID: 1522495) Visitor Counter : 1