      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ପ୍ରଧାନମନ୍ତ୍ରୀଙ୍କ ରିସର୍ଚ ଫେଲୋ ଯୋଜନା ‘ବ୍ରେନ-ଡ୍ରେନ’କୁ ବ୍ରେନ-ଗେନରେ ବଦଳାଇ ଦେବ: ପ୍ରକାଶ ଜାଭଡେକର
      Posted On: 08 FEB 2018 6:46PM by PIB Bhubaneshwar


    ମାନବ ସମ୍ବଳ ବିକାଶ ମନ୍ତ୍ରୀ ଶ୍ରୀ ପ୍ରକାଶ ଜାଭଡେକର ପ୍ରଧାନମନ୍ତ୍ରୀଙ୍କ ଶୋଧାର୍ଥୀ ଯୋଜନାକୁ ଲାଗୁ କରିବା ସମ୍ବନ୍ଧୀୟ ମନ୍ତ୍ରୀମଣ୍ଡଳ ନିର୍ଣ୍ଣୟର ସ୍ୱାଗତ କରିଛନ୍ତି । ଏହି ଯୋଜନାର ଉଦ୍ଦେଶ୍ୟ ହେଉଛି ଦେଶର ସବୁଠାରୁ ପ୍ରତିଭାଶାଳୀ ଜନ ସାଧାରଣଙ୍କୁ ଆକର୍ଷିତ କରି ଶୋଧର ଗୁଣବତ୍ତାରେ ସୁଧାର ଆଣିବା । ଆଜି ଗଣମାଧ୍ୟମକୁ ସମ୍ବୋଧିତ କରି ମନ୍ତ୍ରୀ କହିଲେ ଯେ ଏହି ଯୋଜନା ଫଳରେ ଦେଶର ପ୍ରତିଭାମାନଙ୍କ କ୍ଷମତାର ଉପଯୋଗ କରିବାରେ ସହାୟତା ମିଳିବ , ଯାହା ଫଳରେ କି ବିଜ୍ଞାନ ଏବଂ ପ୍ରାଦ୍ୟୋଗିକୀର ଘରୋଇ ସ୍ତରରେ ଅନୁସନ୍ଧାନ ଏବଂ ଶୋଧ କରାଯାଇ ପାରିବ । ସେ କହିଲେ ଯେ ଏହି ଯୋଜନା ମୁତାବକ କରାଯାଉଥିବା ଶୋଧ ଫଳରେ ଆମକୁ ରାଷ୍ଟ୍ରୀୟ ପ୍ରାଥମିକତାକୁ ପୂରଣ କରିବାରେ ସହାୟତା ମିଳିବ ଏବଂ ଦେଶର ପ୍ରମୁଖ ଶୈକ୍ଷଣିକ ସଂସ୍ଥାନରେ ଉନ୍ନତ ଶିକ୍ଷକମାନଙ୍କ ସଂଖ୍ୟା ହ୍ରାସକୁ ପୂରଣ କରାଯାଇପାରିବ । ସରକାରଙ୍କ ଏହି ପଦକ୍ଷେପ ‘ ବ୍ରେନ - ଡ୍ରେନ ’ କୁ ‘ ବ୍ରେନ - ଗେନ ’ ରେ ପରିବର୍ତ୍ତିତ କରିବ ।


    ମନ୍ତ୍ରୀ କହିଲେ ଯେ ଆଇଆଇଏସସି / ଆଇଆଇଟି / ଏନଆଇଟି / ଆଇଆଇଏସଇଆର / ଆଇଆଇଆଇଟିରୁ ବି - ଟେକ କିମ୍ବା ଏକୀକୃତ ଏମ - ଟେକ କିମ୍ବା ବିଜ୍ଞାନ ଏବଂ ପ୍ରାଦ୍ୟୋଗିକୀରେ ଏମଏମସି ପାଠ୍ୟକ୍ରମ ପୁରଣ କରୁଥିବା କିମ୍ବା ଅନ୍ତିମ ବର୍ଷର ପାଖାପାଖି 1000 ସର୍ବଶ୍ରେଷ୍ଠ ଛାତ୍ରମାନଙ୍କୁ ଏହି ଯୋଜନା ଫଳରେ ଆଇଆଇଟି / ଆଇଆଇଏସସିର ପିଏଚଡି କାର୍ଯ୍ୟକ୍ରମରେ ସିଧାସଳଖ ପ୍ରବେଶ ପ୍ରଦାନ କରାଯିବ । ଏହି ଛାତ୍ରମାନଙ୍କୁ ପ୍ରଥମ ଦୁଇ ବର୍ଷ ଲାଗି ପ୍ରତି ମାସରେ 70 , 000 ଟଙ୍କାର ଫେଲୋସିପ , ତୃତୀୟ ବର୍ଷରେ ପ୍ରତ୍ୟେକ ମାସ 75 , 000 ଟଙ୍କା ଏବଂ ଚତୁର୍ଥ ଓ ପଂଚମ ବର୍ଷ ପାଇଁ ପ୍ରତିମାସରେ 80 , 000 ଟଙ୍କାର ଫେଲୋସିପ ପ୍ରଦାନ କରାଯିବ । ଏତଦ ବ୍ୟତୀତ ପାଞ୍ଚ ବର୍ଷ ପାଇଁ ପ୍ରତ୍ୟେକ ଶୋଧାର୍ଥୀଙ୍କୁ ଦୁଇ ଲକ୍ଷ ଟଙ୍କାର ଅନୁସନ୍ଧାନ ଅନୁଦାନ ପ୍ରଦାନ କରାଯିବ , ଯାହା ଫଳରେ କି ଏହା ସେମାନଙ୍କୁ ଆନ୍ତର୍ଜାତିକ ଶୋଧ ସମ୍ମିଳନୀରେ ଭାଗ ନେବା ଏବଂ ଶୋଧ ପ୍ରବନ୍ଧ ଲେଖିବାରେ ସହାୟକ ହେବ । 2018-19 ରେ ଆରମ୍ଭ ହେବାକୁ ଥିବା 3 ବର୍ଷର ଅବଧି ପାଇଁ ସର୍ବାଧିକ 3 ହଜାର ଶୋଧାର୍ଥୀମାନଙ୍କୁ ଚୟନ କରାଯାଇଛି ।


    ପ୍ରଧାନମନ୍ତ୍ରୀଙ୍କର ଛାତ୍ରମାନଙ୍କ ସହିତ ହେବାକୁ ଥିବା ଆଲୋଚନା ଆଧାରିତ କାର୍ଯ୍ୟକ୍ରମ ‘ ପରୀକ୍ଷା ଉପରେ ଚର୍ଚ୍ଚା ’ ବାବଦରେ ମନ୍ତ୍ରୀ ସୂଚନା ପ୍ରଦାନ କରିଥିଲେ । ଏହି କାର୍ଯ୍ୟକ୍ରମ 2018 ଫେବୃଆରୀ 16 ରେ ନୁଆଦିଲ୍ଲୀସ୍ଥିତ ତାଲକଟୋରା ଷ୍ଟାଡ଼ିୟମରେ ଆୟୋଜିତ କରାଯିବ । ଏହି କାର୍ଯ୍ୟକ୍ରମରେ 2000 ରୁ ଅଧିକ ବିଦ୍ୟାଳୟ ଏବଂ ମହାବିଦ୍ୟାଳୟର ଛାତ୍ର , ଶିକ୍ଷକ ଏବଂ ପ୍ରଧାନ ଶିକ୍ଷକମାନେ ଭାଗନେବେ । ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ପରୀକ୍ଷା ଚାପକୁ ହ୍ରାସ କରିବା ତଥା ସକାରାତ୍ମକ ଦୃଷ୍ଟିକୋଣ ଗ୍ରହଣ କରି ପରୀକ୍ଷା ଦେବା ସମ୍ବନ୍ଧରେ ଛାତ୍ରଛାତ୍ରୀମାନଙ୍କୁ ପରାମର୍ଶ ଦେବେ ।


    ମନ୍ତ୍ରୀ କହିଥିଲେ ଯେ ‘ ପରୀକ୍ଷା ଉପରେ ଚର୍ଚ୍ଚା ’ କାର୍ଯ୍ୟକ୍ରମ ଦେଶର ଅଧିକାଂଶ ପରିବାର ସହିତ ଜଡିତ କାରଣ ବିଭିନ୍ନ ସ୍ତରରେ ପରୀକ୍ଷା ଆରମ୍ଭ ହେବାକୁ ଯାଉଛି । ସେ ଏହା ମଧ୍ୟ କହିଥିଲେ ଯେ କଥାବାର୍ତ୍ତା ଜରିଆରେ ପ୍ରଧାନମନ୍ତ୍ରୀ ଛାତ୍ରଛାତ୍ରୀମାନଙ୍କ ପ୍ରଶ୍ନର ଜବାବ ଦେବେ ଯାହାକୁ https://www.mygov.in/task/making-exams-fun-chat-pm-narendra-modi/ . ଲିଙ୍କରେ ଅପଲୋଡ କରାଯିବ । ପାଖାପାଖି 10 ଜଣ ଛାତ୍ରଙ୍କୁ ପ୍ରଶ୍ନ ପଚାରିବାର ଅବସର ପ୍ରଦାନ କରାଯିବ ।


    **************

    
    
    (Release ID: 1520163) Visitor Counter : 2