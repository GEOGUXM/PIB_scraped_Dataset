      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଗତି ମାଧ୍ୟମରେ ପ୍ରଧାନମନ୍ତ୍ରୀଙ୍କ ଆଲୋଚନା
      Posted On: 28 FEB 2018 8:08PM by PIB Bhubaneshwar


    ସକ୍ରିୟ ପ୍ରଶାସନ ଏବଂ ସମୟବଦ୍ଧ କାର୍ଯ୍ୟକାରୀତା ଲାଗି ଆଇସିଟି ଆଧାରିତ ବହୁପକ୍ଷୀୟ ମଂଚ - ପ୍ରଗତି ମାଧ୍ୟମରେ 24 ତମ ଆଲୋଚନାରେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଅଧ୍ୟକ୍ଷତା କରିଥିଲେ ।


    ପୂର୍ବରୁ ପ୍ରଗତିର 23 ଟି ବୈଠକ ଆୟୋଜନ କରାଯାଇ ଏଥିରେ 9.46 ଲକ୍ଷ କୋଟି ଟଙ୍କାର ନିବେଶରେ କାର୍ଯ୍ୟକାରୀ ହେଉଥିବା 208 ଟି ପ୍ରକଳ୍ପର ସମୟବଦ୍ଧ ସମୀକ୍ଷା କରାଯାଇଥିଲା । 17 ଟି କ୍ଷେତ୍ରରେ ସାଧାରଣ ଅଭିଯୋଗ ସମାଧାନର ସମୀକ୍ଷା କରାଯାଇଥିଲା । ଆଜି 24 ତମ ବୈଠକରେ ପ୍ରଧାନମନ୍ତ୍ରୀ ଉତ୍ତରାଖଣ୍ଡର କେଦାରନାଥ ପୁନଃନିର୍ମାଣ କାର୍ଯ୍ୟର ଅଗ୍ରଗତି ସମୀକ୍ଷା କରିଥିଲେ । ଦ୍ରୋନ ଚିତ୍ର ଜରିଆରେ କାର୍ଯ୍ୟର ଅଗ୍ରଗତି ସମ୍ପର୍କରେ ରାଜ୍ୟ ସରକାର ଉପସ୍ଥାପନା ପ୍ରଦର୍ଶନ କରିଥିଲେ ।
    ଦିଲ୍ଲୀ ପୋଲିସ ସହ ଜଡ଼ିତ ଅଭିଯୋଗଗୁଡ଼ିକର ସମାଧାନ ଏବଂ ସଂଚାଳନ ସମ୍ପର୍କରେ ହୋଇଥିବା ଅଗ୍ରଗତି ସମ୍ପର୍କରେ ପ୍ରଧାନମନ୍ତ୍ରୀ ସମୀକ୍ଷା କରିଥିଲେ । ଅଭିଯୋଗ ସମାଧାନ ମାନରେ ଉନ୍ନତି ଆଣିବା ଉପରେ ସେ ଗୁରୁତ୍ୱାରୋପ କରିଥିଲେ ।
    ହିମାଚଳ ପ୍ରଦେଶ , ପଞ୍ଜାବ , ହରିୟାଣା , ଉତ୍ତରପ୍ରଦେଶ , ବିହାର , ଝାଡ଼ଖଣ୍ଡ , ପଶ୍ଚିମବଙ୍ଗ , ଛତିଶଗଡ଼ , ମଧ୍ୟପ୍ରଦେଶ , ମହାରାଷ୍ଟ୍ର , ତାମିଲନାଡ଼ୁ ଏବଂ କେରଳ ଆଦି ରାଜ୍ୟରେ ରେଳବାଇ , ସଡ଼କ , ଶକ୍ତି , ପେଟ୍ରୋଲିୟମ ଏବଂ କୋଇଲା କ୍ଷେତ୍ରର ବିଭିନ୍ନ ଭିତ୍ତିଭୂମି ପ୍ରକଳ୍ପର ଅଗ୍ରଗତି ସମ୍ପର୍କରେ ପ୍ରଧାନମନ୍ତ୍ରୀ ସମୀକ୍ଷା କରିଥିଲେ । ଏହି ପ୍ରକଳ୍ପର ମୂଲ୍ୟ ହାରାହାରୀ 40 ହଜାର କୋଟି ଟଙ୍କାରୁ ଉର୍ଦ୍ଧ୍ଵ ହେବ । ପ୍ରଧାନମନ୍ତ୍ରୀ କୌଶଳ ବିକାଶ ଯୋଜନା ଏବଂ ପ୍ରଧାନମନ୍ତ୍ରୀ ମାତୃ ବନ୍ଦନା ଯୋଜନାର କାର୍ଯ୍ୟାନ୍ୱୟନ ସମ୍ପର୍କରେ ମଧ୍ୟ ପ୍ରଧାନମନ୍ତ୍ରୀ ସମୀକ୍ଷା କରିଥିଲେ ।


    **********

    
    
    (Release ID: 1522842) Visitor Counter : 8