      ପ୍ରତିରକ୍ଷା ମନ୍ତ୍ରଣାଳୟ

      ପ୍ରତିରକ୍ଷା ବଜେଟ 2018-19
      Posted On: 01 FEB 2018 4:50PM by PIB Bhubaneshwar


    ଆଜି ଅର୍ଥମନ୍ତ୍ରୀ ଶ୍ରୀ ଅରୁଣ ଜେଟଲୀଙ୍କ ଦ୍ୱାରା ସଂସଦରେ 2018-19 ଆର୍ଥିକ ବର୍ଷ ପାଇଁ ଆଗତ କରାଯାଇଥିବା କେନ୍ଦ୍ରୀୟ ବଜେଟରେ ମୋଟ 24 ,42,213 କୋଟି ଟଙ୍କାର ବ୍ୟୟ ବରାଦ କରାଯାଇଛି । ଏଥିମଧ୍ୟରୁ ପ୍ରତିରକ୍ଷା ବାବଦରେ 2,95,511.41 କୋଟି ଟଙ୍କାର ବ୍ୟୟ ବରାଦ କରାଯାଇଛି । ଏହା ହେଉଛି 2018-19 ବର୍ଷ ପାଇଁ କେନ୍ଦ୍ର ସରକାରଙ୍କ ମୋଟ ବ୍ୟୟର ଶତକଡା 12.10 ପ୍ରତିଶତ ।


    2017-18 ଆର୍ଥିକ ବର୍ଷ ପାଇଁ 2,95,511.41 କୋଟି ଟଙ୍କାର ବ୍ୟୟ ବରାଦ ବଜେଟ ଆକଳନରେ ( 2,74,114.12 କୋଟି ଟଙ୍କା ) 7.81 ପ୍ରତିଶତ ବୃଦ୍ଧିକୁ ସୂଚାଉଛି ଏବଂ ପରିବର୍ତ୍ତିତ ବ୍ୟୟ ବରାଦ ( 2,79,003.85 କୋଟି ) ଉପରେ 5.91 ପ୍ରତିଶତ ବୃଦ୍ଧିକୁ ସୂଚାଉଛି ।


    2018-19 ଆର୍ଥିକ ବର୍ଷ ପାଇଁ ବ୍ୟୟ ବରାଦ କରାଯାଇଥିବା ମୋଟ 2,95,511.41 କୋଟି ଟଙ୍କାରୁ 1,95,947.55 କୋଟି ଟଙ୍କା କର ବାବଦରେ ଏବଂ 99,563.86 କୋଟି ଟଙ୍କା ପୁଞ୍ଜି ବାବଦ ବ୍ୟୟ ପାଇଁ ପ୍ରତିରକ୍ଷା ମନ୍ତ୍ରଣାଳୟ ଅଧୀନରେ ପ୍ରତିରକ୍ଷା ସେବା , ସଙ୍ଗଠନ ଓ ବିଭାଗକୁ ପ୍ରଦାନ କରାଯାଇଛି । ପୁଞ୍ଜି ଲାଗି କରାଯାଇଥିବା 99,563.86 କୋଟି ଟଙ୍କା ବ୍ୟୟ ବରାଦ ମଧ୍ୟରେ ରହିଛି ଆଧୁନିକୀକରଣ ବାବଦ ଖର୍ଚ୍ଚ । BE 2018-19 ଅଧୀନରେ ପ୍ରତିରକ୍ଷା ମନ୍ତ୍ରଣାଳୟର ପୁଞ୍ଜି ବାବଦ ବରାଦ ହେଉଛି କେନ୍ଦ୍ର ସରକାରଙ୍କ ପୁଞ୍ଜି ବାବଦ ମୋଟ ଖର୍ଚ୍ଚର ଶତକଡା 33.1 ପ୍ରତିଶତ ଏବଂ ଏହାର ପରିମାଣ ହେଉଛି 3,00,441 କୋଟି ଟଙ୍କା ।


    ତେବେ ପ୍ରତିରକ୍ଷା ପେନସନ ଉପରୋକ୍ତ ବ୍ୟୟ ବରାଦରୁ ଅଲଗା ରହିଛି ଏବଂ BE 2018-19 ମାଧ୍ୟମରେ 1,08,853.30 କୋଟି ଟଙ୍କା ପ୍ରଦାନ କରାଯାଇଛି । BE 2017-18 ର 85,740 କୋଟି ଟଙ୍କାରୁ ଏହା ଶତକଡା 26.60 ପ୍ରତିଶତ ଅଧିକ ଏବଂ RE 2017-18 ର 95, 000 କୋଟି ଟଙ୍କା ଠାରୁ ଏହା ଶତକଡା 14.26 ପ୍ରତିଶତ ଅଧିକ ।


    ସେଲା ପାଶ ନିର୍ମାଣକୁ ଅନୁମୋଦନ ପ୍ରଦାନ କରାଯିବା ଫଳରେ ପ୍ରତିରକ୍ଷା ପ୍ରସ୍ତୁତିକୁ ଅଧିକ ପ୍ରୋତ୍ସାହନ ପ୍ରଦାନ କରାଯାଇଛି ।


    **************

    
    
    (Release ID: 1518946) Visitor Counter : 4