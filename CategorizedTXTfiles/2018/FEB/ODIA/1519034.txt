      ଅର୍ଥ ମନ୍ତ୍ରଣାଳୟ

      ଦୀର୍ଘକାଳୀନ ପୁଞ୍ଜିଗତ ଲାଭକୁ ତର୍କସଂଗତ କରିବା ଲାଗି ପ୍ରସ୍ତାବ;
      ପ୍ରଥମ ବର୍ଷ ପାଖାପାଖି 20 ହଜାର କୋଟି ଟଙ୍କାର ରାଜସ୍ୱ ସଂଗ୍ରହ ଅନୁମାନ

      Posted On: 01 FEB 2018 10:07PM by PIB Bhubaneshwar

    କେନ୍ଦ୍ର ଅର୍ଥ ଏବଂ କର୍ପୋରେଟ ବ୍ୟାପାର ମନ୍ତ୍ରୀ ଶ୍ରୀ ଅରୁଣ ଜେଟଲୀ ଆଜି 1 ଲକ୍ଷ ଟଙ୍କାରୁ ଅଧିକ ଦୀର୍ଘକାଳୀନ ପୁଞ୍ଜିଗତ ଲାଭ ଉପରେ 10 ପ୍ରତିଶତ ହାରରେ ଟିକସ ଲାଗୁ କରିବାର ପ୍ରସ୍ତାବ ଦେଇଛନ୍ତି । ଏହାର ଅଧୀନରେ କୌଣସି ଇଣ୍ଡେକ୍ସେସନର ଲାଭ ନେବାର ଅନୁମତି ମିଳିବ ନାହିଁ । ଆଜି ସଂସଦରେ ଉପସ୍ଥାପନ କରାଯାଇଥିବା ସାଧାରଣ ବଜେଟ 2018-19ରେ ଅର୍ଥମନ୍ତ୍ରୀ ଶ୍ରୀ ଜେଟଲୀ କହିଥିଲେ ଯେ 31 ଜାନୁଆରୀ , 2018 ସୁଦ୍ଧା ସମସ୍ତ ପ୍ରାପ୍ତିକୁ ଏକୀକୃତ କରାଯିବ । ଶ୍ରୀ ଜେଟଲୀ ଆର୍ଥିକ ବିକାଶ ଲାଗି ଏକ ଉଜ୍ଜ୍ୱଳ ଇକ୍ୟୁଟି ବଜାରର ଗୁରୁତ୍ୱକୁ ସ୍ୱୀକାର କରି ବର୍ତ୍ତମାନର ବ୍ୟବସ୍ଥାରେ କେବଳ ଏକ ସାଧାରଣ ପରିବର୍ତ୍ତନ ଲାଗି ପ୍ରସ୍ତାବ ଦେଇଥିଲେ ।


    ଅର୍ଥମନ୍ତ୍ରୀ ଇକ୍ୟୁଟି ଉନ୍ମୁଖ ମ୍ୟୁଚୁଆଲ ଫଣ୍ଡ ଦ୍ୱାରା ବିତରଣ କରାଯାଉଥିବା ଆୟ ଉପରେ 10 ପ୍ରତିଶତ ହାରରେ ଟିକସ ଲାଗୁ କରିବା ଲାଗି ମଧ୍ୟ ପ୍ରସ୍ତାବ ଦେଇଥିଲେ , ଯାହାଦ୍ୱାରା ବିକାଶ ଉନ୍ମୁଖ ଫଣ୍ଡ ଏବଂ ଲାଭାଂଶ ବିତରକ ଫଣ୍ଡ ଲାଗି ସମାନ ସୁଯୋଗ ସୃଷ୍ଟି ହେବା ସମ୍ଭବ ହୋଇପାରିବ । ସେ ବିସ୍ତୃତ ଭାବେ କହିଥିଲେ ଯେ ପ୍ରାପ୍ତ ଅର୍ଥରାଶିକୁ ଏକୀକୃତ କରିବାକୁ ଦୃଷ୍ଟିରେ ରଖି ପୁଞ୍ଜିଗତ ଲାଭ ଟିକସରେ ଏହି ପରିବର୍ତ୍ତନ ଠାରୁ ପ୍ରଥମ ବର୍ଷ ଯଥା 2018-19ରେ ପାଖାପାଖି 20 , 000 କୋଟି ଟଙ୍କାର ସାଧାରଣ ରାଜସ୍ୱ ପ୍ରାପ୍ତ ହେବ । ତେବେ ପରବର୍ତ୍ତୀ ବର୍ଷରେ ଏଥିରୁ ପ୍ରାପ୍ତ ହେଉଥିବା ରାଜସ୍ୱରେ ବୃଦ୍ଧି ହୋଇପାରିବ ।


    ଅର୍ଥମନ୍ତ୍ରୀ ଏହା ମଧ୍ୟ କହିଥିଲେ ଯେ ବର୍ତ୍ତମାନ ତାଲିକାଭୁକ୍ତ ଇକ୍ୟୁଟି ସେୟାର , ଇକ୍ୟୁଟି ଉନ୍ମକୁ ଫଣ୍ଡର ୟୁନିଟ ଏବଂ କୌଣସି ବ୍ୟବସାୟୀ ଟ୍ରଷ୍ଟ ୟୁନିଟର ହସ୍ତାନ୍ତରଣରୁ ମିଳୁଥିବା ଦୀର୍ଘକାଳୀନ ପୁଞ୍ଜିଗତ ଲାଭ ଟିକସମୁକ୍ତ ରହିଛି । ସରକାରଙ୍କ ଦ୍ୱାରା ଲାଗୁ କରାଯାଇଥିବା ସଂସ୍କାର ଏବଂ ବର୍ତ୍ତମାନ ସୁଦ୍ଧା ଦିଆଯାଇଥିବା ପ୍ରୋତ୍ସାହନର ଫଳସ୍ୱରୂପ ଇକ୍ୟୁଟି ବଜାରରେ ଦ୍ରୁତ ଅଭିବୃଦ୍ଧି ପରିଲକ୍ଷିତ ହୋଇଛି । ଅର୍ଥମନ୍ତ୍ରୀ କହିଥିଲେ ଯେ ଟିକସ ନିର୍ଦ୍ଧାରଣ ବର୍ଷ 2017-18 ଲାଗି ଦାଖଲ କରାଯାଇଥିବା ରିଟର୍ଣ୍ଣରୁ ଜଣାପଡ଼ିଛି ଯେ ତାଲିକାଭୁକ୍ତ ସେୟାର ଏବଂ ୟୁନିଟ ଉପରେ ରିହାତିପ୍ରାପ୍ତ ପୁଞ୍ଜିଗତ ଲାଭର ମୋଟ ଅର୍ଥରାଶି 3 , 67 , 000 କୋଟି ଟଙ୍କାକୁ ଛୁଇଁଛି । ଏହି ଲାଭର ବୃହତ ଅଂଶ କର୍ପୋରେଟ ଏବଂ ସୀମିତ ଦାୟିତ୍ୱ ଥିବା ଭାଗିଦାରୀ (ଏଏଲପି)ର ଏକାଉଂଟକୁ ଯାଇଛି । ଏହାଦ୍ୱାରା ଉତ୍ପାଦନ ବିରୋଧରେ ପକ୍ଷପାତିତା ସ୍ଥିତି ସୃଷ୍ଟି ହେଉଛି । ଏହି କାରଣରୁ ଏବେ ଆହୁରି ଅଧିକ ବ୍ୟବସାୟୀ ଅବଶିଷ୍ଟ ରାଶିକୁ ଆର୍ଥିକ ସମ୍ପତ୍ତିରେ ନିବେଶ କରୁଛନ୍ତି । ଏପରିକି ଟିକସ ରିହାତି ବିନା ମଧ୍ୟ ଇକ୍ୟୁଟିରେ ନିବେଶ ଉପରେ ରିଟର୍ଣ୍ଣ ପୂର୍ବରୁ ଅତ୍ୟନ୍ତ ଆକର୍ଷଣୀୟ ହୋଇସାରିଛି । ଏହି କାରଣରୁ ତାଲିକାଭୁକ୍ତ ଇକ୍ୟୁଟି ଅଥବା ସେୟାର ଉପରେ ହେଉଥିବା ଦୀର୍ଘକାଳିନ ପୁଞ୍ଜୀଗତ ଲାଭକୁ ଟିକସ ପରିସରଭକ୍ତ କରିବା ଆବଶ୍ୟକ ହୋଇପଡ଼ିଛି ।


    **********

    
    
    (Release ID: 1519034) Visitor Counter : 1