      ଅର୍ଥ ମନ୍ତ୍ରଣାଳୟ

      ଆମୋଦପ୍ରମୋଦ ଉଦ୍ୟାନକୁ ପ୍ରବେଶ ଟିକେଟ ଉପରେ ଜିଏସଟି ଦର 28%ରୁ କମି 18% ହେଲା
      Posted On: 07 FEB 2018 9:29PM by PIB Bhubaneshwar


    ଥିମ ପାର୍କ , ୱାଟର ପାର୍କ , ଜଏ ରାଇଡ୍ସ , ମେରୀ ଗୋ ରାଉଣ୍ଡସ , ଗୋ-କାର୍ଟିଂ ଭଳି ଆମୋଦପ୍ରମୋଦ ଉଦ୍ୟାନ ଏବଂ ବେଲୀ ଡାନ୍ସ ଭଳି କାର୍ଯ୍ୟକ୍ରମ ସ୍ଥଳୀକୁ ପ୍ରବେଶ ଲାଗି ନିଆଯାଉଥିବା ଟିକେଟ ଉପରେ ଲାଗୁ ଜିଏସଟି ଦର 28%ରୁ ହ୍ରାସ କରାଯାଇ 18% କରିଦିଆଯାଇଛି । ଗତ 18 ଜାନୁଆରୀ , 2018ରେ ଅନୁଷ୍ଠିତ ଜିଏସଟି ପରିଷଦ ବୈଠକରେ ଏହି ନିଷ୍ପତ୍ତି ହୋଇଛି । ଏହିସବୁ ସେବା ଉପରେ 28% ଜିଏସଟି ଆଦାୟ କରାଯାଉଥିଲା । ତେବେ ଆମୋଦପ୍ରମୋଦ ଉଦ୍ୟାନଗୁଡ଼ିକ ସାମାଜିକ କଲ୍ୟାଣ ଏବଂ ଶିଶୁ ତଥା ସେମାନଙ୍କ ପରିବାର ଲୋକଙ୍କ ପାଇଁ ଆମୋଦ ଏବଂ ଶିକ୍ଷାଗ୍ରହଣକୁ ପ୍ରୋତ୍ସାହନ ଦେଉଥିବା ଦର୍ଶାଇ ଏସବୁ ସେବା ଉପରେ ଜିଏସଟି ହାର 18% ରଖିବା ଲାଗି ବିଭିନ୍ନ ମହଲରୁ ଆବେଦନ ହୋଇଥିଲା । ଯାହାକୁ ଦୃଷ୍ଟିରେ ରଖି ଜିଏସଟି ହାର ହ୍ରାସ କରାଯାଇଛି ।


    25 ଜାନୁଆରୀ , 2018 ଠାରୁ ପରିଷଦର ଏହି ନିଷ୍ପତ୍ତି ସମ୍ପର୍କରେ ବିଜ୍ଞପ୍ତି ଜାରି କରାଯାଇସାରିଛି । ତେଣୁ 25 ଜାନୁଆରୀ ପରଠାରୁ ଥିମ ପାର୍କ , ୱାଟର ପାର୍କ , ଜଏ ରାଇଡ୍ସ , ମେରୀ ଗୋ ରାଉଣ୍ଡସ , ଗୋ-କାର୍ଟିଂ ଭଳି ଆମୋଦପ୍ରମୋଦ ଉଦ୍ୟାନ ଏବଂ ବେଲୀ ଡାନ୍ସ ଭଳି କାର୍ଯ୍ୟକ୍ରମ ସ୍ଥଳୀକୁ ପ୍ରବେଶ ଟିକେଟ ଉପରେ 18% ଜିଏସଟି ଲାଗୁ କରାଯିବ ।


    ଏଥିସହିତ ଏହା ମଧ୍ୟ ଆଶା କରାଯାଉଛି ଯେ ସ୍ଥାନୀୟ ପ୍ରଶାସନ (ପଂଚାୟତ , ପୌରପାଳିକା , ଜିଲ୍ଲା ପରିଷଦ) ପକ୍ଷରୁ ଆଦାୟ କରାଯାଉଥିବା ମନୋରଞ୍ଜନ ଏବଂ ଆମୋଦପ୍ରମୋଦ ଟିକେଟ ରାଜ୍ୟଗୁଡ଼ିକ ବୃଦ୍ଧି କରିବେ ନାହିଁ , ଯାହାଫଳରେ ଆମୋଦପ୍ରମୋଦ ଉଦ୍ୟାନ ଉପରେ ଟିକସ ଭାର ଅଧିକ ହେବ ନାହିଁ । ଏହାଦ୍ୱାରା ଜିଏସଟି ଦରରେ ହ୍ରାସର ଲାଭ ଶିଶୁ ଏବଂ ସେମାନଙ୍କ ପରିବାର ନିକଟରେ ପହଂଚିପାରିବ ।


    **********


    

    
    (Release ID: 1519684) Visitor Counter : 1