      ଅର୍ଥ ମନ୍ତ୍ରଣାଳୟ

      2018-19 ସାଧାରଣ ବଜେଟରେ ଟିକସ ରିହାତି କାରଣରୁ 99 ପ୍ରତିଶତ କ୍ଷୁଦ୍ର ଉଦ୍ୟୋଗୀଙ୍କୁ ଫାଇଦା ମିଳିବ;
      ଟିକସ ରିହାତି ପାଇଁ ସରକାର 7 ହଜାର କୋଟି ଟଙ୍କାର ରାଜସ୍ୱ କ୍ଷତି ସହିବେ

      Posted On: 01 FEB 2018 1:04AM by PIB Bhubaneshwar

    2016-17 ଆର୍ଥିକ ବର୍ଷରେ 250 କୋଟି ଟଙ୍କାର ଟର୍ଣ୍ଣ ଓଭର ଥିବା କମ୍ପାନୀଗୁଡ଼ିକ ପାଇଁ କର୍ପୋରେଟ ଟିକସରେ 25 ପ୍ରତିଶତ ହ୍ରାସର ପ୍ରସ୍ତାବ ଦେଇଛନ୍ତି କେନ୍ଦ୍ର ଅର୍ଥ ଏବଂ କର୍ପୋରେଟ ବ୍ୟାପାର ମନ୍ତ୍ରୀ ଶ୍ରୀ ଅରୁଣ ଜେଟଲୀ । ଏହା ସୂକ୍ଷ୍ମ , କ୍ଷୁଦ୍ର ଏବଂ ମଧ୍ୟମ ଉଦ୍ୟୋଗର ସମ୍ପୂର୍ଣ୍ଣ ଶ୍ରେଣୀକୁ ଲାଭ ପହଁଚାଇବ । ଟିକସ ରିଟର୍ଣ୍ଣ ଦାଖଲ କରୁଥିବା 99 ପ୍ରତିଶତ କମ୍ପାନୀ ଏହି ଶ୍ରେଣୀରେ ଆସିଥା ’ ନ୍ତି । ଏହି ନିଷ୍ପତି ଦ୍ୱାରା ସରକାର 2018-19 ଆର୍ଥିକ ବର୍ଷରେ 7 ହଜାର କୋଟି ଟଙ୍କାର ରାଜସ୍ୱ କ୍ଷତି ସହିବେ । ଏହାକୁ ସ୍ୱୀକାର କରି ଅର୍ଥମନ୍ତ୍ରୀ ଆଜି ସଂସଦରେ କହିଥିଲେ ଯେ ପର୍ଯ୍ୟାୟକ୍ରମେ କର୍ପୋରେଟ ଟିକସରେ ହ୍ରାସ ଆଣିବା ଲାଗି ସରକାରଙ୍କ ପ୍ରତିଶ୍ରୁତିକୁ ପୂରଣ କରିବା ଦିଗରେ ଏହା ଏକ ପଦକ୍ଷେପ । କର୍ପୋରେଟ ଟିକସର କମ ଦର ଯୋଗୁ 99 ପ୍ରତିଶତ କମ୍ପାନୀ ଫାଇଦା ପାଇପାରିବେ । ସେମାନଙ୍କ ନିକଟରେ ନିବେଶ କରିବା ଲାଗି ଅତିରିକ୍ତ ସମ୍ବଳ ଉପଲବ୍ଧ ରହିବ । ଏହାଦ୍ୱାରା ନୂତନ ନିଯୁକ୍ତି ସୁଯୋଗ ସୃଷ୍ଟି ହେବ ।


    ଅର୍ଥମନ୍ତ୍ରୀ 2017 ସାଧାରଣ ବଜେଟ କଥା ମନେ ପକାଇ କହିଥିଲେ ଯେ ସେ 50 କୋଟି ଟଙ୍କାର ଟର୍ଣ୍ଣ ଓଭର ଥିବା କମ୍ପାନୀଗୁଡ଼ିକ ପାଇଁ କର୍ପୋରେଟ ଟିକସ କମ କରି 25 ପ୍ରତିଶତ ପର୍ଯ୍ୟନ୍ତ ଆଣିବା ଲାଗି ଘୋଷଣା କରିଥିଲେ । ଟିକସ ରିଟର୍ଣ୍ଣ ଦାଖଲ କରୁଥିବା ମୋଟ କମ୍ପାନୀଗୁଡ଼ିକ ମଧ୍ୟରୁ 96 ପ୍ରତିଶତ କମ୍ପାନୀକୁ ଏଥିରୁ ଲାଭ ହୋଇଥିଲା । ଅର୍ଥମନ୍ତ୍ରୀ କହିଥିଲେ ଯେ ଏହି ନିଷ୍ପତ୍ତି ପରେ ରିଟର୍ଣ୍ଣ ଦାଖଲ କରୁଥିବା ମୋଟ 7 ଲକ୍ଷ କମ୍ପାନୀ ମଧ୍ୟରୁ 7 ହଜାର ଏପରି କମ୍ପାନୀ ରହିଛନ୍ତି , ଯେଉଁମାନଙ୍କ ଟର୍ଣ୍ଣ ଓଭର 250 କୋଟି ଟଙ୍କାରୁ ଅଧିକ ହୋଇଥିବ ଏବଂ ସେମାନେ 30 ପ୍ରତିଶତ ଟିକସ ପରିସର ମଧ୍ୟରେ ଆସିଥା ’ ନ୍ତି ।


    **********

    
    
    (Release ID: 1518843) Visitor Counter : 1