      ବିଜ୍ଞାନ ଓ ପ୍ରଯୁକ୍ତି ମନ୍ତ୍ରଣାଳୟ

      ‘ଗ୍ରୀନ୍‌ ଗୁଡ଼ ଡ଼ିଡ୍ସ’କୁ ଜନ ଆନ୍ଦୋଳନରେ ପରିଣତ କରିବାକୁ ଜନସାଧାରଣଙ୍କୁ ପର୍ଯ୍ୟାବରଣ ମନ୍ତ୍ରୀଙ୍କ ଆହ୍ୱାନ
      • ନୂଆ ମୋବାଇଲ ଆପ୍‌ର ଶୁଭାରମ୍ଭ କଲେ ଡକ୍ଟର ହର୍ଷବର୍ଦ୍ଧନ

      Posted On: 28 FEB 2018 7:05PM by PIB Bhubaneshwar

    ପର୍ଯ୍ୟାବରଣ ସୁରକ୍ଷାକୁ ଜନ ଆନ୍ଦୋଳନରେ ପରିଣତ କରିବା ସକାଶେ ଏକ ନୂତନ ଡ଼ିଜିଟାଲ ମୋବାଇଲ ଆପ୍ ‌ କୁ କେନ୍ଦ୍ର ପର୍ଯ୍ୟାବରଣ , ଜଙ୍ଗଲ ତଥା ଜଳବାୟୁ ପରିବର୍ତ୍ତନ , ଭୂବିଜ୍ଞାନ , ବିଜ୍ଞାନ ଓ ପ୍ରଯୁକ୍ତି ମନ୍ତ୍ରୀ ଡକ୍ଟର ହର୍ଷବର୍ଦ୍ଧନ ଆଜି ନୂଆଦିଲ୍ଲୀ ଠାରେ ଶୁଭାରମ୍ଭ କରିଛନ୍ତି । ଏହି ଆପର ନାମ ରଖାଯାଇଛି ‘ ଡ଼କ୍ଟର ହର୍ଷବର୍ଦ୍ଧନ ’ । ଏଥିରେ ତାଙ୍କର ସାମାଜିକ ତଥା ସାର୍ବଜନୀନ କାର୍ଯ୍ୟକଳାକ ଏବଂ ‘ ଗ୍ରୀନ ଗୁଡ଼୍ ‌ ଡ଼ିଡ୍ସ ’ ଆନ୍ଦୋଳନରେ ଜନସାଧାରଣଙ୍କ ସଂପୃକ୍ତି ସଂପର୍କରେ ସବିଶେଷ ସୂଚନା ରହିଛି । ପ୍ରତି ଦିନ ପ୍ରତ୍ୟେକ ବ୍ୟକ୍ତି ଅନ୍ୟୁନ ଗୋଟିଏ ପର୍ଯ୍ୟାବରଣ ସୁରକ୍ଷା ଜନିତ ଗୋଟିଏ ସବୁଜ କାର୍ଯ୍ୟ କରିବାକୁ ଏଥିରେ ଜନସାଧାରଣଙ୍କୁ ଆହ୍ୱାନ ଜଣାଯାଇଛି । ଏହି ମୋବାଇଲ ଆପରେ ପ୍ରାୟ 500 ଗ୍ରୀନ୍ ‌ ଗୁଡ଼ ଡ଼ିଡ଼ର ଏକ ସୁଦୀର୍ଘ ତାଲିକା ପ୍ରଦାନ କରାଯାଇଛି । ସେଥି ମଧ୍ୟରେ ବୃକ୍ଷରୋପଣ ଠାରୁ ଆରମ୍ଭ କରି ଶକ୍ତି ସଂରକ୍ଷଣ , ଜଳ ସଂରକ୍ଷଣ , ସର୍ବସାଧାରଣ ପରିବହନ ବ୍ୟବସ୍ଥାର ବ୍ୟବହାର କାରପୁଲକୁ ପ୍ରେତ୍ସାହନ ପ୍ରଦାନ ଆଦି ସାମିଲ । ବ୍ୟାପକ ଡ଼ିଜିଟାଲ ଅଭିଯାନ ବଳରେ ଗ୍ରୀନ ଗୁଡ଼ ଡ଼ିଡ଼କୁ ଏକ ଜନ ଆନ୍ଦୋଳନରେ ପରିଣତ କରିବା ଲକ୍ଷ୍ୟକୁ ସାକାର କରିବାରେ ସହାୟକ ହୋଇପାରିବ । ଏଥିରେ ବିଶେଷ କରି ଯୁବଗୋଷ୍ଠୀ ଏବଂ ଶିଶୁମାନଙ୍କୁ ସାମିଲ କରାଯାଇପାରିବାର ଆଶା ରଖାଯାଇଛି । ଡ଼ିଜିଟାଲ କନେକ୍ଟ ଦ୍ୱାରା ଲୋକମାନଙ୍କ ଚିନ୍ତନ ଓ କାର୍ଯ୍ୟଧାରାରେ ବିରାଟ ପରିବର୍ତ୍ତନ ଅଣାଯାଇପାରିବ । ଫଳରେ ଜନ ପ୍ରତିନିଧି ଏବଂ ସାଧାରଣ ନାଗରିକମାନଙ୍କ ମଧ୍ୟରେ ଥିବା ଦୂରତା ଦୂର ହୋଇପାରିବ ବୋଲି ଡକ୍ଟର ହର୍ଷବର୍ଦ୍ଧନ ଏହି ଅବସରରେ ମତ ପୋଷଣ କରିଥିଲେ ।


    ଏହି ଆପ୍ଲିକେଶନର ଏକ ବିଶେଷତା ହେଲା ଏହି ‘ ମୋ ସହ ସଂଯୁକ୍ତ ହୁଅ ’ ଡିଜିଟାଲ ଯୋଗାଯୋଗ ବ୍ୟବସ୍ଥା ଦ୍ୱିମୁଖୀ । ଅର୍ଥାତ୍ ‌ ପରସ୍ପର ସହ ଯେକେହି ଯୋଗାଯୋଗ କରିପାରିବେ । ଏଥିରେ ପ୍ରତ୍ୟକ୍ଷ ସଂଯୋଗ ସ୍ଥାପନର ଛଅଟି ଭିନ୍ନ ଭିନ୍ନ ଉପାୟ ରହିଛି । ସେଗୁଡ଼ିକ ହେଲା - ସୋସିଆଲ୍ ‌ କର୍ଣ୍ଣର , ସେଣ୍ଡ୍ ‌ ଭିଡ଼ିଓ / ଫଟୋ , ଜଏନ ମାଇଁ ଇନିସିଏଟିଭ୍ ‌ , କାଷ୍ଟ ୟୋର୍ ‌ ଭୋଟ୍ ‌ , ସବମିଟ୍ ‌ ଆନ୍ ‌ ଆଇଡ଼ିଆ ଏବଂ ଚାଟ୍ ‌ ରୁମ୍ ‌ । ଏହା ବ୍ୟତୀତ ବିଭିନ୍ନ ସାମାଜିକ ପ୍ରସଙ୍ଗରେ ନାଗରିକମାନେ ଯେଭଳି ସିଧାସଳଖ ସେମାନଙ୍କର ମତାମତ ଏବଂ ପରାମର୍ଶ ଦେଇପାରିବେ ସେଥିପାଇଁ ଏହି ଆପ୍ ‌ ରେ ବିଶେଷ ପ୍ରାବଧାନ ରହିଛି । ଏତଦବ୍ୟତୀତ ଏହି ଆପ୍ ‌ ରେ ବିଭିନ୍ନ ଗୁରୁତ୍ୱପୂଣ୍ଣ ଜାତୀୟ ତଥା ଆନ୍ତର୍ଜାତୀୟ ଘଟଣାବଳୀର ‘ ଲାଇଭ୍ ‌ ଷ୍ଟ୍ରିମ୍ ‌ ’ ମଧ୍ୟ ଉପଲବ୍ଧ । 60 ଦିନର ବେଟା ଟ୍ରାଏଲ ପରେ ଏହି ଆପ୍ ‌ କୁ ଚୂଡ଼ାନ୍ତ କରାଯାଇଛି । ଏହି ମୋବାଇଲ ଆପ୍ଲିକେଶନର ଶୁଭାରମ୍ଭ ହେବା ମାତ୍ରେ ପ୍ରାୟ 600 ଲୋକ ସେମାନଙ୍କର ମତାମତ , ପରାମର୍ଶ ଏବଂ ଟୀପ୍ପଣୀ ଏହା ମାଧ୍ୟମରେ ପ୍ରଦାନ କରିଥିଲେ ।


    **************

    
    
    (Release ID: 1522820) Visitor Counter : 1