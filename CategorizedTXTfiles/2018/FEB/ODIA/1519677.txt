      ଖାଉଟି ବ୍ୟାପାର, ଖାଦ୍ୟ ଓ ସାଧାରଣ ବଣ୍ଟନ ମନ୍ତ୍ରଣାଳୟ

      ଅନଲାଇନ୍ ଉପଭୋକ୍ତାଙ୍କ ଅଧିକାର ସୁରକ୍ଷା
      Posted On: 06 FEB 2018 9:23PM by PIB Bhubaneshwar


    ଉପଭୋକ୍ତା ବ୍ୟାପାର ବିଭାଗ ଦ୍ୱାରା ପରିଚାଳିତ ଜାତୀୟ ଉପଭୋକ୍ତା ହେଲ୍ପ ଲାଇନରେ ଇ - କମର୍ସ କାରବାର ନେଇ ବିଭିନ୍ନ ଅଭିଯୋଗ ଦାଖଲ କରାଯାଉଥିବା ସରକାରଙ୍କ ଦୃଷ୍ଟି ଗୋଚର ହୋଇଛି । ବିଭିନ୍ନ ଉତ୍ପାଦ ନ ଯୋଗାଇବା , ତ୍ରୁଟି ଯୁକ୍ତ ଉତ୍ପାଦ ଯୋଗାଇବା , ଦେୟ ରାଶି ନ ଫେରାଇବା , ମଗାଯାଇଥିବା ଜିନିଷ ବଦଳରେ ଭୁଲ୍ ଉତ୍ପାଦ ଯୋଗାଇବା ଆଦି ଅଭିଯୋଗ ଦାଖଲ ହୋଇଛି । ଉପଭୋକ୍ତାମାନଙ୍କର ଅଭିଯୋଗର ସମାଧାନ ପାଇଁ ସମନ୍ୱିତ ଅଭିଯୋଗ ସମାଧାନ ମେକାନିଜିମ୍ ସଫ୍ଟଓୟାର ଦ୍ୱାରା ସଂପୃକ୍ତ କଂପାନିକୁ ଅଭିଯୋଗଗୁଡିକ ସ୍ଥାନାନ୍ତରିତ କରାଯାଇଛି । ଯେଉଁ କ୍ଷେତ୍ରରେ ଉପଭୋକ୍ତାମାନେ ମାମଲା ସମାଧାନରେ ସନ୍ତୁଷ୍ଟ ହୋଇନାହାନ୍ତି ସେମାନଙ୍କୁ ଉପଯୁକ୍ତ ଅଧିକାର କ୍ଷେତ୍ରରେ ଥିବା ଉପଭୋକ୍ତା ମଂଚରେ ମାମଲାର ସମାଧାନ କରିବା ପାଇଁ ଉପଦେଶ ଦିଆଯାଇଛି ।


    ସରକାର 05.01.2018ରେ ଉପଭୋକ୍ତା ଅଧିକାର ବିଧେୟକ - 2018 ଲୋକସଭାରେ ଆଗତ କରିଛନ୍ତି । ଏହି ବିଧେୟକରେ ଇ - କମର୍ସ ଏବଂ ସିଧାସଳଖ ବିକ୍ରି କ୍ଷେତ୍ରରେ ନିୟନ୍ତ୍ରଣ ଆଣିବା ପାଇଁ କେନ୍ଦ୍ର ସରକାର ନିୟମ ପ୍ରସ୍ତୁତ କରିଛନ୍ତି ।


    ଉପଭୋକ୍ତା ବ୍ୟାପାର , ଖାଦ୍ୟ ଏବଂ ସାଧାରଣ ବଂଟନ ବିଭାଗ ରାଷ୍ଟ୍ରମନ୍ତ୍ରୀ ଶ୍ରୀ ସି . ଆର ଚୌଧୁରୀ ଆଜି ଲୋକସଭାରେ ଏହି ସୂଚନା ଦେଇଛନ୍ତି ।


    *************

    
    
    (Release ID: 1519677) Visitor Counter : 1