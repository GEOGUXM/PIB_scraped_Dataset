      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ମେଗ୍ନେଟିକ ମହାରାଷ୍ଟ୍ର : ସମ୍ମେଳନ 2018 ଉଦ୍ଘାଟନ ଅବସରରେ ପ୍ରଧାନମନ୍ତ୍ରୀଙ୍କ ଅଭିଭାଷଣ
      Posted On: 18 FEB 2018 7:41PM by PIB Bhubaneshwar


    ମହାରାଷ୍ଟ୍ରର ରାଜ୍ୟପାଳ ଶ୍ରୀମାନ୍ ସି.ବିଦ୍ୟାସାଗର ରାଓ ମହୋଦୟ , ମୁଖ୍ୟମନ୍ତ୍ରୀ ଶ୍ରୀ ଦେବେନ୍ଦ୍ର ଫଡନବିସ , ଦେଶ-ବିଦେଶରୁ ଆସିଥିବା ଉଦ୍ୟୋଗୀଗଣ ଓ ଅନ୍ୟ ମହାନୁଭବ । ମେଗ୍ନେଟିକ ମହାରାଷ୍ଟ୍ରରେ ଆପଣମାନଙ୍କୁ ସମସ୍ତଙ୍କୁ ସ୍ୱାଗତ ।


    ସମର୍ଦ୍ଧ ଅଣି ସମ୍ପନ୍ନ ମହାରାଷ୍ଟ୍ରାଚା ନିର୍ମିତି କରତା ହୋଣାରା ମେଗ୍ନେଟିକ ମହାରାଷ୍ଟ୍ରାଲା ମାଝା ଖୁପ୍- ଖୁପ୍ ଶୁଭେଚ୍ଛା ।


    ବନ୍ଧୁ ଭଗିନିନୋ ସର୍ବାନା ମାଝା ନମସ୍କାର ।


    ବିଜ୍ଞାନର ସୂକ୍ଷ୍ମତା ସମ୍ପର୍କରେ ମୋର ବିଶେଷ ଜ୍ଞାନ ନାହିଁ କିନ୍ତୁ ମୋତେ କୁହାଯାଇଛି କି ମେଗ୍ନେଟିକ କ୍ଷେତ୍ରରେ ‘ ଡିରେକ୍ସନ୍ ’ ଓ ‘ ମେଗ୍ନିଚ୍ୟୁଡ ’ ଉଭୟର ସମ୍ମିଶ୍ରଣ ହୋଇଥାଏ ।


    ଏଠାକୁ ଆସିବା ପୂର୍ବରୁ ମୁଁ ନବୀ ମୁମ୍ବାଇ ବିମାନ ବନ୍ଦର ଓ ଜେଏନପିଟିର କାର୍ଯ୍ୟକ୍ରମରେ ଥିଲି । ଆଜିର ଏହି ଦୁଇ କାର୍ଯ୍ୟକ୍ରମରେ ମହାରାଷ୍ଟ୍ରର ମେଗ୍ନେଟିକ କ୍ଷେତ୍ରର ଉଭୟ ‘ ଡିରେକ୍ସନ୍ ଓ ମେଗ୍ନିଚ୍ୟୁଡ ’ ର ଝଲକ ରହିଛି । ଅବଶ୍ୟ ଏହା ବି ସତ୍ୟ ଯେ ଆପଣ ଯେତିକି ଅଧିକ କେନ୍ଦ୍ର ଅର୍ଥାତ (ସେଂଟରରେ) ପାଖରେ ରହିବେ , ମେଗ୍ନେଟିକ ଲାଇନର ଶକ୍ତି ବି ସେତିକି ଅନୁଭୂତ ହୋଇଥାଏ ।


    ଆଜି ଏଠାରେ ଏହି ଆୟୋଜନରେ ଆପଣମାନଙ୍କ ଉତ୍ସାହ , ଆପଣମାନଙ୍କ ଜୋସ୍ , ଏ ପୁରା ପରିବର୍ତ୍ତିତ ପରିବେଶ ଏହାର ପ୍ରମାଣ ଯେ ମେଗ୍ନେିଟିକ ମହାରାଷ୍ଟ୍ରର ମେଗ୍ନେଟିକ ଳାଇନ କେତେ ଶକ୍ତିଶାଳୀ ।


    ବନ୍ଧୁଗଣ , ଏହି ଆୟୋଜନ ସଂଘୀୟ ସମବାୟ ପ୍ରତିଯୋଗିତାର ଉତ୍ତମ ଉଦାହରଣ ।


    ଏବେ ଦେଶର ସମସ୍ତ ରାଜ୍ୟ ଭିତରେ ପାରସ୍ପରିକ ପ୍ରତିଯୋଗିତା ହେଉଛି ।


    ଭିତ୍ତିଭୂମି , କୃଷି , ବସ୍ତ୍ରଶିଳ୍ପ , ସ୍ୱାସ୍ଥ୍ୟସେବା , ଶିକ୍ଷା , ସୌର ଶକ୍ତି , ଏଭଳି ଅନେକ ଭିନ୍ନ ଭିନ୍ନ କ୍ଷେତ୍ରରେ ନିବେଶକୁ ଆକର୍ଷିତ କରିବା ପାଇଁ ଏପ୍ରକାର କାର୍ଯ୍ୟକ୍ରମର ଆୟୋଜନ ଦେଶର ଭିନ୍ନ ଭିନ୍ନ ରାଜ୍ୟରେ ହେଉଛି ।


    ରାଜ୍ୟଗୁଡ଼ିକ ମଧ୍ୟ ନିଜ ନିଜର ଆବଶ୍ୟକତା ଅନୁସାରେ କେଉଁ କ୍ଷେତ୍ରରେ କେଉଁଠି ନିବେଶ ହେବା ଉଚିତ୍ , ତା ’ ଉପରେ ଧ୍ୟାନକେନ୍ଦ୍ରିତ କରୁଛନ୍ତି ।


    ନିକଟରେ ମୋତେ ଆସାମରେ ‘ ଏଡଭାଂଟେଜ୍ ଆସାମ ’ ନିବେଶକ ସମ୍ମିଳନୀରେ ଭାଗ ନେବାର ସୁଯୋଗ ମିଳିଥିଲା । କିଛି ବର୍ଷ ପୂର୍ବରୁ କେହି ଭାବି ନଥିଲେ ଯେ ଉତ୍ତର-ପୂର୍ବାଂଚଳ ରାଜ୍ୟରେ ନିବେଶକୁ ନେଇ ଏତେ ଭଲ ବ୍ରାଣ୍ଡିଂ ହୋଇପାରିବ ।


    ଝାଡ଼ଖଣ୍ଡ , ମଧ୍ୟପ୍ରଦେଶ , ଅନେକ ରାଜ୍ୟରେ ଏଭଳି ପ୍ରକାରର ଆୟୋଜନ ହେଉଛି । ଗୁଜରାଟରୁ ଯେଉଁ ପ୍ରକ୍ରିୟା ଆରମ୍ଭ ହୋଇଥିଲା , ତା ’ ର ପ୍ରଭାବ ଆଜି ସମଗ୍ର ଦେଶରେ ଦେଖିବାକୁ ମିଳିଛି ।


    ବନ୍ଧୁଗଣ , ମୁଁ ମହାରାଷ୍ଟ୍ର ସରକାରଙ୍କୁ ଏହି ଆୟୋଜନ ପାଇଁ ବହୁତ ବହୁତ ଧନ୍ୟବାଦ ଜଣାଉଛି । ଗତ 3ବର୍ଷ ମଧ୍ୟରେ ମହାରାଷ୍ଟ୍ର ସରକାର ରାଜ୍ୟରେ ପୁଞ୍ଜିନିବେଶର ପରିବେଶକୁ ସୁଦୃଢ଼ କରିବା ପାଇଁ ଅଦ୍ଭୂତପୂର୍ବ ପଦକ୍ଷେପ ନେଇଛନ୍ତି । ରାଜ୍ୟ ସରକାରଙ୍କ ନିରନ୍ତର ପ୍ରୟାସ ଯୋଗୁ ବିଶ୍ୱ ବ୍ୟାଙ୍କର ଇଜି ଅଫ୍ ଡୁଇଙ୍ଗ ବିଜିନେସ ମାନ୍ୟତାରେ ରେକର୍ଡ ପରିବର୍ତ୍ତନ ଆସିବାରେ ବହୁତ ବଡ଼ ସହାୟତା ମିଳିଛି । ଫଡନବିସ ସରକାରଙ୍କ ସଂସ୍କାରମୂଳକ କାର୍ଯ୍ୟ ମହାରାଷ୍ଟ୍ରକୁ ପରିବର୍ତ୍ତିତ କରିବାରେ ବହୁତ ବଡ଼ ଭୂମିକା ଗ୍ରହଣ କରିଛି ।


    ଇଜି ଅଫ ଡୁଇଙ୍ଗ ବିଜିନେସ ତାଲିକାରେ 10 ମଧ୍ୟରୁ 9 ମାନଦଣ୍ଡ ଯଥା ଇଜି ଅଫ୍ ଗେଟିଙ୍ଗ୍ ଇଲେକ୍ଟ୍ରିସିଟି , ଇଜି ଅଫ୍ ପେଇଙ୍ଗ୍ ଟେକ୍ସ , ଏସବୁ ଦିଗରେ ସୁଧାର ହେବା ଆପଣାଛାଏଁ ବହୁତ ବଡ଼ ଧ୍ୟାନଆକର୍ଷଣକାରୀ ପ୍ରସଙ୍ଗ ।


    ଏତେ ବ୍ୟାପକସ୍ତରରେ ପରିବର୍ତ୍ତନ ସେତେବେଳେ ଆସେ , ଯେତେବେଳେ ନୀତି ସୁଧାର ମାଧ୍ୟମରେ ପ୍ରଶାସନରେ ଏକ ନୂଆ କାର୍ଯ୍ୟ ସଂସ୍କୃତି ବିକଶିତ କରାଯାଇଥାଏ । ଯେତେବେଳେ ପରିଯୋଜନା ସମ୍ମୁଖରେ ଆସୁଥିବା ସମସ୍ୟାର ସମାଧାନ ପାଇଁ ପ୍ରକ୍ରିୟାଗୁଡ଼ିକ ପ୍ରତିବନ୍ଧକଶୂନ୍ୟ କରାଯାଏ ; ଯେତେବେଳେ ଆନ୍ତଃ ବିଭାଗ ସହଯୋଗ ବୃଦ୍ଧି କରାଯାଏ ;


    ଯେତେବେଳେ ନିର୍ଦ୍ଧାରିତ ସମୟରେ ନିଷ୍ପତ୍ତି ନିଆଯାଏ ।


    ଯେଉଁ ମେଗ୍ନେଟିକ କ୍ଷେତ୍ର କଥା ପୂର୍ବରୁ କହୁଥିଲି , ତାହା ଏମିତି ହିଁ ସୃଷ୍ଟି ହୋଇଥାଏ । ଏହାର ପ୍ରଭାବ ନିବେଶ ମାଧ୍ୟମରେ ଦୃଶ୍ୟମାନ ହୋଇଥାଏ । ରାଜ୍ୟର ବିକାଶରେ ଦୃଶ୍ୟମାନ ହୋଇଥାଏ । ଆଉ ଏହି କାରଣ ଯୋଗୁ ଗତବର୍ଷ ମହାରାଷ୍ଟ୍ର ଭିତ୍ତିଭୂମି ପ୍ରକଳ୍ପରେ ମୋଟ ବ୍ୟୟ ଦେଶର ପ୍ରତ୍ୟେକ ରାଜ୍ୟଠୁ ଆଗରେ ଥିଲା । ଫ୍ରଷ୍ଟ୍ ଏଣ୍ଡ ସୁଲେୱୋନ୍ସ ମାନ୍ୟତାରେ ମହାରାଷ୍ଟ୍ରକୁ ସାମଗ୍ରିକ ବିକାଶରେ ଦେଶର ଏକ ନମ୍ବର ରାଜ୍ୟ ବୋଲି ଦର୍ଶାଯାଇଛି । 2016-17 ମସିହାରେ ଦେଶରେ ଯେତେ ପରିମାଣର ବିଦେଶୀ ପ୍ରତ୍ୟକ୍ଷ ପୁଞ୍ଜିନିବେଶ ଆସିଛି , ଏହାର ପ୍ରାୟ 51 ପ୍ରତିଶତ ମହାରାଷ୍ଟ୍ରରେ ନିବେଶ ହୋଇଥିଲା । ଏଭଳି ଭାବେ ଯେତେବେଳେ 2016 ଫେବୃୟାରୀ ମାସରେ ‘ ମେକ୍ ଇନ୍ ଇଣ୍ଡିଆ ସପ୍ତାହ ’ ପାଳନ କରାଯାଇଥିଲା , ସେତେବେଳେ ଶିଳ୍ପ ଉଦ୍ୟୋଗରେ ପ୍ରାୟ 4 ଲକ୍ଷ କୋଟି ଟଙ୍କାର ବୁଝାମଣା ହୋଇଥିଲା । ଏଥିରେ 2 ଲକ୍ଷ କୋଟି ଟଙ୍କାର ନିବେଶ ପ୍ରକଳ୍ପ ଉପରେ କାମ ମଧ୍ୟ ଆରମ୍ଭ ହୋଇସାରିଛି ।


    ଏବେ ମହାରାଷ୍ଟ୍ରରେ ଚାଲିଥିବା ଭିତ୍ତିଭୂମି ପ୍ରକଳ୍ପଗୁଡ଼ିକ ସମଗ୍ର ବିଶ୍ୱର ଧ୍ୟାନକେନ୍ଦ୍ରିତ କରୁଛି । ଦିଲ୍ଲୀ-ମୁମ୍ବାଇ ଶିଳ୍ପ କରିଡର ପ୍ରକଳ୍ପକୁ ସମଗ୍ର ବିଶ୍ୱର 100 ଟି ସର୍ବାଧିକ ଅଭିନବ ପ୍ରକଳ୍ପ ମଧ୍ୟରେ ଗୋଟିଏ ଭାବେ ବିବେଚନା କରାଯାଉଛି । ନବୀ ମୁମ୍ବାଇ ବିମାନ ବନ୍ଦରର ନିର୍ମାଣ , ମୁମ୍ବାଇ ଟ୍ରାନ୍ସ ହାର୍ବର ଲିଙ୍କ୍ ନିର୍ମାଣ , ଆଗାମୀ ଦିନରେ ଏହି ଅଂଚଳର କୋଟି କୋଟି ଲୋକଙ୍କ ଜୀବନରେ ଏଥିଯୋଗୁ ବହୁତ ବଡ଼ ପରିବର୍ତ୍ତନ ସମ୍ଭବପର ହେବ । ଏହା ବ୍ୟତୀତ ମୁମ୍ବାଇ , ନବୀ ମୁମ୍ବାଇ , ପୁଣେ , ନାଗପୁରରେ ନିର୍ମାଣ ହେଉଥିବା ପ୍ରାୟ 350 କିମି ମେଟ୍ରୋ ନେଟୱାର୍କ ମଧ୍ୟ ଏଠାରେ ଉଭୟ ବିକାଶ ଓ ନିବେଶର ନୂଆ ସମ୍ଭାବନା ସୃଷ୍ଟି କରିଛି ।


    ବନ୍ଧୁଗଣ , ଏକ ବିଶେଷ ପ୍ରୋଜେକ୍ଟ ଯାହାର ମୁଁ ଆଲୋଚନା କରିବାକୁ ଚାହୁଁଛି , ତାହା ହେଉଛି ମହାରାଷ୍ଟ୍ର ସମୃଦ୍ଧି କରିଡର୍ । ଏହି ପ୍ରୋଜେକ୍ଟ ମହାରାଷ୍ଟ୍ରର ଗ୍ରାମାଂଚଳକୁ , ଏଠାର କୃଷି କ୍ଷେତ୍ରକୁ , କୃଷିଭିତ୍ତିକ ଉଦ୍ୟୋଗକୁ ବିକାଶର ନୂଆ ଶିଖରକୁ ନେବାର କ୍ଷମତା ରଖିଛି । ମହାରାଷ୍ଟ୍ରରେ 700 କିମି ଲମ୍ବ ‘ ସୁପର୍ କମ୍ୟୁନିକେସନ୍ ଏକ୍ସପ୍ରେସ ସଡକ ’ ର ନିର୍ମାଣ , ଏକ୍ସପ୍ରେସ ସଡକ କଡ଼ରେ ସ୍ମାର୍ଟ ସିଟି ଭଳି 24 ଟି ନୂଆ ମୌଳିକ ସୁବିଧା(ନୋଡ୍ସ)ର ବିକାଶ , ରାଜ୍ୟରୁ ଅତିକମରେ 20 ରୁ 25 ଲକ୍ଷ ଲୋକଙ୍କ ପାଇଁ ନୂଆ ରୋଜଗାରର ସୁଯୋଗ ଏହା ଭିତରେ ରହିଛି ।


    ମୋତେ ଖୁସି ଲାଗୁଛି କି ଏବେ ମହାରାଷ୍ଟ୍ର ସରକାର ରାଜ୍ୟକୁ ଦେଶର ପ୍ରଥମ ‘ ଟ୍ରିଲିୟନ୍ ଡଲାର ଅର୍ଥବ୍ୟବସ୍ଥା ’ ବିଶିଷ୍ଟ ରାଜ୍ୟ ଭାବେ ଗଢ଼ି ତୋଳିବାର ଲକ୍ଷ୍ୟ ନିର୍ଦ୍ଧାରଣ କରିଛନ୍ତି । ଶିବାଜୀ ମହାରାଜଙ୍କ ମାଟିରେ କୌଣସି ବି ଲକ୍ଷ୍ୟ ପ୍ରାପ୍ତ କରିବା କଠିନ ହୋଇନଥାଏ । ଆଉ ମୋର ଆଶା ଅଛି ଯେ ତାଙ୍କର ଆଶୀର୍ବାଦରେ ମହାରାଷ୍ଟ୍ର ସରକାର ଏହି ଲକ୍ଷ୍ୟକୁ ହାସଲ କରିବ ଓ ଏହି ରାଜ୍ୟକୁ ଦେଶର ପ୍ରଥମ ‘ ଟ୍ରିଲିୟନ ଡଲାର ଅର୍ଥବ୍ୟବସ୍ଥା ’ ବିଶିଷ୍ଟ ରାଜ୍ୟ କରାଇବେ ।


    ବନ୍ଧୁଗଣ , ମୋ ’ ମତରେ ଦେଶର ବିକାଶ ସେତେବେଳେ ହିଁ ସମ୍ଭବ ହେବ , ଯେତେବେଳେ ରାଜ୍ୟଗୁଡ଼ିକର ବି ବିକାଶ ହେବ । ମହାରାଷ୍ଟ୍ରର ବିକାଶ ଭାରତର ବୃଦ୍ଧି ପାଉଥିବା ସାମର୍ଥ୍ୟର ପ୍ରତୀକ । ଆମେ ଏଭଳି ବଡ଼ଧରରଣ ଲକ୍ଷ୍ୟକୁ ନିର୍ଦ୍ଧାରଣ କରିପାରୁଛୁ । ଏହି ଦେଶରେ ପରିବର୍ତ୍ତିତ ଚିନ୍ତାଧାରା , ପରିବର୍ତ୍ତିତ ପରିସ୍ଥିତିର ଜ୍ୱଳନ୍ତ ଉଦାହରଣ ।


    ମୋର ମନେ ଅଛି , କିଛି ବର୍ଷ ପୂର୍ବରୁ ଯେତେବେଳେ ଭାରତ ପ୍ରଥମଥର ‘ ଟ୍ରିଲିଅନ ଡଲାର ଅର୍ଥବ୍ୟବସ୍ଥା ’ କ୍ଲବରେ ସାମିଲ ହୋଇଥିଲା , ସେତେବେଳେ କେତେ ବଡ଼ ବଡ଼ ହେଡଲାଇନ୍ ହୋଇଥିଲା । କିନ୍ତୁ ଏହା ପରେ କିଛିବର୍ଷ ଦୁର୍ନୀତିରେ ବୁଡ଼ି ରହିଥିଲା । ଦେଶରେ ସେତେବେଳେ ଏକ ଭିନ୍ନ ପ୍ରକାରର ପରିବେଶ ତିଆରି ହୋଇଯାଇଥିଲା । ସେତେବେଳେ ଟ୍ରିଲିଅନ ଡଲାର କ୍ଲବ୍ ନୁହେଁ , ‘Fragile Five’ ପ୍ରସଙ୍ଗରେ ଚର୍ଚ୍ଚା ହେଉଥିଲା ।


    ଗତ ସାଢ଼େ 3 ବର୍ଷ ମଧ୍ୟରେ ସରକାରର ନିରନ୍ତର ପ୍ରୟାସ ଫଳରେ ଏବେ 5 ଟ୍ରିଲିୟନ ଡଲାର କ୍ଲବର ଚର୍ଚ୍ଚା ହେବାରେ ଲାଗିଛି । ବିଶ୍ୱର ବଡ଼ ବଡ଼ ଏଜେନ୍ସି କହୁଛନ୍ତି ଯେ ଆସନ୍ତା କିଛି ବର୍ଷ ମଧ୍ୟରେ ଭାରତ 5 ଟ୍ରିଲିଅନ ଡଲାର କ୍ଲବରେ ସାମିଲ ହୋଇଯିବ ।


    ବନ୍ଧୁଗଣ , ଏହି ବିଶ୍ୱାସ ସେମିତି ଆସିଯାଇନି । ଏହା ପଛରେ ‘ ଲୋକଙ୍କ ପାଇଁ ଅନୁକୂଳ , ବିକାଶ ପାଇଁ ଅନୁକୂଳ ’ ଏବଂ ନିବେଶ ପାଇଁ ଅନୁକୂଳ ପରିବେଶ ଗଠନର ଏକ ଲକ୍ଷ୍ୟ ରହିଛି , ଏହା ପଛରେ ପ୍ରୟାସ ରହିଛି । ଛୋଟ ଛୋଟ ପ୍ରସଙ୍ଗକୁ ଧରି ରଖି , ଛୋଟ ଛୋଟ ଚାଲେଞ୍ଜକୁ ବୁଝି , ଏହି ସମସ୍ୟାର ସମାଧାନ କରାଯାଉଛି । ପ୍ରଶାସନକୁ ଆମେ ଉକ୍ତ ସ୍ତରକୁ ନେଇଯାଇଛୁ , ଯେଉଁଥିରେ ସରକାରଙ୍କ ହସ୍ତକ୍ଷେପ ଯଥାସମ୍ଭବ କମ ହେଉଛି ।


    ବନ୍ଧୁଗଣ , ଦେଶ ପ୍ରଗତି ସେତେବେଳେ କରିଥାଏ ଯେତେବେଳେ ସାମଗ୍ରିକ ଦୃଷ୍ଟିଭଙ୍ଗୀ ରହିଥାଏ । ଯେତେବେଳେ ଦୃଷ୍ଟିଭଙ୍ଗୀ ସମ୍ମିଳିତ ହୋଇଥାଏ ଓ ବ୍ୟାପକ ହୋଇଥାଏ । ଆଜି ଆମେ ଉକ୍ତ ଦିଗରେ ଆଗକୁ ବଢ଼ୁଛି ଯେଉଁଠି ରାଜ୍ୟ ନୀତିକୁ ଆଗେଇ ନେଉଛି , ପ୍ରଶାସନ ପ୍ରଦର୍ଶନଭିତ୍ତିକ ହେଉଛି , ସରକାର ଉତ୍ତରଦାୟୀ ହୋଇଛି , ଗଣତନ୍ତ୍ର ସହଭାଗିତାରେ ହେଉଛି । ଆମେ ନବ୍ୟ ଭାରତର ନିର୍ମାଣ ପାଇଁ ଦେଶରେ ଗୋଟିଏ ପାରଦର୍ଶୀ ପାରିପାର୍ଶ୍ଵିକ ପରିବେଶ ତିଆରି କରୁଛୁ , ଯାହା ସରକାର ବ୍ୟବସ୍ଥା ଉପରେ ଯଥାସମ୍ଭବ କମ୍ ନିର୍ଭରଶୀଳ ହେବ । ଏଥିପାଇଁ ନିୟମକୁ ସହଜ କରାଯାଉଛି , ପ୍ରକ୍ରିୟାକୁ ସହଜ କରାଯାଉଛି , ଯେଉଁଠି ଆଇନରେ ପରିବର୍ତ୍ତନର ଆବଶ୍ୟକତା ଅଛି ସେଠାରେ ଆଇନରେ ପରିବର୍ତ୍ତନ ହେଉଛି । ଯେଉଁଠି ଆଇନର ସମାପ୍ତିର ଆବଶ୍ୟକତା ଅଛି , ସେଠାରେ ଆଇନକୁ ସମାପ୍ତ କରାଯାଉଛି ।


    ଏଠାରେ ଉପସ୍ଥିତି ଆପଣମାନଙ୍କ ମଧ୍ୟରୁ କିଛି ନିଶ୍ଚିତ ଭାବେ ଜାଣିଥିବେ ଯେ ଗତ 3ବର୍ଷ ମଧ୍ୟରେ ଭାରତ ସରକାର 1400 ରୁ ଉର୍ଦ୍ଧ୍ଵ ଆଇନକୁ ସମାପ୍ତ କରିଦେଇଛି । ଯେଉଁ ନୂଆ ଆଇନ ପ୍ରସ୍ତୁତ କରାଯାଉଛି , ତାହା ଯେଭଳି ଜଟିଳ ନହେବ ଓ ସରଳ ହେବ ସେଥିପ୍ରତି ଧ୍ୟାନ ରଖାଯାଉଛି । ସରକାରୀ ପ୍ରକ୍ରିୟା ସହ ହ୍ୟୁମାନ ଇଂଟରଫେସ୍ ଯେତେ କମ୍ ହୋଇପାରିବ , ତାହା ଆମେ କରୁଛୁ । ତେଣିକି ତାହା ଶ୍ରମ ଆଇନ ହେଉ , ଟିକସ ଜଟିଳତା ହେଉ , ଆମେ ଜ୍ଞାନକୌଶଳର ଉପଯୋଗ କରି ସମସ୍ତ ପ୍ରକିୟାକୁ ସରଳ କରୁଛୁ ।


    ବନ୍ଧୁଗଣ , ଆମେ ବିଶ୍ୱାସ କରୁ , ସମ୍ଭାବନା + ନୀତି + ଯୋଜନା + ପ୍ରଦର୍ଶନ ହିଁ ବିକାଶକୁ ଆଗେଇ ନିଏ ।


    ଏହି ଚିନ୍ତାଧାରା ଯୋଗୁ ଏବେ ଜାତୀୟ ରାଜପଥ ନିର୍ମାଣର ଗତି , ନୂଆ ରେଳ ମାର୍ଗ ନିର୍ମାଣର ଗତି , ରେଳ ଲାଇନ ବିଦ୍ୟୁତିକରଣର ଗତି , ସରକାରଙ୍କ ଦ୍ୱାରା ଘର ନିର୍ମାଣର ଗତି , ବନ୍ଦରରେ ମାଲ୍ ପରିବହନର ଗତି , ସୌର ଶକ୍ତିର ସାମର୍ଥ୍ୟ ବିକାଶର ଗତି , ପୂର୍ବ ତୁଳନାରେ 2 ଗୁଣ , ତିନିଗୁଣ ହୋଇସାରିଛି । ଏଭଳି 50 ଟି କଥା କହିପାରିବି ।


    ବନ୍ଧୁଗଣ , ଆମେ ଆଉ ଏକ ଉତ୍କୃଷ୍ଟ ସମ୍ବଳ ବନିଯୋଗକୁ ସୁନିଶ୍ଚିତ କରିଛୁ । ଅନ୍ୟପକ୍ଷରେ ସମ୍ବଳ ଆଧାରିତ ବିକାଶ ନୀତିରେ ଆଗକୁ ବଢ଼ୁଛି । ଆଉ ବିକାଶ ନୀତି ଆଧାରିତ ବଜେଟ୍ ଉପରେ ଗୁରୁତ୍ୱ ଦେଉଛୁ । ଗତ 3-4 ବର୍ଷ ମଧ୍ୟରେ ଆମର ସରକାର , ବଜେଟରେ ଯେଉଁ ସୁଧାର କରିଛନ୍ତି , ବଜେଟ୍ ସହ ଜଡ଼ିତ ଚିନ୍ତାଧାରାକୁ ପରିବର୍ତ୍ତନ କରିଛନ୍ତି , ତାହା ସମଗ୍ର ଦେଶରେ ନା ’ କେବଳ ଏକ ନୂଆ କାର୍ଯ୍ୟ ସଂସ୍କୃତିକୁ ବିକଶିତ କରିଛି ବରଂ ସାମାଜିକ-ଅର୍ଥନୀତିକ ଜୀବନରେ ମଧ୍ୟ ସୁଧାର କରିଛି ।


    ରେଳ ବଜେଟ୍ , ଏବେ ବଜେଟର ଅଂଶବିଶେଷ ପାଲଟିଛି । ବଜେଟରେ ପୂର୍ବରୁ ଯୋଜନା , ଅଣଯୋଜନାର ଯେଉଁ କୃତ୍ରିମ ପାଚେରୀ ଥିଲା , ତାହା ଆମେ ସମାପ୍ତ କରିଦେଇଛୁ । ବଜେଟ ସମୟ ବି ପରିବର୍ତ୍ତନ କରାଯାଇ ଏବେ ଗୋଟିଏ ମାସ ପୂର୍ବରୁ କରାଯାଉଛି । ଏହି ସମସ୍ତ ନିଷ୍ପତ୍ତି ଯୋଗୁ ଏବେ ବଜେଟରେ ଆବଂଟିତ ରାଶି ବିଭାଗ ପାଖରେ ସମୟ ପୂର୍ବରୁ ପହଂଚି ପାରୁଛି । ଯୋଜନାଗୁଡ଼ିକ ଉପରେ କାମ କରୁଥିବା ବିଭାଗଗୁଡ଼ିକୁ ଏବେ ଅଧିକ ସମୟ ମିଳୁଛି । ମୌସୁମୀ ଯୋଗୁ କାମର ଯେଉଁ ଗତି ଧିମା ହୋଇଯାଉଥିଲା , ତା ’ ର ପ୍ରଭାବ ମଧ୍ୟ ଅନେକାଂଶରେ ସମାପ୍ତ ହୋଇଯାଇଛି ।


    ସରକାର ଯେଉଁ ଢାଂଚାଗତ ପରିବର୍ତ୍ତନ କରିଛନ୍ତି , ନୀତିରେ ହସ୍ତକ୍ଷେପ କରିଛନ୍ତି , ତା ’ ର ଲାଭ ଦେଶର ଚାଷୀ , ଗରିବ , ଦଳିତ , ପଛୁଆବର୍ଗ ଓ ସମାଜର ବଂଚିତ ବର୍ଗ ପାଖରେ ଯେଭଳି ପହଂଚିବ , ତାହା ବର୍ଷ ପରେ ବର୍ଷ ଆମେ ପ୍ରତ୍ୟେକ ବଜେଟ୍ ଦ୍ୱାରା ସୁନିଶ୍ଚିତ କରାଉଛି , ପୁର୍ନସ୍ଥାପିତ କରାଯାଇଛି ।


    ବନ୍ଧୁଗଣ , ଆମ ବଜେଟ୍ କେବଳ ବ୍ୟୟ ଅଟକଳ ମଧ୍ୟରେ ସୀମିତ ନାହିଁ , ଆମ ବଜେଟ୍ କେବଳ ‘ ପରିଣାମ ’ ମଧ୍ୟରେ ସୀମିତ ନାହିଁ । ଆମର ବଜେଟ୍ ‘ ଫଳାଫଳ ’ ଉପରେ କେନ୍ଦ୍ରିତ ଅଛି । ଆମେ 2022 ମସିହା ସୁଦ୍ଧା ‘ ସମସ୍ତଙ୍କୁ ବାସଘର ’, 2019 ମସିହା ସୁଦ୍ଧା ସମସ୍ତଙ୍କୁ ବିଦ୍ୟୁତ୍ , ଏ ସମସ୍ତ କ୍ଷେତ୍ରରେ ଆମେ ପୂର୍ବରୁ ହିଁ କାମ କରୁଛୁ ।


    ଚଳିତବର୍ଷ ବଜେଟରେ ସମସ୍ତଙ୍କ ପାଇଁ ସ୍ୱଚ୍ଛ ଇନ୍ଧନ , ସମସ୍ତଙ୍କ ପାଇଁ ସ୍ୱାସ୍ଥ୍ୟ: - ଏହି ଦୁଇଟି ଚିନ୍ତାଧାରାରେ କାମ ଅଧିକ ତ୍ୱରାନ୍ୱିତ କରାଯାଉଛି । ଆମେ ଉଜ୍ୱଳା ଯୋଜନା ଆଧାରରେ ଗରିବ ପରିବାରକୁ ମାଗଣାରେ ଗ୍ୟାସ୍ ସଂଯୋଗ ଦେବାର ଲକ୍ଷ୍ୟ 5 କୋଟି ପରିବାରରୁ ବୃଦ୍ଧି କରି 8 କୋଟି ପରିବାର କରିଦିଆଯାଇଛି । ଭାରତରେ ମୋଟ୍ ପରିବାର ସଂଖ୍ୟା ପ୍ରାୟ 25 କୋଟି । ଏଥିରୁ 8 କୋଟି ପରିବାର ।


    ଏହା କେବଳ କିଛି ଯୋଜନା ନୁହେଁ ବରଂ ଆମେ କେଉଁ ଦିଗରେ ଆଗକୁ ବଢ଼ୁଛୁ ଏହା ଦେଖାଉଛି । ଦେଶର ଗରିବରୁ ଅତି ଗରିବ ଲୋକଙ୍କ ସାମାଜିକ-ଆର୍ଥିକ କଲ୍ୟାଣ , ତା ’ ପାଇଁ ସାମାଜିକ ଓ ଆର୍ଥିକ ସମାବେଶର ଏହି ଚିନ୍ତାଧାରା ଆମର ବଜେଟ୍ର ଏକ ମୌଳିକ ମାନ୍ୟତା ଭାବେ ଆପଣମାନେ ଅନୁଭବ କରୁଥିବେ ।


    ଜନଧନ ଯୋଜନା , ସ୍ୱଚ୍ଛ ଭାରତ ମିଶନ , ସ୍କିଲ୍ ଇଣ୍ଡିଆ , ଡିଜିଟାଲ ଇଣ୍ଡିଆ , ମୁଦ୍ରା ଯୋଜନା , ଷ୍ଟାଣ୍ଡ ଅପ୍ ଇଣ୍ଡିଆ , ଷ୍ଟାର୍ଟ ଅପ୍ ଇଣ୍ଡିଆ ଭଳି ଅନେକ ଅଗଣିତ ଯୋଜନା ଦେଶର ଗରିବଙ୍କୁ ନିମ୍ନ-ମଧ୍ୟମ , ମଧ୍ୟମ ବର୍ଗକୁ , ଯୁବବର୍ଗଙ୍କୁ , ମହିଳାଙ୍କୁ ସଶକ୍ତିକରଣ କରାଉଛି ।


    ବନ୍ଧୁଗଣ , ଆମେ ସ୍ୱାସ୍ଥ୍ୟସେବା ସହ ଜଡ଼ିତ ବଡ଼ ପଦକ୍ଷେପର ଘୋଷଣା କରିଛୁ । ତାହା ସମଗ୍ର ବିଶ୍ୱର ଧ୍ୟାନକେନ୍ଦ୍ରୀତ କରିଛି । ବଡ଼ ବଡ଼ ଉଦ୍ୟୋଗ ଜଗତର ବ୍ୟକ୍ତିମାନେ ଏଠି ଅଛନ୍ତି , ସେମାନଙ୍କର ମ୍ୟାନେଜମେଂଟ ଏଠି ବସିଛନ୍ତି । ଆପଣମାନଙ୍କୁ ଜଣାଥିବ ଘରୋଇ କମ୍ପାନୀଗୁଡ଼ିକରେ କେଉଁ ଦରମା ସ୍ଲାବ୍ ପର୍ଯ୍ୟନ୍ତ ସମ୍ପୃକ୍ତ ବ୍ୟକ୍ତି ପୁରା ପରିବାର ନିମନ୍ତେ 5 ଲକ୍ଷ ଟଙ୍କା ପର୍ଯ୍ୟନ୍ତ ସ୍ୱାସ୍ଥ୍ୟ ବୀମା ମିଳୁଛି । ସାଧାରଣତଃ 60-70 ହଜାରରୁ ଦେଢ଼ଲକ୍ଷ ଟଙ୍କା ପର୍ଯ୍ୟନ୍ତ ଉପାର୍ଜନ କରୁଥିବା ବ୍ୟକ୍ତିଙ୍କୁ ଏହି ବର୍ଗରେ ସ୍ଥାନ ମିଳିଥାଏ ।


    ଏବେ ଏହି ସରକାର ଏଭଳି କି , ଆୟୁଷ୍ମାନ ଭାରତ ଯୋଜନା ଅନ୍ତର୍ଗତ ବର୍ଷକ ପାଇଁ 5 ଲକ୍ଷ ଟଙ୍କା ପର୍ଯ୍ୟନ୍ତ ସ୍ୱାସ୍ଥ୍ୟ ବୀମା ଦେଶର ଗରିବ ବ୍ୟକ୍ତିଙ୍କୁ ଦେବାର ନିଷ୍ପତ୍ତି ନେଇଛନ୍ତି । ଆଉ ପ୍ରାୟ 10 କୋଟି ପରିବାର ଅର୍ଥାତ 50 କୋଟିରୁ ଅଧିକ ଲୋକଙ୍କୁ ଏହାର ଫାଇଦା ମିଳିବାର ଅଛି । ଏହି ଯୋଜନା ଗୁରୁତର ରୋଗ ଯୋଗୁ ଲୋକଙ୍କୁ ଘୋର ଆର୍ଥିକ ସଙ୍କଟର ଦୁଇତରଫା ଜଞ୍ଜାଳରୁ ମୁକ୍ତି ଦେବ । ଆୟୁଷ୍ମାନ ଭାରତ ଯୋଜନା ଅନ୍ତର୍ଗତ ଆମେ ଦେଶର ବଡ଼ ପଂଚାୟତରେ ଦେଢ଼ ଲକ୍ଷ ସ୍ଵାସ୍ଥ୍ୟମଙ୍ଗଳ (ୱେଲନେସ) କେନ୍ଦ୍ର ଖୋଲିବାକୁ ନିଷ୍ପତ୍ତି ନେଇଛୁ । ଆପଣମାନେ ଭାବି ପାରୁଥିବେ ଏହି ନିଷ୍ପତ୍ତି ଦେଶର ସ୍ୱାସ୍ଥ୍ୟସେବା ବ୍ୟବସ୍ଥାକୁ କିଭଳି ପରିବର୍ତ୍ତନ କରିଦେବ । ଏହି ଯୋଜନା ଦେଶରେ ସୁଲଭ ସ୍ୱାସ୍ଥ୍ୟସେବା ପ୍ରତିଷ୍ଠାନ , ନୂଆ ଡାକ୍ତର , ନୂଆ ପାରାମେଡିକାଲ କର୍ମଚାରୀ , ସ୍ୱାସ୍ଥ୍ୟସେବା ସହ ଜଡ଼ିତ ପ୍ରତ୍ୟେକ କ୍ଷେତ୍ର ପାଇଁ ମହତ୍ୱପୂର୍ଣ୍ଣ ସାବ୍ୟସ୍ତ ହେବ ।


    ଦେଶରେ ଶିକ୍ଷା ଭିତ୍ତିଭୂମିକୁ ସୁଦୃଢ଼ କରିବା ପାଇଁ ଆମେ ଆଉ ଏକ ନୂଆ ପ୍ରୟାସ ଆରମ୍ଭ କରିଛୁ । ଏହା ଆଧାରରେ ଆମ ସରକାର ଆସନ୍ତା 4 ବର୍ଷ ମଧ୍ୟରେ ଦେଶର ଶିକ୍ଷା ବ୍ୟବସ୍ଥାରେ ସୁଧାର କରିବା ପାଇଁ ଏକ ଲକ୍ଷ କୋଟି ଟଙ୍କା ଖର୍ଚ୍ଚ କରିବା ପାଇଁ ଯୋଜନା ପ୍ରସ୍ତୁତ କରି ଆଗକୁ ବଢ଼ୁଛି ।


    ଏଭଳି ଭାବେ ଦେଶର ଯୁବବର୍ଗଙ୍କୁ ଆତ୍ମନିଯୁକ୍ତି ଓ ବିଶେଷକରି ଏମ୍ଏସ୍ଏମ୍ଇ କ୍ଷେତ୍ରରେ କାମ କରୁଥିବା ଉଦ୍ୟୋଗୀଙ୍କୁ ପ୍ରୋତ୍ସାହିତ ଦେବା ପାଇଁ ଆମେ ମୁଦ୍ରା ଯୋଜନାର ପରିସରକୁ ବୃଦ୍ଧି କରୁଛୁ । ଯେବେଠୁ ଏହି ଯୋଜନା ଆରମ୍ଭ ହୋଇଛି , ସେବେଠୁ ଏପର୍ଯ୍ୟନ୍ତ ପ୍ରାୟ ସାଢ଼େ 10 କୋଟି ଋଣ ଅନୁମୋଦିତ ହୋଇଛି । ଲୋକଙ୍କୁ ବିନା ଗ୍ୟାରେଂଟିରେ ଏପର୍ଯ୍ୟନ୍ତ 4 ଲକ୍ଷ 60 ହଜାର ଟଙ୍କାର ଋଣ ଦିଆଯାଇ ସାରିଛି । ଚଳିତବର୍ଷ ବଜେଟରେ ମଧ୍ୟ ଆମେ 3 ଲକ୍ଷ କୋଟି ଟଙ୍କାର ମୁଦ୍ରା ଋଣ ଦେବାକୁ ନିଷ୍ପତ୍ତି ନେଇଛୁ ।


    ଏଭଳି ଭିନ୍ନ ଭିନ୍ନ ମିଶନ , ଦେଶର ଗରିବ , ଦେଶର ମଧ୍ୟମ ବର୍ଗରେ ଇଜି ଅଫ୍ ଲିଭିଂକୁ ପ୍ରୋତ୍ସାହନ ଦିଆଯାଉଛି । ଏହି ଇଜି ଅଫ୍ ଲିଭିଂ ଯେତେ ଆଗକୁ ବଢ଼ିବ , ସେତେ ଲୋକ ସଶକ୍ତ ମଧ୍ୟ ହେବେ । ଯେତେ ଲୋକ ସଶକ୍ତ ହେବେ , ସେତେ ହିଁ ଆମର ସାମାଜିକ ଓ ଅର୍ଥନୀତିକ ବିକାଶ ତ୍ୱରାନ୍ୱିତ ହେବ ।


    ଦେଶର ଗ୍ରାମାଂଚଳ କ୍ଷେତ୍ରରେ ଚଳିତବର୍ଷ ବଜେଟ୍ରେ ଆମେ କୃଷି , ଗ୍ରାମ୍ୟ ଭିତ୍ତିଭୂମିର ବିକାଶ ପାଇଁ 14 ଲକ୍ଷ କୋଟି ଟଙ୍କାରୁ ଅଧିକ ଖର୍ଚ୍ଚ କରିବାକୁ ନିଷ୍ପତ୍ତି ହୋଇଛି । ଏହି ରାଶି ଚାଷଭିତ୍ତିକ ଗତିବିଧି ଉପରେ ଖର୍ଚ୍ଚ ହେବ । ଏଥିରେ ଗାଁରେ 3ଲକ୍ଷ କିଲୋମିଟର ରାସ୍ତା ନିର୍ମାଣ ହେବ , 51 ଲକ୍ଷ ନୂଆ ଘର ନିର୍ମାଣ ହେବ , ପ୍ରାୟ 2 କୋଟି ନୂଆ ଶୌଚାଳୟ ନିର୍ମାଣ କରାଯିବ , 1.75 କାଟି ଗରିବ ଲୋକଙ୍କୁ ବିଜୁଳି ସଂଯୋଗ ଦିଆଯିବ ।


    ଏହି ସମସ୍ତ ପ୍ରୟାସ କୃଷି ଅଭିବୃଦ୍ଧିକୁ ବଢ଼ାଇବ । ଗ୍ରାମାଂଚଳ କ୍ଷେତ୍ରରେ ନିଯୁକ୍ତିର ଲକ୍ଷ ଲକ୍ଷ ସମ୍ଭାବନା ସୃଷ୍ଟି କରିବ । ଚଳିତବର୍ଷ ଆମେ ଦେଶର ଭିତ୍ତିଭୂମି ଉପରେ ଖର୍ଚ୍ଚ ବଜେଟକୁ ମଧ୍ୟ ଏକ ଲକ୍ଷ କୋଟି ଟଙ୍କାରୁ ଅଧିକ ବୃଦ୍ଧି କରିଛୁ । ନୂଆ ପୋଲ , ନୂଆ ସଡ଼କ , ନୂଆ ମେଟ୍ରୋ , ନୂଆ ଏୟାରପୋର୍ଟ , ମୁମ୍ବାଇ ଭଳି ସର୍ବାଧିକ ସହରର ସର୍ବାଧିକ ଆକାଂକ୍ଷା ସହ ଜଡ଼ିତ ହୋଇଛି । ବିଶେଷକରି ଦେଶର ମଧ୍ୟବିତ ବର୍ଗର ଆକାଂକ୍ଷାକୁ ପୂରଣ କରାଯାଉଛି ।


    ବନ୍ଧୁଗଣ , ବର୍ତ୍ତମାନର ଏହି ବିଶ୍ୱରେ , ଅବରୋଧ ଓ ଅସନ୍ତୋଷର ଯୁଗରେ ଆମକୁ ବର୍ତ୍ତମାନ ସହ ଭବିଷ୍ୟତର ଆବଶ୍ୟକତାକୁ ଦୃଷ୍ଟିରେ ରଖି ଭବିଷ୍ୟତର ମାର୍ଗ ପ୍ରସ୍ତୁତ କରିବାକୁ ହେବ । ଆମ ସମସ୍ତଙ୍କୁ ମିଳିମିଶି କରିବାକୁ ପଡ଼ିବ । ଯେତେବେଳେ ଆମେ ସମସ୍ତେ , ଦେଶର ଆବଶ୍ୟକତାକୁ ବୁଝି କାର୍ଯ୍ୟ କରିବୁ , ଦେଶର ଲୋକଙ୍କ ଆକାଂକ୍ଷାକୁ ବୁଝି କାମ କରିବା , ସେତେବେଳେ ହିଁ ନବ୍ୟ ଭାରତ ଗଠନର ନିଜର ସଂକଳ୍ପକୁ ପୁରା କରିପାରିବା । ସେତେବେଳେ ହିଁ ଭାରତର ବିଶାଳ ଜନସଂଖ୍ୟାଗତ ବିଭାଜନ ସହ ଆମେ ନ୍ୟାୟ କରିପାରିବା ।


    ମୋର ପୁରା ବିଶ୍ୱାସ ଅଛି କି ମହାରାଷ୍ଟ୍ର ସରକାର , ଏଠାର ପ୍ରଶାସକ , ଏଠାର କୋଟି କୋଟି ନାଗରିକ , ନିଜ ନିଜର ସଂକଳ୍ପକୁ ପୁରା କରିବେ ଓ ନିର୍ଦ୍ଧାରିତ ସମୟ ପୂର୍ବରୁ ପୁରା କରିବେ ।


    ଶେଷରେ , ମେଗ୍ନେଟିକ ମହାରାଷ୍ଟ୍ରର ଚମକ୍ରାରିତା ଲୋକଙ୍କୁ , ଏଠାର ପରିଶ୍ରମୀ ଲୋକଙ୍କୁ , ଉଦ୍ୟୋଗୀଙ୍କୁ , ସେମାନଙ୍କର କୃତଜ୍ଞତା ବ୍ୟକ୍ତ କରି ନିଜର କଥା ସମାପ୍ତ କରୁଛି । ପୁଣିଥରେ ଏହି ସମାରୋହକୁ ଆନ୍ତରିକତାର ବହୁତ ବହୁତ ଶୁଭକାମନା ଜଣାଉଛି । ଦେଶ ବିଦେଶରୁ ଆସିଥିବା ସମସ୍ତ ମହାନୁଭବଙ୍କୁ ଆଶ୍ୱସ୍ତ କରାଉଛି କି ରାଜ୍ୟ ସରକାରଙ୍କ ସହ ଜଡ଼ିତ ହୋଇ ରାଷ୍ଟ୍ରର ବିକାଶ ପାଇଁ ଭାରତ ସରକାର ପ୍ରତିଶ୍ରୁତିବଦ୍ଧ । ଯାହାକି ବିଶ୍ୱର ଏକ ଷଷ୍ଠାଂଶ ଜନସଂଖ୍ୟାର ମଙ୍ଗଳ କରିବ । ବିଶ୍ୱର କେତେ ମଙ୍ଗଳ ହେବ , ତା ’ ର ଆକଳନ ଆପଣମାନେ ଭଲଭାବେ କରିପାରୁଥିବେ ।


    ବହୁତ ବହୁତ ଧନ୍ୟବାଦ


    **********

    
    
    (Release ID: 1521346) Visitor Counter : 1