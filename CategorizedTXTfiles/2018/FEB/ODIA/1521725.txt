      ପ୍ରତିରକ୍ଷା ମନ୍ତ୍ରଣାଳୟ

      ‘ରକ୍ଷା ଏବଂ ଏରୋସ୍ପେସ: ଉତ୍ତର ପ୍ରଦେଶରେ ନିବେଶ ସମ୍ଭାବନା’ ସମ୍ପର୍କିତ ନିବେଶକ ସମ୍ମିଳନୀ-2018ର ପୂର୍ଣ୍ଣାଙ୍ଗ ଅଧିବେଶନକୁ ସମ୍ବୋଧିତ କଲେ ପ୍ରତିରକ୍ଷା ମନ୍ତ୍ରୀ
      • ଉତ୍ତର ପ୍ରଦେଶର ଆର୍ଥିକ ବିକାଶ ପାଇଁ ରକ୍ଷା ଔଦ୍ୟୋଗିକ କରିଡର ଇଞ୍ଜିନର କାର୍ଯ୍ୟ କରିବ: ପ୍ରତିରକ୍ଷା ମନ୍ତ୍ରୀ

      Posted On: 22 FEB 2018 3:23PM by PIB Bhubaneshwar

    ପ୍ରତିରକ୍ଷା ମନ୍ତ୍ରୀ ଆଜି ଲକ୍ଷ୍ନୌଠାରେ ‘ ପ୍ରତିରକ୍ଷା ଏବଂ ଏରୋସ୍ପେସ : ଉତ୍ତର ପ୍ରଦେଶରେ ନିବେଶ ସମ୍ଭାବନା’ ସମ୍ପର୍କିତ ନିବେଶ ସମ୍ମିଳନୀ - 2018ର ପୂର୍ଣ୍ଣାଙ୍ଗ ଅଧିବେଶନକୁ ସମ୍ବୋଧିତ କରିଛନ୍ତି ।


    ନିବେଶ ସମ୍ମିଳନୀ - 2018ର ଦ୍ୱିତୀୟ ଦିନର ପୂର୍ଣ୍ଣାଙ୍ଗ ଅଧିବେଶନକୁ ସମ୍ବୋଧିତ କରି ସେ କହିଲେ ଯେ ଉତ୍ତର ପ୍ରଦେଶ ପ୍ରତିରକ୍ଷା ଔଦ୍ୟୋଗିକ କରିଡର ଆଲିଗଡ , ଆଗ୍ରା , ଝାନ୍ସି , ଚିତ୍ରକୁଟର ସମୀପବର୍ତ୍ତୀ କ୍ଷେତ୍ରରେ ପ୍ରସ୍ତାବିତ ରହିଛି । ଏଥିରେ କାନପୁର ଏବଂ ଲକ୍ଷ୍ନୌ ମଧ୍ୟ ସାମିଲ ରହିଛି । ଏହି ପ୍ରତିରକ୍ଷା କରିଡର ଉତ୍ତର ପ୍ରଦେଶର ଆୟୁଧ କାରଖାନା ତଥା ପ୍ରତିରକ୍ଷା କ୍ଷେତ୍ରର ସାର୍ବଜନିକ କ୍ଷେତ୍ରକୁ ଶକ୍ତିଶାଳୀ କରିବ ।


    ପ୍ରତିରକ୍ଷା ଔଦ୍ୟୋଗିକ କରିଡରର ଲାଭକୁ ରେଖାଙ୍କିତ କରି ଶ୍ରୀମତି ସୀତାରମଣ କହିଲେ ଯେ 6 - ଲେନ ବିଶିଷ୍ଟ ରାଜମାର୍ଗ ଫଳରେ ବୁନ୍ଦେଲଖଣ୍ଡର ବିକାଶ ହେବ । ୟୁପି ସରକାର ଚିତ୍ରକୁଟରୁ ଝାନସୀ ପର୍ଯ୍ୟନ୍ତ 6 - ଲେନ ବିଶିଷ୍ଟ ରାଜମାର୍ଗ ନିର୍ମାଣର ପ୍ରସ୍ତାବ ପ୍ରଦାନ କରିଛନ୍ତି । ଏହା ଫଳରେ ନିବେଶ କରାଯିବାକୁ ଥିବା ଉଦ୍ୟୋଗ ଗୁଡ଼ିକୁ ଆବଶ୍ୟକ ଅବସଂରଚନା ସହଯୋଗ ମିଳିବ । ସେ କହିଲେ ଯେ ପ୍ରତିରକ୍ଷା ମନ୍ତ୍ରଣାଳୟ ଘରୋଇ ନିବେଶରେ ବୃଦ୍ଧି କରିବା ପାଇଁ ଆବଶ୍ୟକୀୟ ପଦକ୍ଷେପ ଗ୍ରହଣ କରିବ ତଥା ଯୁଦ୍ଧ ସାମଗ୍ରୀର ବ୍ଲାଷ୍ଟ ଟେଷ୍ଟିଂ ପାଇଁ ଅବସଂରଚନାର ନିର୍ମାଣ କରିବ ।


    ପ୍ରତିରକ୍ଷା ମନ୍ତ୍ରୀ କହିଲେ ଯେ ଜମିର କମ ମୂଲ୍ୟ , କମ ମଜୁରି ତଥା ମାନବ ସମ୍ବଳର ଉପଲବ୍ଧତା ୟୁପି ପ୍ରତିରକ୍ଷା ଉଦ୍ୟୋଗ କରିଡର ପାଇଁ ଆକର୍ଷଣର କେନ୍ଦ୍ର ହେବ । ଉତ୍ତର ପ୍ରଦେଶ ବିଶେଷ କରି ବୁନ୍ଦେଲଖଣ୍ଡର ଆର୍ଥିକ ବିକାଶ ପାଇଁ ପ୍ରତିରକ୍ଷା ଔଦ୍ୟୋଗିକ କରିଡର ଇଞ୍ଜିନ ପରି କାମ କରିବ ।


    ଅର୍ଥ ମନ୍ତ୍ରୀ ବଜେଟ - 2018 ବକ୍ତବ୍ୟରେ ଦେଶରେ ଦୁଇଟି ପ୍ରତିରକ୍ଷା ଔଦ୍ୟୋଗିକ କରିଡର ସ୍ଥାପନା କରିବାର ଘୋଷଣା କରିଥିଲେ । ପ୍ରଧାନମନ୍ତ୍ରୀ ନିବେଶକ ସମ୍ମିଳନୀ - 2018ର ଉଦଘାଟନ ସମ୍ବୋଧନରେ ଘୋଷଣା କରିଥିଲେ ଯେ ଉତ୍ତର ପ୍ରଦେଶରେ ପ୍ରତିରକ୍ଷା ଔଦ୍ୟୋଗିକୀ କରିଡର ସ୍ଥାପନା କରାଯିବ ।


    ଏହି ଅବସରରେ ଉତ୍ତର ପ୍ରଦେଶର ମୁଖ୍ୟମନ୍ତ୍ରୀ ଯୋଗୀ ଆଦିତ୍ୟନାଥ , ଔଦ୍ୟୋଗିକ ବିକାଶ ମନ୍ତ୍ରୀ ଶ୍ରୀ ସତୀଶ ମହାନା , ପର୍ଯ୍ୟଟନ ମନ୍ତ୍ରୀ ଶ୍ରୀମତି ରୀତା ବହୁଗୁଣା ଯୋଶୀ ତଥା ଅନ୍ୟ ଗଣମାନ୍ୟ ଅଧିକାରୀ ଉପସ୍ଥିତ ଥିଲେ ।


    ************

    
    
    (Release ID: 1521725) Visitor Counter : 5