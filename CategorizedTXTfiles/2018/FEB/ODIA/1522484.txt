      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ସୀମାରେ କ୍ଷତିଗ୍ରସ୍ତ ଲୋକଙ୍କୁ ଜମ୍ମୁ-କାଶ୍ମୀର ସରକାର ଦେଉଥିବା କ୍ଷତିପୂରଣ ସ୍ୱରାଷ୍ଟ୍ର ମନ୍ତ୍ରଣାଳୟ ଭରଣା କରିବ
      Posted On: 26 FEB 2018 1:57PM by PIB Bhubaneshwar


    ସୀମାରେ ଗୁଳି ବିନିମୟରେ କ୍ଷତିଗ୍ରସ୍ତ ହେଉଥିବା ଲୋକମାନଙ୍କୁ ଜମ୍ମୁ - କାଶ୍ମୀର ସରକାର ଦେଉଥିବା କ୍ଷତିପୂରଣ ଅର୍ଥ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରଣାଳୟ ବହନ କରିବ । ଏକ ଅନୁରୋଧ କ୍ରମେ ସ୍ୱରାଷ୍ଟ୍ର ମନ୍ତ୍ରଣାଳୟ ଏହି ନିଷ୍ପତ୍ତି ନେଇଥିବା କେନ୍ଦ୍ର ଉତ୍ତର - ପୂର୍ବାଞ୍ଚଳ ବିକାଶ ମନ୍ତ୍ରଣାଳୟ ( ସ୍ୱାଧୀନ ) , ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟର ରାଷ୍ଟ୍ରମନ୍ତ୍ରୀ , ପର୍ସୋନେଲ , ପବ୍ଲିକ ଗ୍ରିଭାନ୍ସ ଏବଂ ପେନସନ୍ ମନ୍ତ୍ରୀ ଡକ୍ଟର ଜିତେନ୍ଦ୍ର ସିଂହ ଆଜି କହିଛନ୍ତି ।


    ମନ୍ତ୍ରୀ କହିଲେ ଯେ ରାଜ୍ୟ ସରକାର କେନ୍ଦ୍ର ଠାରୁ ଏ ବାବଦ ଅର୍ଥ ନେବା ପାଇଁ ପ୍ରକ୍ରିୟା ତ୍ୱରାନ୍ୱିତ କରିବା ଉଚିତ । ଏହାଦ୍ୱାରା ସୀମାର କ୍ଷତିଗ୍ରସ୍ତ ଲୋକମାନେ ଶୀଘ୍ର କ୍ଷତିପୂରଣ ଅର୍ଥ ପାଇପାରିବେ । ଏହି ଦାବିକୁ ଗ୍ରହଣ କରିଥିବାରୁ ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀ ଏବଂ ସ୍ୱରାଷ୍ଟ୍ର ମନ୍ତ୍ରୀ ରାଜନାଥ ସିଂହଙ୍କୁ ଧନ୍ୟବାଦ ଜଣାଇଛନ୍ତି ।


    କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରଣାଳୟର ବିଜ୍ଞପ୍ତି ଅନୁଯାୟୀ ଜମ୍ମୁ - କାଶ୍ମୀର ସରକାର ଲୋକଙ୍କୁ ଦେଉଥିବା କ୍ଷତିପୂରଣ ଅର୍ଥକୁ କେନ୍ଦ୍ର ସରକାର ନିରାପତ୍ତା ସମ୍ପର୍କିତ ଖର୍ଚ୍ଚ ( SRE ) ପାଣ୍ଠିରୁ ଭରଣା କରିବେ । ରାଜ୍ୟ ସରକାର ଘର ନଷ୍ଟ , ଫସଲ ନଷ୍ଟ , ଗୃହପାଳିତ ପଶୁଙ୍କ ମୃତ୍ୟୁ , ରିଲିଫ୍ କ୍ୟାମ୍ପରେ ରହିବାର ଖର୍ଚ୍ଚ ଏବଂ ବିସ୍ଥାପନ ଇତ୍ୟାଦି ବାବଦରେ ଖର୍ଚ୍ଚ ଦେଇପାରିବେ । ଏନଡିଆରଏଫ୍ ଦ୍ୱାରା ଧାର୍ଯ୍ୟ ହେଉଥିବା କ୍ଷତିପୂରଣ ପରିମାଣ ଏହି ସହାୟତାରେ ଲାଗୁ ହେବ ।


    ***************


    

    
    (Release ID: 1522484) Visitor Counter : 2