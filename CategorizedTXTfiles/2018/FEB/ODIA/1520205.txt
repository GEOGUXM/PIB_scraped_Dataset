      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ରାଷ୍ଟ୍ରପତିଙ୍କ ଅଭିଭାଷଣ ସଂକ୍ରାନ୍ତ ଧନ୍ୟବାଦ ପ୍ରସ୍ତାବ ଆଲୋଚନା ପରେ ରାଜ୍ୟସଭାରେ ପ୍ରଧାନମନ୍ତ୍ରୀଙ୍କ ଉତ୍ତର
      Posted On: 07 FEB 2018 8:55PM by PIB Bhubaneshwar


    ଆଦରଣୀୟ ସଭାପତି ମହାଶୟ , ଆଦରଣୀୟ ରାଷ୍ଟ୍ରପତି ମହୋଦୟଙ୍କ ଅଭିଭାଷଣ ଉପରେ ଧନ୍ୟବାଦ ପ୍ରସ୍ତାବର ବିସ୍ତୃତ ଆଲୋଚନା ଏହି ସଦନ କରିଛି । ପାଖାପାଖି 38 ଜଣ ମାନ୍ୟବର ସଦସ୍ୟ ନିଜ ନିଜର ବକ୍ତବ୍ୟ ରଖିଛନ୍ତି । ନିଜର ପ୍ରଥମ ଭାଷଣ ସହିତ ଶ୍ରୀମାନ ଅମିତ ଭାଇ ସାହେବ ପ୍ରସ୍ତାବ ଆଗତ କରିଥିଲେ , ବିନୟ ସହସ୍ରବୁଦ୍ଧେ ମହାଶୟ ଏହାକୁ ସମର୍ଥନ କରିଥିଲେ । ଶ୍ରୀମାନ ଗୁଲାମନବୀ ଆଜାଦ ମହାଶୟ , ଡି.ପି ତ୍ରୀପାଠୀ ମହାଶୟ , ପ୍ରମୋଦ ତିୱାରୀ ମହାଶୟ , ସର୍ଦ୍ଦାର ବଲୱନ୍ତ ସିଂହ ମହାଶୟ , ନରେଶ ଅଗ୍ରୱାଲ ମହାଶୟ , ଦିଲ୍ଲୀପ କୁମାର ତିର୍କୀ ମହାଶୟ , ସଞ୍ଜୟ ରାଉତ୍ତ ମହାଶୟ , ଆନନ୍ଦ ଶର୍ମା ମହାଶୟ , ଡେରିକ ଓ ବ୍ରେଇନ ମହାଶୟ , ଡି. ରାଜା , ସଞ୍ଜୟ ସିଂହ , ସୁଖେନ୍ଦୁ ଶେଖର ରାୟ ମହାଶୟ , ଟି.କେ ରଙ୍ଗରାଜନ ମହାଶୟ , ଟି.ଜି ଭେଙ୍କଟେସ ମହାଶୟଙ୍କ ସମେତ ଅନେକ ଆଦରଣୀୟ ସଦସ୍ୟ ନିଜର ମତାମତ ରଖିଛନ୍ତି । ରୋଜଗାର ହେଉ , ଭ୍ରଷ୍ଟାଚାର ହେଉ , କୃଷକଙ୍କର ରୋଜଗାରର କଥା ହେଉ , ନିବେଶ ନୀତି ହେଉ , ସୁରକ୍ଷା ବ୍ୟବସ୍ଥା ହେଉ , ଆୟୁଷ୍ମାନ ଭାରତ ହେଉ , ଏଭଳି ଅନେକ ବିଷୟ ଉପରେ ସମସ୍ତେ ନିଜର ମତାମତ ରଖିଛନ୍ତି । ଗୁଲାମନବୀ ମହାଶୟଙ୍କୁ ତ ’ ମୁଁ ଏଠାରେ ବସି ଶୁଣୁଥିଲି , ଅନ୍ୟ ମାନଙ୍କୁ ମୁଁ ନିଜ କୋଠରୀରେ ରହି ଶୁଣିଲି ଆଉ ଏଥିପାଇଁ ସେମାନଙ୍କର ଶାରୀରିକ ପରିଭାଷା ମଧ୍ୟ ଦେଖିବାର ସୁଯୋଗ ମିଳିଥିଲା । ଆଉ ଯେତେବେଳେ ସେ ବଂଶବାଦ ଉପରେ ଚର୍ଚ୍ଚା କରୁଥିଲେ ଆଉ ଗୋଟିଏ ପରିବାରକୁ ବଂଚାଇବା ପାଇଁ ବହୁତ କିଛି କହୁଥିଲେ , ଯାହା କହୁଥିଲେ ତାହା ତ ଠିକ୍ ଅଛି , କିନ୍ତୁ ସେହି ସମୟରେ ତାଙ୍କର ପିଲାଳିଆମୀ ବହୁତ ଭଲ ଲାଗୁଥିଲା । ଆଉ ଅଧିକାଂଶ ସମୟରେ ମୁଁ ଦେଖିଲି , ଏବେ ଆନନ୍ଦ ଶର୍ମା ମହାଶୟଙ୍କୁ ମଧ୍ୟ ଶୁଣୁଥିଲି । ତ ଗୁଲାମନବୀ ଆଜାଦ ମହାଶୟଙ୍କଠାରୁ ନେଇ ଆନନ୍ଦ ଶର୍ମା ମହାଶୟଙ୍କ ପର୍ଯ୍ୟନ୍ତ ଅଧିକାଂଶ ସଦସ୍ୟ ତ ନିଜ ପୁରୁଣା ସରକାରଙ୍କ କଥା କହିବାକୁ ସୁଯୋଗ ନେଉଥିଲେ । ବାହାରେ ତ କେହି ଶୁଣନ୍ତି ନାହିଁ ତ ’ ଏଠାରେ ହିଁ କହିବାକୁ ପଡ଼ିବ । ଛାଡ଼ନ୍ତୁ କଂଗ୍ରେସ ଦଳ କିମ୍ବା ଏହି ରାଜନୈତିକ ଦଳଙ୍କୁ କ ’ ଣ କରିବା ଆବଶ୍ୟକ ସେଥିପାଇଁ ନା ମୋତେ କିଛି କହିବାର ଅଧିକାର ରହିଛି ନା କାହାକୁ । କିନ୍ତୁ ଆପଣ ଆୟୁଷ୍ମାନ ଭାରତ ଯୋଜନାର ଚର୍ଚ୍ଚା କଲେ ଆଉ ଆପଣ ଉଦାହରଣ ଦେଲେ ଆମେରିକାର ଏବଂ ବ୍ରିଟେନର । ଏବେ ଏହି ଆମେରିକାର ମଡେଲ ଏବଂ ବ୍ରିଟେନର ମଡେଲ ଆଉ ଭାରତର ସାମାଜିକ ସ୍ଥିତି ଦୁଇଟିରେ ଆକାଶ ପାତାଳ ପ୍ରଭେଦ ରହିଛି । କେତେକ ଜିନିଷ ସେଠାରେ ସଫଳ ହୁଏ , ଆମର ଏଠାରେ ସଫଳ ହୋଇ ପାରେ ନାହିଁ , କେତେକ ଜିନିଷ ସେଠାରେ ବିଫଳ ହୁଏ , ଆମର ଏଠାରେ ଅଯୋଗ୍ୟ ସାବ୍ୟସ୍ତ ହୋଇ ପାରେ । ଏଭଳି ଯୁକ୍ତି ଠିକ୍ ନୁହେଁ । ଆମକୁ ନିଜ ଦୃଷ୍ଟିରେ ଭାବିବାକୁ ପଡ଼ିବ । ନିଜ ଦେଶ ପାଇଁ ଏହା ଏଇଥିପାଇଁ ହୋଇଥାଏ କି ଅଧିକାଂଶ ଏବେ ପାଖାପାଖି 50-55ବର୍ଷ କ୍ଷମତାରେ ରହିବା ଆଉ ଭୂଇଁରୁ ଓପାଡ଼ି ହୋଇ ପଡ଼ିବା ହେଉଛି ବଡ଼ ସ୍ୱାଭାବିକ କଥା । ଆଉ ସେହି କାରଣରୁ ଏଭଳି ପ୍ରକାରର ବିଚାର ଆଉ ମର୍ଯ୍ୟାଦା ଆସିବା ମଧ୍ୟ ହେଉଛି ବଡ଼ ସ୍ୱାଭାବିକ କଥା । କିନ୍ତୁ ମୁଁ ମାନୁ ନାହିଁ କି ଏମାନଙ୍କ ମଧ୍ୟରୁ କେହି ଏହି କଥା ଉପରେ ଅସହମତ ହେବେ କି ଆମ ଦେଶରେ ଆରୋଗ୍ୟ କ୍ଷେତ୍ରରେ ବହୁତ କିଛି କରିବାର ଆବଶ୍ୟକତା ରହିଛି । ଏହାର ମାନେ ନୁହେଁ କି ଗୁଲାମନବୀ ଯେତେବେଳେ ସ୍ୱାସ୍ଥ୍ୟମନ୍ତ୍ରୀ ଥିଲେ ତ ’ ସେତେବେଳେ କିଛି କରି ନାହାଁନ୍ତି । କିଛି ତ କରିଛନ୍ତି । କିନ୍ତୁ ବହୁତ କିଛି କରିବାର ଆବଶ୍ୟକତା ରହିଛି ଏହି କଥାକୁ କେହି ଅସ୍ୱୀକାର କରିବେ ନାହିଁ । ଆଉ ଏଥିପାଇଁ ଆମେ ଆଲୋଚନାରେ ଏହି କଥାକୁ ମଧ୍ୟ ବୁଝିବା ଯେ ଦେଶର ଆଶା-ଆକାଂକ୍ଷା ଅନୁସାରେ ଆମେ କିଛି କଥାକୁ କିପରି କରି ପାରିବା । ଏବେ ଏହା ଠିକ୍ ଅଛି କି ଆମେ ଆୟୁଷ୍ମାନ ଭାରତ ଯୋଜନାକୁ ନେଇ ଆସିଛୁ । ହୋଇପାରେ କି ଏଥିରେ କିଛି ଅଭାବ ରହି ଯାଇ ପାରିଥାଏ , କିନ୍ତୁ ଶେଷରେ ଏହି ଯୋଜନା ଦେଶ ପାଇଁ ହିଁ ଅଛି । କୌଣସି ଦଳ ପାଇଁ ନାହିଁ ତ , ମୁଁ ଚାହିଁବି କି କଂଗ୍ରେସର ବନ୍ଧୁମାନେ ମଧ୍ୟ ଗୋଟିଏ ଟାସ୍କ ଫୋର୍ସ ଗଠନ କରନ୍ତୁ ଅନ୍ୟ ଦଳର ଲୋକମାନେ ମଧ୍ୟ ଟାସ୍କ ଫୋର୍ସ ଗଠନ କରନ୍ତୁ । ଆୟୁଷ୍ମାନ ଭାରତ ଯୋଜନାକୁ ଅନୁଧ୍ୟାନ କରନ୍ତୁ ଆଉ ସେଥିରେ କିଛି ଦୋଷ ତ୍ରୁଟି ରହଥିବ ତ ମୁଁ ନିଶ୍ଚିତ ସମୟ ଦେବି । ମୁଁ ନିଜେ ସମୟ ଦେବି । ବିକଳ୍ପ ଉଦ୍ଦେଶ୍ୟ କ ’ ଣ ରହିଛି ? ବିକଳ୍ପ ଉଦ୍ଦେଶ୍ୟ ଏହା ରହିଛି କି ଦେଶରେ ଗରିବ ଏବଂ ନିମ୍ନ ମଧ୍ୟବିତ୍ତ ବର୍ଗର ପରିବାରରେ ଯଦି ରୋଗ ସେମାନଙ୍କ ଘରକୁ ଆସିଥାଏ । ଯାହା କିଛି ମଧ୍ୟ ସେମାନଙ୍କର ସଂଚୟ ରହିଥାଏ ସବୁ ଶୂନରେ ଆସି ଅଟକି ଯାଇଥାଏ । ବିଯୁକ୍ତ ହୋଇ ଯାଇଥାଏ । କେବେ ସୁଧଖୋରଙ୍କ ଠାରୁ ସୁଧରେ ଟଙ୍କା ଆଣି ଚିକିତ୍ସା କରିବାକୁ ପଡେ । କେବେ ସେ ଚିନ୍ତାକରେ କି ପୁଅମାନଙ୍କୁ ଋଣରେ ବୁଡାଇବାର ନାହିଁ , ରୋଗକୁ ସହ୍ୟ କରି ନିଏ , ଆୟୁଷ କମି ଯାଉଛି ତ କମି ଯାଉ । ଏହି ମାନସିକତା ଆମ ଭିତରେ ରହି ଯାଇଛି । ଆଉ କିଏ କଲା କିଏ ନ କଲା 70 ବର୍ଷ ଧରି କାହିଁକି ହେଲା ନାହିଁ ଏ ସମସ୍ତ ପ୍ରଶ୍ନ ଉଠିପାରେ । କିନ୍ତୁ ମୋ ଚର୍ଚ୍ଚାର ବିଷୟ ତାହା ନୁହେଁ । କ ’ ଣ ଆମକୁ ଏଭଳି କିଛି କରିବା ଦରକାର କି ଦରକାର ନୁହେଁ । ସରକାର ଯାହା ଚିନ୍ତା କରନ୍ତି , ଆପଣଙ୍କ ଭଳି ଆମର ଚିନ୍ତା ଧାରା ନୁହେଁ କି ଭଗବାନ ସବୁ କିଛି ଆମକୁ ଦେଇ ଦେଇଛନ୍ତି । ଆମେ ମାନୁଛୁ କି ଏଠାରେ ସଦନରେ ଆମଠାରୁ ମଧ୍ୟ କେତେ ବିଦ୍ୱାନ ଏବଂ ଅନୁଭବୀ ଲୋକ ଅଛନ୍ତି । ସେମାନଙ୍କର ବିଜ୍ଞତା ଆଉ ସେମାନଙ୍କର ଅନୁଭବ ଏପରି କି ବାହାର ଦେଶ ବିଷୟରେ ମଧ୍ୟ ବହୁତ ବିଜ୍ଞତା ଏବଂ ଅନୁଭବ ଅଛି । ଆମେ ବସି , ମିଳିମିଶି ଏକାଠି ବସି ଆୟୁଷ୍ମାନ ଭାରତ ଯୋଜନାକୁ ଦେଶର 40-50କୋଟି ଲୋକଙ୍କ ଭଲ ସ୍ୱାସ୍ଥ୍ୟ ପାଇଁ ଏକ ବିଶ୍ୱାସ ସୃଷ୍ଟି କରି ପାରିବା କି ? ଆଉ ଯଦି ଥରେ ... ଆଉ ଏହା ହେଉଛି ବୀମା ଯୋଜନା । ଆଉ ଏଥିପାଇଁ ମୁଁ ବୁଝୁଛି କି ଆମେ ଜାଣିଛୁ କି ବୀମା ଯୋଜନାରେ କି ପ୍ରକାରର ବ୍ୟବସ୍ଥା ହୋଇଥାଏ । ଆଉ ଏଥିପାଇଁ ବଜେଟରେ ବ୍ୟବସ୍ଥା ବିନା ଚର୍ଚ୍ଚା କରି ଅଟକିବାର ଆବଶ୍ୟକତା ନାହିଁ । ସେହି ଦିଗ ପ୍ରତି ଆମେ ଭଲ ଭାବେ ପରିଚିତ ଅଛୁ । କିନ୍ତୁ ଦେଶର ଗରିବଙ୍କୁ ଏହାର ଲାଭ ମିଳୁ । ଆଉ ମୁଁ ମାନିବାକୁ ପ୍ରସ୍ତୁତ ନୁହେଁ କି କାହାକୁ ଅସୁବିଧା ହେଉ । ହଁ , ଯୋଜନା ଲାଗୁ କରିବା ପରେ କିଛି ତ୍ରୁଟି ଆସିଥିବ ଆଉ ଧ୍ୟାନ ଦିଆଯାଇ ନଥିବ ତ ଆଲୋଚନା କରି କହି ଦିଅନ୍ତୁ ତାହା ଠିକ୍ ଅଛି । ଏବେ ମତାମତ ଦେବା ସମୟରେ ଏକ ଯୋଜନାର ପ୍ରାଥମିକ ବିଚାର ପ୍ରସ୍ତୁତ ହୋଇଛି । ଆମେ ମିଳିମିଶି କରି ତାହାକୁ କିପରି ଆହୁରି ଅଧିକ ଉତ୍ତମ କରି ପାରିବା ଏଥିପାଇଁ ମୁଁ ଚାହିଁବି କି ଭଲ ପ୍ରସ୍ତାବ ଆସିବା ଦରକାର । ଆଉ ଯେଉଁ ଲୋକ ଆଜି ମୋ ଭାଷଣକୁ ଯଦି ଟିଭିରେ ଶୁଣୁଥିବେ ସେମାନଙ୍କୁ ମଧ୍ୟ ମୋର ଅନୁରୋଧ କି ଏଥିରେ କିଛି ଉପଯୁକ୍ତ , କିଛି ଭଲ ଜିନିଷ , ଆପଣ ଦେଇ ପାରିବେ ତ ଦେଇ ଦିଅନ୍ତୁ । ଦେଶର ଗରିବଙ୍କ ପାଇଁ କରିବାର ଅଛି ଏଥିରେ କୌଣସି ଦଳ ନ ଥାଏ ଆଜ୍ଞା ଆଉ ମୁଁ ମାନୁଛି କି ଆମେ ସମସ୍ତେ ମିଳିମିଶି କରି ଏହି କଥାକୁ ଆଗକୁ ବଢ଼ାଇବା ।


    ଏ କଥା ଠିକ୍ ଅଛି କି ମୁଁ ଏଠାରେ ବସି କରି ଇଂରାଜୀରେ 9 ଲେଖିବି ତ ମୁଁ ମାନୁ ନାହିଁ କି ଏଠାକାର କୌଣସି ବ୍ୟକ୍ତି ଏହି କଥାକୁ ମନା କରିବ କି ଏହା 9 ଅଟେ । କିନ୍ତୁ ଏଠାରେ ବସିଥିବା ଲୋକଙ୍କୁ 6 ଦିଶିବ । ମୁଁ ଇଂରାଜୀରେ ଏଠାରେ 9 ଲେଖିବି , ମୁଁ ଭୁଲ ନୁହେଁ କିନ୍ତୁ ଆପଣଙ୍କୁ 6 ଦିଶୁଛି ତ ମୁଁ କ ’ ଣ କରିବି ? କାରଣ ଆପଣ ଏଠାରେ ବସିଛନ୍ତି । ଆଉ ଏଥିପାଇଁ ମୁଁ ବୁଝି ପାରୁଛି କି ଏବେ କିଏ ମୋତେ କହନ୍ତୁ କି ହିନ୍ଦୁସ୍ଥାନରେ ସହଜରେ ବ୍ୟବସାୟ ଅନୁକୂଳ ଏହି ମାନ୍ୟତାରେ ଯଦି ସୁଧାର ହୁଏ । ଆମକୁ କାହିଁକି ଦୁଃଖ ଲାଗିବ । କ ’ ଣ ଏହି ଦେଶର ପ୍ରତ୍ୟେକ ନାଗରିକଙ୍କୁ ଏ କଥାରେ ଗର୍ବ ଅନୁଭବ କରିବାର ନୁହେଁ କି ସହଜରେ ବ୍ୟବସାୟ ଅନୁକୂଳ ହେଲା । ଦୁନିଆରେ ଆମର ଏକ ଛବି ସୃଷ୍ଟି ହେଲା । ଦେଶ ପାଇଁ ଗୋଟିଏ ଭଲ କଥା ହେଲା । ଏବେ ଆମେ କଲୁ , ଆପଣ କଲେ ସେହି ପ୍ରସଙ୍ଗ ଆମେ ଯେତେବେଳେ ନିର୍ବାଚନକୁ ଯିବା ସେତେବେଳେ ଖେଳ ଖେଳି ନେବା । କିନ୍ତୁ ଯେତେବେଳେ ଦେଶର କଥା ଆସେ ତ ଭଲ ହୁଏ । ଆଚ୍ଛା କହି ଆମେ ଏ ପର୍ଯ୍ୟନ୍ତ ଚାଲିଯିବା ଆଜ୍ଞା । ଯେ କୌଣସି ଏକ ରେଟିଂ ସଂସ୍ଥାକୁ ଦେବା ତ ଏବେ ଆମ ଉପରେ ଆକ୍ରମଣ କରିବା କେବେ ସମ୍ଭବ ହୁଏ ନାହିଁ । ତ ସେହି ରେଟିଂ ସଂସ୍ଥା ଉପରେ ହିଁ ଆକ୍ରମଣ କରି ଦେଉ । ବୋଧହୁଏ ଦୁନିଆରେ ଏପରି କେହି ନ ଥିବେ । ଆଉ ଏଥିପାଇଁ ଆଉ କେବେ-କେବେ ତ ମୁଁ ଅନୁଭବ କରେ କି ଆମ ଭାରତୀୟ ଜନତା ପାର୍ଟିର ସମାଲୋଚନା କରିବା ଦରକାର । ଭଲ ଭାବେ କରିବା ଦରକାର । ଆପଣଙ୍କର ଏହା ହେଉଛି ଅଧିକାର । ମୋଦୀଙ୍କର ମଧ୍ୟ ସମାଲୋଚନା କରିବା ଦରକାର । ଭଲ ଭାବେ କରିବା ଦରକାର । ଚୁଟି ଟାଣି ଦେବା ଦରକାର । ଗଣତନ୍ତ୍ରରେ ଆପଣଙ୍କର ସଂପୂର୍ଣ୍ଣ ଅଧିକାର ରହିଛି । କିନ୍ତୁ ଭାଜପାର ଖରାପ ଗୁଣଗାନ କରୁ-କରୁ ଆପଣ ଏହା ଭୁଲି ଯାଆନ୍ତି । ଭାରତର ଖରାପ ଗୁଣଗାନ କରିବାରେ ଲାଗି ପଡ଼ନ୍ତି , ଖସିଯାଆନ୍ତି ଆପଣ । ଆପଣ ମୋଦୀ ଉପରେ ଆକ୍ରମଣ କରୁ-କରୁ ଯାଇ ହିନ୍ଦୁସ୍ଥାନ ଉପରେ ଆକ୍ରମଣ କରିବାକୁ ଲାଗନ୍ତି । ଯେ ପର୍ଯ୍ୟନ୍ତ ଭାଜପା ଆଉ ମୋଦୀ ଉପରେ ଆକ୍ରମଣ କରନ୍ତି - ରାଜନୀତିରେ ଏହା ହେଉଛି ଆପଣଙ୍କର ଅଧିକାର ଆଉ ଏହା ଆପଣମାନଙ୍କୁ କରିବା ମଧ୍ୟ ଦରକାର । କିନ୍ତୁ ଏହି କାରଣରୁ ମର୍ଯ୍ୟାଦା ଲଙ୍ଘି ଦିଅନ୍ତି । ଆଉ ତାହା ଦ୍ୱାରା ଦେଶକୁ ବହୁତ ବଡ଼ କ୍ଷତି ପହଂଚିଥାଏ । ତ ମୁଁ ଏବେ ଏହା ଠିକ୍ ଅଛି କି ଆପଣ କେବେ - ଏହା ସ୍ୱୀକାର କରି ପାରିବେ ନାହିଁ କି ଏଠାରେ ଆମ ଭଳିଆ ଲୋକ ବସିଛନ୍ତି । କିପରି ସ୍ୱୀକାର କରି ପାରିବେ । କେବେ ହେଲେ ମଧ୍ୟ ସ୍ୱୀକାର କରି ପାରିବେ ନାହିଁ । ଆପଣଙ୍କର କଷ୍ଟ ଆମେ ବୁଝି ପାରୁଛୁ । କିନ୍ତୁ ଦୟା କରି ଦେଶର କ୍ଷତି ହେଉ , ଦେଶ ଦୁନିଆରେ ଏବେ ଏଠାରେ ଗୋଟିଏ ବିଷୟ ବସ୍ତୁ ଆସିଲା । ଏବେ ରାଷ୍ଟ୍ରପତି ମହୋଦୟ ନିଜର ଭାଷଣରେ ନିଉ ଇଣ୍ଡିଆର କଳ୍ପନା କରିଛନ୍ତି । ସ୍ୱାମୀ ବିବେକାନନ୍ଦ ମଧ୍ୟ ନୂତନ ଭାରତର ଚର୍ଚ୍ଚା କରିଥିଲେ । ମହାତ୍ମାଗାନ୍ଧି ମଧ୍ୟ ୟଙ୍ଗ ଇଣ୍ଡିଆର କଥା କହୁଥିଲେ । ଆମର ପୂର୍ବତନ ରାଷ୍ଟ୍ରପତି ମହୋଦୟ ମଧ୍ୟ ଯେତେବେଳେ ପଦରେ ଥିଲେ ସେତେବେଳେ ସିଏ ମଧ୍ୟ ନୂତନ ଭାରତର କଳ୍ପନାର କଥା କହିଥିଲେ । ତ ମୋତେ ଜଣା ନାହିଁ କ ’ ଣ ଅସୁବିଧା ରହିଛି । ଆମକୁ ନିଉ ଇଣ୍ଡିଆ ଦରକାର ନାହିଁ । ଆମକୁ କ ’ ଣ ଆମର ସେହି ଭାରତ ଦରକାର , ପୁରୁଣା ଭାରତ ଦରକାର । ମୁଁ ଭାବୁଛି କି ଆମକୁ ଗାନ୍ଧିଙ୍କ ଭଳି ଭାରତ ଦରକାର । ମୋର ମଧ୍ୟ ଗାନ୍ଧିଙ୍କ ଭଳି ଭାରତ ଦରକାର । କାରଣ ଗାନ୍ଧି କହିଥିଲେ କି ସ୍ୱାଧୀନତା ମିଳି ସାରିଛି ଏବେ କଂଗ୍ରେସର କୌଣସି ଆବଶ୍ୟକତା ନାହିଁ । କଂଗ୍ରେସକୁ ଖେଳେଇ ଦେବା ଆବଶ୍ୟକ । ଏହି କଂଗ୍ରେସ ମୁକ୍ତ ଭାରତ ମୋଦୀଙ୍କ ବିଚାର ନୁହେଁ , ଏହା ହେଉଛି ଗାନ୍ଧିଜୀଙ୍କର । ଆମେ ତ ସେହି ପଦ ଚିହ୍ନରେ ଚାଲିବାକୁ ପ୍ରୟାସ କରୁଛୁ । ଏବେ ଆପଣଙ୍କୁ ସେହି ଭାରତ ଦରକାର । ଆପଣ , କହୁଛନ୍ତି କି ଆମକୁ ସେହି ଭାରତ ଦରକାର । କ ’ ଣ ସେନାର ଜିପ୍ ଘୋଟାଲା ଭଳି ଭାରତ , କ ’ ଣ ଜଳଜାହାଜ ଘୋଟାଲା ଭଳି ଭାରତ , କ ’ ଣ ବୋଫୋର୍ସ ଘୋଟାଲା ଭଳି ଭାରତ , ହେଲିକେପ୍ଟର ଘୋଟାଲା ଭଳି ଭାରତ । ଆପଣଙ୍କୁ ନିଉ ଇଣ୍ଡିଆ ଦରକାର ନାହିଁ , ଆପଣଙ୍କୁ ସେହି ଭାରତ ଦରକାର । ଆପଣଙ୍କୁ ସେହି ଭାରତ ଦରକାର ଜରୁରୀକାଳୀନ ପରିସ୍ଥିତି ଭଳି , ଦେଶକୁ ଜେଲଖାନା କରି ଦେଲା ଭଳି । ଜୟପ୍ରକାଶ ନାରାୟଣ , ମୋରାରଜୀ ଦେଶାଇଙ୍କ ଭଳି ଲୋକଙ୍କୁ ଜେଲରେ ବନ୍ଦ କରିଲା ଭଳି , ଦେଶର ଲକ୍ଷ-ଲକ୍ଷ ଲୋକଙ୍କୁ ଜେଲରେ ବନ୍ଦ କରିଲା ଭଳି , ଜରୁରୀକାଳୀନ ପରିସ୍ଥିତି ଭଳି ଭାରତ ଆପଣଙ୍କୁ ଦରକାର । ଆପଣଙ୍କୁ ଏଭଳି ଭାରତ ଦରକାର । ଲୋକତାନ୍ତ୍ରିକ ଅଧିକାରକୁ ଛଡ଼ାଇ ନେବା , ଦେଶର ଖବରକାଗଜକୁ ତାଲା ପକାଇ ଦେବା । ଆପଣଙ୍କୁ ଏହି ଭାରତ ଦରକାର । ଆପଣଙ୍କୁ...ଆପଣଙ୍କୁ କେଉଁ ଭାରତ ଦରକାର ସେହି ଭାରତ - ବଟ ବୃକ୍ଷ ଉପୁଡ଼ି ପଡ଼ିବା ପରେ... ବଡ଼ ବୃକ୍ଷ ଉପୁଡ଼ି ପଡ଼ିବା ପରେ , ହଜାର-ହଜାର ନିର୍ଦ୍ଦୋଷ ଶିଖଙ୍କୁ ଖୋଲାଖୋଲି ଭାବେ ହତ୍ୟା ହୋଇଯାଏ । ଆପଣଙ୍କୁ...ଆପଣଙ୍କୁ ନିଉ ଇଣ୍ଡିଆ ଦରକାର ନାହିଁ । ଆପଣଙ୍କୁ ଭାରତ ଦରକାର । ସେହି ଭାରତ... ...ଆପଣଙ୍କୁ ସେହି ଭାରତ ଦରକାର । ଆପଣଙ୍କୁ ସେହି ଭାରତ ଦରକାର ଯେଉଁଠି ତନ୍ଦୁର କାଣ୍ଡ ହେଉଥିବ , ଆଉ ରସୁଖଦାର ଲୋକଙ୍କ ସମ୍ମୁଖରେ ପ୍ରଶାସନ ଆଣ୍ଠୋଉ ଥିବ । ସେହି ଭାରତ ଦରକାର । ହଜାର-ହଜାର ଲୋକଙ୍କର ମୃତ୍ୟୁ ପାଇଁ ଦାୟୀଥିବା ଦୋଷୀଙ୍କୁ ବିମାନରେ ବସାଇ... ବିମାନରେ ବସାଇ ତାକୁ ଦେଶ ବାହାରକୁ ନିଆ ଯାଉଥିବ । ଏହି ଭାରତ ଆପଣଙ୍କୁ ଦରକାର । ଡାଭୋସକୁ...ଡାଭୋସକୁ ଆପଣ ମଧ୍ୟ ଯାଇଥିଲେ , ଡାଭୋସକୁ ମୁଁ ମଧ୍ୟ ଯାଇଥିଲି । କିନ୍ତୁ ଆପଣ...ଆପଣ କାହାର ଚିଠି ନେଇ କାହାକୁ ପଠାଉଛନ୍ତି ଆପଣଙ୍କୁ ସେହି ଭାରତ ଦରକାର , ଏବଂ ଏଥିପାଇଁ ଆପଣଙ୍କୁ ନିଉ ଇଣ୍ଡିଆ ଦରକାର ନାହିଁ ।


    ଏଠାରେ ଜନ-ଧନ ଯୋଜନା ବିଷୟରେ ରାଷ୍ଟ୍ରପତି ମହାଶୟ ଉଲ୍ଲେଖ କରିଛନ୍ତି । ଏବେ ଆପଣ ଜନ-ଧନ ଯୋଜନା ବିଷୟରେ ମଧ୍ୟ ଆଲୋଚନା କରିଛନ୍ତି ଆଉ ଏହା କହିଛନ୍ତି ଏହା ତ କିଛି ନୁହେଁ ଆଗରୁ ହୋଇଥିଲା । ମୁଁ ଚାହୁଁଛି କି ଅତି କମରେ ତଥ୍ୟକୁ ଆମେ ସ୍ୱୀକାର କରିବା । ରାଜନୀତରେ ଯାହା କହିବାର ଅଛି କହି ଚାଲ । ଆମେ ଯେଉଁ 31 କୋଟି ଜନ-ଧନ ଖାତା ବିଷୟରେ କହୁଛୁ । ସେ ସମସ୍ତ 2014ରେ ଆମ ସରକାର ଗଠନ ହେବା ପରେ ହୋଇଛି ତାଙ୍କର.. ଆଉ ଏହି ରେକର୍ଡ କେହି ବଦଳାଇ ପାରିବେ ନାହିଁ । ଏହି ରେକର୍ଡ ଉପଲବ୍ଧ ଅଛି ଆଉ ଏଥିପାଇଁ ମୁଁ ଚାହୁଁଛି କି ଆପଣ ତଥ୍ୟ ଗୁଡ଼ିକୁ ଟିକେ ଠିକ୍ କରି ନିଅନ୍ତୁ ତ ଭଲ ହେବ ଆପଣ ଏହା ମଧ୍ୟ କହିଛନ୍ତି କି ଆମେ ତ ହେଉଛୁ ନାମ ପରିବର୍ତ୍ତନକାରୀ , ଖେଳ ପରିବର୍ତ୍ତନକାରୀ ନୁହେଁ , ନେମ୍ ଚେଞ୍ଜର ଗେମ୍ ଚେଞ୍ଜର ନୁହେଁ ।


    ଆମର କାର୍ଯ୍ୟକଳାପ ଗୁଡ଼ିକୁ ଦେଖିବେ ଆଉ ସତ୍ୟତାର ସହିତ କହିବାକୁ ହେବ ତ ଆପଣ କହିବେ କି ଆମେ ତ ହେଉଛୁ ଏମ୍-ଚେଞ୍ଜର (ଲକ୍ଷ୍ୟ ପରିବର୍ତ୍ତନକାରୀ) । ଆମେ ହେଉଛୁ ଲକ୍ଷ୍ୟର ପିଛା କରିବା ଭଳି ଲୋକ ଆଉ ଲକ୍ଷ୍ୟକୁ ପ୍ରାପ୍ତ କରି ରହିଥାଉ । ଆଉ ଏଥିପାଇଁ ଆମେ ଯେଉଁ ଲକ୍ଷ୍ୟ ନିର୍ଦ୍ଧାରିତ କରୁ , ସମୟ ସୀମାରେ ପାର କରିବା ପାଇଁ ରୋଡ଼ମେପ୍ ପ୍ରସ୍ତୁତ କରୁ , ସମ୍ବଳ ବିନିଯୋଗ କରୁ , କଠିନ ପରିଶ୍ରମ କରୁ । ଫଳରେ ଦେଶକୁ ଅସୁବିଧାରୁ ମୁକ୍ତ କରିବା ଦିଗରେ କିଛି ଆମେ ମଧ୍ୟ ଯୋଗଦାନ କରିବୁ । ଆଉ ଏଥିପାଇଁ କଂଗ୍ରେସ ଏହି ଛଟପଟ ହେବା ବହୁତ ସ୍ୱାଭାବିକ କଥା ଅଟେ ଭାଇ.. ଆମର ଜୟ-ଜୟକାର କରନ୍ତୁ , ଆମକୁ ବାରମ୍ବାର ମନେ ପକାନ୍ତୁ , ପ୍ରତ୍ୟେକ ଜାଗାରେ ଆମକୁ ମନେ ପକାନ୍ତୁ ଆପଣଙ୍କର ଏହି ଇଚ୍ଛା ରହିବା ହେଉଛି ବହୁତ ସ୍ୱାଭାବିକ । ଆଉ ଏବେ ଏହା ଶୁଣି-ଶୁଣି ଆପଣଙ୍କୁ ମଧ୍ୟ ଅଭ୍ୟାସ ପଡ଼ି ଯାଇଛି କି ଏହା ଛଡ଼ା କୌଣସି ଜିନିଷ ଭିତରେ ଫିଟ୍ ହୋଇ ନଥାଏ ।


    ମୁଁ ଖୁସି ଅନୁଭବ କରିବି ଆଉ ଆପଣ ରେକର୍ଡ ଯାଂଚ କରନ୍ତୁ କି 15 ଅଗଷ୍ଟକୁ ଲାଲକିଲ୍ଲାରୁ ଆପଣଙ୍କର ଯେତେ ପ୍ରଧାନମନ୍ତ୍ରୀଙ୍କୁ , କଂଗ୍ରେସ ଦଳର ପ୍ରଧାନମନ୍ତ୍ରୀ ଯିଏ ଦେଶର ପ୍ରଧାନମନ୍ତ୍ରୀ ହେଲେ ତାଙ୍କର ଭାଷଣରେ କୌଣସି ଅନ୍ୟ ସରକାରଙ୍କର , କୌଣସି ଅନ୍ୟ ରାଜ୍ୟ ସରକାରଙ୍କ ଦ୍ୱାରା ଦେଶର ମଙ୍ଗଳ ପାଇଁ କୌଣସି କାମ ହୋଇଥିବ ତାହାର ଉଲ୍ଲେଖ କରିଥିବେ । ମୁଁ ହେଉଛି ସିଏ ଯିଏ ଲାଲକିଲ୍ଲାରୁ କହୁଛି ଦେଶ ଆଜି ଯେଉଁଠାରେ ପହଂଚିଛି ଏ ପର୍ଯ୍ୟନ୍ତ ଆସିଥିବା ସବୁ ସରକାରଙ୍କ ଯୋଗଦାନ ରହିଛି , ସମସ୍ତ ରାଜ୍ୟ ସରକାରଙ୍କ ଯୋଗଦାନ ରହିଛି । ଆଉ ଏହା କହିବାରେ ସଂକୋଚ ଅନୁଭବ କରିବା ଏହା ଉଚିତ ନୁହେଁ । ଏହା କହିବାରେ ସଂକୋଚ ଅନୁଭବ କରିବା ଉଚିତ ନୁହେଁ । ଆଉ ଆମେ ଏହି କଥା ପାଇଁ ଛଟପଟ ହେଉ ନାହିଁ କି ଆପଣ ଅଟଳ ବିହାରୀ ବାଜପେୟୀଙ୍କ ନାମକୁ ମନେ ପକାନ୍ତୁ , ଆମେ ଛଟପଟ ହେଉ ନାହୁଁ ଆଜ୍ଞା । ଆପଣ ବାଧ୍ୟ ହୋଇ କହିବେ ତ ଠିକ ଅଛି ନ ହେଲେ ବି ଠିକ୍ ଅଛି । ଆପଣଙ୍କୁ ଯାହା ଠିକ ଲାଗିବ ଆପଣ ସେହି ନାମ ଦିଅନ୍ତୁ । ଆଉ ଆପଣ ଏହା ମଧ୍ୟ କହିଦେଲେ କି 2014 ପୂର୍ବରୁ ଯାହା କିଛି ହୋଇଥିଲା ସବୁ ଆପଣଙ୍କ ଖାତାକୁ ଗଲା । ପ୍ରଶଂସା ଦେବା ପାଇଁ ବହୁତ ବଡ଼ ଇଚ୍ଛା ହେଉଛି । ଆଉ ଆପଣଙ୍କର ନିୟମ ମଧ୍ୟ ହେଉଛି ବଡ଼ କମାଲ । ଯେତେବେଳେ ଆମେ ଛୋଟ ଥିଲୁ ଗାଁରେ କ୍ରିକେଟ ଖେଳୁଥିବା ଲୋକଙ୍କୁ ଦେଖୁଥିଲୁ ତ ଛୋଟ-ଛୋଟ ପିଲାମାନେ ଖେଳୁଥିଲେ , ତ ପରେ ଆମେ ଦେଖୁଥିଲୁ ଶେଷରେ ଝଗଡ଼ା ହେଉଥିଲା । ତ ଆମକୁ ବଡ଼ ଆଶ୍ଚର୍ଯ୍ୟ ଲାଗୁଥିଲା କି କ ’ ଣ ଏବେ ତ ଖେଲୁଥିଲେ , ଏବେ ଲଢ଼ୁଛନ୍ତି । ତ ପୁଣି ଦେଖିଲୁ ...ତ ତାଙ୍କର ଗୋଟିଏ ନିୟମ ରହିଥିଲା ଯାହା ହାତରେ ବ୍ୟାଟ ରହୁଥିଲା ସେ ବ୍ୟାଟିଂ କରୁଥିଲା ଆଉ ଯେମିତି ହିଁ ସିଏ ଆଉଟ୍ ହେଉଥିଲା ନା ଭାଇ ମୁଁ ଯାଉଛି । ଆପଣମାନେ ମଧ୍ୟ ଏହିଠାରେ ରହିଛନ୍ତି କି ବ୍ୟାଟିଂ ଆପଣଙ୍କୁ ହିଁ ମିଳିବ କି ? ଆଉ ପୁଣି ଏବେ ପୁଣି ବ୍ୟାଟିଂ ମିଳିଲା ନାହିଁ ତ ଖେଳ ଶେଷ , ଆମେ ଯାଉଛୁ , ଏଭଳି ହୋଇ ନଥାଏ ଭାଇ ।


    ଏବେ ଆମେ ଆଧାର କଥାକୁ ଆସିବା । ତ ଆପଣ କହୁଛନ୍ତି କି କାମ ହେଉଛି ଆମର ଆଉ ଆପଣ ଶ୍ରେୟ ନେଉଛନ୍ତି । ଭଲ ହେଉଛି ଯଦି ଆପଣ ଏହା କହୁଛନ୍ତି ତ । କିନ୍ତୁ ଆପଣଙ୍କୁ ଏହା ମନେ ରଖିବାକୁ ପଡ଼ିବ । ଆଉ ମୁଁ ଚାହିଁବି 7 ଜୁଲାଇ 1998 ଏହି ସଦନରେ ଆଉ ସଭାପତି ମହୋଦୟ ସେ ସମୟରେ ଏହି ସଦନର ସଦସ୍ୟ ଥିଲେ । ତ ’ 7 ଜୁଲାଇ 1998ରେ ସେ ଏକ ପ୍ରଶ୍ନ ପଚାରି ଥିଲେ ଜଣେ ସଦସ୍ୟ ଭାବରେ ଆଉ ସେତେବେଳେ , ସେତେବେଳର ସ୍ଵରାଷ୍ଟ୍ର ମନ୍ତ୍ରୀ ଶ୍ରୀମାନ ଲାଲ କୃଷ୍ଣ ଆଡଭାନୀ ମହାଶୟ ଉତ୍ତର ଦେଇଥିଲେ ଏହି ସଦନରେ । ଆଉ ସେହି ଉତ୍ତରରେ ସେ କହିଥିଲେ , ବହୁମୁଖୀ ଜାତୀୟ ପରିଚୟପତ୍ର ପାସପୋର୍ଟ ପ୍ରଦାନ ପାଇଁ ବ୍ୟବହାର ହେବ , ଡ୍ରାଇଭିଂ ଲାଇସେନ୍ସ , ପଡି କାର୍ଡ , ସ୍ୱାସ୍ଥ୍ୟ ସେବା , ନାମଲେଖା ଏବଂ ଶିକ୍ଷା ସଂସ୍ଥାନ , ସରକାରୀ ଏବଂ ଘରୋଇ କ୍ଷେତ୍ରରେ ନିଯୁକ୍ତି , ଜୀବନ ଏବଂ ସାଧରଣ ବୀମା ଏବଂ ଜମବାଡି ରେକର୍ଡ ଏବଂ ସହରାଂଚଳ ସମ୍ପତ୍ତି ପାଇଁ କାମରେ ଆସିବ । ଆଧାରର ମଞ୍ଜି ଏହିଠାରେ ରହିଛି ।


    ବର୍ତ୍ତମାନଠାରୁ କୋଡ଼ିଏ ବର୍ଷ ପୂର୍ବେ...


    ମାନନୀୟ ସଭାପତି ମହୋଦୟ ମୋର ଆପଣଙ୍କୁ ପ୍ରାର୍ଥନା ଯେ ରେଣୁକା ମହାଶୟାଙ୍କୁ କିଛି କୁହନ୍ତୁ ନାହିଁ , ରାମାୟଣ ଧାରାବାହିକ ପରେ ଏଭଳି ହସ ଶୁଣିବାର ସୌଭାଗ୍ୟ ଆଜି ମିଳିଛି ।


    କୋଡ଼ିଏ ବର୍ଷ ପୂର୍ବେ ଏହି ଦୃଷ୍ଟିଭଙ୍ଗୀ ଅଟଳ ବିହାରୀ ବାଜପେୟୀ ମହାଶୟଙ୍କର ଥିଲା । କିନ୍ତୁ କଂଗ୍ରେସ କହୁଛି ସେ ଆଧାର ଆରମ୍ଭ କରିଛି ତା ’ ହେଲେ ମଧ୍ୟ ଏହାର ଶ୍ରେୟ ଆପଣଙ୍କୁ ଦେବାରେ ଆମର କୌତସି ଆପତ୍ତି ନାହିଁ । ଆଧାର ହେଉଛି ଆପଣଙ୍କର ।


    ଆମେ ଦଳଠାରୁ ଆଗରେ ଦେଶକୁ ରଖିଛୁ । ଆଉ ଆମ ନିଷ୍ପତ୍ତିର ଆଧାର ହେଉଛି ଦେଶର ହିତ । ଆଜି ଶ୍ରେୟ ନେବା ପାଇଁ ଆପଣ ବହୁତ ବ୍ୟଗ୍ର ଏହା ହେଉଛି ବହୁତ ସ୍ୱାଭାବିକ । ସ୍ଵତନ୍ତ୍ର ଅନୁସନ୍ଧାନ ଟିମ (ଏସଆଇଟି) ଗଠନ କରିବା ପାଇଁ ସର୍ବୋଚ୍ଚ ନ୍ୟାୟାଳୟ ଆଦେଶ ଦେଇଥିଲେ । ଆପଣ ତିନି ବର୍ଷ ପର୍ଯ୍ୟନ୍ତ ତାହାର ନିର୍ଣ୍ଣୟ କଲେ ନାହିଁ ଏହାର ଶ୍ରେୟ ଆପଣଙ୍କୁ ହିଁ ଯିବା ଆବଶ୍ୟକ । ଆଉ ଆମେ ପ୍ରଥମେ ଏସଆଇଟିକୁ ଗ୍ରହଣ କଲୁ କିନ୍ତୁ ଆପଣ କହି ପାରିବେ କି ଆମ ସାମ୍ନାକୁ ଏ ବିଷୟ ଆସିଥିଲା ।


    କଳାଧନ ବିରୁଦ୍ଧରେ କାର୍ଯ୍ୟାନୁଷ୍ଠାନ କରିବାର ଶ୍ରେୟ ମଧ୍ୟ କଂଗ୍ରେସ ସ୍ୱୀକାର କରି ନେଉ । କଂଗ୍ରେସ 28 ବର୍ଷ ପର୍ଯ୍ୟନ୍ତ ବେନାମୀ ସମ୍ପତ୍ତି ଆଇନ ଲାଗୁ କଲା ନାହିଁ । ତାହାର ଶ୍ରେୟ ମଧ୍ୟ ଆପଣ ନେଇ ନିଅନ୍ତୁ । ଆଉ ଏ ପର୍ଯ୍ୟନ୍ତ 35 ଶହ କୋଟି ଟଙ୍କାରୁ ଅଧିକ ସମ୍ପତ୍ତି ଆପଣଙ୍କୁ ଜଣାଥିବା ଦରକାର , ମାନ୍ୟବର ଆନନ୍ଦ ଶର୍ମା ମହାଶୟ ଆପଣ ଦୀର୍ଘ ସମୟ ହେବ ଏଠାରେ ବସିଛନ୍ତି ଏବଂ କହିବାର ଆପଣଙ୍କର ଏକ ସ୍ୱତନ୍ତ୍ର ଶୈଳୀ ମଧ୍ୟ ଅଛି । ଆଉ ଆପଣ ବରଫ ଉପରେ ଶାଣ ଛୁରା ତିଆରି କରି ଭୁଷି ଦେଇ ପାରିବେ ଜଣା ପଡିବ ନାହିଁ । କିନ୍ତୁ ଏହି ବେନାମୀ ସମ୍ପତ୍ତି ଆଇନ 28 ବର୍ଷ ପୂର୍ବେ ସମସ୍ତ ସଦନରେ ଗୃହୀତ ହୋଇ ସାରିଥିଲା । କିନ୍ତୁ ତାହାର ନିୟମ ତିଆରି କଲେ ନାହିଁ , ବିଜ୍ଞପ୍ତି କଲେ ନାହିଁ , ଆଉ ଅଟକି ରହିଥିଲା । କିଏ ଅଟକାଉ ଥିଲା ଇଏ କୌଣସି ବିରୋଧୀ- ବିରୋଧୀ ଦଳ ଦାୟୀ ନ ଥିଲା , ଜଣାଇବା ପାଇଁ । ମୋତେ ଭଲ ଲାଗିଲା ଆପଣମାନଙ୍କ ଭଳି ବିଦ୍ୱାନଙ୍କୁ ମଧ୍ୟ କିଛି............


    ଏ ପର୍ଯ୍ୟନ୍ତ 35 ଶହ କୋଟି ବେନାମୀ ସମ୍ପତ୍ତି ଜବତ ହୋଇଛି । ଏବେ ଆପଣଙ୍କ ସମୟରେ ଏତେ ପରିମାଣର ବେନାମୀ ସମ୍ପତି ସୃଷ୍ଟି ହୋଇଛି ତ ଶ୍ରେୟ ତ ମିଳିବା ହିଁ ଦରକାର... ଶ୍ରେୟ ତ ମିଳିବା ହିଁ ଦରକାର । ଏ ସମସ୍ତ ଶ୍ରେୟ ହେଉଛି ଆପଣଙ୍କର । ସମଗ୍ର ଦୁନିଆ ବଦଳିଛି , ପରିଶୋଧ କରି ନଥିବା ସଂହିତା , ଦେବାଳିଆ ବ୍ୟାଙ୍କିଙ୍ଗ ଆଇନ ମୁଁ ସ୍ୱୀକାର କରି ପାରୁନାହିଁ କି ଏହାର କୌଣସି ଜ୍ଞାନ ଆପଣଙ୍କୁ ନ ଥିଲା । କିନ୍ତୁ ଆପଣଙ୍କୁ ଶ୍ରେୟ ମିଳିବା ଦରକାର କି ବହୁତ ଲୋକଙ୍କର ଲାଭ ଥିଲା , ଆପଣ ଏହାକୁ ତିଆରି କରି ନଥିଲେ । ଶ୍ରେୟ ଆପଣଙ୍କୁ ମିଳିବା ଦରକାର । ଦେଶର ଶିଳ୍ପ କ୍ଷେତ୍ରକୁ ବିଶ୍ୱ ସମୁଦାୟର ଭାରତ ପ୍ରତି ବିଶ୍ୱାସ ସୃଷ୍ଟି ହେଉ , ଭାରତର ଆଇନ କାନୁନ ପ୍ରତି ବିଶ୍ୱାସ ସୃଷ୍ଟି ହେଉ । ଆମେ ଏହି ନିଷ୍ପତ୍ତି କରିଛୁ । One Rank One Pension “ଗୋଟିଏ ପଦବୀ ଗୋଟିଏ ପେନସନ” ନୀତି ଚାରି ଦଶକ ଧରି ଦେଶ ଆଖିରେ ଧୂଳି ପକାଇ ଚାଲିଲେ ଆଉ ଗଲାବେଳେ ମାତ୍ର 500 କୋଟି ଟଙ୍କାର ବଜେଟ ଦେଇ ନିର୍ବାଚନକୁ ଚାଲିଗଲେ । ପବନ ସୃଷ୍ଟି ହୋଇ ସାରିଥିଲା କ ’ ଣ କରିବା । ଏବେ ଆମେ ଯେବେ ଆସିଲୁ ତ ଦେଖିଲୁ କି ରେକର୍ଡ ମଧ୍ୟ ନଥିଲା କୌଣସି ଜିନିଷର , ସୂକ୍ଷ୍ମତାର ସହିତ ଅଧ୍ୟୟନ ହୋଇ ନଥିଲା ଆଉ ଯେତେବେଳେ ଆମେ ଏହାକୁ ଲାଗୁ କଲୁ 11 ହଜାର କୋଟି ଟଙ୍କାର ଆବଶ୍ୟକତା ପଡ଼ିଲା , 11 ହଜାର କୋଟି ଟଙ୍କା । ଆପଣ 500 କୋଟିରେ କେମିତି ଦେଇ ଥାଆନ୍ତେ ତ ଏବେ ଏ ସମସ୍ତ ଶ୍ରେୟ ହେଉଛି ଆପଣଙ୍କର । ଜିଏସଟି ପାଇଁ ମଧ୍ୟରାତ୍ରିରେ ସମାରୋହ ହେଲା । କଂଗ୍ରେସ ଏହାର ବହିଷ୍କାର କଲା । ସବୁ ଦଳ ଆସିଲେ । ଆଉ ଆପଣଙ୍କୁ ଏହା ଲାଗିଲା କି ଏ ସମସ୍ତ ଶ୍ରେୟ ଆମକୁ ମିଳିଯିବ ଆଉ ଆପଣ ମାନନ୍ତୁ କିମ୍ବା ନ ମାନନ୍ତୁ ଆପଣ ଯାହା କିଛି ମଧ୍ୟ କରୁଛନ୍ତି ଜିଏସଟି ସମ୍ବନ୍ଧରେ ଏହାର ଯେତିକି ନକାରାତ୍ମକ ଭାବନା ରହିଛି ତାହା ଆପଣଙ୍କ ଖାତାରେ ଜମା ହେଉଛି , ଆଉ ହୋଇ ଚାଲିବ , ଆଉ ଦେଶବାସୀଙ୍କ ମସ୍ତିଷ୍କରେ ଫିଟ୍ ହୋଇଯିବ । ଆପଣମାନେ ଚିନ୍ତା କରନ୍ତୁ କି ଶ୍ରେୟ କେହି ନେଇ ନ ଯାଆନ୍ତୁ ଏହା ଚିନ୍ତା କରନ୍ତୁ ଆଉ ଆପଣଙ୍କୁ ସମସ୍ତ ଶ୍ରେୟ ମିଳୁଥାଉ ।


    ଏବେ ନିମ ଲେପିତ ୟୁରିଆ କଥା ଆସିଲା । ଆପଣଙ୍କ ତରଫରୁ କୁହାଗଲା କି ଆମେ ଆରମ୍ଭ କରିଥିଲୁ ଦେଖନ୍ତୁ ଆପଣ ସବୁ ଜିନିଷ ଅଧା ପନ୍ତରିଆ କରି ଛାଡ଼ିଦେବେ । ଆଉ ଆପଣ ତାହା ଉପରେ କ୍ୟାପ ଲଗାଇ ଦେବେ କି ଏଠାରୁ ଆଗକୁ ଯିବାର ନାହିଁ । ତ ସେତେବେଳେ ସେହି ଯୋଜନାର ଲାଭ ହେବା ପରିବର୍ତ୍ତେ ଅଧିକ କ୍ଷତି ହୋଇଥାଏ । ସର୍ବଶେଷରେ ନିମ ଲେପିତ ୟୁରିଆ ପଛରେ ଦୁଇଟି ବିଷୟ ଥିଲା । ଯାହାର ଜ୍ଞାନ ଆପଣଙ୍କୁ ମଧ୍ୟ ଜଣା ନଥିଲା । ଗୋଟିଏ ହେଲା ୟୁରିଆର ବର୍ଦ୍ଧିତ ଶକ୍ତି ଥାଏ । ସେଥିପାଇଁ କୃଷକ କମ୍ ୟୁରିଆ ଖର୍ଚ୍ଚରେ କାମ ଚଳାଇ ପାରେ । ଅନ୍ୟଟି ହେଲା ଗୁଣାତ୍ମକ ପରିବର୍ତ୍ତନ ଆସିଥାଏ ଫଳରେ ଉତ୍ପାଦନ ବୃଦ୍ଧି ହୋଇଥାଏ । ଏହା ହେଉଛି ମାନିବାର କଥା ଥିଲା । ଆଉ ଅନ୍ୟଟି - ୟୁରିଆ କୃଷକଙ୍କ ପାଖକୁ ଯିବା ପରିବର୍ତ୍ତେ କାରଖାନାକୁ ଚାଲି ଯାଉଥିଲା । ବ୍ୟୟ ବିଲ କୃଷକଙ୍କ ନାମରେ ପଡ଼ୁଥିଲା । ରିହାତି କୃଷକଙ୍କ ନାମରେ କଟୁଥିଲା । ଆଉ ଚାଲି ଯାଉଥିଲା କାରଖାନାକୁ । ଏବେ 100 ପ୍ରତିଶତ ନିମ ଲେପିତ ହୋଇଥାଏ । ତ ଏହା ଏବେ କୌଣସି କାରଖାନାରେ କାମରେ ଲାଗିବ ନାହିଁ । ଆପଣଙ୍କୁ ମଧ୍ୟ ଜଣା ଥିଲା । 35 ପ୍ରତିଶତ କରିବା ପରେ 65 ପ୍ରତିଶତର କବାଟ କାହା ପାଇଁ ଖୋଲା ରଖିଥିଲେ । ଏହାର ଶ୍ରେୟ ମୁଁ କାହାକୁ ଦେବି ।


    ଆଉ ଏଥିପାଇଁ ମୁଁ ବୁଝୁଛି କି 100ପ୍ରତିଶତ ପଛରେ ଆମେ ଲାଗିଗଲୁ । ଏତିକି ହିଁ ନୁହେଁ ଆମଦାନୀ ହୋଇ ଯେଉଁ ୟୁରିଆ ଆସିଥାଏ ତାକୁ ମଧ୍ୟ ଆସିବା ପୂର୍ବରୁ ତାହାକୁ ନିମ ଲେପିତ କରା ଯାଇଥାଏ । ଏହା ହେଉଛି ସେଥିପାଇଁ କି ଏବେ ତାହାର ପରିଣାମ ସ୍ୱରୂପ ଆଜି ୟୁରିଆର କୌଣସି ଅଭାବ ରହି ନାହିଁ । ନହେଲେ ମୁଁ ଯେତେବେଳେ ମୁଖ୍ୟମନ୍ତ୍ରୀ ଥିଲି ମୋତେ ପ୍ରତି ବର୍ଷ ଦୁଇ ତିନୋଟି ଚିଠି ପ୍ରଧାନମନ୍ତ୍ରୀଙ୍କ ପାଖକୁ ୟୁରିଆ ପାଇଁ ଲେଖିବାକୁ ପଡ଼ୁଥିଲା । ମୁଁ ଏଠାକୁ ଆସିଲି ତ ଆରମ୍ଭରୁ ସମସ୍ତ ମୁଖ୍ୟମନ୍ତ୍ରୀଙ୍କ ପାଖରୁ ୟୁରିଆ ପାଇଁ ଚିଠି ଆସୁଥିଲା । ଆଉ ଆଜି ଗୋଟିଏ ହେଲେ ମଧ୍ୟ ଚିଠି ଆସୁ ନାହିଁ । ନା କେଉଁଠାରେ ଲାଠି ଚାର୍ଜ ହେଉଛି । ଲୋକମାନଙ୍କୁ ୟୁରିଆ ମିଳୁଛି । କିଛି ଜିନିଷ ବଦଳା ଯାଇପାରେ । ମୁଁ ଏହା ଜଣାଇବାକୁ ଚାହିଁବି କେବେ କେବେ ରାଜନୀତି ଏତିକି ଭାରୀ ହୋଇଥାଏ ଆଉ ଏହି କଥା ସତ କି ବାରମ୍ବାର ନିର୍ବାଚନ , ବାରମ୍ବାର ନିର୍ବାଚନର ଏହା ହେଉଛି ପରିଣାମ କି ଯୋଜନା ପୂରା ପ୍ରସ୍ତୁତ ହୋଇଥାଉ , ନ ହୋଇ ଥାଉ ଆମେ ପଥର ପୋତି ଦେଉଛେ । ଫିତା କାଟି ଦେଉଛୁ । ଫଳକ ଲଗାଇ ଦେଉଛୁ । ଆଉ ତାହାର ପରିଣାମ କ ’ ଣ ହେଲା । ଏବେ ଦେଖନ୍ତୁ ଆମକୁ ରେଳବାଇର ବଜେଟରେ ଘୋଷଣା ସବୁକୁ ବନ୍ଦ କରିବାକୁ ପଡ଼ିଲା , ଏବେ ତ ରେଳବାଇର ବଜେଟ ମଞ୍ଜୁର ହୋଇଗଲା । କିନ୍ତୁ କାହିଁକି ଯେତେବେଳେ ମୁଁ ଦେଖିଲି କି ପୁରୁଣା ସରକାର 15 ଶହରୁ ଅଧିକ ଏଭଳି ରେଳବାଇର ଯୋଜନା ସବୁ ଘୋଷିତ କରି ଦେଇଥିଲେ ଯାହାକୁ ପରେ କେହି ଦେଖିଲା ଭଳି ମଧ୍ୟ ନାହିଁ । ଏହି ଭଳି ଭାବେ , ହୋଇଗଲା ଘୋଷିତ । କିଛି ଦିନ ସଦନରେ ତାଳି ବାଜିଗଲା । କୌଣସି ଖବରକାଗଜରେ ଛପିଗଲା । ସେହି ଏମପି ଘରେ ଯାଇ ମାଳା ପିନ୍ଧି ଦେଲେ କଥା ସମାପ୍ତ ହୋଇଗଲା । ଏହି ସଂସ୍କୃତି ଦ୍ୱାରା ଦେଶର ବହୁତ ବଡ଼ କ୍ଷତି ହୋଇଥାଏ ।


    ଆଉ ଆପଣ ଆଶ୍ଚର୍ଯ୍ୟ ହେବେ ଆଜ୍ଞା ମୁଁ ଗୋଟିଏ ପ୍ରଗତି ଟେକ୍ନୋଲଜିର ଉପଯୋଗ କରି ପଦକ୍ଷେପ ନେଲି । ଆଉ ମୁଁ ନିଜେ ସମସ୍ତ ପଡ଼ି ରହିଥିବା ପ୍ରକଳ୍ପର ସମୀକ୍ଷା କରିବାରେ ଲାଗିଲି । ସମସ୍ତ ରାଜ୍ୟର ମୁଖ୍ୟ ସଚିବ , ଭାରତ ସରକାରଙ୍କର ସମସ୍ତ ସଚିବ ଏବଂ ମୋ ସହିତ ଅନଲାଇନରେ ସମସ୍ତଙ୍କର ସହିତ ବୈଠକ ହୋଇଥାଏ । ଆପଣ ଆଶ୍ଚର୍ଯ୍ୟ ହେବେ ଆଜ୍ଞା , ଏଭଳି ପ୍ରକଳ୍ପ ସବୁ ସାମ୍ନାକୁ ଆସିଲା ଯାହା 30 ବର୍ଷ 40 ବର୍ଷ ପୂର୍ବରୁ ସ୍ଥିର ହୋଇଥିଲା । ଶିଳାନ୍ୟାସ ହୋଇ ଯାଇଥିଲା । ପରେ କାଗଜ ପତ୍ର ଉପରେ ତାହାର ଚିହ୍ନ ବର୍ଣ୍ଣ ନଥିଲା । ଏଭଳି , ଅନେକ ପ୍ରକଳ୍ପକୁ ଏବେ ଗୋଟି-ଗୋଟି କରି ସମୀକ୍ଷା କରିବାରେ ଲାଗିଲି , ସମସ୍ତ ବିଭାଗକୁ ଏକାଠି କରିବାରେ ଲାଗିଲି , ପୂର୍ବରୁ ଯେଉଁ ସରକାର ଥିଲେ ସେମାନଙ୍କର କ ’ ଣ ଦାୟିତ୍ୱ ନ ଥିଲ । ଆଜ୍ଞା , ତଥାପି ମୁଁ ଏହା କରିବାରେ ଲାଗିଲ , ଶେଷରେ ଏହି ଦେଶ ହେଉଛି ଅବ୍ୟାହତ ରଖିବାର ଧାରା , ସରକାର ଆସିଲେ , ଗଲେ , ଆପଣ ବସିଲେ , ଅନ୍ୟ କିଏ ବସିଲା , ତୃତୀୟ ଜଣେ ବସିଲା ଆମେ ତ ଏହାକୁ ରୋକି ପାରିବା ନାହିଁ , ଏହା ହେଉଛି ଲୋକତନ୍ତ୍ର । କିନ୍ତୁ ସରକାରରେ ଏହି ଭାବ ଚାଲେ ନାହିଁ କି ଏହା ତ ଜୟ ରାମ ରମେଶଙ୍କ ସମୟରେ ହୋଇ ନଥିଲା , ତାଲା ଲଗାଇ ଦିଅ । ଏପରି ହୁଏ ନାହିଁ ଆଜ୍ଞା । ଆମେ ଖୋଜିଲୁ , ଆପଣ ଆଶ୍ଚର୍ଯ୍ୟ ହେବେ - 9 ଲକ୍ଷ କୋଟିରୁ ଅଧିକ ଟଙ୍କାର ପ୍ରକଳ୍ପ ମୁଁ ଏ ପର୍ଯ୍ୟନ୍ତ ତୁଟାଇ ଦେଇଛି । ସମସ୍ତ ମନ୍ତ୍ରଣାଳୟକୁ ବସାଇ ଯେଉଁ ସବୁ 30 ବର୍ଷ 40 ବର୍ଷର ପୁରୁଣା ପ୍ରକଳ୍ପ ଥିଲା ଏବେ ସେହି ପ୍ରକଳ୍ପ ସେ ସମୟରେ ହୋଇ ଥାଆନ୍ତା ତ ବୋଧ ହୁଏ କେତେ ହଜାର କୋଟିରେ ହୋଇ ଯାଇ ଥାଆନ୍ତା । କିନ୍ତୁ ଆଜି ଏହି ପ୍ରକଳ୍ପର ଅଟକଳ 9 ଲକ୍ଷ - 10 ଲକ୍ଷ କୋଟି ଟଙ୍କା ହୋଇ ଯାଇଛି ଆଜ୍ଞା । ଆଉ ଏଥିପାଇଁ ଏହି କାମ ଯାହା ଆମେ କରୁଛୁ , ସରକାର ଆପଣ ମଧ୍ୟ ଚଲାଇଛନ୍ତି , ଆମେ ମଧ୍ୟ ଚଲାଉଛୁ । ଆଉ ଯିଏ ମଧ୍ୟ ସରକାରରେ ବସି ଥାଆନ୍ତି ସେମାନଙ୍କୁ ଚଲାଇବାକୁ ପଡ଼ିଥାଏ । ସେମାନଙ୍କର ଦାୟିତ୍ୱ ଥାଏ । କିନ୍ତୁ ସବୁ ଜିନିଷକୁ ଭଲ ଭାବରେ ଚଲାଇବା ଆଉ ଏ ଯେଉଁ ସମସ୍ତ ଜାଗାରେ ପଥର ଅଛି , ଆପଣମାନଙ୍କ ନାମ ଅଛି ସବୁ କିଛି ଅଛି ଯେଉଁଥିରୁ ବୋଧହୁଏ କିଛି ପଥର କିଛି ଲୋକ ଚୋରି ମଧ୍ୟ କରି ନେଲେଣି । କିନ୍ତୁ ଶ୍ରେୟ ସବୁ ଆପଣଙ୍କୁ ଯାଇଥାଏ । ଯୋଜନା ଗୁଡ଼ିକ ଆପଣଙ୍କର ଆଜ୍ଞା ।


    ଏବେ ଏଠାରେ ଆମ ଆଜାଦ ସାହେବ ଖାଦ୍ୟ ସୁରକ୍ଷା ବିଲ୍ କଥା କହିଲେ ଏବଂ ତାରିଖ ସହିତ କହିଲେ । ମୁଁ ଆପଣଙ୍କୁ କେହି ମଧ୍ୟ ଆପଣଙ୍କୁ ପଚାରିବ ଆଜ୍ଞା ଆପଣ ଯେଉଁ ତାରିଖ ଦେଲେ ଆମେ ତା ’ ପରେ ଆସିଲୁ ଆଜ୍ଞା । ଗୋଟିଏ ବର୍ଷ ପରେ ଆସିଛୁ । ଗୋଟିଏ ବର୍ଷରେ ଆପଣ କାହିଁକି ଓ କ ’ ଣ ପାଇଁ ହେବାକୁ ନ ଦେଲେ । ଆଉ ଆପଣମାନେ ସୁପ୍ରିମକୋର୍ଟର ଦ୍ୱାହି ଦେଇ ପଚାରିଲେ କି ସୁପ୍ରିମକୋର୍ଟର ପଚାରିଛନ୍ତି । ଆପଣଙ୍କୁ ଜଣାଥିବା ଦରକାର କି କେରଳ ଯେଉଁଠାରେ ଆପଣଙ୍କର ସରକାର ଥିଲା , ସେମାନେ ଏହାକୁ ସ୍ୱୀକାର କରି ନଥିଲେ । ସୁପ୍ରିମକୋର୍ଟ ଭର୍ତ୍ସନା କରିଥିଲେ । କିନ୍ତୁ ଏବେ ଆପଣ ତାହାକୁ ମଧ୍ୟ ଆମ ଉପରେ ଲଦି ଦେଉଛନ୍ତି । ଆପଣଙ୍କୁ କରିବାର ଥିଲା । ଆଉ ମୁଁ ମାନୁଛି କି ଯେଉଁ ନିଷ୍ପତ୍ତି ଆମେ ନେଉଛୁ ତାହାକୁ ଶେଷ କରିବାର ପ୍ରସ୍ତୁତି ସହିତ କରିବା ଦରକାର ।


    ଏବେ ସାର କାରଖାନା ଖୋଲିବା ପାଇଁ ତ ଆପଣ କହୁଛନ୍ତି କି ଆମ ସମୟରେ ହୋଇଥିଲା , ଆମ ସମୟରେ ହୋଇଥିଲା , ଆମ ସମୟରେ ହୋଇଥିଲା । କିନ୍ତୁ ବନ୍ଦ ମଧ୍ୟ ଆପଣଙ୍କ ସମୟରେ ହୋଇଥିଲା । ହଜାର ହଜାର ଲୋକ ଆପଣଙ୍କ ସମୟରେ ହିଁ ବେକାର ମଧ୍ୟ ହୋଇଥିଲେ , ତାହାର ମଧ୍ୟ ଶ୍ରେୟ ନିଅନ୍ତୁ । ଆଉ ଏଥି ପାଇଁ ଯଦି ଆଜି ଆମେ ଏହାକୁ ଲାଗୁ କରୁଛୁ ଏବଂ ନୀତିଗତ ପରିବର୍ତ୍ତନ କରି କରୁଛୁ । ଆଜି ଦେଖନ୍ତୁ ଆମେ ୟୁପିର ଗୋରଖପୁର , ବିହାରରେ ବରୌନୀ , ଝାଡଖଣ୍ଡରେ ସିଙ୍ଗରୀ , ଏହି ୟୁରିଆ କାରଖାନା ଯାହା ବନ୍ଦ ପଡିଥିଲା ତାହାକୁ ଦ୍ରୁତ ଗତିରେ ଆଗକୁ ବଢ଼ାଇବା ପାଇଁ କାମ କରୁଛୁ । ଜଗଦୀଶପୁର-ହଳଦିଆ ଗ୍ୟାସ ପାଇପଲାଇନ ତାହାକୁ ଆମେ ଯୋଡିଲୁ । ଏହି ନୀତିଗତ ପରିବର୍ତ୍ତନ କଲୁ ଫଳରେ ତାଙ୍କୁ ଗ୍ୟାସ ମିଳିଯାଉ ତ କାରଖାନା ଚଳାଇବାରେ ସୁବିଧା ହୋଇଯିବ । ଆଉ ଏହା ହେଉଛି ଦେଶର ସେହି ଅଂଚଳ ଯେଉଁଠାରେ ଏ ପ୍ରକାର ବ୍ୟବସ୍ଥା କରାଯାଏ ତ ’ ପୂର୍ବ ଭାରତର ବିକାଶର ସମ୍ଭାବନା ବଢିଯିବ । ଆଉ ଏହା ସେହି ରାଜ୍ୟ ନୁହେଁ ଯେଉଁଠାରେ ଭାରତୀୟ ଜନତା ପାର୍ଟିର ପତାକା ଉଡୁଛି । ଦେଶ ପାଇଁ ଆବଶ୍ୟକ ଅଟେ , ପୂର୍ବଭାରତର ରାଜ୍ୟଗୁଡିକର ବିକାଶ ହେବା ଦରକାର । ଦେଶର ସନ୍ତୁଳିତ ବିକାଶ ହେବା ଦରକାର । ଏହି ସିଧାସାଧା ବିକାଶର ଥିଓରି ଆଧାରରେ ଆମେ କାମ କରୁଛୁ । ଆଉ ମୋର ବିଶ୍ୱାସ ଅଛି କି ଏହି ସବୁ କଥାକୁ ଆପଣ ପ୍ରସଂଶା କରିବେ ।


    ଆମର ମାନନୀୟ ସଦସ୍ୟ ଶ୍ରୀମାନ ଅମିତ ଶାହା ଭାଷଣ ଦେଲେ । ଆଉ ମତେ ଭଲ ଲାଗିଲା କି ଆଜାଦ ସାହାବ ସେଥିରୁ ଏହା ଖୋଜି ବାହାର କଲେ କି ଆପଣ ଏତେ କଥା ଭାଷଣରେ କହିଲେ କିନ୍ତୁ ସର୍ଦ୍ଦାର ପଟେଲଙ୍କ ନାମ କାହିଁକି କହିଲେ ନାହିଁ । ମତେ ଭଲ ଲାଗିଲା କି ଆପଣ ସର୍ଦ୍ଦାର ସାହେବଙ୍କୁ ମନେ ପକାଇଲେ ।


    ଏବେ-ଏବେ ଗୁଜରାଟରେ ନିର୍ବାଚନ ହୋଇଥିଲା । ସେହି ନିର୍ବାଚନରେ ଆମର ବାବୁ ବସିଛନ୍ତି ଏଠାରେ , ସର୍ଦ୍ଦାର ପଟେଲ କଂଗ୍ରେସ ପାର୍ଟିର ସମସ୍ତ ଲେଖାରେ ସର୍ଦ୍ଦାର ସାହେବ ଥିଲେ । ମତେ ଏତିକି ଭଲ ଲାଗିଲା କି ଚାଲ ବହୁତ ବର୍ଷ ପରେ ଏଭଳି ଦିନ ମଧ୍ୟ ଆସିଲା । କିନ୍ତୁ ଆଉ ଯେତେବେଳେ ମୁଁ ଏହା ଚିନ୍ତା କରୁଥିଲି କି ଏହି ପରମ୍ପରା ଜାରି ରହିବ । କିନ୍ତୁ ଗୁଜରାଟ ନିର୍ବାଚନ ଶେଷ ହେଲା ଏବଂ ଏଠାରେ ଆପଣଙ୍କର ଦଳର କାର୍ଯ୍ୟକ୍ରମ ଥିଲା । ଏବେ ମଧ୍ୟ ଆପଣ ପୁରୁଣା ଚିତ୍ର ଦେଖି ପାରିବେ । ପଛପଟେ କେଉଁଠି ମଧ୍ୟ ସର୍ଦ୍ଦାର ସାହେବ ନାହାନ୍ତି ଏବଂ ସେହି ସମୟର ସମ୍ବାଦପତ୍ର ଲେଖିଥିଲା କି ସପ୍ତାହ ପରେ ଆପଣଙ୍କର ଏଠାରେ କାର୍ଯ୍ୟକ୍ରମ ହେଉଛି ଆଉ ସର୍ଦ୍ଦାର ସାହେବ ଅନ୍ତର୍ଦ୍ଧାନ ହୋଇ ଯାଇଛନ୍ତି । ଆଉ ଏହା ମଧ୍ୟ ମନେ ପକାନ୍ତୁ କି ଆମେ ସର୍ଦ୍ଦାର ସାହେବଙ୍କ ନାମ , ଆମ ଅଧ୍ୟକ୍ଷ ମହାଶୟ ଉଲ୍ଲେଖ ନ କଲେ । ତାହାକୁ ଆପଣ ଉପଯୋଗ କରିବାକୁ ଚେଷ୍ଟା କଲେ ଏହା ମଧ୍ୟ ମନେ ପକାନ୍ତୁ କି ସର୍ଦ୍ଦାର ସାହେବ ଏବଂ ବାବା ସାହେବ ଆମ୍ବେଦକରଙ୍କୁ ଭାରତରତ୍ନ କେବେ ମିଳିଲା । ମଝିରେ ଏତେ ସମୟ କାହିଁକି ଚାଲିଗଲା । ଆଉ ଏଥିପାଇଁ ଆପଣ ଚର୍ଚ୍ଚା କରନ୍ତୁ ଅଭିଯୋଗ କରନ୍ତୁ । ଆଉ ଏହା ରାଷ୍ଟ୍ରପତି ମହୋଦୟଙ୍କର ଅଭିଭାଷଣ ଠାରୁ ଅଲଗା ବିଷୟ ଥିଲା । କିନ୍ତୁ ପୁଣି ମଧ୍ୟ ଆପଣ ଉଠାଇଲେ ତ ହେଉଛି ଭଲ କଥା , ଉଠାଇଲେ । କିନ୍ତୁ ଯେତେବେଳେ ଆପଣ କୌଣସି ବିଷୟ ଉଠାଉଛନ୍ତି ତ ’ ଚାରୋଟି ଆଙ୍ଗୁଠି ନିଜ ଆଡକୁ ହୋଇଥାଏ , ଏହା ଆପଣ ଭୁଲନ୍ତୁ ନାହିଁ ଏହା ମୋର.... ଆପଣ ଆଶ୍ଚର୍ଯ୍ୟ ହେବେ ଆଜ୍ଞା... ଏହି ପ୍ରକାରର କାମ ଆମ ଦେଶରେ ହୁଏ , ହୋଇପାରେ ବୋଧହୁଏ ଆପଣଙ୍କ କାର୍ଯ୍ୟ ଶୈଳୀରେ ଏହି ପ୍ରକାରର ସୁକ୍ଷ୍ମତା ମଧ୍ୟକୁ ଯିବାର ସ୍ୱଭାବ ନଥିବ ।


    ମୋର ଏହା ସୌଭାଗ୍ୟ ଥିଲା କି ମୁଁ ଦୀର୍ଘ ସମୟ ପର୍ଯ୍ୟନ୍ତ ମୁଖ୍ୟମନ୍ତ୍ରୀ ରହିଥିଲି । ଆଉ ସେହି କାରଣରୁ ଆଜାଦ ସାହେବ ମଧ୍ୟ ମୁଖ୍ୟମନ୍ତ୍ରୀ ରହିଥିଲେ ଜଣା ପଡ଼ି ଥାଆନ୍ତା କି ବହୁତ ସୂକ୍ଷ୍ମତା ମଧ୍ୟକୁ ଯିବାକୁ ପଡ଼ିଥାଏ । ଶରଦ ରାଓ ଦୀର୍ଘ ସମୟ ପର୍ଯ୍ୟନ୍ତ ମୁଖ୍ୟମନ୍ତ୍ରୀ ରହିଛନ୍ତି ତାଙ୍କୁ ଜଣା ଯେ ବହୁତ ସୂକ୍ଷ୍ମତା ମଧ୍ୟକୁ ଯିବାକୁ ପଡ଼ିଥାଏ । ମୁଖ୍ୟମନ୍ତ୍ରୀ ଏଠାକୁ-ସେଠାକୁ ଯାଇ ପାରନ୍ତି ନାହିଁ ତାଙ୍କୁ ବିସ୍ତୃତ ଭାବେ ଦିଅନ୍ତୁ । ଆଉ ଆମେ ସମସ୍ତେ ଯିଏ ମୁଖ୍ୟମନ୍ତ୍ରୀ ରହିଛନ୍ତି ତାଙ୍କୁ ଜଣା । କିନ୍ତୁ ଏଠାକୁ ମୁଖ୍ୟମନ୍ତ୍ରୀ ତ ବହୁତ କମ୍ ଆସନ୍ତି , ଆସନ୍ତି ତ ଛୋଟ ଏକ ବିଭାଗ ନେଇ ଯାଆନ୍ତି । ମୋ ଦାୟିତ୍ୱରେ ଗୋଟିଏ ବଡ଼ କାମ ଆସିଗଲା । ଆଉ ସେଥିପାଇଁ ମୋର ସେହି ଅଭ୍ୟାସ ମୋ କାମରେ ଆସୁଛି ।


    ଆମ ଦେଶରେ ବିଗତ ବର୍ଷ ଯେଉଁ ଜଳସେଚନ ପ୍ରକଳ୍ପ ହୋଇଛି ବନ୍ଧ(Dam) ପ୍ରସ୍ତୁତ ହୋଇ ସାରିଥିବ କିନ୍ତୁ ପାଣି କାହିଁ ? କ୍ଷେତ ପାଇଁ ଆମେ ନେଟୱାର୍କ ପ୍ରସ୍ତୁତ କରି ନାହୁଁ । 40-50 ବର୍ଷ ଅର୍ଥାତ କେହି କଳ୍ପନା କରି ପାରିବେ କି ଛଅ ମହଲା ତିଆରି କରିବେ ଆଉ ସିଡ଼ି ମଧ୍ୟ ନ ଥିବ , ଲିଫ୍ଟ ମଧ୍ୟ ରହି ନଥିବ । କିପରି ଏଭଳି କାମ ହୋଇଗଲା । ମୁଁ ସେଥି ମଧ୍ୟରୁ 99 ଟିକୁ ଚିହ୍ନଟ କଲି । ହଜାର-ହଜାର କୋଟି-କୋଟି ଟଙ୍କାର ଯୋଜନାରେ କାମ ଆରମ୍ଭ କଲୁ । କୃଷକଙ୍କ ପାଖରେ ପାଣି ପହଂଚୁ ଏହି ଦିଗରେ ଆମେ କାମ ଆରମ୍ଭ କଲୁ । ଆଉ 50ଟି ଯୋଜନା ସଂପୂର୍ଣ୍ଣ ହୋଇ ସାରିଛି ବଳକା ଯୋଜନାଗୁଡ଼ିକ ଖୁବ ଶୀଘ୍ର ସଂପୂର୍ଣ୍ଣ ହୋଇ ଯିବା ଦିଗରେ ଆମର କାମ ଚାଲୁ ରହିଛି ।


    ପ୍ରଶ୍ନ ହେଉଛି ଆପଣ ତିଆରି କଲେ-ତିଆରି କଲେ , ଭଲ କାମ କଲେ , କିନ୍ତୁ ଚିନ୍ତାଧାରା ଅଧା , କାମ ଅଧା ଆଉ ଟଙ୍କା ଗଲା , ପରିଣାମ ମିଳିଲା ନାହିଁ । ଅଧିକ ଭଲ ହୋଇ ଥାଆନ୍ତା ଯଦି ବିସ୍ତୃତ ଭାବେ ହୋଇ ଥାଆନ୍ତା , ସମନ୍ୱିତ ଆଭିମୁଖ୍ୟ ନେଇ ହୋଇଥାଆନ୍ତା , ବୌଦ୍ଧିକ ଦୃଷ୍ଟିଭଙ୍ଗୀ ଥାଆନ୍ତା ତ ଆପଣଙ୍କ ସମୟରେ ଯେଉଁ କାମ ହୋଇଛି ସେଥିରେ ମଧ୍ୟ ଯଦି ସଂପୂର୍ଣ୍ଣ କରି ଥାଆନ୍ତେ ତ ଦେଶର ମଙ୍ଗଳ କରି ଥାଆନ୍ତେ । ଆପଣ କରି ନାହାଁନ୍ତି ଏହା ମୁଁ କହୁ ନାହିଁ । କିନ୍ତୁ କିଛି କରିଲା ଭଳି କାମ କିପରି କରିବା ଦରକାର ସେଥିରେ ବହୁତ ବଡ଼ ଅଭାବ ରହି ଯାଇଛି । ଯାହା-ଯାହାଙ୍କୁ ଭଲ କାମ କରିବାର ସୁଯୋଗ ମିଳିଛି ସେହି ଲୋକମାନଙ୍କର ଦାୟିତ୍ୱ ହେଉଛି କି ଜିନିଷ....


    ଆଉ ଏଥିପାଇଁ ଆପଣମାନେ ଦେଖିଥିବେ ଆମେ ଆସି ଏକ ବଡ଼ ପରିବର୍ତ୍ତନ କରିଛୁ । ଆମେ ଆମ ଦେଶରେ ଅଧିକାଂଶ ବଜେଟ ଅନୁଦାନ ହେବା ଅର୍ଥାତ୍ ସେହିଠାରୁ ହିଁ ବଡ଼ ସନ୍ତୋଷ ବୋଲି ମାନି ନିଆଯାଇଥାଏ । ତାଳି ପଡିଯାଇଥାଏ ସେହି ଅନୁଦାନ ମିଳି ଯାଇଥାଏ । ଶେଷ ହେବା ଆଡ଼କୁ ଦେଖିବାର ସଂଖ୍ୟା ବହୁତ କମ ହୋଇଥାଏ । ପରିଣାମ ଆଡ଼କୁ ଦେଖିବାର ଭଳି ସେଥିରେ ମଧ୍ୟ ବହୁତ କମ୍‌ ହୋଇଥାଏ । ଆଉ ପରିଣାମର ଚର୍ଚ୍ଚା ହିଁ ହେଉ ନଥିଲା । ଆମେ ସଂପୂର୍ଣ୍ଣ କାର୍ଯ୍ୟ ସଂସ୍କୃତିକୁ ଏଭଳି ପ୍ରସ୍ତୁତ କରି ଦେଇଛୁ । ଏହି ସରକାର ଆଗ୍ରହ ରଖିଛନ୍ତି ଆଉ ସଂସଦରେ ରଖୁଛନ୍ତି ପରିଣାମର ରିପୋର୍ଟ ଫଳରେ ଟଙ୍କା ଯେଉଁ କାମ ପାଇଁ ବ୍ୟବହାର କରାଯାଇଥିଲା ସେହି କାମରେ ଗଲା କି ଗଲା ନାହିଁ । ଆଉ ଏଥିପାଇଁ ଫଳାଫଳ ଉପରେ ଯୋର୍ ଦେବା ଦିଗରେ ଆମର ପ୍ରୟାସ ରହିବା ଆବଶ୍ୟକ ।


    ଏବେ କୃଷକଙ୍କର ରୋଜଗାର ବଢ଼ାଇବାର ବିଷୟରେ ଏହିଠାରେ ଚର୍ଚ୍ଚା ହୋଇଛି । ମୁଁ ଆଶ୍ଚର୍ଯ୍ୟଚକିତ ଯେ କୃଷକଙ୍କର ରୋଜଗାର ଦ୍ୱିଗୁଣିତ କରିବାରେ କାହାକୁ ଅସ୍ୱୀକାର ହୋଇପାରେ । କୌଣସି ଅସ୍ୱୀକାର ହୋଇ ନ ପାରେ । ଆଉ ଆମେ ଏଥିପାଇଁ ନୁହେଁ କି ତା ’ ସହିତ କୌଣସି ରାଜନୀତି ରହିଛି ଏଠାରେ ବସିଥିବା ପ୍ରତ୍ୟେକ ବ୍ୟକ୍ତିଙ୍କ ହୃଦୟରେ ଅଛି କି ଭାଇ ଏହା ହେଉଛି ଏକ ଏଭଳି କାମ ଯାହାକୁ ଆମେ କରିବା ଦରକାର । ଏବେ ଏହା କିପରି ହେବ । ଜମି ଖଣ୍ଡ ଖଣ୍ଡ ହେବା ବଢ଼ିବାରେ ଲାଗିଛି । ପରିବାରର ସଂଖ୍ୟା ବଢ଼ିଥାଏ ଯଦି ତାହାର ଦଶ ମାଣ ଜମି ରହିଛି ତ ପିଲାମାନଙ୍କ ମଧ୍ୟରେ ବଣ୍ଟା ହୋଇଯାଏ ତ 2 ମାଣ , 1 ମାଣକୁ ଆସି ଯାଇଥାଏ ତ କଷ୍ଟ ହୋଇଥାଏ । ତେଣୁ ଆମକୁ ଟେକ୍ନୋଲଜି ଆଧାରିତ କୃଷି କୌଶଳ ଆଡ଼କୁ ଯିବାକୁ ହିଁ ପଡ଼ିବ । ଆମକୁ ଆଧୁନିକ ହେବାକୁ ହିଁ ପଡ଼ିବ । ଆଉ ଏହା ଯଦି ଆମେ କରୁଛୁ ତ ପରିବର୍ତ୍ତନ ହେବ । ମୃତ୍ତିକା ସ୍ୱାସ୍ଥ୍ୟ କାର୍ଡ ହେଉଛି ଗୋଟିଏ ପ୍ରୟାସ । ପ୍ରତି ବୁନ୍ଦା ଜଳ ଅଧିକ ଶସ୍ୟ (ପର ଡ୍ରପ୍ ମୋର କ୍ରପ୍) , ସୂକ୍ଷ୍ମ ଜଳସେଚନ ହେଉଛି ଗୋଟିଏ ପ୍ରୟାସ । ଫୁଆରା ଜଳସେଚନ , ଗୋଟିଏ ସମୟ ଥିଲା ଆମ ଦେଶରେ କୃଷକ ବୁଡ଼ା ପାଣି ଦେବା ବିନା ଆଖୁ ଚାଷ ହୋଇ ପାରୁ ନଥିଲା ଏହି ମାନସିକତା ଭିତରେ ଆଖୁ ଚାଷ ଥିଲା । ସେ ଏହା ଭାବି ନେଇଥିଲା କି ଆଖୁ ଚାଷ ପାଇଁ ବିଲ ସବୁବେଳେ ପାଣିରେ ଭରି ରହିବା ଦରକାର । କିନ୍ତୁ ଅନୁଭବରୁ.. ମୁଁ ତ ଗୁଜରାଟରେ ଥିଲି , ମୋର ନିୟମ ଥିଲା ଫୁଆରା ଜଳସେଚନରେ ଆଖୁ ଚାଷ ହେଲେ ଉନ୍ନତମାନର ଆଖୁ ମିଳିଥାଏ । ଏବେ ଧିରେ ଧିରେ ସାରା ଦେଶରେ ପାଣି ବଂଚିବ । ଏବେ ଏହା କୌଣସି ପ୍ରୟୋଗ ନୁହେଁ । ପ୍ରଥମରୁ ସମସ୍ତଙ୍କୁ ଜଣାଥାଏ ଯେଉଁମାନେ କଦଳୀ ଚାଷ କରିଥାନ୍ତି । କଦଳୀ ଚାଷ କଲାବାଲା କଦଳୀ କାନ୍ଦି କାଟି ସାରିବା ପରେ ଥୁଂଟା ଗଛ ବିଲରେ ଠିଆ ହୋଇଥାଏ । ତାକୁ କାଟି ବିଲରୁ କାଢିବା ପାଇଁ ଟଙ୍କା ଖର୍ଚ୍ଚ କରିବାକୁ ପଡିଥାଏ । ଏକ ଏକର ଜମି ପାଇଁ 5 ହଜାର , 10ହଜାର , 15 ହଜାର ଟଙ୍କା ଦେବାକୁ ପଡିଥାଏ ।


    ଆମର ଏଠାରେ କୃଷି ବିଶ୍ୱ ବିଦ୍ୟାଳୟ ଯେଉଁ ପରିଣାମ ଦେଲେ-କଦଳୀ ଗଛ ଗଣ୍ଡିରୁ ସେମାନେ ଫାଇବର ତିଆରି କଲେ , ଫେବ୍ରିକ୍ସ ତିଆରି କଲେ ଆଉ କପଡ଼ା ପ୍ରସ୍ତୁତ କଲେ । ଆଜ୍ଞା ବହୁତ ଭଲ ମାନର କପଡ଼ା ତିଆରି ହେଉଛି । କେବଳ ଏତିକି ନୁହେଁ ଯେଉଁଠାରେ ଶୁଖିଲା ମାଟି ରହିଛି ସେଠାରେ ଏହି ଗଛକୁ ଖଣ୍ଡ-ଖଣ୍ଡ କରି କାଟି ପକାଇ ଦିଆଯାଏ ତ 90 ଦିନ ପର୍ଯ୍ୟନ୍ତ ସେଠାରେ ବିନା ପାଣିରେ ଗଛଲତା ବଢ଼ି ପାରିବେ । ଆଜି ଏଠାରେ ଯେଉଁ ଆବର୍ଜନା ଥିଲା ସେଥିରୁ ସମ୍ପଦ ସୃଷ୍ଟି ହେଲା ଆଉ ତାକୁ ନେବା ପାଇଁ ଲୋକ ଆସୁଛନ୍ତି ଆଉ ତାଙ୍କୁ ଏକର ପ୍ରତି 10 ହଜାର , 15 ହଜାର ଦେଉଛନ୍ତି । ଆମ ଦେଶରେ ଯେଉଁ କୃଷିଜାତ ଆବର୍ଜନା ହେଉଛି ଆମେ ତା ’ ଉପରେ ଗୁରୁତ୍ୱ ଦେବା ତ ଆୟ ବୃଦ୍ଧି ଦିଗରେ ତାହା ସାହାଯ୍ୟ କରିବ । ଆଉ ଆମ ଦେଶରେ ମଧ୍ୟ ଏବେ ଆଖୁଚାଷ ହେଉଛି । ଅଧିକ ଚିନି ଉତ୍ପାଦନ ହୋଇଯାଏ ତ କୃଷକ ମରିବ , କମ ଉତ୍ପାଦନ ହୋଇଯାଏ ତ କୃଷକ ମରିବ । ଅଧିକାଂଶ ଚିନିକଳ କୃଷକଙ୍କ ଦ୍ୱାରା ପରିଚାଳିତ ହୋଇଥାଏ । ଏବେ ଆମେ ଇଥାନଲ 10 ପ୍ରତିଶତ କରିଦେଲୁ । ଏବେ ଏହି କାରଣରୁ ଯେଉଁ ସମୟରେ ଚାପ ପଡ଼ିବ ଚିନି ବଜାର ଉପରେ ବିଶ୍ୱର ପ୍ରଭାବ ରହିଥାଏ ତ ଇଥାନଲ ଆଡ଼କୁ ବଦଳାଇ ଦେବା ତ କୃଷକଙ୍କ ସୁରକ୍ଷାର ସମ୍ଭାବନା ବଢ଼ିଯିବ ।


    ଆମର କିଷାନ ସମ୍ପଦା ଯୋଜନା ମଧ୍ୟ , ଆମକୁ ଜଣା ଅଛି କି ଲକ୍ଷ-ଲକ୍ଷ କୋଟି-କୋଟି ଟଙ୍କା ଆମର ଏଥିପାଇଁ ନଷ୍ଟ ହେଉଛି କି ଚାଷଠାରୁ ଆରମ୍ଭ କରି ବଜାର ପର୍ଯ୍ୟନ୍ତ ଶୃଙ୍ଖଳରେ ଅନେକ ଦୁର୍ବଳ ବିନ୍ଦୁ ରହିଛି । ମୌଳିକ ଢ଼ାଂଚାରେ କେତେକ ଦୁର୍ବଳ ବିନ୍ଦୁ ରହିଛି । ଆମର ବିହନ ଠାରୁ ବଜାର ପର୍ଯ୍ୟନ୍ତ ଏକ ବିସ୍ତୃତ ଦୃଷ୍ଟିଭଙ୍ଗୀ ହେବ ତେବେ ଯାଇ କରି ଏହି ପ୍ରୟାସ ସଫଳ ହେବ , ସେହି ଦିଗରେ ଆମେ କାର୍ଯ୍ୟ କରୁଛୁ ।


    ମୁଁ ସ୍ୱୀକାର କରୁଛି କି ଇ-ନାମ ଯୋଜନା ହେଉ , ଇ-ନାମ ଯୋଜନା ଏବେ ଆରମ୍ଭ ହୋଇଛି । ଅନେକ ରାଜ୍ୟ ଅଛନ୍ତି ଯେଉଁମାନେ ଏ ପର୍ଯ୍ୟନ୍ତ ମଧ୍ୟ ନିଜର ଏପିଏମସି ଆଇନରେ ଯେଉଁ ପରିବର୍ତ୍ତନ କରିବାର ଅଛି କରିନାହାଁନ୍ତି । କିନ୍ତୁ ପାଖାପାଖି 36 ହଜାର କୋଟି ଟଙ୍କାର କାରବାର ଇ-ନାମ ମାଧ୍ୟମରେ କୃଷକମାନେ ଅନଲାଇନ୍ ରେ ବିକ୍ରି କରିଛନ୍ତି । 36 ହଜାର କୋଟିର କାରବାର ନିଜକୁ ନିଜେ ବହୁତ ବଡ଼ ଶୁଭାରମ୍ଭ ହୋଇଛି । ମୁଁ ବୁଝି ପାରୁଛି ଏହା ବହୁତ ଆଗକୁ ଯିବ ।


    ଆମକୁ ମୂଲ୍ୟଯୁକ୍ତ ଆଡ଼କୁ ଯିବାକୁ ପଡ଼ିବ । କୃଷକ ଯଦି କଞ୍ଚା ଲଙ୍କା ବିକ୍ରି କରିଥାଏ ତ ବହୁତ କମ ଧନ ମିଳିଥାଏ କିନ୍ତୁ ଯଦି ଶୁଖିଲା ନାଲି ଲଙ୍କା ହୋଇଥାଏ ତ ସେଥିରୁ ପାଉଡର ହୋଇଥାଏ । ଲଙ୍କାଗୁଣ୍ଡ କରି ପ୍ୟାକିଂ କରି ଭଲ ଭାବରେ ବ୍ରାଣ୍ଡିଂ କରି ବିକ୍ରି କରିବ ତ କୃଷକଙ୍କର ଆୟ ବଢ଼ିଥାଏ । ଆମକୁ ମୂଲ୍ୟଯୁକ୍ତ ଆଡ଼କୁ ଯିବାକୁ ପଡ଼ିବ ।


    ଆମ କୃଷକର ଆନୁସଙ୍ଗିକ କାର୍ଯ୍ୟ ଆଜି କ୍ଷେତରେ ସୌର ଶକ୍ତିର ଫାର୍ମ ଯୋଡ଼ା ଯାଇ ପାରିବ , କୃଷକଙ୍କ ଆୟ ବଢ଼ା ଯାଇ ପାରିବ । ସୌର ପମ୍ପ ମଧ୍ୟ ତାହାର ବିଜୁଳି ଉତ୍ପାଦନ କରିପାରିବ । ସୌର ଶକ୍ତି ପମ୍ପ ଚଲାଇ ପାରିବ । ଡିଜେଲ ଖର୍ଚ୍ଚ କମ୍ କରି ପାରିବ । ବିଜୁଳିର ଖର୍ଚ୍ଚ କମ୍ କରି ପାରିବ । ଆଉ ସେହି ବିଜୁଳି ରାଜ୍ୟ ସରକାର କିଣି ପାରିବେ । ତ ତାହାର ଏକ ବହୁତ ବଡ଼ ଖର୍ଚ୍ଚ ମଧ୍ୟ କମିଯିବ ।


    ଆଜି ଆମେ ବାଉଁଶ , ବାଉଁଶ 90 ବର୍ଷ ହେବ , ଆପଣଙ୍କ ଦୋଷ ନୁହେଁ । 90 ବର୍ଷ ହେବ ଆଇନ ତିଆରି କରି ଦେଲେ କି ଏହା ତ ହେଉଛି ଗଛ । କେହି କାଟି ପାରିବେ ନାହିଁ । ଯେତେବେଳେ ସମଗ୍ର ଦୁନିଆରେ ବାଉଁଶ ହେଉଛି ଘାସ । ଏବେ ଆପଣ କରିବା ଦରକାର ତ ଶ୍ରେୟ ଆପଣଙ୍କୁ ଯାଉଛି । ଆମେ ଭାବିଲୁ , ଆମେ ପଦକ୍ଷେପ ନେଲୁ , ଆଜି ଆମେ ବାଉଁଶକୁ ଘାସ ପର୍ଯ୍ୟାୟରେ ରଖିଲୁ । ଆଜି କୃଷକ ନିଜ କ୍ଷେତର ଚାରି ପଟେ ବାଉଁଶ ଚାଷ କରି ପାରିବ । ବାଉଁଶ ଚାଷ ଯୋଗୁଁ ତା ’ ଫସଲକୁ କୌଣସି କ୍ଷତି ହୁଏ ନାହିଁ । ତା ’ ହେଉଛି ଅତିରିକ୍ତ ଆୟ । ଆଉ ଆଜି ହିନ୍ଦୁସ୍ଥାନ ବାଉଁଶ କ୍ଷେତ୍ରରେ ହଜାର-ହଜାର କୋଟିର ବାଉଁଶ ଆମଦାନୀ କରୁଛି । ଆମେ ଦିଆସିଲି ପାଇଁ ବାହାରୁ ବାଉଁଶ ଆଣୁଛୁ , ଗୁଡ଼ି ପାଇଁ ବାହାରୁ ବାଉଁଶ ଆଣୁଛୁ , ଅଗରବତୀ ପାଇଁ ବାହାରୁ ବାଉଁଶ ଆଣୁଛୁ । ଏହା ହେଉଛି ଗୋଟିଏ ଛୋଟ ନିଷ୍ପତ୍ତି ଯାହା ଦ୍ୱାରା କୃଷକମାନଙ୍କର ଆୟ ବୃଦ୍ଧି ପାଇଁ ଶକ୍ତି ଆସିଥାଏ ।


    ଆମର କୃଷକ ମହୁମାଛି ପାଳନ କରିଥାଏ , ଏବେ ମୁଁ ଆଶ୍ଚର୍ଯ୍ୟ ହେଉଛି କି ମହୁମାଛି ପାଳନ କ୍ଷେତ୍ରରେ କେତେ କାର୍ଯ୍ୟ ହୋଇ ପାରି ଥାଆନ୍ତା , ତାହାକୁ ଆପଣମାନେ କରି ପାରିଲେ ନାହିଁ । ମୁଁ ଆଶ୍ଚର୍ଯ୍ୟ ହେଉଛି କାହିଁକି କରି ପାରିଲେ ନାହିଁ । ଏହି ଦିନମାନଙ୍କରେ ଆମେ ଚାରି ବର୍ଷରେ 11ଟି ସମନ୍ୱିତ ମହୁମାଛି ପାଳନ ବିକାଶ କେନ୍ଦ୍ର ପ୍ରତିଷ୍ଠା କରିଛୁ । ଆଉ ମହୁ ଉତ୍ପାଦନରେ 38 ପ୍ରତିଶତ ବୃଦ୍ଧି ହୋଇଛି । ଆଉ ଏହି ମହୁ ବିଶ୍ୱ ବଜାରକୁ ଯିବାରେ ଲାଗିଛି । ଆଉ ସବୁଠାରୁ ବଡ଼ କଥା ଯାହା ପରେ ଆମକୁ ଧ୍ୟାନ ଦେବାର ଆବଶ୍ୟକତା ଅଛି ।


    ଆଜି ଦୁନିଆ ବୌଦ୍ଧିକ ସ୍ୱାସ୍ଥ୍ୟ ସେବା ( Holistic Healthcare) ଆଡ଼କୁ ଗତି କରୁଛି । ଦୁନିଆରେ ପରିବେଶ ଅନୁକୂଳ ଜୀବନ ପ୍ରତି ସଚେତନତା ବଢ଼ିଛି । ଆଉ ଏହି କାରଣରୁ ରସାୟନିକ ମହମ ପରିବର୍ତ୍ତେ ମହୁମାଛି ଦ୍ୱାରା ପ୍ରସ୍ତୁତ ହେଉଥିବା ମହମର ଚାହିଦା ବୃଦ୍ଧି ପାଇଛି । ଆମର ଏହି ମହୁମାଛି ପାଳନର କାମ ଏତେ ବଡ଼ ସଂଖ୍ୟାରେ ମହୁ ମହମକୁ ଶକ୍ତି ଦେଇ ପାରିବ କି ଯେଉଁ କାରଣରୁ ଆଗାମୀ ଦିନମାନଙ୍କରେ ଆମେ ବହୁତ ବଡ଼ ବିଶ୍ୱ ବଜାର ଅଧିଗ୍ରହଣ କରି ପାରିବା । ଆଉ ଆମ କୃଷକ କ୍ଷେତ କଡ଼ରେ ଏକ ଗଛ ତଳେ ଏହି କାମ କରି ପାରିବ । ପଶୁପାଳନ , ମାଛଚାଷ , କୁକୁଡ଼ା ପାଳନ , ମୂଲ୍ୟଯୁକ୍ତ ଏଭଳି ଅନେକ ଜିନିଷ ରହିଛି ଯାହାକୁ ଆମେ ଏକାଠି କରି କୃଷକର ଘର ପର୍ଯ୍ୟନ୍ତ ପହଂଚାଇବା । ମୁଁ ଜାଣି ପାରୁ ନାହିଁ କି କୃଷକଙ୍କର ଆୟ ଦ୍ୱିଗୁଣିତ କରିବାରେ କୌଣସି ଅସୁବିଧା ହୋଇପାରେ । କୃଷକକୁ ଶକ୍ତି ମିଳି ପାରିବ । ପ୍ରୟାସ ଆମ ସମସ୍ତଙ୍କୁ କରିବାକୁ ପଡ଼ିବ । ଆଉ ଆମେ ସମସ୍ତେ ପ୍ରୟାସ କରିବା ତ ପରିଣାମ ନିଶ୍ଚୟ ମିଳିବ ଆଉ ସେହି ଦିଗରେ ଆମର ପ୍ରୟାସ ରହିବା ଦରକାର ।


    ଆଜି ଆମ ଦେଶରେ ସ୍ୱଚ୍ଛ ଭାରତ ଅଭିଯାନକୁ ନେଇ ପରିହାସ କରାଯାଉଛି , ମେକ୍ ଇନ୍ ଇଣ୍ଡିଆକୁ ନେଇ ପରିହାସ କରାଯାଉଛି , ଜନ-ଧନ ଯୋଜନାକୁ ପରିହାସ କରାଯାଉଛି , ଆନ୍ତର୍ଜାତିକ ଯୋଗ ଦିବସକୁ ନେଇ ପରିହାସ କରାଯାଉଛି , କଳାଧନ ଉପରେ ହେଉଥିବା କାର୍ଯ୍ୟାନୁଷ୍ଠାନକୁ ନେଇ ପରିହାସ କରାଯାଉଛି , ସର୍ଜିକାଲ ଷ୍ଟ୍ରାଇକ୍ ଉପରେ ପ୍ରଶ୍ନ ଉଠାଯାଉଛି ।


    କିନ୍ତୁ ଆପଣ ମୋତେ କୁହନ୍ତୁ ଓବିସି କମିଶନଙ୍କୁ ସଂବିଧାନର ମାନ୍ୟତା ମିଳିଲା । କିଏ ଏହାର ବିରୋଧ କରିବା ଦରକାର , କୌଣସି କାରଣ କୁହନ୍ତୁ , ଏତେ ବର୍ଷ ଧରି ଆବଶ୍ୟକ ଥିଲା । ଆପଣମାନଙ୍କର କୌଣସି ବାଧ୍ୟ ବାଧକତା ଥିବ ଆଣିଲେ ନାହିଁ । ଏହି ସଦନରେ ଆମେ ଏହାକୁ ଏହି କମିଟିରେ ରଖନ୍ତୁ , ସେହି କମିଟିରେ ରଖନ୍ତୁ । ତାହାକୁ ଝୁଲାଇ ରଖିଥିଲେ । କ ’ ଣ ଆମେ ଏହି କାମକୁ କରିପାରି ନଥାନ୍ତେ ?


    ଏହି ଯେଉଁ ଖୋଲାଖୋଲି ଭାବେ ବିରୋଧ କରିବାର ଯେତେବେଳେ ସାହସ ନଥାଏ , ଜନତା ଜନାର୍ଦ୍ଦନଙ୍କୁ ସମ୍ମୁଖୀନ ହେବାର ଶକ୍ତି ନ ଥାଏ , ଆଜି ଓବିସି ସମାଜ ମଧ୍ୟରେ ଯେଉଁ ଆକାଂକ୍ଷା ଜାଗ୍ରତ ହୋଇଛି , ଆଜି ଓବିସି ସମାଜ ସଚେତନ ହୋଇଛି , ଓବିସି ସମାଜ ନିଜର ଅଧିକାର ପାଇଁ ମୈଦାନକୁ ଆସିଛି । ଆଉ ଆପଣଙ୍କ ରଣନୀତି ଖୋଲାଖୋଲି ଭାବେ କଥା ହେବାର ସାହସ କରି ନଥାଏ । ଏଥିପାଇଁ ବାହାନା କରୁଛନ୍ତି । କିନ୍ତୁ ଏହି ଦେଶର ଓବିସି ସମାଜ ଦେଶକୁ ଦେବା ଭଳି ସେମାନେ ଯଦି ନିଜର ଅଧିକାର ମାଗନ୍ତି ତ ମୁଁ ଅନୁରୋଧ କରିବି କି ରାଜନୀତି ଛାଡ଼ି ଏବଂ ନୂଆ-ନୂଆ କଥା ଯୋଡ଼ିବାର କାମ ଅଟକାଇବାର ପ୍ରୟାସ କରିବା ବଦଳରେ ତାହାକୁ ଗୃହୀତ କରାନ୍ତୁ ।


    ତିନି ତଲାକ... ଯଦି ଆପଣମାନଙ୍କୁ ଲାଗୁଛି କି ତିନି ତଲାକ ବିଷୟରେ ଆପଣ ଯେଉଁ ପ୍ରକାରର ଆଇନ ଚାହୁଁଛନ୍ତି । କିଏ ଆପଣଙ୍କୁ ଅଟକାଇଥିଲା , 30 ବର୍ଷ ପୂର୍ବେ ମାମଲା ଆପଣଙ୍କ ହାତକୁ ଆସିଥିଲା , ଆପଣଙ୍କୁ ଯେପରି ଦରକାର ସେହିପରି ତିଆରି କରିବାର ଥିଲା । କିନ୍ତୁ ଆପଣଙ୍କ ରାଜନୀତି...ଆପଣଙ୍କର ହିଁ ମନ୍ତ୍ରୀଙ୍କର ବକ୍ତବ୍ୟ ଥିଲା ତିନି ତଲାକ କାହିଁକି ଯିବା ଦରକାର । କିନ୍ତୁ ଯେତେବେଳେ ଚାରିଆଡ଼ୁ ସ୍ୱର ଉଠିଲା , ରାଜନୀତି ବିପଦରେ ପଡ଼ିଲା , ଭୋଟ ବ୍ୟାଙ୍କକୁ ବିପଦ ଆସିଲା , ଆଉ ଅଚାନକ ସେହି ମନ୍ତ୍ରୀଙ୍କୁ ଯିବାକୁ ପଡ଼ିଲା ଆଉ ସେହି ମିଶନକୁ ମଧ୍ୟ ଯିବାକୁ ପଡ଼ିଲା । ଆଉ ଏଥିପାଇଁ ଯେଉଁ କାରଣ ଦିଆଯାଉଛି । ହିନ୍ଦୁସ୍ଥାନର ପ୍ରତ୍ୟେକ ନାଗରିକ ଅପରାଧ ଆଇନ ମଧ୍ୟକୁ ଆସୁଛନ୍ତି ଯେଉଁଠାରେ ଦଣ୍ଡ ଅଛି । ଯେଉଁ ଯୁକ୍ତି ଦେଉଛନ୍ତି ଲାଗୁ ହୋଇ ପାରେ କି ଭାଇ ସେ କାହାର ହତ୍ୟା କରିଛନ୍ତି ଘରର ଏକମାତ୍ର ପୁଅ , ବୟସ ମାତ୍ର ତିରିଶ ବର୍ଷ । ଏବେ ତାହାକୁ ଜେଲ ଯିବାର ଆଇନ କାହିଁକି କଲେ । ବୁଢ଼ା ମାଆ-ବାପା କାହିଁକି ଯିବେ । ହିନ୍ଦୁ ଦୁଇଥର ବିବାହ କରେ ତ ସେ ଜେଲ ଚାଲିଯାଏ , ତା ’ ପାଇଁ ଦଣ୍ଡ ହୋଇଥାଏ । ସେତେବେଳେ ଆପଣମାନଙ୍କୁ ଚିନ୍ତା ହେଲା ନାହିଁ କି ତା ’ ପରିବାରର ଲୋକ କ ’ ଣ ଖାଇବେ । ଦଣ୍ଡ ମିଳୁ ? ଆଉ ଏଥିପାଇଁ ମୁଁ ମାନୁ ନାହିଁ କି କେହି ମଧ୍ୟ ତାହାକୁ ଅଧ୍ୟୟନ କରିବେ ସେମାନେ ଆଶ୍ଚର୍ଯ୍ୟ ହେବେ କି ଆପଣ କେଉଁ କଥା କରୁଛନ୍ତି ।


    କେବେ କେବେ ମୋତେ ଲାଗେ ବୋଧ ହୁଏ ଆମର ନରେଶ ମହାଶୟ ବଡ଼ ସହାନୁଭୂତି ଦେଖାଇଥିଲେ କି ସେ ଚୀର ହରଣ କରୁଥିଲେ ତା ’ କହିବା କଷ୍ଟକର ଅଟେ କିନ୍ତୁ ବହୁତ କିଛି କହୁଥିଲେ । ଭୟ ଜେଲ ତ ଆମେ ଭୋଗିଛୁ , 15 ବର୍ଷ ପର୍ଯ୍ୟନ୍ତ କ ’ ଣ କିଛି ଆମେ ସହିଛୁ ଆମକୁ ହିଁ ଜଣା ଅଛି । କିନ୍ତୁ ଆଇନ ଆଇନର କାମ କରୁ କିମ୍ବା ନ କରୁ ଆପଣ ଏଠାରେ କହି କାହା ପୁଅକୁ ଫସାଇବାକୁ ଯାଉଛନ୍ତି , ତାହାକୁ ଚିନ୍ତାଗ୍ରସ୍ତ କରିବାକୁ ଯାଉଛନ୍ତି । କେତେ କରାଯାଉଛି । ଆଉ କ ’ ଣ ମୁଁ ବୁଝାଉଛି କି ଏହି ପ୍ରକାରର କଥା କରିବା ଆଇନର ଉପହାସ କରୁଛୁ କି କରୁ ନାହୁଁ । ଆଇନ ସ୍ଥିର କରିବ କ ’ ଣ ହେବ । ଆଉ ଏଥିପାଇଁ ମୋତେ ଉତ୍ତର ଦେଇ ସାହାଯ୍ୟ କରନ୍ତୁ । ଏଭଳି ଭାବରେ ଆମକୁ ସାହାଯ୍ୟ କରନ୍ତୁ ।


    ଜଣେ କବି ଦୁଷ୍ୟନ୍ତ କୁମାରଙ୍କ କବିତାର ଶବ୍ଦ ହେଉଛି


    ଉନକି ଅପିଲ ହୈ କି ଉହ୍ନେ ମଦଦ କରେ ,


    ଉନକି ଅପିଲ ହୈ କି ଉହ୍ନେ ମଦଦ କରେ ,


    ଚାକୁ କି ପଶଲିୟୋଁ ସେ ଗୁଞ୍ଜାଇସ୍ ତୋ ଦେଖିୟେ


    ( ତାଙ୍କର ଅନୁରୋଧ ହେଉଛି କି ତାଙ୍କୁ ସାହାଯ୍ୟ କର ,


    ତାଙ୍କର ଅନୁରୋଧ ହେଉଛି କି ତାଙ୍କୁ ସାହାଯ୍ୟ କର ,


    ଛୁରୀର ଧାରରେ ସମ୍ଭାବନାକୁ ଦେଖନ୍ତୁ)


    ମହିଳାମାନଙ୍କ ଉପରେ ଅତ୍ୟାଚାର , ମୁଁ ମାନୁନାହିଁ କି ମହିଳାମାନଙ୍କ ଉପରେ ଅତ୍ୟାଚାର ହେଉଛି - ଏହି କଂଗ୍ରେସ , ବିଜେପି , ଅମୁକ ପାର୍ଟି , ସମୁକ ପାର୍ଟିର ବିଷୟ । ଏହା ହୋଇପାରେନା , ଆଉ ଯେଉଁ ଚିନ୍ତା ଆପଣ ପ୍ରକଟ କରିଛନ୍ତି ସେହି ଚିନ୍ତା ହେଉଛି ବହୁତ ସ୍ୱଭାବିକ । ଯାହା ଆଜାଦ ସାହେବ କହିଛନ୍ତି । ଆଉ ଏଥିପାଇଁ ମୁଁ ସାହସ କରିଥିଲି କି ଲାଲକିଲ୍ଲା ଉପରୁ କହିବା ପାଇଁ... କି ଝିଅମାନଙ୍କ ପାଇଁ ତ ବହୁତ କିଛି କୁହାଯାଏ କିଏ ତ ପଚାର ପୁଅ ରାତିରେ କାହିଁକି ଡେରିରେ ଘରକୁ ଆସିଥାଏ ? କିଏ ତ ’ ପ୍ରଶ୍ନ କର ପୁଅ ସନ୍ଧ୍ୟାରେ କେଉଁଠାକୁ ଯାଇଥାଏ , କାହାକୁ ଭେଟିଥାଏ ? କିଏ ତ ଚିନ୍ତା କର କି ପୁଅମାନଙ୍କୁ ତ ସଂସ୍କାର କରିବାର ଚିନ୍ତା ଅଛି । କ ’ ଣ ଆମେ ସମସ୍ତେ ଗୋଟିଏ ସ୍ୱରରେ ସେହି ମାଆମାନଙ୍କୁ ଆନ୍ଦୋଳିତ କରି ପାରିବା ନାହିଁ , ସେହି ପିତାମାନଙ୍କୁ ଆନ୍ଦୋଳିତ କରି ପାରିବା ନାହିଁ , ସେହି ଶିକ୍ଷକମାନଙ୍କୁ ଆନ୍ଦୋଳିତ କରି ପାରିବା ନାହିଁ କି ଶେଷରେ ସିଏ କାହାର ନା କାହାର ତ , ପୁଅ ଯିଏ କୌଣସି ଝିଅ ଉପରେ ଅତ୍ୟାଚାର କରୁଛି । ହେଉଛି କାହାର ନା କାହାର ତ , ପୁଅ । କ ’ ଣ ଆମେ ସମସ୍ତେ ଗୋଟିଏ ସ୍ୱରରେ ସମାଜ ଆଉ ଶେଷରେ ସେହି ସାମାଜିକ .... ଆଉ ସେଥିରେ ଆମେ ଯେତେ ଅଧିକ ମିଶି କରି କରିବା ଆଉ ମୁଁ ଚାହୁଁଛି କି ଆମେ ଏହି ସମସ୍ତ କଥାରେ ଉଜ୍ଜ୍ୱଳା ଯୋଜନା , ମହିଳା ସଶକ୍ତି କରଣର ଏକ ବହୁତ ବଡ଼ କାମ , କିନ୍ତୁ ଆମକୁ ମଧ୍ୟ ଏହା ଚିନ୍ତା କରିବାର ଅଛି କି ଆଉ ମୁଁ ଚାହିଁବି କି ସଦନ ମାଧ୍ୟମରେ ଦେଶରେ ଷ୍ଟାର୍ଟ ଅପ୍ ମାନଙ୍କୁ ବିଶେଷ ଅନୁରୋଧ କରିବି ।


    ସ୍ଵଚ୍ଛ ରୋଷେଇ ଏହି କାମଟିକୁ ଆମେ ମିଶନ ମୋଡରେ ଦେଶରେ କରିବା ଆବଶ୍ୟକ । ଆଉ ହୋଇ ପାରିବ ତ ନୂତନ ସୌର ଚୂଲା ଉଦ୍ଭାବନ ହେବ । ଏଭଳି ନବସୃଜନ ହେଉ ଫଳରେ ଗରିବଙ୍କୁ ଖାଦ୍ୟ ରୋଷେଇ କରିବାର ଏକ ନୂଆ ପଇସା ଖର୍ଚ୍ଚ କରିବାକୁ ନ ପଡ଼ୁ । ଆଉ ଗ୍ୟାସ ପରିବହନର ଖର୍ଚ୍ଚ ବଂଚି ଯାଉ । ଆଉ ନିଜର ହିଁ ଘରେ ସୌର ବ୍ୟବସ୍ଥା ହେଉ । ଆଉ ଆଧୁନିକ ଏପରି ନବସୃଜନ ଦ୍ୱାରା ଚୂଲା ତିଆରି ହୋଇ ପାରିବ । ପରିଷ୍କାର ରୋଷେଇ ଦ୍ୱାରା ଆମର ସାଧାରଣ ଜୀବନର ପରିବେଶ ପାଇଁ , ମହିଳାମାନଙ୍କର ସ୍ୱାସ୍ଥ୍ୟ ପାଇଁ ହେଉଛି ଆବଶ୍ୟକ । ଆଉ ଏହା କୌଣସି ରାଜନୈତିକ ଏଜେଣ୍ଡାର କାର୍ଯ୍ୟକ୍ରମ ନୁହେଁ । ଆମେ ମିଳିମିଶି କରି ଏହାକୁ ଆଗକୁ ବଢ଼ାଇବା ।


    ଏବେ ସେଠାରେ ଚର୍ଚ୍ଚା ହେଲା କି ଏହି ସ୍ୱଚ୍ଛ ଭାରତର ବିଜ୍ଞାପନ ପାଇଁ ଏତେ ଖର୍ଚ୍ଚ ହୋଇଛି । ମୁଁ ଚାହୁଁ ନାହିଁ ଏମିତି କିଛି କଥା କହିବି ଯାହାଦ୍ୱାରା ଅନ୍ୟ କାହାକୁ ଖରାପ ଲାଗିବ କିନ୍ତୁ ଆପଣ ସରକାରରେ ରହିଛନ୍ତି । ଆପଣ ସାର୍ବଜନୀନ ଜୀବନ ଜୀଉଁଛନ୍ତି । ଶୌଚାଳୟ ସ୍ୱଚ୍ଛତା ଏ ବିଷୟ ଯେତିକି ମାତ୍ରାରେ ଭିତ୍ତିଭୂମିର କଥା ରହିଥାଏ ତା ’ ଠାରୁ ଅଧିକ ଆଚରଣଗତ କଥା ରହିଥାଏ । ଅଭ୍ୟାସର ହେଉଛି ବିଷୟ ଆଉ ଏଥିପାଇଁ ଦୁନିଆରେ ଏ ବିଷୟକୁ ଅଧ୍ୟୟନ କରୁଥିବା ପ୍ରତ୍ୟେକ ଏହି କଥା କହିଛନ୍ତି । ଆପଣ ଯେତେବେଳେ ସରକାରରେ ଥିଲେ ସେତେବେଳେ ମଧ୍ୟ ଏହା ଉପରେ ଦୃଷ୍ଟି ରହିଥିଲା କି ଯେ ପର୍ଯ୍ୟନ୍ତ ଆଚରଣଗତ ପରିବର୍ତ୍ତନ ଆସି ନଥାଏ ଏଥିରେ ବ୍ୟତିକ୍ରମ ଘଟି ନଥାଏ । ଏବେ ଯେଉଁ ବିଜ୍ଞାପନ ରହିଛି ତାହା ସରକାରଙ୍କର କାର୍ଯ୍ୟକ୍ରମଗୁଡ଼ିକର ଚମକପ୍ରଦ ପ୍ରଚାର ନୁହେଁ । ଆଚରଣଗତ ପରିବର୍ତ୍ତନ ପାଇଁ ଛୋଟ-ଛୋଟ ଘଟଣାଗୁଡ଼ିକୁ ନେଇ ଲୋକଙ୍କୁ ଶିକ୍ଷିତ କରାଇବାର କାମ ହେଉଛି । ଆଉ ଏହା କହିଲା ପୂର୍ବରୁ ଆମେ ଏହା ଯେମିତି ଏ କଥା ଭୁଲି ନ ଯାଉ କି ଏହି ଗରିବ ଲୋକଙ୍କ ଟଙ୍କାରୁ ରାଜକୋଷକୁ ଆସିଥିବା ଟଙ୍କାରେ ପରିବାରର କିଛି ଲୋକଙ୍କର ଜନ୍ମଦିନର ବିଜ୍ଞାପନ ଛପା ଯାଉଥିଲା । କେତେ ଟଙ୍କା ଦେଶର , ହିସାବ ଲଗାଇ ଦିଅନ୍ତୁ । ଗୋଟିଏ ହିଁ ପରିବାରର ଲୋକଙ୍କର ଜନ୍ମଦିନର ବିଜ୍ଞାପନ ଉପରେ କେତେ ଟଙ୍କା ଖର୍ଚ୍ଚ ହୋଉଛି ଜାଣିଲେ ଚମକି ପଡ଼ିବେ ଆଉ ଏହା ହେଉଛି ଆଚରଣଗତ ପରିବର୍ତ୍ତନ ପାଇଁ ଆଉ ଆମ ସମସ୍ତଙ୍କୁ ପ୍ରୟାସ କରିବାକୁ ପଡ଼ିବ । ଆପଣମାନଙ୍କର ମଧ୍ୟ ଯେଉଁଠି ରାଜ୍ୟ ସରକାର ଅଛନ୍ତି କୁହନ୍ତୁ କି ଆଚରଣଗତ ପରିବର୍ତ୍ତନ ପାଇଁ ବଜେଟ ବ୍ୟୟ ବରାଦ କରନ୍ତୁ । ଲୋକମାନଙ୍କୁ ଶିକ୍ଷିତ କରାନ୍ତୁ ।


    ଆଦରଣୀୟ ସଭାପତି ମହୋଦୟ ଆମର ରାଷ୍ଟ୍ରପତି ମହୋଦୟ ଆଜ୍ଞା...


    ଆମର ମାନ୍ୟବର ଆଜାଦ ସାହେବ ବୋଫୋର୍ସ ପ୍ରସଙ୍ଗକୁ ବଡ଼ ବିସ୍ତାରରେ କହିଲେ ଆଉ ଶ୍ରେୟ ନେବାର ଚେଷ୍ଟା କଲେ । ମୁଁ ଏକ ଉଦ୍ଧୃତାଂଶ ପଢ଼ିବାକୁ ଚାହୁଁଛି । ଏହି ଉଦ୍ଧୃତାଂଶ କଂଗ୍ରେସର ଜଣେ ବରିଷ୍ଠ ମନ୍ତ୍ରୀ ଆଉ ପରେ ନିର୍ବିବାଦ ରାଷ୍ଟ୍ରପତି ମହୋଦୟ ଶ୍ରୀମାନ ଭେଙ୍କଟରମଣ ମହାଶୟଙ୍କ ଆତ୍ମକଥାର ହେଉଛି ଏକ ଅଂଶ । ଆତ୍ମକଥା ହେଉଛି “ଯେତେବେଳେ ମୁଁ ରାଷ୍ଟ୍ରପତି ଥିଲି”- ଆର ଭେଙ୍କଟରମଣ ମହାଶୟଙ୍କ , ସେ ଲେଖିଛନ୍ତି-ସେ ଜେ ଆର ଡି ଟାଟାଙ୍କ ସହିତ ସାକ୍ଷାତକାର କଲେ ଆଉ ସାକ୍ଷାତକାରର ସବିଶେଷ ତଥ୍ୟ ସେ ସେହି ପୁସ୍ତକରେ ଲେଖିଛନ୍ତି- ଲେଖିଛନ୍ତି “ଟାଟା କହିଲେ କି ତୋପ ଆଉ ଅନ୍ୟ ସୁରକ୍ଷା ସାମଗ୍ରୀ ସଉଦାରେ ରାଜୀବ ଗାନ୍ଧି କିମ୍ବା ତାଙ୍କ ପରିବାରକୁ ଲାଭ ହୋଇଥାଉ ବା ନ ହୋଇଥାଉ କିନ୍ତୁ ଏହାକୁ ଅସ୍ୱୀକାର କରିବା କଷ୍ଟ ହେବ କି କଂଗ୍ରେସ ଦଳକୁ କୌଣସି କମିଶନ ମିଳି ନାହିଁ ।“ ତାଙ୍କୁ ଲାଗୁଥିଲା କି 1980 ପରଠାରୁ ଏହା ମୁଁ ଆର ଭେଙ୍କଟରମଣ ମହାଶୟଙ୍କ ପୁସ୍ତକ ପଢ଼ୁଛି ମୋର କିଛି ନୁହେଁ । ତାଙ୍କୁ ଲାଗୁଥିଲା କି 1980 ପରଠାରୁ ଉଦ୍ୟୋଗପତିଙ୍କଠାରୁ ଚାନ୍ଦା ମଗାଯାଇ ନାହିଁ ଆଉ ଦଳର ଖର୍ଚ୍ଚ ଏଭଳି ସୌଦାରୁ ମିଳୁଥିବା କମିଶନରେ ଚଳି ଯାଏ ।


    ଆଉ ଏଥିପାଇଁ ଏ ତ ଆର ଭେଙ୍କଟରମଣ ମହାଶୟ ଥିଲେ । ବଡ଼ ବରିଷ୍ଠ ନେତା ଥିଲେ ଆପଣଙ୍କର ଏବଂ ରାଷ୍ଟ୍ରପତି ଥିଲେ । ଏଠାରେ କେବେ ପରିବାରବାଦର କଥା ଆସିଲା ତ ବଡ଼ ଦୁଃଖ ଲାଗିଲା , ରାଗ ମଧ୍ୟ ଆସେ ବହୁତ ସ୍ୱାଭାବିକ ଅଟେ କାରଣ ମୁଁ ଚାହୁଁ ନାହିଁ କି ଆପଣମାନଙ୍କ ମଧ୍ୟରୁ କାହାର ରାଜନୀତିକୁ କ୍ଷତି ହେଉ । ମୁଁ ଚାହିଁବି ନାହିଁ । କିନ୍ତୁ ଆପଣଙ୍କର ହିଁ ଜଣେ ମହାଶୟ ଯାହାଙ୍କର ଗଣ ମାଧ୍ୟମରେ ରିପୋର୍ଟ କରୁଥିଲେ । ସେ କ ’ ଣ କହିଲେ । “ସଲତନତ୍ ଗନ୍ ବଟ ଉଇ ବିହେଭ ଲାଇକ୍ ସୁଲତାନ୍” ଅର୍ଥାତ ରାଜତନ୍ତ୍ର ଚାଲିଯାଇଛି କିନ୍ତୁ ଆମେ ରାଜାଙ୍କ ଭଳି ଆଚରଣ କରୁଛୁ । ମୁଁ ଜୟରାମ ମହାଶୟଙ୍କ ଖୋଲା ଚରିତ୍ର ଖୁଲମଖୁଲା ମନୋଭାବ ପାଇଁ ତାଙ୍କୁ ଶୁଭେଚ୍ଛା ଜଣାଉଛି ।


    ନିମ୍ନ ମଧ୍ୟମ ବର୍ଗ , ମଧ୍ୟମ ବର୍ଗ ଦେଖନ୍ତୁ , ମହଙ୍ଗାର ପ୍ରଭାବ ସବୁଠାରୁ ଅଧିକ ମଧ୍ୟମ ବର୍ଗ ଉପରେ ପଡ଼ିଥାଏ ଆଉ ଆଗରୁ ଦରଦାମ କେଉଁ ପର୍ଯ୍ୟନ୍ତ ପହଂଚିଥିଲା ତାହା ଆଜି ସମସ୍ତେ ଜାଣନ୍ତି । ଆମେ ଚେଷ୍ଟା କରିଛୁ କି ଦରଦାମ 2 ରୁ 6 ପ୍ରତିଶତ ଭିତରେ ନିୟନ୍ତ୍ରିତ ରହୁ । ଯଦି ଯେଉଁ ଦ୍ରୁତ ଗତିରେ ଯେଉଁ କ୍ରମରେ ଦରଦାମ ବଢ଼ିୁଛି ସେହି କ୍ରମରେ ଚାଲି ଥାଆନ୍ତା ତ ନିମ୍ନ ମଧ୍ୟମ ବର୍ଗ , ମଧ୍ୟମ ବର୍ଗଙ୍କର ବଂଚିବା କେତେ କଷ୍ଟକର ହୋଇ ପଡ଼ିଥାଆନ୍ତା ଏହା ଆପଣ କଳ୍ପନା କରି ପାରୁଥିବେ । ଏହି ପଦକ୍ଷେପ ଦ୍ୱାରା ସେମାନଙ୍କୁ ସୁରକ୍ଷିତ କରିବାର କାମ ମଧ୍ୟମ ବର୍ଗୀୟ ପରିବାରଙ୍କ ବଂଚାଇବାର କାମ ଆମେ କରିଛୁ । ଗରିବ ଆଉ ମଧ୍ୟମ ବର୍ଗର ପରିବାର ନିଜର ଘର ତିଆରି କରିବାକୁ ଚାହୁଁଛନ୍ତି ତ ବ୍ୟାଙ୍କର ସୁଧ ଦର କାଟି ସେମାନଙ୍କୁ ରିହାତି ଦେଇ ପ୍ରୋତ୍ସାହିତ କରିବାର କାମ ବଡ଼ ମହତ୍ୱପୂର୍ଣ୍ଣ କାମ ଏହି ସରକାର କରିଛନ୍ତି ।


    ପ୍ରଧାନମନ୍ତ୍ରୀ ଆବାସ ଯୋଜନା(ସହରୀ) ସେଥିରେ ନୂତନ ଶ୍ରେଣୀ ଆମେ ପ୍ରସ୍ତୁତ କରିଛୁ । ଆଉ ଘର ତିଆରି କରିବା ପାଇଁ 9ଲକ୍ଷ ଟଙ୍କା ପର୍ଯ୍ୟନ୍ତ ଋଣରେ 4 ପ୍ରତିଶତ ଛାଡ଼ ଦେଇଛୁ ଏହି ମଧ୍ୟମ ବର୍ଗ ଯାହାର ନିଜର ଘର ଥିବ ଏହି ଇଚ୍ଛାକୁ ପୂରଣ କରିବାର କାମ ହୋଇଛି । ଆଉ 12 ଲକ୍ଷ ଟଙ୍କା ମୂଲ୍ୟର ଘର ହୋଇଥିଲେ ସୁଧରେ 3 ପ୍ରତିଶତ ଛାଡ଼ ଦେବାର କାମ କରିଛୁ । ସେହି ଭଳି ଭାବେ ଗାଁ ଭିତରେ ପୁରୁଣା ଘର ରହିଛି । ଏବେ ପରିବାର ବଡ଼ ହୋଇଛି ତାହାକୁ ଟିକେ ବିସ୍ତାର କରିବାର ଅଛି । ଗୋଟିଏ କୋଠରୀ ତିଆରି କରିବାର ଅଛି , ଦୁଇଟି କୋଠରୀ ତିଆରି କରିବାର ଅଛି ତ ଦୁଇ ଲକ୍ଷ ଟଙ୍କା ପର୍ଯ୍ୟନ୍ତ ଋଣରେ ଆମେ 3 ପ୍ରତିଶତ ଛାଡ଼ ଦେଇଛୁ । ଏ ସମସ୍ତ ଜିନିଷ ହେଉଛି ନିମ୍ନ ମଧ୍ୟମ ବର୍ଗ , ମଧ୍ୟମ ବର୍ଗର ଆକାଂକ୍ଷାକୁ ପୂରଣ କରିବା ପାଇଁ କାମରେ ଆସୁଥିବା ବିଷୟ ।


    ସେହି ଭଳି ଭାବେ Real Estate Regulatory Authority - ରେରା ଆଜି ସିଏ ଯେଉଁ ମଧ୍ୟମ ବର୍ଗର ମଣିଷ ଗୃହ ପ୍ରସ୍ତୁତ କରିବା ପାଇଁ ଯେଭଳି ଚିନ୍ତିତ ରହୁଥିଲା , ଏକ ପ୍ରକାରରେ ସୁରକ୍ଷା ପ୍ରଦାନ କରାଯାଇଛି । ଆମେ ସେଥିରେ କେତେ ନିୟମ କଲୁ ଯାହାର ଲାଭ ଆମେ ସାଧାରଣ ମଣିଷଙ୍କୁ ଆମେ କ୍ରେତା ସୁରକ୍ଷା ଆଇନ ଏବଂ ସେଥିରେ କ୍ରେତା ସଶକ୍ତିକରଣ ଉପରେ ମଧ୍ୟ ଯୋର ଦିଆ ଯାଇଛି ।


    ଲୋକଙ୍କୁ ଶସ୍ତାରେ ଔଷଧ ମିଳୁ , ଭାରତୀୟ ଜନ ଔଷଧୀ ଏବଂ 800 ରୁ ଅଧିକ ଔଷଧ ବହୁତ ଶସ୍ତାରେ ଦେଇଛୁ ଆଉ ଆପଣମାନେ ଦେଖିଥିବେ , ଯେଉଁ ଲୋକମାନେ ସେହି ଔଷଧ ଦ୍ୱାରା ସେମାନଙ୍କର ଅନୁଭବ କରୁଛନ୍ତି ସେମାନଙ୍କୁ ଲାଗୁଛି କି ତାଙ୍କର 60-70 ପ୍ରତିଶତ ଖର୍ଚ୍ଚ କମ ହୋଇଛି । ଆଣ୍ଠୁ ପ୍ରତିରୋପଣ ନୂତନ ଅସ୍ତ୍ରୋପଚାର କରିବାର ଅଛି ଖର୍ଚ୍ଚ କମ କଲୁ । ଷ୍ଟେଣ୍ଟର ଖର୍ଚ୍ଚ କମ କଲୁ । ଡାଏଲିସିସ.. ଆମ ଦେଶରେ ଏହି ଦିନ ମାନଙ୍କରେ କିଡନୀର ସମସ୍ୟା ଏତେ ଅଧିକ ହୋଇଛି । କିନ୍ତୁ ଆମର ଏଠି ଦୈନନ୍ଦିନ ବ୍ୟବସ୍ଥାରେ ଡାଏଲିସିସ ପାଇଁ ହୁଏତ ଜିଲ୍ଲା ମୁଖ୍ୟାଳୟକୁ ଯିବାକୁ ପଡ଼ିଥାଏ ନ ହେଲେ ବଡ଼ ବଡ଼ ସହର ମାନଙ୍କୁ ଯିବାକୁ ପଡ଼ିଥାଏ । ଆମେ ଏକ ମିଶନ ମୋଡ଼ରେ କାମ କରିଛୁ । ପାଖାପାଖି 500ରୁ ଅଧିକ ଜିଲ୍ଲାରେ ବହୁତ ନାମକୁ ମାତ୍ର ବ୍ୟୟରେ ଏହି ଡାଏଲିସିସର ଆନ୍ଦୋଳନ ଚାଲୁଛି ଏ ପର୍ଯ୍ୟନ୍ତ ସେଠାରେ ପହଂଚିଛୁ ଆଉ ଏ ପର୍ଯ୍ୟନ୍ତ ମୋ ଜାଣିବାରେ ପାଖାପାଖି 22 ଲକ୍ଷରୁ ଅଧିକ ଡାଏଲିସିସର ଚିକିତ୍ସା ହୋଇଛି । ଏ ସମସ୍ତ ହେଉଛି ମାନବତା ଦୃଷ୍ଟିକୋଣରେ କରୁଥିବା ଭଳି ଜିନିଷ । ଯାହାକୁ ଆମେ ଶକ୍ତି ପ୍ରଦାନ କରିଛୁ ।


    ଏଲଇଡ଼ି ବଲବ୍ କାରଣରୁ କ ’ ଣ ଲାଭ ହୋଇଛି ତାହା ଆପଣ ଭଲ ଭାବରେ ଜାଣୁଛନ୍ତି । ହଜାର-ହଜାର କୋଟି-କୋଟି ଟଙ୍କା ମଧ୍ୟମ ବର୍ଗର ପକେଟର ବଂଚି ଯାଉଛି । ପାଖାପାଖି 15-15ହଜାର କୋଟି ଟଙ୍କା ବଢ଼ୁଛି ।


    ଗୋଟିଏ ବିଷୟ ରାଷ୍ଟ୍ରପତି ମହୋଦୟ ନିଜ ଭାଷଣରେ କହିଛନ୍ତି । ଆଉ ମୋର ସେହି ବିଷୟରେ ଏହା ହେଉଛି ମତ ଯେ କୌଣସି ସରକାରଙ୍କର କାମ ନୁହେଁ । ଆଉ ନା ଏହା କୌଣସି ଦଳର କାମ । ଦେଶର ଚିନ୍ତା ଯେଉଁମାନଙ୍କୁ ଅଛି ଏଭଳି ସବୁ ଲୋକମାନଙ୍କର ଏହା ହେଉଛି କାମ । ଆଉ ଏହି ସଦନରେ ବସିଥିବା ପ୍ରତ୍ୟେକଙ୍କର କାମ । ଆଉ ସମସ୍ତଙ୍କର ବରାବର କାମ ରହିଛି । ଅନ୍ୟ ବିଷୟ ରାଷ୍ଟ୍ରପତି ମହୋଦୟ ସ୍ପଷ୍ଟ କରିଛନ୍ତି । ଆଗରୁ ପ୍ରଣବ ଦା ଯେବେ ରାଷ୍ଟ୍ରପତି ଥିଲେ ସେତେବେଳେ ସେ ମଧ୍ୟ ଉଲ୍ଲେଖ କରିଥିଲେ । ଏବେ ଆଗରୁ ମଧ୍ୟ କେତେ ଲୋକ ଏହି ବିଷୟରେ ନିଜର ମତ ରଖିଛନ୍ତି ଆଉ ତାହା ହେଉଛି ଲୋକସଭା ଆଉ ବିଧାନ ସଭାର ନିର୍ବାଚନ ଏକା ସାଙ୍ଗରେ କରାଇବା । ଏହା ଠିକ ଅଛି କି ରାଜ୍ୟସଭାକୁ ଯେଉଁମାନେ ଆସନ୍ତି ସେମାନଙ୍କୁ ଏ ନିର୍ବାଚନର ଧାଁଧପଡ଼ କ ’ ଣ ହୋଇଥାଏ , ଯେଉଁମାନେ ଲୋକସଭା ଆଉ ରାଜ୍ୟସଭା ଦୁଇଟି ଯାକ କରି ଆସିଛନ୍ତି ସେମାନଙ୍କୁ ଜଣାଅଛି । କିଛି ଲୋକ ହାରି ଯିବା ପରେ ମଧ୍ୟ ରାଜ୍ୟସଭା ପହଂଚନ୍ତି ସେମାନଙ୍କୁ ମଧ୍ୟ ଅନୁଭବ ଥିବ କି କ ’ ଣ ସବୁ କଷ୍ଟ ରହିଛି । କିନ୍ତୁ କେବେ ଚିନ୍ତା କରିବାକୁ ହେବ ଏକ ସୁସ୍ଥ ପରମ୍ପରା କାରଣ ଭାରତର ଲୋକତନ୍ତ୍ର ଖୁବ ଅଭିଜ୍ଞ ହୋଇଛି । ଆମେ ସମସ୍ତେ ସାହାସ କରି ସୁସ୍ଥ ପରମ୍ପରା ଦିଗରେ ଆମେ ଯାଇ ପାରିବା କି ? ଆଉ ମୁଁ ଚାହୁଁଛି କି 1967 ପର୍ଯ୍ୟନ୍ତ ଏହା ଚାଲିଛି । ଲୋକସଭା , ବିଧାନସଭା ଏକା ସାଙ୍ଗରେ ହେଲା ପାଖାପାଖି 1967 ପର୍ଯ୍ୟନ୍ତ ଏହା ଚାଲିଲା । ସେଥିରେ ଗୋଟିଏ ଅଧେ ଅପବାଦ ରହି ପାରିଥାଏ କିନ୍ତୁ ଚାଲିଛି । ଆଉ ସେ ସମୟରେ ଏହା କାହାକୁ କଷ୍ଟକର ଲାଗି ନଥିଲା । କିନ୍ତୁ ପରେ କୌଣସି ନା କୌଣସି ରାଜନୈତିକ କାରଣରୁ ଅସନ୍ତୁଳନ ସୃଷ୍ଟି ହେଲା ଆଉ ଆଜି ଆମେ ଦେଖୁଛେ ଗୋଟିଏ ନିର୍ବାଚନ ଆସିଲା ପୂରା ହେଲା ତ ଦ୍ୱିତୀୟଟି ପାଇଁ ପ୍ରସ୍ତୁତି ଆରମ୍ଭ ହୋଇ ଯାଉଛି ଦ୍ୱିତୀୟଟି ପୂରା ହେଉଣୁ ତୃତୀୟ । ଆଉ ତାହାର ଚାପ କେନ୍ଦ୍ର ସରକାରଙ୍କ ଉପରେ ରାଜ୍ୟ ସରକାରଙ୍କ ଉପରେ ରହୁଛି । ସଙ୍ଘୀୟ ଭିତ୍ତିର ଗୋଟିଏ ସୁଖଦ ପରିବେଶ ରହିବା ଦରକାର । ନିର୍ବାଚନର ଚାରି ଛଅ ମାସ ଆମେ ବୁଝି ପାରୁଛୁ ତୁ-ତୁ ମେ-ମେ ରେ ଚାଲିଯାଏ । କିନ୍ତୁ ଚାରି-ସାଢ଼େ ଚାରି ବର୍ଷ ତ ଅତି କମରେ ଆମେ ମିଳିମିଶି ବସି ଦେଶ ପାଇଁ କାମ କରି ପାରିବା । ଆମର ସଂପୂର୍ଣ୍ଣ ଶକ୍ତି କାମରେ ଲାଗୁ । ସେହି ଦିଗରେ ଆମକୁ କାମ କରିବାକୁ ହେବ । ଆଉ ମୁଁ ଚାହୁଁଛି କି ସେହି ଦିଗରେ ଏକ ବ୍ୟାପକ ଚର୍ଚ୍ଚା ହେଉ । ଆଉ ଆପଣ ଦେଖିବେ ଏବେ ଯେତେବେଳେ ଲୋକସଭାର ନିର୍ବାଚନ ହେବ ତ ଚାରୋଟି ରାଜ୍ୟ ତା ’ ସହିତ ରହିଛି । ଆନ୍ଧ୍ର ପ୍ରଦେଶ , ତେଲଙ୍ଗାନା , ଅରୁଣାଚଳ ପ୍ରଦେଶ ଏବଂ ଓଡ଼ିଶା । କଷ୍ଟ ହେଉଛି କ ’ ଣ ତାହା ଆମେ ଭଲ ଭାବରେ ଜାଣୁ । 2009 ରେ ପାଖାପାଖି ଏକ ହଜାର କୋଟି ଟଙ୍କା ଖର୍ଚ୍ଚ ହେଲା ଲୋକସଭାର ନିର୍ବାଚନ ପାଇଁ । 2014 ରେ ଏହା ପାଖାପାଖି 4 ହଜାର କୋଟି ଟଙ୍କା ପର୍ଯ୍ୟନ୍ତ ପହଂଚିଗଲା । ଏକ ହଜାରରୁ ଚାରି ହଜାର । ଏତିକି ହିଁ ନୁହେଁ 2014 ପରେ ଯେଉଁ ବିଧାନସଭାର ନିର୍ବାଚନ ହୋଇଛି ସେଥିରେ ଏ ପର୍ଯ୍ୟନ୍ତ ପାଖାପାଖି 3ହଜାର କୋଟି ଟଙ୍କା ଖର୍ଚ୍ଚ ହୋଇଛି ।


    ଏବେ ଏହା ଆମେ କଳ୍ପନା କରି ପାରିବା । ଭାରତ ଭଳି ଦେଶ ଯେଉଁଠାରେ ଗରିବଙ୍କ ପାଖରେ ବହୁତ କିଛି ପହଂଚାଇବା ହେଉଛି ଆମର ଦାୟିତ୍ୱ । ଆଉ ଆମେ ନିର୍ବାଚନ ଭିତରେ ଆମର ଏଠି ଏକ କୋଟିରୁ ଅଧିକ ଲୋକ 9 ଲକ୍ଷ 30 ହଜାର ପୋଲିଂ ଷ୍ଟେସନରେ ତାଙ୍କର ଡ୍ୟୁଟି ପଡ଼ିଥାଏ । ବହୁତ ମାତ୍ରାରେ ସୁରକ୍ଷା ଫୋର୍ସ ନିର୍ବାଚନ ପ୍ରବନ୍ଧନରେ ଲାଗି ଥାଆନ୍ତି । ସୁରକ୍ଷା କ୍ଷେତ୍ରରେ ନୂଆ-ନୂଆ ଆହ୍ୱାନ ବାହାରି ଆସିଥାଏ । ଆଉ ଆମର ଫୋର୍ସ କେବଳ ସେହି କାମରେ ଲାଗି ରହିଥାଏ । ଏହା ହେଉଛି .... ପରର ବିଷୟ । ଦେଶ ହିତ ବିଷୟରେ ହୋଇ ପାରେ ଏଥିରେ କିଛି ମତଭେଦ ମଧ୍ୟ ଥାଇ ପାରେ କିନ୍ତୁ ତର୍କର , ଚର୍ଚ୍ଚା ତୁ-ତୁ ମେ-ମେ ରୁ ନ ହେଉ । ଏକ ପ୍ରାମାଣିକ ପବିତ୍ରତା ସହିତ ଆମେ ଯୁକ୍ତି କରିବା । ମିଳିମିଶି କୌଣସି ରାସ୍ତା ବାହାର କରିବା । ଆଉ ମୋତେ ଲାଗୁଛି ଆମେ ଏହାକୁ ଆଗକୁ ବଢ଼ାଇବାରେ ସଫଳ ହୋଇ ପାରିବା । ଆମେ ଏଭଳି ବହୁତ ନିର୍ଣ୍ଣୟ କରିଛୁ ଯାହା ବହୁ ଦୁନିଆର ଦେଶଙ୍କୁ ଅଦ୍ଭୁତ ଲାଗି ପାରେ । ଏତେଗୁଡ଼ିଏ ଦଳ ଆଉ ଏଭଳି ନିର୍ଣ୍ଣୟ ହୋଇ ପାରେ । ମାତ୍ର ଏହି ସଦନରେ ବସିଥିବା ଲୋକମାନେ ଅତୀତରେ କରିଛନ୍ତି । ଶ୍ରେଷ୍ଠ ନିର୍ଣ୍ଣୟ କରିଛନ୍ତି । ଆଗାମୀ ପିଢିଙ୍କୁ ଲାଭ ହେଲା ଭଳି ନିର୍ଣ୍ଣୟ କରିଛନ୍ତି । ମୁଁ ବୁଝୁଛି କି ପୁଣି ଥରେ ଦୁଇ ସଦନରେ ବସିଥିବା ସମସ୍ତ ମହାନୁଭବଙ୍କ ସାମ୍ନାରେ ଗୋଟିଏ ବଡ଼ ସୌଭାଗ୍ୟ ପ୍ରାପ୍ତ ହୋଇଛି କି ଆମେ ଏହାକୁ କରୁ ।


    ମାନ୍ୟବର ସଭାପତି ମହୋଦୟ , ବହୁ ବିଷୟ ଉପରେ ସମସ୍ତ ମହାନୁଭବ ମାନେ କେତେ କଥା କହିଛନ୍ତି । ରାଷ୍ଟ୍ରପତି ମହାଶୟଙ୍କ ଭାଷଣ ନିଜକୁ ନିଜ ମଧ୍ୟରେ ହେଉଛି ଏକ ପୂର୍ଣ୍ଣ ଅଭିଭାଷଣ । ଦିଗ କ ’ ଣ ଅଛି , ଗତି କ ’ ଣ ଅଛି , ଉଦ୍ଦେଶ୍ୟ କ ’ ଣ ଅଛି , ଆଉ ସାଧାରଣ ମଣିଷଙ୍କ ହିତ ଦିଗରେ ଆମେ କିପରି ଆଗକୁ ବଢ଼ୁଛୁ ତାହାର ଗୋଟିଏ ଯେତିକି ସମୟ ସୀମା ରହିଥାଏ ତାହାର ଖାତା ରଖି ପାରିବା । ତାହାକୁ ରଖିବାର ପ୍ରୟାସ ସେ କରିଛନ୍ତି । ଆମେ ସର୍ବସମ୍ମତିରେ ଆଦରଣୀୟ ରାଷ୍ଟ୍ରପତି ମହାଶୟଙ୍କ ଅଭିଭାଷଣକୁ ସ୍ୱୀକୃତି ଦେବା । ଆଉ ଧନ୍ୟବାଦ ପ୍ରସ୍ତାବ ପାରିତ କରିବା । ଏହି ଏକ ଆଶା ଓ ଅପେକ୍ଷା ସହିତ ମୋର ସମର୍ଥନ ଦେଇ ମୁଁ ମୋର ବାଣୀକୁ ବିରାମ ଦେଉଛି ।


    ବହୁତ-ବହୁତ ଧନ୍ୟବାଦ ।


    **********

    
    
    (Release ID: 1520205) Visitor Counter : 3