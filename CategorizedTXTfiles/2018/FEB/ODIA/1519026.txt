      ଅର୍ଥ ମନ୍ତ୍ରଣାଳୟ

      ବଣ୍ଡ ବଜାରରୁ ଏକ ଚତୁର୍ଥାଂଶ ଅର୍ଥଲଗାଣ ଯୋଗାଡ଼ କରିବା ଲାଗି କର୍ପୋରେଟଗୁଡ଼ିକୁ ନିର୍ଦ୍ଦେଶ ଦେବ ଭାରତୀୟ ପ୍ରତିଭୂତି ନିୟାମକ ବୋର୍ଡ (ସେବି);
      ସରକାର ଆର୍ଥିକ ପ୍ରତିଭୂତି କାରବାର ଉପରେ ଷ୍ଟାମ୍ପ ଶୁଳ୍କ ବ୍ୟବସ୍ଥାରେ ସୁଧାର ଆଣିବେ;
      ଭାରତରେ ଆଇଏଏସସିଏସର ସମସ୍ତ ଆର୍ଥିକ ସେବାର ନିୟନ୍ତ୍ରଣ ପାଇଁ ଗୋଟିଏ ସମନ୍ୱିତ ପ୍ରାଧିକରଣ ପ୍ରତିଷ୍ଠା କରାଯିବ
      Posted On: 01 FEB 2018 8:53PM by PIB Bhubaneshwar


    ଅର୍ଥମନ୍ତ୍ରୀ ଶ୍ରୀ ଅରୁଣ ଜେଟଲୀ କହିଛନ୍ତି ଯେ ତାଙ୍କ ମନ୍ତ୍ରଣାଳୟ ନୀତିଗତ ଏବଂ ବ୍ୟାପକ ସାମାଜିକ ଲାଭ ଦୃଷ୍ଟିକୋଣରୁ ଶିକ୍ଷା ଏବଂ ସ୍ୱାସ୍ଥ୍ୟ ଭିତ୍ତିଭୂମିରେ ନିବେଶ ସହିତ ବୃହତ ଢାଂଚାଗତ ପ୍ରକଳ୍ପ ଲାଗି ଅର୍ଥ ଯୋଗାଣରେ ସହାୟତା ଲାଗି ଭାରତୀୟ ଭିତ୍ତିଭୂମି ଅର୍ଥ ନିଗମ (ଆଇଆଇଏଫସିଏଲ)କୁ ସଶକ୍ତ କରିବ । ଶ୍ରୀ ଜେଟଲୀ ଆଜି ସଂସଦରେ 2018-19ର ସାଧାରଣ ବଜେଟ ଉପସ୍ଥାପନ କରି ଏହା କହିଥିଲେ ।


    ଅର୍ଥମନ୍ତ୍ରୀ ଶ୍ରୀ ଅରୁଣ ଜେଟଲୀ ଆହୁରି ମଧ୍ୟ କହିଥିଲେ ଯେ ସରକାର ଏବଂ ନିୟାମକଗୁଡ଼ିକ ଭାରତରେ ଇନଫ୍ରାଷ୍ଟ୍ରକଚର ଇନଭେଷ୍ଟମେଂଟ ଟ୍ରଷ୍ଟ (ଇନଭଆଇଟି) ଏବଂ ରିୟଲ ଇଷ୍ଟେଟ ଇନଭେଷ୍ଟମେଂଟ ଟ୍ରଷ୍ଟ (ରିଆଇଟିଜ) ଭଳି ସଂସ୍ଥାଗୁଡ଼ିକର ମୌଦ୍ରିକ ଅଭିବୃଦ୍ଧି ଲାଗି ଆବଶ୍ୟକ ପଦକ୍ଷେପ ନେଇଛନ୍ତି । ସରକାର ଆସନ୍ତା ବର୍ଷଠାରୁ ଇନଭଆଇଟି ଉପଯୋଗ କରି ବଛାବଛା ସିପିଏସଇ ସମ୍ପତ୍ତିଗୁଡ଼ିକର ମୌଦ୍ରିକରଣ ଆରମ୍ଭ କରିବେ । ସେ କହିଥିଲେ ଯେ ଭାରତୀୟ ରିଜର୍ଭ ବ୍ୟାଙ୍କ ବଣ୍ଡ ବଜାରରୁ ପାଣ୍ଠି ଯୋଗାଡ଼ ଲାଗି କର୍ପୋରେଟଗୁଡ଼ିକ ଉପରେ ଚାପ ବଢ଼ାଇବା ଲାଗି ନିର୍ଦ୍ଦେଶନାମା ଜାରି କରିଛନ୍ତି । ସେବି ମଧ୍ୟ ଆଦେଶ ଜାରି କରିବା ପ୍ରତି ବିଚାର କରିବା ଯାହାର ଆରମ୍ଭ ବୃହତ କର୍ପୋରେଟଗୁଡ଼ିକଠାରୁ ହେବ ଯାହାଦ୍ୱାରା ସେମାନେ ନିଜ ଆବଶ୍ୟକତାର ପାଖାପାଖି ଏକ ଚତୁର୍ଥାଂଶ ପାଣ୍ଠି ଯୋଗାଣ ବଣ୍ଡ ବଜାରରୁ କରିପାରିବେ ।


    ଭାରତରେ ଅଧିକାଂଶ ନିୟାମକ ନିବେଶ ଲାଗି ଯୋଗ୍ୟ ରୂପରେ କେବଳ ‘ ଏ-ଏ ’ ରେଟିଂ ବିଶିଷ୍ଟ ବଣ୍ଡର ଅନୁମତି ଦେଇଥା ’ ନ୍ତି । ଅର୍ଥମନ୍ତ୍ରୀ ଶ୍ରୀ ଅରୁଣ ଅରୁଣ ଜେଟଲୀ କହିଥିଲେ ଯେ ଏବେ ‘ ଏ-ଏ ’ ଠାରୁ ‘ ଏକ ’ ଗ୍ରେଡ ରେଟିଂକୁ ଆସିବାର ସମୟ ଆସିଯାଇଛି । ସରକାର ଏବଂ ତତସମ୍ବନ୍ଧୀୟ ନିୟାମକ ଏଥିପାଇଁ ଆବଶ୍ୟକ ପଦକ୍ଷେପ ନେବେ । ସେ ଏହି ପ୍ରତିଶ୍ରୁତି ମଧ୍ୟ ଦେଇଥିଲେ ଯେ ସରକାର ରାଜ୍ୟଗୁଡ଼ିକ ସହିତ ପରାମର୍ଶ କରି ଆର୍ଥିକ ପ୍ରତିଭୂତି କାରବାର ଉପରେ ଷ୍ଟାମ୍ପ ଶୁଳ୍କର ବ୍ୟବସ୍ଥା ସମ୍ପର୍କିତ ସଂସ୍କାର ଉପାୟ କରିବେ ଏବଂ ଭାରତୀୟ ଷ୍ଟାମ୍ପ ଶୁଳ୍କ ଅଧିନିୟମରେ ଆବଶ୍ୟକ ସଂଶୋଧନ କରିବେ । ସରକାର ଭାରତରେ ଆଇଏଏସସିର ସମସ୍ତ ଆର୍ଥିକ ସେବାର ନିୟନ୍ତ୍ରଣ କରିବା ଲାଗି ସମନ୍ୱିତ ପ୍ରାଧିକରଣ ପ୍ରତିଷ୍ଠା କରିବେ ।


    **********


    

    
    (Release ID: 1519026) Visitor Counter : 1