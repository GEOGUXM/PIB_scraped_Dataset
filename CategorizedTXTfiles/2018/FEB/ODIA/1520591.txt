      ରାଷ୍ଟ୍ରପତିଙ୍କ ସଚିବାଳୟ

      ସୋନିପତର ଏନଆଇଏଫଟିଇଏମର ପ୍ରଥମ ସମାବର୍ତ୍ତନ ଉତ୍ସବରେ ରାଷ୍ଟ୍ରପତିଙ୍କ ଦୀକ୍ଷାନ୍ତ ଭାଷଣ ପ୍ରଦାନ
      Posted On: 10 FEB 2018 8:44PM by PIB Bhubaneshwar


    ରାଷ୍ଟ୍ରପତି ଶ୍ରୀ ରାମନାଥ କୋବିନ୍ଦ ଆଜି ( ଫେବୃୟାରୀ 10 , 2018 ) ହରିଆନାର ସୋନିପତଠାରେ ଜାତୀୟ ଖାଦ୍ୟ ପ୍ରଯୁକ୍ତି ଉଦେ୍ଦ୍ୟାଗ ଏବଂ ପରିଚାଳନା ପ୍ରତିଷ୍ଠାନ ( ଏନଆଇଏଫଟିଏିଏମ ) ର ପ୍ରଥମ ସମାବର୍ତ୍ତନ ଉତ୍ସବରେ ଯୋଗଦେବା ସହ ଦୀକ୍ଷାନ୍ତ ଭାଷଣ ପ୍ରଦାନ କରିଛନ୍ତି ।


    ଏହି ଅବସରରେ ଉଦ୍ ‌ ବୋଧନ ଦେଇ ରାଷ୍ଟ୍ରପତି କହିଲେଯେ ସିନ୍ଧୁ ଉପତ୍ୟକାରୁ ଆମର ପୂର୍ବଜମାନେ ପ୍ରଥମ ଶସ୍ୟ ପାଇବା ଦିନଠାରୁ ଭାରତର ଅର୍ଥନୀତି କୃଷିଭିତ୍ତିକ ହୋଇ ରହିଆସିଛି । ଭାରତୀ୍ରମାନେ ଅନେକ ପୁଷ୍ଟିକର ଖାଦ୍ୟଶସ୍ୟ ଉତ୍ପାଦନ କରିଆସୁଛନ୍ତି ଏବଂ ତାହାର ସ୍ୱାଦ ଆସ୍ୱାଦନ କରିଛନ୍ତି । ଦେଶର ପ୍ରତ୍ୟେକ ରାଜ୍ୟର ଖାଦ୍ୟ ଋଚି ଭିନ୍ନ ଏବଂ ଏହାର ସ୍ୱାଦ ମଧ୍ୟ ଭିନ୍ନ । ସେମାନେ ଦେଶର ବ୍ୟାପ୍ତି , ବିଭିନ୍ନତା ଏବଂ ବିବିଧତାକୁ ସୂଚୀତ କରନ୍ତି । ଏହା ହେଉଛି ଭାରତର ସବୁଠାରୁ ବଡ଼ ସାମର୍ଥ୍ୟ । ଏହି ସାମର୍ଥ୍ୟର ମୂଳରେ ରହିଛନ୍ତି ଆମର କୃଷକଗଣ । ଦେଶର କୋଟି କୋଟି କୃଷକ ଯେଉଁମାନଙ୍କ ମଧ୍ୟରେ ଉଭୟ ପୁରୁଷ ଓ ନାରୀ ସାମିଲ , ସେମାନେ ଅକ୍ଳାନ୍ତ ଶ୍ରମ ସ୍ୱୀକାର କରି ଆମମାନଙ୍କ ପାଇଁ ଖାଦ୍ୟ ଉପୁଜାଉଛନ୍ତି । ସେମାନେ ଆମମାନଙ୍କୁ କେବଳ ଖାଦ୍ୟ ନିରାପତ୍ତା ପ୍ରଦାନ କରିନାହାନ୍ତି , ସେମାନେ ଆମମାନଙ୍କ ପାଇଁ ବିଭିନ୍ନ ଖାଦ୍ୟଶସ୍ୟ ମଧ୍ୟ ଉତ୍ପାଦନ କରିଆସୁଛନ୍ତି । ତେବେ ଆମମାନଙ୍କ ସକାଶେ ଯେଉଁମାନେ ଏତେ କଷ୍ଟ ସ୍ୱାକାର କରନ୍ତି ସେମାନେ ଏଥିରୁ ଯତସାମାନ୍ୟ ମାତ୍ର ଫାଇଦା ପାଇଥାନ୍ତି । ପୁଣି ମୌସୁମୀ ଠାରୁ ଆରମ୍ଭ କରି ବଜାର ପର୍ଯ୍ୟନ୍ତ ଅନେକ ପ୍ରକାର ଅନିଶ୍ଚିତତାର ସେମାନେ ସାମ୍ନା କରିଥାନ୍ତି ।


    ରାଷ୍ଟ୍ରପତି କହିଲେ ଯେ ଏକ ସମାଜ ଭାବେ ଏବଂ ଏକ ଜାତି ଭାବେ ଆମମାନଙ୍କ କୃଷକଭାଇଭଉଣୀମାନଙ୍କ ଜୀବନଧାରଣର ମାନରେ ଉନ୍ନତି ଘଟାଇବା ଆମ ସମସ୍ତଙ୍କ କର୍ତ୍ତବ୍ୟ । ସେମାନଙ୍କ ପ୍ରକୃତି ଏବଂ ଅନ୍ୟ ସବୁପ୍ରକାର ପ୍ରତିକୂଳ ପରିସ୍ଥିତିରୁ ସେମାନଙ୍କୁ ମୁକ୍ତ କରିବା ଆମର ଦାୟିତ୍ୱ । ପୁଣି ବଜାରର ଚାହିଦା ଓ ଯୋଗାଣ ଭିତରେ ଲାଗି ରହିଥିବା ଅନିଶ୍ଚିତତାରୁ ସେମାନେ ମୁକୁଳିବା ଉଚିତ । ଏହା କରିବା ପାଇଁ ସରକାର ସଂକଳ୍ପବଦ୍ଧ । ସେଥିପାଇଁ ସରକାର ବିଭିନ୍ନ ପ୍ରକାର ନୀତି ଓ କାର୍ଯ୍ୟକ୍ରମ ପ୍ରଣୟନ କରିଛନ୍ତି । ବିଜ୍ଞାନ ଓ ପ୍ରଯୁକ୍ତିର ବ୍ୟବହାର ତଥା ଖାଦ୍ୟ ଶୃଙ୍ଖଳ ଏହିସବୁ କାର୍ଯ୍ୟକ୍ରମର ସଫଳତା ସକାଶେ ଏକାନ୍ତ ଜରୁରି । ସେପରିସ୍ଥଳେ ଏନଆଇଏଫଟିଇଏମ ଭଳି ଅନୁଷ୍ଠାନ ଏବଂ ସେଥିରୁ ସ୍ନାତକ ଭାବେ ଉତ୍ତୀର୍ଣ୍ଣ ଛାତ୍ରଛାତ୍ରୀମାନଙ୍କ ଦାୟିତ୍ୱ ବିଶେଷ ଆବଶ୍ୟକ ।


    ରାଷ୍ଟ୍ରପତି କହିଲେ ଯେ ଲୋକମାନଙ୍କ ସାମାଜିକ ଅଭ୍ୟାସ ଓ ଋଚି ପରିବର୍ତ୍ତନଶୀଳ ଏବଂ ଏକକ ପରିବାର ଦିନକୁ ଦିନ ବାସ୍ତବତାରେ ପରିଣତ ହେଉଛି ଏବଂ ଏଭଳି ପରିବାର ବହୁଳ ସଂଖ୍ୟାରେ ସୃଷ୍ଟି ହୋଇଛି । ବିଶେଷ କରି ଆମର ସହରାଞ୍ଚଳରେ ଏହି ବାସ୍ତବତା ଅଧିକ ମାତ୍ରାରେ ପରିଲକ୍ଷିତ ହେଉଛି । ତେଣୁ ପ୍ୟାକେଜ୍ ‌ ଡ଼୍ ‌ ତଥା ସହସା ଭୋଜନ କରିବା ଭଳି ଖାଦ୍ୟ ପଦାର୍ଥର ଚାହିଦା ଭାରତରେ ଦିନକୁ ଦିନ ବୃଦ୍ଧି ପାଇବାରେ ଲାଗିଛି । ଏ ଦିଗରେ ସବୁଠାରୁ ବଡ଼ ଚାଲେଞ୍ଜଟି ହେଲା ସେସବୁର ଗୁଣାତ୍ମକ ମାନ ରକ୍ଷାକରିବା । ପୁଣି ଏହାର ନିରାପତ୍ତା , ଖାଦ୍ୟ ଓ ଏହାର ପ୍ରସ୍ତୁତି ଉପକରଣ ସକାଶେ ଲାବେଲିଂ ଷ୍ଟାଣ୍ଡାର୍ଡ଼ ରକ୍ଷାକରିବା ଯାହାକି ବିଶ୍ୱ ବେଞ୍ଚମାର୍କର ସମତୁଲ ହୋଇଥିବ ସେସବୁ ଏକ କଷ୍ଟସାଧ୍ୟ ବ୍ୟାପାର । ଏକଥା ସୁନିଶ୍ଚିତ କରାଯିବା ଦରକାର ଯେ ପ୍ୟାକେଜଡ଼ ଖାଦ୍ୟ ପଦାର୍ଥ ଖାଇବା ଯେତିକି ସହଜସାଧ୍ୟ ହୋଇଥିବ ସେତିକି ସ୍ୱାସ୍ଥ୍ୟପ୍ରଦ ହୋଇଥିବା ଜରୁରି । ତେଣୁ ଖାଦ୍ୟପ୍ରସ୍ତୁତି ଶିଳ୍ପ ଏଥିପାଇଁ ନିରାପତ ଓ ଅଭିନବ ଉପାୟମାନ ଚିନ୍ତା କରିବା ଆବଶ୍ୟକ । ଏହା ଫଳରେ ସମସ୍ୟାର ସମାଧାନ ହୋଇପାରିବ ଏବଂ ଲୋକମାନଙ୍କୁ ଜୀବନଶୈଳୀ ଜନିତ ଯେଉଁ ରୋଗ ଆକ୍ରାନ୍ତ କରୁଛି ସେଥିରୁ ମଧ୍ୟ ସେମାନେ ରକ୍ଷାପାଇ ପାରିବେ । ଏସବୁ କରିବା ସହ ଆମମାନଙ୍କୁ ଆମର ନିଜସ୍ୱ ବ୍ରାଣ୍ଡ ସୃଷ୍ଟି କରିବା ମଧ୍ୟ ଜରୁରି । ବିଶେଷ କରି ପାରମ୍ପରିକ ଏବଂ ପୁଷ୍ଟିକର ଖାଦ୍ୟ ପଦାର୍ଥ ଯାହାକି ଭାରତର ଗର୍ବ ଭାବେ ସର୍ବତ୍ର ଶତାବ୍ଦୀ ଶତାବ୍ଦୀ ଧରି ସୁପରିଚିତ ତାହା ଅଧିକରୁ ଅଧିକ ଉପଭୋକ୍ତାମାନଙ୍କ ନିକଟରେ ଦେଶ ଓ ବିଦେଶରେ ପହଞ୍ଚ ô ପାରିବ ।


    ରାଷ୍ଟ୍ରପତି କହିଲେ ଯେ ଏନଆଇଏଫଟିଇଏମ ସାମାଜିକ ପରିପ୍ରେକ୍ଷୀରେ ଏହିଭଳି ଏକ ପରିସ୍ଥିତିରେ ପହଞ୍ଚ ô ଛି । ଏହି ଅନୁଷ୍ଠାନରୁ ସ୍ନାତକ ଭାବେ ଉତ୍ତୀର୍ଣ୍ଣ ହେଉଥିବା ଛାତ୍ରଛାତ୍ରୀମାନେ ଏହିଭଳି ବିଷୟର ସାମ୍ନ କରିବେ । ସେମାନେ କୃଷକମାନଙ୍କ ସହ ବିଜ୍ଞାନକୁ ଓ ପ୍ରଯୁକ୍ତିକୁ ଯୋଡ଼ିପାରିବେ । ଉଦେ୍ଦ୍ୟାଗୀମାନଙ୍କୁ ଖାଦ୍ୟ ପ୍ରକ୍ରିୟାକରଣ ଶିଳ୍ପ ସହ ଏକତ୍ର କରିପାରିବେ । ବିଭିନ୍ନ ଭାଗୀଦାର - ଯଥା , ଶିଳ୍ପ , ନିୟନ୍ତ୍ରକ , ନୀତିକାର , ଉପଭୋକ୍ତ , ଆର୍ଥିକ ସଂସ୍ଥା ଏବଂ ଋଣପ୍ରଦାନକାରୀ ସଂସ୍ଥା ଏବଂ କୃଷକମାନଙ୍କ ମଧ୍ୟରେ ସେମାନେ ଯୋଗସୂତ୍ର ରକ୍ଷାକାରୀର ଭୂମିକା ନିର୍ବାହ କରିବା ଉଚିତ ବୋଲି ରାଷ୍ଟ୍ରପତି ପରାମର୍ଶ ଦେଇଥିଲେ ।


    ***********

    
    
    (Release ID: 1520591) Visitor Counter : 2