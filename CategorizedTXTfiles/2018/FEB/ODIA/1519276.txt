      ବିଜ୍ଞାନ ଓ ପ୍ରଯୁକ୍ତି ମନ୍ତ୍ରଣାଳୟ

      କ୍ଷୁଦ୍ରଶିଳ୍ପକୁ ସିଏସଆଇଆର ବିଜ୍ଞାନାଗାରରୁ ପ୍ରଯୁକ୍ତି ହସ୍ତାନ୍ତର ବ୍ୟବସ୍ଥା
      Posted On: 05 FEB 2018 4:08PM by PIB Bhubaneshwar


    ଭାରତୀୟ ବିଜ୍ଞାନ ଓ ପ୍ରଯୁକ୍ତି ଗବେଷଣା ପରିଷଦସ୍ଥିତ ବିଜ୍ଞାନାଗାରରୁ କ୍ଷୁଦ୍ରଶିଳ୍ପ ସଂସ୍ଥାମାନଙ୍କୁ ପ୍ରଯୁକ୍ତି ହସ୍ତାନ୍ତର ସକାଶେ ସିଏସଆଇଆରରେ ଏକ ବ୍ୟବସ୍ଥା ଅବସ୍ଥାପନ କରାଯାଇଛି ବୋଲି କେନ୍ଦ୍ର ବିଜ୍ଞାନ ଓ ପ୍ରଯୁକ୍ତି ମନ୍ତ୍ରୀ ଡକ୍ଟର ହର୍ଷବର୍ଦ୍ଧନ କହିଛନ୍ତି । ଲଘୁ ଉଦ୍ୟୋଗ ଭାରତିର ସଦସ୍ୟମାନଙ୍କ ସହ ଭାବ ବିନିମୟ ବେଳେ ଏ ସଂକ୍ରାନ୍ତରେ ଘୋଷଣା କରାଯାଇଛି । ଲଘୁ ଉଦ୍ୟୋଗ ଭାରତୀ ଏକ ସର୍ବଭାରତୀୟ କ୍ଷୁଦ୍ରଶିଳ୍ପ ସଂଗଠନ ।


    ଏହି ଭାବ ବିନିମୟ ବେଳେ ମନ୍ତ୍ରୀ ଡକ୍ଟର ହର୍ଷବର୍ଦ୍ଧନ କହିଲେ ଯେ ସେ ଏଭଳି ଏକ ଆକସ୍ମିକ ବୈଠକ ଆହ୍ୱାନ କରି ଏହି କ୍ଷେତ୍ରରେ ଥିବା ବିଭିନ୍ନ ସମସ୍ୟାଗୁଡ଼ିକ ସଂପର୍କରେ ଅବଗତ ହେବାକୁ ଚାହାନ୍ତି । ଏହା ବ୍ୟତୀତ ସିଏସଆଇଆର ବିଜ୍ଞାନାଗାରରୁ ଯେଭଳି ପ୍ରଯୁକ୍ତି ସହଜରେ ଲଘୁ ଉଦ୍ୟୋଗମାନଙ୍କରେ ପହଞ୍ଚିପାରିବ ସେଥିପାଇଁ ଏକ ବ୍ୟବସ୍ଥା କରାଯାଇଛି । ଲଘୁ ଉଦ୍ୟୋଗ ଭାରତୀର ଦେଶରେ 450ଟି ଶାଖା ରହିଛି ଏବଂ ଏହାର ସଦସ୍ୟ ୟୁନିଟ ସଂଖ୍ୟା 25,000 । ଲଘୁ ଉଦ୍ୟୋଗ ଭାରତୀ ପକ୍ଷରୁ ଏହାର ଜାତୀୟ ସଂପାଦକ ସମ୍ପତ ତୋଷନୀୱାଲା ପ୍ରତିନିଧିମଣ୍ଡଳର ନେତୃତ୍ୱ ନେଇଥିଲେ । ଶ୍ରୀ ତୋଷନୀୱାଲା କହିଲେ ଯେ ସିଏସଆଇଆର ଏବଂ ଲଘୁ ଶିଳ୍ପମାନଙ୍କ ମଧ୍ୟରେ ଏକ ସଂପର୍କଗତ ପାର୍ଥକ୍ୟ ରହୁଛି । ଏହି ସମସ୍ୟାକୁ ଦୂର କରିବା ସକାଶେ ସିଏସଆଇଆରରେ ଜଣେ ନୋଡ଼ାଲ ଅଧିକାରୀଙ୍କୁ ଅବସ୍ଥାପନ କରାଯିବା ଆବଶ୍ୟକ ବୋଲି ସେ କହିଥିଲେ ।


    ସିଏସଆଇଆର ବିଜ୍ଞାନାଗାର ନିକଟରେ ଅଧୁନା 1000ରୁ ଅଧିକ ପାଟେଣ୍ଟ ରହିଛି ଏବଂ ପ୍ରଯୁକ୍ତି କ୍ଷେତ୍ରରେ ଏହା ଏକ ଅଗ୍ରଣୀ ପ୍ରତିଷ୍ଠାନ । ଏହାର ବ୍ୟବସାୟିକ ଉପଯୋଗ କରାଯିବା ଉପରେ ସରକାର ଗୁରୁତ୍ୱ ଆରୋପ କରିଆସୁଛନ୍ତି । ସେଥିମଧ୍ୟରୁ କେତେକ ପ୍ରଯୁକ୍ତିକୁ ଏଯାବତ୍ ‌ ବ୍ୟବସାୟିକ ଭିତ୍ତିରେ ଉପଯୋଗ କରାଯାଇସାରିଛି । ଏହା ବ୍ୟତୀତ ଏବେ 139ଟି ଫାଷ୍ଟ ଟ୍ରାକ୍ ‌ ଟ୍ରାନ୍ସନେସନାଲ ଗବେଷଣା ପ୍ରକଳ୍ପ କାର୍ଯ୍ୟକରୁଛି । ଏହାର ଉପଯୋଗ ସମାଜ ପାଇଁ ବିଶେଷ କଲ୍ୟାଣସାଧକ ହେବ ବୋଲି ସେ କହିଥିଲେ । ଉପଯୋଗକାରୀ ଶିଳ୍ପସଂସ୍ଥାମାନଙ୍କ ସହ କାର୍ଯ୍ୟ କରିବାକୁ ସିଏସଆଇଆର ସଦାସର୍ବଦା ଇଚ୍ଛା ପ୍ରକଟ କରିଆସିଛି । ବିଭିନ୍ନ ଉତ୍ପାଦର ପ୍ରୟୋଗ ଯାହାକି ବଜାର ଚାହିଦା ପୂରଣ କରିପାରିବ ତାହା ଉପରେ ଏହି ସଂସ୍ଥା ବିଶେଷ ଧ୍ୟାନ ଦେଇଥାଏ । ସିଏସଆଇଆର ବିଜ୍ଞାନ ଓ ପ୍ରଯୁକ୍ତି କ୍ଷେତ୍ରରେ ଦେଶର ଅଗ୍ରଣୀ ଗବେଷଣାତ୍ମକ ସଂସ୍ଥା ଭାବେ କାର୍ଯ୍ୟକରୁଛି । ଏହା ରେଡ଼ିଓଠାରୁ ଆରମ୍ଭ କରି ମହାକାଶ ଭୌତିକ ବିଜ୍ଞାନ , ମହାସାଗରବିଜ୍ଞାନ , ଭୂବିଜ୍ଞାନ , ଜିଓଫିଜିକ୍ସ , ରସାୟନ , ଔଷଧ , ଜିନୋମିକ୍ସ , ବାୟୋଟେକ୍ନୋଲୋଜି ଏବଂ ନାନୋଟେକ୍ନୋଲୋଜି ଏବଂ ଖନନ , ଧାତୁବିଜ୍ଞାନ , ଏରୋନଟିକ୍ସ , ଇନଷ୍ଟ୍ରୁମେଣ୍ଟେସନ୍ ‌ , ପର୍ଯ୍ୟାବରଣ ଇଞ୍ଜିନିୟରିଂ ଏବଂ ସୂଚନା ପ୍ରଯୁକ୍ତି କ୍ଷେତ୍ରରେ ଉଚ୍ଚତର ଗବେଷଣା କରିଆସୁଛି ।


    ସେହିଭଳି ଦେଶର ଲଘୁଶିଳ୍ପ ଉଦ୍ୟୋଗ ହେଉଛି କୃଷି କ୍ଷେତ୍ର ପରେ ଦେଶର ସର୍ବବୃହତ୍ ‌ ନିଯୁକ୍ତିଦାତା ଯାହାର ଭାରତୀୟ ଅର୍ଥନୀତିର ମୋଟ ଶିଳ୍ପ ଉତ୍ପାଦର 40 ପ୍ରତିଶତ ପର୍ଯ୍ୟନ୍ତ ଅବଦାନ ରହିଛି ।


    **************

    
    
    (Release ID: 1519276) Visitor Counter : 1