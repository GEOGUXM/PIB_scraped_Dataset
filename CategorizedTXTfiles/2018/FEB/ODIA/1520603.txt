      କାର୍ମିକ, ସାଧାରଣ ଅଭିଯୋଗ ଓ ପେନସନ ମନ୍ତ୍ରଣାଳୟ

      ଉଦ୍ଧାରଗର୍ଭ ପ୍ରାପ୍ତ କରୁଥିବା ସରକାରୀ ମହିଳା କର୍ମଚାରୀମାନଙ୍କୁ ମିଳିବ ଛୁଟି: ମନ୍ତ୍ରୀ ଡ. ଜିତେନ୍ଦ୍ର ସିଂହ
      Posted On: 12 FEB 2018 9:09PM by PIB Bhubaneshwar


    ଉଦ୍ଧାରଗର୍ଭ ଜରିଆରେ ମାତୃତ୍ୱ ପ୍ରାପ୍ତ କରୁଥିବା ସରକାରୀ ମହିଳା କର୍ମଚାରୀମାନେ ପ୍ରସବକାଳୀନ ଛୁଟି ପାଇପାରିବେ ବୋଲି କେନ୍ଦ୍ର ପୂର୍ବୋତ୍ତର ବିକାଶ ରାଜ୍ୟ ମନ୍ତ୍ରୀ ( ସ୍ୱାଧୀନ ) ତଥା ପ୍ରଧାନମନ୍ତ୍ରୀ କାର୍ଯ୍ୟାଳୟ , କାର୍ମିକ , ସାଧାରଣ ଅଭିଯୋଗ ଏବଂ ପେନସନ , ପରମାଣୁ ଶକ୍ତି ଏବଂ ଅନ୍ତରୀକ୍ଷ ରାଜ୍ୟ ମନ୍ତ୍ରୀ ଡା . ଜିତେନ୍ଦ୍ର ସିଂହ କହିଛନ୍ତି ।


    ସେ କହିଥିଲେ ଯେ ପାରିବାରିକ ପେନସନ ପ୍ରାପ୍ତ କରୁଥିବା ବ୍ୟକ୍ତି ତାଙ୍କ ମୃତ୍ୟୁ ପୂର୍ବରୁ ଛାଡପତ୍ର ହୋଇଥିବା ନିଜ କନ୍ୟାଙ୍କ ନାମ ପଂଜୀକୃତ କରିଥିଲେ ସେ ମଧ୍ୟ ପେନସନ ପାଇବା ପାଇଁ ହକଦାର ହେବ । ଯଦି ଛାଡପତ୍ର ପାଇଁ ଚାଲୁଥିବା ମୋକଦ୍ଦମାର ନିଷ୍ପତ୍ତି ପାରିବାରିକ ପେନସନ ପ୍ରାପ୍ତ କରୁଥିବା ବ୍ୟକ୍ତିଙ୍କ ମୃତ୍ୟୁ ପରେ ହୋଇ କନ୍ୟାକୁ ଛାଡପତ୍ର ମିଳିଥାଏ ଏହି ସ୍ଥିତିରେ ସେ ପାରିବାରିକ ପେନସନ ପାଇବା ପାଇଁ ହକଦାର ହୋଇପାରିବ ।


    କାର୍ମିକ , ସାଧାରଣ ଅଭିଯୋଗ ଏବଂ ପେନସନ ମନ୍ତ୍ରଣାଳୟ ଦ୍ୱାରା ଆଜି ( ସୋମବାର ଦିନ ) ଆୟୋଜିତ ଏକ ସାମ୍ବାଦିକ ସମ୍ମିଳନୀରେ ସାମ୍ବାଦିକମାନଙ୍କୁ ସମ୍ବୋଧିତ କରି ମନ୍ତ୍ରୀ ଏହା କହିଥିଲେ । ସେ ଘୋଷଣା କରିଥିଲେ ଯେ ଦିବ୍ୟାଙ୍ଗ ବ୍ୟକ୍ତିମାନଙ୍କର ଯତ୍ନ ନେଉଥିବା ବ୍ୟକ୍ତିଙ୍କର ପେନସନ ପ୍ରତି ମାସରେ 4500 ଟଙ୍କାରୁ 6750 ଟଙ୍କାକୁ ବୃଦ୍ଧି କରାଯାଇଛି । ସେ କହିଥିଲେ ଯେ ଏହିସବୁ କ୍ରାନ୍ତିକାରୀ ପଦକ୍ଷେପ ଲିଙ୍ଗଗତ ଭେଦଭାବକୁ ଦୂର କରିବ । ଭବିଷ୍ୟତର ସମାଜକୁ ଲକ୍ଷ୍ୟ ରଖି ଏହା ମାତ୍ର ଆର୍ଥିକ ସଂସ୍କାର ନୁହେଁ ବରଂ ସାମାଜିକ ସଂସ୍କାର ବୋଲି କୁହାଯାଇପାରେ ।


    ଡା . ଜିତେନ୍ଦ୍ର ସିଂହ କହିଥିଲେ ଯେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ନେତୃତ୍ୱରେ ସରକାର ସମାଜର ଦୁର୍ବଳ ଶ୍ରେଣୀର ଲୋକମାନଙ୍କ କଲ୍ୟାଣ ପାଇଁ ବିଭିନ୍ନ ପଦକ୍ଷେପ ନେଉଛନ୍ତି । ଚଳିତ ବର୍ଷ ବଜେଟରେ ବରିଷ୍ଠ ନାଗରିକମାନଙ୍କ ଉପରେ ବିଶେଷ ଧ୍ୟାନ ଦିଆଯାଇଛି । ଏହି ଅବସରରେ ସରକାର ତଥା ମନ୍ତ୍ରଣାଳୟ ଦ୍ୱାରା ଆରମ୍ଭ କରାଯାଇଥିବା ବିଭିନ୍ନ କାର୍ଯ୍ୟକ୍ରମ ଉପରେ ମନ୍ତ୍ରୀ ଆଲୋକପାତ କରିଥିଲେ ।


    କେନ୍ଦ୍ରୟୀ କାର୍ମିକ ଏବଂ ପ୍ରଶିକ୍ଷଣ ସଚିବ ଶ୍ରୀ ଅଜୟ ମିତ୍ତଲ , ଡିଏଆରପିଜି ଏବଂ ପେନସନ ସଚିବ ଶ୍ରୀ କେ . ଭୀ . ୟେପେନ ତଥା ମନ୍ତ୍ରଣାଳୟର ଅନ୍ୟ ବରିଷ୍ଠ ଅଧିକାରୀ ମଧ୍ୟ ଏହି ଅବସରରେ ଉପସ୍ଥିତ ଥିଲେ ।


    ************

    
    
    (Release ID: 1520603) Visitor Counter : 6