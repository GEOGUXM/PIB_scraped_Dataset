      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଅରୁଣାଚଳ ପ୍ରଦେଶର ଇଟାନଗରଠାରେ ବିକାଶ ପ୍ରକଳ୍ପସମୂହକୁ ରାଷ୍ଟ୍ର ଉଦ୍ଦେଶ୍ୟରେ ସମର୍ପିତ କରିବା ଅବସରରେ ପ୍ରଧାନମନ୍ତ୍ରୀଙ୍କ ଅଭିଭାଷଣ (15.02.2018)
      Posted On: 15 FEB 2018 5:49PM by PIB Bhubaneshwar


    ବିଶାଳ ସଂଖ୍ୟାରେ ଏଠାରେ ଉପସ୍ଥିତ ମୋର ପ୍ରିୟ ଭାଇ ଓ ଭଉଣୀମାନେ ।


    ଯେତେବେଳେ ସାରା ହିନ୍ଦୁସ୍ଥାନ ଉଦୀୟମାନ ସୂର୍ଯ୍ୟଙ୍କ ଆଡ଼କୁ ଦେଖିଥାଏ , ସୂର୍ଯ୍ୟଙ୍କ ଉଦୟକୁ ଦେଖିଥାଏ ; ସାରା ହିନ୍ଦୁସ୍ଥାନକୁ ସର୍ବପ୍ରଥମେ ଅରୁଣାଚଳ ପ୍ରଦେଶ ଆଡ଼କୁ ମୁହଁ ବୁଲାଇବାକୁ ପଡ଼ିଥାଏ । ଆମର ସାରା ଦେଶ , 130ରୁ କୋଟିରୁ ଅଧିକ ଦେଶବାସୀଙ୍କୁ ସୂର୍ଯ୍ୟଙ୍କ ଉଦୟକୁ ଦେଖିବାକୁ ହେଲେ ଅରୁଣାଚଳ ଆଡ଼କୁ ନଚାହିଁ ସୂର୍ଯ୍ୟଙ୍କ ଉଦୟକୁ ଦେଖିପାରିନଥା ’ ନ୍ତି । ଯେଉଁ ଅରୁଣାଚଳ ପ୍ରଦେଶରୁ ଅନ୍ଧାର ଦୂର ହେଉଛି , ଆଲୋକ ବ୍ୟାପୁଛି , ଆଗାମୀ ଦିନରେ ମଧ୍ୟ ଏଠାରେ ବିକାଶର ଏପରି ଆଲୋକ ବ୍ୟାପିବ ଯାହା ସାରା ଭାରତକୁ ଆଲୋକିତ କରିବାରେ ସହାୟକ ହେବ ।


    ମୋତେ ଅନେକ ଥର ଅରୁଣାଚଳ ଆସିବାର ସୁଯୋଗ ମିଳିଛି । ଯେତେବେଳେ ସଂଗଠନର କାମ କରୁଥିଲି , ସେତେବେଳେ ମଧ୍ୟ ଆସିଥିଲି , ଗୁଜରାଟର ମୁଖ୍ୟମନ୍ତ୍ରୀ ଥିବା ସମୟରେ ମଧ୍ୟ ଆସିଥିଲି ଏବଂ ପ୍ରଧାନମନ୍ତ୍ରୀ ହେବା ପରେ ଦ୍ୱିତୀୟ ଥର ପାଇଁ ଆପଣମାନଙ୍କ ଗହଣରେ , ଆପଣମାନଙ୍କର ଦର୍ଶନ କରିବା ଲାଗି ମୋତେ ସୁଯୋଗ ମିଳିଛି ।


    ଅରୁଣାଚଳ ଏପରି ଏକ ରାଜ୍ୟ ଯଦି ଆପଣ ସାରା ହିନ୍ଦୁସ୍ତାନ ଭ୍ରମଣ କରି ଆସୁଛନ୍ତି , ସପ୍ତାହ ବ୍ୟାପୀ ଭ୍ରମଣ କରି ଆସୁଛନ୍ତି ଏବଂ ଅରୁଣାଚଳରେ ଦିନେ ଭ୍ରମଣ କରନ୍ତୁ , ସାରା ସପ୍ତାହବ୍ୟାପୀ ଭ୍ରମଣରେ ସାରା ହିନ୍ଦୁସ୍ତାନରେ ଆପଣ ଯେତେଥର ଜୟ ହିନ୍ଦ ଶୁଣିଥିବେ , ଗୋଟିଏ ଦିନରେ ତା ’ ଠାରୁ ଅଧିକ ଥର ଜୟହିନ୍ଦ ଆପଣ ଅରୁଣାଚଳ ପ୍ରଦେଶରେ ଶୁଣିବାକୁ ପାଇବେ । ଅର୍ଥାତ ବୋଧହୁଏ ସାରା ଭାରତରେ ଏପରି ପରମ୍ପରା କେବଳ ଅରୁଣାଚଳ ପ୍ରଦେଶରେ ଦେଖିବାକୁ ମିଳିଥାଏ , ଯେଉଁଠି ପରସ୍ପରକୁ ଅଭିବାଦନ ଜଣାଇବା ଲାଗି ସାମାଜିକ ଜୀବନର ସ୍ୱଭାବ ଜୟହିନ୍ଦରୁ ଆରମ୍ଭ ହେଉଛି ଏବଂ ଜୟହିନ୍ଦ ସହ ଯୋଡ଼ି ହୋଇଯାଇଛି । ରକ୍ତର ପ୍ରତିଟି ବିନ୍ଦୁରେ ଭରି ରହିଥିବା ଦେଶଭକ୍ତି , ଦେଶ ପ୍ରତି ଭଲ ପାଇବା ; ଏହା ଅରୁଣାଚଳବାସୀ ନିଜେ ; ଏହି ତପସ୍ୟା କରି ଏହାକୁ ନିଜ ରକ୍ତର ପ୍ରତିଟି ବିନ୍ଦୁର ଅଂଶବିଶେଷ କରିଦେଇଛନ୍ତି , ପ୍ରତିଟି ପ୍ରାଣବିନ୍ଦୁର ଅଂଶ କରିଦେଇଛନ୍ତି ।


    ଉତ୍ତର-ପୂର୍ବାଂଚଳରେ ସବୁଠୁ ଅଧିକ ହିନ୍ଦୀ କହୁଥିବା-ବୁଝୁଥିବା ରାଜ୍ୟ ଯଦି କେଉଁଠି ଅଛି , ତାହା ମୋର ଅରୁଣାଚଳ ପ୍ରଦେଶ । ଆହୁରି ମୁ ତ ’ ଆଶ୍ଚର୍ଯ୍ୟରେ ପଡ଼ିଥାଏ ଏବେ ଉତ୍ତର-ପୂର୍ବାଂଚଳକୁ ମୁଁ ନିୟମିତ ଆସୁଛି , ପୂର୍ବରୁ ତ ’ ଆପଣମାନେ ଜାଣିଥିବେ ପ୍ରଧାନମନ୍ତ୍ରୀମାନଙ୍କର ଏତେ କାମ ଥିଲା ଯେ ସେ ଏଠାକୁ ଆସିପାରୁନଥିଲେ । ଆହୁରି ମୁଁ ଏମିତି ଏକ ପ୍ରଧାନମନ୍ତ୍ରୀ ଯେ ଆପଣମାନଙ୍କ ଗହଣକୁ ନଆସି ରହିପାରୁନାହିଁ । କିନ୍ତୁ ଉତ୍ତର-ପୂର୍ବାଂଚଳକୁ ଆସିଲେ ମୁଁ ଏବେ ଦେଖିପାରୁଛି ଯେ ବହୁସଂଖ୍ୟାରେ ନବଯୁବକ ହାତରେ ବ୍ୟାନର ଧରି ଛିଡ଼ା ହୋଇଯାଉଛନ୍ତି ଏବଂ ଦାବି କରୁଛନ୍ତି ଯେ ଆମକୁ ହିନ୍ଦୀ ଶିଖିବାର ଅଛି , ଆମକୁ ହିନ୍ଦୀ ଶିଖାଅ । ଏହା , ଏହା ଏକ ବଡ଼ ବିପ୍ଳବ । ନିଜ ଦେଶର ଲୋକମାନଙ୍କ ସହିତ ସେମାନଙ୍କ ଭାଷାରେ କଥାବାର୍ତ୍ତା କରିପାରିବା , ଏହି ଯେଉଁ ଲୋଭ ଯୁବପିଢ଼ି ନିକଟରେ ରହିଛି ; ଏହା ବହୁତ ବଡ଼ ଶକ୍ତି ନେଇ ଆସିଛି ।


    ଆଜି ମୁଁ ଏଠାରେ ତିନୋଟି କାର୍ଯ୍ୟକ୍ରମରେ ଭାଗ ନେଇଛି । ଭାରତ ସରକାରଙ୍କ ବଜେଟରୁ , ଭାରତ ସରକାରଙ୍କ ଯୋଜନାରୁ , DoNER (ଉତ୍ତର ପୂର୍ବାଂଚଳ ବିକାଶ) ମନ୍ତ୍ରଣାଳୟର ମାଧ୍ୟମରେ ଏହି ଦୁର୍ଲଭ ଉପହାର ଅରୁଣାଚଳର ଜନତାଙ୍କୁ ମିଳିଛି । ସଚିବାଳୟର କାମ ଆରମ୍ଭ ହୋଇସାରିଛି । ବେଳେ ବେଳେ ଆମେ ଖବରକାଗଜରେ ଦେଖିଥାଉ ଯେ ସେତୁ ନିର୍ମାଣ ହୋଇଥାଏ କିନ୍ତୁ ନେତାଙ୍କୁ ସମୟ ମିଳେ ନାହିଁ , ସେଥିପାଇଁ ସେତୁର ଉଦଘାଟନ ହୋଇନଥାଏ ଏବଂ ମାସ ମାସ ପର୍ଯ୍ୟନ୍ତ ପଡ଼ିରହିଥାଏ । ରାସ୍ତା ନିର୍ମାଣ ହୋଇଯାଇଥାଏ , କିନ୍ତୁ ନେତାଙ୍କୁ ସମୟ ମିଳେ ନାହିଁ , ରାସ୍ତା ସେପରି ପଡ଼ିରହିଥାଏ ।


    ଆମେ ଆସି ଏକ ନୂଆ ସଂସ୍କୃତି ଆରମ୍ଭ କରିଛୁ । ଆମେ ଏହି ନୂଆ ପରମ୍ପରା ଆରମ୍ଭ କରିଛୁ ଯେ ଆପଣମାନେ ନେତାଙ୍କୁ ଅପେକ୍ଷା କରନ୍ତୁ ନାହିଁ , ପ୍ରଧାନମନ୍ତ୍ରୀଙ୍କୁ ଅପେକ୍ଷା କରନ୍ତୁ ନାହିଁ । ଯଦି ଯୋଜନା ସମ୍ପୂର୍ଣ୍ଣ ହୋଇସାରିଛି , ଉପଯୋଗ କରିବା ଆରମ୍ଭ କରିଦିଅନ୍ତୁ , ଯେତେବେଳେ ଆସିବାର ସୁଯୋଗ ମିଳିବ ସେଦିନ ଲୋକାର୍ପଣ କରିଦେବେ , କାମ ଅଟକିବା ଉଚିତ ନୁହେଁ । ଆହୁରି ମୁଁ ପେମାଜୀଙ୍କୁ ଅଭିନନ୍ଦନ ଜଣାଉଛି ଯେ ସେ କାର୍ଯ୍ୟ ଆରମ୍ଭ କରିଦେଲେ ଏବଂ ଲୋକାର୍ପଣ କାର୍ଯ୍ୟ ଆଜି ହେଉଛି । ଅର୍ଥ କିପରି ସଂଚୟ ହୋଇପାରିବ ? ଅର୍ଥର କିପରି ସଦୁପଯୋଗ ହେବ ? ଏହା ଆମେ ଭଲ ଭାବେ ଛୋଟ ନିଷ୍ପତ୍ତି ନେଇ ମଧ୍ୟ ବୁଝିପାରିବା , ଦେଖିପାରିବା ।


    ଯେତେବେଳେ ସରକାରୀ କଳ ଭିନ୍ନ ଭିନ୍ନ ସ୍ଥାନରେ ଥାଏ , କୌଣସି ବିଭାଗ ଏଠି , କୌଣସି ବିଭାଗ ସେଠି , କେହି ଏଠି ବସିଛି ତ ’ ପୁଣି ଆଉ କେହି ସେଠି ବସିଛି । କୋଠା ମଧ୍ୟ ପୁରୁଣା , ଯେଉଁ ଅଫିସର ବସିଛନ୍ତି ସେ ମଧ୍ୟ ଭାବୁଥିବେ ଘରକୁ କେମିତି ଶୀଘ୍ର ଯିବେ । ଏପରି ପରିବେଶ କ ’ ଣ ଠିକ ? ଯଦି କାର୍ଯ୍ୟାଳୟର ପରିବେଶ ଠିକ ହୋଇଥାଏ ତା ’ ହେଲେ କାର୍ଯ୍ୟ ସଂସ୍କୃତି ଉପରେ ମଧ୍ୟ ଏକ ସକାରାତ୍ମକ ପ୍ରଭାବ ପଡ଼ିଥାଏ , ସେତେ ସ୍ୱଚ୍ଛ ହୋଇଥାଏ , ଫାଇଲ ଠିକ ଭାବେ ସଜା ହୋଇ ରଖାଯାଇଥାଏ , ନଚେତ କେତେକେବେଳେ କ ’ ଣ ହୋଇଥାଏ ଅଧିକାରୀ ଯେତେବେଳେ କାର୍ଯ୍ୟାଳୟକୁ ଯାଇଥା ’ ନ୍ତି ପ୍ରଥମେ ଚୌକିକୁ ଏପଟସେପଟ କରିଥା ’ ନ୍ତି , ଯେମିତି ଧୂଳି ଉଡ଼ିଯାଉ ଓ ତା ’ ପରେ ସେ ବସିଥା ’ ନ୍ତି । କିନ୍ତୁ ତାଙ୍କୁ ଜଣାନଥାଏ ଯେ ସେ ଯାହା ଉଡ଼ାଇଥା ’ ନ୍ତି , ପରେ ତାହା ସେହିଠାରେ ପଡ଼ିରହିଥାଏ । କିନ୍ତୁ ଏକ ଭଲ କାର୍ଯ୍ୟାଳୟ ଥିବା କାରଣରୁ ଏବଂ ଗୋଟିଏ କ୍ୟାମ୍ପସରେ ସମସ୍ତ ୟୁନିଟ ଆସିଯିବା କାରଣରୁ ଏବେ ଗାଁରୁ କୌଣସି ବ୍ୟକ୍ତି ଆସିଲେ , ସଚିବାଳୟରେ ତା ’ ର କାମ ଥିଲେ ତା ’ କୁ ବିଚରାକୁ , ତା ’ କୁ କିଏ କହିଥାଏ ଯେ ଏଠି ନୁହେଁ , ଦୂରକୁ ଯାଅ , ତା ’ କୁ ସେଠାରୁ ଦୁଇ କିଲୋମିଟର ଦୂର ଯିବାକୁ ପଡ଼ିଥାଏ । ଏହାପରେ ସେ ସେଠାକୁ ଯାଇଥାଏ , କେହି କହିଥାଏ ଯେ ଏଠାରେ ନୁହେଁ , ପୁଣି ଦୁଇ କିଲୋମିଟର ଦୂର ତୃତୀୟ କାର୍ଯ୍ୟାଳୟକୁ ଯାଇଥାଏ । ଏବେ ସେ ଏଠାକୁ ଆସି କୌଣସି ଭୁଲ ବିଭାଗରେ ପହଁଚିଗଲେ ତ ’ ସିଏ କହିବ ଯେ ବାବୁ ଆପଣ ଆସିଛନ୍ତି ଭଲ କରିଛନ୍ତି , କିନ୍ତୁ ଆପଣ ପାଖରେ ଥିବା କୋଠାରୀକୁ ଚାଲିଯାଆନ୍ତୁ । ସାଧାରଣ ଜନତାଙ୍କୁ ଏହି ବ୍ୟବସ୍ଥା କାରଣରୁ ଅନେକ ସୁବିଧା ହେବ ।


    ଦ୍ୱିତୀୟତଃ , ସରକାର ଅଲଗା ଅଲଗା ହୋଇ ଚାଲିପାରିବ ନାହିଁ । ଯେତେବେଳେ ସମସ୍ତେ ମିଳିମିଶି ଗୋଟିଏ ଦିଗରେ ଚାଲିଥା ’ ନ୍ତି ସେତେବେଳେ ସରକାର ଫଳପ୍ରଦାନକାରୀ ହୋଇଥାଏ । କିନ୍ତୁ ଯଦି ବୈଷୟିକ ରୂପରେ ସମନ୍ୱୟ ରହିଥାଏ ତା ’ ହେଲେ ଏହାର ଶକ୍ତି ସାମାନ୍ୟ କମିଯାଇଥାଏ , କିନ୍ତୁ ଯଦି ସହଜ ଭାବେ ସମନ୍ୱୟ ରହିଥାଏ ତା ’ ହେଲେ ଏହାର ଶକ୍ତି ବହୁତ ଅଧିକ ହୋଇଥାଏ । ଗୋଟିଏ କ୍ୟାମ୍ପସରେ ଯେତେବେଳେ ସମସ୍ତ କାର୍ଯ୍ୟାଳୟ ରହିଛି ତା ’ ହେଲେ ସହଜ ଭାବେ ମିଳାମିଶା ହୋଇଥାଏ , କ୍ୟାଣ୍ଟିନକୁ ମଧ୍ୟ ଅଧିକାରୀମାନେ ଏକ ସଙ୍ଗେ ଚାଲିଯା ’ ନ୍ତି , ପରସ୍ପରର ସମସ୍ୟା ସମ୍ପର୍କରେ ଚର୍ଚ୍ଚା କରି ସମାଧାନ କରିନିଅନ୍ତି । ଅର୍ଥାତ କାର୍ଯ୍ୟର ନିଷ୍ପତ୍ତି ପ୍ରକ୍ରିୟାରେ ସମନ୍ୱୟ ବଢ଼ିଥାଏ , ଡେଲିଭରୀ ସିଷ୍ଟମ ତ୍ୱରାନ୍ୱିତ ହୋଇଥାଏ , ନିଷ୍ପତ୍ତି ପ୍ରକ୍ରିୟା ବହୁତ ସରଳ ହୋଇଯାଏ । ଏବଂ ସେଥିପାଇଁ ଏହି ନୂଆ ସଚିବାଳୟ କାରଣରୁ ଅରୁଣାଚଳର ଲୋକମାନଙ୍କ ସାଧାରଣ ମାନବ ଜୀବନର ଆଶା ଆକାଂକ୍ଷା ପୂରଣ ଲାଗି... । ସେହିପରି ଆଜି ଏକ ଗୁରୁତ୍ୱପୂର୍ଣ୍ଣ କାର୍ଯ୍ୟ , ଏବଂ ଏହାକୁ ନେଇ ମୁଁ ଗର୍ବ କରୁଛି । ଶ୍ରୀମାନ ଦୋର୍ଜି ଖାଣ୍ଡୁ ରାଜ୍ୟ ସମ୍ମେଳନ କେନ୍ଦ୍ର ଇଟାନଗରର ଆଜି ଲୋକାର୍ପଣ କରି । ଏହା କେବଳ ଏକ ଅଟ୍ଟାଳିକାର ଲୋକାର୍ପଣ ନୁହେଁ , ଏହା ଏକପ୍ରକାରର ଅରୁଣାଚଳ ସ୍ୱପ୍ନର ଏକ ଜୀବନ୍ତ ଶକ୍ତି କେନ୍ଦ୍ର ହୋଇପାରିବ । ଏପରି ଏକ ସ୍ଥାନ ଯେଉଁଠି ସମ୍ମିଳନୀର ପାଇଁ ସୁବିଧା ରହିବ , ସାଂସ୍କୃତିକ କାର୍ଯ୍ୟକ୍ରମ ପାଇଁ ସୁବିଧା ରହିବ ଏବଂ ଯଦି ଆମେ ଅରୁଣାଚଳରେ ପର୍ଯ୍ୟଟନକୁ ପ୍ରୋତ୍ସାହନ ଦେବାକୁ ଚାହୁଁଛୁ ତା ’ ହେଲେ ମୁଁ ଭାରତ ସରକାରଙ୍କ ଭିନ୍ନ ଭିନ୍ନ କମ୍ପାନୀଗୁଡ଼ିକୁ କହିବି ଯେ ଏଠାରେ ଏବେ ଏକ ସମ୍ମେଳନ କେନ୍ଦ୍ର ନିର୍ମାଣ କରାଯାଇଛି , ଆପଣ ସାଧାରଣ ପରିଷଦ ବୈଠକ ଅରୁଣାଚଳ ପ୍ରଦେଶରେ ଆୟୋଜନ କରନ୍ତୁ । ମୁଁ ଘରୋଇ ସଂସ୍ଥା ଲୋକମାନଙ୍କୁ ମଧ୍ୟ କହିବି ଯେ ଭାଇ ଠିକ ଅଛି , ଏବେ ଦିଲ୍ଲୀ-ମୁମ୍ବାଇରେ ବହୁତ କରିନେଲେ , ଟିକିଏ ଯାଆନ୍ତୁ ମୋର ପ୍ରିୟ ପ୍ରଦେଶ ଅରୁଣାଚଳକୁ , ସେହି ଉଦିତ ସୂର୍ଯ୍ୟଙ୍କ ଅଂଚଳକୁ ଯାଇ ଦେଖନ୍ତୁ । ମୁଁ ଲୋକମାନଙ୍କୁ ଠେଲିବି । ଏତେ ଅଧିକ ସଂଖ୍ୟାରେ ଲୋକମାନଙ୍କ ଯିବା-ଆସିବା ଆରମ୍ଭ ହେବ । ଆଜିକାଲି ପର୍ଯ୍ୟଟନର ଏକ କ୍ଷେତ୍ର ହେଉଛି ସମ୍ମିଳନୀ ପର୍ଯ୍ୟଟନ ଏବଂ ଏପରି ବ୍ୟବସ୍ଥା ଯଦି ରହିଛି ତା ’ ହେଲେ ସବୁଲୋକଙ୍କ ଆସିବା ଅତ୍ୟନ୍ତ ସ୍ୱାଭାବିକ ।


    ଆମେମାନେ ସରକାରରେ ମଧ୍ୟ ଏକ ନୂଆ ପ୍ରୟୋଗ ଆରମ୍ଭ କରିଛୁ । ଆମ ସରକାର ଦିଲ୍ଲୀରେ 70 ବର୍ଷ ପର୍ଯ୍ୟନ୍ତ ଚାଲିଲା ଏବଂ ଲୋକମାନେ ଦିଲ୍ଲୀ ଆଡ଼କୁ ଦେଖୁଥିଲେ । ଆମେ ଆସି ସରକାରଙ୍କୁ ଭାରତର ପ୍ରତ୍ୟେକ କୋଣକୁ ନେଇଯିବାର ଦାୟିତ୍ୱ ଉଠାଇଛୁ । ଏବେ ସରକାର ଦିଲ୍ଲୀରୁ ନୁହେଁ , ଭାରତର ପ୍ରତ୍ୟେକ କୋଣଅନୁକୋଣରେ ଥିବା ଲୋକମାନେ ଭାବନ୍ତୁ ଯେ ସରକାର ସେମାନେ ଚଳାଉଛନ୍ତି ।


    ଆମେ ଆମର ଏକ କୃଷି ସମ୍ମିଳନୀ ଆୟୋଜନ କଲୁ ତ ’ ତାହା ସିକ୍କିମରେ କଲୁ , ସାରା ଦେଶର ମନ୍ତ୍ରୀମାନଙ୍କୁ ଡାକିଲୁ । ଆମେ କହିଲୁ ଟିକିଏ ଦେଖ , ସିକ୍କିମକୁ ଦେଖ , କିପରି ଜୈବିକ କୃଷିର କାର୍ଯ୍ୟ ହୋଇଛି । ଆଗାମୀ ଦିନରେ ଉତ୍ତର-ପୂର୍ବର ଭିନ୍ନ ଭିନ୍ନ ରାଜ୍ୟରେ ଭାରତ ସରକାରଙ୍କ ଭିନ୍ନ ବିଭାଗର ମନ୍ତ୍ରଣାଳୟର ବଡ଼ ବଡ଼ ବୈଠକ ଭିନ୍ନ ଭିନ୍ନ ସ୍ଥାନରେ ପର୍ଯ୍ୟାୟକ୍ରମେ ହେଉ । ଉତ୍ତର-ପୂର୍ବ ପରିଷଦର ବୈଠକରେ ବୋଧହୁଏ ମୋରାରଜୀ ଭାଇ ଦେଶାଇ , ଶେଷ ପ୍ରଧାନମନ୍ତ୍ରୀ ଭାବେ ଆସିଥିଲେ । ଏହାପରେ କାହାକୁ ଫୁରସତ ବି ମିଳିଲା ନାହିଁ , ବହୁ ବ୍ୟସ୍ତ ଥା ’ ନ୍ତି ନା ପ୍ରଧାନମନ୍ତ୍ରୀ , କିନ୍ତୁ ମୁଁ ଆପଣଙ୍କ ପାଇଁ ତ ’ ଆସିଛି , ଆପଣଙ୍କ କାରଣରୁ ଆସିଛି ଏବଂ ଆପଣଙ୍କ ଉଦ୍ଦେଶ୍ୟରେ ଆସିଛି ।


    ତେଣୁ ସେଥିପାଇଁ ଉତ୍ତର-ପୂର୍ବ ପରିଷଦ ବୈଠକରେ ମୁଁ ଉପସ୍ଥିତ ଥିଲି , ବିସ୍ତୃତ ଭାବେ ଆଲୋଚନା କଲି । କେବଳ ସେତିକି ନୁହେଁ , ସମ୍ପୂର୍ଣ୍ଣ ଦିଲ୍ଲୀ ସରକାରର ମନ୍ତ୍ରୀମାନଙ୍କୁ ମୁଁ ନିର୍ଦ୍ଦେଶ ଦେଇଛି ଯେ ପର୍ଯ୍ୟାୟକ୍ରମେ ପ୍ରତ୍ୟେକ ମନ୍ତ୍ରୀ ନିଜ କର୍ମଚାରୀମାନଙ୍କୁ ନେଇ ଉତ୍ତର-ପୂର୍ବାଂଚଳର ଭିନ୍ନ ଭିନ୍ନ ରାଜ୍ୟକୁ ଯିବେ । ମାସରେ ଏମିତି ଗୋଟିଏ ସପ୍ତାହ ନଥିବ ଯେତେବେଳେ ଭାରତ ସରକାରଙ୍କ କେହି ମନ୍ତ୍ରୀ , ଉତ୍ତର-ପୂର୍ବାଂଚଳର କୌଣସି ନା କୌଣସି ରାଜ୍ୟରେ କୌଣସି ନା କୌଣସି କୋଣକୁ ଯାଇନଥିବେ ଏବଂ ଏହା ଗତ ତିନି ବର୍ଷ ଧରି ଲଗାତାର ଚାଲିଆସିଛି । କେବଳ ସେତିକି ନୁହେଁ ଡୋନର( DoNER ) ମନ୍ତ୍ରଣାଳୟ ଦିଲ୍ଲୀରେ ବୈଠକ କରି ଉତ୍ତର-ପୂର୍ବାଂଚଳର କଲ୍ୟାଣ କରିବାରେ ଲାଗିଥିଲା । ଆମେ କହିଲୁ , ଯାହା କଲ , ଭଲ କଲ ; ଏବେ ଆଉ ଏକ କାମ କର । ସମ୍ପୂର୍ଣ୍ଣ ଡୋନର ମନ୍ତ୍ରଣାଳୟ ପ୍ରତ୍ୟେକ ମାସ , ଏହାର ସମ୍ପୂର୍ଣ୍ଣ ସଚିବାଳୟ , ଉତ୍ତର-ପୂର୍ବକୁ ଆସୁଛି । ଭିନ୍ନ ଭିନ୍ନ ରାଜ୍ୟକୁ ଯାଉଛି , ସମୀକ୍ଷା କରୁଛି , ଅନୁଧ୍ୟାନ କରୁଛି , ଉତ୍ତରଦାୟିତ୍ୱ ରହୁଛି , ଏବଂ ଏହି କାରଣରୁ ପାରଦର୍ଶୀତା ମଧ୍ୟ ଆସିପାରୁଛି , ତୃଣମୂଳସ୍ତରରେ ପ୍ରଭାବ ଦେଖିବାକୁ ମିଳୁଛି । ତେଣୁ ଏହିପରି ଏକ ବ୍ୟବସ୍ଥା ଯାହା ନିର୍ମାଣ ହୋଇଥାଏ , ଏହି ଯେଉଁ ସମ୍ମେଳନ କେନ୍ଦ୍ର ନିର୍ମିତ ହୋଇଛି , ତାହା ଭାରତ ସରକାରଙ୍କର ମଧ୍ୟ ଅନେକ ବୈଠକ ଲାଗି ଏକ ନୂଆ ସୁଯୋଗ ନେଇ ଆସିବ , ଏବଂ ଏହାର ମଧ୍ୟ ଲାଭ ମିଳିବ ।


    ଆଜି ଏଠାରେ ଏକ ମେଡ଼ିକାଲ କଲେଜ , ମେଡ଼ିକାଲ ହସ୍ପିଟାଲ , ଏହାର ଶିଳାନ୍ୟାସ ପାଇଁ ମୋତେ ସୁଯୋଗ ମିଳିଛି । ଆମ ଦେଶରେ ଆରୋଗ୍ୟ କ୍ଷେତ୍ରରେ ଅନେକ କିଛି କରିବାର ଆମେ ଆବଶ୍ୟକତା ଅନୁଭବ କରୁଛୁ । ଗୋଟିଏ ହେଉଛି ମାନବ ସମ୍ବଳ ବିକାଶ , ଅନ୍ୟଟି ହେଉଛି ଭିତ୍ତିଭୂମି , ତୃତୀୟରେ ହେଉଛି ସବୁଠୁ ଅତ୍ୟାଧୁନିକ ପ୍ରଯୁକ୍ତି ସରଞ୍ଜାମ , ଆମେ ଏହି ତିନୋଟି ଦିଗରେ ସ୍ୱାସ୍ଥ୍ୟ କ୍ଷେତ୍ରକୁ ସଶକ୍ତ କରିବା ଦିଗରେ କାମ କରୁଛୁ ।


    ଆମର ଏକ ସ୍ୱପ୍ନ ରହିଛି , ଯେତେଶୀଘ୍ର ସମ୍ଭବ ଦେଶର ପ୍ରତ୍ୟେକ ତିନୋଟି ସଂସଦୀୟ କ୍ଷେତ୍ର ମଧ୍ୟରେ ସର୍ବନିମ୍ନ ଗୋଟିଏ ବଡ଼ ହସପିଟାଲ ଏବଂ ଗୋଟିଏ ଭଲ ମେଡ଼ିକାଲ କଲେଜ ନିର୍ମିତ ହେଉ । ଭାରତରେ ଏତେ ଅଧିକ ସଂଖ୍ୟାରେ ମେଡ଼ିକାଲ କଲେଜ ନିର୍ମାଣ ହେବ ଏବଂ ସେଠାକାର ସ୍ଥାନୀୟ ପିଲା , ଛାତ୍ରଛାତ୍ରୀ ଯଦି ସେଠାରେ ମେଡ଼ିକାଲ କଲେଜରେ ପଢ଼େ ତା ’ ହେଲେ ସେଠାକାର ରୋଗ , ସ୍ୱାଭାବିକ ଭାବେ ହେଉଥିବା ରୋଗ , ସମ୍ପର୍କରେ ତା ’ କୁ ଜଣାଥାଏ ।


    ସେ ଦିଲ୍ଲୀରେ ପଢ଼ିବ ତ ’ ଭିନ୍ନ ବିଷୟ ପଢ଼ିବ ଏବଂ ଅରୁଣାଚଳର ରୋଗ ଭିନ୍ନ ପ୍ରକାରର ହୋଇଥିବ । କିନ୍ତୁ ଅରୁଣାଚଳରେ ପଢ଼ିବ ତ ’ ତା ’ କୁ ଜଣାଥିବ ଯେ ଏଠାକାର ଲୋକମାନଙ୍କୁ ସାଧାରଣ ଭାବେ ଏହି ଚାରି ପାଞ୍ଚ ପ୍ରକାରର କଷ୍ଟ ରହିଥାଏ । ଏହି କାରଣରୁ ଚିକିତ୍ସାରେ ଉନ୍ନତମାନର ସୁଧାର ଆସିଥାଏ , କାରଣ ମାନବ ସମ୍ବଳ ବିକାଶରେ ସ୍ଥାନୀୟ ସ୍ପର୍ଶ ରହିଥାଏ । ଏବଂ ସେଥିପାଇଁ ଆମେ ମେଡ଼ିକାଲ ଶିକ୍ଷାକୁ ଦୂରଦୂରାନ୍ତ ଆଭ୍ୟନ୍ତରୀଣ ଅଂଚଳକୁ ନେଇଯିବା ଲାଗି ଚାହୁଁଛୁ । ଆହୁରି ଦ୍ୱିତୀୟରେ , ଯେତେବେଳେ ସେ ସେଠାକାର ମେଡ଼ିକାଲ କଲେଜରେ ପଢ଼ି ବାହାରିଥାଏ , ପରେ ସେଠାରେ ହିଁ ରହିବା ଲାଗି ପସନ୍ଦ କରିଥାଏ , ସେହି ଲୋକମାନଙ୍କ ପାଇଁ ଚିନ୍ତା କରିବା ଲାଗି ପସନ୍ଦ କରିଥାଏ ଏବଂ ଏହି କାରଣରୁ ତା ’ ର ଜୀବନଜୀବିକା ମଧ୍ୟ ନିର୍ବାହ ହୋଇଥାଏ ଆହୁରି ଲୋକମାନଙ୍କୁ ମଧ୍ୟ ଚିକିତ୍ସା ସୁବିଧା ମିଳିଥାଏ । ମୁଁ ଆନନ୍ଦିତ ଯେ ଆଜି ଅରୁଣାଚଳରେ ସେପରି ଏକ ନିର୍ମାଣ କାର୍ଯ୍ୟର ଏକ ଶିଳାନ୍ୟାସ କରିବା ଲାଗି ମୋତେ ସୁଯୋଗ ମିଳିଛି ଯାହାର ଲାଭ ଆଗାମୀ ଦିନରେ ମିଳିପାରିବ ।


    ଭାରତ ସରକାର ଚାହାନ୍ତି ପ୍ରତିଟି ଗ୍ରାମରେ ଆରୋଗ୍ୟର ସୁବିଧା ଭଲ ମିଳୁ , ଏହାକୁ ଦୂରଦୂରାନ୍ତ ପର୍ଯ୍ୟନ୍ତ , କାରଣ ପ୍ରତ୍ୟେକକୁ ବଡ଼ ରୋଗ ହୋଇନଥାଏ । ସାଧାରଣ ରୋଗ ପ୍ରତି ଅବହେଳା ଭାବନା ଅସୁବିଧାର କାରଣ , ଛାଡ଼ ଅଳ୍ପ ଦିନରେ ଭଲ ହୋଇଯିବ , ପୁଣି ଏଣୁତେଣୁ କୌଣସି ସାମଗ୍ରୀ ଆଣି ଚଳାଇନେବା , ଏବଂ ଗାଡ଼ି ଆଗକୁ ଗଡ଼ିଯିବ , ପୁଣି ରୋଗ ହୋଇଯିବ ଓ ରୋଗ ଗୁରୁତର ହେବା ପର୍ଯ୍ୟନ୍ତ ତା ’ କୁ ଜଣାପଡ଼ିବ ନାହିଁ । ଏପରି ସ୍ଥିତିକୁ ବଦଳାଇବା ଲାଗି ଏହି ବଜେଟରେ ଭାରତ ସରକାର ଦେଶର 22 ହଜାର ପଂଚାୟତରେ , ବୋଧହୁଏ ମୋର ତଥ୍ୟ କିଛି ଭୁଲ ହୋଇଯାଇପାରେ ; ଦେଢ଼ ଲକ୍ଷ କିମ୍ବା ଦୁଇ ଲକ୍ଷ ; ଯେଉଁଠି ଆମେ କଲ୍ୟାଣ କେନ୍ଦ୍ର ନିର୍ମାଣ କରିବାକୁ ଚାହୁଁଛୁ , କଲ୍ୟାଣ କେନ୍ଦ୍ର ; ଯାହାଦ୍ୱାରା ଆଖପାଖର ଦୁଇତିନୋଟି ଗ୍ରାମର ଲୋକମାନେ ସେହି କଲ୍ୟାଣ କେନ୍ଦ୍ରର ଲାଭ ଉଠାଇପାରିବେ । ଏବଂ ଏହି କଲ୍ୟାଣ କେନ୍ଦ୍ରରୁ ସେଠାରେ ସର୍ବନିମ୍ନ ପାରାମିଟରର ସାମଗ୍ରୀ , ବ୍ୟବସ୍ଥା , କର୍ମଚାରୀ ଉପଲବ୍ଧ ହେବା ଉଚିତ । ଏହା ବହୁତ ବଡ଼ କାର୍ଯ୍ୟ , ଗ୍ରାମୀଣ ସ୍ୱାସ୍ଥ୍ୟ କ୍ଷେତ୍ରକୁ ଏହି ବଜେଟରେ ଆମେ ଘୋଷଣା କରିଛୁ । କଲ୍ୟାଣ କେନ୍ଦ୍ରର , ପାଖାପାଖି ଭାରତର ସମସ୍ତ ପଂଚାୟତ ପର୍ଯ୍ୟନ୍ତ ପହଁଚାଇବା ଲାଗି ଆମର ପ୍ରୟାସ । ଆହୁରି ଯାହା ମୁଁ 22 ହଜାର କହୁଥିଲି , ତାହା କୃଷକଙ୍କ ପାଇଁ । ଆମେ ଆଧୁନିକ ବଜାର ଲାଗି କାମ କରୁଛୁ , ଦେଶରେ ଯାହାଦ୍ୱାରା ଆଖପାଖର 12 , 15 , 20ଟି ଗ୍ରାମର ଲୋକ , ସେହି ମଣ୍ଡିରେ କୃଷକ ଆସି ନିଜର ସାମଗ୍ରୀ ବିକ୍ରି କରିପାରିବେ । ଆହୁରି ପ୍ରତ୍ୟେକ ପଂଚାୟତରେ କଲ୍ୟାଣ କେନ୍ଦ୍ର ଏବଂ ବ୍ଲକରେ ଦୁଇଟି କିମ୍ବା ତିନୋଟି , ପାଖାପାଖି 22 ହଜାର କୃଷକଙ୍କ ପାଇଁ କ୍ରୟ-ବିକ୍ରୟର ବଡ଼ କେନ୍ଦ୍ର , ଏହି ଦୁଇ ଦିଗରେ ଆମେ ଗ୍ରାମାଂଚଳର ଲୋକାମାନଙ୍କ ପାଇଁ କାର୍ଯ୍ୟ କରୁଛୁ ।


    କିନ୍ତୁ ଏହାଠାରୁ ଅଧିକ ଏକ ବଡ଼ କାର୍ଯ୍ୟ- ଆମ ଦେଶରେ ଅସୁସ୍ଥ ବ୍ୟକ୍ତିର ଚିନ୍ତା କରିବା ଲାଗି ଆମେ ଅନେକ ପଦକ୍ଷେପ ନେଇଛୁ , ସାମଗ୍ରୀକ ପଦକ୍ଷେପ ନେଇଛୁ , ଖଣ୍ଡ ଖଣ୍ଡରେ ନୁହେଁ । ଯେମିତିକି ଗୋଟିଏ ପଟେ ମାନବ ସମ୍ବଳ ବିକାଶ , ଅନ୍ୟପଟେ ଡାକ୍ତରଖାନା ନିର୍ମାଣ କରିବା , ମେଡ଼ିକାଲ ଜଲେ ନିର୍ମାଣ କରିବା , ଭିତ୍ତିଭୂମି ନିର୍ମାଣ କରିବା , ତୃତୀୟତଃ ଗରିବ ଘରେ ଯଦି ଆଜି ରୋଗ ବ୍ୟାପିଛି , ମଧ୍ୟମବର୍ଗର ପରିବାର ହେଉ , ଝିଅର ବାହାଘର ଠିକ ହୋଇଯାଇଛି , କାର କିଣିବା ଠିକ ହୋଇଯାଇଛି ; କେବଳ ଆସନ୍ତା ଦିପାବଳୀରେ କାର ଆଣିବା ଲାଗି ନିଷ୍ପତ୍ତି ହୋଇଛି ଏବଂ ଅଚାନକ ଜଣାପଡ଼ିଲା ଯେ ପରିବାରରେ କେହି ଅସୁସ୍ଥ ହୋଇପଡ଼ିଛି ତା ’ ହେଲେ ଝିଅର ବାହାଘର ଅଟକିଯାଇଥାଏ , ମଧ୍ୟମ ବର୍ଗର ପରିବାର କାର ଆଣିବାର ସ୍ୱପ୍ନ ବିଚରା ଛାଡ଼ି ଦେଇ ସାଇକେଲ ଚଳାଇବାକୁ ଲାଗିଥାଏ ଏବଂ ସର୍ବପ୍ରଥମେ ପରିବାରର ଲୋକଙ୍କ ଚିକିତ୍ସା ବିଷୟରେ ଚିନ୍ତା କରିଥାଏ । ଏବେ ଏପରି ସ୍ଥିତି ଆସିଛି ଯେ ଦାମୀ ଔଷଧ , ଏତେ ମହଙ୍ଗା ଅପରେସନ , ମଧ୍ୟମ ବର୍ଗର ଜନସାଧାରଣ ତିଷ୍ଠି ପାରିବେ ନାହିଁ ।


    ଏହି ସରକାର ବିଶେଷ କରି , କାହିଁକି ନା ଗରିବଙ୍କ ପାଇଁ ବହୁତ ଯୋଜନା ହେଉଛି ଲାଭପ୍ରଦ ହେଉଛି , କିନ୍ତୁ ମଧ୍ୟମ ବର୍ଗଙ୍କ ପାଇଁ ଅସୁବିଧା ହୋଇ ଯାଇଥାଏ । ଆମକୁ ଆଗରୁ ଯଦି ହୃଦରୋଗ ହେଉଥିଲା , ଷ୍ଟେଣ୍ଟ ଲଗାଇବାକୁ ପଡ଼ିଥାଏ ତ ଏହାର ମୂଲ୍ୟ ଏକ ଲକ୍ଷ , ଲକ୍ଷେ ପଚିଶ ହଜାର , ଦେଢ଼ ଲକ୍ଷ ହେଉଥିଲା । ଆଉ ସେ ବିଚରା ଯାଉଥିଲା , ଡାକ୍ତରଙ୍କୁ ପଚାରୁଥିଲା କି ସାହେବ ଷ୍ଟେଣ୍ଟ କଥା , ତ ଡାକ୍ତର କହୁଥିଲେ ଏହା ଲଗାଇବ ତ ଦେଢ଼ ଲକ୍ଷ , ଏହା ଲଗାଇବ ତ ଏକ ଲକ୍ଷ । ପୁଣି ସେ ପଚାରୁଥିଲା ସାହେବ ଏହି ଦୁଇଟି ମଧ୍ୟରେ ପ୍ରଭେଦ କ ’ ଣ ରହିଛି ? ତ ସେ ବୁଝାଉଥିଲେ କି ଏକ ଲକ୍ଷ ବାଲା ହେଲେ ତ ପାଞ୍ଚ ବର୍ଷ-ବର୍ଷେ ତ ଚଳେଇ ନେବ , କିନ୍ତୁ ଦେଢ଼ ଲକ୍ଷ ବାଲାରେ କୌଣସି ଚିନ୍ତା ନାହିଁ-ଜୀବନ ସାରା ରହିବ । ତ ଏବେ କିଏ କହିବ କି ପାଞ୍ଚ ବର୍ଷ ପାଇଁ ଜୀଇଁବି ନା ଜୀବନକୁ ପୂରଣ କରିବି ? ସେ ଦେଢ଼ ଲକ୍ଷ ବାଲା ହିଁ କରିବ ।


    ଆମେ କହିଲୁ ଭାଇ ଏତେ ଖର୍ଚ୍ଚ କିପରି ହୋଇଥାଏ ? ଆମ ସରକାର ବୈଠକ କଲେ , କଥାବାର୍ତ୍ତା କଲେ , ସେମାନଙ୍କୁ ବୁଝିବାର ପ୍ରୟାସ କଲେ । ଆଉ ମୋର ପ୍ରିୟ ଦେଶବାସୀଗଣ , ମୋର ପ୍ରିୟ ଅରୁଣାଚଳର ଭାଇ-ଭଉଣୀମାନେ , ଆମେ ଷ୍ଟେଣ୍ଟର ଦାମ 70-80 ପ୍ରତିଶତ କମ୍ କରିଦେଇଛୁ । ଯାହା ଲକ୍ଷେ-ଦେଢ଼ ଲକ୍ଷ ଟଙ୍କାରେ ଥିଲା ତାହା ଆଜି ଆଜି 15 ହଜାର , 20 ହଜାର , 25 ହଜାର ଟଙ୍କାରେ ଆଜି ସେହି ରୋଗରେ ତାର ଆବଶ୍ୟକ ଉପଚାର ହୋଇ ଯାଉଛି ।


    ଔଷଧ , ଆମେ ପାଖାପାଖି 800 ଔଷଧ , ଯାହା ହେଉଛି ଦୈନନ୍ଦିନ ଜୀବନରେ ଆବଶ୍ୟକ । ପ୍ରାୟ ତିନି ହଜାର ଡାକ୍ତରଖାନାରେ ସରକାରଙ୍କ ତରଫରୁ ଜନ-ଔଷଧାଳୟ ପରିଯୋଜନା ଆରମ୍ଭ କରିଛୁ । ପ୍ରଧାନମନ୍ତ୍ରୀ ଭାରତୀୟ ଜନ-ଔଷଧି ପରିଯୋଜନା- ପିଏମବିଜେପି । ଏବେ ଏହା ମାଧ୍ୟମରେ 800 ରୁ ପାଖାପାଖି ଔଷଧ- ଆଗରୁ ଯେଉଁ ଔଷଧ 150 ଟଙ୍କାରେ ମିଳୁଥିଲା , ସେହି ଔଷଧ , ସେହି ଗୁଣାତ୍ମକ ମାନର ଔଷଧ କେବଳ 15 ଟଙ୍କାରେ ମିଳିଯିବ , ଏଭଳି ବ୍ୟବସ୍ଥା କରିବାର କାର୍ଯ୍ୟ କରିଛୁ ।


    ଏବେ ଗୋଟିଏ କାମ କରିଛୁ କି ଗରିବ ବ୍ୟକ୍ତି ଏହା ପରେ ମଧ୍ୟ , ଦଶ କୋଟି ପରିବାର ଏଭଳି ରହିଛନ୍ତି କି ରୋଗ ହେଲା ପରେ ମଧ୍ୟ ନା ସେମାନେ ଔଷଧ ନିଅନ୍ତି ନା ସେମାନଙ୍କ ପାଖରେ ପଇସା ରହିଥାଏ । ଏବେ ଏହି ଦେଶର ଗରିବ ଯଦି ରୋଗଗ୍ରସ୍ତ ରହିବ ତ ଦୈନନ୍ଦିନ ପାଇଁ ମଧ୍ୟ ରୋଜଗାର କରି ପାରିବ ନାହିଁ । ସଂପୂର୍ଣ୍ଣ ପରିବାର ରୋଗଗ୍ରସ୍ତ ହୋଇଯାଏ ଆଉ ସମଗ୍ର ସମାଜକୁ ଗୋଟିଏ ପ୍ରକାରରେ ରୋଗ ହୋଇଯାଏ । ରାଷ୍ଟ୍ର ଜୀବନକୁ ରୋଗ ହୋଇଯାଏ । ଅର୍ଥ ବ୍ୟବସ୍ଥାକୁ ଅଟକାଇଲା ଭଳି ପରିସ୍ଥିତି ସୃଷ୍ଟି ହୋଇଯାଏ ।


    ଆଉ ଏଥିପାଇଁ ଏହି ସରକାର ଏକ ବହୁତ ବଡ଼ କାମ ଉଠାଇଛନ୍ତି । ଆମେ ଗୋଟିଏ ଆୟୁଷ୍ମାନ ଭାରତ - ଏହି ଯୋଜନା ଆଉ ଏହା ମାଧ୍ୟମରେ ଦାରିଦ୍ର୍ୟ ସୀମାରେଖା ତଳେ ବଞ୍ଚୁଥିବା ଯେଉଁ ପରିବାର ରହିଛନ୍ତି- ତାଙ୍କ ପରିବାରରେ କେହି ମଧ୍ୟ ରୋଗଗ୍ରସ୍ତ ହେଲେ ତ ସରକାର ତାହାଙ୍କର ବୀମା ବାହାର କରିବେ ଆଉ ପାଞ୍ଚ ଲକ୍ଷ ଟଙ୍କା ପର୍ଯ୍ୟନ୍ତ- ଗୋଟିଏ ବର୍ଷରେ ପାଞ୍ଚ ଲକ୍ଷ ଟଙ୍କା ପର୍ଯ୍ୟନ୍ତ ଯଦି ଔଷଧରେ ଖର୍ଚ୍ଚ ହେଲା ତ ସେହି ଦେୟ ତାଙ୍କୁ ବୀମାରୁ ମିଳିଯିବ , ତାକୁ ନିଜକୁ ଡାକ୍ତରଖାନାରେ କିଛି ହେଲେ ଟଙ୍କା ଦେବାକୁ ପଡ଼ିବନି ।


    ଆଉ ଏହି କାରଣରୁ ଲୋକ ଏବେ ଘରୋଇ ଡାକ୍ତରଖାନା ତିଆରି କରିବା ପାଇଁ ମଧ୍ୟ ଆଗକୁ ଆସିବେ । ଆଉ ମୁଁ ତ ସମସ୍ତ ରାଜ୍ୟ ସରକାରଙ୍କୁ ଅନୁରୋଧ କରୁଛି କି ଆପଣ ଆପଣଙ୍କ ଏଠି ସ୍ୱାସ୍ଥ୍ୟ କ୍ଷେତ୍ରରେ ନୂତନ ନୀତି ପ୍ରସ୍ତୁତ କରନ୍ତୁ , ଘରୋଇ ଲୋକ ଏବେ ଡାକ୍ତରଖାନା ତିଆରି କରିବା ପାଇଁ ଆଗକୁ ଆସିବେ ତ ସେମାନଙ୍କୁ ଜମି କିପରି ଦେବେ , କେଉଁଭଳି ଭାବେ କରିବେ , କିଭଳି ସରକାରୀ-ଘରୋଇ ସହଭାଗିତା କରିବେ , ସେମାନଙ୍କୁ ଉତ୍ସାହିତ କରନ୍ତୁ । ଆଉ ପ୍ରତ୍ୟେକ ରାଜ୍ୟରେ 50-50, 100-100 ଟି ନୂତନ ଡାକ୍ତରଖାନା ଖୋଲିଯିବ , ସେହି ଦିଗରେ ବଡ଼-ବଡ଼ ରାଜ୍ୟ କାମ କରି ପାରିବେ ।


    ଆଉ ଦେଶର ସ୍ୱାସ୍ଥ୍ୟ ସେବା କ୍ଷେତ୍ରରେ ତ ଏକ ବହୁତ ବଡ଼ ବିପ୍ଳବ ଆଣିବାର ସମ୍ଭାବନା ଏହି ଆୟୁଷ୍ମାନ ଭାରତ ଯୋଜନା ଭିତରେ ରହିଛି । ଆଉ ସେହି କାରଣରୁ ସରକାରୀ ଡାକ୍ତରଖାନା ମଧ୍ୟ ଦ୍ରୁତ ଗତିରେ ଚାଲିବେ , ଘରୋଇ ଡାକ୍ତରଖାନା ମଧ୍ୟ ଆସିବେ , ଆଉ ଗରିବ ରୁ ଗରିବ ଲୋକଙ୍କୁ ପାଞ୍ଚ ଲକ୍ଷ ପର୍ଯ୍ୟନ୍ତ ଟଙ୍କା ରୋଗହେବା ସ୍ଥିତିରେ ପ୍ରତି ବର୍ଷ , ପରିବାରର କୌଣସି ମଧ୍ୟ ସଦସ୍ୟଙ୍କୁ ରୋଗ ହେଲେ , ଅସ୍ତ୍ରୋପଚାର କରିବାର ଆବଶ୍ୟକତା ପଡ଼ିଲେ , ତାହାର ଚିନ୍ତା ହେବ । ତ ଆଜି ଭାରତ ସରକାର ଏହି କାମଟିକୁ ମିଶନ ମୋଡରେ ଉଠାଇଛନ୍ତି । ଆଉ ଆଗାମୀ ଦିନ ମାନଙ୍କରେ ଏହାର ଲାଭ ମିଳିବ ।


    ଭାଇ ଓ ଭଉଣୀମାନେ-ଆଜି ମୁଁ ଆପଣ ମାନଙ୍କ ମଧ୍ୟକୁ ଆସିଛି , ତିନୋଟି କାର୍ଯ୍ୟକ୍ରମର ସୂଚନା ତ ଆପଣମାନଙ୍କୁ ଥିଲା କିନ୍ତୁ ଗୋଟିଏ ଚତୁର୍ଥ ଉପହାର ମଧ୍ୟ ନେଇ ଆସିଛି- କହିବି ? ଆଉ ଏହି ଚତୁର୍ଥ ଉପହାରଟି ହେଉଛି ନୂଆଦିଲ୍ଲୀରୁ ନହାଲାଗାଁଓ ଏକ୍ସପ୍ରେସ ଏବେ ସପ୍ତାହରେ ଦୁଇ ଦିନ ଚାଲିବ ଆଉ ତାହାର ନାମ ହେବ ଅରୁଣାଚଳ ଏକ୍ସପ୍ରେସ ।


    ଆପଣ- ଏବେ ଆମର ମୁଖ୍ୟମନ୍ତ୍ରୀ ମହାଶୟ କହୁଥିଲେ କି ସଂଯୋଗୀକରଣ ହୁଏତ ଡିଜିଟାଲ ସଂଯୋଗୀକରଣ ହେଉ , ହୁଏତ ଏୟାର ସଂଯୋଗୀକରଣ ହେଉ , ହୁଏତ ରେଳ ସଂଯୋଗୀକରଣ ହେଉ , ହୁଏତ ସଡ଼କ ସଂଯୋଗୀକରଣ ହେଉ , ଆମର ଉତ୍ତର-ପୂର୍ବର ଲୋକମାନେ ହେଉଛନ୍ତି ଏତେ ଶକ୍ତିଶାଳୀ , ଏତେ ଉର୍ଜ୍ଜାବାନ , ଏତେ ତେଜସ୍ୱୀ , ଯଦି ଏହି ସଂଯୋଗୀକରଣ ମିଳିଯିବ ନା ତା ’ ହେଲେ ସଂପୂର୍ଣ୍ଣ ହିନ୍ଦୁସ୍ଥାନ ସେମାନଙ୍କ ପାଖରେ ଆସି ଠିଆ ହୋଇଯିବ , ଏତେ ସମ୍ଭାବନା ରହିଛି ।


    ଆଉ ଏଥିପାଇଁ , ଯେପରି ଏବେ ଆମର ମନ୍ତ୍ରୀ ମହାଶୟ , ଆମର ନିତୀନ ଗଡ଼କରି ମହାଶୟଙ୍କର ଭରପୂର ପ୍ରଶଂସା କରୁଥିଲେ । 18 ହଜାର କୋଟି ଟଙ୍କାର ଅଲଗା-ଅଲଗା ପ୍ରକଳ୍ପ ଏହି ଦିନମାନଙ୍କରେ ଏକୁଟିଆ ଅରୁଣାଚଳ ପ୍ରଦେଶରେ ଚାଲୁ ରହିଛି , 18 ହଜାର କୋଟି ଟଙ୍କାର ଭାରତ ସରକାରଙ୍କର ପ୍ରକଳ୍ପ ଚାଲୁ ରହିଛି । ହୁଏତ ସଡ଼କର ପ୍ରଶସ୍ତୀକରଣ ହେଉ , ଚରି ଲାଇନ ବିଶିଷ୍ଟ ସଡକ କରିବାର ହେଉ ; ହୁଏତ ଗ୍ରାମୀଣ ସଡ଼କ ତିଆରି କରିବା ହେଉ , ହୁଏତ ରାଜରାସ୍ତା ତିଆରି କରିବା ହେଉ , ଏକ ବହୁତ ବଡ଼ ମିଶନ ମୋଡ଼ରେ ଆଜି ଆମେ କାମ ଉଠାଇଛୁ , ଡିଜିଟାଲ କନେକ୍ଟିଭିଟି ପାଇଁ ।


    ଆଉ ମୁଁ ମୁଖ୍ୟମନ୍ତ୍ରୀ ମହାଶୟଙ୍କୁ ଶୁଭେଚ୍ଛା ଜଣାଇବାକୁ ଚାହୁଁଛି । ସେ କିଛି ଜିନିଷ ଏପରି କରିଛନ୍ତି ଯାହା ହୁଏତ ଏହି ଅରୁଣାଚଳ ପ୍ରଦେଶ ଦିଲ୍ଲୀ ପାଖରେ ହୋଇ ଥାଆନ୍ତା ନା ତ ପ୍ରତିଦିନ ପେମା ଖାଣ୍ଡୁ ଟିଭିରେ ଦେଖା ଯାଇ ଥାଆନ୍ତେ , ସବୁ ଖବର କାଗଜରେ ପେମା ଖଣ୍ଡୁଙ୍କ ଫଟୋ ଦେଖା ଦେଇ ଥାଆନ୍ତା । କିନ୍ତୁ ଏତେ ଦୂରରେ ଅଛନ୍ତି କି ଲୋକଙ୍କର ଧ୍ୟାନ ଯାଉ ନାହିଁ । ସେ 2027 -କୋଡିଏ-ସତେଇଶ , ଦଶ ବର୍ଷ ଭିତରେ-ଭିତରେ ଅରୁଣାଚଳ କେଉଁଠି ପହଞ୍ଚିବା ଦରକାର , କିପରି ପହଂଚିବା ଦରକାର-ଏଥିପାଇଁ କେବଳ ସରକାରଙ୍କ ସୀମାରେ ନୁହେଁ , ସେ ଅନୁଭବୀ ଲୋକମାନଙ୍କୁ ଡକାଇଲେ , ସାରା ଦେଶରୁ ଲୋକଙ୍କୁ ଡକାଇଲେ , ପୁରୁଣା ଜାଣିଥିବା ଲୋକଙ୍କୁ ଡକାଇଲେ ଆଉ ତାଙ୍କ ସହିତ ବସି କରି ବିଚାର-ବିମର୍ଷ କଲେ ଆଉ ଗୋଟିଏ ବ୍ଲୁ-ପ୍ରିଂଟ ତିଆରି କଲେ କି ଏବେ ଏହି ରାସ୍ତାରେ ହିଁ ଯିବାର ଅଛି ଆଉ କୋଡିଏ-ସତେଇଶ ଯାଏଁ ଆମେ ଅରୁଣାଚଳ ପ୍ରଦେଶକୁ ଏଠାକୁ ନେଇ ଯିବୁ । ସୁଶାସନ ପାଇଁ ଏହା ହେଉଛି ଏକ ବହୁତ ବଡ଼ କାମ ଯାହା ମୁଖ୍ୟମନ୍ତ୍ରୀ ମହାଶୟ କରିଛନ୍ତି ଆଉ ମୁଁ ତାଙ୍କୁ ସାଧୁବାଦ ଦେଉଛି , ଶୁଭେଚ୍ଛା ଜଣାଉଛି , ତାଙ୍କୁ ଅଭିନନ୍ଦନ ଜଣାଉଛି ।


    ଦ୍ୱିତୀୟରେ , ଭାରତ ସରକାର ଭ୍ରଷ୍ଟାଚାର ବିରୁଦ୍ଧରେ ଲଢାଇ ଲଢୁଛନ୍ତି । ଆଉ ମୁଁ ଖୁସି ଯେ ପେମା ଖାଣ୍ଡୁ ମହଶାୟଙ୍କ ତରଫରୁ ମୋତେ ସେହି କାର୍ଯ୍ୟ ପାଇଁ ସଂମ୍ପୂର୍ଣ୍ଣ ସହଯୋଗ ମିଳୁଛି । ପାରଦର୍ଶୀତା , ଉତ୍ତରଦାୟୀତ୍ୱ , ଏହି ଦେଶର ସମ୍ବିଧାନରେ ଅଭାବ ନାହିଁ , ଏଡି ଦେଶରେ ଧନର ଅଭାବ ନାହିଁ । କିନ୍ତୁ ଯେଉଁ ବାଲଟିରେ ପାଣି ଭରିବା , କିନ୍ତୁ ବାଲଟିର ତଳେ ଯଦି କଣା ଥିବ ତ ’ ବାଲଟି ପୂର୍ଣ୍ଣ ହେବ କେମିତି ? ଆମ ଦେଶରେ ପୂର୍ବରୁ ଏଭଳି ହିଁ ଚାଲୁଛି , ପ୍ରଥମରୁ ଏପରି ହିଁ ଚାଲିଛି ।


    ଆମେ ଆଧାର କାର୍ଡର ବ୍ୟବହାର କରିବା ଆରମ୍ଭ କଲୁ , ସିଧାସଳଖ ସୁବିଧା ହସ୍ତାନ୍ତରର କାର୍ଯ୍ୟ କଲୁ । ଆପଣ ଆଶ୍ଚର୍ଯ୍ୟ ହେବେ , ଆମ ଦେଶରେ ବିଧବାମାନଙ୍କର ଯେଉଁ ତାଲିକା ଥିଲା , ବିଧବାମାନଙ୍କର ; ଯେଉଁଥିପାଇଁ ଭାରତ ସରକାରଙ୍କ ତରଫରୁ ପ୍ରତ୍ୟେକମାସରେ କିଛି ନା କିଛି ଅର୍ଥ ମିଳୁଥିଲା , ଭତ୍ତା ଦିଆ ଯାଉଥିଲା । ଏପରି , ଏପରି ଲୋକଙ୍କର ନାମ ଥିଲା ସେଥିରେ ଯେଉଁ ଝିଅ କେବେ ଏହି ମାଟିରେ ଜନ୍ମ ହୋଇ ନାହିଁ , କିନ୍ତୁ ସରକାରୀ ଅଫିସରେ ସେ ବିଧବା ହୋଇଯାଇଥିଲା ଆଉ ତା ନାମରେ ଟଙ୍କା ଯାଉଥିଲା । ଏବେ କୁହନ୍ତୁ ଧନ କେଉଁଠାକୁ ଯାଉଥିବ ? କିଏ ତ ଥିବ ନା ?


    ଏବେ ଆମେ ସିଧାସଳଖ ସୁବିଧା ହସ୍ତାନ୍ତର କରି ସବୁ ବାଟମାରଣା ବନ୍ଦ କରି ଦେଲୁ ଏବଂ ଦେଶର ପାଖାପାଖି ଏହି ଯୋଜନାରେ ପାଖାପାଖି 57 ହଜାର କୋଟି ଟଙ୍କା ବଞ୍ଚି ଗଲା , କୁହନ୍ତୁ 57 ହଜାର କୋଟି ଟଙ୍କା । ପୂର୍ବରୁ ଏ ଟଙ୍କା କାହା ପକେଟକୁ ଯାଉଥିଲା ଯାହାକି ଏବେ ଦେଶର ବିକାଶ କାର୍ଯ୍ୟରେ ଲାଗୁଛି । ଅରୁଣାଞ୍ଚଳର ବିକାଶର କାର୍ଯ୍ୟରେ ଆସୁଛି – ଏଭଳି କେତେ ପଦକ୍ଷେପ ଉଠାଇଛୁ , ଅନେକ ପଦକ୍ଷେପ ଉଠାଇଛୁ ।


    ଆଉ ଏଥିପାଇଁ ଭାଇ ଓ ଭଉଣୀମାନେ , ଆଜି ମୋର ଯେଉଁ ସ୍ୱାଗତ ସମ୍ମାନ କଲେ , ମତେ ମଧ୍ୟ ଆପଣମାନେ ଅରୁଣାଚଳୀ କରିଦେଇଛନ୍ତି । ମୋର ସୌଭାଗ୍ୟ କି ଭାରତକୁ ଯେଉଁଠାରୁ ଉଜ୍ଜ୍ୱଳତା ବା ଆଲୋକ ଯେଉଁଠାରୁ ମିଳିବା ଆରମ୍ଭ ହୋଇଥାଏ , ସେଠାରେ ବିକାଶର ସୂର୍ଯ୍ୟ ଉଦୟ ହେଉଛି ; ଯେଉଁ ବିକାଶର ସୂର୍ଯ୍ୟ ଉଦୟ ସମଗ୍ର ଦେଶକୁ ବିକାଶର ଆଲୋକରେ ଆଲୋକିତ କରିବ । ଏହି ବିଶ୍ୱାସର ସହିତ ମୁଁ ଆପଣ ସମସ୍ତଙ୍କୁ ଅଭିନନ୍ଦନ ଜଣାଉଛି । ଆପଣ ସମସ୍ତଙ୍କୁ ବହୁତ ବହୁତ ଧନ୍ୟବାଦ ଜଣାଉଛି ।


    ମୋ ସହିତ କୁହନ୍ତୁ – ଜୟ ହିନ୍ଦ ।


    ଅରୁଣାଚଳର ଜୟ ହିନ୍ଦ ସମଗ୍ର ଦେଶକୁ ଶୁଣିବାକୁ ମିଳିଥାଏ ।


    ଜୟ ହିନ୍ଦ- ଜୟ ହିନ୍ଦ


    ଜୟ ହିନ୍ଦ- ଜୟ ହିନ୍ଦ


    ଜୟ ହିନ୍ଦ- ଜୟ ହିନ୍ଦ


    ଜୟ ହିନ୍ଦ- ଜୟ ହିନ୍ଦ


    ବହୁତ ବହୁତ ଧନ୍ୟବାଦ ।


    **********

    
    
    (Release ID: 1520781) Visitor Counter : 1