      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ଜାତୀୟ ସ୍ୱାସ୍ଥ୍ୟ ମିଶନରେ ଆମ୍ବୁଲାନ୍ସ
      • 2017 ସେପ୍ଟେମ୍ବର ସୁଦ୍ଧା ଓଡ଼ିଶାରେ 907 ଟି ଆମ୍ବୁଲାନ୍ସ

      Posted On: 06 FEB 2018 9:10PM by PIB Bhubaneshwar

    ଜନସ୍ୱାସ୍ଥ୍ୟ ଓ ହସ୍ପିଟାଲ ହେଉଛି ରାଜ୍ୟର ବିଷୟ । ତେଣୁ ସାଧାରଣ ସେବା ସହ ଗୁରୁତ୍ୱପୂର୍ଣ୍ଣ ଆମ୍ବୁଲାନ୍ସ ସେବା ଓ ସ୍ୱାସ୍ଥ୍ୟ ସେବା ଯୋଗାଇବା ହେଉଛି ରାଜ୍ୟ ସରକାରଙ୍କ ପ୍ରାଥମିକ ଦାୟିତ୍ୱ । ତେବେ ଆମ୍ବୁଲାନ୍ସ ସେବା ଉପଲବ୍ଧ ନଥିବାରୁ କେତେ ଲୋକ ଗ୍ରାମାଂଚଳରେ ପ୍ରାଣ ହରାଇଛନ୍ତି ତା ’ ର ତଥ୍ୟ କେନ୍ଦ୍ରୀୟସ୍ତରରେ ରଖାଯାଏ ନାହିଁ ।


    ତଥାପି ଜାତୀୟ ଗ୍ରାମାଂଚଳ ସ୍ୱାସ୍ଥ୍ୟ ମିଶନ ( NHM ) ଅନ୍ତର୍ଗତ ରାଜ୍ୟଗୁଡ଼ିକୁ ସେମାନଙ୍କର ସ୍ୱାସ୍ଥ୍ୟସେବା ବ୍ୟବସ୍ଥାର ସୁଦୃଢ଼ ନିମନ୍ତେ କେନ୍ଦ୍ର ସରକାର ବୈଷୟିକ ଓ ଆର୍ଥିକ ସହାୟତା ଦେଉଛନ୍ତି । ଏହା ସହିତ ରାଜ୍ୟଗୁଡ଼ିକର ମୋଟ୍ ସମ୍ବଳ ସଂଗ୍ରହ ଭିତରେ ସେମାନଙ୍କର ପ୍ରୋଗ୍ରାମ ଇମ୍ପ୍ଲିମେଂଟେସନ୍ ପ୍ଲାନ୍ ( PIP ) ଅନ୍ତର୍ଗତ ଦିଆଯାଇଥିବା ପ୍ରସ୍ତାବ ଆଧାରରେ କେନ୍ଦ୍ର ସରକାର ଡାଏଲ - 108 , ଡାଏଲ - 102 , ଆଡଭାନ୍ସ ଲାଇଫ୍ ସର୍ପୋଟ୍ ( ALS ) , ବେସିକ୍ ଲାଇଫ୍ ସର୍ପୋଟ ( BLS ) ଆମ୍ବୁଲାନ୍ସ ଆଦି ଆମ୍ବୁଲାନ୍ସ ସେବା ପାଇଁ ସହାୟତା ପ୍ରଦାନ କରିଥାନ୍ତି ।


    ଗତ 2015 ମସିହା ମାର୍ଚ୍ଚ ମାସ ସୁଦ୍ଧା ଜାତୀୟ ସ୍ୱାସ୍ଥ୍ୟ ମିଶନରେ ସମଗ୍ର ଦେଶରେ ଡାଏଲ୍ - 108ରେ ମୋଟ 7361ଟି ଆମ୍ବୁଲାନ୍ସ , ଡାଏଲ - 102 / 104ରେ 8147ଟି ଆମ୍ବୁଲାନ୍ସ ସେବା , ଅନ୍ୟ ରୋଗୀଙ୍କୁ ନେଉଥିବା ଆମ୍ବୁଲାନ୍ସ 6244ଟି ରହିଥିଲା । 2015 ମସିହା ମାର୍ଚ୍ଚ ମାସ ସୁଦ୍ଧା ଜାତୀୟ ସ୍ୱାସ୍ଥ୍ୟ ମିଶନରେ ମୋଟ୍ 21752 ଟି ଆମ୍ବୁଲାନ୍ସ ଥିବାବେଳେ 2016 ମସିହା ମାର୍ଚ୍ଚ ମାସ ସୁଦ୍ଧା ଏହି ସଂଖ୍ୟା 22164 ଆମ୍ବୁଲାନ୍ସ , 2017 ମସିହା ମାର୍ଚ୍ଚ ସୁଦ୍ଧା 23607 ଟି ଆମ୍ବୁଲାନ୍ସ ଓ 2017 ସେପ୍ଟେମ୍ବର ମାସ ସୁଦ୍ଧା 23989ଟି ଆମ୍ବୁଲାନ୍ସ ଯୋଗାଇ ଦେଇଛନ୍ତି ।


    ତେବେ ଜାତୀୟ ସ୍ୱାସ୍ଥ୍ୟ ମିଶନରେ 2015 ମସିହା ମାର୍ଚ୍ଚ ସୁଦ୍ଧା ଓଡ଼ିଶାକୁ ମୋଟ୍ 826ଟି ଆମ୍ବୁଲାନ୍ସ ଥିବାବେଳେ ଡାଏଲ୍ - 108ରେ ମୋଟ 420 ଟି ଆମ୍ବୁଲାନ୍ସ , ଡାଏଲ - 102 / 104ରେ 346ଟି ଆମ୍ବୁଲାନ୍ସ ସେବା , ଅନ୍ୟ ରୋଗୀଙ୍କୁ ନେଉଥିବା ଆମ୍ବୁଲାନ୍ସ ସଂଖ୍ୟା 60ଟି ଆମ୍ବୁଲାନ୍ସ ଥିଲା । ସେହିପରି 2016 ମାର୍ଚ୍ଚ ସୁଦ୍ଧା ଓଡ଼ିଶାରେ ଆମ୍ବୁଲାନ୍ସ ସଂଖ୍ୟା 935 ଥିବାବେଳେ ଏଥିରେ ଡାଏଲ୍ - 108ରେ ମୋଟ 420ଟି ଆମ୍ବୁଲାନ୍ସ , ଡାଏଲ - 102 / 104ରେ 455ଟି ଆମ୍ବୁଲାନ୍ସ , ଅନ୍ୟ ରୋଗୀଙ୍କୁ ନେଉଥିବା ଆମ୍ବୁଲାନ୍ସ ସଂଖ୍ୟା 60ଟି ଥିଲା । ସେହିପରି 2017 ମାର୍ଚ୍ଚ ସୁଦ୍ଧା ଓଡ଼ିଶାରେ ଆମ୍ବୁଲାନ୍ସ ସଂଖ୍ୟା 895 ଥିବାବେଳେ ଏଥିରେ ଡାଏଲ୍ - 108ରେ ମୋଟ 420ଟି ଆମ୍ବୁଲାନ୍ସ , ଡାଏଲ - 102 / 104ରେ 475ଟି ଆମ୍ବୁଲାନ୍ସ , ଅନ୍ୟ ରୋଗୀଙ୍କୁ ନେଉଥିବା ଆମ୍ବୁଲାନ୍ସ ସଂଖ୍ୟା 00 ଥିଲା । ସେହିପରି 2017 ସେପ୍ଟେମ୍ବର ସୁଦ୍ଧା ଓଡ଼ିଶାରେ ଆମ୍ବୁଲାନ୍ସ ସଂଖ୍ୟା 907 ଥିବାବେଳେ ଏଥିରେ ଡାଏଲ୍ - 108ରେ ମୋଟ 420ଟି ଆମ୍ବୁଲାନ୍ସ , ଡାଏଲ - 102 / 104ରେ 487ଟି ଆମ୍ବୁଲାନ୍ସ , ଅନ୍ୟ ରୋଗୀଙ୍କୁ ନେଉଥିବା ଆମ୍ବୁଲାନ୍ସ ସଂଖ୍ୟା 00 ଥିଲା ।


    କେନ୍ଦ୍ର ସ୍ୱାସ୍ଥ୍ୟ ଓ ପରିବାର କଲ୍ୟାଣ ରାଷ୍ଟ୍ରମନ୍ତ୍ରୀ ଅଶ୍ୱିନୀ କୁମାର ଚୌବେ ଲୋକସଭାରେ ଏକ ଲିଖିତ ପ୍ରଶ୍ନର ଉତ୍ତରରେ ଆଜି ଏହି ସୂଚନା ଦେଇଛନ୍ତି ।


    **************


    

    
    (Release ID: 1519650) Visitor Counter : 1