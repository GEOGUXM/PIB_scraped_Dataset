      ରାଷ୍ଟ୍ରପତିଙ୍କ ସଚିବାଳୟ

      ଉତ୍ତର ପ୍ରଦେଶ ନିବେଶକ ସମ୍ମିଳନୀ-2018ର ଉଦଯାପନୀ ସମାରୋହରେ ରାଷ୍ଟ୍ରପତିଙ୍କ ଅଭିଭାଷଣ
      • ଉତ୍ତର ପ୍ରଦେଶ ବିଶ୍ୱର ସର୍ବବୃହତ ଶ୍ରମଶକ୍ତି ଓ ଉପଭୋକ୍ତା ବଜାର ମଧ୍ୟରେ ଅନ୍ୟତମ: ରାଷ୍ଟ୍ରପତି
      • ଉତ୍ତର ପ୍ରଦେଶ ନିବେଶକମାନଙ୍କ ସକାଶେ ଏକ ସଫଳ ଲକ୍ଷ୍ୟସ୍ଥଳୀ: ରାଷ୍ଟ୍ରପତି
      Posted On: 22 FEB 2018 1:35PM by PIB Bhubaneshwar


    ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦ ଆଜି ( ଫେବୃୟାରୀ 22 , 2018 ) ଉତ୍ତର ପ୍ରଦେଶର ଲକ୍ଷ୍ନୌଠାରେ ଆୟୋଜିତ ଉତ୍ତର ପ୍ରଦେଶ ନିବେଶକ ସମ୍ମିଳନୀର ଉଦ୍ ‌ ଯାପନୀ ସମାରୋହରେ ଉଦ୍ ‌ ବୋଧନ ଦେଇଛନ୍ତି ।


    ଏହି ସମ୍ମିଳନୀରେ ନିଜର ବକ୍ତବ୍ୟ ପ୍ରଦାନ କରି ରାଷ୍ଟ୍ରପତି କହିଲେ ଯେ ଉତ୍ତର ପ୍ରଦେଶ ଏଭଳି ଏକ ରାଜ୍ୟ ଯେଉଁଠାରେ ଅସଂଖ୍ୟ ମେଧାଧାରୀ ଯୁବଶକ୍ତି ମହଜୁଦ ରହିଛନ୍ତି । ପୁଣି ଏଠାରେ ବିପୁଳ ଶ୍ରମଶକ୍ତି ସହ ଏକ ବିଶାଳ ଉପଭୋକ୍ତା ବଜାର ରହିଛି ଯାହା କେବଳ ଭାରତର ଅନ୍ୟତ୍ର ନୁହେଁ ଏପରିକି ବିଶ୍ୱର କୁତ୍ରାପି ପରିଲକ୍ଷିତ ହୁଏନାହିଁ । ପୁଣି ଦେଶର ବହୁ ଶ୍ରେଷ୍ଠ ଶିକ୍ଷାନୁଷ୍ଠାନମାନ ଏଠାରେ ବିଦ୍ୟମାନ । ସେଥି ମଧ୍ୟରେ ଆଇଆଇଟି କାନପୁର , ଆଇଆଇଏମ , ଲକ୍ଷ୍ନୌ , ବନାରସ ହିନ୍ଦୁ ବିଶ୍ୱବିଦ୍ୟାଳୟ , ଆହ୍ଲାବାଦ ବିଶ୍ୱବିଦ୍ୟାଳୟ ଆଦି ଅନ୍ୟତମ । ଏଭଳି ମେଧା ଏବଂ ଏଭଳି ଶକ୍ତି ଉତ୍ତର ପ୍ରଦେଶକୁ ଏକ ଆର୍ଥିକ ଶକ୍ତି କେନ୍ଦ୍ରରେ ପରିଣତ କରିପାରିଛି । ତେଣୁ ନିବେଶକମାନଙ୍କ ପାଇଁ ଏଠାରେ ପୁଂଜି ଖଟାଇବାର ଏକ ଅପୂର୍ବ ସୁଯୋଗ ରହିଛି ଯାହାର ପ୍ରଲୋଭନକୁ ଏଡ଼ାଇବା କଷ୍ଟକର ବୋଲି ରାଷ୍ଟ୍ରପତି କହିଛନ୍ତି ।


    ରାଷ୍ଟ୍ରପତି କହିଲେ ଯେ ନିକଟ ଅତୀତରେ ଭାରତରେ ଯେଉଁ ଆର୍ଥିକ ପ୍ରଗତି ପରିଲକ୍ଷିତ ହୋଇଛି ତାହା ବିପୁଳ ଯାହା ନିବେଶକମାନଙ୍କ ଆଶା ଓ ଆକାଂକ୍ଷାକୁ ବହୁଗୁଣରେ ବଢ଼ାଇଦେଇଛି । ସେପରି ସ୍ଥଳେ ବସ୍ତୁ ଓ ସେବାକର ପ୍ରବର୍ତ୍ତନ କରାଯିବା ଆଉ ଏକ ମାଇଲଷ୍ଟୋନ୍ ‌ । ଏହା ରାଜ୍ୟ ରାଜ୍ୟ ମଧ୍ୟରେ ଥିବା ସକଳ ବାଧାବନ୍ଧନକୁ ଭାଙ୍ଗିଦେଇଛି । ଏହା ଏକ ସାଧାରଣ ବଜାର ସୃଷ୍ଟି କରିବା ସହ ଅର୍ଥନୀତିକୁ ଅଧିକ ସ୍ୱାଭାବିକ କରିଛି । ଜିଏସଟି ଅଧୀନରେ ଟିକସ ପୈଠ କରିବା ପ୍ରଗତିଶୀଳ ଭାବେ ସହଜସାଧ୍ୟ ହୋଇପାରିଛି । ନଗଦ କାରବାରରୁ ଡ଼ିଜିଟାଲ ପେମେଣ୍ଟ ବ୍ୟବସ୍ଥାକୁ ଉନ୍ନୀତ ହେବା ଏ ଦିଗରେ ଏକ ଉଲ୍ଲେଖନୀୟ ଘଟଣା ଏବଂ ତାହା ସମସ୍ତଙ୍କ ସକାଶେ ଏକ ନୂଆ ସୁଯୋଗ ସୃଷ୍ଟି କରିଛି । ବ୍ୟବସାୟିକ ବ୍ୟକ୍ତି ତଥା ନିବେଶକମାନଙ୍କୁ ଟିକସ ପୈଠ ସହଜସାଧ୍ୟ କରାଯିବା ଇଜ୍ ‌ ଅଫ୍ ‌ ଡ଼ୁଇଂ ବିଜିନେସ କାର୍ଯ୍ୟକ୍ରମକୁ ଆଗକୁ ଆଗେଇ ନେବାରେ ସକ୍ଷମ ହୋଇପାରିଛି । ଘରୋଇ ତଥା ବୈଶ୍ୱିକ ନିବେଶକମାନଙ୍କ ସକାଶେ ଅଧିକରୁ ଅଧିକ ସେକ୍ଟରର ଦ୍ୱାର ଉନ୍ମୁକ୍ତ କରାଯିବା ସମସ୍ତଙ୍କ ନିକଟରେ ପ୍ରଶଂସାଭାଜନ ହୋଇପାରିଛି । ଏହାର ପରିଣାମସ୍ୱରୂପ ବିଗତ ତିନି ବର୍ଷରେ ଦେଶରେ ପ୍ରତ୍ୟକ୍ଷ ପୁଂଜି ନିବେଶ ମାତ୍ରାକୁ ବହୁମାତ୍ରାରେ ବୃଦ୍ଧି କରିଛି । 2013-14 ରେ ଏହା 36 ବିଲିୟନ୍ ‌ ଡ଼ଲାର ହୋଇଥିବା ବେଳେ 2016-17 ରେ ଏହା 60 ବିଲିୟନ୍ ‌ ଡ଼ଲାର ଛୁଇଁଛି ।


    ରାଷ୍ଟ୍ରପତି କହିଲେ ଯେ ଆମର ସଂସ୍କାର ପ୍ରକ୍ରିୟା ଅର୍ଥନୀତିରେ ଅନେକ ଅର୍ଥପୂର୍ଣ୍ଣ ପରିବର୍ତ୍ତନ ଘଟାଇଛି ଯାହା ସମାଜର ସବୁ ବର୍ଗଙ୍କ ସକାଶେ ସହାୟକ ହୋଇପାରିଛି । ପୁଣି ତାହା ସମସ୍ତ କ୍ଷେତ୍ରରେ ବ୍ୟାପ୍ତ । ମୁଦ୍ରା , ଷ୍ଟାର୍ଟ ଅପ୍ ‌ ଇଣ୍ଡିଆ ଏବଂ ଷ୍ଟାଣ୍ଡ୍ ‌ ଅପ୍ ‌ ଇଣ୍ଡିଆ ଆଦି କାର୍ଯ୍ୟକ୍ରମ ସମାଜର ତୃଣମୂଳ ସ୍ତରରେ ଉଦ୍ୟୋଗୀ ଏବଂ କ୍ଷୁଦ୍ର ବ୍ୟବସାୟୀ ସୃଷ୍ଟି କରିବାରେ ସହାୟକ ହୋଇପାରିଛି । ଏହା ବୃହତ୍ ‌ ଅର୍ଥନୀତି ସହ ଗ୍ରାମାଞ୍ଚଳ ଅର୍ଥନୀତିକୁ ଯୋଡ଼ିବା ଦିଗରେ ଏକ ସକାରାତ୍ମକ ପଦକ୍ଷେପ ବୋଲି ରାଷ୍ଟ୍ରପତି ମତ ପୋଷଣ କରିଛନ୍ତି । ସମାନ୍ତରାଳ ଭାବେ , କେନ୍ଦ୍ର ସରକାର ରାଜ୍ୟମାନଙ୍କୁ ତାଙ୍କର ଟିକସର ଏକ ସିଂହ ଭାଗ ପ୍ରଦାନ କରିବା ସହ ସେମାନଙ୍କ ଆର୍ଥିକ ତଥା ନୀତିଗତ ଦାୟିତ୍ୱ ପ୍ରଦାନ କରିଛନ୍ତି । ତେଣୁ ଭାରତର ଆର୍ଥିକ ଭବିଷ୍ୟତ ଏବେ ରାଜ୍ୟ ସରକାରମାନଙ୍କ ଦ୍ୱାରା ଲିଖିତ ହେଉଛି ଏବଂ ସେଥିରେ ଉତ୍ତର ପ୍ରଦେଶର ଭୂମିକା ଅତୀବ ଗୁରୁତ୍ୱପୂର୍ଣ୍ଣ ।


    ରାଷ୍ଟ୍ରପତି କହିଲେ ଯେ ଉତ୍ତର ପ୍ରଦେଶ ସରକାର ବ୍ୟବସାୟିକ ପରିବେଶ ସୃଷ୍ଟି ଏବଂ ବହିରାଗତ ନିବେଶକମାନଙ୍କ ସକାଶେ ଉପଯୁକ୍ତ ସକାରାତ୍ମକ ବାତାବରଣ ସୃଷ୍ଟି କରିବା ଲାଗି ବଦ୍ଧ ପରିକର । ‘ ନିବେଶ ମିତ୍ର ’ ସିଙ୍ଗଲ ୱିଣ୍ଡୋ ପୋର୍ଟାଲକୁ ଏହି ଉଦ୍ଦେଶ୍ୟରେ ସହଜସାଧ୍ୟ କରାଯାଇଛି ଯଦ୍ୱାରା ରାଜ୍ୟରେ ସହଜରେ ଯେକେହି ଉଦ୍ୟୋଗ ସ୍ଥାପନ କରିପାରିବେ । ରାଜ୍ୟ ସରକାର ଏହି ଦୃଷ୍ଟିରୁ ବ୍ୟବସାୟ ସଂସ୍କାର ଆକ୍ସନ ପ୍ଲାନ 2017କୁ ପ୍ରବର୍ତ୍ତନ କରିଛନ୍ତି ଯାହାକି କେନ୍ଦ୍ର ସରକାରଙ୍କ ପରାମର୍ଶାନୁସାରେ କରାଯାଇଛି । ଶିଳ୍ପ ନିବେଶ ଏବଂ ନିଯୁକ୍ତିକୁ ତ୍ୱରାନ୍ୱିତ କରିବା ନିମନ୍ତେ ଏକ ନୂଆ ନୀତି ମଧ୍ୟ କାର୍ଯ୍ୟକାରୀ କରାଯାଇଛି । ଏହିସବୁ କାର୍ଯ୍ୟପନ୍ଥା ନିବେଶକମାନଙ୍କୁ ନିଶ୍ଚିତ ଭାବେ ପ୍ରୋତ୍ସାହିତ କରିବ ।


    ରାଷ୍ଟ୍ରପତି କହିଲେ ଯେ ଉତ୍ତର ପ୍ରଦେଶ ହେଉଛି କୃଷକମାନଙ୍କ ରାଜ୍ୟ । ଆଧୁନିକ ପ୍ରଯୁକ୍ତିକୁ ଗ୍ରହଣ କରିବା ସକାଶେ ରାଜ୍ୟର କୃଷକବର୍ଗ ବେଶ୍ ‌ ସକାରାତ୍ମକ ମାନସିକତା ପ୍ରଦର୍ଶନ କରି ଆସିଛନ୍ତି । ତେଣୁ ଏଠାରେ ଆଗ୍ରି - ଭାଲ୍ୟୁ ଚେନ୍ ‌ ର ବିକାଶ ଘଟାଇବାର ଆବଶ୍ୟକତା ରହିଛି ଯଦ୍ୱାରା କ୍ଷୁଦ୍ର ଚାଷୀମାନେ ସେମାନଙ୍କର ଉତ୍ପାଦକୁ ଉଚିତ ମୂଲ୍ୟରେ ବିକ୍ରୟ କରିପାରିବେ ଏବଂ ବଡ଼ ବଡ଼ ନିବେଶକମାନେ ଶୀତଳ ଭଣ୍ଡାର ଏବଂ ଅନ୍ୟାନ୍ୟ ସଂସାଧନର ବିକାଶ ଘଟାଇପାରିବେ । ପୁଣି ସେମାନେ ଉପଯୁକ୍ତ ବଜାର ସୁବିଧା ସୃଷ୍ଟି କରିପାରିବେ । ଉତ୍ତର ପ୍ରଦେଶ ଅନେକ ପ୍ରକାରର କୃଷିଜାତ ଦ୍ରବ୍ୟ ଉତ୍ପାଦନରେ ଅଗ୍ରଣୀ ରହିଆସିଛି । ତେଣୁ କୃଷି ଭିତ୍ତିକ ବ୍ୟବସାୟରେ ରାଜ୍ୟରେ ବିପୁଳ ପୁଞ୍ଜି ନିବେଶର ପର୍ଯ୍ୟାପ୍ତ ସୁଯୋଗ ରହିଛି । ଫୁଡ଼ ପାର୍କ ଠାରୁ ଆରମ୍ଭ କରି ଖାଦ୍ୟ ପ୍ରକ୍ରିୟାକରଣ ଶିଳ୍ପ ପ୍ରତିଷ୍ଠା , ଗୋ ପ୍ରଜନନ ଏବଂ ଡ଼ାଏରୀ ଉତ୍ପାଦ କ୍ଷେତ୍ରରେ ତାହା ବିଶେଷ ଭାବେ କାର୍ଯ୍ୟକାରୀ କରାଯାଇପାରିବ ବୋଲି ସେ କହିଥିଲେ ।


    ‘ ଏକ ଜନପଦ - ଏକ ଉତ୍ପାଦ ’ ପ୍ରସଙ୍ଗରେ ସୂଚନା ଦେଇ ରାଷ୍ଟ୍ରପତି କହିଲେ ଯେ ଉତ୍ତର ପ୍ରଦେଶ ସରକାର ଏହି ଯୋଜନା ଇଟାଲି ଓ ଫ୍ରାନ୍ସ ସରକାରଙ୍କ ଠାରୁ ଶିକ୍ଷା ଲାଭ କରି ପ୍ରବର୍ତ୍ତନ କରିଛନ୍ତି ଏବଂ ତଦ୍ୱାରା ପାରମ୍ପରିକ ହସ୍ତକଳାର ବ୍ରାଣ୍ଡିଂ ଏବଂ ମାର୍କେଟିଂ ଦ୍ୱାରା ନିଯୁକ୍ତି ସୁଯୋଗ ସୃଷ୍ଟି ହୋଇପାରିଛି । ଆମର ପାରମ୍ପରିକ କଳାକାରମାନେ ବେଶ୍ ‌ ଦକ୍ଷ ବୋଲି ମତ ପୋଷଣ କରି ରାଷ୍ଟ୍ରପତି କହିଲେ ଯେ ସେମାନେ ନିଜ ନିଜର କଳାକୌଶଳକୁ ଉପଯୁକ୍ତ ଭାବେ ବିନିଯୋଗ କରିବା ଆବଶ୍ୟକ । ଏହା ଦ୍ୱାରା ଆର୍ଥିକ ପ୍ରଗତି ସହ କଳାକୌଶଳଯୁକ୍ତ ବ୍ୟକ୍ତିବିଶେଷମାନେ ରାଜ୍ୟର ପ୍ରତ୍ୟେକ ଜିଲ୍ଳାରେ ସେମାନଙ୍କର ନିଜସ୍ୱ ପରିଚୟ ସୃଷ୍ଟି କରିପାରିବେ ।


    ରାଷ୍ଟ୍ରପତି କହିଲେ ଯେ ମାନବ ସମ୍ବଳ ଦିଗରେ ପୁଞ୍ଜି ବିନିଯୋଗ କରିବା ଉପରେ ସରକାର ସର୍ବାଧିକ ଗୁରୁତ୍ୱ ଆରୋପ କରନ୍ତି । ଉତ୍ତର ପ୍ରଦେଶ ସରକାର ଶିକ୍ଷା ପାଇଁ ସଦ୍ୟ ଉପସ୍ଥାପିତ ବଜେଟରେ ବିଶେଷ ବ୍ୟବସ୍ଥା କରିଛନ୍ତି । ମୌଳିକ ଏବଂ ମାଧ୍ୟମିକ ଶିକ୍ଷା ସହ ବୈଷୟିକ ଏବଂ ଉଚ୍ଚ ଶିକ୍ଷା ଉପରେ ଏଥିରେ ପ୍ରାଧାନ୍ୟ ଦିଆଯାଇଛି । ଏଥିଲାଗି ରାଷ୍ଟ୍ରପତି ରାଜ୍ୟ ସରକାରଙ୍କ ଚିନ୍ତାଧାରାକୁ ଭୂୟସୀ ପ୍ରଶଂସା କରିଥିଲେ ।


    ରାଷ୍ଟ୍ରପତି କହିଲେ ଯେ ନିବେଶକମାନେ ରାଜ୍ୟ ସରକାରଙ୍କ ପ୍ରଗତିଶୀଳ ନୀତିରେ ପ୍ରଭାବିତ ହୋଇ ଉତ୍ତର ପ୍ରଦେଶରେ ପୁଞ୍ଜି ନିବେଶ କରିବା ସକାଶେ ବିଶେଷ ରୁଚି ପ୍ରଦର୍ଶନ କରିଛନ୍ତି । ତେବେ ରାଜ୍ୟକୁ ପ୍ରଗତି ପଥରେ ଆଗେଇ ନେଇଯିବାର ଦାୟିତ୍ୱ କେବଳ ସରକାରଙ୍କ ଉପରେ ନ୍ୟସ୍ତ ନୁହେଁ । ସେଥିରେ ରାଜ୍ୟର ପ୍ରତ୍ୟେକ ନାଗରିକଙ୍କର ବିଶେଷ ଭୂମିକା ରହିଛି ଏବଂ ସେଥିରେ ସେମାନେ ସହଭାଗୀତାର ହାତ ବଢ଼ାଇବା ଉଚିତ । ନିବେଶକ , ପର୍ଯ୍ୟଟକ ତଥା ସମସ୍ତ ଆର୍ଥିକ ଭାଗୀଦାରମାନଙ୍କୁ ରାଜ୍ୟବାସୀ ସେମାନଙ୍କର ପାରମ୍ପରିକ ଢ଼ଙ୍ଗରେ ସ୍ୱାଗତ କରିବା ଉଚିତ ।


    ***************

    
    
    (Release ID: 1521856) Visitor Counter : 2