      ରେଳ ମନ୍ତ୍ରଣାଳୟ

      ଐତିହ୍ୟ ସଂରକ୍ଷଣ ପାଇଁ ରେଳ ମନ୍ତ୍ରଣାଳୟର ସଂସ୍କାରମୂଳକ ପଦକ୍ଷେପ
      Posted On: 08 FEB 2018 7:19PM by PIB Bhubaneshwar


    ଐତିହ୍ୟକୁ ପ୍ରୋତ୍ସାହନ ସହ ସଂରକ୍ଷଣ ପାଇଁ ରେଳ ମନ୍ତ୍ରଣାଳୟ ଅନେକ ସଂସ୍କାରମୂଳକ ପଦକ୍ଷେପ ନେଇଛି । ଭାରତୀୟ ରେଳବାଇର ଶତାବ୍ଦୀ ପୁରୁଣା ସମୃଦ୍ଧ ଐତିହ୍ୟର ସଂରକ୍ଷଣ ଲକ୍ଷ୍ୟରେ ରେଲୱେ ବୋର୍ଡ ନିକଟରେ ଏକ ଦିବସବ୍ୟାପୀ କାର୍ଯ୍ୟକ୍ରମ ଆୟୋଜନ କରିଥିଲା । କାର୍ଯ୍ୟକ୍ରମରେ ରେଲୱେ ବୋର୍ଡ ଅଧ୍ୟକ୍ଷ ଅଶ୍ୱନି ଲୋହାନୀ ଅଧ୍ୟକ୍ଷତା କରିଥିଲେ । ରେଲୱେ ବୋର୍ଡ ସଚିବ ରଞ୍ଜନେଶ ସହାଇ ସମସ୍ତଙ୍କୁ ସ୍ୱାଗତ କରି ଭାରତୀୟ ରେଳବାଇରେ ଐତିହ୍ୟ ସଂରକ୍ଷଣ ଉପରେ ଗୁରୁତ୍ୱ ଦେଇଥିଲେ । ପ୍ରଥମ ଥର ପାଇଁ ରେଳବାଇ ପକ୍ଷରୁ ଏଭଳି ବୈଠକ ଆୟୋଜନ କରାଯାଇଥିବା ସେ କହିଥିଲେ ।


    ଫେରି କୁଇନ୍ ଷ୍ଟିମ୍ ଇଞ୍ଜିନର ପୁନରୁଦ୍ଧାର ଏବଂ ରେୱାରୀ ଷ୍ଟିମ୍ ସେଣ୍ଟର ପ୍ରତିଷ୍ଠା ସହ ଦେଶର ଭିନ୍ନ ଭିନ୍ନ ସ୍ଥାନରେ ଅଣଦେଖା ହୋଇ ପଡ଼ିଥିବା ଐତିହ୍ୟ ଗୁଡ଼ିକୁ ଚିହ୍ନଟ କରିବାକୁ ରେଳବାଇ ଏବେ ସ୍ୱତନ୍ତ୍ର ଅଭିଯାନ ଆରମ୍ଭ ସକାଶେ ପଦକ୍ଷେପ ନେଉଛି । ଐତିହ୍ୟଗୁଡ଼ିକର ଉଚିତ ସଂରକ୍ଷଣ ସହ ପ୍ରଦର୍ଶନ ପାଇଁ ରେଳବାଇ ଯୋଜନା କରିଛି । ଜାତୀୟ ରେଳ ସଂଗ୍ରହାଳୟରେ ରେଳବାଇ ଇତିହାସର ଏକ ସ୍ୱତନ୍ତ୍ର ଟାଇମ୍ ଲାଇନ ପ୍ରସ୍ତୁତ କରିବା ସହ ସମସ୍ତ ଜୋନାଲ କାର୍ଯ୍ୟାଳୟରେ ଐତିହ୍ୟ ଲଗ୍ ବୁକ୍ ପାଇଁ ମଧ୍ୟ ଯୋଜନା ହୋଇଛି । ଐତିହ୍ୟ ସଂରକ୍ଷଣ ଯୋଜନାରେ ଷ୍ଟିମ୍ ଇଞ୍ଜିନ ଗୁଡ଼ିକର ପୁନରୁଦ୍ଧାର ସହ ଷ୍ଟିମ୍ ଟ୍ରାକରେ ନିୟମିତ ଟ୍ରେନ୍ ଚଳାଚଳ ନିଷ୍ପତ୍ତି ଅଛି । ପାର୍ବତ୍ୟାଞ୍ଚଳରେ ଚଳାଚଳ କରୁଥିବା ଟ୍ରେନ ଗୁଡ଼ିକୁ ବିଶ୍ୱସ୍ତରୀୟ କରିବା ମଧ୍ୟ ଯୋଜନାର ପ୍ରମୁଖ ଅଂଶ ।


    ଜୋନାଲ ରେଲୱେର ପ୍ରାୟ 40 ଜଣ ବରିଷ୍ଠ ଅଧିକାରୀ , ପ୍ରଡକ୍ସନ ୟୁନିଟ ଏବଂ ରେଳ ବୋର୍ଡର କେତେକ ଅବସରପ୍ରାପ୍ତ ଅଧିକାରୀ ଏବଂ ରେଳ ଜିଜ୍ଞାସୁମାନେ କାର୍ଯ୍ୟକ୍ରମରେ ଯୋଗ ଦେଇଥିଲେ । କାର୍ଯ୍ୟକ୍ରମର ମୂଳ ଉଦ୍ଦେଶ୍ୟ ଥିଲା ସଂଗ୍ରହାଳୟ ପରିଚାଳନା , ଐତିହ୍ୟ କୋଠାର ସଂରକ୍ଷଣ , ଷ୍ଟେସନ , ପୋଲ ଇତ୍ୟାଦିର ସଂରକ୍ଷଣ ପାଇଁ ଆବଶ୍ୟକ ପ୍ରଯୁକ୍ତି ବିଦ୍ୟା ସମ୍ପର୍କରେ ସମସ୍ତଙ୍କୁ ସଚେତନ କରିବା । ଏଥିସହ ମିଟର ଗେଜ୍ / ନାରୋ ଗେଜର ସଂରକ୍ଷଣ , ରେଳବାଇ ଆର୍କାଇଭର ଡିଜିଟାଇଜେସନ , ପୁରାତନ ରେଳ ସାମଗ୍ରୀ ସଂଗ୍ରହ , ଟ୍ରାକ୍ / ସିଗନାଲର ସାମଗ୍ରୀ ସଂରକ୍ଷଣ , ଡିଜିଟାଲ ଇଣ୍ଡିଆ - ଡିଜିଟାଲ ରେଳ କ୍ୟାମ୍ପେନ୍ , ରେଳବାଇ ଐତିହ୍ୟର ଡିଜିଟାଇଜେସନ କିମ୍ବା ଅନଲାଇନରେ ଏହାର ପ୍ରଚାର ଉପରେ ମଧ୍ୟ କାର୍ଯ୍ୟକ୍ରମରେ ଗୁରୁତ୍ୱ ଦିଆଯାଇଥିଲା ।


    ଇନଟାକ୍ , ସି - ଡାକ୍ ( ଆଇଟି ମନ୍ତ୍ରଣାଳୟ ) , ଗୁଗଲ ଆର୍ଟ ଆଣ୍ଡ କଲଚର , ୟୁନେସ୍କୋ , ସେଣ୍ଟର ଫର ହେରିଟେଜ୍ ମ୍ୟାନେଜମେଣ୍ଟ ଏବଂ ଅହମ୍ମଦାବାଦ ବିଶ୍ୱବିଦ୍ୟାଳୟର ବିଶେଷଜ୍ଞମାନେ କାର୍ଯ୍ୟକ୍ରମରେ ଭାଗ ନେଇଥିଲେ । କାର୍ଯ୍ୟକ୍ରମ ରେଳ ଅଧିକାରୀମାନଙ୍କ ପାଇଁ ଉପଯୋଗୀ ହୋଇଥିଲା । ଐତିହ୍ୟ ସଂରକ୍ଷଣ ଉପରେ ସେମାନେ ଅନେକ ଜ୍ଞାନ ଆହରଣ କରିପାରିଥିଲେ ।


    ଫଟୋ ବିବରଣୀ :


    ବିଜୟନଗରମ ଷ୍ଟେସନରେ 4 ମାସ ମଧ୍ୟରେ 117 ବର୍ଷର ପୁରୁଣା ୱେଟିଂ ରୁମକୁ ପୁନରୁଦ୍ଧାର କରି ଐତିହ୍ୟର ରୂପ ଦିଆଯାଇଛି । ଧଳା ଚୂନ ରୂପକୁ ହଟାଇ ପଥରକୁ ପଲିସ୍ କରାଯାଇ ଗ୍ରୀଲ କାମ ସହ ଐତିହ୍ୟ ଆଲୋକିତ କରାଯାଇଛି ।


    **************

    
    
    (Release ID: 1520008) Visitor Counter : 2