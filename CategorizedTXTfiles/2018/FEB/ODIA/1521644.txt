      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଧାନମନ୍ତ୍ରୀଙ୍କୁ ଭେଟିଲେ ସାଉଦୀ ମନ୍ତ୍ରୀ
      Posted On: 23 FEB 2018 2:34PM by PIB Bhubaneshwar


    ସାଉଦୀ ଆରବର ଶକ୍ତି , ଉଦ୍ୟୋଗ ଏବଂ ଖଣିଜ ସମ୍ପଦ ମନ୍ତ୍ରୀ ମହାନୁଭବ ଶ୍ରୀ ଖାଲିଦ ବିନ ଅବଦୁଲଅଜିଜ ଆଲ-ଫଲି ଆଜି ପ୍ରଧାନମନ୍ତ୍ରୀଙ୍କୁ ଭେଟିଛନ୍ତି ।


    ମନ୍ତ୍ରୀ ତାଙ୍କ ଦେଶର ମହାମାନ୍ୟ ରାଜା ଏବଂ ରାଜକୁମାରଙ୍କ ବ୍ୟକ୍ତିଗତ ଅଭିନନ୍ଦନ ପ୍ରଧାନମନ୍ତ୍ରୀଙ୍କୁ ଜଣାଇଥିଲେ । ପ୍ରଧାନମନ୍ତ୍ରୀ ତାଙ୍କର ଶୁଭେଚ୍ଛାକୁ ସେମାନଙ୍କୁ ଜଣାଇଦେବା ପାଇଁ ମନ୍ତ୍ରୀଙ୍କୁ ଅନୁରୋଧ କରିଥିଲେ । ଦ୍ୱିପାକ୍ଷିକ ସମ୍ପର୍କକୁ ଦୃଢ଼ୀଭୁତ କରିବା ନେଇ ସେମାନଙ୍କ ମାର୍ଗଦର୍ଶନ ତଥା ଚଳିତ ବର୍ଷର ଜନାଦ୍ରୀୟ ଉତ୍ସବରେ ଭାରତକୁ ସମ୍ମାନିତ ଅତିଥି ହେବାର ମର୍ଯ୍ୟଦା ପ୍ରଦାନ କରିଥିବାରୁ ପ୍ରଧାନମନ୍ତ୍ରୀ ଧନ୍ୟବାଦ ପ୍ରଦାନ କରିଥିଲେ ।


    ପ୍ରଧାନମନ୍ତ୍ରୀ କହିଥିଲେ ଯେ ସାଉଦୀର ଜନସାଧାରଣ ଏବଂ ଭାରତରେ ଘରୋଇ ପୁଞ୍ଜିନିବେଶକଙ୍କ ପାଇଁ ପର୍ଯ୍ୟାପ୍ତ ସୁଯୋଗ ରହିଛି । ଭାରତୀୟ ଅର୍ଥବ୍ୟବସ୍ଥା ଅତ୍ୟନ୍ତ ଦୃତ ଗତିରେ ବୃଦ୍ଧି ପାଉଛି ଏବଂ ଏହାଫଳରେ ଶକ୍ତି , କୃଷି , ଖାଦ୍ୟ ପ୍ରକ୍ରିୟାକରଣ , ଔଷଧ ଓ ଚିକିତ୍ସା ସାମଗ୍ରୀ , ସାର , ପେଟ୍ରୋକେମିକାଲ୍ସ ଏବଂ ଖଣି କ୍ଷେତ୍ରରେ ଲାଭପ୍ରଦ ସୁଯୋଗର ସମ୍ଭାବନା ରହିଛି । ସେ କହିଲେ ଯେ ସାଉଦୀ ଆରବର ଭିଜନ 2030ର ଉଦ୍ଦେଶ୍ୟ ସହିତ ଭାରତରେ ଅର୍ଥନୈତିକ ପ୍ରଗତି ପାଇଁ ସରକାରଙ୍କ ବିଭିନ୍ନ କାର୍ଯ୍ୟକ୍ରମର ସମ୍ପର୍କ ରହିଛି ।


    ରଣନୈତିକ ଭାଗିଦାରୀତା ଅନ୍ତର୍ଗତ ଉଭୟ ଦେଶ ପାରସ୍ପରିକ ଦ୍ୱିପାକ୍ଷିକ ବାଣିଜ୍ୟ ଏବଂ ପୁଞିନିବେଶ କ୍ଷେତ୍ରରେ ବୃଦ୍ଧି ଏବଂ ବିବିଧତା ସହିତ ଅର୍ଥନୈତିକ ସହଯୋଗିତାର ସମସ୍ତ ଦିଗକୁ ପ୍ରସାରିତ କରିବା ନେଇ ଦୃଷ୍ଟି ଦେବା ଉପରେ ପ୍ରଧାନମନ୍ତ୍ରୀ ଗୁରୁତ୍ୱାରୋପ କରିଥିଲେ ।


    **********

    
    
    (Release ID: 1521644) Visitor Counter : 12