      ଅର୍ଥ ମନ୍ତ୍ରଣାଳୟ

      ସର୍କସ, ନୃତ୍ୟ ଏବଂ ନାଟକ ପ୍ରଦର୍ଶନ ଉପରେ ଜିଏସଟି ଛାଡ଼ ପାଇଁ ଜିଏସଟି ପରିଷଦର ସୁପାରିସ;
      ସାଂସ୍କୃତିକ ଏବଂ କ୍ରୀଡ଼ା କାର୍ଯ୍ୟକ୍ରମ ପ୍ରବେଶ ଟିକେଟ ଉପରେ ଜିଏସଟି ଅନ୍ତର୍ଗତ ପ୍ରାରମ୍ଭିକ ଛାଡ଼ ସୀମା 250 ରୁ 500କୁ ବଢ଼ିଲା

      Posted On: 07 FEB 2018 9:30PM by PIB Bhubaneshwar

    ଦେଶରେ ସର୍କସ , ନୃତ୍ୟ , ଡ୍ରାମା କିମ୍ବା ନୃତ୍ୟ ସହିତ ନାଟକ ପ୍ରଦର୍ଶନ , କନସର୍ଟ , ସଂଗୀତ ପରିବେଷଣ ଏବଂ ଅନୁମୋଦନ ପ୍ରାପ୍ତ କ୍ରୀଡ଼ା ଇଭେଂଟର ପ୍ରତ୍ୟେକ ପ୍ରବେଶ ଟିକେଟ ଉପରେ ପ୍ରାରମ୍ଭିକ ଜିଏସଟି ଛାଡ଼ ସୀମାକୁ 250 ଟଙ୍କାରୁ 500 ଟଙ୍କାକୁ ବୃଦ୍ଧି କରାଯାଇଛି । 18 ଜାନୁଆରୀ , 2018ରେ ଅନୁଷ୍ଠିତ ଜିଏସଟି ପରିଷଦ ବୈଠକରେ ଏ ସମ୍ପର୍କରେ ନିଷ୍ପତ୍ତି ନିଆଯାଇଛି । ସେହିପରି ପ୍ଲାନେଟୋରିୟମରେ ପ୍ରବେଶ ଲାଗି ହେଉଥିବା ଟିକେଟ ଉପରେ ପ୍ରାରମ୍ଭିକ ଛାଡ଼ ସୀମାକୁ ମଧ୍ୟ 500 କୁ ବଢ଼ାଇବା ଲାଗି ପରିଷଦ ନିଷ୍ପତ୍ତି ନେଇଛି ।


    25 ଜାନୁଆରୀ , 2018 ଠାରୁ ପରିଷଦର ଏହି ନିଷ୍ପତ୍ତି ସମ୍ପର୍କରେ ବିଜ୍ଞପ୍ତି ଜାରି କରାଯାଇସାରିଛି । ତେଣୁ 25 ଜାନୁଆରୀ ପରଠାରୁ ସର୍କସ , ନୃତ୍ୟ , ଡ୍ରାମା କିମ୍ବା ନୃତ୍ୟ ସହିତ ନାଟକ ପ୍ରଦର୍ଶନ , କନସର୍ଟ , ସଂଗୀତ ପରିବେଷଣ , ଅନୁମୋଦନ ପ୍ରାପ୍ତ କ୍ରୀଡ଼ା ଇଭେଂଟ ଏବଂ ପ୍ଲାନେଟୋରିୟମର ପ୍ରତ୍ୟେକ ପ୍ରବେଶ ଟିକେଟ ଉପରେ ପ୍ରାରମ୍ଭିକ ଜିଏସଟି ଛାଡ଼ ସୀମା 500 ଟଙ୍କା ପର୍ଯ୍ୟନ୍ତ ବୃଦ୍ଧି ପାଇଛି । ଏହି ପଦକ୍ଷେପ ଦ୍ୱାରା ଦେଶରେ ସାଂସ୍କୃତିକ ଏବଂ କ୍ରୀଡ଼ା କାର୍ଯ୍ୟକ୍ରମ ଆୟୋଜନକୁ ପ୍ରୋତ୍ସାହନ ମିଳିବ ବୋଲି ଆଶା କରାଯାଉଛି ।


    **********

    
    
    (Release ID: 1519685) Visitor Counter : 1