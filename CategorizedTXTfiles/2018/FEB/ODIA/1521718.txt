      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ସୁରତ ଗଣଦୌଡ କାର୍ଯ୍ୟକ୍ରମ ପ୍ରାରମ୍ଭ ଅବସରରେ ପ୍ରଧାନମନ୍ତ୍ରୀଙ୍କ ବକ୍ତବ୍ୟର ଉଦ୍ଧୃତାଂଶ
      Posted On: 25 FEB 2018 2:54PM by PIB Bhubaneshwar


    ଯେତେବେଳେ ଜନସାଧାରଣ କିଛି ପାଇବା ପାଇଁ ଆଶା କରନ୍ତି , ସେତେବେଳେ କୌଣସି ଶକ୍ତି ତାଙ୍କୁ ଅଟକାଇ ପାରିବ ନାହିଁ । ଏହା ହେଉଛି ଜନସାଧାରଣଙ୍କ ଶକ୍ତି । କୌଣସି ଦେଶ ନେତା କିମ୍ବା ସରକାରଙ୍କ ଦ୍ୱାରା ନିର୍ମାଣ ହୋଇନଥାଏ । ଜନସାଧାରଣଙ୍କ ଶକ୍ତି ହିଁ ରାଷ୍ଟ୍ରକୁ ନିର୍ମାଣ କରିଥାଏ ।


    ଆମକୁ ଏକ ନୂତନ ଭାରତର ନର୍ମାଣ କରିବାର ଅଛି , ଯାହାକି ଜାତିଗତ ରାଜନୀତି , ସାମ୍ପ୍ରଦାୟିକତା ଏବଂ ଦୁର୍ନୀତିରୁ ମୁକ୍ତ ଥିବ । ଆମକୁ ଏକ ଏପରି ଭାରତର ନିର୍ମାଣ କରିବାକୁ ହେବ ଯେଉଁଠାରେ କି ପ୍ରତ୍ୟେକ ନାଗରିକ ସଶକ୍ତ ହେବେ ।


    ସୁରତ ସହରର ଅଧିବାସୀଙ୍କ ପାଖରେ ଅସାଧାରଣ ସଂକଳ୍ପ ରହିଛି । ଏହା ହେଉଛି ଏପରି ଏକ ସହର ଯାହାକି ଐକ୍ୟରେ ବିଶ୍ୱାସ କରେ । ଚଳିତ ବର୍ଷ ଜୁନ ମାସରେ ଯୋଗ ଦିବସ ଏବଂ ଅକ୍ଟୋବର ମାସରେ ‘ ଏକତା ପାଇଁ ଦୌଡ଼ ’ ରେ ସକାରାତ୍ମକ ଭାବେ ଭାଗ ନେବା ପାଇଁ ମୁଁ ସୁରତର ନାଗରିକମାନଙ୍କୁ ଅନୁରୋଧ କରୁଛି ।


    ଜନସାଧାରଣଙ୍କ ସ୍ୱାସ୍ଥ୍ୟ ପାଇଁ ଏପରି ମାରାଥନ ଗୁରୁତ୍ୱପୂର୍ଣ୍ଣ ଭୂମିକା ନିର୍ବାହ କରିବ । କ୍ରୀଡ଼ାକୁ ଆପଣେଇବା ପାଇଁ ମୁଁ ଜନସାଧାରଣଙ୍କୁ ଅନୁରୋଧ କରୁଛି । ଏହା ଭଲ ସ୍ୱାସ୍ଥ୍ୟ ପ୍ରଦାନ କରିବା ସହ ଦଳୀୟ ଭାବନାକୁ ସୁଦୃଢ଼ କରିଥାଏ ।


    ଏକ ନୂତନ ଭାରତ ନିର୍ମାଣ କରିବା ହେଉଛି ଆମର ଲକ୍ଷ୍ୟ । ଭାରତର ସ୍ୱାଧୀନତା ପାଇଁ ନିଜକୁ ବଳିଦାନ ଦେଇଥିବା ମହାପୁରୁଷ ଏବଂ ମହିଳାମାନଙ୍କ ପାଇଁ ଏହା ଶ୍ରେଷ୍ଠ ସମ୍ମାନ ।


    ***********

    
    
    (Release ID: 1521718) Visitor Counter : 11