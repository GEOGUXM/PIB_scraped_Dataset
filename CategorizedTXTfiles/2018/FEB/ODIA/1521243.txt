      କ୍ୟାବିନେଟ

      ରେଳବାଇ କ୍ଷେତ୍ରରେ ଭାରତ-ମରକ୍କୋ ସହଯୋଗ ବୁଝାମଣାକୁ କ୍ୟାବିନେଟ ଅନୁମୋଦନ
      Posted On: 20 FEB 2018 12:51PM by PIB Bhubaneshwar


    ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ଭାରତ ଓ ମରକ୍କୋ ଜାତୀୟ ରେଲୱେ ଅଫିସ(ଓଏନ୍ସିଏଫ୍) ମଧ୍ୟରେ ରେଳବାଇର ବିଭିନ୍ନ କ୍ଷେତ୍ରରେ ଦୀର୍ଘକାଳୀନ ସହଯୋଗ ଓ ଭାଗିଦାରୀ ନିମନ୍ତେ ସ୍ୱାକ୍ଷରିତ ବୁଝାମଣାକୁ ପିଛିଲା ଭାବେ ଅନୁମୋଦନ ମିଳିଛି । 2017 ଡିସେମ୍ବର 14ତାରିଖରେ ଏହି ସହଯୋଗ ବୁଝାମଣା ସ୍ୱାକ୍ଷରିତ ହୋଇଥିଲା । ଏହି ସହଯୋଗ ବୁଝାମଣା ନିମ୍ନଲିଖିତ କ୍ଷେତ୍ରରେ ଜ୍ଞାନକୌଶଳ ସହଯୋଗ ପାଇଁ ସକ୍ଷମ କରାଇବ ।


    a - ପ୍ରଶିକ୍ଷଣ ଓ କର୍ମଚାରୀଙ୍କ ବିକାଶ


    b - ବିଶେଷଜ୍ଞ ମିଶନ୍ , ଅଭିଜ୍ଞତା ଓ କର୍ମଚାରୀଙ୍କ ଆଦାନପ୍ରଦାନ ଏବଂ


    c - ବିଶେଷଜ୍ଞଙ୍କ ଆଦାନପ୍ରଦାନ ସମେତ ପାରସ୍ପରିକ ବୈଷୟିକ ସହାୟତା


    ସୂଚନାଯୋଗ୍ୟ ଯେ ରେଳ ମନ୍ତ୍ରଣାଳୟ ରେଳବାଇ କ୍ଷେତ୍ରରେ ଜ୍ଞାନକୌଶଳ ସହଯୋଗ ପାଇଁ ବିଭିନ୍ନ ବିଦେଶୀ ରାଷ୍ଟ୍ରର ସରକାର ଓ ଜାତୀୟ ରେଳବାଇ ମଧ୍ୟରେ ଏମ୍ଓୟୁ ସ୍ୱାକ୍ଷରିତ କରିଛନ୍ତି ।


    **********

    
    
    (Release ID: 1521243) Visitor Counter : 8