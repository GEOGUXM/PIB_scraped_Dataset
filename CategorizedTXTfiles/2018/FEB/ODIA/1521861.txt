      ରାଷ୍ଟ୍ରପତିଙ୍କ ସଚିବାଳୟ

      ରାଷ୍ଟ୍ରପତିଙ୍କ ସହ କାନାଡ଼ା ପ୍ରଧାନମନ୍ତ୍ରୀଙ୍କ ସାକ୍ଷାତ
      Posted On: 23 FEB 2018 1:59PM by PIB Bhubaneshwar


    କାନାଡ଼ା ପ୍ରଧାନମନ୍ତ୍ରୀ ଶ୍ରୀ ଜଷ୍ଟିନ୍‌ ଟ୍ରୁଡ଼ୁ ଆଜି ( ଫେବୃୟାରୀ 23 , 2018) ରାଷ୍ଟ୍ରପତି ଭବନ ଠାରେ ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦଙ୍କୁ ସାକ୍ଷାତ କରିଛନ୍ତି ।


    କାନାଡ଼ା ପ୍ରଧାନମନ୍ତ୍ରୀଙ୍କୁ ରାଷ୍ଟ୍ରପତି ଭବନକୁ ସ୍ୱାଗତ କରି ରାଷ୍ଟ୍ରପତି କହିଲେ ଯେ କାନାଡ଼ା ସହ ସବୁ କ୍ଷେତ୍ରରେ ସହଭାଗୀତା ପାଇଁ ଭାରତ ଆଗ୍ରହୀ । ଗଣତାନ୍ତ୍ରିକ ମୂଲ୍ୟବୋଧ ପ୍ରତି ଉଭୟ ରାଷ୍ଟ୍ର ସମାନ ଗୁରୁତ୍ୱ ଆରୋପ କରନ୍ତି । ସେହି ଭଳି ସାଧାରଣ ବିଧି ବ୍ୟବସ୍ଥା ଆମକୁ ଏକତା ସୂତ୍ରରେ ବାନ୍ଧି ରଖିଛି । ନିକଟ ଅତୀତରେ ଭାରତ ଏବଂ କାନାଡ଼ା ନିବେଶ ଠାରୁ ଆରମ୍ଭ କରି ଶିକ୍ଷା , ଶକ୍ତି ଏବଂ ଯୋଗାଯୋଗ କ୍ଷେତ୍ରରେ ବିଶେଷ ସହଯୋଗୀତା ସୂତ୍ରରେ ଆବଦ୍ଧ ହୋଇଛନ୍ତି ।


    ରାଷ୍ଟ୍ରପତି କହିଲେ ଯେ ଭାରତ - କାନାଡ଼ା ଆର୍ଥିକ ସହଯୋଗର ପର୍ଯ୍ୟାପ୍ତ ସମ୍ଭାବନା ରହିଛି । ଭାରତୀୟ ଅର୍ଥନୀତି ଏବେ ଅତି ଦ୍ରୁତ ବେଗରେ ଗତିଶୀଳ । ତାହା କାନାଡ଼ାର ନିବେଶକାରୀମାନଙ୍କ ପାଇଁ ବ୍ୟାପକ କ୍ଷେତ୍ର ଓ ସୁଯୋଗ ସୃଷ୍ଟି କରିଛି । ତେଣୁ ଭାରତ ମେକ୍‌ ଇନ୍‌ ଇଣ୍ଡିଆ , ଡ଼ିଜିଟାଲ ଇଣ୍ଡିଆ , ଷ୍ଟାର୍ଟ ଅପ୍‌ ଇଣ୍ଡିଆ , ସ୍ମାର୍ଟ ସିଟି , ଭିତ୍ତିଭୂମି ବିକାଶ ଏବଂ ସ୍କିଲ୍‌ ଇଣ୍ଡିଆ ଭଳି କାର୍ଯ୍ୟକ୍ରମରେ କାନାଡ଼ାର କମ୍ପାନୀମାନେ ନିବେଶ କରିବା ସକାଶେ ଭାରତ ସେମାନଙ୍କୁ ଆମନ୍ତ୍ରଣ ଜଣାଉଛି । ରାଷ୍ଟ୍ରପତି ବିଶେଷ ଭାବେ ଗୁରୁତ୍ୱ ପ୍ରଦାନ କରି କହିଲେ ଯେ ଉଭୟ ରାଷ୍ଟ୍ର ସେମାନଙ୍କ ଦ୍ୱିପାକ୍ଷିକ ବାଣିଜ୍ୟ କାରବାର ବୃଦ୍ଧି ଉପରେ ସଦାବେଳେ ପ୍ରାଧାନ୍ୟ ଦେବା ଆବଶ୍ୟକ ।


    ରାଷ୍ଟ୍ରପତି କହିଲେ ଯେ ଗଣତାନ୍ତ୍ରିକ ଭାବଧାରା ଏବଂ ବିବିଧତାରେ ବିଶ୍ୱାସୀ ଭାରତୀୟ ତଥା କାନାଡ଼ାର ସମାଜ ଏବେ ସମାନ ଚାଲେଞ୍ଜର ସମ୍ମୁଖୀନ ହେଉଛନ୍ତି । ତାହା ଆତଙ୍କବାଦ ଠାରୁ ଆରମ୍ଭ କରି ଅତିବାଦ ପର୍ଯ୍ୟନ୍ତ ବ୍ୟାପ୍ତ । ଗୁରୁତ୍ୱପୂର୍ଣ୍ଣ ସହଯୋଗୀ ଭାବେ ଉଭୟ ରାଷ୍ଟ୍ର ଏଭଳି ତତ୍ତ୍ୱଙ୍କ ମୁକାବିଲା ସକାଶେ ଏକଜୁଟ ହୋଇ ଆତଙ୍କବାଦ ଓ ବିଚ୍ଛିନ୍ନତାବାଦୀ ଅତିବାଦ ବିରୁଦ୍ଧରେ ସଂଗ୍ରାମ କରିବାକୁ ରାଷ୍ଟ୍ରପତି ଆହ୍ୱାନ ଜଣାଇଥିଲେ ।


    ****************

    
    
    (Release ID: 1521861) Visitor Counter : 2