      ଅର୍ଥ ମନ୍ତ୍ରଣାଳୟ

      ଅନ୍ତର୍ଜାତୀୟ ଆର୍ଥିକ ସେବା କେନ୍ଦ୍ର ଲାଗି ଟିକସ ରିହାତି; ଅଣନିବାସୀଙ୍କ ଦ୍ୱାରା ଡେରିଭେଟିଭ ଏବଂ କେତେକ ପ୍ରତିଭୂତିର ହସ୍ତାନ୍ତରଣଜନିତ ପୁଞ୍ଜିଗତ ଲାଭରେ ରିହାତି;
      ଅନ୍ତର୍ଜାତୀୟ ଆର୍ଥିକ ସେବା କେନ୍ଦ୍ରରେ କାର୍ଯ୍ୟ କରୁଥିବା ଅଣ-କର୍ପୋରେଟ ଟିକସପ୍ରଦାନକାରୀଙ୍କ ଉପରେ 9 ପ୍ରତିଶତର ରିହାତି ଟିକସ ଲାଗୁ ହେବ

      Posted On: 01 FEB 2018 8:48PM by PIB Bhubaneshwar

    ଅନ୍ତର୍ଜାତୀୟ ଆର୍ଥିକ ସେବା କେନ୍ଦ୍ର (ଆଇଏଫଏସସି)ରେ ଥିବା ଷ୍ଟକ ଏକ୍ସଚେଞ୍ଜରେ ବ୍ୟବସାୟ ବୃଦ୍ଧି କରିବା ଉଦ୍ଦେଶ୍ୟରେ କେନ୍ଦ୍ର ଅର୍ଥ ଏବଂ କର୍ପୋରେଟ ବ୍ୟାପାର ମନ୍ତ୍ରୀ ଶ୍ରୀ ଅରୁଣ ଜେଟଲୀ ଆଇଏଫଏସସି ଲାଗି ଦୁଇଟି ରିହାତିର ପ୍ରସ୍ତାବ ଦେଇଛନ୍ତି । ସଂସଦରେ ସାଧାରଣ ବଜେଟ 2018-19 ଉପସ୍ଥାପନ କରି ଶ୍ରୀ ଜେଟଲୀ ଅଣନିବାସୀଙ୍କ ଦ୍ୱାରା ଡେରିଭେଟିଭ ଏବଂ ଅନ୍ୟ କେତେକ ପ୍ରତିଭୂତିର ହସ୍ତାନ୍ତରଣ ପାଇଁ ପୁଞ୍ଜିଗତ ଲାଭରେ ରିହାତି ଘୋଷଣା କରିଛନ୍ତି । ଅର୍ଥମନ୍ତ୍ରୀ କହିଛନ୍ତି ଯେ ଅନ୍ତର୍ଜାତୀୟ ଆର୍ଥିକ ସେବା କେନ୍ଦ୍ରରେ କାର୍ଯ୍ୟ କରୁଥିବା ଅଣ-କର୍ପୋରେଟ ଟିକସପ୍ରଦାନକାରୀଙ୍କ ଉପରେ 9 ପ୍ରତିଶତର ବିକଳ୍ପ ସର୍ବନିମ୍ନ ଟିକସ (ଏଏମଟି) ଲାଗୁ ହେବ , ଯାହା କର୍ପୋରେଟ ଉପରେ ଲାଗୁ ହେଉଥିବା ସର୍ବନିମ୍ନ ବିକଳ୍ପ ଟିକସ (ଏମଏଟି) ସହ ସମାନ ହେବ ।


    ସରକାର ଭାରତରେ ବିଶ୍ୱସ୍ତରୀୟ ଅନ୍ତର୍ଜାତୀୟ ଆର୍ଥିକ ସେବା କେନ୍ଦ୍ର ବିକଶିତ କରିବା ଲାଗି ପ୍ରୟାସ କରିଛନ୍ତି । ଏହି ଉଦ୍ଦେଶ୍ୟକୁ ପୂରଣ କରିବା ଲାଗି ସରକାର ବହୁ ଟିକସ ରିହାତି ଘୋଷଣା କରିଛନ୍ତି ।


    **********

    
    
    (Release ID: 1519022) Visitor Counter : 1