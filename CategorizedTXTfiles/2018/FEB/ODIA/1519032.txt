      ଅର୍ଥ ମନ୍ତ୍ରଣାଳୟ

      ରିୟଲ ଇଷ୍ଟେଟ ପାଇଁ ପ୍ରୋତ୍ସାହନ : ସର୍କଲ ରେଟ ମୂଲ୍ୟ ମୋଟ ଅର୍ଥରାଶିର 5 ପ୍ରତିଶତରୁ ଅଧିକ ନହେବାରେ କୌଣସି ସମାଯୋଜନ ନାହିଁ
      Posted On: 01 FEB 2018 10:04PM by PIB Bhubaneshwar


    କେନ୍ଦ୍ର ଅର୍ଥ ଏବଂ କର୍ପୋରେଟ ବ୍ୟାପାର ମନ୍ତ୍ରୀ ଶ୍ରୀ ଅରୁଣ ଜେଟଲୀ ପ୍ରସ୍ତାବ ଦେଇଥିଲେ ଯେ ସର୍କଲ ରେଟର ମୂଲ୍ୟ ମୋଟ ଅର୍ଥରାଶିର 5 ପ୍ରତିଶତରୁ ଅଧିକ ନହେବା କ୍ଷେତ୍ରରେ କୌଣସି ସମାଯୋଜନ (ଏଡଜଷ୍ଟମେଂଟ) କରାଯିବ ନାହିଁ । ସଂସଦରେ ଆଜି 2018-19 ବର୍ଷର ସାଧାରଣ ବଜେଟ ଉପସ୍ଥାପନ କରି ସେ କହିଥିଲେ ଯେ ବର୍ତ୍ତମାନ ଅଚଳ ସମ୍ପତ୍ତିର କାରବାର ସମ୍ପର୍କରେ ପୁଞ୍ଜୀଗତ ଲାଭ , ବ୍ୟବସାୟିକ ମୁନାଫା ଏବଂ ଅନ୍ୟ ସୁତ୍ରରୁ ହେଉଥିବା ଆୟ ଉପରେ ଟିକସ ଲାଗୁ କରିବା ସମୟରେ ମୋଟ ରାଶି ଅଥବା ସର୍କଲ ରେଟ ମୂଲ୍ୟ , ଯାହା ଅଧିକ ହୋଇଥିବ , ପ୍ରତି ବିଚାର କରାଯାଉଛି ଏବଂ ଏଥିରେ ଥିବା ବ୍ୟବଧାନକୁ କ୍ରେତା ଏବଂ ବିକ୍ରେତାଙ୍କ ଆୟ ବୋଲି ଗ୍ରହଣ କରାଯାଉଛି । ବେଳେ ବେଳେ ଜମିର ସ୍ଥିତି ଏବଂ ଏହାର ଆକାର ଭଳି ବିଭିନ୍ନ ଉପାଦାନ କାରଣରୁ ସମାନ କ୍ଷେତ୍ରର ବିଭିନ୍ନ ସମ୍ପତ୍ତି ସମ୍ପର୍କରେ ଏହି ବ୍ୟବଧାନ ମଧ୍ୟ ପରିଲକ୍ଷିତ ହେଉଛି ।


    ଏହିପରି ରିୟଲ ଇଷ୍ଟେଟ କାରବାରକୁ ସହଜ କରିବା କ୍ରମରେ ଅର୍ଥମନ୍ତ୍ରୀ ପ୍ରସ୍ତାବ ଦେଇଥିଲେ ଯେ ସେସବୁ ବ୍ୟାପାରରେ କୌଣସି ସମଯୋଜନ କରାଯିବ ନାହିଁ ଯେଉଁଠି ସର୍କଲ ରେଟର ମୂଲ୍ୟ ମୋଟ ଅର୍ଥରାଶିର 5 ପ୍ରତିଶତ ଠାରୁ ଅଧିକ ହୋଇନଥିବ ।


    **********

    
    
    (Release ID: 1519032) Visitor Counter : 2