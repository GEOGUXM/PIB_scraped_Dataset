      ଯୁବ ବ୍ୟାପାର ଓ କ୍ରୀଡା ମନ୍ତ୍ରଣାଳୟ

      ମଣିପୁରରେ ବିଶ୍ୱସ୍ତରୀୟ ଫୁଟବଲ ଏକାଡେମୀ ସ୍ଥାପନ କରାଯିବା ନେଇ ବିଚାର କରାଯାଉଛି: କର୍ଣ୍ଣେଲ ରାଠୋର
      Posted On: 22 FEB 2018 3:15PM by PIB Bhubaneshwar


    ମଣିପୁରର ଚନ୍ଦେଲ ଜିଲ୍ଲାରୁ ଆସିଥିବା 20ଜଣ ଛାତ୍ରଛାତ୍ରୀଙ୍କ ଏକ ସମୂହ କେନ୍ଦ୍ର ଯୁବ ବ୍ୟାପାର ତଥା କ୍ରୀଡ଼ା ରାଷ୍ଟ୍ରମନ୍ତ୍ରୀ ( ସ୍ୱାଧୀନ ଦାୟିତ୍ୱ ) ଶ୍ରୀ ରାଜ୍ୟବର୍ଦ୍ଧନ ରାଠୋରଙ୍କୁ ଭେଟିଛନ୍ତି । ଛାତ୍ରଛାତ୍ରୀମାନଙ୍କ ବୟସ 11ରୁ 16 ବର୍ଷ ବୟସ ମଧ୍ୟରେ ହେବ । ଆସାମ ରାଇଫଲ ଦ୍ୱାରା ଆୟୋଜିତ ରାଷ୍ଟ୍ରୀୟ ଅଖଣ୍ଡତା ଯାତ୍ରା ଅଧୀନରେ ଏହି ଛାତ୍ରଛାତ୍ରୀ ଭାରତ ଭ୍ରମଣ କରୁଛନ୍ତି ।


    ଆଲୋଚନା ସମୟରେ ଛାତ୍ରଛାତ୍ରୀ କର୍ଣ୍ଣେଲ ରାଠୋରଙ୍କୁ ସୂଚନା ପ୍ରଦାନ କରି କହିଥିଲେ ଯେ ସେମାନଙ୍କ ଜିଲ୍ଲା ବାହାରକୁ ଏହା ହେଉଛି ସେମାନଙ୍କର ପ୍ରଥମ ଯାତ୍ରା । ଏହି ଯାତ୍ରା ପୂର୍ବରୁ ସେମାନଙ୍କର ରେଳରେ ବା ବସରେ ଯାତ୍ରା କରିବାର କୌଣସି ଅନୁଭବ ନାହିଁ ।


    କର୍ଣ୍ଣେଲ ରାଠୋର ଛାତ୍ରମାନଙ୍କୁ ସେମାନଙ୍କର ପଢ଼ାପଢ଼ି , କ୍ରୀଡ଼ାରେ ରୁଚି ତଥା ପସନ୍ଦର କାର୍ଯ୍ୟ ବାବଦରେ ପଚାରିଥିଲେ । ମନ୍ତ୍ରୀ କହିଥିଲେ ଯେ ଫିଫା 17 ବର୍ଷରୁ କମ ଜାତୀୟ ଦଳରେ ମଣିପୁରର 8 ଜଣ ଖେଳାଳି ସାମିଲ ଥିଲେ । ସେ ଛାତ୍ରମାନଙ୍କୁ କହିଥିଲେ ଯେ ସେମାନଙ୍କୁ ସେମାନଙ୍କ ପସନ୍ଦର ଖେଳରେ କଠୋର ପରିଶ୍ରମ କରିବାକୁ ପଡିବ ଯାହା ଫଳରେ କି ଆଗାମୀ ଖେଲୋ ଇଣ୍ଡିଆ ବିଦ୍ୟାଳୟ କ୍ରୀଡ଼ାରେ ସେମାନେ ଭାଗ ନେଇପାରିବେ । ସେ ମଧ୍ୟ କହିଥିଲେ ଯେ ତାଙ୍କ ମନ୍ତ୍ରଣାଳୟ ମଣିପୁର ସରକାରଙ୍କ ସହଯୋଗରେ ରାଜ୍ୟରେ ଏକ ବିଶ୍ୱସ୍ତରୀୟ ଫୁଟବଲ ଏକାଡେମୀ ସ୍ଥାପନ କରିବା ଉପରେ ବିଚାର କରୁଛି । ମନ୍ତ୍ରୀ ସମସ୍ତ ଛାତ୍ରମାନଙ୍କୁ ଶୁଭକାମନା ପ୍ରଦାନ କରି କହିଲେ ଯେ ଏହି ଭ୍ରମଣ ଫଳରେ ସେମାନଙ୍କ ଚିନ୍ତା କରିବା ତଥା ବୁଝିବା କ୍ଷମତାରେ ବୃଦ୍ଧି ହେବ ତଥା ସେମାନେ ନିଜର ଭବିଷ୍ୟତର ନିର୍ମାଣ କରିବା ପାଇଁ ନିଜର ସମସ୍ତ କ୍ଷମତାର ସଦୁପଯୋଗ କରିବେ ।


    ***********


    

    
    (Release ID: 1521722) Visitor Counter : 1