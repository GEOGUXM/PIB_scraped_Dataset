      ଜାହାଜ ଚଳାଚଳ ମନ୍ତ୍ରଣାଳୟ

      2017 ଏପ୍ରିଲରୁ 2018 ଜାନୁଆରୀ ମଧ୍ୟରେ ବୃହତ ବନ୍ଦରଗୁଡ଼ିକର ଅଭିବୃଦ୍ଧି 4.58%
      ପାରାଦୀପ ବନ୍ଦରର ପଣ୍ୟ କାରବାରରେ 16.01% ବୃଦ୍ଧି

      Posted On: 07 FEB 2018 9:38PM by PIB Bhubaneshwar

    2017 ଏପ୍ରିଲ ମାସରୁ 2018 ଜାନୁଆରୀ ମଧ୍ୟରେ ଦେଶର ବୃହତ ବନ୍ଦରଗୁଡ଼ିକ ମିଳିତ ଭାବେ 560.97 ନିୟୁତ ଟନ ପଣ୍ୟ ପରିବହନ ପରିଚାଳନା କରି 4.58% ଅଭିବୃଦ୍ଧି ହାସଲ କରିଛନ୍ତି । ଗତ ବର୍ଷ ଏହି ଅବଧିରେ ବନ୍ଦରଗୁଡ଼ିକ 536.41 ନିୟୁତ ଟନ ପଣ୍ୟ ପରିବହନ କରିଥିଲେ ।


    2017 ଏପ୍ରିଲରୁ 2018 ଜାନୁଆରୀ ମଧ୍ୟରେ କୋଲକାତା (ହଳଦିଆ ସମେତ) , ପାରାଦୀପ , ବିଶାଖାପଟ୍ଟନମ , ଚେନ୍ନାଇ , କୋଚିନ , ନ୍ୟୁମାଙ୍ଗାଲୋର , ଜେଏନପିଟି ଏବଂ ଦୀନଦୟାଲ ଆଦି 8ଟି ବନ୍ଦର ଜାହାଜ ଚଳାଚଳ କ୍ଷେତ୍ରରେ ସକରାତ୍ମକ ଅଭିବୃଦ୍ଧି ହାସଲ କରିଛନ୍ତି ।


    - ସବୁଠାରୁ ଅଧିକ ପଣ୍ୟ ପରିବହନ (18.36%) ହୋଇଛି କୋଚିନ ବନ୍ଦରରେ । ଏହା ପଛକୁ ଅଛି ପାରାଦୀପ (16.01%) , କୋଲକାତା (ହଳଦିଆ ସମେତ) (13.47%) , ନ୍ୟୁମାଙ୍ଗାଲୋର (7.37%) ଏବଂ ଜେଏନପିଟି (5.95%) ।


    - କୋଚିନ ବନ୍ଦରରେ ବିଶେଷକରି ପିଓଏଲ (ପେଟ୍ରୋଲିୟମ ଆଣ୍ଡ ଲୁବ୍ରିକାଣ୍ଟ୍ସ) (24.54%) , କଣ୍ଟେନରସ (11.45%) ଏବଂ ଅନ୍ୟାନ୍ୟ ପଣ୍ୟ (1.02%) ଯୋଗୁ ଅଭିବୃଦ୍ଧି ହୋଇଛି ।


    - କୋଲକାତା ବନ୍ଦରରେ ମୋଟ ଉପରେ ଅଭିବୃଦ୍ଧି 13.47% । କୋଲକାତା ଡକ୍ସିଷ୍ଟମ (କେଡିଏସ) ରେ ଜାହାଜ ଚଳାଚଳ 1.12% ବୃଦ୍ଧି ହୋଇଥିବା ବେଳେ ହଳଦିଆ ଡକ୍କଂପ୍ଲେକ୍ସ (ଏଚଡିସି)ରେ19.63% ଅଭିବୃଦ୍ଧି ହୋଇଛି , ଯାହାକି ସମସ୍ତ ବନ୍ଦର ମଧ୍ୟରେ ସର୍ବାଧିକ ।


    - 2017 ଏପ୍ରିଲରୁ 2018 ଜାନୁଆରୀ ମଧ୍ୟରେ ଦୀନଦୟାଲ (କାଣ୍ଡଲା) ବନ୍ଦର 90.99 ନିୟୁତ ଟନ (16.22% ଅଂଶ) ପଣ୍ୟ ପରିବହନ ହୋଇଥିବା ବେଳେ ଏହା ପଛକୁ ଅଛି ପାରାଦୀପ ବନ୍ଦର (84.57 ନିୟୁତ ଟନ/15.08% ଅଂଶ) । ଜେଏନପିଟି 54.52 ନିୟୁତ ଟନ (9.72% ଅଂଶ)ପଣ୍ୟ ପରିବହନ କରିଥିବା ବେଳେ ମୁମ୍ବାଇ ବନ୍ଦର 52.71 ନିୟୁତ ଟନ (9.40% ଅଂଶ) , ବିଶାଖାପଟ୍ଟନମ ବନ୍ଦର 52.44 ନିୟୁତ ଟନ (9.35% ଅଂଶ) ପଣ୍ୟ ପରିବହନ କରିଛନ୍ତି । ଏହି ପାଞ୍ଚଟି ବନ୍ଦର ମିଳିତ ଭାବେ ବୃହତ ବନ୍ଦରଗୁଡ଼ିକର 60% ପଣ୍ୟ ପରିବହନ କରିଛନ୍ତି ।


    ପଣ୍ୟୱାରି ପରିବହନ : ପିଓଏଲ୍ 33.74% , କଣ୍ଟେନର 19.70% , ଥର୍ମାଲ ଏବଂ ଷ୍ଟିମ୍ କୋଇଲା 13.72% , ଅନ୍ୟାନ୍ୟ ପଣ୍ୟ 12.09% , କୋକିଙ୍ଗ ଏବଂ ଅନ୍ୟାନ୍ୟ କୋଇଲା 7.60% , ଲୁହାପଥର ଏବଂ ପେଲେଟ 6.72% , ଅନ୍ୟାନ୍ୟ ତରଳ ପଣ୍ୟ 4.15% , ପ୍ରକ୍ରିୟାକୃତ ସାର 1.17% ଏବଂ ଏଫଆରଏମ୍ 1.11% ।


    **********

    
    
    (Release ID: 1519688) Visitor Counter : 1