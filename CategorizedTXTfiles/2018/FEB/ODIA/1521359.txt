      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ‘କୃଷି 2022 : କୃଷକଙ୍କ ଦ୍ୱିଗୁଣ ଉପାର୍ଜନ’ ସଂକ୍ରାନ୍ତ ଜାତୀୟ ସମ୍ମିଳନୀରେ ପ୍ରଧାନମନ୍ତ୍ରୀଙ୍କ ଅଭିଭାଷଣ (20.02.2018)
      Posted On: 21 FEB 2018 8:32PM by PIB Bhubaneshwar


    ସମଗ୍ର ଦେଶରୁ ଆସିଥିବା ବୈଜ୍ଞାନିକଗଣ , ଚାଷୀ ଭାଇ ଓ ଏଠାରେ ଉପସ୍ଥିତ ସମସ୍ତ ମହାନୁଭବ । ଆମେ ସମସ୍ତେ ଅତ୍ୟନ୍ତ ମହତ୍ୱପୂର୍ଣ୍ଣ , ଅତି ଗମ୍ଭୀର ଓ ବହୁତ ଜରୁରୀ ପ୍ରସଙ୍ଗରେ ମନ୍ଥନ କରିବା ପାଇଁ ଏଠି ଏକଜୁଟ ହୋଇଛେ ।


    ମୁଁ ଏବେ ଆପଣମାନଙ୍କର ଉପସ୍ଥାପନ ଦେଖିଲି , ଆପଣମାନଙ୍କ ଚିନ୍ତାଧାରା ଶୁଣିଲି । ମୁଁ ଆପଣମାନଙ୍କୁ ଏହି ପରିଶ୍ରମ ପାଇଁ , ଏହି ମନ୍ଥନ ପାଇଁ ବହୁତ ବହୁତ ଅଭିନନ୍ଦନ ଜଣାଉଛି । ବାସ୍ତବରେ କୃଷି ଏଭଳି ଏକ ବିଷୟ , ଯାହା ହଜାର ହଜାର ବର୍ଷ ପୂର୍ବରୁ ଆମର ସଭ୍ୟତାକୁ ଗଢ଼ିଛି , ତାକୁ ଜୀବନ୍ତ ରଖିଛି ଓ ତାକୁ ସଶକ୍ତ କରିଛି । ଆମର ଶାସ୍ତ୍ରରେ ଲେଖା ଅଛି କି -


    କୃଷି ଧନ୍ୟା , କୃଷି ମେଧ୍ୟା


    ଜନ୍ତୋନାୱ , ଜୀବନାମ କୃଷି


    ଅର୍ଥାତ୍ କୃଷି ସମ୍ପତ୍ତି ଓ ଜ୍ଞାନ ପ୍ରଦାନ କରିଥାଏ ଓ କୃଷି ହିଁ ମାନବ ଜୀବନର ଆଧାର । ତେଣୁ ଯେଉଁ ବିଷୟ ଯେତେ ପୁରୁଣା , ଯେଉଁ ବିଷୟରେ ଭାରତୀୟ ସଂସ୍କୃତି ଓ ଭାରତୀୟ ପଦ୍ଧତିଗୁଡ଼ିକ ସମଗ୍ର ବିଶ୍ୱକୁ ମାର୍ଗଦର୍ଶନ କରାଇଛି , ଚାଷର ସମସ୍ତ କୌଶଳ , ତା ’ ର ପରିଚୟ କରାଇଛି- ସେହି ବିଷୟରେ ଆମେ ଯେତେବେଳେ କଥା ହେଉଛେ , ତାହା ଇତିହାସ , ବର୍ତ୍ତମାନ ଓ ଭବିଷ୍ୟତ ଅର୍ଥାତ 3ଟିର ଧ୍ୟାନ ରଖିବା ଆବଶ୍ୟକ ।


    ଇତିହାସରେ ଏଭଳି ବର୍ଣ୍ଣନା ଦେଖିବାକୁ ମିଳେ କି ବିଦେଶରୁ ଆସିଥିବା ଲୋକମାନେ ଭାରତର କୃଷି ପଦ୍ଧତିକୁ ଦେଖି ଆଶ୍ଚର୍ଯ୍ୟ ହୋଇ ଯାଇଥିଲେ । ଏତେ ଉନ୍ନତ ବ୍ୟବସ୍ଥା , ଏତେ ଉନ୍ନତ ଜ୍ଞାନକୌଶଳ , ବୈଜ୍ଞାନିକ ପଦ୍ଧତି ଉପରେ ଆଧାରିତ ଆମର କୃଷି ସମଗ୍ର ବିଶ୍ୱକୁ ବହୁତ କିଛି ଶିଖାଇଛି । ଆମର ଏଠି ଘାଘ ଓ ଭଟରୀ ଭଳି ଚାଷୀ କେବେ ବି , ସେମାନେ ଯିଏ କି ଚାଷ ଉପରେ ପାଗକୁ ନେଇ ଖୁବ୍ ସଠିକ୍ କବିତା ଲେଖିଥିଲେ । କିନ୍ତୁ ଦାସତ୍ୱର ଦୀର୍ଘ ବର୍ଷକୁ ଦେଖିଲେ ଏ ସମସ୍ତ ଅନୁଭବ , କୃଷିକୁ ନେଇ ଆମର ପ୍ରସ୍ତୁତ ହୋଇଥିବା ସମସ୍ତ ବ୍ୟବସ୍ଥାଗୁଡ଼ିକ ଧ୍ୱସ୍ତ ହୋଇଯାଇଛି ।


    ସ୍ୱାଧୀନତା ପରେ ଆମ ଦେଶର ଚାଷୀ ନିଜର ରକ୍ତ-ଝାଳ ବୁହାଇ ଚାଷକୁ ପୁଣିଥରେ ସମ୍ଭାଳିଥିଲେ । ସ୍ୱାଧୀନତା ପରେ ଦାନାଟିଏ ପାଇଁ ଆତୁର ଥିବା ଆମର ଚାଷୀ ଦେଶକୁ ଖାଦ୍ୟଶସ୍ୟ ମାମଲାରେ ଆତ୍ମନିର୍ଭରଶୀଳ କରାଇ ଦେଇଛି । ଗତବର୍ଷ ତ ଆମର ଚାଷୀମାନଙ୍କ ପରିଶ୍ରମ ଯୋଗୁ ଖାଦ୍ୟଶସ୍ୟ ଓ ଫଳପନିପରିବା ଏତେ ଉତ୍ପାଦନ ହୋଇଥିଲା ଯେ , ଯାହା ପୂର୍ବରୁ କେବେ ହୋଇନଥିଲା । ଏ ଆମ ଦେଶର ଚାଷୀଙ୍କ ସାମର୍ଥ୍ୟ କି ମାତ୍ର ବର୍ଷକରେ ଦେଶରେ ଡାଲି ଉତ୍ପାଦନ ପ୍ରାୟ 17 ନିୟୁତ ଟନ୍ ରୁ ବୃଦ୍ଧି ପାଇ 23 ନିୟୁତ ଟନ୍ ହୋଇଯାଇଛି ।


    ସ୍ୱାଧୀନତା ପରେ ଏହି ଯାତ୍ରାରେ କୃଷି କ୍ଷେତ୍ରର ସମ୍ପ୍ରସାରଣ ହୋଇଛି । କିନ୍ତୁ ଚାଷୀର ବ୍ୟକ୍ତିଗତ ବିକାଶ କ୍ଷେତ୍ରରେ ଅଧିକ ସଙ୍କୁଚିତ ହୋଇଯାଇଛି । ଚାଷରୁ ଉପାର୍ଜନ ଅନ୍ୟ କ୍ଷେତ୍ର ତୁଳନାରେ କମ୍ ହୋଇଯାଇଥିବା ବେଳେ ଆଗାମୀ ପିଢି ବିଲରେ ହଳ ଲଙ୍ଗଳ ଚଳାଇବା ଛାଡ଼ି ସହରରେ ଛୋଟବଡ଼ ଚାକିରୀ କରିବାକୁ ଅଧିକ ପସନ୍ଦ କରୁଛି । ସମୟ ଏଭଳି ଆସିଛି କି ଦେଶକୁ ଖାଦ୍ୟ ସୁରକ୍ଷା ଦେଉଥିବା ଚାଷୀର ନିଜର ‘ ଉପାର୍ଜନ ସୁରକ୍ଷା ’ ପ୍ରତି ବିପଦ ଦେଖାଦେଇଛି । ଏଭଳି ସ୍ଥିତି ଆପଣମାନେ ଜାଣନ୍ତି । ସମ୍ଭବତଃ ମୋ ’ ଠୁ ଢ଼େର ବେଶୀ ଜାଣନ୍ତି । ତଥାପି ମୁଁ ଏଭଳି ସ୍ଥିତି ସମ୍ପର୍କରେ ଆପଣମାନଙ୍କ ସହ କଥା ହେଉଛି । କାରଣ ଯେତେବେଳେ ଆମେ ପୁରୁଣା ପରିସ୍ଥିତିକୁ ବିଶ୍ଲେଷଣ କରିଥାଉ , ସେତେବେଳେ ନୂଆ ମାର୍ଗ ବାହାରିଥାଏ । ସେତେବେଳେ ନୂଆ ଆଭିମୁଖ୍ୟ ସହ କାମ କରିବାର ଶୈଳୀ ମଧ୍ୟ ଦେଖାଯାଏ । ସେତେବେଳେ ଜଣାପଡ଼ିଥାଏ କି , କ ’ ଣ ପୂର୍ବରୁ ହୋଇଥିଲା ଯାହା ଆକାଂକ୍ଷିତ ପରିଣାମ ଦେଇପାରିନଥିଲା । ଯାହାକୁ ଭବିଷ୍ୟତରେ ସୁଧାରିବାର ଆବଶ୍ୟକତା ରହିଛି । ଏହି ବିଶ୍ଲେଷଣ ଆଧାର ପାଲଟିଛି ଏବେ ଦେଶରେ ଚାଷୀଙ୍କ ଆୟକୁ ଦ୍ୱିଗୁଣ କରିବାର ଲକ୍ଷ୍ୟ । ଏକ ଏଭଳି ଲକ୍ଷ୍ୟ ଯାହାକୁ ପୁରୁଣା ଆଭିମୁଖ୍ୟରେ ହାସଲ କରିବା ସମ୍ଭବପର ନୁହେଁ । ଏଭଳି ଏକ ଲକ୍ଷ୍ୟ ଯାହାକୁ ହାସଲ କରିବା ପାଇଁ ସମଗ୍ର କୃଷି କ୍ଷେତ୍ରର ପୁନରୁଦ୍ଧାର କରିବାର ଆବଶ୍ୟକତା ରହିଛି ।


    ଯେତେବେଳେ ଏହି ଲକ୍ଷ୍ୟକୁ ଦୃଷ୍ଟିରେ ରଖି ଛୋଟ ଛୋଟ ସମସ୍ୟାକୁ ସମାଧାନ କରିବା ଆରମ୍ଭ କରାଗଲା , ଧୀରେ ଧୀରେ ଏହାର ସମ୍ପ୍ରସାରଣ ଏକ ବଡ଼ କୃଷି ଆନ୍ଦୋଳନରେ ପରିବର୍ତ୍ତନ ହେଉଥିବା ଦେଖିବାକୁ ମିଳିଲା ।


    ବନ୍ଧୁଗଣ , ଆମେ ସମସ୍ତେ ବିଲରେ ଦେଖିଛେ କି ଅନେକଥର ଯେତେବେଳେ ବଳଦକୁ ଲମ୍ବା ଦଉଡ଼ିରେ ଖୁଂଟରେ ବାନ୍ଧି ଦିଆଯାଏ , ସେତେବେଳେ ସିଏ ଗୋଲାକାର ଭାବେ ଘୁରିବୁଲେ । ସେ ଭାବେ କି ସେ ଦୌଡ଼ି ପଳାଉଛି । କିନ୍ତୁ ବାସ୍ତବତା ହେଉଛି କି ସେ ନିଜକୁ ଏକ ପରିସର ମଧ୍ୟରେ ବାନ୍ଧି ରଖିଥାଏ ଓ ନିଜେ ସେଥିରେ ଦୌଡ଼ିଥାଏ । ଭାରତୀୟ କୃଷିକୁ ମଧ୍ୟ ଠିକ୍ ଏଭଳି ବନ୍ଧନରୁ ମୁକ୍ତ କରିବା ପାଇଁ ଏକ ବହୁତ ବଡ଼ ଦାୟିତ୍ୱ ଆମ ସମସ୍ତଙ୍କ ଉପରେ ରହିଛି ।


    ଚାଷୀଙ୍କ ଉନ୍ନତି ହେଉ , ଚାଷୀଙ୍କ ଆୟ ବଢ଼ୁ , ଏଥିପାଇଁ ବିହନରୁ ବଜାର ପର୍ଯ୍ୟନ୍ତ ନିଷ୍ପତ୍ତି ନିଆଯାଉଛି । ଉତ୍ପାଦନରେ ଆତ୍ମନିର୍ଭରଶୀଳତାର ଏହି ଯୁଗରେ ସମଗ୍ର ପାରିପାର୍ଶ୍ଵିକ ସ୍ଥିତି ଚାଷୀଙ୍କ ସ୍ୱାର୍ଥ ପାଇଁ କରିବା ଦିଗରେ କାର୍ଯ୍ୟ କରାଯାଉଛି । ଚାଷୀଙ୍କ ଆୟ ବୃଦ୍ଧି ପ୍ରସଙ୍ଗରେ ଗଠିତ ଆନ୍ତଃ-ମନ୍ତ୍ରଣାଳୟ କମିଟି , ନୀତି ଆୟୋଗ ଆପଣମାନଙ୍କ ଭଳି ଅନେକ ବୈଜ୍ଞାନିକ , ଚାଷୀ ଓ କୃଷି କ୍ଷେତ୍ରର ଭାଗିଦାର/ଷ୍ଟେକ ହୋଲ୍ଡରଙ୍କ ସହ ଗଭୀର ବିଚାରବିମର୍ଶ କରି ସରକାର ଏକ ଦିଗ-ନିର୍ଦ୍ଦେଶାବଳୀ ପ୍ରସ୍ତୁତ କରିଛନ୍ତି ଓ ଉକ୍ତ ମାର୍ଗରେ ଆଗକୁ ବଢ଼ୁଛନ୍ତି ।


    ଚଳିତ ବଜେଟରେ ଚାଷୀଙ୍କୁ ସେମାନଙ୍କର ଫସଲର ଉଚିତ ଦାମ ଦେବା ପାଇଁ ଏକ ବଡ଼ ନିଷ୍ପତ୍ତିର ଘୋଷଣା କରାଯାଇଛି । ଆଉ ଆମର ପାଶା ପଟେଲ ଅତ୍ୟନ୍ତ ଉତ୍ସାହର ସହ ଏହାର ବର୍ଣ୍ଣନା ମଧ୍ୟ କରିଛନ୍ତି । ଏହା ଅନ୍ତର୍ଗତ ଚାଷୀଙ୍କୁ ତାଙ୍କର ଫସଲକୁ ଅତିକମରେ ଅର୍ଥାତ ମୂଲ୍ୟ ଉପରେ 50 ପ୍ରତିଶତ ଅର୍ଥାତ୍ ଦେଢ଼ଗୁଣ ମୂଲ୍ୟ ସୁନିଶ୍ଚିତ କରାଯାଇଛି । ସରକାରଙ୍କ ସର୍ବନିମ୍ନ ସହାୟକ ମୂଲ୍ୟର ଘୋଷଣାର ପୁରା ଫାଇଦା ଚାଷୀଙ୍କୁ ମିଳୁ , ଏଥିପାଇଁ ରାଜ୍ୟ ସରକାରମାନଙ୍କ ସହ ମିଶି କାମ କରୁଛନ୍ତି ।


    ପୁରୁଣା ଯେଉଁ ତ୍ରୁଟି ବିଚ୍ୟୁତି ରହିଛି ତାକୁ ଦୂର କରିବାର ଅଛି । ପୂର୍ଣ୍ଣ ସୁରକ୍ଷିତ ବ୍ୟବସ୍ଥାକୁ ବିକଶିତ କରିବାର ଅଛି । ଭାଇ ଓ ଭଉଣୀମାନେ , ଚାଷୀଙ୍କ ଆୟ ବୃଦ୍ଧି ପାଇଁ ସରକାର 4ଟି ସ୍ତରରେ ଧ୍ୟାନକେନ୍ଦ୍ରିତ କରୁଛି ।


    ପ୍ରଥମ- ଏଭଳି କେଉଁସବୁ ପଦକ୍ଷେପ ନିଆଯିବ , ଯେଉଁଥିରେ ଚାଷରେ ହେଉଥିବା ସେମାନଙ୍କର ଖର୍ଚ୍ଚ ହ୍ରାସ ପାଇବ


    ଦ୍ୱିତୀୟ - ଏଭଳି କ ’ ଣ ପଦକ୍ଷେପ ନିଆଯିବ , ଯେଉଁଥିରେ ସେମାନଙ୍କ ନିଜର ଉତ୍ପାଦିତ ସାମଗ୍ରୀର ଉଚିତ ଦର ମିଳିବ


    ତୃତୀୟ- ଫସଲ , ଫଳ , ପନିପରିବାକୁ ବିଲରୁ ବଜାର ପର୍ଯ୍ୟନ୍ତ ପହଂଚିବା ମଧ୍ୟରେ ଯେଉଁ ନଷ୍ଟ ହେଉଚି , ତାକୁ କିଭଳି ରୋକାଯାଇପାରିବ


    ଆଉ ଚତୁର୍ଥ - ଏଭଳି କ ’ ଣ କରାଯାଇପାରିବ ଯେଉଁଥିରେ ଚାଷୀଙ୍କୁ ଅତିରିକ୍ତ ଆୟର ଆମେ ବ୍ୟବସ୍ଥା କରିପାରିବୁ । ଆମର ସରକାର ସମସ୍ତ ନୀତିଗତ ନିଷ୍ପତ୍ତି , ସମସ୍ତ ଜ୍ଞାନକୌଶଳ , ସମସ୍ତ ଆଇନ ଓ ନିଷ୍ପତ୍ତି ଉକ୍ତ ଚାରଟି ସ୍ତର ଉପରେ ଆଧାରିତ ରଖିଛନ୍ତି । ଅଧିକରୁ ଅଧିକ ଜ୍ଞାନକୌଶଳକୁ ନିଜର ଫସଲ ସହ ଜଡ଼ିତ କରିଛନ୍ତି । ଏହାର ପରିଣାମ ଯୋଗୁ ସକରାତ୍ମକ ଫଳାଫଳ ମିଳିବାରେ ଲାଗିଚି ।


    ଉଦାହରଣସ୍ୱରୂପ ଯଦି ୟୁରିଆରେ ନିମର ପ୍ରଲେପ କଥା କୁହାଯିବ ତା ’ ହେଲେ ସେହି ଗୋଟିଏ ନିଷ୍ପତ୍ତି ଚାଷୀଙ୍କ ଖର୍ଚ୍ଚକୁ କମ୍ କରାଇଛି । ୟୁରିଆର 100 ପ୍ରତିଶତ ନିମ ପ୍ରଲେପ ଯୋଗୁ ୟୁରିଆର ସାମର୍ଥ୍ୟ ବଢ଼ିଛି ଓ ଏବେ ଜଣାପଡ଼ୁଛି ଯେ ଏବେ ସେତିକି ହିଁ ଜମି ପାଇଁ ଚାଷୀଙ୍କୁ କମ୍ ୟୁରିଆ ପକାଇବାକୁ ପଡ଼ୁଛି । କମ୍ ୟୁରିଆ ପକାଇବା ଯୋଗୁ ଅର୍ଥ ସଂଚୟ ହେଉଛି ଓ ଅଧିକ ଫସଲ ଅମଳ ଯୋଗୁ ଉପାର୍ଜନ ବି ବଢ଼ୁଛି । ଏହି ପରିବର୍ତ୍ତନ ୟୁରିଆର ନିମପ୍ରଲେପ ଯୋଗୁ ହୋଇଛି ।


    ଭାଇ ଓ ଭଉଣୀମାନେ ଏପର୍ଯ୍ୟନ୍ତ ଦେଶରେ 11 କୋଟିରୁ ଅଧିକ ଚାଷୀଙ୍କୁ ମୃତ୍ତିକା ସ୍ୱାସ୍ଥ୍ୟ କାର୍ଡ ଦିଆଯାଇସାରିଛି । ମୃତ୍ତିକା ସ୍ୱାସ୍ଥ୍ୟ କାର୍ଡ ଯୋଗୁ ଖାଦ୍ୟଶସ୍ୟର ଉତ୍ପାଦନ ବଢ଼ିଛି । ଚାଷୀଙ୍କୁ ଏବେ ପୂର୍ବରୁ ଜଣାପଡ଼ିଯାଉଛି କି ମାଟିରେ କ ’ ଣ ଅଭାବ ରହିଛି , କିଭଳି ଖତର ଆବଶ୍ୟକତା ରହିଛି । ଦେଶର 19 ଟି ରାଜ୍ୟରେ ହୋଇଥିବା ଏକ ଅଧ୍ୟୟନରୁ ଜଣାପଡ଼ିଛି ଯେ ମୃତ୍ତିକା ସ୍ୱାସ୍ଥ୍ୟ କାର୍ଡ ଆଧାରରେ ଚାଷ କରୁଥିବା ଯୋଗୁ ରସାୟନ ସାରର ଉପଯୋଗରେ 8ରୁ 10 ପ୍ରତିଶତ ହ୍ରାସ ଆସିଛି ଓ ଉତ୍ପାଦନରେ 5ରୁ 6 ପ୍ରତିଶତ ବୃଦ୍ଧି ହୋଇଛି ।


    କିନ୍ତୁ ବନ୍ଧୁଗଣ , ମୃତ୍ତିକା ସ୍ୱାସ୍ଥ୍ୟ କାର୍ଡର ପୁରା ଫାଇଦା ସେତେବେଳେ ମିଳିବ ଯେତେବେଳେ ପ୍ରତ୍ୟେକ ଚାଷୀ ଏହି କାର୍ଡରୁ ମିଳୁଥିବା ଫାଇଦାକୁ ବୁଝିବେ ଓ ସେହି ଦିଗରେ ନିଜର ଚାଷ କରିବେ । ଏହା ସେତେବେଳେ ସମ୍ଭବପର ହେବ ଯେତେବେଳେ ଏହାର ପୁରା ପାରିପାର୍ଶ୍ଵିକ ସ୍ଥିତି ବିକଶିତ ହେବ । ମୁଁ ଚାହୁଁଛି ମୃତ୍ତିକା ସ୍ୱାସ୍ଥ୍ୟ ପରୀକ୍ଷଣ ଓ ଏହାର ଫଳାଫଳ ଆଧାରରେ ଚାଷୀଙ୍କୁ ଫସଲ ଓ ଉତ୍ପାଦର ପ୍ୟାକେଜ୍ର ପ୍ରଶିକ୍ଷଣର ଢାଞ୍ଚା ବା ପଦ୍ଧତିକୁ ଆମର କୃଷି ବିଶ୍ୱବିଦ୍ୟାଳୟରେ BSc ଏଗ୍ରିକଲ୍ଚରର ପାଠ୍ୟକ୍ରମ ସହ ଯୋଡ଼ାଯାଉ । ଏହି ଢାଞ୍ଚାକୁ ଦକ୍ଷତା ବିକାଶ ସହ ମଧ୍ୟ ସାମିଲ ଯାଇପାରିବ ।


    ଯେଉଁ ଛାତ୍ରଛାତ୍ରୀ ଏହି ପାଠ୍ୟକ୍ରମରେ କୃତକାର୍ଯ୍ୟ ହେବେ , ସେମାନଙ୍କୁ ଏକ ସ୍ୱତନ୍ତ୍ର ସାର୍ଟିଫିକେଟ୍ ଦେବା ଦିଗରେ ମଧ୍ୟ ବିଚାର କରାଯାଇପାରିବ । ଏହି ସାର୍ଟିଫିକେଟ୍ ଆଧାରରେ ଉକ୍ତ ଛାତ୍ରଛାତ୍ରୀ ନିଜର ମୃତ୍ତିକା ସ୍ୱାସ୍ଥ୍ୟ ପରୀକ୍ଷାଗାର ଗାଁ ଭିତରେ ଖୋଲିପାରିବେ । ସେମାନଙ୍କୁ ମୁଦ୍ରା ଯୋଜନା ଆଧାରରେ ଋଣ ମିଳିପାରିବ । ଏଭଳି ବ୍ୟବସ୍ଥା ଦିଗରେ ମଧ୍ୟ ବିଚାର କରାଯିବା ଉଚିତ । ଭବିଷ୍ୟତରେ ଯେତେବେଳେ ସମସ୍ତ ପରୀକ୍ଷାଗାର , ସେଂଟ୍ରାଲ ଡାଟାବେସ୍ ସହ ସଂଯୋଗ ହେବ , ମୃତ୍ତିକା ସ୍ୱାସ୍ଥ୍ୟର ତଥ୍ୟ ସେଂଟ୍ରାଲ ପୋର୍ଟାଲରେ ଉପଲବ୍ଧ ହେବ ସେତେବେଳେ ବୈଜ୍ଞାନିକ ଓ ଚାଷୀ ଉଭୟଙ୍କୁ ବହୁତ ସହଜ ହେବ । ମୃତ୍ତିକା ସ୍ୱାସ୍ଥ୍ୟ କାର୍ଡର ଏହି ସେଂଟ୍ରାଲ ପୁଲରୁ ସୂଚନା ନେଇ ଆମର କୃଷି ବୈଜ୍ଞାନିକମାନେ ମାଟିର ସ୍ୱାସ୍ଥ୍ୟ , ପାଣିର ଉପଲବ୍ଧତା ଓ ଜଳବାୟୁ ସମ୍ପର୍କରେ ଚାଷୀଙ୍କୁ ଉଚିତ ସୂଚନା ଦେଇପାରିବେ । ଏଭଳି ପ୍ରକାରର ବ୍ୟବସ୍ଥା ବିକଶିତ କରାଯିବା ଉଚିତ ।


    ବନ୍ଧୁଗଣ , ଆମର ସରକାର ଦେଶର କୃଷି ନୀତିକୁ ଏକ ନୂଆ ଦିଗ ଦେବାକୁ ପ୍ରୟାସ କରିଛି । ଯୋଜନାଗୁଡ଼ିକର କାର୍ଯ୍ୟକାରିତାର ଶୈଳୀରେ ପରିବର୍ତ୍ତନ ହୋଇଛି । ଏହାର ଉଦାହରଣ ପ୍ରଧାନମନ୍ତ୍ରୀ କୃଷି ସିଂଚାଇ ଯୋଜନା । ଏହା ଆଧାରରେ ଦୁଇଟି ଭିନ୍ନ ଭିନ୍ନ କ୍ଷେତ୍ର ଉପରେ ଏକସଙ୍ଗେ କାମ କରାଯାଉଛି । ଦେଶରେ କ୍ଷୁଦ୍ର ଜଳସେଚନର ପରିସରକୁ ବୃଦ୍ଧି ଓ ପ୍ରଚଳିତ ଜଳସଚେନ ନେଟୱାର୍କକୁ ଅଧିକ ସୁଦୃଢ଼ କରିବା ଉପରେ ଧ୍ୟାନକେନ୍ଦ୍ରିତ କରାଯାଉଛି ।


    ତେଣୁ ସରକାର ନିଷ୍ପତ୍ତି ନେଇଛନ୍ତି କି ଦୁଇ ଦୁଇ , ତିନି ତିନି ଦଶନ୍ଧି ଧରି ଅଟକି ରହିଥିବା ଦେଶର 99ଟି ଜଳସେଚନ ପରିଯୋଜନାକୁ ନିର୍ଦ୍ଧାରିତ ସମୟସୀମା ମଧ୍ୟରେ ପୂରଣ କରାଯିବ । ଏଥିପାଇଁ 80ହଜାର କୋଟି ଟଙ୍କାରୁ ଉର୍ଦ୍ଧ୍ଵ ଅର୍ଥର ପ୍ରାବଧାନ କରାଯାଇଛି । ସରକାରଙ୍କ ନିରନ୍ତର ପ୍ରୟାସ ଯୋଗୁ ଚଳିତବର୍ଷ ଶେଷ ସୁଦ୍ଧା ପ୍ରାୟ 50ଟି ପରିଯୋଜନାର କାର୍ଯ୍ୟ ଶେଷ ହୋଇଯିବ ଓ ବାକି ଆସନ୍ତା ବର୍ଷ ସୁଦ୍ଧା ପୂରଣ ହେବାକୁ ଲକ୍ଷ୍ୟ ରଖାଯାଇଛି ।


    ଅର୍ଥାତ ଯେଉଁକାମ 25-30ବର୍ଷ ଧରି ଅଟକି ରହିଥିଲା , ତାହା ଆମେ 25-30ମାସ ମଧ୍ୟରେ ପୁରା କରିବାର ପ୍ରୟାସ କରିଛୁ । ଏହା ଶେଷ ହେବା ପରେ ପ୍ରତ୍ୟେକ ଜଳସଚେନ ପରିଯୋଜନା ଦେଶର ଯେକୌଣସି ଭାଗରେ ଚାଷୀଙ୍କ ବିଲରେ ହେଉଥିବା ଖର୍ଚ୍ଚକୁ ହ୍ରାସ କରିପାରିବ । ପାଣିକୁ ନେଇ ସେମାନଙ୍କୁ ଆଉ ଚିନ୍ତା କରିବାକୁ ପଡ଼ିବ ନାହିଁ । ପ୍ରଧାନମନ୍ତ୍ରୀ କୃଷି ଜଳସେଚନ ଯୋଜନା ଆଧାରରେ ଅଦ୍ୟାବଧି 20ଲକ୍ଷ ହେକ୍ଟରରୁ ଅଧିକ ଜମିକୁ ମଧ୍ୟ ମାଇକ୍ରୋ/ସୂକ୍ଷ୍ମ ଜଳସେଚନ ପରିସରକୁ ଅଣାଯାଇ ସାରିଛି ।


    କୃଷି କ୍ଷେତ୍ରରେ ବୀମାର କ ’ ଣ ସ୍ଥିତି ଥିଲା ତାହା ଆପଣମାନେ ଭଲଭାବେ ଜାଣିଥିବେ । ଚାଷୀ ନିଜର ଫସଲ ବୀମା କରିବାକୁ ଗଲେ ତାକୁ ଅଧିକ ପ୍ରିମିୟମ ଦେବାକୁ ପଡ଼ୁଥିଲା । ଫସଲ ବୀମାର ପରିସର ମଧ୍ୟ ଖୁବ୍ ଛୋଟ ଥିଲା । ପ୍ରଧାନମନ୍ତ୍ରୀ ଫସଲ ବୀମା ଯୋଜନା ଆଧାରରେ ଆମର ସରକାର ନାକେବଳ ପ୍ରିମିୟମ ରାଶିକୁ କମ୍ କରିଛି ବରଂ ବୀମାର ପରିସରକୁ ମଧ୍ୟ ବୃଦ୍ଧି କରାଇଛନ୍ତି ।


    ବନ୍ଧୁଗଣ , ମୋତେ କୁହାଯାଇଛି କି ଗତବର୍ଷ ଏହି ଯୋଜନା ଆଧାରରେ 11 ହଜାର କୋଟି ଟଙ୍କାର ଦାବିଦାରୀ ରାଶି ଚାଷୀଙ୍କୁ ଦିଆଯାଇଛି । ଯଦି ପ୍ରତି ଚାଷୀ ଅବା ପ୍ରତି ହେକ୍ଟରକୁ ଦିଆଯାଇଥିବା ଦାବି ରାଶିକୁ ଦେଖାଯାଏ ତା ’ ହେଲେ ପୂର୍ବ ତୁଳନାରେ ଏହା ଦ୍ୱିଗୁଣ ହେବ । ଏହି ଯୋଜନା କେତେ ଚାଷୀଙ୍କ ଜୀବନ ବଂଚାଇଛି , କେତେ ପରିବାରକୁ ବଂଚାଇଛି ଏହା କେବେ ଗଣମାଧ୍ୟମର ହେଡଲାଇନ ହୋଇନାହିଁ । କେହି ଧ୍ୟାନ ମଧ୍ୟ ଦେଇନାହାନ୍ତି । ତେଣୁ ଆମ ସମସ୍ତଙ୍କ କର୍ତ୍ତବ୍ୟ ହେଉଛି କି ଅଧିକରୁ ଅଧିକ ଚାଷୀଙ୍କୁ ଏହି ଯୋଜନା ସହ ସାମିଲ କରିବା ।


    ସରକାର ଏବେ ଏହି ଲକ୍ଷ୍ୟ ସହ କାମ କରୁଛି କି 2018-19ମସିହାରେ ଅତିକମରେ 50 ପ୍ରତିଶତ ଚାଷ ହୋଇଥିବା ଫସଲ ଏହି ଯୋଜନାର ପରିସରକୁ ଆସିବେ । ଭାଇ ଓ ଭଉଣୀମାନେ ଆମ ସରକାର ଦେଶର କୃଷି କ୍ଷେତ୍ରରେ ଏକ ମାର୍କେଟ ଆର୍କିଟେକଚର ବିକଶିତ କରୁଛି । ଚାଷୀଙ୍କର ଅଧିକ ଫାଇଦା ସେତେବେଳେ ହେବ ଯେତେବେଳେ ସଂଘୀୟ ସହଭାଗିତାର ଭାବନାରେ ଚାଲୁଥିବା କେନ୍ଦ୍ର ଓ ରାଜ୍ୟ ସରକାର ମିଳିତ ଭାବେ ନିଷ୍ପତ୍ତି ନେବେ ।


    ଏତେ ଏଇଥିପାଇଁ ଚାଷୀଙ୍କ ସ୍ୱାର୍ଥ ସହ ଜଡ଼ିତ ଅତ୍ୟାଧୁନିକ ଆଇନ ପ୍ରସ୍ତୁତ କରି ରାଜ୍ୟ ସରକାରମାନଙ୍କୁ ଏହାକୁ ଲାଗୁ କରିବା ପାଇଁ ଅନୁରୋଧ କରାଯାଇଛି । କୃଷି ଉତ୍ପାଦ ଓ ପ୍ରାଣୀଧନ ମାର୍କେଟିଂ ସହ ଜଡ଼ିତ ଏକ ଜମି ଲିଜ୍ ଆଇନ ହେଉ , ୱେରହାଉସ୍ ଗାଇଡ୍-ଲାଇନ୍ସ ବା ପଣ୍ୟାଗାର ନିର୍ଦ୍ଦେଶାବଳୀର ସରଳୀକରଣ ହେଉ , ଏଭଳି ଅନେକ ଆଇନ ନିଷ୍ପତ୍ତି ମାଧ୍ୟମରେ ଆମ ସରକାର ଚାଷୀଙ୍କୁ ସଶକ୍ତ କରିବା ଦିଗରେ କାମ କରୁଛି ।


    2022 ମସିହା ସୁଦ୍ଧା ଚାଷୀଙ୍କ ଆୟ ବୃଦ୍ଧି ନିମନ୍ତେ କେନ୍ଦ୍ର ଓ ରାଜ୍ୟକୁ ମିଳିତ ଭାବେ କାମ କରିବାକୁ ପଡ଼ିବ । ବିଲରୁ ଅମଳ ହୋଇ ବଜାର ପର୍ଯ୍ୟନ୍ତ ପହଂଚିବା ପୂର୍ବରୁ ଚାଷୀର ଉତ୍ପାଦିତ ଖାଦ୍ୟଶସ୍ୟ ଯେଭଳି ନଷ୍ଟ ନହେବ ସେଥିପାଇଁ ପ୍ରଧାନମନ୍ତ୍ରୀ ଚାଷୀ ସମ୍ପଦ ଯୋଜନା ଆଧାରରେ କାମ କରାଯାଉଛି । କୃଷି କ୍ଷେତ୍ରକୁ ସୁଦୃଢ଼ କରିବା ଦିଗରେ ବିଶେଷ ଗୁରୁତ୍ୱ ଦିଆଯାଉଛି । ଶୁଖିଲା ସଂରକ୍ଷଣ ଓ ଶୀତଳ ଭଣ୍ଡାର , ଗୋଦାମ ଘର ମାଧ୍ୟମରେ ସମଗ୍ର ଯୋଗାଣ ଚେନ୍ ବା ଯୋଗାଣ ଶୃଂଖଳକୁ ସୁଧାର କରାଯାଉଛି ।


    ଏହି ବଜେଟରେ ଯେଉଁ ଅପରେସନ ଗ୍ରୀନ ବିଷୟ ଘୋଷଣା କରାଯାଇଛି ତାହା ମଧ୍ୟ ଯୋଗାଣ ଚେନ୍ ବ୍ୟବସ୍ଥା ସହ ଜଡ଼ିତ । ଏହା ଫଳ ଓ ପନିପରିବାର ଉତ୍ପାଦନ କରୁଥିବା ଚାଷୀଙ୍କ ପାଇଁ ବହୁତ ଉପଯୋଗୀ ସାବ୍ୟସ୍ତ ହେବ । ଯେଭଳି ଦେଶରେ ଦୁଗ୍ଧ ଉତ୍ପାଦନ କ୍ଷେତ୍ରରେ ଅମୁଲ ମଡେଲ୍ ବହୁତ ସଫଳ ହୋଇଛି , ଲକ୍ଷ ଲକ୍ଷ ଚାଷୀଙ୍କ ଆୟ ବୃଦ୍ଧି ହେଉଛି , ଏଭଳି ଅପରେସନ ଗ୍ରୀନ ମଧ୍ୟ ‘ ଟପ୍ ’ ଅର୍ଥାତ ଟମାଟୋ , ପିଆଜ ଓ ଆଳୁ ଉତ୍ପାଦନ କରୁଥିବା ଚାଷୀଙ୍କ ପାଇଁ ଲାଭଦାୟକ ରହିବ ।


    ବନ୍ଧୁଗଣ , ରୁଲ୍ ଓ ରିଟର୍ଣ୍ଣ ମାକେର୍ଟସ୍ ଅବା ଗାଁର ସ୍ଥାନୀୟ ମଣ୍ଡିଗୁଡ଼ିକର ହୋଲସେଲ୍ ବଜାର ଅର୍ଥାତ୍ ଏପିଏମ୍ସି ଅବା ପୁଣି ଗ୍ଲୋବାଲ ମାର୍କେଟ ପର୍ଯ୍ୟନ୍ତ ଏକୀକରଣ କରାଯିବା , ଏହା ବହୁତ ଆବଶ୍ୟକ ।


    ମୋତେ କୁହାଯାଇଛି କି ଇଂରେଜଙ୍କ ଅମଳରେ କମିଶନ ଗଠନ ହୋଇଥିଲା । ସେମାନେ ବି ସୁପାରିସ କରିଥିଲେ କି ଚାଷୀଙ୍କ ପାଇଁ ପ୍ରତି 5-6 କିଲୋମିଟରରେ ଗୋଟିଏ ଲେଖାଏ ମାର୍କେଟ ହେବା ଉଚିତ । ଶହେ ବର୍ଷ ପୂର୍ବରୁ ଯେଉଁ ଚିନ୍ତାଧାରା ରଖାଯାଇଥିଲା , ତାହା ଏବେ ଲାଗୁ କରିବାର ସୌଭାଗ୍ୟ ମୋତେ ମିଳିଛି । ଏହି ବଜେଟରେ ଗ୍ରାମାଂଚଳ ଖୁଚୁରା କୃଷି ମାର୍କେଟ ଅର୍ଥାତ ଜିଆରଏଏମ୍ ର ସଂରଚନା ଏହାର ପରିଣାମ । ଏହା ଆଧାରରେ ଦେଶର 22 ହଜାର ଗ୍ରାମାଂଚଳ ହାଟକୁ ଆବଶ୍ୟକ ଭିତ୍ତିଭୂମି ସହ ଆଧୁନିକୀକରଣ କରାଯିବ ଓ ତା ’ ପରେ ସେଗୁଡ଼ିକୁ ଏପିଏମ୍ସି ସହ ଏକୀକୃତ କରାଯିବ । ଅର୍ଥାତ ମୋଟାମୋଟି ଭାବେ 5-10-15 କିମି ପରିସରରେ ଚାଷୀଙ୍କ ପାଖରେ ଏଭଳି ବ୍ୟବସ୍ଥା ରହିବ ଯାହା ତାକୁ ଦେଶର କୌଣସି ମାର୍କେଟ୍ ସହ ସଂଯୋଗ କରିପାରିବ । ଚାଷୀ ଏହି ଗ୍ରାମାଂଚଳ ହାଟରେ ହିଁ ନିଜର ଉତ୍ପାଦିତ ସାମଗ୍ରୀକୁ ସିଧାସଳଖ ଖାଉଟିଙ୍କୁ ବିକ୍ରି କରିପାରିବ ।


    ଆଗାମୀ ଦିନରେ ଏହି କେନ୍ଦ୍ର ଚାଷୀଙ୍କ ଆୟ ବୃଦ୍ଧି , ରୋଜଗାର ଓ କୃଷି ଆଧାରିତ ଗ୍ରାମାଂଚଳ କୃଷି ଅର୍ଥବ୍ୟବସ୍ଥାର ନୂଆ ଶକ୍ତି କେନ୍ଦ୍ର ପାଲଟିବ । ଏହି ସ୍ଥିତିକୁ ଅଧିକ ସୁଦୃଢ଼ କରିବା ପାଇଁ ସରକାର କୃଷି ଉତ୍ପାଦ ସଂଗଠନ(ଇପିଓ)କୁ ପ୍ରୋତ୍ସାହିତ କରୁଛନ୍ତି । ଚାଷୀ ନିଜର କ୍ଷେତ୍ରରେ , ନିଜ ସ୍ତରରେ ଛୋଟ ଛୋଟ ସଂଗଠନ ତିଆରି କରି ଗ୍ରାମାଂଚଳ ହାଟ ଓ ବଡ଼ ମଣ୍ଡିଗୁଡ଼ିକ ସହ ଯୋଡ଼ି ହୋଇପାରିବେ । ଏଭଳି ଭାବେ ସଂଗଠନଗୁଡ଼ିକର ସଦସ୍ୟ ହୋଇ ସେମାନେ ପାଇକାରୀ କ୍ରୟ କରିପାରିବେ , ପାଇକାରୀ ଦରରେ ବିକ୍ରି କରିପାରିବେ ଓ ଏଭଳି ଭାବେ ନିଜର ଉପାର୍ଜନ ମଧ୍ୟ ବୃଦ୍ଧି କରିପାରିବେ ।


    ଏହି ବଜେଟରେ ସରକାର ଆହୁରି ମଧ୍ୟ ଘୋଷଣା କରିଛନ୍ତି କି ଚାଷୀ ଉତ୍ପାଦନ ସଂଗଠନକୁ ସମବାୟ ସୋସାଇଟି ଭଳି ଆୟକର ରିହାତି ଦିଆଯିବ । ମହିଳା ସ୍ୱୟଂ ସହାୟକ ଗୋଷ୍ଠୀକୁ ଏହି ଚାଷୀ ଉତ୍ପାଦ ସଂଗଠନ ସହାୟତାରେ ଜୈବିକ , ସୁଗନ୍ଧିତ ଓ ହର୍ବାଲ ଚାଷ ସହ ଯୋଡ଼ିବାର ଯୋଜନା ମଧ୍ୟ ଚାଷୀଙ୍କ ଆୟ ବୃଦ୍ଧିରେ ଏକ ମହତ୍ୱପୂର୍ଣ୍ଣ ପଦକ୍ଷେପ ସାବ୍ୟସ୍ତ ହେବ ।


    ବନ୍ଧୁଗଣ , ଆଜିର ସମୟର ଚାହିଦା ହେଉଛି ଆମେ ସବୁଜ ବିପ୍ଲବ ଓ ଶ୍ୱେତ ବିପ୍ଲବ ସହ ଜଳ ବିପ୍ଲବ , ନୀଳ ବିପ୍ଳବ , ମଧୁ ବିପ୍ଲବ ଓ ଜୈବିକ ବିପ୍ଲବକୁ ମଧ୍ୟ ଏକୀକୃତ କରିବାକୁ ପଡିବ । ତାହା ସହ ଯୋଡ଼ିବାକୁ ହେବ । ଏହା ସେହି କ୍ଷେତ୍ର ଯାହା ଚାଷୀଙ୍କ ପାଇଁ ଅତିରିକ୍ତ ଆୟ ଓ ଆୟର ମୁଖ୍ୟ ସ୍ରୋତ ଉଭୟ ହୋଇପାରିବ । ଜୈବିକ ଖେତ , ମହୁମାଛି ପାଳନ , ସାମୁଦ୍ରିକ ଶୈବାଳ ଚାଷ , ସୋଲାର ଫାର୍ମ , ଏଭଳି ସମସ୍ତ ଆଧୁନିକ ବିକଳ୍ପ ମଧ୍ୟ ଆମର ଚାଷୀଙ୍କ ସମ୍ମୁଖରେ ରହିଛି । ଆବଶ୍ୟକତା ହେଉଛି ସେମାନଙ୍କୁ ଅଧିକରୁ ଅଧିକ ସଚେତନ କରାଇବାର ଅଛି ।


    ମୋର ଅନୁରୋଧ କି ଏ ସମ୍ପର୍କରେ ବିଶେଷକରି ପରମ୍ପରାଗତ ଓ ଜୈବିକ ଚାଷ ସମ୍ପର୍କରେ ସୂଚନା ଦେବା ପାଇଁ ଏକ ଡିଜିଟାଲ ପ୍ଲାଟଫର୍ମ ଆରମ୍ଭ କରାଯାଉ । ଏହି ଡିଜିଟାଲ ପ୍ଲାଟଫର୍ମ ମାଧ୍ୟମରେ ମାର୍କେଟ ଚାହିଦା , ବଡ଼ ଗ୍ରାହକ , ଯୋଗାଣ ଶୃଙ୍ଖଳ ସମ୍ପର୍କରେ ଚାଷୀଙ୍କୁ ଜୈବିକ ଚାଷ ସହ ଜଡ଼ିତ ସୂଚନା ଉପଲବ୍ଧ କରାଯାଇପାରିବ ।


    ଚାଷର ଏହି ଉପକ୍ଷେତ୍ରରେ କାମ କରୁଥିବା ଚାଷୀଙ୍କୁ ଋଣ ଉପଲବ୍ଧତାକୁ ଅଧିକ ସରଳ କରାଇବା ଦିଗରେ ମଧ୍ୟ ସରକାର କାମ କରୁଛନ୍ତି । ଏହି ବଜେଟରେ 10ହଜାର କୋଟି ଟଙ୍କାର ପାଣ୍ଠି ବିଶେଷକରି ମତ୍ସ୍ୟ ଓ ପଶୁସମ୍ପଦକୁ ଦୃଷ୍ଟିରେ ରଖି ଦୁଇଟି ଭିତ୍ତିଭୂମି ପାଣ୍ଠି ଗଠନ କରିବାର ଘୋଷଣା ହୋଇଛି । ଚାଷୀଙ୍କୁ ଭିନ୍ନ ଭିନ୍ନ ସଂସ୍ଥା ଓ ବ୍ୟାଙ୍କରୁ ଋଣ ମିଳିବାରେ ଯେଭଳି ସମସ୍ୟା ନହେବ ସେଥିପାଇଁ ଗତ 3ବର୍ଷ ମଧ୍ୟରେ ଋଣ ଦିଆଯାଉଥିବା ରାଶି ସାଢ଼େ 8ଲକ୍ଷ କୋଟି ଟଙ୍କାରୁ ବୃଦ୍ଧି କରି ଚଳିତ ବଜେଟରେ 11 ଲକ୍ଷ କୋଟି ଟଙ୍କା କରିଦିଆଯାଇଛି ।


    ଚାଷୀଙ୍କୁ ଋଣ ଦେବା ପାଇଁ ରାଶି ଉପଲବ୍ଧ କରିବା ସହ ସରକାରଙ୍କୁ ମଧ୍ୟ ଏହା ବି ସୁନିଶ୍ଚିତ କରାଯାଉଛି କି ସେମାନଙ୍କୁ ସଠିକ ସମୟରେ ଋଣ ମିଳିବ ଓ ଉଚିତ ରାଶିର ଋଣ ମିଳିବ । ସର୍ବଦା ଦେଖାଯାଉଛି କି ଛୋଟ ଚାଷୀଙ୍କୁ ସମବାୟ ସୋସାଇଟିରୁ ଋଣ ମିଳିବାରେ ସମସ୍ୟା ହେଉଛି । ତେଣୁ ଆମ ସରକାର ନିଷ୍ପତ୍ତି ନେଇଛନ୍ତି କି ଦେଶର ସମସ୍ତ ପ୍ରାଥମିକ କୃଷି ସମବାୟ ସୋସାଇଟିର କମ୍ପ୍ୟୁଟରୀକରଣ କରାଯିବ । ଆସନ୍ତା ଦୁଇବର୍ଷ ମଧ୍ୟରେ ଏଭଳି 63ହଜାର ସୋସାଇଟିର କମ୍ପ୍ୟୁଟରୀକରଣ କାର୍ଯ୍ୟ ପୂରଣ ହେବ ଓ ଋଣ ପ୍ରଦାନ ପ୍ରକ୍ରିୟାରେ ଅଧିକ ପାରଦର୍ଶୀ ଅଣାଯିବ ।


    ଜନଧନ ଯୋଜନା ଓ କିଷାନ କ୍ରେଡିଟ କାର୍ଡ ଦ୍ୱାରା ଚାଷୀଙ୍କୁ ଋଣ ଦିଆଯିବାର ମାର୍ଗକୁ ସରଳ କରାଯାଇଛି । ବନ୍ଧୁଗଣ ମୋତେ କୁହାଯାଇଛି କି ଦଶନ୍ଧି ପୂର୍ବରୁ ଗୋଟିଏ ଆଇନରେ ବାଉଁଶକୁ ଗଛ ଭାବେ ଅଭିହିତ କରାଯାଇଥିଲା । ତେଣୁ ତାକୁ ବିନା ଅନୁମତିରେ କାଟିବା ସମ୍ଭବପର ହେଉନଥିଲା । ବିନା ଅନୁମତିରେ ତାକୁ ଅନ୍ୟତ୍ର ନେବା ମଧ୍ୟ ସମ୍ଭବପର ହେଉନଥିଲା । ମୁଁ ତ ଆଶ୍ଚର୍ଯ୍ୟ ହୋଇଯାଇଥିଲି । ସମସ୍ତେ ଜାଣିଥିଲେ ଯେ ବାଉଁଶର ନିର୍ମାଣ କ୍ଷେତ୍ରରେ କ ’ ଣ ମୂଲ୍ୟ ରହିଛି । ଆସବାବପତ୍ର ପ୍ରସ୍ତୁତରେ , ହସ୍ତତନ୍ତ ପ୍ରସ୍ତୁତିରେ , ଅଗରବତୀ , ଦିଆସିଲିରେ ମଧ୍ୟ ବାଉଁଶର ଉପଯୋଗ ହେଉଥିଲା । କିନ୍ତୁ ଆମର ଏଠି ବାଉଁଶ କାଟିବାର ଅନୁମତି ନେବା ପାଇଁ ପ୍ରକ୍ରିୟା ଏତେ ଜଟିଳ ଥିଲା କି ଚାଷୀ ନିଜର ଜମିରେ ବାଉଁଶ ଲଗାଇବାକୁ କୁଣ୍ଠାବୋଧ କରୁଥିଲା । ଏହି ଆଇନକୁ ଆମେ ଏବେ ପରିବର୍ତ୍ତନ କରିଦେଇଛୁ । ଏହି ନିଷ୍ପତ୍ତି ଯୋଗୁ ବାଉଁଶ ବି ଚାଷୀଙ୍କ ଆୟ ବୃଦ୍ଧି ଦିଗରେ ସହାୟକ ସାବ୍ୟସ୍ତ ହେବ ।


    ଆଉ ଏକ ପରିବର୍ତ୍ତନ କରିବା ପାଇଁ ଆମେ ପଦକ୍ଷେପ ନେଉଛୁ । ଆଉ ଏହି ପରିବର୍ତ୍ତନ ହେଉଛି ଆଗ୍ରୋସ୍ପାଇସ୍ ସହ ଜଡ଼ିତ । ବନ୍ଧୁଗଣ ଆମ ଦେଶରେ ଇମାରତୀ ଲକଡ଼ି ଯେତିକି ଉତ୍ପାଦନ ହୁଏ ତାହା ଦେଶର ଆବଶ୍ୟକତାର ବହୁତ କମ୍ । ଯୋଗାଣ ଓ ଚାହିଦା ମଧ୍ୟରେ ବ୍ୟବଧାନ ବହୁତ ଅଧିକ । ଗଛର ସଂରକ୍ଷଣକୁ ଦୃଷ୍ଟିରେ ରଖି ସରକାର ଏବେ ବହୁମୁଖୀ ଗଛ ପ୍ରଜାତିର ବୃକ୍ଷରୋପଣ ଉପରେ ଗୁରୁତ୍ୱ ଦେଉଛି । ଆପଣ ଭାବନ୍ତୁ ଚାଷୀଙ୍କୁ ନିଜର ବିଲରେ ଏଭଳି ଗଛ ଲଗାଇବାର ସ୍ୱାଧୀନତା ମିଳିବା ଉଚିତ କି ନାହିଁ ଯାହାକୁ ସେ 5ବର୍ଷ , 10ବର୍ଷ , 15ବର୍ଷରେ ନିଜର ଆବଶ୍ୟକତା ଅନୁସାରେ କାଟିପାରିବ , ତାକୁ ପରିବହନ କରିପାରିବ । ତାହେଲେ ତା ’ ର ଆୟରେ କେତେ ବୃଦ୍ଧି ହେବ ।


    ‘ ହର୍ ମେଢ଼ ପର ପେଡ୍ ’ ର ଚିନ୍ତାଧାରା ଚାଷୀଙ୍କର ବହୁତ ବଡ଼ ଆବଶ୍ୟକତାକୁ ପୂରଣ କରିବ । ଏଥିରେ ଦେଶର ପରିବେଶକୁ ମଧ୍ୟ ଫାଇଦା ମିଳିବ । ମୁଁ ଖୁସି ଯେ ଦେଶର 22ଟି ରାଜ୍ୟ ଏହି ନିୟମ ସହ ଜଡ଼ିତ ପରିବର୍ତ୍ତନକୁ ସେମାନେ ନିଜ ରାଜ୍ୟରେ ଲାଗୁ କରିସାରିଛନ୍ତି । କୃଷି କ୍ଷେତ୍ରରେ ସୌର ଶକ୍ତିର ଅଧିକରୁ ଅଧିକ ଉପଯୋଗ ମଧ୍ୟ ଚାଷୀଙ୍କ ଆୟ ବୃଦ୍ଧି କରିବ । ଏହାକୁ ଦୃଷ୍ଟିରେ ରଖି ଗତ 3ବର୍ଷ ମଧ୍ୟରେ ସରକାର ପ୍ରାୟ 2.75 ଲକ୍ଷ ସୌରଚାଳିତ ପମ୍ପ ଚାଷୀଙ୍କ ପାଇଁ ମଞ୍ଜୁର କରିଛନ୍ତି । ଏଥିପାଇଁ ପ୍ରାୟ ଅଢ଼େଇ ହଜାର କୋଟି ଟଙ୍କା ମଞ୍ଜୁର ହୋଇଛି । ଏହାଦ୍ୱାରା ଡିଜେଲ୍ ପାଇଁ ହେଉଥିବା ସେମାନଙ୍କ ଖର୍ଚ୍ଚ ମଧ୍ୟ ଅନେକାଂଶରେ ସଂଚୟ ହେବ ।


    ଏବେ ସରକାର ଚାଷୀଙ୍କୁ ଗ୍ରୀଡ୍ ସଂଯୁକ୍ତ ସୌର ପମ୍ପ ଦେବା ଦିଗରେ ପଦକ୍ଷେପ ନେଉଛନ୍ତି । ଯାହାଫଳରେ ଅଧିକ ବିଦ୍ୟୁତ ତିଆରି ହେବ ଓ ତାହା ଚାଷୀଙ୍କ ପାଇଁ ଆର୍ଥିକ ଭାବେ ସହାୟକ ହେବ ।


    ବନ୍ଧୁଗଣ ବିଲରୁ ଯେଉଁ ଜୈବ ସାମଗ୍ରୀ ବାହାରୁଛି ତାହା ବି ଉପାର୍ଜନର ଏକ ବହୁତ ବଡ଼ ମାଧ୍ୟମ । ପୂର୍ବରୁ ଏ ଦିଗରେ ବିଶେଷକିଛି ଚିନ୍ତା କରାଯାଇନଥିଲା । କିନ୍ତୁ ଆମର ସରକାର କୃଷି ବର୍ଜ୍ୟରୁ ‘ ସମ୍ପଦ ’ ପ୍ରସ୍ତୁତ ଦିଗରେ କାମ କରୁଛି । ଏଠାରେ ଥିବା ଅଧିକାଂଶ ଲୋକ ଏଭଳି ଏକ ନଷ୍ଟ ସମ୍ପର୍କରେ ଭଲ ଭାବେ ପରିଚିତ ଥିବେ । ଏସବୁ ନଷ୍ଟ ହେଉଥିଲା । କଦଳୀର ଗଛ । କଦଳୀର ପତ୍ର ଓ କଦଳୀର ଫଳ ତ ବିକ୍ରି ହୋଇଯାଏ କିନ୍ତୁ କଦଳୀର ଗଛ ତାହା ଚାଷୀଙ୍କ ପାଇଁ ସମସ୍ୟା ପାଲଟୁଥିଲା । ଅନେକ ସମୟରେ ଚାଷୀଙ୍କୁ ହଜାର ହଜାର ଟଙ୍କା ଏହି କଦଳୀ ଗଛର ମୂଳ କାଟିବା ଅବା ପୁରା ଓପାଡ଼ିବା ପାଇଁ ଖର୍ଚ୍ଚ କରିବାକୁ ପଡ଼ୁଥିଲା । ଏହାପରେ ଏସବୁ ମୂଳକୁ କେଉଁଠି ରାସ୍ତା କଡ଼ରେ ପିଙ୍ଗି ଦିଆଯାଉଥିଲା । ମାତ୍ର ଏହି ମୂଳ ଇଣ୍ଡଷ୍ଟ୍ରିଆଲ ପେପର୍ ପ୍ରସ୍ତୁତ କାର୍ଯ୍ୟରେ , କପଡା ପ୍ରସ୍ତୁତରେ ଉପଯୋଗ କରାଯାଇପାରିବ ।


    ଦେଶର ଭିନ୍ନ ଭିନ୍ନ ଭାଗରେ ଏଭଳି ଅଭିଯାନ ଜୋର୍ ଧରିଛି , କୃଷି ବର୍ଜ୍ୟରୁ ସମ୍ପଦ ସୃଷ୍ଟି ନିମନ୍ତେ କାମ କରାଯାଉଛି । କତା ବର୍ଜ୍ୟ ହେଉ ଅବା ନଡ଼ିଆ ଖୋଳପା ହେଉ ଅବା ବାଉଁଶ ବର୍ଜ୍ୟ ହେଉ , ଫସଲ କାଟିବା ପରେ ବିଲରେ ଜମା ହେଉଥିବା କୃଷି ବର୍ଜ୍ୟ ହେଉ , ଏସବୁ ମାଧ୍ୟମରେ ଆମଦାନୀ ବଢ଼ିପାରିବ ।


    ଏହି ବଜେଟରେ ସରକାର ଗୋବର- ଧନ ଯୋଜନାର ଘୋଷଣା ମଧ୍ୟ କରିଛନ୍ତି । ଏହି ଯୋଜନା ଗ୍ରାମାଂଚଳ ସ୍ୱଚ୍ଛତା ବୃଦ୍ଧି ସହ ଗାଁରୁ ବାହାରୁ ଥିବା ବାୟୋ ଗ୍ୟାସ ଚାଷୀ ଓ ପଶୁପାଳକମାନଙ୍କୁ ଭଲ ଆମଦାନୀ ବୃଦ୍ଧି ଦିଗରେ ସହାୟକ ହେବ । ଭାଇ ଓ ଭଉଣୀମାନେ କେବଳ ବାୟୋ ସାମଗ୍ରୀରୁ ହିଁ ସମ୍ପଦ ପ୍ରସ୍ତୁତ ହୋଇପାରିବ ତାହା ନୁହେଁ । ଯେଉଁ ମୁଖ୍ୟ ଫସଲ , ଅନେକ ସମୟରେ ତା ’ ର ବି ଭିନ୍ନ ଉପଯୋଗ ଚାଷୀଙ୍କ ଆମଦାନୀ ବୃଦ୍ଧି କରିପାରିବ । ଯେମିତି ଆଖୁରୁ ଇଥାନଲର ଉତ୍ପାଦନ । ଆମର ସରକାର ଇଥାନଲ ସହ ଜଡ଼ିତ ନୀତିରେ ବହୁତ ବଡ଼ ପରିବର୍ତ୍ତନ କରି ଏବେ ପେଟ୍ରୋଲରେ ଇଥାନଲର 10 ପ୍ରତିଶତ ମିଶ୍ରଣକୁ ସ୍ୱୀକୃତି ଦେଇଛନ୍ତି । ଅର୍ଥାତ ଚିନି ସହ ଜଡ଼ିତ ଚାହିଦା ପୂରଣ କରିବା ପରେ ଯେଉଁ ଆଖୁ ରହିଯିବ ତାହା ଇଥାନଲ ଉତ୍ପାଦନରେ ଉପଯୋଗ କରାଯାଇପାରିବ । ଏଥିରେ ଆଖୁ ଚାଷୀଙ୍କ ସ୍ଥିତି ସୁଦୃଢ଼ ହୋଇପାରୁଛି ।


    ଦେଶରେ କୃଷି କ୍ଷେତ୍ର କିଭଳି କାମ କରେ , ଆମ ସରକାର ଉକ୍ତ ବ୍ୟବସ୍ଥାକୁ ପରିବର୍ତ୍ତନ କରୁଛନ୍ତି । କୃଷି କ୍ଷେତ୍ରରେ ଏକ ନୂଆ ସଂସ୍କୃତିର ସ୍ଥାପନା କରାଯାଉଛି । ଏହି ସଂସ୍କୃତି ଆମର ସାମର୍ଥ୍ୟ , ଆମର ସମ୍ବଳ , ଆମର ସ୍ୱପ୍ନକୁ ନ୍ୟାୟ ଦେବ । ଏହି ସଂସ୍କୃତି 2022 ସୁଦ୍ଧା ସଂକଳ୍ପରୁ ସିଦ୍ଧି ପାଇଁ ଆମର ଯାତ୍ରାକୁ ପୂରଣ କରିବ । ଯେତେବେଳେ ଦେଶର ଗାଁଗୁଡ଼ିକରେ ଉଦୟ ହେବ ସେତେବେଳେ ଭାରତର ବି ଉଦୟ ହେବ । ଯେତେବେଳେ ଦେଶ ସଶକ୍ତ ହେବ ସେତେବେଳେ ଦେଶର ଚାଷୀ ଆପଣାଛାଏଁ ସଶକ୍ତ ହୋଇଯିବେ ।


    ଆଉ ଏଇଥିପାଇଁ ଆଜି ମୁଁ ଯେଉଁ ଏଭଳି ପ୍ରେଜେଂଟେସନ୍ ଦେଖିଲି । ଏହା ଆମର ପାଶା ପଟେଲଙ୍କର ଅଭିଯୋଗ ଥିଲା କି ତାଙ୍କୁ ମାତ୍ର 8ମିନିଟ୍ ସମୟ ମିଳିଲା । ମୁଁ ତାଙ୍କୁ ଘଂଟା ଘଂଟା ଦେଉଛି । କିନ୍ତୁ ଯେଉଁ ଚିନ୍ତାଧାରା ମୁଁ ଶୁଣିଲି - ଏହା ଠିକ୍ ଯେ ଏଠି କିଛି ସମୟ ମଧ୍ୟରେ ସମସ୍ତ କଥା ଉପସ୍ଥାପିତ କରାଯାଇଛି । ମାତ୍ର ଆପଣମାନେ ଯେଉଁ ପରିଶ୍ରମ କରିଛନ୍ତି ତା ’ ର ପୂର୍ବରୁ ଆପଣମାନେ ଲୋକଙ୍କ ସହ ଯୋଗାଯୋଗ କରି ଏଭଳି ସୂଚନା ସଂଗ୍ରହ କରିଛନ୍ତି , ଛୋଟ ଛୋଟ ଗ୍ରୁପରେ ଏଠିକି ଆସିବା ପୂର୍ବରୁ ତା ’ ର ବିଶ୍ଲେଷଣ କରିଥିବେ- ସେଥିରୁ ଜଣାପଡ଼ୁଛି ମୋଟାମୋଟି ଭାବେ ଅନେକ ଲୋକଙ୍କୁ ଯୋଡ଼ି ଏଥିରୁ କିଛି ନା କିଛି ଅମୃତ ବାହାର କରିଚନ୍ତି । ଆପଣମାନଙ୍କ ପରିଶ୍ରମର ଗୋଟିଏ ମୁହୂର୍ତ୍ତ ବି ନଷ୍ଟ ହେବାକୁ ଦିଆଯିବ ନାହିଁ । ଆପଣମାନଙ୍କ ପରାମର୍ଶକୁ ମଧ୍ୟ ଗମ୍ଭୀରତାର ସହ ସରକାରଙ୍କ ପ୍ରତ୍ୟେକସ୍ତରରେ ପରୀକ୍ଷା-ନିରୀକ୍ଷା କରାଯିବ । ହୋଇପାରେ କିଛି ତତ୍କାଳ ହେବ , କିଛି ପରେ ହୋଇପାରିବ କିନ୍ତୁ ଏହି ପରିଶ୍ରମ କରିବା ପଛରେ ଏକ ପ୍ରାମାଣିକ ପ୍ରୟାସ ରହିଛି । ଆମକୁ ସରକାରର ପରିସୀମାରେ ଚିନ୍ତା କରିବାର ଶୈଳୀରେ ପରିବର୍ତ୍ତନ ନକରିଛୁ , ଚାଷୀଙ୍କ ମୌଳିକ କଥା ବୁଝିବାର ଅଛି ତ ଯେଉଁ ଲୋକମାନେ ପୃଥିବୀ ସହ ଜଡ଼ିତ ଅଛନ୍ତି ସେମାନଙ୍କ ସହ ଆମେ ସାମିଲ ହେବା । ତା ’ ହେଲେ ବୋଧହୁଏ ବ୍ୟବହାରିକ କଥାକୁ ଆଣିପାରିବା । ତେଣୁ ସମଗ୍ର ଦେଶରେ ଏହି ପ୍ରୟାସ କରି ଆପଣମାନେ ସମସ୍ତେ ଅଭିଜ୍ଞ ଲୋକଙ୍କ ସହ ବିଚାର ବିମର୍ଶର ଏହି ପ୍ରୟାସ କରିଛନ୍ତି ।


    ଅନ୍ୟ ଗୋଟିଏ କଥା ହେଉଛି , ମୁଁ ଚାହୁଁଛି କି ଏହାକୁ କିଭଳି ଆଗକୁ ନିଆଯିବ । ପ୍ରଥମେ ତ ଭାରତ ସରକାରଙ୍କ ସମସ୍ତ ବିଭାଗ ଯେଉଁମାନେକି ଏହା ସହ ସମ୍ବନ୍ଧିତ । ତା ’ ର ସମସ୍ତ ଅଧିକାରୀ ଏଠି ଉପସ୍ଥିତ ଅଛନ୍ତି । ସମ୍ବନ୍ଧିତ କେତେକ ମନ୍ତ୍ରୀ ମଧ୍ୟ ଏଠି ଉପସ୍ଥିତ ଅଛନ୍ତି । ଏ ସମସ୍ତ ପରାମର୍ଶ ଉପରେ ନୀତି ଆୟୋଗଙ୍କ ନେତୃତ୍ୱରେ ମନ୍ତ୍ରଣାଳୟଗୁଡ଼ିକ ମଧ୍ୟରେ ସମନ୍ୱୟ କିଭଳି ହେବ । ସେମାନଙ୍କ ସହ ବିଚାରବିମର୍ଶ ହେଉ ଓ କାର୍ଯ୍ୟକାରୀ ଦିଗ କିଭଳି ବାହାରିବ , ପ୍ରାଥମିକତା କିଭଳି ନିର୍ଦ୍ଧାରିତ ହେଉ । ମୋର ବିଶ୍ୱାସ ଯେ , ସମ୍ବଳ ଯୋଗୁ କୌଣସି କାର୍ଯ୍ୟ ଅଟକିବ ନାହିଁ ।


    ଦ୍ୱିତୀୟତଃ , ଯେମିତିକି ଆମେ ସମସ୍ତେ ସ୍ୱୀକାର କରିବା କି ଆମକୁ ପରମ୍ପରାଗତ ବୃତ୍ତିରୁ ବାହାରିବାର ଅଛି । ଆମକୁ ଟେକ୍ନୋଲଜି ଓ ବିଜ୍ଞାନକୁ ସ୍ୱୀକାର କରିବାକୁ ହେବ ଓ ଯେଉଁ ବିଜ୍ଞାନ ଆମ ପାଇଁ ଧ୍ୱଂସ ଆଣିଛି , ସେହି ବିଜ୍ଞାନରୁ ମୁକ୍ତି ନେବାକୁ ପଡ଼ିବ । କୌଣସି ସମୟରେ ଜରୁରୀ ହେବ । କିନ୍ତୁ ଯଦି ତାହା ବାହ୍ୟକାଳ(outdated/obsolete) ହୋଇଗଲା ତା ’ ହେଲେ ତାକୁ ଧରି ଚାଲିବାର ଆବଶ୍ୟକତା ନାହିଁ । ସେଥିରୁ ବାହାରି ଆସିବାର ଆବଶ୍ୟକତା ଅଛି । କିନ୍ତୁ ଏଥିପାଇଁ ସ୍ୱତନ୍ତ୍ର ଭାବେ ପ୍ରୟାସ କରିବାକୁ ହେବ । ମୁଁ ଚାହିଁବି କି ଯେମିତି ଷ୍ଟାର୍ଟଅପ୍ ର ବିଷୟ ଆସିଛି , ଏଭଳି କଥାରେ ଆମର କୃଷି ବିଶ୍ୱବିଦ୍ୟାଳୟଗୁଡ଼ିକ , ସେଥିରେ ଏହି ବିଷୟରେ ଧ୍ୟାନକେନ୍ଦ୍ରିତ କରି କୌଣସି କାମ କରିପାରିବ କି ? ଏଭଳି ଭାବେ ସେଠାରେ ଯେତେ ବିଷୟ ଆସିବ କି ? କୃଷି ବିଜ୍ଞାନ ଛାତ୍ରଛାତ୍ରୀଙ୍କ ପାଇଁ ଆମେ ହ୍ୟାକ୍ଥନ ଭଳି କାର୍ଯ୍ୟକ୍ରମ କରିପାରିବା କି ?


    ଆଉ ସେମାନେ ବସି କରି- ଗତ କିଛଦିନ ତଳେ ମୁଁ ସରକାରଙ୍କ 400ଟି ସମସ୍ୟାକୁ ନେଇ , ଆମର ଦେଶର ଇଞ୍ଜିନିୟରିଂ କଲେଜର ଛାତ୍ରଛାତ୍ରୀ ଆସିଥିଲେ , ଯେଉଁଥିପାଇଁ ହେକାଥନର କାର୍ଯ୍ୟକ୍ରମ ହୋଇଥିଲା । ଆଉ 50-60ହଜାର ଛାତ୍ରଛାତ୍ରୀ ଏହି ବିଷୟ ନେଇଥିଲେ ଓ ଅବିରାମ 36-36 ଘଣ୍ଟା ବସି ବସି ସେମାନେ ଏହି ପ୍ରସଙ୍ଗରେ ବିଚାରବିମର୍ଶ କରିଥିଲେ । ସରକାରଙ୍କୁ ପରାମର୍ଶ ଦେଇଥିଲେ । ଏଥିରୁ କେତେକ ବଭାଗୀୟ ସମସ୍ୟାର ସମାଧାନ ଥିଲା ଯାହା ସରକାର ଦୀର୍ଘବର୍ଷ ଧରି କରିପାରୁନଥିଲେ । ଏହା ଆମର ଯୁବବର୍ଗ ଟେକ୍ନୋଲୋଜି ମାଧ୍ୟମରେ ପ୍ରକ୍ରିୟାକୁ ପୂର୍ଣ୍ଣ କରିବାର କାମ କରିଥିଲେ ।


    ମୁଁ ଚାହୁଁଛି ଆମର କୃଷି ବିଶ୍ୱବିଦ୍ୟାଳୟଗୁଡ଼ିକ ହେକାଥନ କରନ୍ତୁ । ଏଭଳି ଭାବେ ଆମର ଆଇଆଇଟି ହେଉ ଅବା ଆଇଆଇଆଇଟି ହେଉ ଅବା ଆମର ଅଗ୍ରଣୀ ଇଞ୍ଜିନିୟରିଂ କଲେଜ ହେଉ । ଏହା ଏକ ସପ୍ତାହ ଅବା 10ଦିନ । ଏବେ ପ୍ରତ୍ୟେକ କଲେଜ ରୋବୋଟିକ୍ ପାଇଁ ସପ୍ତାହ ପାଳନ କରୁଛନ୍ତି । ଦୁଇ ସପ୍ତାହ ପାଳନ କରୁଛନ୍ତି । ଭଲ କଥା । ନାନୋ-ଟୋକ୍ନୋଲଜି ପାଇଁ ସପ୍ତାହ ପାଳନ କରୁଚନ୍ତି , ପ୍ରୟୋଗ କରାଯାଉଛି , ଭଲ କଥା । କ ’ ଣ ଆମର ଆଇଆଇଟି , ଆମର ଆଇଆଇଆଇଟି ଅବା ଆମର ଅଗ୍ରଣୀ ଇଞ୍ଜିନିୟରିଂ କଲେଜ ସମଗ୍ର ଦେଶରେ ଥିମାଟିକ୍ ଗ୍ରୁପରେ ସେମାନଙ୍କୁ କୃଷି-ବୈଷୟିକ ସମ୍ବନ୍ଧରେ 10ଦିନର ଏକ ଉତ୍ସବ ପାଳନ କରିପାରିବା ନାହିଁ । ସମସ୍ତ ଟେକ୍ନୋଲଜି ମସ୍ତିଷ୍କ ମିଶି ଭାରତର ଆବଶ୍ୟକତା ଅନୁସାରେ ଏକ ବିଚାରବିମର୍ଶ କରନ୍ତୁ ଓ ସେଥିରେ ପ୍ରତିଯୋଗିତାର ଆମେ ପ୍ରୟାସ କରିପାରିବା କି ?


    ଏବେ ପୁଣି ସେମାନଙ୍କୁ ଆଗେଇ ନେବା । ଏଭଳି ଭାବେ ଯେଉଁ ବିଷୟ ମୁଁ ମୋର ଭାଷଣରେ ବି କହିଲି କି ମୃତ୍ତିକା ସ୍ୱାସ୍ଥ୍ୟ କାର୍ଡ । ଏବେ ଦେଖନ୍ତୁ ଆମେ ଆମର ରକ୍ତ ପରୀକ୍ଷା କରିବା ପାଇଁ ଲାବ୍ରୋଟୋରୀକୁ ଯାଉଛୁ । ପାଥୋଲୋଜି ଲାବ୍ରୋଟୋରୀକୁ ଯାଉଛି । ଏବେ ପାଥୋଲୋଜି ଲାବୋରେଟରୀ ଏବେ ଆପଣାଛାଏଁ ଏକ ବହୁତ ବଡ଼ ବ୍ୟାପକ ବ୍ୟବସାୟ ପାଲଟିଯାଇଛି । ଘରୋଇ ପାଥୋଲୋଜି ଲାବୋରେଟରୀ ରହିଛି । ଗାଁ ଗାଁରେ ଆମର ମୃତ୍ତିକା ପରୀକ୍ଷା ପାଇଁ କାହିଁକି ପରୀକ୍ଷାଗାର ନହେବ । ଏହା ସମ୍ଭବପର । ଏଥିପାଇଁ ଆମର ବିଶ୍ୱବିଦ୍ୟାଳୟଗୁଡ଼ିକରେ ସାର୍ଟିଫିକେଟର ବ୍ୟବସ୍ଥା ହେଉ । ଉକ୍ତ ଲୋକଙ୍କୁ ମୁଦ୍ରା ଯୋଜନାରେ ଅର୍ଥ ମିଳୁ । ସେମାନଙ୍କୁ ଟୋକ୍ନୋଲଜି ଉପକରଣ ଉପଲବ୍ଧ କରାଯାଉ । ତାହେଲେ ପ୍ରତ୍ୟେକ ଚାଷୀଙ୍କୁ ଲାଗିବ କି ଭାଇ ଚାଲ ଟିକେ ବିଲକୁ ଯିବା ପୂର୍ବରୁ ମାଟିର ଟିକେ ପରୀକ୍ଷା କରିନେବା । ସେମାନଙ୍କଠାରୁ ମୃତ୍ତିକା ପରୀକ୍ଷା ରିପୋର୍ଟ ନେବା ଓ ପରାମର୍ଶ ମଧ୍ୟ ମିଳିବ । ଆମେ ଏହି ବ୍ୟବସ୍ଥାକୁ ବିକଶିତ କରିପାରିବା ଓ ଯଦି ଆମେ ଗାଁ ଗାଁରେ ମୃତ୍ତିକା ପରୀକ୍ଷା କେନ୍ଦ୍ର ସ୍ଥାପନ ଉପରେ ଗୁରୁତ୍ୱ ଦେବା , ତା ’ ହେଲେ ଲକ୍ଷ ଲକ୍ଷ ଯୁବକଯୁବତୀଙ୍କୁ ରୋଜଗାର ମିଳିପାରିବ । ଆଉ ଏହି କେନ୍ଦ୍ର ମୋଟାମୋଟି ଭାବେ ଗାଁର ଚାଷୀଙ୍କ ଗତିବିଧିରେ ଏକ ବିଜ୍ଞାନସମ୍ମତ ବାତାବରଣ ପାଇଁ ବହୁତ ବଡ଼ ଏଜେଂଟ ହୋଇପାରିବ । ଏ ଦିଗରେ ଆମକୁ କାମ କରିବାକୁ ହେବ ।


    ପାଣି ସମ୍ବନ୍ଧରେ ଯେଉଁ ମୃତ୍ତିକା ପରୀକ୍ଷାର ଆବଶ୍ୟକତା ଅଛି , ପାଣିର ପରୀକ୍ଷା ବି ଆମେ ସେହି ବିଜ୍ଞାନାଗାରରେ ଧୀରେଧୀରେ ବିକଶିତ କରିବା ଉଚିତ । କାରଣ ଚାଷୀଙ୍କୁ ଏଭଳି କଥା ଚିନ୍ତା କରିବାକୁ ସମୟ ନଥାଏ । ସେ ଯେଉଁଠୁ ବିହନ ଆଣୁଛି , ଜୀବନ ତମାମ ସେହି ଦୋକାନରୁ ବିହନ ଆଣୁଛି । ସେ ଜାଣିପାରୁନି । ସେ କୁହେଁ ଗତଥର କପଡ଼ା ପ୍ୟାକେଟ ଥିବା ବିହନ ନେଇଥିଲି , ଏଥରୁ ମୋତେ ସେହି କପଡ଼ା ପ୍ୟାକେଟର ବିହନ ଦରକାର । ପଲିଥିନ ବାଲା ଦରକାର ନାହିଁ । ଏତିକି ସେ ଭାବି ବିହନ ନେଇଯାଇଥାଏ ।


    ତାକୁ ଗାଇଡ/ପରାମର୍ଶ ଦେବା ପାଇଁ ଏବେ ଡିଜିଟାଲ ଚିତ୍ରଣ/ଏନିମେସନ୍ ଦ୍ୱାରା ତାକୁ ବୁଝାଯାଇପାରିବ । ଯାହା ତା ’ ର ମୋବାଇଲରେ ସହଜରେ ହୋଇପାରିବ । ଯଦି ତାକୁ ବିହନ କିଣିବାକୁ ଯିବାର ଅଛି ତାକୁ କୁହାଯିବ କି ଏହି 6ଟି କଥା ଧ୍ୟାନ ରଖିବ । ତା ’ ହେଲେ ସେ ଚିନ୍ତା କରିବ , 10ଟି ପ୍ରଶ୍ନ ପଚାରିବା ଆରମ୍ଭ କରିଦେବ ।


    ଆମେ ଯୋଗାଯୋଗ କ୍ଷେତ୍ରରେ , ଏଠି ଗୁଜରାଟରେ , ସମଗ୍ର ହିନ୍ଦୁସ୍ତାନରେ ଏବେ ଯେତେ ଜନସଂଖ୍ୟା ଅଚି ତାଠୁ ଅଧିକ ମୋବାଇଲ ଫୋନ୍ ଅଛି । ଡିଜିଟାଲ ସଂଯୋଗ ରହିଛି । ଆମେ ଏନିମେସନ୍ ଦ୍ୱାରା ଚାଷୀ ପାଖରେ ଏସବୁ କଥା କିଭଳି ପହଂଚାଇବା , ଏସବୁ ବିଷୟକୁ ଯଦି ଆମେ ଚାଷୀ ପାଖକୁ ନେଇପାରିବା , ତା ’ ହେଲେ ମୁଁ ଭାବୁଛି ବହୁତ ବଡ଼ ପରିବର୍ତ୍ତନ ଆଣିପାରିବା । ତେଣୁ ଆମକୁ , ସବୁ କଥାକୁ ନେଇ ଯେତେ ବି ପରାମର୍ଶ ରହିଛି...ଏବେ ଯେଭଳି ପଶୁସମ୍ପଦକୁ ନେଇ ବିଷୟ ଆସିଛି । ମୋତେ କୁହାଯାଇଛି କି ଏବେ ଯେମିତି ଆମର ଏଠି ସମସ୍ତ ବିଷୟରେ କୌଣସି ଆଇନ ନାହିଁ ।


    ମୁଁ ନିଶ୍ଚୟ ଚାହିଁବି କି ବିଭାଗ ଏହାକୁ ଦେଖୁ କି ଏଭଳି ପ୍ରକାରର ଆଇନ କିଭଳି ପ୍ରସ୍ତୁତ ହୋଇପାରିବ ଯାହାଫଳରେ ଏସବୁ ପ୍ରସଙ୍ଗକୁ ଗୁରୁତ୍ୱ ମିଳିପାରିବ । ଆଉ ଯାହା ଖରାପ , ସେହି ଖରାପରୁ ମୁକ୍ତି ମଧ୍ୟ ମିଳିପାରିବ । ଆଉ ଏକ ସୁବ୍ୟବସ୍ଥିତ ବ୍ୟବସ୍ଥା ବିକଶିତ ହେବ । ତା ’ ହେଲେ ଯେତେ ପରାମର୍ଶ ଆସିଛି ତାହା ମୋ ’ ପାଇଁ ବି ବହୁତ ବଡ଼ ଶିକ୍ଷା ଥିଲା । ମୋତେ ବହୁତ କିଛି ଶିଖିବାକୁ ମିଳିଛି । ଏସବୁ ବିଷୟରେ ମୋର ଜାଣିବାର ଆଗ୍ରହ ମଧ୍ୟ ରହିଛି । କିନ୍ତୁ ଆଜି ଅନେକ କଥା ମୋ ’ ପାଇଁ ନୂଆ ମଧ୍ୟ ଥିଲା । ଆପଣମାନଙ୍କ ପାଇଁ ବି ଉପଯୋଗୀ ହୋଇଥିବ । ଏପରିକି ଆମର ବିଭାଗର ଲୋକଙ୍କ ପାଇଁ ମଧ୍ୟ । ଆଉ ଭାବୁଛି ଏହି ବିଚାରବିମର୍ଶ ନିଶ୍ଚିତ ଭାବେ ଉପକାରକ ହେବ ।


    କ ’ ଣ କେବେ ଏହି ଯେଉଁ ଆମର ପ୍ରେଜେଂଟେସନ୍ ଆମେ ପ୍ରସ୍ତୁତ କରିଛୁ ଓ ଯାହା ଆମର ବାସ୍ତବ କ୍ଷେତ୍ର ସ୍ତରରେ କାମ କରୁଥିବା ଚାଷୀ ଅବା ଯେଉଁମାନଙ୍କର ଏହି ବିଷୟରେ ଅଭିଜ୍ଞତା ରହିଛି , ସେମାନେ ରାଜ୍ୟକୁ ଯାଇ ରାଜ୍ୟଗୁଡ଼ିକ ସହ ଜଡ଼ିତ ଥିବା ଚାଷୀଙ୍କୁ ଭେଟି ଏଭଳି ଦୁଇଦିନିଆ କାର୍ଯ୍ୟକ୍ରମ ସେଠାରେ ବି କାରିପାରିବା କି ? ସେଠାରେ ବି ଏଭଳି ପ୍ରକାର ପଦକ୍ଷେପ ନେଇପାରିବା । କାରଣ ଗୋଟିଏ ପ୍ରୟୋଗ ଗୋଟିଏ ରାଜ୍ୟରେ ଚାଲିଥାଏ , ତାହା ଅନ୍ୟ ରାଜ୍ୟରେ ଚାଲେ ନାହିଁ । ଆମର ଦେଶ ଏତେ ବଡ଼ । ଗୋଟିଏ ମାନ୍ୟତା ଚାଷୀର ମନରେ ରହିଯାଇଛି , ଅନ୍ୟ ରାଜ୍ୟରେ ସେହି ବିଷୟରେ ଚାଷୀ ମନରେ ଆଉ ଗୋଟିଏ ମାନ୍ୟତା ବସା ବାନ୍ଧିଛି ।


    ତେଣୁ ଏଇଥିପାଇଁ ଆମେ କୃଷି ପାଣିପାଗ ଜୋନ୍ ହିସାବରେ କହିଲେ ଅବା ରାଜ୍ୟୱାରୀ କହିଲେ ଯାହାବି ଆମକୁ ଠିକ୍ ଲାଗିବ ଆମେ ସେହି ଦିଗରେ ଯଦି ଗୋଟିଏ ଗୋଟିଏ ପାଦ ଆଗକୁ ବଢ଼ାଇବା ତା ’ ହେଲେ ମୁଁ ଭାବୁଛି ତାହା ଉପଯୋଗୀ ହେବ । ତୃତୀୟତଃ ଏସବୁ ବିଷୟ ଉପରେ ସମସ୍ତ ବିଶ୍ୱବିଦ୍ୟାଳୟରେ ବିତର୍କ କରାଇପାରିବା କି ? ଅତିକମ୍ ରେ ଫାଇନାଲ ବର୍ଷ ଅବା ଶେଷର ପୂର୍ବ ବର୍ଷର ଛାତ୍ରଛାତ୍ରୀଙ୍କୁ ଭେଟି ଯେପର୍ଯ୍ୟନ୍ତ ଆମେ ମନର ବୈଠକ ନକରିଛେ , ଯେଉଁ ବିଚାରବିମର୍ଶ ଆମେ କରୁଛେ , ତାହା ଯଦି ତଳସ୍ତର ପର୍ଯ୍ୟନ୍ତ ସେହି ଭାବେ ନଯାଏ ତା ’ ହେଲେ ତା ’ ର ପରିଣାମ ମିଳିବ ନାହିଁ ।


    ଆଉ ସେଇଥିପାଇଁ ଏସବୁ କଥାକୁ ଆଗକୁ ନେବା ପାଇଁ ଏକ ମାର୍ଗଚିତ୍ର ହେଉ , ଯେଉଁଥିରେ ବିଶ୍ୱବିଦ୍ୟାଳୟଗୁଡ଼ିକ ରହିବ , ଛାତ୍ରଛାତ୍ରୀମାନେ ରହିବେ ଓ ବିଶେଷଜ୍ଞମାନେ ମଧ୍ୟ ରହିବେ । ହୋଇପାରେ ଏସମସ୍ତ ବିଷୟ କିଛି ସ୍ତାନରେ ଉପଯୋଗୀ ହୋଇନପାରେ , ଯେଉଁଠି ଆବଶ୍ୟକତା ନଥିବ । କିନ୍ତୁ ଯେଉଁଠି ଆବଶ୍ୟକ ଥିବ , ସେଠି କିପରି ହେବ ?


    ଏଠି ଗୋଟିଏ କଥା ଆମେମାନେ ବିସ୍ତୃତ ଭାବେ କରିପାରି ନାହୁଁ । ତାହା ହେଉଛି ମୂଲ୍ୟ ସମ୍ବର୍ଦ୍ଧନ ( Value Addition ) । ମୁଁ ଭାବୁଛି କେବେ ନା କେବେ ଆମର ଚାଷୀଙ୍କୁ ମୂଲ୍ୟ ସମ୍ବର୍ଦ୍ଧନର , ମୋର ନିଜସ୍ୱ ଅନୁଭବ ରହିଛି । ଗୁଜରାଟରେ ଆମେ ଯେତେବେଳେ ଜ୍ୟୋତିଗ୍ରାମ ଯୋଜନା କରିଥିଲୁ , 24ଘଂଟା ବିଦ୍ୟୁତ ଯୋଗାଣର । ଆମ ଦେଶରେ ଏହାକୁ ଏକ ବୈପ୍ଲବିକ ଘଟଣା ବୋଲି ବିବେଚନା କରାଯାଇପାରେ , 24ଘଂଟିଆ ବିଦ୍ୟୁତ ଯୋଗାଣକୁ । ଆମେ ଯେତେବେଳେ ବିଜୁଳି ବ୍ୟବସ୍ଥା କରିଥିଲୁ , ସେତେବେଳେ ଗାଁ ଲୋକଙ୍କୁ ଏହି ବିଜୁଳିର ଉପଯୋଗ କ ’ ଣ , କେବଳ ଟିଭି ଦେଖିବା ପାଇଁ ନା , ରାତିରେ ଆଲୁଅ କରିବାରେ ନା ଏହା ସେମାନଙ୍କ ଜୀବନରେ ବଡ଼ ପରିବର୍ତ୍ତନ ପାଇଁ କ ’ ଣ କରିବା ଉଚିତ ତାହା ବୁଝାଇବା ନିମନ୍ତେ ବହୁତ ବଡ଼ କାର୍ଯ୍ୟକ୍ରମ ବି ଆୟୋଜନ କରିବାକୁ ପଡ଼ିଥିଲା ।


    ଗାନ୍ଧି ନଗର ପାଖରେ ଗୋଟିଏ ଗାଁ ଅଛି । ସେଠାରେ ଲଙ୍କା ଚାଷ ହୁଏ । ଏବେ ଆମର ଦେଶର ଏ ସମସ୍ୟା ହେଉଛି ଯେଉଁଠି ଲଙ୍କା ଚାଷ କରିବ , ସେଠି ସବୁ ଚାଷୀ ଲଙ୍କା ଚାଷ କରିବେ । ଯଦି ଦର ହ୍ରାସ ପାଇଲା ତା ’ ହେଲେ ସାରା ଗାଁର ଲୋକମାନେ ଲଙ୍କା ବିକିଲେ 3ଲକ୍ଷ ଟଙ୍କାରୁ ଅଧିକ ଉପାର୍ଜନ ହେଉନଥିଲା । ସମ୍ଭବପର ବି ନଥିଲା । ଗାଁ ଲୋକମାନେ କ ’ ଣ କଲେ । ସେମାନେ କହିଲେ- ଭାଇ ଏବେ 24ଘଂଟା ବିଦ୍ୟୁତ ମିଳୁଛି । ଆମେ ଗୋଟିଏ ଛୋଟ ସୋସାଇଟି ଗଠନ କରି ଆଗକୁ ବଢ଼ିବା । ଆଉ ତତ୍କାଳ ସେମାନେ ଛୋଟ ସୋସାଇଟି ଗଠନ କଲେ । ଆଉ ତତ୍କାଳ ବିଦ୍ୟୁତ ସଂଯୋଗ ନେଲେ । ସେମାନେ ଲଙ୍କା ଲାଲ ପଡ଼ିବା ପର୍ଯ୍ୟନ୍ତ ସବୁ ପ୍ରକ୍ରିୟା କଲେ । ତା ’ ପରେ ଲାଲ ଲଙ୍କାକୁ ପାଉଡର କରିବା ପାଇଁ ପ୍ରୋସେସର ଆଣିଲେ । ତା ’ ର ପ୍ୟାକେଜିଂ କଲେ । ଯେଉଁ ଲଙ୍କା ସେମାନଙ୍କୁ 3ଲକ୍ଷ ଟଙ୍କା ଦେଉଥିଲା ଓ ଗାଁର ଚାଷୀ ମରିବା ସ୍ଥିତିରେ ଥିଲା । 3-4 ମାସର ଯୋଜନା କରି ସେମାନେ 3-4ମାସ ପରେ ସେହି ଲଙ୍କାରୁ 18 ଲକ୍ଷ ଟଙ୍କା ଉପାର୍ଜନ କରିପାରିଥିଲେ ।


    ମୋର କହିବାର ତାତ୍ପର୍ଯ୍ୟ ହେଉଛି କି ମୂଲ୍ୟ ସମ୍ବର୍ଦ୍ଧନ ସମ୍ବନ୍ଧରେ ବି ଆମେ ଚାଷୀଙ୍କୁ ସହଜ ଭାବେ ଅବଗତ କରାଇବା । ଏକଥା ସତ ଯେ ବିଶ୍ୱରେ ଯେଉଁ ଗତିରେ ରପ୍ତାନୀ-ଆମଦାନୀ କଥା ହେଉଛି , କେତେ ଅଭାବ ରହିଛି ତାହା କେହି ନିର୍ଦ୍ଧାରଣ କରିବା ବହୁତ ବଡ଼ କଥା ।


    ଏବେ ଭାରତ ଭଳି ବିଶାଳ ରାଷ୍ଟ୍ରରେ ଗୋଟିଏ କୋଣରେ ଉତ୍ପାଦନ ହେଉଛି , ବନ୍ଦର ପର୍ଯ୍ୟନ୍ତ ନେଇକରି ଯିବ । ଏତେ ପରିବହନ କରିବ , ଆଉ ତା ’ ପରେ ପୁଣି ତାହା ପ୍ରତ୍ୟାଖ୍ୟାନ ହୋଇଯିବ । ଆପଣମାନେ ଜାଣିଥିବେ ବିଶ୍ୱରେ ଏଭଳି ସାମଗ୍ରୀ ଚାଲିଥାଏ । ଭାରତରେ ଯଦି ଦରି ଭଲ ବିକ୍ରି ହେଉଛି ଓ କେହି ପ୍ରଚାର କରିଦେବ କି ଏହା ବାଳ ଶ୍ରମିକ ଦ୍ୱାରା ତିଆରି ହୋଇଛି ତା ’ ହେଲେ କଥା ସରିଲା । ବିଶ୍ୱରେ ଏହି ବ୍ୟବସାୟର ଅନ୍ତଃ ହୋଇଯିବ । ଏଭଳି କଥା ମାନ ଆସିଥାଏ । ତେଣୁ ଆମକୁ କାଗଜ ଦସ୍ତାବିଜ ପୁରା ଠିକ୍ କରିବାକୁ ହେବ । ଆମର ଚାଷୀଙ୍କୁ ବୁଝିବାକୁ ହେବ ଓ ଏବେ ମୋତେ ବିଶ୍ୱର ଅନେକ ରାଷ୍ଟ୍ର ସହ ଏସବୁ କଥା ନେଇ ଲଢ଼ିବାକୁ ପଡ଼ୁଛି କି ଆପଣଙ୍କର ଏ ନିୟମ ଓ ଆମର ଚାଷୀ ଯେଉଁ ଉତ୍ପାଦନ କରୁଛି ତାକୁ ଆପଣ ଭୁଲ ଭାବେ ଚିତ୍ରଣ କରୁଛନ୍ତି । ସେମାନଙ୍କର ଧାରଣା ଭୁଲ ।


    ଆଉ ସେହି କାରଣୁର ଏବେ ଆପଣମାନେ ଜାଣିଥିବେ , ଆମର ଆମ୍ବ ବିଶ୍ୱର ଯେଉଁଠିକି ଯାଉ ସେଠାରେ ଏତେ କସରତ କରିବାକୁ ପଡ଼ୁଛି । କିନ୍ତୁ ଆମର ଚାଷୀଙ୍କୁ ବି ଏକଥା ବୁଝିବାକୁ ପଡ଼ିବ କି ବିଶ୍ୱରେ ଲବି ବି କାମ କରିଥାଏ । କିନ୍ତୁ ଆମେ ଆମର ଯେଉଁ ପଦ୍ଧତିଗତ ବ୍ୟବସ୍ଥା ରହିଛି ତାକୁ ଆମେ ବିଶ୍ୱସ୍ତରୀୟ କରିବାକୁ ପଡ଼ିବ ।


    ଆଉ ସେଇଥିପାଇଁ ମୁଁ ଥରେ ଲାଲକିଲ୍ଲାରୁ କହିଥିଲି କି ଆମର ଉତ୍ପାଦନ ଜିରୋ ଡିଫେକ୍ଟ-ଜିରୋ ଇଫେକ୍ଟ ହେଉ । କାରଣ ବିଶ୍ୱର ମୁଖ୍ୟ ଷ୍ଟାଣ୍ଡାର୍ଡ ହେବାକୁ ପଡ଼ିବ । ଆମେ ଆମର କୃଷି ଉତ୍ପାଦର ଉତ୍ପାଦନ ଓ ପ୍ୟାକେଜିଂକୁ ସେଭଳି କରିବା । ଏବେ ଆମେ ଜୈବିକ ଚାଷ କଥା କୁହନ୍ତୁ । ଜୈବିକ ଚାଷ ପାଇଁ ଯଦି ବିଜ୍ଞାନାଗାର ଓ ପ୍ରତିଷ୍ଠାନ ନାହିଁ ତା ’ ହେଲେ ବିଶ୍ୱରେ ଆମର ଜୈବିକ ଉତ୍ପାଦ ସାମଗ୍ରୀ ବିକ୍ରି ହେବ ନାହିଁ ।


    ଏବେ ଦେଖନ୍ତୁ ଏରୋମାଟିକ(ସୁଗନ୍ଧ) ଆଜି ବିଶ୍ୱରେ ଏରୋମାଟିକ ବ୍ୟବସାୟ ଅଭିବୃଦ୍ଧି 40 ପ୍ରତିଶତ ବୋଲି ମୋତେ କୁହାଯାଇଛି । ଯଦି 40 ପ୍ରତିଶତ ଅଭିବୃଦ୍ଧି ତା ’ ର ପୁରା ଆଧାର କୃଷିଭିତ୍ତିକ । ଯଦି କୃଷିଭିତ୍ତିକ ତା ’ ର ଆଧାର ଆମକୁ ଏରୋମାଟିକ ଜଗତ ଭିତରେ ଭାରତ ଭଳି ଦେଶରେ ଛୋଟ ଛୋଟ ଲୋକଙ୍କୁ ଏତେ ରୋଜଗାର ମିଳିପାରିବ ଯାହାକି ଆମେ ଏରୋମାଟିକ ବିଶ୍ୱ ଭିତରେ ନିଜର ବହୁତ କଥାକୁ ଆମେ ଯୋଡ଼ିପାରିବା ।


    ତେଣୁ ମୁଁ ଭାବୁଛି ସୁଗନ୍ଧର ଦୁନିଆଁରେ ଓ ଭାରତର ବିବିଧତା ଭରି ରହିଛି । ଆମେ ସୁଗନ୍ଧର ବିଶ୍ୱରେ ଅନେକ କିଛି ସହଯୋଗ କରିପାରିବା । ଆମେ ପ୍ରାକୃତିକ ସାମଗ୍ରୀ ଦେଇପାରିବା । ଆମେ ବିଶ୍ୱର ବଜାରକୁ ଦୃଷ୍ଟିରେ ରଖି ଭାରତର ଚାଷୀଙ୍କୁ ଏନେଇ ପ୍ରୋତ୍ସାହିତ କରିପାରିବ । ଗତ କିଛଦିନ ତଳେ ଉପସାଗରୀୟ ରାଷ୍ଟ୍ରର ଲୋକଙ୍କ ସହ କଥା ହେଉଥିଲୁ । ମୁଁ ସେମାନଙ୍କୁ ପଚାରିଥିଲି କି ଆପଣମାନଙ୍କୁ କିଭଳି ମାନର ସାମଗ୍ରୀ ଖାଇବାକୁ ଭଲ ଲାଗେ ଆପଣମାନେ ମୋତେ ପରାମର୍ଶ ଦିଅନ୍ତୁ । ସେହି ଗୁଣାତ୍ମକ ମାନର ସାମଗ୍ରୀ ନିର୍ମାଣ ପାଇଁ ଆମେ ଆମର ଚାଷୀଙ୍କ ପାଖରେ ଟୋକ୍ନୋଲଜି , ପ୍ରୋସେସ୍ ସବୁକିଛି ନେଇଯିବା । କିନ୍ତୁ ଉତ୍ପାଦ ଆପଣ ତା ’ ର ବିଲରୁ କ୍ରୟ କରିବେ ଓ ଆପଣ ହିଁ ଶୀତଳ ଭଣ୍ଡାର କରିବେ , ନିଜର ବିଭିନ୍ନ ଗୋଦାମଘର ନିର୍ମାଣ କରିବେ , ନିଜର ପରିବହନ ବ୍ୟବସ୍ଥା ଛିଡ଼ା କରିବେ । ସମଗ୍ର ଉପସାଗରୀୟ ରାଷ୍ଟ୍ରର ପେଟ ଭରିବା କାର୍ଯ୍ୟ ମୋ ’ ଦେଶର ଚାଷୀ କରିପାରିବେ ।


    ଏ ସମସ୍ତ କଥା ମୋର ଏବେ ବିଶ୍ୱର ଲୋକମାନଙ୍କ ସହ ହେଉଛି । କିନ୍ତୁ ଆପଣମାନଙ୍କୁ କହିବାକୁ ଚାହୁଁଛି କି ଏ ଯେଉଁ ପରିଶ୍ରମ ଆପଣମାନେ କରୁଛନ୍ତି ତାର ବଡ଼ ଫାଇଦା ମିଳିବ । ମୁଁ ଜାଣିନି ପୂର୍ବରୁ କ ’ ଣ ହେଉଥିଲା । କିନ୍ତୁ ମୁଁ ଅଫିସରମାନଙ୍କୁ ପଚାରିଥିଲି କାରଣ ସେମାନଙ୍କ ପାଖେ ଅଧିକ ସୂଚନା ରହିଥାଏ । କାରଣ ସେମାନେ ପୂର୍ବରୁ ବି କରୁଥିଲେ । ଏବେ ବି କରୁଛନ୍ତି । ସେମାନେ ମୋତେ କହିଥିଲେ କି ସାହେବ ଏସବୁ ପୂର୍ବରୁ କେବେ ହୋଇନାହିଁ । ଏହା ପ୍ରଥମଥର ପାଇଁ ହେଉଛି । ଯେଉଁଥିରେ ଆବାସ ରହିଛି , କୃଷି-ଅର୍ଥବ୍ୟବସ୍ଥା ରହିଛି , ବୈଜ୍ଞାନିକ ଅଛନ୍ତି , କୃଷି ବିଜ୍ଞାନୀ ଅଛନ୍ତି , ଅଗ୍ରଣୀ ଚାଷୀ ଅଛନ୍ତି , ନୀତି ନିର୍ଦ୍ଧାରକ ଅଛନ୍ତି । ସମସ୍ତେ ମିଶି ବିଚାର ବିମର୍ଶ କରିଛନ୍ତି ଓ ବିଚାର ବିମର୍ଶ କରି ନିର୍ଦ୍ଧାରିତ ଅବଧି ପୂର୍ବରୁ ଇନପୁଟ ଆଣିପାରିଛନ୍ତି ।


    ମୁଁ ଭାବୁଛି ଏହା ଏ ଦିଗରେ ଏକ ଭଲ ପ୍ରୟାସ । ଆପଣମାନେ ନିରାଶ ହୁଅନ୍ତୁ ନାହିଁ କି ମୁଁ ତ କହିକି ଆସିଥିଲି କାହିଁକି ହେଲା ନାହିଁ । ହୋଇପାରେ କୌଣସି କଥା ଲାଗୁ ହେବାରେ ସମୟ ଲାଗିଥାଏ । ଏତେ ବଡ଼ ସରକାର । ସ୍କୁଟର ମୋଡ଼ିବାର ଥିଲେ ତ ସଙ୍ଗେସଙ୍ଗେ ମୋଡିହୋଇଯିବ । କିନ୍ତୁ ବହୁତ ବଡ଼ ଟ୍ରେନ ମୋଡ଼ିବାର ଅଛି । କେଉଁଠି ଯାଇ ମୋଡ଼ିବାକୁ ପଡ଼ିବ । କେଉଁଠି କେଉଁଠିକି ଚାଲି ଯାଇଛି । ସେଠାରୁ ମୋତେ ମୋଡ଼ି କରି ଆଣିବାକୁ ପଡ଼ିବ । କିନ୍ତୁ ଆପଣମାନଙ୍କ ସହ ମିଶିକରି ଆଣିବାକୁ ପଡ଼ିବ । ଆଉ ମୁଁ ପୁରା ବିଶ୍ୱାସର ସହ କହୁଛି କି ଆଣିକରି ରହିବି । ଭାରତୀୟ ଚାଷୀଙ୍କ ଆୟକୁ ବୃଦ୍ଧି କରିବା ପାଇଁ ଆମେ କାମ କରିବା ଓ ଏହି ସଂକଳ୍ପକୁ ପୁରା କରିବା । 2022 ସୁଦ୍ଧା ହିନ୍ଦୁସ୍ତାନର ଚାଷୀଙ୍କ ଆୟ ଦ୍ୱିଗୁଣ କରିବାକୁ ପଡ଼ିବ । ତାହା କୃଷିଭିତ୍ତିକ ସାମଗ୍ରୀରେ ହେଉ , ପଶୁସମ୍ପଦରେ ହେଉ , ଅବା ମଧୁ ବିପ୍ଲବ (Sweet Revolution)ହେଉ ଅବା ନୀଳ ବିପ୍ଲବରେ ହେଉ । ଯେତେ ବି ମାର୍ଗ ଚାଷୀଙ୍କ ସହ ଜଡ଼ିତ ହେବ , ସେ ସବୁ ରାସ୍ତା ଦେଖାଇ କରିବାକୁ ହେବ । ଏହି ଆକାଂକ୍ଷା ସହ ଆପଣମାନଙ୍କ ସମସ୍ତଙ୍କର ସହଯୋଗ ପାଇଁ ମୁଁ ଆପଣମାନଙ୍କୁ ବହୁତ ବହୁତ କୃତଜ୍ଞତା ଜଣାଉଛି ।


    ଧନ୍ୟବାଦ


    **********

    
    
    (Release ID: 1521359) Visitor Counter : 15