      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଭାରତ ଏବଂ ବାଂଲାଦେଶ ବାଣିଜ୍ୟ ସଚିବ ସ୍ତରୀୟ ବୈଠକ ଢ଼ାକାରେ ସମ୍ପନ୍ନ
      Posted On: 12 FEB 2018 9:04PM by PIB Bhubaneshwar


    ଭାରତ ଏବଂ ବାଂଲାଦେଶ ମଧ୍ୟରେ ବାଣିଜ୍ୟ ସଚିବସ୍ତରୀୟ ଦ୍ୱିପାକ୍ଷିକ ବୈଠକ 2018 ଫେବୃଆରୀ 7-8 ମଧ୍ୟରେ ଢ଼ାକାରେ ଅନୁଷ୍ଠିତ ହୋଇଯାଇଛି । ଭାରତୀୟ ପ୍ରତିନିଧିମଣ୍ଡଳର ନେତୃତ୍ୱ ବାଣିଜ୍ୟ ସଚିବ ସୁଶ୍ରୀ ରୀତା ତେୟୋତିଆ ଏବଂ ବାଂଲାଦେଶ ପ୍ରତିନିଧି ମଣ୍ଡଳର ନେତୃତ୍ୱ ବାଂଲାଦେଶ ସରକାରଙ୍କ ବାଣିଜ୍ୟ ମନ୍ତ୍ରଣାଳୟ ସଚିବ ଶ୍ରୀ ଶୁଭାଶିଷ ବୋଷ ନେଇଥିଲେ ।


    ଉଭୟ ଦେଶ ଦ୍ୱିପାକ୍ଷିକ ବ୍ୟବସାୟ ଏବଂ ଆର୍ଥିକ ସମ୍ବନ୍ଧ ସହିତ ଜଡିତ ବିଭିନ୍ନ ବିଷୟ ଉପରେ ବିସ୍ତୃତ ଏବଂ ସକାରାତ୍ମକ ଆଲୋଚନା କରିଥିଲେ । ସୀମା ବ୍ୟାପାର କେନ୍ଦ୍ରରେ ଅବସ୍ଥିତ ବୁନିଆଦି ଢ଼ାଂଚାଗତ ସୁବିଧାକୁ ବିକଶିତ ଏବଂ ଉନ୍ନତ କରିବା , ଦୁଇ ଦେଶର ସୀମା ହାଟର ବିସ୍ତୃତକରଣ କରିବା , ଦ୍ୱିପାକ୍ଷିକ ବ୍ୟବସାୟକୁ ପ୍ରଭାବିତ କରିବାକୁ ଥିବା ଅଣ - ଶୁଳ୍କ ବିଷୟର ସମାଧାନ କରିବା , ବିବିଆଇଏନ ଏମବିଏ ମାମଲାରେ କ୍ଷେତ୍ରୀୟ ସଂଯୋଗ ଏବଂ ନିବେଶ କ୍ଷେତ୍ରରେ ସୁଯୋଗ ନିଶ୍ଚିତ କରିବା ଏହିସବୁ ବିଷୟରେ ସାମିଲ ରହିଛି ।


    ଦୁଇ ପକ୍ଷ ବ୍ୟବସାୟ ସହିତ ଜଡିତ ବିଷୟ ଉପରେ କ୍ଷମତା ନିର୍ମାଣ ତଥା ରପ୍ତାନୀ ସମ୍ବର୍ଦ୍ଧନ ଭଳି ବିଭିନ୍ନ କ୍ଷେତ୍ରରେ ପାରସ୍ପରିକ ସହଯୋଗ ବୃଦ୍ଧି ତଥା ଦ୍ୱିପାକ୍ଷିକ ବ୍ୟବସାୟ ସମ୍ବନ୍ଧକୁ ଅଧିକ ମଜଭୁତ କରିବାର ସମ୍ଭାବନା ଅନ୍ୱେଷଣ ଉପରେ ସହମତି ପ୍ରଦାନ କରିଥିଲେ । ଦୁଇ ପକ୍ଷର ବାଣିଜ୍ୟ ସଚିବ ଏକ ସଂସ୍ଥାଗତ B2B ( କାରବାର ମଧ୍ୟରେ ) ବ୍ୟବସ୍ଥାର ସ୍ଥାପନା କରିବା ସମ୍ବନ୍ଧରେ ମଧ୍ୟ ଆଲୋଚନା କରିଥିଲେ ଯାହା ଫଳରେ କି ବ୍ୟବସାୟ ଏବଂ ନିବେଶ ଉପରେ ନୀତିଗତ ସ୍ତରରେ ଆବଶ୍ୟକ ସୂଚନା ପ୍ରଦାନ କରାଯାଇ ପାରିବ ।


    ଆଗାମୀ ଦ୍ୱିପାକ୍ଷିକ ବୈଠକ ପାରସ୍ପରିକ ସହମତି ଆଧାରରେ ନିର୍ଦ୍ଧାରିତ ତାରିଖରେ ନୂଆଦିଲ୍ଲୀରେ ଆୟୋଜିତ କରାଯିବ ।


    **************

    
    
    (Release ID: 1520600) Visitor Counter : 1