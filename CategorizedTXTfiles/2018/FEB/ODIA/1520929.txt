      ପ୍ରତିରକ୍ଷା ମନ୍ତ୍ରଣାଳୟ

      କ୍ରୀଡ଼ା କ୍ଷେତ୍ରରେ ସଫଳ ଯୁବ ଖେଳାଳି ସିଏଏସ ଦ୍ୱାରା ସମ୍ବର୍ଦ୍ଧିତ
      • ଅଲିମ୍ପିକ୍ସ 2020ରେ ଧ୍ୟାନ କେନ୍ଦ୍ରିଭୂତ କରିବା ପାଇଁ ପ୍ରୋତ୍ସାହନ

      Posted On: 17 FEB 2018 4:29PM by PIB Bhubaneshwar

    ନୂଆଦିଲ୍ଲୀଠାରେ 2018 ଫେବୃଆରୀ 12 ରେ ଏୟାର ଫୋର୍ସ ସ୍ପୋର୍ଟ୍ସ କଂଟ୍ରୋଲ ବୋର୍ଡ ଦ୍ୱାରା ଆୟୋଜିତ ଏକ ବିଶେଷ ଉତ୍ସବରେ ଦେଶ ପାଇଁ ତଥା ଆଇଏଏଫ ପାଇଁ ଗୌରବ ଅର୍ଜନ କରିଥିବା କ୍ରୀଡ଼ାବିତମାନଙ୍କୁ ଏୟାର ଚିଫ ମାର୍ଶାଲ ବିଏସ ଧନୋଆ PVSM AVSM YSM VM ADC , ଏୟାର ଷ୍ଟାଫ ମୁଖ୍ୟ ସମ୍ବର୍ଦ୍ଧିତ କରିଥିଲେ । ଆଇଏଏଫର ମୁଖ୍ୟ କାର୍ଯ୍ୟାଧିକାରୀମାନେ ଏହି ଉତ୍ସବରେ ଯୋଗ ଦେଇଥିଲେ ।


    ସଫଳ କ୍ରୀଡ଼ାବିତ ମାନଙ୍କୁ ଭେଟିଥିବାରୁ ସିଏଏସ ଆନନ୍ଦ ପ୍ରକାଶ କରିଥିଲେ ଏବଂ ସେମାନଙ୍କ ସଫଳତାକୁ ବଜାୟ ରଖିବା ପାଇଁ ସେମାନଙ୍କୁ ଉପଦେଶ ପ୍ରଦାନ କରିଥିଲେ । ସେ କହିଥିଲେ ଯେ ଦୃଢ଼ ଇଚ୍ଛା ଶକ୍ତି , ସଫଳତା ପାଇବାର ଝୁଙ୍କ ଏବଂ ସଠିକ ଟେକନିକ ହେଉଛି ଆନ୍ତର୍ଜାତିକ ସ୍ତରର ପ୍ରତିଯୋଗିତା ମାନଙ୍କରେ ସଫଳ ହେବାର ମନ୍ତ୍ର । ବର୍ତ୍ତମାନ କ୍ରୀଡ଼ା ଜଗତର ପ୍ରତିଦ୍ୱନ୍ଦ୍ୱିତାପୂର୍ଣ୍ଣ ସମୟରେ ଉତ୍କର୍ଷତା ହାସଲ କରିବା ପାଇଁ ଉଚ୍ଚମାନର ଫିଟନେସ , ଉତ୍ସାହ ଏବଂ ଆଗ୍ରହ ଆବଶ୍ୟକ ବୋଲି ସେ ଗୁରୁତ୍ୱ ପ୍ରଦାନ କରି କହିଥିଲେ । ଯୁବ କ୍ରୀଡ଼ାବିତମାନଙ୍କ କଠିନ ପରିଶ୍ରମକୁ ସେ ପ୍ରଶଂସା କରିବା ସହ 2020 ଅଲିମ୍ପିକ୍ସ ଉପରେ ଧ୍ୟାନ କେନ୍ଦ୍ରିଭୂତ କରିବା ପାଇଁ ସେମାନଙ୍କୁ ପ୍ରେରିତ କରିଥିଲେ । ସେ କହିଥିଲେ ଯେ ଆମ କ୍ରୀଡ଼ାବିତ ମାନଙ୍କ ଉପଯୋଗ ପାଇଁ ବିଶ୍ୱସ୍ତରୀୟ ଭିତ୍ତିଭୂମି ଅନେକ AF ଷ୍ଟେସନ ମାନଙ୍କରେ ନିର୍ମାଣ କରାଯାଇଛି । ସେ ମଧ୍ୟ ଆଶ୍ୱାସନା ପ୍ରଦାନ କରିଥିଲେ ଯେ ଦେଶ ପାଇଁ ଗୌରବ ହାସଲ କରିବା ଲାଗି ଆଇଏଏଫ ଦ୍ୱାରା ସମସ୍ତ ସହାୟତା ଓ ସମର୍ଥନ ପ୍ରଦାନ କରାଯିବ ।


    *************

    
    
    (Release ID: 1520929) Visitor Counter : 9