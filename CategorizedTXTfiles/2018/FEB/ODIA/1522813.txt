      ରାଷ୍ଟ୍ରପତିଙ୍କ ସଚିବାଳୟ

      ଚଣ୍ଡିଗଡ଼ର ମେହେର ଚାନ୍ଦ୍‌ ମହାଜନ ମହିଳା ଡ଼ିଏଭି କଲେଜର ସୁବର୍ଣ୍ଣ ଜୟନ୍ତୀ ସମାରୋହରେ ରାଷ୍ଟ୍ରପତିଙ୍କ ଉଦ୍ବୋଧନ
      Posted On: 28 FEB 2018 6:51PM by PIB Bhubaneshwar


    ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦ ଆଜି ( ଫେବୃୟାରୀ 28 , 2018 ) ଚଣ୍ଡିଗଡ଼ର ମେହେର ଚାନ୍ଦ୍ ‌ ମହାଜନ ମହିଳା ଡ଼ିଏଭି କଲେଜର ସୁବର୍ଣ୍ଣ ଜୟନ୍ତୀ ସମାରୋହରେ ଯୋଗଦେବା ସହ ଉଦ୍ବୋଧନ ଦେଇଛନ୍ତି ।


    ଏହି ଅବସରରେ ଉଦ୍ବୋଧନ ଦେଇ ରାଷ୍ଟ୍ରପତି କହିଲେ ଯେ ଏମ ସି ମହାଜନ ଡ଼ିଏଭି ମହିଳା କଲେଜ ଭଳି ଏକ ମହାନ୍ ‌ ଶିକ୍ଷାନୁଷ୍ଠାନର ସୁବର୍ଣ୍ଣ ଜୟନ୍ତୀ ସମାରୋହରେ ଯୋଗଦେଇ ସେ ନିଜକୁ ଗୌରବାନ୍ୱିତ ମନେ କରନ୍ତି । ମହାନ୍ ‌ ସମାଜ ସଂସ୍କାରକ ସ୍ୱାମୀ ଦୟାନନ୍ଦ ସରସ୍ୱତୀ ତଥା ଭାରତର ସୁପ୍ରିମକୋର୍ଟର ଭୂତପୂର୍ବ ପ୍ରଧାନ ବିଚାରପତି ମେହେର ଚାନ୍ଦ୍ ‌ ମହାଜନଙ୍କ ଆଦର୍ଶରେ ଅନୁପ୍ରାଣୀତ ହୋଇ ଏହି ଶିକ୍ଷାନୁଷ୍ଠାନ ମହିଳା ଶିକ୍ଷାର ବିସ୍ତାର ଦିଗରେ ଗୁରୁତ୍ୱୂପୂର୍ଣ୍ଣ ଭୂମିକା ଗ୍ରହଣ କରିଆସୁଛି । ବିଗତ ପାଞ୍ଚ ଦଶନ୍ଧି ମଧ୍ୟରେ ସମଗ୍ର ଉତ୍ତର ଭାରତରେ ମହିଳା ଶିକ୍ଷାର ପ୍ରସାର ସକାଶେ ଏହାର ବିଶେଷ ଅବଦାନ ରହିଛି । ତେଣୁ ଏହି କଲେଜ ଏହି କ୍ଷେତ୍ରରେ ଅନ୍ୟମାନଙ୍କ ସକାଶେ ଏକ ମଡ଼େଲରେ ପରିଣତ ହୋଇଛି ଏବଂ ଭବିଷ୍ୟତରେ ମଧ୍ୟ ଏହି ଧାରା ବଜାୟ ରଖିବ ବୋଲି ସେ ଆଶା ପ୍ରକଟ କରିଥିଲେ ।


    ରାଜଧାନୀ ଚଣ୍ଡୀଗଡ଼କୁ ପ୍ରଶଂସା କରି ରାଷ୍ଟ୍ରପତି କହିଲେ ଏହା ହେଉଛି ସ୍ୱାଧୀନ ଭାରତର ପ୍ରଥମ ଯୋଜନାବଦ୍ଧ ନଗରୀ । ଦେଶରେ ଟାଉନ ପ୍ଲାନିଂ କ୍ଷେତ୍ରରେ ଏହା ହେଉଛି ଏକ ଉଦାହରଣ । ଏହି ନଗରୀ ‘ ଗ୍ରୀନ୍ ‌ ଇଣ୍ଡିଆ ’ ‘ ସ୍ୱଚ୍ଛ ଭାରତ ’ ଏବଂ ‘ ସ୍ୱସ୍ଥ ଭାରତ ’ ଭଳି କାର୍ଯ୍ୟକ୍ରମର ମଧ୍ୟ ପ୍ରତୀକ । ଏଭଳି ମହାନ ଅବଦାନ ସକାଶେ ରାଷ୍ଟ୍ରପତି ଚଣ୍ଡୀଗଡ଼ ପ୍ରଶାସନ ତଥା ନଗରୀର ଜନସାଧାରଣଙ୍କୁ ସାଧୁବାଦ ଜଣାଇଥିଲେ ।


    **************

    
    
    (Release ID: 1522813) Visitor Counter : 1