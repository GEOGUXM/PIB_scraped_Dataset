      ଶକ୍ତି ମନ୍ତ୍ରଣାଳୟ

      ତାପଜ ବିଦ୍ୟୁତ କେନ୍ଦ୍ର ଧୂଳିପାଉଁଶର ଉନ୍ନତ ପରିଚାଳନା ପାଇଁ ଶ୍ରୀ ଆର କେ ସିଂ ଶୁଭାରମ୍ଭ କଲେ ଆସ-ଟ୍ରାକ ମୋବାଇଲ ଆପ
      Posted On: 09 FEB 2018 8:31PM by PIB Bhubaneshwar


    କେନ୍ଦ୍ର ଶକ୍ତି, ନବୀନ ତଥା ଅକ୍ଷୟ ଉର୍ଜା ରାଷ୍ଟ୍ରମନ୍ତ୍ରୀ ( ସ୍ୱାଧୀନ) ଶ୍ରୀ ଆର ॰ କେ ସିଂହ ଆଜି ଏଠାରେ ଏକ ୱେବ ଆଧାରିତ ନିରୀକ୍ଷଣ ପ୍ରଣାଳୀ ତଥା ଧୂଳିପାଉଁଶ ମୋବାଇଲ ଆପ ଆସ ଟ୍ରାକର ଶୁଭାରମ୍ଭ କରିଛନ୍ତି । ଏହି ପ୍ଲାଟଫର୍ମ ତାପଜ ବିଜୁଳୀ କେନ୍ଦ୍ରରୁ ନିର୍ଗତ ଧୂଳିପାଉଁଶର ଉନ୍ନତ ପରିଚାଳନାରେ ସହାୟକ ହେବ କାରଣ ଏହା ଫ୍ଲାଇ-ଆସ ନିର୍ଗମନ ( ତାପଜ ବିଦ୍ୟୁତ ପ୍ଲାଣ୍ଟ ) ତଥା ସଡକ ଠିକାଦାର , ସିମେଣ୍ଟ ପ୍ଲାଣ୍ଟ ଭଳି ସମ୍ଭାବିତ ଉପଯୋଗକର୍ତ୍ତାଙ୍କ ମଧ୍ୟରେ ସେତୁର କାର୍ଯ୍ୟ କରିବ ।


    ଏହି ଅବସରରେ ଶକ୍ତି ତଥା ନବୀନ ଏବଂ ଅକ୍ଷୟ ଉର୍ଜା ରାଷ୍ଟ୍ରମନ୍ତ୍ରୀ ( ସ୍ୱାଧୀନ ) ଶ୍ରୀ ଆର କେ ସିଂହ କହିଲେ ଯେ ଫ୍ଲାଇଆସର ଉଚିତ ପରିଚାଳନା କେବଳ ପରିବେଶ ପାଇଁ ମହତ୍ୱପୂର୍ଣ୍ଣ ନୁହେଁ ବରଂ ଆମ ପାଇଁ ମଧ୍ୟ, କାରଣ ତାପଜ ବିଦ୍ୟୁତ ପ୍ଳାଣ୍ଟରୁ ନିର୍ଗତ ପାଉଁଶ ଜମିରେ ଏକ ବଡ ଅଂଶରେ ଆସ୍ତରଣ ପକାଇ ରହିଥାଏ । ସେ କହିଲେ ଯେ ଏବେ ଶତକଡା 63 ପ୍ରତିଶତ ଫ୍ଲାଇ ଆସର ଉପଯୋଗ କରାଯାଇଥାଏ ଏବଂ ଏହି ଉପଯୋଗକୁ ବଢ଼ାଯାଇ ଶତକଡା 100 ପ୍ରତିଶତ କରାଯିବା ପାଇଁ ଲକ୍ଷ୍ୟ ରଖାଯାଇଛି । ସେ ଏଥିପାଇଁ ଶିକ୍ଷା ଏବଂ ସଚେତନତା ଉପରେ ପୂର୍ଣ୍ଣ ଭାବେ ଜୋର ଦେଇଥିଲେ । ସେ କହିଲେ ଯେ ସଡକ ଠିକାଦାର ତଥା ନିର୍ମାଣ ଇଞ୍ଜିନିୟରମାନଙ୍କ ନିର୍ମାଣ କାର୍ଯ୍ୟରେ ଫ୍ଲାଇ ଆଶର ବ୍ୟବହାର ଲାଭ ସମ୍ବନ୍ଧରେ ଜାଣିବା ଆବଶ୍ୟକ । ଶ୍ରୀ ସିଂହ ଅଧିକାରୀମାନଙ୍କୁ କହିଲେ ଯେ ଏହି ହିସାବ ଲଗାଯାଉ କି ଫ୍ଲାଇ-ଆସର ବ୍ୟବହାର କରାଯିବା ଦ୍ୱାରା ପ୍ରତି କିଲୋମିଟର ପିଛା ସଡକ ନିର୍ମାଣରେ ଖର୍ଚ୍ଚ କେତେ ଆସିବ । ସେ କହିଲେ ଯେ ଯଦି ଏହା ମହଙ୍ଗା ସାବ୍ୟସ୍ତ ହେବ ତେବେ ଢ଼ାଂଚା ସବସିଡି ତଥା ପରିବହନ ସେବାକୁ ତର୍କସଂଗତ କରାଯାଇ ପୁଞ୍ଜିନିବେଶ କମ କରାଯାଇପାରିବ । ଏହିପରି ଶ୍ରୀ ସିଂହ ସିମେଣ୍ଟ ପ୍ଲାଣ୍ଟରେ ମଧ୍ୟ ଫ୍ଲାଇଆସ ବ୍ୟବହାରକୁ ପ୍ରୋତ୍ସାହିତ କରିବା ଉପରେ ଜୋର ଦେଇଥିଲେ ।


    ତଥ୍ୟର ବିଶ୍ଳେଷଣ କରି ଶ୍ରୀ ସିଂହ କହିଲେ ଯେ ଅକ୍ଷୟ ଉର୍ଜାର ବ୍ୟବହାର ବୃଦ୍ଧି ସତ୍ତ୍ଵେ କୋଇଲା ଭାରତରେ ବିଦ୍ୟୁତ କ୍ଷେତ୍ରର ଆଧାର ସ୍ତମ୍ଭ ରହିବ । ସେ କହିଲେ ଯେ ବାସ୍ତବରେ ଆମର ଅର୍ଥବ୍ୟବସ୍ଥା ବଢ଼ିବା ସହିତ କୋଇଲାର ବ୍ୟବହାର ମଧ୍ୟ ବୃଦ୍ଧି ପାଇବ ।


    ଏହି ଅବସରରେ ବିଦ୍ୟୁତ ସଚିବ ଶ୍ରୀ ଅଜୟ କୁମାର ଭଲ୍ଲା କହିଲେ ଯେ ଗୁଣବତ୍ତା ଦୃଷ୍ଟିରୁ ଅନ୍ୟ ଦେଶର କୋଇଲା ତୁଳନାରେ ଭାରତୀୟ କୋଇଲାରେ ଆଶର ପରିମାଣ ଅଧିକ ମାତ୍ରାରେ ରହିଥାଏ । ସେ କହିଲେ ଯେ ଏଥିପାଇଁ ଫ୍ଲାଇ-ଆସ ପରିଚାଳନାରେ ଚତୁଃପାର୍ଶ୍ଵକୁ ଦୃଷ୍ଟିକୋଣ ଆପଣେଇବାର ଆବଶ୍ୟକତା ରହିଛି । ସେ ପ୍ରସ୍ତାବ ଦେଇଥିଲେ ଯେ ଉଦଗମ ସ୍ଥାନରେ କୋଇଲାକୁ ସଫା କରିଦେବା ଫଳରେ ଆଶକୁ ବିଜୁଳୀ ପ୍ଳାଣ୍ଟ ପର୍ଯ୍ୟନ୍ତ ଆସିବାରେ ରୋକା ଯାଇ ପାରିବ । ବିଦ୍ୟୁତ ସଚିବ ବିଜୁଳୀ ପ୍ଳାଣ୍ଟର କ୍ଷମତା ବୃଦ୍ଧି କରିବା ତଥା ଧୂଳିପାଉଁଶ ନିର୍ଗମନ ହ୍ରାସ କରିବା ପାଇଁ ଅନୁସନ୍ଧାନ ଏବଂ ବିକାଶର ଚର୍ଚ୍ଚା କରିଥିଲେ । ସେ କହିଲେ ଯେ ଆମ ମନ୍ତ୍ର ହେଉଛି ‘ ନିମ୍ନରୁ ନିମ୍ନତ୍ତମ ପାଉଁଶ ଉତ୍ପାଦନ ଏବଂ ଅଧିକରୁ ଅଧିକତମ ଉପଯୋଗ ’ । ସେ ଏହି ପରିଯୋଜନାର ପୂର୍ଣ୍ଣ ସମର୍ଥନ ଉପଲବ୍ଧ କରାଇବା ପାଇଁ ନୀତି ଆୟୋଗକୁ ମଧ୍ୟ ଧନ୍ୟବାଦ ପ୍ରଦାନ କରିଥିଲେ । ଆଣ୍ଡ୍ରୋଏଡ ଓଏସ ପାଇଁ ଗୁଗଲ ପ୍ଲେ ଷ୍ଟୋରରୁ ତଥା ଆପଏ ଆଇଓଏସ ପାଇଁ ଆପ ଷ୍ଟୋରରୁ ଆସ-ଟ୍ରାକ ମୋବାଇଲ ଆପ ଡାଉନଲୋଡ କରାଯାଇପାରିବ । ଆଶ ଟ୍ରାକ ମୋବାଇଲ ଆପର ନିମ୍ନଲିଖିତ ବିଶେଷତା ରହିଛି :-


    i . ଉପଭୋକ୍ତା ମାନଙ୍କ ପାଇଁ


    a. ଏହି ଆପ ଏକ ନିଶ୍ଚିତ ସ୍ଥାନରୁ 100 କିଲୋମିଟର ତଥା 300 କିଲୋମିଟର ଦୂରତାରେ ସ୍ଥାପିତ କୋଇଲା ଆଧାରିତ ବିଜୁଳୀ ପ୍ଳାଣ୍ଟକୁ ଦେଖାଇଥାଏ ।


    b. ବ୍ୟବହାରକାରୀ ଯେଉଁ ଠାରୁ ଫ୍ଲାଇ-ଆସ ନେବାକୁ ଚାହେଁ ସେ ସେହି ପାୱାର ଷ୍ଟେସନର ଚୟନ କରିପାରେ ।


    c. ସିଏସ ଉପଲବ୍ଧତା , ବ୍ୟବହାରକାରୀର ସ୍ଥାନଠାରୁ ଦୂରତା , ସମ୍ପର୍କିତ ବ୍ୟକ୍ତିର ତଥ୍ୟ ପ୍ରଦର୍ଶିତ କରିଥାଏ ।


    d. ବ୍ୟବହାରକାରୀ ଆସ ଆବଂଟନ ପାଇଁ ଅନଲାଇନ ଆବେଦନ କରିପାରେ ।


    e. ତୁରନ୍ତ ଏସଏମଏସ ଆବେଦନ ତଥା ସମ୍ବନ୍ଧିତ ବିଦ୍ୟୁତ ପ୍ଲାଣ୍ଟକୁ ପଠାଯିବ ।


    ii . ବିଦ୍ୟୁତ ଷ୍ଟେସନ ପାଇଁ

     1. ଆପରେ ବିଜୁଳୀ ପ୍ଲାଣ୍ଟଠାରୁ 100 କିଲୋମିଟର ଏବଂ 300 କିଲୋମିଟର ଦୂରତା ପର୍ଯ୍ୟନ୍ତ ସମ୍ଭାବିତ ଗ୍ରାହକଙ୍କୁ ଦେଖାଇଥାଏ ।
     2. ବିଦ୍ୟୁତ ଷ୍ଟେସନ ବିଜୁଳୀ ପ୍ଲାଣ୍ଟର ଆଖପାଖର ସମ୍ଭାବିତ ପାଉଁଶ ଉପଯୋଗ କର୍ତ୍ତା ଯେପରି ସିମେଣ୍ଟ କାରଖାନା , ଏନଏଚଏଆଇ , ପ୍ରଧାନମନ୍ତ୍ରୀ ଗ୍ରାମ ସଡକ ଯୋଜନା ( PMGSY ) ପରିଯୋଜନା , ଇଟା ନିର୍ମାତା ଆଦିକୁ ଦେଖାଇ ପାରେ ।
     3. ବିଜୁଳୀ ପ୍ଳାଣ୍ଟ ପାଉଁଶ ଯୋଗାଣ ପାଇଁ ସମ୍ଭାବିତ ପାଉଁଶ ଉପଯୋଗ କର୍ତ୍ତାଙ୍କ ସହ ସମ୍ପର୍କ ରକ୍ଷା କରିପାରନ୍ତି ।

    iii. ପାଉଁଶ ଉପଯୋଗୀକରଣ ତଥ୍ୟ

     1. ଏହି ଆପ ଦେଶରେ ପ୍ଳାଣ୍ଟମାନଙ୍କର ଉପଯୋଗିତା ଅନୁସାରେ ତଥା ସମଗ୍ର ରାଜ୍ୟରେ ଆଶର ଉପଯୋଗିତା ସ୍ଥିତି ବାବଦରେ ତଥ୍ୟ ପ୍ରଦାନ କରିଥାଏ ।
     2. ରିଅଲ ଟାଇମ ପାଉଁଶ ଉତ୍ପାଦନ ତଥା ଉପଯୋଗର ତଥ୍ୟ ପ୍ରଦର୍ଶନ କରିଥାଏ ।

    ତାପ ପ୍ଳାଣ୍ଟ ନିୟମିତ ରୂପରେ ୱେବ ପୋର୍ଟାଲ ଏବଂ ଏହି ଆପରେ ପ୍ଲାଇ ପାଉଁଶ ଉତ୍ପାଦନ ଉପଯୋଗୀରଣ ତଥା ଷ୍ଟକ ମଧ୍ୟ ସ୍ଥିତିର ଅଧ୍ୟୟନ କରିବ । ଏହା ଫଳରେ ପରିବେଶ ସଂରକ୍ଷଣରେ ସହାୟତା ମିଳିବ । ଫ୍ଲାଇ ପାଉଁଶ କୋଇଲା ଆଧାରିତ ବିଜୁଳୀ ପ୍ଳାଣ୍ଟରେ ବିଦ୍ୟୁତ ଉତ୍ପାଦନ ପ୍ରକ୍ରିୟା ସମୟରେ ପ୍ରଜ୍ଜ୍ୱଳନର ଅନ୍ତିମ ଉତ୍ପାଦ ହେବ । ଏହି ନିର୍ମାଣ ଉଦ୍ୟୋଗ କାର୍ଯ୍ୟରେ ସଂସାଦନ ସାମଗ୍ରୀ ଭାବେ କାମରେ ଆସିଥାଏ ଏବଂ ଏବେ ଏହାର ବ୍ୟବହାର ପୋର୍ଟଲେଣ୍ଡ ସିମେଣ୍ଟ ନିର୍ମାଣ କରିବା , ବ୍ରିକ୍ସ / ବ୍ଲକ / ଟାଇଲ୍ସ ନିର୍ମାଣ , ସଡକ ନିର୍ମାଣ ଏବଂ ନିଚ୍ଚା କ୍ଷେତ୍ରର ବିକାଶ କାର୍ଯ୍ୟରେ କରାଯାଉଛି ।


    ଏହି ଅବସରରେ ନୀତି ଆୟୋଗର ସଦସ୍ୟ ଡଃ ଭି.କେ ସାରସ୍ୱତ , ବିଦ୍ୟୁତ ସଚିବ ସୁଶ୍ରୀ ଶାଳିନୀ ପ୍ରସାଦ , ପରିବେଶ ତଥା ଜଳବାୟୁ ପରିବର୍ତ୍ତନ ମନ୍ତ୍ରଣାଳୟର ସଚିବ ଶ୍ରୀ ଅରୁଣ କୁମାର ମେହତା , ଏନଟିପିସିର ଅଧ୍ୟକ୍ଷ ଏବଂ ପ୍ରବନ୍ଧ ନିର୍ଦ୍ଦେଶକ ଶ୍ରୀ ଗୁରଦୀପ ସିଂ , ସଂଯୁକ୍ତ ସଚିବ ( ବିଦ୍ୟୁତ ) ଶ୍ରୀ ଅନୁରୁଦ୍ଧ କୁମାର , ନିର୍ଦ୍ଦେଶକ ( ବିଦ୍ୟୁତ ) ଶ୍ରୀ ଏଚଏସ ପୃଥୀ ଏବଂ ବିଭିନ୍ନ ମନ୍ତ୍ରଣାଳୟର ବରିଷ୍ଠ ଅଧିକାରୀ ଉପସ୍ଥିତ ଥିଲେ ।


    **************

    
    
    (Release ID: 1520583) Visitor Counter : 5
    
    
    
    
    

2.