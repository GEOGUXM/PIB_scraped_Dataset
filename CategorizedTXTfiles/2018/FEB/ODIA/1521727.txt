      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ଗ୍ରୀଷ୍ମ ପ୍ରବାହ-2018 ପାଇଁ ରାଜ୍ୟ ଗୁଡ଼ିକୁ ପ୍ରସ୍ତୁତ କଲା ଏନଡିଏମ୍ଏ
      • ଗ୍ରୀଷ୍ମ ପ୍ରବାହ ମୁକାବିଲା ପାଇଁ ହୋଇଥିବା ଯୋଜନାକୁ ସମୟାନୁସାରେ କାର୍ଯ୍ୟକାରୀ କରିବାକୁ ପରାମର୍ଶ

      Posted On: 22 FEB 2018 3:25PM by PIB Bhubaneshwar

    ଗ୍ରୀଷ୍ମ ପ୍ରବାହର ମୁକାବିଲା, ପ୍ରସ୍ତୁତି ଓ ଏହାର ସଫଳ ପରିଚାଳନା ପାଇଁ ବିଜୟୱାଡାରେ ଦୁଇ ଦିନିଆ କର୍ମଶାଳା ଶେଷ ହୋଇଛି । ଆନ୍ଧ୍ର ପ୍ରଦେଶ ସରକାରଙ୍କ ସହଯୋଗରେ ଜାତୀୟ ବିପର୍ଯ୍ୟୟ ପରିଚାଳନା କର୍ତ୍ତୃପକ୍ଷ ( NDMA ) ପକ୍ଷରୁ ଏହି କର୍ମଶାଳା ଅନୁଷ୍ଠିତ ହୋଇଥିଲା ।


    କର୍ମଶାଳାରେ ଚଳିତ ବର୍ଷ ସମ୍ମୁଖୀନ ହେବାକୁ ଥିବା ବିଭିନ୍ନ ସମସ୍ୟା ସମ୍ପର୍କରେ ଆଲୋଚନା କରି ଏନଡିଏମ୍ଏ ସଦସ୍ୟ କମଲ କିଶୋର କହିଥିଲେ ଯେ , ଗ୍ରୀଷ୍ମ ପ୍ରବାହଜନିତ ମୃତ୍ୟୁ ସଂଖ୍ୟା ହ୍ରାସ କରିବା ମୁଖ୍ୟ ପ୍ରଚେଷ୍ଟା ହେବା ଉଚିତ । ଗରମ ଜିନତ ବିଭିନ୍ନ ରୋଗର ଉପଶମ ପ୍ରତି ଦୃଷ୍ଟି ଦିଆଯିବା ଦରକାର , ଯଦ୍ୱାରା କି ପ୍ରଭାବିତ ବର୍ଗ ଉପକୃତ ହୋଇପାରିବେ ।


    ଟେକ୍ନିକାଲ ଅଧିବେଶନରେ ଗ୍ରୀଷ୍ମର ମୁକାବିଲା ଦିଗରେ ଦକ୍ଷତା ବୃଦ୍ଧି ଏବଂ ଗ୍ରୀଷ୍ମର ପ୍ରଭାବ କିପରି ହ୍ରାସ କରାଯାଇପାରିବ ସେ ନେଇ ସଚେତନତା ସୃଷ୍ଟି ଉପରେ ଆଲୋଚନା କରାଯାଇଥିଲା । ଗ୍ରୀଷ୍ମଜନିତ ରୋଗ ଏବଂ ମୃତ୍ୟୁ ହ୍ରାସ କରିବାକୁ ନିର୍ଦ୍ଦିଷ୍ଟ ଭାବେ ଷ୍ଟାଣ୍ଡାର୍ଡ ଅପରେଟିଂ ପ୍ରସିଡ୍ୟୁର ( sop ) କୁ ଗୁରୁତ୍ୱ ଦିଆଯାଇଥିଲା ।


    ଏ ଦିଗରେ ବିଭିନ୍ନ ସଂସ୍ଥା ମଧ୍ୟରେ ସମନ୍ୱୟ ରକ୍ଷା ସହ ଏହାର ତଦାରଖ ପ୍ରସଙ୍ଗକୁ ଧ୍ୟାନ ଦିଆଯାଇଥିଲା । ପରିବେଶର ପରିବର୍ତ୍ତନକୁ ଧ୍ୟାନ ଦେଇ ସ୍ୱତନ୍ତ୍ର ଯୋଜନା ପାଇଁ ମତ ପ୍ରକାଶ ପାଇଥିଲା ।


    ଗ୍ରୀଷ୍ମ ପ୍ରବାହ ଯୋଗୁ ବଦହଜମି , ଅଣନିଶ୍ୱାସୀ ଏବଂ ଅଂଶୁଘାତର ଆଶଙ୍କା ଥିବାରୁ ଆଗୁଆ ଯୋଜନା ଏବଂ ପ୍ରସ୍ତୁତି ଦ୍ୱାରା ଏଥି ସହ ଜଡ଼ିତ ମୃତ୍ୟୁସଂଖ୍ୟା ହ୍ରାସ କରାଯାଇପାରିବ ।


    2016ରେ ଏନଡିଏମ୍ଏର ଆଗୁଆ ପ୍ରସ୍ତୁତି ଓ ନିୟମାବଳୀ ଯୋଗୁ ଗ୍ରୀଷ୍ମଜନିତ ମୃତ୍ୟୁ ସଂଖ୍ୟା ଯଥେଷ୍ଟ ହ୍ରାସ ପାଇଥିଲା । 2017ରେ ଏନଡିଏମ୍ଏ ତେଲଙ୍ଗାନାର ହାଇଦ୍ରାବାଦରେ ଏ ସମ୍ପର୍କିତ ଏକ କର୍ମଶାଳା ଆୟୋଜନ କରିଥିଲା । ସମୟାନୁସାରେ ରାଜ୍ୟ ସରକାରମାନେ ଅଂଶୁଘାତ ମୁକାବିଲା ପାଇଁ ପ୍ରସ୍ତୁତି କରିବାରୁ ମୃତ୍ୟୁସଂଖ୍ୟା ମଧ୍ୟ ହ୍ରାସ ପାଇଥିଲା ।


    ବିଜୟୱାଡାରେ ଅନୁଷ୍ଠିତ କର୍ମଶାଳାରେ ଏନଡିଏମ୍ଏର ବରିଷ୍ଠ ଅଧିକାରୀ , ବିଶେଷଜ୍ଞମାନେ ଉପସ୍ଥିତ ଥିଲେ ।


    **************


    

    
    (Release ID: 1521727) Visitor Counter : 3