      ଅର୍ଥ ମନ୍ତ୍ରଣାଳୟ

      ସରକାରଙ୍କ ସାମାଜିକ କଲ୍ୟାଣ ଯୋଜନା ପାଇଁ ଅର୍ଥ ଯୋଗାଣ ଉଦ୍ଦେଶ୍ୟରେ ଆମଦାନୀ ସାମଗ୍ରୀ ଉପରେ ସାମାଜିକ କଲ୍ୟାଣ ସରଚାର୍ଜ ଲାଗୁ ହେବ
      Posted On: 01 FEB 2018 8:37PM by PIB Bhubaneshwar


    କେନ୍ଦ୍ର ଅର୍ଥ ଏବଂ କର୍ପୋରେଟ ବ୍ୟାପାର ମନ୍ତ୍ରୀ ଶ୍ରୀ ଅରୁଣ ଜେଟଲୀ ଆମଦାନୀ ହେଉଥିବା ବସ୍ତୁ ଉପରେ ଶିକ୍ଷା ଉପକର ଏବଂ ମାଧ୍ୟମିକ ଓ ଉଚ୍ଚଶିକ୍ଷା ଉପକର ହଟାଇ ସେହି ସ୍ଥାନରେ ସାମାଜିକ କଳ୍ୟାଣ ସରଚାର୍ଜ ଲାଗୁ କରିବା ଲାଗି ପ୍ରସ୍ତାବ ରଖିଛନ୍ତି । ଆଜି ସଂସଦରେ ସାଧାରଣ ବଜେଟ 2018-19 ଉପସ୍ଥାପନ କରି ଶ୍ରୀ ଜେଟଲୀ କହିଥିଲେ ଯେ ଆମଦାନୀ ସାମଗ୍ରୀ ଉପରେ ସାମାଜିକ କଲ୍ୟାଣ ସରଚାର୍ଜ ମୋଟ ସୀମା ଶୁଳ୍କର 10 ପ୍ରତିଶତ ହାରରେ ଲାଗୁ କରାଯିବ ଏବଂ ଏଥିରୁ ସରକାରଙ୍କ ସାମାଜିକ କଲ୍ୟାଣ ଯୋଜନା ନିମନ୍ତେ ଆବଶ୍ୟକ ଅର୍ଥରାଶି ଉପଲବ୍ଧ କରାଇବାରେ ସହାୟତା ମିଳିପାରିବ ।


    ଅର୍ଥମନ୍ତ୍ରୀ ଏହା ମଧ୍ୟ କହିଥିଲେ ଯେ ଯେଉଁ ଆମଦାନୀ ସାମଗ୍ରୀ ଉପରେ ବର୍ତ୍ତମାନ ସୁଦ୍ଧା ଶିକ୍ଷା ଉପକର ଲାଗୁ ହେଉନଥିଲା ସେସବୁ ସାମଗ୍ରୀ ଉପରେ ସରଚାର୍ଜ ମଧ୍ୟ ଲାଗୁ ହେବ ନାହିଁ । ଏହାବ୍ୟତୀତ କେତେକ ସ୍ୱତନ୍ତ୍ର ସାମଗ୍ରୀ (ବଜେଟ ଅଭିଭାଷଣ ଏନେକ୍ସଚର 6ରେ ଯେଉଁଗୁଡ଼ିକର ଉଲ୍ଲେଖ କରାଯାଇଛି) ତାହା ଉପରେ ପ୍ରସ୍ତାବିତ ସରଚାର୍ଜ ମୋଟ ସୀମା ଶୁଳ୍କର ମାତ୍ର 3 ପ୍ରତିଶତ ଦରରେ ଲାଗୁ ହେବ ।


    **********


    

    
    (Release ID: 1519069) Visitor Counter : 1