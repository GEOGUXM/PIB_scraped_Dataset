      ରେଳ ମନ୍ତ୍ରଣାଳୟ

      ଟ୍ରେନ୍ ବଗିରେ ଲାଗିବନି ଯାତ୍ରୀଙ୍କ ସଂରକ୍ଷଣ ତାଲିକା
      Posted On: 16 FEB 2018 4:54PM by PIB Bhubaneshwar


    ଟ୍ରେନର ସଂରକ୍ଷିତ ବଗିରେ ଆଉ ଯାତ୍ରୀଙ୍କ ସଂରକ୍ଷଣ ତାଲିକା ନ ଲଗାଇବାକୁ ଜୋନାଲ ରେଳବାଇ ଗୁଡ଼ିକୁ ରେଳ ମନ୍ତ୍ରାଳୟ ନିର୍ଦ୍ଦେଶ ଦେଇଛି । 2018 ମାର୍ଚ୍ଚ 1 ତାରିଖରୁ 6 ମାସ ପର୍ଯ୍ୟନ୍ତ ପରୀକ୍ଷାମୂଳକ ଭାବେ ଏହି ବ୍ୟବସ୍ଥା ଲାଗୁ କରିବାକୁ ନିଷ୍ପତ୍ତି ହୋଇଛି । A-1, A ଏବଂ B ଶ୍ରେଣୀଭୁକ୍ତ ଷ୍ଟେସନ ଗୁଡ଼ିକ ସକାଶେ ଏହି ନିର୍ଦ୍ଦେଶ ଦିଆଯାଇଛି ।


    ସମସ୍ତ ପ୍ଲାଟଫର୍ମରେ କାଗଜ ଏବଂ ଡିଜିଟାଲ ତାଲିକା ପୂର୍ବଭଳି ଲଗାଯିବ । ତେବେ ଯେଉଁସବୁ ଷ୍ଟେସନରେ ଇଲେକ୍ଟ୍ରୋନିକ୍ ଚାର୍ଟ ଡିସ୍ପ୍ଲେ ଟିଭି ଲଗାଯାଇଛି ଏବଂ ଠିକ୍ ଭାବେ କାର୍ଯ୍ୟ କରୁଛି , ସେହି ସବୁ ପ୍ଲାଟଫର୍ମରେ କାଗଜ ତାଲିକା ଆଉ ଲଗାଯାଇ ନପାରେ ।


    ପୂର୍ବରୁ ନୂଆଦିଲ୍ଲୀ , ହଜରତ ନିଜାମୁଦ୍ଦିନ୍ , ମୁମ୍ବାଇ ସେଣ୍ଟ୍ରାଲ , ଚେନ୍ନାଇ ସେଣ୍ଟ୍ରାଲ , ହାଓଡ଼ା ଏବଂ ସିଆଲଦା ଷ୍ଟେସନରେ ପରୀକ୍ଷାମୂଳକ ଭାବେ ତିନି ମାସ ପାଇଁ ଟ୍ରେନର ସଂରକ୍ଷିତ ବଗିରେ ସଂରକ୍ଷଣ ତାଲିକା ଲଗାଯିବା ବନ୍ଦ କରାଯାଇଛି ।


    ***************

    
    
    (Release ID: 1520945) Visitor Counter : 1