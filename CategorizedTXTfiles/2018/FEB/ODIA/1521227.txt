      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      କୋଇଲା ଖଣି (ସ୍ୱତନ୍ତ୍ର ବ୍ୟବସ୍ଥା) ଅଧିନିୟମ 2015 ଏବଂ ଖଣି ଓ ଖଣିଜ (ବିକାଶ ଏବଂ ନିୟନ୍ତ୍ରଣ) ଅଧିନିୟମ 1957 ଅନ୍ତର୍ଗତ କୋଇଲା ବିକ୍ରି ଲାଗି ଖଣି/ବ୍ଲକର ନିଲାମୀ ପ୍ରକ୍ରିୟାକୁ କ୍ୟାବିନେଟ ଅନୁମୋଦନ
      Posted On: 20 FEB 2018 12:23PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଅର୍ଥନୈତିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି ବୈଠକରେ ଆଜି କୋଇଲା ଖଣି (ସ୍ୱତନ୍ତ୍ର ବ୍ୟବସ୍ଥା) ଅଧିନିୟମ 2015 ଏବଂ ଖଣି ଏବଂ ଖଣିଜ (ବିକାଶ ଏବଂ ନିୟନ୍ତ୍ରଣ) ଅଧିନିୟମ 1957 ଅନ୍ତର୍ଗତ କୋଇଲାର ବିକ୍ରି ଲାଗି ଖଣି/ବ୍ଲକର ନିଲାମି ପ୍ରକ୍ରିୟାକୁ ଅନୁମୋଦନ ମିଳିଛି । ଘରୋଇ କ୍ଷେତ୍ର ପାଇଁ ବ୍ୟବସାୟିକ କୋଇଲା ଖନନକୁ ଅନୁମତି ମିଳିବା 1973ପରେ ଏହି କ୍ଷେତ୍ରର ଜାତୀୟକରଣ ପରେ କୋଇଲା କ୍ଷେତ୍ରର ସବୁଠୁ ମହତ୍ୱାକାଂକ୍ଷୀ ସଂସ୍କାର ଅଟେ ।


    24.09.2014 ରେ ସୁପ୍ରିମକୋର୍ଟଙ୍କ ଏକ ଆଦେଶ ବଳରେ କୋଇଲା ଖଣିର ଜାତୀୟକରଣ ଅଧିନିୟମ 1973 ଅନ୍ତର୍ଗତ 1993 ଠାରୁ ବିଭିନ୍ନ ସରକାରୀ ଏବଂ ଘରୋଇ କମ୍ପାନୀଗୁଡ଼ିକୁ ଦିଆଯାଇଥିବା କୋଇଲା ଖଣି ଏବଂ ବ୍ଲକର ଆବଂଟନ ରଦ୍ଦ ହୋଇଯାଇଥିଲା । ପାରଦର୍ଶିତା ଆଣିବା ଏବଂ ଉତ୍ତରଦାୟିତ୍ୱ ସୁନିଶ୍ଚିତ କରିବା ଲାଗି 30.03.2015ରେ ସଂସଦରେ କୋଇଲା ଖଣି ସ୍ୱତନ୍ତ୍ର ବ୍ୟବସ୍ଥା ବିଧେୟକ 2015 ଅଧିସୂଚିତ ହୋଇଥିଲା । ଏହି ଅଧିନିୟମରେ କୋଇଲାର ବିକ୍ରି ଏବଂ ନିଲାମୀ ପ୍ରକ୍ରିୟା ଲାଗି ଆବଶ୍ୟକ ବ୍ୟବସ୍ଥା କରାଯାଇଥିଲା । ଏହି ପ୍ରକ୍ରିୟା ପାରଦର୍ଶିତା ଆଣିବା ଏବଂ ବ୍ୟବସାୟିକ ସୁଗମତା ଉଚ୍ଚ ପ୍ରାଥମିକତା ଦେଉଛି । ଏଥିସହିତ ଦେଶର ବିକାଶ ପାଇଁ ପ୍ରାକୃତିକ ସମ୍ବଳର ବିନିଯୋଗକୁ ସୁନିଶ୍ଚିତ କରୁଛି । ନିଲାମ ପ୍ରକ୍ରିୟା ନିମ୍ନରୁ ଉଚ୍ଚ କ୍ରମେ ହେବ ଯେଉଁଥିରେ ନିଲାମିର ମାନକ ଟଙ୍କା ଏବଂ ଟନର ମୂଲ୍ୟ ପ୍ରସ୍ତାବ ରୂପରେ ରହିବ । ଯାହାର ପରିଶୋଧ କୋଇଲାର ବାସ୍ତବିକ ଉତ୍ପାଦନ ଆଧାରରେ ରାଜ୍ୟ ସରକାରଙ୍କୁ କରାଯିବ । କୋଇଲା ଖଣିରୁ ବାହାରିଥିବା କୋଇଲାର ବିକ୍ରି ଏବଂ ଉପଯୋଗ ଉପରେ କୌଣସି ପ୍ରତିବନ୍ଧକ ରହିବ ନାହିଁ । ଏହି ସୁଧାର ଦ୍ୱାରା ଏକଚାଟିଆ କାରବାର ବନ୍ଦ ହେବ । ପ୍ରତିଦ୍ୱନ୍ଦ୍ୱିତା ବୃଦ୍ଧି ପାଇବା ସହ କୋଇଲା କ୍ଷେତ୍ରରେ ଦକ୍ଷତା ଆସିବ ବୋଲି ଆଶା କରାଯାଉଛି । ଏହା କୋଇଲା କ୍ଷେତ୍ରରେ ପ୍ରତିଦ୍ୱନ୍ଦ୍ୱିତା ବଢ଼ାଇବ ଏବଂ ଯଥାସମ୍ଭବ ଉଚିତ ପ୍ରଯୁକ୍ତିର ମାର୍ଗ ପ୍ରଶସ୍ତ କରିବ ।


    ଅଧିକ ନିବେଶ ହେବା ଦ୍ୱାରା କୋଇଲା କ୍ଷେତ୍ର ବିଶେଷ କରି ଖଣି କ୍ଷେତ୍ରରେ ପ୍ରତ୍ୟକ୍ଷ ଏବଂ ପରୋକ୍ଷ ନିଯୁକ୍ତି ସୁଯୋଗ ସୃଷ୍ଟି ହେବ , ଯାହାଦ୍ୱାରା ଏହି କ୍ଷେତ୍ରର ଆର୍ଥିକ ବିକାଶ ଉପରେ ପ୍ରଭାବ ପଡ଼ିବ ।


    ଏହାଦ୍ୱାରା ଶକ୍ତି ମଧ୍ୟ ସୁନିଶ୍ଚିତ ହେବ । କାରଣ ଭାରତରେ 70 ପ୍ରତିଶତ ବିଦ୍ୟୁତ ଉତ୍ପାଦନ ତାପଜ ବିଦ୍ୟୁତ ପ୍ଲାଂଟରେ ହୋଇଥାଏ । ଏହି ସୁଧାର କୋଇଲା ଯୋଗାଣକୁ ସୁନିଶ୍ଚିତ କରିବା ସହିତ କୋଇଲାର ଆବଂଟନକୁ ଉତ୍ତରଦାୟୀ କରିବ ଏବଂ ଶସ୍ତା କୋଇଲାର ଉପଲବ୍ଧତା ସୁନିଶ୍ଚିତ କରିବ ଯାହାଦ୍ୱାରା ଉପଭୋକ୍ତଙ୍କୁ ଶସ୍ତା ବିଦ୍ୟୁତ ମିଳିପାରିବ ।


    କୋଇଲାର ବିକ୍ରି ଲାଗି କୋଇଲା ଖଣିର ନିଲାମୀରୁ ଅର୍ଜିତ ସମ୍ପୂର୍ଣ୍ଣ ରାଜସ୍ୱ କୋଇଲା ଥିବା ରାଜ୍ୟକୁ ମିଳିବ । ତେଣୁ ଏହି ପ୍ରକ୍ରିୟା ଦ୍ୱାରା ସେମାନଙ୍କୁ ଅଧିକ ରାଜସ୍ୱ ମିଳିପାରିବ , ଯାହାର ବ୍ୟବହାର ସେମାନେ ନିଜ ପଛୁଆ ଅଂଚଳ ଏବଂ ସେଠାକାର ଲୋକମାନଙ୍କର ତଥା ଜନଜାତିଙ୍କ ବିକାଶ ଲାଗି କରିପାରିବେ । ଦେଶର ପୂର୍ବ ଭାଗରେ ଥିବା ରାଜ୍ୟ ଏହାଦ୍ୱାରା ବିଶେଷ ଭାବେ ଉପକୃତ ହେବେ ।


    **********

    
    
    (Release ID: 1521227) Visitor Counter : 1