      ମହାକାଶ ବିଭାଗ

      ଏରୋସ୍ପେସ୍‌ ପ୍ରଯୁକ୍ତି ଉନ୍ନତିକରଣ
      Posted On: 08 FEB 2018 6:33PM by PIB Bhubaneshwar


    ଉତ୍ତର ପୂର୍ବାଞ୍ଚଳ କ୍ଷେତ୍ର , ପିଏମଓ , କାର୍ମିକ , ଜନ ଅଭିଯୋଗ ଓ ପେନସନ୍ ‌ , ଆଣବିକ ଶକ୍ତି ଓ ମହାକାଶ ବିଭାଗ ମନ୍ତ୍ରୀ ଡ଼କ୍ଟର ଜିତେନ୍ଦ୍ର ସିଂହ ରାଜ୍ୟସଭାରେ ଏକ ପ୍ରଶ୍ନର ଲିଖିତ ଉତ୍ତର ରଖି କହିଛନ୍ତି ଯେ ଭାରତ ପକ୍ଷରୁ ପଠାଯାଇଥିବା PSLV C-39 ଅଭିଯାନ ବିଫଳ ହେବାର କେତେକ କାରଣ ରହିଛି । ଏହି ଅଭିଯାନ ଅଗଷ୍ଟ 31 , 2017 ଦିନ ସଂପାଦନ କରାଯାଇଥିଲା । PSLV C-39 ଥିଲା 41 ତମ ମହାକାଶ ଯାତ୍ରା ଯେଉଁଥିରେ 1425 କିଲୋଗ୍ରାମ ଓଜନର ( IRNSS-1H ) କ୍ଷେତ୍ରୀୟ ନାଭିଗେସନାଲ ଉପଗ୍ରହକୁ ଖଞ୍ଜା ଯାଇଥିଲା । ତେବେ ଏହା ଏହାର ନିର୍ଦ୍ଧାରିତ କକ୍ଷପଥରେ ପହଞ୍ଚିପାରିନଥିଲା । ଏହାର ମୁଖ୍ୟ କାରଣ ଥିଲା ଯେ ରକେଟର ପେଲୋଡ଼ ଫେୟାରିଂ ( ଯାହାକି ହିଟ୍ ‌ ସିଲ୍ଡ ଭାବେ ନାମିତ ) ମୂଳ ଯାନଠାରୁ ପୃଥକ୍ ‌ ହୋଇପାରିନଥିଲା । ଏହା ରକେଟର ଦ୍ୱିତୀୟ ପର୍ଯ୍ୟାୟ ଯାତ୍ରାବେଳେ ଘଟିଥିଲା । ଏହି କାରଣ ପୂର୍ବରୁ ସାକାର ହୋଇଥିବା ଯାତ୍ରା ତଥା ଭୂପୃଷ୍ଠ ପରୀକ୍ଷଣ ଡ଼ାଟାକୁ ବିଶ୍ଲେଷଣ କରାଯିବା ବେଳେ ଜଣାପଡ଼ିଥିଲା । ପେଲୋଡ଼ ଫେୟାରିଂର ସଫଳ ପୃଥକୀକରଣ ସକାଶେ ଜେଟିସନିଂ ସିଷ୍ଟମର ଭୂଲମ୍ବ ଏବଂ ଭୂସମାନ୍ତର କାର୍ଯ୍ୟକାରୀତା ଏକାନ୍ତ ଜରୁରି । ଫ୍ଲାଇଟ୍ ‌ ଡ଼ାଟା ଆଧାରାରେ , ରକେଟରେ ଜେଟିସନିଂ ସିଷ୍ଟମ୍ ‌ କୁ ଭୂଲମ୍ବ ଏବଂ ଭୂସମାନ୍ତର ଭାବେ ଖଞ୍ଜା ଯାଇଥିଲା । ତେବେ ଭୂସମାନ୍ତର ବ୍ୟବସ୍ଥା ସ୍ୱାଭାବିକ ଭାବେ କାର୍ଯ୍ୟ କରିଥିବା ବେଳେ ଭୂଲମ୍ବ ଜେଟିସନିଂ ବ୍ୟବସ୍ଥାରେ ତ୍ରୁଟି ଦେଖା ଯାଇଥିଲା । ତେଣୁ ପେଲୋଡ଼୍ ‌ ଫେୟାରିଂ ସଫଳତାର ସହ ପୃଥକ୍ ‌ ହୋଇପାରିନଥିଲା ।


    ଏହି ତ୍ରୁଟି ଆଧାରରେ ମହାକାଶ ବିଭାଗ ପକ୍ଷରୁ ଏରୋସ୍ପେସ୍ ‌ ପ୍ରଯୁକ୍ତିକୁ ନିରବଚ୍ଛିନ୍ନ ଭାବେ ଉନ୍ନତିକରଣ ସକାଶେ ସ୍ଥିର କରାଯାଇଛି ବୋଲି ଗୃହକୁ ଅବଗତ କରାଇ ମନ୍ତ୍ରୀ ଡ଼କ୍ଟର ସିଂହ କହିଲେ ଯେ ଏଥି ସକାଶେ ବିଭିନ୍ନ ପ୍ରକାର ଗବେଷଣା ଓ ବିକାଶ କାର୍ଯ୍ୟକ୍ରମ ଜାରି ରହିଛି । ତଦନୁସାରେ 2016 ମସିହା ମେ ’ ମାସରେ ପୁନଃବ୍ୟବହାରକ୍ଷମ ଲଞ୍ଚ୍ ‌ ଯାନର ସଫଳ ପରୀକ୍ଷାମୂଳକ ଉଡ଼ାଣ କରାଯାଇଛି । ଏହା ପ୍ରଯୁକ୍ତି ପ୍ରଦର୍ଶନମୂଳକ ଉଡ଼ାଣ ଥିଲା । ସେହିପରି 2016 ଅଗଷ୍ଟ ମାସରେ ସବ୍ ‌- ସ୍କେଲ୍ ‌ ସ୍କ୍ରାମଜେଟ୍ ‌ ଇଞ୍ଜିନର ପ୍ରଥମ ପରୀକ୍ଷାମୂଳକ ଉଡ଼ାଣ ସଂପନ୍ନ କରାଯାଇଛି । ଏହା ଦ୍ୱାରା ମହାକାଶ ଅଭିଯାନ ପାଇଁ ଉଡ଼ାଣ ଖର୍ଚ୍ଚରେ ଯଥେଷ୍ଟ ହ୍ରାସ ଘଟାଯାଇପାରିବ । ସେହିଭଳି ପ୍ରପଲସନ୍ ‌ ବ୍ୟବସ୍ଥାର ବିକାଶ ଓ ଉନ୍ନତିକରଣ କରାଯାଉଛି ଯାହା ପେଲୋଡ଼ କ୍ଷମତାକୁ ଯଥେଷ୍ଟ ମାତ୍ରାରେ ବୃଦ୍ଧି କରିବ । ଏହା ମହାକାଶ ପରିବହନ ବ୍ୟବସ୍ଥା କ୍ଷେତ୍ରରେ ବିଶେଷ ସହାୟକ ହେବ । ପୁଣି ଏହା ସେମିକ୍ରାୟୋଜେନିକ୍ ‌ ଇଞ୍ଜିନ୍ ‌ , ହାଇ ଥ୍ରଷ୍ଟ୍ ‌ ତରଳ ଇନ୍ଧନଯୁକ୍ତ ଇଞ୍ଜିନ୍ ‌ ଓ କ୍ରାୟୋଜେନିକ୍ ‌ ଷ୍ଟେଜର ବିକାଶରେ ଉପକାରସିଦ୍ଧି ସାବ୍ୟସ୍ତ ହୋଇପାରିବ । ଅନ୍ୟ ପକ୍ଷରେ ମହାକାଶ ବିଭାଗ ହାଇ ଥ୍ରଷ୍ଟ୍ ‌ ଇଲେକ୍ଟ୍ରିକ୍ ‌ ପ୍ରପଲସନ୍ ‌ ସିଷ୍ଟମର ମଧ୍ୟ ବିକାଶ ଘଟାଉଛି ଯାହା ସମଗ୍ର ଇଲେକ୍ଟ୍ରିକ୍ ‌ ଯୋଗାଯୋଗ ଉପଗ୍ରହକୁ ପରିବର୍ତ୍ତିତ ହେବ ଓ ଅଧିକ ଓଜନକ୍ଷମ ରସାୟନିକ ପ୍ରପଲସନ୍ ‌ ବ୍ୟବସ୍ଥାକୁ ବଦଳାଇପାରିବ ।


    2017-18 ଆର୍ଥିକ ବର୍ଷରେ ମହାକାଶ ବିଭାଗ ପାଇଁ 9093.71 କୋଟି ଟଙ୍କାର ବଜେଟ ପ୍ରାବଧାନ କରାଯାଇଥିଲା । ସେଥିରୁ 20 ପ୍ରତିଶତ ଅର୍ଥ କେବଳ ଗବେଷଣା ଓ ବିକାଶ କାର୍ଯ୍ୟ ପାଇଁ ବ୍ୟୟ କରାଯାଇଛି ବୋଲି ମନ୍ତ୍ରୀ ଗୃହକୁ ଅବଗତ କରାଇଥିଲେ । ପୁଣି ବିଭାଗ ପକ୍ଷରୁ ବିକାଶ ଘଟାଯାଇଥିବା ବିଭିନ୍ନ ଉତ୍ପାଦ ଡ଼ିଜାଇନର ଜଟିଳ ତର୍ଜମା ଓ ପରୀକ୍ଷଣ କରାଯାଉଛି । ସେସବୁ ପରୀକ୍ଷା ଓ ଯାଞ୍ଚ ପରେ ମହାକାଶ ଅଭିଯାନରେ ସାମିଲ ହେବା ପୂର୍ବରୁ ପରୀକ୍ଷାମୂଳକ ଉଡ଼ାଣରେ ଏକାଧିକ ବାର ବ୍ୟବହାର ହେଉଛି । ଇସ୍ରୋର ଗୁଣାତ୍ମକ ସୁନିଶ୍ଚିତତା ବ୍ୟବସ୍ଥା ସର୍ବଜନବିଦିତ ଏବଂ ସଦାସର୍ବତା ଏହା ତାର ଗୁଣବତ୍ତା ବଜାୟ ରଖିଆସିଛି ବୋଲି ମନ୍ତ୍ରୀ ପ୍ରକାଶ କରିଛନ୍ତି ।


    ************


    

    
    (Release ID: 1520154) Visitor Counter : 3