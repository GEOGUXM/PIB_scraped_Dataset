      ମହିଳା ଓ ଶିଶୁ କଲ୍ୟାଣ ମନ୍ତ୍ରଣାଳୟ

      ମହିଳା ଏବଂ ଶିଶୁ ବିକାଶ ମନ୍ତ୍ରଣାଳୟ ପାଇଁ 2605 କୋଟି ଟଙ୍କା ଅଧିକ ଅନୁଦାନ
      • ରାଷ୍ଟ୍ରୀୟ ପୋଷଣ ମିଶନ ପାଇଁ ଦୁଇଗୁଣା ବଜେଟ
      • ମହିଳା ଶକ୍ତି କେନ୍ଦ୍ର ପ୍ରତିଷ୍ଠା ପାଇଁ ବଜେଟରେ ଚାରିଗୁଣ ବୃଦ୍ଧି
      Posted On: 01 FEB 2018 4:43PM by PIB Bhubaneshwar


    ଆଜି ଲୋକସଭାରେ 2018-19 ଆର୍ଥିକ ବର୍ଷ ପାଇଁ ଉପସ୍ଥାପିତ ସାଧାରଣ ବଜେଟରେ ମହିଳା ଓ ଶିଶୁ ବିକାଶ ମନ୍ତ୍ରଣାଳୟକୁ ଅଧିକ ଗୁରୁତ୍ୱ ପ୍ରଦାନ କରାଯାଇଛି । ମନ୍ତ୍ରଣାଳୟ ପାଇଁ ପୂର୍ବ ବର୍ଷ 2605 କୋଟି ଟଙ୍କା ରଖାଯାଇଥିବା ବେଳେ ଚଳିତ ବଜେଟରେ 12 ପ୍ରତିଶତ ବୃଦ୍ଧି କରାଯାଇ 24,700 କୋଟି ଟଙ୍କାର ପ୍ରସ୍ତାବ ରଖାଯାଇଛି ।


    2 - ଆଇସିଡିଏସ କାର୍ଯ୍ୟକ୍ରମ ପାଇଁ 2018-19 ବଜେଟରେ 1100 କୋଟି ଟଙ୍କାର ଅତିରିକ୍ତ ବଜେଟ ବ୍ୟବସ୍ଥା କରାଯାଇଛି । ରାଷ୍ଟ୍ରୀୟ ପୋଷଣ ମିଶନରେ ବଜେଟକୁ ଦ୍ୱିଗୁଣିତ କରାଯାଇ 3 ହଜାର କୋଟି ଟଙ୍କା କରାଯାଇଛି । ଅକ୍ଟୋବର 2017ରେ ଆରମ୍ଭ କରାଯାଇଥିବା ପ୍ରଧାନମନ୍ତ୍ରୀ ମାତୃ ବନ୍ଦନାରେ 2400 କୋଟି ଟଙ୍କାର ପ୍ରସ୍ତାବ ରହିଛି । କିଶୋରୀମାନଙ୍କ ପାଇଁ ଥିବା ଯୋଜନା ଖର୍ଚ୍ଚ 500 କୋଟି ଟଙ୍କାକୁ ବୃଦ୍ଧି କରାଯାଇଛି । କୁପୋଷଣ କ୍ଷେତ୍ରରେ ମହିଳା ଓ ଶିଶୁ ବିକାଶ ମନ୍ତ୍ରଣାଳୟ ଦ୍ୱାରା କରାଯାଉଥିବା ବିଭିନ୍ନ କାର୍ଯ୍ୟକ୍ରମ ବଜେଟରେ ବୃଦ୍ଧି କରାଯାଇଥିବା ଅର୍ଥ ବ୍ୟବସ୍ଥା ଆହୁରି ପ୍ରୋତ୍ସାହିତ କରିବ ।


    3 - 2018-19 ବଜେଟରେ ରାଷ୍ଟ୍ରୀୟ କ୍ରେଚ ଯୋଜନା ପାଇଁ ବଜେଟକୁ ଦ୍ୱିଗୁଣିତ କରାଯାଇଛି ଯାହା କର୍ମଜୀବି ମହିଳାମାନେ ନିଜ ପିଲାମାନଙ୍କୁ ସୁରକ୍ଷିତ ଭାବେ କ୍ରେଚରେ ଛାଡି କର୍ମକ୍ଷେତ୍ରକୁ ଯାଇପାରିବେ । ମହିଳା ଶକ୍ତି କେନ୍ଦ୍ର ମନ୍ତ୍ରଣାଳୟର ଏକ ମହତ୍ୱାକାଂକ୍ଷୀ ଯୋଜନା ଯାହା ପାଇଁ ବଜେଟରେ ଚାରିଗୁଣ ଅଧିକ ଅର୍ଥ ବ୍ୟବସ୍ଥା କରାଯାଇ 267 କୋଟି ଟଙ୍କା ରଖାଯାଇଛି । ଏହି କେନ୍ଦ୍ରଗୁଡିକ ମନ୍ତ୍ରଣାଳୟ ଦ୍ୱାରା ନିର୍ମାଣ କରାଯାଉଛି ଯାହା ଗ୍ରାମାଂଚଳରେ ମହିଳା ସଶକ୍ତିକରଣ ପାଇଁ ୱାନ ଷ୍ଟପ ସପ ଭାବେ କାଯ୍ୟକରୁଛି ।


    4 - ମହିଳାମାନଙ୍କୁ ସୁରକ୍ଷା ପ୍ରଦାନ କରିବା ନିମନ୍ତେ ସ୍ୱଧାର ଗୃହ ଯୋଜନା ଏବଂ ଉଜ୍ଜ୍ୱଳା ଯୋଜନାରେ 95 କୋଟି ଏବଂ 50 କୋଟି ଟଙ୍କା ବ୍ୟବସ୍ଥା କରାଯାଇଛି । କର୍ମଜୀବି ମହିଳାମାନଙ୍କ ପାଇଁ ହଷ୍ଟେଲ ଯୋଜନାରେ ବୃଦ୍ଧି କରାଯାଇ 60 କୋଟି ଟଙ୍କାର ବ୍ୟୟ ବରାଦ କରାଯାଇଛି ଯାହା ଆଗାମୀ ଆର୍ଥିକ ବର୍ଷ ପାଇଁ 20 ପ୍ରତିଶତ ବୃଦ୍ଧି ପ୍ରଦର୍ଶୀତ କରୁଛି । BBBP କ୍ଷେତ୍ରରେ ପୂର୍ବ ବର୍ଷ 200 କୋଟି ଟଙ୍କା ବ୍ୟବସ୍ଥା କରାଯାଇଥିଲା ବେଳେ ଚଳିତ ବର୍ଷ ଏଥିରେ ବୃଦ୍ଧି କରାଯାଇ 280 କୋଟି ଟଙ୍କା ବ୍ୟୟ ଅଟକଳ କରାଯାଇଛି । ସେହିଭଳି ମହିଳା ହେଲ୍ପଲାଇନ କ୍ଷେତ୍ରରେ ବୃଦ୍ଧି କରାଯାଇ ୱାନ ଷ୍ଟପ କେନ୍ଦ୍ରଗୁଡିକ ପାଇଁ 105.10 କୋଟି ଟଙ୍କା ରଖାଯାଇଛି ।


    5 - ନିର୍ଭୟା ନିଧିରେ ସ୍ଥାନାନ୍ତରଣ ପାଇଁ 500 କୋଟି ଟଙ୍କା ବ୍ୟୟ ଅଟକଳ କରାଯାଇଛି ଯେଉଁଥିରେ କେନ୍ଦ୍ର ସରକାର ଏବଂ ରାଜ୍ୟ ସରକାରଙ୍କର ବିଭିନ୍ନ ଯୋଜନାରେ ମହିଳାମାନଙ୍କୁ ସୁରକ୍ଷା ପ୍ରଦାନ କରାଯିବ । ବୃଦ୍ଧି କରାଯାଇଥିବା ଅର୍ଥ କଠିନ ପରିସ୍ଥିତିଗୁଡିକରେ ମହିଳାମାନଙ୍କ ପାଇଁ ସୁରକ୍ଷା ନିବାରକ ପ୍ରସ୍ତୁତ କରିବାରେ ସହାୟକ ହେବ ।


    6 - ଶିଶୁ ସୁରକ୍ଷା ମନ୍ତ୍ରଣାଳୟ ଏକ ଗୁରୁତ୍ୱପୂର୍ଣ୍ଣ କ୍ଷେତ୍ର । 2018-19 ବଜେଟରେ 12 ପ୍ରତିଶତ ବୃଦ୍ଧି କରାଯାଇ ଏହି କ୍ଷେତ୍ର ପାଇଁ ଅନେକ କାର୍ଯ୍ୟ କରିବାର ସୁଯୋଗ ପ୍ରଦାନ କରିବ ।


    7 - ବଜେଟ ଅଭିଭାଷଣରେ ଅର୍ଥ ମନ୍ତ୍ରୀ ଶ୍ରୀ ଅରୁଣ ଜେଟଲୀ କହିଥିଲେ ଯେ ଉଜ୍ଜ୍ୱଳା ଯୋଜନାରେ 8 କୋଟି ଗ୍ୟାସ ସଂଯୋଗ ପ୍ରଦାନ କରିବା ପାଇଁ ସରକାରଙ୍କର ଲକ୍ଷ୍ୟ ରହିଛି ଯାହା ବର୍ତ୍ତମାନ ସୁଦ୍ଧା 5 କୋଟିରେ ପହଂଚି ସାରିଲାଣି । ପ୍ରଧାନମନ୍ତ୍ରୀ ସୌଭାଗ୍ୟ ଯୋଜନା ଗ୍ରାମାଂଚଳରେ ମାଗଣାରେ ପ୍ରଦାନ କରାଯାଉଛି । ଏହି ଯୋଜନାରେ ଆହୁରି 4 କୋଟି ପରିବାରକୁ ସାମିଲ କରାଯିବ ଯାହାଦ୍ୱାରା ମହିଳା ଏବଂ ଶିଶୁ ମାନଙ୍କର ଜୀବନ ଶୈଳୀ ଉପରେ ସିଧାସଳଖ ଭାବେ ପ୍ରଭାବ ପକାଇବ । ଅର୍ଥ ମନ୍ତ୍ରୀ କହିଥିଲେ ଯେ 2018-19 ଶେଷ ସୁଦ୍ଧା 75000 କୋଟି ଟଙ୍କା ମହିଳା ସ୍ୱୟଂ ସହାୟକ ଗୋଷ୍ଠିମାନଙ୍କୁ ଋଣ ପ୍ରଦାନ କରାଯିବ ଯାହା 2017-18 ରେ 42500 କୋଟି ଟଙ୍କା ଥିଲା । ସ୍ୱଚ୍ଛ ଭାରତ ଅଭିଯାନରେ 2018-19 ରେ 2 କୋଟି ଶୌଚାଳୟ ନିର୍ମାଣ ବ୍ୟବସ୍ଥା ରହିଛି ଯାହା ମହିଳା ଓ ଯୁବତୀମାନଙ୍କର ସୁରକ୍ଷା କ୍ଷେତ୍ରକୁ ସିଧାସଳଖ ଭାବେ ପ୍ରଭାବ ପକାଇବ । ମହିଳାମାନେ ନିଜ ବେତନରୁ ଇପିଏଫ ପାଇଁ ପ୍ରଦାନ କରୁଥିବା 10-12 ପ୍ରତିଶତ ଅର୍ଥକୁ ହ୍ରାସ କରି 8 ପ୍ରତିଶତ କରାଯାଇଛି । ଅର୍ଥମନ୍ତ୍ରୀ କହିଥିଲେ ଯେ 76 ପ୍ରତିଶତ ମୁଦ୍ରା ଋଣ ମହିଳା ସୂକ୍ଷ୍ମ ଉଦ୍ୟମୀମାନଙ୍କୁ ପ୍ରଦାନ କରାଯାଇଛି ଏବଂ 1.26 କୋଟି ଯୁବତୀଙ୍କୁ ସୁକନ୍ୟା ସମୃଦ୍ଧି ଯୋଜନା ଆକାଉଣ୍ଟରେ ଲାଭବାନ ହୋଇଛନ୍ତି ।


    7 - ମହିଳା ଓ ଶିଶୁ ବିକାଶ ମନ୍ତ୍ରୀ ଶ୍ରୀମତୀ ମେନକା ସଂଜୟ ଗାନ୍ଧୀ କହିଥିଲେ ଯେ ଚଳିତ ବଜେଟରେ କରାଯାଇଥିବା ବ୍ୟୟ ଅଟକଳ ଶିଶୁମାନଙ୍କ କ୍ଷେତ୍ରରେ କୁପୋଷଣ ଦୂର କରିବା , ମହିଳା ଏବଂ ଯୁବତୀମାନଙ୍କୁ ସୁରକ୍ଷା ପ୍ରଦାନ ପାଇଁ ଚାଲିଥିବା ବିଭିନ୍ନ ଯୋଜନାକୁ ତ୍ୱାରାନ୍ୱିତ କରିବାରେ ସହଯୋଗ କରିବ । 2018-19 ବଜେଟରେ ମହିଳାମାନଙ୍କ ପ୍ରତି ଅଧିକ ଗୁରୁତ୍ୱ ପ୍ରଦାନ କରିଥିବାରୁ ସେ ଅର୍ଥମନ୍ତ୍ରୀକୁ ଧନ୍ୟବାଦ ଅର୍ପଣ କରିଥିଲେ ।


    **************

    
    
    (Release ID: 1518941) Visitor Counter : 3