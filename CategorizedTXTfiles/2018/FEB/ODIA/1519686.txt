      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ଦିଲ୍ଲୀ-ମୁମ୍ବାଇ ରାଜପଥରେ ଆରମ୍ଭ ହେବ ‘ପେ ଆଜ୍ ୟୁ ୟୁଜ୍’ ଟୋଲ୍ ବ୍ୟବସ୍ଥା
      Posted On: 07 FEB 2018 9:35PM by PIB Bhubaneshwar


    ବଜେଟ ଘୋଷଣା ଅନୁଯାୟୀ ଭାରତରେ ‘ ପେ ଆଜ୍ ୟୁ ୟୁଜ୍ ’ ( ବ୍ୟବହାର ଅନୁସାରେ ଦେୟ ) ଟୋଲ୍ ବ୍ୟବସ୍ଥା ଲାଗୁ କରିବାକୁ ଜାତୀୟ ରାଜପଥ କର୍ତ୍ତୃପକ୍ଷ ପାଇଲଟ ପ୍ରକଳ୍ପ ଆରମ୍ଭ କରିବାକୁ ଯାଉଛନ୍ତି । ଏହା ଜିପିଏସ୍ / ଜିଏସଏମ୍ ଟେକ୍ନୋଲଜି ଦ୍ୱାରା ସାଟେଲାଇଟ ଭିତ୍ତିକ ଇଲୋକ୍ଟ୍ରୋନିକ୍ ଟୋଲ୍ ଆଦାୟ ବ୍ୟବସ୍ଥା । ଆଗାମୀ ଏକ ବର୍ଷ ପର୍ଯ୍ୟନ୍ତ ଦିଲ୍ଲୀ - ମୁମ୍ବାଇ ରାଜପଥରେ 5000 ବାଣିଜ୍ୟିକ ଯାନ କ୍ଷେତ୍ରରେ ଏହା ଲାଗୁ ହେବ ।


    ମୋବାଇଲ ଟେଲିକମ୍ୟୁନିକେସନ ଟେକ୍ନୋଲଜି ( ଜିଏସଏମ୍ ) ଏବଂ ସାଟେଲାଇଟ ଭିତ୍ତିକ ଗ୍ଲୋବାଲ ପୋଜିସନିଂ ସିଷ୍ଟମ ଜରିଆରେ ପ୍ରସ୍ତାବିତ ଟୋଲ୍ ଆଦାୟ ବ୍ୟବସ୍ଥାରେ ଯାନର ଏକାଉଣ୍ଟରୁ ସ୍ୱୟଂ ଭାବେ ଅର୍ଥ କଟିଯିବ ଏବଂ ଟୋଲ୍ ଗେଟ୍ ଖୋଲିଯିବ । ଯଦି ଟ୍ରାଞ୍ଜାକ୍ସନ ( କାରବାର ) ବିଫଳ ହୁଏ ତେବେ ଟୋଲ୍ ଅପରେଟରକୁ ସୂଚନା ଚାଲିଯିବ ଏବଂ ହାତାହାତି ଟୋଲ୍ ଆଦାୟ ପରେ ଗେଟ୍ ଖୋଲିବ ।


    ଏବେ ଏନଏଚଏଆଇ ଦ୍ୱାରା ଫାଷ୍ଟଟାଗ୍ ପ୍ରୋଗ୍ରାମରେ ପ୍ରି - ପେଡ୍ ୱାଲେଟ ଏକାଉଂଟ ସହ ନୂତନ ବ୍ୟବସ୍ଥା ସମନ୍ୱିତ ହେବ । ଏହା ଡିଷ୍ଟାନ୍ସ ଟୋଲିଂ ଏବଂ ବର୍ତ୍ତମାନ ଥିବା ଟୋଲିଂ ବ୍ୟବସ୍ଥା ତଥା ଭର୍ଚୁଆଲ ଟୋଲିଂ ଏବଂ ନର୍ମାଲ ଟୋଲିଂ ମଧ୍ୟରେ ତୁଳନାତ୍ମକ ଚିତ୍ର ଦେବ ।


    2018 ଜାନୁଆରୀ 25ରେ ପ୍ରକଳ୍ପ କାମ ଆରମ୍ଭ ହୋଇଥିଲା । ଫେବୃଆରୀ 9 ରେ ଏହା ନିଲାମ ପୂର୍ବବର୍ତ୍ତୀ ବୈଠକ ହୋଇଥିଲା ଏବଂ 2018 ଫେବୃଆରୀ 26ରେ ନିଲାମର ଶେଷ ତାରିକ ରହିଛି ।


    **********


    

    
    (Release ID: 1519686) Visitor Counter : 1