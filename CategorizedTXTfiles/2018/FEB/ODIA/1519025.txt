      ଅର୍ଥ ମନ୍ତ୍ରଣାଳୟ

      ଇଲେକଟ୍ରୋନିକ ଢାଞ୍ଚାରେ ଆକଳନ ଲାଗି ଏକ ନୂଆ ଯୋଜନା ଅଧିସୂଚିତ କରିବା ନିମନ୍ତେ ଆୟକର ଆଇନରେ ସଂଶୋଧନ ପାଇଁ ପ୍ରସ୍ତାବ;
      ବହୁ ବର୍ଷ ଧରି ଚାଲି ଆସୁଥିବା ହିସାବ ପ୍ରକ୍ରିୟାରେ ବ୍ୟାପକ ପରିବର୍ତ୍ତନ ଲାଗି ସାରା ଦେଶରେ ଇ-ଆକଳନର ଆରମ୍ଭ କରାଯିବ

      Posted On: 01 FEB 2018 8:52PM by PIB Bhubaneshwar

    କେନ୍ଦ୍ର ଅର୍ଥ ଏବଂ କର୍ପୋରେଟ ବ୍ୟାପାର ମନ୍ତ୍ରୀ ଶ୍ରୀ ଅରୁଣ ଜେଟଲୀ ଆଜି ସଂସଦରେ ଉପସ୍ଥାପନ କରାଯାଇଥିବା ସାଧାରଣ ବଜେଟ 2018-19ରେ ଆକଳନ ଲାଗି ଏକ ନୂଆ ଯୋଜନା ଅଧିସୂଚିତ କରିବା ନିମନ୍ତେ ଆୟକର ଆଇନରେ ସଂଶୋଧନ କରିବା ଲାଗି ପ୍ରସ୍ତାବ ଦେଇଥିଲେ । ଶ୍ରୀ ଜେଟଲୀ କହିଥିଲେ ଯେ ଆକଳନ ଇଲେକଟ୍ରୋନିକ ଢାଞ୍ଚାରେ କରାଯିବ , ଯାହାଦ୍ୱାରା ଏଥିରେ ସମ୍ପୃକ୍ତ ଲୋକମାନଙ୍କ ମଧ୍ୟରେ ଯୋଗାଯୋଗ ଅବସର ପ୍ରାୟତଃ ସମାପ୍ତ ହୋଇଯିବ । ଏହାର ପରିଣାମସ୍ୱରୂପ ଅଧିକ ଦକ୍ଷତା ଏବଂ ପାରଦର୍ଶିତା ସୁନିଶ୍ଚିତ ହୋଇପାରିବ । ଅର୍ଥମନ୍ତ୍ରୀ ଏହା ମଧ୍ୟ କହିଥିଲେ ଯେ ଇ-ଆକଳନ ପ୍ରଣାଳୀର ଆରମ୍ଭ 2016ରେ ପରୀକ୍ଷାମୂଳକ ଭାବେ କରାଯାଇଥିଲା । 2017ରେ ଏହାର ସମ୍ପ୍ରସାରଣ 102ଟି ସହରରେ କରାଯାଇଥିଲା । ଆୟକର ବିଭାଗ ଏବଂ ଟିକସଦାତାଙ୍କ ମଧ୍ୟରେ ଆପୋସ ସମ୍ପର୍କକୁ ହ୍ରାସ କରିବା ଏହାର ଉଦ୍ଦେଶ୍ୟ ଥିଲା । ଶ୍ରୀ ଜେଟଲୀ କହିଥିଲେ ଯେ ବର୍ତ୍ତମାନ ସୁଦ୍ଧା ଏହି କ୍ଷେତ୍ରରେ ହାସଲ ହୋଇଥିବା ଅଭିଜ୍ଞତାକୁ ଦୃଷ୍ଟିରେ ରଖି ଆମେ ଏବେ ସାରା ଦେଶରେ ଇ-ଆକଳନର ଆରମ୍ଭ କରିବା ଲାଗି ପ୍ରସ୍ତୁତ ଅଛୁ । ଫଳରେ ବହୁବର୍ଷ ଧରି ଚାଲିଆସୁଥିବା ଆୟକର ବିଭାଗର ଆକଳନ ପ୍ରକ୍ରିୟା ସହିତ ଟିକସଦାତା ଏବଂ ଅନ୍ୟ ଅଂଶୀଦାରଙ୍କ ସହିତ ଆପୋସ ସମ୍ପର୍କର ପଦ୍ଧତିରେ ବ୍ୟାପକ ପରିବର୍ତ୍ତନ ଆସିବ ।


    **********

    
    
    (Release ID: 1519025) Visitor Counter : 1