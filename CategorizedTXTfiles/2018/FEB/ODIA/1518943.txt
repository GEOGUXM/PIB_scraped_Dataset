      ପରିବେଶ ଓ ଜଙ୍ଗଲ ମନ୍ତ୍ରଣାଳୟ

      କେନ୍ଦ୍ର ବଜେଟ ସମାବେଶୀ ଓ ବିକାଶୋନ୍ମୁଖୀ ନୂତନ ଭାରତ ଗଠନରେ ସହାୟକ ହେବ: କେନ୍ଦ୍ର ପର୍ଯ୍ୟାବରଣ ମନ୍ତ୍ରୀ
      • ଦିଲ୍ଲୀ - ଏନସିଆର କ୍ଷେତ୍ର ତଥା ପ୍ରତିବେଶୀ ରାଜ୍ୟମାନଙ୍କରେ ବାୟୁ ପ୍ରଦୂଷଣ ରୋକିବାକୁ ବଜେଟରେ ବିଶେଷ ପ୍ରାବଧାନ ରହିଛି: ଡ଼କ୍ଟର ହର୍ଷବର୍ଦ୍ଧନ

      Posted On: 01 FEB 2018 4:45PM by PIB Bhubaneshwar

    କେନ୍ଦ୍ର ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ଏବଂ ବିଜ୍ଞାନ ଓ ପ୍ରଯୁକ୍ତିବିଦ୍ୟା ମନ୍ତ୍ରୀ ଡକ୍ଟର ହର୍ଷବର୍ଦ୍ଧନ 2018-19 ବର୍ଷର ସାଧାରଣ ବଜେଟ ବିକାଶୋନ୍ମୁଖୀ ଏବଂ ଏହା ନୂତନ ଭାରତ ବିକାଶରେ ସହାୟକ ହେବ ବୋଲି ମତ ପୋଷଣ କରିଛନ୍ତି । ସବକା ସାଥ , ସବକା ବିକାଶ ଆଭିମୁଖ୍ୟ ଏଥିରେ ପ୍ରତିଫଳିତ ହୋଇଛି ବୋଲି ସେ କହିଛନ୍ତି । ଆଜି ଏହି ପରିପ୍ରେକ୍ଷୀରେ ଏକ ବିବୃତ୍ତି ଦେଇ ମନ୍ତ୍ରୀ ଡକ୍ଟର ହର୍ଷବର୍ଦ୍ଧନ କହିଛନ୍ତି ଯେ ଏହି ବଜେଟ ପ୍ରଧାନମନ୍ତ୍ରୀ ମୋଦୀଜୀଙ୍କୁ ଦୁର୍ନୀତି ବିରୋଧରେ ସଂଗ୍ରାମରେ ସହାୟକ ହେବା ସହ ଗ୍ରାମାଞ୍ଚଳ - ସହରାଞ୍ଚଳ ମଧ୍ୟରେ ଥିବା ବୈଷମ୍ୟକୁ ଦୂର କରିପାରିବ । ଏହା ଏକ ସାମଗ୍ରିକ ସମାବେଶୀ ବଜେଟ ଏବଂ ସମାଜର ପ୍ରତ୍ୟେକ ବର୍ଗର ଲୋକମାନଙ୍କ ପ୍ରତି ଏଥିରେ ସମାନ ଦୃଷ୍ଟି ପ୍ରଦାନ କରାଯାଇଛି ।


    ଡକ୍ଟର ହର୍ଷବର୍ଦ୍ଧନ ବଜେଟରେ ଥିବା ବିଶେଷ ଯୋଜନା ବିଷୟରେ ସୂଚାଇ କହିଲେ ଯେ ଦିଲ୍ଲୀ - ଏନସିଆର ତଥା ଏହାର ପ୍ରତିବେଶୀ ରାଜ୍ୟମାନଙ୍କରେ ବାୟୁ ପ୍ରଦୂଷଣ ରୋକିବା ସକାଶେ ବିଶେଷ ପ୍ରାବଧାନ ରହିଛି । ସେହିସବୁ ପ୍ରତିବେଶୀ ରାଜ୍ୟମାନଙ୍କ ମଧ୍ୟରେ ହରିଆନା , ପଞ୍ଚାବ , ଉତ୍ତର ପ୍ରଦେଶ ଓ ଦିଲ୍ଲୀ ରହିଛି ଏବଂ ଏହି ରାଜ୍ୟ ସରକାରମାନେ ବଜେଟରୁ ବିଶେଷ ଉପକୃତ ହେବେ । ଫସଲ ଅମଳ ପରେ ଉତ୍ପନ୍ନ ପାଳକୁଟାକୁ ନଷ୍ଟ କରିବା ସକାଶେ ଆବଶ୍ୟକ ଯାନ୍ତ୍ରିକ ଉପକରଣକୁ ସବସିଡ଼ି ମୂଲ୍ୟରେ ଯୋଗାଇ ଦିଆଯିବ । କ୍ଷେତପାଳକୁ ନଷ୍ଟ କରିବା ସକାଶେ ଅଭିନବ ଉପାୟ ବାହାର କରିବା ସକାଶେ ଆମର ବୈଜ୍ଞାନିକମାନେ ଗବେଷଣା ଚଳାଇଛନ୍ତି ବୋଲି ସେ କହିଛନ୍ତି ।


    ମନ୍ତ୍ରୀ ଡକ୍ଟର ହର୍ଷବର୍ଦ୍ଧନ କହିଲେ ଯେ ଢ଼େର୍ ‌ ଦିନରୁ ପ୍ରଚଳିତ ଥିବା ପୁରୁଣା ଜଙ୍ଗଲ ଆଇନକୁ ସଂଶୋଧନ କରିବା ସକାଶେ କୌଣସି ସରକାର ପୂର୍ବରୁ ଚିନ୍ତା ସୁଦ୍ଧା କରିନଥିଲେ । ସେହିଭଳି କ୍ଷୁଦ୍ର ଓ ନାମମାତ୍ର ବାଉଁଶ ଉତ୍ପାଦନକାରୀ ବିଶେଷ କରି ଉତ୍ତର ପୂର୍ବାଞ୍ଚଳ କ୍ଷେତ୍ରର କୃଷକମାନଙ୍କ ପାଇଁ କୌଣସି ପ୍ରକାର ବ୍ୟବସ୍ଥା ପୂର୍ବରୁ ନଥିଲା । ‘ ଗଛ ’ ସଂଜ୍ଞାରୁ ବାଉଁଶକୁ ବାଦ୍ ‌ ଦେବା ଏକ ଐତିହାସିକ ପଦକ୍ଷେପ । ଏହି ସଂଶୋଧନ ଦୀର୍ଘ 90ବର୍ଷ ପରେ କରାଯାଇଛି ଯାହାକି ଏବେ ବାଉଁଶ ଚାଷ ଏବଂ ଏଥିରୁ ବିଭିନ୍ନ ପ୍ରକାର ଉପକରଣ ପ୍ରସ୍ତୁତ କରି ଅର୍ଥ ଉପାର୍ଜନ କରିବାରେ ବିଶେଷ ଭାବେ ସହାୟକ ହେବ । ପୁନର୍ଗଠିତ ଜାତୀୟ ବାଉଁଶ ଅଭିଯାନ ମାଧ୍ୟମରେ ଏହା କାର୍ଯ୍ୟକାରୀ କରାଯିବ । ଏହା ଗ୍ରାମାଞ୍ଚଳ ଅର୍ଥନୀତିକୁ ବିଶେଷ ସହାୟକ ହେବ । ଉତ୍ତର ପୂର୍ବାଞ୍ଚଳ କ୍ଷେତ୍ରର ଲୋକମାନେ ଏଥିରୁ ସର୍ବାଧିକ ଫାଇଦା ପାଇବେ ବୋଲି ସେ କହିଛନ୍ତି ।


    ମନ୍ତ୍ରୀ ଡକ୍ଟର ହର୍ଷବର୍ଦ୍ଧନ କହିଲେ ଯେ ଡ଼ିଏସଟି ପକ୍ଷରୁ ଏକ ସାଇବର ଫିଜିକାଲ ସିଷ୍ଟମ ଅଭିଯାନ ଆରମ୍ଭ କରାଯିବ ଯାହାକି ଉତ୍କର୍ଷ କେନ୍ଦ୍ର ସ୍ଥାପନରେ ସହାୟକ ହେବ । ସେହିଭଳି ଡ଼ିଜିଟାଲ ଇଣ୍ଡିଆ କାର୍ଯ୍ୟକ୍ରମ ପାଇଁ ବଜେଟରେ ଅର୍ଥକୁ ଦ୍ୱିଗୁଣିତ କରାଯାଇ 2018-19 ରେ ଏହାକୁ 3073 କୋଟି ଟଙ୍କା କରାଯାଇଛି । ତେଣୁ ଏହି ବଜେଟରେ ଅଭିନବ ଭାବଧାନାକୁ ବିଶେଷ ଭାବେ ଗୁରୁତ୍ୱ ପ୍ରଦାନ କରାଯାଇଛି ବୋଲି ସୂଚାଇ ଡକ୍ଟର ହର୍ଷବର୍ଦ୍ଧନ କହିଲେ ଯେ ରୋବୋଟିକ୍ସ , କୃତ୍ରିମ ପ୍ରଜ୍ଞା , ଡ଼ିଜିଟାଲ ଉତ୍ପାଦନ , ବିଗ୍ ‌ ଡ଼ାଟା ବିଶ୍ଳେଷଣ , କ୍ୱାଣ୍ଟମ୍ ‌ ଯୋଗାଯୋଗ ଓ ଇଣ୍ଟରନେଟ୍ ‌ କ୍ଷେତ୍ରରେ ଗବେଷଣା , ତାଲିମ ଏବଂ ଦକ୍ଷତା ହାସଲ ସକାଶେ ଅଧିକ ନିବେଶର ବ୍ୟବସ୍ଥା ଏହି ବଜେଟରେ କରାଯାଇଛି । ଏହା କମ୍ପ୍ୟୁଟର ପ୍ରଫେସନାଲମାନଙ୍କୁ ସହାୟକ ହେବା ସହ ଏହି କ୍ଷେତ୍ରରେ ପ୍ରତିଯୋଗିତାକୁ ବିକଶିତ ସ୍ତରରେ ପହଞ୍ଚାଇ ପାରିବ ।


    ************

    
    
    (Release ID: 1518943) Visitor Counter : 1