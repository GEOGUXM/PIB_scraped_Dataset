      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ବିଶ୍ଵ ଡିଜିଟାଲ ସ୍ୱାସ୍ଥ୍ୟଭାଗୀଦାରୀତା ସମ୍ମିଳନୀକୁ ସମ୍ବୋଧନ କଲେ ଶ୍ରୀ ଜେ.ପି.ନଡ୍ଡା
      • ସ୍ୱାସ୍ଥ୍ୟସେବା ଏବଂ ସଂଶାଧନର ପ୍ରାବଧାନ ଏବଂ ବିତରଣରେ ଅସମାନତା ହ୍ରାସ କରିବା ପାଇଁ ଡିଜିଟାଲ ସ୍ୱାସ୍ଥ୍ୟରେ ଅପାର ସମ୍ଭାବନା: ଶ୍ରୀ ଜେ.ପି.ନଡ୍ଡା
      
      Posted On: 21 FEB 2018 3:12PM by PIB Bhubaneshwar


    ଡିଜିଟାଲ ସ୍ୱାସ୍ଥ୍ୟସେବା କ୍ଷେତ୍ରରେ ଅନେକ ସଂଭାବନା ରହିଛି । ଏହା ଦିବ୍ୟାଙ୍ଗ , ମାନସିକ ବିକୃତ ଶିଶୁ, ମାନସିକ ସ୍ୱାସ୍ଥ୍ୟରୋଗୀ ଏବଂ ଏଚ . ଆଇ . ଭି ./ ଏଡସ୍ ସଂକ୍ରମିତ , କୁଷ୍ଠରୋଗ ଏବଂ ଟି . ବିରେ ପିଡିତ ଲୋକମାନଙ୍କୁ ସକ୍ରିୟ ଉପଚାର ସୁବିଧା ପ୍ରଦାନ କରିପାରିବ । କେନ୍ଦ୍ରସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ମନ୍ତ୍ରୀ ଶ୍ରୀଜେ . ପି . ନଡ୍ଡା ଅଷ୍ଟ୍ରେଲିଆର ସିଡନୀଠାରେ ଆଜି ( ବୁଧବାର ଦିନ ) ଡିଜିଟାଲ ସ୍ୱାସ୍ଥ୍ୟ ଭାଗୀଦାରୀତା ଉପରେ ଅନୁଷ୍ଠିତ ସମ୍ମିଳନୀରେ ଏହା କହିଥିଲେ । ଏଥି ସହିତ ଭାରତରେ ଉତ୍ତମ ସ୍ୱାସ୍ଥ୍ୟ ପରିଣାମ ଗୁଡିକର ସମର୍ଥନରେ ଡିଜିଟାଲ ସ୍ୱାସ୍ଥ୍ୟର ଭୂମିକା ଉପରେ ଶ୍ରୀ ନଡ୍ଡା ଆଲୋଚନା କରିଥିଲେ ।


    ଏହି ଅବସରରେ ଅଷ୍ଟ୍ରେଲିଆର ହ୍ୟୁମାନ ସର୍ଭିସେସ ମନ୍ତ୍ରୀ ମିଷ୍ଟର ମାଇକେଲ କିନାନ , ଅଷ୍ଟ୍ରେଲିଆର ଡିଜିଟାଲ ସ୍ୱାସ୍ଥ୍ୟ ସଂସ୍ଥାର ଅଧ୍ୟକ୍ଷ ମିଷ୍ଟର ଜିମ ବିର୍ଚ , ଜର୍ଜ ଇନଷ୍ଟିଚ୍ୟୁଟ ଅଫ ଗ୍ଲୋବାଲ ହେଲଥର ସହ - ପ୍ରତିଷ୍ଠାତା ଏବଂ ପ୍ରିନସିପାଲ ପ୍ରୋଫେସର ରୋବିନ ନର୍ଟନ , ୟୁଏନଏସଡବ୍ଲ୍ୟୁ ସିଡନୀର ସଭାପତି ଏବଂ ଉପ କୁଳପତି ପ୍ରୋଫେସର ଇୟାନ ଜାକବ ଏବଂ ବିଭିନ୍ନ ଦେଶରୁ ଆସିଥିବା ପ୍ରତିନିଧିମାନେ ଉପସ୍ଥିତ ଥିଲେ ।


    ଏହି ଅବସରରେ ଆୟୋଜିତ ସଭାକୁ ସମ୍ବୋଧିତ କରି ଶ୍ରୀ ନଡ୍ଡା କହିଥିଲେ ବିଭିନ୍ନ ଦେଶର ଅନୁଭୂତିରୁ ଅନୁମେୟ ଯେ ଉତ୍ତମ ଭାବେ ଡିଜାଇନ କରାଯାଇଥିବା ଡିଜିଟାଲ ସ୍ୱାସ୍ଥ୍ୟ ପ୍ରଣାଳୀ ଏବଂ ସେବାସ୍ୱାସ୍ଥ୍ୟ ବ୍ୟବସ୍ଥା ଦକ୍ଷତାରେ ସଂସ୍କାର ଆଣିବା ସହ ଚିକିତ୍ସା କ୍ଷେତ୍ରରେ ଦେଖା ଯାଉଥିବା ତ୍ରୁଟି ବିଚ୍ୟୁତିକୁ ସୁଧାରି ପାରିବ । ରିଟେଲ , ବ୍ୟାଙ୍କିଙ୍ଗ ଆଦି ବିଭିନ୍ନ କ୍ଷେତ୍ରରେ ଅଣାଯାଇଥିବା ଡିଜିଟାଲ ସଂସ୍କାରର ଲାଭ ଆମେ ଦେଖିଛୁ । ଆଗାମୀ ଦଶନ୍ଧିରେ ଡିଜିଟାଲ ସଂସ୍କାର ସ୍ୱାସ୍ଥ୍ୟ କ୍ଷେତ୍ରରେ ସମସ୍ତେ ଦେଖିପାରିବେ ।


    କେନ୍ଦ୍ରମନ୍ତ୍ରୀ କହିଥିଲେ ଯେ ଭାରତର ସ୍ୱାସ୍ଥ୍ୟ ନୀତି 2017ରେ 2020 ସୁଦ୍ଧା ତିନୋଟି ବିଶିଷ୍ଟ ଲକ୍ଷ୍ୟ ପୂରଣ କରିବାର ଲକ୍ଷ୍ୟ ରଖାଯାଇଛି । ସେ କହିଥିଲେ ଯେ ପ୍ରଥମତଃ 2020 ମସିହା ସୁଦ୍ଧା ସ୍ୱାସ୍ଥ୍ୟ ପ୍ରଣାଳୀ ସହ ଜଡିତ ଉପାଦାନ ଗୁଡିକର ସୂଚନା ଜିଲାସ୍ତରରେ ଇଲେକ୍ଟ୍ରୋନିକ ଡାଟା ବେସ ଭାବେ ସୁନିଶ୍ଚିତ କରାଇବା । ଏହାଦ୍ୱାରା ମୁଖ୍ୟତଃ ଡାକ୍ତରଖାନାର କାର୍ଯ୍ୟଶୈଳୀରେ ସଂସ୍କାର ପାଇଁ କଂପ୍ୟୁଟରୀକୃତ ବ୍ୟବସ୍ଥାର ଉପଯୋଗ କରିବା ଦ୍ୱାରା ସାର୍ବଜନୀନ ସ୍ୱାସ୍ଥ୍ୟ ପ୍ରଣାଳୀରେ କାଗଜ - ଆଧାରିତ ଡାଟା ସଂଗ୍ରହ ଏବଂ ରେକର୍ଡଗୁଡିକୁ ଏକୀକୃତ କରିବା ଦ୍ୱାରା ସ୍ୱାସ୍ଥ୍ୟ ପ୍ରଣାଳୀରେ ଅନେକ ପରିବର୍ତ୍ତନ ଅଣାଯାଇପାରିବ । ଦ୍ୱିତୀୟତଃ ସ୍ୱାସ୍ଥ୍ୟ ଯାଂଚ ପ୍ରଣାଳୀକୁ ମଜବୁତ କରିବା ଏବଂ 2020 ମସିହା ସୁଦ୍ଧା ସାର୍ବଜନୀନ ସ୍ୱାସ୍ଥ୍ୟ ମହତ୍ୱ ଥିବା ରୋଗଗୁଡିକ ପାଇଁ ପଂଜୀକରଣ କରିବା , ଯେଉଁଠାରେ ମହାମାରୀ ରୋଗ ପାଇଁ ସ୍ୱାସ୍ଥ୍ୟ ଉପାୟଗୁଡିକ ପାଇଁ ଉତ୍ତମ ସୂଚନା ମିଳିପାରିବ । ତୃତୀୟତଃ ଆମେ ସଂଘୀୟ ରାଷ୍ଟ୍ରୀୟ ଇ - ସ୍ୱାସ୍ଥ୍ୟ ଆର୍କିଟେକ୍ଚର ପ୍ରତିଷ୍ଠା , ସ୍ୱାସ୍ଥ୍ୟ ସୂଚନା ଆଦାନପ୍ରଦାନର ବ୍ୟବସ୍ଥା ଏବଂ 2025 ମସିହାଵ ସୁଦ୍ଧା ରାଷ୍ଟ୍ରୟୀ ସ୍ୱାସ୍ଥ୍ୟ ସୂଚନା ନେଟୱାର୍କ ପ୍ରତିଷ୍ଠା କରାଯିବାର ଲକ୍ଷ୍ୟ ରଖାଯାଇଛି ।


    କେନ୍ଦ୍ର ସ୍ୱାସ୍ଥ୍ୟମନ୍ତ୍ରଣାଳୟ ଦ୍ୱାରା ନିଆଯାଇଥିବା ପଦକ୍ଷେପ ବିଷୟରେ ଆଲୋକପାତ କରି ଶ୍ରୀ ନଡ୍ଡା କହିଥିଲେ ଯେ ଏକୀକୃତ ସ୍ୱାସ୍ଥ୍ୟ ସୂଚନା ମଂଚ ( IHIP ) ର ଉଦ୍ଦେଶ୍ୟ 10 ଟି ଭାରତୀୟ ରାଜ୍ୟଗୁଡିକର ବିଭିନ୍ନ ଡାକ୍ତରଖାନାକୁ ସଂଯୋଗ କରି ସ୍ୱାସ୍ଥ୍ୟ ସୂଚନା ଆଦାନ ପ୍ରଦାନ କରାଯିବ । ବିଲ୍ଡିଂ ରେଜିଷ୍ଟ୍ରିଜରେ ମନ୍ତ୍ରଣାଳୟ ଦ୍ୱାରା କରାଯାଇଥିବା କାର୍ଯ୍ୟଗୁଡିକୁ ମଧ୍ୟ ସ୍ପଷ୍ଟ ଭାବେ ଉଲ୍ଲେଖ କରିଥିଲେ । ଶ୍ରୀ ନଡ୍ଡା କହିଥିଲେ ଯେ ସ୍ୱାସ୍ଥ୍ୟସୁବିଧା ପାଇଁ ରେଜିଷ୍ଟ୍ରିଗୁଡିକର ନିର୍ମାଣ ଆରମ୍ଭ କରାଯାଇଛି ଏବଂ 200 ହାଜରରୁ ଅଧିକ ସାର୍ବଜନୀନ ସ୍ୱାସ୍ଥ୍ୟସୁବିଧା ଗୁଡିକର ଅଦ୍ୱିତୀୟ ଚିହ୍ନଟ ସଂଖ୍ୟା ପ୍ରଦାନ କରାଯାଇଛି । ଡିଜିଟାଲ ସ୍ୱାସ୍ଥ୍ୟ ପ୍ରତି ଭାରତର ପ୍ରତିବଦ୍ଧତା ବିଷୟରେ ଶ୍ରୀ ନଡ୍ଡା କହିଥିଲେ ଯେ ଡିଜିଟାଲ ଉଦ୍ୟୋଗ ଜରିଆରେ ସ୍ୱାସ୍ଥ୍ୟସେବାର ଆଧୁନିକୀକରଣ ସରକାରଙ୍କର ଏକ ଗୁରୁତ୍ୱପୂର୍ଣ୍ଣ ନୀତି ଏବଂ ଭାରତ ଡିଜିଟାଲ ଉଦ୍ୟୋଗର ଉପଯୋଗ କରି ନିଜ ସ୍ୱାସ୍ଥ୍ୟ ସୁବିଧା ଗୁଡିକର ଏବଂ ସେବା ଗୁଡିକର ଆଧୁନିକୀକରଣ ପାଇଁ ପ୍ରତିବଦ୍ଧ । ସେ କହିଥିଲେ ଯେ ଭାରତ ସରକାରଙ୍କର ଡିଜିଟାଲ ଇଣ୍ଡିଆ କାର୍ଯ୍ୟକ୍ରମ ଅଧିନରେ ସେବା ବିତରଣ କ୍ଷେତ୍ରରେ ସଂସ୍କାର ପାଇଁ ଆଇସିଟିର ଉପଯୋଗ ଉପରେ ଧ୍ୟାନ ଦିଆଯାଉଛି ଏବଂ ସ୍ୱାସ୍ଥ୍ୟ ମନ୍ତ୍ରଣାଳୟ , ସ୍ୱାସ୍ଥ୍ୟସେବାର ବିଭିନ୍ନ କ୍ଷେତ୍ରରେ ଆଇଟି ସିଷ୍ଟମର ଉପଯୋଗ କରୁଛି ।


    ***********

    
    
    (Release ID: 1521720) Visitor Counter : 6