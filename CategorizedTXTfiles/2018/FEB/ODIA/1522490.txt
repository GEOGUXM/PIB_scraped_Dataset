      ବିଜ୍ଞାନ ଓ ପ୍ରଯୁକ୍ତି ମନ୍ତ୍ରଣାଳୟ

      ସିଏସଆଇଆର ଏବଂ ଆଇଓଆରଏ ମଧ୍ୟରେ ବୁଝାମଣାପତ୍ର ସ୍ୱାକ୍ଷରିତ
      Posted On: 26 FEB 2018 2:05PM by PIB Bhubaneshwar


    ବିଜ୍ଞାନ ଓ ଶିଳ୍ପ ଗବେଷଣା ପରିଷଦ ( CSIR ) ବିଜ୍ଞାନ ଓ ପ୍ରଯୁକ୍ତି ହସ୍ତାନ୍ତର ଆଞ୍ଚଳିକ କେନ୍ଦ୍ର ( RCSTT ) ସହ ଏକ ବୁଝାମଣା ପତ୍ର ସ୍ପାକ୍ଷର କରିଛନ୍ତି । ଭାରତ ମହାସାଗର ରିମ୍ ‌ ସଂଗଠନ ( IORA ) ର ଆରସିଏସଟିଟି ଏକ ଶାଖା । ଏହି ବୁଝାମଣା ପତ୍ର ଅନୁସାରେ ଔଷଧୀୟ ଉଦ୍ଭିଦ ସକାଶେ ଲକ୍ଷ୍ନୌଠାରେ ଏକ ଔଷଧୀୟ ଏବଂ ଆରୋମାଟିକ୍ ‌ ଉଦ୍ଭିଦ ପ୍ରତିଷ୍ଠାନ କେନ୍ଦ୍ର ସ୍ଥାପନ କରାଯିବ ।


    ସିଏସଆଇଆର - ସିଆଇଏମଏପିର ନିର୍ଦ୍ଦେଶକ ପ୍ରଫେସର ଅନୀଲ କୁମାର ତ୍ରିପାଠୀ ଏବଂ ଆଇଓଆରଏ - ଆରସିଏସଟିଟିର ନିର୍ଦ୍ଦେଶକ ଡ଼କ୍ଟର ଏ ସେଦ୍ରୋପୌସାନ ଏହି ବୁଝାମଣା ପତ୍ରରେ ସ୍ୱାକ୍ଷର କରିଛନ୍ତି । ସିଏସଆଇଆରର ମହା ନିର୍ଦ୍ଦେଶକ ଡ଼କ୍ଟର ଗିରିଶ ସାହାନୀଙ୍କ ନେତୃତ୍ୱରେ ଭାରତୀୟ ପ୍ରତିନିଧି ଦଳ 31ତମ ଖ୍ୱାରିଜମୀ ଆନ୍ତର୍ଜାତିକ ପୁରସ୍କାର ଉତ୍ସବରେ ଯୋଗ ଦେବାକୁ ଯାଇଥିବା ବେଳେ ଏହି ବୁଝାମଣା ପତ୍ର ସ୍ୱାକ୍ଷରିତ ହୋଇଥିଲା । ଏହି ସମ୍ମିଳନୀରେ ଇରାନର ରାଷ୍ଟ୍ରପତି ଡ଼କ୍ଟର ହାସାନ ରୁହାନୀ ଉଦ୍ ‌ ବୋଧନ ଦେଇଥିଲେ ।


    ସିଏସଆଇଆର - ସିଆଇଏମଏପିଠାରେ ଥିବା ଆଇଓଆାରଏ କେନ୍ଦ୍ର ଗୁରୁତ୍ୱପୂର୍ଣ୍ଣ ଔଷଧୀୟ ଉଦ୍ଭିଦମାନଙ୍କ ଉପରେ ଏକ ଡ଼ାଟାବେସ୍ ‌ ସ୍ଥାପନ କରିବା ସହ ସେମାନଙ୍କର ମୂଲ୍ୟଯୁକ୍ତ ଉତ୍ପାଦ , ଅନ୍ୟାନ୍ୟ ସଂପର୍କୀତ ବିଶେଷଜ୍ଞ ତଥା ଶିଳ୍ପ ଆଦି ସଂପର୍କରେ ସକଳ ପ୍ରକାର ସୂଚନା ସଂଗ୍ରହ କରିବ । ଆଇଓଆରଏ ସଦସ୍ୟ ରାଷ୍ଟ୍ରଙ୍କ ଠାରୁ ଏହି ତଥ୍ୟାବଳୀ ସଂଗ୍ରହ କରାଯିବ । ସମୟାନ୍ତରେ ଏହି ସଂକ୍ରାନ୍ତରେ ବୈଠକ ତଥା ତାଲିମ କାର୍ଯ୍ୟକ୍ରମର ଆୟୋଜନ କରାଯାଇ ସେସବୁର ବାଣିଜ୍ୟ କାରବାର ସମେତ ବୈଜ୍ଞାନିକ ସୂଚନା ଆଦାନ ପ୍ରଦାନ କରାଯିବ । ଆଇଓଆରଏ 21ଟି ରାଷ୍ଟ୍ରଙ୍କ ଏକ ସଂଗଠନ ଏବଂ ସେଥିରେ ଅନ୍ୟ ସାତଟି ରାଷ୍ଟ୍ର ଆଲୋଚନାକାରୀ ସହଭାଗୀ ରହିଛନ୍ତି ଯେଉଁମାନେ ଔଷଧୀୟ ଉଦ୍ଭିଦ ସଂକ୍ରାନ୍ତରେ ଛଅଟି କ୍ଷେତ୍ରରେ ସହଯୋଗ କରିବା ସକାଶେ କ୍ଷେତ୍ର ଚିହ୍ନଟ କରାଯାଇଛି ।


    *************

    
    
    (Release ID: 1522490) Visitor Counter : 2