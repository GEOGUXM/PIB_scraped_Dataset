      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ଆଗାମୀ ଦୁଇରୁ ତିନି ବର୍ଷ ମଧ୍ୟରେ ଏନସିଇଆରଟି ପାଠ୍ୟକ୍ରମକୁ କମ କରାଯିବ: ଶ୍ରୀ ପ୍ରକାଶ ଜାଭଡେକର
      Posted On: 26 FEB 2018 1:47PM by PIB Bhubaneshwar


    ମାନବ ସମ୍ବଳ ବିକାଶ ମନ୍ତ୍ରଣାଳୟ ଆଗାମୀ ଦୁଇ ତିନି ବର୍ଷ ମଧ୍ୟରେ ଏନସିଇଆରଟି ପାଠ୍ୟ ପୁସ୍ତକର ପାଠ୍ୟକ୍ରମକୁ ହ୍ରାସ କରିବ । ଏହି ସୂଚନା ଆଜି ନୂଆଦିଲ୍ଲୀଠାରେ ସମ୍ବାଦଦାତା ମାନଙ୍କ ସହିତ ଆଲୋଚନା କରିବା ସମୟରେ କେନ୍ଦ୍ର ମାନବ ସମ୍ବଳ ବିକାଶ ମନ୍ତ୍ରୀ ଶ୍ରୀ ପ୍ରକାଶ ଜାଭଡେକର ପ୍ରକାଶ କରିଛନ୍ତି । ଶ୍ରୀ ପ୍ରକାଶ ଜାଭେଡକର କହିଲେ ଯେ ମନ୍ତ୍ରଣାଳୟ ଦ୍ୱାରା ଆୟୋଜିତ 6 କାର୍ଯ୍ୟଶାଳା ତଥା ରାଜ୍ୟ ବିଭାଗର ଅଧିକାରୀମାନଙ୍କର ଉଚ୍ଚସ୍ତରୀୟ ବୈଠକରେ ଦେଶରେ ଗୁଣବତ୍ତା ସମ୍ପନ୍ନ ଶିକ୍ଷା ସମ୍ବନ୍ଧରେ ବିଚାର କରାଯାଇଥିଲା । ଏହି ବୈଠକରେ ଅନେକ ସଂଖ୍ୟାରେ ସ୍ୱୟଂସହାୟକ ସଙ୍ଗଠନ , ଶିକ୍ଷା ବିଶେଷଜ୍ଞ , ରାଜ୍ୟ ସରକାରଙ୍କ ଅଧିକାରୀ , ପ୍ରଧାନ ଅଧ୍ୟାପକ ଏବଂ ଅନେକ ଶିକ୍ଷକ ଉପସ୍ଥିତ ଥିଲେ ।


    ଶ୍ରୀ ପ୍ରକାଶ ଜାଭେଡକର କହିଲେ ଯେ ଏହା ଦ୍ରୁତ ଗତିରେ ଅନୁଭବ କରାଯାଉଛି ଯେ ଅଧିକ ସୂଚନା ପ୍ରଦାନ କରିବା କୌଣସି ଶିକ୍ଷା ନୁହେଁ ଏବଂ ବିଦ୍ୟାର୍ଥୀ କେବଳ ଏକ ଡାଟାବ୍ୟାଙ୍କ ନୁହେଁ । ସେ କହିଲେ ଯେ ଶିକ୍ଷାର ପ୍ରମୁଖ ଉଦ୍ଦେଶ୍ୟ ହେଉଛି ଭଲ ମଣିଷ ହେବା । ସେ ପୁନଶ୍ଚ କହିଲେ ଯେ ମୂଲ୍ୟବୋଧ ସହିତ ଜଡିତ ଶିକ୍ଷା , ଜୀବନର କୁଶଳତାର ପ୍ରାୟୋଗିକ ଶିକ୍ଷା ଏବଂ ଶାରୀରିକ ଭାବେ ସୁସ୍ଥ ହେଲା ଭଳି ବିଷୟକୁ ଆପଣେଇବା ସମୟର ଆବଶ୍ୟକତା । ସେ କହିଲେ ଯେ ସିଲାବସର ବୋଝକୁ କମ କରିବାର ଚିନ୍ତାଧାରାର ଉଦ୍ଦେଶ୍ୟ ହେଉଛି ବିଦ୍ୟାର୍ଥୀମାନେ ବିଭିନ୍ନ ବିଷୟର ମୂଳ ସିଦ୍ଧାନ୍ତକୁ ଶିଖିବା ଏବଂ ସେମାନଙ୍କ ସ୍ୱୟଂ ସମ୍ପୂର୍ଣ୍ଣ ବ୍ୟକ୍ତିତ୍ୱ ବିକାଶ ଲାଗି ବ୍ୟାଖ୍ୟା ଏବଂ ବିଶ୍ଳେଷଣ କରିବା ଶିଖିବା ।


    ଶ୍ରୀ ପ୍ରକାଶ ଜାଭଡେକର କହିଲେ ଯେ ମାନବ ସମ୍ବଳ ବିକାଶ ମନ୍ତ୍ରଣାଳୟ ଏଥିପାଇଁ ସମ୍ପ୍ରତି ପାଠ୍ୟକ୍ରମର ମୂଲ୍ୟାଙ୍କନ କରିବା ଏବଂ କାହାକୁ ବାଦ ଦେବା ଏବଂ କାହାକୁ ରଖିବା ସେ ନେଇ ନିଷ୍ପତି ଗ୍ରହଣ କରିବାକୁ ଏନସିଇଆରଟିକୁ କହିଛି । ସେ କହିଲେ ଯେ ତାଙ୍କ ମନ୍ତ୍ରଣାଳୟ ଏହି ସପ୍ତାହରେ ନିଜର ୱେବସାଇଟରେ ଏନସିଇଆରଟି ପାଠ୍ୟକ୍ରମକୁ କମାଇବା ପାଇଁ ଶିକ୍ଷକ , ଅଭିଭାବକ , ଶିକ୍ଷା ବିଶେଷଜ୍ଞ , ବିଦ୍ୟାର୍ଥୀ ତଥା ସମ୍ବନ୍ଧିତ ହିତଧାରକମାନଙ୍କ ଠାରୁ ବିଚାର ମାଗିବ । ମାନବ ସମ୍ବଳ ବିକାଶ ମନ୍ତ୍ରୀ ଆଶ୍ୱାସନା ପ୍ରଦାନ କରିଥିଲେ ଯେ ଦୁଇ ମାସ ପରେ ପ୍ରସ୍ତାବ ଗୁଡ଼ିକର ସମୀକ୍ଷା କରାଯିବ ଏବଂ ପାଠ୍ୟକ୍ରମ କମ କରାଯିବା ଉପରେ ଗୁରୁତ୍ୱ ପ୍ରଦାନ କରାଯିବ ।


    ******************

    
    
    (Release ID: 1522481) Visitor Counter : 4