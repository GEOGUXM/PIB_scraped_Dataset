      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ବିଶ୍ୱ ନିରନ୍ତର ବିକାଶ ସମ୍ମିଳନୀ-2018କୁ ଆସନ୍ତାକାଲି ଉଦ୍ଘାଟନ କରିବେ ପ୍ରଧାନମନ୍ତ୍ରୀ
      Posted On: 15 FEB 2018 5:47PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଶୁକ୍ରବାର ଦିନ ଜାତୀୟ ରାଜଧାନୀର ବିଜ୍ଞାନ ଭବନ ଠାରେ ବିଶ୍ୱ ନିରନ୍ତର ବିକାଶ ସମ୍ମିଳନୀର 2018 ସଂସ୍କରଣ ( WSDS-2018 )କୁ ଉଦ୍ଘାଟନ କରିବେ । ଶକ୍ତି ଏବଂ ସମ୍ବଳ ପ୍ରତିଷ୍ଠାନ (ଟିଇଆରଆଇ)ର ଏକ ଅଗ୍ରବାହକ(Flagship) ମଞ୍ଚ ଭାବେ WSDS କାର୍ଯ୍ୟ କରୁଛି । ଏହା ନିରନ୍ତର ବିକାଶ , ଶକ୍ତି ଏବଂ ପରିବେଶ କ୍ଷେତ୍ରର ବିଶ୍ୱ ନେତୃବୃନ୍ଦ ଏବଂ ବିଚାରକମାନଙ୍କୁ ଗୋଟିଏ ସାଧାରଣ ମଂଚରେ ଏକତ୍ର କରିବା ପାଇଁ ପ୍ରୟାସ କରିଆସୁଛି ।


    ଏହି ସମ୍ମିଳନୀରେ ବହୁ ବିଶିଷ୍ଟ ବ୍ୟକ୍ତି ଯୋଗଦେବାର କାର୍ଯ୍ୟକ୍ରମ ରହିଛି । ଏମାନଙ୍କ ମଧ୍ୟରେ ଅଛନ୍ତି କେନ୍ଦ୍ର ପରିବେଶ , ଜଙ୍ଗଲ ଏବଂ ଜଳବାୟୁ ପରିବର୍ତ୍ତନ ମନ୍ତ୍ରୀ ଡ.ହର୍ଷବର୍ଦ୍ଧନ , ଶିଳ୍ପ ଏବଂ ବାଣିଜ୍ୟ ମନ୍ତ୍ରୀ ଶ୍ରୀ ସୁରେଶ ପ୍ରଭୁ , ଆବାସ ଓ ସହରାଂଚଳ ବିକାଶ ରାଷ୍ଟ୍ରମନ୍ତ୍ରୀ (ସ୍ୱାଧୀନ ଦାୟିତ୍ୱ) ଶ୍ରୀ ହରଦୀପ ସିଂହ ପୁରୀ , ବେସାମରିକ ବିମାନ ଚଳାଚଳ ରାଷ୍ଟ୍ରମନ୍ତ୍ରୀ ଶ୍ରୀ ଜୟନ୍ତ ସିହ୍ନା ପ୍ରମୁଖ । ଅନ୍ୟ ରାଜନୈତିକ ତଥା କର୍ପୋରେଟ ନେତୃବୃନ୍ଦ ମଧ୍ୟରେ ଏଥିରେ ଯୋଗଦେବେ ।


    ଚଳିତ ବର୍ଷ ଏହି ସମ୍ମିଳନୀ ମୁଖ୍ୟ ବିଷୟବସ୍ତୁ ରହିଛି “ ଏକ ନମନୀୟ ବିଶ୍ୱ ପାଇଁ ଭା ଗି ଦାରୀ ” । ଜଳବାୟୁ ପରିବର୍ତ୍ତନର ପ୍ରଭାବ ପରିପ୍ରେକ୍ଷୀରେ ବିକାଶଶୀଳ ଅର୍ଥବ୍ୟବସ୍ଥାଗୁଡ଼ିକ ସମ୍ମୁଖୀନ ହେଉଥିବା ସର୍ବାଧିକ ଜରୁରୀ ଆହ୍ୱାନଗୁଡ଼ିକର ମୁକାବିଲା ପାଇଁ ଏକ କାର୍ଯ୍ୟଖସଡ଼ା ପ୍ରସ୍ତୁତ କରିବା ଡବ୍ଲୁ୍ୟଏସଡିଏସ 2018 ର ଉଦେ୍ଦଶ୍ୟ । ଏହି ସମ୍ମିଳନୀରେ ବିଭିନ୍ନ ପ୍ରସଙ୍ଗ ଯେପରିକି: ମୃର୍ତିକାକ୍ଷୟ ନିରାକରଣ , ସହରଗୁଡ଼ିକୁ ଆବର୍ଜନାମୁକ୍ତ କରିବା ଲାଗି ଦକ୍ଷ ବର୍ଜ୍ୟ ପରିଚାଳନା , ବାୟୁ ପ୍ରଦୂଷଣର ଦକ୍ଷତାପୂର୍ବକ ମୁକାବିଲା , ସମ୍ବଳ ବୃଦ୍ଧି ଏବଂ ଶକ୍ତିର ସଂଚୟ ପାଇଁ ପଦକ୍ଷେପ , ସ୍ୱଚ୍ଛ ଶକ୍ତିର ବ୍ୟବହାର ଏବଂ ଜଳବାୟୁ ପରିବର୍ତ୍ତନ ପ୍ରଶମନ ଲାଗି ଆର୍ଥିକ ମେକାନିଜମ ପ୍ରସ୍ତୁତ କରିବା ଉପରେ ବିସ୍ତୃତ ଭାବେ ଆଲୋଚନା କରାଯିବ । ନିରନ୍ତର ବିକାଶ ଲକ୍ଷ୍ୟ ହାସଲ ଲାଗି ଅତ୍ୟାଧୁନିକ ପ୍ରଯୁକ୍ତି ବିକାଶକୁ ପ୍ରଦର୍ଶନ କରିବା ଲାଗି ଡବ୍ଲ୍ୟୁଏସଡିଏସ ଠାରେ ଏକ ‘ ଗ୍ରୀନୋଭେସନ ପ୍ରଦର୍ଶନୀ ’ ଆୟୋଜନ କରାଯାଇଛି ।


    ଏହି ସମ୍ମିଳନୀରେ ସାରା ବିଶ୍ୱରୁ ନୀତି ନିର୍ମାତା , ଗବେଷକ , ବିଚାରକ , କୂଟନୈତିଜ୍ଞ ଏବଂ କର୍ପୋରେଟଙ୍କ ସମେତ 2000 ରୁ ଅଧିକ ପ୍ରତିନିଧି ଭାଗନେବେ ବୋଲି ଆଶା କରାଯାଉଛି । ପୂର୍ଣ୍ଣକାଳୀନ ଅଧିବେଶନରେ ବିଶିଷ୍ଟ ଅନ୍ତର୍ଜାତୀୟ ବକ୍ତାମାନେ ବିଭିନ୍ନ ପ୍ରସଙ୍ଗ , ଯେପରିକି ପୃଥିବୀ , ବାୟୁ ଏବଂ ଜଳ ଉପରେ ପ୍ରଭାବକୁ ହ୍ରାସ କରିବା ଏବଂ ଶକ୍ତି ଓ ସମ୍ବଳକୁ ଆହୁରି ଦକ୍ଷତାପୂର୍ଣ୍ଣ ଭାବେ ଉପଯୋଗ କରିବା ଉପରେ ଆଲୋଚନା କରିବେ । ଡବ୍ଲ୍ୟୁଏସଡିଏସ 2018 ର ବିଷୟଗତ କାର୍ଯ୍ୟକ୍ରମରେ କାର୍ବନ ମାର୍କେଟ୍ସ ଏବଂ ମୂଲ୍ୟ , ନିରନ୍ତର ପରିବହନ , ନମନୀୟ ସହର , ସୌର ଶକ୍ତି ଏବଂ ଶୀତଳ ପ୍ରଯୁକ୍ତି ସହ ଜଡ଼ିତ ପ୍ରସଙ୍ଗ ଉପରେ ଆଲୋଚନା କରାଯିବ । ଶକ୍ତି ଏବଂ ସମ୍ବଳ ପ୍ରତିଷ୍ଠାନ (ଟିଇଆରଆଇ) ଏହାର ଫ୍ଲାଗଶିପ ମଂଚରେ ବିଶ୍ୱ ନିରନ୍ତର ବିକାଶ ସମ୍ମିଳନୀର 2018 ସଂସ୍କରଣକୁ ଆୟୋଜନ କରୁଛି । ଦିଲ୍ଲୀରେ ଏହି ସମ୍ମେଳନ ଫେବୃଆରୀ 15,16,17 - ତିନି ଦିନ ଧରି ଆୟୋଜିତ ହେବ ।


    **********

    
    
    (Release ID: 1520780) Visitor Counter : 1