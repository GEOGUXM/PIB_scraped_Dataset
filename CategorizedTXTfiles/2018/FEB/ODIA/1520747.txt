      ରେଳ ମନ୍ତ୍ରଣାଳୟ

      ରେଳ ମନ୍ତ୍ରଣାଳୟ ଦ୍ୱାରା ବିଶ୍ୱର ଅନ୍ୟତମ ସର୍ବବୃହତ୍ ନିଯୁକ୍ତି ଅଭିଯାନ ଘୋଷଣା
      • ରେଳବାଇ ନିଯୁକ୍ତି ବୋର୍ଡ ୱେବସାଇଟ ଜରିଆରେ ଗ୍ରୁପ ସି ଲେବୁଲ-1 (ତତ୍କାଳୀନ ଗ୍ରୁପ-ଡି)ରେ ପାଖାପାଖି 90,000 ପଦବୀ ପାଇଁ ଅନଲାଇନ ଆବେଦନ ପତ୍ର ଆମନ୍ତ୍ରଣ
      • ବିଶ୍ୱର ସବୁଠାରୁ ବଡ କମ୍ପ୍ୟୁଟର ଆଧାରିତ ପରୀକ୍ଷା 2018 ଏପ୍ରିଲ-ମେ’ରେ ଅନୁଷ୍ଠିତ ହେବାର ଆଶା
      • ବିଭିନ୍ନ ପଦବୀ ପାଇଁ ଶିକ୍ଷାଗତ ଯୋଗ୍ୟତା ମାଟ୍ରିକ ପାସ ଏବଂ ଔଦ୍ୟୋଗିକ ପ୍ରଶିକ୍ଷଣ ପ୍ରମାଣପତ୍ର (ITI) ।
      • ଚୟନ ପ୍ରକ୍ରିୟା ବିନା ସାକ୍ଷାତକାରରେ କେବଳ କମ୍ପ୍ୟୁଟର ଆଧାରିତ ପରୀକ୍ଷା କରାଯିବ ।
      Posted On: 15 FEB 2018 3:16PM by PIB Bhubaneshwar


    ରେଳ ମନ୍ତ୍ରଣାଳୟ ଗ୍ରୁପ ସି ଲେବୁଲ - 1 ( ତତ୍କାଳୀନ ଗ୍ରୁପ - ଡି ) ଏବଂ ଲେବୁଲ - 2 ଶ୍ରେଣୀରେ 89,409 ପଦବୀ ପାଇଁ ବିଶ୍ୱର ଅନ୍ୟତମ ବୃହତ୍ ନିଯୁକ୍ତି ପ୍ରକ୍ରିୟା ଘୋଷଣା କରିଛି । ଗ୍ରୁପ ସି ଲେବୁଲ - 2 ପଦବୀ ପରି ସହାୟକ ଲୋକୋ ପାଇଲଟ ( ALP ) , ଟେକନିସିଆନ ( ଫିଟର , କ୍ରେନ ଡ୍ରାଇଭର , କମାର , ବଢ଼େଇ ) ଏବଂ ଗ୍ରୁପ ସି ଲେବୁଲ - 1 ( ତତ୍କାଳୀନ ଗ୍ରୁପ - ଡି ) ଅଧୀନସ୍ଥ ଟ୍ରାକ ମେଂଟେନର , ପଏଂଟ୍ସମ୍ୟାନ , ହେଲ୍ପର , ଗେଟମ୍ୟାନ , କୁଲି ଆଦି ପଦବୀ ପାଇଁ ଅନଲାଇନ ଆବେଦନ ଆମନ୍ତ୍ରିତ କରାଯାଇଛି । ନିଯୁକ୍ତି ଅଭିଯାନ ସେହି ଆବେଦନକାରୀମାନଙ୍କ ପାଇଁ ଉନ୍ମୁକ୍ତ ଯେଉଁମାନେ କି ଗ୍ରୁପ ସି ଲେବୁଲ - 1 ପଦ ପାଇଁ ଦଶମ ଏବଂ ଆଇଟିଆଇ ପାଶ କରିଥିବେ ଏବଂ ଗ୍ରୁପ ସି ଲେବୁଲ - 2ର ଲୋକୋ ପାଇଲଟ ( ALP ) , ଟେକନିସିଆନ ପଦବୀ ପାଇଁ ଦଶମ ଓ ଆଇଟିଆଇ ଅଥବା ଇଞ୍ଜିନିୟରିଂରେ ଡିପ୍ଲୋମା କରିଥିବେ କିମ୍ବା ଇଞ୍ଜିନିୟରିଂରେ ସ୍ନାତକ ହୋଇଥିବେ ଓ ରେଳ ବିଭାଗରେ ଭର୍ତ୍ତି ହେବାକୁ ଚାହୁଁଥିବେ ।


    ରେଳ ମନ୍ତ୍ରଣାଳୟ 18-28 ବର୍ଷ ଆୟୁବର୍ଗର ଗ୍ରୁପ ସି ଲେବୁଲ - 2 ଶ୍ରେଣୀ ପାଇଁ ବିଜ୍ଞପ୍ତି ସଂଖ୍ୟା CEN 01/2018 ରେ ଅଧିସୂଚନା ପ୍ରକାଶ କରିଛି , ଯେଉଁମାନେ କି ଦଶମ ଶ୍ରେଣୀ ପାଶ କରିଛନ୍ତି ଏବଂ ସେମାନଙ୍କ ପାଖରେ ଔଦ୍ୟୋଗିକ ପ୍ରଶିକ୍ଷଣ ପ୍ରମାଣ ପତ୍ର ( ITI ) ରହିଛି ଅଥବା ସେମାନେ ଇଞ୍ଜିନିୟରିଂରେ ଡିପ୍ଲୋମା କିମ୍ବା ସ୍ନାତକ ଡିଗ୍ରୀ ହାସଲ କରିଛନ୍ତି ।


    ଗ୍ରୁପ ସି ଲେବୁଲ - 1 ( ତତ୍କାଳୀନ ଗ୍ରୁପ ଡି ) ପଦବୀ ପାଇଁ ବିଜ୍ଞପ୍ତି ସଂଖ୍ୟା CEN 02/2018 ରେ ଅଧିସୂଚନା ଆଶାୟୀମାନଙ୍କ ପାଇଁ ଜାରି କରାଯାଇଛି ଯେଉଁମାନେ କି 18-31 ବର୍ଷର ଆୟୁବର୍ଗର ହୋଇଥିବେ ଏବଂ ଦଶମ ପାଶ କରିଥିବେ ଓ ସେମାନଙ୍କ ପାଖରେ ଔଦ୍ୟୋଗିକ ପ୍ରଶିକ୍ଷଣ ପ୍ରମାଣପତ୍ର ( ITI ) ଥିବ । ଏହି ଅଧିସୂଚନା ଆରଆରବିର ୱେବସାଇଟରେ ଉପଲବ୍ଧ କରାଯାଇଛି । ୱେବସାଇଟର ଲିଙ୍କ ହେଉଛି - http://www.indianrailways.gov.in/railwayboard/view_section.jsp?lang=0&id=0,4,1244


    ଗ୍ରୁପ ସି ଲେବୁଲ ପଦବୀ ପାଇଁ ସପ୍ତମ ବେତନ ଆୟୋଗ ଅନୁଯାୟୀ ଭତ୍ତା ସହିତ ମାସିକ ( ଲେବୁଲ - 2 ) ବେତନ ( 19,900 – 63,200 ) ଚୟନ ହୋଇଥିବା ଆବେଦନକାରୀଙ୍କୁ ପ୍ରଦାନ କରାଯିବ । ଗ୍ରୁପ ସି ଲେବୁଲ - 1 ( ତତ୍କାଳୀନ ଗ୍ରୁପ - ଡି ) ପଦବୀ ପାଇଁ ସପ୍ତମ ବେତନ ଆୟୋଗ ଅନୁଯାୟୀ ଭତ୍ତା ସହିତ ମାସିକ ( ଲେବୁଲ - 1 ) ବେତନ ( 18,000-56,900 ) ଚୟନ ହୋଇଥିବା ଆବେଦନକାରୀଙ୍କୁ ପ୍ରଦାନ କରାଯିବ । ଗ୍ରୁପ ସି ଲେବୁଲ - 2 ପଦ ପାଇଁ ଆବେଦନ ପତ୍ର 2018 ମାର୍ଚ୍ଚ 5 ପର୍ଯ୍ୟନ୍ତ ଏବଂ ଗ୍ରୁପ ସି ଲେବୁଲ - 1 ( ତତ୍କାଳୀନ ଗ୍ରୁପ ଡି ) ପଦ ପାଇଁ ଆବେଦନ ପତ୍ର 2018 ମାର୍ଚ୍ଚ 12 ପର୍ଯ୍ୟନ୍ତ ସ୍ୱୀକାର କରାଯିବ ।


    କମ୍ପ୍ୟୁଟର ଆଧାରିତ ଅଭିକ୍ଷମତା ପରୀକ୍ଷା , ଶାରୀରିକ କ୍ଷମତା ପରୀକ୍ଷା , ନିଯୁକ୍ତି ସମୟରେ ଦସ୍ତାବିଜ ପରୀକ୍ଷଣ ପାଇଁ ଅନୁସୂଚିତ ଜାତି ଏବଂ ଜନଜାତି ଆବେଦନକାରୀଙ୍କ ପାଇଁ ମୁକ୍ତ ସ୍ଲିପର କ୍ଲାସ ରେଲୱେ ପାଶ ସୁବିଧା ପ୍ରଦାନ କରାଯିବ ।


    ଗୁରୁତ୍ୱପୂର୍ଣ୍ଣ ତାରିଖ:

      * ରେଳ ବିଭାଗ ନିଯୁକ୍ତି ଗ୍ରୁପ ସି ଲେବୁଲ-2 ବିଜ୍ଞପ୍ତି ପ୍ରକାଶ : ଫେବୃଆରୀ 3 , 2018
      * ରେଳ ବିଭାଗ ନିଯୁକ୍ତି ଗ୍ରୁପ ସି ( ଲେବୁଲ - 2 ) 2018 ଅନଲାଇନ ଆବେଦନ ପତ୍ର ଗ୍ରହଣ ଆରମ୍ଭ : ଫେବୃଆରୀ 3 , 2018
      * ଆବେଦନ ପତ୍ର ଗ୍ରହଣ ଶେଷ : ମାର୍ଚ୍ଚ 5 , 2018
      * କମ୍ପ୍ୟୁଟର ଆଧାରିତ ଅଭିକ୍ଷମତା ପରୀକ୍ଷଣ : ଏପ୍ରିଲ , ମେ ’ 2018
      * ରେଳ ବିଭାଗ ନିଯୁକ୍ତି ଗ୍ରୁପ ସି ( ଲେବୁଲ 1 ) 2018 ବିଜ୍ଞପ୍ତି ପ୍ରକାଶ : ଫେବୃଆରୀ 10 , 2018
      * ରେଳ ବିଭାଗ ନିଯୁକ୍ତି ଗ୍ରୁପ ସି ( ଲେବୁଲ - 1 ) 2018 ଅନଲାଇନ ଆବେଦନ ପତ୍ର ଗ୍ରହଣ ଆରମ୍ଭ : ଫେବୃଆରୀ 10 , 2018
      * ରେଳ ବିଭାଗ ନିଯୁକ୍ତି ଗ୍ରୁପ ସି ( ଲେବୁଲ - 1 ) 2018 ଅନଲାଇନ ଆବେଦନ ପତ୍ର ଗ୍ରହଣ ଶେଷ : ମାର୍ଚ୍ଚ 12 , 2018
      * କମ୍ପ୍ୟୁଟର ଆଧାରିତ ଅଭିକ୍ଷମତା ପରୀକ୍ଷଣ : ଏପ୍ରିଲ - ମେ ’ 2018

    *************

    
    
    (Release ID: 1520747) Visitor Counter : 1
    
    
    
    
    

*