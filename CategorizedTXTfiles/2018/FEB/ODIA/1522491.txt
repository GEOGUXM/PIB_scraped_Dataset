      ଅର୍ଥ ମନ୍ତ୍ରଣାଳୟ

      ଜାନୁଆରୀ 2018ର ଜିଏସଟି ରାଜସ୍ୱ ସଂଗ୍ରହ: 25 ଫେବୃଆରୀ ସୁଦ୍ଧା 86,318 କୋଟି ଟଙ୍କାରେ ପହଁଚିଲା
      • 25 ଫେବୃଆରୀ, 2018 ସୁଦ୍ଧା ଜିଏସଟି ଅଧୀନରେ 1.03 କୋଟି ଟିକସଦାତା ପଞ୍ଜିକୃତ
      • ବର୍ତ୍ତମାନ ସୁଦ୍ଧା କମ୍ପୋଜିସନ ଡିଲର ଭାବେ 17.65 ଲକ୍ଷ ଡିଲର ପଞ୍ଜିକୃତ
      Posted On: 27 FEB 2018 2:20PM by PIB Bhubaneshwar


    ଜିଏସଟି ଅଧୀନରେ ମୋଟ ରାଜସ୍ୱ ସଂଗ୍ରହ : ଜାନୁଆରୀ 2018 ମାସ ପାଇଁ ଜିଏସଟିଆର 3 B ରିଟର୍ଣ୍ଣ ଦାଖଲ କରିବାର ଅନ୍ତିମ ତାରିଖ ଥିଲା 20 ଫେବୃଆରୀ 2018 । ଜାନୁଆରୀ 2018 ର ଜିଏସଟି ରାଜସ୍ୱ ସଂଗ୍ରହ ( ଜାନୁଆରୀ / ଫେବୃଆରୀରେ 25 ଫେବୃଆରୀ ପର୍ଯ୍ୟନ୍ତ ସଂଗୃହିତ ) 86 , 318 କୋଟି ଟଙ୍କାରେ ପହଁଚିଛି । 25 ଫେବୃଆରୀ , 2018 ସୁଦ୍ଧା ଜିଏସଟି ଅଧୀନରେ 1.03 କୋଟି ଟିକସଦାତା ପଞ୍ଜିକୃତ ହୋଇସାରିଛନ୍ତି । ବର୍ତ୍ତମାନ ସୁଦ୍ଧା କମ୍ପୋଜିସନ ଡିଲର ଭାବେ 17.65 ଲକ୍ଷ ଡିଲର ପଞ୍ଜୀକରଣ କରାଇସାରିଛନ୍ତି । ଏମାନଙ୍କ ମଧ୍ୟରୁ 1.23 ଲକ୍ଷ କମ୍ପୋଜିସନ ଡିଲର କମ୍ପୋଜିସନ ସ୍କିମରୁ ବାହାରି ଯାଇ ନିୟମିତ ଟିକସଦାତା ହୋଇସାରିଛନ୍ତି । ତେଣୁ , 25 ଫେବୃଆରୀ 2018 ସୁଦ୍ଧା 16.42 ଲକ୍ଷ କମ୍ପୋଜିସନ ଡିଲର ରହିଛନ୍ତି । ଏମାନେ ପ୍ରତ୍ୟେକ କ୍ୱାର୍ଟରରେ ରିଟର୍ଣ୍ଣ ଦାଖଲ କରିବେ ଏବଂ ବାକି 87.03 ଲକ୍ଷ ଟିକସ ଦାତାଙ୍କୁ କେବଳ ମାସିକ ରିଟର୍ଣ୍ଣ ଦାଖଲ କରିବାକୁ ପଡ଼ିବ ।


    25 ଫେବୃଆରୀ , 2018 ସୁଦ୍ଧା ଜାନୁଆରୀ , 2018 ମାସ ପାଇଁ 57.78 ଲକ୍ଷ ଜିଏସଟିଆର 3 B ରିଟର୍ଣ୍ଣ ଦାଖଲ କରାଯାଇସାରିଛି । ମାସିକ ରିଟର୍ଣ୍ଣ ଦାଖଲ କରିବାକୁ ଥିବା ମୋଟ ଟିକସଦାତାଙ୍କ ସଂଖ୍ୟାର ଏହା ହେଉଛି 69 ପ୍ରତିଶତ ।


    ରାଜ୍ୟଗୁଡ଼ିକର ରାଜସ୍ୱ : ଫେବୃଆରୀ , 2018 ମାସ ପାଇଁ (25 ଫେବୃଆରୀ , 2018 ସୁଦ୍ଧା ) ସଂଗୃହିତ ମୋଟ ଜିଏସଟି ରାଜସ୍ୱ 86 , 318 କୋଟି ଟଙ୍କା ମଧ୍ୟରୁ 14 ,233 କୋଟି ଟଙ୍କାର ସିଜିଏସଟି , 19 , 961 କୋଟି ଟଙ୍କାର ଏସଜିଏସଟି , 43 , 794 କୋଟି ଟଙ୍କାର ଆଇଜିଏସଟି ଏବଂ 8 , 331 କୋଟି ଟଙ୍କା କ୍ଷତିପୂରଣ ସେସ ଆକାରରେ ଆଦାୟ କରାଯାଇଛି । ଆହୁରି , 11 , 327 କୋଟି ଟଙ୍କା ଆଇଜିଏସଟିରୁ ସିଜିଏସଟି ଆକାଉଂଟକୁ ସ୍ଥାନାନ୍ତର କରାଯାଇଛି ଏବଂ 13 , 479 କୋଟି ଟଙ୍କା ଆଇଜିଏସଟିରୁ ଏସଜିଏସଟି ଆକାଉଂଟକୁ ସ୍ଥାନାନ୍ତର କରାଯାଇଛି । ଯଥାକ୍ରମେ ସିଜିଏସଟି ଏବଂ ଏସଜିଏସଟି ପଇଠ ଲାଗି ଆଇଜିଏସଟି କ୍ରେଡିଟର କ୍ରସ ୟୁଟିଲାଇଜେସନ ଉପରେ ପାଣ୍ଠିର ସେଟଲମେଂଟ ଲାଗି କିମ୍ବା ଆନ୍ତରାଜ୍ୟ ବିଟୁସି କାରବାର ଲାଗି ଏହି ହସ୍ତାନ୍ତର କରାଯାଉଛି । ସେଟଲମେଣ୍ଟ ଜରିଆରେ ଆଇଜିଏସଟି ଆକାଉଂଟରୁ ସିଜିଏସଟି / ଏଜିଏସଟି ଆକାଉଂଟକୁ 24 , 806 କୋଟି ଟଙ୍କା ହସ୍ତାନ୍ତର କରାଯାଉଛି । ତେଣୁ ଫେବୃଆରୀ , 2018 ପାଇଁ ମୋଟ ସିଜିଏସଟି ଏବଂ ଏସଜିଏସଟି ସଂଗ୍ରହ ( ୨୫ ଫେବୃଆରୀ ସୁଦ୍ଧା ) ଯଥାକ୍ରମେ 25 , 560 କୋଟି ଟଙ୍କା ଏବଂ 33 , 440 କୋଟି ଟଙ୍କାରେ ପହଁଚିଛି । ଏଥିରେ ହସ୍ତାନ୍ତର ଦ୍ୱାରା ସେଟଲମେଣ୍ଟ ସାମିଲ ଅଛି ।


    *************

    
    
    (Release ID: 1522491) Visitor Counter : 4