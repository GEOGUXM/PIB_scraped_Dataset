      କୋଇଲା ମନ୍ତ୍ରଣାଳୟ

      କୋଇଲା ଖଣି ନିରାପତ୍ତାକୁ ନେଇ ଗଠିତ ଷ୍ଟାଣ୍ଡିଂ କମିଟିର 42ତମ ବୈଠକରେ ସଭାପତିତ୍ୱ କଲେ କୋଇଲା ମନ୍ତ୍ରୀ ଶ୍ରୀ ପୀୟୁଷ ଗୋୟଲ
      • କୋଇଲା ଖଣି ଶ୍ରମିକଙ୍କ ନିରାପତ୍ତାକୁ ନିଶ୍ଚିତ କରିବା, ଶ୍ରମିକମାନଙ୍କୁ ସ୍ୱାସ୍ଥ୍ୟସେବା ପ୍ରଦାନ କରିବା ଏବଂ ସେମାନଙ୍କୁ ସର୍ବନିମ୍ନ ବେତନ ପ୍ରଦାନ ବ୍ୟବସ୍ଥାକୁ ଗୁରୁତ୍ୱ ପ୍ରଦାନ କରାଯିବ

      Posted On: 26 FEB 2018 1:50PM by PIB Bhubaneshwar

    କେନ୍ଦ୍ର ରେଳ ଏବଂ କୋଇଲା ମନ୍ତ୍ରୀ ଶ୍ରୀ ପୀୟୁଷ ଗୋୟଲ ଆଜି ନୂଆଦିଲ୍ଲୀଠାରେ କୋଇଲା ଖଣିରେ ନିରାପତ୍ତାକୁ ନେଇ ଗଠିତ ଷ୍ଟାଣ୍ଡିଂ କମିଟିର 41ତମ ବୈଠକରେ ସଭାପତିତ୍ୱ କରିଛନ୍ତି । ଶ୍ରୀ ଗୋୟଲ କୋଇଲା ଖଣି ଶ୍ରମିକଙ୍କ ନିରାପତ୍ତାକୁ ନିଶ୍ଚିତ କରିବା ବ୍ୟବସ୍ଥାକୁ ସର୍ବାଧିକ ଗୁରୁତ୍ୱ ପ୍ରଦାନ କରିଥିଲେ । ମନ୍ତ୍ରୀ କହିଲେ ଯେ , “ ଆମର ଭବିଷ୍ୟତର ଯାନ୍ତ୍ରିକ ବ୍ୟବସ୍ଥା ଦୃଷ୍ଟିରୁ ଏବଂ ଆମ କୋଇଲା ଖଣି ମାନଙ୍କରେ ନିରାପଦ କର୍ମ ସଂସ୍କୃତିର ପ୍ରଚଳନ ପାଇଁ କାର୍ଯ୍ୟସ୍ଥଳରେ ନରାପତ୍ତାକୁ ନିଶ୍ଚିତ କରିବା ସହ କୋଇଲା ଖଣିରେ କାମ କରୁଥିବା ଶ୍ରମିକମାନଙ୍କୁ ଆବଶ୍ୟକୀୟ ସ୍ୱାସ୍ଥ୍ୟସେବା ପ୍ରଦାନ ଏବଂ ସର୍ବନିମ୍ନ ବେତନ ପ୍ରଦାନକୁ ଗୁରୁତ୍ୱ ପ୍ରଦାନ କରାଯିବା ଆବଶ୍ୟକ । ମନ୍ତ୍ରୀ ପୁନଶ୍ଚ କହିଥିଲେ ଯେ ଆଗାମୀ ବିଡିଂ ପ୍ରକ୍ରିୟା ସମୟରେ ସୁରକ୍ଷା , ସ୍ୱାସ୍ଥ୍ୟସେବା ଏବଂ ସର୍ବନିମ୍ନ ବେତନ ପ୍ରଦାନ ବ୍ୟବସ୍ଥାର ମାନଦଣ୍ଡ ବିଚାରକୁ ନିଆଯିବ ।


    କୋଇଲା ଖଣିରେ ନିରାପତ୍ତା ବ୍ୟବସ୍ଥାକୁ ଆହୁରି ସୁଦୃଢ଼ କରିବା ପାଇଁ ଅଂଶୀଦାର ମାନେ ଯୋଗଦେଇ ସେମାନଙ୍କର ମତ ପ୍ରଦାନ କରିବା ପାଇଁ ଶ୍ରୀ ଗୋୟଲ ସେମାନଙ୍କୁ ନିମନ୍ତ୍ରଣ କରିଥିଲେ । ଆଜିର ବୈଠକରେ କୋଇଲା ସଚିବ ଶ୍ରୀ ସୁଶୀଲ କୁମାର , ଅତିରିକ୍ତ ସଚିବ ଶ୍ରୀ ସୁରେଶ କୁମାର , ସିଆଇଏଲ ଅଧ୍ୟକ୍ଷ ଶ୍ରୀ ଗୋପାଳ ସିଂ , ଖଣି ନିରାପତ୍ତାର ଡେପୁଟି ଡାଇରେକ୍ଟର ଜେନେରାଲ ଶ୍ରୀ ବି ପି ସିଂ , ଶ୍ରମିକ ସଂଘର ନେତା ଡଃ ବିକେ ରାୟ ( BMS ) , ଶ୍ରୀ ସୁରେଶ ପାଣ୍ଡେ ( BMS ) , ଶ୍ରୀ ନାଥୁ ଲାଲ ପାଣ୍ଡେ ( HMS ) , ଶ୍ରୀ ସିଜେ ଯୋଶେଫ ( AITUC ) , ଶ୍ରୀ ମାନସ ମୁଖାର୍ଜୀ ( CITU ) , ଶ୍ରୀ ଭିପି ସିଂ ( CMOAI ) ଏବଂ ଡଃ ଭିପି ସିହ୍ନା ( IMMA ) ପ୍ରମୁଖ ଯୋଗ ଦେଇଥିଲେ । ଏହି ବୈଠକରେ ସିଆଇଏଲର ସହାୟକ କମ୍ପାନୀ ମାନଙ୍କର ସିଏମଡି , ନିର୍ଦ୍ଦେଶକ ( ବୈଷୟିକ ) , ଏନଏଲସିଆଇଏଲ , ସିଆଇଏଲ , ନିର୍ଦ୍ଦେଶକ ( ପି ଏଣ୍ଡ ଆଇଆର ) ଏବଂ ଘରୋଇ କୋଇଲା କମ୍ପାନୀର ପ୍ରତିନିଧି ମାନେ ମଧ୍ୟ ଏଠାରେ ଉପସ୍ଥିତ ଥିଲେ ।


    ନିରାପତ୍ତାକୁ ନେଇ ଶୂନ୍ୟ ଦୁର୍ଘଟଣା କ୍ଷମତା ହାସଲ କରାଯିବା ପାଇଁ ତଥା ଖଣିମାନଙ୍କୁ ନିରାପଦ ରଖାଯିବା ପାଇଁ କୋଲ / ଇଗନାଇଟ କମ୍ପାନୀମାନେ କ ’ ଣ ସବୁ କାର୍ଯ୍ୟଧାରା ଗ୍ରହଣ କରିଛନ୍ତି ତଥା କ ’ ଣ ସବୁ ଉନ୍ନୟନ କାର୍ଯ୍ୟ କରାଯାଇଛି ସେ ବାବଦରେ ଏମଓସି ପ୍ରକଳ୍ପ ଉପଦେଷ୍ଟା ଡଃ ଅନିନ୍ଦ୍ୟ ସିହ୍ନା ଏକ ସଂକ୍ଷିପ୍ତ ପ୍ରଦର୍ଶନ କରିଥିଲେ । ଏଥିରେ ସୂଚନା ପ୍ରଦାନ କରାଯାଇଥିଲା ଯେ କୋଇଲା ଉତ୍ପାଦନରେ ଅତ୍ୟଧିକ ବୃଦ୍ଧି ସତ୍ତ୍ୱେ ନିରାପତ୍ତା ରେକର୍ଡରେ ଆଖିଦୃଶିଆ ଉନ୍ନତି ହୋଇଛି ଏବଂ ଦୁର୍ଘଟଣା ଜନିତ ବ୍ୟୁତ୍ପତି ହ୍ରାସ ପାଇଛି । ନିରାପତ୍ତା ସ୍ତର ବୃଦ୍ଧି କରିବା ପାଇଁ କୋଲ / ଇଗନାଇଟ କମ୍ପାନୀ ମାନଙ୍କ ଦ୍ୱାରା ଗ୍ରହଣ କରାଯାଇଥିବା ଆର ଏଣ୍ଡ ଡି କାର୍ଯ୍ୟଧାରା ସମ୍ବନ୍ଧରେ ମଧ୍ୟ ଆଲୋଚନା କରାଯାଇଥିଲା ।


    ଏହି ସଭାରେ ଆଲୋଚନା କରାଯାଇଥିବା ବିଷୟ ଗୁଡ଼ିକ ହେଲା ଖଣି ଶ୍ରମିକଙ୍କ ସ୍ୱାସ୍ଥ୍ୟ ସେବାରେ ଉନ୍ନତି ପାଇଁ ଡାକ୍ତରଖାନାର ଆଧୁନିକୀକରଣ , ଖଣି ଶ୍ରମିକମାନଙ୍କୁ ପ୍ରଦାନ କରାଯାଉଥିବା ସ୍ୱାସ୍ଥ୍ୟସେବା ଏବଂ ଏଥି ସମ୍ପର୍କିତ ବିଭିନ୍ନ କାର୍ଯ୍ୟଧାରାର ସ୍ଥିତି ସମ୍ବନ୍ଧରେ ସୂଚନା ପ୍ରଦାନ କରିବା ପାଇଁ ୱେବପୋର୍ଟାଲର ନିର୍ମାଣ , ଦକ୍ଷ ବିଭାଗୀୟ କର୍ମଚାରୀଙ୍କ ଦ୍ୱାରା ଖାଲିଥିବା କର୍ମଚାରୀ ନିଯୁକ୍ତି , ସମସ୍ତ ଅଣ୍ଡରଗ୍ରାଉଣ୍ଡ ଖଣି ମାନଙ୍କରେ ମ୍ୟାନ ରାଇଡିଂ ପ୍ରକ୍ରିୟା ସ୍ଥିର , କୋଇଲା ଖଣିମାନଙ୍କରେ ଷ୍ଟ୍ରାଟା ନିୟନ୍ତ୍ରଣ ସେଲର ସୁଦୃଢ଼ୀକରଣ , ଅଣ୍ଡରଗ୍ରାଉଣ୍ଡ ଖଣି ବ୍ୟବହାରିକ କ୍ୟାମ୍ପ - ଲ୍ୟାମ୍ପ ଲାଗି କମ ଓଜନ ବିଶିଷ୍ଟ ବ୍ୟାଟେରୀର ବ୍ୟବହାର , ବ୍ଲାଷ୍ଟିଂ ଫ୍ରି ଅଣ୍ଡରଗ୍ରାଉଣ୍ଡ ମାଇନିଂ ଟେକ୍ନୋଲୋଜିର ବ୍ୟବହାର , ଚୁକ୍ତିଭିତ୍ତିକ କର୍ମଚାରୀଙ୍କ ପ୍ରଶିକ୍ଷଣ ଓ ନିରାପତ୍ତା ନିୟମରେ ସଂଶୋଧନ ଇତ୍ୟାଦି । କୋଲ ଇଣ୍ଡିଆ ଲିମିଟେଡର ସମସ୍ତ ଡାକ୍ତରଖାନା ଏବଂ ଏହାର ସହାୟକ କେନ୍ଦ୍ରମାନଙ୍କରେ ତ୍ୱରିତ ଭାବେ ଖାଲିଥିବା ସମସ୍ତ ଡାକ୍ତର ପଦବୀ ପୂରଣ କରିବା ନେଇ ମଧ୍ୟ ପୂଙ୍ଖାନୁପୁଙ୍ଖ ଭାବେ ଆଲୋଚନା କରାଯାଇଥିଲା । ମନ୍ତ୍ରୀ ନିର୍ଦ୍ଦେଶ ଦେଇଥିଲେ ଯେ ଆଗାମୀ ବୈଠକରେ ୱେବସାଇଟରେ ପ୍ରତ୍ୟେକ ୟୁନିଟରେ ଥିବା ଚିକିତ୍ସା ସୁବିଧା , ଆବଶ୍ୟକୀୟ ମେଡିକାଲ ସୁବିଧା , ବର୍ତ୍ତମାନର ପ୍ରଚଳିତ ଚିକିତ୍ସା ସୁବିଧା ଏବଂ ସମସ୍ୟା ସମ୍ବନ୍ଧରେ ଉଲ୍ଲେଖ କରାଯିବ । ଯାହା ଫଳରେ କି ସମସ୍ତଙ୍କ ପାଇଁ ସୂଚନା ସ୍ୱଚ୍ଛତାର ସହ ଉପଲବ୍ଧ ହୋଇପାରିବ । ନିରାପତ୍ତା ପାଇଁ ବଜେଟରେ ହୋଇଥିବା ବ୍ୟବସ୍ଥାକୁ 2018-19 କାର୍ଯ୍ୟକାଳରେ ପୂର୍ଣ୍ଣ ଭାବେ ଉପଯୋଗ କରାଯିବା ପାଇଁ ଗୁରୁତ୍ୱ ପ୍ରଦାନ କରାଯାଇଥିଲା ।


    ମନ୍ତ୍ରୀ ଶ୍ରୀ ଗୋୟଲ ମଧ୍ୟ ଅଧିକାରୀମାନଙ୍କୁ ଉପଦେଶ ପ୍ରଦାନ କରିଥିଲେ ଯେ କୋଇଲା ଖଣିରେ ମୃତାହତ ହୋଇଥିବା ବ୍ୟକ୍ତିମାନଙ୍କ ଉପରେ ନିର୍ଭରଶୀଳ ବ୍ୟକ୍ତିମାନଙ୍କୁ ଯେପରି ଆବଶ୍ୟକୀୟ ସୁବିଧା ତୁରନ୍ତ ପ୍ରଦାନ କରାଯିବ ଏବଂ ସେମାନଙ୍କ ଫାଇଲ କାମ ତୁରନ୍ତ ଶେଷ କରାଯିବ । ମନ୍ତ୍ରୀ ଗୁରୁତ୍ୱ ପ୍ରଦାନ କରି କହିଥିଲେ ଯେ ପରିଚାଳକମାନେ ଯେପରି ଭାବେ ସହୃଦୟତାର ସହ ପ୍ରାଧାନ୍ୟ ଦେଇ ଅନୁକମ୍ପା ରାଶି ପ୍ରଦାନ କରିବେ । ରାଜମହଲ ଦୁର୍ଘଟଣା ପରେ 3.1.2017 ରେ ଅନୁଷ୍ଠିତ ଜରୁରୀ ସମୀକ୍ଷା ବୈଠକରେ ଆଲୋଚନା କରାଯାଇଥିବା ନିରାପତ୍ତା ମାନଦଣ୍ଡ ସମସ୍ତ କମ୍ପାନୀମାନଙ୍କ ଦ୍ୱାରା ପ୍ରଚଳିତ ହେବା ଆବଶ୍ୟକ ।


    ନିରାପତ୍ତା ଷ୍ଟାଣ୍ଡିଂ କମିଟିର ନିୟମିତ ବୈଠକର ଗୁରୁତ୍ୱ ଦୃଷ୍ଟିରୁ କମିଟିର ଦୁଇଟି ବାର୍ଷିକ ବୈଠକ ଆୟୋଜନ କରାଯିବା ପାଇଁ ଆଗୁଆ ତାରିଖ ସ୍ଥିର କରାଯିବା ଲାଗି ନିଷ୍ପତ୍ତି ଗ୍ରହଣ କରାଯାଇଥିଲା । ଖଣି ମାନଙ୍କରେ ନିରାପତ୍ତାରେ ଉନ୍ନତି ଆଣିବା ପାଇଁ ନିରାପତ୍ତା ଷ୍ଟାଣ୍ଡିଂ କମିଟି କୋଇଲା କ୍ଷେତ୍ରରେ ଏକ ଗୁରୁତ୍ୱପୂର୍ଣ୍ଣ ଫୋରମ ଭାବେ କାର୍ଯ୍ୟ କରିଥାଏ ।


    *****************

    
    
    (Release ID: 1522482) Visitor Counter : 2