      ରାଷ୍ଟ୍ରପତିଙ୍କ ସଚିବାଳୟ

      ଦିଲ୍ଲୀ ବିଶ୍ୱବିଦ୍ୟାଳୟ ପିଜିଡ଼ିଏଭି କଲେଜର ହୀରକ ଜୟନ୍ତୀ ସମାରୋହରେ ରାଷ୍ଟ୍ରପତିଙ୍କ ଯୋଗଦାନ
      Posted On: 18 FEB 2018 5:01PM by PIB Bhubaneshwar


    ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦ ଆଜି (ଫେବୃୟାରୀ 18 , 2018) ଦିଲ୍ଲୀ ବିଶ୍ୱବିଦ୍ୟାଳୟର ପିଜିଡ଼ିଏଭି କଲେଜର ହୀରକ ଜୟନ୍ତୀ ସମାରୋହରେ ଯୋଗଦାନ କରିଛନ୍ତି ।


    ଏହି ଅବସରରେ ଉଦ୍‌ବୋଧନ ଦେଇ ରାଷ୍ଟ୍ରପତି କହିଲେ ଯେ ଡ଼ିଏଭି ଶିକ୍ଷାନୁଷ୍ଠାନ ପରିବାର ଆଧୁନିକ ବୈଜ୍ଞାନିକ ଭାବଧାରାରେ ଦେଶରେ ଶିକ୍ଷାଦାନ କାର୍ଯ୍ୟରେ ନିୟୋଜିତ ରହିଛି । ଏହା ଭାରତୀୟ ପରମ୍ପରାକୁ ମଧ୍ୟ ପ୍ରୋତ୍ସାହନ ପ୍ରଦାନ କରିଆସିଛି । ପିଢ଼ି ପରେ ପିଢ଼ିର ଛାତ୍ରଛାତ୍ରୀ ଏହାଦ୍ୱାର ପ୍ରଭାବିତ ହୋଇ ଆସିଛନ୍ତି । ମାନବ ସମାଜର ଦୀର୍ଘସ୍ଥାୟୀ ବିକାଶ ସେତିକିବେଳେ ସମ୍ଭବପର ହୋଇପାରିବ ଯେତେବେଳେ ଭାରତୀୟ ମୂଲ୍ୟବୋଧ ଏବଂ ଆଧୁନିକ ବିଜ୍ଞାନ ଓ ପ୍ରଯୁକ୍ତିଭିତ୍ତିକ ଚିନ୍ତାଧାରା ମଧ୍ୟରେ ସମ୍ମିଶ୍ରଣ ଘଟିବ । ସୁଖର କଥା , ଡ଼ିଏଭି ଶିକ୍ଷାନୁଷ୍ଠାନର ଆଦର୍ଶ ଯାହାକି ଉନବିଂଶ ଶତାବ୍ଦୀରେ ପ୍ରତିଷ୍ଠା ହୋଇଥିଲା , ତାହା ଏକବିଂଶ ଶତାବ୍ଦୀରେ ସୁଦ୍ଧା ଆମକୁ ସେହିଭଳି ଭାବଧାରା ଓ ଆଦର୍ଶରେ ଅନୁପ୍ରାଣୀତ କରିବାରେ ସକ୍ଷମ ହୋଇପାରିଛି ।


    ରାଷ୍ଟ୍ରପତି କହିଲେ ଯେ ଏକବିଂଶ ଶତାବ୍ଦୀ ହେଉଛି ଜ୍ଞାନ ଅର୍ଥନୀତିର ଯୁଗ । ଆଜିର ସମାଜରେ ଏବଂ ଯୁଗରେ ନୂତନ ଧରଣର ଚିନ୍ତାଧାରା , ନୂତନ ଜ୍ଞାନ ଏବଂ ଅଭିନବତ୍ୱର ଶକ୍ତି ଅର୍ଥଠାରୁ ସୁଦ୍ଧା ଅଧିକ ମହତ୍ତ୍ୱ ବହନ କରେ । ଏହି ଅବସରରେ ରାଷ୍ଟ୍ରପତି ଯୁବକମାନଙ୍କ ଅନଲାଇନ କମର୍ସ , ପରିବହନ ଏବଂ ପର୍ଯ୍ୟଟନ ଭଳି କ୍ଷେତ୍ରରେ ସଫଳତା ହାସଲକୁ ଉଦାହରଣ ରୂପେ ଉପସ୍ଥାପନ କରିଥିଲେ । ପୁଂଜି ନିବେଶ ପରିବର୍ତ୍ତେ , ମାନବୀୟ ଜ୍ଞାନ ଏବଂ ଅଭିନବତ୍ୱ ପ୍ରତ୍ୟେକ ସଫଳତାର ଚାବିକାଠି ବୋଲି ସେ ଉଲ୍ଲେଖ କରିଥିଲେ ।


    ରାଷ୍ଟ୍ରପତି କହିଲେ ଯେ ଆଜିର ସମାଜରେ ନିଯୁକ୍ତିର ସଂଜ୍ଞା ବଦଳିବାରେ ଲାଗିଛି । ନିଯୁକ୍ତି କହିଲେ କେବଳ ଏକ ପାରମ୍ପରିକ ଚାକିରୀକୁ ବୁଝାଉନାହିଁ । ଆତ୍ମ ନିଯୁକ୍ତିର ସୁଯୋଗ ସୃଷ୍ଟି ଯାହା ନିଜପାଇଁ ଏବଂ ଅନ୍ୟମାନଙ୍କ ପାଇଁ କର୍ମସଂସ୍ଥାନର ବାତାବରଣକୁ ଜନ୍ମ ଦେଇପାରିବ ତାହା ଏବେ ବାସ୍ତବତାରେ ପରିଣତ ହୋଇଛି । ଆତ୍ମ ନିଯୁକ୍ତିକୁ ପ୍ରୋତ୍ସାହନ ପ୍ରଦାନ ନିମନ୍ତେ ସରକାର ବିଭିନ୍ନ ଯୋଜନା ମାଧ୍ୟମରେ ସହାୟତା ପ୍ରଦାନ କରୁଛନ୍ତି । ସେଭଳି ସୁଯୋଗର ଫାଇଦା ନେବାଲାଗି ରାଷ୍ଟ୍ରପତି ଯୁବକଯୁବତୀମାନଙ୍କୁ ଆହ୍ୱାନ ଜଣାଇଥିଲେ । ତାହା ଦ୍ୱାରା ସେମାନଙ୍କର ନିଜ କ୍ୟାରିଅରର ବିକାଶ ସହ ଅନ୍ୟମାନଙ୍କ ସକାଶେ ବିଭିନ୍ନ ପ୍ରକାର ସୁଯୋଗ ସୃଷ୍ଟି କରିବ ବୋଲି ମତ ପୋଷଣ କରିଥିଲେ ।


    **************

    
    
    (Release ID: 1520953) Visitor Counter : 1