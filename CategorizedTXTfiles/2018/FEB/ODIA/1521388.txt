      ପ୍ରତିରକ୍ଷା ମନ୍ତ୍ରଣାଳୟ

      ସେନା ସମ୍ପର୍କ କାର୍ଯ୍ୟକ୍ରମ ଅନ୍ତର୍ଗତ ମଣିପୁର ବିଦ୍ୟାର୍ଥୀ ଦିଲ୍ଲୀ ଆସିଲେ
      Posted On: 21 FEB 2018 3:29PM by PIB Bhubaneshwar


    ଦେଶ ମଧ୍ୟରେ ଏକତାର ଭାବନାକୁ ବୃଦ୍ଧି କରିବା ପାଇଁ ଭାରତୀୟ ସେନାର ସମ୍ପର୍କ କାର୍ଯ୍ୟକ୍ରମର ଅଂଶବିଶେଷ ଭାବେ ସାଜିକ ତମ୍ପକ , ଚନ୍ଦେଲ , ମଣିପୁରର 11 ଜଣ ଛାତ୍ର ଓ 9 ଜଣ ଛାତ୍ରୀଙ୍କର ଏକ ଦଳ ଦୁଇ ଶିକ୍ଷକଙ୍କ ସହିତ 2018 ଫେବୃଆରୀ 19 ରୁ ମାର୍ଚ୍ଚ 1 ପର୍ଯ୍ୟନ୍ତ ଦିଲ୍ଲୀ ଯାତ୍ରାରେ ଆସିଛନ୍ତି । ଏହି ଯାତ୍ରାକୁ ସାଜିକ ତମ୍ପକ ଚନ୍ଦେଲ , ମଣିପୁରରୁ 2018 ଫେବୃଆରୀ 16ରେ ପତାକା ଦେଖାଇ ଶୁଭାରମ୍ଭ କରିଥିଲେ ।


    ଏହି ଯାତ୍ରା ସମୟରେ ବିଦ୍ୟାର୍ଥୀମାନେ ଦିଲ୍ଲୀ ଏବଂ ଆଗ୍ରାରେ ବିଭିନ୍ନ ସାଂସ୍କୃତିକ ଏବଂ ଐତିହାସିକ ସ୍ଥାନକୁ ବୁଲି ଦେଖିଥିଲେ । ବିଦ୍ୟାର୍ଥୀମାନେ 2018 ଫେବୃଆରୀ 21ରେ ଜେନେରାଲ ବିପିନ ରାୱତଙ୍କ ସହିତ ଭାବ ବିନିମୟ କରିଥିଲେ । ଜେନେରାଲ ବିଦ୍ୟାର୍ଥୀମାନଙ୍କ ସହିତ ତାଙ୍କର ଅନୁଭବକୁ ବାଣ୍ଟିଥିଲେ ଏବଂ ସେମାନଙ୍କୁ କଠିନ ପରିଶ୍ରମ କରିବା ଏବଂ ରାଷ୍ଟ୍ର ନିର୍ମାଣ ପ୍ରକ୍ରିୟାରେ ସକ୍ରିୟ ଯୋଗଦାନ କରିବା ପାଇଁ ପ୍ରେରଣା ପ୍ରଦାନ କରିଥିଲେ । ସେ ବିଦ୍ୟାର୍ଥୀମାନଙ୍କୁ ଭାରତୀୟ ସଶସ୍ତ୍ର ବଳରେ ସାମିଲ ହୋଇ ଦେଶ ସେବା କରିବା ପାଇଁ ଆହ୍ୱାନ କରିଥିଲେ ।


    ରାଷ୍ଟ୍ରୀୟ ଏକତା ଯାତ୍ରା ପୂର୍ବୋତ୍ତର ରାଜ୍ୟ ତଥା ଜାମ୍ମୁ କାଶ୍ମୀର ଯୁବ ବର୍ଗଙ୍କ ପାଇଁ ଶିକ୍ଷଣୀୟ ତଥା ପ୍ରେରଣା ପ୍ରଦ ଯାତ୍ରା । ଏହାର ଉଦ୍ଦେଶ୍ୟ ହେଉଛି ଦେଶର ମର୍ଯ୍ୟଦାପୂର୍ଣ୍ଣ ଐତିହ୍ୟ ସମ୍ପନ୍ନରେ ସୂଚନା ପ୍ରଦାନ ଏବଂ ଦେଶରେ ଚାଲୁଥିବା ବିଭିନ୍ନ ବିକାଶ ଏବଂ ଔଦ୍ୟୋଗିକ କାର୍ଯ୍ୟକ୍ରମ ସମ୍ବନ୍ଧରେ ଜଣାଇବା । ଏହି ପଦକ୍ଷେପ ଫଳରେ ବିଦ୍ୟାର୍ଥୀମାନଙ୍କୁ ବିଭିନ୍ନ କ୍ୟାରିଅର ବିକଳ୍ପ ଉପଲବ୍ଧ ହେବ ଏବଂ ସେମାନଙ୍କୁ ପ୍ରଖ୍ୟାତ ବ୍ୟକ୍ତିମାନଙ୍କ ସହିତ ଭାବ ବିନିମୟ କରିବାରେ ସହାୟକ ହେବ ।


    ***********

    
    
    (Release ID: 1521388) Visitor Counter : 10