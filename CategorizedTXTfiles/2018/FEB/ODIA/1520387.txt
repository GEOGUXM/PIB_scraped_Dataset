      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଦୁବାଇରେ ଭାରତୀୟ ସମୁଦାୟଙ୍କ ପକ୍ଷରୁ ସ୍ୱାଗତ ସମ୍ବର୍ଦ୍ଧନା ଅବସରରେ ପ୍ରଧାନମନ୍ତ୍ରୀଙ୍କ ଅଭିଭାଷଣ
      Posted On: 11 FEB 2018 8:15PM by PIB Bhubaneshwar


    ମୋ ପାଇଁ ଏହା ହେଉଛି ବଡ଼ ସୌଭାଗ୍ୟର ବିଷୟ ଏହି କି ଯେ , ମୋତେ ପୁଣିଥରେ ଆପଣ ସମସ୍ତଙ୍କର ଦର୍ଶନ କରିବାର ସୁଯୋଗ ମିଳିଛି । 2016 ରେ ମହାମହିମ ଆବୁଧାବୀ ମହାରାଜା ଭାରତ ଆସିଥିଲେ । 2017 ରେ ଆମର ଅତ୍ୟନ୍ତ ମହତ୍ୱପୂର୍ଣ୍ଣ ଗଣତନ୍ତ୍ର ପର୍ବର ମୁଖ୍ୟ ଅତିଥି ଥିଲେ । ବୋଧହୁଏ କେତେ ଦଶକ ପରେ ଭାରତର ଉପସାଗରୀୟ ଦେଶମାନଙ୍କ ସହିତ ଏତେ ଘନିଷ୍ଠ , ଏତେ ବ୍ୟାପକ , ଏତେ ଜୀବନ୍ତ ଓ ଚଳଚଞ୍ଚଳ ସମ୍ପର୍କ ସ୍ଥାପିତ ହୋଇଛି ।


    ଏହା ହେଉଛି ସେହି ଉପସାଗରୀୟ ଅନ୍ୟାନ୍ୟ ଦେଶ , ଆଜି ଯାହା ସହିତ ଆମର ସମ୍ପର୍କ କେବଳ ବିକ୍ରେତା ଏବଂ କ୍ରେତା ଭାବେ ହୋଇ ରହି ନାହିଁ , ଗୋଟିଏ ସହଭାଗୀତା ସ୍ଥାପିତ ହୋଇଛି । ଭାରତ ଏହି କଥା ପାଇଁ ଗର୍ବ କରୁଛି କି ଉପସାଗରୀୟ ଦେଶମାନଙ୍କରେ 30 ଲକ୍ଷରୁ ମଧ୍ୟ ଅଧିକ ଭାରତୀୟ ସମୁଦାୟର ଲୋକ ଏଠାକାର ବିକାଶ ଯାତ୍ରାରେ ସହଭାଗୀ ହୋଇଛନ୍ତି । ମୁଁ ଉପସାଗରୀୟ ଦେଶମାନଙ୍କୁ ହୃଦୟର ସହିତ କୃତଜ୍ଞତା ଜ୍ଞାପନ କରୁଛି , ଅଭିନନ୍ଦନ ଜଣାଉଛି । ସେମାନେ ଆମ ଦେଶର 30 ଲକ୍ଷରୁ ମଧ୍ୟ ଅଧିକ ଲୋକଙ୍କୁ ଏଠାରେ ଭାରତ ବାହାରେ ଯେପରି ତାଙ୍କର ଅନ୍ୟ ଏକ ଘର ରହିଛି ସେହି ପ୍ରକାରର ଏକ ଉତ୍ତମ ବାତାବରଣ ଦେଇଛନ୍ତି ।


    ଭାରତୀୟ ସମୁଦାୟ ମଧ୍ୟ ଏହାକୁ ନିଜର ହିଁ ଘର ଭାବି ନେଇ ସେହି ପ୍ରକାରର ପ୍ରତିବଦ୍ଧତା ସହିତ , ସେହିଭଳି ପରିଶ୍ରମ କରି ଏଠାକାର ଲୋକଙ୍କର ସ୍ୱପ୍ନକୁ ସାକାର କରିବା ପାଇଁ ନିଜର ସ୍ୱପ୍ନକୁ ମଧ୍ୟ ଏଠାରେ ବୁଣିଛନ୍ତି । ଆଉ ଗୋଟିଏ ପ୍ରକାରରେ ମାନବ ସମୁଦାୟର ସହଭାଗୀତାର ଏହି ଏକ ଉତ୍ତମ ଉଦାହରଣ ଆମେ ଉପସାଗରୀୟ ଦେଶମାନଙ୍କରେ ଅନୁଭବ କରୁଛେ , ସଂଯୁକ୍ତ ଆରବ ଅମିରତନ୍ତ୍ରରେ ଅନୁଭବ କରୁଛେ । ବହୁତ ଲୋକଙ୍କୁ ଆଶ୍ଚର୍ଯ୍ୟ ଲାଗିଲା ଏହା ଯେ ମହାମହିମ ମହାରାଜା , ଯେତେବେଳେ ମୁଁ ବିଗତ ଥର ଆସିଥିଲି ସେତେବେଳେ ଆବୁଧାବୀରେ ମନ୍ଦିର ତିଆରି କରିବା କଥାକୁ ଆଗକୁ ବଢ଼ାଇଥିଲୁ । ମୁଁ ଏଥିପାଇଁ ମହାମହିମ ମହାରାଜାଙ୍କର , ସମସ୍ତ ଶହେ ପଚିଶ କୋଟି ହିନ୍ଦୁସ୍ଥାନୀଙ୍କ ତରଫରୁ ହୃଦୟର ସହିତ କୃତଜ୍ଞତା ଜ୍ଞାପନ କରିବାକୁ ଚାହୁଁଛି । ମନ୍ଦିରର ନିର୍ମାଣ ଆଉ ତାହା ମଧ୍ୟ ସଦ୍ଭାବନାର ସେତୁ ରୂପରେ ।


    ଆମେ ସେହି ପରମ୍ପରାରେ ଲାଳିତ-ପାଳିତ ହୋଇ ବଢ଼ିଛୁ । ଯେଉଁଠାରେ ମନ୍ଦିର ହେଉଛି ମାନବତାର ଏକ ମାଧ୍ୟମ । ପବିତ୍ର ସ୍ଥାନ , ମାନବତାର , ସହୃଦୟତାର ହେଉଛି ସାର୍ବଜନୀକ ଉଦାରତାର ( Cat holic Agent ) ଏକ ବାହକ । ଆଉ ମୋର ବିଶ୍ୱାସ ରହିଛି କି ସ୍ଥାପନା ଦୃଷ୍ଟିରୁ , ଆଧୁନିକ ଟେକ୍ନୋଲଜି ଦୃଷ୍ଟିରୁ , ସଂନ୍ଦେଶ ଦୃଷ୍ଟି କୋଣରୁ ଏହି ମନ୍ଦିର ନିଜକୁ ନିଜ ମଧ୍ୟରେ ଏକ ଆଶ୍ଚର୍ଯ୍ୟ ଜନକ ହେବ ହିଁ ହେବ , କିନ୍ତୁ ଏହା ବିଶ୍ୱ ସମୁଦାୟକୁ ବସୁଧୈବ-କୁଟୁମ୍ବକମ୍ ଯେଉଁ ମନ୍ତ୍ରକୁ ନେଇ ଆମେ ଜୀଉଁଛୁ ସେହି ମନ୍ତ୍ରର ଅନୁଭବ କରାଇବାର ମଧ୍ୟ ସୁଯୋଗ ପ୍ରଦାନ କରିବ । ଆଉ ଏହି କାରଣରୁ ଭାରତର ନିଜର ଏକ ପରିଚୟ ମଧ୍ୟ ସୃଷ୍ଟି କରିବାର ମାଧ୍ୟମ ହେବ ।


    ମୁଁ ମନ୍ଦିର ନିର୍ମାଣ ସହିତ ଜଡ଼ିତ ସମସ୍ତଙ୍କୁ ଅନୁରୋଧ କରିବାକୁ ଚାହିଁବି କି ଏଠାକାର ଶାସକମାନେ ଭାରତ ପ୍ରତି ଏତେ ସମ୍ମାନ ପ୍ରକଟ କରିଛନ୍ତି । ଭାରତର ସାଂସ୍କୃତିକ ପରମ୍ପରାଗୁଡ଼ିକୁ ଏତେ ଗୌରବାନ୍ୱିତ କରିଛନ୍ତି , ଏହା ହେଉଛି ଆମର ଦାୟିତ୍ୱ କି ଆମ ତରଫରୁ କୌଣସି ତୃଟି ନ ରହୁ , କୌଣସି ଭୁଲ ନ ହୋଇ ଯାଉ ।


    ମାନବତାର ଉତ୍ଥାନ , ଆଦର୍ଶ ଏବଂ ବିଚାରକୁ କେଉଁଠାରେ କୌଣସି କ୍ଷତ ନ ଆସୁ ଏହାର ଦାୟିତ୍ୱ ଏହି ମନ୍ଦିର ନିର୍ମାଣ ସହିତ ଯୋଡ଼ି ହୋଇଥିବା ଏବଂ ଭବିଷ୍ୟତରେ ମନ୍ଦିର ସହିତ ଯୋଡ଼ି ହେବାକୁ ଥିବା ଭକ୍ତମାନଙ୍କ ପାଇଁ ମଧ୍ୟ ଏହା ବହୁତ ବଡ଼ ଅନିବାର୍ଯ୍ୟ ହେବ । ଏହା ମୁଁ ଆପଣ ସମସ୍ତଙ୍କଠାରୁ ଆଶା କରୁଛି ।


    ଆଜି ଦେଶ ବିକାଶର ନୂତନ ଶିଖରକୁ ଅତିକ୍ରମ କରୁଛି । ଏହା ହେଉଛି ଭାରତ ପାଇଁ ସମ୍ମାନର ବିଷୟ ଯେ ଆଜି ଏକ ବିଶ୍ୱସ୍ତରର ସମ୍ମେଳନରେ ଭାରତକୁ ବିଶେଷ ସମ୍ମାନ ଦିଆଯାଇଛି । ମୋତେ ସେଠାରେ ସମ୍ବୋଧନ କରିବା ପାଇଁ ନିମନ୍ତ୍ରଣ ମିଳିଛି । ଏଠାରେ ଆପଣମାନଙ୍କ ପାଇଁ ଭାରତ ବିଷୟରେ ସୂଚନା ପାଇବା କଷ୍ଟକର ନୁହେଁ । ଯଦି ମୁଁ କୌଣସି ଦୁଇ କଥା କହିବି ତ ଆପଣମାନେ ଦଶଟି କଥା କହିବେ , ଏତେ ଅଧିକ କିଛି ଆପଣମାନଙ୍କୁ ଭାରତ ବିଷୟରେ ଜଣା ଅଛି । ଆଉ ଏକ ପ୍ରକାରରେ ଏଠାରେ ଲଘୁ ବା ଛୋଟ ଭାରତ ବସବାସ କରୁଛି । ହିନ୍ଦୁସ୍ଥାନର କୌଣସି କୋଣ ଏପରି ନଥିବ କି ଯାହାର ପ୍ରତିନିଧି ଏଠାରେ ନଥିବେ । ଆଉ ଏଥିପାଇଁ ଭାରତ କେତେ ଦ୍ରୁତ ଗତିରେ ବଦଳୁଛି । ଶହେ ପଚିଶ କୋଟି ଭାରତୀୟ ନିଜ ସ୍ୱପ୍ନକୁ ସାକାର କରିବା ପାଇଁ କେଉଁ ଆତ୍ମ ବିଶ୍ୱାସର ସହିତ ଆଗକୁ ବଢ଼ୁଛନ୍ତି । ଏହା ଆପଣମାନେ ଭଲ ଭାବରେ ଅନୁଭବ କରି ପାରୁଥିବେ ।


    ଆମେ ସେଇ ଦିନ ମଧ୍ୟ ଦେଖିଛୁ ଯେତେବେଳେ ଚାଲ ଛାଡ଼ିଦିଅ ବନ୍ଧୁ , କିଛି ହେବାର ନାହିଁ । ଚାଲ ବନ୍ଧୁ ଶେଯ ତକିଆ ଉଠାଅ କେଉଁଠାକୁ ଚାଲିଯିବା । ନିରାଶା , ଆଶଙ୍କା , ଦ୍ୱନ୍ଦ୍ୱ ଏସବୁ ସମୟ ଦେଇ ଆମେ ଗତି କରିଛୁ ।


    ଗୋଟିଏ ସମୟ ଥିଲା ଯେତେବେଳେ ଦେଶରେ ଜଣେ ସାଧାରଣ ନାଗରିକ ପ୍ରଶ୍ନ ପଚାରୁଥିଲା , ସମ୍ଭବ ହୋଇ ପାରିବ କି ? ଏହା ହେବ କି ? କ ’ ଣ ଆମର ଏଠି ମଧ୍ୟ ହୋଇ ପାରିବ କି ? ଏଭଳି ପ୍ରଶ୍ନରେ ସାଧାରଣ ମଣିଷ ଧନ୍ଦି ହୋଇଥିଲା । ଆଉ ସେଠାରୁ ଆରମ୍ଭ କରି ଚାରି ବର୍ଷ ମଧ୍ୟରେ ଦେଶ ଏଠାରେ ପହଂଚିଛି , କି ଆଜି ଦେଶ ଏହା ପଚାରୁ ନାହିଁ କି , ଏହା ଚିନ୍ତା କରୁ ନାହିଁ କି ଏହା ହେବ କି ହେବ ନାହିଁ । କ ’ ଣ ସମ୍ଭବ ହେବ ନା ନାହିଁ । ଚାଲ ବନ୍ଧୁ କିଏ ମୁଣ୍ଡ ଖର୍ଚ୍ଚ କରିବ ସେହି ମନୋଭାବରୁ ଆଜିର ଏହି ନୂଆ ମନୋଭାବରେ ପହଂଚିଛି , ମୋଦୀ ମହାଶୟ କୁହନ୍ତୁ କେବେ ହେବ , ଏହି ପ୍ରଶ୍ନରେ ଅଭିଯୋଗ ନାହିଁ , ଏହି ପ୍ରଶ୍ନରେ ବିଶ୍ୱାସ ରହିଛି କି ହେବ ତ ଏବେ ହେବ ।


    2014ରେ ବିଶ୍ୱ ସ୍ତରରେ ସହଜରେ ବ୍ୟବସାୟ କରିବା ସୂଚିରେ ଆମେ 142 ସ୍ଥାନରେ ଥିଲୁ । ଅର୍ଥାତ ପଛ ଆଡ଼ୁ ଗଣାଯିବ ତ ଟିକେ ସରଳ ହୋଇଯିବ ଆଗ ଆଡ଼ୁ ଗଣିଲେ ବହୁତ ଡେରି ଲାଗିବ । ଦୁନିଆରେ କୌଣସି ମଧ୍ୟ ଦେଶ ଏତେ କମ୍ ସମୟରେ ବିଶ୍ୱ ବ୍ୟାଙ୍କର ସହଜରେ ବ୍ୟବସାୟ କରିବା ରିପୋର୍ଟ ତାଲିକାରେ 42 ସ୍ଥାନ ଡେଇଁ 100ରେ ପହଂଚିଯିବ । କିନ୍ତୁ କେହି ଏହା ମଧ୍ୟ ଚିନ୍ତା କରି ନଥିଲେ କି ଆମେ ସେଠାରେ ଅଟକି ଯିବାକୁ ଆସିନୁ । ଆମେ ଆହୁରି ଅଧିକ ଉପରକୁ ଯିବାକୁ ଚାହୁଁଛୁ ଆଉ ଏଥିପାଇଁ ଏଠାରେ ନୀତିଗତ ପରିବର୍ତ୍ତନ କରିବାକୁ ହେବ । ଯେଉଁଠାରେ ରଣନୀତିରେ ପରିବର୍ତ୍ତନ କରିବାକୁ ହେବ । ଯେଉଁଠାରେ କାର୍ଯ୍ୟାନ୍ୱୟନର କାର୍ଯ୍ୟଖସଡ଼ାକୁ ପରିବର୍ତ୍ତନ କରିବାକୁ ହେବ । ଯେଉଁଠାରେ ସଂସାଧନର ପ୍ରକ୍ରିୟାଗୁଡ଼ିକରେ ପରିବର୍ତ୍ତନ କରିବାକୁ ହେବ । ଯାହା ମଧ୍ୟ ଆବଶ୍ୟକ ହେବ ସେ ସମସ୍ତ ପଦକ୍ଷେପ ଉଠାଇ ଭାରତକୁ ଯେତେ ଶୀଘ୍ର ହୋଇ ପାରିବ ସେତେ ଶୀଘ୍ର ବୈଶ୍ଵିକ ମାନକ( Global Benchmark)ର ସମକକ୍ଷ କରିବାକୁ ପଡ଼ିବ ।


    ଉଦାରୀକରଣ ହେଉଛି ସେହି କଥା ଯାହା ଏପରି ହୁଏ ନାହିଁ କି ଆମେ ତ ଯେଉଁଠି ସେଠି ବସି ରହିବା ଆଉ ଦୁନିଆରୁ ଲାଭ ନ ଉଠାଇ ଚାଲି ଯିବା , ଆଜ୍ଞା ନୁହେଁ । ଉଦାରୀକରଣ ହେଉଛି ସେହି କଥା ଯେଉଁଠାରେ ଏହି ବିଶ୍ୱର ସମସ୍ତ ଲୋକ ନିଜ-ନିଜ ଦାୟିତ୍ୱ ତୁଲାଇ ପ୍ରତ୍ୟେକଙ୍କ ସହିତ ଯୋଡ଼ି ହୋଇ , ପ୍ରତ୍ୟେକଙ୍କଠାରୁ କିଛି ଶିକ୍ଷା ଲାଭ କରି , ପ୍ରତ୍ୟେକଙ୍କୁ ସାଙ୍ଗରେ ନେଇ ସେହି ଶିଖରକୁ ପ୍ରାପ୍ତ କରିବାର ଅଛି , ଯାହା ଦୁନିଆର ଶେଷ ଧାଡ଼ିରେ ବସିଥିବା ଦେଶ ହେଉ ଅଥବା ବ୍ୟକ୍ତି ହେଉ ସେମାନଙ୍କର କଲ୍ୟାଣ ପାଇଁ ମଧ୍ୟ କାମରେ ଆସୁ ଆଉ ସେତେବେଳେ ଯାଇ ପ୍ରକୃତ ଅର୍ଥରେ ବସୁଧୈବ କୁଟୁମ୍ବକମ୍ ଏହା ଆମେ ବିଶ୍ଵକୁ ଜିତିକରି ଦେଖାଇ ପାରିବା ।


    ଭାରତକୁ ନିଜର ବୈଶ୍ଵିକ ଦାୟିତ୍ୱ ତୁଲାଇବା ପାଇଁ , ପ୍ରକୃତି ତାକୁ ଅନେକ କିଛି ଦାୟିତ୍ୱ ଦେଇଛି । ଆଜି ଦୁନିଆ କହୁଛି କି ଏକବିଂଶ ଶତାବ୍ଦୀ ହେଉଛି ଏସିଆର ଶତାବ୍ଦୀ । ତ ଏଭଳି ନୁହେଁ କି ତାହା ଏପରି ଆସି , ପଡ଼ିଯିବ ଆଉ ଆମେ ଏପରି ହାତ ଦେଖାଇ ରହିବା ଏବଂ ଆସିଯିବ ।


    ଏକବିଂଶ ଶତାବ୍ଦୀକୁ ଏସିଆର ଶତାବ୍ଦୀ କରିବା ପାଇଁ ପରିଶ୍ରମ କରିବାକୁ ପଡ଼ିବ , ତତ୍କାଳ ଲାଭ ହେଉ ଅବା ନ ହେଉ କିନ୍ତୁ ଦୀର୍ଘ ସମୟ ପର୍ଯ୍ୟନ୍ତ ଲାଭ ପାଇଁ ଆମକୁ ପଦକ୍ଷେପ ଉଠାଇବାକୁ ପଡ଼ିବ । ମହାତ୍ମା ଗାନ୍ଧି ସବୁବେଳେ ଶ୍ରେୟ ଏବଂ ପ୍ରିୟ ଏହାର ଚର୍ଚ୍ଚା କରୁଥିଲେ । କ ’ ଣ ସେହି କାମ କରିବା କି ଯାହା ପ୍ରିୟ ହେଉ ଅଥବା ସେହି କାମ କରିବା ଯାହା ଶ୍ରେୟ ହେଉ । ଆମର ପ୍ରୟାସ ଏହା କି ଶ୍ରେୟସ୍କର କାର୍ଯ୍ୟ ଆଡ଼କୁ ପଦକ୍ଷେପ ଉଠାଇ ଚାଲିବା ତତ୍କାଳ ବୋଧ ହୁଏ ପ୍ରିୟ ଲାଗୁ ଅଥବା ପ୍ରିୟ ନ ଲାଗୁ କିନ୍ତୁ ତାହା ଏପରି ଶ୍ରେୟସ୍କର ହେବ କି ସମୟ ଥାଉ-ଥାଉ ତାହା ପ୍ରିୟ ଲାଗିଲା ଭଳି ହେବ ।


    କିଛି ସାମର୍ଥ୍ୟବାନ ଲୋକ ଥାଆନ୍ତି , ସେମାନଙ୍କୁ କୌଣସି ମଧ୍ୟ ପଦକ୍ଷେପ ତୁରନ୍ତ ପ୍ରିୟ ଲାଗିଥାଏ । କିଛି ଲୋକଙ୍କୁ ଅସୁବିଧା ହୋଇଥାଏ କି ଟିକିଏ ବିଳମ୍ବ ଲାଗିଥାଏ । ଯଦି ବିମୁଦ୍ରୀକରଣ କରୁଛି ତ ଦେଶର ଗରିବ ଶ୍ରେଣୀ ସେମାନଙ୍କୁ ତୁରନ୍ତ ବୁଝା ପଡ଼ିଥାଏ । ଏହା ସଠିକ୍ ଦିଗରେ ହେଉଛି ଦୃଢ଼ ପଦକ୍ଷେପ । କିନ୍ତୁ ଯାହାର ରାତିର ନିଦ ହଜି ଯାଇଛି ସେ ଏକ ବର୍ଷ ପରେ ଏବେ ମଧ୍ୟ କାନ୍ଦୁଛି ।


    7 ବର୍ଷ ହେବ ଜିଏସଟି ସଂସ୍କାର ପାଇଁ ପ୍ରୟାସ ହୋଇଥିଲା , ଦ୍ୱନ୍ଦ୍ୱ ଚାଲିଥିଲା , ହୋଇଗଲା । ଏବେ ଏହା ଠିକ୍ ଅଛି , କି ଆମେ ମଧ୍ୟ ଗୋଟିଏ ଘରେ ରହୁଛୁ ବର୍ଷ ବର୍ଷ ଧରି , ଆଉ ଦ୍ୱିତୀୟ ଘରକୁ ଯିବା । ରାତିରେ ବହୁତ ଅଧିକ ଖୁସି ଏବଂ ଆନନ୍ଦ ଆସିବ କି ବଢ଼ିଆ ଘର , ନୂଆ କରି ତିଆରି ହୋଇଛି । କିନ୍ତୁ ଯେତେବେଳେ ସକାଳେ ନିଦରୁ ଉଠିବା ତ ଅଭ୍ୟାସରେ ଥିବ , ବାଧ୍ୟ ହୋଇଥିବା ବାମ ପଟେ ସ୍ନାନାଗାର ରହିଛି ଭାବି ସେଠାକୁ ଚାଲି ଯିବା ଆଉ କାନ୍ଥରେ ଧକ୍କା ହେବ । ପରେ ଜଣା ପଡ଼ିଥାଏ କି ଆରେ ଏହା ତ ହେଉଛି ନୂଆ ଘର , ସ୍ନାନାଗାର ଡାହାଣ ପଟେ ଅଛି । ଏହା ସମସ୍ତଙ୍କର ଅନୁଭବରେ ରହିଛି କି ନାହିଁ । ଯଦି ଜଣେ ମଣିଷ ଜୀବନରେ ପରିବର୍ତ୍ତନରେ ଏତେ ଅସୁବିଧା ହୋଇଥାଏ ତ 70 ବର୍ଷ ପୁରୁଣା ବ୍ୟବସ୍ଥା ହେଉ ବା ଶହେ ପଚିଶ କୋଟିର ଦେଶ ହେଉ ଅଭ୍ୟାସ ଆତ୍ମାରେ ଥିବ , ଦୁଇ-ଦୁଇ , ତିନି-ତିନି ପିଢି ସେହି ଅଭ୍ୟାସରେ ବଂଚୁଥିବେ । ସେଥିରେ ଯେବେ ପରିବର୍ତ୍ତନ ଆଣିବାର ଅଛି ତ ଅସୁବିଧା ହୋଇଥାଏ । କିନ୍ତୁ ଏହା ହେଉଛି ଶ୍ରେୟସ୍କର ।


    ମହାତ୍ମା ଗାନ୍ଧି ଯେଉଁ ରାସ୍ତା ଦେଖାଇଥିଲେ ସେହି ରାସ୍ତା ଅଛି । ଆଉ ଆଜି ଏତେ କମ୍ ସମୟରେ ଜିଏସଟିର କୌଣସି ଅସୁବିଧାକୁ ଦୂର କରି ଚାଲି ଆଜି ଏକ ବ୍ୟବସ୍ଥା ଅନୁସାରେ ସ୍ୱୀକୃତି ପାଇ ଆଗକୁ ବଢ଼ୁଛି । ଦେଶ ବଦଳୁଛି ।


    କାଲି ମୁଁ ଆବୁଧାବୀ ରେ ଥିଲି । କେତେ ଗୁଡ଼ିଏ ବୁଝାମଣା ହେଲା । Lower Zakum Concession agreement middle east upstream ମଧ୍ୟରେ ଭାରତୀୟ କମ୍ପାନୀର ପ୍ରଥମ ଥର ନିବେଶ ହେବା - ଭାଗିଦାରୀର ଏକ ଉଜ୍ଜ୍ୱଳ ଦିଗ ଆରମ୍ଭ ହୋଇଛି । ମୋ କହିବାର ତାତ୍ପର୍ଯ୍ୟ ଏହା ହେଉଛି କି ମୋତେ ଆଜି ଆଗାମୀ କାର୍ଯ୍ୟକ୍ରମ ପାଇଁ ପହଂଚିବାର ଅଛି । ଏଥିପାଇଁ ଆପଣ ମାନଙ୍କର ଦୀର୍ଘ ସମୟ ନେଉ ନାହିଁ । କିନ୍ତୁ ଆପଣ ଏତେ ଅଧିକ ସଂଖ୍ୟାରେ ଆସିଲେ , ଏତେ ସ୍ନେହ ଦେଲେ , ସେ ପର୍ଯ୍ୟନ୍ତ ମୋ ଦୃଷ୍ଟି ପହଂଚି ପାରୁ ନାହିଁ । ମୁଁ ଆପଣ ମାନଙ୍କୁ ହୃଦୟର ସହିତ ବହୁତ-ବହୁତ କୃତଜ୍ଞତା ଜଣାଉଛି । ମୋର ଏହି ଗସ୍ତ ବଡ଼ ଜେଟ୍ ଭଳି ଗତିର ଗସ୍ତ ହୋଇଛି । ମୁଁ ପାଖାପାଖି 70-80 ଘଂଟାରେ , ମୁଁ ପାଞ୍ଚଟି ଦେଶର ଯାତ୍ରା କରି ଫେରି ଯିବାକୁ ଚାହୁଁଛି । ଜୋର୍ଡାନ , ପାଲେଷ୍ଟାଇନ , ଆବୁଧାବୀ , ଏବେ ଦୁବାଇ ଆଉ ଏଠାରେ କାର୍ଯ୍ୟକ୍ରମ ଶେଷ କରିବା ପରେ ମୋତେ ଓମାନ ଯିବାର ଅଛି । ସେଠାରେ ମଧ୍ୟ ଆଜି ବହୁତ ବଡ଼ ମାତ୍ରାରେ ଭାରତୀୟ ଜନ ସମୁଦାୟଙ୍କୁ ଆଜି ସନ୍ଧ୍ୟାରେ ମୋତେ ସେମାନଙ୍କର ଦର୍ଶନ କରିବାର ସୌଭାଗ୍ୟ ମିଳୁଛି । ସେମାନଙ୍କୁ ମଧ୍ୟ କିଛି କଥା କହିବାର ଅଛି । କିନ୍ତୁ ମୁଁ ପୁଣି ଥରେ ଆପଣମାନଙ୍କୁ ହୃଦୟର ସହିତ ବହୁତ-ବହୁତ କୃତଜ୍ଞତା ଜଣାଉଛି । ଆଉ ମୁଁ ଆପଣ ମାନଙ୍କୁ ବିଶ୍ୱାସ ଦେଉଛି କି ଯେଉଁ ସ୍ୱପ୍ନ ଆପଣ ମାନେ ଦେଖୁଛନ୍ତି , ଯେଉଁ ସ୍ୱପ୍ନ ଆପଣ ମାନଙ୍କର ଆତ୍ମୀୟ ସ୍ୱଜନ ଭାରତର ଏହି ମାଟିରେ ଦେଖୁଛନ୍ତି ଆମେ ସମସ୍ତେ ମିଳିମିଶି ସମୟ ସୀମା ପୂର୍ବରୁ ସେହି ସ୍ୱପ୍ନକୁ ସାକାର କରି ରହିବା । ଏହି ବିଶ୍ୱାସ ମୁଁ ଆପଣ ମାନଙ୍କୁ ଦେଉଛି ପୁଣି ଥରେ ଆପଣ ସମସ୍ତଙ୍କୁ ବହୁତ-ବହୁତ ଧନ୍ୟବାଦ ।


    ନମସ୍କାର ।


    **********

    
    
    (Release ID: 1520387) Visitor Counter : 1