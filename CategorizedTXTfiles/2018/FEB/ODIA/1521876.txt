      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ମାନବ ସମ୍ବଳ ବିକାଶ ରାଷ୍ଟ୍ରମନ୍ତ୍ରୀ ଡଃ ସତ୍ୟପାଲ ସିଂ ଫିଜିରେ ଆୟୋଜିତ ରାଜ୍ୟଗୋଷ୍ଠୀ ଶିକ୍ଷା ମନ୍ତ୍ରୀମାନଙ୍କ 20ତମ ସମ୍ମିଳନୀରେ ଭାରତୀୟ ପ୍ରତିନିଧି ଦଳର ନେତୃତ୍ୱ ନେଲେ
      Posted On: 25 FEB 2018 2:36PM by PIB Bhubaneshwar


    କେନ୍ଦ୍ରୀୟ ମାନବ ସମ୍ବଳ ବିକାଶ ଓ ଜଳ ସମ୍ପଦ , ନଦୀ ବିକାଶ ଏବଂ ଗଙ୍ଗା ସଂରକ୍ଷଣ ରାଷ୍ଟ୍ରମନ୍ତ୍ରୀ ଡଃ ସତ୍ୟପାଲ ସିଂ ଫିଜିର ନାଦିଠାରେ 2018 ଫେବୃଆରୀ 19-23 ମଧ୍ୟରେ ଆୟୋଜିତ ରାଜ୍ୟଗୋଷ୍ଠୀ ଶିକ୍ଷାମନ୍ତ୍ରୀଙ୍କ 20ତମ ସମ୍ମିଳନୀ (20 CCEM )ରେ ଭାରତୀୟ ରାଜ୍ୟଗୋଷ୍ଠୀ ମଣ୍ଡଳର ନେତୃତ୍ୱ ନେଇଥିଲେ । ସମ୍ମିଳନୀର ଥିମ ଥିଲା ‘ ଅନୁକୂଳତା ଏବଂ ତନ୍ୟତା: କ ’ ଣ ଶିକ୍ଷା ଉପଯୋଗୀ ହୋଇପାରିବ ?


    ଡଃ ସିଂ 2018 ଫେବୃଆରୀ 21 ରେ ଫିଜିର ୟୁନିଭର୍ସିଟି ଅଫ ସାଉଥ ପ୍ୟାସିଫିକର କୁଳପତି ଡଃ ରାଜେଶ ଚନ୍ଦ୍ରାଙ୍କ ଦ୍ୱାରା ’ 20 ତମ ସିସିଇଏମ ବିଷୟଗତ ସମ୍ବନ୍ଧ ’ ର ପ୍ରସ୍ତୁତି ଉପରେ ‘ ପ୍ରତିକ୍ରିୟା ବକ୍ତବ୍ୟ ’ ଦେଇଥିଲେ । ମନ୍ତ୍ରୀ ଉଲ୍ଲେଖ କରିଥିଲେ ଯେ ସତତ ବିକାଶ ଲକ୍ଷ୍ୟର ମୂଳ ଉଦ୍ଦେଶ୍ୟ ହେଉଛି ଆମ ଶିକ୍ଷକ ଏବଂ ଛାତ୍ରମାନଙ୍କ ମଧ୍ୟରେ ସାର୍ବଭୌମିକ , ମାନବବାଦୀ , ନୈତିକ ଏବଂ ଆଧ୍ୟାତ୍ମିକ ମୂଲ୍ୟବୋଧକୁ ଅନ୍ତର୍ନିବିଷ୍ଟ କରିବା ଏବଂ ଏହାର ପୋଷଣ କରିବା । ସେ ଜୋର ଦେଇ କହିଥିଲେ ଯେ ଉତ୍ତମ ଶିକ୍ଷାକୁ ଏକ ବୈଶ୍ୱିକ ଏଜେଣ୍ଡାରେ ପରିଣତ କରିବା ଆବଶ୍ୟକ । ଯେତେବେଳେ ପର୍ଯ୍ୟନ୍ତ ସମସ୍ତ ଦେଶର ଶିଶୁମାନେ ଉତ୍ତମ ଭାବେ ଶିକ୍ଷିତ ଏବଂ କୁଶଳୀ ନ ହୋଇପାରିଛନ୍ତି ଏବଂ ରୋଜଗାର ସହିତ ସଂପୃକ୍ତ ନ ହୋଇଛନ୍ତି , ସେତେବେଳ ପର୍ଯ୍ୟନ୍ତ ବିଶ୍ୱ ଶାନ୍ତି ସମ୍ଭାବନା ଅସ୍ପଷ୍ଟ ରହିବ ।


    ମନ୍ତ୍ରୀ 2018 ଫେବୃଆରୀ 23 ରେ ସତତ ବିକାଶ ଲକ୍ଷ୍ୟ ( SDG -4) ଉପରେ ବିଚାର ବିମର୍ଶ ସମୟରେ ‘ ପ୍ରୌଢ଼ ଶିକ୍ଷା ଏବଂ ଅଧ୍ୟୟନ ’ ଉପରେ ମଧ୍ୟ ଏକ ବକ୍ତବ୍ୟ ପ୍ରଦାନ କରିଥିଲେ । ଡଃ ସିଂ ପ୍ରତିଭାଗୀ ରାଷ୍ଟ୍ରମଣ୍ଡଳ ସଦସ୍ୟମାନଙ୍କୁ ଭାରତ ସରକାରଙ୍କ ଦ୍ୱାରା ପ୍ରୌଢ଼ ଶିକ୍ଷା ପାଇଁ ‘ ରାଷ୍ଟ୍ରୀୟ ସାକ୍ଷରତା ମିଶନ ’, ‘ ସାକ୍ଷର ଭାରତ ’, ମତଦାନ ସାକ୍ଷରତା (ମତଦାନର ପ୍ରତିଶତ ବୃଦ୍ଧି କରିବା ଲାଗି) , ବିତିୟ ସାକ୍ଷରତା (ପ୍ରଧାନମନ୍ତ୍ରୀ ଜନ ଧନ ଯୋଜନା) , ସୀମାନ୍ତ ବର୍ଗଙ୍କ ପାଇଁ ଆଇନ ସାକ୍ଷରତା ଏବଂ ପ୍ରୌଢ଼ ମାନଙ୍କ ପାଇଁ ସ୍ୱ ରୋଜଗାର ପ୍ରଶିକ୍ଷଣ (କୌଶଳ ବିକାଶ) ପାଠ୍ୟକ୍ରମ , ଆଇସିଟି-ଏନାବୁଲଡ ଅଧ୍ୟୟନ ରୂପାନ୍ତରଣ ( Massive Open Online Learning Courses ( MOOCS / Swayam ) , ରାଷ୍ଟ୍ରୀୟ ଡିଜିଟାଲ ପାଠାଗାର ଆଦି ଆରମ୍ଭ କରାଯାଇଥିବା ବିଭିନ୍ନ ଯୋଜନା ସମ୍ବନ୍ଧରେ ସୂଚନା ପ୍ରଦାନ କରିଥିଲେ । ସେ ଜୋର ଦେଇ କହିଲେ ଯେ କୌଣସି ଶିଶୁ ବିନା ଶିକ୍ଷାରେ ବୟସ୍କ ରୂପରେ ବିକଶିତ ହୋଇପାରିବ ନାହିଁ । ମନ୍ତ୍ରୀଙ୍କ ବକ୍ତବ୍ୟକୁ ସମସ୍ତ ସହଭାଗୀ ଦେଶମାନଙ୍କ ଦ୍ୱାରା ଅନେକ ପ୍ରଶଂସା କରାଯାଇଥିଲା ।


    ଡଃ ସିଂ 2018 ଫେବୃଆରୀ 20 ରେ ସମ୍ମିଳନୀ ସମୟରେ ଫିଜିର ପ୍ରଧାନମନ୍ତ୍ରୀ ରିଅର ଆଡମିରାଲ (ସେବାନିବୃତ) ମାନନୀୟ ଜୋସେଡିଆ ବୋରେକଙ୍କୁ ଭେଟିଥିଲେ । ଭାରତର ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ତରଫରୁ ଡଃ ସିଂ 2018 ମାର୍ଚ୍ଚ 11ରେ ନୂଆଦିଲ୍ଲୀରେ ଆୟୋଜିତ ହେବାକୁ ଥିବା ଶିଖର ସମ୍ମିଳନୀରେ ଭାଗନେବା ପାଇଁ ତାଙ୍କୁ ଆମନ୍ତ୍ରିତ କରିଥିଲେ । ଫିଜିର ପ୍ରଧାନମନ୍ତ୍ରୀ ଧନ୍ୟବାଦ ପ୍ରଦାନ କରିଥିଲେ ଏବଂ ଶିଖର ସମ୍ମିଳନୀରେ ନିଜର ପ୍ରତିଭାଗିତା ସମ୍ବନ୍ଧରେ ଜଣାଇଥିଲେ । ଡଃ ସିଂ ଫିଜିର ଶିକ୍ଷାମନ୍ତ୍ରୀ ଶ୍ରୀ ଅୟାଜ ସଇଦ ଖୈୟୁମଙ୍କ ସହିତ ମଧ୍ୟ ବିଚାର ବିମର୍ଶ କରିଥିଲେ ।


    ଡଃ ସିଂ 2018 ଫେବୃଆରୀ 21ରେ ବ୍ରିଟେନର ଶିକ୍ଷାମନ୍ତ୍ରୀ ଡଃ ନିକ ଗିବ , ଅଷ୍ଟ୍ରେଲିଆର ସହାୟକ ଶିକ୍ଷାମନ୍ତ୍ରୀ ସୁଶ୍ରୀ କେରେନ ଏଣ୍ଡ୍ରେଜ ଏବଂ ଟୋଂଗାର ଶିକ୍ଷା ମନ୍ତ୍ରୀ ଶ୍ରୀ ପେନିସିମନି ଇମ୍ପୋସିଆଙ୍କ ସହିତ ଦ୍ୱିପାକ୍ଷିକ ସାର୍ଥକ ବୈଠକରେ ଭାଗ ନେଇଥିଲେ । ମନ୍ତ୍ରୀ 2018 ଫେବୃଆରୀ 24 ରେ ବିଭିନ୍ନ ଦ୍ୱିପାକ୍ଷିକ ବିଷୟରେ ଚର୍ଚ୍ଚା କରିବା ପାଇଁ ନ୍ୟୁଜିଲାଣ୍ଡର ସହାୟକ ଶିକ୍ଷାମନ୍ତ୍ରୀ ସୁଶ୍ରୀ ଜେନି ସଲେସାଙ୍କୁ ମଧ୍ୟ ଭେଟିଥିଲେ । ଡଃ ସିଂହ 2018 ଫେବୃଆରୀ 21ରେ ବହୁପକ୍ଷୀୟ ସହଯୋଗ ଉପରେ ବିଚାର ବିମର୍ଶ କରିବା ପାଇଁ ରାଜ୍ୟଗୋଷ୍ଠୀର ମହାସଚିବ ସୁଶ୍ରୀ ପୈଟିସିଆ ସ୍କଟଲାଣ୍ଡ ସହିତ ବୈଠକରେ ଭାଗ ନେଇଥିଲେ ।


    ଡଃ ସିଂହ ରାମକୃଷ୍ଣ ମିଶନ ଦ୍ୱାରା ସଂଚାଳିତ ବିବେକାନନ୍ଦ ମହାବିଦ୍ୟାଳୟକୁ ମଧ୍ୟ ଗସ୍ତ କରିଥିଲେ ଯେଉଁଠାରେ କି ସେ ମହାବିଦ୍ୟାଳୟର ଛାତ୍ର/ ଶିକ୍ଷକମାନଙ୍କ ସହ ଭାବ ବିନିମୟ କରିଥିଲେ ।


    2018 ଫେବୃଆରୀ 22 ରେ ମନ୍ତ୍ରୀ ଭାରତୀୟ ଉଚ୍ଚାୟୋଗରେ ଭାରତୀୟ ଡାୟାସ୍ପୋରାର ପ୍ରତିନିଧିମାନଙ୍କୁ ଭେଟିବା ପାଇଁ ସୁବା ଯାତ୍ରା କରିଥିଲେ ଯେଉଁଠାରେ କି ‘ ବିଶ୍ୱ ହିନ୍ଦୀ ଦିବସ ’ ର ଆୟୋଜନ କରାଯାଇଥିଲା । ସେ ଫିଜିର ତିନି ନାଗରିକଙ୍କୁ ପୁରସ୍କାର ପ୍ରଦାନ କରିଥିଲେ ଯେଉଁମାନେ କି ସେଠାରେ ହିନ୍ଦୀ ଭାଷାର ପ୍ରସାର କରିବା ପାଇଁ ପ୍ରମୁଖ ଯୋଗଦାନ କରିଛନ୍ତି । ‘ ହିନ୍ଦୀ ଭାଷା ଏବଂ ସଂସ୍କୃତି ’ ଉପରେ ଡଃ ସିଂଙ୍କ ବକ୍ତବ୍ୟ ଭାରତୀୟ ଡାୟାସ୍ପୋରାଙ୍କ ହୃଦୟକୁ ଛୁଇଁ ଯାଇଥିଲା ।


    2018 ଫେବୃଆରୀ 23ରେ ମନ୍ତ୍ରୀ ତବୁବାରେ ରାବୁଲୁ ସନାତନର ଏକ ନୂତନ ବିଦ୍ୟାଳୟ ପରିସରର ଉଦଘାଟନ କରିଥିଲେ । ଏହି ଅବସରରେ ଫିଜିର ଶିକ୍ଷା ମନ୍ତ୍ରଣାଳୟର ସ୍ଥାୟୀ ସଚିବ ସୁଶ୍ରୀ ଏଲିସେନ ବୁଚେଲ ମଧ୍ୟ ଉପସ୍ଥିତ ଥିଲେ । ଏହି ବିଦ୍ୟାଳୟ 2016 ଫେବୃଆରୀ ମାସରେ କ୍ୟାଟ-5 ବାତ୍ୟା ‘ ୱିଂଷ୍ଟନ ’ କାରଣରୁ ଧ୍ୱସ୍ତ ହୋଇଯାଇଥିଲା ।


    ଡଃ ସିଂ 2018 ଫେବୃଆରୀ 23ରେ ଲୌଟୋକାର ଗିରମିଟ କେନ୍ଦ୍ରକୁ ଗସ୍ତ କରିଥିଲେ ଯେଉଁଠାରେ ସେ କେନ୍ଦ୍ର ପୁସ୍ତକାଗାର ପାଇଁ 100 ପୁସ୍ତକ ଉପହାର ସ୍ୱରୂପ ପ୍ରଦାନ କରିଥିଲେ ଏବଂ ଗିରମିଟ କେନ୍ଦ୍ରର ଅଧିକାରୀମାନଙ୍କୁ ଭେଟିଥିଲେ ।


    ଏହାପରେ ମନ୍ତ୍ରୀ ଲୌଟୋକାରେ ଫିଜି ବିଶ୍ୱବିଦ୍ୟାଳୟର ରବିନ୍ଦ୍ରନାଥ ଟ୍ୟାଗୋର ସେଂଟରର ଭ୍ରମଣ କରିଥିଲେ ଯେଉଁଠାରେ କି ସେ କେନ୍ଦ୍ରକୁ 100 ପୁସ୍ତକ ଉପହାର ସ୍ୱରୂପ ପ୍ରଦାନ କରିଥିଲେ । ଫିଜି ବିଶ୍ୱବିଦ୍ୟାଳୟର କୁଳପତି ପ୍ରଫେସର ମିସିରଙ୍କ ଦ୍ୱାରା ସମ୍ପାଦିତ ପୁସ୍ତକ ‘ ଦି ସୁବାଲଟର୍ନ ଇଣ୍ଡିଆନ ଉମେନ ’ ( ଗିରମିଟ ମହିଳାଙ୍କ ଉପରେ)ର ପ୍ରସ୍ତୁତି ସମୟରେ ଭାରତୀୟ ଡାୟାସ୍ପୋରା ସହିତ ତାଙ୍କର ଭେଟ ସ୍ମରଣୀୟ ଥିଲା । ମରିସସର ଶିକ୍ଷା ମନ୍ତ୍ରୀ ଶ୍ରୀମତି ଲୀଳା ଦେବୀ ମଧ୍ୟ ଏହି ସାମୁଦାୟିକ ଭେଟ ସମୟରେ ଉପସ୍ଥିତ ଥିଲେ ଏବଂ ସେ ଭାରତୀୟ ଡାୟାସ୍ପୋରା ସହିତ 2018 ଅଗଷ୍ଟ ମାସରେ ମରିସସରେ ଆୟୋଜିତ ହେବାକୁ ଥିବା ‘ ବିଶ୍ୱ ହିନ୍ଦୀ ସମ୍ମେଳନ ’ ରେ ବଡ ସଂଖ୍ୟାରେ ଭାଗନେବା ପାଇଁ ଅପିଲ କରିଥିଲେ । ଡଃ ସିଂ ସଂସ୍କୃତି , ସମାଜ ଏବଂ ସଭ୍ୟତାର ବିକାଶରେ ମହିଳାଙ୍କ ଭୂମିକା ଏବଂ ସ୍ୱାସ୍ଥ୍ୟ , ଭାଷା ଓ ସଂରକ୍ଷଣ ଉପରେ ବକ୍ତବ୍ୟ ପ୍ରଦାନ କରିଥିଲେ ଯାହାକି ଭାରତୀୟ ଡାୟାସ୍ପୋରାଙ୍କ ପାଇଁ ପ୍ରେରଣାପ୍ରଦ ହୋଇଥିଲା ।


    *******************

    
    
    (Release ID: 1521876) Visitor Counter : 1