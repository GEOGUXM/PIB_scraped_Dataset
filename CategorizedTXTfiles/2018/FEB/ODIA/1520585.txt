      ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟ

      ରବିବାର ଦିଲ୍ଲୀରେ ‘ହୁନର ହାଟ’ ଉଦଘାଟନ କରିବେ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ
      Posted On: 09 FEB 2018 8:35PM by PIB Bhubaneshwar


    ନୂଆଦିଲ୍ଲୀ କନ୍ନଟ ପ୍ଲେସର ବାବା ଖଡ଼ଗ ସିଂ ମାର୍ଗରେ ଫେବୃଆରୀ 11 ତାରିଖରେ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ରାଜନାଥ ସିଂହ ହୁନର ହାଟ ଉଦଘାଟନ କରିବେ । ଏହି ହୁନର ହାଟର ବିଷୟବସ୍ତୁ ‘ ସମ୍ମାନର ସହ ବିକାଶ ’ ।


    ହୁନର ହାଟରେ ଏକ ପକ୍ଷରେ ଦେଶର ଭିନ୍ନ ଭିନ୍ନ ସ୍ଥାନରୁ ଆସିଥିବା ହସ୍ତକଳା ଓ ହସ୍ତତନ୍ତ ସ୍ଥାନ ପାଇବା ସହ ଅନ୍ୟ ପକ୍ଷରେ ପାରମ୍ପରିକ ଭାରତୀୟ ସଙ୍ଗୀତ ଶୁଣିବାକୁ ମିଳିବ । ଫେବ୍ରୁଆରୀ 10 ତାରିଖରୁ 18 ତାରିଖ ପର୍ଯ୍ୟନ୍ତ ଏହା ଅନୁଷ୍ଠିତ ହେବ ।


    କେନ୍ଦ୍ର ସଂଖ୍ୟାଲଘୁ ବ୍ୟାପାର ମନ୍ତ୍ରୀ ମୁକ୍ତାର ଅବାସ ନକଭୀ ଆଜି କହିଛନ୍ତି ଯେ , ସଂଖ୍ୟାଲଘୁ ମନ୍ତ୍ରାଳୟ ପକ୍ଷରୁ ଆୟୋଜିତ ‘ ହୁନର ହାଟ ’ ଦେଶବ୍ୟାପୀ ଥିବା ହସ୍ତକଳା ଓ ହସ୍ତତନ୍ତ ବିଶାରଦମାନେ ଦେଶ ବିଦେଶରେ ପରିଚିତି ଆଣିବାର ସୁଯୋଗ ଦେଉଛି । ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ମେକ୍ ଇନ୍ ଇଣ୍ଡିଆ , ଷ୍ଟାଣ୍ଡ ଅପ୍ ଇଣ୍ଡିଆ , ଷ୍ଟାର୍ଟ ଅପ୍ ଇଣ୍ଡିଆ ପାଇଁ ‘ ହୁନର ହାଟ ’ ଏକ ନିର୍ଭରଯୋଗ୍ୟ ବ୍ରାଣ୍ଡରେ ପରିଣତ ହୋଇଛି । ବିଗତ ଏକ ବର୍ଷ ମଧ୍ୟରେ ହୁନର ହାଟ ଯୋଗୁ 3 ଲକ୍ଷରୁ ଅଧିକ କଳାକାରମାନଙ୍କୁ ନିଯୁକ୍ତି ସୁଯୋଗ ଦେଇପାରିଛି । ଇତି ମଧ୍ୟରେ 5ଟି ହୁନର ହାଟ ଅନୁଷ୍ଠିତ ହୋଇଯାଇଛି । 2016 ଓ 2017 ରେ ନୂଆଦିଲ୍ଲୀର ପ୍ରଗତି ମୈଦାନରେ ଇଣ୍ଟରନ୍ୟାସନାଲ ଟ୍ରେଡ ଫେୟାର , 2017 ରେ ନୂଆଦିଲ୍ଲୀର ବାବା ଖଡଗ ସିଂ ମାର୍ଗରେ , 2017ରେ ପୁଡୁଚେରୀରେ ଏବଂ 2017 ରେ ମୁମ୍ବାଇରେ ଅନୁଷ୍ଠିତ ହୋଇଛି ।


    ସେ କହିଲେ ଯେ , ବାବା ଖଡଗ ସିଂ ମାର୍ଗରେ ଅନୁଷ୍ଠିତ ହେବାକୁ ଥିବା ଷଷ୍ଠ ହୁନର ହାଟରେ 22ଟି ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳରୁ ସଂଖ୍ୟାଲଘୁ କଳାକାରମାନେ ଯୋଗ ଦେବେ । 12 ଟି ରାଜ୍ୟର ପ୍ରସିଦ୍ଧ ରୋଷୟାମାନେ ମଧ୍ୟ ଯୋଗଦେବେ । ଏମାନଙ୍କ ମଧ୍ୟରେ ଅନେକ ମହିଳା ମଧ୍ୟ ଅଛନ୍ତି । ଏଥିସହ ହୁନର ହାଟରେ ଖ୍ୟାତନାମା କଳାକାରମାନଙ୍କ ଦ୍ୱାରା ଗଜଲ , କବାଲି ଏବଂ ଅନ୍ୟାନ୍ୟ ସାଂସ୍କୃତିକ କାର୍ଯ୍ୟକ୍ରମ ଅନୁଷ୍ଠିତ ହେବ ।


    *************


    

    
    (Release ID: 1520585) Visitor Counter : 1