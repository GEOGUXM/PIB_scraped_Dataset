      ବିଜ୍ଞାନ ଓ ପ୍ରଯୁକ୍ତି ମନ୍ତ୍ରଣାଳୟ

      ପୋଷଣୀୟ ଜୈବ ଇନ୍ଧନ 2018 ସମ୍ପର୍କିତ ଅନ୍ତର୍ଜାତୀୟ ଆଲୋଚନାଚକ୍ର
      Posted On: 26 FEB 2018 2:02PM by PIB Bhubaneshwar


    ଭାରତ ସରକାରଙ୍କ ବାୟୋଟେକ୍ନୋଲୋଜି ବିଭାଗ ଏବଂ ବାୟୋଫ୍ୟୁଚର ପ୍ଲାଟଫର୍ମର ମିଳିତ ଆନୁକୂଲ୍ୟରେ ନୂଆଦିଲ୍ଲୀଠାରେ ଏକ ଦୁଇଦିନିଆ ଆନ୍ତର୍ଜୀତୀୟ ଆଲୋଚନାଚକ୍ରର ଆୟୋଜନ କରାଯାଇଛି । ଏହି ସମ୍ମିଳନୀରେ ବିଶ୍ୱର 19ଟି ରାଷ୍ଟ୍ରର ବିଶେଷଜ୍ଞ ଓ ପ୍ରତିନିଧିମାନେ ଯୋଗ ଦେଇଛନ୍ତି । ଦୀର୍ଘକାଳୀନ ଭିତ୍ତିରେ କିପରି ଜୈବ ଇନ୍ଧନର ଉତ୍ପାଦନ ଘଟାଯାଇପାରିବ ଏବଂ ଏହି ସେକ୍ଟରକୁ ପାରସ୍ପରିକ ସହଯୋଗରେ ସମୃଦ୍ଧ କରାଯାଇପାରିବ ସେ ସଂପର୍କରେ ଏହି ସମ୍ମିଳନୀରେ ବିଚାରବିମର୍ଷ କରାଯାଉଛି । ଏହି ଆଲୋଚନାଚକ୍ରରେ ହେବାକୁ ଥିବା ସହମତିକୁ ଜୈବ ଇନ୍ଧନ ଉତ୍ପାଦନ କ୍ଷେତ୍ରରେ ଆଗକୁ ଆଗେଇବାରେ ବିଶେଷ ସହାୟକ ହେବ ।


    ଏହି ସମ୍ମିଳନୀରେ ଉଦ୍ ‌ ବୋଧନ ଦେଇ ନୀତି ଆୟୋଗର ସଦସ୍ୟ ଶ୍ରୀ ଭି କେ ସାରସ୍ୱତ କହିଲେ ଯେ ଏହି ସମ୍ମିଳନୀର ଅଂଶୀଦାର ରାଷ୍ଟ୍ରମାନଙ୍କ ମିଳିତ ସହଯୋଗ ସ୍ୱଚ୍ଛ ତଥା ନିରାପଦ ଜୈବ ଇନ୍ଧନ ଉତ୍ପାଦନ କ୍ଷେତ୍ରରେ ଆଗକୁ ଅଗ୍ରସର ହେବାରେ ବିଶେଷ ପ୍ରେରଣା ଯୋଗାଇବ । ଏହା ବ୍ୟତୀତ ବିଭିନ୍ନ ରାଷ୍ଟ୍ରମାନେ ସେମାନଙ୍କର ନିଜସ୍ୱ ଅନୁଭୂତି ତଥା ଅଭିଜ୍ଞତାକୁ ଅନ୍ୟମାନଙ୍କ ମଧ୍ୟରେ ବାଣ୍ଟିପାରିବେ । ତେଣୁ ଦୀର୍ଘକାଳୀନ ଭିତ୍ତିରେ ଜୈବ ଇନ୍ଧନର ବିକାଶ ଓ ଉତ୍ପାଦନ ତଥା ଏହାର ବ୍ୟାବସାୟିକ ବିତରଣ ପ୍ରକ୍ରିୟାକୁ ତ୍ୱରାନ୍ୱିତ କରାଯାଇପାରିବ ।


    ବାୟୋଟେକ୍ନୋଲୋଜି ବିଭାଗ ତଥା ବିଜ୍ଞାନ ଓ ପ୍ରଯୁକ୍ତି ମନ୍ତ୍ରଣାଳୟର ସଚିବ ପ୍ରଫେସର ଆଶୁତୋଷ ଶର୍ମା ଏହି କାର୍ଯ୍ୟକମରେ ନିଜର ବକ୍ତବ୍ୟ ରଖି କହିଲେ ଯେ ଭାରତ ଜୈବ ଇନ୍ଧନ ବିକାଶର ସାତଟି ଯାକ ବିଭାଗରେ କାର୍ଯ୍ୟ କରିବାକୁ ଆଗ୍ରହୀ ଏବଂ ଏହି ସମ୍ମିଳନୀରୁ ସୃଷ୍ଟି ହେବାକୁ ଥିବା ସହମତ ଓ ଅଭିନବତ୍ୱକୁ ଜୈବ ଇନ୍ଧନ ଉତ୍ପାଦନ କ୍ଷେତ୍ରରେ ପ୍ରୟୋଗ କରିବାକୁ ମସୁଧା ରଖିଛି । ତେଣୁ ଡ଼ିବିଟି ତଥା ଡ଼ିଏସଟିର ମିଳିତ ସହଯୋଗରେ ଏଭଳି ଆନ୍ତର୍ଜାତିକ ସମ୍ମିଳନୀର ଆୟୋଜନ କରାଯାଇଛି । ଜୈବ ଇନ୍ଧନର ଦୀର୍ଘକାଳୀନ ଉତ୍ପାଦନକୁ ଆଗକୁ ଆଗେଇ ନେବା ସକାଶେ ଦେଶର ଶିଳ୍ପ ଓ ବ୍ୟବସାୟିକ ସଂସ୍ଥାମାନେ ସେମାନଙ୍କର ଗବେଷଣା ଓ ବିକାଶ କାର୍ଯ୍ୟକ୍ରମ ଜାରି ରଖିବା ଲାଗି ଆଗ୍ରହ ପ୍ରକଟ କରିଥିବାରୁ ପ୍ରଫେସର ଶର୍ମା ସେମାନଙ୍କୁ ସାଧୁବାଦ ଜଣାଇଥିଲେ ।


    ବାୟୋଟେକ୍ନୋଲୋଜି ବିଭାଗର ବରିଷ୍ଠ ଉପଦେଷ୍ଟା ଡ଼କ୍ଟର ରେଣୁ ସ୍ୱରୂପ ଏହି ସମ୍ମିଳନୀ ଅବସରରେ ଉଦ୍ ‌ ବୋଧନ ଦେଇ କହିଲେ ଯେ ଏହି ଅଭିନବ ଅଭିଯାନର ଉଦ୍ଦେଶ୍ୟ ସଂପର୍କରେ ସବୁ ସଦସ୍ୟ ରାଷ୍ଟ୍ର ଅବଗତ ହେବା ସହ ନିଜ ନିଜର ଅବଦାନ ପ୍ରଦାନ କରିବା ଉଚିତ । ତଦ୍ୱାରା ଏହାର ଉଦ୍ଦେଶ୍ୟ ସାକାର ହୋଇପାରିବ । ପୋଷଣୀୟ ଜୈବ ଇନ୍ଧନର ବିକାଶ କ୍ଷେତ୍ରରେ ଅଭିନବତ୍ୱର ବିଶେଷ ଆବଶ୍ୟକତା ରହିଛି । ଏହା ସମସ୍ତଙ୍କ ସକାଶେ ଏକ ଚାଲେଞ୍ଜ ସୃଷ୍ଟି କରିଛି । ତେବେ ମିଳିତ ପ୍ରୟାସରେ ଏହି ଚାଲେଞ୍ଜକୁ ସହଜରେ ମୁକାବିଲା କରାଯାଇପାରିବ । ତେଣୁ ଏଭଳି ଏକ ଆନ୍ତର୍ଜାତିକ ଆଲୋଚନାଚକ୍ରର ଆୟୋଜନ କରି ଭାରତ ସରକାର ନିଜକୁ ଗୌରବାନ୍ୱିତ ମନେ କରୁଛନ୍ତି । ଏହି ଅବସରରେ ବିଭିନ୍ନ ରାଷ୍ଟ୍ରର ବିଶେଷଜ୍ଞ ତଥା ପ୍ରତିନିଧିମାନେ ଏଥିରେ ଯୋଗ ଦେଇଛନ୍ତି । ସେମାନଙ୍କ ଚିନ୍ତନ ନିଶ୍ଚିତ ରୂପେ ନାନା ପ୍ରକାର ଅଭିନବ ଉପାୟ ସ୍ଥିର କରିବାରେ ସହାୟକ ହେବ । ତେଣୁ ସେ ସମସ୍ତ ପ୍ରତିନିଧିଙ୍କୁ ମିଶନ୍ ‌ ଇନୋଭେସନ ଏବଂ ବାୟୋଫ୍ୟୁଚର ପ୍ଲାଟଫର୍ମ ତରଫରୁ ସ୍ୱାଗତ ଜଣାଇଥିଲେ । ସମ୍ମିଳନୀ ଅବସରରେ ସମସ୍ତ ସଦସ୍ୟରାଷ୍ଟ୍ର ମିଳିତ ଭାବେ ପୋଷଣୀୟ ତଥା ସୁଲଭ ଉପାୟରେ ଜୈବ ଇନ୍ଧନ ଉତ୍ପାଦନ ନିମନ୍ତେ ନିଜ ନିଜ ପ୍ରତିବଦ୍ଧତା ପ୍ରକଟ କରିଥିଲେ । ସ୍ୱଚ୍ଛ ଶକ୍ତି ଉତ୍ପାଦନ , ଗବେଷଣା ସକାଶେ ଏହା ବିଶ୍ୱର ସର୍ବବୃହତ୍ ‌ ବିବିଧ ପ୍ଲାଟଫର୍ମ ବୋଲି ଡ଼କ୍ଟର ସ୍ୱରୂପ ସୂଚାଇଥିଲେ ।


    ପରିବହନ ସକାଶେ ବ୍ୟବହୃତ ହେଉଥିବା ଜୀବାସ୍ମ ଇନ୍ଧନ ସବୁଜ ଗୃହ ବାଷ୍ପ ନିର୍ଗତ କରି ବାୟୁମଣ୍ଡଳକୁ ପ୍ରଦୂଷିତ କରିବାରେ ସର୍ବବୃହତ୍ ‌ ଉତ୍ସ । କିନ୍ତୁ ପାରମ୍ପରିକ ଜୀବାସ୍ମ ଇନ୍ଧନ ପରିବର୍ତ୍ତେ ଯଦି ଜୈବ ଇନ୍ଧନକୁ ବ୍ୟବହର କରାଯାଏ ତେବେ ସବୁଜଗୃହ ବାଷ୍ପକୁ ଯଥେଷ୍ଟ ମାତ୍ରାରେ ହ୍ରାସ କରାଯାଇପାରିବ । ତେଣୁ ପୋଷଣୀୟ ଜୈବ ଇନ୍ଧନ ଅଭିନବତ୍ୱ ଚାଲେଞ୍ଜ ( SBIC ) କୁ ଅଭିବନତ୍ୱ ଅଭିଯାନ ( MI ) ଅଧୀନରେ ଏବେ କାର୍ଯ୍ୟକାରୀ କରାଯିବାର ପ୍ରୟାସ କରାଯାଉଛି ।


    ଅଣ - ଖାଦ୍ୟ ବାୟୋମାସ୍ ‌ ଉପକରଣ ଏବଂ ବିଶେଷ କରି ଅଧିକ ଭାବେ ଉତ୍ପାଦନକ୍ଷମ ପ୍ଲାଣ୍ଟ ତଥା ଆଲଗିକୁ ଯଦି ସଫଳତାର ସହ ପରିଚାଳନା କରାଯାଏ ତେବେ ସେଥିରୁ ଅତ୍ୟାଧୁନିକ ତଥା ଦ୍ୱିତୀୟ ପିଢ଼ିର ଜୈବ ଇନ୍ଧନ ସଂଗ୍ରହ କରାଯାଇପାରିବ । ଏହି ଇନ୍ଧନ କାର୍ବନ ନିର୍ଗମନ ମାତ୍ରାକୁ ଯଥେଷ୍ଟ ମାତ୍ରାରେ ହ୍ରାସ କରିବ । ତେବେ , ଅଧିକାଂଶ ଜୈବ ଇନ୍ଧନ ଉପାୟ ଏବେ ପ୍ରାକ୍ ‌ ଅଥବା ପ୍ରାରମ୍ଭିକ ବ୍ୟାବସାୟିକ ପର୍ଯ୍ୟାୟରେ ରହିଛି ଯାହାର ବିକାଶ ସକାଶେ ଗବେଷଣାର ପର୍ଯ୍ୟାପ୍ତ ଆବଶ୍ୟକତା ରହିଛି । ପୁଣି ଏହାକୁ ସୁଲଭ ଭାବେ ଉତ୍ପାଦନ କରାନଗଲେ ତାହା ସାର୍ବଜନୀନ ଭାବେ ଉତ୍ପାଦନ ଓ ବ୍ୟବହାର କରିବା ସମ୍ଭବପର ହୋଇପାରିବନାହିଁ । ପୋଷଣୀୟ ଜୈବ ଇନ୍ଧନ ଉତ୍ପାଦନ ସକାଶେ କଞ୍ଚାମାଲର ଯେତିକି ଆବଶକ୍ୟତା ରହିଛି ତାହା ସହ ଏ ସଂପର୍କରେ ଗବେଷଣା ଓ ବିକାଶ ତଥା ଉତ୍ପାଦନ , ଓ ବ୍ୟାବସାୟିକ ଭାବେ ଏହାର ବିତରଣର ସେତିକି ଆବଶ୍ୟକତା ଅଛି ।


    ତେଣୁ ପୋଷଣୀୟ ଜୈବ ଇନ୍ଧନ କ୍ଷେତ୍ରରେ ଥିବା ଚାଲେଞ୍ଜର ମୁକାବିଲା ସକାଶେ ଅଭିନବତାର ପ୍ରୟୋଗ ବିଶେଷ ଭାବେ ଆବଶ୍ୟକ । ଏହା ବର୍ତ୍ତମାନର ଜ୍ଞାନ ସହ ଏକକ ଭାବେ ଉତ୍ପାଦନ କରୁଥିବା ରାଷ୍ଟ୍ରମାନଙ୍କ ଅଭିଜ୍ଞତାକୁ ଅନ୍ୟ ରାଷ୍ଟ୍ରମାନଙ୍କ ସହ ବାଣ୍ଟିବାକୁ ସକ୍ଷମ ହେବ । ଏହି ଅଭିଜ୍ଞତାକୁ ବିଭିନ୍ନ ଆନ୍ତର୍ଜାତିକ ସଂସ୍ଥା ଯଥା ଆଇଇଏ , ଆଇଆରଇଏନଏ ତଥା ବାୟୋଫ୍ୟୁଚର ପ୍ଲାଟଫର୍ମ ସମନ୍ୱିତ ଭାବେ ବ୍ୟବହାର କରିପାରିବେ । ଏବେ ବାୟୋଫ୍ୟୁଚର ପ୍ଲାଟଫର୍ମର ସଚିବାଳୟ ବ୍ରାଜିଲଠାରେ ପ୍ରତିଷ୍ଠା କରାଯାଇଛି । ଏହି ସମ୍ମିଳନୀର ଅନ୍ୟତମ ମୁଖ୍ୟ ଉଦ୍ଦେଶ୍ୟ ହେଲା ଏହି କ୍ଷେତ୍ରରେ ଦୋହରା ଗବେଷଣା କରିବା ପରିବର୍ତ୍ତେ ପରସ୍ପର ମଧ୍ୟରେ ନିଜ ନିଜର ଅଭିଜ୍ଞତାକୁ ବଣ୍ଟନ କରିବା ଏବଂ ଆଗକୁ ଅଧିକ ସକ୍ରିୟ ଉପାୟ ଚିନ୍ତାକରିବା । ଏହା ବ୍ୟତୀତ ଘରୋଇ ସଂସ୍ଥାମାନଙ୍କୁ ଜୈବ ଇନ୍ଧନକୁ ବ୍ୟାବସାୟିକ ଭାବେ ବ୍ୟାପକ ମାତ୍ରାରେ କିଭଳି ଉତ୍ପାଦନ ସକାଶେ ପ୍ରେତ୍ସାହିତ କରାଯାଇପାରିବ ଏବଂ ସେମାନେ ଏଥିରେ ଓତପ୍ରୋତ ଭାବେ ସାମିଲ ହେବେ ସେଥିପାଇଁ ଅଭିନବ ବ୍ୟବସ୍ଥା ସ୍ଥିରି କରିବା ।


    ଏହି ଆନ୍ତର୍ଜାତିକ ଆଲୋଚନାଚକ୍ରରେ ପ୍ରାୟ 50ଟି ଆନ୍ତର୍ଜାତିକ ସଂସ୍ଥାନର ପ୍ରତିନିଧି ତଥା ବିଭିନ୍ନ ରାଷ୍ଟ୍ରର ପ୍ରତିନିଧି ଯୋଗ ଦେଇଛନ୍ତି । ସେମାନଙ୍କ ମଧ୍ୟରେ ଆଇଏ , ବାୟୋଫ୍ୟୁଚର ପ୍ଲାଟଫର୍ମର ସଦସ୍ୟ ରାଷ୍ଟ୍ରଗଣ , ଆଇଆରଇଏନଏ ସାମିଲ । ପୋଷଣୀୟ ଜୈବଇନ୍ଧନ ଚାଲେଞ୍ଜର ସହ ଉଦ୍ୟୋକ୍ତା ଯଥା ଚୀନ୍ ‌ , ବ୍ରାଜିଲ , କାନାଡ଼ ଏବଂ ଭାରତର ପ୍ରତିନିଧିମାନେ ଏଥିରେ ବିଶେଷ ଭାବେ ସାମିଲ ହୋଇଛନ୍ତି । ସେମାନେ ନିଜ ନିଜ ଦେଶରେ ଜୈବ ଇନ୍ଧନ ବିକାଶ ଓ ଉତ୍ପାଦନ ନିମନ୍ତେ ଏହି ସମ୍ମିଳନୀର ନିର୍ଯ୍ୟାସକୁ ଉପଯୋଗ କରିବାର ଆଶା କରାଯାଏ । ଏହା ବ୍ୟତୀତ ପ୍ରାୟ 20ଟି କମ୍ପାନୀ ଓ ସଂସ୍ଥାନ ସେମାନଙ୍କର ଷ୍ଟଲ ଏହି ଆଲୋଚନାଚକ୍ର ଅବସରରେ ସ୍ଥାପନ କରିବା ସହ ସେମାନେ ଉପଯୋଗ କରୁଥିବା ଶ୍ରେଷ୍ଠ କାର୍ଯ୍ୟାନ୍ୱୟନକୁ ପ୍ରଦର୍ଶନ କରୁଛନ୍ତି ।


    ଏହି ଦୁଇଦିନିଆ ସମ୍ମିଳନୀ ଏକ ସ୍ପଷ୍ଟ ପାରସ୍ପରିକ ବୁଝାମଣା ଓ ଭବିଷ୍ୟତ କାର୍ଯ୍ୟଯୋଜନା ସକାଶେ ମାର୍ଗ ପ୍ରସ୍ତୁତ କରିବ । ଭାରତ ସରକାରଙ୍କ ବିଜ୍ଞାନ ଓ ପ୍ରଯୁକ୍ତି ମନ୍ତ୍ରଣାଳୟ ଅଧୀନସ୍ଥ ବାୟୋଟେକ୍ନୋଲୋଜି ବିଭାଗ ନୋଡ଼ାଲ ଏଜେନ୍ସି ଭାବେ ମିଶନ ଅଭିନବତ୍ୱର ପରିଚାଳନା ଭାର ଗ୍ରହଣ କରିଛନ୍ତି ।


    ******************

    
    
    (Release ID: 1522489) Visitor Counter : 2