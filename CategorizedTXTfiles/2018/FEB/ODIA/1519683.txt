      ଅର୍ଥ ମନ୍ତ୍ରଣାଳୟ

      ନିବାସୀ କଲ୍ୟାଣ ସଂଘ(ଆରଡବ୍ଲୁଏ) ଦ୍ୱାରା ସଦସ୍ୟମାନଙ୍କୁ ଦିଆଯାଉଥିବା ସେବା ଉପରେ ଜିଏସଟି ଦର ହ୍ରାସ ପାଇଁ ସୁପାରିସ
      Posted On: 07 FEB 2018 9:28PM by PIB Bhubaneshwar


    ଆରଡବ୍ଲୁଏ ଦ୍ୱାରା ଯୋଗାଇ ଦିଆଯାଉଥିବା ସେବା ନିମନ୍ତେ ସଦସ୍ୟଙ୍କ ଦ୍ୱାରା ପ୍ରଦାନ କରଯାଉଥିବା ମାସିକ ଯୋଗଦାନରେ ଜିଏସଟି ଅନ୍ତର୍ଗତ ଛାଡ଼ ସୀମା ପ୍ରତ୍ୟେକ ବ୍ୟକ୍ତି ପିଛା ମାସିକ 5 ହଜାରରୁ ବୃଦ୍ଧି କରାଯାଇ 7 , 500 କରାଯାଇଛି ।


    ଜିଏସଟି ପରିଷଦର 25ତମ ବୈଠକ ଗତ 18 , ଜାନୁଆରୀ 2018ରେ ଅନୁଷ୍ଠିତ ହୋଇଯାଇଛି । ଏଥିରେ ବିଭିନ୍ନ ବସ୍ତୁ ଏବଂ ସେବା ଉପରେ ରିହାତି ଦେବା ଲାଗି ଅନେକ ପଦକ୍ଷେପ ନିମନ୍ତେ ସୁପାରିସ କରାଯାଇଛି । ପରିଷଦ ଦ୍ୱାରା ମଞ୍ଜୁର କରାଯାଇଥିବା ଗୁରୁତ୍ୱପୂର୍ଣ୍ଣ ସୁପାରିସଗୁଡ଼ିକ ମଧ୍ୟରେ ରହିଛି ବସ୍ତୁ ଏବଂ ସେବା କର (ଜିଏସଟି) ଛାଡ଼ ଉଦ୍ଦେଶ୍ୟରେ କୌଣସି ନିବାସୀ କଲ୍ୟାଣ ସଂଘ(ଆରଡବ୍ଲୁଏ) ପକ୍ଷରୁ ଦିଆଯାଉଥିବା ଯୋଗଦାନର ସୀମା ବୃଦ୍ଧି କରାଯିବା ।


    ପରିଷଦ ସୁପାରିସ କରିଥିଲା ଯେ ଏହି ସୀମାକୁ ପ୍ରତି ସଦସ୍ୟ ପିଛା ମାସିକ 5 ହଜାର ଟଙ୍କାରୁ ବଢ଼ାଇ 7 ହଜାର 500ଟଙ୍କା କରାଯାଇପାରିବ । ଆରଡବ୍ଲୁଏ (ଅଣନିଗମ ସଂସ୍ଥା ଅଥବା ଏକ ପଞ୍ଜିକୃତ ଅଣ-ଲାଭକାରୀ ସଂସ୍ଥା) ପକ୍ଷରୁ ଏହାର ସଦସ୍ୟମାନଙ୍କୁ ଦିଆଯାଉଥିବା ସେବା ଉପରେ ବର୍ତ୍ତମାନ ସୁଦ୍ଧା ମାସିକ 5 ହଜାର ଟଙ୍କା ପର୍ଯ୍ୟନ୍ତ ଯୋଗଦାନ ଉପରେ ରିହାତି ମିଳୁଥିଲା । ଏବେ ପ୍ରତି ସଦସ୍ୟଙ୍କ ପିଛା ମାସିକ 5 ହଜାର ଟଙ୍କାର ଯୋଗଦାନ ସୀମାକୁ ବଢ଼ାଇ ଦିଆଯାଇଛି ।


    ଯାହାର ପରିଣାମସ୍ୱରୂପ ଆରଡବ୍ଲୁଏକୁ ନିଜ ସଦସ୍ୟମାନଙ୍କଠାରୁ ମିଳୁଥିବା ମାସିକ ଅଂଶଦାନ/ଯୋଗଦାନ ଉପରେ ଜିଏସଟି ଦାଖଲ କରିବାକୁ ହେବ , ତେବେ ସର୍ତ୍ତ ରହିଛି ଯେ ଏପରି ଯୋଗଦାନ ପ୍ରତ୍ୟେକ ସଦସ୍ୟଙ୍କ ପିଛା ମାସିକ 7 , 500 ଟଙ୍କାରୁ ଅଧିକ ହୋଇଥିବ । ଏଥିସହିତ ସେବା ଏବଂ ବସ୍ତୁର ଯୋଗାଣ ଜରିଆରେ ଆରଡବ୍ଲୁଏର ବାର୍ଷିକ କାରବାର ମଧ୍ୟ 20 ଲକ୍ଷ ଟଙ୍କା କିମ୍ବା ତା ’ ଠାରୁ ଅଧିକ ହୋଇଥିବ ।


    ଜିଏସଟି ଅନ୍ତର୍ଗତ ଆରଡବ୍ଲୁଏ ଉପରେ ଏବେ ଟିକସ ବୋଝ କମ ରହିବ । କାରଣ ଏଗୁଡ଼ିକ ଦ୍ୱାରା ପୁଞ୍ଜିଗତ ସାମଗ୍ରୀ (ଜେନେରେଟର , ୱାଟର ପମ୍ପ , ଲନ ଫର୍ଣ୍ଣିଚର ଆଦି) , ବସ୍ତୁ (ନଳ , ପାଇପ , ଅନ୍ୟ ସାନିଟାରୀ/ହାର୍ଡୱେର ଫିଲିଂ ଆଦି) ଏବଂ ଇନପୁଟ ସେବା ଯେପରିକି ମରାମତି ଏବଂ ରକ୍ଷଣାବେକ୍ଷଣ ସେବା ଉପରେ ଆଦାୟ କରାଯାଉଥିବା ଟିକସ ଉପରେ ସେମାନେ ଏବେ ଇନପୁଟ ଟ୍ୟାକ୍ସ କ୍ରେଡିଟ (ଆଇଟିସି)ର ଲାଭ ପାଇବା ନିମନ୍ତେ ହକଦାର ହେବେ । ଉଲ୍ଲେଖଯୋଗ୍ୟ ଯେ ଜିଏସଟି ଲାଗୁ ହେବା ପୂର୍ବରୁ ବସ୍ତୁ ଏବଂ ପୁଞ୍ଜିଗତ ସାମଗ୍ରୀ ଉପରେ ଆଦାୟ କରାଯାଉଥିବା କେନ୍ଦ୍ରୀୟ ଉତ୍ପାଦ ଶୁଳ୍କ ଏବଂ ଭାଟର ଆଇଟିସି ଉପଲବ୍ଧ ନଥିଲା ଏବଂ ଏହା ଆରଡବ୍ଲୁଏ ଲାଗି ଏକ ବ୍ୟୟ ଥିଲା ।


    ଜିଏସଟି ପରିଷଦର ଉପରୋକ୍ତ ସୁପାରିସ ଲାଗୁ କରିବା ଲାଗି ବିଜ୍ଞପ୍ତି ଜାରି କରାଯାଇସାରିଛି ଏବଂ ଏହା 25 ଜାନୁଆରୀ , 2018 ଠାରୁ କାର୍ଯ୍ୟକାରୀ ହୋଇସାରିଛି । ତଦନୁସାରେ 25 ଜାନୁଆରୀ , 2018 ଠାରୁ ପ୍ରତ୍ୟେକ ସଦସ୍ୟ ମାସିକ 7 , 500 ଟଙ୍କା ପର୍ଯ୍ୟନ୍ତ ଅର୍ଥରାଶି ଯୋଗଦାନର ସାପେକ୍ଷ ଆରଡବ୍ଲୁଏ ଦ୍ୱାରା ନିଜ ସଦସ୍ୟମାନଙ୍କୁ ଯୋଗାଇ ଦିଆଯାଉଥିବା ସେବାକୁ ଜିଏସଟିରୁ ମୁକ୍ତ କରିଦିଆଯାଇଛି ।


    **********

    
    
    (Release ID: 1519683) Visitor Counter : 1