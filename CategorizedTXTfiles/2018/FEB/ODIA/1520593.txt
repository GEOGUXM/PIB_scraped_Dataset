      ପରିବେଶ ଓ ଜଙ୍ଗଲ ମନ୍ତ୍ରଣାଳୟ

      ଦିଲ୍ଲୀରେ ଆରମ୍ଭ ହେଲା ସ୍ୱଚ୍ଛ ବାୟୁ ସଚେତନତା ଅଭିଯାନ
      • “କେନ୍ଦ୍ର ସରକାର ପ୍ରଦୂଷଣ ଦୂର କରିବା ପାଇଁ ବଚନବଦ୍ଧ”: ଡକ୍ଟର ହର୍ଷବର୍ଦ୍ଧନ
      • ପ୍ରଦୂଷଣର ଉତ୍ସ ନିର୍ଦ୍ଧାରଣ ସକାଶେ ବର୍ଷ ତମାମ ଅଧ୍ୟୟନ କରାଯିବା ଜରୁରୀ: ଅରବିନ୍ଦ କେଜରୀୱାଲ
      Posted On: 10 FEB 2018 8:47PM by PIB Bhubaneshwar


    ପ୍ରଦୂଷଣକୁ ସଂପୂର୍ଣ୍ଣ ରୂପେ ରୋକିବା ସକାଶେ ସରକା ବଚନବଦ୍ଧ ବୋଲି କେନ୍ଦ୍ର ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ମନ୍ତ୍ରୀ ଡକ୍ଟର ହର୍ଷବର୍ଦ୍ଧନ ଦୋହରାଇଛନ୍ତି । ଦିଲ୍ଲୀ ସରକାରଙ୍କ ସହଭାଗୀତାରେ ଦିଲ୍ଲୀରେ ପ୍ରଦୂଷଣମୁକ୍ତ ବାୟୁ ଅଭିଯାନ ଶୀର୍ଷକ ଏକ 15 ଦିନିଆ ଅଭିଯାନର ଶୁଭାରମ୍ଭ କରି ମନ୍ତ୍ରୀ ଡକ୍ଟର ହର୍ଷବର୍ଦ୍ଧନ କହିଲେ ଯେ ଏହାକୁ କେବଳ ଏହି 15ଦିନ ସକାଶେ ସାଂକେତିକ ଭାବେ ସୀମିତ ନରଖି ବର୍ଷ ତମାମ ଏହି ପ୍ରୟାସ ଜାରି ରଖାଯିବା ଜରୁରି । ପ୍ରଦୂଷଣକୁ ରୋକିବା ଦିଗରେ ବିଜ୍ଞାନ ଓ ପ୍ରଯୁକ୍ତିର ଏକ ବିଶେଷ ଭୂମିକା ରହିଛି । ଏହି ଅଭିଯାନ ସକାଶେ ଏବେ 70ଟି ଟିମ୍ ‌ ଗଠନ କରାଯାଇଛି ଯେଉଁମାନେ ଏହାକୁ ଏକ ଐତିହାସିକ ଅବସର ଭାବେ ଗ୍ରହଣ କରି ପ୍ରଦୂଷଣ ନିୟନ୍ତ୍ରଣ ସକାଶେ ସେମାନଙ୍କର ଅଭିଯାନ ଆରମ୍ଭ କରିଛନ୍ତି । ଏହାକୁ ଏକ ସାମାଜିକ ଏବଂ ଜାତୀୟ ଆନ୍ଦୋଳନରେ ପରିଣତ କରିବାକୁ ଡକ୍ଟର ହର୍ଷବର୍ଦ୍ଧନ ଉପସ୍ଥିତ ସମସ୍ତଙ୍କୁ ଆହ୍ୱାନ ଜଣାଇଥିଲେ । ସେ କହିଲେ ଯେ ଦିଲ୍ଲୀର ଏହି ଅଭିଯାନ ଉଦାହରଣ ସାରା ଦେଶରେ ବ୍ୟାପିବା ଆବଶ୍ୟକ । ଲୋକମାନେ ଏକଥା ଭଲ ଭାବେ ହୃଦୟଙ୍ଗମ କରିବା ଉଚିତ ଯେ ସେମାନଙ୍କର ସଭିଙ୍କର ଏକ ସବୁଜ ସାମାଜିକ ଦାୟିତ୍ୱବୋଧ ରହିଛି । ଏହି କାର୍ଯ୍ୟକ୍ରମରେ ଏବଂ ଅନ୍ୟାନ୍ୟ ସ୍ଥାନରେ ଉପସ୍ଥିତ ଶିଶୁମାନେ ‘ ସବୁଜ ସୈନିକ ’ ଭାବେ କାର୍ଯ୍ୟକରିବାକୁ ସେ ଆହ୍ୱାନ ଜଣାଇଥିଲେ ।


    ଏହି କାର୍ଯ୍ୟକ୍ରମରେ ଉଦ୍ ‌ ବୋଧନ ଦେଇ ଦିଲ୍ଲୀ ମୁଖ୍ୟମନ୍ତ୍ରୀ ଅରବିନ୍ଦ କେଜରୀୱାଲ କହିଲେ ଯେ ପ୍ରଦୂଷଣର ମୂଳ ଉତ୍ସକୁ ଠାବ କରିବା ସକାଶେ ବର୍ଷ ତମାମ ଅଧ୍ୟୟନ ଜାରି ରହିବା ଦରକାର । ପ୍ରଦୂଷଣର ନିରାକରଣର ବୈଜ୍ଞାନିକ ଉପାୟ ସଂପର୍କରେ ଚିନ୍ତା କରାଯିବା ଜରୁରି । ଏହାକୁ କେବଳ ଛୋଟମୋଟ ଅଭିଯାନ ଭାବେ ଗ୍ରହଣ କଲେ ସମସ୍ୟାର ସମାଧାନ ହୋଇପାରିବନାହିଁ । ତେଣୁ କେନ୍ଦ୍ର ସରକାର ତଥା ଦିଲ୍ଲୀ ସରକାରଙ୍କ ସଂପୃକ୍ତ ସମସ୍ତ ମନ୍ତ୍ରଣାଳୟ ପରସ୍ପର ସହ ହାତ ମିଳାଇ ଏହାର ନିରାକରଣ ସକାଶେ ଏକ ବ୍ଲୁପ୍ରିଣ୍ଟ ପ୍ରସ୍ତୁତ କରିବା ଦରକାର ବୋଲି ଶ୍ରୀ କେଜରୀୱାଲ ପ୍ରସ୍ତାବ ଦେଇଥିଲେ ।


    କେନ୍ଦ୍ର ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ମନ୍ତ୍ରଣାଳୟ ସଚିବ ଶ୍ରୀ ସି କେ ମିଶ୍ର ଏହି ଅବସରରେ ନିଜର ମତ ରଖି କହିଲେ ଯେ ସ୍ୱଚ୍ଛ ବାୟୁ ଅଭିଯାନ ବାୟୁର ଗୁଣାତ୍ମକ ମାନରେ ଦୀର୍ଘକାଳୀନ ଭିତ୍ତିରେ ଉନ୍ନତି ଆଣିବାରେ ଯେଭଳି ସହାୟକ ହୋଇପାରିବ ସେ ଦିଗରେ ଉପାୟ ବାହାର କରାଜିବା ଆବଶ୍ୟକ ।


    ଦିଲ୍ଲୀ ଓ ଏନସିଆର କ୍ଷେତ୍ରରେ ସ୍ୱଚ୍ଛ ବାୟୁ ଅଭିଯାନ ଦୁଇ ସପ୍ତାହ ଲାଗି ଆରମ୍ଭ କରାଯାଇଛି ଏବଂ ଏହା ଫେବୃୟାରୀ 23 ତାରିଖ ପର୍ଯ୍ୟନ୍ତ ଚାଲିବ । ଏହି ଅଭିଯାନର ଅଂଶବିଶେଷ ସ୍ୱରୂପ ଏଥିପାଇଁ 70ଟି ଟିମ୍ ‌ ଗଠନ କରାଯାଇଛି । ପ୍ରତ୍ୟେକ ଟିମ୍ ‌ ରେ ‌ ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ମନ୍ତ୍ରଣାଳୟ ତଥା ଦିଳ୍ଲୀ ସରକାରର ଜଣେ ଲେଖାଏଁ ଉଚ୍ଚ ପଦାଧିକାରୀଙ୍କୁ ସାମିଲ କରାଯାଇଛି । ସେମାନେ ଯଥାକ୍ରମେ ପ୍ରତ୍ୟେକ ଟିମର ଲିଡ଼ର ଏବଂ ଉପ ଲିଡ଼ର ଭାବେ କାର୍ଯ୍ୟ କରିବେ । ଏହି ଟିମରେ ସିପିସିବି , ଦିଲ୍ଲୀ ପ୍ରଦୂଷଣ ନିୟନ୍ତ୍ରଣ କମିଟି ( DPCC ) ର ଜଣେ ଲେଖାଏଁ ଏବଂ ସଂପୃକ୍ତ ପୌର ନିଗମର ଜଣେ ଲେଖାଏଁ ସଦସ୍ୟ ରହିବେ । ଏହି ଅଭିଯାନ ମାଧ୍ୟମରେ ବେସରକାରୀ ସଂସ୍ଥା , ସିଭିଲ ସୋସାଇଟି ନାଗରିକ , ଶିକ୍ଷାବିତ୍ ‌ ଏବଂ ଗବେଷଣା ଓ ବିକାଶ ପ୍ରତିଷ୍ଠାନମାନଙ୍କ ସହ ଆଲୋଚନା କରାଯିବ । ସେହିଭଳି ବିପଦପୂର୍ଣ୍ଣ ପ୍ରଦୂଷଣ ଏବଂ ଟ୍ରାଫିକ୍ ‌ ପରିଚାଳନା ସକାଶେ ଏକ କର୍ମଶାଳାର ମଧ୍ୟ ଆୟୋଜନ କରାଯିବ । ଏହିସବୁ ଟିମ୍ ‌ ବିଭିନ୍ନ ଆବାସିକ କଲ୍ୟାଣ ସଂଗଠନମାନଙ୍କୁ ବିଭିନ୍ନ ସ୍ଥାନରେ ବୃକ୍ଷରୋପଣ ସକାଶେ ପ୍ରବର୍ତ୍ତାଇବେ ।


    ଡକ୍ଟର ହର୍ଷବର୍ଦ୍ଧନ ଏବଂ ଅରବିନ୍ଦ କେଜରୀୱାଲ ମିଳିତ ଭାବେ ଏହି ଅବସରରେ ସ୍ୱଚ୍ଛ ବାୟୁ ରକ୍ଷା ନିମନ୍ତେ ଏକ ମୋବାଇଲ୍ ‌ ଆପ୍ଲିକେଶନର ଶୁଭାରମ୍ଭ କରିଥିଲେ ।


    ଅନ୍ୟମାନଙ୍କ ମଧ୍ୟରେ ଦିଲ୍ଲୀ ସରକାରଙ୍କ ପର୍ଯ୍ୟାବରଣ ମନ୍ତ୍ରୀ ଶ୍ରୀ ଇମ୍ରାନ୍ ‌ ହୁସେନ୍ ‌ , ଦିଲ୍ଲୀ ସରକାରଙ୍କ ମୁଖ୍ୟ ଶାସନ ସଚିବ ଅଂଶୁ ପ୍ରକାଶ , ଅତିରିକ୍ତ ସଚିବ ଏ କେ ମେହେଟ୍ଟା , କେନ୍ଦ୍ରୀୟ ପ୍ରଦୂଷଣ ବୋର୍ଡ଼ର ଅଧ୍ୟକ୍ଷ ଏସ ପି ଏସ ପରିହାର ଏବଂ କେନ୍ଦ୍ର ତଥା ଦିଲ୍ଲୀ ସରକାରଙ୍କ ବିଭିନ୍ନ ମନ୍ତ୍ରଣାଳୟର ଉଚ୍ଚ ପଦାଧିକାରୀମାନେ ଉପସ୍ଥିତ ଥିଲେ ।


    ପୂର୍ବରୁ ପ୍ରଖ୍ୟାତ କଣ୍ଠଶିଳ୍ପୀ ଦୁର୍ଗା ୟଶରାଜଙ୍କ ଦଳ ପ୍ରଭୁ ହନୁମାନଙ୍କ ବନ୍ଦନା ପୂର୍ବକ ‘ ସ୍ୱଚ୍ଛ ହାୱା ହୋ ’ ସଂଗୀତ ଗାନ କରି ଏହି ଅଭିଯାନର ଶୁଭାରମ୍ଭ କରିଥିଲେ ।


    ************

    
    
    (Release ID: 1520593) Visitor Counter : 1