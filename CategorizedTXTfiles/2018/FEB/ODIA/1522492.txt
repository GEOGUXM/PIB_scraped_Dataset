      ଯୁବ ବ୍ୟାପାର ଓ କ୍ରୀଡା ମନ୍ତ୍ରଣାଳୟ

      40 ପ୍ରବାସୀ ଭାରତୀୟ ଛାତ୍ର ଓ ଯୁବକଙ୍କ ସହ ଭାବ ବିନିମୟ କଲେ କର୍ଣ୍ଣେଲ ରାଜ୍ୟବର୍ଦ୍ଧନ ରାଠୋର
      Posted On: 27 FEB 2018 2:23PM by PIB Bhubaneshwar


    ବିଶ୍ୱର 9 ଟି ଦେଶରୁ ଭାରତ ଗସ୍ତରେ ଆସିଥିବା ଏକ 40 ଜଣିଆ ପ୍ରବାସୀ ଭାରତୀୟ ଯୁବ ବୃତ୍ତିଧାରୀ ଦଳ ଆଜି ଯୁବ ବ୍ୟାପାର , କ୍ରୀଡ଼ା ଏବଂ ସୂଚନା ଓ ପ୍ରଯୁକ୍ତି ବିଦ୍ୟା ରାଷ୍ଟ୍ରମନ୍ତ୍ରୀ ( ସ୍ୱାଧୀନ ) କର୍ଣ୍ଣେଲ ରାଜ୍ୟବର୍ଦ୍ଧନ ରାଠୋରଙ୍କୁ ଭେଟି ତାଙ୍କ ସହ ସାମ୍ପ୍ରତିକ ଭାରତର କଳା , ଐତିହ୍ୟ , ସଂସ୍କୃତି ଏବଂ ବର୍ତ୍ତମାନ ଦେଖାଦେଥିବା ପରିବର୍ତ୍ତନର ବିଭିନ୍ନ ଦିଗ ସମ୍ବନ୍ଧରେ ସେମାନଙ୍କ ମତ ବ୍ୟକ୍ତ କରିବା ସହ ସେମାନଙ୍କ ଅଭିଜ୍ଞତା ବାଂଟିଥିଲେ । ପ୍ରବାସୀ ଭାରତୀୟଙ୍କ ପାଇଁ ଭାରତ ସରକାରଙ୍କ ବୈଦେଶିକ ବ୍ୟାପାର ମନ୍ତ୍ରଣାଳୟ ଅଧୀନରେ ଭାରତକୁ ଜାଣନ୍ତୁ କାର୍ଯ୍ୟକ୍ରମ ( KIP ) ଅନ୍ତର୍ଗତ ଏହି ବୈଠକର ଆୟୋଜନ କରାଯାଇଥିଲା ।


    ଏକ ଘଣ୍ଟା ବ୍ୟାପୀ ଏହି ବୈଠକରେ ଉଭୟ ପକ୍ଷ ଭାରତୀୟ ଚଳଚ୍ଚିତ୍ର , କ୍ରୀଡ଼ା , ଐତିହ୍ୟ , ହୋଲି ଭଳି କେତେକ ପର୍ବ ଏବଂ ବିଭିନ୍ନ ଭାରତୀୟ ନୃତ୍ୟ ସମ୍ବନ୍ଧରେ ଭାବ ବିନିମୟ କରିଥିଲେ । କର୍ଣ୍ଣେଲ ରାଠୋର ଅତିଥି ମାନଙ୍କୁ ଭାରତୀୟ ସଂସଦୀୟ ପ୍ରକ୍ରିୟା ଏବଂ ସଂସଦର ଉଭୟ କକ୍ଷକୁ କିପରି ଭାବେ ଜନସାଧାରଣଙ୍କ ଦ୍ୱାରା ନିର୍ବାଚିତ ପ୍ରତିନିଧିମାନେ ନିର୍ବାଚିତ ହେଉଛନ୍ତି ସେ ସମ୍ବନ୍ଧରେ ପୁଙ୍ଖାନୁପୁଙ୍ଖ ଭାବେ ବୁଝାଇଥିଲେ । ସେ ମଧ୍ୟ ଦେଶରେ କ୍ରୀଡ଼ାର ପ୍ରସାର ଏବଂ କ୍ରୀଡ଼ାବିତ ମାନଙ୍କର ଉନ୍ନତି ପାଇଁ ଯୁବ ବ୍ୟାପାର ଏବଂ କ୍ରୀଡ଼ା ମନ୍ତ୍ରଣାଳୟ ତରଫରୁ ଗ୍ରହଣ କରାଯାଇଥିବା ପଦକ୍ଷେପ ସମ୍ବନ୍ଧରେ ସେମାନଙ୍କୁ ଜଣାଇଥିଲେ । କ୍ରୀଡ଼ାରେ ବୃତ୍ତିଗତ ଉତ୍କର୍ଷତା ପାଇଁ ପ୍ରୟାସ କରାଯାଉଥିବାର ସେ ପ୍ରକାଶ କରିଥିଲେ । ସେ ପୁନଶ୍ଚ କହିଥିଲେ ଯେ ନାଗରିକ ମାନଙ୍କ ମଧ୍ୟରେ ଐକ୍ୟବୋଧର ଭାବନାକୁ ସୁଦୃଢ଼ କରିବା ପାଇଁ ଭାରତ ସରକାରଙ୍କ ଦ୍ୱାରା ଅନେକ କାର୍ଯ୍ୟକ୍ରମ ଗ୍ରହଣ କରାଯାଉଛି । ଏ ସମ୍ବନ୍ଧରେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଦୃଢ଼ ନେତୃତ୍ୱରେ ‘ ଏକ ଭାରତ ଶ୍ରେଷ୍ଠ ଭାରତ ’ କାର୍ଯ୍ୟକ୍ରମ ଆରମ୍ଭ କରାଯାଇ ଥିବା ନେଇ ସେ ସୂଚନା ପ୍ରଦାନ କରିଥିଲେ ।


    କର୍ଣ୍ଣେଲ ରାଠୋରଙ୍କ ସହ ଭାବ ବିନିମୟ କାର୍ଯ୍ୟକ୍ରମରେ ଯୋଗଦେଇଥିବା 40 ଜଣ ଛାତ୍ର ଏବଂ 18 ରୁ 30 ବର୍ଷ ବୟସର ଯୁବ ବୃତିଧାରୀ ପ୍ରବାସୀ ଭାରତୀୟ ମାନେ ଫିଜି , ଗ୍ରେନାଡା , ଗୁଏନା , ଇସ୍ରାଏଲ , ମରିସସ , ଦକ୍ଷିଣ ଆଫ୍ରିକା , ଶ୍ରୀଲଙ୍କା , ସରିନାମେ ଏବଂ ତ୍ରିନିଦାଦ ଆଣ୍ଡ ଟବୋଗୋରୁ ଆସିଥିଲେ ।


    **************


    

    
    (Release ID: 1522492) Visitor Counter : 2