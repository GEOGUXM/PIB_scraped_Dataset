      ପରିସଂଖ୍ୟାନ ଓ କାର୍ଯ୍ୟକ୍ରମ ରୂପାୟନ ମନ୍ତ୍ରଣାଳୟ

      ରାଷ୍ଟ୍ରୀୟ ଆୟର ଦ୍ୱିତୀୟ ଅଗ୍ରୀମ ଆକଳନ, 2017-18 ଏବଂ ତୃତୀୟ ତ୍ରୈମାସିକ (ଅକ୍ଟୋବର- ଡ଼ିସେମ୍ବର, 2017-48) ପାଇଁ ଏକ ସାମଗ୍ରିକ ଘରୋଇ ଉତ୍ପାଦ (ଜିଡ଼ିପି)ର ତ୍ରୈମାସିକ ଆକଳନ ଜାରି
      Posted On: 28 FEB 2018 6:54PM by PIB Bhubaneshwar


    ସାଂଖ୍ୟିକ ଏବଂ କାର୍ଯକ୍ରମ ନିଷ୍ପାଦନ ମନ୍ତ୍ରଣାଳୟର କେନ୍ଦ୍ରୀୟ ପରିସଂଖ୍ୟାନ କାର୍ଯ୍ୟାଳୟ ( CSO ) ଙ୍କ ପକ୍ଷରୁ 2017-18 ଆର୍ଥକ ବର୍ଷର ସ୍ଥିର ମୂଲ୍ୟ ( 2011-12 ) ଏବଂ ବର୍ତ୍ତମାନ ମୂଲ୍ୟସୂଚୀ ଉଭୟ ଉପରେ ଜାତୀୟ ଆୟର ଦ୍ୱିତୀୟ ଅଗ୍ରୀମ ଆକଳନ ଜାରି କରାଯାଇଛି । ସ୍ଥିର ମୂଲ୍ୟ ( 2011-12 ) ଏବଂ ଏଥିସହ ବର୍ତ୍ତମାନ ମୂଲ୍ୟ ଉଭୟ ଉପରେ 2017-18 ର ତୃତୀୟ ତ୍ରୈମାସ ( ଅକ୍ଟୋବର - ଡ଼ିସେମ୍ବର ) ପାଇଁ ସାମଗ୍ରିକ ଘରୋଇ ଉତ୍ପାଦ ( ଜିଡ଼ିପି ) ର ତ୍ରୈମାସିକ ଅନୁମାନ ଜାରି ହୋଇଛି ।


    ଆର୍ଥିକ ବର୍ଷ 2017-18ର ତୃତୀୟ ତ୍ରୈମାସରେ ସ୍ଥିର ମୂଲ୍ୟ ( 2011-12 ) ଉପରେ ସାମଗ୍ରିକ ଘରୋଇ ଉତ୍ପାଦ ( ଜିଡ଼ିପି ) 32.50 ଲକ୍ଷ କୋଟି ହେବାର ଆକଳନ କରାଯାଇଛି ଯାହା 2016-17 ଆର୍ଥିକ ବର୍ଷର ତୃତୀୟ ତ୍ରୈମାସରେ 3032 ଲକ୍ଷ କୋଟି ଟଙ୍କା ଥିଲା । ଏହା 7.2 ପ୍ରତିଶତ ଜିଡ଼ିପି ଅଭିବୃଦ୍ଧିକୁ ସୂଚୀତ କରେ । ସ୍ଥିର ମୂଲ୍ୟ ଉପରେ ବର୍ଷ 2017-18 ର ପ୍ରଥମ ତ୍ରୈମାସରେ ଜିଡ଼ିପି ବୃଦ୍ଧି ହାର ଯଥାକ୍ରମେ 5.7 ଏବଂ 6.5 ପ୍ରତିଶତ ରହିଥିଲା ।


    ସ୍ଥିରମୂଲ୍ୟ ( 2011-12 ) ଏବଂ ବର୍ତ୍ତମାନ ମୂଲ୍ୟ ଆଧାରରେ ବର୍ଷ 2017-18ରେ ଜିଡ଼ିପି ବୃଦ୍ଧି ହାର ଏବଂ ବର୍ଷ 2017-18ର ପ୍ରଥମ ତ୍ରୈମାସର ଜିଡ଼ିପି ଅଭିବୃଦ୍ଧି ହାରର ହିସାବ ନିମ୍ନରେ ପ୍ରଦାନ କରାଗଲା :-

                               
Growth Rates of GDP            
                               
                               
                                                                          
                                 Constant prices (2011-12)  Current prices
                                                                          
                                                                          
                                                                          
Annual 2017-18 (Second advance)  6.6                        9.8           
                                                                          
                                                                          
                                                                          
Q12017-18(April-June)            5.7                        9.2           
                                                                          
                                                                          
                                                                          
Q2 2017-18(July-Sep)             6.5                        10.0          
                                                                          
                                                                          
                                                                          
Q3 2017-18(Oct-Dec)              7.2                        11.9          
                                                                          
                                                                          

    ଜାତୀୟ ଆୟର ଦ୍ୱିତୀୟ ଅଗ୍ରୀମ ଅନୁମାନ , 2017-18


    ସ୍ଥିର ମୂଲ୍ୟ ( 2011-12 ) ଉପରେ ଅନୁମାନ


    ସାମଗ୍ରିକ ଘରୋଇ ଉତ୍ପାଦ


    ଆର୍ଥିକ ବର୍ଷ 2017-18ର ସ୍ଥିର ମୂଲ୍ୟ ( 2011-12 ) ଉପରେ ବାସ୍ତବ ଜିଡ଼ିପି ଅଥବା ସାମଗ୍ରିକ ଘରୋଇ ଉତ୍ପାଦ ( ଜିଡ଼ିପି ) ରେ ବୃଦ୍ଧି ଘଟି ତାହା 130.04 ଲକ୍ଷ କୋଟି ଟଙ୍କାରେ ପହଞ୍ଚିବାର ଅନୁମାନ କରାଯାଇଛି । 2016-17 ଆର୍ଥିକ ବର୍ଷ ସକାଶେ ଜିଡ଼ିପିର ପ୍ରଥମ ସଂଶୋଧିତ ଆକଳନରେ ତାହା 121.96 ଲକ୍ଷ କୋଟି ଟଙ୍କା ବୋଲି ଅନୁମାନ କରାଯାଇଥିଲା । ତାହା ଜାନୁଆରୀ 31 , 2018ରେ ଜାରି କରାଯାଇଥିଲା । 2017-18 ବର୍ଷ ସକାଶେ ଜିଡ଼ିପି ଅଭିବୃଦ୍ଧି ହାର 6.6 ପ୍ରତିଶତ ରହିବାର ଅନୁମାନ କରାଯାଇଛି ଯାହାକି 2016-17 ବର୍ଷରେ ଜିଡ଼ିପି ବୃଦ୍ଧି 7.1 ପ୍ରତିଶତ ରହିଥିଲା ।


    ମୌଳିକ ମୂଲ୍ୟ ଉପରେ ସାମଗ୍ରିକ ବୃଦ୍ଧି ମୂଲ୍ୟ ( GVA )


    ମୌଳିକ ସ୍ଥିର ମୂଲ୍ୟ ( 2011-12 ) ଉପରେ ବାସ୍ତବିକ ଜିଭିଏ ଅର୍ଥାତ୍ ‌ ଜିଭିଏ ବର୍ଷ 2016-17ରେ ଥିବା 112.48 ଲକ୍ଷ କୋଟି ଟଙ୍କାରୁ ବୃଦ୍ଧିପାଇ 119.64 ଲକ୍ଷ କୋଟି ଟଙ୍କା ସ୍ତରରେ ପହଞ୍ଚିବାର ଅନୁମାନ କରାଯାଇଛି । 2017-18 ବର୍ଷରେ ମୌଳିକ ମୂଲ୍ୟ ଉପରେ ବାସ୍ତବିକ ଜିଭିଏର ଆନୁମାନିକ ବୃଦ୍ଧି ଦର 6.4 ପ୍ରତିଶତ ରହିବାର ଅନୁମାନ କରାଯାଉଛି । ଯାହାକି 2016-17 ବର୍ଷରେ 7.1 ପ୍ରତିଶତ ରହିଥିବା ଜଣାପଡ଼ିଥିଲା ।


    ଯେଉଁ ଯେଉଁ କ୍ଷେତ୍ର ( ସେକ୍ଟର ) ଦ୍ୱାର 7 ପ୍ରତିଶତରୁ ଅଧିକ ଅଭିବୃଦ୍ଧି ଦର ହାସଲ କରାଯିବାର ଅନୁମାନ କରାଯାଇଛି ସେଥି ମଧ୍ୟରେ ଲୋକ ପ୍ରଶାସନ , ପ୍ରତିରକ୍ଷା ଏବଂ ଅନ୍ୟାନ୍ୟ ସେବା , ବାଣିଜ୍ୟ , ହୋଟେଲ , ପରିବହନ , ସଂଚାର ଏବଂ ପ୍ରସାରଣ , ଆନୁସଙ୍ଗିକ ସେବା , ବିଜୁଳି , ଗ୍ୟାସ୍ ‌ , ଜଳସଂପଦ ଏବଂ ଅନ୍ୟାନ୍ୟ ଉପଯୋଗୀ ସେବା ଏବଂ ବିତ୍ତୀୟ , ଅଚଳ ସଂପତ୍ତି ଏବଂ ପ୍ରଫେସନାଲ ସେବା କ୍ଷେତ୍ର ସାମିଲ । କୃଷି , କୁକ୍କୁଟ ଓ ମତ୍ସ୍ୟଚାଷ , ଖଣିଜ ଏବଂ ଉତ୍ ‌ ଖନନ , ବିନିର୍ମାଣ ଏବଂ ନିର୍ମାଣ ଆଦି କ୍ଷେତ୍ରରେ ଅଭିବୃଦ୍ଧି ହାର କ୍ରମଶଃ 3.0 , 3.0 , 5.1 ତଥା 4.3 ପ୍ରତିଶତ ରହିବାର ଅନୁମାନ କରାଯାଇଛି ।


    ମୁଣ୍ଡପିଛା ଆୟ


    ବର୍ଷ 2017-18 ରେ ବାସ୍ତବିକ ହିସାବରେ ( 2011-12 ମୂଲ୍ୟ ଉପରେ ଆଧାର କରି ) ପ୍ରତି ବ୍ୟକ୍ତିଙ୍କ ମୁଣ୍ଡପିଛିା ଆୟ ବୃଦ୍ଧି ପାଇ 86,689 ଟଙ୍କା ହେବାର ଅନୁମାନ କରାଯାଇଛି , ଯାହାକି 2016-17 ଆର୍ଥିକ ବର୍ଷରେ 82,229ଟଙ୍କା ଥିଲା ।


    ବର୍ତ୍ତମାନ ମୂଲ୍ୟ ଉପରେ ଅନୁମାନ


    ସାମଗ୍ରିକ ଘରୋଇ ଉତ୍ପାଦ


    2017-18 ଆର୍ଥିକ ବର୍ଷରେ ବର୍ତ୍ତମାନ ମୂଲ୍ୟ ଆଧାରରେ ଜିଡ଼ିପି ବୃଦ୍ଧି ପାଇ 167.52 ଲକ୍ଷ କୋଟି ଟଙ୍କା ହେବାର ଆକଳନ କରାଯାଇଛି ଯାହାକି 2016-17 ଆର୍ଥିକ ବର୍ଷରେ 152.54 ଲକ୍ଷ କୋଟି ଟଙ୍କା ଥିଲା । ଏହା ଜିଡ଼ିପି ଅଭିବୃଦ୍ଧି 9.8 ପ୍ରତିଶତ ହେବାର ସୂଚନା ପ୍ରଦାନ କରେ ।


    ଜାତୀୟ ଆୟ


    2017-18 ଆର୍ଥିକ ବର୍ଷରେ ବର୍ତ୍ତମାନ ମୂଲ୍ୟ ଆଧାରରେ ସାମଗ୍ରିକ ରାଷ୍ଟ୍ରୀୟ ଆୟ ( ଜିଏନଆଇ ) 148.40 ଲକ୍ଷ କୋଟି ଟଙ୍କା ହେବାର ଅନୁମାନ କରାଯାଏ ଯାହାକି 2016-17 ଆର୍ଥିକ ବର୍ଷରେ 134.93 ଲକ୍ଷ କୋଟି ଟଙ୍କା ରହିଥିଲା । ଏହା 11.0 ପ୍ରତିଶତ ଅଭିବୃଦ୍ଧିର ସୂଚନା ପ୍ରଦାନ କରେ ।


    ମୁଣ୍ଡପିଛା ଆୟ


    2017-18 ଆର୍ଥିକ ବର୍ଷରେ ମୁଣ୍ଡପିଛା ଶୁଦ୍ଧ ରାଷ୍ଟ୍ରୀୟ ଆୟ ବୃଦ୍ଧିପାଇ 1,12,764ଟଙ୍କା ସ୍ତରରେ ପହଞ୍ଚିବାର ଅନୁମାନ କରାଯାଉଛି ଯାହାକି 2016-17 ଆର୍ଥିକ ବର୍ଷରେ 1,03,870 ଟଙ୍କା ଥିଲା । ଏହା 8.6 ପ୍ରତିଶତ ଅଭିବୃଦ୍ଧିର ସଂକେତ ଦିଏ ।


    ***********

    
    
    (Release ID: 1522815) Visitor Counter : 1