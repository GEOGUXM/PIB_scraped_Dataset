      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      2018 ଋତୁ ପାଇଁ ଶୁଖିଲା ନଡିଆ ଶସର ସର୍ବନିମ୍ନ ସହାୟକ ମୂଲ୍ୟ ବୃଦ୍ଧି ପ୍ରସ୍ତାବକୁ କ୍ୟାବିନେଟ ମଞ୍ଜୁରି
      Posted On: 07 FEB 2018 12:17PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି ବୈଠକରେ “ ମିଲିଙ୍ଗ କୋପ୍ରା ” ର ଉଚିତ ହାରାହାରି ଗୁଣବତ୍ତା ନିମନ୍ତେ ଏହାର ସର୍ବନିମ୍ନ ସହାୟକ ମୂଲ୍ୟ (ଏମଏସପି) ବଢ଼ାଇବା ଲାଗି ନିଷ୍ପତ୍ତି ନିଆଯାଇଛି । 2017ରେ କ୍ଵିଣ୍ଟାଲ ପ୍ରତି ଶୁଖିଲା ନଡିଆ ଶସର ସମର୍ଥନ ମୂଲ୍ୟ 6500 ଟଙ୍କା ଥିବା ବେଳେ ଏହାକୁ ବଢ଼ାଇ 2018 ପାଇଁ 7500 ଟଙ୍କା କରିଦିଆଯାଇଛି । “ ଗୋଲ କୋପ୍ରା ” ର ଉଚିତ ହାରାହାରି ଗୁଣବତ୍ତା ଲାଗି ମଧ୍ୟ ସର୍ବନିମ୍ନ ସହାୟକ ମୂଲ୍ୟ ବୃଦ୍ଧି କରାଯାଇଛି । ଏହା 2017ରେ କ୍ଵିଣ୍ଟାଲ ପ୍ରତି 7685 ଟଙ୍କା ଥିବା ବେଳେ 2018ପାଇଁ ଏହାକୁ ବଢ଼ାଇ 7750 ଟଙ୍କା କରିଦିଆଯାଇଛି ।


    ଶୁଖିଲା ନଡିଆ ଶସର ସର୍ବନିମ୍ନ ସହାୟକ ମୂଲ୍ୟ ଦ୍ୱାରା କୃଷକମାନଙ୍କୁ ଉପଯୁକ୍ତ ସର୍ବନିମ୍ନ ମୂଲ୍ୟ ମିଳିପାରିବ ତଥା ନଡ଼ିଆ ଚାଷରେ ନିବେଶ ଏବଂ ଦେଶରେ ଉତ୍ପାଦନ ଓ ଉତ୍ପାଦକତା ବୃଦ୍ଧି ଘଟିବ ବୋଲି ଆଶା କରାଯାଉଛି ।


    ଭାରତୀୟ ଜାତୀୟ କୃଷି ସମବାୟ ବିପଣ ସଂଘ ଲିଃ (ନାଫେଡ) ଏବଂ ଭାରତୀୟ ଜାତୀୟ ସମବାୟ ଉପଭୋକ୍ତ ସଂଘ ଲିଃ (ଏନସିସିଏଫ) ନଡ଼ିଆ ଉତ୍ପାଦନକାରୀ ରାଜ୍ୟରେ ସର୍ବନିମ୍ନ ସହାୟକ ମୂଲ୍ୟ ବୃଦ୍ଧି କାର୍ଯ୍ୟ କରିବା ଲାଗି କେନ୍ଦ୍ରୀୟ ନୋଡାଲ ଏଜେନ୍ସି ଭାବେ କାର୍ଯ୍ୟ କରିବା ଜାରି ରଖିବ ।


    **********

    
    
    (Release ID: 1519717) Visitor Counter : 1