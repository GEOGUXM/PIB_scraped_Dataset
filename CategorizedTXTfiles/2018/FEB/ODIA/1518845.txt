      ଅର୍ଥ ମନ୍ତ୍ରଣାଳୟ

      ଗ୍ରାମାଂଚଳରେ ମୌଳିକ ଭିତ୍ତିଭୂମି ଓ ଜୀବିକା ସମ୍ବଳ ସୃଷ୍ଟି ଲାଗି 14.34 ଲକ୍ଷ କୋଟି ଟଙ୍କା ଖର୍ଚ୍ଚ କରାଯିବ;
      କୃଷି କ୍ଷେତ୍ରରେ ପଛୁଆ 96 ଜିଲ୍ଲାରେ ଜଳସେଚନ ନିମନ୍ତେ 26 ଶହ କୋଟି ଟଙ୍କା ଆବଂଟନ

      Posted On: 01 FEB 2018 1:12AM by PIB Bhubaneshwar

    କେନ୍ଦ୍ର ଅର୍ଥ ଏବଂ କର୍ପୋରେଟ ବ୍ୟାପାର ମନ୍ତ୍ରୀ ଶ୍ରୀ ଅରୁଣ ଜେଟଲୀ ଆଜି ସଂସଦରେ ସାଧାରଣ ବଜେଟ 2018-19 ଉପସ୍ଥାପନ କରି ଘୋଷଣା କରିଛନ୍ତି ଯେ , ଗ୍ରାମାଂଚଳରେ ଜୀବିକା ସମ୍ବଳ , କୃଷି ଓ ତତସମ୍ବନ୍ଧୀୟ କାର୍ଯ୍ୟକଳାପ ଏବଂ ଗ୍ରାମାଂଚଳ ମୌଳିକ ଭିତ୍ତିଭୂମି ସୁବିଧାର ନିର୍ମାଣ ଉପରେ ସରକାର ଆହୁରି ଅଧିକ ଅର୍ଥ ବ୍ୟୟ କରିବେ । ଯାହାଦ୍ୱାରା ଗ୍ରାମାଂଚଳରେ ଅଧିକରୁ ଅଧିକ ଜୀବିକାନିର୍ବାହ ସୁଯୋଗ ଉପଲବ୍ଧ ହୋଇପାରିବ । 2018-19ରେ ଗ୍ରାମାଂଚଳ କ୍ଷେତ୍ରରେ ଜୀବିକା ଏବଂ ମୌଳିକ ଭିତ୍ତିଭୂମି ସୁଯୋଗ ସୃଷ୍ଟି ଲାଗି ମନ୍ତ୍ରଣାଳୟଗୁଡ଼ିକ ଦ୍ୱାରା 14.34 ଲକ୍ଷ କୋଟି ଟଙ୍କା ଖର୍ଚ୍ଚ କରାଯିବ । ଏଥିରେ 11.98 ଲକ୍ଷ କୋଟି ଟଙ୍କା ଅତିରିକ୍ତ ବଜେଟ ଏବଂ ଅଣ ବଜେଟ ସମ୍ବଳ ସାମିଲ ରହିଛି । ଅର୍ଥମନ୍ତ୍ରୀ କହିଥିଲେ ଯେ କୃଷି ସହ ଜଡ଼ିତ କାର୍ଯ୍ୟକଳାପ ବ୍ୟତୀତ , ଏହି ଖର୍ଚ୍ଚରୁ 321 କୋଟି ମାନବ ଦିବସର ରୋଜଗାର ସୃଷ୍ଟି , 3.17 ଲକ୍ଷ କିଲୋମିଟର ଗ୍ରାମୀଣ ସଡ଼କ , 51 ଲକ୍ଷ ନୂଆ ଗ୍ରାମାଂଚଳ ବାସଗୃହ , 1.88 କୋଟି ଶୌଚାଳୟ ନିର୍ମାଣ କରାଯିବ । ସେ କହିଥିଲେ ଯେ ଏଥିରେ କୃଷିକୁ ପ୍ରୋତ୍ସାହନ ମିଳିବା ବ୍ୟତୀତ 1.75 କୋଟି ନୂଆ ପରିବାରକୁ ବିଦ୍ୟୁତ ସଂଯୋଗ ମିଳିପାରିବ ।


    ଅର୍ଥମନ୍ତ୍ରୀ କହିଥିଲେ ଯେ ମହିଳା ସ୍ୱୟଂ ସହାୟକ ଗୋଷ୍ଠୀଗୁଡ଼ିକୁ ମିଳୁଥିବା ଋଣ ପୂର୍ବ ବର୍ଷ ତୁଳନାରେ 37 ପ୍ରତିଶତ ବୃଦ୍ଧି କରାଇ 2016-17 ବର୍ଷରେ ପାଖାପାଖି 42 , 500 କୋଟି ଟଙ୍କା କରାଯାଇଥିଲା । ଅର୍ଥମନ୍ତ୍ରୀ କହିଥିଲେ ଯେ ସରକାର ଆଶା କରୁଛନ୍ତି ଯେ ମାର୍ଚ୍ଚ 2019 ସୁଦ୍ଧା ସ୍ୱୟଂସହାୟକ ଗୋଷ୍ଠୀଗୁଡ଼ିକର ଋଣ ଅର୍ଥରାଶି ପରିମାଣ ବୃଦ୍ଧି କରାଯାଇ 75 , 000 କୋଟି ଟଙ୍କା କରିଦିଆଯିବ । 2018-19ରେ ଜାତୀୟ ଗ୍ରାମୀଣ ଜୀବିକା କାର୍ଯ୍ୟକ୍ରମର ଆବଂଟନକୁ ପର୍ଯ୍ୟାପ୍ତ ପରିମାଣରେ ବୃଦ୍ଧି କରାଯାଇ 5 , 750 କୋଟି ଟଙ୍କା କରିଦିଆଯାଇଛି ।


    ପ୍ରଧାନମନ୍ତ୍ରୀ କୃଷି ସିଂଚାଇ ଯୋଜନା ଅନ୍ତର୍ଗତ ଭୂ-ଜଳ ସେଚନ ଯୋଜନାକୁ ମଜଭୁତ କରିବା ଲାଗି ଜଳସେଚନ ସୁବିଧା ନଥିବା 96 ଜିଲ୍ଲାରେ ଜଳସେଚନ ଆରମ୍ଭ କରାଯିବ । ଏଥିପାଇଁ 26 ଶହ କୋଟି ଟଙ୍କା ଆବଂଟନ କରାଯାଇଛି ।


    **********

    
    
    (Release ID: 1518845) Visitor Counter : 1