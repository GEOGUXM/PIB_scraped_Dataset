      ରେଳ ମନ୍ତ୍ରଣାଳୟ

      ନ୍ୟୁ ଇଣ୍ଡିଆ ବଜେଟରେ ନ୍ୟୁ ରେଲୱେ
      • ନ୍ୟୁ ଇଣ୍ଡିଆ ବଜେଟରେ ରେଳବାଇ ଯାତ୍ରାକୁ ଆଧୁନିକ, ନିରାପଦ, ପରିବେଶ ଅନୁକୂଳ ଏବଂ ଆରାମଦାୟକ କରିବା ପାଇଁ ତିନି ଗୁଣା ଅର୍ଥ ବ୍ୟବସ୍ଥା କରାଯାଇଛି
      • 2013-14 ରେ 53,989 କୋଟି ଟଙ୍କାର ବ୍ୟବସ୍ଥା ଥିବା ବେଳେ 2018-19 ବଜେଟରେ ଏହି ପରିମାଣ 1,48,528 କୋଟି ଟଙ୍କା ରଖାଯାଇଛି । ବିଶେଷ କରି ନିରାପତ୍ତା ବ୍ୟବସ୍ଥାକୁ ସର୍ବାଧିକ ଗୁରୁତ୍ୱ ଦିଆଯାଇ 2018-19 ବଜେଟରେ 73,065 କୋଟି ଟଙ୍କା ରଖାଯାଇଛି
      • ସମ୍ପୂର୍ଣ୍ଣ ରେଲବାଇ ନେଟୱର୍କର ବିଦ୍ୟୁତୀକରଣ ହେବ
      • 600 ଷ୍ଟେସନରେ ବିଶ୍ୱସ୍ତରୀୟ ସୁବିଧା ଉପଲବ୍ଧ କରାଯିବ । 25 ହଜାରରୁ ଅଧିକ ଯାତ୍ରୀ ଯାତାୟାତ କରୁଥିବା ଷ୍ଟେସନ ଗୁଡ଼ିକରେ ଏସକାଲେଟର ଏବଂ ସୂଚନା ଓ ମନୋରଞ୍ଜନ ପାଇଁ ୱାଇ-ଫାଇ ସୁବିଧା କରାଯିବ
      • ନିରାପତ୍ତା ପାଇଁ ସମସ୍ତ ଟ୍ରେନ ଓ ଷ୍ଟେସନରେ ସିସିଟିଭି କ୍ୟାମେରା
      • ମୁମ୍ବାଇ ସହରତଳି ରେଳ ନେଟୱର୍କକୁ ସମ୍ପ୍ରସାରିତ କରାଯିବ । 11 ହଜାର କୋଟି ଟଙ୍କା ଖର୍ଚ୍ଚରେ 90 କିଲୋମିଟର ଲାଇନର ଦୋହରୀକରଣ କରାଯିବ । 40 ହଜାର କୋଟି ଟଙ୍କା ଖର୍ଚ୍ଚରେ 150 କିଲୋମିଟରର ଅତିରିକ୍ତ ଲାଇନ ବିଛାଯିବ , ଯାହାକି ରେଳ ପରିବହନର ସୁବିଧା ଦେବ
      • ବେଙ୍ଗାଲୁରୁରେ ଯାତ୍ରୀଙ୍କ ସୁବିଧା ଓ ସମୟ ବଞ୍ଚାଇବା ପାଇଁ ସହରତଳି ରେଳ ନେଟୱର୍କ କ୍ଷେତ୍ରରେ 17 ହଜାର କୋଟି ଟଙ୍କା ଖର୍ଚ୍ଚରେ 160 କି.ମି. ଲାଇନ ବିଛାଯିବ
      • ବଦୋଦରାରେ ରେଳ ବିଶ୍ୱବିଦ୍ୟାଳୟ ପ୍ରତିଷ୍ଠା କରାଯିବ
      Posted On: 01 FEB 2018 4:48PM by PIB Bhubaneshwar


    କେନ୍ଦ୍ର ଅର୍ଥ , କମ୍ପାନୀ ବ୍ୟାପାର ମନ୍ତ୍ରୀ ଅରୁଣ ଜେଟଲୀ ଆଜି ତାଙ୍କ ସାଧାରଣ ବଜେଟ ଭାଷଣରେ ଭାରତୀୟ ରେଳବାଇ ପାଇଁ ଏକ ରୋଡମ୍ୟାପ୍ ଘୋଷଣା କରିଛନ୍ତି । ଯାହାକି ମାନ୍ୟବର ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ 2022 - ନ୍ୟୁ ଇଣ୍ଡିଆ ଦୃଷ୍ଟିକୋଣ ଉପରେ ଆଧାରିତ । ବିଗତ ଚାରି ବର୍ଷ ମଧ୍ୟରେ ସରକାର ରେଳବାଇକୁ ନିରାପଦ , ଆରାମ ଦାୟକ , ପରିବେଶ ଅନୁକୂଳ ଏବଂ ଆଧୁନିକ କରିବା ପାଇଁ ଅନେକ ଗୁଡ଼ିଏ ପଦକ୍ଷେପ ନେଇଛନ୍ତି ।


    ସଂସଦରେ ବଜେଟ ଉପସ୍ଥାପନ ପରେ ଆଜି କେନ୍ଦ୍ର ରେଳମନ୍ତ୍ରୀ ପିୟୁଷ ଗୋଏଲ କହିଛନ୍ତି ଯେ , ସରକାର ରେଳବାଇରେ ନିବେଶକୁ ପ୍ରାୟ ତିନିଗୁଣା କରିଛନ୍ତି । ୨୦୧୩ - ୧୪ରେ ଏହି ପରିମାଣ 53 , 989 କୋଟି ଟଙ୍କା ଥିବା ବେଳେ 2018-19 ରେ ଏହା 1,46,500 କୋଟି ଟଙ୍କାରେ ପହଞ୍ଚିଛି । ଏହା 2017-18 ( ରିଭାଇଜଡ ଏଷ୍ଟିମେଟ ) ଠାରୁ 22% ଅଧିକ । ଏଥିରେ ରହିଛି ବଜେଟ ସହାୟତା 53,060 କୋଟି ଟଙ୍କା , ନିଜସ୍ୱ ସମ୍ବଳ 11,500 କୋଟି ଟଙ୍କା , ଆଇଆରଏଫସି 28,500 କୋଟି ଟଙ୍କା , ଏଲଆଇସି ( ଇନଷ୍ଟିଚ୍ୟୁସନାଲ ସହାୟତ ) ପକ୍ଷରୁ 26,440 କୋଟି ଟଙ୍କା ଏବଂ ପିପିପି ମୋଡରେ ନିବେଶ 27,000 କୋଟି ଟଙ୍କା । ମନ୍ତ୍ରୀ କହିଛନ୍ତି ଯେ , ସରକାର ଗୁରୁତ୍ୱପୂର୍ଣ୍ଣ ଲାଇନରେ ଚଳାଚଳ କ୍ଷତିପୂରଣ ବାବଦକୁ 19.40 କୋଟି ଟଙ୍କା ଏବଂ ଆଇଆରସିଟିସିର ଟିକେଟ ଖର୍ଚ୍ଚ ବାବଦକୁ 88 କୋଟି ଟଙ୍କା ପଇଠ କରିଛନ୍ତି ।


    ସଫଳତା ଏବଂ ପଦକ୍ଷେପ


    ଶ୍ରୀ ଗୋଏଲ କହିଛନ୍ତି ଯେ , 2018-19 ବଜେଟରେ ସରକାର ପ୍ରତିଟି ଯାତ୍ରୀଙ୍କ ଜୀବନକୁ ଅମୂଲ୍ୟ ବିବେଚନା କରି ସର୍ବାଧିକ ଗୁରୁତ୍ୱ ଦେଇଛନ୍ତି । ମୋଟ ଖର୍ଚ୍ଚ ଏଷ୍ଟିମେଟରେ ଅଛି 2017-18ରେ ( ରିଭାଇଜଡ ଏଷ୍ଟିମେଟ ) ରାଷ୍ଟ୍ରୀୟ ରେଳ ସଂରକ୍ଷା କୋଷ ( ଆରଆରଏସକେ ) ର 68,725 କୋଟି ଏବଂ 2018-19 ରେ ବଜେଟ ଏଷ୍ଟିମେଟ 73,065 କୋଟି ଟଙ୍କା । ଆରଆରଏସକେରେ ଅଛି , ବଜେଟ ସହାୟତା 5 ହଜାର କୋଟି ଟଙ୍କା , ରେଳବାଇ ନିରାପତ୍ତା ପାଣ୍ଠିରୁ ୧୦ ହଜାର କୋଟି ଟଙ୍କା ( କେନ୍ଦ୍ରୀୟ ସଡ଼କ ପାଣ୍ଠିର ଅଂଶ ) ଏବଂ ରେଳବାଇ ରାଜସ୍ୱ 5 ହଜାର କୋଟି ଟଙ୍କା ।


    ମାନବ ବିହୀନ ଲେଭଲ କ୍ରସିଂ ଉଚ୍ଛେଦ ସହିତ ଟ୍ରାକର ନବୀକରଣକୁ ମଧ୍ୟ ସର୍ବାଧିକ ଗୁରୁତ୍ୱ ଦିଆଯାଇଛି ।


    ଟ୍ରାକ ନବୀକରଣ ପାଇଁ 2017-18 ରିଭାଇଜଡ ଏଷ୍ଟିମେଟରେ 3600 କି . ମି . ଲକ୍ଷ୍ୟ ଥିବା ବେଳେ 2018-19 ବଜେଟ ଏଷ୍ଟିମେଟରେ ରଖାଯାଇଛି 3900 କି . ମି . । ଯାହାକି 8.3% ବୃଦ୍ଧି ।


    ସେହିପରି 2017-18 ରିଭାଇଜଡ ଏଷ୍ଟିମେଟରେ ଖର୍ଚ୍ଚ ଅଟକଳ 9305 କୋଟି ଟଙ୍କା ଥିବା ବେଳେ 2018-19 ବଜେଟ ଏଷ୍ଟିମେଟରେ ତାହା ଅଛି 11450 କୋଟି ଟଙ୍କା । ଯାହାକି 23% ବୃଦ୍ଧି ।


    ଶ୍ରୀ ଗୋଏଲ କହିଲେ ଯେ , ଭାରତୀୟ ରେଳବାଇ କୋଇଲା ପରିବହନରେ ଅଗ୍ରଣୀ । ତେଣୁ ଶକ୍ତି କ୍ଷେତ୍ରର ସହାୟତାରେ ଆଗାମୀ ପାଞ୍ଚ ବର୍ଷରେ ସମସ୍ତ ଲାଇନର ବିଦ୍ୟୁତୀକରଣ କରାଯିବ । ଏହାଦ୍ୱାରା ବାର୍ଷିକ 10 ହଜାର କୋଟି ଟଙ୍କା ସଞ୍ଚୟ ହୋଇପାରିବ ।


    ମନ୍ତ୍ରୀ ମଧ୍ୟ ସୂଚନା ଦେଇଥିଲେ , 600 ଷ୍ଟେସନକୁ ବିଶ୍ୱସ୍ତରୀୟ ମାନ୍ୟତାର କରାଯିବ । 25 ହଜାରରୁ ଅଧିକ ଯାତ୍ରୀ ଯାତାୟାତ କରୁଥିବା ଷ୍ଟେସନରେ ଏସକାଲେଟର ଲାଗିବ । ସମସ୍ତ ଟ୍ରେନ ଓ ଷ୍ଟେସନରେ ୱାଇଫାଇ ସୁବିଧା ଉପଲବ୍ଧ କରାଯିବ । ଏହାଦ୍ୱାରା ଗ୍ରାମାଞ୍ଚଳରେ ମହିଳା ଓ ଯୁବକମାନେ ସେମାନଙ୍କ ଜ୍ଞାନ ଓ ଦକ୍ଷତା ବୃଦ୍ଧି କରିପାରିବେ । ଯାତ୍ରୀଙ୍କ ନିରାପତ୍ତା ପାଇଁ ସମସ୍ତ ଟ୍ରେନ ଓ ଷ୍ଟେସନରେ ସିସିଟିଭି କ୍ୟାମେରା ଲଗାଯିବ ।


    ମୁମ୍ବାଇ ଓ ବେଙ୍ଗାଲୁରୁ ସହରତଳି ରେଳ ନେଟୱର୍କ ସମ୍ପ୍ରସାରଣ ବ୍ୟବସ୍ଥା ବଜେଟରେ ଥିବା ମନ୍ତ୍ରୀ କହିଛନ୍ତି । ମୁମ୍ବାଇରେ 11 ହଜାର କୋଟି ଟଙ୍କା ଖର୍ଚ୍ଚରେ 90 କିମି . ଲାଇନର ଦୋହରୀକରଣ କରାଯିବ । 40 ହଜାର କୋଟି ଟଙ୍କା ଖର୍ଚ୍ଚରେ 150 କି . ମି . ନୂଆ ଲାଇନ ବିଛାଯିବ । ବେଙ୍ଗାଲୁରୁରେ ମଧ୍ୟ 17 ହଜାର କୋଟି ଟଙ୍କା ଖର୍ଚ୍ଚରେ 160 କି . ମି . ଲାଇନ ବିଛାଯିବ ।


    ଗୁଜରାଟର ଭଦୋଦରାରେ ରେଲ୍ ଆଣ୍ଡ ଟ୍ରାନ୍ସପୋର୍ଟେସନ ୟୁନିଭର୍ସିଟି ସ୍ଥାପନ ପାଇଁ 2018-19 ବଜେଟରେ ବ୍ୟବସ୍ଥା ଥିବା ମନ୍ତ୍ରୀ କହିଛନ୍ତି ।


    2017-18 ( ରିଭାଇଜଡ ଏଷ୍ଟିମେଟ - ଆର୍ଇ ) ରେ 402 କି . ମି . ନୂଆ ରେଳ ଲାଇନ ବିଛାଯିବାର ଯୋଜନା ଥିବା ବେଳେ 2018-19 ( ବଜେଟ ଏଷ୍ଟିମେଟ - ବିଇ ) ରେ 1000 କି . ମି . ପାଇଁ ବ୍ୟବସ୍ଥା ରହିଛି । ଯାହାକି 148.8% ବୃଦ୍ଧି ।


    2017-18 ( RE ) ରେ 574 କି . ମି . ଗଜ କନଭର୍ସେସନ ପାଇଁ ବ୍ୟବସ୍ଥା ଥିବା ବେଳେ 2018-19 ( BE ) ରେ 1000 କି . ମି . ର ବ୍ୟବସ୍ଥା ରହିଛି । ଯାହାକି 74.2% ଅଧିକ ।


    2017-18 ( RE ) ରେ 945 କି . ମି . ଲାଇନ ଦୋହରୀକରଣ ବ୍ୟବସ୍ଥା ଥିବା ବେଳେ 2018-19 ( BE ) ରେ 2100 କି . ମି . ଯୋଜନା ରହିଛି । ଯାହାକି 122.0% ଅଧିକ ।


    2017-18 ( RE ) ରେ 7120 ୱାଗନର ବ୍ୟବସ୍ଥା ଥିବା ବେଳେ ୨୦୧୮ - ୧୯ ( ବିଇ ) ରେ ୧୨ ହଜାର ୱାଗନର ବ୍ୟବସ୍ଥା ରହିଛି । ଯାହାକି 68.5% ଅଧିକ ।


    **************

    
    
    (Release ID: 1518945) Visitor Counter : 1