      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ଏନ୍ଏଚ୍ଏଆଇ କରିବ ଟୋଲ୍ ପ୍ଲାଜାର ରେଙ୍କିଙ୍ଗ୍
      • ୱେବସାଇଟରେ ପ୍ରକାଶ ପାଇବ ନାମ

      Posted On: 12 FEB 2018 9:12PM by PIB Bhubaneshwar

    ଜାତୀୟ ରାଜପଥରେ ଥିବା ଟୋଲ୍ ପ୍ଲାଜାଗୁଡ଼ିକରେ ବିଭିନ୍ନ ମୌଳିକ ସୁବିଧା ଯେପରି ଯାତ୍ରୀମାନଙ୍କୁ ମିଳିପାରିବ ସେ ଦିଗରେ ଜାତୀୟ ରାଜପଥ କର୍ତ୍ତୃପକ୍ଷ ( NHAI ) 2018 ଫେବ୍ରୁଆରୀ 10 ତାରିଖରୁ ଦେଶବ୍ୟାପି ଅଭିଯାନ ଆରମ୍ଭ କରିଛି । ଟୋଲ ବ୍ୟବସ୍ଥାର ସୁବିଧା , ଇଲେକ୍ଟ୍ରୋନିକ୍ଟୋଲିଂ / ଫାଷ୍ଟାଗ୍ଲେନ୍ , ଟୋଲ୍ ପ୍ଲାଜାର ସ୍ୱଚ୍ଛତା , ଟୋଲ୍ ପ୍ଲାଜା କର୍ମଚାରୀଙ୍କ ବ୍ୟବହାର , ସୁରକ୍ଷାକର୍ମୀ ମୁତୟନ , ଶୌଚାଳୟର ସ୍ୱଚ୍ଛତା , ରାଜପଥ ଆଶ୍ରୟସ୍ଥଳର କାର୍ଯ୍ୟକାରିତା , ରାଜପଥ ପାର୍ଶ୍ଵ ର୍ମୌଳିକ ସୁବିଧା , ଜରୁରି ସମୟରେ ଆମ୍ବୁଲାନ୍ସ ଓ କ୍ରେନର ଉପଲବ୍ଧତା ଇତ୍ୟାଦିକୁ ଗୁରୁତ୍ୱ ଦିଆଯାଉଛି । ଏନଏଚ୍ଏଆଇ ଅଧ୍ୟକ୍ଷ ଦୀପକ କୁମାର ଫେବ୍ରୁଆରୀ 9 ତାରିଖରେ ଭିଡିଓ କନ୍ଫରେନ୍ସ ଜରିଆରେ ରାଜପଥ ଅପରେସନ ୟୁନିଟ କ୍ଷେତ୍ର କର୍ମଚାରୀମାନଙ୍କୁ ଅତିକମରେ ଦୁଇଟି ଟୋଲ୍ ପ୍ଲାଜା ତଦାରଖ କରି ଉପରୋକ୍ତ ମୌଳିକ ସୁବିଧା ଯାତ୍ରୀମାନଙ୍କୁ ଯେପରି ମିଳିପାରିବ ତାହାର ବ୍ୟକ୍ତିଗତ ଭାବେ ତାହାର ବ୍ୟବସ୍ଥା କରିବାକୁ ନିର୍ଦ୍ଦେଶ ଦେଇଛନ୍ତି । ଫେବ୍ରୁଆରୀ 10 ତାରିଖରୁ ହାଇୱେ ଅପରେସନ ଡିଭିଜନ ଦ୍ୱାରା ଏକକାଳୀନ 300 ଟୋଲ୍ ପ୍ଲାଜାରେ ଏହି ଅଭିଯାନ ଚଳାଯାଇଛି । ହାଇୱେ ଅପରେସନ ଅଫିସରମାନେ ଟୋଲ୍ ପ୍ଲାଜା ପରିଦର୍ଶନ କରି ସମସ୍ୟା ଦୂର କରୁଛନ୍ତି ।


    ଦୀପକ କୁମାର କହିଥିଲେ ଯେ , ଏନଏଚ୍ଏଆଇ ଟୋଲ୍ ପ୍ଲାଜାଗୁଡ଼ିକ ରାଙ୍କିଙ୍ଗ ବ୍ୟବସ୍ଥା ଆରମ୍ଭ କରୁଛି । ପ୍ରତି 4 ମାସରେ ତିନିଟି ଶ୍ରେଷ୍ଠ ଟୋଲ୍ ପ୍ଲାଜା ଚୟନ କରାଯାଇ ଏନଏଚ୍ଏଆଇ ୱେବସାଇଟରେ ସେଗୁଡ଼ିକର ନାମ ପ୍ରକାଶ କରାଯିବ । ଏହି ପ୍ରତିଯୋଗିତା ଦ୍ୱାରା ଟୋଲ୍ ପ୍ଲାଜା ଗୁଡ଼ିକରେ ଯାତ୍ରୀଙ୍କୁ ଅଧିକ ମୌଳିକ ସୁବିଧା ମିଳିପାରିବ ବୋଲି ସେ ଆଶା ପ୍ରକାଶ କରିଛନ୍ତି ।


    **********


    

    
    (Release ID: 1520605) Visitor Counter : 7