      ଅର୍ଥ ମନ୍ତ୍ରଣାଳୟ

      2017-18ରେ ପୁଞ୍ଜି ପ୍ରତ୍ୟାହାର ଜରିଆରେ ରେକର୍ଡ 1 ଲକ୍ଷ କୋଟି ଟଙ୍କା ଯୋଗାଡ଼ ଲକ୍ଷ୍ୟ
      Posted On: 01 FEB 2018 12:59AM by PIB Bhubaneshwar


    ସରକାର ପାଣ୍ଠି ଯୋଗାଡ଼ ଏବଂ ବ୍ୟାଙ୍କିଙ୍ଗ କ୍ଷେତ୍ରରେ ସୁଧାର ଆଣିବା ଲାଗି ପ୍ରୟାସ ଆରମ୍ଭ କରିଦେଇଛନ୍ତି । 2018-19ର ସାଧାରଣ ବଜେଟ ଉପସ୍ଥାପନ କରି କେନ୍ଦ୍ର ଅର୍ଥ ଏବଂ କର୍ପୋରେଟ ବ୍ୟାପାର ମନ୍ତ୍ରୀ ଶ୍ରୀ ଅରୁଣ ଜେଟଲୀ ଆଜି ସଂସଦରେ କହିଛନ୍ତି ଯେ 24ଟି କେନ୍ଦ୍ରୀୟ ରାଷ୍ଟ୍ରାୟତ୍ତ ଉଦ୍ୟୋଗରେ ନୀତିଗତ ପୁଞ୍ଜି ପ୍ରତ୍ୟାହାର ପ୍ରକ୍ରିୟା ଆରମ୍ଭ କରାଯାଇଛି , ଯେଉଁଥିରେ ଏଆର ଇଣ୍ଡିଆର ନୀତିଗତ ଘରୋଇକରଣ ରହିଛି ।


    ପାଣ୍ଠି ଯୋଗାଡ଼ କରିବା ଲାଗି ସରକାରଙ୍କ ପ୍ରୟାସ ସମ୍ପର୍କରେ ଉଲ୍ଲେଖ କରି ଅର୍ଥମନ୍ତ୍ରୀ କହିଥିଲେ ଯେ 14 , 500 କୋଟି ଟଙ୍କା ଯୋଗାଡ଼ ଲାଗି ଆରମ୍ଭ କରାଯାଇଥିବା ଏକ୍ସଚେଞ୍ଜ ଟ୍ରେଡେଡ ଫଣ୍ଡ ଭାରତ-22 ସମସ୍ତ ଭାଗରେ ଓଭର ସବସ୍କ୍ରାଇବ ଥିଲା । ସେହିପରି ପୁଞ୍ଜି ପ୍ରତ୍ୟାହାର ଲାଗି 2017-18ର ବଜେଟର ପୂର୍ବାନୁମାନ 72 , 500 କୋଟି ଟଙ୍କାର ସର୍ବୋଚ୍ଚ ସ୍ତରରେ ସ୍ଥିର ରହିଥିଲା ତଥା ଏଥିରୁ ଆନୁମାନିକ ପ୍ରାପ୍ତି ମଧ୍ୟ 2017-18ରେ ଲକ୍ଷ୍ୟ ଠାରୁ ଅଧିକ 1 ଲକ୍ଷ କୋଟି ଟଙ୍କା ପର୍ଯ୍ୟନ୍ତ ହେବାର ଆଶା କରାଯାଉଛି । ଅର୍ଥମନ୍ତ୍ରୀ 2018-19 ଲାଗି ପୁଞ୍ଜି ପ୍ରତ୍ୟାହାରର ଲକ୍ଷ୍ୟ ମଧ୍ୟ 80 ହଜାର କୋଟି ଟଙ୍କା ରଖିଛନ୍ତି ।


    ନିଜ ବଜେଟ ଭାଷଣରେ ଅର୍ଥମନ୍ତ୍ରୀ କହିଥିଲେ ଯେ ବ୍ୟାଙ୍କଗୁଡ଼ିକୁ ତୂନନ ପୁଞ୍ଜି ଉପଲବ୍ଧ କରାଇବାର କାର୍ଯ୍ୟକ୍ରମ ଚଳିତ ବର୍ଷ ଜାରି କରାଯାଉଥିବା 80 ହଜାର କୋଟି ଟଙ୍କାର ବଣ୍ଡରୁ ଆରମ୍ଭ କରାଯାଇଛି । ଏହି ନୂଆ ପୁଞ୍ଜି ଉପଲବ୍ଧ ହେବା ଦ୍ୱାରା ରାଷ୍ଟ୍ରାୟତ କ୍ଷେତ୍ରର ବ୍ୟାଙ୍କଗୁଡ଼ିକ ଲାଗି 5 ଲକ୍ଷ କୋଟି ଟଙ୍କାର ଅତିରିକ୍ତ ପୁଞ୍ଜି ଋଣ ଆକାରରେ ଦେବାର ମାର୍ଗ ପ୍ରଶସ୍ତ ହୋଇପାରିବ । ସୁଦୃଢ଼ ଆଂଚଳିକ ଗ୍ରାମୀଣ ବ୍ୟାଙ୍କ ବଜାରରୁ ପୁଞ୍ଜି ଯୋଗାଡ଼ କରିବା ଲାଗି ଅନୁମତି ଦେବାର ପ୍ରସ୍ତାବ ରହିଛି , ଯାହାଦ୍ୱାରା ସେଗୁଡ଼ିକ ଗ୍ରାମୀଣ ଅର୍ଥବ୍ୟବସ୍ଥାରେ ନିଜର ପ୍ରଭାବ ବଢ଼ାଇପାରିବେ ।


    ରାଷ୍ଟ୍ରୀୟ ଆବାସ ବ୍ୟାଙ୍କ ଅଧିନିୟମରେ ମଧ୍ୟ ସଂଶୋଧନ କରାଯାଉଛି । ଭାରତୀୟ ଡାକଘର ଅଧିନିୟମ , ଭବିଷ୍ୟନିଧି ଅଧିନିୟମ ଏବଂ ରାଷ୍ଟ୍ରୀୟ ସଂଚୟ ପ୍ରମାଣପତ୍ର ଅଧିନିୟମକୁ ଏକୀକୃତ କରାଯାଉଛି । ଏହାଛଡ଼ା କେତେକ ଅତିରିକ୍ତ ଜନଉପଯୋଗୀ ଉପାୟ ଆରମ୍ଭ କରାଯାଇଛି । ଭାରତୀୟ ରିଜର୍ଭ ବ୍ୟାଙ୍କକୁ ଅଧିକ ଲିକୁ୍ୟଡିଟିର ବ୍ୟବସ୍ଥା କରାଇବାର ମାଧ୍ୟମ କରିବା , ଭାରତୀୟ ରିଜର୍ଭ ବ୍ୟାଙ୍କ ଅଧିନିୟମକୁ ଅଣପାରସ୍ପରିକ ଜମା ସୁବିଧା ରୂପରେ ସଂସ୍ଥାଗତ କରିବା ନିମନ୍ତେ ସଂଶୋଧନ କରାଯାଉଛି । ଭାରତୀୟ ପ୍ରତିଭୂତି ନିୟାମକ ବୋର୍ଡ ଅଧିନିୟମ , 1992 ପ୍ରତିଭୂତି କଂଟ୍ରାକ୍ଟ (ବିନିୟମନ) ଅଧିନିୟମ 1956 ତଥା ଡିପୋଜିଟ୍ରିଜ ଅଧିନିୟମ , 1956କୁ ସଂଶୋଧିତ କରାଯାଉଛି , ଯାହାଦ୍ୱାରା ସୂଚାରୁ ରୂପେ ବିବାଦ ସମାଧାନ ହୋଇପାରିବ ଏବଂ ଦଣ୍ଡବିଧାନ ବ୍ୟବସ୍ଥା କରାଯାଇପାରିବ ।


    **********

    
    
    (Release ID: 1518842) Visitor Counter : 1