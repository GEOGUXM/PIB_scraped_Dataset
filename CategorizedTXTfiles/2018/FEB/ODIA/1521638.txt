      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଇକୋନୋମିକ୍ସ ଟାଇମ୍ସ : ବିଶ୍ଵବ୍ୟାପାର ଶିଖର ସମ୍ମିଳନୀ 2018ରେ ପ୍ରଧାନମନ୍ତ୍ରୀଙ୍କ ଅଭିଭାଷଣ
      Posted On: 23 FEB 2018 1:48PM by PIB Bhubaneshwar


    ଇକୋନୋମିକ୍ସ ଟାଇମ୍ସ- ବିଶ୍ଵ ବ୍ୟାପାର ଶିଖର ସମ୍ମିଳନୀରେ ଦେଶବିଦେଶରୁ ଆସିଥିବା ଅତିଥି , ଏଠି ଉପସ୍ଥିତ ସମସ୍ତ ମହାନୁଭବ , ଦେବୀ ଓ ସଜ୍ଜନମାନେ ,


    ନବ୍ୟ ଭାରତର ସଂକଳ୍ପର ଏହି ବହୁତ ମହତ୍ୱପୂର୍ଣ୍ଣ ସମୟରେ ଆପଣ ସମସ୍ତେ ନୂଆ ଅର୍ଥବ୍ୟବସ୍ଥା-ନୂଆ ଶାସନ ଉପରେ ବିଚାରବିମର୍ଶ କରିବା ପାଇଁ ଏକଜୁଟ ହୋଇଛନ୍ତି । ପ୍ରଶ୍ନ ଉଠିଛି , ଏଥିରେ ନୂଆ କ ’ ଣ ଅଛି ? ଇକୋନୋମିକ୍ସ ଟାଇମ୍ସ ମଧ୍ୟ ଦୈନିକ ଛପା ହୋଇଥାଏ , ପେପର କ୍ୱାଲିଟି ସବୁଦିନେ ସେୟା ରହିଥାଏ , ପ୍ରିଣ୍ଟିଙ୍ଗ ଗୁଣବତ୍ତା ବି ସେୟା ରହେ । ବ୍ୟାନରରେ ଆପଣମାନେ ଯେଉଁ ସମ୍ବାଦପତ୍ରର ନାଁ ଲେଖନ୍ତି , ତା ’ ର ଅକ୍ଷର ଓ ଷ୍ଟାଇଲ ମଧ୍ୟ ସେୟା ରହିଥାଏ । ତଥାପି ଆମେ କହିଥାଉ କି ସବୁଦିନେ ନୂଆ ସମ୍ବାଦପତ୍ର ବାହାରୁଛି । ଫରକ ହେଉଛି ସମ୍ବାଦପତ୍ରର ପ୍ରସଙ୍ଗର ଓ ସେହି ପ୍ରସଙ୍ଗ ଆଧାରରେ ଆପଣମାନେ କହିଥାନ୍ତି କି ଏ ସଦ୍ୟ ଖବର , ନୂଆ ଖବର ଇତ୍ୟାଦି ।


    ବନ୍ଧୁଗଣ , ଆସନ୍ତା କିଛି ମାସ ମଧ୍ୟରେ ଆମ ସରକାର 4ବର୍ଷ ପୂରଣ କରିବାକୁ ଯାଉଛି । ଦେଶ ସେୟା ଅଛି , ଲୋକ ସେହିମାନେ ଅଛନ୍ତି , ପ୍ରଶାସକ ସେୟା ଅଛି , ତଥାପି ଏକ ପରିବର୍ତ୍ତନ ଦେଶ-ବିଦେଶରେ ସ୍ପଷ୍ଟ ଦେଖିବାକୁ ମିଳୁଛି । ଦେଶର ଆର୍ଥିକ ଓ ସାମାଜିକ ପ୍ରସଙ୍ଗରେ ଆସିଥିବା ଏହି ପରିବର୍ତ୍ତନରେ ହିଁ ନବ୍ୟ ଭାରତ , ନୂଆ ଅର୍ଥବ୍ୟବସ୍ଥାର ନୂଆ ଶାସନ ଅନ୍ତର୍ନିହିତ ଅଛି ।


    ଆପଣମାନଙ୍କର ମନେ ଥିବ , ଚାରିବର୍ଷ ପୂର୍ବରୁ ସମଗ୍ର ବିଶ୍ୱରେ ଯେତେବେଳେ ଭାରତର ଅର୍ଥବ୍ୟବସ୍ଥାର ଚର୍ଚ୍ଚା ହେଉଥିଲା , ସେତେବେଳେ କୁହାଯାଉଥିଲା , ଫ୍ରାଗାଇଲ୍ ଫାଇଭ୍... । ବିଶ୍ୱ ଆମ ଉପରେ ପରିହାସ କରୁଥିଲା ଓ ଆଖି ଦେଖାଇ କହୁଥିଲା କି ଏ ଦେଶ ନିଜେ ତ ବୁଡ଼ିବ , ଆମକୁ ବି ଡୁବାଇ ଦେବ । ଏବେ ଫ୍ରାଗାଇଲ୍ ଫାଇଭରେ ନୁହେଁ , ଭାରତର 5 ଟ୍ରିଲିଅନ ଡଲାର ଅର୍ଥବ୍ୟବସ୍ଥା ସୃଷ୍ଟି କରିବା ନେଇ ରଖିଥିବା ଲକ୍ଷ୍ୟର ଚର୍ଚ୍ଚା ହେଉଛି । ଏବେ ଭାରତ ସହ କାନ୍ଧରେ କାନ୍ଧ ମିଶାଇ ଚାଲିବାକୁ ବିଶ୍ୱ ଚାହୁଁଛି ।


    ବନ୍ଧୁଗଣ , ଭାରତର ବିକାଶ , ସମଗ୍ର ବିଶ୍ୱର ବିକାଶରେ ମହତ୍ୱପୂର୍ଣ୍ଣ ଯୋଗଦାନ ଦେଉଛି ।


    - ଗତ 3-4ବର୍ଷ ମଧ୍ୟରେ ଭାରତ ନିଜ ସହ ସମଗ୍ର ବିଶ୍ୱର ଅର୍ଥନୈତିକ ଅଭିବୃଦ୍ଧିକୁ ସୁଦୃଢ଼ କରାଇଛି ।


    ବିଶ୍ୱ ଜିଡିପିରେ ଯଦି ଆମେ ‘ ନୋମିନାଲ ଟର୍ମ ’ ରେ ତଥ୍ୟକୁ ଦେଖିବା , ତା ’ ହେଲେ ବଡ଼ ରୋଚକ ତଥ୍ୟ ପଦାକୁ ଆସିବ । ଆନ୍ତର୍ଜାତିକ ମୁଦ୍ରା ପାଣ୍ଠିର ତଥ୍ୟ ଅନୁସାରେ 2013 ମସିହା ସୁଦ୍ଧା ଭାରତର ବିଶ୍ୱ ଜିଡିପିରେ ନୋମିନାଲ ଟର୍ମରେ ଭାଗିଦାରୀ 2.4 ପ୍ରତିଶତ ଥିଲା । ଆମ ସରକାରରେ ପ୍ରାୟ 4ବର୍ଷ ମଧ୍ୟରେ ଏହା ବୃଦ୍ଧି ପାଇ 3.1ପ୍ରତିଶତ ହୋଇଯାଇଛି ।


    ବିଶ୍ୱ ଅର୍ଥବ୍ୟବସ୍ଥାର ଯେଉଁ ଅଂଶ ପାଇବାକୁ ଭାରତକୁ 8ବର୍ଷ ସମୟ ଲାଗୁଥିଲା , ତାହା ଆମ ସରକାରରେ 4ବର୍ଷ ମଧ୍ୟରେ ହୋଇଛି । ଏହାଠୁ ବି ବଡ଼ ଆଶ୍ଚର୍ଯ୍ୟକର ତଥ୍ୟ ଆନ୍ତର୍ଜାତିକ ମୁଦ୍ରା ପାଣ୍ଠିର ଡାଟାରୁ ମିଳିଛି । ବିଶ୍ୱ ଅର୍ଥବ୍ୟବସ୍ଥାରେ ନୋମିନାଲ ଟର୍ମରେ ଯାହା ଗତ 4ବର୍ଷ ଧ୍ୟରେ ବୃଦ୍ଧି ହୋଇଛି , ତା ’ ର 21 ପ୍ରତିଶତ ଭାରତରେ ହୋଇଥିବା ବୃଦ୍ଧି ଯୋଗୁ ହୋଇପାରିଛି ।


    ଏବେ ଆପଣ ନିଜେ ଅନୁମାନ କରିପାରୁଥିବେ କି ଗୋଟିଏ ଦେଶ ଯେ କି ବିଶ୍ୱ ଜିଡ଼ିପିର ମାତ୍ର 3 ପ୍ରତିଶତ ଅଂଶବିଶେଷ ଥିଲା , ତାହା 7ଗୁଣା ଅଧିକ ବୃଦ୍ଧି ବିଶ୍ୱ ଅର୍ଥବ୍ୟବସ୍ଥାର ଅଭିବୃଦ୍ଧିରେ ଭାଗିଦାରୀ କରୁଛି ।


    ଆଜି ଆପଣଙ୍କ କୌଣସି ମାଇକ୍ରୋ-ଇକୋନୋମିର ମାନଦଣ୍ଡକୁ ଦେଖନ୍ତୁ । ତେଣିକି ତାହା ମୁଦ୍ରାସ୍ପୀତି ହେଉ , ଚଳନ୍ତି ଜମା ନିଅଣ୍ଟ ହେଉ , ବିତ୍ତୀୟ ନିଅଣ୍ଟ ହେଉ , ଜିଡିପି ଅଭିବୃଦ୍ଧି ହେଉ , ସୁଧ ଦର ହେଉ , ଏଫଡିଆଇ ପ୍ରବାହ ହେଉ , ଭାରତ ସବୁଥିରେ ଭଲ ପ୍ରଦର୍ଶନ କରୁଛି ।


    - ଦେଶର ଚଳନ୍ତି ଏକାଉଣ୍ଟ ନିଅଣ୍ଟ ଯାହା 4 ପ୍ରତିଶତର ଚିନ୍ତାଜନକ ସ୍ତରରେ ଥିଲା , ତାକୁ ହ୍ରାସ କରି ଆମ ସରକାର ପ୍ରଥମ ସାଢ଼େ 3ବର୍ଷ ମଧ୍ୟରେ ହାରାହାରି ଏକ ପ୍ରତିଶତକୁ ନେଇ ଆସିଛି ।


    - ପୂର୍ବରୁ ସରକାର ସମୟରେ ବିତ୍ତୀୟ ନିଅଣ୍ଟ , ଯାହା 4.5 ପ୍ରତିଶତ ପାଖାପାଖି ଥିଲା , ତାକୁ ଆମ ସରକାର ହ୍ରାସ କରି 3.5ପ୍ରତିଶତ ପର୍ଯ୍ୟନ୍ତ ନେଇ ଆସିଛି ।


    - ଆମ ସରକାରର ସାଢ଼େ 3ବର୍ଷ ମଧ୍ୟରେ ପ୍ରାୟ 209 ବିଲିୟନ ଡଲାର ମୋଟ ଏଫଡିଆଇ ଆସିଥିଲାବେଳେ ଗତ ସରକାରର 3ବର୍ଷ ମଧ୍ୟରେ 117 ବିଲିୟନ ଡଲାର ଏଫଡିଆଇ ଆସିଥିଲା ।


    - ଆଜି ଦେଶର ବିଦେଶୀ ମୁଦ୍ରା ଭଣ୍ଡାର ଗଚ୍ଛିତ ପରିମାଣ ପ୍ରାୟ 300 ବିଲିୟନ ଡଲାରରୁ ବୃଦ୍ଧି ପାଇ 419 ବିଲିୟନ ଡଲାରର ସ୍ତରକୁ ପହଂଚିଛି । ଏହା ସତ୍ୱେ 2013 ମସିହାର ସଙ୍କଟ ସମୟରେ କରାଯାଇଥିବା ସ୍ପେଶାଲ ଫରେନ୍ କରେନ୍ସି ପ୍ରବାସୀ ଜମା ଅର୍ଥାତ ଏଫ୍ସିଏନ୍ଆରର ପ୍ରାୟ 24 ବିଲିୟନ ଡଲାରର ପୈଠ ମଧ୍ୟ ଦେଶ ହାସଲ କରିସାରିଛି ।


    - ମୁଦ୍ରାସ୍ପିତୀ ଦର ନିୟନ୍ତ୍ରିତ ରଖିବା ଓ ଉଚ୍ଚ ଉତ୍ପାଦିକତା ଅଭିବୃଦ୍ଧି ଯୋଗୁ ଟଙ୍କାର ପରିଦୃଶ୍ୟ (outlook) ମଧ୍ୟ ଭଲ ରହିଛି । ସୁଧ ଦରରେ ଗୋଟିଏ ପ୍ରତିଶତରୁ ଅଧିକ ହ୍ରାସର ଫାଇଦା ଗ୍ରାହକ , ଗୃହନିର୍ମାଣ ଓ ଅନ୍ୟ ଉଦ୍ୟୋଗରେ ହେଉଛି ।


    ଗତବର୍ଷ ଆମ ସରକାର ସମସ୍ତ ମାଇକ୍ରୋ-ଇକୋନୋମିକ ସୂଚକାଙ୍କଗୁଡ଼ିକୁ ସୁଧାରିବାରେ ସଫଳ ହୋଇଛି । କିନ୍ତୁ କ ’ ଣ ପୁରୁଣା ଶୈଳୀରେ ଏହା ସମ୍ଭବପର ହୋଇଥାନ୍ତା ? ନା , ପୁରୁଣା ଆଭିମୁଖ୍ୟରେ ଚାଲିଥିଲେ ଏହି ପରିବର୍ତ୍ତନ ସମ୍ଭବପର ହୋଇନଥାନ୍ତା ।


    ଦେଶରେ ଏହି ପରିବର୍ତ୍ତନ ଏଇଥିପାଇଁ ଆସିଛି , କାରଣ ଦେଶ ଏପର୍ଯ୍ୟନ୍ତ ଏକ ନୂଆ କାର୍ଯ୍ୟ ସଂସ୍କୃତି ସହ ଆଗକୁ ବଢ଼ୁଛି । ନିଜର ସାମର୍ଥ୍ୟ , ନିଜର ସମ୍ବଳ ଉପରେ ଭରସା କରି ନବ୍ୟ ଭାରତର ସଂକଳ୍ପ ସହ ଆଗକୁ ବଢ଼ୁଛି ।


    ଗତ 3ବର୍ଷ ମଧ୍ୟରେ ଦେଶର ଅର୍ଥବ୍ୟବସ୍ଥାକ ଦୁନିଆଁ ଏକ ନୂଆ କଥା ଶିଖିଛି ଓ ତାହା ହେଉଛି ପ୍ରତିଯୋଗିତାମୂଳକ... । ଯେତେବେଳେ ଆଗକୁ ଯିବା ପାଇଁ ପ୍ରତିଦ୍ୱିନ୍ଦ୍ୱିତା ନହେବ , ଯେତେବେଳେ ଗୋଟିଏ ସୁସ୍ଥ ପ୍ରତିଯୋଗିତା ନହେବ , ତା ’ ହେଲେ ପୁଣି ନା ଗତି ଆସିପାରିବ ନା ହିଁ ଶୀର୍ଷ ସ୍ତରକୁ ଯାଇ ଚିନ୍ତା କରିପାରିବ ।


    ବନ୍ଧୁଗଣ , ଏବେ ଭାରତର ଏହି ପ୍ରତିଯୋଗିତାମୂଳକ ମନୋଭାବକୁ ସମଗ୍ର ବିଶ୍ୱ ସ୍ୱୀକୃତ କରୁଛି ଓ ସାଲ୍ୟୁଟ କରୁଛି ।


    - ଜାତିସଂଘ ବାଣିଜ୍ୟ ଓ ବିକାଶ ସଂଗଠନର ବିଶ୍ୱ ନିବେଶ ରିପୋର୍ଟ କହୁଛି କି ଭାରତ ବିଶ୍ୱର ବିଦେଶୀ ପୁଞ୍ଜିନିବେଶର ପସନ୍ଦଯୋଗ୍ୟ ସ୍ଥଳୀ ମଧ୍ୟରୁ ଗୋଟିଏ ।


    - ବିଶ୍ୱର ଶୀର୍ଷ 3ଟି ସମୃଦ୍ଧ ପ୍ରାୟୋଜକ ଅର୍ଥବ୍ୟବସ୍ଥା ମଧ୍ୟରେ ଭାରତର ନାଁ ରହିଛି ।


    - ଏଫଡିଆଇ ବିଶ୍ଵାସ ସୂଚକାଙ୍କରେ ଭାରତ ଶୀର୍ଷ 2ଟି ବିକାଶଶୀଳ ବଜାର ପ୍ରଦର୍ଶନକାରୀ ମଧ୍ୟରୁ ଗୋଟିଏ


    - ବିଶ୍ୱ ବ୍ୟାଙ୍କର ଇଜ ଅଫ୍ ଡୁଇଙ୍ଗ୍ ବିଜିନେସ ମାନ୍ୟତାରେ ଆମେ ମାତ୍ର 3ବର୍ଷ ମଧ୍ୟରେ 42 ଅଙ୍କର ସୁଧାର କରିଛୁ । ଆଜି ଆମେ 142ରୁ 100 ନମ୍ବରରେ ପହଂଚି ସାରିଛୁ । ସମସ୍ତ ରେଟିଙ୍ଗ୍ ଏଜେନ୍ସି ମଧ୍ୟ ଭାରତର ରେଟିଙ୍ଗ୍ ରେ ସୁଧାର କରୁଛନ୍ତି ।


    - ଭାରତ ଏବେ ବିଶ୍ୱର ସର୍ବାଧିକ ଉନ୍ମୁକ୍ତ ଅର୍ଥବ୍ୟବସ୍ଥା ମଧ୍ୟରୁ ଗୋଟିଏ


    ବନ୍ଧୁଗଣ , ଯେତେବେଳେ ମୁଁ ଗତଥର ଆପଣଙ୍କର ଏହି କାର୍ଯ୍ୟକ୍ରମକୁ ଆସିଥିଲି , ସେତେବେଳେ ଜିଏସଟି କେବଳ ସମ୍ଭାବନାରେ ଥିଲା ।


    ଆଜି ଜିଏସଟି ଏକ ବାସ୍ତବତା ପାଲଟିଛି । ସ୍ୱାଧୀନତା ପରେ ଦେଶର ସବୁଠୁ ବଡ଼ ଟିକସ ସଂସ୍କାରକୁ ଲାଗୁ ହେବାର ମାତ୍ର 7ମାସ ହୋଇଛି । ଜିଏସଟି ଦେଶକୁ ଏକ ସୁଦୃଢ଼ ଟିକସ ଅନୁପାଳନ ବ୍ୟବସ୍ଥା , ଉତମ ରାଜସ୍ୱ ବ୍ୟବସ୍ଥା ଦେଇଛି । ଏହା ସାମଗ୍ରୀର ଦ୍ରୁତ ଗତିଶୀଳକୁ ପ୍ରୋତ୍ସାହନ ଦେଇଛି , ପରିବହନ ଖର୍ଚ୍ଚକୁ ହ୍ରାସ ଓ ରପ୍ତାନୀରେ ପ୍ରତିଯୋଗିତାମୂଳକ ପରିବେଶ ସୃଷ୍ଟି କରିଛି ।


    - ଭାଇ ଓ ଭଉଣୀମାନେ , ଆମ ଦେଶରେ 70 ବର୍ଷର ପରୋକ୍ଷ ଟିକସ ବ୍ୟବସ୍ଥା ସତ୍ୱେ ପ୍ରାୟ 60ଲକ୍ଷ ବ୍ୟବସାୟୀ ଏଭଳି ଥିଲେ , ଯେଉଁମାନେ ପରୋକ୍ଷ ଟିକସ ପଦ୍ଧତିର ପରିସରରେ ଥିଲେ ।


    - ଜିଏସଟିର ମାତ୍ର 7ମାସ ମଧ୍ୟରେ , 44ଲକ୍ଷ ରୁ ଅଧିକ ନୂଆ ଲୋକ ପରୋକ୍ଷ ଟିକସ ବ୍ୟବସ୍ଥା ସହ ଯୋଡ଼ିବା ପାଇଁ ଆବେଦନ କରିଛନ୍ତି ।


    - ଏହା ଦ୍ୱାରା ଦେଶରେ ସଚ୍ଚୋଟ ବ୍ୟବସାୟିକ ସଂସ୍କୃତିକୁ ପ୍ରୋତ୍ସାହନ ମିଳିଛି , ଟିକସ ବ୍ୟବସ୍ଥାର ଏହି ସମ୍ପ୍ରସାରଣ ଯୋଗୁ ସଚ୍ଚୋଟ ଟିକସଦାତାଙ୍କୁ କମ୍ ଟିକସର ପୁରସ୍କାର ମଧ୍ୟ ମିଳୁଛି ।


    ବନ୍ଧୁଗଣ , ଏହା ଆପଣମାନେ ଜାଣିଥିବେ ଯେ ଆମ ସରକାରଙ୍କୁ ଦୁଇଟି ବେଲେନ୍ସ ସିଟ୍ କିଭଳି ଉତ୍ତରାଧିକାର ସୂତ୍ରରେ ମିଳିଥିଲା । ବ୍ୟାଙ୍କଗୁଡ଼ିକର ପୂର୍ବର ବ୍ୟବସ୍ଥା ପ୍ରତି ଆପଣମାନେ ତ ଅବଗତ ଥିବେ କି କିଭଳି ଭାବେ କ୍ରୋନି କେପିଟାଲିଜିମ୍ ର ପରିବେଶ ବ୍ୟାପକ ଭାବେ ବ୍ୟବସ୍ଥାରେ ସମୃଦ୍ଧ ହୋଇଥିଲା । ଏହାକୁ ସୁଧାରିବା ପାଇଁ ଦେବାଳିଆ ଓ ଦୋବାଳିଆ କୋଡ୍ ଭଳି ବଡ ସଂସ୍କାର ଆମେ କରିଛୁ ।


    ଏବେ ଦେଶରେ ଦୁଇ ହଜାରରୁ ଉର୍ଦ୍ଧ୍ଵ ଦେବାଳିଆ ପୋଷାଦାର(ଇନ୍ସଲଭେନ୍ସି ପ୍ରଫେସନାଲ) ଓ 62 ଦେବାଳିଆ ସଂସ୍ଥା 24 ଘଂଟା ଏହି ସମସ୍ୟାକୁ ଦୂର କରିବାରେ ଲାଗିଛି । ମାତ୍ର 3ମାସ ମଧ୍ୟରେ ଆମ ସରକାର 2700 ରୁ ଉର୍ଦ୍ଧ୍ଵ ମାମଲାର ସମାଧାନ କରିସାରିଛି ।


    ଆଉ ଏକ ଚାଲେଞ୍ଜପୂର୍ଣ୍ଣ ବିଷୟ ଥିଲା ରପ୍ତାନୀର । ଯଦି ଚଳିତବର୍ଷ 2015-16ର ଆମଦାନୀ ଓ ରପ୍ତାନୀର ତଥ୍ୟକୁ ଦେଖିବେ , ତା ’ ହେଲେ ଉଭୟ ମଧ୍ୟରେ ପ୍ରାୟ 15 ପ୍ରତିଶତ ହ୍ରାସ ହୋଇଥିବା ଦେଖିବାକୁ ପାଇବେ । ଏହି ହ୍ରାସ କ ’ ଣ ପାଇଁ ଆସିଛି , ଏହାକୁ ନେଇ ଅନେକ ପ୍ରକାରର ମତ ଆସିଛି । ଏକ ସମ୍ଭାବନା ଆହୁରି ମଧ୍ୟ ଅଛି କି ଯାହା ଉପରେ ଅର୍ଥନୀତିଜ୍ଞମାନଙ୍କୁ ମନ୍ଥନ କରିବା ଉଚିତ୍ ।


    ବନ୍ଧୁଗଣ , 2014ମସିହାରେ ସରକାର ଗଠନ ହେବା ପରେ , କଳାଟଙ୍କା ବିରୋଧରେ ଲଢ଼େଇ ଆମର ସରକାରର ପୂର୍ବରୁ ବଡ଼ ନିଷ୍ପତ୍ତି ଥିଲା , ଏସଆଇଟିର ଗଠନ କରିଥିଲେ । ଏସଆଇଟି ନିଜ ରିପୋର୍ଟରେ କହିଥିଲେ କି ଆମଦାନୀ-ରପ୍ତାନୀରେ ଓଭର-ଇନ୍ଭଏସିଂ ମଧ୍ୟ ଗୁରୁତର ବିଷୟ । ଏହି ରିପୋର୍ଟରୁ ସୂଚନା ମିଳିବା ପରେ ସରକାର ଓଭର-ଇନ୍ଭଏସିଂ ସହ ମୁକାବିଲା ପାଇଁ କଡ଼ା ପଦକ୍ଷେପ ନେଇଥିଲେ । ଏବେ ଏହା ଅର୍ଥନୀତିଜ୍ଞ ପାଇଁ ଅଧ୍ୟୟନର ପ୍ରସଙ୍ଗ କି ବାଣିଜ୍ୟ ନିଅଣ୍ଟ ବିନା ବଡ଼ ପରିବର୍ତ୍ତନ ହୋଇଛି । ତା ’ ହେଲେ କ ’ ଣ ରପ୍ତାନୀ-ଆମଦାନୀରେ ଏଭଳି ଭାବେ ହ୍ରାସ ହୋଇଥିଲା ? କ ’ ଣ ଏହାପଛରେ ଓଭର-ଇନ୍ଭଏସିଂ ଥିଲା , ବେସ୍ କରେକ୍ସନ୍ ଥିଲା ?


    ବିନୀତ୍ ମହୋଦୟ , ଏବେ କାଲି ଏହି ବୟାନ ପ୍ରକାଶିତ କରିଦେବେ କି ରପ୍ତାନୀ ହ୍ରାସ ଉପରେ ମୋଦୀ ଦେଲେ ସ୍ପଷ୍ଟୀକରଣ । ମୁଁ ଗୋଟିଏ ଦିଗ ଆପଣମାନଙ୍କ ସମ୍ମୁଖରେ ରଖିୁଛି ଯାହା ଉପରେ ଆପଣମାନଙ୍କୁ ସମସ୍ତଙ୍କୁ ଚିନ୍ତା କରିବା ଉଚିତ୍ । ଅବଶ୍ୟ ଆପଣମାନଙ୍କ ପାଖରେ ସୂଚନା ଥିବ ଯେ କଠୋରତାର ଦୀର୍ଘ ଅବଧି ପରେ ଏବେ ରପ୍ତାନୀର ନିକଟ ଅତୀତର ତଥ୍ୟ କହୁଛି କି ସ୍ଥିତିରେ ସୁଧାର ଆସୁଛି ।


    ବନ୍ଧୁଗଣ , ଆମେ ଆମର ଦୈନନ୍ଦିନ ଜୀବନରେ ଦେଖିଥାଉ କି ଯେତେବେଳେ ପାଣିକୁ ଗରମ ପାଇଁ ରଖିଥାଉ ତାହା ଏକ ନିର୍ଦ୍ଧିଷ୍ଟ ଉତାପରେ ପହଂଚିବା ପରେ ହିଁ ବାଷ୍ପରେ ପରିବର୍ତ୍ତନ ହୋଇଥାଏ । ସେହି ତାପମାତ୍ରାରେ ପହଂଚିବା ପୂର୍ବରୁ ନା ପାଣି ଫୁଟିଥାଏ ନା ହିଁ ବାଷ୍ପ ହୋଇଥାଏ । ସେଭଳି ଭାବେ ସରକାରଙ୍କ ପ୍ରୟାସ ଲୋକଙ୍କ ନିକଟରେ ପହଂଚୁ , ଏଥିପାଇଁ ସ୍ପିଡ(ଗତି) , ସ୍କେଲ୍ ଓ ସେନ୍ସିଟିଭ(ସମ୍ବେଦନଶୀଳ) ହେବାର ଆବଶ୍ୟକତା ହୋଇଥାଏ ।


    ଯେତେବେଳେ ସ୍ପିଡ୍ , ସ୍କେଲ୍ , ସେନ୍ସିଟିଭିଟି ସହ କାମ ହୋଇଥାଏ ସେତେବେଳେ ସଫଳତା ମିଳିଥାଏ । ଆମ ସରକାର ଅଟକାଇବା-ଭଣ୍ଡାଇବା- ପକାଇ ରଖିବାର ପୂର୍ବର ସଂସ୍କୃତିକୁ ସମାପ୍ତ କରିଦେଇଛି । ଏହି କାରଣରୁ ସମଗ୍ର ବ୍ୟବସ୍ଥାରେ ଏକ ନୂଆ ଗତି ଆସିଛି ।


    - ପୂର୍ବର ସରକାର ଯେଉଁ ଗତିରେ ରେଳଲାଇନକୁ ବ୍ରଡ୍ ଗଜ୍ ରେ ପରିବର୍ତ୍ତନ କରୁଥିଲା , ଆଜି ସେଥିରେ ଦ୍ୱିଗୁଣ ଗତିରେ ରେଳଲାଇନକୁ ବ୍ରଡ ଗଜରେ ପରିବର୍ତ୍ତନ କରାଯାଉଛି ।


    - ପୂର୍ବରୁ ସରକାର ଯେଉଁ ଗତିରେ ଗାଁରେ ରାସ୍ତା ନିର୍ମାଣ କରୁଥିଲେ , ଜାତୀୟ ରାଜପଥ ତିଆରି କରୁଥିଲେ , ଏବେ ଏହି ସରକାର ସେହି କାମକୁ ଦ୍ୱିଗୁଣ ଗତିରେ କରୁଛି ।


    - ପୂର୍ବର ସରକାର ଯେଉଁ ଗତିରେ ପାୱାର ଟ୍ରାନ୍ସମିଶନ ଲାଇନ୍ ବିଛାଉଥିଲେ ଆଜି ସେହି କାମ ତା ’ ଠୁ ଦ୍ୱିଗୁଣ ଗତିରେ ହେଉଛି ।


    - ପୂର୍ବର ସରକାର ଯେଉଁ ଗତିରେ ବିଦ୍ୟୁତ ଉତ୍ପାଦନ ସାମର୍ଥ୍ୟକୁ ସାମିଲ କରୁଥିଲେ ଏବେ ଥେିରେ ଅଧିକ ଗତିରେ କାମ ହେଉଛି ।


    - ପୂର୍ବର ସରକାର 3ବର୍ଷର ପରିଶ୍ରମ ପରେ ଯେତେବେଳେ ମାତ୍ର 59ଟି ଗ୍ରାମପଂଚାୟତକୁ ଅପ୍ଟିକାଲ ଫାଇଭର ସହ ଯୋଡ଼ିଥିଲା , ଏବେ ଆମେ ମାତ୍ର 3ବର୍ଷ ଭିତରେ 1ଲକ୍ଷ 10ହଜାରରୁ ଉର୍ଦ୍ଧ୍ଵ ଗ୍ରାମପଂଚାୟତକୁ ଅପ୍ଟିକାଲ ଫାଇଭର ସହ ଯୋଡ଼ିଛୁ ।


    - ଡାଇରେକ୍ଟ ବେନିଫିଟ୍ ଟ୍ରାନ୍ସଫର ମାଧ୍ୟମରେ ମାତ୍ର 28 ଯୋଜନାର ରାଶି ବ୍ୟାଙ୍କରେ ସିଧାସଳଖ ଟ୍ରାନ୍ସଫର କରାଯାଉଥିଲା , ଏବେ 400ରୁ ଅଧିକ ଯୋଜନା ଡିବିଟି ସହ ସାମିଲ କରାଯାଇଛି ।


    - ଏବେ ଭାବନ୍ତୁ , ଗୋଟିଏ ଛୋଟ ଏଲ୍ଇଡି ବଲବ୍ ପୂର୍ବରୁ ସାଢ଼େ 3ଶହ ଟଙ୍କାରେ ମିଳିୁଥିଲା । ତାକୁ କମ୍ କରି କରି ଆମେ 40-50 ଟଙ୍କାକୁ ନେଇ ଆସିଛୁ । ବିଶ୍ୱର ଅନେକ ରାଷ୍ଟ୍ରରେ ଏବେ ବି ଏଲ୍ଇଡି 3 ଡଲାରରେ ମିଳୁଛି । କିନ୍ତୁ ଆମ ସରକାର ଏହାର ମୂଲ୍ୟକୁ 1 ଡଲାରରୁ ବି କମ୍ କରାଇଛନ୍ତି ।


    - 2014 ମସିହା ପୂର୍ବରୁ ଆମ ଦେଶରେ ଯେଉଁଠି ମାତ୍ର 3ଟି ମୋବାଇଲ ଫୋନ୍ ନିର୍ମାଣକାରୀ କମ୍ପାନୀ ଥିଲା , ଏବେ ଏହାର ସଂଖ୍ୟା ବୃଦ୍ଧି ପାଇ ପ୍ରାୟ 120ରେ ପହଂଚିଲାଣି । ଏହାର ପରିଣାମ ହେଉଛି କି ଯେଉଁଠି 2014-15 ମସିହାରେ ଦେଶରେ 50ହଜାର କୋଟିରୁ ଅଧିକ ମୋବାଇଲ ଫୋନ୍ ଆମଦାନୀ ହେଉଥିଲା , ଏବେ ଏହା ହ୍ରାସ ପାଇ ଅଧା ରହିଯାଇଛି ।


    କ ’ ଣ ଏହି ପରିବର୍ତ୍ତନ ଏମିତି ହୋଇଗଲା ? କ ’ ଣ ଏହି ପରିବର୍ତ୍ତନ ଏଭଳି ଆସିଗଲା ? ଏଥିପାଇଁ ଯେଉଁ ଇଚ୍ଛାଶକ୍ତିର ଆବଶ୍ୟକତା ରହିଥାଏ , ତାହା ଆମ ସରକାର ଦେଖାଇଛି । ଏହା ନୂଆ ଅର୍ଥବ୍ୟବସ୍ଥାର ନୂଆ ଶାସନ ।


    ଭାଇ ଓ ଭଉଣୀମାନେ , 2014 ମସିହାରେ ସରକାର ଗଠନ ହେବା ପରେ ଆମେ ସମ୍ବଳର ଆଶାବାଦୀ ବିନିଯୋଗ , ସମ୍ବଳ ଆଧାରିତ ବିକାଶ ନୀତି ଓ ବିକାଶ ନୀତି ଆଧାରିତ ବଜେଟ୍ ଉପରେ ଗୁରୁତ୍ୱ ଦେଇଛୁ ।


    - ଏବେ ଦେଶରେ ଭିତ୍ତିଭୂମି , କୃଷି , ଟେକ୍ନୋଲଜି , ସ୍ୱାସ୍ଥ୍ୟ କ୍ଷେତ୍ର , ଶିକ୍ଷା କ୍ଷେତ୍ରରେ ଯେତେ ନିବେଶ କରାଯାଉଛି , ତାହା ପୂର୍ବରୁ କେବେ କରାଯାନଥିଲା ।


    - ପ୍ରଥମଥର ପାଇଁ ଦେଶରେ ବେସାମରିକ ବିମାନ ଚଳାଚଳ ନୀତି ପ୍ରସ୍ତୁତ ହୋଇଛି । ଯେଉଁ ପ୍ରତିରକ୍ଷା କ୍ଷେତ୍ରରେ ବିଦେଶୀ ପୁଞ୍ଜିନିବେଶ କଥା କେହି ଚିନ୍ତା କରୁନଥିଲେ , ସେଥିରେ ବି ଆମର ସରକାର ନିବେଶର ନୂଆ ସମ୍ଭାବନା ସୃଷ୍ଟି କରାଇଛି ।


    - ଆମ ସରକାର ଦେଶର ଟ୍ରାନ୍ସପୋର୍ଟ କ୍ଷେତ୍ରକୁ ଏକବିଂଶ ଶତାବ୍ଦୀର ଆବଶ୍ୟକତାକୁ ଦୃଷ୍ଟିରେ ରଖି ପ୍ରସ୍ତୁତ କରିଛି , ତାକୁ ଏକୀକୃତ କରାଉଛି ।


    ଏ ସମସ୍ତ ନିବେଶ , ସରକାରଙ୍କ ଯୋଜନା , ନିଜ ସହ ରୋଜଗାର ପାଇଁ ଲକ୍ଷ ଲକ୍ଷ ସୁଯୋଗ ନେଇ ମଧ୍ୟ ଆସୁଛି । ଗତ 4ବର୍ଷ ମଧ୍ୟରେ ଆମର ସରକାର ଦେଶରେ ନିଯୁକ୍ତିକେନ୍ଦ୍ରିକ ସହ ଜନକେନ୍ଦ୍ରିକ ଅଭିବୃଦ୍ଧି ଉପରେ ଗୁରୁତ୍ୱ ଦେଇଛି । ଏଭଳି ଏକ ଅର୍ଥବ୍ୟବସ୍ଥା ଯେଉଁଥିରେ ଦେଶର ଗରିବଙ୍କ ଆର୍ଥିକ ସମାବେଶ ମଧ୍ୟ କରାଯାଉଛି , ଯାହା ମଧ୍ୟବିତ୍ତର ଆକାଂକ୍ଷା ଉପରେ ଧ୍ୟାନ ରଖିବ ।


    ବନ୍ଧୁଗଣ , ଆମ ସରକାରରେ ଏ ଦମ୍ଭ ନାହିଁ କି ଆମେ ସବୁ ଜାଣିଛେ । ସବ୍କା ସାଥ୍- ସବ୍କା ବିକାଶ ମନ୍ତ୍ରରେ ଚାଲି ଆମେ ସମସ୍ତଙ୍କ ମତାମତ ଓ ସମସ୍ତଙ୍କ ଅଭିଜ୍ଞତାକୁ ନେଇ ଆଗକୁ ବଢ଼ୁଛୁ । ଆମ ସରକାର ପୂର୍ଣ୍ଣ ସମ୍ବେଦନଶୀଳତା ସହ ସେମାନଙ୍କର ଆବଶ୍ୟକତା , ସେମାନଙ୍କର ଚିନ୍ତା ଶୁଣୁଛି ଓ ଏହି କାରଣରୁ ତା ’ ର ଦୀର୍ଘକାଳୀନ ସମସ୍ୟାର ଅଭିନବ ସମାଧାନ ବାହାରି ପାରୁଛି ।


    ପ୍ରଥମ ଦିନରୁ ଆମର ପ୍ରୟାସ ରହିଛି କି ବ୍ୟବସ୍ଥାରେ ସମାନ୍ତରାଳ ଓ ସିଧାସଖଳ ସମ୍ବେଦନଶୀଳତାକୁ ବଛାଯାଉ । ମୁଁ ନିଜେ ସେ ସମ୍ପର୍କରେ ଚାଷୀଙ୍କ ସହ , ଯୁବବର୍ଗ ସହ , ଛାତ୍ରଛାତ୍ରୀଙ୍କ ସହ , ଯୁବ ସିଇଓଙ୍କ ସହ ମିଶି ଭିନ୍ନ ଭିନ୍ନ ପ୍ଲାଟଫର୍ମରେ ବାର୍ତାଳାପ କରୁଛି । ଆମେ ଏଭଳି ବ୍ୟବସ୍ଥା ପ୍ରସ୍ତୁତ କରିଛୁ , ଯେଉଁଥିରେ ଲୋକଙ୍କର ମତାମତ ସିଧାସଳଖ ଆମକୁ ମିଳୁଛି । ଅଭିଯୋଗ ସମାଧାନ ଉପରେ ଆମର ସରକାର ମଧ୍ୟ ବହୁତ ଅଧିକ ଗୁରୁତ୍ୱ ଦେଉଛି ।


    ବନ୍ଧୁଗଣ , ଅନେକ ସମୟରେ ଯେଉଁ ସିଦ୍ଧାନ୍ତିକ ସମାଧାନ ଅଧିକ ସଠିକ୍ ଦୃଶ୍ୟମାନ ହୋଇଥାଏ , ସେଠାରେ ଅନେକ ବାସ୍ତବ ସମସ୍ୟା ଜନ୍ମ ନେଇଥାଏ । ତେଣୁ ଏହାକୁ ସେତେବେଳେ ବୁଝାଯାଇପାରିବ , ଯେତେବେଳେ ସରକାର ସମ୍ବେଦନଶୀଳତାର ସହ ସମସ୍ତ ସୂକ୍ଷ୍ମତାକୁ ବୁଝୁଥିବ ।


    ଯେମିତିକି ବାଉଁଶ ଉପରେ ନିକଟରେ ନିଆଯାଇଥିବା ନିଷ୍ପତ୍ତି , ୟୁରିଆର 100 ପ୍ରତିଶତ ନିମପ୍ରଲେପ , ଗ୍ରୁପ୍ ସି ଓ ଡି ଚାକିରିରେ ସାକ୍ଷାତକାରକୁ ସମାପ୍ତ କରିବା ନିଷ୍ପତ୍ତି , ଗେଜେଟେଡ୍ ଅଫିସରଙ୍କଠୁ ଆଟେଷ୍ଟେଡ୍ କରିବାର ବାଧ୍ୟତାକୁ ସମାପ୍ତ କରିବାର ନିଷ୍ପତ୍ତି ଆଦି କାର୍ଯ୍ୟ ପୂର୍ବରୁ ମଧ୍ୟ କରାଯାଇପାରିଥାନ୍ତା । କିନ୍ତୁ ସମ୍ବେଦନଶୀଳତାର ଅଭାବ , ଲୋକଙ୍କ ସହ ଯୋଗାଯୋଗର ଅଭାବ ଏଭଳି କରାଇବାକୁ ଦେଇନଥିଲା ।


    ବନ୍ଧୁଗଣ ଆମର ଏଠି ସ୍ୱାସ୍ଥ୍ୟ ଏକ ଏଭଳି କ୍ଷେତ୍ର , ଯାହା ସାମଗ୍ରିକ ନଜରରୁ ସର୍ବଦା ଦୂରେଇ ରହିଥାଏ । ସ୍ୱାସ୍ଥ୍ୟ ସହ ଜଡ଼ିତ ଯୋଜନା ପ୍ରଥମଥର ହୋଇଛି , କିନ୍ତୁ ସେଥିରେ ବି ସମ୍ବେଦନଶୀଳତାର ଅଭାବ ରହିଛି । ଆମେ ଉତ୍ତମ ସ୍ୱାସ୍ଥ୍ୟସେବା ସହ ଉତ୍ତମ ସ୍ୱାସ୍ଥ୍ୟର ବି ବୀମା କରୁଛୁ ।


    - ମିଶନ୍ ଇନ୍ଦ୍ରଧନୁଷ ଯୋଗୁ ଦେଶରେ ଟୀକାକରଣର ପରିସର ବୃଦ୍ଧିର ଗତି 6ଗୁଣା ଅଧିକ ହୋଇଛି ।


    - 3ହଜାରରୁ ଅଧିକ ଜନଔଷଧି ଷ୍ଟୋରରେ 800ରୁ ଅଧିକ ଔଷଧକୁ କମ୍ ଦାମରେ ଦିଆଯାଉଛି । ଆମ ସରକାର ଷ୍ଟେଂଟ୍ ର ମୂଲ୍ୟ 80ପ୍ରତିଶତ ପର୍ଯ୍ୟନ୍ତ ହ୍ରାସ କରିଛି । ଆଣ୍ଠୁ ପ୍ରତ୍ୟାରୋପଣର ମୂଲ୍ୟକୁ ନିୟନ୍ତ୍ରଣ କରାଯାଉଛି । ଡାଏବେଟିକର ପ୍ରାୟ ଅଢ଼େଇ ଲକ୍ଷ ରୋଗୀଙ୍କୁ 20ରୁ 25ଲକ୍ଷ ସେସନ୍ସ ମାଗଣା କରାଯାଇଛି ।


    - ଏହି କାରଣରୁ ଆମେ ଦେଶର 10 କୋଟି ଗରିବ ପରିବାରକୁ ଲାଭ ପହଂଚାଇବା ନିମନ୍ତେ ସ୍ୱାସ୍ଥ୍ୟ ବୀମା ଯୋଜନା-ଆୟୁଷ୍ମାନ ଭାରତର ଘୋଷଣା କରଇଛୁ । ଏହା ଆଧାରରେ ପ୍ରତ୍ୟେକ ଗରିବ ପରିବାରକୁ ଗୁରୁତର ରୋଗର ଚିକିତ୍ସା ପାଇଁ ବର୍ଷକ ମଧ୍ୟରେ 5ଲକ୍ଷ ଟଙ୍କା ପର୍ଯ୍ୟନ୍ତ ସ୍ୱାସ୍ଥ୍ୟ ବୀମା ଦିଆଯିବ ।


    ବନ୍ଧୁଗଣ , ଡିଜିଟାଲ ଇଣ୍ଡିଆ ମିଶନ ଆଧାରରେ ଆମର ସମାଜକୁ ଡିଜିଟାଲ ସଶକ୍ତ ସମାଜରେ ପରିବର୍ତ୍ତନ ଓ ଦେଶର ଅର୍ଥବ୍ୟବସ୍ତାକୁ ‘ ନଲେଜ୍ ଅର୍ଥବ୍ୟବସ୍ଥା ’ ରେ ପରିବର୍ତ୍ତନ କରିବାକୁ ହେବ । 100 କୋଟି ବ୍ୟାଙ୍କ ଏକାଉଣ୍ଟ , 100 କୋଟି ଆଧାର କାର୍ଡ , 100 କୋଟି ମୋବାଇଲ ଫୋନ୍ ର ତ୍ରିମୂର୍ତ୍ତିର ଏକ ଏଭଳି ଇକୋସିଷ୍ଟମ୍ ତିଆରି କରିବ ଯାହା ସମଗ୍ର ବିଶ୍ୱରେ ସମ୍ପୂର୍ଣ୍ଣ ଭିନ୍ନଧରଣର ହେବ ।


    ବନ୍ଧୁଗଣ , ଏମ୍ଏସ୍ଏମଇର ପାରିପାଶ୍ୱିର୍କ ସ୍ଥିତି , ଆମର ଅର୍ଥବ୍ୟବସ୍ଥାର ମେରୁଦଣ୍ଡ । ଏହି କ୍ଷେତ୍ରକୁ ସୁଦୃଢ଼ କରିବା ପାଇଁ ଆମେ କ୍ରମାଗତ କାମ କରୁଛୁ । ଅଧିକରୁ ଅଧିକ ଲଘୁ ଉଦ୍ୟୋଗକୁ ଆନୁଷ୍ଠାନିକ କ୍ଷେତ୍ରକୁ ଆଣିବା ପାଇଁ ଉଚ୍ଚ ଋଣ ସହାୟତା , ପୁଞ୍ଜି ଓ ସୁଧ ରିହାତି ଏବଂ ନବସୃଜନ ଉପରେ ଧ୍ୟାନ ଦିଆଯାଉଛି ।


    ଏଥିରେ ଫାଇନାନ୍ସିଆଲ ଟେକ୍ନୋଲଜି ଅର୍ଥାତ Fintech ର ମଧ୍ୟ ବହୁତ ମହତ୍ୱପୂର୍ଣ୍ଣ ଯୋଗଦାନ ରହିଛି । ଏମ୍ଏସ୍ଏମ୍ଇକୁ ଆର୍ଥିକ ଉପଲବ୍ଧତା ପ୍ରଦାନ କରିବା ପାଇଁ , ସେଥିରେ ବିକାଶକୁ ଅଧିକ ତ୍ୱରାନ୍ୱିତ କରିବା ନିମନ୍ତେ ଫିନ୍ ଟେକ୍ ର ଉପଯୋଗ ବୃଦ୍ଧି କରାଯାଉଛି । କ୍ରମବର୍ଦ୍ଧିଷ୍ଣୁ ଉପଯୋଗ , ଦେଶର ଅର୍ଥବ୍ୟବସ୍ଥାକୁ ଅଧିକ ସୁଦୃଢ଼ କରାଉଛି ।


    ବନ୍ଧୁଗଣ , ଯେତେବେଳେ ମୁଁ ଏହା ପୂର୍ବରୁ ଆପଣଙ୍କ ଏହି ଆୟୋଜନକୁ ଆସିଥିଲି ସେତେବେଳେ ମୁଁ ସମସ୍ତଙ୍କ ପାଇଁ ବାସଘର , ସମସ୍ତଙ୍କୁ ବିଦ୍ୟୁତ , ସମସ୍ତଙ୍କୁ ସ୍ୱଚ୍ଛ ଇନ୍ଧନ , ସମସ୍ତଙ୍କ ପାଇଁ ସ୍ୱାସ୍ଥ୍ୟ , ସମସ୍ତଙ୍କ ପାଇଁ ବୀମା କଥା କହିଥିଲି ।


    - ଦେଶରେ ଗତ 3ବର୍ଷ ମଧ୍ୟରେ ଗରିବ ଓ ନିମ୍ନ ମଧ୍ୟବିତ୍ତ ବର୍ଗ ପାଇଁ ପ୍ରାୟ ଏକ କୋଟି ଘର ନିର୍ମାଣ କରାଯାଇଛି ।


    - 4 କୋଟି ଘରକୁ ବିଦ୍ୟୁତ ସଂଯୋଗ ଦିଆଯାଇ ଆଲୋକିତ କରିବା ନିମନ୍ତେ ସୌଭାଗ୍ୟ ଯୋଜନାର ଆରମ୍ଭ ହୋଇଛି


    - ଉଜ୍ୱଳା ଯୋଜନା ଆଧାରରେ 3 କୋଟି 40ଲକ୍ଷ ମହିଳାଙ୍କୁ ମାଗଣା ଗ୍ୟାସ୍ ସଂଯୋଗ ଦିଆଯାଇଛି ।


    - ମାତ୍ର 90 ପ୍ରତିଶତ ଦୈନିକ ଓ ଗୋଟିଏ ଟଙ୍କା ମାସର ପ୍ରିମିୟମରେ ଆମ ସରକାର 18 କୋଟିରୁ ଉର୍ଦ୍ଧ୍ଵ ଗରିବଙ୍କୁ ସୁରକ୍ଷା କବଚ ପ୍ରଦାନ କରିଛନ୍ତି । ଏହି ବୀମା ଯୋଜନା ମାଧ୍ୟମରେ ଗରିବଙ୍କୁ ଏପର୍ଯ୍ୟନ୍ତ 2 ହଜାର କୋଟି ଟଙ୍କାରୁ ଅଧିକ ବୀମା ଦାବିରାଶି ଦିଆଯାଇଛି ।


    ବନ୍ଧୁଗଣ , ଆମ ସରକାରର ନୀତି , ନିଯୁକ୍ତି , ନିଷ୍ପତ୍ତି , ନିୟତ୍ , ସବୁର ଗୋଟିଏ ହିଁ ଲକ୍ଷ୍ୟ ଅଛି । ଦେଶର ବିକାଶ , ଦେଶର ଗରିବଙ୍କ ବିକାଶ । ସବ୍କା ସାଥ- ସବ୍କା ବିକାଶର ମନ୍ତ୍ରରେ ଚାଲି ଆମେ ଗରିବଙ୍କୁ ସଶକ୍ତ କରିବା ଦିଗରେ କାର୍ଯ୍ୟ କରୁଛୁ ।


    - ଗତ 3ବର୍ଷ ମଧ୍ୟରେ ଜନଧନ ଯୋଜନା ଆଧାରରେ ଦେଶରରେ 31 କୋଟିରୁ ଅଧିକ ଗରିବଙ୍କ ବ୍ୟାଙ୍କ ଏକାଉଣ୍ଟ ଖୋଲାଯାଇଛି । କେବଳ ଏକାଉଣ୍ଟ ଖୋଲାଯାଇନି , ଏଥିରେ ଏବେ ପ୍ରାୟ 75ହଜାର କୋଟି ଟଙ୍କା ଜମା ହୋଇଛି ।


    - ଏହି ଅବଧିରେ ସରକାର 6 କୋଟିରୁ ଅଧିକ ଶୌଚାଳୟ ନିର୍ମାଣ କରିଛନ୍ତି । ଦେଶର ଗ୍ରାମାଂଚଳରେ ସ୍ୱଚ୍ଛତାର ପରିସର 2014ରେ ପ୍ରାୟ 40 ପ୍ରତିଶତରୁ ବୃଦ୍ଧି ପାଇଁ ଏବେ 78 ପ୍ରତିଶତରୁ ଅଧିକ ହୋଇଯାଇଚି ।


    - ସରକାର ମୁଦ୍ରା ଯୋଜନାରେ 11 କୋଟି ଋଣ ଦେଇଛନ୍ତି । ଅର୍ଥାତ ଏହା ଆଧାରରେ ସାଢ଼େ 4 ଲକ୍ଷ କୋଟି ଟଙ୍କାରୁ ଅଧିକ ରାଶି ବିନା ବ୍ୟାଙ୍କ ଗ୍ୟାରେଂଟିରେ ଦେଶର ଯୁବବର୍ଗଙ୍କୁ , ମହିଳାଙ୍କୁ ଦିଆଯାଇଛି । ଏହି ଯୋଜନାରେ ଦେଶକୁ ପ୍ରାୟ 3 କୋଟି ନୂଆ ଉଦ୍ୟୋଗୀ ମିଳିଛନ୍ତି ।


    - ଏ ପର୍ଯ୍ୟନ୍ତ 11 କୋଟିରୁ ଅଧିକ ମୃତ୍ତିକା ସ୍ୱାସ୍ଥ୍ୟ କାର୍ଡ ବଂଟନ କରାଯାଇଛି । 20ଲକ୍ଷ ହେକ୍ଟରରୁ ଅଧିକ ଜମିକୁ କ୍ଷୁଦ୍ର ଜଳସେଚନର ପରିସରକୁ ଅଣାଯାଇଛି ।


    ବନ୍ଧୁଗଣ , ଚଳିତବର୍ଷ ବଜେଟରେ ନୂଆ ଅର୍ଥବ୍ୟବସ୍ଥା ସହ ଜଡ଼ିତ ଆଉ ଏକ ବଡ଼ ନିଷ୍ପତ୍ତି ନିଆଯାଇଛି ।


    - ଅଧିସୂଚିତ ଫସଲ ନିମନ୍ତେ ସର୍ବନିମ୍ନ ସହାୟକ ମୂଲ୍ୟ ଅର୍ଥାତ MSP, ତା ’ ର ମୂଲ୍ୟକୁ ଅତିକମରେ ଦେଢ଼ଗୁଣ ଘୋଷିତ କରାଯିବ । ଏହି ମୂଲ୍ୟରେ ଚାଷୀଙ୍କ ଦ୍ୱାରା ନିଆଯାଇଥିବା ଅନ୍ୟ ଶ୍ରମିକଙ୍କ ପରିଶ୍ରମର ମୂଲ୍ୟ , ନିଜର ହଳ-ମେସିନ ଅବା ଭଡ଼ାରେ ନେଇଥିବା ହଳ ଓ ମେସିନର ଖର୍ଚ୍ଚ , ବିହନର ଦର , ସବୁ ପ୍ରକାରର ଖତର ଦର , ଜଳସେଚନ ଉପରେ ହୋଇଥିବା ଖର୍ଚ୍ଚ , ରାଜ୍ୟ ସରକାରଙ୍କୁ ଦିଆଯାଇଥିବା ଜମି ରାଜସ୍ୱ , ୱାର୍କିଂ କ୍ୟାପିଟାଲ ଉପରେ ଦିଆଯାଇଥିବା ସୁଧ , ଲିଜ୍ ରେ ନିଆଯାଇଥିବା ଜମି ପାଇଁ ଦିଆଯାଇଥିବା ଭଡ଼ା ଓ ଅନ୍ୟ ଖର୍ଚ୍ଚ ସାମିଲ ଅଛି । କେବଳ ସେତିକି ନାହିଁ , ଚାଷୀଙ୍କ ଦ୍ୱାରା ନିଜ ଓ ନିଜ ପରିବାର ସଦସ୍ୟଙ୍କ ଦ୍ୱାରା ଦିଆଯାଇଥିବା ଶ୍ରମର ଯୋଗଦାନର ମଧ୍ୟ ମୂଲ୍ୟକୁ ବି ଉତ୍ପାଦନ ଖର୍ଚ୍ଚରେ ସାମିଲ କରାଯିବ ।


    ଦେଶର ପରିଶ୍ରମୀର ଚାଷୀଙ୍କ ଆୟ ସହ ଜଡ଼ିତ ଏହା ବହୁତ ମହତ୍ୱପୂର୍ଣ୍ଣ ପଦକ୍ଷେପ । ଅବଶ୍ୟ କିଛି ଅର୍ଥନୀତିଜ୍ଞ ଏହାର ମୂଲ୍ୟ ବୃଦ୍ଧିର ସଙ୍କେତ ଦେଉଛନ୍ତି ।


    ବନ୍ଧୁଗଣ , ଏଭଳି ଅର୍ଥନୀତିଜ୍ଞଙ୍କୁ ମଧ୍ୟ ଏହା ବିଚାର କରିବା ଉଚିତ୍ ଯେ ଆମର ଅନ୍ନଦାତା , ଆମର ଚାଷୀଙ୍କ ପ୍ରତି ଆମର ଦାୟିତ୍ୱ କ ’ ଣ ହେବା ଉଚିତ୍ ? ମୋତେ ଲାଗୁଛି କି ଚାଷୀଙ୍କ ଆୟ ବୃଦ୍ଧି ସହ ଜଡ଼ିତ ପ୍ରତ୍ୟେକ ନିଷ୍ପତ୍ତିକୁ ଆମେ ସମର୍ଥନ କରିବା ଉଚିତ୍ । ସରକାର ଏହି ପ୍ରୟାସରେ ଆୟର ସ୍ରୋତ ଚିହ୍ନଟ କରନ୍ତୁ , ତା ’ ହେଲେ ନିଃସଙ୍କୋଚରେ ନିଜର ଦାୟିତ୍ୱ ବୃଦ୍ଧି ହେବା ଉଚିତ୍ ।


    ବନ୍ଧୁଗଣ , ସରକାର ଗତ 3ବର୍ଷ ମଧ୍ୟରେ ସଚ୍ଚୋଟତାକୁ ସୁବ୍ୟବସ୍ଥିତ କରିବା ଦିଗରେ କାମ କରୁଛନ୍ତି । ଜ୍ଞାନକୌଶଳ ମାଧ୍ୟମରେ ବ୍ୟବସ୍ଥାକୁ ପାରଦର୍ଶୀ କରାଯାଉଛି , ବାଟମାରଣା ବନ୍ଦ କରାଯାଉଛି ।


    - ଡିବିଟି ମାଧ୍ୟମରେ ସରକାର 57ହଜାର କୋଟି ଟଙ୍କାରୁ ଅଧିକ ଅର୍ଥ ଭୁଲ୍ ଲୋକଙ୍କ ହାତକୁ ଯିବାରୁ ସଂଚୟ କରିଛି ।


    - ଦୁଇ ଲକ୍ଷରୁ ଅଧିକ ସନ୍ଦିଗ୍ଧ କମ୍ପାନୀର ପଞ୍ଜିକରଣ ମଧ୍ୟ ରଦ୍ଦ କରାଯାଇଛି । ଏହି କମ୍ପାନୀଗୁଡ଼ିକର ନିର୍ଦ୍ଦେଶକଙ୍କ ଏକାଉଣ୍ଟ ମଧ୍ୟ ନିଲମ୍ବନ କରାଯାଇଛି ଓ ଏଥିପାଇଁ ସେମାନଙ୍କର ଅନ୍ୟ କୌଣସି କମ୍ପାନୀରେ ନିର୍ଦ୍ଦେଶକ ହେବା ଉପରେ ବି କଟକଣା ଜାରି କରାଯାଇଛି ।


    ଏଠି ଏହି ଅବସରରେ ଦେଶର ଉଦ୍ୟୋଗ ଜଗତ , ପ୍ରତ୍ୟେକ କ୍ଷେତ୍ରର ଲୋକ , ପ୍ରତ୍ୟେକ ପେଷାଦାର ବ୍ୟକ୍ତିଙ୍କୁ ମୁଁ ଅନୁରୋଧ କରିବାକୁ ଚାହୁଁଛି କି ଦେଶର ବର୍ତ୍ତମାନର ଆବଶ୍ୟକତା କ ’ ଣ ଅଛି , ଭବିଷ୍ୟତରେ ଆବଶ୍ୟକତା କ ’ ଣ ହେବ , ତାକୁ ସର୍ବଦା ନିଜ ମନ ଭିତରେ ପ୍ରସ୍ତୁତ କରି ରଖନ୍ତୁ ।


    ଆହୁରି ଏକ ଆହ୍ୱାନ ମଧ୍ୟ କରିବାକୁ ଚାହୁଁଛି କି ବିଭିନ୍ନ ଆର୍ଥିକ ପ୍ରତିଷ୍ଠାନରେ ନିୟମ ଓ ନିୟତ ଅର୍ଥାତ୍ ନୈତିକତା ବଜାୟ ରଖିବା ଦାୟିତ୍ୱ ଯେଉଁମାନଙ୍କୁ ଦିଆଯାଇଛି ସେମାନେ ପୁରା ନିଷ୍ଠାର ସହ ନିଜର କର୍ତ୍ତବ୍ୟ ସମ୍ପାଦନ କରନ୍ତୁ । ବିଶେଷକରି ଯେଉଁମାନଙ୍କୁ ତଦାରଖ ଓ ପରିଚାଳନା ଦାୟିତ୍ୱ ଦିଆଯାଇଛି ।


    ମୁଁ ସ୍ପଷ୍ଟ କରିବାକୁ ଚାହୁଁଛି କି ଏହି ସରକାର ଆର୍ଥିକ ପ୍ରସଙ୍ଗରେ ସମ୍ବନ୍ଧିତ ଅନିୟମିତତା ବିରୋଧରେ କଠୋର କାର୍ଯ୍ୟାନୁଷ୍ଠାନ କରିବ । ଲୋକଙ୍କ ଟଙ୍କାର ଅନିୟମିତତ ଉପାର୍ଜନ , ଏହି ବ୍ୟବସ୍ଥାକୁ ସ୍ୱୀକାର୍ଯ୍ୟ ହେବ ନାହିଁ । ନୂଆ ଅର୍ଥବ୍ୟବସ୍ଥା-ନୂଆ ଶାସନର ମୂଳ ମନ୍ତ୍ର ।


    ବନ୍ଧୁ ଗଣ , ଏଠି ନୂଆ ଅର୍ଥବ୍ୟବସ୍ଥାର କଥା ଚାଲିଛି । ମୁଁ ଏଠି ହେଉଥିବା ଭିନ୍ନ ଭିନ୍ନ ଅଧିବେଶନ ସମ୍ପର୍କରେ ସୂଚନା ସଂଗ୍ରହ କରିବାବେଳେ ମୋ ’ ମନରେ ଗୋଟିଏ ବିଚାର ଆସିଲା । ଆଉ ସେହି ବିଚାର ହେଉଛି ଦେଶର ଅର୍ଥବ୍ୟବସ୍ଥା ସହ ଗଭୀର ଭାବେ ଜଡ଼ିତ ଅଛି । ମୋତେ ଲାଗୁଛି ଏଭଳି କାର୍ଯ୍ୟକ୍ରମରେ ଲୋକସଭା ଓ ବିଧାନସଭା ନିର୍ବାଚନ ଏକସଙ୍ଗେ କରିବା ଉପରେ ଯେଉଁ ସକରାତ୍ମକ ଆର୍ଥିକ ପ୍ରଭାବ ଦେଶ ଉପରେ ପଡ଼ିବ , ତା ’ ର ମଧ୍ୟ ଚର୍ଚ୍ଚା ହେବା ଉଚିତ୍ ।


    ଏହି ବିଷୟ କେବଳ ଭାରତ ମଧ୍ୟରେ ସୀମିତ ନାହିଁ । ବିଦେଶୀ କମ୍ପାନୀଗୁଡ଼ିକ ତ ଏହା ଦ୍ୱାରା ପ୍ରଭାବିତ ହୋଇଥାଏ । ପୁଞ୍ଜିନିବେଶ ମଧ୍ୟ ଏହା ଦ୍ୱାରା ପ୍ରଭାବିତ ହୋଇଥାଏ । କେତେକ ଦେଶରେ ନିର୍ବାଚନର ସମୟ , ମାସ ଓ ଦିନ ମଧ୍ୟ ନିର୍ଦ୍ଧାରଣ ହୋଇ ରହିଛି । ଏଠି ଦେଶରେ ଉଦ୍ୟୋଗିକ ବିକାଶର ଏହା ଉପରେ କ ’ ଣ ପ୍ରଭାବ ପଡ଼ିଥାଏ , ତାହା ଉପରେ ଚର୍ଚ୍ଚା କରାଯାଇପାରିବ ।


    ଭାରତର ଆର୍ଥିକ ବିକାଶ , ଭାରତରେ ସୁପ୍ରଶାସନର ନିରନ୍ତର ପ୍ରୟାସ , ଭାରତରେ ବିଶ୍ୱ ମାନଦଣ୍ଡକୁ ହାସଲ କରିବାର ନୀତି ଓ କାର୍ଯ୍ୟକ୍ରମ , ବିଶ୍ୱ ସହ ଆର୍ଥିକ ଓ ବ୍ୟବସାୟିକ ଭାଗିଦାରୀ ସମ୍ବନ୍ଧରେ ବ୍ୟାପକ ସହମତିର ପ୍ରୟାସ , ବିଜ୍ଞାନ , ଜ୍ଞାନକୌଶଳ ଓ ନବସୃଜନର କେନ୍ଦ୍ରରେ ସ୍ଥାୟୀ ବିକାଶକୁ ପ୍ରାଥମିକତା , ଏ ସମସ୍ତ କଥା ସମଗ୍ର ବିଶ୍ୱ ବୁଝିପାରିଛି । ଭାରତ ଆଡ଼କୁ ଆକର୍ଷିତ ହେଉଛି ।


    ଆଧୁନିକ ପରିବେଶ , ନୂଆ ଆର୍ନ୍ତଜାତିକ ପରିଦୃଶ୍ୟରେ ଭାରତ ଅଗ୍ରଣୀ ଶକ୍ତି ହୋଇପାରିବ , ଜ୍ଞାନକୌଶଳ କ୍ଷେତ୍ରରେ , ନବସୃଜନ କ୍ଷେତ୍ରରେ ବିଶ୍ୱର ନେତୃତ୍ୱ କରିପାରିବ ।


    ଆମ ଭିତରେ ସେହି ସାର୍ମଥ୍ୟ ରହିଛି , ଆମ ପାଖରେ ସେହି ସମ୍ବଳ ରହିଛି କି ଆମେ ନବ୍ୟ ଭାରତର ସ୍ୱପ୍ନକୁ ସତ କରିପାରିବା । ଆମର ବିକାଶ , କେବଳ ଆମର ହେବ ନାହିଁ , ତାହା ସମଗ୍ର ବିଶ୍ୱରେ ସମୃଦ୍ଧି ଆଣିବ ।


    ଆସନ୍ତୁ , ନିଜ ଆଗରେ ଥିବା ପ୍ରତ୍ୟେକ ଚ୍ୟାଲେଞ୍ଜକୁ ସୁଯୋଗରେ ପରିବର୍ତ୍ତନ କରି , ଆମେ ନବ ଭାରତର ନିର୍ମାଣ କରିବା , ନିଜର ସଂକଳ୍ପକୁ ସିଦ୍ଧ କରିବା ।


    ପୁଣିଥରେ ଆପଣମାନଙ୍କୁ ସମସ୍ତଙ୍କୁ ଏହି ଆୟୋଜନ ନିମନ୍ତେ ବହୁତ ବହୁତ ଶୁଭକାମନା ସହ ନିଜର କଥା ସମାପ୍ତ କରୁଛି ।


    ସମସ୍ତଙ୍କୁ ବହୁତ ବହୁତ ଧନ୍ୟବାଦ!!!


    **********

    
    
    (Release ID: 1521638) Visitor Counter : 14