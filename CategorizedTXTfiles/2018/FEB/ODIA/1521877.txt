      ପ୍ରତିରକ୍ଷା ମନ୍ତ୍ରଣାଳୟ

      ଆଇଏଏଫ ଦ୍ୱାରା ପ୍ରଥମ ଥର ପାଇଁ ଅନଲାଇନ ବାୟୁସେନା ସାଧାରଣ ପ୍ରବେଶିକା ପରୀକ୍ଷା (AFCAT)ର ଆୟୋଜନ
      Posted On: 25 FEB 2018 2:38PM by PIB Bhubaneshwar


    ଡିଜିଟାଲ ଭାରତକୁ ସୁଦୃଢ଼ କରିବା ପାଇଁ ପଦେକ୍ଷପ ସ୍ଵରୂପ ଆଇଏଏଫ ଇଲେକ୍ଟ୍ରୋନିକ୍ସ ଏବଂ ଆଇଟି ମନ୍ତ୍ରଣାଳୟ ଅଧୀନସ୍ଥ ଜିଓଆଇ ବ୍ୟବସ୍ଥା ଅନ୍ତର୍ଗତ ଉନ୍ନୟନ ଏବଂ ଅତ୍ୟାଧୁନିକ କମ୍ପ୍ୟୁଟିଂ କେନ୍ଦ୍ର ( C-DAC ) ଦ୍ୱାରା ପ୍ରଥମ ଥର ପାଇଁ ଅନଲାଇନ ବାୟୁସେନା ସାଧାରଣ ପ୍ରବେଶିକା ପରୀକ୍ଷା ( AFCAT ) ଏବଂ ଏୟାରମ୍ୟାନ ନିଯୁକ୍ତି ପରୀକ୍ଷା(ଷ୍ଟାର)ର ଆୟୋଜନ କରାଯାଇଛି ।


    ପଦାଧିକାରୀ ମାନଙ୍କୁ ଚୟନ କରାଯିବା ପାଇଁ ପ୍ରଥମ ଅନଲାଇନ AFCAT ପରୀକ୍ଷା 2018 ଫେବୃଆରୀ 25 ତାରିଖରେ ଏକକାଳୀନ 25 ଟି ରାଜ୍ୟ ଏବଂ 3ଟି କେନ୍ଦ୍ରଶାସିତ ଅଂଚଳର 99 ଟି ସହରର 536ଟି କେନ୍ଦ୍ରରେ କରାଯିବା ପାଇଁ ଯୋଜନା କରାଯାଇଥିଲା । ଏହି ପରୀକ୍ଷା ପାଇଁ ସି-ଡିଏସି ବିଭିନ୍ନ ସରକାରୀ ଏବଂ ଘରୋଇ ଶିକ୍ଷାନୁଷ୍ଠାନମାନଙ୍କକୁ ପରୀକ୍ଷା କେନ୍ଦ୍ର କରିବା ପାଇଁ ଅନୁବନ୍ଧିତ କରିଥିଲା ।


    ଦେଶର ପାଖାପାଖି 450ଟି କେନ୍ଦ୍ରରେ ପରୀକ୍ଷା ସଫଳତାର ସହ ଆୟୋଜନ କରାଯାଇଥିଲା । ତେବେ କେତେକ ବୈଷୟିକ ସମସ୍ୟା କାରଣରୁ ଅଳ୍ପ କେତେକ କେନ୍ଦ୍ରରେ ପରୀକ୍ଷାକୁ ଘୁଞ୍ଚାଇବାକୁ ପଡିଥିଲା । ଏହି କେନ୍ଦ୍ରର ପରୀକ୍ଷାର୍ଥୀମାନଙ୍କୁ ବ୍ୟକ୍ତିଗତ ଏସଏମଏସ ପଠାଯାଇ ଅବଗତ କରାଯାଇଥିଲା । ଏହି କେନ୍ଦ୍ରଗୁଡ଼ିକରେ ପରୀକ୍ଷା ଅନ୍ୟ ଏକ ତାରିଖରେ ଅନୁଷ୍ଠିତ ହେବ ଯେଉଁଥିପାଇଁ ଖୁବ ଶୀଘ୍ର ବିଜ୍ଞପ୍ତି ପ୍ରକାଶ ପାଇବ ।


    ****************


    

    
    (Release ID: 1521877) Visitor Counter : 12