      ପରିବେଶ ଓ ଜଙ୍ଗଲ ମନ୍ତ୍ରଣାଳୟ

      ପର୍ଯ୍ୟାବରଣ ମନ୍ତ୍ରଣାଳୟ ଦ୍ୱାରା ଦିଲ୍ଲୀରେ ‘ସ୍ୱଚ୍ଛ ବାୟୁ ଅଭିଯାନ’ ଏବଂ ପର୍ଯ୍ୟାବରଣଜନିତ ସ୍ୱାସ୍ଥ୍ୟରକ୍ଷା ଶୀର୍ଷକ କର୍ମଶାଳା ଅନୁଷ୍ଠିତ
      Posted On: 12 FEB 2018 9:13PM by PIB Bhubaneshwar


    କେନ୍ଦ୍ର ପର୍ଯ୍ୟାବରଣ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ମନ୍ତ୍ରୀ ଡକ୍ଟର ହର୍ଷବର୍ଦ୍ଧନ ଆଜି ଏଠାରେ ପର୍ଯ୍ୟାବରଣଜନିତ ସ୍ୱାସ୍ଥ୍ୟରକ୍ଷା ଶୀର୍ଷକ ଏକ କର୍ମଶାଳାକୁ ଉଦଘାଟନ କରିଛନ୍ତି । ଦିଲ୍ଲୀରେ ଆରମ୍ଭ ହୋଇଥିବା ସ୍ୱଚ୍ଛ ବାୟୁ ପ୍ରଚାର ଅଭିଯାନର ଏହା ଅଂଶବିଶେଷ । ରାଜଧାନୀ କ୍ଷେତ୍ରରେ ବାୟୁ ପ୍ରଦୂଷଣର ମାନକୁ ନିର୍ଦ୍ଧାରଣ କରିବା ଏବଂ ଏ ଦିଗରେ କାର୍ଯ୍ୟପନ୍ଥା ଗ୍ରହଣ କରିବା ସକାଶେ PM 2.5 ମନିଟରିଂ ଷ୍ଟେସନ ସଂଖ୍ୟା ବୃଦ୍ଧି ଉପରେ ଏହି କର୍ମଶାଳାରେ ମତ ପ୍ରକାଶ ପାଇଛି । ଏତଦବ୍ୟତୀତ ପ୍ରତି ମାସରେ ଅନ୍ୟୁନ ଥରେ ଲେଖାଏଁ ସଂପୃକ୍ତ ମନ୍ତ୍ରଣାଳୟର ବିଶେଷଜ୍ଞମାନେ ପର୍ଯ୍ୟାବରଣ , ଜଙ୍ଗଲ ଏବଂ ଜଳବାୟୁ ପରିବର୍ତ୍ତନ ମନ୍ତ୍ରଣାଳୟରେ ବୈଠକରେ ଏକତ୍ରିତ ହୋଇ ଭବିଷ୍ୟତ କାର୍ଯ୍ୟପନ୍ଥା ସଂପର୍କରେ ନୀତି ଓ ଯୋଜନା ନିଦ୍ଧାରଣ ସକାଶେ ବିଶେଷଜ୍ଞମାନେ ମତ ପୋଷଣ କରିଛନ୍ତି । ଭବିଷ୍ୟତରେ ଦେଶର ସମସ୍ତ ମେଡ଼ିକାଲ କଲେଜ ପାଠ୍ୟକ୍ରମରେ ପର୍ଯ୍ୟାବରଣ ପ୍ରଭାବିତ ସ୍ୱାସ୍ଥ୍ୟକୁ ସ୍ଥାନୀତ କରାଯିବା ଉଚିତ ବୋଲି ସେମାନେ ଦୃଢ଼ୋକ୍ତି ବ୍ୟକ୍ତ କରିଛନ୍ତି । ତେବେ ଡ଼ାକ୍ତରଙ୍କ ପରାମର୍ଶ ବିନା ଏବଂ ବିଶେଷ ଆବଶ୍ୟକତା ନଥିବା ସ୍ଥଳେ ମୁହଁରେ ମାସ୍କ ଧାରଣ କରିବା ଅଭ୍ୟାସକୁ ପ୍ରୋତ୍ସାହିତ କରାନଯିବା ଉଚିତ । ସେହିଭଳି କେତେକ ବିଶେଷ ସ୍ଥଳେ ବାୟୁ ସ୍ୱଚ୍ଛକ ଯନ୍ତ୍ର ହିଁ ସହାୟକ ହୋଇଥାଏ କିନ୍ତୁ ଏହା ବାୟୁ ପ୍ରଦୂଷଣର ଉତ୍ସକୁ ରୋକିବାର ଉପାୟ ନୁହେଁ ବୋଲି ବକ୍ତାମାନେ କହିଥିଲେ । ଏହି କର୍ମଶାଳାରେ ବାୟୁ ପ୍ରଦୂଷଣର ମାତ୍ରା ଏବଂ ଜନସାଧାରଣଙ୍କ ସ୍ୱାସ୍ଥ୍ୟ ଉପରେ ଏହାର ପ୍ରଭାବ ସଂପର୍କରେ ପୁଙ୍ଖାନୁପୁଙ୍ଖ ଆଲୋଚନା କରାଯାଇଥିଲା । ଏହାକୁ ରୋକିବା ଦିଗରେ ଭବିଷ୍ୟତରେ ନୀତି ନିର୍ଦ୍ଧାରଣ କରାଯିବା ଆବଶ୍ୟକ ବୋଲି ମତ ପ୍ରକାଶ ପାଇଥିଲା ।


    ଏହି କର୍ମଶାଳାରେ ବିଶ୍ୱ ସ୍ୱାସ୍ଥ୍ୟ ସଂଗଠନ ( WHO ) , ବିଶ୍ୱ ବ୍ୟାଙ୍କ୍ ‌ , ୟୁରୋପୀୟ ସଂଘ , କେନ୍ଦ୍ର ସ୍ୱାସ୍ଥ୍ୟ ଓ ପରିବାର କଲ୍ୟାଣ ମନ୍ତ୍ରଣାଳୟ , ଭାରତୀୟ ମେଡ଼ିକାଲ ଗବେଷଣା ପ୍ରତିଷ୍ଠାନ ( ICMR ) , ଏଆଇଆଇଏମଏସ , ସଫଦରଜଙ୍ଗ ହସପିଟାଲ , ଜାତୀୟ ରୋଗ ନିୟନ୍ତ୍ରଣ କେନ୍ଦ୍ର , ଟାଟା ଏନର୍ଜି ରିସର୍ଚ୍ଚ ପ୍ରତିଷ୍ଠାନ ( TERI ) , ସେଣ୍ଟର ଫର୍ ‌ ସାଇନ୍ସ ଆଣ୍ଡ୍ ‌ ଏନର୍ଭାନମେଣ୍ଟ ( CSE ) , ଭାରତୀୟ ଜନ ସ୍ୱାସ୍ଥ୍ୟ ନ୍ୟାସ ( PHFI ) , ନ୍ୟାସନାଲ ଇନଷ୍ଟିଚୁଟ୍ ‌ ଅଫ୍ ‌ ଅକୁପେସନାଲ ହେଲ୍ ‌ ଥ ( NIOH ) , ଭାରତୀୟ ମେଡ଼ିକାଲ ସଂଘ ଏବଂ ବିଭିନ୍ନ ପ୍ରମୁଖ ମେଡ଼ିକାଲ ପ୍ରତିଷ୍ଠାନର ବିଶେଷଜ୍ଞମାନେ ଏହି କର୍ମଶାଳାରେ ଯୋଗ ଦେଇଥିଲେ ।


    ‘ ଦିଲ୍ଲୀ ପାଇଁ ସ୍ୱଚ୍ଛ ବାୟୁ ’ ଅଭିଯାନ ଫେବୃୟାରୀ 10 , 2018 ତାରିଖ ଦିନ ଆରମ୍ଭ କରାଯାଇଛି ଏବଂ କେନ୍ଦ୍ର ସରକାର ଓ ଦିଲ୍ଲୀ ସରକାର ମିଳିତ ଭାବେ ଏହି ଅଭିଯାନରେ ସାମିଲ ହୋଇଛନ୍ତି । ରାଜଧାନୀ ଦିଲ୍ଲୀରୁ ବାୟୁ ପ୍ରଦୂଷଣର ଉତ୍ସକୁ ଠାବ କରିବା ଏବଂ ଏହାକୁ ରୋକିବା ତଥା ଏ ଦିଗରେ ଜନସଚେତନତା ବୃଦ୍ଧି ଏହି ଅଭିଯାନର ମୂଳ ଉଦ୍ଦେଶ୍ୟ । ଏହି ଅଭିଯାନ ଫେବୃୟାରୀ 23 , 2018 ତାରିଖ ଦିନ ଶେଷ ହେବ ।


    *************

    
    
    (Release ID: 1520606) Visitor Counter : 6