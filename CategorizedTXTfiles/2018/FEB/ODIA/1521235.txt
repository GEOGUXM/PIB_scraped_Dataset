      କ୍ୟାବିନେଟ

      ଅନିୟନ୍ତ୍ରିତ ଜମା ଯୋଜନା ଓ ଚିଟଫଣ୍ଡକୁ ଅସିଦ୍ଧ କରିବା ସଂକ୍ରାନ୍ତ ସଂଶୋଧନ ବିଧେୟକ-2018କୁ କ୍ୟାବିନେଟ ମଞ୍ଜୁରି
      Posted On: 20 FEB 2018 12:42PM by PIB Bhubaneshwar


    ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ନିବେଶକଙ୍କ ଜମା ଅର୍ଥର ସୁରକ୍ଷା ପାଇଁ ଏକ ପ୍ରମୁଖ ନୀତିଗତ ପଦକ୍ଷେପ ନିମନ୍ତେ ସଂସଦରେ ନିମ୍ନଲିଖିତ ବିଧେୟକକୁ ଉପସ୍ଥାପନ କରିବା ପ୍ରସ୍ତାବକୁ ଅନୁମୋଦନ ମିଳିଛି ।


    କ- ସଂସଦରେ ଅନିୟନ୍ତ୍ରିତ ଜମା ଯୋଜନା ଉପରେ ନିଷେଧ ବିଲ୍ , 2018 ଓ


    ଖ- ଚିଟଫଣ୍ଡ (ସଂଶୋଧନ) ବିଲ୍-2018


    ଅନିୟନ୍ତ୍ରିତ ଜମା ଯୋଜନା ନିଷେଧ ବିଲ୍-2018


    ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ଅନିୟନ୍ତ୍ରିତ ଜମା ଯୋଜନା ନିଷେଧ ବିଲ୍-2018କୁ ସଂସଦରେ ଆଗତ କରିବା ପ୍ରସ୍ତାବକୁ ମଞ୍ଜୁରି ମିଳିଛି । ଦେଶରେ ଅବୈଧ ଜମା ସଂଗ୍ରହର ଗତିବିଧିକୂ ନେଇ ରହିଥିବା ବିପଦର ମୁକାବିଲା କରିବା ହେଉଛି ଏହି ବିଲ୍ ର ଉଦ୍ଦେଶ୍ୟ । ଏଭଳି ଯୋଜନା ଚଳାଉଥିବା କମ୍ପାନୀ ଓ ପ୍ରତିଷ୍ଠାନ ବର୍ତ୍ତମାନର ପ୍ରଚଳିତ ନିୟନ୍ତ୍ରକରେ ଥିବା ଫାଙ୍କ ଓ କଠୋର ପ୍ରଶାସନିକ ପଦକ୍ଷେପର ଅଭାବ ଯୋଗୁ ଗରିବ ଓ ନିରୀହ ଲୋକଙ୍କ କଷ୍ଟ ଲବ୍ଧ ସଂଚୟକୁ ଶୋଷଣ କରୁଛନ୍ତି ।


    ବିବରଣୀ


    ଅନିୟନ୍ତ୍ରିତ ଜମା ଯୋଜନା ନିଷେଧ ବିଲ୍-2018 ଦେଶବ୍ୟାପୀ ଅବୈଧ ଜମା ଯୋଜନାର ଆଶଙ୍କାର ମୁକାବିଲା କରିବା ପାଇଁ ଏକ ବ୍ୟାପକ ଆଇନ ପ୍ରଦାନ କରିବ ।


    କ- ନିୟମିତ ଜମା ନେବାର ଗତିବିଧି ଉପରେ ସମ୍ପୂର୍ଣ୍ଣ ନିଷେଧାଜ୍ଞା ;


    ଖ- ଅନିୟନ୍ତ୍ରିତ ଜମା ସଂଗ୍ରହ ଯୋଜନାକୁ ପ୍ରୋତ୍ସାହନ ଦେବା ଅବା ପରିଚାଳନା ନିମନ୍ତେ ପ୍ରତିଷେଧକ ଦଣ୍ଡ ;


    ଗ- ଜମାକାରୀଙ୍କୁ ଅର୍ଥ ଫେରସ୍ତରେ ଜାଲିଆତି ନିମନ୍ତେ କଠୋର ଦଣ୍ଡର ବ୍ୟବସ୍ଥା ;


    ଘ- ପ୍ରତିଷ୍ଠାନ ଦ୍ୱାରା ଜମା ସଂଗ୍ରହରେ ତ୍ରୁଟି ହେବା ସ୍ଥିତିରେ ଜମା ରାଶିର ପୁନଃଫେରସ୍ତ ସୁନିଶ୍ଚିତ କରିବା ନିମନ୍ତେ ରାଜ୍ୟ ସରକାରଙ୍କ ଦ୍ୱାରା ଅଧିକୃତ ପ୍ରାଧିକରଣ ପଦ ;


    ଙ- ଅଧିକୃତ ପ୍ରାଧିକରଣର କ୍ଷମତା ଓ କାର୍ଯ୍ୟରେ ତ୍ରୁଟି କରିଥିବା ପ୍ରତିଷ୍ଠାନର ସମ୍ପତ୍ତିକୁ ବ୍ୟାଜ୍ୟାପ୍ତି କରିବାର କ୍ଷମତା


    ଚ- ଜମାକାରୀଙ୍କ ଅର୍ଥ ଫେରସ୍ତର ତଦାରଖ ଓ ଅଧିନିୟମ ଅନ୍ତର୍ଗତ ଅପରାଧିକ କାର୍ଯ୍ୟାନୁଷ୍ଠାନ ନିମନ୍ତେ ପ୍ରାଧିକୃତ କୋର୍ଟ ଗଠନ


    ଛ- ବିଧେୟକରେ ନିୟନ୍ତ୍ରିତ ଜମା ଯୋଜନାକୁ ତାଲିକାଭୁକ୍ତ କରିବା , ଯେଉଁଥିରେ ତାଲିକାର ବିସ୍ତାର କରିବା ଅଥବା ବାଦ୍ ଦେବା ନିମନ୍ତେ କେନ୍ଦ୍ର ସରକାରଙ୍କୁ ସକ୍ଷମ କରିବାର ଅନୁଚ୍ଛେଦ ସାମିଲ ରହିବ ।


    ମୁଖ୍ୟ ବିଶେଷତ୍ୱ :


    ବିଧେୟକର ମୁଖ୍ୟ ବିଶେଷତ୍ୱଗୁଡ଼ିକ ହେଲା :-


    - ବିଧେୟକରେ ନିଷେଧ ଲଗାଯିବା ସମ୍ବନ୍ଧରେ ଏକ ମୌଳିକ ଅନୁଚ୍ଛେଦ ରହିଛି , ଯାହା ଜମା ରାଶି ସଂଗ୍ରହକାରୀଙ୍କୁ କୌଣସି ଅନିୟନ୍ତ୍ରିତ ଜମା ଯୋଜନା ପାଇଁ ପ୍ରୋତ୍ସାହିତ କରିବା , ତାକୁ ପରିଚାଳନା କରିବା , ବିଜ୍ଞାପନ ଜାରି କରିବା ଅଥବା ଜମା ରାଶି ସ୍ୱୀକାର କରିବାରୁ ବିରତ କରାଇବ । ଏହାର ମୁଖ୍ୟ ନିୟମ ହେଉଛି କି ବିଧେୟକରେ ଅନିୟନ୍ତ୍ରିତ ଜମା ରାଶି ସଂଗ୍ରହ କରୁଥିବା ଗତିବିଧି ଉପରେ ନିଷେଧ ଲଗାଇବା , ଏହାକୁ ବର୍ତ୍ତମାନ ଆଇନ ଓ ନିୟାମକ ଢାଂଚା ପରିବର୍ତ୍ତେ ପ୍ରତ୍ୟାଶିତ ଅପରାଧ ଭାବେ ବିବେଚନା କରାଯିବ , ଯାହା ପର୍ଯ୍ୟାପ୍ତ ସମୟ ସହ ଯଥାର୍ଥ ନିବେଶ ଉପରେ ଲାଗୁ ହେବ ।


    - ବିଧେୟକରେ 3ଟି ଭିନ୍ନ ଭିନ୍ନ ପ୍ରକାରର ଅପରାଧ ନିର୍ଦ୍ଧାରଣ କରାଯାଇଛି , ଯେଉଁଥିରେ ଅନିୟମିତ ଜମା ଯୋଜନାର ପରିଚାଳନା , ନିୟମିତ ଜମା ଯୋଜନାରେ ଜାଲିଆତି ଓ ଅନିୟନ୍ତ୍ରିତ ଜମା ଯୋଜନାକୁ ଭୁଲ୍ ଢଙ୍ଗରେ ପ୍ରୋତ୍ସାହନ


    - ବିଧେୟକରେ ଏହାକୁ ସୁରକ୍ଷା ଦେଉଥିବା ବ୍ୟକ୍ତିଙ୍କ ପାଇଁ କଡ଼ା ଦଣ୍ଡ ଓ ଅଧିକ ଜୋରିମାନାର ପ୍ରାବଧାନ ରହିଛି ।


    - ବିଧେୟକରେ ଏଭଳି ମାମଲାରେ ଜମାରାଶିକୁ କାଢ଼ିବା ଅବା ଏହାର ପୈଠ ନିମନ୍ତେ ପର୍ଯ୍ୟାପ୍ତ ପ୍ରାବଧାନ କରାଯାଇଛି , ଯେଉଁଠି ଏଭଳି ଯୋଜନା ନିମନ୍ତେ ଅବୈଧ ଭାବେ ଜମା ରାଶି ସଂଗ୍ରହରେ ସଫଳତା ମିଳିଯାଉଥିଲା ।


    - ବିଧେୟକରେ ପ୍ରାଧିକୃତ ଅଧିକାରୀଙ୍କ ଦ୍ୱାରା ସମ୍ପତ୍ତିକୁ ବ୍ୟାଜ୍ୟାପ୍ତି କରିବା ଓ ଜମାକାରୀଙ୍କୁ ପୈଠ ନିମନ୍ତେ ସମ୍ପତ୍ତିର ପରବର୍ତ୍ତୀ ଆଦାୟର ପ୍ରାବଧାନ କରାଯାଇଛି ।


    - ସମ୍ପତ୍ତିର ବ୍ୟାଜ୍ୟାପ୍ତି ଓ ଜମାକାରୀଙ୍କୁ ଧନରାଶି ଫେରସ୍ତ ନିମନ୍ତେ ସ୍ପଷ୍ଟ ସମୟସୀମା ନିର୍ଦ୍ଧାରଣ କରାଯାଇଛି


    - ଦେଶରେ ଜମା ସଂଗ୍ରହକାରୀଙ୍କ ଗତିବିଧି ସମ୍ପର୍କରେ ତଥ୍ୟ ସଂଗ୍ରହ ଓ ଆଦାନପ୍ରଦାନ ନିମନ୍ତେ ଅନଲାଇନ୍ ସେଂଟ୍ରାଲ ଡାଟାବେସ୍ ପ୍ରସ୍ତୁତ କରିବା ପାଇଁ ବିଧେୟକରେ ପ୍ରାବଧାନ ରହିଚି


    - ବିଧେୟକରେ ବିସ୍ତୃତ ଭାବେ ‘ ଜମା ସଂଗ୍ରହକାରୀ ’ ଓ ‘ ଜମା ’ ବିଷୟରେ ଉଲ୍ଲେଖ ରହିଛି


    - ଏକ ବ୍ୟାପକ ସଂଘୀୟ ଆଇନ ହୋଇଥିବା ଯୋଗୁ , ବିଧେୟକ ରାଜ୍ୟମାନଙ୍କ ଆଇନର ସର୍ବୋତମ କାର୍ଯ୍ୟପଦ୍ଧତିକୁ ଗ୍ରହଣ କରିଛି । ଅନ୍ୟପକ୍ଷରେ ରାଜ୍ୟ ସରକାରଙ୍କୁ ଆଇନର ପ୍ରାବଧାନକୁ ଲାଗୁ କରିବାର ପ୍ରାଥମିକ ଉତ୍ତରଦାୟିତ୍ୱ ମଧ୍ୟ ପ୍ରଦାନ କରିଛି ।


    ଚିଟଫଣ୍ଡ (ସଂଶୋଧନ) ବିଧେୟକ-2018


    ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ଚିଟଫଣ୍ଡ (ସଂଶୋଧନ) ବିଧେୟକ-2018କୁ ସଂସଦରେ ଆଗତ କରିବା ଲାଗି ପ୍ରସ୍ତାବକୁ ମଞ୍ଜୁରି ପ୍ରଦାନ କରିଛନ୍ତି । ଚିଟଫଣ୍ଡ କ୍ଷେତ୍ରର ସୁବ୍ୟବସ୍ଥିତ ବୃଦ୍ଧି ଓ ଚିଟଫଣ୍ଡ ଉଦ୍ୟୋଗ ମାର୍ଗରେ ଆସୁଥିବା ସମସ୍ୟାକୁ ସମାପ୍ତ କରିବା ସହ ଅନ୍ୟ ଆର୍ଥିକ ଉତ୍ପାଦକୁ ଲୋକଙ୍କ ନିକଟରେ ପହଂଚାଇବାକୁ ସୁନିଶ୍ଚିତ କରିବା ନିମନ୍ତେ ଚିଟଫଣ୍ଡ ଆଇନ-1982ରେ ନିମ୍ନଲିଖିତ ସଂଶୋଧନର ପ୍ରସ୍ତାବ କରାଯାଇଛି ।


    ଚିଟଫଣ୍ଡ ଆଇନ-1982ର ଅନୁଚ୍ଛେଦ 2(ଖ) ଓ 11(1) ଅନ୍ତର୍ଗତ ବ୍ୟବସାୟ ନିମନ୍ତେ ‘ ବନ୍ଧୁତ୍ୱ ପାଣ୍ଠି ’ ଶବ୍ଦର ଉପଯୋଗ ତା ’ ର ଅନ୍ତର୍ନିହିତ ପ୍ରକୃତିକୁ ସ୍ପଷ୍ଟ କରିବା ଓ ଏକ ଭିନ୍ନ ଆଇନ ଅନ୍ତର୍ଗତ ନିଷେଧ ‘ ପ୍ରାଇଜ୍ ଚିଟ୍ ’ ରୁ ଏହାର କାର୍ଯ୍ୟକୁ ଅଲଗା କରାଇବ ।


    - ଚିଟ୍ର ଡ୍ର କରିବା ପାଇଁ ଅତିକମ୍ ରେ ଦୁଇଜଣ ଗ୍ରାହକଙ୍କ ଆବଶ୍ୟକତାକୁ ବଜାୟ ରଖି ଓ କାର୍ଯ୍ୟକାରିତାର ଅଧିକୃତ ରିପୋର୍ଟ ପ୍ରସ୍ତୁତ କରିବା , ଚିଟଫଣ୍ଡ (ସଂଶୋଧନ) ବିଧେୟକ-2018ରେ ଭିଡିଓ କନ୍ଫରେନ୍ସିଂ ମାଧ୍ୟମରେ ଅତିକମ୍ ରେ ଦୁଇଜଣ ଗ୍ରାହକଙ୍କୁ ସାମିଲ କରିବା , ଯାହାଙ୍କ ରେକର୍ଡିଂ ଚିଟ( Chit )ର ଅନ୍ତିମ ପର୍ଯ୍ୟାୟରେ ଗ୍ରାହକଙ୍କ ଉପସ୍ଥିତି ଭାବେ ଫୋରମ୍ୟାନ୍ ଦ୍ୱାରା କରାଯାଇଥାଏ , ସେଥିପାଇଁ ଅନୁମତି ଦେବ । ଫୋରମ୍ୟାନ୍ ପାଖରେ ପ୍ରୋସିଡିଂର ରିପୋର୍ଟ ରହିବ , ଯେଉଁଥିରେ ପ୍ରୋସିଡିଂର ଦୁଇ ଭିତରେ ଗ୍ରାହକଙ୍କ ସ୍ୱାକ୍ଷର ରହିବ ।


    - ଫୋରମ୍ୟାନଙ୍କ କମିଶନର ଅନ୍ତିମ ସୀମା ଅତିବେଶୀରେ 5 ପ୍ରତିଶତରୁ ବୃଦ୍ଧି କରି 7 ପ୍ରତିଶତ କରିବା , କାରଣ ଆଇନ ଲାଗୁ ହେବା ପର୍ଯ୍ୟନ୍ତ ଦର ଅପରିବର୍ତ୍ତନୀୟ । ତେବେ ମୁଣ୍ଡପିଛା ଖର୍ଚ୍ଚ ଓ ଅନ୍ୟ ଖର୍ଚ୍ଚରେ ଅନେକ ଗୁଣ ବୃଦ୍ଧି ହୋଇଛି ।


    - ଫୋରମ୍ୟାନକୁ ଅଧିକାର ଦିଆଯିବ କି ସେ ଗ୍ରାହକଙ୍କଠାରୁ ବକେୟା ରାଶି ଆଣିବେ , ଯାହାଫଳରେ ଉକ୍ତ ଗ୍ରାହକଙ୍କୁ ଚିଟ୍ କମ୍ପାନୀ ଦ୍ୱାରା କ୍ଷତିପୂରଣର ଅନୁମତି ଦିଆଯାଇପାରିବ , ଯିଏକି ପୂର୍ବରୁ ହିଁ ଅର୍ଥ କାଢ଼ି ନେଇଥିବେ , ଅବା ତାଙ୍କ ଦ୍ୱାରା ଜାଲିଆତିକୁ ରୋକାଯାଇ ପାରିବ ।


    - ଚିଟଫଣ୍ଡ ଆଇନ-1982ର ଅନୁଚ୍ଛେଦ 85(ଖ)ରେ ସଂଶୋଧନ କରାଯାଇଛି ଯାହାକି ଚିଟଫଣ୍ଡ ଆଇନ ପ୍ରସ୍ତୁତ କରିବା ସମୟରେ 1982ରେ ନିର୍ଦ୍ଧାରିତ ଶହେ ଟଙ୍କାର ସୀମାକୁ ସମାପ୍ତ କରାଯାଇପାରିବ । ଯାହାକି ନିଜର ପ୍ରାସଙ୍ଗିକତା ହରାଇସାରିଛି । ରାଜ୍ୟ ସରକାରଙ୍କ ଦ୍ୱାରା ସିଲିଂ ନିର୍ଦ୍ଧାରଣ କରିବା ଓ ତାକୁ ସମୟ ସମୟରେ ବୃଦ୍ଧି କରିବା ପାଇଁ ଅନୁମତି ଦେବାର ପ୍ରାବଧାନ ରହିଛି ।


    **********

    
    
    (Release ID: 1521235) Visitor Counter : 1