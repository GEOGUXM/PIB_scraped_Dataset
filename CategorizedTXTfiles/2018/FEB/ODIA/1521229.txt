      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ମୁଜାଫରପୁର-ସଗୌଲୀ ଏବଂ ସଗୌଲୀ-ବାଲ୍ମିକୀନଗର ଲାଇନ ବିଦ୍ୟୁତକରଣ ସହିତ ଦୋହରୀକରଣକୁ କ୍ୟାବିନେଟ ମଞ୍ଜୁରି
      • 100.6 କିମି ଲମ୍ବ ମୁଜାଫରପୁର-ସଗୌଲୀ ଏବଂ 109.7କିମି ଦୂର ସଗୌଲୀ-ବାଲ୍ମିକୀନଗର ରେଳ ଲାଇନ ବିଦ୍ୟୁତକରଣ, ଦୋହରୀକରଣ ପ୍ରକଳ୍ପ ଲାଗି ଖର୍ଚ୍ଚ ହେବ 1347.61 କୋଟି ଟଙ୍କା ଏବଂ 1381.49 କୋଟି ଟଙ୍କା

      Posted On: 20 FEB 2018 12:30PM by PIB Bhubaneshwar

    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଆର୍ଥିକ ବ୍ୟାପାର ସଂକ୍ରାନ୍ତ କେନ୍ଦ୍ର କ୍ୟାବିନେଟ (ସିସିଇଏ) ବୈଠକରେ 100.6 କିମି ଲମ୍ବ ମୁଜାଫରପୁର-ସଗୌଲୀ ଏବଂ 109.7କିମି ଲମ୍ବ ସଗୌଲୀ-ବାଲ୍ମିକୀନଗର ବିଦ୍ୟୁତକରଣ ସହିତ ଦୋହରୀକରଣ ପ୍ରକଳ୍ପକୁ ମଞ୍ଜୁରି ମିଳିଛି । ଏହି ଦୁଇଟି ପ୍ରକଳ୍ପ ଲାଗି ଯଥାକ୍ରମେ 1347.61 କୋଟି ଟଙ୍କା ଏବଂ 1381.49 କୋଟି ଟଙ୍କା ବ୍ୟୟ କରାଯିବ । ଏହି ପ୍ରକଳ୍ପ ବିହାରର ମୁଜାଫରପୁର , ପୂର୍ବ ଚମ୍ପାରଣ (ମୋତିହାରୀ) ଏବଂ ପଶ୍ଚିମ ଚମ୍ପାରଣ (ବେତିୟା)କୁ କଭର କରିବ ।


    ଏହି ମାର୍ଗରେ କଭର ହେଉଥିବା କ୍ଷେତ୍ର ଉତର ବିହାର ଅଧିକ ଜନସଂଖ୍ୟା ବିଶିଷ୍ଟ ଅଂଚଳ ରହିଛି । ବର୍ତ୍ତମାନ ମୁଜଫରପୁର ଠାରୁ ବାଲ୍ମିକୀନଗର ପର୍ଯ୍ୟନ୍ତ ଯାତ୍ରୀ ଗାଡ଼ି ଭିଡ଼ ଏବଂ ବିଳମ୍ବରେ ଚାଲୁଥିବା କାରଣରୁ ପ୍ରଭାବିତ ହେଉଛନ୍ତି । କାରଣ ଏହି ଲାଇନର କ୍ଷମତା ଉପଯୋଗିତା 213 ପ୍ରତିଶତ ପର୍ଯ୍ୟନ୍ତ ରହିଛି । ଏହି କ୍ଷେତ୍ରରେ 38ଟି ମେଲ/ଏକ୍ସପ୍ରେସ ଟ୍ରେନ ପ୍ରତିଦିନ ହଜାର ହଜାର ଯାତ୍ରୀଙ୍କୁ ନେଇ ଯାଉଛି । ଅତିରିକ୍ତ କ୍ଷମତା ଆସିବା କାରଣରୁ ଗାଡ଼ି ଭିଡ଼ କମ ହେବ ଏବଂ ବିଳମ୍ବ ଏଡ଼ାଯାଇପାରିବ । ଟ୍ରେନର ବେଗ ବୃଦ୍ଧି ପାଇବ ।


    ମୁଜାଫରପୁର ଠାରୁ ବାଲ୍ମିକୀ ନଗର ପର୍ଯ୍ୟନ୍ତ ସମ୍ପୂର୍ଣ୍ଣ ମାର୍ଗକୁ ସମ୍ପ୍ରସାରଣ କରାଯିବା ବ୍ୟତୀତ ଦୋହରୀକରଣ ଦ୍ୱାରା କ୍ଷମତା ଏବଂ ଯୋଗାଯୋଗରେ ସୁଧାର ଆସିବ । ଯାହାର ଫଳସ୍ୱରୂପ ଆର୍ଥିକ ସମୃଦ୍ଧିର ମାର୍ଗ ପ୍ରଶସ୍ତ ହେବ ଏବଂ ଅଂଚଳର ସାମଗ୍ରୀକ ବିକାଶ ସମ୍ଭ ହୋଇପାରିବ । 2022 ସୁଦ୍ଧା ପ୍ରଧାନମନ୍ତ୍ରୀଙ୍କ ସଂକଳ୍ପ “ ନୂତନ ଭାରତ ” ପୂରଣ କରିବା ଲାଗି ପୂର୍ବାଂଚଳର ବିକାଶ ଆବଶ୍ୟକ । ଚମ୍ପାରଣ ଜିଲ୍ଲା ନେପାଳ ସୀମାକୁ ଲାଗି ରହିଛି । ଏହି ଲାଇନର ଦୋହରୀକରଣ ବୋ ଫଳରେ ପଡ଼ୋଶୀ ଦେଶ ସହିତ ମଧ୍ୟ ଉତ୍ତମ ଯୋଗାଯୋଗ ସମ୍ଭବ ହୋଇପାରିବ ।


    ବିଦ୍ୟୁତକରଣର ଫଳସ୍ୱରୂପ ଟ୍ରେନ ଗତି ତୀବ୍ର ହେବ , କାର୍ବନ ନିର୍ଗମନ ହ୍ରାସ ପାଇବ ଏବଂ ଦୀର୍ଘସ୍ଥାୟୀ ପରିବେଶକୁ ପ୍ରୋତ୍ସାହନ ମିଳିବ । ଏହାବ୍ୟତୀତ , ଏହାଦ୍ୱାରା ଇନ୍ଧନର ଆମଦାନୀ ଉପରେ ନିର୍ଭରଶୀଳତା ହ୍ରାସ ପାଇବ । ଫଳସ୍ୱରୂପ ଟ୍ରେନ ପାଇଁ ବ୍ୟୟ ହେଉଥିବା ଶକ୍ତି ସଂଚୟ ହେବ ଏବଂ ଦେଶର ବୈଦେଶିକ ମୁଦ୍ରା ସଂଚୟ ହୋଇପାରିବ ।


    ************

    
    
    (Release ID: 1521229) Visitor Counter : 1