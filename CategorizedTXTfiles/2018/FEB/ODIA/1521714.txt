      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପୁଡୁଚେରୀର ଅରୋଭିଲରେ ପ୍ରଧାନମନ୍ତ୍ରୀଙ୍କ ଉଦ୍ବୋଧନ
      Posted On: 25 FEB 2018 2:51PM by PIB Bhubaneshwar


    ଅରୋଭିଲର ସୁବର୍ଣ୍ଣ ଜୟନ୍ତୀ ସପ୍ତାହ ଅବସରରେ ଏଠି ଉପସ୍ଥିତ ହୋଇଥିବାରୁ ମୁଁ ଖୁସି । ଭାରତର ଆଧ୍ୟାତ୍ମିକ ନେତୃତ୍ୱରେ ଶ୍ରୀ ଅରବିନ୍ଦଙ୍କ ଦର୍ଶନ ଆଜି ଆମ୍ଭମାନଙ୍କୁ ପ୍ରେରଣା ଯୋଗାଇଆସୁଛି ।


    ବାସ୍ତବରେ , ଅରୋଭିଲ ସେହି ଦର୍ଶନର ଅଭିବ୍ୟକ୍ତି । ଗତ 5 ଦଶନ୍ଧି ଧରି ଏହା ସାମାଜିକ , ସାଂସ୍କୃତିକ , ଶୈକ୍ଷିକ , ଆର୍ଥିକ ଓ ଆଧ୍ୟାତ୍ମିକ ନବସୃଜନର କେନ୍ଦ୍ର ଭାବେ ଉଭା ହୋଇଛି ।


    ଶ୍ରୀ ଅରବିନ୍ଦଙ୍କ କାର୍ଯ୍ୟର ବିଶାଳତା ଓ ବିଚାରକୁ ସ୍ମରଣ କରିବା ହେଉଛି ଆଜିର ଦିନରେ ସବୁଠୁ ଗୁରୁତ୍ୱପୂର୍ଣ୍ଣ ।


    ଜଣେ ମଣିଷ ଯେ ନିଜେ କାର୍ଯ୍ୟରେ କରି ଦେଖାଉଥିଲେ , ଜଣେ ଦାର୍ଶନିକ , ଜଣେ କବି ଥିଲେ ଓ ତାଙ୍କର ଚରିତ୍ରରେ ଅନେକ ଦିଗ ଥିଲା ଏବଂ ରାଷ୍ଟ୍ର ଓ ମାନବତାର ଭଲ ପାଇଁ ସେସବୁ ପ୍ରତ୍ୟେକଟି ସମର୍ପିତ ଥିଲା ।


    ରବିନ୍ଦ୍ରନାଥ ଟାଗୋରଙ୍କ ଭାଷାରେ :


    ରବିନ୍ଦ୍ରନାଥ ଓ ଅରବିନ୍ଦ , ଧନୁତୀର !


    ହେ ବନ୍ଧୁ , ମୋ ’ ଦେଶର ବନ୍ଧୁ , ହେ ଶବ୍ଦ ଅବତାର , ମୁକ୍ତ ଭାରତର ଆତ୍ମା!


    ବନ୍ଧୁଗଣ ,


    ଯେମିତିକି ମା ’ ଦେଖିଥିଲେ , ଅରୋଭିଲ ଏକ ବ୍ରହ୍ମାଣ୍ଡର ସହରର ହେବାର ଥିଲା । ଅରୋଭିଲର ଉଦ୍ଦେଶ୍ୟ ହେଉଛି ମାନବ ଏକତାର ଅନୁଭବ କରିବା ।


    ଆଜି ଏଠି ବହୁସଂଖ୍ୟାରେ ଏକଜୁଟ ହୋଇଥିବ ଭିଡ଼ ହେଉଛି ସେହି ଚିନ୍ତାଧାରାର ପ୍ରତିଫଳନ । ଯୁଗ ଯୁଗ ଧରି ଭାରତ ବିଶ୍ୱ ପାଇଁ ଏକ ଆଧ୍ୟାତ୍ମିକ ସ୍ଥଳୀ ହୋଇ ରହିଛି । ମହାନ ନାଳନ୍ଦା ଓ ତକ୍ଷଶିଳା ବିଶ୍ୱବିଦ୍ୟାଳୟକୁ ସମଗ୍ର ବିଶ୍ୱର ଛାତ୍ରମାନେ ଆସୁଥିଲେ । ବିଶ୍ୱର ଅନେକ ମହାନ ଧର୍ମ ମଧ୍ୟ ଏଠାରେ ଜନ୍ମ ନେଇଛି । ସେମାନେ ଲୋକଙ୍କୁ ଜୀବନର ସମସ୍ତ କ୍ଷେତ୍ରରେ ପ୍ରେରଣା ଦେଇଥାନ୍ତି ନିଜର ଦୈନନ୍ଦିନ କାର୍ଯ୍ୟରେ ଆଧ୍ୟାତ୍ମିକ ମାର୍ଗ ମାଧ୍ୟମରେ ।


    ନିକଟରେ ଜୁନ୍ 21 ତାରିଖକୁ ଆନ୍ତର୍ଜାତିକ ଯୋଗ ଦିବସ ଭାବେ ଜାତିସଂଘ ଘୋଷଣା କରିଛି ଯାହାକି ଭାରତର ମହାନ୍ ପରମ୍ପରାର ସ୍ୱୀକୃତି ମାତ୍ର । ଅରୋଭିଲ ସମସ୍ତ ପୁରୁଷ ଓ ମହିଳା , ଯୁବ ଓ ବୃଦ୍ଧ , ସୀମା ଓ ପରିଚୟରୁ ଉର୍ଦ୍ଧ୍ଵକୁ ଏକଜୁଟ୍ କରାଇଛି ।


    ମୁଁ ଭାବୁଛି , ଅରୋଭିଲର ସନନ୍ଦ(Charter) ଦିବ୍ୟ ମା ’ ଙ୍କ ଦ୍ୱାରା ଫରାସୀ ଭାଷାରେ ହାତରେ ଲେଖାଯାଇଛି । ସେହି ଚାର୍ଟର ଅନୁସାରେ ମା ’ ଅରୋଭିଲ ପାଇଁ 5ଟି ଉଚ୍ଚ ସିଦ୍ଧାନ୍ତ ନିର୍ଦ୍ଧାରଣ କରିଛନ୍ତି ।


    ଅରୋଭିଲର ପ୍ରଥମ ଉଚ୍ଚ ସିଦ୍ଧାନ୍ତ ହେଉଛି ଯାହାକି ସମସ୍ତ ମାନବତା ଅନ୍ତର୍ଗତ ଆସୁଛି । ଏହା ଆମର ପ୍ରାଚୀନ ବିଶ୍ୱାସର ପ୍ରତିଫଳନ ହେଉଛି ବସୁଧୈବ କୁଟୁମ୍ବକମ - ସାରା ବିଶ୍ୱ ଗୋଟିଏ ପରିବାରର ।


    ମୋତେ କୁହାଯାଇଛି ଯେ 1968 ମସିହାରେ ଅରୋଭିଲର ଉଦ୍ଘାଟନୀ ସମାରୋହରେ 124ଟି ରାଷ୍ଟ୍ରର ପ୍ରତିନିଧିମାନେ ଯୋଗ ଦେଇଥିଲେ । ଆଜି ମୁଁ ଜାଣିବାକୁ ପାଇଛି ଯେ , ଅରୋଭିଲରେ 49ଟି ରାଷ୍ଟ୍ରର 2400 ନାଗରିକ ରହୁଛନ୍ତି ।


    ଏହା ଆମକୁ ଅରୋଭିଲର ଦ୍ୱିତୀୟ ଉଚ୍ଚ ସିଦ୍ଧାନ୍ତ ଆଡ଼କୁ ନେଇ ଯାଉଛି । ଯଦି କେହି ସ୍ୱଇଚ୍ଛାରେ ଦିବ୍ୟ ଚେତନାର ସେବା କରିବାକୁ ଚାହିଁବ , ସିଏ ଅରୋଭିଲରେ ରହିବା ପାଇଁ ହକଦାର ହେବ ।


    ମହର୍ଷି ଅରବିନ୍ଦଙ୍କ ଚେତନାର ଦର୍ଶନ କେବଳ ମନୁଷ୍ୟକୁ ନୁହେଁ ସମଗ୍ର ବ୍ରହ୍ମାଣ୍ଡକୁ ଏକୀକୃତ କରିଥାଏ । ଏହା ଈଶଭାସ୍ୟ ଉପନିଷଦର ପ୍ରାଚୀନ କାହାଣୀ ସହ ମେଳ ଖାଉଛି । ଏହାର ଅର୍ଥ ମହାତ୍ମା ଗାନ୍ଧିଙ୍କ ଦ୍ୱାରା ଅନୁବାଦିତ କରାଯାଇଛି , ଏହାର ଅର୍ଥ ହେଉଛି “ ସବୁଠୁ କମ୍ ପରମାଣୁ ପର୍ଯ୍ୟନ୍ତ ସବୁକିଛି ହେଉଛି ଦୈବୀୟ । ”


    ଅରୋଭିଲର ତୃତୀୟ ସଂସ୍ଥାପକ ସିଦ୍ଧାନ୍ତ ହେଉଛି ଏହା ଅତୀତ ଓ ଭବିଷ୍ୟତ ମଧ୍ୟରେ ସେତୁ ଭାବେ ଉଭା ହେବ । ଯଦି କାହାକୁ ଜାଣିବାକୁ ଚାହିଁବ 1968ରେ ବିଶ୍ୱ ଓ ଭାରତ କେଉଁଠି ଥିଲା ଯେତେବେଳେ ଅରୋଭିଲ ସ୍ଥାପିତ ହୋଇଥିଲା , ଶୀତଳ ଯୁଦ୍ଧ ମଧ୍ୟରେ ବିଶ୍ୱ ରହିଥିଲା । ଅରୋଭିଲର ଚିନ୍ତାଧାରା ହିଁ ବାଣିଜ୍ୟ , ଗସ୍ତ ଓ ଯୋଗାଯୋଗ ମାଧ୍ୟମରେ ସମଗ୍ର ବିଶ୍ୱକୁ ଏକୀକୃତ କରାଇଥିଲା ।


    ଅରୋଭିଲକୁ ଏକ ଛୋଟ ଅଂଚଳରୁ ସମଗ୍ର ମାନବତାକୁ ଆଚ୍ଛାଦିତ କରିବାର ଦୃଷ୍ଟିରେ ପରିକଳ୍ପନା କରାଯାଇଥିଲା । ଯାହା ଦେଖାଇ ହେବ କି ଗୋଟିଏ ଏକୀକୃତ ବିଶ୍ୱକୁ ଭବିଷ୍ୟତ ଦେଖିପାରିବ । ଅରୋଭିଲର ଚତୁର୍ଥ ସଂସ୍ଥାପକ ସିଦ୍ଧାନ୍ତ ହେଉଛି ଏହା ସମକାଳୀନ ବିଶ୍ୱର ଆଧ୍ୟାତ୍ମିକ ଓ ଭୌତିକ ଦୃଷ୍ଟିକୋଣ ସହ ଜଡ଼ିତ ହେବ । ଯଦିଓ ବିଜ୍ଞାନ ଓ ପ୍ରଯୁକ୍ତବିଦ୍ୟା ମାଧ୍ୟମରେ ବିଶ୍ୱର ଭୌତିକ ବିକାଶ ହେଉଛି , ତଥାପି ଏହା ସାମାଜିକ କ୍ରମାଙ୍କ ଓ ସ୍ଥିରତା ପାଇଁ ଆଧ୍ୟାତ୍ମିକତା ଭିତ୍ତିକ ଆବଶ୍ୟକତା ପାଇ ଅଧିକ ଦୀର୍ଘ ହେବ ।


    ଅରୋଭିଲରେ ହେଉଛି ଭୌତିକ ଓ ଆଧ୍ୟାତ୍ମିକ , ସଦିଚ୍ଛାରେ ସହାବସ୍ଥାନ ।


    ଅରୋଭିଲର ପଞ୍ଚମ ମୌଳିକ ସିଦ୍ଧାନ୍ତ ହେଉଛି ଏହା ଶିକ୍ଷଣୀୟ ଓ ନିରନ୍ତର ପ୍ରଗତିର ଅସମାପ୍ତ ସ୍ଥାନ , ଯାହାଫଳରେ ଏହା କଦାପି ସ୍ଥିର ହେବ ନାହିଁ ।


    ମାନବତାର ପ୍ରଗତି ନିରନ୍ତର ଚିନ୍ତାଧାରା ଓ ପୁନଃ ବିଚାର ଆବଶ୍ୟକ କରେ । ଯାହାଫଳରେ ମଣିଷର ମନ ଗୋଟିଏ ବିଚାର ମଧ୍ୟରେ ସ୍ଥିର ହୋଇ ରହିବ ନାହିଁ ।


    ଏହି ତଥ୍ୟ ହିଁ ଅରୋଭିଲକୁ ଏତେ ବିଶାଳ ବିବିଧ ଲୋକ ଓ ଚିନ୍ତାଧାରାକୁ ଏକାଠି କରାଇପାରିଛି । ଯାହାକି ଆଲୋଚନା ଓ ବିତର୍କକୁ ପ୍ରାକୃତିକ କରାଇଛି ।


    ଭାରତୀୟ ସମାଜର ମୌଳିକତା ହେଉଛି ବିବିଧପୂର୍ଣ୍ଣ । ଏଥିରେ ଆଲୋଚନା ଓ ଦାର୍ଶନିକ ପରମ୍ପରାକୁ ପ୍ରୋତ୍ସାହନ ଦିଆଯାଇଛି । ଅରୋଭିଲ ଏହି ପ୍ରାଚୀନ ଭାରତୀୟ ପରମ୍ପରାକୁ ବିଶ୍ୱରେ ପ୍ରଦର୍ଶନ କରାଇ ବିଶ୍ୱସ୍ତରୀୟ ବିବିଧତାକୁ ଏକଜୁଟ୍ କରାଇଛି ।


    ଭାରତ ସର୍ବଦା ବିଭିନ୍ନ ଧର୍ମ ଓ ସଂସ୍କୃତି ମଧ୍ୟରେ ପାରସ୍ପରିକ ସମ୍ମାନ ଓ ସହାବସ୍ଥାନର ଅନୁମତି ଦେଇଥାଏ । ଭାରତ ହେଉଛି ଗୁରୁକୂଳର ପୁରୁଣା ପରମ୍ପରାର ଘର , ଯେଉଁଠି ଶିକ୍ଷା କେବଳ ଶ୍ରେଣୀଗୃହ ମଧ୍ୟରେ ଆବଦ୍ଧ ହୋଇ ରହିନଥାଏ । ଯେଉଁଠି ଜୀବନ କେବଳ ଜୀବନ୍ତ ପରୀକ୍ଷାଗାର ମଧ୍ୟରେ ସୀମିତ ନଥାଏ । ଅରୋଭିଲ ମଧ୍ୟ ସେଭଳି ଅସରନ୍ତି ଓ ଜୀବନତମାମ ଶିକ୍ଷାର ସ୍ଥାନ ବିକଶିତ କରିଛି ।


    ପ୍ରାଚୀନ ଯୁଗରେ ଆମର ସନ୍ଥ ଓ ଋଷିମାନେ ମହାନ ପ୍ରୟାସକୁ ଆରମ୍ଭ କରିବା ପାଇଁ ‘ ଯଜ୍ଞ ’ କରୁଥିଲେ । ବେଳେବେଳେ ଏହି ଯଜ୍ଞ ହିଁ ଇତିହାସର ପାଠ୍ୟକ୍ରମକୁ ଆକାର ଦେଇଥିଲା ।


    ଏକତା ପାଇଁ ସେଭଳି ଏକ ‘ ଯଜ୍ଞ ’ ଏଠି ପ୍ରାୟ 50ବର୍ଷ ପୂର୍ବରୁ ହୋଇଥିଲା । ବିଶ୍ୱର ସବୁ ଭାଗରୁ ପୁରୁଷ ଓ ମହିଳମାନେ ମାଟି ଆଣିଥିଲେ । ମାଟିର ମିଶ୍ରଣରେ ଗୋଟିଏ ରାଷ୍ଟ୍ରର ଯାତ୍ରା ଆରମ୍ଭ ହୋଇଛି ।


    ଅନେକ ବର୍ଷ ଧରି ବିଶ୍ୱକୁ ଅରୋଭିଲରୁ ସକାରାତ୍ମକ କମ୍ପନ ପ୍ରାପ୍ତ ହୋଇଛି ।


    ଏହା ଅସରନ୍ତି ଶିକ୍ଷା , ପରିବେଶର ପୁନର୍ଜୀବନ , ଅକ୍ଷୟ ଶକ୍ତି , ଜୈବ କୃଷି , ସଠିକ୍ କୋଠା ନିର୍ମାଣ ଜ୍ଞାନକୌଶଳ , ଜଳ ପରିଚାଳନା ଅବା ବର୍ଜ୍ୟ ପରିଚାଳନା । ସବୁଥିରେ ଅରୋଭିଲ ଅଗ୍ରଣୀ ରହିଛି କହିଲେ ଅତ୍ୟୁକ୍ତି ହେବନି ।


    ଆପଣମାନେ ଦେଶରେ ଗୁଣାତ୍ମକ ଶିକ୍ଷାକୁ ପ୍ରୋତ୍ସାହନ ଦେବା ପାଇଁ ଅନେକ କିଛି କରିଛନ୍ତି । ଅରୋଭିଲର 50ବର୍ଷ ଅବସରରେ , ମୁଁ ଆଶା କରୁଛି ଏ ଦିଗରେ ଆପଣମାନେ ନିଜର ପ୍ରୟାସକୁ ଆହୁରି ବୃଦ୍ଧି କରିବେ । ଶିକ୍ଷା ମାଧ୍ୟମରେ ଯୁବ ମନର ସେବା ହିଁ ଶ୍ରୀ ଅରବିନ୍ଦ ଓ ମାଆଙ୍କୁ ବଡ଼ ଶ୍ରଦ୍ଧାଞ୍ଜଳି ହେବ ।


    ଆପଣମାନେ ଅଧିକାଂଶ ଜାଣିନଥିବେ , କିନ୍ତୁ ମୁଁ ବି , ଶିକ୍ଷା କ୍ଷେତ୍ରରେ ଆପଣମାନଙ୍କର ପ୍ରୟାସର ମୁଁ ଜଣେ ଅନୁଗାମୀ । ଶ୍ରୀ ଅରବିନ୍ଦ ଓ ମା ’ ଙ୍କ ଜଣେ ପ୍ରେରକ ଶିଷ୍ୟ ଶ୍ରୀ କିରତ ଭାଇ ଯୋଶୀ ଜଣେ ବିଶିଷ୍ଟ ଶିକ୍ଷାବିତ୍ ଥିଲେ ।


    ଯେତେବେଳେ ମୁଁ ଗୁଜରାଟର ମୁଖ୍ୟମନ୍ତ୍ରୀ ଥିଲି , ସେତେବେଳେ ସେ ମୋର ଶିକ୍ଷା ପରାମର୍ଶଦାତା ଥିଲେ । ଆଜି ସେ ଆମ ଭିତରେ ନାହାନ୍ତି । କିନ୍ତୁ ଭାରତର ଶିକ୍ଷା କ୍ଷେତ୍ରରେ ତାଙ୍କର ଯୋଗଦାନ ସର୍ବଦା ସ୍ମରଣୀୟ ହୋଇ ରହିବ ।


    ବନ୍ଧୁଗଣ ,


    ଋକ୍ ବେଦ କହେ : “ ଆନୋ ଭଦ୍ରାଃ କ୍ରତବୋ ୟନ୍ତୁ ବିଶ୍ୱତଃ ”


    ( आनो भद्रा : क्रतवो यन्तु विश्वत : )


    ସବୁ ପକ୍ଷଠାରୁ ଆମକୁ ମହାନ୍ ବିଚାରଧାରା ଆସିବା ଉଚିତ୍ ।


    ଆମର ଦେଶର ସାଧାରଣ ନାଗରିକଙ୍କୁ ସଶକ୍ତ କରିବାର ଚିନ୍ତାଧାରା ନେଇ ଅରୋଭିଲ ଆଗକୁ ବଢ଼ୁ ।


    ଲୋକମାନେ ଦୂର ଦୂରାନ୍ତରୁ ନୂଆ ଚିନ୍ତାଧାରା ସହ ଏଠାକୁ ଆସନ୍ତୁ । ଅରୋଭିଲ ଏସବୁ ବିଚାରଧାରା ସଂଶ୍ଲେଷିତ କରିବାର କେନ୍ଦ୍ର ପାଲଟୁ ।


    ଅରୋଭିଲ ବିଶ୍ୱର ଏକ ଦୀପଶିଖା ଭଳି ସେବା କରୁ ।


    ଏକ ସଂରକ୍ଷକ ଭଳି ମନର ସଂକୀର୍ଣ୍ଣ ପାଚେରୀକୁ ଭାଙ୍ଗିବା ପାଇଁ ଆହ୍ୱାନ କରୁ । ପ୍ରତ୍ୟେକଙ୍କୁ ମାନବତାର ଏକତ୍ୱର ସମ୍ଭାବନାକୁ ପାଳନ ନିମନ୍ତେ ସମସ୍ତଙ୍କୁ ଆମନ୍ତ୍ରଣ କରିବା ଜାରି ରଖୁ ।


    ମହର୍ଷି ଅରବିନ୍ଦ ଓ ଦିବ୍ୟ ମା ’ ଙ୍କ ଚେତନା ଅରୋଭିଲ ନିଜର ବିଶାଳ ସଂସ୍ଥାପନ ସିଦ୍ଧାନ୍ତର ସମସ୍ତ ପୂର୍ତ୍ତି ନିମନ୍ତେ ମାର୍ଗଦର୍ଶନ ଜାରି ରଖୁ ।


    ଧନ୍ୟବାଦ ।


    **********

    
    
    (Release ID: 1521714) Visitor Counter : 10