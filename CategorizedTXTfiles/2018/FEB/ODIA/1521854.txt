      ରେଳ ମନ୍ତ୍ରଣାଳୟ

      ମେଗା ନିଯୁକ୍ତି ଯୋଜନା ପାଇଁ ଆବେଦନକୁ ସହଜ କଲା ଭାରତୀୟ ରେଳବାଇ
      Posted On: 22 FEB 2018 1:30PM by PIB Bhubaneshwar


    ରେଳବାଇର ମେଗା ନିଯୁକ୍ତି ଯୋଜନା ପାଇଁ ଆବେଦନକାରୀଙ୍କ ସୁବିଧା ନିମନ୍ତେ କେତେକ ଯୋଗ୍ୟତା ସ୍ତମ୍ଭକୁ ସରଳ କରାଯାଇଛି । କେତେକ ଶ୍ରେଣୀଙ୍କ ପାଇଁ ବୟସସୀମାକୁ 2 ବର୍ଷ ପର୍ଯ୍ୟନ୍ତ କୋହଳ କରାଯାଇଛି । ନନ୍ ଏକଜେମ୍ପଟ ( ଅଣ - ଛାଡ଼ ) ପ୍ରାର୍ଥୀ , ଯେଉଁମାନେ କି ପରୀକ୍ଷା ଦେୟ ବାବଦକୁ 5 ଶହ ଟଙ୍କା ଦେବା କଥା , ସେମାନେ ପରୀକ୍ଷା ଦେଲେ ୪ଶହ ଟଙ୍କା ଫେରସ୍ତ ପାଇବେ । ଲେଭଲ - 1 ପ୍ରାର୍ଥୀଙ୍କ ପାଇଁ ଶିକ୍ଷାଗତ ଯୋଗ୍ୟତା ଦଶମ / ଆଇଟିଆଇ କିମ୍ବା ତତସହିତ ସମାନ ରହିବ । ପରୀକ୍ଷାର୍ଥୀଙ୍କୁ 15ଟି ଭାଷାରେ ପ୍ରଶ୍ନ ପତ୍ର ଦିଆଯିବ । କେବଳ ହିନ୍ଦୀ କିମ୍ବା ଇଂରାଜୀ ନୁହେଁ , ବରଂ ଯେକୌଣସି ଭାଷାରେ ପ୍ରାର୍ଥୀ ତାଙ୍କ ଦସ୍ତଖତ କରିପାରିବେ ।


    ଭାରତୀୟ ରେଳବାଇ ବିଶ୍ୱର ସର୍ବବୃହତ ମେଗା ନିଯୁକ୍ତି ଯୋଜନା ଘୋଷଣା କରିଛି । ଏହି ଯୋଜନାରେ ଗ୍ରୁପ୍ ‘ C ’ ଏବଂ ଲେଭଲ - 1 ( ଗ୍ରୁପ୍ - D ) ଏବଂ ଲେଭଲ - 2ରେ 89,409 ଟି ପଦବିରେ ନିଯୁକ୍ତି ଦିଆଯିବ । ଦୀର୍ଘ 4 ବର୍ଷ ବ୍ୟବଧାନରେ ଏପରି ନିଯୁକ୍ତି ସୁଯୋଗ ସୃଷ୍ଟି କରାଯାଇଛି । ତେଣୁ ବିଗତ ଦିନରେ ନିଯୁକ୍ତି ପ୍ରକ୍ରିୟାରେ ସାମିଲ କରାଯାଇଥିବା ବିଭିନ୍ନ ନିୟମ ଏଥିରେ ଗ୍ରହଣ କରାଯାଇଛି । ତେବେ ଏହି ପରିବର୍ତ୍ତନ ସମ୍ପର୍କରେ ଅନେକ ପ୍ରାର୍ଥୀ ଆଗୁଆ ଅବଗତ ନ ଥିବାରୁ ଅନେକ ଆବେଦନ କରିବାରୁ ବଞ୍ଚିତ ହେଉଛନ୍ତି ।


    ଏବେ ରେଳବାଇ ଆବେଦନ ପ୍ରକ୍ରିୟାରେ କରିଥିବା କେତେକ ପରିବର୍ତ୍ତନ ହେଲା :


    ଅନେକ ପ୍ରାର୍ଥୀ ଆବେଦନ କରିବାକୁ ଇଚ୍ଛୁକ ଥିଲେ ମଧ୍ୟ ଯୋଗ୍ୟତା ପାଇଁ ବୟସ ସୀମା ସେମାନଙ୍କ ପାଇଁ ବାଧକ ହୋଇଥିଲା । ତେଣୁ କେତେକ ବର୍ଗଙ୍କ ପାଇଁ ବୟସସୀମାକୁ 2 ବର୍ଷ ପର୍ଯ୍ୟନ୍ତ କୋହଳ କରାଯାଇଛି ।

                                                 
CEN 01/2018 – Asst. Loco Pilot (ALP) & Technician
                                                 
                                                 
(age in years)                                   
                                                 
                                                 
                                                                    
Community                                          Notified  Revised
                                                                    
                                                                    
                                                                    
UR                                                 28        30     
                                                                    
                                                                    
                                                                    
OBC                                                31        33     
                                                                    
                                                                    
                                                                    
SC                                                 33        35     
                                                                    
                                                                    
                                                                    
ST                                                 33        35     
                                                                    
                                                                    
                                                 
CEN 02/2018 – Level-1 (erstwhile Group D)        
                                                 
                                                 
(Age in years)                                   
                                                 
                                                 
                                                                    
Community                                          Notified  Revised
                                                                    
                                                                    
                                                                    
UR                                                 31        33     
                                                                    
                                                                    
                                                                    
OBC                                                34        36     
                                                                    
                                                                    
                                                                    
SC                                                 36        38     
                                                                    
                                                                    
                                                                    
ST                                                 36        38     
                                                                    
                                                                    
                                                                      
                                                                      
                                                                      

    ପରୀକ୍ଷାକୁ ଗୁରୁତ୍ୱ ଦେଉ ନଥିବା ଏବଂ ଆବେଦନ କରି ପରୀକ୍ଷା ଦେଉ ନଥିବା ପ୍ରାର୍ଥୀଙ୍କୁ ନିରୁତ୍ସାହିତ କରିବାକୁ ପରୀକ୍ଷା ଦେୟ ଧାର୍ଯ୍ୟ କରାଯାଇଛି । ଏହା ରେଳବାଇର ପରୀକ୍ଷା ପ୍ରସ୍ତୁତି ଖର୍ଚ୍ଚ ହ୍ରାସ କରିବ । ଅଣ - ଛାଡ଼ ପ୍ରାର୍ଥୀଙ୍କ ପାଇଁ ପରୀକ୍ଷା ଦେୟ 5 ଶହଟଙ୍କା ଧାର୍ଯ୍ୟ କରାଯାଇଛି । ତେବେ ଯେଉଁମାନେ ପରୀକ୍ଷାରେ ବସିବେ , ସେମାନଙ୍କୁ 4 ଶହଟଙ୍କା ଫେରସ୍ତ ପାଇଁ ଏବେ ନିଷ୍ପତ୍ତି ହୋଇଛି । ଏହି ଦେୟ ଅନଲାଇନରେ ଫେରସ୍ତ କରାଯିବ , ତେଣୁ ପ୍ରାର୍ଥୀମାନଙ୍କୁ ବ୍ୟାଙ୍କ ଆକାଉଣ୍ଟ ବିବରଣୀ ଉଲ୍ଲେଖ କରିବାକୁ ପଡ଼ିବ । ଏହି ସୁବିଧା ଖୁବଶୀଘ୍ର କାର୍ଯ୍ୟକାରୀ କରାଯିବ । ଏସ୍ସି / ଏସଟି / ଦିବ୍ୟାଙ୍ଗ / ପୂର୍ବତନ ସାମରିକ କର୍ମଚାରୀ / ମହିଳା / ସଂଖ୍ୟାଲଘୁ / ଅର୍ଥନୈତିକ ପଛୁଆ ଶ୍ରେଣୀର ପ୍ରାର୍ଥୀମାନଙ୍କ ପାଇଁ ଦେୟ 250 ଟଙ୍କା ଧାର୍ଯ୍ୟ କରାଯାଇଛି । ତେବେ ଯେଉଁମାନେ ପରୀକ୍ଷା ଦେବେ ସେମାନଙ୍କୁ ପରେ ଏହି ଦେୟ ପରିମାଣ ଫେରସ୍ତ ମିଳିବ ।


    ଶିକ୍ଷାଗତଯୋଗ୍ୟତା : ଲେଭଲ - 1ର ସମସ୍ତ ପଦବି ପାଇଁ 2017 ଜୁଲାଇ ମାସ ସୁଦ୍ଧା ଦଶମ ଶ୍ରେଣୀ କିମ୍ବା ଆଇଟିଆଇ କିମ୍ବା ତତସହିତ ସମାନ ଶିକ୍ଷା ଥିଲା । 2017 ଜୁଲାଇରେ ଲେଭଲ - 1ର କେତେକ ପଦବି ପାଇଁ ନିୟମରେ ପରିବର୍ତ୍ତନ କରାଯାଇ ଶିକ୍ଷାଗତ ଯୋଗ୍ୟତାକୁ ଦଶମ ଏବଂ ଆଇଟିଆଇ କିମ୍ବା ତା ’ ସହିତ ସମାନ ଶିକ୍ଷା ରଖାଯାଇଥିଲା । ତେବେ ଦୀର୍ଘ ଦିନ ଧରି ପରୀକ୍ଷା ପ୍ରସ୍ତୁତି କରୁଥିବା ଅନେକ ପ୍ରାର୍ଥୀ ଏ ସମ୍ପର୍କରେ ଅବଗତ ନଥିବାରୁ ନିରାଶ ହୋଇଥିଲେ । ପ୍ରାର୍ଥୀମାନେ ଏ ସମ୍ପର୍କରେ ଆଗୁଆ ଜାଣିବା ଉଚିତ । ତେଣୁ ଏହି ପରୀକ୍ଷା ପାଇଁ ଶିକ୍ଷାଗତ ଯୋଗ୍ୟତା ପୁଣି ଥରେ ଦଶମ କିମ୍ବା ଆଇଟିଆଇ କିମ୍ବା ତା ’ ସହିତସମାନ ଶିକ୍ଷା ରଖାଯାଇଛି । ଏହାଦ୍ୱାରା ଅଧିକରୁ ଅଧିକ ପିଲାଙ୍କୁ ପରୀକ୍ଷାରେ ବସିବାର ସୁଯୋଗ ମିଳିପାରିବ । ଏଥିସହ ରେଳବାଇ କର୍ମଚାରୀମାନଙ୍କ ସକାଶେ ଦକ୍ଷତା ବିକାଶ ପାଇଁ ପ୍ରଶିକ୍ଷଣର ବ୍ୟବସ୍ଥା କରୁଛି ।


    ଭାଷା : ପରୀକ୍ଷାର୍ଥୀଙ୍କୁ 15ଟି ଭାଷାରେ ପ୍ରଶ୍ନପତ୍ର ଯୋଗାଇ ଦିଆଯିବ । ଏହି ଭାଷା ଗୁଡ଼ିକ ହେଲା : ହିନ୍ଦୀ , ଇଂରାଜୀ , ଉର୍ଦ୍ଦୁ , ଆସାମୀ , ବଙ୍ଗଳା , ଗୁଜରାଟୀ , କନ୍ନଡ , କୋଙ୍କଣି , ମାଲୟାଲମ୍ , ମଣିପୁରୀ , ମରାଠୀ . ଓଡ଼ିଆ , ପଂଜାବୀ , ତାମିଲ ଏବଂ ତେଲୁଗୁ । ଦେଶବ୍ୟାପୀ ପରୀକ୍ଷାର୍ଥୀଙ୍କୁଏହା ଫାଇଦା ଦେବ ।


    ଦସ୍ତଖତ : ଏବେ ପ୍ରାର୍ଥୀମାନେ କେବଳ ହିନ୍ଦୀ ଓ ଇଂରାଜୀ ବଦଳରେ ଯେକୌଣସି ଭାଷାରେ ଦସ୍ତଖତ କରିପାରିବେ ।


    ****************

    
    
    (Release ID: 1521854) Visitor Counter : 2