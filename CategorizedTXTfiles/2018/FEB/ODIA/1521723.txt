      ଉପରାଷ୍ଟ୍ରପତିଙ୍କ ସଚିବାଳୟ

      ସବୁ ରାଜ୍ୟ ସରକାର ଅତି କମରେ ହାଇସ୍କୁଲ ସ୍ତର ପର୍ଯ୍ୟନ୍ତ ମାତୃଭାଷାକୁ ଏକ ବାଧ୍ୟତାମୂଳକ ବିଷୟ କରନ୍ତୁ: ଉପ ରାଷ୍ଟ୍ରପତି
      • ଘରୋଇ କ୍ଷେତ୍ରକୁ ସ୍ୱାସ୍ଥ୍ୟ କ୍ଷେତ୍ରର ବିକାଶ ପାଇଁ ବଡ ଭୂମିକା ନିର୍ବାହ କରିବା ଆବଶ୍ୟକ
      • ଏମବିବିଏସ ସ୍ନାତକ ଅତି କମରେ ଦୁଇ ବର୍ଷ ପର୍ଯ୍ୟନ୍ତ ଗ୍ରାମାଂଚଳରେ ସେବା କରିବା ଆବଶ୍ୟକ
      • ସବିତା ଇନଷ୍ଟିଚ୍ୟୁଟ ଅଫ ମେଡିକାଲ ଆଣ୍ଡ ଟେକନିକାଲ ସାଇନ୍ସର 11ତମ ସମାବର୍ତ୍ତନ ଉତ୍ସବକୁ ସମ୍ବୋଧିତ କଲେ
      Posted On: 22 FEB 2018 3:17PM by PIB Bhubaneshwar


    ଉପରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ ସମସ୍ତ ରାଜ୍ୟ ସରକାରମାନଙ୍କୁ ଅତିକମରେ ହାଇସ୍କୁଲ ସ୍ତର ପର୍ଯ୍ୟନ୍ତ ମାତୃଭାଷାକୁ ବାଧ୍ୟତାମୂଳକ କରିବା ପାଇଁ ଅପିଲ କରିଛନ୍ତି । ଉପରାଷ୍ଟ୍ରପତି ଆଜି ଚେନ୍ନାଇଠାରେ ସବିତା ଇନଷ୍ଟିଚ୍ୟୁଟ ଅଫ ମେଡିକାଲ ଆଣ୍ଡ ଟେକନିକାଲ ସାଇନ୍ସରେ 11ତମ ଦୀକ୍ଷାନ୍ତ ଭାଷଣ ପ୍ରଦାନ କରିଥିଲେ ।


    ଉପରାଷ୍ଟ୍ରପତି କହିଲେ ଯେ କୌଣସି ପିଲା ମଧ୍ୟ ଅନ୍ୟ କୌଣସି ଭାଷା ତୁଳନାରେ ନିଜର ମାତୃଭାଷାକୁ ଅଧିକ ଭଲ ଭାବେ ବୁଝିପାରେ । ସେ କହିଲେ ଯେ ନିଜ ମାତୃଭାଷାରେ ଜଣେ ନିଜର ବିଚାରକୁ ଅଧିକ ପ୍ରଭାବଶାଳୀ ଢ଼ଙ୍ଗରେ ବ୍ୟକ୍ତ କରିପାରିବ । ସାଧାରଣତଃ ଆମେ ମାତୃଭାଷାରେ ଆମର ବିଚାରକୁ ଉତ୍ତମ ଭାବେ ଅଭିବ୍ୟକ୍ତ କରିଥାଉ ।


    ଉପରାଷ୍ଟ୍ରପତି କହିଲେ ଯେ ଆମେ ବହୁଭାଷୀ ବିଶ୍ୱରେ ବାସ କରୁଛୁ । ସେ କହିଲେ ଯେ ଯେହେତୁ ଭାଷା ଏବଂ ସଂସ୍କୃତି ପରସ୍ପର ସହିତ ଜଡିତ , ତେଣୁ ଆମକୁ ଦେଶରେ ଅନେକ ଜନଜାତି ସମୂହ ଦ୍ୱାରା କୁହାଯାଉଥିବା ଭାଷା ସହିତ ନିଜର ସ୍ୱଦେଶୀ ଭାଷାକୁ ମଜଭୁତ କରିବାର ଆବଶ୍ୟକତା ରହିଛି । ଭାଷା ହେଉଛି କୌଣସି ସଂସ୍କୃତିର ଜୀବନରେଖା ଏବଂ ଏହା ଏକ ବୃହତ୍ ସାମାଜିକ ପରିବେଶକୁ ପରିଭାଷିତ କରିଥାଏ ଯେଉଁଥିରେ କି ଏହି ସମାଜ ରହିଥାଏ ।


    ଉପରାଷ୍ଟ୍ରପତି କହିଲେ ଯେ ମହାନ ବ୍ୟକ୍ତିମାନଙ୍କର ଜୀବନି ମେଡିକାଲ ସହିତ ସମସ୍ତ ଛାତ୍ରମାନଙ୍କ ପାଇଁ ଇତିହାସର ପାଠ୍ୟକ୍ରମରେ ସାମିଲ ହେବା ଆବଶ୍ୟକ । କୌଣସି ଦେଶ ଯିଏକି ନିଜର ଇତିହାସ ଏବଂ ସଂସ୍କୃତିକୁ ଭୁଲିଯାଇଥାଏ , ତାହା କେବେହେଲେ ମଧ୍ୟ ସମୃଦ୍ଧ ହୋଇପାରିବ ନାହିଁ । ସେ ମଧ୍ୟ କହିଥିଲେ ଯେ ସମସ୍ତଙ୍କୁ ତାଙ୍କର ଅତୀତକୁ ମନେ ରଖିବା ଆବଶ୍ୟକ ଏବଂ ଭବିଷ୍ୟତ ପାଇଁ ଯୋଜନା ନିର୍ମାଣ କରିବାର ଆବଶ୍ୟକତା ରହିଛି ଏବଂ ଏହି ଅନୁଯାୟୀ ଆଗକୁ ବଢ଼ିବା ଆବଶ୍ୟକ । ଆମକୁ ନିଜର ଚେର ପର୍ଯ୍ୟନ୍ତ ପହଂଚିବାର ଆବଶ୍ୟକତା ରହିଛି ତଥା ସଂସ୍କୃତିକୁ ଜାଣିବାର ଆବଶ୍ୟକତା ରହିଛି ।


    ଉପରାଷ୍ଟ୍ରପତି କହିଲେ ଯେ ଘରୋଇ କ୍ଷେତ୍ରକୁ ସ୍ୱାସ୍ଥ୍ୟ କ୍ଷେତ୍ରର ବିକାଶ ପାଇଁ ବୃହତ୍ ଭୂମିକା ନିର୍ବାହ କରିବାକୁ ପଡିବ । ସେ କହିଲେ ଯେ ସମାଜ ମେଡିକାଲ ଛାତ୍ରଙ୍କୁ ଅନେକ କିଛି ପ୍ରଦାନ କରିଛି ଏବଂ ସେମାନଙ୍କୁ ଅତି କମରେ ଦୁଇ ବର୍ଷ ପାଇଁ ଗ୍ରାମାଂଚଳରେ ସେବା ପ୍ରଦାନ ପୂର୍ବକ ସମାଜକୁ କିଛିନା କିଛି ଅବଶ୍ୟ ପ୍ରଦାନ କରିବା ଆବଶ୍ୟକ । ସେ କହିଲେ ଯେ ଗ୍ରାମାଂଚଳରେ ଡାକ୍ତର ତଥା ସ୍ୱାସ୍ଥ୍ୟ ସେବା ସୁବିଧା କ୍ଷେତ୍ରରେ କମି ରହିଛି ଏବଂ ଏଥିରେ ସୁଧାର ପାଇଁ ଜବରଦସ୍ତ ପରିବର୍ତ୍ତନର ଆବଶ୍ୟକତା ରହିଛି ।


    **************


    

    
    (Release ID: 1521723) Visitor Counter : 1