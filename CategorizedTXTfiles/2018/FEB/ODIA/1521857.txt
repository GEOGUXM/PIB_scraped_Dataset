      ପ୍ରତିରକ୍ଷା ମନ୍ତ୍ରଣାଳୟ

      ପ୍ରତିରକ୍ଷା ମନ୍ତ୍ରୀ ଶ୍ରେଷ୍ଠ ମାର୍ଚ୍ଚିଂ ସେନାଦଳ ପୁରସ୍କାର ପ୍ରଦାନ କଲେ
      Posted On: 23 FEB 2018 1:38PM by PIB Bhubaneshwar


    ନୂଆଦିଲ୍ଲୀର ଐତିହାସିକ ରାଜପଥରେ 2018 ଜାନୁଆରୀ 26 ତାରିଖରେ ସାଧାରଣତନ୍ତ୍ର ଦିବସ ପରେଡରେ ଅଂଶଗ୍ରହଣ କରିଥିବା ପଞ୍ଜାବ ରେଜିମେଣ୍ଟ ଏବଂ ଇଣ୍ଡୋ ତିବ୍ବତିଆନ ବର୍ଡର ପୋଲିସ ( ITBP )କୁ ପ୍ରତିରକ୍ଷା ମନ୍ତ୍ରୀ ଶ୍ରୀମତି ନିର୍ମଳା ସୀତାରମଣ ଶ୍ରେଷ୍ଠ ମାର୍ଚ୍ଚିଂ ସେନାଦଳ ଭାବେ ପୁରସ୍କୃତ କରିଛନ୍ତି । ପଞ୍ଜାବ ରେଜିମେଣ୍ଟ ତରଫରୁ ପଞ୍ଜାବ ସେଣ୍ଟରର କମାଣ୍ଡାଂଟ ବ୍ରିଗେଡିଇୟର ସଞ୍ଜିବ ସୋନି ଏବଂ ଆଇଟିବିପି ତରଫରୁ ସାଧାରଣ ନିର୍ଦ୍ଦେଶକ ଶ୍ରୀ ଆରକେ ପାଚନନ୍ଦ ଏହି ଟ୍ରଫି ଗ୍ରହଣ କରିଥିଲେ । ସେମାନଙ୍କର ଚିତାକର୍ଷକ ପ୍ରଦର୍ଶନ ପାଇଁ ଶ୍ରୀମତି ନିର୍ମଳା ସୀତାରମଣ ଉଭୟ ସୈନ୍ୟଦଳକୁ ପ୍ରଶଂସା କରିଥିଲେ ।


    ଏହି ଉତ୍ସବରେ ରକ୍ଷା ରାଷ୍ଟ୍ରମନ୍ତ୍ରୀ ଡଃ ସୁବାଶ ଭାମ୍ରେ , ସେନା ଷ୍ଟାଫ ମୁଖ୍ୟ ଜେନେରାଲ ବିପିନ ରାୱତ , ନୌସେନା ଷ୍ଟାଫ ମୁଖ୍ୟ ଆଡମିରାଲ ଲାମ୍ବା , ବାୟୁସେନା ଷ୍ଟାଫ ମୁଖ୍ୟ ଏୟାର ଚିଫ ମାର୍ଶାଲ ବିଏସ ଧନୋଆ , ପ୍ରତିରକ୍ଷା ସଚିବ ଶ୍ରୀ ସଞ୍ଜୟ ମିତ୍ର ଏବଂ ପ୍ରତିରକ୍ଷା ମନ୍ତ୍ରଣାଳୟ ଏବଂ ଗୃହ ମନ୍ତ୍ରଣାଳୟର ଅନ୍ୟାନ୍ୟ ବରିଷ୍ଠ ଅଧିକାରୀ ଉପସ୍ଥିତ ଥିଲେ ।


    69ତମ ସାଧାରଣତନ୍ତ୍ର ଦିବସର ପବିତ୍ର ଅବସରରେ ଭାରତୀୟ ସୈନ୍ୟ ଦଳର ସବୁଠାରୁ ପୁରାତନ ରେଜିମେଣ୍ଟ ପଞ୍ଜାବ ରେଜିମେଣ୍ଟ ଦୁଇଜଣ ଜୁନିଅର କମିଶନଡ ଅଫିସର ଏବଂ ସମସ୍ତ ୟୁନିଟର144 ଜଣ ରାଙ୍କଧାରୀ ଚିତାକର୍ଷକ ପରେଡରେ ସେମାନଙ୍କ କୌଶଳ ଏବଂ ଗୌରବ ଦର୍ଶାଇଥିଲେ । ପୂର୍ବରୁ 1993 ରେ ପଞ୍ଜାବ ରେଜିମେଣ୍ଟକୁ ଶ୍ରେଷ୍ଠ ପରେଡ ପ୍ରଦର୍ଶନ ପାଇଁ ପୁରସ୍କୃତ କରାଯାଇଛି ।


    ****************


    

    
    (Release ID: 1521857) Visitor Counter : 6