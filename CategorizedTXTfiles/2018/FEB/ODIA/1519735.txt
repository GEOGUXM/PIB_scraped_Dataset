      କ୍ୟାବିନେଟ

      ଦ୍ଵୈତ ଟିକସ ଏଡ଼ାଇବା ଓ ଟିକସ ଚୋରି ରୋକିବା ଲାଗି ଭାରତ-ଚୀନ ବୁଝାମଣା ସଂଶୋଧନ ପ୍ରୋଟୋକଲରେ ସ୍ୱାକ୍ଷର ଏବଂ ଅନୁସମର୍ଥନକୁ କ୍ୟାବିନେଟ ଅନୁମୋଦନ
      Posted On: 07 FEB 2018 12:36PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ଆୟ ଉପରେ ଟିକସ ମାମଲାରେ ଦ୍ଵୈତ ଟିକସ/ଦୋହରା କରାଧାନ (ଡବଲ ଟ୍ୟାକ୍ସେସନ) ଏଡ଼ାଇବା ଏବଂ ଟିକସ ଚୋରି ରୋକିବା ଲାଗି ଭାରତ ଏବଂ ଚୀନ ମଧ୍ୟରେ ହୋଇଥିବା ବୁଝାମଣାରେ ସଂଶୋଧନ ପାଇଁ ଆବଶ୍ୟକ ପ୍ରୋଟୋକଲରେ ସ୍ୱାକ୍ଷର ଏବଂ ଅନୁସମର୍ଥନକୁ ମଞ୍ଜୁରି ପ୍ରଦାନ କରାଯାଇଛି ।


    ଅନ୍ୟ ପରିବର୍ତ୍ତନ ବ୍ୟତୀତ ଏହି ପ୍ରୋଟୋକଲ ସୂଚନା ଆଦାନପ୍ରଦାନ ବ୍ୟବସ୍ଥାକୁ ଅନ୍ତର୍ଜାତୀୟ ମାନକ ଅନୁଯାୟୀ ଅଧୁନାତନ କରିଥାଏ । ଏହାବ୍ୟତୀତ ଏହି ପ୍ରୋଟୋକଲର ଆଧାର ସଂକୋଚନ ଏବଂ ଲାଭ ଅନ୍ତରଣ (ବିଇପିଏସ) ପ୍ରକଳ୍ପ , ଯେଉଁଥିରେ ଭାରତ ସମାନ ଭାବେ ଭାଗ ନେଇଛି , ତା’ର କାର୍ଯ୍ୟାନୁଷ୍ଠାନ ରିପୋର୍ଟ ଅର୍ନ୍ତଗତ ଚୁକ୍ତି ସମ୍ବନ୍ଧୀୟ ଆଇନର ସର୍ବନିମ୍ନ ମାନକକୁ ଲାଗୁ କରିବା ଲାଗି ଆବଶ୍ୟକ ପରିବର୍ତ୍ତନକୁ ମଧ୍ୟ ସାମିଲ କରିବ । ସର୍ବନିମ୍ନ ମାନକର ବ୍ୟତୀତ ଏହି ପ୍ରୋଟୋକଲ ବିଇପିଏସର କାର୍ଯ୍ୟାନୁଷ୍ଠାନ ରିପୋର୍ଟ ଅନୁରୂପ ଦୁଇ ପକ୍ଷଙ୍କ ସହମତିରେ ପରିବର୍ତ୍ତନ ମଧ୍ୟ ଆଣିବ ।


    **********


    

    
    (Release ID: 1519735) Visitor Counter : 1