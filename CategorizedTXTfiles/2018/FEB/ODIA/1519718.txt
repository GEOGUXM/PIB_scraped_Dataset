      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      • ସ୍ୱାସ୍ଥ୍ୟ ଏବଂ ଚିକିତ୍ସା ଶିକ୍ଷା ନିମନ୍ତେ ମାନବ ସମ୍ବଳ ସୁଦୃଢ଼ ଯୋଜନାକୁ କ୍ୟାବିନେଟ ଅନୁମୋଦନ
      • ଅସଂରକ୍ଷିତ ଅଞ୍ଚଳରେ 24ଟି ନୂଆ ମେଡ଼ିକାଲ କଲେଜ ଖୋଲାଯିବ
      • ମେଡିକାଲ କଲେଜଗୁଡିକରେ ବଢିବ 18,058 ସ୍ନାତକ ଏବଂ ସ୍ନାତକୋତ୍ତର ସିଟ
      • 248ଟି ନର୍ସିଂ ଏବଂ ମିଡୱାଇଫେରୀ ସ୍କୁଲ ପ୍ରତିଷ୍ଠା କରାଯିବ
      Posted On: 07 FEB 2018 12:21PM by PIB Bhubaneshwar


    ସ୍ୱାସ୍ଥ୍ୟ ଏବଂ ଚିକିତ୍ସା ଶିକ୍ଷାକୁ ପ୍ରୋତ୍ସାହନ ପ୍ରଦାନ କରିବା ଉଦ୍ଦେଶ୍ୟରେ ପ୍ରଚଳିତ ଯୋଜନାକୁ ଜାରି ରଖିବା ଏବଂ ସ୍ୱାସ୍ଥ୍ୟ ଓ ଚିକିତ୍ସା ଯୋଜନା ଲାଗି 2019-20ସୁଦ୍ଧା 14 ,930.92 କୋଟି ଟଙ୍କା ଆନୁମାନିକ ବ୍ୟୟରେ ମାନବ ସମ୍ବଳର ଅତିରିକ୍ତ ପର୍ଯ୍ୟାୟ ଆରମ୍ଭ କରିବାକୁ କେନ୍ଦ୍ର ସରକାର ନିଷ୍ପତ୍ତି ନେଇଛନ୍ତି । ଏ ସଂକ୍ରାନ୍ତ ପ୍ରସ୍ତାବକୁ ଆଜି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଆର୍ଥିକ ବ୍ୟାପାର ସଂକ୍ରାନ୍ତ କେନ୍ଦ୍ର କ୍ୟାବିଟେନ କମିଟି (ସିସିଇଏ) ବୈଠକରେ ମଞ୍ଜୁରି ମିଳିଛି ।


    ପ୍ରମୁଖ ବିଶେଷତ୍ୱ :


    କ) ନୂଆ ମେଡ଼ିକାଲ କଲେଜ


    - 2019-20ସୁଦ୍ଧା ପର୍ଯ୍ୟାୟ 1 ଅନ୍ତର୍ଗତ ପୂର୍ବରୁ ଅନୁମତି ପ୍ରାପ୍ତ ବର୍ତ୍ତମାନର ଜିଲ୍ଲା/ରେଫରାଲ ହସପିଟାଲକୁ ମିଶାଇ 58 ଟି ନୂଆ ମେଡ଼ିକାଲ କଲେଜ ପ୍ରତିଷ୍ଠା ସମ୍ପର୍କରେ ଚଳିତ ଯୋଜନାରେ ଜାରି ରଖିବା ।


    - 2021-22ସୁଦ୍ଧା ପର୍ଯ୍ୟାୟ-2 ଅନ୍ତର୍ଗତ ବର୍ତ୍ତମାନର ଜିଲ୍ଲା/ରେଫରାଲ ହସପିଟାଲକୁ ମିଶାଇ 24ଟି ନୂଆ ମେଡ଼ିକାଲ କଲେଜର ଚୟନ ଏବଂ ପ୍ରତିଷ୍ଠା ।


    - ପର୍ଯ୍ୟାୟ-2ରେ ପ୍ରସ୍ତାବିତ 24ଟି ନୂଆ ମେଡ଼ିକାଲ କଲେଜ ସ୍ଥାନର ଚୟନ , ଆହ୍ୱାନ ଭିତ୍ତିରେ ଚିହ୍ନଟ , ଅସଂରକ୍ଷିତ କ୍ଷେତ୍ର ଅଧୀନରେ କରାଯିବ ।


    ପର୍ଯ୍ୟାୟ-1 କାଳରେ କେନ୍ଦ୍ରୀୟ ଭାଗ ଅନ୍ତର୍ଗତ ଜାରି ଯୋଜନା ଲାଗି 5587.68 କୋଟି ଟଙ୍କାର ଅର୍ଥରାଶି ବ୍ୟୟ କରାଯିବାର ପ୍ରସ୍ତାବ ରହିଛି । ପର୍ଯ୍ୟାୟ-2ରେ କେନ୍ଦ୍ର ଅଂଶଧନ ଆକାରରେ 2021-22 ସୁଦ୍ଧା 3675 କୋଟି ଟଙ୍କା ଖର୍ଚ୍ଚ କରାଯିବ ।


    ଖ) ମେଡ଼ିକାଲ ସିଟରେ ବୃଦ୍ଧି :


    ବର୍ତ୍ତମାନ ରାଜ୍ୟ ସରକାର/କେନ୍ଦ୍ର ସରକାରଙ୍କ ମେଡ଼ିକାଲ କଲେଜଗୁଡ଼ିକର ଉନ୍ନତିକରଣ କରିବା ଲାଗି କେନ୍ଦ୍ର ପ୍ରାୟୋଜିତ ଯୋଜନା ଜାରି ରଖାଯିବାର ଫଳସ୍ୱରୂପ :


    - 2020-21 ସୁଦ୍ଧା ସ୍ନାତକ (ୟୁଜି) ର 10 ହଜାର ସିଟ ବୃଦ୍ଧି ଏବଂ


    - 8 , 058 ସ୍ନାତକୋତର (ପିଜି) ସିଟ (2018-19ସୁଦ୍ଧା ପର୍ଯ୍ୟାୟ-1ରେ 4 , 058 ଏବଂ 2020-21 ସୁଦ୍ଧା ପର୍ଯ୍ୟାୟ-2ରେ 4 , 000) ବୃଦ୍ଧି ଘଟିବ ।


    ଅଣ୍ଡର ଗ୍ରାଜୁଏଟ (ୟୁଜି) ସିଟ ବଢ଼ାଇବାରେ କେନ୍ଦ୍ରୀୟ ଅଂଶଧନର ଅର୍ଥରାଶି 7 , 795 କୋଟି ଟଙ୍କା ଏବଂ ଏହି ଅର୍ଥରାଶି 2021-22 ସୁଦ୍ଧା ଖର୍ଚ୍ଚ କରାଯାଇପାରିବ । ଏଥିମଧ୍ୟରୁ 4 , 536 କୋଟି ଟଙ୍କାର ଅର୍ଥରାଶି 2019-20 ସୁଦ୍ଧା ଖର୍ଚ୍ଚ କରାଯିବ ।


    ପର୍ଯ୍ୟାୟ-2 ଅନ୍ତଗର୍ତ ପିଜି ସିଟର ବୃଦ୍ଧ ଉପରେ କେନ୍ଦ୍ରୀୟ ଅଂଶଧନ ରୂପରେ 3 , 024କୋଟି ଟଙ୍କାର ଅର୍ଥରାଶି 2021-22 ସୁଦ୍ଧା ଖର୍ଚ୍ଚ କରାଯିବ । ଏଥିମଧ୍ୟରୁ 1700 କୋଟି ଟଙ୍କା 2019-20 ସୁଦ୍ଧା ଖର୍ଚ୍ଚ କରାଯିବ । 317କୋଟି ଟଙ୍କାର ଅବଶିଷ୍ଠ କେନ୍ଦ୍ରୀୟ ଅଂଶଧନ ରାଶି ପିଜି ସିଟର ପ୍ରଥମ ପର୍ଯ୍ୟାୟ ଲାଗି ଖର୍ଚ୍ଚ କରାଯିବ ।


    ଗ) ନର୍ସିଂ ଯୋଜନା :


    ନିମ୍ନଲିଖିତର ପ୍ରତିଷ୍ଠା ଲାଗି ଯୋଜନା ଜାରି ରଖିବା ଏବଂ ପୂରଣ କରିବା


    - 112 ଟି ସମ୍ପ୍ରସାରିତ ନର୍ସିଂ ଏବଂ ମିଡୱାଇଫରୀ (ଏଏନଏମ) ସ୍କୁଲ ଏବଂ


    - 2019-20 ସୁଦ୍ଧ । ଦେଶର ଅସଂରକ୍ଷିତ ଜିଲ୍ଲାରେ 136 ଟି ସାଧାରଣ ନର୍ସିଂ ଓ ମିଡୱାଇଫରୀ (ଜିଏନଏମ) ସ୍କୁଲ ।


    - ନର୍ସିଂ ଯୋଜନାରେ 2019-20 ସୁଦ୍ଧା 190 କୋଟି ଟଙ୍କା ଖର୍ଚ୍ଚ କରାଯାଇ ସେସବୁ ସ୍କୁଲ ପାଇଁ ଲାଗୁ ଏବଂ ପୂରଣ କରାଯିବ ଯେଉଁଠି କାର୍ଯ୍ୟାରମ୍ଭ ହୋଇସାରିଛି ।


    ପ୍ରଭାବ :


    ନୂଆ ମେଡ଼ିକାଲ କଲେଜ ପ୍ରତିଷ୍ଠା ଏବଂ ଏମବିବିଏସ ଏବଂ ପିଜି ସିଟ ବଢ଼ିବା ଦ୍ୱାରା


    1. ସ୍ୱାସ୍ଥ୍ୟ ପେଶାଦାରଙ୍କ ଉପଲବ୍ଧତା ବଢ଼ିବ


    2. ଦେଶରେ ମେଡ଼ିକାଲ କଲେଜର ବର୍ତ୍ତମାନର ଭୌଗଳିକ ବିତରଣ ନିୟନ୍ତ୍ରିତ ହେବ


    3. ଦେଶରେ ଶସ୍ତା ଚିକିତ୍ସାକୁ ପ୍ରୋତ୍ସାହନ ମିଳିବ


    4. ଜିଲ୍ଲା ଚିକିତ୍ସାଳୟଗୁଡ଼ିକର ବର୍ତ୍ତମାନର ମୌଳିକ ଭିତ୍ତିଭୂମିର ଉପଯୋଗ ହେବ ଏବଂ


    5. ସରକାରୀ କ୍ଷେତ୍ରରେ ତୃତୀୟଶ୍ରେଣୀର ସ୍ୱାସ୍ଥ୍ୟ ସେବାରେ ସୁଧାର ଆସିବ ।


    6. ଚିକିତ୍ସା ଶିକ୍ଷା , ଚିକିତ୍ସା ଗବେଷଣା ଏବଂ କ୍ଲିନିକାଲ ଚିକିତ୍ସାର ଗୁଣବତ୍ତାରେ ସୁଧାର ଆସିବ


    **********

    
    
    (Release ID: 1519718) Visitor Counter : 1