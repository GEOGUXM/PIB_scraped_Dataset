      କ୍ୟାବିନେଟ

      ଦକ୍ଷତା ବିକାଶ, ବ୍ୟବସାୟିକ ଶିକ୍ଷା, ପ୍ରଶିକ୍ଷଣରେ ସହଯୋଗ ଲାଗି ବ୍ରିଟେନ ଓ ଉତ୍ତର ଆୟାର୍ଲାଣ୍ଡ ସହ ଏମଓୟୁକୁ କ୍ୟାବିନେଟ ଅନୁମୋଦନ
      Posted On: 07 FEB 2018 12:34PM by PIB Bhubaneshwar


    ଦକ୍ଷତା ବିକାଶ , ବ୍ୟବସାୟିକ ଶିକ୍ଷା ଏବଂ ପ୍ରଶିକ୍ଷଣରେ ସହଯୋଗ ଲାଗି ବ୍ରିଟେନ ଏବଂ ଉତ୍ତର ଆୟାର୍ଲାଣ୍ଡ ସହ ବୁଝାମଣାପତ୍ର (ଏମଓୟୁ)ରେ ସ୍ୱାକ୍ଷର କରାଯିବା ପ୍ରସ୍ତାବକୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ଅନୁମୋଦନ ମିଳିଛି ।


    ଏହି ଏମଓୟୁ ଦ୍ୱାରା ବ୍ୟବସାୟିକ ଶିକ୍ଷା ଏବଂ ପ୍ରଶିକ୍ଷଣ ତଥା ଦକ୍ଷତା ବିକାଶ କ୍ଷେତ୍ରରେ ଉଭୟ ଦେଶ ମଧ୍ୟରେ ଦ୍ୱିପାକ୍ଷିକ ସହଯୋଗ ନିବିଡ଼ କରିବା ଲାଗି ମାର୍ଗ ପ୍ରଶସ୍ତ ହେବ ।


    ବିଦେଶ ରାଷ୍ଟ୍ର ସହ ସହଯୋଗ କରିବା ଦ୍ୱାରା ଭାରତୀୟ ଦକ୍ଷତା ଇକୋ-ପ୍ରଣାଳୀ ସୁଦୃଢ଼ ହେବାରେ ସହାୟତା ମିଳିବ ଏବଂ ଏହାଦ୍ୱାରା ଉତ୍ତମ ନିଯୁକ୍ତି ସୁଯୋଗ ସମ୍ଭାବନା ଲାଗି ଯୁବକଯୁବତୀମାନଙ୍କୁ ଦକ୍ଷ କରାଯାଇପାରିବ । ଏହି ଏମଓୟୁ ଫଳରେ ଭାରତ ଏବଂ ବ୍ରିଟେନର ଉଦ୍ୟୋଗ ଏବଂ ପ୍ରଶିକ୍ଷଣ ପ୍ରତିଷ୍ଠାନ ମଧ୍ୟରେ ଅଭିନବ ଭାଗିଦାରୀ ଲାଗି ରୂପରେଖ ପ୍ରସ୍ତୁତ ହେବ ଏବଂ ଭାରତରେ ଦକ୍ଷତା ବିକାଶ ପ୍ରଶିକ୍ଷଣ ପ୍ରୟାସକୁ ବଢ଼ାଇବାରେ ସହାୟତା ମିଳିପାରିବ । ଏମଓୟୁକୁ ଲାଗୁ କରିବା ସମ୍ବନ୍ଧୀୟ ପ୍ରକଳ୍ପ ପାଣ୍ଠି ଯୋଗାଣର ପ୍ରକ୍ରିୟା ଉଭୟ ପକ୍ଷ ଦ୍ୱାରା ଆପୋସ ସହମତିରେ ପ୍ରସ୍ତୁତ ଭିନ୍ନ ବୁଝାମଣାରେ ଦିଆଯିବ ।


    **********

    
    
    (Release ID: 1519732) Visitor Counter : 1