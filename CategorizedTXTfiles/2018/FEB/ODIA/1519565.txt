      ଆୟୁଷ

      2017-18 ଶିକ୍ଷା ବର୍ଷରେ 78 ମହାବିଦ୍ୟାଳୟରେ ଆୟୁର୍ବେଦିକ, ୟୁନାନୀ, ହୋମିଓପାଥି ଏବଂ ସିଦ୍ଧ ଉପରେ ଶିକ୍ଷାଦାନ
      Posted On: 06 FEB 2018 7:46PM by PIB Bhubaneshwar


    ଦେଶରେ 2017-18 ଶିକ୍ଷା ବର୍ଷରେ 78ଟି ମହାବିଦ୍ୟାଳୟରେ ଆୟୁର୍ବେଦିକ ଔଷଧ , ୟୁନାନୀ , ହୋମିଓପାଥି ଏବଂ ସିଦ୍ଧ ଉପରେ ଶିକ୍ଷାଦାନ ଆରମ୍ଭ କରାଯାଇଥିଲା ଯାହା ବର୍ତ୍ତମାନ ମଧ୍ୟ ଜାରି ରହିଛି । ଏହି ମହାବିଦ୍ୟାଳୟରେ ମୋଟ ଆସନ ସଂଖ୍ୟା 6020 ଥିବାବେଳେ 1207 ଜଣ ଅଭିଜ୍ଞ ଶିକ୍ଷକଙ୍କୁ ନିଯୁକ୍ତି ପ୍ରଦାନ କରାଯାଇଛି ।


    ଆୟୁର୍ବେଦ , ୟୁନାନୀ , ହୋମିଓପ୍ୟାଥି ଏବଂ ସିଦ୍ଧ ଶିକ୍ଷାଦାନ କରୁଥିବା ଏହିସବୁ ମହାବିଦ୍ୟାଳୟଗୁଡିକୁ ଭାରତୀୟ ଚିକିତ୍ସା କେନ୍ଦ୍ରୀୟ ପରିଷଦ ( ସ୍ନାତକ ଆୟୁର୍ବେଦ କଲେଜ ଏବଂ ସଂଲଗ୍ନ ଡାକ୍ତରଖାନାଗୁଡିକ ପାଇଁ ଅତି କମ୍ ମାନକର ଆବଶ୍ୟକତା ) ନିୟମ 2016 , ଭାରତୀୟ ଚିକିତ୍ସାରେ ଆବଶ୍ୟକୀୟ ଭିତ୍ତିଭୂମି , ଶିକ୍ଷାଦାନ ଏବଂ ପ୍ରଶିକ୍ଷଣ ସୁବିଧା ଗୁଡିକର ଅତି କମ୍ ମାନକଗୁଡିକର ଆବଶ୍ୟକତା ପୂରା କରିବାକୁ ହେବ । କେନ୍ଦ୍ରୀୟ ଚିକିତ୍ସା ପରିଷଦ ( ସ୍ନାତକ ୟୁନାନୀ କଲେଜ ଏବଂ ସଂଲଗ୍ନ ଡାକ୍ତରଖାନାଗୁଡିକ ପାଇଁ ଅତି କମ ମାନକର ଆବଶ୍ୟକତା ) ଆଇନ 2016 , ଭାରତୀୟ ଚିକିତ୍ସା କେନ୍ଦ୍ରୀୟ ପରିଷଦ ( ସ୍ନାତକରେ ସିଦ୍ଧ ଶିକ୍ଷାଦାନ କରୁଥିବା କଲେଜଗୁଡିକ ଏବଂ ସଂଲଗ୍ନ ଡାକ୍ତରଖାନାଗୁଡିକ ପାଇଁ ନ୍ୟୁନତମ ମାନକଗୁଡିକର ଆବଶ୍ୟକତା ) ନିୟମ 2016 ଏବଂ ହୋମିଓପ୍ୟାଥି କେନ୍ଦ୍ରୀୟ ପରିଷଦ ( ହୋମିଓପ୍ୟାଥି ମହାବିଦ୍ୟାଳୟଗୁଡିକର ନ୍ୟୁନତମ ମାନକଗୁଡିକର ଆବଶ୍ୟକତା ଏବଂ ସଂଲଗ୍ନ ଡାକ୍ତରଖାନା ) ନିୟମ 2013 ଗୁଣାତ୍ମକ ମାନର ଶିକ୍ଷା ପ୍ରଦାନକୁ ସୁନିଶ୍ଚିତ କରିଥାଏ ।


    ଯେଉଁ ମହାବିଦ୍ୟାଳୟଗୁଡିକ ଏହିସବୁ ନିୟମ ପାଳନ କରିଛନ୍ତି ସେମାନଙ୍କୁ କେନ୍ଦ୍ର ସରକାରଙ୍କ ଦ୍ୱାରା ଅନୁମତି ପ୍ରଦାନ କରାଯାଇଛି ।


    ରାଜ୍ୟସଭାରେ ଆଜି ଏକ ପ୍ରଶ୍ନର ଲିଖିତ ଉତ୍ତରରେ ଆୟୁଷ ରାଷ୍ଟ୍ର ମନ୍ତ୍ରୀ ଶ୍ରୀ ଶ୍ରୀପଦ ୟେସୋ ନାଏକ ଏହି ସୂଚନା ପ୍ରଦାନ କରିଥିଲେ ।


    *************

    
    
    (Release ID: 1519565) Visitor Counter : 1