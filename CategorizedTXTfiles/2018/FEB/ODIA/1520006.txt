      ରେଳ ମନ୍ତ୍ରଣାଳୟ

      ରେଳବାଇ ଟିକେଟ ବ୍ୟବସ୍ଥାରେ ସୁଧାର
      Posted On: 07 FEB 2018 7:17PM by PIB Bhubaneshwar


    ବିଗତ ଦିନରେ ରେଳବାଇରେ ଟିକେଟ ବ୍ୟବସ୍ଥାରେ ସୁଧାର ଆଣିବା ସହ ରାଜସ୍ୱ ବୃଦ୍ଧି ପାଇଁ ନିମ୍ନଲିଖିତ ପଦକ୍ଷେପଗୁଡ଼ିକ ନିଆଯାଇଛି ;

      * ପ୍ରିମିୟମ ତତ୍କାଳ କୋଟା ଆରମ୍ଭ
      * ଅଧିକ ଭଡ଼ାରେ ସୁବିଧା ଟ୍ରେନ୍ ସହ ଅନ୍ୟାନ୍ୟ ସ୍ୱତନ୍ତ୍ର ଟ୍ରେନର ଚଳାଚଳ
      * ରାଜଧାନୀ , ଶତାବ୍ଦୀ ଏବଂ ଦୂରନ୍ତୋ ଟ୍ରେନରେ ଫ୍ଲୋକ୍ସି ଫେୟାର ପ୍ରବର୍ତ୍ତନ
      * ଅଧିକ ଭଡ଼ା ଏବଂ ସ୍ୱତନ୍ତ୍ର ସୁବିଧା ସହ ଗତିମାନ , ହମସଫର , ତେଜସ୍ , ଅନ୍ତୋଦୟ , ମହାମାନା ଭଳି ନୂତନ ଟ୍ରେନର ଚଳାଚଳ
      * ଇ - ଟିକେଟ ବ୍ୟବସ୍ଥାର ପ୍ରଚଳନ , ଯାହାକି ଏବଂ ମୋଟ ସଂରକ୍ଷିତ ଟିକେଟର 65%
      * ମୋବାଇଲ ଫୋନ୍ ଦ୍ୱାରା ସଂରକ୍ଷଣ ଏବଂ ଅଣ - ସଂରକ୍ଷଣ ଟିକେଟର ସୁବିଧା
      * ଅଟୋମାଟିକ୍ ଟିକେଟ ଭେଣ୍ଡିଂ ମେସିନ ଦ୍ୱାରା ଅଣ - ସଂରକ୍ଷିତ ଟିକେଟ ପ୍ରଦାନ
      * ଯାତ୍ରୀ ଟିକେଟ ସୁବିଧା କେନ୍ଦ୍ର ଲାଇସେନ୍ସ , ଜନସାଧାରଣ ଟିକେଟ ବୁକିଂ ସେବକ , ଷ୍ଟେସନ ଟିକେଟ ବୁକିଂ ଏଜେଣ୍ଟ ଏବଂ ଇ - ଟିକେଟିଂ ଏଜେଣ୍ଟ ପାଇଁ ସ୍ୱୀକୃତିପ୍ରାପ୍ତ ଏଜେଣ୍ଟ
      * କମ୍ପ୍ୟୁଟର ରିଜର୍ଭେସନ ବ୍ୟବସ୍ଥାରେ ସୁଧାର : ଟ୍ରେନ୍ ଷ୍ଟେସନ ଛାଡ଼ିବାର 4 ଘଣ୍ଟା ପୂର୍ବରୁ ଆସନ ସଂରକ୍ଷଣ ତାଲିକା ପ୍ରକାଶ , ଅନଲାଇନରେ ବୁକିଂ ସୁବିଧା , ଦ୍ୱିତୀୟ ସଂରକ୍ଷଣ ତାଲିକା ପ୍ରକାଶରେ ମଧ୍ୟ କମ୍ପ୍ୟୁଟରୀକୃତ ବ୍ୟବସ୍ଥା
      * ଦେୟ ଫେରସ୍ତ ନିୟମରେ ପରିବର୍ତ୍ତନ ; ଇ - ଟିକେଟରେ ଟ୍ରେନ ବାତିଲ ହେଲେ ସ୍ୱୟଂ ଭାବେ ଆକାଉଣ୍ଟକୁ ଦେୟ ଫେରସ୍ତ , କାଉଣ୍ଟର ଟିକେଟକୁ ଆଇଆରସିଟିସି କିମ୍ବା 139କୁ ଫୋନ୍ କରି ବାତିଲ କରିହେବ ।
      * ଇଣ୍ଟରନେଟରେ 365 ଦିନ ପୂର୍ବରୁ ବିଦେଶୀ ପର୍ଯ୍ୟଟକମାନଙ୍କ ପାଇଁ ଶତାବ୍ଦୀ , ରାଜଧାନୀ , ଦୂରନ୍ତୋ , ଗତିମାନ ଭଳି ଟ୍ରେନରେ ଏକଜିକ୍ୟୁଟିଭ୍ କ୍ଲାସ୍ , ପ୍ରଥମ , ଦ୍ୱିତୀୟ ଏସି ଶ୍ରେଣୀରେ ଟିକେଟ ବୁକିଂ ସୁବିଧା ।

    ଟିକେଟ ବ୍ୟବସ୍ଥା ଏବଂ ଭଡ଼ା କ୍ଷେତ୍ରରେ ପ୍ରଯୁକ୍ତିଗତ ସୁବିଧାକୁ ଦୃଷ୍ଟି ଦେଇ ନିୟମିତ ବ୍ୟବଧାନରେ ସୁଧାର ଅଣାଯାଉଛି ।


    ଲୋକସଭାରେ ବୁଧବାର ଏକ ଲିଖିତ ପ୍ରଶ୍ନର ଉତ୍ତରରେ ରେଳ ରାଷ୍ଟ୍ରମନ୍ତ୍ରୀ ରାଜେନ ଗୋହେନ୍ ଏହି ସୂଚନା ଦେଇଛନ୍ତି ।


    **********

    
    
    (Release ID: 1520006) Visitor Counter : 1
    
    
    
    
    

*