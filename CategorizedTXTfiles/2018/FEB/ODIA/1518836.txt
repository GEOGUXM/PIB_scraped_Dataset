      ଅର୍ଥ ମନ୍ତ୍ରଣାଳୟ

      ସରକାର ଉଦ୍ୟୋଗ ଅନୁକୂଳ ପ୍ରତିରକ୍ଷା ଉତ୍ପାଦନ ନୀତି 2018 ଆଣିବେ; ଦୁଇଟି ପ୍ରତିରକ୍ଷା ଉଦ୍ୟୋଗ କରିଡର ବିକଶିତ ହେବ; ପ୍ରତିରକ୍ଷା କ୍ଷେତ୍ରକୁ ବଜେଟ ସହାୟତା ସରକାରଙ୍କ ପ୍ରାଥମିକତା
      Posted On: 01 FEB 2018 12:48AM by PIB Bhubaneshwar


    ପ୍ରତିରକ୍ଷା କ୍ଷେତ୍ର ପାଇଁ ପର୍ଯ୍ୟାପ୍ତ ବଜେଟ ସୁନିଶ୍ଚିତ କରିବା ସରକାରଙ୍କ ପ୍ରାଥମିକତ ବୋଲି କେନ୍ଦ୍ର ଅର୍ଥ ଏବଂ କର୍ପୋରେଟ ବ୍ୟାପାର ମନ୍ତ୍ରୀ ଶ୍ରୀ ଅରୁଣ ଜେଟଲୀ ଆଜି ସଂସଦରେ ସାଧାରଣ ବଜେଟ 2018-19 ଉପସ୍ଥାପନ କରି କହିଛନ୍ତି । ସେ କହିଥିଲେ ଯେ ଗତ ସାଢ଼େ ତିନି ବର୍ଷରେ ପ୍ରତିରକ୍ଷା ବାହିନୀର ଆଧୁନିକୀକରଣ ଏବଂ କାର୍ଯ୍ୟକ୍ଷମତାରେ ବୃଦ୍ଧି ପ୍ରତି ସରକାର ଗୁରୁତ୍ୱ ଦେଇଆସିଛନ୍ତି । ଦେଶର ସୀମାରେ ସମ୍ମୁଖୀନ ହେଉଥିବା ଆହ୍ୱାନର ମୁକାବିଲା କରିବା ଏବଂ ଜାମ୍ମୁ-କାଶ୍ମୀର ଏବଂ ଉତ୍ତରପୂର୍ବ ଭାରତରେ ଆଭ୍ୟନ୍ତରୀଣ ସୁରକ୍ଷାକୁ ବଜାୟ ରଖିବା ଲାଗି ସୈନ୍ୟବାହିନୀର ଭୂମିକାକୁ ଅର୍ଥମନ୍ତ୍ରୀ ପ୍ରଶଂସା କରିଥିଲେ ।


    ଅର୍ଥମନ୍ତ୍ରୀ କହିଥିଲେ ଯେ ପ୍ରତିରକ୍ଷା ଉତ୍ପାଦନ କ୍ଷମତାକୁ ବଢ଼ାଇବା ଲାଗି ଅନେକ ପଦକ୍ଷେପ ନିଆଯାଇଛି , ଯାହାଦ୍ୱାରା ପ୍ରତିରକ୍ଷା ଆବଶ୍ୟକତା ବ୍ୟାପାରରେ ଦେଶ ଆତ୍ମନିର୍ଭରଶୀଳ ହୋଇପାରିବ ।


    ଶ୍ରୀ ଅରୁଣ ଜେଟଲୀ କହିଥିଲେ ଯେ ପ୍ରତିରକ୍ଷା ଉତ୍ପାଦନ କ୍ଷେତ୍ରରେ ପ୍ରତ୍ୟକ୍ଷ ବିଦେଶୀ ନିବେଶକୁ କୋହଳ କରିବା ସହିତ ଘରୋଇ ନିବେଶ ଲାଗି ଦ୍ୱାର ଉନ୍ମୁକ୍ତ କରିଦିଆଯାଇଛି । ସରକାର ଦେଶରେ ଦୁଇଟି ପ୍ରତିରକ୍ଷା ଉଦ୍ୟୋଗିକ ଉତ୍ପାଦନ କରିଡର ବିକଶିତ କରିବା ଲାଗି ପଦକ୍ଷେପ ନେବେ । ସେ କହିଥିଲେ ଯେ ସରକାର ଶିଳ୍ପ ଅନୁକୂଳ ପ୍ରତିରକ୍ଷା ଉତ୍ପାଦନ ନୀତି 2018 ଆଣିବେ । ଯାହାଦ୍ୱାରା ରାଷ୍ଟ୍ରାୟତ୍ତ କ୍ଷେତ୍ର , ଘରୋଇ କ୍ଷେତ୍ର ଏବଂ ମଧ୍ୟମ ଲଘୁ କ୍ଷୁଦ୍ର ଉଦ୍ୟୋଗ ଦ୍ୱାରା ସ୍ୱଦେଶୀ ଉତ୍ପାଦନକୁ ପ୍ରୋତ୍ସାହନ ଦିଆଯାଇପାରିବ ।


    **********

    
    
    (Release ID: 1518836) Visitor Counter : 1