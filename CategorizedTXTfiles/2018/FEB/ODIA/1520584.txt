      ରେଳ ମନ୍ତ୍ରଣାଳୟ

      ନିର୍ଭୟ ପାଣ୍ଠି ଅଧୀନରେ ଚିହ୍ନଟ ରେଳ ଷ୍ଟେସନ
      ଓଡ଼ିଶାରେ 19 ଷ୍ଟେସନ ଚିହ୍ନଟ

      Posted On: 09 FEB 2018 8:33PM by PIB Bhubaneshwar

    ନିର୍ଭୟ ପାଣ୍ଠି ସହାୟତାରେ ବିଭିନ୍ନ ଷ୍ଟେସନରେ ମହିଳା ସୁରକ୍ଷା ସୁନିଶ୍ଚିତ କରିବା ଲାଗି ସିସିଟିଭି କ୍ୟାମେରା ଲଗାଯିବାକୁ ନିଷ୍ପତ୍ତି ହୋଇଛି । ରାଜ୍ୟୱାରୀ ଷ୍ଟେସନଗୁଡ଼ିକର ତାଲିକା ହେଲା :


    ଆନ୍ଧ୍ରପ୍ରଦେଶରେ 59ଟି ଷ୍ଟେସନ ଏଥିପାଇଁ ଚିହ୍ନଟ ହୋଇଥିବା ବେଳେ ଆସାମରେ 8 , ବିହାରରେ 53 , ଛତିଶଗଡ଼ରେ 13 , ଦିଲ୍ଲୀରେ 4 , ଗୋଆରେ 1 , ଗୁଜରାଟରେ 34 , ହରିଆନାରେ 16 , ହିମାଚଳ ପ୍ରଦେଶରେ 1 , ଜାମ୍ମୁ - କାଶ୍ମୀରରେ 1 , ଝାଡ଼ଖଣ୍ଡରେ 14 , କର୍ଣ୍ଣାଟକରେ 32 , କେରଳରେ 24 , ମଧ୍ୟପ୍ରଦେଶରେ 41 , ମହାରାଷ୍ଟ୍ରରେ 128 , ଓଡ଼ିଶାରେ 19 , ପଞ୍ଜାବରେ 10 , ପୁଡୁଚେରୀରେ 1 , ରାଜସ୍ଥାନରେ 39 , ତାମିଲନାଡ଼ୁରେ 111 , ତେଲଙ୍ଗାନାରେ 19 , ଉତ୍ତର ପ୍ରଦେଶରେ 76 , ଉତ୍ତରାଖଣ୍ଡରେ 9 , ପଶ୍ଚିମବଙ୍ଗରେ 269 ଏବଂ ତ୍ରିପୁରାରେ ଗୋଟିଏ ଷ୍ଟେସନକୁ ଚିହ୍ନଟ କରାଯାଇଛି ।


    ମୋଟ 983 ଟି ଷ୍ଟେସନ ରେଳବାଇ ପକ୍ଷରୁ ଚିହ୍ନଟ ହୋଇଛି । ଏହି ବ୍ୟବସ୍ଥା କାର୍ଯ୍ୟକାରୀ କରିବାକୁ ଏବେ କାର୍ଯ୍ୟଚାଲିଛି । ରେଳସୁରକ୍ଷା ବଳ ( RPF ) ର ବିଭିନ୍ନ ଆଞ୍ଚଳିକ କାର୍ଯ୍ୟାଳୟ ତତ୍ତ୍ୱାବଧାନରେ 70ଟି ଡିଭିଜନାଲ ସିକ୍ୟୁରିଟି କଣ୍ଟ୍ରୋଲ ରୁମ୍ ଦ୍ୱାରା ସର୍ବଭାରତୀୟ ସିକ୍ୟୁରିଟି ହେଲ୍ପଲାଇନ 482 ପରିଚାଳନା ହେଉଛି । 182 ନମ୍ବରରେ ଯାତ୍ରୀଙ୍କଠାରୁ ଆସୁଥିବା କଲକୁ ଆରପିଏଫ୍ ଯବାନମାନେ ଅନୁଧ୍ୟାନ କରି ନିକଟବର୍ତ୍ତୀ ଜିଆରପିକୁ କାର୍ଯ୍ୟାନୁଷ୍ଠାନ ପାଇଁ ତୁରନ୍ତ ସୂଚନା ଦେଇଥାନ୍ତି ।


    ସମସ୍ତ ଯାତ୍ରୀବାହୀ ଟ୍ରେନରେ ଗାର୍ଡଙ୍କ ପାଖରେ ଅତ୍ୟାବଶ୍ୟକ ଔଷଧ ସହ ପ୍ରାଥମିକ ଚିକତ୍ସା ( ଫାଷ୍ଟଏଡ୍ ) ବକ୍ସ ରହୁଛି । ଏଥିସହ ରାଜଧାନୀ , ଶତବ୍ଦୀ ସହ କେତେକ ନିର୍ଦ୍ଦିଷ୍ଟ ଟ୍ରେନର ସୁପରିଣ୍ଟେଣ୍ଡେଣ୍ଟଙ୍କ ନିକଟରେ ଅଧିକ ଜରୁରି ଔଷଧ ରହୁଛି । ଟ୍ରେନ କର୍ମଚାରୀଙ୍କୁ ଚିକିତ୍ସା ବାବଦରେ ପ୍ରଶିକ୍ଷଣ ମଧ୍ୟ ଦିଆଯାଉଛି । ଜରୁରି ସମୟରେ ତୁରନ୍ତ ସହାୟତା ପ୍ରଦାନ ନିମନ୍ତେ ସମସ୍ତ ଷ୍ଟେସନ ମାଷ୍ଟରଙ୍କ ନିକଟରେ ଡାକ୍ତରଖାନା , କ୍ଲିନିକ୍ ଓ ଡାକ୍ତରମାନଙ୍କ ଫୋନ୍ ନମ୍ବର ମହଜୁଦ୍ ରହିଛି । ଆବଶ୍ୟକ ପଡ଼ିଲେ ଉଭୟ ରେଳବାଇ ଓ ସରକାରୀ ଆମ୍ବୁଲାନ୍ସ ସେବା ବ୍ୟବହାର କରାଯାଉଛି ।


    ଯାତ୍ରୀଙ୍କ ନିରାପତ୍ତାକୁ ସର୍ବାଧିକ ଗୁରୁତ୍ୱ ଦିଆଯାଇ 394 ଟି ଷ୍ଟେସନରେ ଇତି ମଧ୍ୟରେ ସିସିଟିଭି କ୍ୟାମେରା ଲଗାଯାଇଛି । ଜିଆରପି ସହମିଶି ନିରାପତ୍ତା ବ୍ୟବସ୍ଥାକୁ ସୁଦୃଢ଼ କରିବାକୁ ପ୍ରଯତ୍ନ କରାଯାଇଛି ।


    ରେଳ ରାଷ୍ଟ୍ରମନ୍ତ୍ରୀ ରାଜେନ ଗୋହେନଙ୍କ ଦ୍ୱାରା ଆଜି ରାଜ୍ୟସଭାରେ ଏକ ଲିଖିତ ଉତ୍ତରରେ ଏହି ସୂଚନା ଦିଆଯାଇଛି ।


    *********************

    
    
    (Release ID: 1520584) Visitor Counter : 3