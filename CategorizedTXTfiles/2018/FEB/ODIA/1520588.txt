      ଯୁବ ବ୍ୟାପାର ଓ କ୍ରୀଡା ମନ୍ତ୍ରଣାଳୟ

      ସମ୍ବାଦଦାତା ସମ୍ମିଳନୀରେ କେନ୍ଦ୍ର କ୍ରୀଡ଼ାମନ୍ତ୍ରୀ ରାଜ୍ୟବର୍ଦ୍ଧନ ସିଂହ ରାଠୋରଙ୍କ ବକ୍ତବ୍ୟ
      Posted On: 09 FEB 2018 8:39PM by PIB Bhubaneshwar


    ଆଜି ସମ୍ବାଦଦାତା ସମ୍ମିଳନୀରେ ଯୁବ ବ୍ୟାପାର ଏବଂ କ୍ରୀଡ଼ାମନ୍ତ୍ରୀ କର୍ଣ୍ଣେଲ ରାଜ୍ୟବର୍ଦ୍ଧନ ରାଠୋରଙ୍କ ପ୍ରାରମ୍ଭିକ ବକ୍ତବ୍ୟ ଏହିପରି ରହିଛି :


    କ୍ରୀଡ଼ା ଏବଂ ଯୁବକଙ୍କ ପ୍ରତି ସରକାରଙ୍କ ସଂକଳ୍ପକୁ ମୋଦୀ ସରକାର ଶାସନକୁ ଆସିବା ପରେ ମନ୍ତ୍ରଣାଳୟକୁ ପ୍ରଦାନ କରାଯାଇଥିବା ବଜେଟ ଆବଂଟନରେ ଦେଖାଯାଇପାରେ । ନୂତନ ଖେଲୋ ଭାରତ ଯୋଜନା ରୂପରେ ଖେଳର ବିକାଶ ପାଇଁ ରାଷ୍ଟ୍ରୀୟ କାର୍ଯ୍ୟକ୍ରମକୁ ଆବଂଟନ ରୂପରେ ବ୍ୟାପକ ପ୍ରୋତ୍ସାହନ ମିଳିଛି । 2016-17 ରେ 158 କୋଟି ଟଙ୍କାର ଆବଂଟନ କରାଯାଇଥିବା ବେଳେ 2018-19 ରେ 575 କୋଟି ଟଙ୍କାର ଆବଂଟନ କରାଯାଇଛି । ଖେଲୋ ଇଣ୍ଡିଆର 12 ଭର୍ଟିକାଲ ଅତିରିକ୍ତ ଜାମ୍ମୁ କାଶ୍ମୀରରେ କ୍ରୀଡ଼ାର ବିକାଶ କରିବା ଆମର ଭିଜନ ଏବଂ ଏଥିପାଇଁ ଅଲଗା 50 କୋଟି ଟଙ୍କାର ଆବଂଟନ କରାଯାଇଛି । ଖେଲୋ ଇଣ୍ଡିଆ ଦେଶରେ ଖେଳକୁଦର ବୁନିଆଦି ସଂରଚନାର ବିକାଶ ଏବଂ ଉନ୍ନତି ଦିଗରେ ସହାୟକ ହେବ ।


    ପୂର୍ବୋତ୍ତର ରାଜ୍ୟ :


    ପୂର୍ବୋତ୍ତର ରାଜ୍ୟମାନଙ୍କ ପାଇଁ ବଜେଟ ଆବଂଟନ 2012-13 ରେ 104 କୋଟି ଥିଲାବେଳେ ଏହାକୁ ବୃଦ୍ଧି କରାଯାଇ 2013-14 ରେ 109 କୋଟି ତଥା 2018-19 ରେ 173 କୋଟି ଟଙ୍କା କରାଯାଇଛି । ସରକାର ପୂର୍ବୋତ୍ତର ରାଜ୍ୟମାନଙ୍କ ଉପରେ ବିଶେଷ ବଳ ଦେବା ପାଇଁ ସଂକଳ୍ପବଦ୍ଧ । ଏହି ରାଜ୍ୟମାନେ ଆମକୁ ଅନେକ ଚାମ୍ପିଅନ ଦେଇଛନ୍ତି । ଏହି ବିଷୟକୁ ନେଇ ଆମେ ଗର୍ବ କରୁ । ଖେଲୋ ଇଣ୍ଡିଆର ଏକ ଭର୍ଟିକାଲର ଉଦ୍ଦେଶ୍ୟ ହେଉଛି ଆତଙ୍କ ପ୍ରଭାବିତ କ୍ଷେତ୍ରରେ ବିଶେଷ ରୂପରେ ଶାନ୍ତି ଏବଂ ବିକାଶ ପାଇଁ କ୍ରୀଡ଼ାକୁ ପ୍ରୋତ୍ସାହନ ପ୍ରଦାନ କରିବା । ବଜେଟରେ ଏହି ବିଷୟ ଉପରେ ଝଲକ ରହିଛି ।


    ମଣିପୁରରେ ରାଷ୍ଟ୍ରୀୟ କ୍ରୀଡ଼ା ବିଶ୍ୱବିଦ୍ୟାଳୟ ପାଠ୍ୟକ୍ରମ ଆରମ୍ଭ କରିଛି । ଏହି ବିଶ୍ୱବିଦ୍ୟାଳୟକୁ ରାଷ୍ଟ୍ରୀୟ ମାନ୍ୟତା ପ୍ରଦାନ କରିବା ପାଇଁ ବିଧେୟକ ସଂସଦରେ ଆଗତ କରାଯାଇଛି ।


    ଆଧାରଭୂତ ସଂରଚନା ଉପରେ ଜୋର


    ଖେଲୋ ଇଣ୍ଡିଆର ଏକ ପ୍ରମୁଖ କ୍ଷେତ୍ର ହେଉଛି ଆଧାରଭୂତ ସଂରଚନାର ବିକାଶ ।


    ଆଧାରଭୂତ ସଂରଚନାର ବିକାଶ ପାଇଁ ରାଜ୍ୟ / କେନ୍ଦ୍ରଶାସିତ ଅଂଚଳ / ଭାରତୀୟ କ୍ରୀଡ଼ା ପ୍ରାଧିକରଣ / ବିଶ୍ୱବିଦ୍ୟାଳୟମାନଙ୍କୁ ଅନୁଦାନ ସହାୟତା ପ୍ରଦାନ କରାଯିବ ଯାହା ଫଳରେ କି ମହତ୍ୱପୂର୍ଣ୍ଣ ଖେଳ ସଂରଚନା ତିଆରି କରାଯାଇପାରିବ ତଥା ଅନ୍ୟ ଆଧାରଭୂତ ଅବସରଂଚନା ନିର୍ମାଣ କରାଯାଇପାରିବ ।


    ଖେଳ ଉତ୍କୃଷ୍ଟତା କେନ୍ଦ୍ରକୁ ସମର୍ଥନ ପ୍ରଦାନ କରିବା ପାଇଁ 50 କୋଟି ( ପ୍ରତି ବିଶ୍ୱବିଦ୍ୟାଳୟ ପିଛା ଆନୁମାନିକ 25 କୋଟି ଟଙ୍କା ଯାହାକି ବାସ୍ତବିକ ଆବଶ୍ୟକତା ଆଧାରରେ ପ୍ରତି ବିଶ୍ୱବିଦ୍ୟାଳୟ ପିଛା 50 କୋଟି ହୋଇପାରେ ) ଟଙ୍କାର ରାଶି ନିର୍ଦ୍ଧାରିତ କରାଯିବ ।


    ବିଶ୍ୱବିଦ୍ୟାଳୟ ଅନୁଦାନ ସମର୍ଥନ ଦ୍ୱାରା ପ୍ରତିବର୍ଷ 4ଟି ଏପରି କେନ୍ଦ୍ର ସ୍ଥାପନ କରାଯିବାର ପ୍ରସ୍ତାବ ରହିଛି । ଏହା କେନ୍ଦ୍ର ବିଶ୍ୱବିଦ୍ୟାଳୟର ଆଥଲେଟ ତଥା ରାଷ୍ଟ୍ରୀୟ ସ୍ତରର ଆଥଲେଟମାନଙ୍କ ପାଇଁ ଉପଯୋଗୀ ହେବ ।


    ଦୀର୍ଘକାଳୀନ ଆଥଲେଟ ବିକାଶ କାର୍ଯ୍ୟକ୍ରମ


    ବିଭିନ୍ନ ସ୍ଥାନ ଏବଂ ବିଭିନ୍ନ ସ୍ତରରେ ଚିହ୍ନିତ ପ୍ରତିଭାବାନ ଖେଳାଳିମାନଙ୍କ ମଧ୍ୟରୁ ଶୀର୍ଷ 1000 ଆଥଲେଟଙ୍କୁ ପ୍ରତିବର୍ଷ ଚିହ୍ନିଟ କରାଯିବ । ପ୍ରତିବର୍ଷ 5 ଲକ୍ଷ ଟଙ୍କା ବ୍ୟୟ କରାଯାଇ 8 ବର୍ଷର ଅବଧି ପାଇଁ ଦୀର୍ଘକାଳୀନ ଆଥଲେଟ ବିକାଶ କାର୍ଯ୍ୟକ୍ରମ ପାଇଁ ବାର୍ଷିକ ଆର୍ଥିକ ସହାୟତା ପ୍ରଦାନ କରାଯିବ ।


    ଆଗାମୀ 8 ବର୍ଷ ପର୍ଯ୍ୟନ୍ତ ପ୍ରତି ବର୍ଷ 1 ହଜାର ଆଥଲେଟଙ୍କୁ ଏହି କାର୍ଯ୍ୟକ୍ରମରେ ସାମିଲ କରାଯିବ ।


    କୋଚିଂ ବିକାଶ


    2017-18 ପାଇଁ ବଜେଟକୁ ଆନୁମାନିକ ଭାବେ 10 କୋଟି ଟଙ୍କାରୁ ବୃଦ୍ଧି କରି 2018-19 ପାଇଁ 30 କୋଟି ଟଙ୍କା କରାଯାଇଛି । ଆମେ ଅନୁଭବ କରୁଛୁ ଯେ ଭାରତୀୟ କ୍ରୀଡ଼ା ପାଇଁ ବିଶ୍ୱସ୍ତରୀୟ କୋଚ ପ୍ରସ୍ତୁତ କରିବା ପାଇଁ ସମଗ୍ର ପ୍ରଣାଳୀର ଆବଶ୍ୟକତା ରହିଛି ।


    ଖେଳର ଆଧାରଭୁତ ସଂରଚନା ସହିତ ସୂକ୍ଷ୍ମ କୌଶଳ ଖେଲୋ ଇଣ୍ଡିଆର ଫୋକସ କ୍ଷେତ୍ର । ଏହାର ଉଦ୍ଦେଶ୍ୟ ହେଉଛି ସାମୁଦାୟିକ କୋଚ ମଣ୍ଡଳକୁ ହାସଲ କରିବା । ( ଏହି ପଦକ୍ଷେପ ବର୍ଣ୍ଣିତ କୋଚିଂ ବ୍ୟୟରୁ ଭିନ୍ନ ) ।


    ସାମୁଦାୟିକ କୋଚ ବିକାଶ ପାଇଁ ଏକ ବିଶେଷଜ୍ଞ ମଣ୍ଡଳ ଦେଶରେ ସାମୁଦାୟିକ କୋଚଙ୍କ ବିକାଶ ପାଇଁ ଗ୍ରହଣ କରାଯିବ । ଏଥି ଅନ୍ତର୍ଗତ 2 ହଜାର ମାନ୍ୟତା ପ୍ରାପ୍ତ ପିଇଟି ପ୍ରଶିକ୍ଷାର୍ଥୀ ଭାବେ କାର୍ଯ୍ୟ କରିବେ ଏବଂ କମ୍ୟୁନିଟି କୋଚ ତଥା ଟିମକୁ ପ୍ରଶିକ୍ଷଣ ଦେବେ । ଏଥିପାଇଁ ଲକ୍ଷ୍ମୀବାଇ ଜାତୀୟ ଇନଷ୍ଟିଚ୍ୟୁଟ ଫର ଫିଜିକାଲ ଏଜୁକେଶନ ତଥା ଭାରତୀୟ କ୍ରୀଡ଼ା ପ୍ରାଧିକରଣର ବିଭିନ୍ନ ସଂସ୍ଥାନ ନାମିତ ସଂସ୍ଥାନ ହେବେ ।


    ଜାମ୍ମୁ କାଶ୍ମୀର


    ମୋଦୀ ସରକାର ଜାମ୍ମୁ କାଶ୍ମୀରରେ ଖେଳ ତଥା ଖେଳ ସମ୍ବନ୍ଧୀୟ ଅବସଂରଚନାର ବିକାଶ ପାଇଁ 200 କୋଟି ଟଙ୍କାର ବିଶେଷ ପ୍ୟାକେଜ ଘୋଷଣା କରିଛନ୍ତି ।


    ଯୁବ ବ୍ୟାପାର ଏବଂ କ୍ରୀଡ଼ା ମନ୍ତ୍ରଣାଳୟ ରାଜ୍ୟରେ ଅନେକ ପରିଯୋଜନା ପ୍ରାରମ୍ଭ କରିଛନ୍ତି ।


    ଏଥିରେ ଦୁଇ ଷ୍ଟାଡ଼ିୟମକୁ ଉନ୍ନତ କରିବା , କ୍ରୀଡ଼ା ଉପକରଣ ତଥା ଅବସଂରଚନା ତଥା କୋଚ ଏବଂ ପ୍ରଶିକ୍ଷକଙ୍କ ବିକାଶ ସାମିଲ ରହିଛି ।


    ଶୀର୍ଷ ଯୋଜନା


    ଏହି ଯୋଜନା ଅନ୍ତର୍ଗତ 220 ଆଥଲେଟ 2017 ସେପ୍ଟେମ୍ବରରେ ‘ ଆଉଟ ଅଫ ପକେଟ ଆଲାଉନ୍ସ ’ ପାଇଁ ପାତ୍ର ଭତ୍ତା କରିଥିଲେ । ଏହି ଭତ୍ତା ପ୍ରତି ଆଥଲେଟ ପିଛା ପ୍ରତି ମାସ 50 ହଜାର ଟଙ୍କା ହେବ ।


    ଏହି ସହାୟତା TOP ଯୋଜନା ଅନ୍ତର୍ଗତ ଏହି ଆଥଲେଟମାନଙ୍କ ପ୍ରଶିକ୍ଷଣ ଏବଂ ପ୍ରତିଦ୍ୱନ୍ଦ୍ୱିତା ଅବସର ପାଇଁ ସ୍ୱୀକୃତି ରାଶିର ଅତିରିକ୍ତ ହେବ ।


    NSDF 206 ଆଥଲେଟଙ୍କୁ ଏପର୍ଯ୍ୟନ୍ତ ଆଉଟ ଅଫ ପକେଟ ଆଲାଉନ୍ସ ରୁପରେ ମୋଟ 4.62 କୋଟି ଟଙ୍କାର ଅର୍ଥ ରାଶି ଜାରି କରିଛନ୍ତି । ଆଧାରର ଉପଲବ୍ଧତା ତଥା ନାଡା ମଞ୍ଜୁରି ନହେବା କାରଣରୁ 14 ଆଥଲେଟଙ୍କ ଅର୍ଥରାଶି ରୋକି ଦିଆଯାଇଛି ।


    ଅଭିଯୋଗ ସମାଧାନ


    ସମଗ୍ର ଦେଶରେ ଏସଏଆଇ କେନ୍ଦ୍ର ଯୁବ କ୍ରୀଡ଼ା ପ୍ରତିଭାମାନଙ୍କୁ ପ୍ରଶିକ୍ଷିତ କରୁଛି । ଆମେ ଏକ ଅଭିଯୋଗ ନିବାରଣ ତଥା ଅଭିଯୋଗ ବ୍ୟବସ୍ଥା ଉପରେ କାମ କରୁଛୁ ଯାହାର ଅନ୍ତର୍ଗତ ଯେକୌଣସି ପ୍ରଶିକ୍ଷକ ଏକ ନମ୍ବରରେ କଲ କରି କେନ୍ଦ୍ରରେ ଅଧିକ ତେଲରେ ରନ୍ଧା ହୋଇଥିବା ଖାଦ୍ୟ ଏବଂ କମଜୋର ଉପକରଣ ସମ୍ବନ୍ଧିତ ଅଭିଯୋଗ କରିପାରିବେ । ଏପରି ସୁବିଧାର ଦୈନିକ ପ୍ରବନ୍ଧନ ବାବଦରେ ପ୍ରଶିକ୍ଷାର୍ଥୀ ଭଲ ଭାବେ ଜାଣନ୍ତି ଏବଂ ଏହି ଫିଡ ବ୍ୟାକ ପ୍ରଣାଳୀ ଆମ ପାଇଁ ମହତ୍ୱପୂର୍ଣ୍ଣ ।


    ଆମେ ସମଗ୍ର ଦେଶରେ ଏସଆଇଏ କେନ୍ଦ୍ର ଗୁଡ଼ିକରେ ଉଚିତ ନୀରିକ୍ଷଣ ବ୍ୟବସ୍ଥା କରିବା ନେଇ କାର୍ଯ୍ୟ କରୁଛୁ ।


    ଖେଲୋ ଇଣ୍ଡିଆ ସ୍କୁଲ ଗେମ୍ସ


    ପ୍ରଥମ ଖେଲୋ ଇଣ୍ଡିଆ ସ୍କୁଲ ଗେମ୍ସ 2018 ଜାନୁଆରୀ 31 ରୁ ଫେବୃଆରୀ 8 ମଧ୍ୟରେ ଅନୁଷ୍ଠିତ ହୋଇଥିଲା ।


    ଏଥିରେ 29 ଟି ରାଜ୍ୟ ତଥା 7ଟି କେନ୍ଦ୍ରଶାସିତ ଅଂଚଳର 3507 ଖେଳାଳି ଭାଗ ନେଇଥିଲେ ।


    ପଦକ ତାଲିକା - 199 ସ୍ୱର୍ଣ୍ଣ + 199 ରୌପ୍ୟ + 275 କାଂସ୍ୟ ।


    ଅଧିକ ଖେଳାଳି ଭାଗନେଇଥିବା ରାଜ୍ୟ


    ମହାରାଷ୍ଟ୍ର - 331 ଖେଳାଳି


    ହରିୟାନା - 388 ଖେଳାଳି


    ଦିଲ୍ଲୀ - 359 ଖେଳାଳି


    କେଆଇଏସଜି ସହାୟକ ଷ୍ଟାଫ - 875 କୋଚ , 578 ମେଜର ।


    ରାଷ୍ଟ୍ରୀୟ ଏବଂ ଅନ୍ତରାଷ୍ଟ୍ରୀୟ ପ୍ରମାଣିତ 578 ଜ୍ଞାନକୌଶଳ ଅଧିକାରୀଙ୍କ ଦ୍ୱାରା ଜ୍ଞାନକୌଶଳ ସଂଚାଳନ ।


    ମେସର୍ସ ଥୋମସ କୁକ ଇଂଟରନ୍ୟାସନାଲ ମାଧ୍ୟମରେ ବିଭିନ୍ନ ହୋଟେଲରେ ରହିବାର ସୁବିଧା ପ୍ରଦାନ କରାଯାଇଛି ।


    868 ଜଣ ସ୍ୱେଚ୍ଛାସେବୀ ଭାଗ ନେଇଛନ୍ତି ।


    ଗେମ୍ସ ସମୟରେ ପାଖାପାଖି 650 ଚିକିତ୍ସା ମାମଲା ଆସିଥିଲା ।


    ପ୍ରତିଭା ଚିହ୍ନଟ ପ୍ରକ୍ରିୟାରେ 550 ପ୍ରତିଭାଙ୍କର ଚିହ୍ନଟ କରାଯାଇ ଥିଲା ।


    ସମ୍ପୂର୍ଣ୍ଣ ଚାମ୍ପିଅନସିପର ପରିଣାମ


    ହରିୟାନା : 38 ସ୍ୱର୍ଣ୍ଣ , 26 ରୌପ୍ୟ , 38 କାଂସ୍ୟ , ମୋଟ : 102 ପଦକ ।


    ମହାରାଷ୍ଟ୍ର : 38 ସ୍ୱର୍ଣ୍ଣ , 26 ରୌପ୍ୟ , 38 କାଂସ୍ୟ , ମୋଟ : 111 ମେଡାଲ ।


    ଦିଲ୍ଲୀ : 38 ସ୍ୱର୍ଣ୍ଣ , 26 ରୌପ୍ୟ , 38 କାଂସ୍ୟ , ମୋଟ : 94 ପଦକ


    ପ୍ରମୁଖ ଉପଲବ୍ଧି


    ସନ୍ତରଣରେ କର୍ଣ୍ଣାଟକର ଶ୍ରୀହରି ନଟରାଜ 6 ସ୍ୱର୍ଣ୍ଣ ତଥା ଗୋଟିଏ ରୌପ୍ୟ ପଦକ ବିଜୟୀ ହୋଇଥିଲେ । କେଆଇଏସଜି 2018 ରେ କର୍ଣ୍ଣାଟକର ଶ୍ରୀହରି ନଟରାଜ ସିନିଅର ରାଷ୍ଟ୍ରୀୟ 100 ମିଟର ବ୍ୟାକଷ୍ଟ୍ରୋକ ରେକର୍ଡ ଭଙ୍ଗ କରିଥିଲେ । ତାଙ୍କର ପୂର୍ବ ସମୟ ଥିଲା 57.20 ଏବଂ ସେ କେଆଇଏସଜିରେ 56.90 ସମୟ ନେଇଥିଲେ । ସେ ଏସିଆନ ଏଜ ଗ୍ରୁପ ତଥା ଅଲିମ୍ପିକ ଖେଳ ପାଇଁ ଯୋଗ୍ୟତା ଅର୍ଜନ କରିଛନ୍ତି ।


    ସୁଟିଂ ପ୍ରତିଯୋଗିତାରେ ହରିୟାନାର ଶ୍ରୀମତି ମାନୁ ଭାକାର 387 ସ୍କୋର ସହିତ ଏୟାର ପିସ୍ତଲ ମହିଳା ଯୋଗ୍ୟତା ପର୍ଯ୍ୟାୟ ରାଉଣ୍ଡରେ ନୂତନ ରାଷ୍ଟ୍ରୀୟ ରେକର୍ଡ ସ୍ଥାପିତ କରିଛନ୍ତି । ମାନୁ ଭାକର ରାଇଫଲରେ ମଧ୍ୟ 241.1 ସ୍କୋର ସହିତ 2017 ରେ କେରଳରେ କରାଯାଇଥିବା ନିଜର ରେକର୍ଡକୁ ଭଙ୍ଗ କରିଛନ୍ତି ।


    ଆଥଲେଟିକ୍ସର ସଟପୁଟ ଇଭେଂଟରେ 18.73 ମିଟର ଦୂରତାକୁ ସଟପୁଟ ନିକ୍ଷେପ କରି ଉତ୍ତର ପ୍ରଦେଶର ଅଭିଶେକ ସିଂ ସ୍ୱର୍ଣ୍ଣ ପଦକ ବିଜୟୀ ହୋଇଛନ୍ତି ଏବଂ ତାଙ୍କୁ ବାଳକ ବିଭାଗରେ ସର୍ବଶ୍ରେଷ୍ଠ ଆଥଲେଟ ପୁରସ୍କାର ମିଳିଛି । 100 ମିଟର ବାଧା ଦୌଡରେ କେରଳର ଅପର୍ଣ୍ଣା ରାୟ ସ୍ୱର୍ଣ୍ଣ ପଦକ ବିଜୟୀ ହୋଇଛନ୍ତି । ସେ ଏହି ଦୌଡକୁ 14.02 ସେକେଣ୍ଡରେ ପୁରଣ କରିଥିଲେ ଏବଂ ତାଙ୍କୁ ବାଳିକା ବିଭାଗରେ ସର୍ବଶ୍ରେଷ୍ଠ ଆଥଲେଟ ଘୋଷଣା କରାଯାଇଛି ।


    ************

    
    
    (Release ID: 1520588) Visitor Counter : 1