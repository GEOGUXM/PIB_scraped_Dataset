      ଅର୍ଥ ମନ୍ତ୍ରଣାଳୟ

      ଜୀବନ ଧାରଣ ମାନରେ ଉନ୍ନତି ଆଣିବା ଲାଗି ଗୋବର-ଧନ ଯୋଜନାର ଶୁଭାରମ୍ଭ
      Posted On: 01 FEB 2018 1:07AM by PIB Bhubaneshwar


    ଗାଁଗୁଡ଼ିକୁ ଖୋଲାମଳମୁକ୍ତ ଅଂଚଳରେ ପରିଣତ କରିବା ଏବଂ ଗ୍ରାମୀଣ ଜୀବନଧାରଣ ମାନରେ ସୁଧାର ଆଣିବା ନିମନ୍ତେ କେନ୍ଦ୍ର ଅର୍ଥ ଏବଂ କର୍ପୋରେଟ ବ୍ୟାପାର ମନ୍ତ୍ରୀ ଶ୍ରୀ ଅରୁଣ ଜେଟଲୀ ଆଜି ନିଜ ବଜେଟ ଅଭିଭାଷଣରେ ଗୋବର-ଧନ (ଗାଲଭାନାଇଜିଂ ଅର୍ଗାନିକ ବାୟୋ ଏଗ୍ରୋ ରିସୋର୍ସ - ଧନ) ଯୋଜନାର ଶୁଭାରମ୍ଭ ବିଷୟ ଘୋଷଣା କରିଥିଲେ । ଶ୍ରୀ ଜେଟଲୀ କହିଥିଲେ ଯେ ଏହି ଯୋଜନା ଅଧୀନରେ ଗୃହପାଳିତ ପଶୁଙ୍କ ଗୋବର ଏବଂ ଜମିର କଠିନ ବର୍ଜ୍ୟ ପଦାର୍ଥକୁ କମ୍ପୋଷ୍ଟ , ବାୟୋ ଗ୍ୟାସ ଏବଂ ବାୟୋ ସିଏନଜିରେ ପରିବର୍ତ୍ତିତ କରାଯିବ ।


    ଅର୍ଥମନ୍ତ୍ରୀ କହିଥିଲେ ଯେ ଭିତ୍ତିଭୂମି ବିକାଶ , ବିପରୀତ ସ୍ତର ସଫେଇ , ଗ୍ରାମୀଣ ସ୍ୱଚ୍ଛତା ଆଦି ଲାଗି ନମାମି ଗଙ୍ଗେ ଯୋଜନା ଅନ୍ତର୍ଗତ 16 , 713 କୋଟି ଟଙ୍କା ବ୍ୟୟରେ 187ଟି ପ୍ରକଳ୍ପକୁ ମଞ୍ଜୁରି ଦିଆଯାଇଛି । ଏଥିମଧ୍ୟରୁ 47ଟି ପ୍ରକଳ୍ପ ସମ୍ପୂର୍ଣ୍ଣ ହୋଇସାରିଛି ଏବଂ ବାକି ପ୍ରକଳ୍ପ କାର୍ଯ୍ୟକାରୀ ହେବାର ବିଭିନ୍ନ ସ୍ତରରେ ରହିଛି । ଗଙ୍ଗା ନଦୀ କୁଳରେ ଥିବା 4465ଟି ଗ୍ରାମକୁ ଖୋଲା ମଳମୁକ୍ତ କରାଯାଇସାରିଛି ।


    ସମାବେଶୀ ସମାଜ ନିର୍ମାଣର ଲକ୍ଷ୍ୟ ନେଇ ସରକାର ବିକାଶ ଲାଗି 115ଟି ପଛୁଆ ଅଭିଳାଷୀ ଜିଲ୍ଲା ଚିହ୍ନଟ କରିଛନ୍ତି । ଏହି ଜିଲ୍ଲାଗୁଡ଼ିକରେ ସ୍ୱାସ୍ଥ୍ୟ , ଶିକ୍ଷା , ପୁଷ୍ଟିସାଧନ , ଜଳସେଚନ , ଗ୍ରାମାଂଚଳ ବିଦ୍ୟୁତିକରଣ , ପାନୀୟ ଜଳ , ଶୌଚାଳୟ ପର୍ଯ୍ୟନ୍ତ ପହଁଚ ଆଦିରେ ନିବେଶ କରି ନିର୍ଦ୍ଧାରିତ ସମୟ ଅବଧିରେ ବିକାଶକୁ ତ୍ୱରାନ୍ୱିତ କରାଯିବ । ଅର୍ଥମନ୍ତ୍ରୀ କହିଥିଲେ ଯେ ଏହି 115ଟି ଜିଲ୍ଲା ବିକାଶର ମଡେଲ ଭାବେ ସାବ୍ୟସ୍ତ ହେବ ।


    **********

    
    
    (Release ID: 1518844) Visitor Counter : 1