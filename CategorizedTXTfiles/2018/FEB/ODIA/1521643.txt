      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଦାମନ ଓ ଦିଉରେ ବିଭିନ୍ନ ଉନ୍ନୟନ ପ୍ରକଳ୍ପର ଶୁଭାରମ୍ଭ ଅବସରରେ ପ୍ରଧାନମନ୍ତ୍ରୀଙ୍କ ଅଭିଭାଷଣ
      Posted On: 24 FEB 2018 2:30PM by PIB Bhubaneshwar


    ବିଶାଳ ସଂଖ୍ୟାରେ ଆସିଥିବା ଦାମନର ମୋର ପ୍ରିୟ ଭାଇ ଓ ଭଉଣୀମାନେ ,


    ବୋଧହୁଏ ଦାମନର ଇତିହାସରେ ପୂର୍ବରୁ ନା କେବେ ଏତେ ବଡ଼ ଜନ ସମୁଦ୍ର ଆସିଥିବ ଏବଂ ନା କେବେ ଦାମନର , ଦିଉର ବିକାଶ ପାଇଁ ପାଖା ପାଖି ଏକ ହଜାର କୋଟି ଟଙ୍କାର ଯୋଜନା କେବେ ଲାଗୁ କରାଯାଇଥିବ - ତାହା ବୋଧହୁଏ ପୂର୍ବରୁ କେବେ ହୋଇ ନ ଥିବ ।


    ଭାଇ ଓ ଭଉଣୀମାନେ , ଯେଉଁଭଳି ଭାବରେ ଦାମନ-ଦିଉ , ଦାଦରା ନଗର ହବେଳୀ- ଏହି ସମସ୍ତ କ୍ଷେତ୍ରରେ ବିକାଶର ଏ ନୂତନ ବାତାବରଣ ସୃଷ୍ଟି ହୋଇଛି । ଆଜି ଦାମନ ଗୋଟିଏ ପ୍ରକାରରେ କ୍ଷୁଦ୍ର-ଭାରତ ପାଲଟି ଯାଇଛି । ହିନ୍ଦୁସ୍ଥାନର ଏପରି କୌଣସି ରାଜ୍ୟ ନ ଥିବ ଯେଉଁଠାରେ ଦୁଇ-ପାଂଚ , ଦୁଇ-ପାଂଚ ପରିବାର ଦାମନରେ ରହୁ ନ ଥିବେ । ଯେ କେହି ଦାମନକୁ ନିଜର ଘର କରି ନେଇଛନ୍ତି । ଆଉ ଏଥିପାଇଁ ଯେଉଁ କଥା ଆମେ ଦିଲ୍ଲୀ , ମୁମ୍ବାଇରେ ଦେଖୁଛୁ , ସେଭଳି ସାମାଜିକ ଜୀବନ ଆମକୁ ଦାମନରେ ଦେଖିବାକୁ ମିଳୁଛି । ଗୋଟିଏ ଆପଣାର ଭାବ , ଗୋଟିଏ ଭାତୃଭାବ , ଅନେକ ଭାଷାରେ କଥା ହେଉଥିବା ଲୋକ ସମୂହ ଏବଂ ଆଜି ଯେବେ ମୁଁ ବିମାନ ବନ୍ଦରରୁ ଏଠାକୁ ଆସୁଥିଲି , ମୁଁ ସମଗ୍ର ରାସ୍ତାରେ ଦୁଇ ପଟକୁ ଦେଖୁଥିଲି , ଯେପରିକି ହିନ୍ଦୁସ୍ଥାନର ପ୍ରତ୍ୟେକ କୋଣ ଉତ୍ସାହ ଏବଂ ଉଦ୍ଦୀପନାରେ ପୁରି ଉଠିଥିଲା ।


    ଭାଇ ଓ ଭଉଣୀମାନେ , ଦାମନରେ ସ୍ୱଚ୍ଛତା ପ୍ରତି ଏତେ ସଚେତନତା ଏବଂ ଦାମନରେ ଏତେ ବଡ଼ ସଫେଇ ଅଭିଯାନ , ଦାମନ ଗୋଟିଏ ପ୍ରକାରରେ ପର୍ଯ୍ୟଟନ ସ୍ଥଳ ହୋଇ ଯାଇଛି , ଆଉ ଯେବେ ସଫେଇ ହୋଇଥାଏ ତେବେ ବାହାରର ଲୋକଙ୍କୁ ଆସିବାକୁ ମନ ହୋଇଥାଏ । ଯଦି ପର୍ଯ୍ୟଟନ ବୃଦ୍ଧି ପାଇଥାଏ ତ ଏଠାକାର ଲୋକଙ୍କୁ ରୋଜଗାର ମିଳିଥାଏ । ଆଉ ଆଜି ଦାମନ , ଦିଉ ସହିତ ଯୋଡ଼ି ହୋଇ ଯାଇଛି , ହେଲିକପ୍ଟର ସେବା ମାଧ୍ୟମରେ ଯୋଡ଼ି ହୋଇ ଯାଇଛି ଆଉ ଏଥିପାଇଁ ଦକ୍ଷିଣ ଭାରତ ପଟୁ ଯେଉଁମାନେ ଯାତ୍ରା କରିବା ପାଇଁ , ଆସିବା ପାଇଁ ଚାହୁଁଥିବେ , ସୋମନାଥ ଯିବାକୁ ଚାହୁଁଥିବେ , ଗିର( Gir )ର ସିଂହ ଦେଖିବାକୁ ଯିବାକୁ ଚାହୁଁଥିବେ , ସେମାନେ ଦାମନ ଆସିବେ ଆଉ ହେଲିକପ୍ଟରରେ ଚାଲି ଯିବେ ; ଆପଣ ଦେଖନ୍ତୁ ଦାମନର କେତେ ବିକାଶ ହେବ । ଆଉ ଏବେ ଦିଉକୁ ମଧ୍ୟ ଅହମ୍ମଦାବାଦ ସହିତ ଯୋଡ଼ି ଦିଆଯାଇଛି । ଅର୍ଥାତ ଗୋଟିଏ ପ୍ରକାରରେ ଦିଉ ଏବଂ ଦାମନ ବିକାଶର ମୁଖ୍ୟ ଧାରାରେ ଯୋଡ଼ି ହୋଇ ଯାଇଛନ୍ତି ।


    ଭାଇ ଓ ଭଉଣୀମାନେ , ମୋତେ ଅବଗତ କରାଯାଇଛି କି କେନ୍ଦ୍ରଶାସିତ ଅଞ୍ଚଳଗୁଡ଼ିକ ମଧ୍ୟରେ ଦାମନ ଓଡିଏଫ୍ ଭାବେ ନିଜକୁ ନିଜେ ସଜାଇ ନେଇଛି , ବାହ୍ୟ ମଳମୁକ୍ତ , ଖୋଲାରେ ଶୌଚ ଯିବାରୁ ମୁକ୍ତି । ଏଠାରେ 2 , 000 ରୁ ଅଧିକ ଶୌଚାଳୟ ତିଆରି କରାଗଲା । ମୁଁ ନିଜକୁ ନିଜେ ଏହି କାର୍ଯ୍ୟ ପାଇଁ ପ୍ରଶାସନକୁ ଏବଂ ଏଠାକାର ସଚେତନ ନାଗରିକଙ୍କୁ ବହୁତ ବହୁତ ଅଭିନନ୍ଦନ ଜଣାଉଛି କି ଆପଣ ମାନେ ଏହି ବାହ୍ୟ ମଳ ମୁକ୍ତ , ସାର୍ବଜନିକ ସ୍ଥାନରେ ଶୌଚରୁ ମୁକ୍ତି । ଏହା ଗୋଟିଏ ପ୍ରକାରରେ ହେଉଛି ମାତୃ ସମ୍ମାନର ଆନ୍ଦୋଳନ , ହେଉଛି ନାରୀ ସମ୍ମାନର ଆନ୍ଦୋଳନ ।


    ଆଉ ମୁଁ ତ ଯେତେବେଳେ ଥରେ ଉତ୍ତରପ୍ରଦେଶ ଯାଇଥିଲି , ମୋ ଲୋକସଭା କ୍ଷେତ୍ରରେ ଶୌଚାଳୟ ତିଆରି କରିବାର ଅଭିଯାନ ଥିଲା , ତ ମୁଁ ଦେଖିଲି କି ଉତ୍ତରପ୍ରଦେଶ ସରକାର ଗୋଟିଏ ବଢ଼ିଆ କାମ କରିଛନ୍ତି-ସେମାନେ ଶୌଚାଳୟରେ ବୋର୍ଡ ଲଗାଇଛନ୍ତି ଆଉ ତାହାର ନାମ ରଖିଛନ୍ତି - ଇଜ୍ଜତ ଘର । ଆଉ ବାସ୍ତବିକତା ହେଉଛି , ଶୌଚାଳୟ-ଏହା ହେଉଛି ଇଜ୍ଜତ ଘର । ଆମର ମାଆ , ଭଉଣୀଙ୍କ ଇଜ୍ଜତ ପାଇଁ ଶୌଚାଳୟ ହେବା ହେଉଛି ବହୁତ ଆବଶ୍ୟକ । ତ ଆଜି ଆପଣମାନେ ସେହି କାମକୁ ମଧ୍ୟ କରି ଦେଇଛନ୍ତି ।


    ଦାମନରେ ଏକ ସବୁଜ ଆନ୍ଦୋଳନ ଆରମ୍ଭ ହୋଇଛି - ସ୍ୱଚ୍ଛତାର ଅଭିଯାନ ହେଉ , ଇ-ରିକ୍ସାର କଥା ହେଉ , ସିଏନଜି ଟେକ୍ସିର କଥା ହେଉ । ଆଉ ମୁଁ , ଏବେ ଆପଣମାନେ ମଧ୍ୟ ଦାମନକୁ ଗୋଟିଏ ନୂଆ ରୂପରେ ଦେଖିବେ-ଏଠାକାର ଭଉଣୀ-ଝିଅମାନେ ଇ-ରିକ୍ସା ନେଇ ଦାମନରେ ଚାଲୁଥିବେ ଆଉ ଦାମନର ପର୍ଯ୍ୟାବରଣ ମଧ୍ୟ ରକ୍ଷା କରିବେ । ଆଉ ଯେଉଁ ଦାମନ-ଗୋଟିଏ ପ୍ରକାରରେ ଏହା ହେଉଛି ଶାନ୍ତିପ୍ରିୟ ଅଂଚଳ , ଏହା ଗଣ୍ଡଗୋଳିଆ ଅଂଚଳ ନୁହେଁ । ମିଳିମିଶି ରହୁଥିବା ଲୋକଙ୍କର ଅଂଚଳ-ଏଠାରେ ଯେବେ ମାଆ , ଭଉଣୀ ସେମାନେ ସେହି ଇ-ରିକ୍ସା ଚଲାଉଥିବେ ତ ସ୍ୱାଭାବିକ ଭାବେ ସେହି ଯାତ୍ରୀଭାବେ ଯେଉଁମାନେ ଆସୁଥିବେ ସେମାନଙ୍କ ମନରେ ମଧ୍ୟ ମାଆ ଭଉଣୀ ମାନଙ୍କ ପ୍ରତି ଅଧିକ ସମ୍ମାନ ବଢ଼ିବ ଆଉ ଦାମନର ଏକ ନୂଆ ପରିଚୟ ସୃଷ୍ଟି ହେବ ।


    ସିଏନଜି ଆନ୍ଦୋଳନ ହେଉ , ଇ-ରିକ୍ସାର କଥା ହେଉ ଅଥବା ଏଠାରେ ଏଲଇଡ଼ି ବଲ୍ବ ଲଗାଇବାର ଅଭିଯାନ ହେଉ-ପ୍ରାୟ ଏକ ଲକ୍ଷ 40 ହଜାର ବଲ୍ବ ଏହି ଏତେ ଛୋଟ ଅଂଚଳରେ ବଂଟା ଯାଇଛି । ଆଉ ଏହି କାରଣରୁ ଯେଉଁମାନଙ୍କ ଘରେ ବିଜୁଳି ଅଛି , ସେହି ଘରେ ବିଜୁଳି ବିଲ୍ ରେ ଯେଉଁ ହ୍ରାସ ଘଟିଛି , ବିଜୁଳି ବିଲ୍ ପଇସା ବଂଚି ଯାଇଛି । କେବଳ ଦାମନରେ ମଧ୍ୟମ ବର୍ଗର ପରିବାରର ପାଖାପାଖି ସାତ କୋଟି ଟଙ୍କାର ସଂଚୟ ଏଲଇଡ଼ି ବଲ୍ବ ଲଗାଇବାରୁ ବିଜୁଳି ବିଲ୍ ରେ ହୋଇଛି । ଆଉ ଏହା ପ୍ରତିବର୍ଷ ହେବାକୁ ଯାଉଛି ।


    ମୁଁ ବୁଝିପାରୁଛି କି ଏଠାରେ ଦୂରଦୃଷ୍ଟିର ସହିତ ଯେଉଁ ଯୋଜନା ଗୁଡ଼ିକ ପ୍ରସ୍ତୁତ ହୋଇଛି , ଆଜି ମଧ୍ୟ ଆମ ଦେଶରେ କାରଖାନା ପ୍ରତିଷ୍ଠା ହେଉଛି କିନ୍ତୁ ଶ୍ରମିକ ମାନଙ୍କୁ ସେମାନଙ୍କ ଭାଗ୍ୟ ଉପରେ ଛାଡ଼ି ଦିଆଯାଉଛି । ସେମାନେ କାରଖାନାକୁ ଆସୁଛନ୍ତି , କାମ କରୁଛନ୍ତି , କିନ୍ତୁ କେଉଁଠାରେ ରହୁଛନ୍ତି , କେଉଁଠାରେ ଖାଉଛନ୍ତି , ସେମାନଙ୍କର କୌଣସି ଗୁରୁତ୍ୱ ନାହିଁ ? ତାହା ଉପରେ କେହି ଧ୍ୟାନ ଦେଉ ନାହାଁନ୍ତି ।


    ମୁଁ ଶ୍ରୀମାନ ପ୍ରଫୁଲ୍ଲ ଭାଇ ପଟେଲଙ୍କୁ ହୃଦୟର ସହିତ ବହୁତ-ବହୁତ ଅଭିନନ୍ଦନ ଜଣାଇବାକୁ ଚାହୁଁଛି କି ଦାମନ ହେଉଛି ଏକ ଔଦ୍ୟୋଗିକ ନଗରୀ । ସାରା ଦେଶର ଲୋକ କାମ କରିବା ପାଇଁ ଏଠାକୁ ଆସୁଛନ୍ତି ଆଉ ଗୋଟିଏ-ଗୋଟିଏ ଛୋଟ-ଛୋଟ ଘରେ 15-15 , 20-20ଲୋକ ରହିଥାଆନ୍ତି । ସେ ଜଣେ ଯେତେବେଳେ କାମ କରିବାକୁ ଯାଇଥାଏ ତ ଅନ୍ୟ ଦଳ ଶୋଇଥାଆନ୍ତି । ସେ କାମରୁ ଫେରିଥାଏ , ତ ସେ ଶୋଇଥାଏ ଆଉ ପ୍ରଥମରୁ ଶୋଇଥିବା ଲୋକ କାମକୁ ଯାଇଥାଏ , ଶୋଇବା ପାଇଁ ମଧ୍ୟ ସିଫ୍ଟ ବ୍ୟବସ୍ଥା ଚାଲିଥାଏ ।


    ସରକାରୀ ଘରୋଇ ଭାଗିଦାରୀର ଏତେ ଉତ୍ତମ ମଡେଲ ପ୍ରସ୍ତୁତ କରି ଦାମନକୁ କାମ କରିବାକୁ ଆସୁଥିବା ଲୋକମାନଙ୍କ ପାଇଁ ଏକ ଉତ୍ତମ ପ୍ରକାରର ରହିବାର ବ୍ୟବସ୍ଥା-ତାହା ମଧ୍ୟ ଆଜିଠାରୁ ଆରମ୍ଭ ହେଉଛି । ଏହା ଦ୍ୱାରା ଶ୍ରମିକଙ୍କ ଜୀବନରେ ପରିବର୍ତ୍ତନ ଆସିବ । ଆଉ ସବୁଠାରୁ ବଡ଼ , ଯେଉଁ ଉଦ୍ୟୋଗପତିମାନେ ସରକାରଙ୍କ ସହିତ ଭାଗିଦାରୀ କରିବା ପାଇଁ ଆଗକୁ ଆସିବେ , ମୁଁ ସେମାନଙ୍କୁ ବିଶ୍ୱାସ ଦେଉଛି କି-ଏହି ଶ୍ରମିକ ମାନଙ୍କୁ , ଆମର ଏହି ଶ୍ରମିକ ଭାଇ-ଭଉଣୀମାନଙ୍କୁ ଯଦି ରହିବା ପାଇଁ ଭଲ ଜାଗା ମିଳିଯାଏ , ଖାଇବାର ସୁବିଧା ମିଳିଯାଏ , ତ ସେମାନେ ନିଜର ଯେଉଁ ଶକ୍ତି ଅଛି ତାହାକୁ ସଂପୂର୍ଣ୍ଣ ଭାବେ ଆପଣଙ୍କର କାରଖାନାର ଉତ୍ପାଦନରେ ଲଗାଇ ଦେଇ ଥାଆନ୍ତି । ଆପଣଙ୍କର ଉତ୍ପାଦକତା ବଢ଼ାଇ ଦେଇ ଥାଆନ୍ତି । ଆପଣମାନେ ଘର ତିଆରି କରିବାରେ ଯେଉଁ ଧନ ଲଗାଇବାକୁ ଯାଉଛନ୍ତି , ତା ’ ଠାରୁ ଅଧିକ ଧନ ଆମର ସେହି ଶ୍ରମିକମାନେ , ବହୁତ ଭଲ ଉତ୍ପାଦନ କରି ଗୋଟିଏ ବର୍ଷରେ ଆପଣମାନଙ୍କ ଲାଭ ବଢ଼ାଇ ଦେବେ , ଏହା ମୋର ବିଶ୍ୱାସ ଅଛି ।


    ଏହା ଖୁସିର କଥା କି ଆଜି ଏଠାରେ ଆମର ଅଧିକାଂଶ ଶ୍ରମିକ ଭାଇ ଭଉଣୀ ଏକୁଟିଆ ରହୁଛନ୍ତି , ଗାଁରେ ମାଆ ବାପାଙ୍କୁ ଛାଡ଼ି ଏଠାକୁ ଆସିଛନ୍ତି । ଆଉ ଯାହା ମଧ୍ୟ ମିଳି ଯାଉଛି ତାହା ଖାଇ ଚଳି ଯାଉଛନ୍ତି । କିନ୍ତୁ ଆଜି ଏହି ଶ୍ରମିକ ଭାଇ ଭଉଣୀମାନଙ୍କୁ ଭଲ ଖାଦ୍ୟ ମିଳୁ , ଜଣେ ଶ୍ରମିକ ଖର୍ଚ୍ଚ କରିପାରୁ , ତାକୁ ସେତିକି ପଇସା ମିଳୁ ; ଏଥିପାଇଁ ଏକ ସାର୍ବଜନିକ ଭୋଜନର ବ୍ୟବସ୍ଥା କରିବା ପାଇଁ ମଧ୍ୟ ଆଜି ଏଠାରେ ପ୍ରାରମ୍ଭ କରାଯାଉଛି । ଆଗାମୀ ଦିନରେ ଏହାର ଲାଭ ମଧ୍ୟ ଏଠାକାର ଶ୍ରମିକ ଭାଇ ଭଉଣୀଙ୍କୁ ମିଳିବ , ଭଲ ଖାଦ୍ୟ ମିଳୁ , ଭଲ ନିଦ ପାଇଁ ଜାଗା ମିଳୁ , ସକାଳେ ନିତ୍ୟ କର୍ମ , ସ୍ନାନ କରିବା ପାଇଁ ବ୍ୟବସ୍ଥା ମିଳିଯାଉ - ମୁଁ ବୁଝି ପାରୁଛି କି ସେହି ଶ୍ରମିକ ଏହି ଦାମନ ଏବଂ ଏହି ଦେଶର ବିକାଶ ପାଇଁ କେବେ ପଛଘୁଂଚା ଦେବ ନାହିଁ , ଏହା ମୋର ପୂରା ବିଶ୍ୱାସ ରହିଛି ।


    ଜଳ ବିଶୋଧନ ପ୍ରକଳ୍ପ - ଆଜି ମଧ୍ୟ ଆମ ଦେଶରେ ଅନେକ ସହର ଅଛି ଯେଉଁଠାରେ 100 ପ୍ରତିଶତ ବିଶୋଧିତ ପାଣି ବୋଧ ହୁଏ ପହଂଚୁଥିବ କି ପହଂଚୁନଥିବ - କହିବା କଷ୍ଟକର । କିନ୍ତୁ ଏବେ ମୋତେ ଏଠାରେ କୁହା ଯାଇଛି କି ଦାମନ ଭିତରେ ଜଳ ବିଶୋଧନ ପ୍ରକଳ୍ପ ଯୋଗୁଁ ଏବେ ଦାମନର ନାଗରିକମାନଙ୍କୁ ବିଶୋଧିତ ପାଣି ମିଳି ଯାଉଛି , ପିଇବା ଯୋଗ୍ୟ ଶୁଦ୍ଧ ପାଣି ସେମାନଙ୍କୁ ପ୍ରାପ୍ତ ହେଉଛି , ଅର୍ଥାତ ସାଧାରଣ ମଣିଷର ସୁଖପାଇଁ , ଏଠାରେ ଆଜି ଚିନ୍ତା କରାଯାଉଛି ।


    ଆମ ଦେଶରେ ମାତୃ ମୃତ୍ୟୁହାର , ଶିଶୁ ମୃତ୍ୟୁହାର , ଏହା କମ୍ କରିବା ପାଇଁ ଆମର ଏଠାରେ କୁପୋଷଣରୁ ମୁକ୍ତି ପାଇଁ ଭାରତ ସରକାରଙ୍କ ତରଫରୁ ଶହ-ଶହ କୋଟି ଟଙ୍କା ଖର୍ଚ୍ଚ କରାଯାଉଛି । କିନ୍ତୁ ଆଜି ଦାମନରେ ଏକ ନୂତନ ଶୁଭାରମ୍ଭ ହୋଇଛି । ଭାରତ ସରକାରଙ୍କ ଏହି ଯୋଜନାକୁ ସେହି ପରିବାର ମଧ୍ୟରେ - ଯେଉଁଠାରେ 14-18 ବର୍ଷ ବୟସର ଝିଅ ଅଛନ୍ତି , ଯେଉଁଠାରେ ପ୍ରସ୍ତୁତି ମାତା ଅଛନ୍ତି , ଯେଉଁଠାରେ ଛୋଟ-ଛୋଟ ପିଲା ଅଛନ୍ତି , ସେମାନଙ୍କୁ ପୁଷ୍ଟିକର ଆହାର ମିଳୁ -ଏଥିପାଇଁ ଏକ ଆହାର କିଟ୍ ପ୍ରତ୍ୟେକ ମାସରେ ସେମାନଙ୍କୁ ଦେବାର କାମ ଆଉ ତାହା ମଧ୍ୟ ଆଜି ମୋ ହାତରେ କିଛି ପରିବାରକୁ ଦେବାର ସୌଭାଗ୍ୟ ମିଳିଲା ।


    ମୁଁ ଆଶା କରୁଛି କି ଏହି ପରିବାରଗୁଡ଼ିକୁ ସରକାରଙ୍କର ଏହି ଯୋଜନାରୁ ଯେଉଁ ସହାୟତା ମିଳିଛି , ତାହାର ଉପଯୋଗ ଏପରି ହେବା ଉଚିତ ନୁହେଁ , କି ଏବେ ଏହା ଆସିଗଲା ତ ଘରକୁ ପୂର୍ବରୁ ଆସୁଥିବା ଜିନିଷ ଆଣିବା ବନ୍ଦ କରିଦେବା , ଏଭଳି କରିବା ନାହିଁ । ଯାହା ପ୍ରଥମରୁ ଖର୍ଚ୍ଚ କରୁଥିଲେ , ତାହାଠାରୁ ଏହା ହେଉଛି ଅତିରିକ୍ତ - ତେବେ ଯାଇ ଆପଣଙ୍କର 14-18 ବର୍ଷ ଝିଅର ଶରୀରର ବିକାଶ ହେବ ।


    ଯଦି ସେହି ଝିଅର ଶରୀରର ବିକାଶ ହେବ , ସେ ଯଦି ସଶକ୍ତ ହେବ ; ଯେତେବେଳେ ମାଆ ହେବ ତ ପିଲା ମଧ୍ୟ ସଶକ୍ତ ମିଳିବ । ଆଉ ଯେଉଁ ଦେଶର ପିଲା ସଶକ୍ତ ହେବ , ସେହି ଦେଶ ମଧ୍ୟ ସଶକ୍ତ ହେବ ; ଏହି କାର୍ଯ୍ୟ ଏହି ଯୋଜନା ଅଧୀନରେ ହେଉଛି ।


    ଭାଇ ଓ ଭଉଣୀମାନେ - ଦିଉ , ଏବେ ସ୍ମାର୍ଟ ସିଟିରେ ତାହାର ନମ୍ବର ଲାଗି ଯାଇଛି । ବହୁବିଧ ଯୋଜନା ଦିଉ ସହିତ ଯୋଡ଼ି ହୋଇଛି । ଏଠାରେ ଆପଣମାନଙ୍କର ବିଶ୍ୱବିଦ୍ୟାଳୟର ସ୍ୱପ୍ନ ଥିଲା , ଥିଲା ନା ? ଆପଣମାନଙ୍କୁ ଲାଗୁଥିଲା ସୁରତ-ନର୍ମଦା ବିଶ୍ୱବିଦ୍ୟାଳୟରେ କେତେ ଦିନ ପର୍ଯ୍ୟନ୍ତ ରହିବା ? ଭାରତ ସରକାର ଆପଣମାନଙ୍କ ପାଇଁ ମଧ୍ୟ ଏକ ବିଶ୍ୱବିଦ୍ୟାଳୟ ଦେବା ପାଇଁ ନିଷ୍ପତ୍ତି କରିଛନ୍ତି ।


    ଆମର ମତ୍ସ୍ୟଜୀବୀ ଭାଇ ଓ ଭଉଣୀ , କିରୋସିନିରେ ଚାଲୁଥିବା ଡଙ୍ଗା , କିରୋସିନିରେ ଚାଲୁଥିବା ଡଙ୍ଗା । ମୁଁ ଖୁସି କି ମାଛ ମାରୁଥିବା ଆମର ଭାଇ ଭଉଣୀମାନଙ୍କୁ ଶୁଳ୍କ ଶୂନ୍ୟ କରି ଦିଆଯିବ । ଫଳରେ...କିନ୍ତୁ ଏହା ସହିତ ମୁଁ ମୋର ମାଛ ଧରୁଥିବା ଭାଇ ଭଉଣୀମାନଙ୍କୁ କହିବାକୁ ଚାହୁଁଛି ଆଉ ମୁଁ ଶ୍ରୀମାନ ପ୍ରଫୁଲ୍ଲ ଭାଇ ଆଉ ଏଠାକାର MP ଙ୍କୁ ମଧ୍ୟ କହିବାକୁ ଚାହୁଁଛି କି-ଆମକୁ କେବଳ ଏଠାରେ ଅଟକିବାର ନାହିଁ । ଏବେ ଭାରତ ସରକାର ନୀଳ ବିପ୍ଳବ ଅଧୀନରେ ଆମର ମାଛ ଧରୁଥିବା ଭାଇ ଓ ଭଉଣୀମାନଙ୍କ ପାଇଁ ଏକ ଦୀର୍ଘକାଳୀନ ଡଙ୍ଗା ବ୍ୟବସ୍ଥା କରିବା ଦିଗରେ ପଦକ୍ଷେପ ଉଠାଇଛନ୍ତି । ଯଦି ଆପଣ ପାଞ୍ଚ-ଦଶ ମତ୍ସ୍ୟଜୀବୀ ଏକାଠି ହୋଇ ଗୋଷ୍ଠୀ ଗଠନ କରିବେ-ବ୍ୟାଙ୍କରୁ ଆପଣମାନଙ୍କ ଋଣ ଦିଆଯିବ , ସେଥିରେ ରିହାତି ଦିଆଯିବ ଆଉ ଆପଣ ଏହି ନୂଆ ବୋଟ୍ ନେଇ ଗଭୀର ସମୁଦ୍ରକୁ ଯାଇ ପାରିବେ ଏବଂ ଗଭୀର ସମୁଦ୍ରରୁ ଆପଣ ସବୁଠାରୁ ଅଧିକ ମାଛ ଧରି ପାରିବେ , ଉତ୍ତମ ପ୍ରକାରର ମାଛ ଆଣି ପାରିବେ । ଏଠାରେ ପାଖା-ପାଖି ଆପଣମାନେ ବୁଲୁଛନ୍ତି ଆଉ 12 ଘଂଟା କାମ କଲା ପରେ ଯେତିକି ମାଛ ନେଇ ଆସୁଛନ୍ତି , ଏହି ନୂତନ ବୋଟ ସାହାଯ୍ୟରେ ଭିତରକୁ ଯାଇ ଏହି କାମ ଦୁଇ ଘଂଟାରେ କରି ଆସି ପାରିବେ ।


    ମୁଁ ଚାହୁଁଛି କି ଦାମନର ସମୁଦ୍ର କୂଳରେ , ଦିଉର ସମୁଦ୍ର କୂଳରେ ଏକ ସ୍ୱତନ୍ତ୍ର ପ୍ରକଳ୍ପ ହାତକୁ ନିଆଯାଉ ଆଉ ସେହି ପ୍ରକଳ୍ପ ଅଧୀନରେ ଏଠାକାର ମାଛଧରାଳୀ ପରିବାରଙ୍କ ଦ୍ୱାରା ସମୁଦ୍ର ଘାସ ଚାଷ କରାଯାଉ , ସମୁଦ୍ର ଭିତରେ ଲୁଣି ପାଣିରେ ଏହି ଘାସ ହୋଇଥାଏ । ଆଉ ତାହା ଯାହା ଉତ୍ପାଦନ ହୋଇଥାଏ , ତାହାକୁ ଆମ କ୍ଷେତରେ ଲୋକ ଚାଷ କରନ୍ତୁ , ତା ’ ଠାରୁ ଉତ୍ତମ ଉର୍ବରକ କିଛି ହୋଇ ପାରେ ନାହିଁ । ତା ’ ଠାରୁ ଉତ୍ତମ ଫସଲ କିଛି ହୋଇ ପାରେ ନାହିଁ , ବହୁତ ଆରାମରେ ଏହି କାମକୁ କରାଯାଇ ପାରେ । ଆଉ ମୁଁ ଚାହିଁବି କି ପ୍ରଫୁଲ୍ଲ ଭାଇ ଏହି ପଦକ୍ଷେପକୁ ନେଇ ଆଉ ଏହି କାମକୁ ଏକ ନୂତନ ମଡେଲ , ଦେଶ ସାମ୍ନାରେ ଏକ ମଡେଲ ପ୍ରସ୍ତୁତ କରନ୍ତୁ । ଆଉ ମୋର ବିଶ୍ୱାସ ଅଛି କି ଦିଉ-ସାମନ ଏହି କାର୍ଯ୍ୟ ବହୁତ ସହଜରେ ହୋଇ ପାରିବ ।


    ଭାଇ ଓ ଭଉଣୀମାନେ , ଯୋଗାଯୋଗ ବ୍ୟବସ୍ଥା ହେଉ , ଡିଜିଟାଲ ଯୋଗାଯୋଗ ବ୍ୟବସ୍ଥା ହେଉ , ଘରେ ଏଲଇଡ଼ି ବଲ୍ବ ଲଗାଇବାର କଥା ହେଉ , ରାସ୍ତା ତିଆରି କରିବାର କଥା ହେଉ , ସେତୁ ତିଆରି କରିବାର ହେଉ , ସମୁଦ୍ର ପଥରେ ମଧ୍ୟ ଦିଉକୁ ଯୋଡ଼ିବା ଦିଗରେ ଆମେ କାମ କରୁଛୁ । ଆପଣ କଳ୍ପନା କରି ବାରିବେ କି 15-15ଘଂଟା ଯେଉଁଠାକୁ ଲାଗୁଥିଲା , ଏବେ ଏକ ଘଂଟାରେ ଆପଣ ପହଂଚିଯିବେ - କେତେ ସମୟ ବଂଚିବ , କେତେ ପଇସା ବଂଚିବ ଆଉ ଏଠାକାର ଲୋକଙ୍କୁ କେତେ ଲାଭ ହେବ ।


    ଭାଇ ଓ ଭଉଣୀମାନେ , ଦାମନ ଏକ ବିକାଶର ନୂତନ ଶିଖରକୁ ଯାଉ । ଆମର ଦିଉ-ଦାମନ ସିଲଭାସାରୁ ସମଗ୍ର ଅଂଚଳ ଦେଶ ସାମ୍ନାରେ ଏକ ମଡେଲ ଭାବେ ଠିଆ ହେଉ , ଏହା ମୋର ସଂପୂର୍ଣ୍ଣ ବିଶ୍ୱାସ ଅଛି କି ଆପଣମାନେ ଆଜି ଏତେ ଅଧିକ ସଂଖ୍ୟାରେ ଆସି ମୋତେ ଯେଉଁ ସ୍ନେହ ଦେଇଛନ୍ତି , ଆଶୀର୍ବାଦ ଦେଇଛନ୍ତି , ଏଥିପାଇଁ ମୁଁ ହୃଦୟର ସହିତ ଆପଣମାନଙ୍କ ନିକଟରେ ବହୁତ-ବହୁତ କୃତଜ୍ଞ ।


    ଧନ୍ୟବାଦ ।


    **********

    
    
    (Release ID: 1521643) Visitor Counter : 16