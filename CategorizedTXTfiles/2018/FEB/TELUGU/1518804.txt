      ఆర్థిక మంత్రిత్వ శాఖ

      రైతులు, పేద‌లు మ‌రియు బ‌ల‌హీన వ‌ర్గాల ల‌బ్దికి వివిధ కార్య‌క్ర‌మాల‌ను చేప‌ట్టిన ప్ర‌భుత్వం
      భార‌తదేశ ఆర్థిక వ్య‌వ‌స్థ మ‌ధ్య కాలం లోను, దీర్ఘ కాలం లోను సుస్థిర వృద్ధిని సాధించ‌డంలో సహాయపడుతున్న అనేక మౌలిక నిర్మాణాత్మ‌క సంస్క‌ర‌ణ‌లు

      Posted On: 01 FEB 2018 1:44PM by PIB Hyderabad

    శ్రీ న‌రేంద్ర మోదీ నాయ‌క‌త్వంలోని ప్ర‌భుత్వం చిత్త‌శుద్ధితోను మ‌రియు రాజ‌కీయ మూల్యాల‌ను లెక్కించుకోకుండాను కృషి చేసింద‌ని కేంద్ర ఆర్థిక మంత్రి శ్రీ అరుణ్ జైట్లీ స్ప‌ష్టం చేశారు. 2018-19 సాధార‌ణ బ‌డ్జెట్ ను కేంద్ర ఆర్థిక మ‌రియు కార్పొరేట్ వ్య‌వ‌హారాల శాఖ మంత్రి శ్రీ అరుణ్ జైట్లీ పార్ల‌మెంటులో నేడు ప్ర‌వేశ‌పెడుతూ ప్ర‌భుత్వం స‌మాజంలోని అణ‌గారిన వ‌ర్గాల, పేద‌ల, రైతుల ప్ర‌యోజ‌నాల‌ను కాపాడ‌డానికి, అంతేకాకుండా దేశంలో అంత‌గా అభివృద్ధికి నోచుకోని ప్రాంతాల పురోగతికి అనేక కార్య‌క్ర‌మాల‌ను చేప‌ట్టిన‌ట్లు వివ‌రించారు.


    ‘ఉజ్జ్వ‌ల యోజ‌న’ ద్వారా పేద‌ల‌కు ఎల్‌పిజి క‌నెక్ష‌న్ లను ప్ర‌భుత్వం ఉచితంగా అందిస్తోంది. ‘సౌభాగ్య యోజ‌న’ లో భాగంగా 4 కోట్ల కుటుంబాల‌కు విద్యుత్తు క‌నెక్ష‌న్‌ల‌ను స‌మ‌కూర్చ‌డం జ‌రిగింది. 3 వేల‌కు పైగా ‘జ‌న్ ఔష‌ధి కేంద్రాల’ ద్వారా 800 కు పైగా మందుల‌ను త‌క్కువ ధ‌ర‌లకు విక్ర‌యిస్తున్నారు. పేద‌లకు మ‌రియు మ‌ధ్య‌త‌ర‌గ‌తి వ‌ర్గం వారికి గృహ నిర్మాణ ప‌థ‌కాల‌లో వ‌డ్డీ రేట్ల విష‌యంలో ఒక గొప్ప ఉప‌శ‌మ‌నాన్ని కూడా క‌ల్పించ‌డమైంది. ప్ర‌భుత్వ ప‌ర‌మైన సేవ‌ల‌న్నింటినీ.. బ‌స్ టికెట్లు కావ‌చ్చు. లేదా రైలు టికెట్లు కావ‌చ్చు, లేదా వ్య‌క్తిగ‌త స్థాయిలో వివిధ ర‌కాల స‌ర్టిఫికెట్లు కావ‌చ్చు.. వీటిని ఆన్‌లైన్ లో అందించేందుకు ప్ర‌య‌త్నాలు జ‌రుగుతున్నాయి. పాస్ పోర్ట్ ల‌ను రెండు లేదా మూడు రోజుల‌లో ఇంటి వ‌ద్దే బ‌ట్వాడా చేయ‌డం, లేదా కంపెనీ రిజిస్ట్రేష‌న్ ను ఒక రోజు వ్య‌వ‌ధిలోనే పూర్తి చేయ‌డం వంటివి కూడా వీటిలో ఒక భాగంగా ఉన్నాయి. ఈ సౌక‌ర్యాల‌న్నీ మ‌న దేశంలో ఒక భారీ వ‌ర్గానికి మేలు చేశాయ‌ని ఆర్థిక మంత్రి అన్నారు. స‌ర్టిఫికెట్ లను జ‌త‌ప‌ర‌చ‌డం త‌ప్ప‌నిస‌రి కాదు; గ్రూప్ ‘సి’ మ‌రియు గ్రూప్ ‘డి’ ఉద్యోగాల‌లో నియామ‌కానికి ఇంట‌ర్వ్యూల ప‌ద్ధ‌తిని రద్దు చేయడం జ‌రిగింది. ఈ చ‌ర్య‌ల కార‌ణంగా మ‌న యువ‌త‌కు స‌మ‌యం ఆదాతో పాటు ల‌క్ష‌లాది రూపాయ‌ల డ‌బ్బును ఆదా చేయ‌డం కూడా సాధ్య‌ప‌డింది. మా ప్ర‌భుత్వం ఆధునిక, సాంకేతిక విజ్ఞానాన్ని ఉప‌యోగించడం ద్వారా- క‌ఠోర‌మైన నియ‌మాలు మ‌రియు నిబంధ‌న‌ల కార‌ణంగా బాధితులు అవుతున్న వారికి ఊర‌ట‌ను క‌ల్పించ‌డానికి- క‌ట్టుబ‌డి ఉంద‌ని ఆయ‌న అన్నారు.


    నాలుగు సంవ‌త్స‌రాల క్రితం నిజాయ‌తీతో కూడిన , స్వ‌చ్ఛ‌మైన మ‌రియు పార‌ద‌ర్శ‌క‌మైన ప్ర‌భుత్వాన్ని అందించేందుకు ప్ర‌స్తుత స‌ర్కారు ప్ర‌తిజ్ఞ స్వీక‌రించింద‌ని ఆర్థిక మంత్రి శ్రీ జైట్లీ చెప్పారు. భార‌త‌దేశ ఆర్థిక వ్య‌వ‌స్థ‌లో బ‌ల‌మైన ప‌నితీరును పున‌రుద్ధ‌రించ‌డం కోసం క‌ష్ట‌మైన నిర్ణ‌యాల‌ను తీసుకొనే స‌త్తా క‌లిగిన నాయ‌క‌త్వాన్ని అందిస్తామ‌ని మేము వాగ్దానం చేశాం. పేద‌రికాన్ని త‌గ్గిస్తామ‌ని, మౌలిక స‌దుపాయాల‌ను ఏర్ప‌ర‌చడాన్ని వేగ‌వంతం చేస్తామ‌ని మ‌రియు ఒక దృఢ‌మైన, ధైర్యం గల ఒక ‘న్యూ ఇండియా’ను నిర్మిస్తామ‌ని కూడా మేం వాగ్దానం చేశామ‌ని ఆర్థిక మంత్రి అన్నారు.


    ప్ర‌భుత్వం అనేక మౌలిక నిర్మాణాత్మ‌క సంస్క‌ర‌ణ‌ల‌ను విజ‌య‌వంతంగా అమ‌లుచేసింద‌ని ఆయ‌న వివ‌రించారు. ‘వ‌స్తువులు మ‌రియు సేవ‌ల ప‌న్ను’ (జిఎస్‌టి)ని ప‌రిచ‌యం చేయ‌డం ద్వారా ప‌రోక్ష ప‌న్నుల వ్య‌వ‌స్థ‌ను సుల‌భ‌తరం చేయ‌డం జ‌రిగింది. పేద‌ల‌కు ఉద్దేశించిన లాభాల‌ను డిజిట‌ల్ టెక్నాల‌జీని ఉప‌యోగించ‌డం ద్వారా మ‌రింత ఖ‌చ్చితంగా అందించ‌డం జ‌రిగింది. అధిక విలువ క‌లిగిన క‌రెన్సీని ర‌ద్దు చేయ‌డం ద్వారా చ‌లామ‌ణీలో ఉన్న న‌గ‌దు రాశిని త‌గ్గించ‌డ‌మైంది. ఫ‌లితంగా ప‌న్ను వ‌సూళ్ళు పెరిగాయి. అంతేగాక‌, ఆర్థిక వ్య‌వ‌స్థ‌లో డిజిట‌ల్ లావాదేవీల సంఖ్య కూడా బాగా పెరిగింది. ఇన్‌సాల్వెన్సీ అండ్ బ్యాంక్‌ర‌ప్ట‌సీ కోడ్ (ఐబిసి) రుణ‌దాత- రుణ‌గ్రహీత సంబంధాల‌ను మార్చివేసింది. బ్యాంకుల‌కు స‌రికొత్త మూల‌ధ‌న నిధుల‌ను అందించ‌డం ఇక మీద‌ట వృద్ధికి బ్యాంకులు తోడ్పాటును అందించేటటువంటి సామ‌ర్థ్యాన్ని పెంచ‌గ‌ల‌దు. ఈ నిర్మాణాత్మ‌క సంస్క‌ర‌ణ‌లు అన్నీ కూడా భార‌త‌దేశ ఆర్థిక వ్య‌వ‌స్థ‌ మ‌ధ్య కాలంలోను, మ‌రియు దీర్ఘ‌ కాలంలోను దృఢ‌త‌ర‌మైన వృద్ధిని సాధించ‌డంలో తోడ్ప‌డేవే.


    వీటి ప‌ర్య‌వ‌సానంగా భార‌త‌దేశం ప్ర‌పంచంలో అత్యంత వేగంగా వ‌ర్థిల్లుతున్న ఆర్థిక వ్య‌వ‌స్థ‌ల స‌ర‌స‌న స్థానాన్ని సంపాదించుకోగ‌లుగుతుంది. వ‌చ్చే సంవ‌త్స‌రంలో భార‌త‌దేశం 7.4 శాతం వృద్ధిని న‌మోదు చేస్తుంద‌ని ఐఎమ్ఎఫ్ త‌న తాజా స‌మాచారంలో అంచ‌నా వేసింది. ఈ త‌ర‌హా నిర్మాణాత్మ‌క సంస్క‌ర‌ణ‌ల‌ను ఇముడ్చుకోవ‌డం ద్వారా భార‌త‌దేశ స‌మాజం, భారతదేశ ఆర్థిక వ్య‌వ‌స్థ‌ 8 శాతానికి పైగా వృద్ధిని సాధించే బాట‌లో ప‌య‌నిస్తున్న విషయం స్ప‌ష్ట‌ం అవుతోంద‌ని శ్రీ జైట్లీ అన్నారు.


    మా ప్ర‌భుత్వం త‌న తొలి మూడేళ్ళ లో స‌గ‌టున 7.5 శాతం వృద్ధిని సాధించింద‌ని ఆర్థిక మంత్రి అన్నారు. భార‌త‌దేశ ఆర్థిక‌వ్య‌వ‌స్థ ప్ర‌స్తుతం 2.5 ట్ర‌లియ‌న్ డాల‌ర్ ఆర్థిక వ్య‌వ‌స్థ‌. ఇది ప్ర‌పంచంలోనే ఏడో అతి పెద్ద ఆర్థిక వ్య‌వ‌స్థ. అతి త్వ‌ర‌లో అయిదో అతిపెద్ద ఆర్థిక వ్య‌వ‌స్థ‌గా భార‌త‌దేశం ఆవిర్భ‌విస్తుంద‌నే అంచ‌నా ఉంది. ప‌ర్చేజింగ్ ప‌వ‌ర్ పారిటీ (పిపిపి) ప్రాతిప‌దిక‌న చూసిన‌ప్పుడు మ‌నం ఇప్ప‌టికే మూడో అతి పెద్ద ఆర్థిక వ్య‌వ‌స్థ‌గా ఉన్నామ‌ని ఆర్థిక మంత్రి వివ‌రించారు.


    ఈ ప్ర‌యోజ‌నాల‌ను- మ‌రీ ముఖ్యంగా వ్య‌వ‌సాయాన్ని , ఇంకా గ్రామీణ ఆర్థిక వ్య‌వ‌స్థ‌ను బ‌లోపేతం చేయ‌డం, ఆర్థికంగా త‌క్కువ స్తోమ‌త క‌లిగిన వ‌ర్గాల‌కు మంచి ఆరోగ్య ర‌క్ష‌ణ స‌దుపాయాల‌ను స‌మ‌కూర్చ‌డం, వ‌యో వృద్ధుల సంర‌క్ష‌ణ కోసం శ్ర‌ద్ధ వ‌హించ‌డం, మౌలిక సదుపాయాల నిర్మాణం, దేశంలో విద్య రంగంలో నాణ్య‌త‌ను మెరుగుప‌ర‌చ‌డం కోసం మ‌రిన్ని వ‌న‌రుల‌ను అందుబాటులోకి తెచ్చేందుకు రాష్ట్రాల‌తో క‌లిసి ప‌ని చేయ‌డం వంటివి అన్నీ క‌ల‌గ‌ల‌సిన ఈ సంవ‌త్స‌ర‌పు బ‌డ్జెట్- సుసంఘటితం చేయ‌గ‌ల‌ద‌ని శ్రీ జైట్లీ వివ‌రించారు.


    గ‌త కొన్ని సంవ‌త్స‌రాలుగా సాగుతున్న‌ ఆర్థిక సంస్క‌ర‌ణ‌ల ప్ర‌యాణం స‌వాళ్ళ‌తో కూడుకొన్నద‌ని శ్రీ జైట్లీ అన్నారు. అవి విదేశీ ప్ర‌త్య‌క్ష పెట్టుబ‌డుల వృద్ధికి బాట ప‌ర‌చాయ‌ని, అంతేకాకుండా భార‌త‌దేశంలో వ్యాపారం చేయ‌డాన్ని ఎంతో సులువైందిగా మార్చివేశాయ‌ని ఆయ‌న అన్నారు. భార‌త‌దేశంలోని ప్ర‌తి రాష్ట్రంలో కూడా వ్యాపారం చేయ‌డాన్ని ఇంకా సుల‌భ‌త‌రంగా మార్చేందుకు మ‌రిన్ని సంస్క‌ర‌ణ‌ల‌ను తీసుకువ‌స్తామ‌ని ఆయ‌న తెలిపారు. భార‌త ప్ర‌భుత్వం 372 నిర్దిష్ట వ్యాపార సంస్క‌ర‌ణాత్మ‌క చ‌ర్య‌లను గుర్తించిన‌ట్లు వెల్ల‌డించారు. ఈ సంస్క‌ర‌ణ‌ల‌ను అన్ని రాష్ట్రాలు అమ‌లు చేస్తున్నాయ‌ని, ఈ క్ర‌మంలో ఒక రాష్ట్రంతో మ‌రొక రాష్ట్రం నిర్మాణాత్మ‌క స్ఫూర్తితో పోటీ ప‌డుతున్నాయ‌ని తెలిపారు. ఈ కార్య‌క్ర‌మంలో భాగంగా ప‌నితీరు మ‌దింపును వినియోగ‌దారుల స్పంద‌న ఆధారంగా లెక్కించ‌డం జ‌రుగుతుంద‌ని చెప్పారు.


    ప్ర‌ధాన మంత్రి శ్రీ న‌రేంద్ర మోదీ సుప‌రిపాల‌న యొక్క ప్రాముఖ్యాన్ని గురించి పదే ప‌దే చెబుతూ వ‌స్తున్నార‌ని , అటువంటి దార్శ‌నిక‌తే ప్ర‌భుత్వ సంస్థ‌లు విధానాల‌లోను, నియ‌మాల‌లోను, ప్ర‌క్రియ‌ల‌లోను వంద‌లాది సంస్క‌ర‌ణ‌ల‌ను అమ‌లు చేయ‌డానికి ప్రేర‌ణ‌ను అందిస్తోందని ఆర్థిక మంత్రి వివ‌రించారు. ప్రాకృతిక వ‌న‌రుల‌ను ప్ర‌స్తుతం పార‌ద‌ర్శ‌క‌మైన‌ రీతిలోను, చిత్త‌శుద్ధి క‌లిగిన రీతిలోను కేటాయించ‌డం జ‌రుగుతోంద‌ని, నిజాయ‌తీకి ప‌ట్టం క‌ట్ట‌ామని ఆయ‌న అన్నారు. గ‌త మూడు సంవ‌త్స‌రాల‌లో ప్ర‌పంచ బ్యాంకు యొక్క వ్యాపారాన్ని సుల‌భ‌త‌రంగా చేయ‌డం అనే సూచిక‌లో భార‌త‌దేశం 42 స్థానాలు ఎదిగి, మొట్ట‌మొద‌టిసారిగా అగ్ర‌గామి 100 స్థానాల‌లో చోటు సంపాదించుకోగ‌లిగింద‌ని ఆయ‌న తెలిపారు.


    ప్ర‌భుత్వ కార్య‌క్ర‌మాల ప్ర‌యోజ‌నాలు అర్హులైన లబ్దిదారుల‌కే నేరుగా అందేటట్టు ప్ర‌భుత్వం జాగ్ర‌త్త‌లు తీసుకొంటోంద‌ని ఆర్థిక మంత్రి అన్నారు. ప్ర‌తి ఒక్క భార‌తీయుడికీ గుర్తింపును ప్ర‌సాదించిన ‘ఆధార్‌’ మ‌న దేశ ప్ర‌జ‌ల‌కు అనేక ప్ర‌భుత్వ సేవ‌ల అంద‌జేత‌ను స‌ర‌ళ‌త‌రంగా మార్చివేసింద‌ని ఆయ‌న అన్నారు. అనేక విధాలైన సేవ‌లను, ప్ర‌యోజ‌నాల‌ను ప్ర‌జ‌ల‌కు వారి ఇంటి ముంగిట‌కే చేరవేస్తున్నట్లు లేదా వారి ఖాతాల‌లో జమ చేస్తున్న‌ట్లు చెప్పారు. ఇది అవినీతిని, అంతేకాకుండా సేవ‌ల బ‌ట్వాడా ఖ‌ర్చును కూడా త‌గ్గించింద‌ని, ప్ర‌క్రియ‌లో మ‌ధ్య‌వ‌ర్తుల ప్ర‌మేయాన్ని తొల‌గించింద‌ని ఆయ‌న చెప్పారు. భార‌త‌దేశంలో ప్ర‌త్య‌క్ష ప్ర‌యోజ‌న బ‌దిలీ యంత్రాంగం ప్ర‌పంచంలోనే ఈ త‌ర‌హా అతిపెద్ద అభ్యాస‌మ‌ని, అంతేకాకుండా ఇది ప్ర‌పంచ శ్రేణి విజ‌య‌ గాథ అని ఆయ‌న అన్నారు. ప్ర‌తి ఒక్క సంస్థ- అది పెద్ద‌దైనా, లేదా చిన్న‌దైనా స‌రే- ఒక ఐడిని క‌లిగివుండవలసిన అవ‌స‌రం ఉంద‌ని ఆర్థిక మంత్రి పేర్కొన్నారు. భార‌తదేశంలోని ప్ర‌తి ఒక్క వ్యాపార సంస్థకు త‌న‌కు మాత్ర‌మే సొంత‌మైన ఐడి ని ప్ర‌భుత్వం రూపొందిస్తుంద‌

    
    
    (Release ID: 1518804) Visitor Counter : 38
    
    
      Read this release in: English