      కమ్యూనికేషన్లు- సమాచార సాంకేతిక విజ్ఞాన మంత్రిత్వ శాఖ

      నైపుణ్యాల‌ను పెంపొందించుకోవ‌డం డిజిట‌ల్ ఇన్‌క్లూజ‌న్ కు కీల‌కం: కేంద్ర మంత్రి శ్రీ ర‌విశంక‌ర్ ప్ర‌సాద్‌
      Posted On: 19 FEB 2018 6:53PM by PIB Hyderabad


    డిజిట‌ల్ ప‌రిజ్ఞానాన్ని దేశంలో సామాన్య ప్ర‌జ‌ల‌కు అందుబాటులోకి తేవ‌డం డిజిట‌ల్ ఇండియా యొక్క ముఖ్య ఉద్దేశ్య‌మ‌ని కేంద్ర ఐటి , న్యాయ‌ , క‌మ్యూనికేష‌న్ల శాఖ మంత్రి శ్రీ ర‌విశంక‌ర్ ప్ర‌సాద్ అన్నారు.


    హైద‌రాబాద్ లో జరుగుతున్న ప్రపంచ ఐటి సదస్సులో పాల్గొన్న అనంతరం ఈ రోజు విలేఖరుల స‌మావేశంలో మాట్లాడుతూ , డిజిట‌ల్ ప‌రిజ్ఞానం ఉద్యోగాల‌ను త‌గ్గిస్తుంద‌న్న భ‌యం అక్క‌ర‌లేద‌నీ , ప‌ది ఉద్యోగాలు పోయినా , వంద ఉద్యోగాలు ఈ రంగంలో క‌ల్పింప‌బ‌డ‌తాయ‌ని ఆయ‌న అన్నారు.


    నూత‌నంగా ఈ రంగంలో వ‌స్తున్న స‌వాళ్ళ‌ను ఎదుర్కోవ‌డానికి నైపుణ్యాల‌ను పెంచుకోవ‌డం (రీ స్కిల్లింగ్‌) కీల‌కం అని ఆయ‌న పేర్కొన్నారు. రానున్న రెండు , మూడు సంవ‌త్స‌రాల‌లో డిజిటల్ లిటరసీ మిషన్ ద్వారా ఆరు కోట్ల మంది డిజిట‌ల్ ప‌రిజ్ఞానాన్ని ఉప‌యోగించేలా (లిట‌రేట్‌)శిక్ష‌ణ ఇస్తామ‌నీ , ఇప్ప‌టికే కోటి మంది ఈ శిక్ష‌ణ పొందార‌నీ , మంత్రి తెలిపారు. ఈనాడు దేశంలో అన్ని ప్రాంతాల‌లోనూ బిపివో ల ద్వారా డిజిట‌ల్ సేవ‌లు అందుతున్నాయ‌ని మంత్రి అన్నారు.


    రిటైర్డ్ జ‌స్టిస్ శ్రీ కృష్ణ నేతృత్వంలో డేటా ప్రైవ‌సీ బిల్లు పై ఒక క‌మిటీని ఏర్పాటు చేశామ‌నీ , ఈ క‌మిటీ నివేదిక స‌మ‌ర్పించిన అనంతరం దీనిని పార్లమెంటులో ప్రవేశ పెడతామని ఆయన తెలిపారు.


    నాస్‌కామ్‌ , ఎల‌క్ట్రానిక్స్‌ , ఐటి మంత్రిత్వ శాఖ ఈ రోజు ఒక ఒప్పందం పై సంత‌కం చేశారు. ఈ ఒప్పందం ప్ర‌కారం ఐటి రంగంలో ప‌ని చేసేవారు త‌మ నైపుణ్యాల‌ను పెంచుకోవ‌డానికి నాస్‌కామ్ స‌హాయం అందిస్తుంది. బ్లాక్ చైన్‌ , ఆర్టిఫీషియ‌ల్ ఇంటెలిజెన్స్ వంటి ప‌రిజ్ఞానం వ‌ల్ల ఈ విధ‌మైన రీస్కిల్లింగ్ ఎంతో అవ‌స‌ర‌మ‌ని మంత్రి తెలిపారు.


    స‌మావేశంలో నాస్‌కామ్ అధ్య‌క్షులు శ్రీ చంద్ర‌శేఖ‌ర్‌ , కేంద్ర ఐటి కార్య‌ద‌ర్శి శ్రీ ఎ.పి. స‌హానే త‌దిత‌రులు పాల్గొన్నారు.


    ***

    
    
    (Release ID: 1520978) Visitor Counter : 25
    
    
      Read this release in: English