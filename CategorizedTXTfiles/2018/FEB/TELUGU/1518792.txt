      ఆర్థిక మంత్రిత్వ శాఖ

      అంత‌ర్జాతీయ ఫైనాన్షియ‌ల్ స‌ర్వీస్ సెంట‌ర్‌కు ప‌న్ను ప్రోత్సాహ‌కాలు ప్ర‌వాస భార‌తీయులు, డెరివేటివ్‌లు, కొన్ని ర‌కాల సెక్యూరిటీల‌ను బ‌దిలీ చేస్తే వాటికి కాపిట‌ల్ గెయిన్స్ నుంచి మిన‌హాయింపు
      ఐ.ఎఫ్‌.ఎస్‌.సి లో లావాదేవీలు జ‌రిపే నాన్ కార్పొరేట్ టాక్స్ చెల్లింపుదారులకు ప్ర‌త్యామ్నాయ క‌నీస‌ ప‌న్నును, కార్పొరేట్ రంగానికి వ‌ర్తించే
      
      విధంగా క‌నీస ప్ర‌త్యామ్నాయ ప‌న్నను రాయితీ రేటుపై 9 శాతంగా వ‌సూలు చేస్తారు.

      Posted On: 01 FEB 2018 1:03PM by PIB Hyderabad

    ఇంట‌ర్నేష‌న‌ల్ ఫైనాన్షియ‌ల్ స‌ర్వీసెస్ సెంట‌ర్ (ఐఎఫ్ఎస్ సి)లో ఉన్న స్టాక్ ఎక్చేంజ్‌ల‌లో వాణిజ్యాన్ని ప్రోత్స‌హించేందుకు ఐఎఫ్ఎస్ సికి మ‌రో రెండు ప్రోత్సాహ‌కాలు ఇచ్చేందుకు కేంద్ర ఆర్థిక , కార్పొరేట్ వ్య‌వ‌హారాల శాఖ మంత్రి అరుణ్ జైట్లీ ప్ర‌తిపాదించారు. 2018-2019 సంవ‌త్స‌రానికి సంబంధించి కేంద్ర బ‌డ్జెట్‌ను పార్ల‌మెంటుకు స‌మ‌ర్పిస్తూ ఆయ‌న‌ , ప్ర‌వాస భార‌తీయులు డెరివేటివ్‌లు , కొన్ని ర‌కాల సెక్యూరిటీల‌ను బ‌దిలీ చేసిన సంద‌ర్భంలో వారికి కాపిట‌ల్ గెయిన్స్ ప‌న్ను నుంచి మిన‌హాయింపు యివ్వాల‌ని ప్ర‌తిపాదించారు. అలాగే ఐఎఫ్ఎస్ సి లో కార్య‌క‌లాపాలు నిర్వ‌హిస్తున్న నాన్ కార్పొరేట్ ప‌న్ను చెల్లింపుదారులకు ప్ర‌త్యామ్నాయ క‌నీస‌ ప‌న్నును (ఎ.ఎం.టి)ను , కార్పొరేట్ రంగానికి వ‌ర్తింప‌ చేస్తున్న క‌నీస ప్ర‌త్యామ్నాయ ప‌న్నుతో స‌మానంగా 9 శాతం రాయితీ రేటుతో వ‌సూలు చేయ‌నున్న‌ట్టు ప్ర‌తిపాదించారు.


    కేంద్ర ప్ర‌భుత్వం భార‌త‌దేశంలో ప్ర‌పంచ ప్ర‌మాణాల‌తో కూడిన ఫైనాన్షియ‌ల్ స‌ర్వీసెస్ సెంట‌ర్‌ను అభివృద్ధి చేసేందుకు కృషి చేస్తోంది. ఇటీవ‌లి కాలంలో ఈ ల‌క్ష్యానికి అనుగుణంగా ప‌న్ను ప్రోత్సాహ‌కాల‌తోపాటు ప‌లు చ‌ర్య‌ల‌ను ప్ర‌భుత్వం తీసుకుంది.


    ***

    
    
    (Release ID: 1518792) Visitor Counter : 17
    
    
      Read this release in: English