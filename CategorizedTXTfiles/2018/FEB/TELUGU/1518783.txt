      ఆర్థిక మంత్రిత్వ శాఖ

      2018-19 ఆర్థిక సంవ‌త్స‌రంలో రూ. 24.42 ల‌క్ష‌ల కోట్ల‌కు చేరిన వ్య‌యం రానున్న ఆర్థిక సంవ‌త్స‌రంలో జిడిపి లో 3.3 శాతానికి చేర‌నున్న ఆర్థిక లోటు
      - 2018-19 సంవ‌త్స‌రంలో మొత్తం వ్యయం రూ. 24.42 ల‌క్ష‌ల కోట్లు
      
      - రూ. 6,24,276 కోట్లు ఉన్న ఆర్థిక లోటును రుణాల ద్వారా స‌మీక‌ర‌ణ‌

      Posted On: 01 FEB 2018 1:25PM by PIB Hyderabad

    కేంద్ర ఆర్థిక మంత్రి శ్రీ అరుణ్ జైట్లీ పార్ల‌మెంటులో ఈ రోజు 2018-19 సాధార‌ణ బ‌డ్జెట్ ప్ర‌వేశ‌పెడుతూ , వ్య‌వ‌సాయ‌ , సామాజిక‌ , ఉపాధి క‌ల్ప‌న‌ , మౌలిక రంగాల‌లో పెట్టుబ‌డుల‌ను పెంచుతూ , నిధుల‌ను స‌క్ర‌మంగా వినియోగిస్తూ, దేశం అభివృద్ధి చెందేలా చూడ‌డానికి ప్ర‌భుత్వం క‌ట్టుబ‌డి ఉంద‌ని అన్నారు. 2017-18 లో స‌వ‌రించిన అంచ‌నాల ప్ర‌కారం ద్ర‌వ్య లోటు జిడిపి లో 0.2 శాతం మేర‌కు త‌గ్గించాల‌ని ల‌క్ష్యంగా పెట్టుకున్నామ‌ని ఆయ‌న తెలిపారు. 2018-19 లో ద్ర‌వ్య‌లోటు జిడిపిలో 3.3 శాతం ఉండ‌గ‌ల‌ద‌ని ఆయ‌న అన్నారు.


    ప్ర‌స్తుత ప్ర‌భుత్వం మే 2014 లో అధికారం చేప‌ట్టిన‌ప్పుడు ఆర్థిక లోటు జిడిపి లో 4.4 శాతం ఉంద‌ని అన్నారు. ద్ర‌వ్యలోటును నియంత్రిస్తూ , ఆర్థిక క్ర‌మ‌శిక్ష‌ణ పాటించ‌డానికి ప్ర‌ధాని , ప్ర‌భుత్వం అత్యంత ప్రాధాన్య‌త నిచ్చాయని , ఆయ‌న తెలిపారు. 2014-15 లో ద్ర‌వ్య‌లోటును 4.1 శాతానికీ , 2015-16 లో 3.9 శాతానికి , 2016-17 లో 3.5 శాతానికి త‌మ ప్ర‌భుత్వం తెచ్చింద‌ని ఆయ‌న తెలిపారు. 2017-18 లో స‌వ‌రించిన అంచ‌నా ప్ర‌కారం ద్ర‌వ్య‌లోటు జిడిపి లో 3.5 శాతం - రూ. 5.95 ల‌క్ష‌ల కోట్లు ఉండ‌గ‌ల‌ద‌ని ఆయ‌న అన్నారు.


    త‌మ ప్ర‌భుత్వం ఆర్థిక క్ర‌మ‌శిక్ష‌ణ‌కు ప్రాధాన్యం ఇస్తున్నందుకు నిద‌ర్శ‌నం ఆర్థిక సంస్క‌ర‌ణ‌ , బ‌డ్జెట్ నిర్వ‌హ‌ణ (ఎఫ్ఆర్‌బిఎమ్‌) క‌మిటీ యొక్క డెట్ రూల్ ప్ర‌కారం కేంద్ర ప్ర‌భుత్వం రుణానికీ , జిడిపి కీ ఉన్న నిష్ప‌త్తిని 40 శాతానికి తీసుకురావాల‌న్న సిఫార్సును ఆమోదించ‌డ‌మేన‌ని ఆయ‌న అన్నారు.


    ****

    
    
    (Release ID: 1518783) Visitor Counter : 14
    
    
      Read this release in: English