      ఆర్థిక మంత్రిత్వ శాఖ

      వ్య‌వ‌సాయ రంగంలో పంట కోత‌ల అనంత‌ర కార్య‌క్ర‌మాలకు మ‌ద్ద‌తు ఇవ్వ‌డానికి ప‌న్ను ప్రోత్సాహకం
      Posted On: 01 FEB 2018 1:42PM by PIB Hyderabad


    వ్య‌వ‌సాయ రంగంలో పంట కోతల అనంత‌రం విలువ జోడింపు కార్య‌క్ర‌మంలో వృత్తి నైపుణ్యాన్ని ప్రోత్స‌హించ‌డం కోసం వ్య‌వ‌సాయ ఉత్పాద‌క కంపెనీలుగా న‌మోదైన కంపెనీల‌కు మ‌రియు 100 కోట్ల రూపాయ‌ల వ‌ర‌కు వార్షిక ట‌ర్నోవ‌ర్ క‌లిగిన కంపెనీల‌కు ఆ త‌ర‌హా కార్య‌క‌లాపాల నుండి ఆర్జించిన లాభంలో 100 శాతం త‌గ్గింపు ను 2018-19 ఆర్థిక సంవ‌త్స‌రం నుండి 5 సంవ‌త్స‌రాల కాలానికి అనుమ‌తించాల‌ని కేంద్ర ఆర్థిక శాఖ మ‌రియు కార్పొరేట్ వ్య‌వ‌హారాల శాఖ మంత్రి శ్రీ అరుణ్ జైట్లీ ప్ర‌తిపాదించారు. ఈ విష‌యాన్ని ఆర్థిక మంత్రి శ్రీ అరుణ్ జైట్లీ ఈ రోజు పార్ల‌మెంటులో 2018-19 సాధార‌ణ బ‌డ్జెట్ ను ప్రవేశపెట్టిన క్రమంలో వెల్ల‌డించారు.


    ప్ర‌స్తుతం ప్రాథ‌మిక వ్య‌వ‌సాయ కార్య‌క‌లాపాల‌లో నిమ‌గ్న‌మైన త‌మ స‌భ్యుల‌కు స‌హాయాన్ని అందించే స‌హ‌కార సంఘాలు ఆర్జించే లాభంలో 100 శాతం త‌గ్గింపును అనుమ‌తిస్తున్న సంగ‌తిని ఆర్థిక మంత్రి ప్ర‌స్తావించారు. గ‌త కొన్ని సంవ‌త్స‌రాలుగా స‌హ‌కార సంఘాల కోవ లోనే అనేక వ్య‌వ‌సాయ ఉత్పాద‌క కంపెనీలు కూడా ఏర్పాట‌య్యాయి. ఇవి కూడా వాటి స‌భ్యుల‌కు అదే త‌ర‌హా స‌హాయాన్ని అందిస్తున్నాయి. ఈ కారణంగా , పైన పేర్కొన్న‌టువంటి ప‌న్ను ప్రోత్సాహ‌కం ఇంత‌కు ముందు ప్ర‌క‌టించిన ‘‘ ఆప‌రేష‌న్ గ్రీన్స్ ’’ మిష‌న్ ను ప్రోత్స‌హించ‌గ‌ల‌ద‌ని , అంతేకాకుండా సంప‌ద యోజ‌న‌కు ఒక ఉత్తేజాన్ని కూడా అందిచ‌గ‌లుగుతుంద‌ని శ్రీ జైట్లీ అన్నారు.


    ***

    
    
    (Release ID: 1518773) Visitor Counter : 23
    
    
      Read this release in: English