      జల వనరులు, నదుల అభివృద్ధి మరియు గంగా నది శుద్ధి మంత్రిత్వ శాఖ

      న‌దీ జ‌లాల వివాద ప‌రిష్కారానికి జాతీయ స్థాయి ట్రిబ్యున‌ల్‌
      Posted On: 20 FEB 2018 6:20PM by PIB Hyderabad


    రాష్ట్రాల మ‌ధ్య నెల‌కొన్న న‌దీ జ‌లాల వివాదాల ప‌రిష్కారానికి జాతీయ స్థాయిలో ఒక ట్రిబ్యున‌ల్ ఏర్పాటుకు సంబంధించిన బిల్లుకు మార్చి 5 వ తేదీ నుంచి ప్రారంభ‌మ‌య్యే పార్ల‌మెంటు స‌మావేశాల‌లో ఆమోదం ల‌భించ‌గ‌ల‌ద‌న్న విశ్వాసాన్ని కేంద్ర జ‌ల‌ వ‌న‌రుల శాఖ స‌హాయ మంత్రి శ్రీ అర్జున్ రామ్ మేఘ‌వాల్ వ్య‌క్తం చేశారు. ద‌క్షిణ రాష్ట్రాల జ‌ల‌ వ‌న‌రుల శాఖ మంత్రుల‌ , అధికారుల స‌మావేశం అనంత‌రం ప‌త్రికా విలేఖ‌రుల‌తో ఆయన మాట్లాడుతూ , రాష్ట్రాల మ‌ధ్య న‌దీ జ‌లాల‌పై వివాదాలు త‌లెత్తిన స‌మ‌యంలో ట్రిబ్యున‌ల్ ఏర్పాటు చేయ‌డం జ‌రుగుతోంద‌నీ , ట్రిబ్యున‌ల్ తీర్పు న‌చ్చ‌ని రాష్ట్రాలు కోర్టుల‌ను ఆశ్ర‌యిస్తున్నాయ‌నీ , ఈ క్ర‌మంలో ఎంతో కాలం, డ‌బ్బు వృథా అవుతున్నాయ‌నీ మంత్రి పేర్కొన్నారు. ఇప్ప‌టి వ‌ర‌కూ వివిధ ట్రిబ్యున‌ళ్ళ ప‌రిధిలో అప‌రిష్కృతంగా ఉన్న వివాదాల‌న్నీ ఇక‌పై కొత్త‌గా ఏర్పాట‌య్యే ట్రిబ్యున‌ల్ ప‌రిధిలోకి వ‌స్తాయ‌ని , ఆయ‌న వివ‌రించారు.


    ఇక‌పై న‌దీ జ‌లాల వివాదాల‌ను ప‌రీవాహ‌క ప్రాంత స్థాయిలో ప‌రిష్క‌రించ‌డానికి ప్ర‌య‌త్నం చేస్తామ‌ని , ఆయ‌న పేర్కొన్నారు. ప్రాంతాల‌ వారీగా ఇటువంటి స‌మావేశాల‌ను ఏర్పాటు చేయ‌డాన్ని , రాష్ట్రాలు స్వాగ‌తించాయ‌ని ఆయ‌న అన్నారు.


    తెలంగాణ రాష్ట్ర నీటి పారుద‌ల శాఖ మంత్రి శ్రీ హ‌రీశ్‌రావు , కేర‌ళ జ‌ల‌వ‌న‌రుల శాఖ మంత్రి శ్రీ మేథ్యూ , పాండిచ్చేరి మంత్రి శ్రీ కృష్ణారావు , జ‌ల‌వ‌న‌రుల సంఘం ఛైర్మ‌న్‌ , శ్రీ ఎస్‌.ఎమ్. హుస్సేన్ ఈ స‌మావేశంలో పాల్గొన్నారు.


    *****

    
    
    (Release ID: 1521182) Visitor Counter : 81
    
    
      Read this release in: English