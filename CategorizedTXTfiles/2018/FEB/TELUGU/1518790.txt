      ఆర్థిక మంత్రిత్వ శాఖ

      రియ‌ల్ ఎస్టేట్ రంగానికి ప్రోత్సాహంః స‌ర్కిల్ రేట్ విలువ‌, చెల్లింపు విలువలో 5 శాతానికి మించ‌ని సంద‌ర్భంలో స‌ర్దుబాటు నుంచి మిన‌హాయింపు
      Posted On: 01 FEB 2018 1:14PM by PIB Hyderabad

      స‌ర్కిల్ రేటు విలువ‌, చెల్లింపు విలువలో5 శాతానికి మించ‌ని సంద‌ర్భంలో దానికి స‌ర్దుబాటు చేయాల్సిన అవ‌స‌రం లేదంటూ కేంద్ర ఆర్థిక, కార్పొరేట్ వ్య‌వ‌హారాల శాఖ‌ మంత్రి అరుణ్‌జైట్లీ ప్ర‌తిపాదించారు. ఈరోజు 2018-2019 సంవత్స‌రానికి సాధార‌ణ బ‌డ్జెట్‌ను పార్ల‌మెంటుకు స‌మ‌ర్పిస్తూ ఆయ‌న ఈ విష‌యం చెప్పారు. ప్ర‌స్తుతం, కాపిట‌ల్ గెయిన్స్‌పై రాబ‌డికి ప‌న్ను విధించే సంద‌ర్భంలో వ్యాపార లాభాలు, స్థిరాస్థికి సంబంధించిన లావాదేవీల రాబ‌డుల‌ను లెక్క‌లోకి తీసుకునే వారు. ఆ స‌మ‌యంలో చెల్లింపువిలువ లేదా సర్కిల్ రేట్ విలువ వీటిలో ఏది ఎక్కువ అయితే దానిని ప‌రిగ‌ణ‌న‌లోకి తీసుకుని తేడాను కొనుగోలుదారు, అమ్మ‌కం దారులు ఇద్ద‌రి వైపు రాబ‌డిగా ప‌రిగ‌ణించేవారు. కొన్ని సార్లు ఒకే ప్రాంతంలోని వివిధ ఆస్తుల‌ విష‌యంలో ఆయా ప్లాట్లు ఉన్న ప్రాంతం, వాటి సైజు కార‌ణంగా తేడా రావ‌చ్చు.
      రియ‌ల్ ఎస్టేట్ రంగంలో లావాదేవీల ఇబ్బందుల‌ను క‌నీస స్థాయికి తగ్గించేందుకు ఆర్థిక‌మంత్రి , స‌ర్కిల్ రేట్ విలువ చెల్లింపు విలువ‌లో 5 శాతానికి మించ‌న‌ట్ట‌యితే స‌ర్దుబాటు చేయ‌న‌వ‌స‌రం లేద‌ని ప్ర‌తిపాదించారు.
    
    
    (Release ID: 1518790) Visitor Counter : 9
    
    
      Read this release in: English