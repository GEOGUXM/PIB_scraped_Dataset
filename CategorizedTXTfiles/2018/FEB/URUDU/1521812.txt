      ریلوے کی وزارت

      ہندوستانی ریلویز کے 635 اسٹیشنوں کے فروغ کے لئےتصوراتی مسابقہ‘سریجن’کا مائی گوو پورٹل پر آغاز
      
      لوگو مسابقہ جیتنے والے کو ملے گا75 ہزار روپے کا نقد انعام، ٹیگ لائن کیلئے بھی دیئے جائیں گے 75 ہزار روپے،انٹریز جمع کرانے کی آخری تاریخ 26 مارچ 2018
      آئی آر ایس ڈی سی نے اسٹیشنوں کی ترقی میں دلچسپی رکھنے والی فرموں اور پیشہ ور افراد سے ترقیاتی تصور اور ماسٹر پلان کیلئے کھلی دعوت دی

      Posted On: 26 FEB 2018 8:06PM by PIB Delhi

    نئی دہلی،26فروری؍انڈین ریلوے اسٹیشنز ڈیولپمنٹ کارپوریشن لمٹیڈ(آئی آر ایس ڈی سی)ملک بھر کے تقریباً 600 اہم ریلوے اسٹیشنوں کی ترقی کا کام شروع کرنے جارہا ہے۔اس بڑے کام میں سبھی حصص داروں یعنی ریل مسافروں ، شہری منصوبہ سازوں ، آرکیٹیکٹوں، انجینئروں کا تعاون اورشمولیت اہم ہے۔ اس مقصد کے حصول کیلئے حصص داروں سے صلاح ومشورہ کرنے کی خاطر ہندوستانی ریلویز کے 635 اسٹیشنوں کے فروغ کیلئے ایک تصوراتی مسابقہ ‘سریجن-ایس آر آئی جے اے این’(اسٹیشن ریجوونیشن تھرو جوائنٹ ایکشن)کا 26 جنوری 2018کو آغاز کیا گیا ہے۔اس مسابقے کیلئے اپنی انٹریز جمع کرانے کی آخری تاریخ 26 مارچ 2018 ہے۔ اس مسابقے میں جیتنے والے کو سرٹیفکیٹ دیا جائے گا اور قابل قدر تصورات کو ڈیزائن میں شامل کیا جائے گا۔


    آئی آر ایس ڈی سی نے ، آئی آر ایس ڈی سی کے لوگو اور ٹیگ لائن کیلئے بھی مائی گوو پورٹل کے توسط سے مسابقے کا آغاز کیا ہے۔لوگو مسابقہ جیتنے والے کو 75 ہزار روپے نقد دیئے جائیں گے۔ٹیگ لائن کیلئے بھی 75 ہزار روپے دیئے جائیں گے۔ انٹریز جمع کرانے کی آخری تاریخ 26 مارچ 2018 ہے۔


    آئی آر ایس ڈی سی نے پینل بنانے کیلئے پہلے مرحلے کا کام کرلیا ہے اور 11فرموں کو اے ، بی اور سی زمرے میں شامل کیا گیا ہے۔تاہم سبھی اسٹیشنوں پر ایک ساتھ کام کرنے کیلئے مزید آرکیٹیکچرل فرموں کی ضرورت ہے، لہٰذا دوسرے مرحلے کا ریکویسٹ فار ایمپینلمنٹ(آر ایف ای) بھی طلب کیا جا چکا ہے، جس کا عمل جاری رہے گا۔


    مزید برآں پیشہ ور افراد کیلئے، ریلوے اسٹیشنوں کی ترقی سے متعلق ترقیاتی تصور اور ماسٹر پلان کیلئے ایک کھلا دعوت نامہ https://www.irsdc.com/images/Invitation%20Concept%20Plan%20120218.pdf ویب سائٹ پر جاری کیا گیا ہے۔اسٹیشنوں سے متعلق اپنی دلچسپی جمع کرانے کیلئےآخری تاریخ اب 9مارچ 2018 ہے۔جلد ہی مارچ 2018 میں ایک ‘آرکیٹیکٹ –سمواد’ کا منصوبہ تیار کیا گیا ہے، جس میں اس پروگرام کو آگے بڑھانے کیلئے ممکنہ حکمت عملی پر آرکیٹیکٹوں سے ریلوے کے وزیر تبادلہ خیال کریں گے۔


    تین اسٹیشنوں یعنی گوالیار، ناگپور اور بیپّن ہلی کیلئے پہلے مرحلے کا بین الاقوامی ڈیزائن کمپٹیشن مکمل ہوچکا ہے اور دوسرے مرحلے کی تکمیل 31 مارچ 2018 تک ہوگی۔اس کے بعد ان اسٹیشنوں کیلئے انجینئرنگ پروکیورمنٹ کانٹریکٹ(ای پی سی ) ٹینڈرز مدعو کئے جائیں گے۔پانچ اسٹیشنوں یعنی چنڈی گڑھ، آنند وہار(دہلی)، سکندرآباد، بنگلور اور پونے کیلئے پرائیویٹ پارٹیوں کے توسط سے مربوط اسٹیشن بندوبست کیلئے ٹینڈرز مدعو کئے جاچکے ہیں۔ ان کانٹریکٹوں کے توسط سے پرائیویٹ پاریٹوں کے ذریعے اسٹیشنوں کا مربوط بندوبست کیا جائے گا۔ چنڈی گڑھ، آنند وہار، بجواسن اور سورت اسٹیشنوں کے ری ڈیولپمنٹ کیلئے ٹینڈرز مارچ2018 میں متوقع ہیں۔


    م ن ۔م م۔ ن ع


    U: 1080


    

    
    (Release ID: 1521812) Visitor Counter : 5