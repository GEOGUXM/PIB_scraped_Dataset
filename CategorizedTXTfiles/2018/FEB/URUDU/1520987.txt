      سائنس اور ٹیکنالوجی کی وزارت

      برطانیہ اور ہندوستان نے صاف پانی اور صاف توانائی سے متعلق مشترکہ ریسرچ کو اپ گریڈ کیا
      Posted On: 19 FEB 2018 7:52PM by PIB Delhi


    نئی دہلی۔ 19 فروری / واٹر کوالٹی ریسرچ اور انرجی ڈیمانڈ ریڈکشن ان بلٹ ان وائرمینٹ کے موضوع پر برطانیہ۔ بھارت ریسرچ پروجیکٹوں کا آغاز کیا گیا۔ ان ریسرچ پروجیکٹوں کا آغاز نیشنل ا نسٹی ٹیوشن فار ٹرانسفورمک انڈیا( این آئی ٹی آئی) نیتی آیوگ کے رکن ڈاکٹر وی کے سارسوت، سائنس و ٹیکنالوجی محکمہ( ڈی ایس ٹی) کے سیکریٹری پروفیشنل آشوتوش شرما اور ریسرچ کاؤنسلس یو کے( آر سی یو کے) انڈیا کے ڈائریکٹر ڈینیئل شاہ نے کیا۔


    ‘واٹر کوالٹی ریسرچ پروگرام ’ میں 8 پروجیکٹ جب کہ‘اور انرجی ڈیمانڈ ریڈکشن ان بلٹ ان وائرمینٹ’ پروگرام میں 4 پروجیکٹ ان سبھی پروجیکٹوں پر مشترکہ طور پر 15 ملین بانڈ کی سرمایہ کاری ہونی ہے۔ان پروجیکٹوں کا مقصد نہ صرف باہمی مفادات اور نہ صرف برطانیہ اور ہندوستان کے لئے تحقیقی حل دستیاب کرانا بلکہ اس کا مقصد پائیدار ترقی کے مشترکہ عالمی اہداف یعنی صاف پانی اور صاف توانائی کا حصول بھی ہے۔


    ڈاکٹر سارسوت، پروفیسر شرما اور جناب شاہ نے دونوں ملکوں کے درمیان اعلی معیار اور بلند اثرات والے ریسرچ میں حقیقی شراکت داری اور دونوں ملکوں کی ریسرچ برادریوں کی ستائش کی اور ا ن کی کامیابی کے لئے نیک خواہشات اظہار کیا۔انہوں نے مشترکہ کیٹلاگ بھی جاری کیا جس میں ان پروجیکٹوں کے ممکنہ اثرات کو نمایاں طور پر پیش کیا۔

      * ڈی ایس ٹی۔واٹر کوالٹی ریسرچ سے متعلق برطانیہ کی نیچرل انوائر مینٹ ریسرچ کاؤنسل( این ای آر سی) اور انجینئرنگ اینڈ فیزیکل سائنسز ریسرچ کاؤنسل( ای پی ایس آر سی)
      * ڈی ایس ٹی۔ انرجی ڈیمانڈ ریڈکشن ان بلٹ ان وائرمینٹ انجینئرنگ اینڈ فیزیکل سائنسز ریسرچ کاؤنسل( ای پی ایس آرسی)،اکنامک اینڈ سوشل ریسرچ کاؤنسل(ای ایس آر سی) پروگرام۔

    اس موقع پر ایک ڈوزیئر بھی جاری کیاگیا جس میں 30 پروجیکٹوں کی تفصیلات پر مشتمل بجلی کے موثر استعمال سے متعلق ہندوستان قومی سطح کی کوششوں کو نمایاں کیا گیا ہے۔اس تقریب کے بعد واٹر کوالٹی ریسرچ پروجیکٹوں کے بارے میں ایک میٹنگ بھی ہوئی۔ جس نے تحقیق کاروں کو اپنا تحقیقی کام پیش کرنے، مل جل کر کیسے کام کرسکتے ہیں اس بات کو سمجھنے اور ریسرچ کے کام کے درمیان کسی طرح کے خلا یا دوہرانے کے عمل کو سمجھنے کا موقع فراہم کیا۔ایسی ہی ایک تقریب انرجی ڈیمانڈ ریڈکشن ان بلٹ ان وائرمینٹ پروجیکٹوں کے لئے 20 فروری 2018 کو ہوگی۔


    اس میٹنگ نے سینئر ہندوستانی سرکاری اہلکاروں، فنڈ دستیاب کرانے والے شراکت داروں( ڈی ایس ٹی، این ای آر سی اور ای پی ایس آر سی اور آر سی یو کے انڈیا) کو ایک ساتھ لانے کا موقع فراہم کیا۔


    ہندوستان میں برطانیہ کے ہائی کمشنر سرڈومینک اسکوئتھ کے سی ایم جی کہا کہ ہر ملک کی صحت اور خوشحالی کے لئے صاف ستھرے پانی اور موثر توانائی تک رسائی بہت اہم ہے۔میں ان پروجیکٹوں کی قیادت کرنے والی برطانیہ۔ بھارت کی ریسرچ ٹیموں کو مبارک باد دیتا ہوں یہ اس بات کی کہ برطانیہ اور بھارت ریسرچ شراکت داری بہتری کے لئے کیسے ایک عالمی قوت ہے، اس کی ایک دوسری بڑی مثال ہے۔


    ہندوستان کی تبدیلی کے قومی ادارے (نیتی) آیوگ کے ممبر ڈاکٹر وی کے سرسوت نے مل جل کر کی جانے والی کوششوں کے ذریعے دیرپا ترقی کی حکومت کی کوششوں کو اجاگر کیا، جس میں اور زیادہ بین وزارتی تعاون پر زور دیا جارہا ہے۔ ’’ملک کی ہمیشہ بڑھتی ہوئی ضرورتوں کو پورا کرنے کے لئے قابل تجدید توانائی اور توانائی میں کفایت کے نشانے اور مشن حکومت کی عہدبندی کی ایک مثال ہے۔ ایل ای ڈی پروگرام میں جو کامیابی حاصل کی گئی ہے، اسے سائنسی معلومات کی مدد سے تعمیراتی سیکٹر میں بھی استعمال کیا جاسکتا ہے۔ پانی کا معیار، گنگا میں نئی جان ڈالنے اور سوچھ بھارت کے ہمارے قومی مشنوں کے لئے انتہائی اہمیت کا حامل ہے۔‘‘


    میتھانول اور پانی سے نمک کو صاف کرنے جیسے صاف ایندھنوں کے سلسلے میں کئے جانے والے نئے اقدامات کو اجاگر کرتے ہوئے انھوں نے پانی اور صاف توانائی کے انتہائی اہم شعبوں میں جدت کاری کی رفتار تیز کرنے کے سلسلے میں عالمی تجربے اور تعاون کو استعمال کرنے کی ضرورت پر زور دیا۔ انھوں نے ای پی ایس آر سی، این ای آر سی، ڈی ایس ٹی اور ان پروگراموں میں شرکت کرنے والے تمام افراد کی کوششوں کی تعریف کی۔


    سائنس اور ٹیکنالوجی کے محکمہ کے سکریٹری پروفیسر آشوتوش شرما نے کہا ’’سائنس اور ٹیکنالوجی کا محکمہ صاف توانائی، صاف پانی اور صاف ہوا کے لئے سستے اور ماحول دوست ٹیکنالوجیکل حل کو فروغ دینے کو اوّلین ترجیح دیتا ہے۔ ان کوششوں کو کامیاب بنانے میں عالمی تحقیق کاروں کو ایک اہم رول ادا کرنا ہے اور ہم ان مقاصد کے حصول کے لئے اپنی قومی اور تعاون کے ذریعے کی جانے والی کوششوں کو آگے بڑھانے کا ارادہ رکھتے ہیں۔ سبھی شعبوں میں خاص طور پر صاف ٹیکنالوجی کے شعبے میں ہندوستان اور برطانیہ کا مسلسل تحقیقی تعاون بہت اونچائی تک پہنچ گیا ہے اور سماجی چیلنجوں کو حل کرنے کے سلسلے میں باصلاحیت افراد کو یکجا کرنے میں یہ ایک مؤثر طریقہ ہے۔‘‘


    ہندوستان میں ریسرچ کونسلس برطانیہ کے ڈائریکٹر (آر سی یوکے) ڈینیل شاہ نے کہا ’’ہندوستان اور برطانیہ کا پانی کے معیار سے متعلق پروگرام، جس کی مدد مشترکہ طور پر ہندوستان میں سائنس اور ٹیکنالوجی کا محکمہ اور این ای آر سی، ای پی ایس آرسی اور برطانیہ میں ای ایس آر سی کررہا ہے، اس کا مقصد مقامی افراد، پالیسی سازوں، تنظیم کاروں اور کاروباریوں کو اس معلومات اور حل سے آگاہ کرنا ہے، جس کی صاف پانی ، دریاؤں کی صفائی اور ماحولیاتی نظام کی بحالی کے لئے ضرورت ہے۔ باہمی تحقیق کے ان 8 پروجیکٹوں کا فائدہ دونوں ملکوں کے عوام اور ماحولیات کو پہنچنا چاہئے۔ ہمیں خوشی ہے کہ اس پروگرام کا آج آغاز کیا جارہا ہے۔‘‘


    ************


      م ن۔ م م۔ رض (م ن ۔ ج۔ م ر (


    U-954

    
    
    (Release ID: 1520987) Visitor Counter : 1
    
    
    
    
    

*