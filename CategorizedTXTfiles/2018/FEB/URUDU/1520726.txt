      دیہی ترقیات کی وزارت

      جناب نریندرسنگھ تومرنے جموں وکشمیرمیں نافذکئے جارہے مختلف دیہی ترقیاتی پروگراموں کا جائزہ لیا
      Posted On: 15 FEB 2018 7:38PM by PIB Delhi


    نئی دہلی ،16فروری :دیہی ترقیات ، پنچایتی راج اورکانکنی کے وزیر،جناب نریندرسنگھ تومرنے کل جموں و کشمیر میں نافذ کئے جارہے، مختلف دیہی ترقیاتی پروگراموں کی کیفیت اورحالت کا جائزہ لیا۔ جناب تومرنے کہاکہ ایم جی این آرای جی اے نے 17-2016کے مالی سال کے دوران اوسط افرادی دن فی کنبہ میں خاطرخواہ اضافے کے ساتھ 6.23لاکھ کنبوں کو روزگارفراہم کیاہے ۔ جموں وکشمیرمیں جاب کارڈ ہولڈروں کو تقریباً51دنوں کا اجرت روزگارحاصل ہواہے، جو 15-2014کے مالی سال سے زیادہ ہے ۔ کیونکہ اس وقت 36.4دنوں کا روزگارحاصل ہوتاتھا۔ جموںو کشمیرنے ایم جی این آرای جی اے پرآنے والے مجموعی اخراجات میں اضافے کی رپورٹ بھی کی ہے اورکہاہے کہ 17-2016کے مالی سال کے دوران 842.10کروڑروپے صرف کئے گئے ہیں۔ جناب تومرنے کہاہے کہ رواں مالی سال کے دوران مرکزی حکومت نے جموں وکشمیر کو 993.70کروڑروپے کی رقم جاری کی ہے، جس کے نتیجے میں جموں وکشمیرکی حکومت 18-2017کے دوران 229.6لاکھ افرادی دن کے بقدرروزگارفراہم کرسکی ہے ۔ وزیرموصوف نے زوردیکرکہاکہ مالی سال کے دوران ایم جی این ای جی آراے فنڈ کا استعمال انفرادی طورپرروزی روٹی کے ذرائع سے متعلق اثاثے مثلاًورمی/این اے ڈی ای پی کمپوسٹ گڈھوں کی فراہمی اورکمیونٹی اثاثوں مثلاآنگن واڑی مراکز ( اے ڈبلیوسی ) کے قیام کے لئے بھی کیاگیاہے ۔ جموں وکشمیر کی حکومت نے بنکر/شیلٹرکی تعمیر اوربرف کی صفائی کو بھی ایم جی این آرای جی اے سرگرمیوں کے تحت لانے اورمتعلقہ اثاثوں کے تعمیرکرنے کے کام کو اس میں شامل کرنے کی گذارش کی ہے ۔


    وزیرموصوف نے کہاہے کہ سماجی اقتصادی ذات برادری مردم شماری (ایس ای سی سی )، جموں وکشمیر کے مطابق ایسے 2.65لاکھ کنبے ہیں ،جوپردھان منتری آواس یوجنا(گرامین ) اسکیم کے تحت مکانات حاصل کرنے کے مستحق ہیں ۔ ان میں سے تقریبا65753کنبوں پرمارچ 2019تک احاطہ کرلیاجائے گا۔ 18-2017کے مالی سال کے دوران جموں وکشمیر کو 21752مکانات کی تعمیر کانشانہ حاصل کرلیناہے ۔ وزیرموصوف نے پی ایم اے وائی ( گرامین ) کے تحت تعمیراتی کام کو جلد از جلد مکمل کرنے کے لئے متعلقہ ذمہ داران کو ہدایات جاری کرتے ہوئے کہاہے کہ آرڈی اورپی آرمحکمے کو لگاتاربنیادوں پرآواسوفٹ پرتمام ترکاموں کی پیش رفت اپلوڈ کرنی چاہیئے ۔ وزیرموصوف نے ریاستی حکومت سے یہ گذارش بھی کی ہے کہ وہ اپنی جانب سے اسی مقدارمیں سرمایہ جاری کرے اورپی ایم اے وائی ( جی ) کے تحت غیرصرفہ رقم بھی جاری کردے ۔ اور 3821بی پی ایل کنبوں کی بازآبادکاری کے لئے خصوصی پروجیکٹ کی دوسری قسط کے لئے تجویز داخل کرے ۔یہ وہ کنبے ہیں جن کے مکانات سیلاب کے دوران مکمل طورپرتباہ ہوگئے تھے ۔ وزیرموصوف نے کہاکہ این آئی آرڈی اورپی آرکم لاگت والے اورآسانی سے تعمیرہونے والے مکانات کی تکنالوجی مثلااینٹیں بنانے وغیرہ سے آراستہ ہے ۔ انھوں نے جے اینڈ کے ٹیم کو مشورہ دیاکہ وہ این آئی آرڈی کا دورہ کرکے پی ایم اے وائی ( جی) مکانات کی تعمیر میں اسی تکنالوجی کا استعمال کرے ۔ وزیرموصوف نے ایس ایچ جی خواتین کو بھی مشورہ دیاہے کہ وہ مکانات کی تعمیرات کے لئے درکارسازوسامان کی تیاری میں بھی حصہ لیں ۔


    پردھان منتری گرام سڑک یوجنا کے تحت 8115کلومیٹرسڑکوں کی تعمیر عمل میں آچکی ہے اور1480بستیوں کو جنوری 2018تک بارہ ماسی سڑکیں فراہم کی جاچکی ہیں ۔ 15-2014سے دیہی ترقیات کی وزارت نے جموں وکشمیر کو مرکزی حصے کے طورپر 1979کروڑرروپے کی رقم جاری کی ہے، جس میں سے 1667کروڑروپے خرچ کئے جاچکے ہیں اور 5053کروڑروپے کے بقدرکاکام جموں وکشمیر میں جاری ہے ۔ وزیرموصوف نے کہاکہ تاحال 6673.4کلومیٹرطوالت والی سڑکوں کے سلسلے میں 1155کام زیرالتواہیں ۔ انھوں نے کام میں تیزی لانے اوردوردراز کے گاوؤں تک ترجیحاتی بنیادوں پررابطہ سڑکوں کی فراہمی کویقینی بنانے کے لئے کہاہے ۔ حکومت کی جانب سے اطلاع دی گئی ہے کہ دسویں مرحلے کے پروجیکٹوں کے لئے جنگلاتی زمین اور سڑکوں کی تعمیر کے لئے درکارآراضی تقریبا800کروڑروپے کی متقاضی ہے ۔ پی ڈبلیوڈی کے محکمے کے افسران نے اطلاع دی ہے کہ جیسے ہی آراضی حاصل ہوجائیگی ، کام شروع ہوجائے گا۔


    دین دیال انتیو دے یوجنا کے تحت 15-2014سے قومی دیہی روزی روٹی مشن پرعمل ہورہاہے ۔ جموں وکشمیرمیں 19ہزارسے زائد سیلف ہیلپ گروپ ( ایس ایچ جیز ) تشکیل پاچکے ہیں، ان ایس ایچ جیز کو 68.6کروڑروپے کی سرمایہ جاتی امداد اس مشن سے فراہم کی گئی ہے ۔ حکومت خواتین کے ایس ایچ جی کو بینکوں سے قرض کے حصول میں بھی مدد فراہم کررہی ہے ۔ یہ تمام کوششیں اس مشن کے تحت جاری ہیں ۔ ایس ایچ جی سے جس قدرتعداد میں بینکوں سے رابطہ کاری ہوئی ہے وہ 15-2014میں 1831تھی ، جب کہ 18-2017کے مالی سال کے دوران 4158ایس ایچ جی نے جنوری ،2018تک بینکوں سے رابطہ قائم کیاہے ۔ خود روزگارکوفروغ دینے کے لئے دیہی ترقیات کی وزارت نے اسٹارٹ اپ دیہی صنعت کاری پروگرام ( ایس وی ای پی) شروع کیاہے تاکہ دیہی صنعت کاروں کو تقویت پہنچائی جاسکے ۔ ایس وی ای پی کا آغاز دوبلاکوں یعنی ضلع کٹھوعہ کے بشولی بلاک اور(گاندربل )کے لاربلاک میں کیاگیاہے ۔ ایس وی ای پی کے تحت مجوزہ 9.31کروڑروپے کی تخمینہ جاتی تجویز کے مقابلے میں 2.09کروڑروپے کی رقم جاری کی گئی ہے ۔


    محترم وزیراعظم جناب نریندرمودی کے جموں کشمیرمیں تعمیرنوکے عمل کو ممکن بنانے کے لئے اعلان کردہ ترقیاتی پیکیج کے ایک حصے کے طورپرایک لاکھ نوجوانوں کو 2016سے 2019کے دوران حمایت اسکیم کے تحت اجرتی روزگارکے لئے تربیت فراہم کی جانی ہے ۔ جناب تومرنے مطلع کیاہے کہ ان کی وزارت نے 2016سے 2019کے دوران 1581کروڑروپے کے تخمینہ جاتی لاگت سے 124لاکھ نوجوانوں کو ہنرمندی کی تربیت فراہم کرنے کے منصوبہ عمل کے تحت منظوری دی ہے ۔ (اضافی 24ہزارنوجوانوں کو موجودہ اہداف کے تحت دستیاب سرمائے سے تربیت دی جائے گی ۔ مرکزی حکومت اہداف کی تکمیل کے لئے ضروری سرمایہ فراہم کرتی آئی ہے ۔ حمایت پروجیکٹ کے مشن ڈائرکٹرنے اطلاع دی ہے کہ تقریبا8ہزارنوجوانوں کو پہلے ہی تربیت فراہم کی جاچکی ہے، جب کہ 1091نوجوان تربیت حاصل کرنے کے مراحل میں ہیں ۔ ماضی میں ریاستی سطح کی پروجیکٹ جائزہ کمیٹیوں میں متعدد پروجیکٹ منظوری کئے ہیں اورتوقع کی جاتی ہے کہ مستقبل قریب میں تربیت یافتہ نوجوانوں کی تعداد میں بڑے پیمانے پراضافہ ہوگا۔ وزیرموصوف نے کہاہے کہ ریاستی حکومت کی ذمہ داری ہوتی ہے کہ وہ منظوری کے عمل کو تیز کرے اورایس ایل پی آرسی کے ذریعہ منظورشدہ پروجیکٹوں کے ذریعہ سرمایہ فوری طورپرجاری کرے ۔ 13ستمبر،2017کو آرایس ای ٹی آئی پروگرام کے تحت تقریبا15ہزارامیدواران کو 17-2016 اور18-2017کے دوران تربیت فراہم کی گئی ہے ۔ افسران نے اطلاع دی ہے کہ تقریبا9500امیدواران کو اپریل 2016سے جنوری 2018کے دوران اس اسکیم کے تحت کام سے لگایاجاچکاہے ۔


    قومی سماجی امداد پروگرام کے تحت تقریبا1.4لاکھ افراد نے 17-2016کے دوران معمرافراد کو دی جانے والی پنشن اسکیم سے استفادہ کیاہے ۔8334خواتین پربیوہ پنشن اسکیم کے تحت احاطہ کیاجاچکاہے ۔ تقریبا2800افراد کو معذوری پنشن دی جاچکی ہے ۔ 392کنبوں کو قومی کنبہ برئیومنٹ اسکیم کے تحت فائدہ حاصل ہوچکاہے ۔ 17-2016کے دوران تقریبا49.5کروڑروپے کے اخراجات کی رپورٹ حاصل ہوئی ہے ،جب کہ 45.7کروڑروپے کی رقم جاری کی جاچکی ہے ۔ وزیرموصوف نے زوردیکرکہاکہ ریاستی حکومت کو 100فیصد بنیادوں پرآدھارکو عملی جامہ پہناناچاہیئے اور این ایس اے پی استفادہ کنندگان کو سوفیصد بنیادوں پرآدھارپرمنحصرادائیگیاں کی جانی چاہیئں ۔ وزیرموصوف نے مشورہ دیاہے کہ گرام سبھاؤں کو ایس ای سی سی کے تحت کسی بھی محروم رہ جانے والے کنبے کو باقاعدہ طورپرشامل کیاجائے اور ان تمام کنبوں کی فہرست ارسال کی جائے ،جنھیں ایس ای سی سی اعداد وشمارمیں شامل کیاجاناہے نیز یہ کام 31دسمبر ،2018تک مکمل کرلیاجاناچاہیئے ۔


    اس میٹنگ میں جموں وکشمیر کی حکومت کے دیہی ترقیات وپنچایتی راج ، قانون انصاف کے وزیر جناب عبدالحق خان اور دیہی ترقیات اورپنچایتی راج کے محکمے کے سینیئرافسران نے حصہ لیا۔ جناب خان نے اپنی جانب سے اطلاع فراہم کی ہے کہ ان کا محکمہ دیہی روزی روٹی کام ہمہ گیرزرعی سرگرمی ، اجرت پرمبنی روزگار، ہنری مندی ترقیات ، دیہی علاقوں کی ایم جی این آرای جی اے کے تحت ان بنیادی ڈھانچے کی فراہمی پرزوردے رہاہے ۔ انھوں نے یقین دہانی کرائی کہ ان کا محکمہ تمام ترترقیاتی سرگرمیوں کو مہمیز کرنے کے لئے درکارضروری اقدامات کریگااورمرکزی امداد کا استعمال جموں وکشمیر کی ترقی کے لئے کریگا۔ جناب خان نے اعادہ کیاہے کہ ان کا محکمہ تمام ترترقیاتی سرگرمیوں کو قابل احترام وزیراعظم موصوف اور معزز وزیراعلیٰ، جموں وکشمیر اور وزیردیہی ترقیات کے منشااورتصورکے مطابق عملی جامہ پہنائے گا۔جناب خان نے جموں وکشمیرمیں مختلف ترقیاتی پروگراموں میں اپنا تعاون دینے کے لئے جناب تومرکے تئیں تشکرکا اظہارکیا۔


    U-907


    

    
    (Release ID: 1520726) Visitor Counter : 1
    
    
      Read this release in: English