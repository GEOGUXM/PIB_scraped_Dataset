      وزارت سیاحت

      بھارت پَرو کی اختتامی تقریب میں ملک کی 62 تاریخی یادگاروں کے لئے 17 ایجنسیوں کو
      
      ’’ وراثت اپناؤ‘‘ کے منصوبے کے تحت منظوری نامے دئے گئے
      
      رنگارنگ چھ روزہ ثقافتی میلہ تمام

      Posted On: 01 FEB 2018 3:01PM by PIB Delhi

    نئی دہلی،01۔فروری ۔ دلی کے لال قلعہ میں وزیر مملکت برائے سیاحت (آزادانہ چارج ) جناب کے جے الفانس اور ڈاکٹر مہیش شرما اور وزیر مملکت برائے ثقافت (آزادانہ چارج ) کی موجودگی میں بھارت پرو کی رنگا رنگ چھ روزہ بھارت میلے کی تقریبات تمام ہوگئیں ۔ بھارت پرو کا اہتمام وزارت سیاحت کی جانب سے دلی کے لال قلعہ میں کیا گیا ۔ یہ رنگارنگ تقریبات 26 سے 31 جنوری تک جاری رہیں ۔


    واضح ہوکہ بھارت پرو کی اس آخری تقریب میں مرحلہ –II کی 9 ایجنسیوںکو ملک کی 40 تاریخی یادگاروں کی دیکھ بھال اور رکھ رکھاؤ کے لئے منظوری نامے دئے گئے ۔ مرکزی وزیرثقافت اور وزیر سیاحت نے وزارت ثقافت اور محکمہ آثار قدیمہ یعنی آرکیالوجیکل سروے آف انڈیا (اے ایس آئ) کے اشتراک سے یہ منظوری نامے دئے گئے ۔اس کے ساتھ ہی مرحلہ –III کی 8ایجنسیوں کو ملک کی 22 تاریخی یادگاروں کی دیکھ بھال اور رکھ رکھاؤ کے لئے یہ منٰظوری نامے دئے گئے ۔اس کے ساتھ ہی ریاستوں / مرکز کے زیر انتظام علاقوں کی سرکاروں اور مقامی اداروں نے بھی ’’وراثت اپناؤ ‘‘ - اپنی ’’دھروہر اپنی پہچان ‘‘ کے پروجیکٹ شروع کئے ہیں جن کا مقصد ہماری مالامال قدرتی وراثت کی حفاظت اور ملک کے طول وعرض میں سیاحت کو فروغ دینا ہے ۔


    اس موقع پر اپنی تقریر میں جناب کے جے الفانس نے بتایا :’’وراثت اپناؤ‘‘ کے منصوبے کے تحت وراثتی مقامات کی دیکھ بھال اور رکھ رکھاؤ کی ذمہ داری پرائیویٹ سیکٹر کی کمپنیوں ، پبلک سیکٹر کی کمپنیوں اور ذمہ دار افراد کو تفویض کئے جانے کی منصوبہ بندی کی گئی ہے تاکہ ان مقامات پر سیاحت کی سہولیتیں فراہم کرائی جاسکیں ۔ اس منصوبے کے تحت سیاحتی مقامات پر بنیادی اور جدید ترین سہولیتیں فراہم کرائی جائیں گی۔ انہوں نے عوام الناس سے زور دے کر کہا کہ سیاحتی مقامات صفائی ستھرائی بنائے رکھنے کے لئے سوچھتا ابھیان میں بڑھ چڑھ کر حصہ لیا جائے ۔


    اس تقریب کے دوران ایڈوینچر ٹور آپریٹرز ایسوسی ایشنز آف انڈیا اور جموں وکشمیر کی ریاستی سرکار نے دو قدرتی مقامات کےلئے ایک مفاہمت نامے پر دستخط کئے ، جن میں سے ایک جموںوکشمیر کے خطہ لداخ میں اسٹاک کانگڑی کی چوکی کے راستے میں واقع ہے اور دوسرا اتراکھنڈ کے گنگوتری مندر کے علاقے سے گئو مکھ تک کے راستے میں واقع ہے ۔


    اس موقع پر ڈاکٹر مہیش شرمانے اپنی تقریر میں کہا کہ ’’وراثت اپناؤ‘‘ کا منصوبہ محکمہ آثار قدیمہ کے تحت ان مخصوص تاریخی مقامات کے لئے شروع کیا گیا تھا ،جنہیں دیکھنے کے لئے محکمہ آثار قدیمہ کی جانب سے ٹکٹ دئے جاتے ہیں ، لیکن اب اس منصوبے کی توسیع ملک بھر میں واقع تاریخی اوروراثتی مقامات تک کے لئے کردی گئی ہے ۔


    بھارت پرو کے لئے وزارت ثقافت کو نوڈل ایجنسی کی ذمہ داری تفویض کی گئی تھی ۔ ان ذمہ داریوں میں یوم جمہوریہ کی پریڈ کے ٹیبلاکس پیش کرنا مسلح دستوں کے بینڈ س کی موسیقی کی کارکردگی ، (ساکت اورمتحرک ) ایک ہمہ جہت فوڈ کوڈ کا قیام ، کرافٹ میلے کا اہتمام ،


    ملک کے مختلف علاقوں کے ثقافتی مظاہرے اور ’’ نیابھارت ہم کرکے رہیں گے ‘‘ کے مرکزی خیال پر ، ڈائریکٹوریٹ آف ایڈوائزنگ اینڈ ویژول پبلسٹی (ڈی اے وی پی ) کی جانب سے تصویری نمائش کا اہتمام شامل ہے ۔


    ۰۰۰۰۰۰۰۰۰۰۰۰۰۰۰


    U-587

    
    
    (Release ID: 1518593) Visitor Counter : 6