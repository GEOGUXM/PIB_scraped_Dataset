      وزارت دفاع

      ہتھیاروں کی حصولی کی نئی پالیسی
      Posted On: 05 FEB 2018 8:00PM by PIB Delhi


    نئی دہلی؍ 05 فروری2018،نیا ڈیفنس پروکیورمنٹ پروسیزر (ڈی پی پی) 2016 پر حکومت نے یکم اپریل 2016 سے عمل شروع کردیا ہے۔ ڈی پی پی 2016 کے تحت طریقہ کار کو آسان بنا دیا گیا ہے ، تاکہ حکومت کے میک اِن انڈیا پروگرام کو بڑھاوا دیا جاسکے اور دفاعی سازو سامان کو اندرون ملک ہی تیار کیا جاسکے اور فروغ دیا جاسکے۔ اس طریقہ کار کو آسان بنادیا گیا ہے، جس کے تحت اس بات کو یقینی بنایا گیا ہے کہ ہندوستانی صنعت اس میں زیادہ شرکت کرسکے۔


    دفاعی سازوسامان کے اندرون ملک ڈیزائن تیار کرنے اور اسے ترقی دینے کی غرض سے ڈی پی پی- 2016 نے بڑے سامان کی حصولی کے لئے ایک نئے زمرے کی شروعات کی ہے۔اس زمرے کو سامان خریدنے والوں کی طرف سے سب سے زیادہ ترجیح دی جاتی ہے۔ اس کے تحت 30 نومبر 2017 تک 1,28,077.41 کروڑ روپے کی مالیت کے 79 بڑے کانٹریکٹ دیئے جاچکے تھے۔ اس میں سے 44,219.55 کروڑ روپے کی مالیت کے 46 کانٹریکٹ ہندوستانی فرموں کو ، جبکہ 83,857.86 کروڑ روپے کی مالیت کے 33 کانٹریکٹ غیر ملکی فرموں کو دیئے گئے ہیں۔


    یہ اطلاع راجیہ سبھا میں دفاع کے وزیر مملکت ڈاکٹر سبھاش بھامرے نے جناب پی بھٹاچاریہ کے سوال کے تحریری جواب میں دی۔


    U: 694

    
    
    (Release ID: 1519228) Visitor Counter : 1