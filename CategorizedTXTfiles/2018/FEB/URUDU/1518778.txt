      وزیراعظم کا دفتر

      مرکزی بجٹ 19-2018پر وزیراعظم نریندرمودی نے
      
      وزیرخزانہ ارون جیٹلی کی تعریف کی

      Posted On: 01 FEB 2018 6:29PM by PIB Delhi

    نئی دہلی، یکم فروری ؍میں وزیرخزانہ جناب ارون جیٹلی جی کو اس بجٹ کیلئے مبارکباد دیتا ہوں۔ یہ بجٹ نیو انڈیا کی بنیاد کو استحکام بخشے گا اور یہ بنیاد کو مضبوط کرنے والا بجٹ ہے۔


    اس بجٹ میں ملک کے ایگریکلچرسے لے کر ملک کے بنیادی ڈھانچے تک پورا دھیان دیا گیا ہے۔ اگر بجٹ میں غریب اور متوسط طبقے کی تشویش کو دور کرنے والی صحت کی اسکیمیں ہیں، تو ملک کے چھوٹی صنعتوں کی آمدنی کو بڑھانے والی اسکیمیں بھی ہیں۔ فوڈ پروسیسنگ سے لے کر فائبرآپٹکس تک، سڑک سے لے کر شپنگ تک، یوتھ سے لے سینئر سٹیزن تک، دیہی بھارت سے لے کر آیوشمان بھارت تک، ڈیجیٹل انڈیا سے لے کر اسٹارٹ اپ انڈیا تک یہ بجٹ ملک کے سوا سو کروڑلوگوں کی امیدوں، تمناؤں کو مضبوط کرنے والا بجٹ ہے۔ یہ ملک کی ترقی کو رفتار دینے والا بجٹ ہے۔ یہ بجٹ کسان دوست، عام آدمی کے موافق کاروباری ماحول دوست اور ساتھ ہی ساتھ ترقی دوست بھی ہے۔ اس میں کاروبارکو آسان بنانے کے ساتھ ہی رہنے کو آسان بنانے پر فوکس کیا گیا ہے۔ متوسط طبقے کیلئے زیادہ بچتوں، 21ویں صدی کے ہندوستان کیلئے نئے جنریشن، بنیادی ڈھانچے اور بہتر صحت کو یقینی بنانا، یہ سبھی ایز آف لیونگ کی سمت میں ٹھوس قدم ہیں۔


    ہمارے ملک کے کسانوں نے خوردنی اشیا اور پھل سبزیوں کی ریکارڈ توڑ پیداوار کر کے ملک کی ترقی میں تاریخی تعاون دیا ہے۔ کسانوں کی حالت کو اور مضبوط بنانےا ور ان کی آمدنی بڑھانے کی سمت میں اس بجٹ میں کئی اہم تجاویز ہیں۔ گاؤں اور زراعت کے شعبے میں لگ بھگ ساڑھے 14لاکھ کروڑروپے کا ریکارڈ الاٹمنٹ کیا گیا ہے۔ 51 لاکھ نئے گھر، 3لاکھ کلومیٹر سے زیادہ کی سڑکیں، لگ بھگ 2 کروڑ بیت الخلاء ، پونے 2کروڑ گھروں میں بجلی کا کنکشن ، اس کا سیدھا فائدہ دلتوں، متاثرین ، استحصال زدہ، محروم لوگوں کو ملے گا۔ یہ ایسے کام ہیں، جو خاص کر زراعت کے شعبے میں اپنے ساتھ روزگار کے نئے مواقع بھی لے کر آئیں گے۔ کسانوں کو ان کی لاگت کا ڈیڑھ گنا معاوضہ دلانے کا اعلان کیا ہے۔ میں اس کی تعریف کرتا ہوں۔ کسانوں کو اس فیصلے کا پورا فائدہ مل سکے۔ اس کیلئے مرکزی سرکار، ریاستوں کے ساتھ سیدھی گفتگو کر کے ایک پختہ نظام تیارکیا جائے گا۔ سبزی اور پھل پیدا کرنے والے کسانوں کیلئے آپریشن گرینس ایک فعال قدم ثابت ہوگا۔ ہم نے دیکھا ہے کہ کس طرح دودھ کے شعبے میں امول نے دودھ کی پیداوار کرنے والے کسانوں کو مناسب قیمت دلوائی۔ ہمارے ملک میں صنعت کی فروغ کیلئے کلسٹرپر مبنی اپروچ سے ہم متعارف ہیں۔ اب ملک کے الگ الگ ضلعوں میں زراعت سے متعلق وہاں کی پیداوار کودھیان میں رکھتے ہوئے ان ضلعوں کی ایک پہچان بنا کر اس مخصوص زرعی پیداوار کیلئے اسٹوریج، پروسیسنگ اورمارکیٹنگ کا نظام فروغ دینے کی اسکیم کا میں خیر مقدم کرتا ہوں۔ ہمارے ملک میں کوآپریٹیو سوسائٹی کو انکم ٹیکس میں چھوٹ ہے، لیکن فارمر پروڈیوسر آرگنائزیشن (ایف پی او)، جو انہیں کی طرح کام کرتے ہیں، انہیں یہ فائدہ نہیں ملتا ہے۔ اس لئے کسانوں کی مدد کیلئے بنے ان فارمر پروڈیوسر آرگنائزیشن کو انکم ٹیکس میں امداد باہمی کمیٹیوں کی طرح ہی چھوٹ کا فیصلہ قابل تعریف ہے۔ خاتون سیلف ہیلپ گروپوں کو ان فارمرپروڈیوسر آرگنائزیشن کی مدد کے ساتھ آرگینک ایرومیٹک اور ہربل کھیتی کے ساتھ جوڑنے کی اسکیم بھی کسانوں کی آمدنی بڑھانے میں ایک اہم قدم ثابت ہوگی۔ اس طرح گوبر-دھن یوجنا گاؤں کو صحت مند رکھنے کے ساتھ ساتھ کسانوں اور مویشی پالنے والوں کی آمدنی بڑھانے میں مدد کرے گی۔ ہمارے یہاں کسان کھیتی کے ساتھ ساتھ اس سے جڑے اور بھی الگ الگ کام کرتے ہیں۔ کوئی مچھلی پالن، کوئی مویشی پالن ، کوئی مرغی پالن، کوئی مدھو مکھی پالن سے جڑا ہے۔ ایسے اضافی اقدامات کیلئے بینکوں سے قرض لینے میں کسانوں کو پریشانی ہوتی رہی ہے۔ کسان کریڈٹ کارڈ کے ذریعے اب مچھلی پالن اور مویشی پالنے کیلئے بھی قرض کا انتظام کیا جانا بہت اثر دار قدم ہے۔ ہندوستان کے 700 سے زیادہ ضلعوں میں قریب قریب 7ہزار بلاک یا ڈویژن ہیں۔ ان بلاک میں لگ بھگ 22ہزار دیہی تاجر مرکزوں کے بنیادی ڈھانچے کی جدیدکاری، نوتعمیر اور گاؤں سے ان کی کنکٹی ویٹی بڑھانے پر زور دیا گیا ہے۔ آنے والے دنوں میں یہ مرکز، کسانوں کی آمدنی بڑھانے، روزگار اور زراعت پر مبنی دیہی اور زرعی معاشی نظام کے نئے توانائی مرکز بنیں گے۔ پردھان منتری گرامین سڑک یوجنا کے تحت اب گاؤں کو گرامین ہاٹ ، اعلیٰ تعلیمی مرکز اور اسپتال سے جوڑنے کا کام بھی کیا جائے گا۔ اس وجہ سے گاؤں کے لوگوں کی زندگی اور آسان ہوگی۔


    ہم نے ایز آف لیونگ یعنی رہنے کے طریقے کو آسان بنانے کے جذبے کی توسیع اُجولا یوجنا میں بھی دیکھی ہے۔ یہ یوجنا ملک کی غریب خواتین کو نہ صرف آزادی دلا رہی ہے، بلکہ ان کو با اختیار بنانےکا بھی بڑا وسیلہ بنی ہے۔ مجھے خوشی ہے کہ اس اسکیم کی توسیع کرتے ہوئے اب اس کے نشانے کو 5کروڑکنبوں سے بڑھا کر 8 کروڑ کر دیا گیا ہے۔ اس اسکیم کا فائدہ بڑے پیمانے پر ملک کے دلت، آدیواسیوں، اور پچھڑے لوگوں کو مل رہا ہے۔ درج فہرست ذات اور درج فہرست قبائل کیلئے اس بجٹ میں تقریباً ایک لاکھ کروڑروپے کی تجویز رکھی گئی ہے۔


    ہمیشہ سے لوور مڈل کلاس یعنی متوسط طبقے اور غریب کی زندگی کی ایک بڑی تشویش رہی ہے، بیماری کا علاج۔ بجٹ میں پیش کی گئی نئی اسکیم آیوشمان ہندوستان ان سبھی طبقوں کو اس بڑی فکر سے آزادی ملے گی۔ اس اسکیم کا فائدہ ملک کے تقریبا 10کروڑ غریب اور لوور مڈل کلاس طبقے کے کنبوں کوملے گا۔ یعنی تقریبا 45 سے50کروڑ لوگ اس دائرےمیں آئیں گے۔ ان کنبوں کو نشانزد اسپتالوں میں ہر سال 5لاکھ روپے تک کے مفت علاج کی سہولت ملے گی۔


    اس بجٹ کیلئے میں دل سے مبارکباد دیتا ہوں۔۔میں ایک بارپھروزیرخزانہ کو اور ان کی ٹیم کو ایزآف لیونگ بڑھانے والے اور نیوانڈیا کی بنیاد کو مضبوط بنانے والے بجٹ کیلئے نیک خواہشات پیش کرتا ہوں۔۔۔


    U- 630

    
    
    (Release ID: 1518778) Visitor Counter : 7