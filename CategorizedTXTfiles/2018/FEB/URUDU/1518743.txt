      وزارت خزانہ

      372 مخصوص کاروباری اصلاحات ریاستوں کے ذریعے نافذ کی جارہی ہیں
      
      ایک ہی مقام پر تمام چیزوں کے آن لائن بازار کے طور پر نیشنل لاجسٹکس پورٹل تیار کیا جائے گا

      Posted On: 01 FEB 2018 5:58PM by PIB Delhi

    نئی دہلی / یکم فروری 2018 ، حکومت ملک بھر میں کاروبار کرنے میں مزید آسانی فراہم کرانے کے لیے مسلسل کام کررہی ہے۔ خزانے اور کارپوریٹ کے مرکزی وزیر جناب ارون جیٹلی نے آج پارلیمنٹ میں عام بجٹ 19-2018 پیش کرتے ہوئے کہا کہ وزیر اعظم جناب نریندر مودی نے ہمیشہ اچھی حکمرانی کے نظریے ‘‘کم از کم حکومت اور زیادہ سے زیادہ حکمرانی’’ کی اہمیت پر زور دیا ہے۔ اس ویژن نے سرکاری ایجنسیوں کو پالیسیوں، قوانین اور طریقہ کار میں سینکڑوں اصلاحات کی ترغیب دی ہے۔ اس کایا پلٹ کی جھلک گذشتہ تین برسوں میں عالمی بینک کی کاروبار کرنے میں آسانی کے زمرے میں پہلی بار ٹاپ 100 میں ہندوستان کی زمرہ بندی میں 42 مقامات کی ترقی درج کی گئی ہے۔


    وزیرخزانہ نے کہا کہ کاروباری کرنے میں آسانی کی کاروباری اصلاحات کو گہرائی تک اور ہندوستان کی ہر ایک ریاست میں پہنچانے کے لیے حکومت ہند نے 372 کاروباری اصلاحات کی شناخت کی ہے۔ تمام ریاستیں مشن موڈ میں تعمیری طور پر ایک دوسرے سے مسابقت کرتے ہوئے ان اصلاحات اور آسان بنانے کے کاموں کو انجام دے رہے ہیں۔ اس پروگرام کے تحت اب کارکردگی کی جانچ متعلقین کے ذریعے فراہم کردہ معلومات کی بنا پر کی جائے گی۔


    وزیرخزانہ نے اعلان کیا کہ کامرس کا محکمہ تمام متعلقین کو جوڑنے کے لئے ایک ہی مقام پر تمام چیزوں کے بازار کے طور پر ایک نیشنل لاجسٹکس پورٹل تیار کررہا ہے۔


    جناب ارون جیٹلی نےکہا کہ حکومت ، مرکزی وزارتوں اور محکموں میں ای- آفس اور دیگر ای- حکمرانی کے اقدامات کرکے اپنے کام کاج کے طریقے میں تبدیلی لارہی ہے۔ حکومت کا بجٹ تیار کرنے ، حساب کتاب رکھنے، اخراجات اور نقد رقم کا انتظام کرنے کے لیے کنٹرولر جنرل آف انڈیا کے زیر انتظام ایک ویب پر مبنی گورنمنٹ انٹیگریٹڈ فائنانشیل منیجمنٹ انفارمیشن سسٹم (جی آئی ایف ایم آئی ایس) چلایا جارہا ہے۔


    ایک مرکزی عوامی حصولیابی کا پورٹل سی پی پی پی حصولیابی کے بارے میں ایک ہی مقام پر تمام معلومات فراہم کراتا ہے۔ اس پلیٹ فارم پر تقریباً ساڑھے تین لاکھ ٹھیکیدار رجسٹرڈ ہیں۔ صرف نومبر 2017 میں تقریباً 2 لاکھ 40 ہزار کروڑ مالیت کے ایک لاکھ ٹینڈروں کے لیے اس پورٹل کے ذریعے الیکٹرانک ٹینڈر طلب کیے گئے ۔


    گورنمنٹ ای- مارکیٹ پلیس (جی ای ایم ) صحیح قیمت پر صحیح کوالٹی اور مقدار میں شفاف اور مؤثر طریقے سے حصولیابی کی سہولت فراہم کراتا ہے۔ اس پلیٹ فارم پر 78 ہزار خریدار ، 50 ہزار فروخت کرنے والے تین لاکھ 75 ہزار مصنوعات اور 12 خدمات ہیں۔اس کے ساتھ ساتھ تقریباً دو لاکھ سودوں میں تین ہزار کروڑ روپے مالیت کے لین دین کی سہولت ہے۔ اس سے بنیادی قیمت سے 25 فیصد زیادہ بچت کی جاسکتی ہے۔


    آسان رسائی کے لیے رعایات کے سبھی تفصیلی مانگوں کے رابطے india.gov.in پر فراہم کرائے جائیں گے۔ حکومت انکشاف شدہ مالی معلومات کو مشین کے ذریعے پڑھے جانے والی شکل میں فراہم کرانے کے امکان پر غور کرے گی۔


    U-620

    
    
    (Release ID: 1518743) Visitor Counter : 7