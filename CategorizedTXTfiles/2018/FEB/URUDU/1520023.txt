      سٹرک ٹرانسپورٹ اور شاہراہوں کی وزارت

      ہندوستان اور برطانیہ کے درمیان ٹرانسپورٹ نظام اور مسافر خدمات
      
      کو بہتر بنانے کیلئے مفاہمت نامے پر دستخط

      Posted On: 08 FEB 2018 8:09PM by PIB Delhi

    نئی دہلی، 08 فروری / سڑک نقل و حمل ، شاہراہوں ، جہاز رانی ، کیمیکلز اور کھاودں کے مرکزی وزیر مملکت جناب منسکھ لال منڈاویہ نے آج لوک سبھا میں پوچھے گئے ایک سوال کے تحریری جواب میں اطلاع فراہم کی کہ ہندوستان اور برطانیہ نے ملک میں سرکاری ٹرانسپورٹ نظام اور مسافر سے متعلق خدمات کو بہتر بنانے کےلئے ایک مفاہمت نامے پر دستخط کئے ہیں۔ اس مفاہمت نامے سے سرکاری ٹرانسپورٹ نظام ، مسافر خدمات ،اعداد وشمار کا تجزیہ ، الیکٹرک گاڑیوں کی شمولیت ، ٹیکنالوجی کو متعارف کرانا ، ٹکٹنگ اور مسافر سے متعلق متعلقہ معلومات ،شہری ٹرانسپورٹ کی منصوبہ بندی اور پالیسی سازی ،سرکاری خریداری کے طور طریقوں،ٹیکنالوجی کی حکمت عملی کے جائزے کے لئے پالیسی تیار کرنا ،آپریشن کا حصول اور کانٹریکٹس ، بنیادی ڈھانچےکے رکھ رکھاؤ کے علاوہ کلیدی بنیادی ڈھانچے کے ڈیزائن اور ڈیلیوری جیسے شعبوں میں آپس میں اطلاعات اور معلومات کا تبادلہ کرنے میں مدد ملے گی۔


    اس مفاہمت نامے سے ملک میں سبھی کے لئے مربوط عوامی نقل و حمل کو مستحکم کرنے میں مدد ملے گی۔ اس سے معاشرے کے تمام طبقوں کے لوگوں کو معیاری سرکاری نقل و حمل کے نظام تک رسائی ہوگی۔ مزید برآں اس سے اختراعی طریقہ کار جیسے ڈیجیٹل ادائیگی ،بسوں کا معیاری ڈیزائن اور سرکاری نقل و حمل کے آپریشن کو مزید موثر بنانے کے لئے ٹیکنالوجی کا استعمال کرنے میں بھی مدد فراہم ہو گی۔


    U. No. 789


    

    


    

    

    
    (Release ID: 1520023) Visitor Counter : 1