      اسٹیل کی وزارت

      میٹا لرجیکل اینڈ انجینئرنگ کنسلٹینٹس انڈیا لمیٹیڈ(میکون) نے آندھرا پردیش کے وائی ایس آر ضلع اور تلنگانہ کے کھمم ضلع میں ایک اسٹیل پلانٹ قائم کرنے سے متعلق افادیت رپورٹ کا مسودہ تیار کیا
      Posted On: 16 FEB 2018 7:42PM by PIB Delhi


    نئی دہلی۔ 16 فروری / میٹالرجیکل اینڈ انجینئرنگ کنسلٹینٹس انڈیا لمیٹیڈ( میکون) نے آندھرا پردیش کے وائی ایس آر ضلع اور تلنگانہ کے کھمم ضلع میں ایک اسٹیل پلانٹ قائم کرنے کے لئے امکانات تلاش کرنے نیز بہترین آپشن سے متعلق افادیت رپورٹ کا مسودہ تیار کیا ہے۔ اس مسودہ رپورٹ کے بارے میں ریاستی حکومت اور وزارت اسٹیل کے ساتھ تبادلہ خیال کیا جائے گا۔ تاکہ آندھرا پردیش تشکیل نو ایکٹ 2014 کے 13 ویں شیڈول میں مذکور اسٹیل پلانٹوں کے قیام کے وژن کو حاصل کیاجاسکے۔


    اسٹیل کے مرکزی وزیر جناب نریندر سنگھ کی صدارت میں 23 نومبر 2017 کو نئی دہلی میں نو تشکیل شدہ ٹاسک فورس کی ا یک اعلی سطحی میٹنگ ہوئی تاکہ آندھرا پردیش کے وائی ایس آر ضلع اور تلنگانہ کھمم ضلع میں اسٹیل پلانٹ قائم کرنے سے متعلق امکانات اور مختلف امور پر تبادلہ خیال کیا جاسکے۔


    بعد ازاں 27 دسمبر 2017 کو وزارت اسٹیل میں ایک میٹنگ منعقد کی گئی جس میں فیصلہ لیا گیا کہ متعلقہ ریاستی حکومتیں میکون کے ساتھ رپورٹ کی تیاری کے لئے اعداد وشمار کو ساجھا کریں گی۔ متعلقہ ریاستی حکومتوں کے ذریعہ میکون کے ساتھ حقیقی معاملات پر بات چیت کی جائے گی ریاستی حکومتوں سے متعلقہ اطلاعات حاصل کرنے کے بعد میکون پروجیکٹ رپورٹ کو حتمی شکل دے گی۔


    ************


    U-921

    
    
    (Release ID: 1520810) Visitor Counter : 1