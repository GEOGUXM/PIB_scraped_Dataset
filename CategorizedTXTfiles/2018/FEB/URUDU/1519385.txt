      سماجی انصاف اور تفویض اختیارات کی وزارت

      والدین اور بزرگ شہریوں کے گزارہ اور فلاح بہبود سے متعلق قانون 2007
      Posted On: 06 FEB 2018 7:49PM by PIB Delhi


    نئی دہلی، 6 فروری 2018، سماجی انصاف اور تفویض اختیارات کے وزیر جناب وجے سانپلا نے آج لوک سبھا کو ایک تحریری جواب میں بتایا کہ سماجی انصاف اور تفویض اختیارات کی وزارت کی ایما پر ’بزرگ افراد سے متعلق مرکز کی پالیسی‘ کے موضوع پر ایک حالیہ تحقیقی مطالعہ کے نتائج کے مطابق مینٹی نینس ٹریبیونل اور گزارہ بھتے کی ادائیگی سے متعلق ادارے کی کارکردگی اچھی رہی ہے۔یہ مطالعہ ایک باہری ایجنسی یعنی آل انڈیا سینئر سٹیزنس کنفیڈریشن کے توسط سے کیا گیا۔ اس مطالعہ میں اترپردیش، پنجاب، مدھیہ پردیش، اڈیشہ، مغربی بنگا، اروناچل پردیش، آسا، منی پور، میگھالیہ، میزورم، تریپورہ، مہاراشٹر، راجستھان، گجرات، آندھرا پردیش، تلنگانہ، کرناٹک اور کیرلا کو شامل کیا گیا۔


    متعدد عدالتی پلیٹ فارموں ، اگست 2016 میں منعقدہ قومی مشاورتی اجلاس کے مشاہدات اور حکومت کے ذریعہ قائم کئے گئے تعلیم وسماجی ترقی کے سکریٹریوں کے گروپ کی سفارش کو پیش نظر رکھتے ہوئے والدین اور بزرگ شہریوں کے گزارہ اور فلاح بہبود سے متعلق قانون (ایم ڈبلیو پی ایس سی) 2007 کے التزامات میں معقول ترامیم وزارت کے زیر غور ہیں۔


    ۔۔۔۔۔۔۔۔۔۔۔


    م ن۔م م ۔ ن ا۔


    U- 722

    
    
    (Release ID: 1519385) Visitor Counter : 1