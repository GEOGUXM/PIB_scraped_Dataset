      وزارات ثقافت

      نائب صدرجمہوریہ نے پہلےبین الاقوامی کلا میلے کا افتتا ح کیا
      Posted On: 04 FEB 2018 12:14PM by PIB Delhi


    نئیدہلی، 05 ۔فروری۔صدر جمہوریہ جناب ایم وینکیا نائیڈو نے نئی دہلی میں پہلے بین الاقوامی کلا میلے کا افتتاح کیا ۔اس افتتاحی تقریب میں ثقافت کی وزارت کے وزیرمملکت (آزادانہ چارج)، ماحولیات ، جنگلات اورتبدیلی ماحولیات کے وزیر مملکت ڈاکٹر مہیش شرما ، للت کلا اکیڈمی کے ایڈ منسٹریٹر جناب سی ایس کرشنا شیٹی اور دیگر سرکردہ شخصیات نے شرکت کی ۔ پہلے بین الاقوامی کلا میلے کا اہتمام ثقافت کی وزارت کے آئی جی این سی اے کے محکمے کے اشتراک سے للت کلا اکیڈمی نے کیا ہے ۔ اس میلے میں ملک بھر کے 800 سے زائد فنکار شرکت کررہے ہیں ۔اس موقع پر اپنی تقریر میں نائب صدر جمہوریہ موصوف نے کہا کہ ثقافت کو شہریوں کے دل کی دھڑکن کی حیثیت حاصل ہے ۔ یہ عالمی جائزے کے اظہار کی حیثیت رکھتا ہے اور اسے قدروں کے نظام کی حثییت حاصل ہے ۔ ثقافت اپنے عوام ک امیدوں اور عزائم کی نمائندگی کرتی ہے ۔ یہ انسان کے دل کی گہرائیوں سے پیدا ہوتی ہے اور انسانیت کی اندرونی تہوں کو چھو لیتی ہے ۔دراصل اسے انسانی زندگی کا معیار کی پیمائش کرنے کے بایومیٹر کی حیثیت حاصل ہے۔


    جناب وینکیا نائڈو نے کہا کہ آج دنیا تیزی سے عالمگیر ہوتی جارہی ہے اسلئے ہمیں تیزی سے اپنی منفرد ثقافت کے بہترین چہرے کی حفاظت اور اس کی تشہیر کرنی چاہئے ۔ ہمیں سبھی شکلوں میں انسانی مہارت کی بہترین روایات، عظیم نظریات اور نفیس ترین طرز اظہار کو پیش کرنا چاہئے ۔جناب وینکیا نائیڈو نے للت کلا اکیڈمی کو ،اس قسم کے میلوں اور نمائشوں کے اہتمام کے ذریعہ ملک اور بیرون ملک ثقافتی رابطوں کے فروغ کے لئے مبارکباددی ۔


    اس موقع پر اپنی تقریر میں وزیر مملکت برائے ثقافت ڈاکٹر مہیش شرما نے کہا کہ کثرت میں وحدت ہندوستانی ثقافت کی روح وخوشبو کی حیثیت رکھتی ہے ۔ ہمارے وزیر اعظم جناب نریندر مودی کے تصورات بھی یہی ہیں یعنی کثرت میں وحدت ہی ہندوستانی ثقافت کی روح کی حیثیت رکھتی ہے اور وہ’ ایک بھارت شریشتھ بھارت‘ کی شکل میں اپنا یہی تصور بیان کرتے رہے ہیں۔ سرکار نے شریشتھ بھارت پروگرا م کے ذریعہ کثرت میں وحدت کے فروغ کے لئے متعدد اقدامات کئے ہیں ۔ اس کے ساتھ ہی وزارت ثقافت نے ایک پورٹل پر پورے ملک کے فنکاروں کے اندراج کے ذریعہ ہندوستان کی ثقافتی نقشہ سازی کا زبردست منصوبہ شروع کیا ہے ۔اب تک اس میں ایک اعشاریہ ایک سات کروڑ فنکاروں کا اندراج کیا جاچکا ہے ۔ڈاکٹر مہیش شرما نے وزار ت ثقافت کی جانب سے اہتمام کئے جانے والے اس پہلے بین الاقوامی کلا میلے میں شرکت کے لئے ملک اور بیرون ملک سے آنے والے فنکاروں کا خیر مقدم کیا ۔


    للت کلا اکیڈمی کے ایڈ منسٹریٹر جنا ب سی ایس کرشنا شیٹی نے اپنے خطبہ استقبالیہ میں کہا کہ یہ پہلا موقع ہے کہ للت کلا اکیڈمی نے اس قدر وسیع پیمانے پر بین الاقوامی کلا میلے کا اہتمام کیا ہے ۔ یہ میلہ ان فنکاروں کے لئے نعمت غیر مترقبہ ثابت ہوگا جو آرٹ گیلریز میں اپنے فن پاروں کی نمائش نہیں کرپاتے ۔یہ کلا میلہ فنون کے تنوع کے ساتھ فنون کے جدید رجحانات کے معاصر تماثیل کی شکل میں دیکھنا ازحد خوشگوار ثابت ہوگا ۔ مجموعی طور پر یہ اپنی نوعیت کا پہلا بین الاقوامی کلا میلہ اور عظیم سنگ بنیاد ثابت ہوگا ۔


    آئی جی ایس سی اے کے ممبر سکریٹری ڈاکٹر سچدا نند جوشی نے اپنی کلمات تشکر میں اس میلے کے تمام شرکأ کے تئیں اظہار ممنونیت کیا ۔انہوں نے اپنی تقریر ان الفاظ پر تمام کی :’’ یہ بین الاقوامی کلا میلہ ایک میلہ ہی نہیں بلکہ فنکاروں کا سفر مقدس ہے ۔


    اس موقع پر بین الاقوامی کلا میلے کے ایک کیٹلاگ کا بھی اجرا کیا گیا ۔


    بین الاقوامی کلا میلے کی افتتاحی تقریب کے بعد سری لنکا کے رقاصوں کے طائفے نے منفرد رقص کرنڈاسہ اور اولا بو دوا پیش کیا اور پنڈت ہریش گگرانی کی ٹیم نے کتھک کا نغمہ سرگم پیش کیا ۔


    اس میلے میں نمائشو ں کے 325 اسٹال لگائے گئے ہیں ۔ اس کے ساتھ ہی اس میلے میں دنیا بھر کے 800 سے زائد فنکار شرکت کررہے ہیں جن میں چین ، وینیز ویلا ، پیرو ، پرتگال ،سری لنکا ،پولینڈ ، تیونیسیا ، میکسیکو ، بنگلہ دیش ، ٹرینیڈاڈ ، ٹوباگو ، فجی ،فراس ،پاپوا نیوگانیا ، زیکیا ،برطانیہ ،اسپین اور برازیل شامل ہیں۔ یہ میلہ آئی جی این سی اے نئی دہلی میں 17 فروری 2018 تک جاری رہے گا۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔رم


    U-665

    
    
    (Release ID: 1519106) Visitor Counter : 1