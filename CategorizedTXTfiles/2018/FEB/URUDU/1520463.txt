      ٹیکسٹائلز کی وزارت

      ٹیکسٹائل کی وزارت کی شمال مشرقی خطے پر خصوصی توجہ
      Posted On: 13 FEB 2018 3:15PM by PIB Delhi


    نئی دہلی،13؍فروری،ٹیکسٹائل کی مرکزی وزیر محترمہ اسمرتی زوبین ایرانی نے آج کہا ہے کہ ٹیکسٹائل کی وزارت شمال مشرقی خطے پر خصوصی توجہ دے رہی ہے۔ انہوں نے کہا کہ شمال مشرقی ریاستوں میں ٹیکسٹائل شعبے کی جدید کاری اور ترقی پر ٹیکسٹائل کی وزارت سب سے زیادہ ترجیح دے رہی ہے۔ اس سے اُس خطے کی عورتوں کے لئے زیادہ روزگار کے مواقع پیدا ہوں گے اور سڑکوں، بجلی، پانی کی سپلائی اور دفاتر کی تعمیر جیسے شمال مشرقی ریاستوں کے بنیادی ڈھانے کو بڑھانے میں بھی مدد ملے گی۔


    ملک میں 23 لاکھ 77 ہزار ہینڈلومز ہیں، ان میں سے 16 لاکھ 47 ہزار ہینڈلومز (69.2 فیصد) شمال مشرقی خطے میں ہیں۔


    21 ریڈی میڈ گارمینٹ مینوفیکچرنگ یونٹس شمال مشرقی خطے کی 7 ریاستوں آسام، اروناچل پردیش، منی پور، میگھالیہ، ناگالینڈ، میزورم اور تریپورہ میں پوری طرح کام کررہی ہیں۔ ان یونٹوں نے شمال مشرق میں ٹیکسٹائل کی صنعت کو استحکام بخشا ہے اور شمال مشرقی خطے سے ریڈی میڈ گارمنٹس کی برآمد میں اضافہ بھی ہوا ہے۔ انہوں نے کہا کہ اس خطے میں ریشم کے کیڑوں کی پرورش کے فروخت کے لئے 690 کروڑ روپے استعمال کئے گئے ہیں۔


    محترمہ ایرانی نے کہا کہ تین فیکٹریاں دو سال کے ایک ریکارڈ وقت میں ان ساتوں ریاست میں پوری طرح سرگرم عمل ہیں۔ ہر فیکٹری میں تقریبا 12سو لوگ کام کررہے ہیں جن میں بیشتر خواتین ہیں۔ ان فیکٹریوں میں اپنے مقامی اینٹرپرینیورس اور ایجنسیاں ہیں جن میں کلوتھنگ مینوفیکچرر ایسوسی ایشن آف انڈیا اروند ملس اور ایپریل ایکسپورٹ پروموشن کونسل شامل ہیں۔ یہ سبھی ان یونٹوں کو ریڈی میڈ گارمنٹس کے آرڈر دے رہے ہیں۔ وزارت کے مخصوص مقاصد میں ٹیکسٹائل پیداوار کی قدر میں اضافہ کرنا، ٹیکنالوجی کی جدید کاری کی صلاحیت میں بہتری، گھریلو مارکیٹس کے لئے بہتر رسائی شامل ہیں۔


    ٹیکسٹائل کی وزارت نے ہر ریڈی میڈ گارمنٹس مینوفیکچرنگ یونٹس کو 18 کروڑ روپے کا فنڈ فراہم کیا ہے۔ ان یونٹس کو ’’ایپریل گارمنٹس یونٹ(اے جی یو)‘‘ کے نام سے جانا جاتا ہے۔ نیشنل بلڈنگ کنسٹرکشن کارپوریشن نے ان 7 ریاستوں میں یونٹس تعمیر کئے ہیں۔ یہاں تیار کئے گئے گارمنٹس نہ صرف ملک کے دیگر حصوں کو برآمد کئے جاتے ہیں بلکہ پڑوسی ملکوں کو بھی برآمد کئے جاتے ہیں۔ کیونکہ شمال مشرق کی کچھ ریاستوں کے بنگلہ دیش اور میانما کے ساتھ تجارتی تعلقات ہیں۔ ریاستوں کے سرکاروں نے یونٹس قائم کرنے کے لئے ایک اعشاریہ پانچ ایکٹر زمین فراہم کی ہے۔


    U- 867

    
    
    (Release ID: 1520463) Visitor Counter : 2
    
    
      Read this release in: English , Tamil