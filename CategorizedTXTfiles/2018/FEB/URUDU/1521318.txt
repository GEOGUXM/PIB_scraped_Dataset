      سائنس اور ٹیکنالوجی کی وزارت

      سارس نے اپنی دوسری ٹیسٹ پرواز کامیابی کے ساتھ مکمل کی ؛ بھارتی فضائیہ شروعات میں 15 طیاروں کو شامل کرنے کے لئے عہد بستہ
      Posted On: 21 FEB 2018 6:24PM by PIB Delhi


    نئی دلّی ، 21 فروری ؍ ملک میں ہی بنے ہندوستان کے ہلکے جنگی طیارے سارس نے ، آج اپنی دوسری ٹیسٹ پرواز کامیابی کے ساتھ مکمل کر لی ہے ۔ اس پرواز کی کمان بھارتی فضائیہ کے ایئر کرافٹ اور سسٹم ٹیسٹنگ ایسٹیبلشمنٹ کے وِنگ کمانڈر یو پی سنگھ ، گروپ کپتان آر وی پنیکر اور گروپ کپتان کے پی بھٹ نے سنبالی اور اس نے ٹیکسٹ بک فلائٹ کے لئے بنگلورو کے ایچ اے ایل ہوائی اڈے سے اڑان بھری ۔


    پروڈکشن کو منجمد کرنے سے قبل سارس ( ایس اے آر اے ایس ) پی ٹی آئی این کی 20 منصوبہ بند پروازوں میں سے یہ دوسری پرواز تھی ۔ اس سے قبل ، اس سال 24 جنوری کو سارس کی پہلی ٹیسٹ پرواز کامیابی کے ساتھ پوری کی گئی تھی ۔ اس طیارے کا ڈیزائن اور فروغ سی ایس آئی آر - نیشنل ایرو اسپیس لیباریٹریز ( این اے ایل ) نے تیار کیا ہے ۔ این اے ایل کے مطابق پروڈکشن ماڈل ڈیزائن ، اس سال جون – جولائی تک تیار ہونے کا امکان ہے ۔


    انڈین ایئر فورس – ایئر کرافٹ اینڈ سسٹم ٹیسٹنگ ایسٹیبلشمنٹ کے سی ایس آئی آر – این اے ایل کے سائنس دانوں اور کپتانوں کو مبارکباد دیتے ہوئے سائنس اور ٹیکنا لوجی کے وزیر ڈاکٹر ہرش وردھن نے کہا کہ فلائٹ کمانڈرس خصوصی تعریف کے حقدار ہیں کیونکہ انہوں نے ایسے طیارے کو اڑانے کا حوصلہ دکھایا ، جسے پہلے پرواز کے لئے کر دیا گیا تھا ۔ اس حوصلے کے لئے وزیر موصوف نے اے ایس ٹی ای کے کمانڈینٹ اور ٹیسٹ کریو کے لئے توصیفی ایوارڈ دینے کا اعلان کیا ۔


    اس سے قبل ، 2009 ء میں ، ٹیسٹ پرواز کے دوران پیش آئے حادثے کے بعد گزشتہ حکومت نے اس پروجیکٹ کو بند کر دیا تھا ۔ دوسری ٹیسٹ پرواز کے موقع پر موجود ڈاکٹر ہرش وردھن نے آج بتایا کہ حالانکہ شہری ہوا بازی کے جنرل ڈائریکٹوریٹ ، ڈی جی سی اے نے طیارے کے ڈیزائن میں کسی قسم کی پروڈکشن خامی کو مسترد کر دیا تھا تاہم اس وقت سے کسی نے بھی یہ حوصلہ نہیں دکھایا کہ وہ اس پروجیکٹ کو دوبارہ شروع کر سکیں ۔ ڈاکٹر ہرش وردھن نے کہا کہ اس ملکی پروجیکٹ کو بحال کرنے کا سہرا موجودہ نریندر مودی حکومت کو جاتا ہے ، جو میک اِن انڈیا پروجیکٹ میں تعاون دینے کے لئے پُر عزم ہے ۔ انہوں نے مزید کہا اس کوشش اور کامیابی کے لئے اے ایس ٹی ای ، ڈی جی اے کوی اے ، سی ای ایم آئی ایل اے سی اور ایچ اے ایل مشترکہ طور پرذمہ دار ہیں ۔ ڈاکٹر ہرش وردھن نے بتایا کہ موجودہ حکومت کے ذریعہ اس پروجیکٹ کی بحالی کے بعد ، این اے ایل نے سارس پی ٹی آئی ماڈل کے ڈیزائن میں تجدید اور اصلاحات کیں نیز اس میں وارننگ نظام نصب کرکے دوسری ٹیسٹ پرواز کے لئے تیار کیا ۔


    ڈاکٹر ہرش وردھن نے بتایا کہ سی ایس آئی آر – این اے ایل نے سارس – ایم کے 2 ورژن کو پہلے ملٹری میں شامل کرنے اور بعد میں شہری ہوا بازی کے لئے استعمال کرنے کی تجویز پیش کی ہے ۔ انہوں نے بتایا کہ اسی زمرے کے غیر ملکی طیارے کے کسی بھی طیارے سے سارس 20 سے 25 فی صد سستا ہو گا ۔ اس اصلاح شدہ طیارے میں 14 سیٹوں کے بجائے 19 سیٹیں دستیاب ہوں گی ۔


    وزیر موصوف نے بتایا کہ اس طیارے کی ( یونٹ ) قیمت 70 فی صد ملکی ساز و سامان کے ساتھ تقریباً 40-45 کروڑ روپئے ہو گی ، جب کہ دیگر غیر ملکی طیاروں ( اسی زمرے کے ) کی یونٹ قیمت 60-70 کرو ڑروپئے ہوتی ہے اور اس ملکی طیارے کی خرید میں کہیں زیادہ فائدہ ہے ۔


    سارس کے ملٹری ورژن کے پروڈکشن کے لئے ہندوستان ایرو ناٹکس لمیٹیڈ ( ایچ اے ایل ) کو چنا گیا ہے ، جب کہ شہری ہوا بازی کے لئے استعمال ہونے والے سارس کے پروڈکشن کا کام شناخت شدہ پرائیویٹ صنعتوں کو سونپا گیا ہے ۔ ہندوستان کو آئندہ دس برسوں میں ملٹری اور شہری دونوں کے لئے 120-160 طیاروں کی ضرورت ہو گی ۔


    سارس ٹیسٹ پرواز کے دوران ، ڈاکٹر ہرش وردھن اور ڈاکٹر گریش ساہنی کے علاوہ سی ایس آئی آر - این اے ایل کے ڈائریکٹر جتیندر جے جادھو اور ایئر وائس مارشل سندیپ سنگھ ، اے ایس ٹی ای کے کمانڈینٹ ، ایئر مارشل اُپکار جیت سنگھ اور اے وی ایم جے چلاپتی ، اے سی اے ایس ، پروجیکٹس ، آئی اے ایف جناب شیکھر سریواستو ، سی ای او ، ایچ اے ایل ، جناب پی جے پال اور جناب وی ایل راجا ، اے ڈی جی – اے کیو اے بھی موجود تھے ۔


    اس سے قبل ڈاکٹر ہرش وردھن نے ایئر پورٹ انسٹرومینٹیشن فیسلٹی کا افتتاح کیا اور سی ایس آئی آر - این اے ایل کے فاسٹ ٹریک ٹرانسلیشن پروجیکٹس پر منعقد ہ ایک نمائش دیکھی ۔ انہوں نے مذکورہ منفرد سہولت کو ملک کے نام وقف کیا ۔


    ( م ن ۔ ش ت ۔ ع ا )


    U. No. 998

    
    
    (Release ID: 1521318) Visitor Counter : 1