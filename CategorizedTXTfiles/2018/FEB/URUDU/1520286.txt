      اقلیتی امور کی وزارتت

      دست کاری محض ہاتھ کا ہنرنہیں بلکہ دل ودماغ کی صلاحیت کی بھی متقاضی ہوتی ہے :راج ناتھ سنگھ
      
      وزیرداخلہ نے دارالحکومت میں چھٹویں‘‘ہنرہاٹ ’’ تقریب کا افتتاح کیا

      Posted On: 12 FEB 2018 1:51PM by PIB Delhi

    نئی دہلی ،12فروری :وزیرداخلہ جناب راج ناتھ سنگھ نے کہا ہے کہ دست کاری کاہنرمحض ہاتھ کافن نہیں ہے ، بلکہ اس کے لئے دل ودماغ کی صلاحیت بھی درکار ہوتی ہے ‘‘وقارکے ساتھ ترقی ’’ کے موضوع پر ا قلیتی امورکی وزارت کے زیرا ہتمام باباکھڑک سنگھ مارگ پرمنعقدہ ہنرہاٹ کا افتتاح کرتے ہوئے وزیرداخلہ جناب راج ناتھ سنگھ نے کہا کہ ہنرہاٹ کا مطلب ‘‘ہنر’’ یعنی ایچ سے مراد ہاتھوں سے بنایا ہوا ، ‘یو ’سے مراد امیدوں سے سجایاگیا، ‘این ’سے مرادنفاست سے تراشاگیا،‘ اے’ سے اچھامنافع ، ‘ آر’ سے مرادروزگارمیں اضافہ ، ہے ۔انھوں نے اس تقریب کی صدارت کی اور مستقبل میں فنکاروں کی اعلیٰ صلاحیت اورفن کو فروغ دینے اورماہرصناعوں کی تشہیرکرنے پرزوردیاہے ۔انھوں نے‘‘ ہنرہاٹ’’کو فروغ دینے کے لئے ایک بڑاادارہ قائم کرنے کا مشورہ دیاتاکہ مستقبل میں قومی اوربین الاقوامی سطح پراس شعبے کی تشہیرکی جائے ۔


    جناب راج ناتھ سنگھ نے ‘‘ہنرہاٹ’’ کی اس تقریب کے انعقاد کے لئے اقلیتی امورکی وزارت کو مبارکباد پیش کی ۔ انھوں نے کہا کہ دست کاری اشیأ نہ صرف ہاتھ کا فن ہیں بلکہ یہ دل ودماغ کی صلاحیت کی بھی متقاضی ہوتی ہیں ۔ہمارے ملک کے ہر خطے میں اس فن میں مہارت رکھنے والے بہت سے لوگ موجود ہیں۔ وزیرداخلہ نے ملک بھرسے آئے ہوئے فنکاروں /دست کاروں،ماہرصناعوں اور طباخی کے ماہرین کے اسٹالوں کابھی بہ نفس نفیس دورہ کیا۔


    یہاںملک بھرسے اعلیٰ فنکاروں کے ذریعہ تیاری کی گئی دست کاری اورہتھ کرگھا کی شاندار اشیأ کی نمائش کی گئی ہے ۔ 18فروری ، 2018تک ‘‘ہنرہاٹ’’ پرجاری رہنے والی اس تقریب میں عوام ہندوستانی روایتی موسیقی کابھی لطف لیں گے ۔


    بعدازاں اقلیتی امورکے وزیر، جناب مختارعباس نقوی نے کہا کہ اقلیتی امورکی وزارت کے تحت ‘‘ہنرہاٹوں’’کے اہتمام کا مقصد ملک بھرکے اعلافنکاروں کوقومی اوربین الاقوامی سطح پر ،ترقی وتشہیرکے مواقع فراہم کراناہے ۔ انھوں نے انکشا ف کیا کہ گذشتہ سال ، ملک کے مختلف حصوں میں ‘‘ہنرہاٹ’’ تقریبات کاانعقاد کیاگیا تھا ، جس نے کامیابی کے ساتھ روزگارکی فراہمی ، اورتین لاکھ سے زائد فنکاروں اور ان سے وابستہ لوگوں کو روزگارکے مواقع فراہم کئے تھے ۔ جناب نقوی نے کہاکہ اس سے قبل ‘ہنرہاٹ ’پروگرام کا انعقاد (2016-2017)میں پرگتی میدان میں ،بین الاقوامی تجارتی میلے میں اور(2017)میں باباکھڑک سنگھ مارگ ، نئی دہلی میں اور (2017)میں پڈوچری میں اور (2017) میں ممبئی، مہاراشٹرمیں کیاگیاتھا ۔


    جناب نقوی نے بتایاکہ ملک بھرسے آئے ہوئے 22ریاستوں /مرکز کے زیرانتظام علاقوں کےاقلیتی طبقے کی نمائندگی کرنے والے سیکڑوں صناع باباکھڑک سنگھ مارگ پرمنعقد ہونے والے اس چھٹویں ‘ہنرہاٹ’پروگرام میں حصہ لے رہے ہیں ۔ 12ریاستوں کے طباخی ماہرین بھی بڑی تعداد میں اس پروگرام میں شرکت کررہے ہیں ۔ ان فنکاروں اور طباخی ماہرین میں بڑے پیمانے پرخواتین بھی شامل ہیں ۔


    جناب نقوی نے بتایاکہ کہ باباکھڑک سنگھ مارگ پرمنعقد ہونے والے ‘ہنرہاٹ ’ پروگرام میں ملک بھرسے آئے معروف فنکارروزانہ غزلوں ، قوالیوں اور دیگرموسیقی پروگراموں کی پیش کش میں مصروف ہیں ۔


    دست کاری اورہتھ کرگھا پرتیارکی گئی خوبصورت اشیأ یہاں دستیاب ہیں ان میں اجرکھ ، ایپلیک ، باغ ، بندھیج ، کنکن ، بوٹیک ، بیزری ویئر، کالے پتھرسے بنے ہوئے برتن، نقاشی وخطاطی ، موم بتی وپھول ، بید اوربانس ، چینی مٹی سے تیاراشیا، چندیری سلک ، چکن کاری ، قالین ، گیزااورمٹاکاسلک ، شیشے کے برتن ، طلائی نقاشی والے اشیأ ، مرادآبادی اورمدراسی پیتل کے کام ، جے پوری جوتی ، کچھ کی کشیدہ کاری ، قلم کاری ، کانتھا ، کشمیرآرٹ ، ململ سے تیارملبوسات ، مہیشوری اشیأ ، سنگ مرمرکے فنی نمونے، دھات کے نمونے ، مونج کی گھانس سے تیارنمونے ،مٹی سے بنے سازوسامان ، مٹوواکچھ کشیدہ کاری ، نمدا، پارسی گاراکشیدہ کاری ، پن نائف ، پھول پتی کام ، روغن آرٹ، شانتی پوری ساڑی ، ٹیراکوٹہ مصنوعات ، تورن بندھن وار ، بنارسی سلک ساڑی ، لکڑی کے سازوسامان ، لوہے کا سازوسامان ، زری کے تھیلے وغیرہ نمائش میں رکھے گئے ہیں اور


    فروخت کے لئے دستیاب ہیں۔


    ہنرہاٹ دیکھنے والے لوگ یہاں رکھی گئی اشیأ سے لطف اندوز ہورہے ہیں اوربنگالی کھانوں ، مٹھائیوں ، شمال مشرق کے لذیذپکوانوں ، گجراتی تھالی ، آئیس کریم براونی ، جھارکھنڈ کے کھانے ، کشمیر کے وازوان ، پارسی بھونو، راجستھانی پکوان ، راج کوٹ کی مٹھائیوں ، شاورما، تمل کھانوں ، مغلئ کھانوں ، بہارکی باٹی ، گواکے کھانوں ، حیدرآبادی کھچڑا وغیرہ کا مزہ لے رہے ہیں ۔


    ***************


    U-837

    
    
    (Release ID: 1520286) Visitor Counter : 2