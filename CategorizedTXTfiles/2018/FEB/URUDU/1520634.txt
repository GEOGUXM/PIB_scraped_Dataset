      نائب صدر جمہوریہ ہند کا سکریٹریٹ

      آئینی ذمہ داریاں اٹھانے والے افراد کو عوامی رابطے میں ہونا ضروری ہے :نائب صدرجمہوریہ ہند
      
      انصاف کے نفاذ کے عمل میں متعلقہ افراد کو اہل ، تیزرفتار،بامقصد اور موثرہوناچاہیئے، ‘ٹرایئلس آف ٹروتھ’نام کی کتاب کا اجرأ

      Posted On: 13 FEB 2018 6:53PM by PIB Delhi

    نئی دہلی ،15فروری :نائب صدرجمہوریہ ہند، جناب ایم وینکیانائیڈونے کہاہے کہ آئینی ذمہ داریاں اٹھانے والے افراد کو عوامی مباحثوں میں شریک ہوناچاہیئے ۔ موصوف سینیئرایڈوکیٹ اور بھارت کی سپریم کورٹ کی ایڈیشنل سولی سیٹرجنرل محترمہ پنکی آنند اورمحترمہ گوری گوبردھن کے ذریعہ تصنیف کردہ کتاب ‘ٹرائیلس آف ٹروتھ’ کا اجرأ کرنے کے بعد حاضرین سے خطاب کررہے تھے ۔


    نائب صدرجمہوریہ ہند نے کہاہے کہ انصاف سے متعلق انتظامیہ کو اہل ، تیز رفتاراور بامقصد ہونے کے ساتھ ساتھ موثربھی ہوناچاہیئے ۔ شہریوں کے حقوق کی حفاظت کرتے ہوئے عدلیہ کو یہ اعتماد بھی پیداکرنا چاہیئے کہ قانون اپنا کام کریگااورخطاکارکو بہرحال سزاملے گی ۔ عدالتی نظام ہماری جمہوریت کا ایک اہم ستون ہے اور جس انداز سے جرائم سے نمٹاجاتاہے اور عدالتوں میں جس طرح سے مقدمات چلائے جاتے ہیں، ان سے عوام الناس کو یہ تاثرملنا چاہیئے کہ انصاف برقرارہے اورانصاف ملے گا۔


    نائب صدرجمہوریہ ہند نے کہا کہ اچھی پریکٹس سے نظرثانی اورتجزیہ کے ساتھ ساتھ سیکھنے کا موقع بھی ملتاہے ۔انھوں نے کہا کہ ہمارے جیسے اچھے نظام کے لئے بھی اصلاحات کی بہت گنجائشیں موجود ہیں ۔ ایک آئیڈیل معاشرے کے لئے ہمیں ایک موثرقانون کے ساتھ ساتھ اس کے موثرنفاذ کا نظام بھی درکارہے ۔


    نائب صدرجمہوریہ ہند نے کہاکہ ہمیں اپنی زندگی میں ان پانچ چیزوں یعنی ماں ، وطن مالوف ، مادری زبان ، مادروطن اوراساتذہ کو کبھی فراموش نہیں کرناچاہیئے ۔


    نائب صدرجمہوریہ ہند موصوف نے محترمہ پنکی آنند اور محترمہ گوری گوبردھن کو‘ ٹرائیلس آف ٹروتھ’کی اشاعت کے لئے مبارکباد پیش کی ، یہ کتاب کچھ سنگ میل ، فوجداری مقدمات کو زیربحث لاتی ہے اور وکلأ کے تناظرسے ان کی عدالتی کارروائیوں کے بارے میں تفہیم فراہم کرتی ہے ۔ نائب صدرجمہوریہ ہند نے کہا کہ یہ کتاب وکیل اور دیگرافراد کے لئے دلچسپی کاباعث ہوگی کیونکہ فوجداری مقدمات میں عوام کی دلچسپی مضمرہوتی ہے ۔


    ***************


    (م ن ۔ ع آ۔820115.02.)


    U-888

    
    
    (Release ID: 1520634) Visitor Counter : 1
    
    
      Read this release in: English