      ریلوے کی وزارت

      انڈین ریلویز نے خدمات سے متعلق معاہدوں کے لیے عمام کو اپنایا نئے نظام سے بولی لگانے والوں کے لئے رجسٹریشن کا عمل آسان ہوگا،علاوہ ازیں باہمی مسابقے کا فروغ ہوگا اور ریلویز کو اپنی لاگت کو کم کرنے میں مدد ملے گی: پیوش گوئل
      Posted On: 05 FEB 2018 5:28PM by PIB Delhi


    نئی دہلی، 05 فروری2018؍انڈین ریلویز نے ایک بار پھر پہلی مرتبہ نان آپریشنل شعبوں مثلاً صفائی ستھرائی، سہولتوں کے بندوبست اور کنسلٹینسی وغیرہ جیسے خدمات سے متعلق معاہدوں میں مصروف عمل کنٹریکٹرس کے لئے ضوابط اور شرائط کو مزید واضح کرنے کے لئے خدمات سے متعلق معاہدوں کے لئے عام شرائط کو متعارف کیا ہے۔ ریلویز اور کوئلہ کے مرکزی وزیر جناب پیوش گوئل کی قیادت میں ریلویز کی وزارت ریلوے نظام میں شفافیت اور جواب دہی لانے کے تئیں پوری طرح عہد بند ہے، تاکہ نظام کو زیادہ کارگر اور عوام کے لئے زیادہ سود مند بنایاجاسکے۔


    خدمات سے متعلق معاہدوں کے عام شرائط کی نئی پالیسی میں پہلی مرتبہ ڈجیٹل لیبر مینجمنٹ سسٹم کے تصورات کو پیش کیا گیا ہے۔ زر ضمانت کی جگہ کارگزاری گارنٹی کو جگہ دی گئی ہے۔ اسی طرح اثاثے تک رسائی کو کوالیفائی کرنے کے لئے معیار بنایا گیا ہے۔ علاوہ ازیں مخصوص ضابطوں کی خلاف ورزی بولی لگانے والوں کو نااہل قرار دیئے جانے کے عمل تک لے جائے گی۔ نئے ضابطوں کے فوائد کو اجاگر کرتے ہوئے جناب پیوش گوئل نے کہا کہ ‘‘کنٹریکٹ کے نئے نظام سے بولی لگانے والوں کو رجسٹریشن عمل میں آسانی ہوگی۔ باہمی مسابقے کو فروغ حاصل ہوگا اور ریلویز کو اپنی لاگت میں بچت کرنے میں مدد فراہم ہوگی۔


    ریلویز نے حال ہی میں صفائی ستھرائی کے لئے اسٹینڈرڈ بِڈ ڈاکومینٹ(ایس بی ڈی) کو جاری کیا ہے۔ ایس بی ڈی کو تیار کرنے کے دوران مختلف کاموں اور خدمات کی متنوع شکلوں کو ذہن میں رکھتے ہوئے مختلف کاموں کے لئے خدمات سے متعلق معاہدوں کے بندوبست میں مسائل کے سبب ایک آسان اور نتائج پر مرکوز جی سی سی تشکیل دینے کی ضرورت محسوس کی گئی، تاکہ خدمات بندوبست ، خدمات کی ڈلیوری کو بہتر بنایاجاسکے اور سرکاری مقدمہ بازی میں کمی واقع ہوسکے۔


    ڈجیٹل مینجمنٹ لیبر سسٹم میں کنٹریکٹرس کے لئے لازمی ہے کہ وہ تمام ورکروں کی کارگزاریوں بشمول ان کی حاضری اور تنخواہوں کا ڈیٹا رکھیں۔ اس میں اس بات کو بھی اجاگر کیا گیا ہے کہ خدمات کی فراہمی کے لئے بولی لگانے والے کنٹریکٹرس کو اس وقت نااہل قرار دے دیا جائے گا جب گزشتہ دو برسوں کے دوران مزدوروں سے متعلق قوانین کی خلاف ورزی کے جرم میں ان کے اوپر تین مرتبہ جرمانہ عاید کیا جاچکاہو۔


    کارگزاری گارنٹی کو شامل کرنے کے تصور کا مقصد زر ضمانت جمع کرانے کے سبب کنٹریکٹر پر پڑنے والے مالی بوجھ کو کم کرنا ہے۔اسی طرح خدمات کی ڈیلیوری پر ایک پریمیم بھی رکھی گئی ہے، تاکہ غیر تسلی بخش خدمات میں کمی لائی جاسکے ۔سروس کنٹریکٹس کو فنڈز کی باقاعدہ ضرورت ہوتی ہے، لہٰذا مالی اثاثے تک رسائی کو کوالیفائی کے معیار کے طورپر شامل کیا گیا ہے۔


    لیبر قوانین کی خلاف ورزی کے علاوہ سابقہ معاہدوں کی دوران غیر اطمینان بخش کارگزاری کی صورت میں بھی بولی لگانے والی کمپنیوں کو مستقبل میں نااہل قرار دے دیا جائے گا۔ ریلوے بورڈ کے ایگزیکیٹیو ڈائریکٹر پر مشتمل ایک کمیٹی تشکیل دی گئی تھی، تاکہ خدمات سے متعلق معاہدوں کے شرائط کو مزید آسان بنایا جاسکے اور ریلویز کو فراہم کی جانے والی خدمات میں بہتری لائی جاسکے۔


    اس کمیٹی کی سفارشات کو متعلقہ ڈائریکٹوریٹس اور ریلوے بورڈ کی منظوری کے بعد 2جنوری 2018 کو خدمات سے متعلق معاہدوں کے عام شرائط کی حیثیت سے اپنالیاگیا ہے۔ نیاجی سی سی مختلف شراکت داروں کے ساتھ وسیع پیمانے پر صلاح ومشور ہ کا نتیجہ ہے۔


    انڈین ریلویز کو امید ہے کہ ایس بی ڈی اور جی سی سی کے نفاذ کے بعد سروس کنٹریکٹس بالخصوص صفائی ستھرائی سے متعلق نتائج میں واضح طورپر بہتری آئے گی۔


    م ن۔م ع ۔ ن ع


    U: 674


    

    
    (Release ID: 1519177) Visitor Counter : 1