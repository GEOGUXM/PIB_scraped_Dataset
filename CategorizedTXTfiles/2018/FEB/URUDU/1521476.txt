      ریلوے کی وزارت

      بھارتی ریلوے نے ریلوے میں میگا بھرتی منصوبے کے لئے درخواست گذاری کے عمل کو آسان بنایا
      
      ریلوے نے اپنے کچھ پیمانوں میں تبدیلیاں کی ہیں تاکہ معاشرے کے تمام طبقوں کے خواہشمند امیدواروں کو بھارتی ریلوے میں کام کر کے ملک کی خدمت کا موقع مل سکے۔
      
      عمر کی حد میں مزید دو سال کی رعایت دے کر مختلف زمروں کے امیدواروں کی زیادہ سے زیادہ عمر کی حد میں نرمی کی گئی ہے ۔
      
      غیر مستثنیٰ امیدواروں کے لئے ، جنہوں نے امتحان فیس کے طور پر 500 روپے ادا کئے ہیں ، اگر وہ امتحان میں شامل ہوں گے تو ان کے 400 روپے واپس کئے جائیں گے۔
      
      اس امتحان کے لئے لیول 1 کے امیدواروں کی تعلیمی لیاقت 10 ویں جماعت پاس یا آئی ٹی آئی یا اس کے مساوی ہوگی۔
      
      امیدواروں کو سوالنامے 15 زبانوں میں فراہم کئے جائیں گے۔
      
      امیدوار اب صرف انگریزی یا ہندی میں نہیں بلکہ کسی بھی زبان میں دستخط کر سکیں گے ۔

      Posted On: 22 FEB 2018 8:17PM by PIB Delhi

    نئی دہلی، 22 فروری / ریلوے کی وزارت نے گروپ سی اور لیول 1 (جو پہلے گروپ ڈی تھا)اور لیول 2 کے زمروں میں 89،409 اسامیوں پر دنیا کے سب سے بڑی بھرتی کے عمل کا اعلان کیا ہے۔ چونکہ یہ بھرتی 4 سال کے وقفے کے بعد ہو رہی ہے اس لئے اس مرتبہ کئی تبدیلیاں کی گئی ہیں ۔تاہم ان میں سے کچھ تبدیلیاں ایسی تھیں جنہوں نے متعددا میدواروں کو اس سال درخواست گذارنے سے مانع رکھا تھا کیونکہ اس سلسلے میں پیشگی طور پر وافر اطلاعات نہیں فراہم کی گئی تھیں ۔ ریلوے ، جو بھارت میں سفر کی لائف لائن ہے اور بہترین خدمات فراہم کرتی ہے لہذا اس کے عملے کو بھی ملک کی گوناگونی اور تکثیریت کا مظہر ہونا چاہئے۔


    اسی مناسبت سے ریلوے کی وزارت نے کچھ معیارات میں تبدیلیاں کی ہیں ۔تاکہ معاشرے کے تمام طبقوں کے خواہش مند امیدواروں کو بھارتی ریلوے میں کام کر کے ملک کی خدمت کا موقع مل سکے۔


    یہ تبدیلیاں مندرجہ ذیل ہیں :

     1. عمر میں رعایت کی بحالی : عمر کی پابندی سے بہت سے امیدوار وں کو جو درخواست دینے کی امید کرتے تھے اور عمر کی بنیاد پر نا اہل ہو گئے تھے ان کو راحت دیتے ہوئے مختلف زمروں میں عمر کی حد میں دو سال کا اضافہ کرتے ہوئے اس میں نرمی کی گئی ہے۔ درخواست گذاروں کے لئے نظر ثانی شدہ عمر کی حدود مندر جہ ذیل ہیں۔
                                                        
CEN 01/2018 اسسٹینٹ لوکو پائلٹ (اے ایل پی ) اور ٹیکنیشین
                                                        
                                                        
(عمر برس میں)                                           
                                                        
                                                        
                                                                                 
کمیونٹی                                                   نوٹیفائڈ   نظر ثانی شدہ
                                                                                 
                                                                                 
                                                                                 
یو آر                                                     28         30          
                                                                                 
                                                                                 
                                                                                 
او بی سی                                                  31         33          
                                                                                 
                                                                                 
                                                                                 
ایس سی                                                    33         35          
                                                                                 
                                                                                 
                                                                                 
ایس ٹی                                                    33         35          
                                                                                 
                                                                                 
                                                        
CEN 02/2018 لیول-1 (جو پہلے گروپ ڈی تھا)                
                                                        
                                                        
(عمر برس میں)                                           
                                                        
                                                        
                                                                                 
کمیونٹی                                                   نوٹیفائیڈ  نظر ثانی شدہ
                                                                                 
                                                                                 
                                                                                 
یو آر                                                     31         33          
                                                                                 
                                                                                 
                                                                                 
او بی سی                                                  34         36          
                                                                                 
                                                                                 
                                                                                 
ایس سی                                                    36         38          
                                                                                 
                                                                                 
                                                                                 
ایس ٹی                                                    36         38          
                                                                                 
                                                                                 
                                                                                   

     1. امتحان فیس: ایسے غیر سنجیدہ امیدواروں کے لئے امتحان فیس رکھی گئی تھی جو اپلائی تو کرتے ہیں لیکن امتحان میں شریک نہیں ہوتے اس سے امتحان میں شریک ہونے والے امیدواروں کے لئے بنیادی ڈھانچہ قائم کرنے میں صرف ہونے والے وسائل پر ریلوے کوقابل قدر بچت ہوگی ۔غیر مستثنیٰ امیدواروں کی بھرتی کے لئے امتحان فیس 500 روپے متعین کی گئی ہے۔ اب یہ فیصلہ کیا گیا ہے کہ جو امیدوار امتحان میں شریک ہوں گے ان کو 400 روپئے واپس کر دیئے جائیں گے۔ اس رقم کو واپس لینے کے لئے امیدواروں کو اپنے بینک اکاؤنٹ کی تفصیلات آن لائن دستیاب کرانے کی ضرورت ہوگی۔ یہ سہولت جلد ہی شروع کی جائےگی۔ ایس سی ؍ ایس ٹی ؍ دویانگ ؍ سابق فوجی ؍ خواتین؍ اقلیتیں؍ اقتصادی طور پر پسماندہ طبقات؍ جیسے مستثنیٰ زمروں سے 250 روپے فیس لی جائے گی۔ ان زمروں کے امیدواروں کو ، جو امتحان میں شریک ہوں گے ، پوری رقم واپس کر دی جائے گی۔ فیس کے تعین سے صرف سنجیدہ امیدواروں کی شرکت کو یقینی بنایا جاسکے گا۔

     2. تعلیمی استعداد : جولائی ، 2017 ء تک تمام لیول I عہدوں یا اسامیوں کے لئے کم از کم تعلیمی استعداد ، دسویں پاس یا آئی ٹی آئی سند یافتہ یا اس کے مساوی رکھی گئی تھی ۔ جولائی ، 2017 ء میں اس سطح کی متعدد اسامیوں کے لئے پیمانے میں تبدیلی کی گئی اور اسے دسویں درجہ پاس یا آئی ٹی آئی سند یافتہ یا اس کے مساوی کر دیا گیا ۔ اس تبدیلی کو عوام کے علم میں پیشگی طور پر نہیں لایا گیا اور یہ ان امیدواروں کے تئیں نا انصافی تھی ، جو گذشتہ کئی برسوں سے اس بھرتی کے لئے تیاریاں کر رہے تھے ۔ امیدواروں کو درکار اسناد حاصل کرنے کا ایک موقع ملا ہو تا اور جو استعداد ان کے پاس تھیں ، اس کے سلسلے میں وافر پیشگی نوٹس دی جانی چاہیئے تھی ۔ لہٰذا ، اب یہ فیصلہ کیا گیا ہے کہ اس امتحان کے لئے پیمانہ دسویں درجہ پاس یا آئی ٹی آئی سند یافتہ ہونا یا اس کے مساوی تعلیمی استعداد کا حامل ہونا قرار دیا جائے ۔ اس کی وجہ سے زیادہ سے زیادہ امید واران ان اسامیوں کے لئے اپلائی کر سکیں گے اور وسیع پیمانے پر شرکت کو یقینی بنایا جاسکے گا ۔ اس کے علاوہ ، ریلوے نے عملے کے لئے بہتر ہنر مندیوں کو یقینی بنانے کے لئے مزید تربیتی پروگراموں کی منصوبہ بندی بھی کر رکھی ہے۔
     3. زبان : امید واران کے لئے سوال نامے 15 زبانوں یعنی ہندی ، انگریزی ، اردو ، آسامی ، بنگالی ، گجراتی ، کنڑ ، کونکنی ، ملیالم ، منی پوری ، مراٹھی ، اڑیہ ، پنجابی ، تمل اور تیلگو میں فراہم کرائے جائیں گے ۔ اس طریقے سے پورے بھارت کے امیدواران کے لئے مواقع فراہم کرانے کو یقینی بنایا جا سکے گا ۔
     4. دستخط : امید واران اب ، صرف ہندی یا انگریزی کی بجائے کسی بھی زبان میں دستخط کر سکتے ہیں ۔ اس سے وافر طور پر بھارت کی گونا گونی اور تکثیریت کا اظہار ہو گا ۔

    U. No. 1031


    

    

    
    (Release ID: 1521476) Visitor Counter : 2
    
    
    
    
    

      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
4.