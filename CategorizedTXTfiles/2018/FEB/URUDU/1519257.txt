      کامرس اور صنعت کی وزارتہ

      یواے ای سے آئے ہوئے اعلیٰ سطحی وفد نے تجارت وصنعت کے وزیرسے ملاقات کی
      Posted On: 06 FEB 2018 1:52PM by PIB Delhi


    نئی دہلی ،6فروری :متحدہ عرب امارات سے آئے ہوئے ایک تجارتی وفد نے ، متحدہ عرب امارات اور بھارت کے مابین مضبوط باہمی تعلقات کو مزید پروان چڑھانے کی غرض سے، کل یہاں تجارت وصنعت کے وزیر،جناب سریش پربھوسے ملاقات کی ۔ ابوظہبی سے آئے ہوئے اس وفد کی قیادت،جناب احمدسلطان الفلاحی کررہے تھے ، جومتحدہ عرب امارات کے سفارت خانہ واقع نئی دہلی ، بھارت میں تجارتی اتاشی ہیں ۔ اس وفد میں ابوظہبی کے چمیبرآف کامرس اینڈ انڈسٹری کے ڈائرکٹر،جنرل محمد ایچ الموہیری ، چیف ایکزیکٹیوراشد عبدالکریم بلوشی ، ابوظہبی تمسکات ایکسچینج ، اورابوظہبی کے محکمہ صحت کے محمد حامد الحمیلی بھی شامل تھے ۔


    بھارت ۔یواے ای تعلقات ان دنوں کافی نمایاں ہیں کیونکہ وزیراعظم ہند ، جناب نریندرمودی 11سے 13فروری ،2018کے دوران یواے ای جائیں گے تاکہ وہا ں عالمی حکومتی سربراہ ملاقات میں شرکت کرسکیں ۔ وزیر اعظم کا یہ دورہ عرب ممالک تک بھارت کی رسائی کے نئے زاویے تلاش کرے گااور اس خطے میں بھارت کی کلیدی شراکت داری کا دائرہ بھی وسیع کرے گا۔متحدہ عرب امارات نے پہلے ہی اعلان کیاہے کہ وہ آئندہ دس برسوں کے دوران بھارت میں یہاں کے ترقی پذیربنیادی ڈھانچوں کے پروجیکٹ میں 75ارب امریکی ڈالرکے بقدر سرمایہ کاری انجام دیگا۔


    تجارت وصنعت کے وزیر نے دورے پرآئے ہوئے وفد کے روبرو یہ بات نمایاں کرکے پیش کی کہ بھارت میں ایک مضبوط ترین خدمات شعبہ موجود ہے اوربھارت اور یواے ای ایک جامع اقتصادی شراکت داری وضع کرسکتے ہیں تاکہ افریقہ ، لاطینی امریکہ اور وسط ایشیا کے لئے تیسری دنیا کی منڈیاں تشکیل پاسکیں ۔


    اس سال 14جنوری کو تجارت وصنعت کے وزیر نے سینیئرافسروں کے ساتھ ابوظہبی میں سرمایہ کاری کے موضوع پریواے ای ۔ بھارت اعلیٰ سطحی جوائنٹ ٹاسک فورس کی پانچویں میٹنگ میں شرکت کی تھی ،جس کا مقصد یہ تھا کہ متحدہ عرب امارات اور بھارت میں کلیدی شعبوں میں سرمایہ کاری کاراستہ ہموارکرنے کے پہلوؤں پرگفت وشنید کی جاسکے ۔


    یواے ای کے وفد نے زوردے کر کہاکہ اب یواے ای محض تیل پرمبنی معیشت والا ملک بن کرنہیں رہنا چاہتابلکہ بڑی تیزی سے علم پرمبنی معیشت کے راستے پرگامزن ہے اور بھارت میں چوں کہ خدمات کاشعبہ ازحدمضبوط ہے اورساتھ ہی ساتھ ایس ایم ای یعنی بہت چھوٹی اوسط صنعتی اکائیوں ، حفظان صحت ، تکنالوجی ، تعلیمی شعبوں میں بھی کافی امکانات موجود ہیں ، لہذا یواے ای اس خطے اور افریقہ میں اپنی کاروباری مصروفیت کو توسیع دینا پسند کریگااور اس میں سرمایہ بھی لگاناچاہے گا۔


    ***


    U-701

    
    
    (Release ID: 1519257) Visitor Counter : 1