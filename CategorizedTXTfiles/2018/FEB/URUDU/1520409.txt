      کیمیکلز اور فرٹیلائزر کی وزارت

      واجبی لاگت والااورکوالٹی کاحامل حفظان صحت نظام :انڈیافارمااینڈانڈیامیدیکل ڈیوائس 2018
      
      بھارت کی سب سے بڑی عالمی کانفرنس 15فروری ،2018کو بنگلورومیں ادویہ صنعت اور طبی آلات کے موضوع پرمنعقد ہورہی ہے
      
      Posted On: 13 FEB 2018 9:51AM by PIB Delhi


    نئی دہلی ،13فروری :کیمیاوی اشیأ اورکیمیاوی کھادوں کی وزارت کے تحت فارماسیوٹیکل یعنی ادویہ سے متعلق محکمہ ، فیڈریشن آف انڈین چیمبرس آف کامرس اینڈ انڈسٹری ( ایف آئی سی سی آئی) کے تعاون واشتراک سے 15سے 17فروری 2018کے دوران بنگلورومیں ‘واجبی لاگت والا کوالٹی کا حامل حفظان صحت ’کے موضوع پر ‘انڈیا فارما اینڈانڈیامیڈیکل ڈیوائس 2018’ کا اہتمام کرنے جارہاہے ۔ یہ اپنی نوعیت کی تیسری بین الاقوامی نمائش ہے اورساتھ ہی ساتھ ادویہ اورطبی آلات کے شعبے سے وابستہ کانفرنس بھی ہے ۔


    کیمیاوی اشیأ اورکیمیادی کھادوں کے وزیرجناب اننت کماراس سہ روزہ تقریب کا افتتاح کریں گے اور وزیرصحت وکنبہ بہبود جناب جے پی نڈا ، کرناٹک کے وزیراعلیٰ ،جنا ب سدھارمیااور کیمیاوی اشیأ اورکیمیاوی کھادوں نیز سڑک نقل وحمل اورشاہراہوں کے وزیرمملکت ، حکومت ہند ، جناب من سکھ ایل منڈاویاجیسی مقتدرشخصیات کی موجودگی میں حاضرین سے خطاب کریں گے ۔


    جناب اننت کمارنے کہاہے کہ آئندہ پیڑھی کے لئے ادویہ کے حصول کے موضوع پریہ تقریب ایک مثبت قدم ہوگی اوراس کی روشنی میں آئندہ ادویہ کی تیاری کاخاکہ تیارکیاجاسکے گااور حیاتیاتی پہلوواضح ہوں گے اور بھارت میں ادویہ کے شعبے کی مجموعی نموکا پورا منظرنامہ بھی واضح ہوگا۔ وزیرموصوف نے کہاہے کہ اس سلسلے کی یہ تیسری تقریب ہوگی اورآئندہ برسوں میں تمام شرکائے کارکے لئے مفید ثابت ہوگی اورادویہ کے شعبے میں ایشیا کی سب سے بڑی نمائش بھی ہوگی ۔


    انڈیافارمااورانڈیامیڈیکل ڈیوائس 2018کے تحت ادویہ کے موضوع پرایک راونڈٹیبل اورمیڈیکل ڈیوائسیز یعنی طبی آلات کے چیف ایکزیکیٹوافسران کے اجتماع کا بھی اہتمام کیاجائے گااورجناب اننت کماراس صنعت کو درپیش چنوتیوں اورمتعلقہ سرکاری پالیسیوں پرتمام شرکأ سے تبادلۂ خیالات کریں گے ۔ اس تقریب میں فارمااورطبی آلات کے شعبوں سے متعلق تمام ترشرکائے کارایک ہی چھت کے نیچے جمع ہوں گے اوردیگرممالک سے 50مہمان مندوبین سمیت سیکڑوں مندوبین اس میں شرکت کریں گے ۔ 300سے زائد کمپنیاں اور50اسٹارٹ اپس اپنی مصنوعات یہاں منعقدہ شاندارنمائش میں پیش کریں گے ۔ اس تقریب کے دوران 90سے زائد ممتازصنعتی قائدین سہ روزہ مختلف اجلاس کے دوران اپنے اپنے خیالات کا اظہارکریں گے ۔


    20سے زائد بین الاقوامی ادویہ اورآلات ریگولیٹربھارتی ریگولیٹروں کے ساتھ اس میٹنگ میں شرکت کریں گے ۔ سی آئی ایس اوربی آئی ایم ایس ٹی ای سی ممالک کے وزارتی وفود بھی اس تقریب میں حصہ لیں گے ۔ اس انڈیافارما اورانڈیامیڈیکل ڈیوائس 2018کی ایک کلیدی اورنمایاں بات یہ ہے کہ عالمی ادارہ صحت ‘‘ریگولیٹری نظام کو مستحکم اوراس کی پیشگی کوالی فیکیشن کے تعین ’ کے موضوع پرایک کانفرنس کا اہتمام کریگا۔این اے ایس ایس سی اوایم کے زیراہتمام ‘ادویہ کاشعبہ ، طبی آلات اورحفظان صحت سے متعلق صنعتوں میں اختراع کے توسط سے ڈیجیٹل تبدیلی ’ کے موضوع پرایک کانفرنس کا اہتمام کیاجائے گا۔


    فارماسیوٹیکلس اورطبی آلات کے شعبے میں عمدگی اوراختراع کے اعتراف کے لئے انڈیافارمااینڈانڈیامیڈیکل ڈیوائس ایوارڈس کا بھی اعلان کیاجائے گا۔


    تین روزہ تقریب کے دوران تکنیکی اجلاسات کا بھی اہتمام ہوگا جوبھارت میں اختراعی ادویہ کی تلاش ، بھارت کو عالمی سپلائی چین کا ایک حصہ بنانے ، مواقع ،چنویاں ، ضابطہ جاتی ضروریات ، بایولوجکس کی فراہمی ، اسٹم سیل یعنی خلیات اور ازسرنوقوت بخشنے والی ادویہ ازخود حفظان صحت اور اوٹی سی کی موضونیت کے عالمی رجحانات سے متعلق ضابطہ جاتی فریم ورک برائے بھارتی حفظان صحت ، میک ان انڈیا، اے پی آئی خود کفالت جیسے موضوعات پرمشتمل ہوں گے ۔


    اس تقریبات کے لئے سوشل میڈیا روابط کے پتے درج ذیل ہیں :


    انڈیا فارما 2018:ایچ اے ایس ایچ تی اے جی : #انڈیافارما


    ویب سائٹ : www.indiapharmaexpo.in ( میڈیاکے لئے اوپن اجلاسات کی براہ راست ویب کاسٹ کے لئے )


    فیس بک : https://www.facebook.com/indiapharma2018


    ٹویئٹر : https://twitter.com/indiapharma2018


    انسٹاگرا م : https://www.instagram.com/indiapharma2018/


    انڈیا فارما ڈیوائس 2018 :ایچ اے ایس ایچ تی اے جی : #انڈیامیڈیکل ڈیوائس


    ویب سائٹ : www.indiamediexpo.in ( میڈیاکے لئے اوپن اجلاسات کی براہ راست ویب کاسٹ کے لئے )


    : فیس بک https://www.facebook.com/indiamedicaldevice/


    ٹویئٹر : https://twitter.com/Indiamedical18


    انسٹاگرام : https://www.instagram.com/indiamedical18/


    U-839

    
    
    (Release ID: 1520409) Visitor Counter : 2
    
    
      Read this release in: English , Hindi , Tamil