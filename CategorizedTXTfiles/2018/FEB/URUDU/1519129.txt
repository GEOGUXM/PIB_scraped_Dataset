      مکانات اور شہری غریبی کے خاتمے کی وزارت

      قرض کی شرح میں کمی ، ٹیکسوں میں رعایت ، بیرونی اور پرائیویٹ پونجی سرمائے کو یقینی بنانے کے لئے کفایتی ہاؤسنگ بنیادی ڈھانچے کی حیثیت ضروری : ہردیپ پوری
      
      آر ای آر اے ۔ آر ای آئی آئی ایس ، مکانوں پر قرض کی شرح میں زیاہ چھوٹ ، اسٹامپ ڈیوٹی / اندراج کے اخراجات میں کمی سے ہاؤسنگ اور تعمیراتی سرگرمیوں کو فروغ حاصل ہوگا

      Posted On: 05 FEB 2018 3:28PM by PIB Delhi

    نئیدہلی، 05 ۔فروری۔کفایتی ہاؤسنگ کے فروغ کے لئے سرکار نے ایسے متعدد اقدامات کئے ہیں، جن کا مقصد اس نشانے کے حصول کے لئے فضا کو سازگار کرنا ہے ۔اس سلسلے میں سرکار نے کفایتی ہاؤسنگ کو ڈھانچہ جاتی حیثیت کی منظوری دے دی ہے ، جس سے ان منصوبوں کو کم شرح کے قرضوں کے حصول ،ٹیکسوں میں رعایت اور گھریلو اور غیر ملکی پونجی سرمائے کے بہاؤ میں اضافے جیسے اقدامات سے متعلقہ فوائد حاصل کرنے کا حق حاصل ہوگا۔ اس سلسلے میں منافع سے جُڑی انکم ٹیکس کٹوتی ایک سال سے خالی پڑے رہائشی یونٹوں ، جب وہ رہائشی یونٹ جو فروخت نہ ہوئے ہوں ، اُن کی ٹیکس شرح میں کمی ، بلڈ اپ ایریا کے بجائے کارپیٹ کی ایریا کی پیمائش جیسے اقدامات شامل ہیں ۔ ہاؤسنگ اور شہری امور کے وزیر مملکت (آزادانہ چارج ) جناب ہردیپ پوری نے غیر ملکی سرمایہ کاروں کے ایک خصوصی اجتماع میں یہ بات کہی ۔ جناب ہردیپ پوری نے اس اجتماع میں شامل لوگوں سے خطاب کرتے ہوئے کہا کہ رئیل اسٹیٹ (ریگولیشن اینڈ ڈیولپمنٹ ) ایکٹ 2016 (آر ای آر اے ) ، ریئل اسٹیٹ انویسمنٹ ٹرسٹ (آر ای آئی ٹی ) بے نامی ٹرانزکشن (پروہبیشن امنڈمنٹ )ایکٹ 2016 ، مکانوں کے لئے ٹیکس کی شرح میں زبردست چھوٹ ، گڈس اینڈ سروسیز ٹیکس (جی ایس ٹی ) ،زمینی امور سے متعلق اصلاحات ڈیولپمنٹ کنٹرول کے قاعدوں سے زیادہ سے زیادہ استفادہ ، اسٹامپ ڈیوٹی اور رجسٹریشن چارجز کو منطقی بنائے جانے اور ڈجیٹل اقدامات جیسے اضافی اقدامات شروع کئے گئے ہیں ، جن سے ہاؤسنگ اور تعمیراتی سرگرمیوں میں اضافہ ہوگا ۔ رئیل اسٹیٹ ڈیولپمنٹ کو زبردست راحت حاصل ہوگی۔ علاوہ ازیں ان اقدامات سے ہاؤسنگ کے شعبے میں سرمایہ کاری کے لئے ملکی اور غیر ملکی سرمایہ کاری میں دلچسپی پیدا ہوگی ۔ ظاہر ہے کہ اس کے نتیجے میں مجموعی گھریلو شرح نمو اور مزدور بازار پر مثبت اثرات مرتب ہوں گے ۔ہم سب اس بات سے بخوبی وا قف ہیں کہ ہرطرح کے واجبات سے مبریٰ زمین کی موجودہ میونسپل حدود میں ہاؤسنگ کی اسکیموں کے لئے فراہمی کوئی آسان کام نہیں ہے ۔ اس لئے یہ ضابطہ وضع کیا گیا ہے ، جس کی رو سے نوٹیفائی ایریاز میں آنے والے دیہی علاقوں کو بھی اس میں شامل کیا جائے ۔اس کے ساتھ پلاننگ / ڈیولپمنٹ ایریاز کو بھی پردھان منتری آواس یوجنا (پی ایم اے وائی یو ) کے دائرے میں شامل کیا جاسکے گا ،جس سے کفایتی مکانات کی تعمیر کے لئے سستی قیمتوں پر اضافی زمین دستیاب ہوسکے گی۔ سرکار نے مانگ اور فراہمی کے درمیان موجود خلا کو پُر کرنے کے لئے 2015 میں پردھان منتری آواس یوجنا ( پی ایم اے وائی ) -اربن شروع کی تھی ۔ اس اسکیم کا وسیع تر نشانہ غریب ، بے گھر شہریوں کے مکانات کی ضرورتوں کی تکمیل ہے تاکہ وہ 2022 تک بنیادی سہولیات کے ساتھ اپنا مکان حاصل کرسکیں ۔ ریاستی سطح پر مانگ کی اندازہ کاری کے بعد سرکار کو ای ڈبلیو ایس /ایل آئی جی کے شعبے میں تقریباََ ایک کروڑ بیس لاکھ مکانات تعمیر کرنے ہوں گے ۔ اس سلسلے میں گلوبل ہاؤسنگ


    کنسٹرکشن چیلنج (جی ایچ سی ٹی سی ) جیسا ایک زبردست عالمی منصوبہ شروع کیا گیا ہے ،جس کا مقصد جدت طراز تعمیراتی ٹکنالوجی حاصل کرنا ہے۔ یہ ایک ایسی ٹکنالوجی جو قابل حصول ، پائیدار اور کفایتی ہو اور جو بڑے پیمانے پر کفایتی مکانات کی تدریجی رفتار سے تعمیر میں معاون ہو ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔رم


    U- 671

    
    
    (Release ID: 1519129) Visitor Counter : 1