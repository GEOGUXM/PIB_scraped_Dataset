      وزارت دفاع

      متاثرین کا انخلاء : وادئ کرگیاک
      Posted On: 17 FEB 2018 8:41PM by PIB Delhi


    نئی دہلی۔ 17 فروری؛ 16 فروری، 2018 کو فضائیہ کے لیہہ میں واقع ایر فورس اسٹیشن کے ’سیاچین پایونیئر‘ کو پدام سے دوراور شنکنلا درّہ کے قریب ایک انتہائی ناقابل رسائی وادی میں واقع کرگیاک کے ایک دور دراز کے گاؤں سے ڈسفاگیا بیماری سے متاثرہ، 35 سالہ حاملہ خاتون اسٹانجن لاٹون کے انخلاء کے ایک مشکل ترین کام کی ذمہ داری سپرد کی گئی۔ دوپہر کے 2 بج رہے تھے اور موسم گھنے بادلوں سے لبریز تھا۔ بیحد کم وقت میں عملے نے موسم کا اندازہ لگایا، ہنگامی حالات پر تبادلۂ خیال کیا اور دوبارہ ایندھن بھرنے کی ضرورت سے بچنے کے پیش نظر زیادہ سے زیادہ ایندھن کے ساتھ راستے کی منصوبہ بندی کی۔


    30 منٹ کے اندر ہی اڑان کی مکمل منصوبہ بندی تیار کی گئی جس میں ونگ کمانڈر ایس آئی خان اور فلائٹ لیفٹیننٹ پروین کی قیادت میں ایئرکرافٹ اور ونگ کمانڈر ایس کے پردھان اور سکواڈرن لیڈر اے بیڈکر نمبر 2 کے طور پر شامل تھے۔ راستہ دشوار گزار اور موسم بہت خراب تھا اور لینڈنگ کے لیے جگہ کی کمی نے اس ذمہ داری کو اور بھی مشکل ترین بنا دیا۔بہرحال عملے نے کامیابی کے ساتھ وادی کو پار کیا اور بحفاظت پدام پہنچا۔ ایک فوری ٹرن اراؤنڈ سروسنگ کے بعد پرواز ایک بار پھر سے کرگیاک کے لیے روانہ ہو ا جو پدام سے 50 کیلو میٹر آگے تھا۔


    وادئ کرگیاک کے اندر موسم خراب ہو رہا تھا پھر بھی عملے نے کامیابی کے ساتھ گاؤں کا پتہ لگا لیا اور گاؤں کے قریب اتر کر متاثرہ کو انتہائی احتیاط سے اٹھا کر اپنے ساتھ لیا۔ انتہائی اونچائی پر ہونے اور انتہائی کم آکسیجن کی وجہ سے متاثرہ خاتون کو سانس لینے میں بھی دشواری ہو رہی تھی۔


    واپسی کی پرواز اور زیادہ چیلنجنگ تھی لیکن عملے نے پورے پیشہ ورانہ طریقے سے منفی موسم کا سامنا کیا اور بر وقت متاثرہ حاملہ خاتون اور اس کے پیٹ میں پل رہے بچے کو واپس لاکر ان کی جان بچائی۔


    U-924

    
    
    (Release ID: 1520847) Visitor Counter : 2