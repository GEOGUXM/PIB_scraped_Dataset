      کامرس اور صنعت کی وزارتہ

      ایم سی-11 کے بعد کےد ور میں ڈبلیو ٹی او سے متعلق دو روزہ غور وفکر اجتماع
      Posted On: 20 FEB 2018 12:09PM by PIB Delhi


    نئی دہلی۔ 21 ؍فروری۔ایم سی11 مرحلے کے بعد عالمی ادارہ تجارت سے متعلق دو روزہ غور وفکر میٹنگ کا اہتمام تجارت کے محکمے اور عالمی ادارہ تجارت سے متعلق مطالعات کے مرکز نے 19-20 فروری 2018 کے دوران کیا۔ اس اجتماع میں شریک افراد میں صنعت ، حکومت ، تعلیمی اداروں ، مفکرین ، مہذب معاشرے اور تجارتی پالیسی ماہرین کے نام شامل ہیں۔


    اس دو روزہ غور وفکر اجتماع کے اہتمام کا مقصد یہ تھا کہ ایم سی11 مرحلے کے بعد ڈبلیو ٹی او کے سلسلے میں ممکنہ نظریات وخیالات پر غور وفکر کیاجائے۔ ایجنڈے کے تحت جو باتیں شامل کی گئی تھیں ان میں مختلف النوع موضوعات مثلاً زراعت ، خدمات، سرمایہ کاری سہولتیں، ای۔تجارت، ادارہ جاتی موضوعات، ترقیات ، ایم ایس ایم ای اور صنف جیسے نکات شامل تھے۔


    میٹنگ میں ڈبلیو ٹی او کے ، بات چیت سے متعلق تازہ ایجنڈے اور کچھ ملکوں کی طرف سے مستقبل کی بات چیت کے معاملات جن کے بارے میں تجویز رکھی جارہی ہے ، سبھی معاملات پر نظریات کا کھل کر تبادلہ کیا گیا۔


    کامرس اور صنعت کے وزیر جناب سریش پربھاکر پربھو نے اپنے اظہار خیال کے دوران شرکاء کے ساتھ جن موضوعات پر بات چیت کی گئی اور ان کی طرف سے جو خیالات پیش کیے گئے ان کی گہرائی اور وسعت پر اطمینان ظاہر کیا۔ انہوں نے زور دیکر کہا کہ خصوصی اور امتیازی طریقہ کار ، ڈبلیو ٹی او کے لائحہ عمل کا خصوصی اور اہم پہلو رہا ہے اور بھارت اس کے سلسلے میں کوئی سمجھوتہ نہیں کرسکتا اگرچہ دیگر ملکوں کی طرف سے کچھ نئے معاملات اٹھائے جارہے ہیں جو بھارت کیلئے مناسب ہوسکتے ہیں لیکن زراعت اور گزر بسر جیسے موجودہ معاملات بھارت کیلئے انتہائی اہمیت کے حامل ہیں۔


    انہوں نے عالمی تجارتی تنظیم کی اہمیت پر زور دیا اور داؤس میں تکثیریت کی اہمیت کے سلسلے میں وزیراعظم کی رائے زنی کی طرف توجہ مبذول کرائی۔ جی اے ٹی ٹی / عالمی تجارتی تنظیم کی بھارت کی طویل رکنیت پر اظہار خیال کرتے ہوئے وزیر موصوف نے کہا کہ بھارت عالمی تجارتی تنظیم کی افادیت کو یقینی بنانے میں اہم رول ادا کرتا ہے کیوں کہ یہ سبھی ملکوں کے بہترین مفاد میں ہے۔


    اس ضمن میں انہوں نے عالمی تجارتی تنظیم کے اُس وزارتی اجتماع کی اہمیت اور اس سلسلے میں بھارت کی جانب سے کی جانے والی پہل قدمی کی اہمیت کو نمایاں کیا ، جو دلّی میں 19 اور 20 مارچ 2018 کو منعقد ہونے والا ہے۔ امید ہے کہ اس اجتماع میں نسبتاً کم ترقی یافتہ ، ترقی پذیر ملکوں سے لیکر ترقی یافتہ ملکو ں تک سبھی کی نمائندگی کرنے والے 50 سے زیادہ ملک شرکت کریں گے۔


    وزیر موصوف نے شرکاء کی طرف سے جوش ولولے کے اظہار کو سراہتے ہوئے کہا کہ اس طرح کی بات چیت کا اہتمام لگاتار کیا جاناچاہئے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ اس ۔ ع ن۔


    U-993

    
    
    (Release ID: 1521221) Visitor Counter : 1