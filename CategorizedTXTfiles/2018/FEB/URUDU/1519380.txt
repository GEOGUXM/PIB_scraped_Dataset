      امور داخلہ کی وزارت

      این آئی ڈی ایم کی اسامیاں
      Posted On: 06 FEB 2018 7:19PM by PIB Delhi


    نئی دہلی، 6 فروری 2018 /این آئی ڈی ایم میں منظور شدہ 57 عہدوں میں سے 41 عہدے پہلے ہی پُر کئے جاچکے ہیں۔ امور داخلہ کے وزیر مملکت جناب کرن رجیجو نے آج لوک سبھا میں ایک سوال کے تحریری جواب میں یہ اطلاع دی۔


    انہوں نے یہ بھی کہا کہ نیشنل انسٹی ٹیوٹ آف ڈیزاسٹر منجمنٹ (بھرتی اور سروس کی دیگر شرائط) ضابطہ 2014 ،21 اگست 2014 کو مشتہر کیا گیا تھا، اس لئے یہ یقین کرلیا گیا کہ این آئی ڈی ایم کے موجودہ ملازمین کو مجاز اتھارٹی کی منظوری کے بعد ان ضابطوں کے تحت 4 ستمبر2017 کو مقرر کردیا گیاہے۔ این آئی ڈی ایم کے ریزرویشن روسٹر کی امور داخلہ کی وزارت کا ریزرویشن سیل جانچ پڑتال کررہا ہے۔ تصدیق کے بعد این آئی ڈی ایم مشتہر شدہ ضابطوں کے مطابق ترقی دے کر /براہ راست بھرتی کے ذریعہ خالی عہدوں کو بھرنے کے سلسلہ میں مزید کارروائی کرے گا۔


    این ڈی ایم اے اور این آئی ڈی ایم دونوں ہی ڈیزاسٹر منجمنٹ ایکٹ کے تحت اپنی اپنی ذمہ داریاں پوری کررہے ہیں۔ حالیہ برسوں میں این ڈی ایم اے اور این آئی ڈی ایم کی بعض اہم کامیابیاں درج ذیل ہیں۔


    1۔ پہلی مرتبہ این ڈی ایم اے نے 2016 میں ملک کے لئے نیشنل ڈیزاسٹر منجمنٹ پلان جاری کیا ۔ اس پلان کی میکسیکو کے شہر کانکن میں مئی 2017 میں منعقدہ بحران کو کم کرنے سےمتعلق عالمی پلیٹ فارم کے پانچویں اجلاس میں بڑی تعریف کی گئی اور کہا گیا کہ دنیا میں یہ پہلا بحران پر قابو پانے کا منصوبہ ہےجو بحران کے خطرات کم کرنے کے سینڈائی فریم ورک (ایس ایف ڈی آر آر) سے مطابقت رکھتا ہے۔


    2۔ این ڈی ایم اے نے نومبر2016 میں ڈیزاسٹر رسک ریڈکشن کے بارے میں ایشیائی وزارتی کانفرنس (اے ایم سی ڈی آر آر) کا انعقاد کیا۔ یہ تقریب بہت کامیاب رہی جس میں پچاس سے زیادہ ملکوں نے شرکت کی۔


    3۔ این ڈی ایم اے نے پہلی مرتبہ ملک میں میوزیموں کے لئے ڈیزاسٹر منجمنٹ پلان تیار کیا۔


    4۔ این آئی ڈی ایم نے مئی 2017 میں بحران کے خطرات کم کرنے سےمتعلق نیشنل پلیٹ فارم کی دوسری میٹنگ کا اہتمام کیا اس کانفرنس میں حکومت ، سول سوسائٹیز اور شعبہ تعلیم سے متعلق اندرون ملک کے ایک ہزار سے زیادہ افراد نے شرکت کی۔ اس کانفرنس میں بحران پر قابو پانے کے مختلف پہلوؤں پر تبادلہ خیال کیا گیا اور قیمتی فیصلے کئے گئے۔


    5۔ 16-2015، 17-2016 اور 18-2017 میں (31 دسمبر 2017تک) این آئی ڈی ایم نے کل ملاکر 133 تربیتی پروگرام چلائے جن میں 4050 افراد نے شرکت کی۔


    ۔۔۔۔۔۔۔۔۔۔۔


    م ن۔ ج۔ ج۔


    U- 717


    
    

    
    (Release ID: 1519380) Visitor Counter : 1