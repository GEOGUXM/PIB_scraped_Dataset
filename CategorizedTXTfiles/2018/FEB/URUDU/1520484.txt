      ٹیکسٹائلز کی وزارت

      بہت چھوٹی ، چھوٹی اور درمیانیہ درجہ کی صنعتوں کی دوبارہ زمرہ بندی سے مال
      
      تیار کرنے کے کام میں مدد ملے گی: ٹیکسٹائل کی وزیر

      Posted On: 13 FEB 2018 6:35PM by PIB Delhi

    نئی دہلی، 13 فروری 2018 / ٹیکسٹائل کی وزیر محترمہ اسمرتی زوبین ایرانی نے کہا ہے کہ بہت چھوٹی، چھوٹی اور درمیانی درجہ کی صنعتوں کی دوبارہ زمرہ بندی سے اور 250 کروڑ روپے تک کا سالانہ کاروبار کرنے والی صنعتوں پر ٹیکس میں 5 فی صد کی کمی سے مال تیار کرنے کے کام میں مدد ملے گی اور کپڑا سیکٹر میں روزگار کےمواقع میں اضافہ ہوگا۔ آج یہاں میڈیا کے افراد سے بات کرتے ہوئے انہوں نے کہا کہ سلک اور ہاتھ سے بنے ہوئے کپڑےپر کسٹم ڈیوٹی میں اضافہ سے سستے چینی کپڑوں کی بازاروں میں بھرمار کی حوصلہ شکنی ہوگی جس سے پاور لوم سیکٹر میں اندرون ملک کپڑا تیار کرنے والوں کو فائدہ ہوگا۔


    ٹیکسٹائل سیکٹر کے لئے 2016 میں 6 ہزار کروڑ روپے کے جس خصوصی پیکج کا اعلان کیا گیا تھا، اس میں سے 1800 کروڑ روپے پہلے ہی جاری کئے جاچکے ہیں، اور 300 کروڑ روپے رواں مالی سال میں جاری کئے جائیں گے۔ محترمہ ایرانی نے ٹیکسٹائل سیکٹر میں ہنر مندی کے فروغ کے لئے سو فی صد زیادہ رقمیں مخصوص کئے جانے کا بھی ذکر کیا۔ انہوں نے کہا کہ ہاتھ سے بنے ہوئے اور مشین سے بنے ہوئےکپڑے پر جی ایس ٹی شرح کم کئے جانے سے ان سیکٹروں میں کاروبار کرنے میں آسانی پیدا ہوگئی ہے۔ دھاگے پر جی ایس ٹی کی شرح 18 فی صد کم کرکے 12 فی صد اور جاب ورک پر 18 فی صد کم کرکے پانچ فی صد کردی گئی ہے۔ زرّیں کپڑے کے شعبے میں تجارتی مالی اسکیم پر امداد 2 فی صد سے بڑھا کر 5 فی صد کردی گئی ہے۔ محترمہ ایرانی نے کہا کہ زرّیں کپڑے کے سیکٹر میں 16 فی صد اضافہ سبسڈی اسکیموں پر موثر عمل درآمد کی وجہ سے ممکن ہوسکا ہے۔ 138 کروڑ روپے مدرا قرض کے طو ر پر 28 ہزار بنکروں کو دیئے گئے ہیں اور 1.8 لاکھ کپڑا کارکنوں نے ایمپلائز پراویڈنٹ فنڈ آرگنائزیشن (ای پی ایف او) میں باضابطہ طور پر شمولیت اختیار کرلی ہے۔


    محترمہ ایرانی نے مزید کہا کہ ہست کلا شیوروں کا دوسرا راؤنڈ اس مہینے کی 19 سے 24 تاریخ ملک کے مختلف حصوں میں چلایا جائے گا اور اس میں خاص توجہ شمال مشرقی علاقے پر رہے گی۔ انہوں نے پارلیمنٹ ممبروں کو خط لکھا ہے کہ وہ ان کیمپوں میں سرگرمی سے شرکت کریں تاکہ بنکروں کی حوصلہ افزائی ہوسکے۔ ٹیکسٹائل کی وزیر ، وزارت کے سینئر اہلکاروں کے ساتھ خود بھی ان کیمپوں کا دورہ کریں گی۔ پہلے مرحلے کے تحت پچھلے سال 7 سے 17 اکتوبر تک پورےملک کے 247 اضلاع میں اس طرح کے 394 کیمپ لگائے گئے تھے۔


    U- 873

    
    
    (Release ID: 1520484) Visitor Counter : 2