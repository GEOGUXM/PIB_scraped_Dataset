      وزارت خزانہ

      ایم ایس ایم ای کو قرض امداد اور اختراع کیلئے 3794 کروڑ روپئے فراہم کئے گئے ہیں
      
      حکومت نے روزگار کے مواقع بڑھانے کیلئے نئے اقدامات کئے ہیں
      
      مطالعہ بتاتا ہے کہ اس سال 70 لاکھ رسمی ملازمتیں پیدا کی گئی ہیں: وزیر خزانہ

      Posted On: 01 FEB 2018 4:54PM by PIB Delhi

    یہ اعلان کرتے ہوئے کہ متوسط، چھوٹی اور بہت چھوٹی صنعتوں (ایم ایس ایم ای) کے لئے عام بجٹ 19-2018 میں 3794 کروڑ روپئے فراہم کئے گئے ہیں، مالیات اور کارپوریٹ اُمور کے مرکزی وزیر جناب ارون جیٹلی نے کہا کہ اس شعبے کو قرض امداد، سرمایہ اور سود سبسیڈی اور اختراعات فراہم کرنے کیلئے ایسا کیا گیا ہے۔ آج یہاں پارلیمنٹ میں 19-2018 کا عام بجٹ پیش کرتے ہوئے جناب ارون جیٹلی نے کہا کہ ٹیکسٹائل شعبے کو 7148 کروڑ روپئے فراہم کئے گئے ہیں۔


    اس بات پر بہت زیادہ زور دیتے ہوئے کہ ملازمت کے مواقع پیدا کرنا اور ملازمت پیدا کرنے کا راستہ ہموار کرنا پچھلے تین برسوں میں حکومت کی بنیادی پالیسی رہی ہے ، وزیر خزانہ نے کہا کہ حالیہ دنوں میں کرائے گئے ایک آزاد مطالعے سے اس سال 70 لاکھ رسمی ملازمتیں پیدا ہونے کا پتہ چلا ہے۔ جناب جیٹلی نے کہا کہ حکومت اگلے تین برسوں کیلئے تمام شعبوں کیلئے امپلائی پروویڈنٹ فنڈ (ای پی ایف) میں نئے ملازمین کی اجرتوں میں 12فیصد اپنی حصے داری دے گی۔ وزیر خزانہ نے تمام شعبوں کیلئے فکسڈ ٹرم ملازمت کی سہولت کی توسیع کا بھی تذکرہ کیا۔ وزیر خزانہ نے کہا کہ حکومت پھنسے ہوئے قرضوں سے مؤثر طور پر نمٹنے کیلئے کیے جانے والے اقدامات کاجلد ہی اعلان کرے گی۔


    ایم ایس ایم ای پر ٹیکس کے بوجھ کو کم کرنے اور بڑے پیمانے پر ملازمت پیدا کرنے کی کوشش کے تحت جناب جیٹلی نے ان کمپنیوں کیلئے 25فیصد کی تخیف شدہ شرح کے فوائد کی توسیع سے متعلق اقدامات کابھی اعلان کیا جن کا مالی سال 17-2016 میں سالانہ کاروبار 250 کروڑ روپئے سے زائد کارہا ہے۔وزیر خزانہ نے کہا کہ اس سے ان بہت چھوٹی ، چھوٹی اور متوسط درجے کی صنعتوں کے تمام زمرے والی کمپنیوں کو فائدہ پہنچے گاجو انکم ٹیکس ریٹرن بھرنے والی کمپنیوں کی تقریباً 99فیصد ہیں ۔ انہوں نے اس اعتماد کااظہار کیا کہ 99فیصد کمپنیوں کے لئے کارپوریٹ انکم ٹیکس کی کمتر شرح سے انہیں فاضل سرمایہ ملے گا جس کے نتیجے میں مزید ملازمتیں پیدا ہوں گی۔


    وزیر خزانہ جناب ارون جیٹلی نے رسمی شعبے میں مزید خواتین کے روزگار کے لئے ترغیبات فراہم کرنے کی کوشش پر زور دیا۔ انہوں نے کہا کہ اس کے نتیجے میں انہیں گھر بیٹھے زیادہ تنخواہ ملے گی۔ وزیر خزانہ نے اعلان کیا کہ حکومت پردھان منتری کوشل کیندر پروگرام کے تحت ملک کے ہر ایک ضلع میں ایک ماڈل ہنرمندی کا مرکز قائم کررہی ہے۔ جناب جیٹلی نے کہا کہ انہوں نے سرکاری شعبے کے بینکوں کو آن بورڈ کرنے اور کارپوریٹ کمپنیوں کو ٹریڈ الیکٹرانکس ریسیوایبل ڈسکاؤنٹنگ سسٹم (ٹی آر ای ڈی ایس) پلیٹ فارم فراہم کرنے اور انہیں جی ایس ٹی این سے منسلک کرنے کی تجویز پیش کی ہے۔ انہوں نے کہا کہ ایم ایس ایم ای کیلئے قرض کی منظوری کی سہولت پر نظرثانی کی جائے گی تاکہ بینک جلدی فیصلہ کرسکیں۔


    جناب جیٹلی نے ری فائنانسنگ پالیسی کے جائزے اور نان بینکنگ فائنانس کمپنیز این بی ایف سی کی بہتر ری فائنانسنگ کیلئے مدرا کے ذریعے طے کردہ اہلیتی معیار کاتذکرہ کیا۔ اس سلسلے میں انہوں نے 19-2018 کے لئے مدرا کے تحت قرض دینےکیلئے تین لاکھ کروڑ کا ہدف طے کرنے کی تجویز پیش کی۔ وزیر خزانہ نے وزارت مالیات میں ایک گروپ کے بارے میں بھی اظہار خیال کیا جو کہ فن ٹیک کمپنیوں کی ترقی کیلئے پالیسی اور مناسب ماحول کے قیام کے لئے درکار ادارہ جاتی ترقیاتی اقدامات کا جائزہ لے رہا ہے۔ انہوں نے مزید کہا کہ وینچر کیپٹل فنڈ کیلئے ماحول تیار کرنے اور ملک میں متبادل سرمایہ کاری فنڈکے کامیاب آپریشن کیلئے مزید اقدامات کئے جائیں گے ۔


    U-600

    
    
    (Release ID: 1518655) Visitor Counter : 4