      امور صارفین، خوراک اور عوامی تقسیم کی وزارت

      جی اے ایم اے میں اپریل 2015 سے جنوری 2018تک 6230 شکایات موصول ہوئیں
      Posted On: 06 FEB 2018 12:06PM by PIB Delhi


    نئی دہلی، 07 ۔فروری ۔امور صارفین و امور خوراک ورسد کے وزیر مملکت جناب سی آر چودھری نے لوک سبھا کو بتایا کہ جہاں تک امور صارفین وامور خوراک ورسد کی وزارت کا تعلق ہے ،گمراہ کن اشتہارات سے متعلق شکایات کے معاملات ،شکایات کے تدارک کے لئے ، گریوانس اگینسٹ مس لیڈنگ ایڈورٹیزمنٹس (جی اے ایم اے ) کے نام سے ایک پورٹل شروع کیا گیا ہے ،جس کے تحت محکمہ ہذا کو جی اے ایم اے پورٹل کے ذریعہ موصول ہونے والی شکایات کو ایڈورٹائزنگ اسٹینڈرڈ کونسل آف انڈیا (اے ایس سی آئی ) کو اس کے کوڈ کے مطابق ارسال کئے جانے کی ذمہ داری تفویض کی گئی ہے ۔ ایسے معاملات پر جہاں شکایات پر سماعت ہوتی ہے ، ان میں ایڈورٹائزر یعنی مشتہرین کو ہدایت کی جاتی ہے کہ وہ اپنے اشتہار میں ترمیم کریں یا اسے واپس لیں ۔اس ہدایت کی عدم تعمیل کی صورت میں اے ایس سی آئی ضروری کارروائی کے لئے متعلقہ ریگولیٹر ز کو بھیج دیتا ہے ۔ اپریل 2015 سے جنوری 2018 تک کی مدت کے دوران جی ایم اے کے پورٹل کو 6230 شکایات موصول ہوئی ہیں ، جن میں سے 1262 شکایات مسترد کردی گئی ہیں اور 3146 شکایات کا سد باب کردیا گیا ہے جبکہ 1148 شکایات مزید کارروائی کے لئے متعلقہ ریگولیٹر کو بھیج دی گئی ہیں ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-731

    
    
    (Release ID: 1519427) Visitor Counter : 1