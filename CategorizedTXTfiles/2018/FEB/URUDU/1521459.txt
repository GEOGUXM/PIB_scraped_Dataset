      امور داخلہ کی وزارت

      این ڈی ایم اے نے ہیٹ ویو 2018 ء سے نمٹنے کے لئے ریاستوں کو تیار کیا
      
      بر وقت کارروائی سے ریاستیں اپنی گرمی کے منصوبہ عمل پر موثر ڈھنگ سے عمل درآمد کر سکیں گی

      Posted On: 22 FEB 2018 7:25PM by PIB Delhi

    نئی دلّی ، 22 فروری ؍ اس سال نا گزیر گرمی کی لہر سے نمٹنے اور اُس کے اثرات کو کم کرنے کے تمام شرکاء کے عزم کے ساتھ آج وجے واڑہ میں گرمی کے اثرات کو کم کرنے اور روک تھام نیز تیاری سے متعلق دو روزہ قومی ورک شاپ کامیابی کے ساتھ اختتام کو پہنچا ۔ ورک شاپ کا انعقاد قومی تباہی روک تھام اتھارٹی ( این ڈی ایم اے ) نے حکومت آندھرا پردیش کے اشتراک سے کیا تھا ۔


    این ڈی ایم اے کے رکن جناب کمل کشور نے اس سال ابھرنے والے موضوعات پر تبادلۂ خیال کرتے ہوئے کہا کہ ‘‘ اس سال ہماری توجہ اموات کی تعداد کو کم کرنے پر مرکوز ہونی چاہیئے ۔ پھر بھی گرمی سے متعلق بیماریوں پر نظر رکھنے کی ضرورت ہے کیونکہ اس سے عام طور پر محروم طبقات کے افراد آسانی سے شکار بنتے ہیں ۔ ’’


    لُو کے مقابلے کے لئے صلاحیت سازی اور رد عمل کو بہتر بنانے سے متعلق تکنیکی اجلاس میں لُو کے اثرات کو کم کرنے کے اقدامات کے تئیں سماج کو حساس بنانے کے لئے مخصوص بیداری مہم اور رسائی پروگرام پر تبادلۂ خیال ہوا ۔ اس اجلاس میں گرم لہر سے متعلق بیماریوں اور اموات کی صورت حال سے نمٹنے کے لئے مخصوص شعبے سے متعلق معیاری عملی طریقۂ کار ( ایس او پی ) وضع کرنے کے علاوہ پائیدار ترقی کے اہداف کے پس منظر میں گرمی سے مقابلے کے اقدامات پر تبادلہ خیال ہوا ۔


    لُو سے متعلق منصوبہ عمل کی نگرانی ، جائزہ اور انہیں تا حال بنانے سے متعلق اجلاس میں گرم لہر کی حالت کی پابندی کے ساتھ نگرانی کرنے کے لئے تمام ایجنسیوں کے مابین تال میل کی اہمیت پر بھی تبادلۂ خیال ہوا ۔ اس میں معیاری دستاویز کاری اور رپورٹنگ کے کردار کے علاوہ ماحولیات میں مناسب تبدیلیوں کے لئے ہیٹ ایکشن پلان کی اہمیت کا جائزہ لینے اور انہیں تا حال بنانے پر بھی روشنی ڈالی گئی ۔


    لُو کی حالت میں اکثر و بیشتر جسم میں پانی کی کمی ہو جاتی ہے ، گرمی زیادہ لگتی ہے ، انسان پر دباؤ پڑتا ہے اور یہاں تک کہ مہلک گرم لہر کی زد میں آ جاتا ہے ۔ پیشگی منصوبہ بندی اور تیاری کے ساتھ لُو کی وجہ سے ہونے والی اموات اور بیماریوں کے واقعات کو کم کیا جا سکتا ہے ۔


    2016 ء میں لُو کی روک تھام اور بندوبست سے متعلق تیاری کے منصوبہ عمل کے رہنما خطوط اور زیادہ تر متاثر ہونے والی ریاستوں کے ذریعے اٹھائے گئے مثبت اقدامات کی وجہ سے ملک میں اموات کی تعداد میں نمایاں طور پر کمی آئی ہے ۔ کامیابی کی اِس کہانی کو آگے بڑھاتے ہوئے این ڈی ایم اے نے 2017 ء میں تلنگانہ کے شہر میں حیدر آباد میں لُو سے متعلق ایک قومی ورک شاپ کا انعقاد کیا تھا ۔ ورک شاپ میں ریاستی حکومتوں کے ذریعے رہنما خطوط کو بر وقت تا حال بنانے کے علاوہ ، اُن پر پابندی کے ساتھ کارروائی کرنے ، قریبی نگرانی اور جائزے کے علاوہ اُن کے موثر عمل درآمد پر بھی غور و خوض ہوا اور ملک میں گرمی کی لہر سے ہونے والی اموات کی تعداد کو کم کرنے کے لئے بیداری مہم چلانے پر بھی اتفاق ہوا تھا ۔


    ورک شاپ کے پہلے دن تین تکنیکی اجلاس منعقد ہوئے ، جن میں لُو کے منصوبہ عمل اور خطرات کو کم کرنے ، اُن کی پیشگی وارننگ ، پیش گوئی کرنے اور گرم ہوا کے مقابلے کی تیاری کے علاوہ اُن سے حاصل ہونے والے تجربات کے تبادلے اور 2018 ء میں ابھرنے والے موضوعات شامل تھے ۔


    ورک شاپ میں این ڈی ایم اے کے اراکین ، اعلیٰ حکام ، لُو کے ماہرین ، پیشگی وارننگ اور پیش گوئی کرنے والی ایجنسیاں ، ریاستی حکومتوں اور تحقیقی اداروں نے شرکت کی ۔


    ( م ن ۔ ش س ۔ ع ا )


    U. No. 1025


    

    
    (Release ID: 1521459) Visitor Counter : 1