      آبی وسائل، دریائی ترقیات اور گنگا احیاء کی وزارت

      پولاورم پروجیکٹ کیلئے فنڈز اور پروجیکٹ مکمل ہونے کی تاریخ
      Posted On: 08 FEB 2018 7:31PM by PIB Delhi


    نئی دہلی، 08 فروری / آبی وسائل ، دریائی ترقیات ، گنگا کے احیاء اور پارلیمانی امور کے مرکزی وزیر مملکت جناب ارجن رام میگھوال نے آج لوک سبھا میں پوچھے گئے ایک سوال کےتحریری جواب میں اطلاع فراہم کی کہ آندھرا پردیش میں پولاورم پروجیکٹ کے لئے منظور شدہ لاگت کی رقم 16010.45 کروڑ روپے ہے، جو کہ 11-2010 قیمت سطح کی بنیاد پر ہے۔ اس پروجیکٹ کےآبپاشی جزوکی لاگت 12294.40 کروڑ روپے ہے۔ 31 مارچ 2014 تک اے آئی بی پی کے تحت اس پروجیکٹ کے تحت 562.47 کروڑ روپے کی مرکزی امداد فراہم کرائی گئی تھی۔


    اس پروجیکٹ کے قومی پروجیکٹ کے اعلان کے بعد وزارت خزانہ نے اطلاع دی کہ وہ یکم اپریل 2014 کی تاریخ سےپروجیکٹ کے مکمل ہونے تک صرف آبپاشی پروجیکٹ کی بقیہ لاگت کا سو فیصد فراہم کرے گی۔ اس کے بعد یکم اپریل 2014 سے لے کر 31 مارچ 2017 تک مرکزی مالی امداد کے طور پر 3364.16 کروڑ روپے اس پروجیکٹ کے لئے جاری کئے جا چکے ہیں۔ بعد ازاں 18-2017 کے دوران 979.36 کروڑ روپے کی مرکزی مالی امداد جاری کی جا چکی ہے جبکہ 1020.64 کروڑ روپے کی اضافی رقم کی منظوری دی گئی ہے ۔


    ریاستی حکومت نے اطلاع دی ہے کہ وہ اس پروجیکٹ کی راہ میں حائل تمام رکاوٹوں مثلاً زمین اور دیگر زیر التوا معاملات ، ڈیزائن کی آخری شکل ، قومی شاہراہوں سے گذرنے کا عمل اور کام کی جگہوں پر ہونے والی مشکلات جیسے تمام امور کو حل کر کے اس پروجیکٹ کو وقت مقررہ پر مکمل کرنے کے لئے ہر ممکن کوشش کر رہی ہے۔ محکمہ آبی وسائل ، حکومت آندھرا پردیش کے ذریعے دی گئی اطلاعات کے مطابق 2019 تک اس پروجیکٹ کو مکمل کرنے کا ہدف ہے۔


    U. No. 788


    

    

    

    
    (Release ID: 1520013) Visitor Counter : 1