      ماحولیات، جنگلات اور موسمیاتی تبدیلی کی وزارت

      دلّی کے لئے صاف ستھری ہوا مہم : مرکز نے سخت عمل در آمدکے لئے نئی ہدایات جاری کیں
      Posted On: 19 FEB 2018 7:08PM by PIB Delhi


    
    نئی دلّی ، 20 فروری ؍ مرکز نے دلّی اور اس سے متصل علاقوں مثلاً غازی آباد ، نوئیڈا ، فرید آباد اور گورو گرام میں ہوائی آلودگی کم کرنے اورصاف ستھری ہوا کے معیار میں اضافے کے اقدامات کرنے کے سلسلے میں ریاستی حکومت ہریانہ و اتر پردیش سے تمام اقدامات کرنے کے لئے درخواست کی ہے ۔
    ریاستی حکومتوں اور دیگر ایجنسیوں سے بڑے پیمانے پر کثافتی سرگرمیوں پر توجہ مرکوز کرنے ، موٹر گاڑیوں کے دھوئیں اور ٹریفک کی بھیڑ سے بر موقع نمٹنے ، کوڑے کو جلانے پر سختی سے روک کو یقینی بنانے اور حکم عدولی کرنے والوں پر جرمانہ عائد کرنے ، راکھ کے انتظام ، اینٹوں کے بھٹوں کے معائنے کہ آیا ضوابط پر عمل در آمد ہو رہا ہے یا نہیں ، کھلے علاقوں میں پود کاری کی حوصلہ افزائی کے اقدامات کرنے کے لئے کہا گیاہے ۔ فضائی آلودگی کے بارے میں بڑے پیمانے پر بیداری مہم چلانے پر زور دیا گیا ہے ۔ دلّی ایک فضائی سائبان ہے اور اور اس کے فضائی مطلع کا اثر دلّی راجدھانی کے باہر اسی طرح اثر انداز ہوتا ہے ، جس طرح گورو گرام ، غازی آباد ، نوئیڈا ، فرید آباد کی آب و ہوا کے معیار کا اثر دلّی پر اثر انداز ہوتا ہے ۔
    ماحولیات ، جنگلات اور آب و ہوا کی تبدیلی کی وزارت کے سیکریٹری جناب سی کے مشرا نے اس بات پر زور دیا کہ اس سلسلے میں جو اقدامات دلّی میں اٹھائے جا رہے یہ اقدامات ان شہروں میں بھی اٹھائے جانے چاہئیں ۔ انہوں نے صاف ستھری آب و ہوا مہم کے تحت اٹھائے جانے والے نشان زد اقدامات کے موثر نفاذ کے لئے ریاستی حکومت اور ریگو لیٹری باڈیو ں کے ارکان کی ٹیمیں تعینات کرنے کے لئے کہا ہے ۔
    مرکز نے حال ہی میں جاری کردہ کثافت کے معیار کے تحت فضائی آلودگی کم کرنے کے لئے ڈی ایم آر سی ، این ایچ اے آئی ، پی ڈبلیو ڈی ، سی آر ای ڈی اے آئی اور این بی سی سی کو سخت اقدامات کرنے کے لئے ہدایات جاری کی ہیں ۔ یہ مہم شروع کئے جانے کے بعد سے ہوا کے معیار میں نمایاں بہتری محسوس کی گئی ہے

    U . 957

    

    
    (Release ID: 1521061) Visitor Counter : 1
    
    
      Read this release in: English , Tamil