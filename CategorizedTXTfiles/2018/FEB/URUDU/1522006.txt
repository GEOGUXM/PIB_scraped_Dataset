      عملے، عوامی شکایات اور پنشن کی وزارت

      ڈاکٹر راتھن رائے نے 28 واں سنٹرل ویجیلنس کمیشن لیکچر دیا
      Posted On: 28 FEB 2018 2:14PM by PIB Delhi


    نئی دلّی ، 28 فروری ؍نیشنل انسٹی ٹیوٹ آف پبلک فائننس اینڈ پالیسی کے ڈائرکٹر ڈاکٹر راتھن رائے نے گزشتہ روز ’’ مالیاتی دیانت داری اہمیت کی حامل کیوں ‘‘ کے موضوع پر سینٹرل ویجی لینس کمیشن ( سی وی سی ) کے ذریعہ منعقدہ لیکچر کے سلسلے کا 28 واں لیکچر دیا ۔
    انہوں نے لیکچر دیتے ہوئے ہندوستان کے مالیاتی ڈھانچے اور محصولاتی خسارے کا تذکرہ کیا ۔ انہوں نے خسارے کی تاریخی جڑوں کی وضاحت کی اور بھارتی سرکاری مالیات کے سلسلے میں بجٹ سازی کے راستے میں حکومت کو در پیش مشکلات کی جانب اشارہ کیا ۔ انہوں نے قرض لے کر مالیہ اخراجات کی تکمیل کی موزونیت کی وضاحت کی اور بھارت میں ٹیکس نظام کے چند منفرد پہلوؤں اور معیشت کے تحت خسارہ پر مبنی مالیات کے طریقہ کار پر بھی تفصیلی روشنی ڈالی ۔ مقرر موصوف نے سرکاری مالی شعبے میں تجزیاتی اور پالیسی سازی کے عمل میں واقع فرق کو واضح کرتے ہوئے یہ خیال ظاہر کیا کہ دیگر ممالک کے مماثل بھارت میں بھی مالیاتی کونسلیں تشکیل دی جانی چاہئیں جو اس مسئلے کا دیرینہ حل ثابت ہو سکتا ہے اور اس کی مدد سے ہم بہتر اقتصادی فیصلے لینے کے قابل ہو سکتے ہیں ۔ اس خطبے کے بعد موضوع سے متعلق پر جوش سوالات اور جوابات کا سلسلہ بھی چلا ۔
    مرکزی ویجی لینس کمشنر جناب کے وی چودھری ، ویجی لینس کمشنر ڈاکٹر ٹی ایم بھسین اور سی وی سی سیکریٹری محترمہ نیلم ساہنی بھی اس موقع پر موجود تھیں ۔ دلّی ، این سی آر میں تعینات کل وقتی اور جز وقتی چیف ویجی لینس افسران نے سی ایم ڈی ، بورڈ کے ڈائریکٹر حضرات اورویجی لینس انتظامیہ کے دیگر افسران نے ب ھی شرکت کی ۔ مذکورہ لیکچرآن لائن بھی دیکھا جا سکتا ہے جسے این آئی سی کے ذریعہ ویب کاسٹ کیا گیا تھا ۔ ۔ یہ ویب پیج www.cvc.nic.in پر دستیاب ہے ۔

    ۔ ۔ ۔ ۔ ۔


    
    U-1110


    

    
    (Release ID: 1522006) Visitor Counter : 11
    
    
      Read this release in: English