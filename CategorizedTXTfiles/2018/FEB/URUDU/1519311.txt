      وزارات ثقافت

      حکومت انڈین فوڈ کلچر کو فروغ دینے کے لئے مختلف اقدامات کررہی ہے: ڈاکٹر مہیش شرما
      Posted On: 06 FEB 2018 4:50PM by PIB Delhi


    نئی دہلی، 6 فروری 2018، ثقافت ،ماحولیات و جنگلات اور آب و ہوا میں تبدیلی کے مرکزی وزیر (آزادانہ چارج) ڈاکٹر مہیش شرما نے آج لوک سبھا میں ایک تحریری جواب میں بتایا کہ حکومت اس بات سے بخوبی واقف ہے کہ ہندوستان ایک مالا مال ثقافتی وراثت والا ملک ہے۔ ہمارے بہت سے روایتی کھانے صدیوں پرانے ہیں۔ ہندوستان کا کھان پان مختلف نوعیت کا ہے جن میں ملک کے مختلف علاقوں کی جھلک بھی دکھائی دیتی ہے۔ یہ کھان پان ایک دوسرے سے مختلف ہیں اور ان میں مقامی طور پر دستیاب ہونے والے مصالحوں، جڑی بوٹیوں، سبزیوں اور پھلوں کو استعمال کیا جاتا ہے۔


    انہوں نے کہا کہ تقریباً سبھی ریاستوں کے اپنے اپنے مثالی کھانے ہیں۔ انہوں نے کہا کہ حکومت ہندوستان کے کھانے کے کلچر کو فروغ دینے کے لئے مختلف اقدامات کررہی ہے۔ مقامی اور علاقائی کھانوں کو فروغ دینے کے لئے حکومت نے صاف ستھرے فوڈ فیسٹول کا انعقاد کرنے کے لئے رہنما خطوط تیار کئے ہیں۔


    صاف ستھرے اسٹریٹ فوڈ ہب کے اعلان کے لئے رہنما خطوط وضع کئے گئے ہیں جبکہ ملک کے موجودہ فوڈ اسٹریٹس کے بنیادی ڈھانچے کو جدید بنانے پر بھی رہنما خطوط وضع کئے ہیں تاکہ مقامی اور علاقائی کھانوں کو مقبول بنانے کے علاوہ انہیں فروغ دیا جاسکے۔ ہندوستان کے علاقائی کھانوں پر توجہ دینے کے لئے ایک کتاب کا اجرا بھی کیا گیا۔


    ۔۔۔۔۔۔۔۔۔۔۔


    م ن۔ ح ا۔ ن ا۔


    U- 704

    
    
    (Release ID: 1519311) Visitor Counter : 1