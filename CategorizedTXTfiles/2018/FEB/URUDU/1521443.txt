      شمال مشرقی ریاستوں کی ترقی کی وزارت

      شمال مشرقی خطے کے لئے جڑی بوٹیوں سے متعلق بین وزارتی کمیٹی
      Posted On: 22 FEB 2018 6:12PM by PIB Delhi


    نئی دہلی، 22 فروری / جڑی بوٹیوں (دواؤں اور خوشبو کی تیاری میں کام آنے والے پودے-ایم اے پی) سے متعلق بین وزارتی کمیٹی کی پہلی میٹنگ 12 مارچ کو ہو گی۔ میٹنگ کی صدارت شمال مشرقی خطے کی ترقی اور آیوش کے سکریٹری مشترکہ طور پر کریں گے۔ شمال مشرقی خطے کی ترقی کی وزارت جڑی بوٹیوں سے متعلق بین وزارتی کمیٹی میں کوآرڈینیٹر کا کام کرے گی۔ بین وزارتی کمیٹی شمال مشرقی خطے میں جڑی بوٹیوں کی کاشت کاری اور ان کے پائیدار بندوبست پر مبنی اقتصادی تبدیلی اور روزگارکے مواقع میں اضافے کے لئے قابل عمل اقدامات کے بارے میں مشورے بھی دے گی۔


    شمال مشرقی خطے (این ای آر ) کے لئے جڑی بوٹیوں (دواؤں اور خوشبو کی تیاری میں کام آنے والے پودے-ایم اے پی) سے متعلق ایک بین وزارتی کمیٹی قائم کی گئی ہے۔اس کا فیصلہ شمال مشرقی خطے کی ترقی اور آیوش کی وزارتوں کے سکریٹریوں کی میٹنگ کے بعد کیا گیا ۔ بین وزارتی کمیٹی مرکزی حکومت کے مختلف پروگراموں میں تال میل قائم کرے گی۔ تاکہ جڑی بوٹیوں کے شعبے کو وسیع بنایا جا سکے۔ اور اس شعبے میں موجود وسائل کا زیادہ سے زیادہ استعمال کیا جاسکے ۔


    جڑی بوٹیوں (دواؤں اور خوشبو کی تیاری میں کام آنے والے پودے-ایم اے پی) سے متعلق بین وزارتی کمیٹی کی پہلی میٹنگ 12 مارچ کو ہو گی۔ میٹنگ کی صدارت شمال مشرقی خطے کی ترقی اور آیوش کے سکریٹری مشترکہ طور پر کریں گے۔ بین وزارتی کمیٹی شمال مشرقی خطے میں روزی روزگار کے مواقع اور اقتصادی تبدیلی کو فروغ دینے کے لئے جڑی بوٹیوں کے تحفظ ، ان کے پائیدار بندوبست اور فروغ کے لئے نافذ کئے جا رہے مختلف پروگراموں میں وزارتوں اور محکموں کے مابین تال میل کا کام کرے گی۔


    شمال مشرقی خطے کی ترقی کی وزارت جڑی بوٹیوں سے متعلق بین وزارتی کمیٹی میں کوآرڈینیٹر کا کام کرے گی ۔یہ کمیٹی شمال مشرق میں ایم اے پی وسائل کے بندوبست اور فروغ کے لئے موجودہ نظام اور ادارہ جاتی بندوبست کا جائزہ لے گی ۔ بین وزارتی کمیٹی موجودہ نظام یا ادارہ جاتی بندوبست کے درمیان موجود خلا کی نشاندہی کرے گی اور شمال مشرقی خطے میں ایم اے پی وسائل کے زیادہ سے زیادہ استعمال کے لئے بنائی جا سکنے والی پالیسی اور ایم اے پی کے شعبے کی ترقی کو تیز کرنے کےلئے مشورے دے گی ۔ بین وزارتی کمیٹی متعلقہ وزارتوں اور محکموں کی اسکیموں اور پروگراموں کے نفاذ کے لئے کارروائی منصوبہ تیار کئےجانے سے متعلق صلاح و مشورے بھی دے گی۔ بین وزارتی کمیٹی شمال مشرقی خطے میں جڑی بوٹیوں کی کاشت کاری اور ان کے پائیدار بندوبست پر مبنی اقتصادی تبدیلی اور روزگارکے مواقع میں اضافے کے لئے قابل عمل اقدامات کے بارے میں مشورے بھی دے گی۔


    بین وزارتی کمیٹی میں مختلف وزارتوں ، محکموں اور متعلقہ شعبوں سے وابستہ متعدد تنظیموں کے اراکین شامل ہوں گے۔


    U. No. 1022


    

    

    
    (Release ID: 1521443) Visitor Counter : 1