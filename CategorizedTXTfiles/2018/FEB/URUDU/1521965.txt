      پیٹرولیم اور قدرتی گیس کی وزارت

      پیٹرولیم اور قدرتی گیس کی وزارت کے نام سے مہاراشٹر کے اخباروں میں جعلی اشتہار سے متعلق وضاحت
      Posted On: 27 FEB 2018 8:12PM by PIB Delhi


    نئی دلّی ، 27 فروری ؍ حکومتِ ہند کی پیٹرولیم اور قدرتی گیس کی وزارت کی نوٹس میں یہ بات آئی ہے کہ کچھ بے ایمان لوگوں نے پیٹرولیم اور قدرتی گیس کی وزارت کا نام اور لوگو استعمال کرکے 26 فروری ، 2018 ء کو میڈیا کے کچھ حلقوں میں پیٹرولیم مصنوعات کی ڈیلر شپ / ڈسٹریبیوٹر شپ کے راست الاٹمنٹ سے متعلق خصوصی اسکیم کے بارے میں ایک اشتہار شائع کیا ہے ۔


    اس پریس ریلیز کے ذریعے وضاحت کی جاتی ہے کہ پیٹرولیم اور قدرتی گیس کی مرکزی وزارت نے پیٹرولیم مصنوعات کی ڈیلر شپ / ڈسٹریبیوٹر شپ کے راست الاٹمنٹ کے لئے کوئی اشتہار جاری نہیں کیا ہے ۔ یہ اطلاع بھی دی جاتی ہے کہ ڈیلروں / ڈسٹریبیوٹروں کی تقرری میں پیٹرولیم اور قدرتی گیس کی وزارت کا کوئی رول نہیں ہے ۔ آئل مارکیٹنگ کمپنیاں اپنی فزیبلٹی اسٹڈی کی بنیاد پر جگہوں کی نشاندہی کرتی ہیں اور انتخاب کے لئے مقررہ رہنما ہدایات کے مطابق ڈیلروں کی تقرری کے لئے اشتہار جاری کرتی ہیں ۔


    لہٰذا ، عوام الناس کو صلاح دی جاتی ہے کہ وہ ایسے کسی اشتہار / اسکیم کا کوئی نوٹس نہ لیں ۔ بادی النظر میں ایسا لگتا ہے کہ کچھ بے ایمان عناصر وزارت کے نام کا بے جا استعمال کر رہے ہیں اور اس جعلی اشتہار کے اجراء میں ملوث لوگوں کے خلاف مناسب کارروائی شروع کی جا رہی ہے ۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔


    ( م ن ۔ م م ۔ ع ا ) ( 27 – 02 – 2018 )


    U. No. 1098

    
    
    (Release ID: 1521965) Visitor Counter : 4