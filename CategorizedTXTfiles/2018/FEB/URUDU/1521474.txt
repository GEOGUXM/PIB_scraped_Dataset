      وزارت خزانہ

      حکومت ہند اور کناڈا کے انٹر نیشنل ڈیولپمنٹ ریسرچ سینٹر نےمفاہمتی دستاویز پر دستخط کئے
      Posted On: 22 FEB 2018 8:07PM by PIB Delhi


    نئی دہلی۔ 22 فروری / حکومت ہند اور کناڈا کے انٹر نیشنل ڈیولپمنٹ ریسرچ سینٹر (آئی ڈی آر سی) نے موجودہ اور مستقبل میں عالمی اور مقامی ترقیاتی چیلنجوں کا سامنا کرنے میں تحقیقی مدد پر مبنی پروگرام کے سلسلے میں آج یہاں ایک مفاہمتی دستاویز(ایم او یو) پر محکمہ اقتصادی امور(باہمی تعاون) کے جوائنٹ سیکریٹری جناب ایس سیلوا کمار اور کناڈا کے آئی ڈی آر سی کے پریزیڈینٹ ڈاکٹر جین لیبل نے دستخط کئے ہیں۔


    مفاہمتی دستاویز پر دستخط کی تقریب کے دوران ہندوستان نے ملک میں خزانہ، زراعت، صنعت اور صحت کے شعبوں سمیت متعدد شعبوں میں آئی ڈی آر سی کی معیاری تحقیق میں تعاون کی تعریف کی۔ آئی ڈی آر سی، 1972 سے ہندوستان میں اداروں، محققین اور غیر سرکاری اداروں(این جی او) کی وساطت سے 551 تحقیقی سرگرمیوں میں 159 ملین کناڈائی ڈالر مالیت کا سرمایہ فراہم کیا ہے۔گزشتہ پانچ برسوں( 2012-17 ) کے دوران آئی ڈی آر سی نے ہندوستان میں 51 ملین کناڈائی ڈالر مالیت کے 96 تحقیقی پروجیکٹوں کو سرمایہ فراہم کیاہے۔


    ************


      م ن۔ ش س۔ رض


    U-1029

    
    
    (Release ID: 1521474) Visitor Counter : 2