      وزارت دفاع

      اروناچل پردیش میں چین کی سڑک
      Posted On: 05 FEB 2018 6:26PM by PIB Delhi


    نئی دہلی؍ 05 فروری2018،28دسمبر 2017 کو ہندوستان کی ایک فوجی گشتی پارٹی نے تین شہریوں کو دیکھا جن کے متعلق یقین تھا کہ وہ چینی شہری ہیں شیونگ لا علاقے(ضلع اپرشیانگ اروناچل پردیش) میں جو لائن آف ایکچوئل کنٹرول(ایل اے سی) سے تقریباً ایک کلومیٹر اندر ہندوستانی علاقے میں راستہ بنا رہے ہیں۔یہ تینوں شہری ہندوستانی فوجی گشتی پارٹی کو دیکھتے ہی ایل اے سی کے دوسری طرف چینی علاقے میں واپس ہوگئے۔ معاہدے کے طریقہ کار کے مطابق اس در اندازی پر تبادلہ خیال کے لئے ایک فلیگ میٹنگ کا انتظام کیا گیا۔ چین کی طرف سے یہ اعتراف کیا گیا کہ ان تینوں شہریوں نے ایل اے سی پار کی تھی اور اس بات سے اتفاق کیا گیا کہ سامان کو فوری طورپر وہاں سے ہٹا لیا جائے گا۔


    حکومت ایل اے سی پر چین کے ساتھ وقتاً فوقتاً اس طرح کے معاملات اٹھاتے رہتی ہے۔ یہ معاملات تسلیم شدہ طریقہ کے کار کے مطابق اٹھائے جاتے ہیں، جن میں سرحدی افراد کی میٹنگیں، فلیگ میٹنگیں، ہندوستان-چین سرحدی امور کے بارے میں مشاورت اور تال میل کے لئے ورکنگ میکنزم کی میٹنگیں اور سفارتی ذرائع سے اٹھائے جانے والے اقدامات بھی شامل ہیں۔


    یہ اطلاع دفاع کے وزیر مملکت ڈاکٹر سبھاش بھامرے نے آج راجیہ سبھا میں جناب رپن بورا کے سوال کے ایک تحریری جواب میں دی۔


    U: 689

    
    
    (Release ID: 1519202) Visitor Counter : 1