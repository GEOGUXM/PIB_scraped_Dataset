      وزارت آیوش

      حکومت کے تحت جڑی بوٹیوں سے تیارہونے والی ادویہ کی عمدگی برقراررکھنے کے ضوابط اور اسناد بندی کا انتظام
      Posted On: 06 FEB 2018 3:31PM by PIB Delhi


    نئی دہلی ،7فروری :آیوش کے وزیرمملکت (آزادانہ چارج) جناب شریپدیسونائک نے راجیہ سبھا میں کل ایک سوال کے تحریری جواب میں بتایاہے کہ مرکزی حکومت نے آیوروید طریقہ علاج پرمشتمل فارماکوپیاشائع کیاہے، جس میں 645سنگل آیورویدک ادویہ اور202مرکبات ، یونانی طریقہ ہائے علاج کے تحت 298سنگل ادویہ اور150مرکبات ، سدھ طریقہ علاج کے تحت 139سنگل ادویہ کاتذکرہ کیاگیاہے ۔ 985آیورویدک مرکبات ، 1229یونانی مرکبات اور399سدھ مرکبات متعلقہ فارمولوں کے تحت شائع کئے گئے ہیں ۔ اے ایس یو ادویہ کے معیارات میں اضافہ ایک جاری وساری عمل ہے ،جسے فارماکوپیل کمیشن آف انڈین میڈیسن اینڈہومیوپیتھی اور فارماکوپیاکمیٹیوں کے توسط سے نافذکیاجاتاہے۔ مرکزی اورریاستی اے ایس یو ادویہ تجربہ گاہیں موجود ہیں اور 55تجربہ گاہوں کو ڈرگس اینڈ کاسمیٹکس رولس 1945کے تحت منظوری دی گئی ہے ۔


    منیوفیکچررزکے لئے لازمی ہے کہ وہ اچھے مینوفیکچرنگ طریقوں سمیت تشخیص کردہ ضروریات کا لحاظ رکھتے ہوئے تمام قواعد کالحاظ رکھیں تاکہ مینوفیکچرنگ اکائیوں اورادویہ جاتی اداروں کے لائسنس جاری کئے جاسکیں اور متعلقہ طریقہ ہائے علاج کے تحت فراہم کردہ معیارات کی پابندی کی جاسکے ۔ مختلف اے ایس یو زمروں کے تحت مینوفیکچرنگ لائسنس جاری کرنے کے لئے ضروری قواعد وضوابط ڈرگس اینڈکاسمیٹکس رولس 1945کے قاعدہ نمبر 158بی کے تحت متذکرہ ہیں ۔ اسی لحاظ سے ڈرگ لائسینسنگ اتھارٹیز/ڈرگ کنٹرولرریاستی حکومت کی جانب سے مقررکئے جاتے ہیں اورانھیں یہ اختیارحاصل ہوتاہے کہ وہ اے ایس یو ادویہ کی مینوفیکچرنگ کے لائسنس جاری کرسکیں یاتوثیق کرسکیں اورخطاکاراداروں کے خلاف قانونی چارہ جوئی بھی کرسکیں ۔


    جڑی بوٹیوں پرمبنی ادویہ کا ذکرڈرگس اینڈ کاسمیٹکس ایکٹ 1940اوراس کے قواعد کے تحت نہیں کیاگیاہے ۔ تاہم آیورویدک سدھ اوریونانی ادویہ جڑی بوٹیوں اور ادویہ جاتی پودوں اوران کے اجزا سے تیارکی جاتی ہیں اوران کے لئے ملک میں مخصوص کوالٹی کنٹرول تجاویز موجود ہیں ۔ جوڈرگس اینڈ کاسمیٹکس ایکٹ 1940اوراس کے قواعد کے تحت دستیاب ہیں ۔ اس طرح کی ادویہ کے معاملے میں ڈرگس اینڈکاسمیٹکس ایکٹ 1940کے باب 4اے میں ان کی خرابی اورنقائص ، غلط برانڈ ملاوٹ وغیرہ کا تذکرہ ہے اورخطاکاروں کے لئے تادیبی کارروائیوں کا بھی ذکرکیاگیاہے ۔غیرمعیاری ادویہ کے لئے شکایات متعلقہ ریاستی ریگولیٹری اتھارٹیز کو ارسال کردی جاتی ہیں تاکہ وہ قانونی تجاویز کے مطابق کارروائی کرسکیں ۔


    اے ایس یو ادویہ کی جانچ کی رپورٹیں کچھ ریاستوں اورمرکزی تجربہ گاہوں سے 18-2017کے دوران حاصل ہوئی ہیں ان کی تفصیلات کا گوشوارہ درج ذیل ہے :

                                                                                                                                                                                                                                                   
ریاست                                                              جانچ کے لئے حاصل کئے گئے نمونوں کی تعداد  وہ نمونے جومعیارپرپورے نہیں اترسکے  ڈرگس اینڈکاسمیٹکس ایکٹ اورقواعد کے مطابق کی گئی کارروائیاں .                                      
                                                                                                                                                                                                                                                   
                                                                                                                                                                                                                                                   
                                                                                                                                                                                                                                                   
کیرالا                                                             570                                       15                                  مقدمہ چلانے کی کارروائی اورمحکمہ جاتی کارروائی خطاکاروں کے خلاف کی جارہی ہے                       
                                                                                                                                                                                                                                                   
                                                                                                                                                                                                                                                   
                                                                                                                                                                                                                                                   
چھتیس گڑھ                                                          50                                        03                                  حکومت ہند کی جانب سے تشکیل کردہ اسکریننگ کمیٹی کی سفارشات کے مطابق کارروائی کی گئی                
                                                                                                                                                                                                                                                   
                                                                                                                                                                                                                                                   
                                                                                                                                                                                                                                                   
چنڈی گڑھ                                                           432                                       صفر                                 -                                                                                                 
                                                                                                                                                                                                                                                   
                                                                                                                                                                                                                                                   
                                                                                                                                                                                                                                                   
دہلی                                                               2346                                      19                                  8مقدمات عدالت میں زیرسماعت                                                                        
                                                                                                                                                                                                                                                   
                                                                                                                                                                                                                                                   
                                                                                                                                                                                                                                                   
گجرات                                                              76                                        00                                  ----                                                                                              
                                                                                                                                                                                                                                                   
                                                                                                                                                                                                                                                   
                                                                                                                                                                                                                                                   
ہماچل پردیش                                                        487                                       44                                  ڈرگس اینڈکاسمیٹکس ایکٹ 1940اورقواعد 1945کے مطابق کارروائی شروع کی گئی ہے                          
                                                                                                                                                                                                                                                   
                                                                                                                                                                                                                                                   
                                                                                                                                                                                                                                                   
اوڈیشہ                                                             53                                        صفر                                 ---                                                                                               
                                                                                                                                                                                                                                                   
                                                                                                                                                                                                                                                   
                                                                                                                                                   * ادویہ کے ناقص بیچ بازارسے ہٹالئے جاتے ہیں                                                     
کرناٹک                                                             1056                                      29                                    * وجہ بتاونوٹسیں جاری کی جاچکی ہیں اورمینوفیکچررسے کہاگیاہے کہ وہ ادویہ کاناقص بیچ جاری نہ کریں۔
                                                                                                                                                   * ادویہ کے ناقص بیچوں کی فروخت پرپابندی عائد کردی گئی ہے ۔                                      
                                                                                                                                                                                                                                                   
                                                                                                                                                                                                                                                   
تمل ناڈو                                                           1255                                      39                                  وجہ بتاونوٹسیں جاری کی جاچکی ہیں                                                                  
                                                                                                                                                                                                                                                   
                                                                                                                                                                                                                                                   
                                                                                                                                                                                                                                                   
تلنگانہ                                                            315                                       صفر                                                                                                                                   
                                                                                                                                                                                                                                                   
                                                                                                                                                                                                                                                   
                                                                                                                                                                                                                                                   
تریپورہ                                                            146                                       صفر                                                                                                                                   
                                                                                                                                                                                                                                                   
                                                                                                                                                                                                                                                   
                                                                                                                                                                                                                                                   
اتراکھنڈ                                                           138                                       34                                  وجہ بتاونوٹسیں جاری کی جاچکی ہیں                                                                  
                                                                                                                                                                                                                                                   
                                                                                                                                                                                                                                                   
                                                                                                                                                                                                                                                   
پڈوچیری                                                            16                                        صفر                                                                                                                                   
                                                                                                                                                                                                                                                   
                                                                                                                                                                                                                                                   
                                                                                                                                                                                                                                                   
سینٹرل فارماکوپیالیباریٹری آف انڈین میڈیسن (سی پی ایل آئی ایم )  07                                        01                                  رودادیں عدالت کو پیش کردی گئی ہیں                                                                 
                                                                                                                                                                                                                                                   
                                                                                                                                                                                                                                                   

    ***************


    U-735

    
    
    (Release ID: 1519438) Visitor Counter : 1
    
    
      Read this release in: English
    
    
    

        
        
        
        
        
        
        
        
        
        
        
        
        
        
        
        
      *