      سائنس اور ٹیکنالوجی کی وزارت

      ہندوستان کے سائنسدانوں نے صاف توانائی پیدا کرنے کے لئے اگلی نسل کی ٹیکنالوجی تیار کی
      Posted On: 22 FEB 2018 6:40PM by PIB Delhi


    نئی دہلی۔ 22 فروری / ہندوستانی سائنسدانوں نے انتہائی اہم کاربن ڈائی آکسائیڈ برٹین ٹیسٹ سہولت تیار کی ہے جو شمسی حرارتی سمیت مستقبل کے بجلی گھروں میں صاف توانائی پیدا کرنے میں مدد دے گی۔اگلی نسل کی ٹیکنالوجی لوپ کو بنگلور کے انڈین انسٹی ٹیوٹ آف سائنس( آئی آئی ایس) نے ملک کی تکنیک سے ہی تیار کیا ہے۔


    یہ ہندوستان کی اگلی نسل کی بجلی کی پیداوار کے لئے موثر، جامع، بغیر پانی والی سپر کریٹیکل کاربن ڈائی آکسائیڈ برٹین سائیکل ٹیسٹ لوپ ہے۔یہ ٹیکنالوجی شاید دنیا میں پہلی ٹیسٹ لوپ ٹیکنالوجی ہے جسے شمسی حرارت سے جوڑا گیا ہے۔


    یہ تحقیق ، جو ابھی ابتدائی مرحلے میں ہے ، ملک کی توانائی کی ضروریات کو پورا کرنے میں بہت کارآمد ہوسکتی ہے۔عملی رقیق کے طور پر کام آنے والے گلوزڈ سائیکل CO2 والے نئی نسل کے بجلی پلانٹ بھاپ سے چلنے والی نیوکلیائی اور حرارتی بجلی گھروں کی جگہ لینے کی صلاحیت رکھتے ہیں جس سے کاربن کے اخراج میں قابل قدر کمی ہوگی۔


    اس سہولت کا سائنس اور ٹیکنالوجی کے وزیر ڈاکٹر ہرش وردھن نے جمعرات کو بنگلورو میں آئی آئی ایس سی کے کیمپس میں افتتاح کیا۔


    ڈاکٹر ہرش وردھن نے سائنسدانوں کو خطاب کرتے ہوئے کہا کہ مجھے یقین ہے کہ یہ تمام جامع سائنسی کوششیں اور مشترکہ اقدامات ہمیں ایک قابل بھروسہ، موثر، جامع اور سستی صاف توانائی کے نظام کے ہمارے ویژن کو حاصل کرنے میں مدد دے گی جو ہماری متنوع جغرافیائی صورت حال کے لئے کارآمد ہوگی۔ انہوں نے کہا کہ جہاں بھی ضرورت ہوگی ہم اس طرح کی تمام کوششوں میں سے سہولت فراہم کریں گے اور تکنیکی معلومات اور مالیہ سے ایسی کوششوں کو فروغ دیں گے۔


    یہ تجربات کی لوپ بڑے پیمانے پر S-CO2 کے مستقبل کے فروغ کے لئے ضروری اعداد وشمار حاصل کرنے کے لئے تیار کیا گیا ہے جو مختلف تکینکی چیلنجوں پر قابو پانے، ٹربائن، کمپریسر اور حرارت کی منتقلی سے متعلق اہم سازو سامان تیار کرنے میں کام آئیں گے۔ جسے مقررہ پریشر،مختلف درجہ حرارت پر کام کرنے کے لئے استعمال کیاجاسکے گا اور ایسا مادہ تیار کرنے میں کام آئے گا جو ایسی صورت حال میں برقرار رہ سکے۔


    اس کوشش کو پہلے ہی شمسی حرارتی بجلی گھروں کی اگلی نسل کے لئے امکانی قومی اقدام کے طور پر نشاندہی کی جاچکی ہے۔اس سے بھارت کو اس ٹیکنالوجی میں عالمی لیڈر بننے کا موقع ملے گا اور اس سے قومی شمسی مشن کے بڑے مقصد کو پورا کرنے میں مدد ملے گی۔


    وزیر موصوف نے کہا کہ یہ کامیاب ریسرچ ملک میں توانائی کی ضرورتوں کو پورا کرنے کے لئے بنیادی طور پر صورت حال کو یکسر بدلنے والی بن سکتی ہیں۔انہوں نے آئی آئی ایس سی میں صاف کوئلے کی ٹیکنالوجی پر ایک ریسرچ سینٹر قائم کرنے کے منصوبے کا اعلان کیا۔ ا نہوں نے کہا کہ سائنس اور ٹیکنالوجی کی وزارت پچھلے تین برسوں کےد وران پہلے ہی آئی آئی ایس سی میں تحقیقی کوششوں کے لئے پانچ سو کروڑ روپے کی سرمایہ کاری کرچکی ہے۔


    کیمیکل انجینئرنگ کے شعبے کے پروفیسر پردیپ دتہ اور پروفیسر پرمود کمار اس اہم جدت طرازی میں شامل کلیدی سائنسداں ہے۔


    ************


    U-1023

    
    
    (Release ID: 1521448) Visitor Counter : 1