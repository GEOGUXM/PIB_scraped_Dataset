      آبی وسائل، دریائی ترقیات اور گنگا احیاء کی وزارت

      نتن گڈکری کی آبی تحفظ کے شعبے میں جدت طرازی اور وسائل ، اطلاعات اور بہترین طور طریقوں کو مشترک کر نے کی اپیل
      
      نیشنل انسٹی ٹیوٹ آف ہائیڈرو لوجی سوسائٹی کی 37 ویں سالانہ جنرل میٹنگ کی صدارت کی

      Posted On: 22 FEB 2018 5:40PM by PIB Delhi

    نئی دہلی، 22 فروری / آبی وسائل ، دریاؤں کی ترقی اور گنگا با آبادکاری کے مرکزی وزیرجناب نتن گڈکری نے تحقیق کا کام کرنےو الی تنظیموں سے اپیل کی ہے کہ وہ آبی تحفظ اور آبی وسائل کے پائیدار بندوبست کے لئے جدّت طرازی پر مبنی طور طریقے دریافت کریں ۔انہوں نے جدید ترین ٹیکنالوجی کے مطالعہ اور دنیا کے دیگر حصوں میں استعمال کئے جانے والے کلاؤڈ برسٹنگ اور واٹر اکاؤنٹنگ جیسے طریقہ کار کو اپنانے کی ضرورت پر زور دیا۔ انہوں نے کہا کہ ایسے طور طریقے اختیار کئے جائیں جو ہمارے ملک کے لئے قابل عمل ہوں ۔ جناب گڈکری آج نئی دلی میں نیشنل انسٹی ٹیوٹ آف ہائیڈرو لوجی سوسائٹی کی 37 ویں سالانہ جنرل میٹنگ سے خطاب کر رہے تھے ۔ وزیر موصوف نے کہا کہ بہت سارے لوگ اور تنظیمیں اس شعبے میں بہت اچھا کام کر رہی ہیں اور ہمیں ان سب کو ایک پلیٹ فارم پر جوڑنے کی ضرورت ہے۔ متعدد محکمے اسی مقصد کے حصول کے لئے اسی طرح کا کام کر رہے ہیں۔ لیکن ان کے درمیان مناسب تال میل اور اطلاعات کو مشترک کرنے کا فقدان ہے۔ اس ضمن میں جناب گڈکری نے مشورہ دیا کہ ملک کے مختلف حصوں میں دستیاب وسائل ، اطلاعات اور بہترین طور طریقوں کے اشتراک کے لئے ایک ویب سائٹ بنائی جانی چاہئے۔


    آبی وسائل ، دریاؤں کی ترقی اور گنگا بازآبادکاری کی وزارت کے سکریٹری جناب یوپی سنگھ نے ہمالیائی خطے کے مختلف جھرنوں میں پانی کے بہاؤ کی رفتار کم ہونے کی طرف توجہ مبذول کرائی۔ انہوں نے ان جھرنوں کے احیاء کا پروگرام شروع کرنے کی ضرورت بھی بتائی۔


    نیشنل انسٹی ٹیوٹ آف ہائیڈرو لوجی (این آئی ایچ) کے ڈائریکٹر جناب شرد کمار جین نے این آئی ایچ کی مختلف سرگرمیوں پر ایک پرزنٹیشن دیا۔ اس ادارے کام 1978 میں عمل میں آیا تھا جس کا مقصد ہائیڈرو لوجی اور آبی وسائل کے شعبے میں تحقیق و ترقی کا کام انجام دینا ہے۔ اس ادارے نے تحقیق اور مشاورتی پروجیکٹوں ، عالمی معیار کے تجربہ گاہوں کے فروغ ، تربیتی اور عوامی بیداری کے پروگراموں کو منظم کرنے جیسے شعبوں میں ممتاز کار کر دگی کا مظاہرہ کیا ہے۔ این آئی ایچ تین اہم قومی پروجیکٹوں میں اپنا تعاون دے رہا ہے۔ ان پروجیکٹوں میں نیشنل ہائیڈرو لوجی پروجیکٹ شامل ہے جہاں اس کا رول تربیت اور تحقیق و ترقی کی سہولت دستیاب کرانا ہے ۔ دوسرا پروجیکٹ نیشنل مشن فار سسٹینن ہمالین ایکو سسٹم یعنی ہمالیائی خطے کے ماحولیاتی نظام کو برقرار رکھنے سے متعلق قومی مشن ہے۔ تیسرا پروجیکٹ حکومت ہند اور عالمی بینک کے ذریعے چلایا جانے والا نیلانچل نیشنل واٹر شیڈ پروجیکٹ ہے۔ یہ انسٹی ٹیوٹ متعدد دیگر پروجیکٹوں پر بھی کام کر رہا ہے جن میں دریاؤں کو جوڑنے ، برف ؍ گلیشیئر مطالعات وغیرہ شامل ہیں ۔


    ہماچل پردیش کے سینچائی اور عوامی صحت کے وزیر جناب ٹھاکر مہیندر سنگھ اور وزارت کے دیگر سینئر اہلکاروں نے بھی اس میٹنگ میں شرکت کی۔


    U- 1017


    

    


    

    
    (Release ID: 1521431) Visitor Counter : 2
    
    
      Read this release in: English