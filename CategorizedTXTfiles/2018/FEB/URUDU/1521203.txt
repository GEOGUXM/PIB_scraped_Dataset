      وزارات ثقافت

      میں 20 اور 21 فروری کو سوچھتا پر مرکوز دو روزہ سنسکرتی مہوتسو ‘سوچھا گرہ -باپو کو کاریانجلی’ کا انعقاد
      Posted On: 20 FEB 2018 7:17PM by PIB Delhi


    نئی دہلی، 20 فروری / وارانسی میں تخلیقی اور ثقافتی صنعتوں کا جشن منانے اورثقافتی فورموں کا استعمال کر کے سوچھتا کہ ضرورت پر توجہ مرکوز کرنے کے لئے وارانسی میں من مندر گھاٹ اور اسّی گھاٹ پر 21 اور 22 فروری 2018 کو ایک سنسکرتی مہوتسو ‘سوچھا گرہ -باپو کو کاریانجلی، کا انعقاد کیا جا رہا ہے۔ ثقافت (آزادانہ چارج )،ماحولیات ، جنگلات اور آب و ہوا کی تبدیلی کے وزیر مملکت ڈاکٹر مہیش شرما 22 فروری 2018 کو من مندر گھاٹ پر منعقد دوسرے دن کی تقریب میں موجود رہیں گے۔ اس مہوتسو میں دریا کے کنارے پر واقع محسوس اور غیر محسوس وراثتوں کو پرویا جائے گا اور اس میں ندی اور اس قدیم شہر کے تحفظ کے لئے ثقافتی اظہار کے مقصد سے ماہرین تعلیم ، فن کاروں ،کاریگروں ، مصنفوں ، شاعروں ، ماحولیاتی اور ثقافتی فورموں کا جمگھٹ نظر آئے گا۔ سوچھتا مہم، حکومت ہند کی وزارت ثقافت کے تشریحی مراکز سے وابستہ اسکولی بچوں کے ذریعے ، نمائشوں ، گانوں ، کٹھ پتلیوں ، نکڑ ناٹکوں اور لوک رقص کے ذریعے چلائی جائے گی۔


    اس دو روزہ تقریب میں سوچھا گرہ کے موضوع پر پیش کئے جانے والے پروگراموں پر توجہ مرکوز رہے گی۔ جسے ‘سوچھا گرہ -باپو کو کاریانجلی، کے عنوان سے پیش کیا جائےگا۔


    اس مہوتسومیں فن کے مختلف شکلوں کی یکجائی نظر آئے گی جس میں کلاسیکی ، لوک ، موسیقی اور بصری فنون شامل ہیں۔ نیشنل آرکائیوز کے ذریعے تیار کی گئی ایک نمائش بھی من مندر گھاٹ پر پیش کی جائے گی۔ نیشنل گیلری آف ماڈرن آرٹ ، بی ایچ یو کے فائن آرٹس اسکول کی شراکت داری سے کلچرل انٹر پریٹیشن سینٹرس کے طلبا کے لئے پنٹنگ اور ٹیرا پوٹا –اسکلپچر ورکشاپ کا اہتمام کرے گی ۔ کلچرل انٹرپریٹیشن سینٹرس حکومت ہند کی وزارت ثقافت کے ذریعے متعدد اسکولوں میں قائم کئے گئے ہیں ۔ شہر کے اہم مقامات اور گھاٹوں پر سوچھتا کے موضوع پر بچوں کے ذریعے تیار کئے گئے انسٹالیشن اور بڑے سائز کے کینواس کی نمائش کی جائے گی۔ ضلع انتظامیہ کے ذریعے دستیاب کرائی گئی بسوں ، کشتیوں اور معروف دیواروں کو گریفٹی آرٹ اور ملٹی کلر مورلس اور ٹیگ سے سجایا جائے گا۔


    سوچھا گرہ کے دوران موسیقی اور رقص فیسٹول اور وارانسی کے کلاسیکل آرٹ کو من مندر گھاٹ پر بنائے گئے اسٹیج پر پیش کیا جائے گا۔ 21فروری کو پروگرام کا آغاز پدم و بھوشن پنڈت کشن مہاراج کی 5 سالہ پوتی اونتیکا مشرا کی طبلہ نوازی سے ہوگا۔ انٹر پریٹیشن سینٹرس کے بچے سوچھتا گیت پیش کریں گے۔ پنڈت نریندر مشرا اور پنڈت پورن مہاراج بالترتیب ستار اور طبلہ نوازی کریں گے۔جبکہ سنجیو اور اشونی شنکر شہنائی بجائیں گے۔ رقص کے شعبے میں سوربھ اور گورو (بنارس گھرانے کے ) کتھک رقص پیش کریں گے۔


    اسّی گھاٹ پر منعقد ہونے والے کرافٹس بازار میں وارانسی اور ملک کے دیگر حصوں کی رنگا رنگ روایتی دستکاری اور ٹیکسٹائلس کے نمونے پیش کئے جائیں گے۔ فن کے مداحوں کو دستکاروں کے ساتھ بات چیت کرنے اور ان کے کام کو دیکھنے کا موقع ملے گا۔بازار میں مختلف ریاستوں سے تعلق رکھنے والے لوک گلوکار اور رقاص پرفارم کریں گے،جن میں اصل توجہ ارونا چل پردیش اور میگھالہ پر ہوگی۔یہ وہ ریاستیں ہیں جنہیں ایک بھارت شریشٹھ بھارت کے تحت اترپردیش کے ساتھ رکھا گیا ہے ۔ ایک چھوٹا سا فوڈ کارنر بھی ہوگا جس سے وارانسی ، اروناچل پردیش اور میگھالیہ کےکھانوں کی خوشبو بکھرے گی۔


    مہوتسو کے دوسرے دن شام کی ابتداء بچوں کے ذریعے سوچھتا گیت سے ہوگی جس کے بعد مالنی اوستھی اپنا پروگرام پیش کریں گی اس کے بعد وشال کرشنا کتھک رقص پیش کریں گے۔ تقریب کا اختتام شروتی سدولیکر کی کلاسیکل موسیقی سے ہوگا۔ وارانسی نارتھ کے رکن اسمبلی روندرجیسوال ، وارانسی ساؤتھ کے رکن اسمبلی ڈاکٹر نیل کنٹھ تیواری ، وارانسی کینٹ کے رکن اسمبلی سوربھ شریواستو ،روحنیا کے رکن اسمبلی سریندر نارائن سنگھ اور سیوا پوری کے رکن اسمبلی ، نیل رتن سنگھ پٹیل اس موقع پر موجود رہیں گے ۔


    رس بنارس مہوتسو کا لائیو کوریج Sanskriti.goi کے یوٹیوب چینل پر 21 اور 22 فروری 2018 کو شام 6 بجے سے دیکھا جا سکے گا۔


    U. No.798


    
    

    
    (Release ID: 1521203) Visitor Counter : 1