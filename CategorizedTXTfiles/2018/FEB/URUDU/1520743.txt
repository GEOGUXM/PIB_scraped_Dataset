      آبی وسائل، دریائی ترقیات اور گنگا احیاء کی وزارت

      ملک کے 91 اہم آبی ذخائر میں پانی کے پانی کی سطح میں دو فیصدکی کمی
      
      دریائے جمنا کے بالائی حصے پر نظر ثانی سے متعلق کمیٹی کی ساتو یں میٹنگ کا انعقاد
      
      جناب گڈکری نے کثافت کی روک تھا م کے لئے ریاستوں کو سخت اقدامات کرنے کی تلقین کی
      
      Posted On: 15 FEB 2018 7:02PM by PIB Delhi


    نئیدہلی، 16 ۔فروری۔کل یہاں منقعدہ بالائی جمنا نظر ثانی کمیٹی کی ساتویں میٹنگ میں رکن ریاستوں نے اس امر پر اتفاق کیا کہ وہ دریائے جمنا اور اس کی معاون ندیوں پر لکھوار ،رینوکا اور کشاؤ باندھوں کی تعمیر کے لئے اس مسودے کو اپنی منظوری دیں گی ،جس کا تعلق بین ریاستی معاہدوں سے ہے ۔ان پروجیکٹوں کے نفاذ سے اس دریا میں پانی کی دستیابی منظم ہوگی اور راجستھان ،ہریانہ سمیت طاس کی ریاستوں کو فائدہ حاصل ہوگا ۔ رکن ریاستوں نے اس امر پر اتفاق کیا ہےکہ وہ ان پروجیکٹوں کی تعمیر کے لئے مخصوص معاہدات پر دستخط کریں گی تاکہ کابینہ کی منظوری کی تجویز کو آگے بڑھایا جاسکے ۔ لکھوار کے معاملے میں ، چونکہ پروجیکٹ کی سرمایہ کاری سے متعلق منظوری پہلے حاصل کی جاچکی ہے لہٰذا کابینہ کی منظوری فوری بنیادوں پر حاصل کی جاسکتی ہے ۔


    کل کی میٹنگ آبی وسائل ،دریائی ترقیات اور گنگااحیا ، سڑک نقل وحمل اور شاہراہوں و جہاز رانی کے وزیر جناب نتن گڈکری کی صدارت میں منعقد ہوئی ۔ اس میٹنگ میں آبی وسائل کے وزیر مملکت ڈاکٹر ستیہ پال سنگھ ، اتراکھنڈ کے وزیر اعلیٰ جناب ترویندر سنگھ راوت اور راجستھا ن کے آبی وسائل کے وزیر ، اتر پردیش اور دلی کے آبی وسائل کے وزرا بھی شریک ہوئے ۔ مرکزی حکومت کے سینئیر افسران نے بھی حصہ لیا ۔اترپردیش ، اتراکھنڈ ، ہماچل پردیش ، ہریانہ ، راجستھا ن اور دلی کی طاس ریاستوں کے سینئیر افسران بھی شریک ہوئے ۔ جناب گڈکری نے آبی شعبے میں برھتی ہوئی چنویتوں کے پیش نظر ریاستوں کے مابین زیادہ سے زیادہ تعاون پر زور دیا ۔


    جمنا کے پانی کو راجستھان کو فراہم کرنے کے سلسلے میں اس بات پراتفاق کیا گیا کہ راجستھان اپنے حصے کے سلسلے میں تفصیلات پر مبنی ڈی پی آر فراہم کرے گا جیسا کہ بورڈ نے فیصلہ کیا تھا ۔ تاجے والا سے پائپ کے ذریعہ چورو اور جھنجھنو اضلاع کو بھی پانی فراہم کیا جائے گا۔


    ہریانہ اور راجستھان کو اوکھلا بیراج سے پانی کی مجاز سپلائی نہ کئے جانے کا موضوع بھی زیر بحث آیا ۔ریلیز پوائنٹ پر فوری طور پر ٹیلی میٹری نظام کی تنصیب جلد از جلد مکمل کرنے کی ضرورت پر بھی زور دیا گیا تاکہ اعدادو شمار کی باقاعدہ فراہمی کے ساتھ مختلف کنٹرول پوائنٹ پر شفاف طریقے سے کام کاج انجام دیا جاسکے ۔


    وزیر آباد پونڈ میں پانی کی کوالٹی اور دلی سے واپس پانی کے بہاؤ جیسے موضوع پر بھی بات چیت ہوئی ۔ جناب گڈکری نے ہریانہ اور دلی کی حکومتوں سے کہا ہے کہ وہ کثافت کی روک تھا م کے لئے فوری طور پر سخت اقدامات کریں۔


    U- 909

    
    
    (Release ID: 1520743) Visitor Counter : 1
    
    
      Read this release in: English