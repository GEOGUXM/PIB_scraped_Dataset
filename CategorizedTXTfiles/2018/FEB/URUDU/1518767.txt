      وزارت خزانہ

      19-2018کے دوران 44.34لاکھ کروڑ روپے دیہی علاقوں میں روزی روٹی اور بنیادی ڈھانچے کی تشکیل پر خرچ کئے جائیں گے
      
      آبپاشی سے محروم 96 اضلاع میں یقینی آبپاشی کی فراہمی کیلئے وزیراعظم کی کِرشی سینچائی یوجنا کے تحت 2600کروڑروپے مختص کئے گئے ہیں
      
      Posted On: 01 FEB 2018 1:42PM by PIB Delhi


    نئی دہلی، یکم فروری ؍خزانے اور کارپوریٹ امور کے مرکزی وزیر جناب ارون جیٹلی نے آج پارلیمنٹ میں 19-2018کا عام بجٹ پیش کرتے ہوئے ملک کے دیہی علاقوں میں روزی روٹی کو فروغ دینے کی خاطر اہم اقدامات کا اعلان کیا ہے۔ جناب ارون جیٹلی نے کہا ‘‘ جیسا کہ میری تجویزوں سے ظاہر ہے کہ اگلے سا ل حکومت کی توجہ روزی روٹی، زراعت اور متعلقہ سرگرمیوں پر زیادہ خرچ کر کے دیہی علاقوں میں روزی روٹی کے زیادہ سے زیادہ مواقع پید ا کرنے پر ہوگی’’۔


    جناب جیٹلی نے مطلع کیا کہ 19-2018 میں دیہی علاقوں میں روزی روٹی اور بنیادی ڈھانچے کی تشکیل کیلئے مختلف وزارتیں 14.34لاکھ کروڑروپے خرچ کریں گی، جن میں 11.98لاکھ کروڑروپے فاضل بجٹ اور بجٹ کے علاوہ کے وسائل سے شامل ہوں گے۔ زراعت کی سرگرمیوں اور اپنا روزگار خود چلانے کے علاوہ اس رقم سے روزگار کے 321کروڑ دن فراہم ہوں گے۔ اس کے علاوہ 3.17لاکھ کلومیٹردیہی سڑکیں بنیں گی۔ 51لاکھ نئے دیہی مکانات فراہم ہوں گے۔1.88کروڑاجابت خانوں کا انتظام ہوگا اور زراعت کو فروغ حاصل ہونے کے علاوہ 1.75کروڑ مکانوں میں بجلی کے کنکشن فراہم کئے جائیں گے۔


    اس کے علاوہ حکومت نے 19-2018کے دوران قومی دیہی روزی روٹی مشن کیلئے مختص رقم بڑھا کر5750کروڑروپے کردیئے۔ جناب جیٹلی نے بتایا کہ خواتین سیلف ہیلپ گروپس(ایس ایچ جی ایس) کے لئے قرضے کی رقم 17-2016میں بڑھاکر تقریباً 42،500کروڑروپے کی گئی تھی، جو کہ اس سے پچھلے سال سے 37فیصد زیادہ تھی۔ حکومت کو امید ہے کہ ایس ایچ جی ایس کیلئے مارچ 2019 تک قرضے بڑھ کر 75000کروڑہو جائیں گے۔


    وزیراعظم کی کرشی سینچائی یوجنا-ہر کھیت کو پانی کے تحت زیرزمین پانی سے سینچائی کی اسکیم کو مستحکم بناتےہوئے حکومت نے اس مقصد کیلئے 2600کروڑروپے مختص کئے ہیں۔ اس سے سینچائی سے محروم 96اضلاع کو یقینی سینچائی کی فراہمی ہو سکے گی، جہاں اس وقت 20فیصد سے بھی کم زمین کو سینچائی کی سہولت حاصل ہے۔


    
    

    U- 592

    
    
    (Release ID: 1518767) Visitor Counter : 6
    
    
      Read this release in: English , Telugu