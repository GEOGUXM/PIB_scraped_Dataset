      وزارت خزانہ

      گاؤں والوں کے معیار زندگی کو بہتر بنانے کیلئے گوبر-دھن اسکیم شروع کرنے کااعلان
      Posted On: 01 FEB 2018 5:23PM by PIB Delhi


    گاؤں کو کھلے میں رفع حاجت سے پاک بنانے اور گاؤںوالوں کے معیار زندگی کو بہتر بنانے کی کوشش کے طور پر وزیر خزانہ نے آج اپنی بجٹ تقریر میں آرگینک بایو- ایگرووسائل دھن (گوبر-دھن)شروع کرنے کااعلان کیا۔ وزیر موصوف نے کہا کہ اس کا نظم مویشیوں کے گوبر اور ٹھوس فضلات کو کمپوسٹ کھاد، بایوگیس اور بایوسی این جی میں تبدیل کرکے کیا جائیگا۔


    وزیر خزانہ نے اعلان کیا کہ بنیادی ڈھانچے کی ترقی، سطح کی صفائی، دیہی صفائی ستھرائی اور دیگر مداخلتوں کیلئے 16713 کروڑ روپئے کی لاگت سے نمامی گنگے پروگرام کے تحت 187 پروجیکٹوں کو منظوری دی گئی ہے۔ انہوں نے بتایا کہ 47 پروجیکٹ مکمل ہوچکے ہیں اور باقی پروجیکٹ عمل درآمد کے مختلف مراحل میں ہیں۔ گنگا کے کنارے آباد گنگا گرام گاؤں کو کھلے میں رفع حاجت سےپاک قرار دیا گیا ہے۔


    سب کو ساتھ لیکر چلنے والے سماج کے خواب کو شرمندہ تعبیر کرنے کیلئے حکومت نے زیر غور ترقی کے مختلف اشاریوں کے پیش نظر، صحت ، تعلیم ، تغذیہ ، ہنرمندی کے فروغ، مالی شمولیت جیسے سماجی خدمات میں سرمایہ کاری اور آبپاشی، دیہی برق کاری، پینے کے صاف پانی اور مقررہ مدت کے اندر تیز رفتار سے بیت الخلاء تک رسائی کے بنیادی شعبوں میں سرمایہ کاری کرکے ان اضلاع میں معیار زندگی کو بہتر بنانے کے مقصد سے 115 اضلاع کی شناخت کی گئی ہے۔ وزیر موصوف نے کہا کہ امید ہے کہ یہ 115 اضلاع ترقی کے لئے نمونہ بنیں گے۔


    U-607

    
    
    (Release ID: 1518687) Visitor Counter : 5