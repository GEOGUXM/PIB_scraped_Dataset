      وزارات ثقافت

      وارانسی میں دو روزہ سنسکرتی تقریب‘‘راس بنارس- سوچھ گرہ- باپو کو کاریانجلی‘‘ کا آغاز
      Posted On: 21 FEB 2018 1:45PM by PIB Delhi


    نئی دہلی۔ 22 فروری؛ ثقافت کی وزارت نے وارانسی کی تخلیقی اور ثقافتی صنعتوں کا جشن مناتے ہوئے دو روزہ سنسکرتی مہوتسو ‘‘راس بنارس- سوچھ گرہ- باپو کاریانجلی’’ کا انعقاد کیاہے۔ ان تقریبات کا اہتمام وارانسی کے من مندر اور اسّی گھاٹ میں کیا گیا ہے۔ دریا کے کنارے مرعی اور غیر مرعی وراثت کی نمائش، صاف ستھری گنگا کے لیے قومی مشن اور نمامی گنگے جاگرتی یاترا ، ماہرین تعلیم، فنکاروں، کاریگروں، مصنفوں، شاعروں، ماحولیات اور ثقافت سے وابستہ فورموں جیسے مختلف اداروں/ مشنوں نے کیا ہے۔ اس انعقاد کا مقصد دریا کا ثقافتی جذبے کے ساتھ تحفظ کرنا ہے۔


    اس دو روزہ تقریب میں سوچھ گرہ کے عنوان سے موسیقی اور رقص پر توجہ مرکوز کی گئی ہے، جسے سوچھ گرہ ، باپو کو کاریانجلی کا نام دیا گیا ہے۔ ثقافت کی وزارت سے وابستہ اسکول کے بچوں نے سوچھتا مہم چلائی ہے۔ یہ مہم نمائشوں، گیتوں، کٹھ پتیلیوں کے پروگراموں، نکڑ ناٹکوں اور دیہی رقص کے ذریعے چلائی گئی ہے۔


    افتتاحی روز پانچ سالہ اونتیکا مشرا نے عمدہ کارکردگی کا مظاہرہ کیا اور انٹر پریٹیشن سینٹر سے وابستہ بچوں نے سوچھتا گیت پیش کیا۔ ثقافتی کارکردگی کے زمرے میں مہوتسو میں کلاسیکل آرسٹوں، وارانسی میں مقیم یہاں کے لوگوں اور دیہی عوام نے مختلف قسم کے فنون لطیفہ پیش کیے، جو تاریخی اور عصری رجحان کا مرکب تھا۔ پنڈت نریندر مشرا اور پنڈت پورن مہاراج کی جوڑی نے باری باری ستار طبلہ نوازی کی۔ جبکہ سنجیو اور اشونی شنکر نے سحر انگیز شہنائی سے نوازا۔ رقص کے زمرے میں سورو گورو نے کتھک پیش کیا۔


    اسّی گھاٹ پر این سی زیڈ سی سی کی طرف سے منعقدہ دستکاری مارکیٹ میں مہمانوں نے منفرد انداز کی خریداری کا لطف اٹھایا، جس میں روایتی انداز کی رنگ برنگی دستکاری کی چیزیں، وارانسی اور ملک ے دیگر حصوں کے ملبوسات رکھے گئے تھے۔ بازار میں مختلف ریاستوں کے دیہی گلوکاروں اور رقاصوں نے اپنے فن کا مظاہرہ کیا۔ جس میں اروناچل پردیش اور میگھالیہ پر خصوصی توجہ دی گئی تھی۔ وارانسی کے طرح طرح کے خوشبودار کھانے اور اروناچل پردیش اور میگھالیہ کے قبائلی کھانے بھی دستیاب کرائے گئے۔ یہ کھانے ایک چھوٹے فوڈ کارنر پر دستیاب کرائے گئے ہیں۔ فنون لطیفہ کے شائقین کو کاریگروں اور فنکاروں سے براہ راست بات کرنے کا موقع فراہم ہوا۔


    مہوتسو میں من مندر گھاٹ قومی آرکائیوز نے وارانسی سے متعلق ایک تعارفی نمائش کا اہتمام کیا گیا ہے، جبکہ نیشنل گیلری آف ماڈرن آرٹ نے بی ایچ یو کے فائن آرٹس اسکول کی شراکت داری کے ساتھ انٹرپریٹیشن سینٹرز کے طلبا کے ساتھ ایک پینٹنگ اور ٹیراکوٹا مجسمے سے متعلق ورک شاپ کا اہتمام کیا۔


    بچوں نے سوچھتا کے پیغام کے ساتھ صفائی ستھرائی سے متعلق ایک نمائش کا اہتمام کیا، جسے سوچھتا کا عنوان دیا گیا تھا۔ اس نمائش کا اہتمام شہر کے مشہور مقامات اور گھاٹوں پر کیا گیا۔ ضلع انتظامیہ نے کچھ خاص دیواریں، بسیں اور کشتیاں فراہم کی ہیں، جن پر مختلف قسم کے نعرے اور رنگ برنگے مورال بنائے گئے ہیں۔ یہ کارکردگی سوچھ گرہ ، باپو کو کاریانجلی کے عنوان سے پیش کی گئی ہے۔


    مہوتسو کے دوسرے دن کلاسیکل دیہی موسیقی، رقص اور ویژول فنون کا مظاہرہ کیا جائے گا، جس میں مالنی اوستھی ٹھمری پیش کریں گی، شروتی سدولیکر کلاسیکل گانت پیش کریں گی، جبکہ وشال کرشنا اور ان کے ساتھی من مندر گھاٹ میں کتھک پیش کریں گے۔


    اختتامی تقریب میں ثقافت، ماحولیات، جنگلات اور آب و ہوا میں تبدیلی کی روک تھام سے متعلق وزیر مملکت (آزادانہ چارج) ڈاکٹر مہیش شرما، وارانسی میونسپل کارپوریشن کی میئرمحترمہ مردُلا جیسوال ، وارانسی نارتھ کے ایم ایل اے رویندر جیسوال، قانون اور انصاف، اطلاعات، کھیلوں اور نوجوانوں اور بہبود کے وزیر مملکت ڈاکٹر نیل کنٹھ تیواری،وارانسی کینٹ کے ایم ایل اے سوربھ سریواستو، روہانین کے ایم ایل اے سریندر نارائن سنگھ اور سیواپوری کے ایم ایل اے نیل رتن سنگھ پٹیل شرکت کریں گے۔


    **********


    (م ن ۔اس۔ ن ر۔ 22.02 .2018 )


    U-1012

    
    
    (Release ID: 1521371) Visitor Counter : 1