      ہنر مندی کے فروغ اور صنعت کاری کی وزارت

      صنعتی تربیتی اداروں یعنی انڈسٹریل ٹریننگ انسٹی ٹیوٹ کے لئے الحاق کے نئے قاعدے
      Posted On: 08 FEB 2018 8:40PM by PIB Delhi


    نئیدہلی، 09 ۔فروری۔ ہنر مندی کے فروغ اور کاروباری امور کی وزارت (ایم ایس ڈی ای ) نے اپنے معیارتی پہلوؤں پر زور دیتے ہوئے آئی ٹی آئی ایکو سسٹم کے توانا احیا کے لئے اندراج اور منظوری کے نئے قاعدے پیش کئے ہیں ۔ ملک بھر میں واقع 13 ہزار سے زائد یہ آئی ٹی آئی ادارے تکنیکی اور ہنرمندی کی تربیت دے کر بڑی تعداد میں قابل ملازمت نوجوان تیار کرتے ہیں ۔ ان نئے قاعدوں کا مقصد اس امر کو یقینی بنانا ہے کہ سبھی موجودہ اور نئے آئی آئی ٹی اداروں میں ضابطوں اور قاعدوں کی سختی کے ساتھ پابندی کی جائے اور ملک بھر مشروم کی طرح اگنے والے غیر مجاز اداروں کو وجود میں آنے سے روکا جاسکے اور منظور شدہ اور اندراج شدہ آئی ٹی آئی اداروں کے مجموعی معیار میں بہتری پیدا کی جاسکے ۔ ا ٓئی ٹی آئی اداروں کے لئے الحاق کے نئے قاعدوں کی خاص خاص باتیں :

      * سول اور ڈھانچہ جاتی ضرورتوں کی بڑے پیمانے پر دیکھ بھال کی گئی ہے اور آئی ٹی آئی ادارے بنانے کے لئے کم از کم شرطوں میں مزید کمی کردی گئی ہے ۔
      * آئی ٹی آئی اداروں کی درخواست گزاری اور اندازہ کاری کے مرحلے کے ڈجیٹل بنادیا گیا ہے تاکہ یہ عمل سہل اور آسان ہوسکے ۔ اب دعوے دار وصولی کی رسید آن لائن حاصل کرسکیں گے ۔
      * ایک نئے آئی ٹی آئی ادارہ قائم کرنے کی شرط اول یہ ہے کہ اس میں کم سے کم چار ٹریڈ س میں تربیت دئے جانے کا انتظام ہو اور اس کی عمارت کے لئے کم از کم ایک ایکڑ رقبہ زمین ہونی لازمی ہے تاکہ تمام تکنیکی ضرورتوں کی تکمیل ہوسکے ۔
      * زمین کی پٹے داری کی مدت بھی کم کرکے دس سال کردی گئی ہے تاکہ طویل مدتی تربیتی دور میں شامل ہونے کے خواہشمند کاروباری افرادکی مد د ہوسکے ۔
      * تمام ڈھانچہ جاتی سہولیات اور مشینوں کی سختی کے ساتھ جانچ ماہرین کی ایک کمیٹی کرے گی ۔
      * الحاق کے نئے قاعدوں میں ایک قاعدہ یہ بھی ہے کہ نیشنل کونسل فار ووکیشنل ٹریننگ (ای سی وی ٹی ) کے تحت تمام آئی ٹی آئی اداروں کے الحاق کے لئے سابقہ تمام سول اور دفتری قاعدوں کو کالعدم قرار دیا جائے گا۔
      * نئے اداروں کے قیام کی تجاویز پر ان نئے قاعدوں کا اطلا ق تعلیمی سال 19-2018 سے ہوگا ۔ اس کے مطابق نئے آئی ٹی آئی اداروں کے قیام کی تجاویز ایک آئی ٹی پر مبنی پلیٹ فارم پر طلب کی جائیں گی ۔ اس پلیٹ فارم کا اعلان جلد ہی کیا جائے گا۔

    نئے قاعدوں کی ترتیب کے دوران کوششیں کی گئی تھیں کہ آئی ٹی آئی اداروں کی سول ڈھانچہ جاتی سہولیات کو معیاراتی بنایا جائے تاکہ


    ملک بھر کے تما م آئی ٹی آئی ادارو ں کی عمارتوں اور فیسلٹیز میں مماثلت اور یک چہرگی برقرار رکھی جاسکے ۔ الحاق حاصل کرنے کی درخواست کے عمل کو بھی نئی شکل دی گئی ہے ، جس کا مقصد اسے (1) ڈیسکٹاپ اسسمنٹ (2) سول انفراسٹکچر اسسمنٹ اور (3) مشینوں اور اوزارسے آراستگی جیسے تین مرحلوں میں تقسیم کرکے اسے سہل بنانا ہے ۔


    30 اکتوبر 2017 کو ملک میں 13912 ایسے آئی ٹی آئی ادارے موجود تھے ، جن میں مختلف شعبوں کی پیشہ ورانہ ضرورتوں کی تکمیل کی اہلیت تھی ۔آئی ٹی آئی اداروں کی دوبارہ سخت جانچ کا عمل بھی شروع کیا گیا ہے تاکہ ایسے اداروں کو منسوخ کیاجاسکے ، جن کی کارکردگی حسب توقع نہیں ہے یا جن میں طلبا کی مطلوبہ تعداد نہیں ہے ۔ اس قاعدے کے نتیجے میں پچھلے پانچ برس کے دوران 385 آئی ٹی آئی اداروں کا الحاق منسوخ کیا جاچکا ہے ۔ اس کا مقصد یہ ہے کہ اس امر کو یقینی بنایا جائے کہ آئی ٹی آئیاداروں کی کارکردگی ، بہتر اورتسلی بخش ڈھانچہ جاتی سہولیات کے ساتھ ہو اور نوجوانوں کی دی جانے والی تربیت کی تسلی بخش تربیت کا خاطر خواہ انتظام ہو۔


    آئی ٹی آئی ایکو سسٹم تکنیکی اعتبار سے تربیت یافتہ افرادی طاقت ہندوستان کے صنعتی اداروں کو فراہم کراتا ہے ۔پچھلی 6 دہائیوں کے دوران ملک میں اعلیٰ تعلیمی اورتربیتی سہولیات فراہم کرانے والے آئی ٹی آئی اداروں میں زبردست اضافہ ہوا ہے اور جغرافیائی فوائد کو ذہن میں رکھتے ہوئے سرکار نے نئے قاعدے پیش کئے ہیں تاکہ بڑھتی ہوئی مانگ کو پورا کیا جاسکے ۔


    میک ان انڈیا ، ڈجیٹل انڈیا ،اسمارٹ سٹیز اور کلین انڈیا جیسی وزیر اعظم نریندر مودی کی اہم اسکیموں کو ایسی ہنر یافتہ افراد ی طاقت مطلوب ہے جو ان آئی ٹی آئی ادارو ں کے تربیت یافتہ جوانوں کے ذریعہ ہی پوری کی جاسکے گی ۔الحاق کے ان نئے قاعدوں کی پابندی کرنے والے آئی ٹی آئی اداروں کو اس امرکو بھی یقینی بنانا ہوگا کہ طلبا کو دی جانے والی تربیت بین الاقوامی معیارات کے مطابق ہو۔


    U- 796


    

    
    (Release ID: 1520081) Visitor Counter : 3
    
    
      Read this release in: English
    
    
    

*