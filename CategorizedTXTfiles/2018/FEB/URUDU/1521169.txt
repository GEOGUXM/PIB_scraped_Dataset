      ریلوے کی وزارت

      مظفر پور - سگولی اور سگولی- والمیکی نگر ریلوے لائنوں کو برق کاری کے ساتھ دوہری کرنا
      Posted On: 20 FEB 2018 5:42PM by PIB Delhi


    نئی دہلی۔20فروری/ اقتصادی امور کی کابینہ کمیٹی( سی سی ای اے)نے 100.6 کلو میٹر طویل مظفرپور۔ سگولی اور 109.7 کلو میٹر طویل سگولی ۔ والمیکی نگر ریلوے لائنوں کو بالترتیب 1347.61کروڑ روپے اور 1381.49 کروڑ روپے کی لاگت سے برق کاری کے ساتھ دوہری کرنے کے پروجیکٹوں کو منظوری دی ہے۔ ان پروجیکٹوں کے تحت ریاست بہار میں مظفر پور، مشرقی چمپارن(موتیہاری) اور مغربی چمپارن(بتیا) کا احاطہ ہو گا ۔ مظفر پور سے والمیکی نگر کے راستے پر مسافر ریل گاڑیوں میں فی الحال کافی بھیڑ ہوتی ہے اور یہ بار بار رکتی ہیں کیونکہ اس لائن کے استعمال کی صلاحیت فی الحال 213 فیصد ہے۔اضافی صلاحیت سے مظفرپور۔ سگولی اور سگولی بالمیکی نگر پروجیکٹوں سے بھیڑ بھاڑ میں کمی آئےگی اور آمدورفت میں ہونے کی والی تاخیر میں بھی کمی ہوگی۔ اس سے تعمیرات کےد وران بالترتیب 14.14 لاکھ افرادی دن اور 26.33 لاکھ افرادی دن کے براہ راست روزگار کے مواقع پیدا ہوں گے۔


    وزیراعظم جناب نریندر مودی کی صدارت میں منعقدہ اقتصادی امور سے متعلق کابینہ کمیٹی نے 100.6 کلومیٹر طویل مظفر پور۔ سگولی اور 109.7کلو میٹر طویل سگولی ۔ بالمیکی نگر ریلوے لائنوں کو بالترتیب 1347.61 کروڑ روپے اور 1381.49 کروڑ روپے کی تکمیلی لاگت سے برق کاری کے ساتھ دوہری کرنے کے پروجیکٹوں کو منظوری دے دی ہے۔ یہ پروجیکٹ ریاست بہار میں مظفر پور، مشرقی چمپارن(موتیہاری) اور مغربی چمپارن( بتیا) کااحاطہ کریں گے۔


    اس راستے پر شمالی بہار میں گھنی آبادی والے خطوں کی ضروریات پوری ہوتی ہیں۔ مظفر پور سے بالمیکی نگر کے راستے پر فی الحال مسافر ریل گاڑیوں میں کافی بھیڑ بھاڑ ہوتی ہے اور یہ بار بار رکتی ہیں کیونکہ اس لائن کے استعمال کی صلاحیت 213 فیصد تک ہے۔38 میل/ ایکسپریس ریل گاڑیاں روزانہ ہزاروں مسافروں کے ساتھ اس سیکشن پر چلتی ہیں۔ اضافی صلاحیت سے بھیڑ بھاڑ میں کمی آئے گی اور مسافروں کے سفر میں کم از کم تاخیر کے ساتھ تیز رفتار اور قابل اعتماد نقل وحمل ممکن ہوسکے گا۔ اس کے علاوہ بلاکوں کے رکھ رکھاؤ سے اس راستے پر سیفٹی کی حالت بھی بہتر ہوگی۔


    مظفر پور سے بالمیکی نگر تک کے پورے راستے پر بھیڑ بھاڑ کو کم کرنے کے لئے صلاحیت اور رابطے کو بہتر بنانے کے لئے لائنوں کو دوہری کرنا ہوگا۔ اس سے خطےکی اقتصادی خوشحالی اور مجموعی ترقی کی راہ ہموار ہوگی۔2022 تک وزیراعظم کے ‘‘نئے ہندوستان’’ کے خواب کو شرمندہ تعبیر کرنے کے لئے ملک کی مشرقی خطے کی ترقی نہایت اہم ہے۔ضلع چمپارن نیپال کی سرحد پر واقع ہے۔ اس لئے اس ریلوے لائن کو دوہری کرنے سے پڑوسی ملکوں کے ساتھ بھی رابطے میں بہتری آئے گی۔


    ریلوے لائن کی برق کاری کے نتیجے میں ریل گاڑیوں کی رفتار تیز ہوگی، کاربن ڈائی آکسائڈ گیس کے اخراج میں کمی آئے گی اور پائیدار ماحول کو فروغ حاصل ہوگا۔ مزید برآں اس سے درآمداتی ایندھن پر انحصار کم ہوگا اور ریلویز کے لئے توانائی کی لاگت میں بچت ہوگی نیز ملک کے لئے فورکس کی بچت ہوگی۔


    علاوہ ازیں مظفر پور۔ سگولی اور سگولی بالمیکی نگر پروجیکٹوں سے تعمیرات کےد وران بالترتیب 24.14 لاکھ اور 26.33 لاکھ افرادی دنوں کے راہ راست روزگار کے مواقع پیدا ہوں گے۔


    ************


    U-972

    
    
    (Release ID: 1521169) Visitor Counter : 1