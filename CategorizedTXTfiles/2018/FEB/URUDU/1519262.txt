      صدر جمہوریہ کا سکریٹریٹ

      نوبل اعزاز یافتہ شخصیات کے سمینار کے اختتامی دور سے صدرجمہوریہ جناب رام ناتھ کووند کا خطاب
      Posted On: 05 FEB 2018 8:05PM by PIB Delhi


    نئیدہلی، 06 ۔فروری۔نوبل اعزاز یافتہ شخصیات کے سمینار کی اختتام تقریب سے صدر جمہوریہ جناب رام ناتھ کووند کے خطاب کا متن حسب ذیل ہے ۔ انہوں نے کہا :


    1۔ ’’ مجھے یہاں آپ سب حضرات سے اس اختتامی تقریب میں دوبارہ ملاقات سے از حد خوشی ہوری ہے ۔ میرے خیال سے آج پورے دن کا یہ سمینار نہ صرف انتہائی سود مند ،مفید مطلب بلکہ دانشورانہ سطح پر انتہائی علم افزا رہا ہے ۔آج صبح میں نے اپنی تقریر میں ہندوستان کی سائنسی اور سائنسی جستجو کی قدیم روایات کا حوالہ دیا تھا۔ہندوستان کی ایک اور قدیمی روایت ہے : ’سمواد ‘یعنی گفتگو ، جو یک طرفہ تقریر کے مقابلے دوطرفہ تبادلۂ خیال کا مفید مطلب طریقہ ہے ۔


    2۔ مجھے خوشی ہے کہ آج کی اس تقریب کا خاکہ ’سمواد ‘کے تصور سے حقیقی مطابقت رکھتا ہے ۔ نوبل اعزاز یافتہ شخصیات اورسائنسی منتظمین کے ایک گھنٹے کے پینل مباحثے کے بعد ایک گھنٹے کے سوال وجواب کے اجلاس کا اہتما م کیا گیا ۔ یہ وہ گھنٹہ تھا ،جس کے دوران ملک کے محققین ، جواں سال سائنسدانوں اور ابھرتے ہوئے ذہین ترین افراد نے اپنے اپنے مخصوص میدانوں کے مخصوص اور سرکردہ قائدین سے راست گفتگو کی ۔


    3۔ میں ان نوبل اعزاز یافتہ شخصیات کی ستائش لازمی تصور کرتا ہوں ، جنہوں نے یہاں آنے اور سوالات کے تفصیل سے جواب دینے کا وقت نکالا اور اس قدر اطمینان بخش فارمیٹ پر اتفاق کیا ۔ آپ سب نے اپنے علم اور تحقیق کا انتہائی حوصلہ افزا طریقے سے بیان کیا ہے ۔ آپ سب کی ہندوستان میں موجودگی اور خاص طور سے نوبل فاؤنڈیشن اور ہندوستان کی سائنس اور ٹکنالوجی کی وزارت کا ایک دوسرے سے گفتگو اور تبادلہ خیال کرنا کہ کس طرح تحقیق وترقی کے کاموں کو آگے بڑھایا جاسکتا ہے اور ہندوستان میں مشترکہ حوصلہ افزائی کے ساتھ جدت طرازی کو بروئے کار لایا جاسکتا ہے ۔ میرے خیال سے ہر ہندوستانی کو اس قدر نیک نیت اور بامعنی دوستوں کا شکر گزار ہونا چاہئے ۔


    4۔ جس طرح ہمارے عزائم ایک دوسرے سے یکسانیت رکھتے ہیں ،اسی طرح ہمارے منصوبوں کے خاکوں میں بھی یکسانیت موجود ہے۔ آج یہاں ابھرنے والے بعض مرکزی خیالات سے بہ مشکل ہی اختلاف کیا جاسکتا ہے ۔ جیسا کہ آج یہاں ایک معزز مقر ر نے زوردے کر فرمایا تعلیم ا س پیرامڈ کی بنیاد کی حیثیت رکھتی ہے ،جس کی بلندی سائنسی تحقیق ہے ۔ ایک مضبوط ،فعال اور خلاق تعلیم اور اسکولی نظام کے بغیر ہم تحقیق اور جدت طرازی کی فضا اور مزاج پیدا نہیں کرسکتے ۔ ہمیں اپنے اسکولوں کے درجات میں جستجو کی فضا پیداکرنی چاہئے کہ یہ انتہائی اہم ہے اور سائنس کو ناقابل فہم زبان کی بندشوں سے آزاد کرایا جانا انتہائی ضروری ہے ۔


    5۔ اس موضوع کو آگے بڑھاتے ہوئے ، جیسا کہ آج کے اجتماع میں پہلے بھی کہا جاچکا ہے ، اچھے محقق ایک ایسے نظام میں ابھر کر سامنے آتے ہیں، جن میں اچھے اساتذہ اور اچھے تعلیمی نظام کو اہمیت دی جاتی ہے ۔ تحقیقی اداروں اور یونیورسٹیوں کے درمیاب رابطہ کاری اور تحقیق اور صنعت کے درمیان رابطے میرے خیال سے انتہائ اہمیت کے حامل ہیں ۔ظاہر ہے کہ یہ انفرادی چارہ گوداموں میں وجود نہیں پاسکتے ۔


    6۔ سائنس کو سماج سے جوڑا جانا بھی بنیادی ضرورت کی حیثیت رکھتا ہے ۔ مثال کے طور پر ہمارے خلائی پروگرام کو ملنے والی زبردست حمایت کا ایک سبب عام آدمی کی زندگیوں کے مسائل کے حل پیش کرنے کی ہمارے ہندوستان کے خلائی سائنسدانوں کی لیاقت وقابلیت ہے ۔ خواہ نقشہ سازی ہو ، خْواہ خاکہ سازی ہو ، یہ سب ہماری کسان برادری کے معاون ہوتے ہیں اورٹیلی میڈیسن تو صحت عامہ کی دیکھ بھا ل میں خاص طور سے معاون ہوتی ہیں ۔


    7۔ ایک اور اہم نقطہ ،جس پر آج یہاں تفصیل سے گفتگو کی گئی ، وہ ہے قیادت اور انتظامی اہلیتوں کا فروغ اور ہمارے سائنسدانوں کی ترسیل کی اہلیت 15یا 20 افراد کی تحقیقی ٹیم کی تکنیکی صلاحیت کی قیادت کرنے کے لئے زبردست ہنر مندی مطلوب ہے ۔سائنسدانوں کی ایسی ٹیم کے ساتھ ترسیل وگفتگو انتہائی ہنر مندی کی متقاضی ہے ۔ اس کے ساتھ ہی چند ہزار نفوس پر مشتمل ادارو ں کی قیادت بھی مختلف اہلیتوں کا تقاضہ کرتی ہے ۔ اس کے ساتھ ہی عام آدمی کو سائنس اور ٹکنالوجی کی نزاکتوں اور پیچیدگیوں کو بیان کرنے کے لئے بھی ہمارے ذی علم سائنسدانوں میں ازحد تحمل ہونا لازمی ہے ۔ ہمارے سائنسداں ، ہمارے سماج کے فائدے کے لئے یہ کام انجام دے رہے ہیں ۔ آپ سائنسی ترسیل کے ذریعہ سائنس کے مقصد کو اور آگے لے جاسکیں گے ۔


    8۔ آج نوبل اعزاز یافتہ دوستوں کے جذبات سخاوت میں انتہائی یکسانیت محسوس کی گئی ۔ مجھے امید ہے کہ آپ سفر ہند بہت خوشگوار رہا ہوگا اور میں مستقبل میں آپ اور دیگر حضرات کی کوششوں کی کامیابی کے لئے نیک خواہشات پیش کرتا ہوں ۔ میں آئندہ برس بھی نوبل فاؤنڈیشن کے مندوبین کے وفد کا خیر مقدم کروں گا ۔ یہاں مجھے یہ بتانے کی ضرورت نہیں کہ راشٹر پتی بھون کے دروازے آپ حضرات کے لئے ہمیشہ کھلے رہیں گے ۔شکریہ ۔ جے ہند !


    U- 698


    

    
    (Release ID: 1519262) Visitor Counter : 1
    
    
      Read this release in: English , Hindi