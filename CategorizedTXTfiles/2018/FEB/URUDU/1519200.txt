      وزارت دفاع

      دفاع کی جدید کاری کے لئے مختص بجٹ اور خرچ
      Posted On: 05 FEB 2018 6:21PM by PIB Delhi


    نئی دہلی؍ 05 فروری2018،دفاع کے زیر مملکت ڈاکٹر سبھاش بھامرے نے آج راجیہ سبھا مین رکن پارلیمنٹ جناب بھوبنیشور کالی ٹین کے ذریعے پوچھے گئے ایک سوال کے تحریری جواب میں اطلاع دی کہ مالی برس 18-2017 کے دوران دفاعی خدمات تخمینہ(ڈی ایس ای) کے تحت دفاعی افواج کے لئے 2,59,261.90 کروڑ روپے مختص کئے گئے تھے۔ جس میں سے 31 دسمبر 2017 کی تاریخ تک 2,16,685.59 کروڑ روپے خرچ کئے جاچکے ہیں۔


    نظرثانی شدہ تخمینہ مرحلے میں 39690 کروڑ روپے کی اضافی رقم طلب کی گئی تھی، تاہم نظرثانی شدہ تخمینہ 18-2017 کے تحت کوئی اضافہ رقم مختص نہیں کی گئی۔


    دفاعی جدیدکاری کے تحت ان فنڈز کا استعمال نئے آلات کی شمولیت اور ایک جامع منصوبہ بندی عمل کے ذریعے ٹینکنالوجی کی سطح پر شناخت شدہ صلاحیتوں کی جدید کاری پر کیا جاتا ہے تاکہ مسلح افواج کو مختلف سلامتی چیلنجوں سے نمٹنے کے لئے پوری طرح تیار رکھا جاسکے۔بجٹ تخمینہ 18-2017 میں دفاعی خدمات تخمینہ (ڈی ایس ای) کے تحت جدید کاری (سرمایہ تحویل) کے لئے 69,405.75 کروڑ روپے مختص کئے گئے تھے۔ جس میں 31 دسمبر 2017 کی تاریخ تک 61, 002.97 کروڑ روپے جدیدکاری کے تحت خرچ کئے گئے۔


    U: 684

    
    
    (Release ID: 1519200) Visitor Counter : 1