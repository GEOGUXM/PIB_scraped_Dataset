      وزارت دفاع

      مسلح افواج کے لئے گولی بارود کا ذخیرہ
      Posted On: 05 FEB 2018 7:55PM by PIB Delhi


    نئی دہلی؍ 05 فروری2018،گولی بارود کی منظوری اور اس کا ذخیرہ کرنے کا کام ہندوستانی مسلح افواج کی آپریشن کی ضرورتوں کے مطابق کیا جاتا ہے۔جنگ کے دوران ہنگامہ حالات سے نمٹنے کے لئے وار ویسٹیج ریزرو(ڈبلیو ڈبلیو آڑ) کے معاملے میں گولی بارود کا کافی ذخیرہ رکھا جاتا ہے۔ ہندوستان کی مسلح افواج کے پاس گولی بارود کا وافر مقدار میں ذخیرہ موجود ہے اور فوج اپنے آپریشن کی ضرورتوں کے لئے گولی بارود کا کافی ذخیرہ رکھتی ہے۔اس کے علاوہ مطلوب سطح تک گولی بارود کا ذخیرہ رکھنا ایک مسلسل عمل ہے جس کے لئے ہر سال ضرورتوں کی نشاندہی کی جاتی ہے اور اس کے مطابق گولی بارود حاصل کیا جاتا ہے۔


    گولی بارود کی مناسب دستیابی کو یقینی بنانے کے لئے جو اقدامات کئے گئے ہیں، ان میں آرڈیننس فیکٹری بورڈ (او ایف بی) کے لئے پانچ سالہ بنیاد پر منصوبہ بنانا، بعض منتخب گولی بارود اور اس کے سلسلے میں طریقہ کار کے بارے میں گولی بارود کے روڈ میپ کو قطعی شکل دینا جیسے اقدامات شامل ہیں۔ اس کے علاوہ مسلح افواج کو اس طرح کے مالی اختیارات بھی تفویض کئے گئے ہیں کہ وہ گولی بارود کو کم از کم سطح تک برقرار رکھیں، تاکہ کسی بھی ہنگامی صورتحال کا مقابلہ کرسکیں اور ہر وقت تیار رہ سکیں۔


    حکومت نے آرڈیننس فیکٹری بورڈوں کی گنجائش کو بڑھانے کے لئے بہت سے اقدامات کئے ہیں، تاکہ مسلح افواج کی طویل مدتی ضرورتوں کو پورا کیا جاسکے۔ ان میں اسلحہ فیکٹریوں کو جدید طرز کا بنانا ،پرانے پلانٹ اور مشینری کو جدید طرز پر ڈھالنا تاکہ ان کی اصلی صلاحیت برقرار رہ سکے، جدید ٹیکنالوجی ؍مینوفیکچرنگ کے عمل کو حاصل کرنا،تاکہ موجودہ سامان کی صلاحیت میں اضافہ کیا جاسکے یا نیا سامان تیار کیا جاسکے۔اس کے علاوہ سول بنیادی ڈھانچے اور خدمات مثلاً عمارتوں کا قیام اور ان کی سروس ، بجلی کی فراہمی، پانی کی فراہمی اور کمپریسڈ، ہوا کی سپلائی کا انتظام کیا جاسکے۔


    یہ اطلاع دفاع کے وزیر مملکت ڈاکٹر سبھاش بھامرے نے آج راجیہ سبھا میں جناب وویک گپتا کے ایک سوال کے تحریری جواب میں دی۔


    م ن۔ج ۔ ن ع


    U: 691

    
    
    (Release ID: 1519226) Visitor Counter : 1