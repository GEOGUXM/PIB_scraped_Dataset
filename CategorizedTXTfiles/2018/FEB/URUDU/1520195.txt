      وزارت آیوش

      یونانی میڈیسن پر بین الاقوامی کانفرنس کا کل افتتاح کیا جائے گا
      Posted On: 09 FEB 2018 8:11PM by PIB Delhi


    نئی دہلی، 09 فروری / شمال مشرقی خطے کی ترقی کے وزیر مملکت (آزادانہ چارج)، وزیراعظم کے دفتر میں وزیر مملکت، عملے، عوامی شکایات اور پنشن کے علاوہ ایٹمی توانائی اور خلاء کے محکمے کے وزیر مملکت ڈاکٹر جتیندر سنگھ کل نئی دلی میں یونانی میڈیسن پر دوروزہ بین الاقوامی کانفرنس کا افتتاح کریں گے۔ یہ سال یونانی برادری کیلئے خاص ہے، کیونکہ یہ حکیم اجمل خان کی 150ویں سالگرہ ہے۔ اس دن کے موقع پر آیوش کی وزارت کے تحت یونانی میڈی میں تحقیق کیلئے مرکزی کونسل یونانی دن کی سیلیبریشن (جشن) کے حصے کے طور پر یونانی میڈیسن سے متعلق دو روزہ بین الاقوامی کانفرنس کا اہتمام کر رہی ہے۔ اس کانفرنس کا موضوع ہے‘‘ انٹیگریشن آف یونانی سسٹم آف میڈیسن اِن مین اسٹریم ہیلتھ کیئر’’۔


    مختلف قومی سطح کی سرکردہ شخصیتیں اور تعلیمی صنعت کے شراکت دار ، ریگولیٹرس اور یونانی میڈیسن کے شعبے میں تحقیق کار اس دوروزہ کانفرنس میں حصہ لیں گے۔ اس کے علاوہ جنوبی افریقہ، برطانیہ، سری لنکا، بنگلہ دیش، چین ، امریکہ، پُرتگال، متحدہ عرب امارات، سلووینیا، اسرائیل، ہنگری، بحرین اور تاجکستان جیسے ملکوں کےوفود کانفرنس میں شرکت کریں گے۔ توقع ہے کہ کانفرنس ماہرین تعلیم، تحقیق کاروں ، ریگولیٹرس، صنعت اور طلبہ کو ایک پلیٹ فارم فراہم کرے گی، جہاں وہ ویژن کو فروغ دیں گے۔ ایک نمائش کا بھی اہتمام کیا جائے گا، جہاں یونانی جڑی بوٹی فارمہ سیکٹر کو پیش کیا جائے گا۔


    یونانی دن کی تقریب میں یونانی میڈیسن کے مختلف شعبوں میں غیر معمولی خدمات انجام دینے والوں کے علاوہ ادب، تحقیق اور تعلیم میں غیر معمولی کارکردگی کرنے والوں کو بھی لائف ٹائم اچیومنٹ ایوارڈ دیا جائے گا۔ حکیم اجمل خاں کو ان کی 150ویں سالگرہ پر یاد کرنے کیلئے ایک تصویری ایلبم بھی جاری کیا جائے گا۔ گیارہ فروری کو یونانی میں تحقیق کار حکیم اجمل خاں کی پیدائش یونانی دن کے طور پر منائی جائے گی۔حکیم اجمل خاں ایک ممتاز یونانی فزیشیئن تھے، جو ایک مجاہد آزادی، ماہر تعلیم اور یونانی میڈیسن میں سائنسی تحقیق کے بانی تھے۔


    U. No. 823


    

    

    
    (Release ID: 1520195) Visitor Counter : 2