      وزارت خزانہ

      بجٹ 19-2018 کی خاص باتیں
      Posted On: 01 FEB 2018 6:08PM by PIB Delhi

      * وزیر خزانہ جناب ارون جیٹلی نے پارلیمنٹ میں عام بجٹ 19-2018 پیش کیا۔
      * اس بجٹ میں زراعت ، دیہی ترقی ، صحت ، تعلیم ، روزگار، ایم ایس ایم ای اور بنیادی ڈھانچے کے شعبوں کو مضبوط بنانے کے مشن کی بات کہی گئی ہے۔
      * حکومت نے کہا ہے کہ ڈھانچہ جاتی سلسلے وار اصلاحات سے بھارت دنیا کی سب سے تیزی سے ابھرنے والی معیشتوں میں شمار ہونے لگے گا۔ ملک 8 فیصد سے زیادہ شرح ترقی حاصل کرنے کی راہ پر سختی سے گامزن ہے۔ جیسا کہ مینوفیکچرنگ ، خدمات اور برآمدات اچھی ترقی کے راستے پر واپس آگئی ہیں۔
      * ربیع کی بڑی فصلوں کی طرح ،خریف کی غیراعلان شدہ سبھی فصلوں پر ایم ایس پی ان کی پیداوار کی لاگت کی ڈیڑھ فیصد ہوگی۔
      * ادارہ جاتی زرعی قرضہ 19-2018 کے دوران بڑھا کر گیارہ لاکھ کروڑ روپے کر دیا گیا ہے، جبکہ یہ 15-2014 میں 8 اعشاریہ پانچ لاکھ کروڑ تھا۔
      * 22ہزار دیہی ہاٹ کو ، 86 فیصد چھوٹے اور پسماندہ کسانوں کے مفادات کے تحفظ کے لیے گرامین زرعی مارکیٹوں میں بدلا جائے گا اور ان کی تجدید کاری کی جائے گی۔
      * کسانوں اور صارفین کے فائدے کے لیے آلو، ٹماٹر اور پیاز کی قیمتوں میں اتار چڑھاؤ پر قابو پانے کے لیے‘‘ آپریشن گرینز’’ شروع کیا گیا ہے۔
      * ماہی گیری اور مویشی پروری کے شعبوں کے لیے دس ہزار کروڑ روپے کے دو نئے فنڈز کا اعلان کیا گیا ہے۔ بانس سے متعلق نو تشکیل شدہ قومی مشن کو 1290 کروڑ روپے دیئے گئے ہیں۔
      * خواتین کے اپنی مدد آپ گروپوں کے قرض میں 2019 میں اضافہ کر کے پچھلے سال کی 42500 کروڑ رقم میں اضافہ کر کے اسے 75000 کروڑ روپے کر دیا جائے گا۔
      * اجولا ، سوبھاگیہ اور سووچھ مشن کے لیے نئے نشانے مقرر کیے گئے ہیں تاکہ نچلے اور متوسط طبقے کو ایل پی چی کنکشنز ، بجلی اور بیت الخلاء مفت فراہم کرایا جا سکیں۔
      * صحت ، تعلیم اور سماجی تحفط پر کیے جانے والے اخراجات ایک اعشاریہ تین آٹھ لاکھ کروڑ روپے کے ہوں گے۔ 2022 تک ہر قبائلی بلاک میں قبائلی طلبا کو ایکلویہ رہائشی اسکول فراہم کیا جائے گا۔ درج فہرست ذاتوں کی بہبود کے فنڈ میں بھی اضافہ کیا گیا ہے۔
      * کسی کنبے کے لیے ثانوی اور تیسرے درجے کے علاج کے لیے پانچ لاکھ روپے تک کی حد کے ساتھ دنیا کی سب سے بڑی صحت کی حفاظت سے متعلق اسکیم شروع کی گئی ہے جس میں دس کروڑ سے زیادہ غریب اور کمزور کنبوں کو شامل کیا گیا ہے۔
      * 19-2018 کے لیے مالی خسارے کی پیشگوئی 3 اعشاریہ تین فیصدکی گئی ہے جبکہ ابھی یہ تین اعشاریہ پانچ فیصد ہے۔
      * بنیادی ڈھانچے کے لیے پانچ اعشاریہ نو سات لاکھ کروڑ روپے مختص کیے گئے ہیں۔
      * دس مقبول مقامات کو علامتی سیاحتی مقامات میں تبدیل کیا جائے گا۔
      * نیتی آیوگ مصنوعی ذہانت (اے آئی) پر ایک قومی پروگرام کا آغاز کرے گا۔
      * روبوٹکس ، اے آئی انٹرنیٹ وغیرہ کے سلسلے میں مہارت کے مراکز قائم کیے جائیں گے۔
      * حصص کی فروخت 72 ہزار پانچ سو کروڑ روپے کے نشانے کو پار کر کے ایک لاکھ کروڑ روپے تک پہنچ گئی ہے۔
      * سونے سے متعلق جامع پالیسی کے ذریعے سونے کو ایک اثاثے کے زمرے میں شامل کیا جائے گا۔
      * اُن کمپنیوں کے لیے جن کا اندراج فارمر پروڈیوسر کمپنیوں کے طور پر ہے اور جن کا سالانہ مجموعی کاروبار 100 کروڑ روپے تک ہے 19-2018 پانچ سال تک کے لیے سو فیصد تخفیف کی تجویز رکھی گئی ہے۔
      * دفعہ 80 جے جے اے اے کے تحت نئے ملازمین کے لیے ان کی اجرتوں پر 30 فیصد کی کٹوتی کی شرط میں رعایت دیتے ہوئے اب جوتے چپل، چمڑے کی صنعت کے معاملے میں مزید روزگار پیدا کرنے کے لیے 150 دن کے بقدر کر دیا گیا ہے۔
      * غیر منقولہ املاک کے سودوں کے سلسلے میں جہاں سرکل شرح قیمت ، اصل قیمت کی پانچ فیصد سے تجاوز نہیں کرتی کوئی تطبیق نہیں کی جائے گی۔
      * (مالی سال 15-2016 میں) پچاس کروڑ روپے سے کم کے کاروبار والی کمپنیوں کے لیے فی الحال دستیاب 25 فیصد کی تخفیف شدہ شرح میں توسیع کر کے اسے مالی سال 17-2016 میں 250 کروڑ روپے تک کا کاروبار کرنے والی کمپنیوں تک توسیع دے دی گئی ہے جس سے بہت چھوٹی، چھوٹی اور اوسط درجے کی صنعتوں کو فائدہ ہوگا۔
      * ٹرانسپورٹ بھتے اور مختلف طبی اخراجات کے معاوضے پر موجودہ استثنیٰ کی جگہ 40 ہزار روپے کی معیاری تخفیف شروع کی گئی ہے۔اس سے دو اعشاریہ پانچ کروڑ تنخواہ پانے والے ملازمین اور پنشن حاصل کرنے والے لوگوں کو فائدہ حاصل ہوگا۔
      * معمر حضرات کے لیے راحت کی تجاویز
          + بینکوں اور پوسٹ آفیسز میں جمع سود کی آمدنی پر استثنیٰ کو دس ہزر روپے سے بڑھا کر 50 ہزار روپے کر دیا گیاہے۔
          + دفعہ 194 اے کے تحت ٹی ڈی ایس نہیں کاٹا جائے گا۔ یہ فائدہ سبھی فکسڈ ڈپازٹ اسکیموں اور ریکرنگ ڈپازٹ اسکیموں سے حاصل ہونے والے سود پر دستیاب ہوگا۔
          + سیکشن 80 ڈی کے تحت صحت بیمہ پریمیم اور / یا طبی اخراجات کی استثنیٰ کی حد 30 ہزار روپے سے بڑھا کر 50 ہزار روپے کر دی گئی ہے۔
          + کچھ خاص سنگین بیماریوں پر آنے والے طبی اخراجات کے لیے استثنیٰ کی حد 60 ہزار روپے (معمر افراد کے کیس میں ) اور 80 ہزار روپے (بہت ہی معمر شہری کے کیس میں) سے بڑھا کر اسے سبھی معمر شہریوں کے لیے ایک لاکھ روپے کر دیا گیا ہے۔
          + پردھان منتری ویا وندنا یوجنا کو مارچ 2020 تک توسیع دینے کی تجویز رکھی گئی ہے۔ موجودہ سرمایہ کاری کی حد سات اعشاریہ پانچ لاکھ فی معمر شہری کی موجودہ حد میں اضافہ کر کے اسے 15 لاکھ روپے کر دیا گیا ہے۔
              o آئی ایف ایس سی میں واقع اسٹاک ایکسچینجوں میں تجارت کو فروغ دینے کے لیے بین الاقوامی مالی خدمات مرکز (آئی ایف ایس سی) کے لیے مزید رعایات ۔
      * نقد معیشت پر قابو پانے کےلیے ٹرسٹ اور اداروں کے ذریعے کی جانے والی دس ہزار روپے سے زیادہ کی نقد رقم کی ادائیگی کی اجازت واپس لے لی گئی ہے اور اس کا انحصار ٹیکس پر ہوگا۔
      * طویل المدت اثاثہ فوائد پر عائد ٹیکس ایک لاکھ روپے سے تجاوز پر دس فیصد کے لحاظ سے نافذ ہوگا اور اس میں کسی طرح کی ٹیکس رعایت دستیاب نہیں ہوگی۔ تاہم 31 جنوری 2018 تک کے تمام فوائد اس سے مستثنیٰ ہیں۔
      * مساویانہ حصص والے میوچول فنڈز کے ذریعے تقسیم کی جانے والی آمدنی پر دس فیصد کی شرح سے ٹیکس عائد کرنے کی تجویز رکھی گئی ہے۔
      * ذاتی انکم ٹیکس اور کارپوریشن ٹیکس پر عائد محصول بڑھا کر اسے تین فیصد سے چار فیصد کر دیا گیا ہے۔
      * ملک بھر میں ای جائزہ شروع کرنے کی تجویز ہے، تاکہ فرد سے فرد کے درمیان رابطے کو تقریباً ختم کر دیا جائے جس سے براہ راست ٹیکس وصولی میں زیادہ مستعدی اور شفافیت آ ئے گی۔
      * ملک میں مزید روزگار پیدا کرنے کی غرض سے کسٹم محصولات میں مجوزہ ترامیم اور گھریلو پیمانے پر اشیاء کی قدر و قیمت میں اضافے کے لیے سبسڈی یا ترغیبات کی فراہمی اور میک ان انڈیا شعبے مثلاً خوراک ڈبہ بندی ، الیکٹرانکس، موٹر گاڑی کے پرزے ، جوتے چپل اور فرنیچر وغیرہ کے شعبے میں لائی گئی تبدیلیاں مفید ثابت ہوں گی۔

    U No. : 626

    
    
    (Release ID: 1518761) Visitor Counter : 10
    
    
    
    
    

*