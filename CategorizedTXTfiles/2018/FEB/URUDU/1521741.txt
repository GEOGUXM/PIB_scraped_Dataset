      سائنس اور ٹیکنالوجی کی وزارت

      پائیدار بایوفیوئل پر بین الاقوامی کانفرنس -2018
      Posted On: 26 FEB 2018 4:03PM by PIB Delhi


    نئی دہلی،26فروری؍پائیدارحیاتیاتی ایندھن یا بایوفیوئل پر دو روزہ بین الاقوامی کانفرنس کا انعقاد حکومت ہند کے بایوٹیکنالوجی کے محکمے اور بایوفیوچر پلیٹ فارم کے ذریعے مشترکہ طورپر کیا جارہاہے۔ اس کانفرنس میں 19 ملکوں کے ماہرین اور مندوبین اکٹھا ہوں گے اور مل کر حیاتیاتی ایندھن (بایوفیوئل) کے بارے میں موجودہ معلومات ، علم اور بہترین سرگرمیوں کا جائزہ لیں گے اور آگے پیش رفت کے لئے ضروری کارروائی پر اتفاق رائے قائم کرے گی۔


    نیتی آیوگ کے رکن جناب وی کے سرسوت نے اپنے خطاب میں کہا ہے کہ شرکت کرنے والے تمام ملکوں کی مشترکہ ذہانت صاف توانائی کے انقلاب کو مزید تیز کرسکتی ہے۔ انہوں نے اس بات کو اجاگر کیا کہ کانفرنس مختلف ملکوں کو اپنے تجربات کا تبادلہ کرنے اور ترقی اور جدید بایو فیوئل کے تجارتی استعمال کے لئے فروغ دینے کے بہترین عمل کے تبادلوں کا موقع فراہم کرے گی۔


    سائنس اور ٹیکنالوجی کی وزارت میں بایوٹیکنالوجی اور سائنس اور ٹیکنالوجی کے محکمے کے سیکریٹری پروفیسر آشوتوش نے ساتوں مشن انوویشن چیلنجز میں ہندوستان کی دلچسپی اور پیش رفت کو اجاگر کیا اور ان چیلنجوں کے لئے ڈی بی ٹی اور ڈی ایس ٹی کے ذریعے ملکی سطح پر ورک شاپس کے انعقاد کے بارے میں انہوں نے تحقیق و ترقی سے متعلق لوگوں کے ذریعے فراہم کی گئی پیش رفت کو آگے بڑھانے کے لئے سرمایہ کاروں اور صنعتوں کی دلچسپی کی ستائش کی۔


    ڈی بی ٹی کی سینئر ایڈوائزر ڈاکٹر رینو سوروپ نے تمام مندوبین کا خیر مقدم کرتے ہوئے مشن انوویشن ، خاص طور سے پائیدار بایو فیوئل مشن انوویشن چیلنج کے مقاصد کو اجاگر کیا۔ انہوں نے کہا کہ حکومت ہند میں ہمارے لئے یہ ایک فخر کی بات ہے کہ ہم مشن انوویشن اور بایو فیوچر پلیٹ فارم کی جانب سے اس بین الاقوامی کانفرنس کی میزبانی کررہے ہیں۔انہوں نے کہا مشترکہ طورپر تمام رکن ممالک نے جدید بایوفیوئل کو بڑے پیمانے پر اور سستی قیمت پر پیدا کرنے کے مقصد کو حاصل کرنے کی خاطر مل کر کام کرنے کا عہد کیا ہے۔ ڈاکٹر رینو نے کہا کہ یہ تحقیق و ترقی اور صاف توانائی میں تجربات کو فروغ دینے کا سب سے بڑا کثیر جہتی پلیٹ فارم ہے۔


    معدنی ایندھن کا ٹرانسپورٹیشن کے لئے استعمال گرین ہاؤز گیسوں کے عالمی سطح پر اخراج میں بڑا حصہ ہے۔پائیدار بایوفیوئل میں گرین ہاؤز گیسوں کے اخراج کو کم کرنے کی صلاحیت پائی جاتی ہے اور اسی کے پیش نظر مشن انوویشن(ایم آئی) کے تحت پائیدار بایو فیوئل انوویشن چیلنج (ایس بی آئی سی) کا قیام عمل میں آیا ہے۔


    جدید یا اگلی نسل کا بایوفیوئل، جو غیر غذائی بایوماس معدے ، خاص طورسے تیزی سے بڑھنے والے پودوں یا کائی سے تیار کیا جاتا ہے، اگر مناسب طورپر بندوبست کیا جائےتو یہ مضر گیسوں کے اخراج کو قابل حد تک کم کرنے میں بڑی مدد کرسکتا ہے۔البتہ کئی قسم کے جدید بایوفیوئل اب بھی تجارتی مرحلے پر پوری طرح نہیں پہنچ سکے ہیں اور ان میں اختراعات اور جدید کاری کے ساتھ اسے کم لاگت پر پائیدار پیداوار حاصل کرنے میں پیش رفت کرنا ضروری ہے۔پائیدار بایوفیوئل انوویشن چیلنج کا مقصد تحقیق و ترقی اور لاگت کو کم کرنے کے ساتھ گرین ہاؤز گیسوں کے اخراج کو کم کرنے میں تیزی لانا ہے۔


    پائیدار بایوفیوئل انوویشن چیلنج کا قیام شرکت کرنے والے ملکوں کی معلومات اور آئی ای اے ، آئی آر ای این اے جیسے بین الاقوامی اداروں کے علم ان پر مبنی ہے، جس کے لئے برازیل پروگرام سیکریٹریٹ کے ذریعے تعاون کیا جاتا ہے۔اس تعاون کا اہم مقصد اس شعبے میں اختراعات میں تیزی لانے کے لئے اشتراک کے شعبوں کی وضاحت کرنا ہے۔


    اس کانفرنس کا مقصد حکومت کے پالیسی سازوں ، صنعت، سرمایہ کاروں اور تحقیق کرنے والوں کے لئے اپنے تجربات کے تبادلے کی خاطر ایک مشترکہ پلیٹ فارم مہیا کرنا اور جدید بایوفیوئل سے متعلق چیلنجوں کو دور کرنا ہے۔ اس کے علاوہ یہ کانفرنس پائیدار بایوفیوئل کی بڑے پیمانے پر پیداوار میں تیزی لانے کی پرائیویٹ سیکٹر کی تشویش پر توجہ مرکوز کرنا ہے۔


    سائنس اور ٹیکنالوجی کی وزارت کے تحت بایوٹیکنالوجی کا محکمہ بااختیار ایجنسی کے طورپر بھارت میں حکومت ہند کے ذریعے چلائے جانے والے مشن انوویشن کی سرگرمیوں میں تال میل پیدا کرتا ہے۔مشن انوویشن انڈیا کا یونٹ پچھلے سال نئی دہلی کے آئی سی جی ای بی میں ڈی بی ٹی کے ذریعے قائم کیا گیا تھا۔ ڈی بی ٹی ماضی میں جدید بایوفیوئل میں تحقیق و ترقی کے لئے آغاز کرچکی ہے اور اس نے بایوانرجی ریسرچ کے چار بڑے سینٹر قائم کئے ہیں۔


    م ن ۔وا۔ ن ع


    U: 10 71


    

    
    (Release ID: 1521741) Visitor Counter : 8