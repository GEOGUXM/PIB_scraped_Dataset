      وزارتِ تعلیم

      وزیراعظم کی ریسرچ فیلو اسکیم اذہان کے نقل وطن کو
      
      ملک وقوم کے مفاد کے لئے بروئے کار لایا جانا چاہئے
      
      
      پریکشا پر چرچا دراصل ملک کے بیشتر کنبو ں سے تعلق رکھنے والی تقریب ہے : پرکاش جاوڈیکر

      Posted On: 08 FEB 2018 7:00PM by PIB Delhi

    نئی دہلی، 09 ۔فروری ۔فروغ وسائل انسانی کے مرکزی وزیر جناب پرکاش جاوڈیکر نے ’’ پرائم منسٹر ریسرچ فیلو (پی ایم آر ایف ) اسکیم ‘‘ کی ستائش کرتے ہوئے کہا ہے کہ اس اسکیم نے ملک کی بہترین صلاحیتوں کی خد مات حاصل کرکے تحقیق کے معیار میں زبردست بہتری پیدا کی ہے ۔ جناب جاوڈیکر قومی راجدھانی میں میڈیا سے خطاب کررہے تھے ۔ انہوں نے کہا کہ یہ اسکیم جدید ترین سائنس اور ٹکنالوجی کے میدانوں میں دیسی طریقے سے تحقیقی سرگرمیاں جاری رکھنے کے لئے بہترین صلاحیتیں حاصل کرنے کی کوششیں جاری رکھے گی ۔ انہوں نے مزید کہا کہ اس اسکیم کے تحت کی جانے والی تحقیق ایک طرف تو ہماری قومی ترجیحات کا سد باب کرے گی اوردوسری طرف اعلیٰ تعلیمی اداروں میں معیاری اساتذہ کی قلت دور کرے گی ۔سرکار کا یہ اقدام اذہان کے نقل وطن کو ملک وقوم کے مفاد میں استعمال کئے جانے میں تبدیل کردے گا۔


    وزیر موصوف نے مزید کہا کہ اس اسکیم کے تحت آئی آئی ایس سی / آئی آئی ٹی /آئی آئی ایس ای آر / آئی آئی آئی ٹی کے بی ٹیک یا انٹگریٹیڈ ایم ٹیک یا سائنس میں ایم ایس سی کے تقریباََ ایک ہزار بہترین اورذہین طلبا کو آئی آئی ٹی / آئی آئی ایس سی کے پروگراموں میں داخلہ دیا جائے گا ۔ان طلبا کو پہلے دوبرسوں کے لئے 70 ہزار روپے ماہانہ ، دوسرے سال کے 75 ہزار روپے ماہانہ اور تیسرے سال 80 ہزارروپےماہانہ کی فیلو شپ دی جائے گی ۔علاوہ ازیں ان فیلو طلبا کو پانچ برس کے لئے دو لاکھ روپے کی ریسرچ گرانٹ بھی دی جائے گی تاکہ وہ انٹر نیشنل ریسرچ کانفرنسوں میں شرکت اور اپنے مقالات پیش کرسکیں ۔ 19-2018 سے شروع ہونے والی اس تین سالہ مدت میں زیادہ سے زیادہ تین ہزار فیلو طلبا کا انتخاب کیا جائے گا۔


    اس موقع پر وزیر موصوف نے بتایا کہ ’’پریکشا پر چرچا‘‘ کےعنوان سے طلبا کے ساتھ وزیر اعظم کی مجوڑہ بات چیت کا اہتمام 16فروری 2018 کو تال کٹورہ اسٹیڈیم نئی دلی میں کیا جائے گا ۔ اس اجتماع میں اسکولوں اور کالجوں کے تقریبا ََ طلبا ،اساتذہ اور پرنسپل شرکت کیں گے ۔ اس پروگرام میں وزیر اعظم طلبا کو مشورہ دیں گے کہ مثبت نظریہ کے ساتھ امتحان کے دباؤ کا مقابلہ کیسے کیا جائے ۔


    جناب جاوڈیکر نے بتایا کہ ’’پریکشا پر چرچا‘‘ ملک کے بیشتر کنبوں سے تعلق رکھتی ہے کیونکہ امتحانات کا دور قریب ہی ہے ۔ انہوں نے کہا کہ وزیر اعظم اس گفتگو کے دوران طلبا کے سوالات کا جواب بھی دیں گے اور دس چنندہ طلبا کو وزیر اعظم سے راست طور سے سوال کرنے کا موقع بھی دیا جائے گا ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U- 795

    
    
    (Release ID: 1520068) Visitor Counter : 2
    
    
      Read this release in: English , Hindi