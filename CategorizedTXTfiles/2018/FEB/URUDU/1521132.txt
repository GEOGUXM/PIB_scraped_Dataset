      ریلوے کی وزارت

      بھٹنی- اور نہار لائن کی بجلی کاری سمیت ڈبلنگ
      Posted On: 20 FEB 2018 4:37PM by PIB Delhi


    نئی دہلی، 20 فروری / سی سی ای اے نے 116.95 کلو میٹر لمبی بھٹنی- اور نہار لائن کی بجلی کاری سمیت ڈبلنگ کو منظوری دے دی ہے اس پر 1300.9 کروڑ روپئے کی لاگت آئے گی اس کے 22-2021 تک مکمل ہو جانے کی توقع ہے۔ ڈبلنگ پروجیکٹ سے تیز رفتاری کو یقینی بنایا جا سکے گا، گاڑیوں کی تاخیر میں کمی آئے گی،اس سے ٹریک ؍ بلاک کے رکھ رکھاؤ کیلئے زیادہ وقت ملے گا جس سے تحفظ میں اضافہ ہوگا۔ اس سے مغل سرائے –الہ آباد روٹ پر نقل و حمل کی بھیڑ بھاڑ کو کم کرنے کیلئے مستقبل میں گاڑیوں کے اضافے کیلئے مزید گنجائش حاصل ہوگی جس سے مشرقی ہندوستان خصوصی طور پر بہار، مغربی بنگال اور شمال مشرق کی جانب سفر کرنے والے مسافروں کو فائدہ پہنچے گا۔ وارانسی ضلع جس کو ہندوستان کی روحانی راجدھانی کہا جاتا ہے، کی کنیکٹی وٹی آسان ہو نے سے تیرتھ یاتریوں کو فائدہ ہوگا اور سیاحت و مقامی معیشت کو فروغ حاصل ہوگا۔ لائن کی بجلی کاری سے یہاں تیز رفتار ریل گاڑیاں چل سکیں گی ، کاربن کا اخراج کم ہو گا اور ماحول کو فروغ حاصل ہوگا۔ اس کے علاوہ اس سے ایندھن کی درآمدات پر انحصار کم ہوگا۔ توانائی پر ہونے والے ریلوے کے اخراجات میں کمی آئے گی۔ ملک کے زرمبادلہ کی بچت ہوگی اور براہ راست روزگار کے مواقع پیدا ہونگے۔


    وزیراعظم جناب نریندر مودی کی صدارت میں اقتصادی امور سے متعلق کابینہ کمیٹی نے 116.95 کلو میٹر لمبی بھٹنی- اور نہار لائن کی بجلی کاری سمیت ڈبلنگ کو منظوری دے دی ہے۔ اس پر 1300.9 کروڑ روپئے کی لاگت آئے گی اس کے 22-2021 تک مکمل ہو جانے کا امکان ہے۔ اس پروجیکٹ کے تحت جن اضلاع کو کور کیا جائے گا ان میں اترپردیش کے دیوریا، بلیا، مئو اور غازی پور شامل ہیں۔


    اورنہار وارانسی ڈویژن کا جنکشن اسٹیشن ہے ، جس کی چار سمتوں میں کنکٹی وٹی ہے یعنی اورنہار-چھپرا-اونہار-بھٹنی،اورنہار-جونپور اور اورنہار-وارانسی-اس سیکشن کی موجودہ لائن صلاحیت کا استعمال 118 فیصد ہوتا ہے، جس سے ٹرینوں کے آنے جانے میں رکاوٹ پیدا ہوتی ہے اور ان کی رفتار سست ہوتی ہے ۔ ڈبلنگ پروجیکٹ سے گاڑیوں کی تیز رفتار کو یقینی بنایا جا سکے گا، گاڑیوں کی تاخیر میں کمی آئے گی، ٹریک ؍ بلاک کے رکھ رکھاؤ کیلئے زیادہ وقت ملنے سے تحفظ میں اضافہ ہوگا اور مستقبل میں ٹریفک میں اضافے کیلئے مزید گنجائش پیدا ہوگی۔


    شمال وسطی ریلوے کے الہ آباد-مغل سرائے روٹ کا صلاحیت سے زیادہ استعمال کیا جا رہا ہے اور مغل سرائے میں ٹرینوں کا ٹریفک بہت زیادہ ہے۔اس روٹ کی ڈبلنگ سے مغل سرائے میں ٹرینوں کا ٹریفک بہت زیادہ ہے ۔ اس روٹ کی ڈبلنگ سے مغل سرائے –الہ آباد کاٹریفک بہت زیادہ ہے ۔ اس روٹ کی ڈبلنگ سے مغل سرائے –الہ آباد کا ٹریفک ادھر آجائے گا جس سے اس روٹ کی بھیڑ بھاڑ کم ہوگی ۔اس سے مشرقی ہندوستان خصوصی طور پر بہار ، مغربی بنگال اور شمال مشرق کے مسافروں کو فائدہ پہنچے گا۔


    ہندوستان کی روحانی راجدھانی وارانسی میں کنیکٹی وٹی میں آسانی سے تیرتھ یاتریوں کو فائدہ ہوگا،سیاحت اور مقامی معیشت کو بھی فروغ ملے گا۔


    بجلی کاری سے تیز رفتار گاڑیاں اس لائن پر چل سکیں گی، کاربن کے اخراج میں کمی آئےگی اور ماحولیات کو فروغ حاصل ہوگا ۔ اس کے علاوہ اس سے ایندھن کی درآمدات پر انحصار کم ہوگا جس کے نتیجے میں ریلوے کا توانائی پر آنے والا خرچ کم ہوگا اور ملک کو زر مبادلہ کی بچت ہوگی۔ اس کے علاوہ اس پروجیکٹ سے کام کے تقریباً 28.07 لاکھ دن کا براہ راست روزگار پیدا ہوگا۔


    U. No-965 -


    

    


    


    

    
    (Release ID: 1521132) Visitor Counter : 1