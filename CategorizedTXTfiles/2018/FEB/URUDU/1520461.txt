      پیٹرولیم اور قدرتی گیس کی وزارت

      پیٹرولیم اور قدرتی گیس کی وزارت نے کھلے عام رقبہ وار لائسنس دینے
      کے پروگرام کے تحت ممبئی میں ایک ورکشاپ کا اہتمام کیا
      
      Posted On: 13 FEB 2018 3:22PM by PIB Delhi


    نئی دہلی، 13 فروری 2018 /پیٹرولیم اور قدرتی گیس کی وزارت نے توانائی کی مسلسل فراہمی اور کفایت شعاری کے وزیراعظم کے ویژن کو حاصل کرنے کے لیے حالیہ برسوں کے بہت سے موثر اقدامات کئے ہیں۔ اسی سلسلہ کی ایک کڑی کے تحت جنوری 2018 میں کھلے عام رقبہ وار لائسنس دینے کے پروگرام او اے ایل پی کے تحت نیلامی کے پہلے مرحلے کا آغاز کیا گیا۔ اس کے تحت بولی لگانے والے 55 افراد نے منتخبہ بلاکوں کے سلسلہ میں بولی لگائی۔ اس کا کل رقبہ 59282 مربع کلو میٹر تھا۔ ان بلاکوں کا انتخاب خود بولی لگانے والوں نے امیدافزا طاس کے علاقوں سے کیا تھا۔ نیلامی کا اعلان عزت مآب وزیر جناب دھرمیندر پردھان نے کیا تھا۔


    سرمایہ کاری کرنے والی برادری کو ہیلپ پالیسی کے فریم ورک اور بولی لگانے کے عمل کی تفصیلات کی خاص خاص باتیں بتانے کے لئے حکومت نے 12 فروری 2018 کو ممبئی میں ایک ورکشاپ کا کامیاب انعقاد کیا ، ڈی جی ایچ کے ، ڈی جی، جناب اتانوچکرورتی نے حکومت کے دیگر سینئر اہلکاروں کے ہمراہ اس ورکشاپ کا کام کاج چلایا۔ اس میں 150 سے زیادہ افراد نے شرکت کی جن میں مالی ماہرین ، صنعت کے سرکردہ پیشہ ور ماہرین اور ای اینڈ پی برادری کے تکنیکی افراد شامل تھے۔ او اے ایل پی کے پہلےمرحلے کی نیلامی کے بارے میں اطلاع دینے کے علاوہ ڈی جی ایچ کے اہلکاروں نے ڈی ایس ایف نیلامی کے دوسرے مرحلے کے تحت نیلامی میں پیش کئے جانے والے دوسرے میدانوں کے بارے میں بھی معلومات فراہم کیں۔ حکومت یہ مرحلہ جلد ہی شروع کرنے والی ہے۔ دوسرے مرحلے کے میدان پہلے مرحلے کے میدانوں کے رقبے سے سائز میں بڑے اور تقریباً دوگنے ہوں گے۔


    جناب اتانو چکروتی نے اپنی تقریر کے ذریعہ سرمایہ کاری کے ان متعدد مواقع کے بارے میں بتایا جو ای اینڈ پی سیکٹر کی نظر ثانی شدہ پالیسی فرہم ورک کے تحت فراہم ہیں۔ جوائنٹ سکریٹر ی (ایکسپلوریشن) جناب امرناتھ نے ہیلتھ اور او اے ایل پی کے تحت پالیسی نظام کے بارے میں بات چیت کی۔ ہائیڈرو کاربن کی تلاش اور لائسنس دینے کے پروگرام (ہیلپ) ، او اے ایل پی کے لئے بولی لگانے کے طریقہ کار اور ای اینڈ پی سیکٹر پر لگنے والے ٹیکس فریم ورک کے بارے میں تبادلہ خیال کیا گیا۔ ورکشاپ میں شرکت کرنے والوں کے سوالوں کا جواب دینے کے لئے سہولتی ڈیسک قائم کئے گئے تھے۔ جناب اتانو چکرورتی نے میڈیا کو ای این پی سیکٹر کی ترقی کے بارے میں بتایا ۔ بولی لگانے والے امکانی افراد کے ساتھ روبرو بات چیت کا بھی اہتمام کیا گیا۔


    اس طرح کے ورکشاپ احمد آباد، کولکتہ اور حیدر آباد میں بھی منعقد کئے جائیں گے تاکہ او اے ایل پی کی نیلامی کے پہلے مرحلے کے مواقع کو اجاگر کیا جاسکے۔ اس سلسلہ کی دوسری ورکشاپ 15 فروری 2018 کو احمد آباد میں منعقد کی جائے گی۔


    U- 870

        * 
    
    
    (Release ID: 1520461) Visitor Counter : 2
    
    
      Read this release in: English
    
    
    

*