      نوجوانوں کے امور اور کھیل کود کی وزارت

      کھیلوں کی نامور شخصیتوں نے کھیلو انڈیا پہل کی ستائش کی
      Posted On: 01 FEB 2018 6:33PM by PIB Delhi


    نئی دہلی، یکم فروری ؍کھیلوں کی مشہور اور نامور شخصیتوں پی ٹی اوشا، بھائی چُنگ بھوتیا، وجیندرسنگھ اور پیرا ایتھلیٹ دیپا ملک نے کھیلو انڈیا پہل کی ستائش کی ہے اور یہ کھیل شخصیتیں ان لوگوں میں شامل ہیں،جنہوں نے کھیلوں اور نوجوانوں کے امور کے مرکزی وزیر مملکت (آزادانہ چارج) کرنل راجیہ وردھن سنگھ راٹھور اور ان کی وزارت کی طرف سے کی گئی کوششوں کی تعریف کی ہے۔ ان کھیل شخصیتوں کا خیال ہےکہ جو پہل شروع کی گئی ہے، اس سے ذہین اور باصلاحیت کھلاڑیوں کی نشاندہی کرنے میں مدد ملے گی اور یہ ایک صحیح سمت میں لیا گیا قدم ہے۔ اس سے آنے والے سالوں میں ملک کو کافی فائدہ پہنچے گا اور کھیلوانڈیا پہل بھارتی کھیلوں پر ایک دیرپااثر قائم رکھ سکے گی اور ملک کے کھیل کلچرمیں ایک بڑی تبدیلی آئے گی۔


    سابق چوٹی کی ایتھلیٹ پی ٹی اوشا ان دنوں کویاد کیا، جب وہ عالمی درجہ حاصل کرنے میں کامیاب ہوئی تھیں۔ انہوں نے کہا کہ تمغے جیتنے کے بعد ہمیں بھرپور تعاون اور حمایت حاصل ہوتی تھی۔ ہمارے یہاں نظام نہیں تھا ، جوکھیلو انڈیا باصلاحیت کھلاڑیوں کیلئے تیار کرنے کی کوشش کر رہی ہے ۔ ہمارے نوجوان ایتھلیٹ بہت خوش قسمت ہیں، جنہیں حکومت کی طرف سے تعاون حاصل ہے۔ مجھے یقین ہے کہ بھارت میں کھیلوں کی ہمہ جہت ترقی میں کھیلو انڈیا رہنمائی کر سکے گا۔


    اپنے جذبات کا اظہار کرتے ہوئے مشہور فٹبال کھلاڑی بھائی چُنگ بھوتیا نے کہا کہ کھیلو انڈیاکابنیادی سطح پر دیر پااثر قائم رہےگااور یہ کھیلوں کی جڑوں کو مضبوط کرے گا۔ یہ بہت اہم ہے کہ ہم اپنے کم عمر کھلاڑیوں تک رسائی حاصل کر کے ان کی حوصلہ افزائی کرتے ہیں اور انہیں کھیلنے کیلئے تعاؤن دیتے ہیں۔ کھیلوانڈیاپہل اس نشانے کوحاصل کرنے میں مددگار ثابت ہوگی۔ مجھے یقین ہے کہ ہندوستان بڑی تعداد میں نئے باصلاحیت کھلاڑیوں کی نشاندہی کرنے کیلئے کھیلوانڈیاپہل مددگارثابت ہوگا۔ بھائی چُنگ بھوتیا نے کہا کہ کھیلوانڈیاملک میں کھیلوں کے تعلق سے ایک اہم تبدیلی لا سکے گا۔


    پیرا ایتھلیٹ دیپا کرماکر، جنہوں نے اولمپک کیلئے کوالیفائی کرنے کیلئے بھارت سے پہلا جمناسٹ بن کر 2016کے ریواولمپکس میں تاریخ رقم کی تھی، نے کہا کہ کھیلوانڈیا ہندوستان کے مستقبل کے تمغے کے امکانات پر براہ راست اثر ڈالے گا ۔ہندوستان کیلئے یہ ایک بڑا موقع ہے کہ وہ 2024اور 2028اولمپکس کھیلوں میں اپنے تمغوں کی فہرست میں اضافہ کر سکے گا۔ کھیلوانڈیاپروگرام کے ذریعے چنے گئے کھلاڑی اگر پوری طرح تربیت حاصل کر لیتے ہیں، تو ہندوستان توقع سے کہیں زیادہ تمغے جیت سکے گا۔


    چوٹی کے مکے باز وجیندر سنگھ نے جنہوں نے بیجنگ اولمپکس میں مکے بازی میں کانسے کا تمغہ جیتا تھا ، کہا کہ کھیلو انڈیا ہندوستانی کھیلوں میں ایک بڑی تبدیلی لانے کی صلاحیت رکھتا ہے۔ وجیندرسنگھ نے کہا کہ حکومت کی طرف سے یہ ایک اچھا قدم ہے اور صحیح سمت میں لیا جانے والا اچھا فیصلہ ہے۔ انہوں نے کہا کہ یہ بھارت کی اولمپکس کی خواہشات کو استحکام بخشے گا۔ میں کھیلو انڈیا پہل کی پوری طرح حمایت کرتاہوں۔


    U- 627

    
    
    (Release ID: 1518782) Visitor Counter : 5