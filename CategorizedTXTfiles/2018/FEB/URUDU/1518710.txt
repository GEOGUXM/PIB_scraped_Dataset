      وزارت خزانہ

      تعلیم کو پری نرسری سے بارہویں جماعت تک مجموعی شکل میں دیکھا جائے گا: وزیرخزانہ
      
      اگلے چار سال میں تحقیق اور بنیادی ڈھانچے کی مہم کے لیے ایک لاکھ کروڑ روپے کی مالیت کے اقدامات
      
      Posted On: 01 FEB 2018 5:37PM by PIB Delhi


    نئی دہلی / یکم فروری 2018 ، خزانے اور کارپوریٹ امور کے مرکزی وزیر جناب ارون جیٹلی نے تعلیم کے معیار پر تشویش ظاہر کرتے ہوئے کہا کہ تعلیم کو پری نرسری سے بارہویں جماعت تک مجموعی اعتبار سے دیکھا جائے گا۔ پارلیمنٹ میں آج 19-2018 کا عام بجٹ پیش کرتے ہوئے وزیرخزانہ نے تعلیم میں ڈیجیٹل کام کاج میں اضافے کے حکومت کے عزم کا اظہار کیا۔ انھوں نے کہا کہ ‘‘حکومت، رفتہ رفتہ ‘‘بلیک بورڈ سے ڈیجیٹل بورڈ’’ کی طرف بڑھنے کی تجویز پیش کرتی ہے۔ وزیرخزانہ نے زور دے کر کہا کہ تعلیم کے معیار میں بہتری لانے کے لیے ضلع کی سطح پر حکمت عملی تیار کی جارہی ہے۔ سرکردہ تعلیمی اداروں میں تحقیق اوراس سے متعلق بنیادی ڈھانچے میں سرمایہ کاری میں تیزی لانے کی ضرورت پر زور دیتے ہوئے وزیرخزانہ نے ‘‘ تعلیم میں بنیادی ڈھانچے میں نئے سرے سے جان ڈالنے اور نظام (رائز) ’’ نام کے ایک بڑے اقدام کے آغاز کی تجویز رکھی ہے۔ جناب جیٹلی نے کہا کہ اگلے چار سال میں اس قدم کے تحت کل ایک لاکھ کروڑ روپے کی سرمایہ کاری کی جائے گی۔


    اعلیٰ تعلیم کا ذکر کرتے ہوئے جناب جیٹلی نے ‘‘وزیراعظم کی ریسرچ فیلو (پی ایم آر ایف )’’ اسکیم کے آغاز کا اعلان کیا۔ انھوں نے اشارہ دیا کہ ہر سال عمدہ اداروں کے بی ٹیک کے ایک ہزار بہترین طلبا کی شناخت کی جائے گی اور انہیں آئی آئی ٹی اور آئی آئی ایس میں پرکشش فیلو شپ سہولیات فراہم کی جائیں گی۔ ملازمت کے دوران اساتذہ کی تربیت کی اہم نوعیت کا اعتراف کرتے ہوئے وزیرخزانہ نے اساتذہ کے لیے ایک مربوط بی -ایڈ پروگرام شروع کرنے کا ذکر کیا۔ وزیرخزانہ نے قبائلی بچوں کو ان کو اپنے ماحول میں بہترین معیاری تعلیم فراہم کرنے کی ضرورت کی طرف اشارہ کیا۔ جناب جیٹلی نے کہا ‘‘اس مشن کو چلانے کے لیے یہ فیصلہ کیا گیا ہے کہ 2022 تک ایسے کسی بھی بلاک کو جہاں درج فہرست قبائل کی 50 فیصد سے زائد آبادی ہے اور کم سے کم 20 ہزار قبائلی افراد ہیں، وہاں ایکلویہ ماڈل رہائشی اسکول قائم کیا جائےگا۔’’ انھوں نے زور دے کر کہا کہ ایکلویہ اسکولوں کو نوودیہ ودیالیوں کے مساوی سمجھا جائے گا اور ان میں مقامی آرٹ اور ثقافت کے لیے خصوصی سہولیات فراہم کی جائیں گی ،نیز کھیلوں کی تربیت اور ہنرمندی کے فروغ کی سہولیات فراہم کرائی جائیں گی۔


    عمدہ ادارے قائم کرنے کے اقدامات کا ذکر کرتے ہوئے جناب جیٹلی نے کہا کہ اس سلسلے میں 100 سے زیادہ درخواستیں موصول ہوچکی ہیں۔ وزیرخزانہ نے کہا کہ ‘‘ہم نے وڈودرا میں ایک خصوصی ریل یونیورسٹی قائم کرنے کے لئے اقدامات کیے ہیں۔ انھوں نے یہ بھی کہا کہ آئی آئی ٹی اور این آئی ٹی میں خود مختار اسکولوں کے طور پر پلاننگ اور آرکیٹیکچر (ایس پی اے)کے 18 نئے اسکول قائم کیے جائیں گے۔


    سماجی اور اقتصادی ذات سے متعلق مردم شماری کے مطابق ہر بزرگ، بیوہ، یتم بچوں، دویانگ اور محروم تک پہنچنے کی ضرورت پر زور دیتے ہوئے وزیرخزانہ نے جامع سماجی تحفظ اور حفاظت سے متعلق پروگرام پر عمل درآمد کا ذکر کیا۔ انھوں نے اس سال اسکول امداد کے قومی پروگرام کے لیے 9 ہزار 950 کروڑ روپے کی رقم کا اعلان کیا۔


    U-611

    
    
    (Release ID: 1518710) Visitor Counter : 5