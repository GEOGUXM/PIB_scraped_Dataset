      وزارت دفاع

      فوجیوں میں خودکشی کی روک تھام
      Posted On: 05 FEB 2018 8:00PM by PIB Delhi


    نئی دہلی؍ 05 فروری2018،دفاع کے وزیر مملکت ڈاکٹر سبھاش بھامرے نے آج راجیہ سبھا میں رکن پارلیمنٹ جناب موتی لال وورا کے ذریعے پوچھے گئے ایک سوال کے تحریری جواب میں بتایا کہ نفسیاتی تحقیق سے متعلق دفاعی ادارہ(ڈی آئی پی آر)نے زمینی سطح پر اور امن کے حامل مقامات میں تعینات فوجیوں کے درمیان خودکشی کے اسباب و عوامل کی شناخت کرنے سے متعلق اپنا تحقیقی پروجیکٹ مکمل کرلیا ہے۔ ڈی آئی پی آر نے اپنے تحقیقی مطالع کے دوران اس بات کا پتہ لگایا ہے کہ وقت پر چھٹی نہ ملنا فوجیوں کے درمیان سخت دباؤ کے عوامل ہیں اور یہی ان میں خودکشی کا رجحان پیدا کرتا ہے۔ تاہم اس مطالعے کے دوران مشکل مقامات میں فوجیوں کی تعیناتی کو خود کشی کا محرک نہیں بتایا گیا ہے۔


    ان مطالعوں کے ذریعے ڈی آئی پی آر نے سخت دباؤ اور خود کشی کے مزاج پر قابو پانے کے لئے مخصوص سفارشات پیش کئے ہیں۔ ان سفارشات میں چھٹی کے عمل کو معقولیت پر مبنی بنانا، چھٹی کے وقت فوجیوں کی کاؤنسلنگ ، کام کے بوجھ میں کمی کرنا، تعیناتی کی مدت میں کمی لانا، تنخواہ اور بھتے میں اضافہ کرنا، زندگی بسر کرنے کے طورطریقوں کو بہتر بنانا، افسران اور فوجیوں کے درمیان بہترین ذاتی تعلقات پیدا کرنا، دباؤ کو دور کرنے سے متعلق نظام میں تربیتی پروگرام، نفسیاتی کاؤنسلنگ ، تفریحی سرگرمیوں میں اضافہ کرنا اور شکایات کا ازالہ جیسے امور شامل ہیں۔


    اپنے افسران اور دیگر عہدوں کے لئے صحتمند اور سازگار ماحول بنانے کے لیے مسلح افواج کے ذریعے متعدد اقدامات کئے گئے ہیں۔ ان اقدامات میں سے بعض درج ذیل ہیں:

      * عمدہ معیار کی سہولتیں مثلاً لباس، غذا، شادی شدی رہائش، سفر کی سہولتیں، اسکولنگ، تفریح اور وقفہ جاتی ویلفیئر میٹنگ کا اہتمام۔
      * دباؤ کو دور کرنے سے متعلق نظام کے ہتھیار کے طورپر یوگا اور گیان کا اہتمام۔
      * نفسیاتی کاؤنسلرس کی تربیت اور تعیناتی۔
      * شمالی اور مشرقی کمانڈ میں آرمی کے ذریعے ‘‘ملاپ’’ اور ‘‘سہیوگ’’ پروجیکٹوں کو ادارہ جاتی بنانا، تاکہ فوجیوں کے درمیان دباؤ کو کم کیا جاسکے۔
      * پیشہ وارانہ کاؤنسلنگ کے لئے آرمی اور فضائیہ کے ذریعہ‘مانسک سہایتا ہیلپ لائن’ کا قیام عمل میں لایاگیا ہے۔
      * فوج میں بھرتی سے قبل کی تربیت کے دوران دفاعی صحت بیداری فراہم کرائی جاتی ہے۔
      * آئی این ایچ ایس اسوینی میں فوجی نفسیاتی علاج مرکز کے قیام کے علاوہ ممبئی، وشاکھاپٹم، کوچی، پورٹ بلیئر، گوا اور کاروار میں دفاعی صحت مراکز قائم کئے گئے ہیں۔

    م ن۔م ع ۔ ن ع


    U: 686

    
    
    (Release ID: 1519229) Visitor Counter : 1
    
    
    
    
    

*