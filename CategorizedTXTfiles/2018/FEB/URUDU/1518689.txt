      وزارت خزانہ

      سکنیا سمردھی اکاؤنٹ اسکیم کے تحت ملک بھر میں 1.26کروڑ سے زائد اکاؤنٹ کھولے گئے
      
      پردھان منتری جیون جیوتی بیمہ یوجنا کے تحت 5.22کروڑ کنبوں کو فائدہ حاصل ہوا

      Posted On: 01 FEB 2018 5:24PM by PIB Delhi

    نئی دہلی، یکم فروری، 2018۔ خزانہ اور کارپوریٹ امور کے مرکزی وزیر جناب ارون جیٹلی نے آج پارلیمنٹ میں عام بجٹ 2018-19 پیش کرتے ہوئے کہا کہ پردھان منتری جیون جیوتی بیمہ یوجنا (پی ایم جے جے بی وائی) کے ذریعے ملک بھر میں 5.22 کروڑ کنبوں کو فائدہ حاصل ہوا ہے۔ محض 303 روپئے سالانہ کی پریمیم کی ادائیگی پر انھیں 2 لاکھ روپئے کا بیمہ فراہم کرایا گیا ہے۔ اسی طرح پردھان منتری سرکشا بیمہ یوجنا کے تحت 13 کروڑ 25 لاکھ افراد کو ذاتی حادثہ کی صورت میں محض 12 روپئے سالانہ پریمیم کی ادائیگی پر 2 لاکھ روپئے کا بیمہ کوریج دیا گیا ہے۔ جناب جیٹلی نے مزید کہا کہ حکومت ان اسکیموں کے تحت درج فہرست ذاتوں (ایس سی)، درج فہرست قبائل (ایس ٹی) گھرانوں سمیت تمام غریب کنبوں کا احاطہ کرنے کے لئے ایک مشن کے انداز میں کام کرے گی۔ حکومت پردھان منتری جن دھن یوجنا کے تحت اس بیمہ کوریج کو مزید وسعت دے گی۔ اس کے لئے تمام 60 کروڑ بنیادی بینک اکاؤنٹوں کو اس یوجنا کے اندر شامل کیا جائے گا۔ اسی طرح حکومت ان اکاؤنٹوں کے ذریعے مائیکرو انشورنس اور غیرمنظم سیکٹر کی پنشن اسکیموں سے متعلق خدمات فراہم کرنے کے لئے اقدامات کرے گی۔


    وزیرخزانہ جناب ارون جیٹلی نے مزید کہا کہ ’’بیٹی بچاؤ بیٹی پڑھاؤ‘‘ مہم کے تحت جنوری 2015 میں شروع کئے گئے سکنیا سمردھی اکاؤنٹ اسکیم کو بے پناہ کامیابی ملی ہے۔ نومبر 2017 تک ملک بھر میں 1.26 کروڑ سے زائد اکاؤنٹ بچیوں کے نام سے کھولے جاچکے ہیں۔ اس طرح سے 19,183 کروڑ روپئے جمع کئے گئے ہیں۔


    U.No. 608

    
    
    (Release ID: 1518689) Visitor Counter : 5