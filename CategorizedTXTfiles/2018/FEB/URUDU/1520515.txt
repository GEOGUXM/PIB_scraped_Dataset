      نیتی آیوگ

      نیتی آیوگ کی ٹیم نے اترپردیش کے وفد کے ساتھ تبادلۂ خیال کیا
      Posted On: 13 FEB 2018 8:25PM by PIB Delhi


    نئی دہلی، 13 فروری 2018 / نیتی آیوگ کی ٹیم نے اترپردیش کےوفد کے ساتھ اس ریاست کے لئے مرکزی امداد کے موضوع پر تفصیلی تبادلہ خیال کیا۔ اترپردیش کے وفد کی قیادت وہاں کی وزیر صحت جناب سدھارتھ ناتھ سنگھ کررہے تھے۔ یہ تبادلہ خیال آج راجدھانی میں کیا گیا۔ نیتی آیوگ کے نائب چیئرمین جناب راجیو کمار اور نیتی آیوگ کے سی ای او جناب امیتابھ کانت نے اترپردیش کے زراعت ، توانائی ، مالیات ، خواتین اور بچوں کی فلاح و بہبود اور انسانی وسائل کی ترقی کے وزیروں نیز نیتی آیوگ کے مشیروں اور افسروں کے ساتھ بات چیت میں حصہ لیا۔


    گفتگو 38 ہزار کروڑ روپے کی اس مرکزی امداد پر مرتکز رہی جس کی درخواست اترپردیش کی حکومت نے کی تھی۔ اترپردیش کے ترقیاتی نظریہ کے بارے میں پرامیدی کا اظہار کرتے ہوئے جناب روی کمار نے پردھان منتری آواس یوجنا (گرامین) جیسی اسکیموں میں اترپردیش کی پیش رفت کی تعریف کی اور کہا کہ اس سے یوپی کے گاؤں میں بدلاؤ لایا جاسکتا ہے۔


    انہوں نے اترپردیش میں بندیل کھنڈ جیسے علاقوں پر توجہ کرنے کی ضرورت پر زوردیا۔ نیتی آیوگ کے سی ای او جناب امیتابھ کانت اگلے ہفتہ ایک میٹنگ کریں گے جس میں بندیل کھنڈ سے متعلق مختلف مسائل زیر بحث آئیں گے۔


    اس کے علاوہ ایجنڈ ے میں علاقے کی ترقی کے لئے مختص رقموں کو استعمال کر نے میں اترپردیش کی کارکردگی بھی شامل ہوگی۔


    میٹنگ کو اطمینان بخش قرار دیتے ہوئے اترپردیش کے وزیر صحت سدھارتھ ناتھ سنگھ نے کہا کہ نیتی آیوگ نے اترپردیش کی ترقی میں ایک ساتھی کی حیثیت سے بڑا اہم رول ادا کیا ہے۔ وہ ریاست کی مشکلات کو سننے کے لئے بھی ایک فورم ثابت ہوا ہے ۔ انہوں نے آنے والے کنبھ میلے 2018 کے لئے فنڈ الاٹ کرنے کی نیتی آیوگ کی کوششوں کی ستائش بھی کی۔


    آج کی بات چیت میں جو دیگر معاملات سامنے آئے ان کا تعلق بہت چھوٹی، چھوٹی اور درمیانے درجہ کی صنعتوں اور برآمدات کے فروغ ، صحت اور خاندانی فلاح و بہبود ، ماہی پروری ، مویشیوں کی افزائش نسل ، سماجی فلاح و بہبود ، شہری اور دیہی ترقی ، تعلیم اور اقلیتوں کی فلاح و بہبود جیسے معاملات شامل تھے۔


    ۔۔۔۔۔۔۔۔۔۔۔


    م ن۔ج ۔ ج۔


    U-882


    

    
    (Release ID: 1520515) Visitor Counter : 1