      آبی وسائل، دریائی ترقیات اور گنگا احیاء کی وزارت

      ملک کے 91 بڑے آبی ذخائر کی سطح آب میں 2فیصد کمی
      Posted On: 02 FEB 2018 3:26PM by PIB Delhi


    نئی دہلی، 02 فروری ۔یکم فروری 2018 کو ملک کے 91 بڑے آبی ذخائر میں جمع پانی کی مقدار 69.887 بی سی ایم رہی ، جو اِن آبی ذخائر میں پانی جمع کرنے کی مجموعی آبی گنجائش کے 46 فیصد کے بقدر ہے ، جبکہ 25 جنوری 2018 کو ختم ہونے والے ہفتے میں ان آبی ذخائر میں ان کی مجموعی گنجائش کے 45فیصد کے بقدر پانی جمع تھا۔ واضح ہوکہ یکم فروری 2018 کو ختم ہونے والے ہفتے میں ان آبی ذخائر کی سطح آب 90 فیصد رہی ، جو پچھے دس برسوں کی اسی مدت کے اوسط کے 91 فیصد کے بقدرتھی۔


    واضح ہو کہ ملک کے ان 91 بڑے آبی ذخائر میں پانی جمع کرنے کی کُل گنجائش 161.993 بی سی ایم ہے ، جو ان میں پانی جمع کرنے کی 257.812 بی سی ایم کی مجموعی گنجائش کے 63 فیصد کے بقدر ہے ۔ ان 91 بڑے آبی ذخائر میں سے 37 آبی ذخائر سے 60 میگاواٹ سے زائد پن بجلی پیدا کی جاسکتی ہے ۔


    آبی ذخائر میں موجود پانی کی خطہ وار صورتحال :


    شمالی خطہ :


    ملک کے شمالی خطے میں ہماچل پردیش ، پنجاب اور راجستھان کی ریاستیں شامل ہیں ۔ ان ریاستوں میں 6 بڑے آبی ذخائر موجود ہیں ۔ 18.01 بی سی ایم کی کل گنجائش والے ان آبی ذخائر میں جمع پانی کی مقدار پر سینٹرل واٹر کمیشن نظر رکھتا ہے ۔سردست ان آبی ذخائر میں 7.47 بی سی ایم پانی موجود ہے ، جو ان آبی ذخائر میں پانی جمع کرنے کی مجموعی گنجائش کے 41 فیصد کے بقدر ہے ۔ پچھلے سال کی اسی مدت کے دوران ان آبی ذخائر میں جمع پانی کی مقدار ان کی کل گنجائش کے 37فیصد کے بقدر تھی ، جبکہ پچھلے دس برسوں کی اسی مدت کے اوسط کے 42 فیصد کے بقدر تھی ۔ اس طرح ان آبی ذخائر میں جمع پانی کی مقدار پچھلے سال کے مقابلے بہتر لیکن پچھلے دس برس کی اسی مدت کے اوسط کے مقابلے کم ہے ۔


    مشرقی خطہ :


    ملک کے مشرقی خطے میں جھارکھنڈ ،اوڈیشہ ، مغربی بنگال اورتری پورہ کی ریاستیں شامل ہیں ۔ ان ریاستوں میں 15 بڑے آبی ذخائر واقع ہیں ۔سینٹرل واٹر کمیشن 18.83 بی سی ایم کی کل گنجائش والے ان آبی ذخائر میں موجود پانی کی صورتحال پر نظر رکھتا ہے ۔سردست ان آبی ذخائر میں 12.23 بی سی ایم پانی موجود ہے ، جو ان میں پانی جمع کرنے کی کل گنجائش کے 65 فیصد کے بقدر ہے ۔ پچھلے سال کی اسی مدت کے دوران ان آبی ذخائر میں جمع پانی کی مقدار ان کی کل گنجائش کے 71فیصد کے بقدرتھی ، جبکہ پچھلے دس برس کی اسی مدت کے اوسط کے 60فیصد کے بقدر رہی۔اس طرح جاری سال کے دوران ان آبی ذخائر میں جمع پانی کی صورتحال پچھلے سال کے مقابلے کم لیکن پچھلے دس برس کی اسی مدت کے اوسط کے مقابلے بہتر رہی ۔


    مغربی خطہ :


    ملک کے مغربی خطے میں مہاراشٹر اورگجرات کی ریاستیں شامل ہیں ۔ ان ریاستوں میں 27 بڑے آبی ذخائر موجود ہیں ۔سینٹرل واٹر کمیشن 31.26 بی سی ایم کی مجموعی گنجائش والے ان آبی ذخائر میں جمع پانی کی صورتحال پرنظر رکھتا ہے ۔سردست ان آبی ذخائر میں 14.20 بی سی ایم پانی موجود ہے ،جو ان میں پانی جمع کرنے کی مجموعی گنجائش کے 45 فیصد کے بقدر ہے ۔پچھلے سال کی اسی مدت کے دوران ان آبی ذخائر میں ان کی مجموعی گنجائش کے 54 فیصد کے بقدر پانی جمع تھا ۔ جبکہ پچھلے د س برس کی اسی مدت کے 49 فیصد کے بقدر رہا ۔اس طرح جاری سال کے دوران ان آبی ذخائر میں جمع پانی کی مقدار پچھلے سال کے مقابلے کم اور پچھلے دس برس کی اسی مدت کے اوسط کے مقابلے بھی کم رہی ہے ۔


    وسطی خطہ :


    ملک کے وسطی خطے میں اترپردیش ،اتراکھنڈ ، مدھیہ پردیش اورچھتیس گڑھ کی ریاستیں شامل ہیں ۔ ان ریاستوں میں 12 بڑے آبی ذخائر واقع ہیں ۔ سینٹرل واٹر کمیشن 42.30 بی سی ایم کی کل گنجائش والے ان آبی ذخائر میں جمع پانی کی صورتحال پر نظر رکھتا ہے ۔سردست ان آبی ذخائر میں 17.59 بی سی ایم پانی موجود ہے ،جو ان میں پانی جمع کرنے کی کل گنجائش کے 42 فیصد کے بقدر ہے ۔ پچھلے سال کی اسی مدت کے دوران ان آبی ذخائر میں ان کی مجموعی گنجائش کے 63فیصد کے بقدر پانی موجودتھا جبکہ پچھلے دس برس کی اسی مدت کے اوسط کے مقابلے 47 فیصد پانی جمع رہا ۔ اس طرح پچھے سال کے مقابلے جاری سال کے دوران ان آبی ذخائر میں جمع پانی کی مقدار کم اورپچھلے دس برس کی اسی مدت کے اوسط کے مقابلے بھی کم رہی ہے۔


    جنوبی خطہ :


    ملک کے جنوبی خطے میں آندھرا پردیش ،تلنگانہ ، (دونوں ریاستوں کے دو مشترکہ منصوبے ) کرناٹک ،کیرل اورتامل ناڈو کی ریاستیں شامل ہیں ۔ان ریاستوں میں 31 بڑے آبی ذخائر واقع ہیں ۔سینٹرل واٹر کمیشن 51.59 بی سی ایم کی کل گنجائش والے ان آبی ذخائر میں جمع پانی کی صورتحال پر نظر رکھتا ہے ۔سردست ان آبی ذخائر میں 18.40 بی سی ایم پانی موجود ہے ،جو ان میں پانی جمع کرنے کی کل گنجائش کے 36 فیصد کے بقدرہے ۔ پچھلے سال کی اسی مدت کے دوران ان آبی ذخائر میں ان کی مجموعی گنجائش کے 28 فیصد کے بقدر پانی موجود تھا جبکہ پچھلے دس برس کی اسی مدت کے اوسط کے مقابلے 44 فیصد رہا ۔اس طرح جاری سال کے دوران ان آبی ذخائر میں جمع پانی کی مقدار پچھلے سال کے مقابلے زیادہ لیکن پچھلے دس برس کی اسی مدت کے مقابلے کم رہی ہے ۔


    جن ریاستوں کے آبی ذخائر میں جمع پانی کی صورتحال بہتر رہی ، ان میں ہماچل پردیش ، مغربی بنگال ،تری پورہ ، مہاراشٹر ، اتراکھنڈ، اے پی اینڈ ٹی جی (دونوں ریاستوں کے دو مشترکہ منصوبے ) کرناٹک ، کیرل اورتامل ناڈو کی ریاستیں شامل ہیں ، جن ریاستوں کے آبی ذخائر میں جمع پانی کی صورتحال میں کوئی فرق نہیں آیا اور یہ مقدار پچھلے سال کے مساوی ہی رہی ، ان میں آندھرا پردیش کی ریاست شامل ہے جبکہ جن ریاستوں کے آبی ذخائر میں جمع پانی کی مقدار کم رہی ان میں پنجاب ، راجستھان ،جھارکھنڈ ،اوڈیشہ ، گجرات ، اترپردیش ، مدھیہ پردیش اور چھتیس گڑھ اور تلنگانہ کی ریاستیں شامل ہیں ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-636

    
    
    (Release ID: 1518912) Visitor Counter : 1