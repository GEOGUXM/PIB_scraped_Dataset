      خواتین اور بچوں کی ترقیات کی وزارت

      پاررلیمنٹ ہاؤس میں کریچ کی سہولت
      Posted On: 20 FEB 2018 12:05PM by PIB Delhi


    نئی دلّی ، 20 فروری ؍ پارلیمنٹ ہاؤس میں کام کرنے والی خواتین کے کام کاج میں سہولت کی فراہمی کی غرض سے پارلیمنٹ ہاؤس کے حاطے کے اندر جلد ہی ایک کریچ کا قیام عمل میںآئے گا ۔ معزز اسپیکر کی براہ راست نگرانی میں کریچ کا کام جاری ہے اور ایک سینئر رکن بھی اس کی نگرانی کے لئے مامور کیا گیا ہے ۔
    خواتین اور بچوں کی بہبود کی مرکزی وزیر محترمہ مینکا گاندھی نے 29 مارچ ، 2017 کو ایک مراسلے میں لوک سبھا کی اسپیکر محترمہ سمترا مہاجن سے پارلیمنٹ ہاؤس میں کریچ کے نہ ہونے پر اپنی تشویش کا اظہار کیا تھا ۔ محترمہ گاندھی نے اپنے مراسلے میں اس بات کو واضح کیا تھا کہ پارلیمنٹ میں کام کرنے والوں میں ایک تہائی سے زیادہ تعداد خواتین پر مشتمل ہونے کے باعث کریچ کی سہولت نا گزیر ہے ۔ معزز اسپیکر کے دفترنے مراسلے پر اثبات کا اظہار کرتے ہوئے پارلیمنٹ ہاؤس کے احاطے کے اندر کریچ کے جلد قیام کا اشارہ دیا ہے ۔ خواتین اور بچوں کی بہبود کیوزارت نے ٹوئیٹر پر اپیکر کا شکریہ ادا کیا ہے ۔
    زچگی کی سہولیات ( ترمیم شدہ ) ایکٹ ، 2017 صحت مندکام کی جگہ کا قیام اور کریچ کی سہولیات کی ہدایات دیتا ہے ۔ کریچ کے رجسٹریشن کے لئے ملازمین کی درخواستیں قبول کرتے وقت جاری کردہ ہدایات کے مطابق اسٹینڈرڈ آپریٹنگ پروسیجر ( ایس او پی ) پر عمل کیا جائے گا ۔ 1500 مربع فٹ رقبے پر مشتمل مرکز بچوں کی ہمہ وقت بہبود کو یقینی بنانے کے لئے پیشہ ور افراد کی نگرانی میں ہوگا اور ماؤں کے لئے علیحدہ فیڈ ر ر وم بنے ہوں گے ۔
    حکومت ہند کا یہ واضح قدم دیگر پرائیویٹ اداروں ، مرکزی اور ریاستی تنظیموں کو ماؤں کو کریچ کی سہولیات فراہم کرنے کے لئے ایک مشعل راہ ثابت ہوگا ۔

    u.960

    

    
    (Release ID: 1521063) Visitor Counter : 4
    
    
      Read this release in: English , Hindi , Tamil