      سٹرک ٹرانسپورٹ اور شاہراہوں کی وزارت

      شاہراہوں کے لئے سرمایہ کاری
      Posted On: 05 FEB 2018 7:47PM by PIB Delhi


    نئی دہلی، 5 فروری 2018 /سڑک نقل و حمل ، شاہراہوں ، جہاز رانی ، کیمیکلز اور کھادوں کے وزیر مملکت جناب منسکھ منڈاویہ نے آج راجیہ سبھا میں پوچھے گئے ایک سوال کے تحریری جواب میں اطلاع فراہم کی کہ مرکزی کابینہ نے 24 اکتوبر 2017 کو وسیع شاہراہ سیکٹر پروگرام بھارت مالا پری یوجنا (بی ایم پی) مرحلہ اول کے لئے سرمایہ کاری منصوبے کو اپنی منظوری دی۔ اس کے تحت 18-2017 سے لے کر 22-2021 کی مدت پر مشتمل پانچ برسوں کے دوران 535000 کروڑ روپے کی رقم سے 34800 کلو میٹر قومی شاہراہوں (این ایچ) کی ترقی اور جدید کاری کی جائے گی۔


    مزید برآں مذکورہ مدت کے دوران ہی جاری اسکیموں مثلاً این ایچ (او) شمال مشرق میں خصوصی تیز رفتار سڑک ترقی پروگرام (ایس اے آر ڈی پی۔ این ای)، بائیں بازو کی انتہا پسندی سے متاثرہ علاقوں (ایل ڈبلیو ای) میں سڑک پروجیکٹس اور بیرونی امداد یافتہ پروجیکٹوں (ای اے پی) کے تحت 48877 کلو میٹر سڑکوں کی تعمیر کی جائے گی۔ اس کے لئے 157324 کروڑ روپے کی اضافی رقم کی منظوری دی گئی ہے۔


    اس طرح پانچ برسوں کے دوران 692324 کروڑ روپے کی مجموعی لاگت سے بشمول بھارت مالا پروجیکٹ مرحلہ اول کل 83677 کلو میٹر شاہراہ پروجیکٹوں پر عمل درآمد کی تجویز ہے۔


    ۔۔۔۔۔۔۔۔۔۔۔


    م ن۔م ع ۔ ج۔


    U- 688


    
    

    
    (Release ID: 1519222) Visitor Counter : 1