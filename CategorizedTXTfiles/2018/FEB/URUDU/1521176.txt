      ا قتصادی امور کی کابینہ کمیٹی

      چار دھام مہامارگ پریوجنا کے حصہ کے طور پر اتراکھنڈ میں سلکیارا بینڈ۔ بار کوٹ سرنگ کو کابینہ کی منظوری
      Posted On: 20 FEB 2018 6:17PM by PIB Delhi


    نئی دہلی۔ 20 فروری / وزیراعظم جناب نریندر مودی کی صدارت میں منعقدہ اقتصادی امور سے متعلق کابینہ کمیٹی نے اتراکھنڈ میں 25.400 کلو میٹر اور 51,000 کلو میٹر چینیج کے درمیان دھراسو۔ یمونوتری سیکشن پر رسائی سڑک سمیت 4.531 کلو میٹر طویل دو لین والی دو رخی سلکیارا بینڈ۔ بارکوٹ سرنگ کی تعمیر کو اپنی منظوری دے دی ہے۔


    یہ پروجیکٹ ریاست اتراکھنڈ میں این ایچ۔ 134 (پرانا این ایچ۔ 94 ) کے تحت آتا ہے۔ یہ پروجیکٹ انجینئرنگ، خریداری( پروکیورمنٹ) اور تعمیر( کنسٹرکشن)( ای پی سی) موڈ کے تحت تعمیر ہوگا۔اس پروجیکٹ کے لئے سڑک ٹرانسپورٹ اور شاہراہوں کی وزارت کی این ایچ( 0 )اسکیم کے تحت اور الوالعرض چار دھام منصوبے کے طور پر فنڈ فراہم کرایا جائے گا۔


    پروجیکٹ کی تعمیری مدت چار سال ہوگی ۔پروجیکٹ کی تعمیری لاگت تقریباً 1119.69 کروڑ روپے ہے۔ جب کہ پورے پروجیکٹ کل لاگت 1383.78 کروڑ روپے ہے۔ جس میں زمین کو تحویل میں لینے اور باز آبادی کاری نیزدیگر تعمیرات سے قبل کی سرگرمیوں کے علاوہ سرنگ کی چار سال تک رکھ رکھاؤ اور آپریشن کی لاگت شامل ہوگی۔


    اس سرنگ کی تعمیر سے چار دھام یاترا میں سے ایک یمونوتری تک بارہ ماسی رابطہ فراہم ہوگا،علاقائی سماجی۔ اقتصادی ترقی کی حوصلہ افزائی ہوگی، اور ملک میں تجارت وسیاحت کو فروغ حاصل ہوگا۔ اس سے دھراسو سے یمونوتری تک تقریباً 20 کلو میٹر کی مسافت اور سفر میں ایک گھنٹے کی کمی آئے گی۔مجوزہ سرنگ سے متعدد درختوں کو بچایا جاسکے گا۔ جن کو عام حالت میں ہٹانا ضروری ہوتا۔ 25.600 کلو میٹر سڑک کی حالت بہتر ہوگی۔


    پروجیکٹ پر سڑک ٹرانسپورٹ اور شاہراہوں کی وزارت کے ذریعہ قومی شاہراہ بنیادی ڈھانچہ ترقیاتی کارپوریشن لمیٹیڈ(این ایچ آئی ڈی سی ایل) کی وساطت سے عمل درآمد کرایاجائے گا۔یہ کارپوریشن ریاست کی ملکیت والی کمپنی ہے جس کا قیام بین الاقوامی سرحدوں پر ریاستوں میں شاہراہوں کی ترقی کے لئے 2014 میں عمل میں آیا تھا۔


    اس پروجیکٹ کا مقصد ریاست اتراکھنڈ میں دھراسو۔ یمونوتری پر راہ داری کے ساتھ 4.531 کلو میٹر طویل دو لینوں والی دو رخی سرنگ( 328 میٹر رسائی سڑک کے ساتھ) کی تعمیر کرنا ہے۔


    ************


      م ن۔ ش س۔ رض


    ( 20-02 -2018) Words- 390


    U-975

    
    
    (Release ID: 1521176) Visitor Counter : 1