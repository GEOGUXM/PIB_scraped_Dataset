      جہاز رانی کی وزارت

      جناب پی رادھاکرشنن کا شپ یارڈ کوچین کادورہ
      Posted On: 15 FEB 2018 12:05PM by PIB Delhi


    نئی دہلی ،15فروری :جہازرانی کے وزیرمملکت ، جناب پی رادھاکرشنن نے 14فروری ، 2018 کو، کوچین شپ یارڈ کا دورہ کیا،تاکہ وہ اواین جی سی رگ سے متعلق ‘‘ساگربھوشن ’’ بحری جہاز پررونماہوئے آگ زنی کے اس حادثے کا بہ نفس نفیس جائزہ لے سکیں، جس کے نتیجے میں پانچ افراد کو اپنی جان سے ہاتھ دھونا پڑاتھا۔انھوں نے سی ایس ایل انتظامیہ کی جانب سے متوفیان کے کنبوں تک رسائی حاصل کرنے اوران کے متعلقین یاقریبی ورثأ کے لئے فوری طورپریکمشت امداد کے اعلان کی کوششوں کی تعریف کی ۔ انھوں نے دیگرمتاثرہ افراد کی حالت کے بارے میں بھی معلومات حاصل کیں جو زیرعلاج ہیں اور جہازرانی کی وزارت کی جانب سے کمپنی کے ذریعہ متاثرہ کنبوں کو فراہم کی جانے والی امداد کی کوششوں میں اپنی جانب سے پورے تعاون کا بھی وعدہ کیا۔


    یونینوں اورایسوسی ایشنوں کے ساتھ اپنی گفت وشنید میں سی ایس ایل کے سی ایم ڈی نے متاثرہ کنبوں کو پوراتعاون فراہم کرنے کا وعدہ کیا۔ملازمین نے بھی حادثے کے پس منظرمیں انتظامیہ کی جانب سے کی جانے والی کوششوں اورفوری رد عمل کی تعریف کی ۔ نگراں ایسوسی ایشن نے قابل ذکراورفوری بچاؤ اور راحت کاری آپریشن اوربلاتاخیرتمام سینیئر اہلکاروں اور عہدہ داروں کے موقع پرپہنچنے کے عمل کی ستائش کی ۔


    وزیرموصوف نے سی ایس ایل کو ہدایت دی ہے کہ اس حادثے کی باقاعدہ طریقے سے پوری پوری جانچ کی جائے اور اصل وجہ سامنے لائی جائے اورتفصیلات سے وزارت کو آگاہ کیاجائے ۔


    **************


    U-886

    
    
    (Release ID: 1520625) Visitor Counter : 1