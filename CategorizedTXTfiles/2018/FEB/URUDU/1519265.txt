      صدر جمہوریہ کا سکریٹریٹ

      راشٹر پتی بھون نے نوبل اعزاز یافتہ شخصیات کی میز بانی کی
      
      صدر جمہوریہ نے کہا : تخلیقی اسکولی نظام تحقیق اور جدت طرازی کی بنیاد کی حیثیت رکھتا ہے
      
      Posted On: 05 FEB 2018 8:08PM by PIB Delhi


    نئیدہلی، 06 ۔فروری۔راشٹرپتی بھون میں نوبل اعزاز یافتہ شخصیات کے ایک روزہ سمینار کا اہتمام کیا گیا ۔حکومت ہند کے محکمہ بایو ٹکنالوجی نے نوبل فاؤنڈیشن کے اشتراک سے اس سمینار کا اہتما م کیا تھا ۔ یہ سمینار نوبل اعزاز سیریز کے تحت ہندوستان کی سائنسی او ر پالیسی ساز برادری اور نوبل فاؤنڈیشن کے درمیا ن ایک یادگار باقاعدہ تقریب کی حیثیت رکھتا ہے ۔


    سمینار کے افتتاحی اجلاس سے خطاب کرتے ہوئے صدر جمہوریہ جناب رام ناتھ کووند نے کہا کہ آزادی کے بعد کے 70 برسوں کے دوران سائنس میں یقین واعتماد نے ہمارے سماج اور ہمارے عمل وترقی کی چہرہ کاری کی ہے ۔ زراعت سے لے کر ایٹم سے حاصل ہونے والی توانائی کو بروئے کار لائے جانے ، ٹیکہ کاری کی دواؤں میں جدت طرازی سے خلائی علوم کی ترقی تک سائنس نے ہر میدان میں ملک وقوم کی حمایت وترپرستی کی ہے ۔


    صدر جمہوریہ موصوف نے مزید کہا کہ ہم نے سائنس میں سرمایہ کاری سے مطابقت رکھتے ہوئے اپنے اعلیٰ تعلیمی اداروں کے ذریعہ افراد کی سرمایہ کاری کی ہے ۔ ہم نے حال ہیں متعد د مرکزی یونیورسٹیاں قائم کی ہیں ، جن میں انڈین انسٹی ٹیوٹ آف ٹکنالوجی ،آل انڈیا انسٹی ٹیوٹ آف میڈیکل سائنسیز اور انڈین انسٹی ٹیوٹ آف سائنس ایجوکیشن اینڈ ریسرچ جیسے اعلیٰ تعلیمی ادار ے شامل ہیں ۔ اس سرمایہ کاری سے تبدیل ہوتے ہندوستان میں سائنسدانوں ، طبی محققین اور ٹکنالوجی کے ماہرین کے ایک بڑا حلقہ وجود میں آئے گا ۔ ان سرمایہ کاریوں کو ثمر آور دیکھنے کے لئے ان اداروں اور ہمارے اسکولوں کو دنیا کے بہترین ادارے ہونا چاہئے ۔ حالانکہ یہ ایک زبردست چیلنج ہے لیکن ہم سب مل کر اسے عملی شکل میں کامیاب کرسکتے ہیں ۔ ہم جدت طرازی کو محض اپنے سائنسی دانشوروں کے جذبے کی تشفی کے لئے بروئے کار نہیں لاتی بلکہ ہمیں اسے اپنے اسکولی تعلیم کی لائف لائن بنانا ہوگا۔ جنا ب رام کووند نے اپنی تقریر می آگے کہا کہ آج چونکہ دنیا بہت تیزی سے بد ل رہی ہے اور ہر طرف سے نظریات اورتصورات کا بہاؤ ہے ، اس لئے ہمارے سائنسدانوں کو تحقیق وٹکنالوجی کے میدان سے پوری طر ح جڑ کر رہنا چاہئے ۔ سائنس اپنے آپ میں کچھ نہیں اگر اسے عالمگیر کاروبار نہ بنایا جائے ۔ یہی سبب ہے کہ آج ہم اسی پر اپنی توجہ مرکوز کئے ہوئے ہیں کہ کس طرح عالمی معیار کے ادارے اور یونیورسٹیاں قائم کی جائیں اور کس طرح ان اداروں کو اندرونی اوربیرونی سطح پر ہمارے سماج سے جوڑا جائے ۔


    اس تقریب کو جن نوبل اعزاز یافتہ شخصیات نے خطاب کیا ، اُن میں کرشچئین نیوزی لین وول ہارڈ ، سر ریچرڈ جان رابرٹ ، سر ایروشے اور ڈاکٹر ٹومس لنڈال شامل ہیں ۔ صدر جمہوریہ موصوف نے اس سمینار کی افتتاحی تقریب سے بھی خطاب کیا ۔انہوں نے اپنی تقریر میں کہا کہ ایک مضبوط ،فعال اورتخلیقی تعلیم اور اسکولی نظام کے بغیر تحقیق اور جدت طرازی کی فضا ہموار نہیں کی جاسکتی ۔ ہمیں اپنی اسکولی طالبان علم میں جستجو کا رجحان پیدا کرنا چاہئے اور سائنس کو فرسودگی اور بوسیدگی سے نجات دلانی چاہئے ۔


    جناب رام ناتھ کووند نے کہا کہ اچھے محققین ایک ایسے نظام میں ابھر کر سامنے آتے ہیں ، جس میں اچھے اساتذہ اور اچھے تعلیمی اداروں اور نظام کو اہمیت دی جاتی ہے ۔ تحقیقی اداروں اوریونیورسٹیوں اور تحقیق اور صنعت کے درمیان رابطہ کاری انتہائی اہمیت کی حامل ہے ۔ یہ رابطہ کاریاں بند انفرادی کمروں میں فروغ نہیں پاسکتیں ۔ اس کے ساتھ ہی سانئس کو سماج سے بھی جوڑا جانا ضروری ہے ۔ مثال کے طور پر ہمارے خلائی پروگرام کو جو عالمگیر حمایت حاصل ہوئی ہے ،وہ عام ہندوستانی شہری کی زندگی کے مسائل کے حل فراہم کرانے کی ہمارے خلائی سائنسدانو ں کی اہلیت وصلاحیت کی مرہون منت ہے ۔ خواہ نقشہ سازی ہو خواہ خاکہ سازی ، یہ سب ہماری کسان برادری کی معاونت کرتے ہیں اور ٹیلی میڈیسن تو صحت عامہ تک رسائی میں اضافہ کرتی ہے ۔


    م ن ۔س ش۔رم


    U- 699

    
    
    (Release ID: 1519265) Visitor Counter : 1
    
    
      Read this release in: English