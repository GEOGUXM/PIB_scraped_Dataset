      الیکٹرانکس اور اطلاعات تکنالوجی کی وزارت

      ہندوستان کو ڈجیٹل انقلاب کی قیادت کرنی چاہئے
      
      این آئی سی کو عالمی سطح کا مقابلہ جاتی ادارہ بنائے جانے کی کوششیں جاری

      Posted On: 09 FEB 2018 12:49PM by PIB Delhi

    نئی دہلی، 09 ۔فروری ۔الیکٹرانک اور انفارمیشن ٹکنالوجی اور قانون وانصاف کے مرکزی وزیر جناب روی شنکر پرساد نے نیشنل انفارمیٹ زور دے کر کہا ہے کہ ہن دوستا ن کو ایک کفایتی سائبر سکیورٹی مرکز بنائے جانے کی جانے والی کوششوں کی حمایت کی جانی چاہئے تاکہ ہندوستان پڑوسی ملکوں کی ٹکنالوجی کی ترقیات کے میدان میں اپنی موجودگی در ج کراسکے ۔ جناب روی شنکر پرساد سائبرسلامتی وجدت طرازی پر ’’وی آئی وی آئی ڈی : وی ونگ اے ڈجیٹل انڈیا ‘‘ کے گراس روٹ انفارمیٹکس کے موضوع پر دوسرے قومی اجلاس میں افتتاحی تقریر کررہے تھے ۔ انہوں نے کہا کہ سرکار کے ڈجیٹل اقدامات کا مقصد نہ صرف یہ کہ ڈاٹا اکنامکس اورڈاٹا انوویشن کے میدان میں سرفہرست ہونا ہے بلکہ کفایتی اورمجموعی ٹکنالوجی کے استعمال کے ذریعہ شہریوں کو بااختیار بناکر ہندوستان میں زبردست تبدیلیاں پیدا کرنا ہے ۔


    جناب روی شنکر پرساد نے کا کہ ٹکنالوجی کی ریڑھ کی ہڈی کی حیثیت رکھنے والے این آئی سی کو صرف اپنی ریاستوں /اضلاع کی فلاح کے لئے جدت طرازی سے نئی مصنوعات تیار کرنی چاہئیں بلکہ مقامی لوگوں کو نئی ٹکنالوجی سے مانوس کرنے کے لئے بھی جدت طرازی سے تیار کی گئیں ان اشیأ کا استعمال کرنا چاہئے ۔انہو ں نے کہا کہ اس سے عوام الناس کو ٹکنالوجی خواندہ بنائے جانے اور پانچ برس کی مدت کے اندر ڈجیٹل معیشت کو تین کھرب ڈالر کی مالیت تک پہنچانے کی سرکار کی کوششوں میں معاونت ہوگی ۔ انہوں نے کہا کہ سماج کی تبدیلی سیاسی طور رپ ناوابستہ اور غیر جانبدار ہونی چاہئے ۔


    وزیر موصوف نے اپنی تقریر میں آْگے کہا کہ ’’ ہماری سرکار ڈجیٹل رابطہ کاری اورطبعی رابطہ کاری پر یقین رکھتی ہے ۔ این آئی سی ملک کی ڈجیٹل ریڑھ کی ہڈی اور ای –گورننس کے لئے جدت طراز ادارے کی حیثیت رکھتا ہے ۔ اس کے ضلعی سطح کے افسران نے پورے ملک کی ڈجیٹل ڈھانچہ جاتی سہولیات کا انتظام وانصرام کیا ہے ۔ ہماری سرکار کے ذریعہ کئے جانے والے تمام ڈجیٹل جدت طراز اقدامات این آئی سی کے نقوش ثبت ہیں ۔ ڈجیٹل انڈیا دراصل کفایتی اور مجموعی ٹکنالوجی کے استعمال کے ذریعہ شہریوں کو بااختیار بناکر ہندوستان میں تبدیلی پیداکرنے کے نمونے کی حیثیت رکھتا ہے اور ہمیں ڈجیٹل انقلاب میں عالمی لیڈر کی حیثیت اختیار کرنی ہوگی ۔‘‘


    ’’ میں چاہوں گا کہ ہمار ے این آئی سی کے ضلعی افسران جدت طراز طریقے سے سوچنا شروع کریں اور ضلعی سطحوں پر نئی مصنوعات فروغ دی جائیں ۔میں این آئی سی کے ضلعی افسران کو ڈجیٹل ہندوستان کا سرپرست اور رہنما بنانے کے لئے ان کی حوصلہ افزائی کرتا ہوں ۔ این آئی سی کو مزیدفعال ہونا چاہئے اور ڈجیٹل پر مبنی معیشت کی سمت میں آگے بڑھنے کی کوششوں میں دیگر ممالک کی مدد کرنی چاہئے ۔ ‘‘


    جناب روی شنکر پرساد نے مزید کہا کہ این آئی سی افسرا ن کو مصنوعی سراغ رسی ( مصنوعی ذرائع سے جمع کی جانے والی خفیہ اطلاعات ) یعنی ڈجیٹل انٹیلی جنس ، بلاک چین ٹکنالوجی ،آئی او ٹی اور ڈاٹا انا لیٹکس سمیت ابھرتی ہوئی تمام ٹکنالوجیز میں زیادہ سے زیادہ کام کرنے کا موقع دیا جانا چاہئے اور بعد میں این آئی سی کے دیگر دمہ داروں کے ذریعہ ان میں مزید جدت طرازیاں پیدا کی جانی چاہئیں ۔ جناب روی شنکر پرساد نے اپنی اس خواہش کا اظہار بھی کیا کہ ہندوستان کو پوری دنیا کے لئے کفایتی سائبر سلامتی مرکز کی حیثیت حاصل کرنی چاہئے ۔


    واضح ہوکہ گراس روٹ انفارمیٹکس پر قومی اجتماع کے اہتمام کا مقصد ملک میں ڈجیٹل ڈھانچہ جاتی سہولیات تیار کرنے اور انہیں فروغ دینے کے مختلف اقدامات کی تصویر پیش کرنا ہے ، جس میں آئی سی ٹی ڈھانچہ جاتی سہولیات قائم کرنا ہے ۔ سرکار اور شہریو ں کے استعمال کے لئے جدید مصنوعات تیار کرنا اور عوام الناس کو بااختیار بنانا ، ڈجیٹل پیمنٹ سسٹم کے ڈی بی ٹی ، پی ایف ایم ایس ،کیش لیس پیمنٹ اورآدھار وغیرہ کے ساتھ ڈجیٹل انڈیا کے اقدامات کے خطوط پر سرکار ضلعی لیبل سطح پر شہریوں کو بااختیار بنایاجانا شامل ہے ۔


    اس قومی اجتماع میں سینئر سرکاری افسرا ن ،ریاستوں کے آئی ٹی محکموں کے سکریٹری اور پورے ملک کے این آئی سی افسرا ن ٹکنالوجی کے میدان کے متعدد اہم موضوعات پر گفتگو اور تبادلہ خیال کریں گے ۔اس کے ساتھ ہی یہ افسران ریاستی اور ضلعی سطح پر ای –گورننس پروگرام کی عمل آوری میں اپنے تجربات بھی بیان کریں گے ۔ امید ہے کہ ملک بھر کے تقریباََ 400 افسران اس اجتماع میں شرکت کریں گے۔


    اس تین روزہ اجتماع کے پہلے روز کے اجلا س میں الیکٹرانکس اور انفارمیشن ٹکنالوجی کے سکریٹری جناب اجے ساہنی ، این آئی سی کی ڈائریکٹر جنرل محترمہ نیتا ورم ، این آئی سی کی ڈپٹی ڈائریکٹر جنرل محترمہ راما ناگپال ، این آئی سی کے ڈپٹی ڈائریکٹر جنرل جناب جی کے گوڑ اور این آئی سی کی ہی ایک اور ڈپٹی ڈائریکٹر جنرل محترمہ نندتا چودھری نے شرکت کی ۔


    م ن ۔س ش۔ رم


    U- 794

    
    
    (Release ID: 1520067) Visitor Counter : 1