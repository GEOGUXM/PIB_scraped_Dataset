      نوجوانوں کے امور اور کھیل کود کی وزارت

      تغذیہ سے بھرپور اور صاف ستھرے کھانے کی لوگوں میں تقسیم
      Posted On: 02 FEB 2018 7:46PM by PIB Delhi


    نئیدہلی، 2 فروری 2018، صارفین کے امور، خوراک اور عوامی تقسیم کے وزیر مملکت جناب سی آر چودھری نے آج راجیہ سبھا میں یہ جانکاری دیتےہوئے بتایا کہ حکومت نیشنل فوڈ سکیورٹی ایکٹ 2013 (این ایف ایس اے) کا نفاذ کررہی ہے جو 75 فیصد دیہی عوام اور 50 فیصد شہری عوام کا احاطہ کرے گا اور انہیں انتہائی مراعاتی قیمتوں یعنی ایک/دو/ تین روپے فی کلوگرام کی شرح سے بالترتیب موٹے اناج /گیہو/ چاول مہیا کرایا جائے گا۔ اس ایکٹ کا نفاذ تمام ریاستوں/ یوٹیز میں کیا جارہا ہے اوراس کے تحت 80.72 کروڑآبادی کا حاطہ کیا گیا ہے اور انہیں یہ اناج انتہائی مراعاتی قیمتوں پر مہیا کرائے جارہےہیں۔ اس ایکٹ کے تحت حاملہ خعاتین، دودھ پلانے والی ماؤں اور 14 سال تک کی عمر کے بچوں کا بھی احاطہ کیا گیا ہے۔


    اس کے علاوہ محفوظ اور صحتمند خوراک، خوراک کی سلامتی/ تحفظ اور اسٹینڈرڈ اتھارٹی آف انڈیا (ایف ایس ایس اے) نے، ملک میں محفوظ اور مکمل خوراج کی فراہمی یا دستیابی کو یقینی بنانے کے لئے فوڈ سیفٹی اینڈ اسٹینڈرڈز (غذائی مصنوعات کے معیار اور خوراج میں ملائے جانے والے اجزا (فوڈ ایڈیٹوز) ریگولیشنز، 2011 کے تحت مختلف زمروں کی کھانے کی مختلف مصنوعات/ اشیا کے لئے سائنس پر مبنی معیارات تیار کئے ہیں۔


    ایف ایس ایس اے آئی نے غذائی اشیا کے فورٹیفکیشن پر ضوابط کے مسودے کو عملی جامہ پہنانے کے لئے جس میں فوڈ اسٹیپلز کے فورٹیکیشن کے معیارات جن میں تیل، دودھ، ڈبل فورٹیفائیڈ نمک، گیہو کے آٹے اور چاول وغیرہ شامل ہیں، پر +F لوگو لگانے کی بھی تجویز ہے۔ سب سے ضرورت مند سماج کے طبقے کو وقت پر مناسب تغذیہ بہم پہنچانے کے لئے مڈ ڈے میل اور اطفال کے فروغ کی مربوط اسکیموں کے تحت فورٹیفائیڈ گنڈم آٹا، تیل اور ڈبل فورٹیفائیڈ نمک کو لازمی کردیا گیا ہے۔


    صارفین میں تغذیہ (نیوٹریشن) سے متعلق بیداری پیدا کرنے اور اسے فروغ دینے کے لئے پہلے سے پیک شدہ اشیا کھانے کی اشیا کے لیبلوں پر ضروری معلومامت جن میں استعمال کئے گئے اجزا، تغذیاتی معلومات، قوت کی ویلیو کلو کیلوری وغیرہ شامل ہیں، شائع کرنا، فوڈ سیفٹی اینڈ اسٹینڈرڈز (پیکجنگ اینڈ لیبلنگ) ریگولیشن 2011 کے تحت لازمی قرار دیئے گئے ہیں۔


    ایف ایس ایس اے آئی نے محفوظ اور غذائی اجزا سے بھرپور خوراک/ سیف اینڈ نیوٹریشیس فوڈ (ایس این ایف) پہل کو بھی فروغ دیا ہے جو محفوظ اور تغذیہ بخش خوراک کے استعمال کے تئیں بیداری پیدا کرتی ہے۔


    ۔۔۔۔۔۔۔۔۔۔۔


    U- 644

    
    
    (Release ID: 1519010) Visitor Counter : 1