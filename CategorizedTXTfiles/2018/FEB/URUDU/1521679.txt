      عملے، عوامی شکایات اور پنشن کی وزارت

      ای۔ حکمرانی کے موضوع پر 21ویں قومی کانفرنس کا اہتمام
      Posted On: 25 FEB 2018 1:44PM by PIB Delhi


    نئی دہلی۔ 26 ؍فروری۔حکومت ہند کے تحت انتظامی اصلاحات اور عوامی شکایات کے محکمے (ڈی اے آر پی جی) کے زیراہتمام نیز الیکٹرانکس اور اطلاعاتی ٹیکنالوجی کی وزارت ، حکومت ہند کے تعاون واشتراک سے ، تلنگانہ حکومت کے تعاون کے ساتھ اکیسویں قومی کانفرنس برائے ای-حکمرانی کااہتمام 26-27 فروری 2018 کے دوران حیدر آباد تلنگانہ میں کیا گیا ہے۔


    سائنس اور ٹیکنالوجی اور ارضیاتی سائنسز کے وزیر مملکت جناب وائی ایس چودھری اس کانفرنس کے افتتاحی اجلاس کی صدارت کریں گے۔ اطلاعاتی ٹیکنالوجی، میونسپل انتظامیہ اور شہری ترقیات، صنعت وتجارت ، سرکاری دائرہ کی صنعتوں ، شکر ، کانکنی اور علم طبقات الارض ، غیرملکی بھارتیوں کے اُمور کے تلنگانہ حکومت کے وزیر جناب شری کلاوکنتلا تارکاراما راؤ ، افتتاحی اجلاس میں مہمان خصوصی ہوں گے۔ صارفین اُمور، خوراک اور سرکاری نظام تقسیم اور تجارت وصنعت کے وزیر مملکت جناب سی آر چودھری کی بھی شرکت متوقع ہے جو اس اجتماع میں خطاب بھی کرسکتے ہیں۔ تلنگامہ حکومت کے چیف سکریٹری جناب شیلندر کمار جوشی بھی افتتاحی اجلاس سے خطاب کریں گے۔


    انتظامی اصلاحات اور عوامی شکایات کے محکمے کے سکریٹری جناب کے وی یاپین بھی افتتاحی اجلاس سے خطاب کریں گے جبکہ یو آئی ڈی اے آئی کے چیف ایگزیکٹیو آفیسر جناب اجئے بھوشن پانڈے کلیدی خطبہ دیں گے۔ الیکٹرانکس اور اطلاعاتی ٹیکنالوجی کی وزارت کے سکریٹری جناب اجئے پرکاش ساہنی اس اجلاس کے دیگر اہم مقرر ہوں گے۔


    اس سال کی کانفرنس کا موضوع ’ترقی کو مہمیز کرنے کیلئے ٹیکنالوجی‘ ہے۔ افتتاحی اجلاس کے بعد تین مکمل اجلاس پہلے دن منعقد ہوں گے جن میں استعمال کنندہ کے تجربات ، آفاقی حیثیت اور ای- گورننس کی ہو بہو نقل پر بات چیت ہوگی ، دوسرے دن دو مکمل اجلاسات ای-گورننس یعنی ای- حکمرانی کے بہترین طریقہ ہائے کار اور اُبھرتی ہوئی ٹیکنالوجی پر مبنی ہوں گے۔ حتمی اجلاس کا موضوع قومی اور ریاستی حکومتوں کے باہم تال میل پر احاطہ کریگا۔


    27 فروری 2018 شمالی مشرقی خطے کی ترقیات کی وزارت (آزادانہ چارج)، وزیراعظم کے دفتر میں وزیر مملکت ، عملہ ، عوامی شکایات اور پنشن کی وزارت ، ایٹمی توانائی کے محکمے اور خلائی سائنس کے محکمے کے وزیر مملکت ڈاکٹر جتیندر سنگھ ای-گورننس ایوارڈ 2018 آٹھ زمروں میں پیش کریں گے۔ جن کا تعلق ای- حکمرانی کے مختلف پہلوؤں سے ہوگا اور یہ ایوارڈ نقرئی اور طلائی ایوارڈز پر مشتمل ہوں گے۔


    م ن۔ ۔ ع ن۔


    U-1061

    
    
    (Release ID: 1521679) Visitor Counter : 11
    
    
      Read this release in: English , Tamil , Hindi