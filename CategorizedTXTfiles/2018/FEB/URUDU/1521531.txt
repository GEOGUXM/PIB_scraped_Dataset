      وزارت خزانہ

      آئی ای ایس افسران کے لئے مکانوں کی تعمیر کی خاطر ڈی ای اے اور این بی سی سی کے درمیان مفاہمت نامے پر دستخط
      Posted On: 23 FEB 2018 5:20PM by PIB Delhi


    نئی دہلی، 23 ؍فروری، مرکزی وزیر خزانہ اور کارپوریٹ امور کے وزیر جناب ارون جیٹلی نے آج انڈین اکنامک سروس (آئی ای ایس) افسران کے لئے ہاؤسنگ پروجیکٹ کی تعمیر کی خاطر اقتصادی امور کے محکمے ( ڈی ای اے) اور نیشنل بلڈنگ کنسٹرکشن کارپوریشن (این بی سی سی) (انڈیا لمیٹڈ) کے درمیان مفاہمت نامے پر دستخط کی تقریب میں شرکت کی۔

      * شہری ترقی کی وزارت نے آئی ای ایس افسران کی رہائش کے 90 یونٹوں کی تعمیر کے لئے نئی دہلی میں دین دیال اپادھیائے مارگ پر 3519 مربع میٹر زمین الاٹ کی ہے۔
      * ہاؤسنگ پروجیکٹ کو شروع کرنے کی سب سے بڑی وجہ سرکاری جنرل پول میں رہائش کے تحت جونیئر لیول کے افسران کے لئے مکانوں کی بہت زیادہ کمی ہے۔
      * پروجیکٹ کے لئے پروجیکٹ مینجمنٹ کنسلٹینسی ( پی ایم سی) کا ٹھیکہ این بی سی سی کو دیا گیا ہے، جس کے لئے مفاہمت نامے پر دستخط کئے گئے ہیں۔

    وزیر موصوف نے ریسرچ پروموشن اسکیم کے تحت جیتنے والے آئی ای ایس افسران کو ایوارڈ سے بھی نوازا۔

      * آئی ای ایس افسران کے لئے تحقیق کے فروغ کی اسکیم شروع کی گئی ہے جس میں سالانہ دو نقد رقم کے ایوارڈ شامل ہیں ، جو آئی ای ایس افسران کے بہترین ریسرچ پیپرس کے لئے اول اور دوم زمرے میں دئے جاتے ہیں۔
      * تیسری اور چوتھی پوزیشن پانے والے پیپرس کے لئے سرٹیفکٹ اور توصیف نامے پیش کئے گئے۔
      * اسکیم شروع ہونے کے بعد پہلے سال میں حاصل ہونے والے 12 پیپرس میں چار بہترین ریسرچ پیپر کا انتخاب، چیف اقتصادی مشیر کی سربراہی والی تجزیہ کمیٹی نے کیا ہے۔

    اس موقع پر موجود دیگر شخصیات میں ڈی ای اے کے سکریٹری جناب سبھاش چندر گرگ، اعلیٰ اقتصادی مشیر جناب اروند سبرامنین اور وزارت کے دیگر سینئر عہدیدار شامل ہیں۔


    ۔۔۔۔۔۔۔۔۔۔۔


      U- 1037

    
    
    (Release ID: 1521531) Visitor Counter : 13
    
    
      Read this release in: English
    
    
    

*