      جہاز رانی کی وزارت

      ملک میں کروز سیاحت کا فروغ
      Posted On: 08 FEB 2018 7:03PM by PIB Delhi


    نئی دہلی؍08فروری،جہاز رانی اور خزانے کے مرکزی وزیر مملکت جناب پون رادھا کرشنن نے آج لوک سبھا میں ایک سوال کے تحریری جواب میں بتایا کہ ملک میں کروز سیاحت کو فروغ دینے کے مقصد سے حکومت نے تین برسوں یعنی 31 دسمبر 2020ء تک ممبئی ، کوچن، چنئی، مورموگاؤ اور نیومنگلور جیسے بڑی بندرگاہوں پر ای-ویزا پر آنے والے کروز سیاحوں کو بایومیٹرک اندراج کی ضرورت سے چھوٹ دی ہے۔


    حکومت نے کروز مسافروں کے لئے صارف دوست اور رکاوٹ سے پاک امیگریشن نظام کے لئے بھی اقدامات کئے ہیں، جن میں پانچ بندرگاہوں پر ای-ویزااور ای-لینڈنگ کارڈ کا نفاذ شامل ہے۔


    کروز جہازوں اور کروز مسافروں کے بہتر بندوبست کے لئے حکومت نے نومبر2017ء میں جملہ متعلقین کے ساتھ صلاح و مشورہ کرکے معیاری آپریٹنگ طریقہ کار (ایس او پی) پر نظر ثانی کی ہے اور اسے پانچ بڑے بندرگاہوں پر نافذ کیا جارہا ہے۔نظرثانی شدہ ایس او پی افراد اور گاڑیوں کو الیکٹرونک فارم میں دستاویزات ؍ڈاٹا جمع کرانے ، بلاروک ٹوک انٹری اور ایگزٹ کی سہولت دستیاب کراتا ہے۔یہ پورٹ ہیلتھ آرگنائزیشن سے حاصل کی جانے والی منظوری کے طریقہ کار کو بھی سہل بناتا ہے۔یہ ساحلی سفر کے لئے ای-لینڈنگ کارڈ بھی دستیاب کراتا ہے۔ اس میں پہلی انٹری اور ایگزٹ کے آخری بندرگاہ کو چھوڑ کر باقی جگہوں پر آمنے سامنے کی جانچ کی ضرورت بھی باقی نہیں رکھتا اور مسافروں کو پاسپورٹ کے بجائے جائز باتصویرشناختی کارڈ رکھنے کی اجازت دیتاہے۔


    حکومت کی تجویز ممبئی بندرگاہ پر کروز ٹرمنل کو اپگریڈ کرنے اور کوچی بندرگاہ پر ایک نیا ٹرمنل تعمیر کرنے کی بھی ہے۔ جن پر بالترتیب 197 کروڑ اور 25.72 کروڑ خرچ کئے جائیں گے۔


    م ن ۔م م ۔ ن ع


    U: 783

    
    
    (Release ID: 1519990) Visitor Counter : 1