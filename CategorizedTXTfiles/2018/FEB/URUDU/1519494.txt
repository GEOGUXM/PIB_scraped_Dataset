      الیکٹرانکس اور اطلاعات تکنالوجی کی وزارت

      گراس روٹ انفارمیٹکس پر قومی میٹنگ
      Posted On: 07 FEB 2018 4:34PM by PIB Delhi


    نئی دہلی، 7 فروری 2018 / قومی سلامتی ،اقتصادی خوشحالی ، جدید کاری اور سماجی فلاح و بہبود کا بہت زیادہ انحصار اطلاعات اور مواصلاتی ٹکنالوجیوں ( آئی سی ٹی) کی فراہمی استعمال اور ان کے قابل بھروسہ ہونے پر ہے۔ ہر شعبے کی روزمرہ کی ضرورتو ں میں اطلاعاتی انقلاب کی وجہ سے کافی تبدیلی آئی ہے ا ور جدید زندگی کا انحصار، سائبر اسپیس کے بروقت ، موزوں اور قابل بھروسہ ہونے پر ہے۔ پچھلی ڈی آئی او میٹنگ میں (وی آئی وی آئی ڈی 2017) میں عزت مآب وزیر نے نیشنل انفارمیٹکس سینٹر (این آئی سی) کی تعریف کی کہ وہ ہندستان کے تکنالوجیکل پل کے طور کام کررہا ہے اور اسی طریقہ کار کی رہنمائی کررہا ہے جس کا خیال وزیراعظم نے پیش کیا ہے۔ انہوں نے ڈی آئی اوز پرزور دیا کہ وہ زمینی سطح پر لوگوں کی زندگی میں تبدیلی لانے کے لئے اختراعی نوعیت کا بے حد سرگرم رول ادا کریں۔


    اس پس منظر کو ذہن میں رکھتے ہوئے اور حاصل ہونے والی حوصلہ افزائی اور اعتراف کے سبب نیشنل انفارمیٹکس سینٹر جمعرات 8 فروری سے 10 فروری ہفتے کے دن تک ایک تین روزہ قومی میٹنگ گروس روٹ انفارمیٹکس (وی آئی وی آئی ڈی 2018) کا اہتمام کررہا ہے۔ یہ میٹنگ نئی دہلی کے انڈیا ہبیٹیٹ سینٹر میں ہوگی۔


    تین روزہ میٹنگ کاافتتاح الیکٹرانکس اور اطلاعات ٹکنالوجی نیز قانون و انصاف کے مرکزی وزیر جناب روی شنکر پرساد کریں گے۔ اس موقع پر الیکٹرانکس اور اطلاعات و تکنالوجی ، سیاحت کے وزیر مملکت جناب کے جے الفانس اور اسی محکمے کے سکریٹری جناب اجے ساہنی اور دیگر معززین بھی موجود ہوں گے۔


    ۔۔۔۔۔۔۔۔۔۔۔


    م ن۔ ج۔ ج۔


    U- 742


    
    

    
    (Release ID: 1519494) Visitor Counter : 1