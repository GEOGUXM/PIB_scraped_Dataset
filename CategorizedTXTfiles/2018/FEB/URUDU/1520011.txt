      مکانات اور شہری غریبی کے خاتمے کی وزارت

      شہروں میں رہنے والے غریب لوگوں کے لئے پردھان منتری آواس یوجنا کے تحت 186777 سستے مکانات کی تعمیر کی منظوری
      Posted On: 08 FEB 2018 7:27PM by PIB Delhi


    نئی دہلی، 8 فروری 2018 /مکانات اور شہری امور کی وزارت نے 11169 کروڑ روپے کی سرمایہ کاری کے ساتھ پردھان منتری آواس یوجنا (اربن) کے تحت شہروں میں رہنے والے غریب لوگوں کے فائدہ کے لئے مزید 186777 سستے مکانات کی تعمیر کو منظوری دے دی ہے ۔ اس مقصد کے لئے مرکز نے 2797 کروڑ روپے کی امدا د منظور کی ہے۔ اس رقم کی منظوری کل یہاں منعقدہ اپنی میٹنگ میں سینٹرل سنکشنگ اور مانیٹرنگ کمیٹی کی 30 ویں میٹنگ میں دی گئی ہے۔


    ہریانہ کو 38 شہروں اور قصبوں میں 53290 مکانوں کی تعمیر کی منظوری دی گئی جن پر 2314 کروڑ روپے کی سرمایہ کاری ہوگی اور مرکز کی طرف سے 609 کروڑ روپے کی امداد دی جائے گی۔تمل ناڈو کو 65 شہروں اور قصبوں میں 40623 مکانوں کی تعمیر کی منظوری دی گئی ہے جن پر2314 کروڑ روپے کی سرمایہ کاری ہوگی اور مرکز نے 609 کروڑ روپے کی منظوری دی ہے۔ کرناٹک کو 95 شہروں میں 32656 سستے مکانوں کی تعمیر کی منظوری دی گئی ہے۔ جن پر 1461 کروڑ روپے کی سرمایہ کاری ہوگی اور مرکز نے 490 کروڑ روپے منظور کئے ہیں۔ گجرات کو 45 شہروں اور قصبوں میں 15584 مکانوں کی تعمیر کی منظوری دی گئی ہے جن پر 946 کروڑ روپے کی سرمایہ کاری ہوگی اور مرکز نے ا س کے لئے 234 کروڑ روپے منظور کئے ہیں ۔ مہاراشٹر کو 13 شہروں اور قصبوں میں 12123 مکانوں کی منظوری ملی ہے جن پر 868 کروڑ روپے کی سرمایہ کاری ہوگی اور مرکز نے 182 کروڑ روپے منظور کئے ہیں۔


    کیرالہ کو 52 شہروں میں 9461 مکانوں کی تعمیر کی منظوری دی گئی ہے جن پر 284 کروڑ روپے کی سرمایہ کاری ہوگی اور مرکز نے 142 کروڑ روپے منظور کئے ہیں۔ اس طرح بہار کو 11411 مکانوں کی تعمیر کی منظوری دی گئی ہے ۔ اتراکھنڈ کو 57 شہروں اور قصبوں میں 6226 مکانوں کی تعمیر کی منظوری اور اڈیشہ کو 26 شہروں میں 5133 مکانوں کی تعمیر کی منظوری دی گئی ہے۔


    ۔۔۔۔۔۔۔۔۔۔۔


    م ن۔ ح ا ۔ ج۔


    U- 787


    

    

    
    (Release ID: 1520011) Visitor Counter : 1