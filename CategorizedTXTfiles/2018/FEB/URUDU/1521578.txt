      پینے کے پانی اور صفائی ستھرائی کی وزارت

      سووچھ بھارت میں دیہی علاقوں میں ایس ایل آر ایم کی اہمیت پر زور
      Posted On: 23 FEB 2018 7:21PM by PIB Delhi


    نئی دہلی، 23 فروری؍صاف پانی اور صفائی ستھرائی کی وزارت نے 22 اور23 فروری 2018ء کو قومی راجدھانی دہلی میں ٹھوس اور رقیق وسائل کے بندوبست سے متعلق دو روزہ قومی مشاورتی ورک شاپ کا انعقاد کیا۔ اس ورک شاپ کا انعقاد وزارت نے ٹاٹا ٹرسٹ کے ساتھ مل کر کیا تھا، جس میں ‘گوبردھن ’ سے حیاتیاتی طورپر جلد تباہ ہونے والے فضلات کا بندوبست ، ماہواری صحت کا بندوبست، انسانی فضلات کا بندوبست، پلاسٹک اور رقیق فضلات کا بندوبست وغیرہ تک مختلف موضوعات کا احاطہ کیاگیا۔ورکشاپ میں ‘‘ٹھوس اور رقیق فضلات کے بندوبست ’’سے ‘‘ٹھوس اور رقیق فضلات کا بندوبست’’ تک کو یعنی وسائل کے طورپر فضلات کو تیار کرنے تک قومی صفائی ستھرائی پالیسی پر غور وخوض میں تبدیل ہوگیا۔


    صاف پانی اور صفائی ستھرائی کی وزیر محترمہ اوما بھارتی نے جلانجلی(پودے پر جل چڑھا کر) اس ورکشاپ کا افتتاح کیا۔ انہوں نے دوروزہ ورکشاپ میں تقریر کرتے ہوئے کہا کہ فضلات کو وسیلے میں تبدیل کرنا کافی اہم ہے اور ورک شاپ میں اسے سیکھا جائے گا ، جس سے نہ صرف فضلات کی پروسیسنگ میں مدد ملے گی، بلکہ اس سے گاؤں کو خوبصورت بنانے میں بھی مدد ملے گی۔ انہوں نے ماہواری صحت بندوبست کے موضوع پر اپنے خیالات کا اظہار کرتے ہوئے دیہی خواتین اور لڑکیوں کو اس کے لئے ان کی پسند کے قابل استطاعت مصنوعات مہیا کرانے کی ضرورت پر زور دیا ہے۔ انہوں نے مزید کہا کہ فضلات کو دولت میں تبدیل کرنا ورک شاپ کی دوسری خصوصیت ہے، اس سے نہ صرف ہنرمندی کو فروغ ملے گا بلکہ خواتین کو روزگار فراہم کرکے انہیں بااختیار بنانے میں بھی مدد ملے گی۔


    پینے کے پانی اور صفائی ستھرائی کے وزیر مملکت جناب ایس ایس اہلووالیہ نے ورک شاپ سے خطاب کیا اور سووچھ بھارت مشن (گرامین) } ایس بی ایم(جی) { ویب سائٹ سے متعلق ٹھوس اور رقیق وسائل کے بندوبست (ایس ایل آر ایم) کے لئے خصوصی ویب پیج شروع کیا۔ اس موقع پر تقریر کرتے ہوئے انہوں نے کہا کہ گھر سے ہی اپنے رویے میں تبدیلی شروع کرنی چاہئے اور 4آر(ریفیوز، ریڈیوز، ری یوز، ری سائیکل) کو اپناکر ہم میں سے ہر ایک سووچھ بھارت کے مشترکہ خواب کو شرمندہ تعبیر کرنے میں مدد کرسکتا ہے۔


    پینے کے صاف پانی اور صفائی ستھرائی کی وزارت کی سیکریٹری جناب پرمیسورن ایّر نے دیہی علاقوں میں ٹھوس اور رقیق وسائل کی اہمیت پر روشنی ڈالی اور بتایا کہ کس طرح ہندوستان کو کھلے میں رفع حاجت سے پاک (او ڈی ایف) بنانے میں تعاون کیا جاسکتا ہے۔انہوں نے کہا کہ ‘‘سووچھ بھارت مشن’’ (گرامین)نے دیہی صفائی ستھرائی احاطے کو 2014 کے 39 فیصد سے بڑھا کر آج 78 فیصد کردیا ہے۔ اب ایس ایل آر ایم پر عمل درآمد کرکے او ڈی ایف میں پائیداری اور سووچھ گاؤں پر توجہ مرکوز کرنا ہے۔


    اس ورک شاپ میں صنعت کے ماہرین، مختلف ریاستوں کے مندوبین کے علاوہ او ڈی ایف کے پیروکار جنہوں نے اپنے اپنے گاؤں اور اضلاع میں نمایاں تبدیلی لائی ہے، انہوں نے بھی شرکت کی۔


    م ن ۔ش س۔ ن ع


    U: 10 48


    

    
    (Release ID: 1521578) Visitor Counter : 10