      وزیراعظم کا دفتر

      سکم اورلداخ کے طلبأ پرمشتمل آئی ٹی بی پی تفریحی سفرکے گروپوں کی وزیراعظم سے ملاقات
      Posted On: 06 FEB 2018 11:31AM by PIB Delhi


    نئی دہلی ،7فروری :سکم اورلداخ سے آئے ہوئے 53طلبأ نے ، جو آئی ٹی بی پی کے دوتفریحی سفروالے گروپوں سے متعلق ہیں اور بھارت کے مختلف حصوں کا دورہ کررہے ہیں ، کل یہاں وزیراعظم ، جناب نریندرمودی سے ملاقات کی ۔ وزیراعظم سے غیررسمی ملاقات کے دوران ان طلبأ نے خوشحال، بدعنوانی سے پاک بھارت کے سلسلے میں اپنے نظریات ساجھاکئے ۔ وزیر اعظم نے ان کی حوصلہ افزائی کرتے ہوئے کہاکہ وہ اپنے خوابوں کے بھارت کے حصول کے لئے کوشاں رہیں ۔ وزیراعظم نے ان سے کہاکہ زیادہ مفید اور کارآمد بننے کے لئے طلبأ کو چاق وچوبند رہناچاہئے اوراس پس منظرمیں یوگ کی اہمیت بھی زیربحث آئی ۔


    وزیراعظم نے زوردیکرکہاکہ سیکھنا اور اس کی اہمیت بہت زیادہ ہے اور سیکھنے والے کو ہمہ وقت فطری طورپر سیکھنے کا رجحان برقراررکھنا چاہئے ۔


    طلبأ نے ڈیجیٹل انڈیا میں گہری دلچسپی دکھائی ۔ بغیرنقدی سودوں اور لین دین پربھی بات چیت ہوئی ۔ وزیراعظم نے واضح کیا کہ کس طریقے سے، براہ راست فائدہ منتقلی کا عمل ،عوام الناس کو فیض پہنچارہاہے۔ طلبأ نے وزیراعظم کے ذریعہ تصنیف کردہ کتاب ‘‘ اکزام واریئرز’’یعنی امتحانات کے سورما وں کاذکرکیا۔ وزیراعظم نے طلبأ کو مشورہ دیاکہ وہ کسی غیرضروری دباؤ یا اکراہ کے بغیراپنے زندگی بسرکریں ۔


    ***************


    (م ن ۔ ع آ۔820107.02.)


    U-727

    
    
    (Release ID: 1519422) Visitor Counter : 1