      وزارت خزانہ

      بنیادی ڈھانچے کی تخصیص بڑھا کر 5.97 لاکھ کروڑ روپے کردی گئی
      
      ٹرانسپورٹ کے شعبوں میں اب تک کی سب سے زیادہ تخصیص کی گئی
      
      ایئر پور ٹ کی صلاحیت میں توسیع کے لئے نبھ نرمان اقدام کا اعلان کیا گیا
      
      10 معروف سیاحتی مقامات تیار کئے جائیں گے
      
      ڈجیٹل انڈیا پروگرام کے لئے تخصیص دوگنا کردی گئی: سائبر فیزیکل سسٹم سے متعلق مشن کو شروع کیا جانا ہے
      
      ٹیلی کام کے بنیادی ڈھانچے کی پیداوار اور اس میں اضافے کے لئے 10 ہزار کروڑ فراہم کئے گئے
      
      9.46 لاکھ کروڑ کی لاگت سے فاسٹ ٹریک انفرا پروجیکٹوں کی مدد کے لئے آن لائن دیکھ ریکھ کے نظام پرگتی کا آغاز

      Posted On: 01 FEB 2018 5:16PM by PIB Delhi

    نئی دہلی،یکم فروری2018؍حکومت نے مرکزی بجٹ 19-2018 میں بنیادی ڈھانچے کے شعبے کے لئے تخصیص میں اضافہ کیا ہے۔ اس شعبے سے متعلق بجٹ اور اضافی بجٹی اخراجات میں 2017 میں 4.94 لاکھ کروڑ سے بڑھا کر 19-2018 میں 5.97 لاکھ کروڑ کردیا ہے۔ٹرانسپور ٹ کے شعبے میں اب تک کی سب سے زیادہ 1,34,572 کروڑ روپے کی تخصیص کی گئی ہے اور اسی کے ساتھ 19-2018 میں 60 کروڑ روپے تخصیص کے ساتھ قدرتی آفات کو جھیل سکنے والے بنیادی ڈھانچے کو تیار کرنے پر زور دیا جارہا ہے۔آج یہاں پارلیمنٹ میں 19-2018 کا عام بجٹ پیش کرتے ہوئے مرکزی وزیر خزانہ جناب ارون جیٹلی نے اس کا اعلان کیا۔


    شہری بنیادی ڈھانچے کے شعبے میں حکومت نے بنیادی ڈھانچے اور ہنرمندی کے فروغ کے ذریعے معروف سیاحتی مقامات کے طورپر 10اہم سیاحتی مقامات پیش کرنے کی تجویز پیش کی ہے۔ مزید برآں آرکیالوجیکل سروے آف انڈیا(اے ایس آئی) کے کیشو آدرش یادگاروں میں سیاحتی سہولیات کو اپگریڈ کیا جائے گا۔ وزیر خزانہ جناب ارون جیٹلی نے حکومت کے داخلی مربوط پروگراموں اسمارٹ سٹیز مشن اور اے ایم آر یو ٹی کے ذریعے کئے جانے والے کاموں کی ستائش کی۔ انہوں نے کہا کہ اسمارٹ سٹیز مشن کے تحت 2.04 لاکھ کروڑ کی لاگت سے 99شہروں کو منتخب کیا گیا ہے۔ 2350 کروڑکی لاگت والے پروجیکٹ مکمل کرلئے گئے ہیں اور 20852 کروڑ کی لاگت والے پروجیکٹوں پر کام ابھی چل رہا ہے۔ایسے شہر جو وراثتی درجے کے حامل ہیں ان کی تجدید کاری کے لئے نیشنل ہیریٹیج سٹی ڈیولپمنٹ ایند اگیومینٹیش یوجنا (ایچ آر آئی ڈی اے وائی) شروع کیا گیا ہے۔


    اے ایم آر یو ٹی پروگرام کے تحت 500 شہروں کے لئے 77640 کروڑ روپے کے ریاستی سطح کے منصوبے کو منظوری دی گئی ہے۔19428 کروڑ کی لاگت والے 494 پروجیکٹوں سے متعلق پانی کی سپلائی کے ٹھیکے اور 12429 کروڑ روپے کی لاگت والے 272 پروجیکٹوں سے متعلق سیوریج ورک کے ٹھیکے دیئے گئے ہیں۔ 482 شہروں نے کریڈٹ ریٹنگ شروع کردی ہے اور 144 شہروں کو سرمایہ کاری گریڈ ریٹنگ ملی ہے۔


    وزیر خزانہ نے اعلان کیا کہ ان کی وزارت تعلیم اور صحت کے بنیادی ڈھانچے میں سرمایہ کاری سمیت بنیادی ڈھانچے کے پروجیکٹوں کو مالی تعاون میں مدد کرنے کے لئے انڈیا انفراسٹرکچر فائنائنس کارپوریشن لمٹیڈ (آئی آئی ایف سی ایل) کو تعاون دے گی۔


    سڑک شعبے میں حالیہ دنوں میں منظور شدہ بھارت مالا پریوجنا کا مقصد پہلے مرحلے میں 535000 کروڑ کی لاگت سے تقریباً 35000 کلو میٹر کی شاہراہیں تیار کرنا ہے۔نیشنل ہائیویز اتھارٹی آف انڈیا(این ایچ آئی)اپنے سڑک اثاثوں کو آمدنی فراہم کرانے کے ذرائع میں بدلنے کی کوشش کررہی ہے اور چنگی چوکیوں پر اختراعی جدت طرازی کے ڈھانچے فراہم کرے گی، چلاؤ اور منتقل کرو اور بنیادی ڈھانچہ سرمایہ کاری فنڈ شروع کرے گی، تاکہ سرمایہ کا حصول ممکن ہوسکے۔


    سرحدی علاقوں میں رابطہ کاری کو فروغ دینے کے لئے وزیر خزانہ نے اعلان کیا کہ حکومت سیلا پاس کے تحت سرنگ کی تعمیر کرے گی۔ انہوں نے یہ بھی اعلان کیا کہ سیاحت اور ہنگامی طبی نگہداشت کو فروغ دینے کے لیے حکومت بحری جہاز چلانے کی سرگرمیوں میں سرمایہ کاری کی حوصلہ افزائی کے لئے ضروری فریم ورک تیار کرے گی۔


    شہری ہوابازی کے شعبے میں 19-2018 کے عام بجٹ میں نبھ نرمان نامی ایک نئے اقدام کا اعلان کیا گیا ہے۔ اس اقدام کے تحت ایک سال میں ایک ارب پھیروں سے نمٹنے کے لئے ایئر پورٹ کی صلاحیت میں پانچ گنا زائدکی توسیع کی جائے گی۔گھریلو فضائی مسافروں کی آمدو رفت میں سالانہ 18 فیصد کا اضافہ ہوا ہے اور علاقائی رابطہ کاری اڑان اسکیم سے ناکافی پروازوں والے ہوائی اڈوں تک پروازیں فراہم کرے گی۔16 ہوائی اڈوں پر پروازیں پہلے سے ہی شروع ہوچکی ہیں۔


    ڈجیٹل کے بنیادی ڈھانچے کے شعبے میں عام بجٹ 19-2018 میں ڈجیٹل انڈیا پروگرام کے لئے 19-2018 میں تخصیص کو دوگنا کرتے ہوئے 3073 کروڑ روپے کی تخصیص کی گئی ہے۔سائنس اور ٹیکنالوجی کا محکمہ سائبر فیزیکل سسٹم سے متعلق ایک مشن کا آغاز کرے گا، تاکہ روبوٹکس ، مصنوعی ذرائع سے خفیہ اطلاعات کے حصول، ڈجیٹل مینوفیکچرنگ، ڈیٹا کے تجزیہ اور مقدار جاتی مواصلات میں تربیت اور ہنرمندی میں تحقیق کے لئے امتیازی مراکز کے قیام میں مدد مل سکے۔


    19-2018 کے بجٹ میں ٹیلی کام کے بنیادی ڈھانچے کے فروغ کے لئے 10 ہزار کروڑ روپے فراہم کئے گئے ہیں۔حکومت نے 5لاکھ وائی فائی ہاٹ اسپوٹ کے قیام کی تجویز پیش کی ہے، جس سے 5 کروڑ دیہی باشندے براڈ بینڈ تک رسائی حاصل کرسکیں گے۔وزیر خزانہ نے بتایا کہ بھارت نیٹ پروجیکٹ کے پہلے مرحلے سے پہلے سے ہی 20 کروڑ دیہی بھارتیوں کو براڈ بینڈ تک رسائی حاصل ہو چکی ہے۔


    جناب جیٹلی نے یہ بھی اعلان کیا کہ نیتی آیوگ مصنوعی ذرائع سے حاصل کی جانے والی خفیہ اطلاعات کے شعبے میں ایک قومی پروگرام کا آغاز کرے گا۔ابھرتی ہوئی نئی ٹیکنالوجی سے مستفیض ہونے کے لئے ٹیلی کام کا محکمہ چنئی کے آئی آئی ٹی میں ایک ملکی 5جی ٹیسٹ بیڈ کے قیام میں تعاون دے گا۔


    حکومت غیر قانونی سرگرمیوں میں مالی امداد فراہم کرنے والے کرپٹو اثاثوں کے سد باب کے لئے تمام طرح کی اقدامات کرے گی۔ حکومت ڈجیٹل معیشت متعارف کرانے کے لئے بلاک چین ٹیکنالوجی کے استعمال کے امکانات بھی تلاش کرے گی۔


    U.NO- 604


    

    
    (Release ID: 1518680) Visitor Counter : 9