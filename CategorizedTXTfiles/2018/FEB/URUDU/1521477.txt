      صحت اور خاندانی بہبود کی وزارت

      پریس نوٹ : این ای ای ٹی ٹسٹ سے متعلق وضاحت
      Posted On: 22 FEB 2018 8:22PM by PIB Delhi


    نئی دلّی ، 22 فروری ؍ اسکریننگ ٹسٹ ریگو لیشن ، 2002 نیز غیر ممالک میں میڈیکل اداروں میں انڈر گریجویٹ طبی کورسوں میں داخلہ لینے سے متعلق قواعد و ضوابط ، 2002 کے سلسلے میں ضروری اہلیت سے متعلق ابھی حال ہی میں ، جو ترامیم کی گئی ہیں ، ان کی جانب توجہ مبذول کرائی جاتی ہے تاکہ یہ واضح ہو سکے کہ ہر ایک بھارتی طالب علم کے لئے غیر ممالک میں طبی کورس میں داخلہ لینے کے لئے این ای ای ٹی داخلہ امتحان پاس کرنا لازمی قرار دیا گیا ہے ۔


    اس فیصلے سے عوام الناس کو روشناس کرانے کے بعد وزارت کو طلباء کی جانب سے کچھ عرضداشتیں موصول ہوئی ہیں ، جن میں یہ گزارش کی گئی ہے کہ ایسے طلباء ، جو پہلے ہی بیرون ملک جا چکے ہیں ، انہیں این ای ای ٹی کو لازمی طور پر کوالیفائی کرنے کی شرط سے مستثنیٰ قرار دیا جائے ۔ اس پس منظر میں ، اطلاع دی جاتی ہے کہ قواعد و ضوابط کے مطابق بھارتی شہریوں / سمندر پار رہنے والے بھارتی شہریوں کو ، جو بیرون ہند کسی میڈیکل ادارے سے بنیادی طبی تعلیمی استعداد یا کوالیفکیشن مئی ، 2018 ء یا اس کے بعد حاصل کرنا چاہتے ہیں ، انہیں ہر حال میں لازمی طور پر ایم بی بی ایس کورس میں بیرون ملک داخلہ لینے کے لئے این ای ای ٹی کوالیفائی کرنا ہو گا ۔ یہ فیصلہ مئی ، 2018 ء سے آئندہ کے لئے نافذ ہو گا ۔ اس لئے ایسے طلباء ، جو پہلے ہی ایم سی آئی کے تحت استحقاق سے متعلق سند کے سلسلے میں پرائمری طبی کورس مکمل کرنے کے لئے موجودہ قواعد و ضوابط کے مطابق داخلہ لے چکے ہیں ، انہیں این ای ای ٹی کوالیفائی کرنے کی شرط سے مستثنیٰ کیا گیا ہے ۔


    U. No. 1030


    

    
    (Release ID: 1521477) Visitor Counter : 4