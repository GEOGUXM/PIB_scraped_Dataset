      عملے، عوامی شکایات اور پنشن کی وزارت

      سرکاری محکموں میں غیر سرکاری افراد سے کام لینا
      Posted On: 07 FEB 2018 4:36PM by PIB Delhi


    نئی دہلی، 7 فروری 2018 / کوئی وزارت یا محکمہ اقتصادیات اور صلاحیت کے مفاد میں بعض غیر مشاورتی خدمات حاصل کرسکتا ہے اور اس مقصد کے لئے ‘جنرل فائنشنل رولس 2017’ (جی ایف آر -2017) میں دفعہ 199 سے 206 تک فراہم کئے گئے بنیادی رہنما خطوط کی خلاف ورزی کئے بغیر اس مقصد کے لئے مفصل تفصیلات اور طریقہ کار طے کرسکتا ہے کیونکہ ہر وزارت /محکمہ وقتی یا قلیل مدتی ضرورتوں کی بنیاد پر اپنی سطح پر یہ خدمات حاصل کرنے کا مجاز ہے، اس لئے اس سلسلہ میں مرکزی ڈاٹا مرتب نہیں کیا جاتا۔


    اس طرح کی غیر مشاورتی خدمات کے حصول کے لئے جی ایف آر 2017 کے لئے باب 6 میں اور ‘مینول فار پروکیورمنٹ آف کنسلٹینسی اینڈ ادر سروسیز 2017’ تفصیلی طریقہ کار دے دیا گیا ہے جس میں ای -حصولی خدمات بھی شامل ہیں۔ وزارتیں اس بات کی مجاز ہیں کہ وہ کام کی نوعیت اور ضرورت کو دیکھتے ہوئے طریقہ کار طے کرسکتی ہیں۔ اگر اس سلسلہ میں کوئی خلاف ورزی یا کوتاہی ہوتی ہے تو وزارت اس سے مناسب طور سے نمٹ سکتی ہے۔ کانٹریکٹ یا باہر سے ملازم رکھے گئے لوگوں کی اجرتیں ان کم از کم اجرتوں سے کم نہیں ہونی چاہئیں جو متعلقہ ریاستی حکومت نے مقرر کی ہیں /مشتہر کی ہیں۔


    سرکاری عہدوں پر بھرتی اصولوں کی بنیاد پر لوگوں کا تقرر کیا جاتا ہے۔ ہر وزارت /محکمہ اس بات کا ذمہ دار ہے کہ وہ طریقہ کار کے تمام ضابطے پورے کرنے کے بعد خالی جگہوں کو مستقل ملازمین کے تقرر سے پُر کرے۔ اسامیوں اور پرانی چلی آرہی اسامیوں کے مرکزی ڈاٹا کا ریکارڈ نہیں رکھا جاتا۔


    یہ بات مرکزی وزیر مملکت (آزادانہ چارج ) شمال مشرقی علاقے کی ترقی کے وزیر مملکت ، وزیراعظم کے دفتر میں وزیر مملکت ، عملے ، عوامی شکایات اور پنشن نیز ایٹمی امور کے وزیر مملکت ڈاکٹر جتیندر سنگھ نے آج لوک سبھا میں ایک سوال کے تحریری جواب میں یہ بات بتائی۔


    ۔۔۔۔۔۔۔۔۔۔۔


    م ن۔ ج۔ ج۔


    U- 743

    
    
    (Release ID: 1519496) Visitor Counter : 1