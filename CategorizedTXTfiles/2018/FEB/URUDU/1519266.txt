      نائب صدر جمہوریہ ہند کا سکریٹریٹ

      ہندوستان، اصلاحات ، کارکردگی اور تبدیلی کے فارمولے کے ساتھ آگے بڑھ رہا ہے : نائب صدر جمہوریہ
      
      چلی کے پارلیمانی وفد سے ملاقات
      
      Posted On: 05 FEB 2018 8:22PM by PIB Delhi


    نئیدہلی، 06 ۔فروری۔ نائب صدر جمہوریہ ہند جناب ایم وینکیا نائیڈو نے کہا ہے کہ دنیا کی سب سے بڑی جمہوریت ہندوستان ، اصلاحات ،کارکردگی اورتبدیلی کے ساتھ ایک مستحکم سرکار کی اہلیت سے آگے بڑھ رہا ہے ۔ جناب وینکیا نائیڈو عوامی جمہوریہ چلی کے چمبر آف ڈیپوٹیز کے صدر جناب فیڈل لسپنوزا کی قیادت میں ہندوستان آنے والے چلی کے پارلیمانی وفد سے گفتگو کررہے تھے ۔


    جناب وینکیا نائیڈو نے کہا کہ جمہوریت اور چلی کے درمیان مشترکہ قدر کی اہمیت رکھتی ہے اور دونوں ملکوں کے پارلیمانی تبادلے انتہائی اہمیت کے حامل ہیں کہ ان سے باہمی تعلقات اور مفاہمت کو استحکام حاصل ہوتا ہے ۔ جناب نائیڈو نے اس موقع پر جون 2017 میں چلی کی پارلیمنٹ میں پہلی بار عالمی یوگا دِوس منائے جانے کے لئے محترمہ لوریٹو کارواجل کی قیادت والے چیمبر آف ڈیپوٹیز کے ہند –چلی پارلیمانی فرینڈ شپ گروپ کا شکریہ ادا کیا کہ اس گروپ نے چلی کی پارلیمنٹ میں عالمی یوگا دوس منائے جانے کی سفارش کی تھی ۔ جناب وینکیا نائیڈو نے کہا کہ چلی کے ساتھ ہندوستان کے گرم جوش تعلقات استوار ہیں اور دنوں فریقوں نے اقوام متحدہ اور دیگر بین الاقوامی تنظیموں نے ایک دوسرے کے ساتھ تعاون کیا ہے ۔ اس موقع پر جناب وینکیا نائیڈو نے اقوام متحدہ کی سلامتی کونسل کی مستقل رکنیت کی دعوے داری کی حمایت کے لئے چلی کی ستائش کی ۔


    نائب صدر جمہوریہ موصوف نے کہا کہ ہندوستان اور چلی کے درمیان تجارت اور کاروبار کو وسیع تر اہمیت حاصل ہے ۔ انہوں نے امید ظاہر کی کہ ہند-چلی پریفرینشیل ٹریڈ ایگریمنٹ دونوں ملکوں کے درمیان تجارت کو فروغ دینے میں اہم کردار ادا کرے گا ۔ انہوں نے کہا کہ ہندوستان ایک بہت بڑا بازار ہے اور حکومت ہند نے ہندوستان میں کاروبار کرنے میں آسانی کے لئے متعدد اقدامات کئے ہیں اور ہندوستان کے مختلف شعبوں میں چلی کے ذریعہ کی جانے والی سرمایہ کاری کا خیر مقدم کیا جائے گا۔


    جناب وینکیا نائیڈو نے اپنی تقریر میں آگے کہا کہ زراعت ،سائنس وٹکنالوجی ، قابل تجدید توانائی ،خلائی امور اور دفاع کے شعبوں میں ہند اور چلی کے درمیان باہمی تعاون زبردست امکانات کا حامل ہے ۔ انہوں نے مہمان وفد کا یاد دلایا کہ چلی کی یونیورسٹی کے طلبا کے ذریعہ تیار کیا جانے والا نینو سیٹلائٹ پچھلے سال جون میں ہندوستان کے خلائی مرکزّ سے داغا گیا تھا ۔انہوں نے کہا کہ ہندوستان میں سیٹلائٹ تیار کرنے او راسے داغے جانے کے پروگرام موجود ہیں اور سیٹلائٹ لے جانے والی ہماری لانچ گاڑیاں انتہائی بھروسے مند اور کفایتی ہیں اورچلی اس شعبے میں ہندوستان کے ساتھ تعاون سے استفادہ کرسکتا ہے ۔


    جناب وینکیا نائیڈو نے کہا کہ ہندوستان اور چلی دفاع کے شعبے میں تعاون کے مزید فروغ کے امکانات کو روبہ عمل لاسکتے ہیں ۔ انہوں نے کہا کہ ہندوستان میں بحری جہاز بنانے کی صنعت میں بھی موثر اور کارگر کوششیں کی ہیں اور چلی کی وزارت دفاع میں ہندوستانی کمپنیوں کے اندراج کا استقبال کیا جائے گا ۔


    U- 700

    
    
    (Release ID: 1519266) Visitor Counter : 1
    
    
      Read this release in: English