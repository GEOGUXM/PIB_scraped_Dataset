      امور صارفین، خوراک اور عوامی تقسیم کی وزارت

      شمولیت پرمبنی اورتاریخی بجٹ پیش کرنے کے لئے جناب رام ولاس پاسوا ن نے وزیرخزانہ جناب ارون جیٹلی کو مبارکباد پیش کی
      Posted On: 01 FEB 2018 5:54PM by PIB Delhi


    نئی دہلی ،2 جنوری :امورصارفین ، خوراک اورسرکاری نظام تقسیم کے وزیر، جناب رام ولاس پاسوان نے، وزیراعظم ،جناب نریندرمودی کی فعال قیادت میں ، شمولیت پرمبنی اورتاریخی بجٹ پیش کرنے کے لئے ،وزیرخزانہ، جناب ارون جیٹلی کو مبارکباد پیش کی ہے ۔ جناب رام ولاس پاسوان نے کہاہے کہ 19-2018کا بجٹ، کاشتکاروں ، نوجوانوں ، خواتین اورسماج کے تمام زمروں کو بااختیاربنانے کے ہدف کے ساتھ پیش کیاگیاہے ۔ اس بجٹ سے عام آدمی کی زندگی یقنی طورپربہترہوسکے گی ۔


    جناب پاسوان نے کہاہے کہ خوردنی اناجوں کی پیداوار، ریکارڈ سطح تک پہنچ گئی ہے ۔ 300ملین ٹن سے زائد پھل اور 275ملین اناجوں کی پیداوار 18-2017کے دوران عمل میں آئی ہے ۔ ہماری حکومت نے کاشتکاروں کی فلاح وبہبود کو یقینی بنانے کے لئے لگاتارکوششیں کی ہیں ۔ اس بجٹ میں بھی یہ کوششیں جاری ہیں ۔ کاشتکاروں کی آمدنی بجٹ میں شامل کی گئی تجاویز کی بنیادپر بڑھے گی کیونکہ بجٹ میں کہاگیاہے کہ فصل کی لاگت کی ڈیڑھ گناکم از کم امدادی قیمت ،کاشتکارو ں کو فراہم کرائی جائے گی ۔


    وزیرموصوف نے کہاہے کہ حکومت نے 51لاکھ نئے مکانات کی تعمیر ، 4کروڑنادار افراد کو بجلی کنکشن ، 2کروڑبیت الخلاؤں کی تعمیر ، 8کروڑنادارخواتین کو مفت گیس کنکشن فراہم کرنے کا عہد کررکھاہے ۔ اس سے سماج کے غریب ترین افراد کو فائدہ حاصل ہوگا او ر اس کے نتیجے میں ترقی میں تعاون حاصل ہوگااور روزگارکے مواقع بھی پیداہوں گے ۔


    10کروڑکنبوں کو ، 5لاکھ روپے فی کنبے کے لحاظ سے، طبی بھرپائی کی تجویز ،دنیا کی سب سے بڑی صحتی اسکیم ہے اور اصلاًخیرمقدم کے لائق ہے ۔


    بنیادی ڈھانچوں یعنی سڑک اوربجلی ، ریلوے کی توسیع ، تعلیم کی اصلاح اور روزگار کی بہم رسانی کے لئے معقول تجاویز شامل کی گئی ہیں ۔ آئی ٹی کے شعبے میں 5لاکھ وائی فائی ہاٹ اسپاٹ، 5کروڑدیہی افراد کے استفادے کے لئے فراہم کرائے گئے ہیں جو ایک انقلابی قدم ثابت ہوگا۔


    جناب پاسوان نے کہا کہ حکومت نے خوراک سلامتی اسکیم کے تحت تقسیم کئے جانے والے اناجوں کی قیمتوں کی شرحوں میں کوئی تبدیلی نہیں کی ہے ۔ نادارافراد 2روپے فی کلوگرام کی شرح سے گیہوں اور 3روپے فی کلوگرام کی شرح سے چاول اورایک روپے فی کلوگرام کی شرح سے موٹے اناج حاصل کررہے ہیں ۔سرکاری نظام تقسیم میں آئی ٹی کے استعمال سے شفافیت لائی گئی ہے راشن کارڈ کو آدھارنمبر سے جوڑاگیاہے تاکہ اس امرکو یقینی بنایاجاسکے کہ اناج صحیح اور مستحق استفادہ کنندگان کو ہی حاصل ہو۔ جناب پاسوان نے کہاکہ 84کروڑافراد کو اناج فراہم کرنے کی اسکیم ،ملک بھرمیں وزیراعظم جناب نریندرمودی کی قیادت میں بڑی کامیابی کے ساتھ نافذ کی گئی ہے ۔ جناب پاسوان نے یقین دلایاکہ کسی بھی صورت میں لازمی اشیأ کی قیمتوں کو بڑھنے نہیں دیاجائے گا۔


    جناب پاسوان نے مزید کہاکہ مجموعی طورپر یہ بجٹ کاشتکاروں ، خواتین ، خصوصاًدرج فہرست قبیلوں کے افراد کے لئے مفید ہے ۔ میں ایک مرتبہ پھروزیرخزانہ جناب ارون جیٹلی کو وزیر اعظم ،جناب نریندرمودی کی رہنمائی میں اس تاریخی بجٹ کو پیش کرنے کے لئے مبارکباد پیش کرتاہوں ۔


    U-635


    

    
    (Release ID: 1518878) Visitor Counter : 1
    
    
      Read this release in: English