      وزارت خزانہ

      مالیاتی بل 2018میں مجوزہ طویل المدت اثاثہ جاتی فوائد پرٹیکس عائد ہونے سے متعلق پوچھے جانے والے اکثروبیشترسوالات
      Posted On: 04 FEB 2018 12:43PM by PIB Delhi


    نئی دہلی ،5 جنوری :یکم فروری ، 2018کو مالیاتی بل متعارف کرائے جانے کے بعد سے لے کراب تک، مذکورہ مجوزہ نئے ٹیکس نظام کے سلسلے میں جس کا تعلق طویل المدت اثاثہ جاتی منافع سے ہوگا ، متعدد سوالات الگ الگ فورموں میں اٹھائے جاچکے ہیں ۔


    براہ راست ٹیکسوں کے مرکزی بورڈ ( سی بی ڈی ٹی ) نے 4فروری ،2018کی تاریخ کے ساتھ اکثروبیشترپوچھے جانے والے سوالات پرمشتمل ایک خاکہ وضع کیا ہے ،جسے اس ویب سائٹ پراپلوڈ کردیاگیاہے:www.incometaxindia.gov.in


    طویل المدت اثاثہ جاتی منافع سے متعلق موجودہ نظام کے تحت، طویل المدت اثاثہ جاتی منافع کی منتقلی، اگریہ کسی کمپنی کے مساوی سرمایہ حصص کی شکل میں ہویا اکوئٹی یونٹ فنڈ کی شکل میں ہویاکسی کاروباری ٹرسٹ کی اکائی کی شکل میں ہو، تو اسے ایکٹ کی دفعہ 10کے تحت، شق 38کی روسے آمدنی ٹیکس سے مستثنی ٰ قراردیاجاتاہے ۔ تاہم اس طرح کے طویل المدت اثاثہ جاتی سودوں کے سلسلوںمیں، تمسکات لین دین ٹیکس ضرورعائد ہوتاہے ۔


    مالیاتی بل 2018ایکٹ کی دفعہ 10کی شق 38کے تحت فراہم کی گئی استثنائی کو واپس لینے کی تجویز رکھتاہے اور اس کی جگہ آمدنی ٹیکس 1961میں ایک نئی دفعہ 121اے کی شمولیت کی بات کرتاہے تاکہ اس امرکاانتظام ہوسکے کہ ایک لاکھ روپے سے زائد کے طویل المدت اثاثہ جاتی سودوں کے لین دین سے حاصل ہونے والے پونجی منافعوں پر 10فیصد کی شرح سے رعایتی ٹیکس عائد کیاجاسکے ۔


    ***************


    (م ن ۔ ع آ۔820105.02.)


    U-666

    
    
    (Release ID: 1519112) Visitor Counter : 1