      عملے، عوامی شکایات اور پنشن کی وزارت

      دیگر پسماندہ طبقات کے لئے ریزرویشن
      Posted On: 07 FEB 2018 1:15PM by PIB Delhi


    نئی دہلی۔ 7 فروری / شمال مشرقی خطے کی ترقی کے لئے مرکزی وزیرمملکت (آزادانہ چارج) اور وزیراعظم کےد فتر میں وزیرمملکت، عملے، عوامی شکایات اور پینشن کے علاوہ ایٹمی توانائی اور خلا ء کے وزیرمملکت ڈاکٹر جتیندر سنگھ نے آج لوک سبھا میں ایک سوال کے تحریری جواب میں بتایا ہےکہ مرکزی حکومت کے تحت عہدوں پر تقرری کے لئے دیگر پسماندہ طبقات کے امیدواروں کو ریزرویشن کے فائدے سے محروم کردیا گیا ہے کیونکہ وہ مالدار لوگوں کے زمرے میں آتے ہیں۔ اور اس سلسلے میں کوئی مرکزی اعداد وشمار دستیاب نہیں ہیں۔انہوں نے کہا ہے کہ دیگر پسماندہ طبقات کے لئے ترقی میں کوئی ریزرویشن نہیں ہے۔


    ڈاکٹر جتیندر سنگھ نے بتایا کہ فی الحال جنرل زمرے کے امیدواروں کے لئے مالدار لوگوں(کریمی لیئرر) کاتعین کرنے کے لئے کوئی تجویز زیر غور نہیں ہے۔اندرا سوہانے کے کیس میں سپریم کورٹ کے ججوں کی 9 رکنی آئینی بینچ نےمن جملہ باتوں کے علاوہ کہا ہے کہ کسی پسماندہ طبقہ کا تعین بطور خاص صرف اس کی اقتصادی حالت کی بنیاد پر ہی نہیں کیا جاسکتا ۔یہ چیز انہیں زمرے میں لانے کے لئے ایک نقطہ یا ایک بنیاد ضرور ہوسکتی ہے۔تاہم ان کی سماجی پسماندگی کو ہر حال میں مد نظر رکھا جانا چاہئے تاہم یہ بھی واحد کسوٹی نہیں ہوسکتی ۔


    U-739

    
    
    (Release ID: 1519689) Visitor Counter : 1
    
    
      Read this release in: English