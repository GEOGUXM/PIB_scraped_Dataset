      وزارت خزانہ

      روزگار کے مواقع پیدا کرنے میں مدد دینے کے مقصد سے انکم ٹیکس ایکٹ کی دفعہ 80- جے جے اےاے کے تحت ملنے والے فائدے اب جوتے، چپل اور چمڑے کی صنعت کو بھی ملیں گے
      Posted On: 01 FEB 2018 5:18PM by PIB Delhi


    نئی دہلی / یکم فروری 2018 ، خزانے اور کارپوریٹ امور کے مرکزی وزیر جناب ارون جیٹلی نے انکم ٹیکس کی دفعہ 80-جے جے اے اے کے تحت ملنے والے فائدے جوتے چپل اور چمڑے کی صنعت کو بھی دئیے جانے کی تجویز پیش کی ہے۔ آج پارلیمنٹ میں عام بجٹ 19-2018 پیش کرتے ہوئے انھوں نے کہا کہ ‘‘اس وقت انکم ٹیکس ایکٹ کی دفعہ 80-جے جے اے اے کے تحت سال میں کم از کم 240 دن کی نوکری کرنے والے اہل نئے ملازموں کو ملنے والی تنخواہ کے سلسلے میں سو فیصد کی عام کٹوتی کے علاوہ 30 فیصد کی مزید تخفیف کا فائدہ دیا جاتا ہے۔’’ انھوں نے کہا کہ ملبوسات کی صنعت کے معاملے میں روزگار کی کم از کم مدت کم کرکے 150 دن کی گئی ہے۔ وزیر خزانہ نے کہا کہ 150 دن کی کم از کم مدت کی یہ رعایت اب جوتے چپل اور چمڑے کی صنعت کو بھی دی جائے گی۔ انھوں نے امید ظاہر کی کہ اس سے اس شعبے میں روزگار کے نئے مواقع پیدا ہوں گے۔


    جناب ارون جیٹلی نے 30 فیصد کی تخفیف کا یہ فائدہ ایسے نئے ملازم کو بھی دینے کی تجویز پیش کی ہے جو پہلے سال کے دوران کم از کم مدت سے کم ملازمت کرتا ہے لیکن آئندہ سال میں وہ کم از کم مدت کے لیے نوکری پر برقرار رہتا ہے۔


    U-605

    
    
    (Release ID: 1518683) Visitor Counter : 4