      کامرس اور صنعت کی وزارتہ

      ہندوستان اور بنگلہ دیش کے درمیان 7-8فروری 2018 کو بنگلہ دیش میں ڈھاکہ کے مقام پر کامرس کے سکریٹریوں کی سطح کی بات چیت منعقد ہوئی
      Posted On: 12 FEB 2018 2:33PM by PIB Delhi


    نئی دہلی، 12 /فروری۔ بھارت اور بنگلہ دیش کے درمیان کامرس سکریٹری سطح کی باہمی بات چیت 7-8 فروری 2018 کو ڈھاکہ میں منعقد ہوئی۔ ہندوستانی وفد کی قیادت کامرس کی سکریٹری محترمہ ریٹا ٹیوٹیا نے کی جبکہ بنگلہ دیش کے وفد کی قیادت حکومت بنگلہ دیش کی کامرس کی وزارت کے سکریٹری جناب سبھاشیش بھوس کررہے تھے۔


    طرفین نے باہمی تجارت اور اقتصادی تعلقات سے متعلق متعدد موضوعات پر جامع اور مفید تبادلۂ خیال کیا۔ ان موضوعات میں سرحدی تجارتی پوائنٹس کے ڈھانچے کی ترقی اور اس کا درجہ بڑھانا، دونوں ملکوں کے سرحدی ہاٹوں کی مزید توسیع، باہمی تجارت کو متاثر کرنے والے غیرمحصولی مسائل کی نشان دہی اور انھیں حل کرنا، بی بی آئی این، ایم وی اے کے تحت علاقائی کنیکٹیوٹی اور سرمایہ کاری کی راہ آسان کرنا جیسے موضوعات شامل تھے۔


    طرفین نے اس بات سے اتفاق کیا کہ باہمی تجارتی تعلقات کو مزید آگے بڑھانے کے امکانات تلاش کئے جائیں اور برآمدات کے فروغ اور تجارت سے متعلق معاملات کو آگے بڑھانے جیسے شعبوں میں تعاون میں اضافہ کیا جائے۔ دونوں ملکوں کے کامرس کے سکریٹریوں نے تجارت اور سرمایہ کاری کو بڑھاوا دینے کی غرض سے پالیسی سطح کی معلومات فراہم کرنے کے مقصد سے بی ٹو بی میکانزم کے قیام پر بھی تبادلۂ خیال کیا۔


    اگلی باہمی میٹنگ نئی دہلی میں منعقد ہوگی اور اس کے لئے تاریخیں باہمی صلاح و مشورے سے طے کی جائیں گی۔


    (م ن ۔ ج۔ م ر (


    U-846

    
    
    (Release ID: 1520307) Visitor Counter : 2
    
    
      Read this release in: English , Hindi , Tamil