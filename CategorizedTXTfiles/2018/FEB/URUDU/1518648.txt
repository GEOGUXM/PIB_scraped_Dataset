      وزارت خزانہ

      اشیا ء کی گھریلو قدر و قیمت میں اضافے کے عمل اور میک ان انڈیا مہم کی حوصلہ افزائی کے لیے موبائل فون اور ٹی وی پارٹس پر کسٹم ڈیوٹی میں اضافہ
      
      اس اقدام سے روزگار کے مزید مواقع پیدا کرنے میں مدد ملے گی
      
      کاجو پر لگنے والے محصول میں تخفیف

      Posted On: 01 FEB 2018 4:43PM by PIB Delhi

    نئی دہلی ، یکم فروری 2018؛ اشیاء و خدمات ٹیکس (جی ایس ٹی ) کے نفاذ کے بعد پیش کیے گئے اپنے پہلے عام بجٹ میں خزانے اور کارپوریٹ امور کے مرکزی وزیر جناب ارون جیٹلی نے گزشتہ دو دہائیوں سے جاری پالیسی سے بڑا انحراف کیا۔ قابل ذکر ہے کہ گزشتہ دو دہائیوں کے دوران غالب رجحان کسٹم ڈیوٹی میں کمی کرنے کا تھا۔ آج پارلیمنٹ میں پیش کیے گئے 19-2018 کے عام بجٹ میں جناب جیٹلی نے اعتراف کیا کہ خوردنی اشیاء کی ڈبہ بندی ، الیکٹرانکس، موٹر گاڑیوں کے کل پرزوں ، جوتوں ، چپّلوں اور فرنیچر جیسے مخصوص شعبوں میں اشیاء کی گھریلو قدر و قیمت میں اضافے کے ٹھوس امکانات ہیں۔ لہذا وزیر خزانہ نے کاجو پر لگنے والی کسٹم ڈیوٹی کو پانچ فیصد سے کم کر کے ڈھائی فیصد کرنے کی تجویز پیش کی تاکہ کاجو کی ڈبہ بندی سے متعلق صنعت کی مدد کی جا سکے۔


    اشیاء کی گھریلو قدر میں اضافے کے عمل اور میک ان انڈیا مہم کی مزید حوصلہ افزائی کےلیے وزیر خزانہ نے موبائل فون پر کسٹم ڈیوٹی کو 15 فیصد سے بڑھا کر 20فیصد کرنے ، اس کے کچھ کل پرزوں پر کسٹم ڈیوٹی 15 فیصد کرنے اور اسی طرح سے ٹی وی کے کچھ کل پرزوں پر بھی کسٹم ڈیوٹی کو 15 فیصد کرنے کی تجویز پیش کی۔ جناب جیٹلی نے مزید کہا کہ اس اقدام سے ملک میں روزگار کے مزید مواقع پیدا ہوں گے ۔ دراصل اس سے گھریلو اشیاء درآمد شدہ اشیاء سے زیادہ سستی ہوں گی، سستی ہونے کے سبب اس کی مانگ میں اضافہ ہوگا اور اس طرح سے لوگوں کے لیے بڑے پیمانے پر روزگار کے مزید مواقع پیدا ہوں گے۔


    U No. : 595

    
    
    (Release ID: 1518648) Visitor Counter : 6