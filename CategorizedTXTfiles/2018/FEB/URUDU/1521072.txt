      ا قتصادی امور کی کابینہ کمیٹی

      کابینہ نے کرناٹک میں قومی شاہراہ نمبر 275 کے نداگتا میسور سیکشن کو چھ لین میں تبدیل کرنے کی منظوری دی
      Posted On: 20 FEB 2018 3:12PM by PIB Delhi


    نئیدہلی۔ 20 ؍فروری۔وزیراعظم جناب نریندرمودی کی صدارت میں اقتصادی اُمور کی کابینہ کمیٹی نے کرناٹک میں ہائی برڈ سالانہ طور پر 74.200کلو میٹر سے 135.304 تک قومی شاہراہ نمبر 275 کے نداگتا میسور سیکشن کو چھ لین میں بدلنے کیلئے منظوری دی ہے۔ تقریباً 61 کلو میٹر کے راستے کو چھ لین میں تبدیل کیے جانے پر تقریباً 2919.81 کروڑروپئے کی لاگت آئے گی جس میں زمین قبضے میں لینے اور تعمیرسے پہلے کی سرگرمیاں شامل ہیں۔ اس کی تعمیراتی لاگت تقریباً 2028.93 کروڑ ہے۔


    اس پروجیکٹ سے اس کی تعمیر کے دوران مقامی لوگوں کو روزگار کے موقع بھی فراہم ہوں گے۔ شاہراہ کو چوڑا کرنے اور اس میں بہتری لانے کے ساتھ ساتھ اس علاقے کی بڑے پیمانے پر اقتصادی ترقی بھی ہوگی جس کے نتیجے میں مقامی لوگو ں کو بڑے پیمانے پر روزگار کے موقع فراہم ہوں گے۔ اس راستے کی تعمیر کے عرصے کے دوران مقامی لوگوں کو ایک اندازے کے مطابق 2,48,000 لوگوں کو روزگار فراہم ہوگا۔


    پروجیکٹ کی یہ سڑک قومی شاہراہ نمبر 275 کا ایک سیکشن ہے جو کرناٹک میں دو مشہور شہروں بنگلورو اور میسور کو ایک دوسرے سے ملاتی ہے۔ یہ شاہراہ منگلور ، کوڈاگو اور کیرالا جیسے اہم حصوں کو بنگلور سے بھی ملاتی ہے۔ موجودہ چار لین والا راستہ اب اپنی گنجائش کو پہنچ چکا ہے جس کی وجہ سے یہاں ٹریفک جام ہوجاتا ہے اور حادثات ہوتے ہیں۔ یہ سڑک بھیڑ بھاڑ والے اور زیادہ آبادی والی قصبوں سے نیز مدور ، منڈیا اور سری رنگا پٹنا سے ہوکر گزررہی ہے۔


    چھ لین کے اس راستے پر دونوں طرف سات میٹر چوڑا سروس روڈ بھی بنایا جائیگا ۔ نیز مدور ، منڈیا اور سری رنگا پٹنا پر بائی پاس کی تعمیر بھی کی جائے گی۔ قومی شاہراہ پر اس راستے کی تعمیر سے سفر میں خرچ ہونے والے وقت اور پیسے میں کافی کمی آجائے گی۔ نیز اس سے خطے میں بڑی گاڑیوں کے ہجوم میں بھی کافی کمی آجائے گی۔ اس پروجیکٹ میں سڑک کے دونوں طرف تقریباً 60.35 کلو میٹر کے سروس روڈ کی بھی تعمیر کی جائے گی جس کی وجہ سے مقامی گاڑیوں کو گنجان آبادی / شہری علاقوں میں جانے کی سہولت مل جائے گی۔


    21 جگہوں پر جو بس شیلٹرز بنائے جارہے ہیں اس سے عوامی ٹرانسپورٹ کی سہولیات میں اضافہ کرنے میں مدد ملے گی۔ اس سڑک پر موجودہ ٹریفک کے ذریعے جانے والے مسافروں کی موجودہ تعداد 41433 سے 52163 کے درمیان ہے۔ اور اس کے مستقبل قریب میں کافی زیادہ ہوجانے کا امکان ہے۔ چھ لین کا راستہ بنانے کا یہ پروجیکٹ سڑک ٹرانسپورٹ اور شاہراہوں کی وزارت کی طرف سے ایک بہت ہی بروقت اٹھائے جانا والا قدم ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-963

    
    
    (Release ID: 1521072) Visitor Counter : 1