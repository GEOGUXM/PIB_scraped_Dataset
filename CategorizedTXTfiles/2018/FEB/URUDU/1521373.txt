      عملے، عوامی شکایات اور پنشن کی وزارت

      انتظامیہ میں بہترین کارکردگی کیلئے 2018 کے وزیراعظم کے انعامات کیلئے چار اولیت والے پروگرام شناخت کیے گئے ہیں
      
      اولیت والے زمرے کے تحت تمام ریاستوں / مرکز کے زیر انتظام خطوں کے 623 اضلاع سے 2010 درخواستیں موصول ہوئی ہیں ،حکومت ہند میں کام کرنے والے اے ایس/ جے ایس سطح کے افسروں اور ڈائرکٹر/ ڈی ایس کے لئے نیا زمرہ قائم کیا گیا ہے

      Posted On: 22 FEB 2018 2:37PM by PIB Delhi

    نئی دہلی۔ 22 ؍فروری۔ہر سال 21 اپریل کو سول سروسز ڈے منایا جاتا ہے جس میں سول سروینٹ عوامی خدمت کیلئے اپنے عزم کو دوہراتے ہیں اور انہیں انتظامیہ میں بہترین خدمات کیلئے انعامات سے بھی نوازا جاتا ہے۔ اس سے قبل 20 ؍اپریل کو انتظامیہ سے متعلق موضوعات پر مباحثہ ہوتا ہے جس میں بڑی تعداد میں سول سروینٹ شرکت کرتے ہیں۔ یہ انعامات مرکزی اور ریاستی حکومتوں میں منتخبہ اولیت والے پروگراموں کو نافذ کرنے اور حکمرانی میں اختراع کیلئے افسروں کے ذریعے کیے گئے مثالی اور اختراعی کاموں کے اعتراف میں دیے جاتے ہیں۔ اس سال سول سروسز ڈے، 2018 کے موقع پر انعامات کیلئے درج ذیل چار اولیت والے پروگراموں کو شناخت کیا گیا ہے:

     1. پردھان منتری فصل بیمہ یوجنا
     2. ڈیجیٹل ادائیگی کو فروغ
     3. پردھان منتری آواس یوجنا- شہری اور دیہی اور
     4. دین دیال اپادھیائے گرامین کوشلیہ یوجنا (ڈی ڈی یو جی کے وائی)

    اولیت والے پروگراموں میں دیے جانے والے انعامات کے علاوہ دو انعامات ماحول کے تحفظ ، آفات کے بندوبست ، پانی کےتحفظ ، توانائی ، تعلیم او رصحت ، خواتین اور بچوں پر مرتکز پہلوں وغیرہ کیلئے مرکزی / ریاستی حکومت / ضلع کی تنظیموں کو دیے جائیں گے۔ ان میں سے ایک انعام خواہشمند ضلع کیلئے مخصوص کیا گیا ہے۔


    اس سال حکومت ہند میں خدمت انجام دینے والے ایڈیشنل سکریٹری / جوائنٹ سکریٹری سطح کے افسروں اور ڈائرکٹر / ڈپٹی سکریٹری کو طریقہ کار /نظام کو آسان بنانے کے سلسلے میں کایا پلٹ کرنے سے متعلق ان کی خدمات کے اعتراف میں انعامات کا ایک نیا زمرہ قائم کیا گیا ہے۔


    انتظامیہ میں بہترین کارکردگی کیلئے وزیراعظم کے انعامات کی اسکیم کے تحت ضلع ، ریاست اور مرکزی حکومت کی تنظیموں نے بڑی تعداد میں شرکت کی ہے۔ اولیت والے پروگراموں کے زمرے کے تحت تمام ریاستوں / مرکز کے زیر انتظام خطوں کے 623 اضلاع سے 2010 درخواستیں موصول ہوئی ہیں۔ درخواستوں کی اسکیم وار تعداد درج ذیل ہے:

     1. پردھان منتری فصل بیمہ یوجنا (453)
     2. ڈیجیٹل ادائیگی کو فروغ (258)
     3. پردھان منتری آواس یوجنا- شہری (665) اور دیہی (412)اور
     4. دین دیال اپادھیائے گرامین کوشلیہ یوجنا (ڈی ڈی یو جی کے وائی)(222)

    اختراع کے زمرے میں مرکزی / ریاستی حکومت / ضلعوں کی تنظیموں سے 999 درخواستیں موصول ہوئی ہیں جن میں سے 138 درخواستیں خواہشمند اضلاع سے آئی ہیں۔


    وزیراعظم کے انعامات، 2018 میں زیادہ سے زیادہ شرکت کیلئے ایک اختراعی اور مسابقتی طریقہ کار اختیار کیا گیا ہے۔ اس اسکیم کے تحت مسابقت کرنے کیلئے ملک بھر کے تمام اضلاع اور مرکزی اور ریاستی حکومتوں کی تنظیموں کو ترغیب دی گئی۔ انتظامیہ اصلاح اور عوامی شکایات کے محکمے (ڈی اے آر پی جی) نے آن لائن رجسٹریشن کیلئے ویب پورٹل ( https://darpg.gov.in ) تیار کیا ہے۔ موصولہ درخواستوں کی جانچ تین سطحوں پر اعلیٰ سطحی کمیٹیوں کے ذریعے تمام پہلوؤں پر توجہ دیتے ہوئے کی جائے گی۔ چنندہ فہرست میں درج امیدواروں کو پرزنٹیشن دینی ہوگی اور ایک کال سینٹر کے ذریعے شہریوں کا فیڈ بیک بھی حاصل کیا جائے گا۔ پروگرام / پہل کے نفاذ کی تصدیق کیلئے موقع پر مطالعہ کرنے کا انتظام بھی کیا جائیگا۔


    سول سروسز، 2018 کی تقریب میں انعامات پیش کیے جائیں گے جس کا انعقاد انتظامی اصلاحات او رعوامی شکایات کے محکمے، عملے، عوامی شکایات اور پنشن کی وزارت کے ذریعے کیا جائیگا۔ بہترین طریقہ کار کے لئے انعامات دینے سے عوامی خدمات انجام دینے میں شفافیت آتی ہے اور اس کے طریقہ کار اور نظام میں بہتری آتی ہے۔ بہتر انتظامیہ کے قیام کیلئے مسلسل کوششیں کرنے کے واسطے ہر ایک سرکاری ادارے میں اختراع کی حوصلہ افزائی کرنے ، مرکزی / ریاستی حکومتوں / ضلعوں کی تنظیموں کو مستحکم کرنے اور سول سروینٹز کو ترغیب دینے کیلئے اس قسم کی ہر ایک پہل کی حمایت کرنا بہت ضروری ہے۔ اس سے موجودہ نظام کی خامیوں کو دور کرنے اور نظام کو مزید شفاف بنانے میں بھی مدد ملتی ہے۔


    U-1013

    
    
    (Release ID: 1521373) Visitor Counter : 2
    
    
    
    
    

4.