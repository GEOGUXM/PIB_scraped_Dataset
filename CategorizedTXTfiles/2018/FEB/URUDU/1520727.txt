      پیٹرولیم اور قدرتی گیس کی وزارت

      پٹرولیم اور قدرتی گیس کی وزارت کے زیر اہتمام احمدآباد میں
      اوپن ایکری ایج لائسنسنگ پروگرام کے تحت سہولت ورکشاپ

      Posted On: 16 FEB 2018 10:55AM by PIB Delhi

    نئی دہلی، 16 ۔فروری ۔ہائیڈروکاربن کی تلاش اور لائسنسنگ پالیسی (ایچ ای ایل پی ) فریم ورک اور ای – بولی لگانے کے سلسلے میں مستقبل کے سرمایہ کارو ں کی برادری کو تمام تر نشیب فراز سے آگاہ کرنے اور ان کی رہنمائی کی غرض سے حکومت نے بڑی کامیابی کے ساتھ کل احمد آباد میں ایک سہولت ورکشاپ کا اہتمام کیا ۔ چند روز قبل ممبئی میں بھی ایسا ہی ایک اہتمام کیا گیا تھا ۔


    مذکورہ ورکشاپ کا اہتمام ہائیڈرو کاربنس کے ڈائریکٹوریٹ جنرل (ڈی جی ایچ ) کے ڈائرکٹر جنرل نے دیگر سرکار ی افسروں کے تعاون اشتراک سے کیا تھا ، جس میں ای اینڈ پی کمپنیوں کے 150 مندوبین کے علاوہ سرمایہ کارو ں ،صنعت کاروں ، ماہرین تعلیم وغیرہ نے شرکت کی ۔ ڈی جی ایچ افسران نے پہلے راؤنڈ کی بولی کے سلسلے میں اوپن ایکری ایج لائسنسنگ پروگرام (او اے ایل پی ) کے سلسلے میں درکار اطلاعات فراہم کرنے کے علاوہ حاضرین کو مختلف شعبوں اور تلاش کئے گئے چھوٹے کنوؤں سے متعلق ڈی ایس ایف بولی مرحلہ -2 کے متعلق بھی جانکاریاں فراہم کیں ،جسے حکومت جلد ہی شروع کرنے جارہی ہے ۔واضح رہے کہ 60 تلاش کئے گئے چھوٹے کنویں ایسے ہیں جو تیل اور تیل کے مساوی گیس کے مادوں (او + او او ای جی ) سے مالامال ہیں اور ان کی مقدار 1.4 بلین بیرل سے زیادہ ہے اور یہ تمام تر کنویں کاروباری لحاظ سے بارآور طاسوں میں موجود ہیں ، جنہیں ڈی ایس ایف مرحلہ -2 کے تحت بولی کے لئے مشتہر کیا جائے گا ۔ ڈی ایس ایف مرحلہ -1 کے مقابلے میں یہ کنویں اپنی جسامت کے لحاظ سے تقریباََ دوگنی جسامت والے ہیں اور ان میں اسی قدر مادہ بھی موجود ہے ۔ ڈی ایس ایف مرحلہ -1 کو زبردست توجہ حاصل ہوئی تھی او راس کے سلسلے میں 134 بولیاں لگائی گئی تھیں اور اس میں 13 نئے اداروں کے داخلے (بارہ نجی اور ایک غیر ملکی ) ہوئے تھے ، جو بھارتی ای اینڈ پی شعبے سے متعلق تھے ۔


    ہائیڈور کاربنس کے ڈائریکٹر جنرل جناب اتانو چکرورتی نے اس ورکشاپ کے سلسلے میں مختلف سرمایہ کاری مواقع کی و ضاحت کی جو ای اینڈ پی شعبے میں نظر ثانی شدہ پالیسی فریم ورک کےتحت دستیاب ہیں ۔ ڈائرکٹر (تلاش ) جناب سنجے کمار جین ، ایم او پی این جی نے ایچ ای ایل پی کے تحت پالیسی لائحہ عمل پر روشنی ڈالی ۔ایچ ای ایل پی پر تفصیلی اجلاسات منعقد ہوئی ۔اسی طریقے سے ای – بولی لگانے کے عمل برائے اواے ایل پی ، ٹیکسیشن فریم ورک برائے ای پی شعبہ اور ڈی ایس ایف مرحلہ -2 کے پیشگی جائزے پر بھی اجلاسات منعقد ہوئے ۔ دلچسپی رکھنے والے مندوبین نے دن کے دوسرے حصے میں مخصوص سہولت شعبوں میں جاکر اپنی تشفیاں کیں ۔


    ماضی قریب میں پٹرولیم اور قدرتی گیس کی وزارت نے وزیر اعظم کے توانائی ،سلامتی اور وافر مقدار میں اس کی فراہمی کے خواب کو شرمندہ تعبیر کرنے کے لئے متعدد اقدامات کئے ہیں ۔ انہی پر عمل کرتے ہوئے ہائیڈرو کاربن ایکس پلوریشن اور لائسنگسنگ پالیسی کے تحت او اے ایل پی بولی لگانے کا مرحلہ -1 بھی جنوری 2018 میں محترم وزیر جناب دھرمیندر پردھان کے ذریعہ شروع کیا گیا تھا ۔ مجموعی طور پر 55 بولی لگانے والوں نے اس مالا مال طاس کے سلسلے میں بولیاں لگائیں ، جن کا تعلق 59282 مربع کلومیٹر رقبے سے تھا اور انہیں بین الاقوامی مسابقتی بولیوں کے لئے کھلا رکھا گیا ہے ۔ او اے ای پی بولی مرحلہ -1 کے تحت دلچسپی کے اظہار یعنی ای او آئی کے مرحلے میں زبردست پیمانے پر متعلقہ اداروں نے اپنی جانب سے دلچسپی اظہار کیا ،جو اس بات کا بیّن ثبوت ہے کہ ایچ ای ایل پی کو صنعت کی قبولیت حاصل ہوچکی ہے ۔ گزشتہ دہائی کے دوران یہ اپنی نوعیت کی سب سے بڑی قبولیت تھی۔


    مذکورہ نوعیت کی سہولت ورکشاپو ں کے اہتمام کا منصوبہ کولکاتہ اور حیدرآباد میں بھی عمل میں لایا جائے گا تاکہ او اے ایل پی بڈ راؤنڈ ون اور ڈی ایس ایف مرحلہ د و کے تحت دستیاب مواقع کی جھلک پیش کی جاسکے ۔


    U- 908

    
    
    (Release ID: 1520727) Visitor Counter : 2
    
    
      Read this release in: English