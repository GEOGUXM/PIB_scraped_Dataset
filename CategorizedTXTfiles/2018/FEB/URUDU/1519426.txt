      امور صارفین، خوراک اور عوامی تقسیم کی وزارت

      نیا کنزیومر پروٹیکشن بل
      Posted On: 06 FEB 2018 12:04PM by PIB Delhi


    نئی دہلی، 07 ۔فروری ۔امور صارفین اور امور خوراک ورسد کے وزیر مملکت جناب سی آر چودھری نے لوک سبھا کو بتایا کہ سرکار نے نیا کنزیومر پروٹیکشن بل 2018 پانچ جنوری 2018 کو لوک سبھا میں پیش کیا تھا ۔ا س بل کی خاص خاص باتوں میں سینٹرل کنزیومر پروٹیکشن اتھارٹی (سی سی پی اے ) کا قیام شامل ہے ۔ یہ سی سی پی اے ادارہ صارفین کے امور کے فروغ وتحفظ اور نفاذ کے لئے کام کرے گا ۔اس ادارے کو فراہم کرائے گئے کسی سامان سے ذاتی طور پر زخمی ہوجانے ، موت ہوجانے یا اثاثے کا نقصان ہوجانے کی صورت میں تفتیش کرنے ،دوبارہ طلب کرنے ، باز ادائیگی کرنے اور جرمانے عائد کرنے کا اختیار دیا گیا ہے ۔علاوہ ازیں تنازعہ کے متبادل حل یعنی آلٹرنیٹ ڈسپیوٹ ریزولیوشن (اے ڈی آر)فراہم کرنے ، تنازعے کے حل کے عمل کو سہل اور تیز رفتار بنانے اور صارفین کے ادارے یعنی کنزیومر فورا کے فیصلے کے عمل کو آسان بنانا بھی اس ادارے کے اختیار ات میں شامل ہوگا۔


    پارلیمنٹ میں پیش کئے جانے والے کنزیومر پروٹیکشن بل 2018 میں سینٹرل کنزیومر پروٹیکشن اتھارٹی (سی سی اے ) کے نام سے ایک عامل ایجنسی کے قیام کی ہدایت کی گئی ہے ، جو غلط تجارتی طریقوں اور گمراہ کن اشتہارات کے معاملات کے فیصلے کے لئے کام کرے گی۔ اس بل کے ضابطوں کا نفاذ پورے ملک پر ہوگا۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-730

    
    
    (Release ID: 1519426) Visitor Counter : 1