      کامرس اور صنعت کی وزارتہ

      تجارت وصنعت کے وزیرکے ذریعہ اسٹارٹ اپ رینکنگ اقدامات کا آغاز
      Posted On: 06 FEB 2018 11:30AM by PIB Delhi


    نئی دہلی ،7فروری :تجارت وصنعت کے وزیر،جناب سریش پربھونے کل پراواسی بھارتی کیندر،نئی دہلی میں منعقدہ ایک تقریب کے دوران اسٹارٹ اپ رینکنگ 2018کا آغاز کیا۔ اس تقریب میں تجارت وصنعت کے وزیر مملکت، جناب سی آرچودھری ، ملک کی 19ریاستوں کے مند وبین ، مختلف صنعتی اداروں کے سرمایہ کاران ، دیگرسرمایہ کاران اوراسٹارٹ اپس یعنی صنعت کاروں نے شرکت کی ۔


    اسٹارٹ اپس رینکنگ فریم ورک کا آغاز صنعتی پالیسی وپرموشن کے محکمے کی جانب سے کیاگیاہے ،جس کا مقصد ریاستوں کو اسٹارٹ اپس یعنی صنعت کاروں کو ضروری امداد بہم پہنچانے کے لئے ایک مضبوط ایکوسسٹم وضع کرنے کے لئے مدد فراہم کرنا ہے ۔ فریم ورک اس امرکا خاکہ وضع کرےگاکہ ریاستیں کن بنیادوں پر اسٹارپ اپس پالیسی اوراس کے نفاذ کوعملی جامہ پہنائیں گی ،اس طریقے سےاپنا تعاون دیں گی، سرمایہ فراہم کریں گی ،نظریاتی اورسرمایہ جاتی اعانت کریں گی ، ضوابط کو سہل بنائیں گی ، عوامی حصولیابی کا راستہ آسان بنائیں گی ، بیداری اوررابطہ کاری کو فروغ دیں گی ۔


    اس موقع پر اسٹارٹ اپس ایکونظام کو مستحکم بنانے کے لئے اچھے طریقہ ہائے کارپرمشتمل ایک خاکہ بھی جاری کیاگیا ۔ اس کتابچہ میں مرکزی اورمختلف ریاستی حکومتوں کی جانب سے اپنائے گئے 95اچھے طریقوں کا ذکرکیاگیاہے ۔


    اس موقع پراظہارخیال کرتے ہوئے جناب سریش پربھونے کہاکہ مجھے پورایقین ہے کہ رینکنگ کا فریم ورک ریاستوں کے مابین صحت مند مسابقت کو فروغ دیگااور انھیں زیادہ سے زیادہ سیکھنے کا موقع فراہم کریگااوروہ سات شناخت شدہ کلیدی کسوٹیوں کے سلسلے میں براہ راست طورپر اچھے طریقے اپنا سکیں گی ۔ انھوں نے کہاکہ مجھے پورایقین ہے کہ اس عمل کے نتیجے میں تمام شراکت داروں کے مابین اشتراک پیداہوگااور وہ سب محترم وزیراعظم کے اس خواب کو عملی جامہ پہناسکیں گے ،جس کے تحت وزیراعظم نے ہرضلعے ، ہربلاک میں اسٹارٹ اپ کے قیام کو عملی جامہ پہنانے کی بات کہی ہے ۔


    تجارت وصنعت کے وزیرمملکت جناب سی آرچودھری نے کہاکہ اچھے طریقہ ہائے کارپرمشتمل یہ کتابچہ تمام ریاستوں میں علم وحکمت کو بڑھاوادیگا، افہام وتفہیم بڑھائے گااور صحت مند شراکت داری کے جذبے کو فروغ دیگااور پالیسی سازوں کے لئے اس امرکا راستہ ہموارکریگاکہ وہ پورے ملک میں اسٹارٹ اپ ایکونظام کی ترقی کے لئے پالیسیاں اوراسکیمیں وضع کرسکیں ۔


    صنعتی پالیسی اورفروغ کے محکمے کے سکریٹری، جناب رمیش ابھیشیک نے کہاکہ اسٹارٹ اپ کا کلیدی مقصد اچھی کارکردگی والی ریاستوں کی درجہ بندی ہے اور اس کا مقصد ان ریاستوں کی حوصلہ افزائی کرنا بھی ہے جو اسٹارٹ ایکوسسٹم ریاستی سطح پرقائم کرناچاہتی ہیں ۔ آج جو بڑی چنوتیاں درپیش ہیں، ان میں موثرطورپرتمام پہلوؤں پراحاطہ کرنا اوراس کے لئے صحیح کسوٹی اپنانابھی شامل ہے ۔ مخصوص نشان زد مطالعات اور شراکت داروں کی جانب سے ملنے والے ردعمل نے ہم کو ایک متوازن فریم ورک کے تعین کے لائق بنایاہے ۔ ہمارامقصد ریاستی سطح پر ایک مضبوط اسٹارٹ اپ ایکوسسٹم کے لئے وسیع کوششیں کرنا ہی نہیں ہے بلکہ وہاں ایک ایسا ماحول بناناہے، جہاں اچھے طریقہ ہائے کا ر کی اشاعت کی جاسکے ۔


    ***************


    (م ن ۔ ع آ۔820107.02.)


    U-728

    
    
    (Release ID: 1519420) Visitor Counter : 1