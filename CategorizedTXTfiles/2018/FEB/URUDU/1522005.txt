      شہری ہوابازی کی وزارت

      ہوا بازی سے متعلق کثیر ہنر مندی فروغ مرکزکا چندی گڑھ میں آغاز
      Posted On: 28 FEB 2018 2:09PM by PIB Delhi


    نئی دلّی ، 28 فروری ؍ شہری ہوا بازی کے مرکزی وزیرجنابپی اشوک گجا پتی راجو نے گزشتہ روز چندی گڑھ میں ایئر پورٹس اتھارٹی آف انڈیا ( اے اے آئی ) کی پہل پر اپنی نوعیت کا پہلا شہری ہوابازی کثیر ہنر مندی فروغ مرکز ( ایم ایس ڈی سی ) لانچ کیا ۔ اس موقع پر چندی گڑھ کے ممبر پارلیمنٹ محترمہ کرن کھیر اور ممبرپارلیمنٹ آنند پورصاحب جناب پریم سنگھ چندو ماجرہ بھی موجود تھے ۔ یہ مرکز قومی ہنر مندی فروغ کارپوریشن ( این ایس ڈی سی ) کے اشتراک اور ایرو اسپیس اینڈ ایوی ایشن سیکٹر اسکل کونسل ( اے اے ایس ایس سی ) آف انڈیا کی مدد سے شروع کیا گیا ہے ۔
    اس موقع پر تقریر کرتے ہوئے جناب پی ۔ گجا پتی راجو نے کہا کہ ’’ یہ مرکز جو کہ آئندہ تین برس کے دوران ہوا بازی میں روزگار کے 8 مواقع میں 2400 نو جوان لڑکے اور لڑکیوں کوروزگار فراہم کرے گا ، یہ اپنے آپ میں ایک حوصلہ افزا قدم ہے ۔
    گزشتہ تین چار برسوں کے دوران ہوا بازی کے شعبے میں فروغ کے باعث ہنر مند ہوا باز عملے کی مانگ میں بھی زبردست اضافہ ہوا ہے ۔ آئندہ چند برسوں کے دوران ہندوستانی شیڈولڈ ایئر لائنوں کے بیڑے میں زائد از 900 نئے ایئر کرافٹ شامل ہونے کی توقع ہے ۔ اڑان علاقائی رابطہ اسکیم کے ذریعہ نئے ہوائی روٹ میں اضافہ ، مسافر اور مال بھاڑہ نقل و حمل دونوں کے ہوائی رابطے میں اضافہ اور بغیر سہولیات اور کم سہولیات والے ہوائی اڈوں کے استعمال کے باعث مسافروں کی تعداد میں اضافہ ہو رہا ہے ۔ایم آر او اور گراؤنڈ ہینڈلنگ کے لئے بھی ہنر مند عملے می مانگ میں اضافہ ہو رہا ہے ۔
    اس مانگ کے پیش نظر وزارت شہری ہوا بازی اور اسکل ڈیولپمنٹ اینڈ اینٹر پرنیورشپ ( ایم ایس ڈی ای ) کی وزارت نے اشتراک سے یہ کثیر ہنر مندی فروغ تربیت کا پروگرام ایم ایس ڈی سی چندی گڑھ کے پرانے ہوائی اڈہ ٹرمینل کی بلڈنگ میں شروع کیا ہے ۔ 5.25 کروڑ روپئے کی لاگت پر مشتمل یہ پروجیکٹ اے اے آئی اور ایم ایس ڈی ای کی ایک عمل در آمد ایجنسی این ایس ڈی سی نے برڈ ایجوکیشن سوسائٹی فار ٹریول اینڈ ٹورازم ( بی ای ایس ٹی ٹی ) کے اشتراک سے شروع کیا ہے او یہ تربیتی پروگراموں کی نگرانی کرے گی ۔ تعلیم و تربیت کا نصاب اے اے ایس ایس سی نے نیشنل اسکل کوالی فکیشن فریم ورک کے تعاون و اشتراک سے تیار کیا ہے ۔
    چندی گڑھ کے قدیم ٹرمینل بلڈنگ میں واقع یہ مرکز اے اے آئی کے موجودہ بنیادی ڈھانچے سے استفادہ کرتے ہوئے ہوا بازی کے شعبے میں جدید نصابات کے علاوہ لڑکے اور لڑکیوں کو با اختیار بنانے کے لئے ہنر مندی کے بہتر پروگراموں کی تعلیم فراہم کرے گا ۔ یہ مرکز جدید تربیتی سہولیات سے آراستہ ہے ۔ ہنر مندی تربیت کی کامیاب تکمیل کے بعد امیدواروں کو اے اے ایس ایس سی کے ذریعہ این ایس ڈی سی کے سرٹی فکیٹ دیئے جائیں گے ۔ تربیت دہندہ ادارہ بی ای ایس ٹی ٹی کامیاب امید واروں کے کم از کم 70 فیصد کو ہوا بازی اور اس سے ملحقہ شعبوں میں روز گار کی لازمی فراہمی کو یقینی بنانے کے لئے کوشش کرے گی ۔
    

    ۔ ۔ ۔ ۔ ۔


    
    U-1109

    
    
    (Release ID: 1522005) Visitor Counter : 18
    
    
      Read this release in: English