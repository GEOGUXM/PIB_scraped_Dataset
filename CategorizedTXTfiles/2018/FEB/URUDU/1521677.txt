      وزارت دفاع

      انڈمان اور نکوبار کمان ’’ملن 2018 ‘‘کی میزبانی کریں گے
      Posted On: 25 FEB 2018 7:48PM by PIB Delhi


    نئی دہلی۔ 26 ؍فروری۔مارچ کے دوسرے ہفتے میں انڈمان اور نکوبار کمان کےتحت ایک کثیر ملکی بڑی تقریب یعنی ملن 2018 کی میزبانی کا اہتمام کیا جائیگا۔ واضح رہے کہ ملن ایک بڑی تقریب کا نام ہے جس کا اہتمام بھارتی بحریہ کے ذریعے انڈمان اور نکوبار جزائر میں ہر دو سال کے بعد انڈمان اور نکوبار کمان کے زیراہتمام کیا جاتا ہے جس میں متعدد ممالک کی بحریائیں شامل ہوتی ہیں۔ بحری مشقوں کے ذریعے باہمی تعاون کو فروغ دینے کے علاوہ نیز پیشہ ورانہ ربط وضبط بڑھانے کے ساتھ ملن کی تقریب ایک ایسا عمدہ موقع فراہم کرتی ہے جس کے تحت مندوب بحریائیں تعاون کے جذبے کے سرشار ہوکر یکجا ہوتی ہیں اور باہمی افہام وتفہیم بڑھاتی ہیں اور تعلقات کو مضبوط بناتی ہیں۔


    ملن نے دو دہائیوں قبل چھوٹےسے پیمانے کے ساتھ شروعات کی تھی جب پہلی مرتبہ 1995 میں ملن منعقد ہوا تھا۔ پہلے ایڈیشن کے تحت چار بحریاؤں نے اس میں شرکت کی تھی ۔ اس تقریب کو آئندہ برسوں میں زبرست قبولیت حاصل ہوئی کیوں کہ یہاں اعلیٰ درجے کا پیشہ ورانہ معیار اور مواد دونوں جمع کیا گیا تھا۔ گزشتہ برسوں کے دوران اس تقریب میں شرکت کرنے والی بحریاؤں کی بڑھتی ہوئی تعداد اس بات کا بین ثبوت ہے کہ اس کثیر ملکی پہل قدمی کو کس قدر کامیابی حاصل ہوئی ہے۔ پہلے یہ تقریب محض ایک ذیلی علاقائی پس منظر کی حامل تھی تاہم ملن اب ایک مقتدر بین الاقوامی تقریب کی حیثیت حاصل کرچکی ہے اور صرف خلیج بنگال یا جنوب مشرقی ایشیاء سے نہیں بلکہ وسیع تر بحرہند کے خطے کی بحریائیں بھی اس میں شامل ہوتی ہیں۔


    ملن 2018 6 مارچ سے 18 مارچ 2018 کےد وران پورٹ بلیئر میں منعقد ہونے جارہی ہے۔ اس برس اس کا موضوع ہے ’’سمندروں کے پار تک دوستانہ تعلقات ‘‘ ۔ اور ملن 2018 میں پیشہ ورانہ مشقوں ، مذاکرات ، سماجی پروگراموں اور کھیل کود پر مبنی دیگر تقریبات کا اہتمام کیا جائیگا۔ ملن کے دوران منعقد ہونے والے باہمی ربط وضبط کے تحت بحری ساز وسامان کے سلسلے میں نظریات وخیالات کا تبادلہ علاقائی تعاون کو بڑھانے کے طریقے، سمندر میں غیرقانونی سرگرمیوں کو روکنے کے طریقوں وغیرہ پر با ت چیت ہوگی۔ ملن کی اس تقریب کا اس سال کا موضوع’ بحری عمدہ نظام کی جستجو – جامع اطلاعاتی اشتراک ذرائع کی ضرورت‘ ہے۔ افتتاحی خطبہ پی وی ایس ایم ، اے وی ایس ایم، اے ڈی سی، اسٹاف کمیٹی کے سربراہوں کے چیئرمین اور بحریہ کے سربراہ (سی این ایس) ایڈمرل سنیل لانبا پیش کریں گے۔ اس کے علاوہ ممتاز مقررین اپنے خیالات کا اظہار کریں گے ۔ ملن 2018 کے دوران جن سماجی تقریبات کا منصوبہ وضع کیا گیا ہے ان میں بھارتی بحریہ اور بھارتی بری فوج کے بینڈز کا مظاہرہ ، بحری جہازوں کا معائنہ اور رنگا رنگ ثقافتی شامیں منعقد کرنا شامل ہیں۔ ملن 2018 کی متعدد تقریبات عوام الناس کیلئے بھی کھلی ہو ں گی ، ان میں اسکائی ڈائیونگ ٹیم کے ذریعے کرتب کا مظاہرہ ، طبل بازگشت اور بحری کنٹینوٹی ڈرل جیسی تقریبات شامل ہیں۔


    ایک بین الاقوامی سٹی پریڈ کا اہتمام میریا پارک پورٹ پر کیا جائیگا اور اس میں تمام مندوب غیرملکی بحری جہازوں کی ٹکڑیاں نیز بھارتی مسلح دستوں کی ٹکڑیاں شامل ہوں گی۔ یہ پریڈ ایک فلائی پاسٹ اور کرتب بازی پر مشتمل مظاہرے سے آراستہ ہوگی جس میں عسکری طیارے اپنے فن کا مظاہرہ کریں گے اور مختلف عسکری آپریشنوں کی پیشکش بھی کی جائے گی۔ اس کے علاوہ غیرملکی بحری جہازوں کو دیکھنے کا موقع بھی فراہم کیا جائیگا اور اسکول کے بچے اور مقامی عوام الناس ان جہازوں بہ نفس نفیس ملاحظہ کرسکیں گے۔ ملن 2018 بحری جہازوں کے شرکت کے ساتھ پیسج ایکسرسائز کے ساتھ اختتام پذیر ہوگی۔


    ملن2018 کا مقصد یہ ہے کہ انڈمان اور نکوبار جزائر کے مالامال ورثہ اور دلفریب قدرتی حسن کو غیرملکی مہمانوں کے سامنے پیش کیا جائے۔ ملن 2018 کے منتظمین اور اہتمام کرنے والے تمام افراد انڈمان و نکوبار جزائر کی شہری انتظامیہ کے شکرگزار ہیں کہ انہوں نے اپنی جانب سے ہر طرح کا تعاون کیا ہے اور ان افراد نے پورٹ بلیئر کے عوام سے اپیل کی ہے کہ وہ یہاں آنے والی بحریاؤں سے لطف اندوز ہوں اور ان بحریاؤں کے لئے یہاں کے ان کے قیام کو اپنے حسن وسلوک سے یادگار بنادیں۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ۔ ع ن۔


    U-1060

    
    
    (Release ID: 1521677) Visitor Counter : 15
    
    
      Read this release in: English , Tamil