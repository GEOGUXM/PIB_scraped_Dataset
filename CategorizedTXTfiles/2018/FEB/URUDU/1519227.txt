      عملے، عوامی شکایات اور پنشن کی وزارت

      ڈاکٹر جیتندر سنگھ نے دِوّیانگ فٹ آرٹسٹ جناب اتّم بھاردواج کی نمائش کا افتتاح کیا
      Posted On: 05 FEB 2018 7:57PM by PIB Delhi


    نئی دہلی؍ 05 فروری2018،شمال مشرقی علاقے کی ترقی کے مرکزی وزیر مملکت (آزادانہ چارج)، وزیر اعظم کے دفتر میں وزیر مملکت، عملے، عوامی شکایات، پنشن، ایٹمی توانائی اور خلاء کے وزیر مملکت ڈاکٹر جیتندر سنگھ نے آج یہاں دویانگ فٹ آرٹسٹ جناب اتم بھاردواج کی ایک نمائش کا افتتاح کیا۔ جموں و کشمیر سے تعلق رکھنے والے جناب بھاردواج 10 سا ل کی عمر سے پینٹنگ کررہے ہیں اور پچھلے 8 برسوں میں انہوں نے تقریباً 200 پینٹنگز تیار کی ہیں۔


    نمائش کا افتتاح کرنے کے بعد ڈاکٹر جیتندر سنگھ نے جناب بھاردواج کو اپنی پینٹنگز میں مختلف تھیموں اور عنوانات کے ذریعے اپنے آرٹ اور تخلیقات کو پیش کرنے پرمبارکباد دی۔انہوں نے کہا کہ اس نمائش کے ذریعے ان کا فن پورے ملک تک پہنچ جائے گا۔ انہوں نے کہا کہ جناب بھاردواج پورے ملک میں اپنی نوعیت کے غالباً پہلے فنکار ہیں۔ انہوں نے اپنی پینٹنگز کے ذریعے حکومتوں کے اہم پروگراموں سے متعلق مختلف تھیموں کو پیش کرنے پر جناب بھاردواج کی تعریف کی۔ ان اسکیموں میں عام پبلک، غریبوں اور خواتین سے متعلق سرکار کی فلاح و بہبود کی اسکیمیں شامل ہیں۔انہوں نے کہا کہ پینٹنگز مواصلات کا ایک اچھا ذریعہ ہے۔ انہوں نے اپنی معذوری کو خوبی میں بدلنے کے لئے ان کے عزم اور لگن کے لئے جناب بھاردواج کی تعریف کی۔ انہوں نے یہ بھی کہا کہ لوگوں کو چاہئے کہ وہ آئیں اور ان پینٹنگز کو دیکھیں تاکہ دوسرے فنکاروں کی ہمت افزائی ہوسکے۔


    یہ نمائش نئی دہلی میں چانکیہ پوری میں واقع سول سروسز آفیسر زانسٹی ٹیوٹ(سی ایس او آئی) کی دوسری منزل پر لگی ہوئی ہے۔ اس نمائش میں 47 پینٹنگز کو پیش کیا گیا ہے۔ یہ نمائش 12فروری 2018 تک 11 بجے صبح سے لے کر شام 6 بجے تک عام پبلک کے لئے کھلی رہے گی۔


    م ن۔ج ۔ ن ع


    U: 692

    
    
    (Release ID: 1519227) Visitor Counter : 1