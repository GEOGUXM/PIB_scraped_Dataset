      وزارت خزانہ

      بھارت نہ صرف روایتی بنیادی ڈھانچہ بلکہ دیہی بنیادی ڈھانچہ بھی تعمیر کرنے کا خواہاں ہے: جناب ارون جیٹلی
      Posted On: 28 FEB 2018 2:18PM by PIB Delhi


    نئی دہلی، 28 /فروری۔ خزانہ اور کارپوریٹ امور کے مرکزی وزیر جناب ارون جیٹلی نے کہا ہے کہ بھارت نہ صرف روایتی بنیادی ڈھانچے کے معنوں میں، بنیادی ڈھانچہ بلکہ دیہی بنیادی ڈھانچہ بھی تعمیر کرنے کا خواہاں ہے۔ بنیادی ڈھانچے میں سرمایہ کاری سے متعلق ایشیائی بینک اے آئی آئی بی کے گورنروں کے بورڈ کی تیسری سالانہ میٹنگ کی ایک تعارفی تقریب سے افتتاحی خطاب کرتے ہوئے وزیر خزانہ جناب جیٹلی نے امید ظاہر کی کہ ہر سالانہ میٹنگ کے ساتھ، ایک آئی آئی بی کی سرگرمیوں، پروجیکٹوں اور وسائل میں توسیع کی جائے گی۔ وزیر خزانہ نے یہ بھی کہا کہ ایشیا میں بنیادی ڈھانچے کی روایتی طور پر قلت رہی ہے۔ انھوں نے کہا کہ غریبی کو دور کرنے کے معنوں میں ایشیا کو تیزی سے ترقی کرنے کی ضرورت ہے، تاکہ اپنے عوام کے معیار زندگی کو بہتر بنایا جاسکے اور بنیادی ڈھانچے میں پائے جانے والے خلا کو پُر کیا جاسکے۔


    وزیر خزانہ جناب جیٹلی نے اے آئی آئی بی کے صدر اور بھارت میں ان کے رفقاء کار کا خیرمقدم کیا۔ اے آئی آئی بی کی حصول یابیوں کے بارے میں جناب جیٹلی نے کہا کہ اپنے قیام کے تین سال سے بھی کم عرصے میں بینک نے زبردست مؤثر طریقے سے کارکردگی شروع کردی ہے۔ انھوں نے کہا کہ اپنے ماضی کے فوائد سمیت بھارت نے اے آئی آئی بی میں شمولیت قبول کی ہے جس سے انھیں ازحد مسرت ہوئی ہے اور بھارت پروجیکٹوں کے سلسلے میں اپنی خدمات فراہم کرنے کے معاملے میں سرفہرست رہا ہے، جن میں ایسے پروجیکٹ بھی شامل ہیں جو ابھی زیرغور ہیں۔


    اس سے قبل وزیر خزانہ جناب جیٹلی نے مسٹر جن لیکُن، صدر اے آئی آئی بی کے ساتھ تیسری اے آئی آئی بی کی بورڈ آف گورنر کی سالانہ میٹنگ کی علامت اور موضوع کا افتتاح کیا، جو ممبئی میں 25 سے 26 جون 2018 کو ہونی ہے۔


    اے آئی آئی بی کے صدر جناب لن لیکُن نے اپنے خطاب میں کہا کہ بینک میں بھارت کے دوسرے سب سے بڑے حصے اور اس کی اہمیت کی وجہ سے بھارت سے زیادہ بہتر کوئی جگہ نہیں تھی کہ وہاں ایک آئی آئی بی کے بورڈ آف گورنرس کی تیسری سالانہ میٹنگ کا انعقاد کیا جائے۔ انھوں نے کہا کہ بھارت بینک چلانے میں بہت ہی اہم کردار ادا کرتا ہے۔ انھوں نے اجتماع کو مطلع کیا کہ اے آئی آئی بی کی ترجیحات، بھارت کے عوام کے معیار زندگی کو بہتر بنانے کے لئے بنیادی ڈھانچے کی تعمیر کی غرض سے اس کی حکومت کے نشانوں سے کافی زیادہ مطابقت رکھتی ہیں۔


    وزارت خزانہ میں اقتصادی امور کے سکریٹری (ڈی ای اے) جناب سبھاش چندر گرگ نے اجتماع کو مطلع کیا کہ ممبئی میں جب 25 اور 26 جون 2018 کو بورڈ آف گورنرس کی سالانہ میٹنگ ہوگی، تب تک بہت سے پروگراموں کا منصوبہ ہے۔ اے آئی آئی بی کے بارے میں اظہار خیال کرتے ہوئے ڈی ای اے کے سکریٹری نے کہا کہ یہ ایسا پہلا ادارہ ہے جو قرض لینے والوں نے قائم کیا ہے اور یہ کہ اس میں بھارت سمیت 84 ارکان ہیں۔


    اس موقع پر جو سرکردہ شخصیتیں موجود تھیں ان میں خزانہ و خارجہ کی وزارتوں اور اے آئی آئی بی کے سینئر افسران موجود تھے۔


    ۔۔۔۔۔۔۔۔۔۔۔۔۔۔۔۔۔۔۔۔۔


    U-1115

    
    
    (Release ID: 1522007) Visitor Counter : 18
    
    
      Read this release in: English