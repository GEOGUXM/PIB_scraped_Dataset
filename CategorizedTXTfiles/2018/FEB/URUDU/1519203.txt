      وزارت دفاع

      دفاعی سیکٹر کا آئی ٹی روڈ میپ
      Posted On: 05 FEB 2018 6:29PM by PIB Delhi


    نئی دہلی؍ 05 فروری2018،محکمہ دفاع کااطلاعاتی ٹیکنالوجی(آئی ٹی) روڈ میپ عصری ٹیکنالوجیوں سے ہم آہنگ ہے جو ترقی یافتہ ممالک استعمال کرتے ہیں۔ یہ روڈ میپ ڈجیٹل انڈیا سے بھی پوری وابسطہ ہے۔ دفاعی افواج اس بات کی برابر کوشش کرتی رہتی ہے کہ انہیں اطلاعاتی ٹیکنالوجی کے بارے میں پوری معلومات حاصل رہے اور وہ موجودہ پروجیکٹوں میں تازہ ترین ٹیکنالوجی کا استعمال کریں۔محکمہ دفاع نے اکتوبر2016 میں2016 سے 2020 کی مدت کے لئے آئی سی ٹی روڈ میپ اختیار کیا ہے، جس میں اطلاعاتی ٹیکنالوجی کے 21 روڈ میپ شامل ہیں۔ ان روڈ میپوں میں فوج کی تینوں شاخوں کے موجودہ اور مستقبل کے پروجیکٹ بھی شامل ہے۔ان21 پروجیکٹوں میں جو 2020 تک مکمل ہونے ہیں 4 اب تک پورے ہوچکے ہیں۔روڈ میپ کے ایک حصے کے طورپر ڈیفنس کمیونیکیشن نیٹ ورک(ڈی سی این)جولائی 2016 سے کام کررہا ہے۔اس کے علاوہ اسپیکٹرم پروجیکٹ کے نیٹ ورک کے تحت آپٹیکل فائی ور ڈالا جارہا ہے تاکہ فوج، بحریہ اور فضائیہ کے اسٹیشنوں کو موثر طورپر آپس میں منسلک کیا جاسکے۔


    وزیر دفاع کی صدارت میں ڈیفنس انفارمیشن ٹیکنالوجی کنسلٹیٹو کمیٹی (ڈی آئی ٹی سی سی) کی سال میں دو میٹنگیں ہوتی ہیں، جس کا مقصد فوج کے تینوں شاخوں اور ان تینوں شاخوں کی تنظیموں میں آئی ٹی پر عمل درآمد اور ای –حکمرانی کی پیش رفت کا جائزہ لیا جاسکے اور پروجیکٹوں پر عمل درآمد کے سلسلے میں اگر کوئی بین تنظیمیں مسائل پیدا ہوں تو انہیں مربوط طریقے پر حل کیا جاسکے۔عصری حل کے سلسلے میں ماہرین تعلیم اور صنعت کے ساتھ وقتاً فوقتاً رابطہ قائم کیا جاتا ہے۔


    دفاع کے وزیر مملکت جناب سبھاش بھامرے نے آج راجیہ سبھا میں جناب ڈی کوپیندر ریڈی کے ایک سوال کے تحریری جواب میں یہ اطلاع دی۔


    U: 690

    
    
    (Release ID: 1519203) Visitor Counter : 1