      وزارت خزانہ

      دفاعی شعبے کیلئے بجٹ امداد حکومت کی ترجیح ہوگی
      
      دفاعی صنعتی پیداوار کے دو کوریڈور تیار کیے جائیں گے
      
      حکومت صنعت دوست دفاعی پیداوار پالیسی 2018 متعارف کرے گی

      Posted On: 01 FEB 2018 4:34PM by PIB Delhi

    دفاعی شعبے کے لئے مناسب بجٹ امداد کو یقینی بنانا حکومت کی ترجیح ہوگی۔ آج پارلیمنٹ میں 19-2018 کا عام بجٹ پیش کرتے ہوئے مالیات اور کارپوریٹ اُمور کے مرکزی وزیر جناب ارون جیٹلی نے کہا کہ گزشتہ ساڑھے تین برسوں میں دفاعی افواج کی تجدیدکاری اور اس کی عملیاتی صلاحیت میں اضافہ پر بہت زیادہ زور دیا گیا ہے۔ وزیر خزانہ نے ملک کی سرحدوں سے متعلق چیلنجوں سے نمٹنے اور اسی کےساتھ جموں وکشمیر اور شمال مشرق میں داخلی سلامتی کے ماحول کو برقرار رکھنے میں مسلح افواج کے ذریعے ادا کیے جانے والے اہم رول کی ستائش کی۔


    وزیر خزانہ نے کہا کہ ہماری دفاعی ضروریات کی تکمیل کی خاطر ملک کو خودکفیل بنانے کیلئے دفاعی پیداواری صلاحیت کو فروغ دینے کے لئے متعدد اقدامات کئے گئے ہیں۔ جناب ارون جیٹلی نے کہا کہ خارجی براہ راست سرمایہ کاری کو لبرلائز کرنے سمیت دفاعی پیداوار میں نجی سرمایہ کاری کا راستہ کھول دیا گیا ہے۔ حکومت ملک میں دفاعی صنعتی پیداوار کے دو کوریڈور تیار کرنے کیلئے اقدامات کرے گی۔ انہوں نے کہا کہ حکومت صنعت دوست دفاعی پیداوار پالیسی 2018 کو بھی متعارف کرے گی تاکہ سرکاری شعبے، نجی شعبے اور ایم ایس ایم ای کے ذریعے گھریلو پیداوار کو فروغ دیا جاسکے۔


    ۔


    U-594

    
    
    (Release ID: 1518646) Visitor Counter : 10