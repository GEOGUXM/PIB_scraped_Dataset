      وزارت دفاع

      نجی شعبوں کے ذریعہ ہتھیاروں کی مینوفیکچرنگ
      Posted On: 05 FEB 2018 4:37PM by PIB Delhi


      نئی دہلی ، 6 فروری : دفاعی امورکے وزیرمملکت ڈاکٹرسبھاش بھامرے نے کل راجیہ سبھامیں جناب ہری ونش سنگھ کے ایک سوال کے تحریری جواب میں بتایاہے کہ حکومت نے بھارتی بری فوج کے لئے منتخبہ گولہ بارود تیارکرنے کی تجویز کے لئے بھارتی صنعت کو منظوری دے دی ہے ۔ اس سلسلے میں تجویز کے لئے درخواست پہلے ہی جاری کی جاچکی ہے ۔


      حکومت کی جانب سے مشتہرکی گئی دفاعی پیداوارپالیسی کا مقصد یہ ہے کہ سازوسامان کی ڈیزائن یعنی ساخت، پیداوار میں خود کفالت حاصل کی جائے ۔ گولہ بارود ، اسلحہ جات کے نظام اور دفاع کے لئے درکارپلیٹ فارم کے معاملے میں بھی خود کفالت حاصل کی جائے ۔ مقصد یہ ہے کہ نجی صنعت کے لئے سازگارماحول بنایاجائے تاکہ وہ اس شعبے میں سرگرمی سے کردار اداکرسکے ۔ چھوٹے اوراوسط درجے کی صنعتوں کے مضمرات میں اندرون ملک سازوسامان کی تیاری اور دفاعی تحقیق وترقیات کو وسیع ترکرنے کے لحاظ سے اضافہ کیاجاسکے ۔ اس پالیسی پرعمل کرتے ہوئے اورمیک ان انڈیاکی پہل قدمی کو آگے بڑھاتے ہوئے ،حکومت ہند نے متعدد اقدامات متعارف کرائے ہیں، جن میں دفاعی حصولیابی ضوابط میں اہم حصولیابی کے نئے زمرے کی شمولیت ، دفاعی شعبے کے سلسلے میں صنعتی لائسنسنگ کی تشکیل نو، غیرملکی سرمایہ کاری کی حدود ،خود کارطریقے سے بڑھاکر49فیصدکرنا اورسرکاری توسط سے 49فیصد سے بھی زیادہ کرنا ، سرکاری دائرہ کارکے شعبے اوربھارت کے نجی شعبے میں شرحوں کے فرق کے معاملے میں تال میل پیداکرنا ،آب کاری اورکسٹم محصولات عائد کرنا، دفاعی شعبے میں ڈی پی پی 2016کے تحت کلیدی شراکت داری کی پالیسی کا نفاذ شفاف طریقے سے ممکن بناناوغیرہ شامل ہیں ۔


      اوایف بی اور دفاعی سرکاردائرہ کارکی صنعتوں کے معاملے میں گذشتہ تین مالی برسوں کے دوران ،ویلوآف پروڈکشن کی تفصیلات درج ذیل گوشوارے میں ملاحظہ کی جاسکتی ہیں :

                                            
سال      پیداوارکی قدروقیمت ( کروڑروپے میں )
                                            
                                            
                                            
2014-15  46390.01                           
                                            
                                            
                                            
2015-16  52968.13                           
                                            
                                            
                                            
2016-17  55893.65                           
                                            
                                            

      ***************


      U-695

    
    
    (Release ID: 1519251) Visitor Counter : 1
    
    
      Read this release in: English