      امور داخلہ کی وزارت

      خود سپردگی کرنےو الے شورش پسندوں کے تئیں پالیسی
      Posted On: 07 FEB 2018 7:20PM by PIB Delhi


    نئی دہلی۔ 7 فروری / داخلی امور کے وزیرمملکت جناب کرن رججو نے آج راجیہ سبھا میں ایک سوال کے تحریری جواب میں بتایا کہ حکومت ہند شمال مشرقی علاقے میں ملیٹنس( دہشت گردوں) کی خودسپردگی اور باز آباد کاری کے لئے ایک اسکیم نافذ کررہی ہے۔ اس اسکیم کا مقصد ان گمراہ نوجوانوں کو راہ راست پر لانا ہے جو دہشت گردی کے چنگل میں پھنس گئے ہیں اور بھٹک گئے ہیں انہیں قومی دھارے میں لانا ہے ۔خودسپردگی کرنے والے دہشت گردوں کو ایک مدت جو 36 مہینے کی زیادہ کی نہیں ہوتی ہے،ماہانہ 3500 روپے کا وظیفہ دیا جاتا ہے اور خودسپردگی کرنے والے ہر دہشت گرد کے نام پر بینک میں ڈیڑھ لاکھ روپے کی فوری امداد رکھی جاتی ہے۔یہ رقم تین سال کی مدت کے لئے فکسڈ ڈپازٹ کے طور پر رکھی جاتی ہے۔


    2012 میں منی پور کی حکومت کے لئے ایک خصوصی اسکیم تشکیل دی گئی تھی تاکہ ملیٹنس کو خودسپردگی کرنے کے لئے حوصلہ افزائی کی جاسکے اور انہیں قومی دھارا میں شامل کیا جاسکے۔ یہ اسکیم تین سال کے لئے یکم دسمبر 2012 سے لاگو تھی ا ور 30 نومبر 2015 میں ختم ہوگئی۔اس اسکیم کی خاص خاص باتیں یہ ہے ۔

     1. تین سال کی مدت کے لئے خودسپردگی کرنے والے دہشت گردی کے نام پر بینک میں فکسڈ ڈپازٹ کے طور پر ڈھائی لاکھ روپے کی فوری گرانٹ رکھی جائے۔
     2. 36 مہینے کی زیادہ سے زیادہ مدت کے لئے 4000 روپے ماہانہ کا وظیفہ

    خودسپردگی کی ا سکیم میں ترمیم کی گئی ہے۔ اس کا مقصد اسے زیادہ فعال بنانا ہے اور یہ یکم اپریل 2018 سے نافذ ہوگی ۔ نظرثانی شدہ اسکیم کے مطابق خودسپردگی کرنے والے دہشت گردوں کو ماہانہ وظیفہ ادا کیاجائے گا جو 6000 روپے سے زیادہ کا نہیں ہوگا اور یہ 36 مہینے کی مدت کے لئے ہوگا اور چار لاکھ روپے کی فوری امداد بینک میں رکھی جائے گی جو خودسپردگی کرنے والے ہر دہشت گرد کے نام پر تین سال کی مدت کے لئے فکسڈ ڈپازٹ کے طور پر رکھی جائے گی۔دہشت گردوں کی جانب سے ہتھیار جمع کرانے کے لئے ترغیب میں بھی نظر ثانی کی گئی ۔


    ************


    U-761

    
    
    (Release ID: 1519557) Visitor Counter : 1
    
    
    
    
    

2.