      عملے، عوامی شکایات اور پنشن کی وزارت

      ڈاکٹر جتیندر سنگھ نے حیدرآباد میں قومی ای گورنینس انعامات پیش کئے
      
      ’حکمرانی کی آسانی‘ کو ’زندگی کی آسانی‘ سے مربوط کیا گیا: ڈاکٹر جتیندر سنگھ

      Posted On: 27 FEB 2018 6:02PM by PIB Delhi

    نئی دہلی، 28 /فروری۔ شمال مشرقی خطے کی ترقی ، وزیراعظم کے دفتر میں وزیر مملکت، عملے، عوامی شکایات و پنشن، ایٹمی توانائی اور خلا کے مرکزی وزیر مملکت (آزادانہ چارج) ڈاکٹر جتیندر سنگھ نے حیدرآباد میں آج ای گورنینس سے متعلق اکیسویں دوروزہ قومی کانفرنس کے اختتامی اجلاس کے دوران قومی ای گورنینس انعامات پیش کئے۔ انھوں نے ٹیکنالوجی کے استعمال میں کی جانے والی کوششوں کے صلے میں 19 انعامات پیش کئے۔ یہ انعامات 8 زمروں میں رکھے گئے ہیں۔ ہر زمرے میں گولڈ انعام، دو لاکھ روپئے نقد اور توصیف نامہ، نیز سلور انعام میں ایک لاکھ روپئے نقد دیے گئے۔
    کانفرنس کے اختتامی اجلاس سے خطاب کرتے ہوئے ڈاکٹر جتیندر سنگھ نے کہا کہ ای گورنینس کا اصل مقصد حکمرانی میں آسانی ہونا چاہئے، جو لوگوں کی زندگی کو آسان بنانے کے لئے ہو۔ انھوں نے یہ بھی کہا کہ ایک ایسا نیا بھارت، جس کا خواب وزیراعظم جناب نریندر مودی نے دیکھا تھا، بنانے کے لئے یہ امر لازم ہے۔ انھوں نے مزید کہا کہ حکومت نے ’’زیادہ سے زیادہ حکمرانی‘‘، ’’کم سے کم حکومت‘‘ دینے کا عزم کیا ہوا ہے اور ساتھ ہی ساتھ ای حکمرانی اختیار کرنے کا بھی۔


    ڈاکٹر جتیندر سنگھ نے کہا کہ ڈی اے آر پی جی نے جن علاقائی کانفرنسوں کا انعقاد کیا ہے، ان سے ظاہر ہوتا ہے کہ عملے کی وزارت نے قومی راجدھانی دہلی کے باہر یہ کانفرنسیں کی ہیں اور ان کا دائرہ ملک کے مختلف حصوں تک بڑھایا ہے۔ حکمرانی کے سلسلے میں علاقائی کانفرنسیں کرنے کی اپنی کامیاب کوشش کے طور پر وزارت نے پچھلے تین سال میں گوہاٹی، جموں، ناگپور، چنڈی گڑھ، وشاکھاپٹنم، جے پور اور حیدرآباد جیسے مقامات کو شامل کیا ہے۔


    انتظامی اصلاحات اور عوامی شکایات کے محکمہ (ڈی اے آر پی جی) کی حصول یابیوں کو اجاگر کرتے ہوئے ڈاکٹر جتیندر سنگھ نے کہا کہ سی پی جی آر اے ایم ایس پورٹل ایک مثالی نمونے کے طور پر ابھرا ہے، جسے پچھلے برسوں کی بہ نسبت نہ صرف تقریباً 7 گنا زیادہ شکایات موصول ہورہی ہیں، بلکہ اسے اوسطاً تقریباً نوے فیصد شکایات کے ازالے کا اندراج بھی موصول ہورہا ہے۔ انھوں نے کہا کہ حکومت کی طرف سے بہتر کارروائی کئے جانے کی وجہ سے پچھلے تین سال کی دو لاکھ شکایات کی بہ نسبت اس سال سولہ لاکھ شکایات موصول ہوئی ہیں۔ انھوں نے ریاستی سرکاروں سے کہا کہ وہ ڈی اے آر پی جی اور عملہ کی وزارت کے تیارکردہ بہترین طور طریقوں کو اپنائیں۔


    پچھلے تین سال میں انھوں نے کہا کہ عملہ کی وزارت اور ڈی اے آر پی جی نے نہ صرف نمایاں کارکردگی انجام دی بلکہ حکومت میں ایک معتبر اور اہم کردار بھی ادا کیا، جس کے تحت انھوں نے اختراعات، تحقیقات اور دوسروں کے ذریعے اپنائے جانے والے ماڈل بھی ترتیب دی ہے۔ انھوں نے کہا کہ یہ آر اینڈ ڈی (تحقیق و ترقی) کا ایک صحیح شعبہ بن کر ابھرا ہے، جو ’’اصلاح، کارکردگی اور کایاپلٹ‘‘ کے اصولوں پر اپنارہا ہے۔ انھوں نے گزیٹیڈ افسران کے ذریعے دستاویزات کی تصدیق کرنے کے عمل کو ختم کئے جانے، سرکاری ملازمتوں میں نچلی سطح کے عہدوں کے لئے انٹرویو ختم کئے جانے اور 1500 سے زیادہ پرانے ضابطوں کو ختم کئے جانے جیسے دوسری سرکاروں کے فیصلوں کا بھی ذکر کیا۔


    ڈاکٹر جتیندر سنگھ نے سال 2022 تک ڈیجیٹل خواندگی کو آفاقی بنانے، ’جن دھن، آدھار اور موبائل‘‘تین چیزوں پر مبنی جے اے ایم کے کم سے کم استعمال کے سرکاری نشانے کا خاکہ پیش کیا۔ انھوں نے پچھلے تین سال میں کئے گئے بہت سے اقدامات کا ذکر کیا، جن میں وزیراعظم مہارت انعامات کے طریق کار میں مکمل انقلابی تبدیلی اور پنشن پورٹل اختیار کیا جانا شامل ہے۔ ملک کی آبادی سے متعلق نوجوانوں کے اعداد و شمار کا ذکر کرتے ہوئے وزارت نے سرکاری اسکیموں کو نوجوانوں کے لئے بامقصد بنانے کی اپیل کی، جن سے نیوانڈیا بنانے میں مدد ملے گی۔ انھوں نے کہا کہ وزیراعظم کے، مہارت کے انعامات کی وجہ سے نوجوان افسر شاہوں کے مابین بہتر کارکردگی کے لئے مسابقہ جاتی رجحان پیدا ہوگا۔


    اس موقع پر ڈی اے آر پی جی کے سکریٹری جناب کے وی ایپن، ڈی اے آر پی جی کی ایڈیشنل سکریٹری محترمہ وسودھا مشرا اور تلنگانہ کے ایڈیشنل چیف سکریٹری جناب اجے مشرا نے بھی خطاب کیا۔


    اس کانفرنس کا افتتاح حیدرآباد میں کل کیا گیا۔ اس سال اس کانفرنس کا موضوع تھا ’’ترقی کو تیز رفتار بنانے کے لئے ٹیکنالوجی‘‘۔


    (م ن ۔ اس۔ م ر (


    U-1112

    
    
    (Release ID: 1521996) Visitor Counter : 1
    
    
      Read this release in: Tamil , English , Telugu