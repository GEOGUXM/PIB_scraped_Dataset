      وزارت خزانہ

      وزارت داخلہ سرحد پار سے گولہ باری کے متاثرین کو ریاستی حکومت کے ذریعے دیئے معاوضہ کی ادائیگی کرے گی
      Posted On: 26 FEB 2018 5:00PM by PIB Delhi


    نئی دہلی، 26 فروری / وزارت امور داخلہ (ایم ایچ اے)سرحد پار سے جاری گولہ باری کے متاثرین کو ریاست جموں و کشمیر کے ذریعے نقصانات اور خسارے کے لئے دیئے گئے معاوضے کے طور پر خرچ کی گئی رقم کی ادائیگی کرےگی۔ یہ بات آج یہاں بتائی گئی ہے۔ شمال مشرقی خطے کی ترقی کی وزارت کے وزیر مملکت (آزادانہ چارج )، وزیراعظم کے دفتر، عملہ ،عوامی شکایات اور پنشن ، ایٹمی توانائی نیز خلاء کے وزیر مملکت ڈاکٹر جتیندر سنگھ نے یہ فیصلہ وزار ت امور داخلہ کے ذریعے کی گئی درخواست پر کیا گیا ہے۔


    وزیر موصوف نے کہا کہ ریاستی حکومت کو مرکز سے فنڈ کی فوری ادائیگی کیلئے میکانزم کو تیز کرنا چاہئے۔ اس سے سرحدی متاثرین کو ریاستی حکومت کے ذریعے معاوضے کی عدم ادائیگی اور نا کافی ادائیگی سے متعلق شکایات کو دور کرنے اور معاوضہ دینے میں ہوئی تاخیر کو ختم کرنے میں مدد ملے گی۔


    ڈاکٹر جتیندر سنگھ نے سرحدی علاقوں سے متعلق مطالبات پر حساسیت کے ساتھ بروقت کارروائی کے لئے وزیراعظم جناب نریندرمودی اور وزیر داخلہ جنا ب راج ناتھ سنگھ کا شکریہ ادا کیا۔


    وزار ت امور داخلہ کے ذریعے جاری کردہ آڈر کے مطابق ریاست جموں و کشمیر کی حکومت کے ذریعے معاوضے کے طور پر ادا کئے گئے فنڈ کو ایس آر ای (سیکیورٹی سے متعلق اخراجات ) کے ذریعے مرکز سے ریاستی حکومت کو ادا کئے جائیں گے۔ آرڈر میں مزید کہا گیا ہے کہ ریاستی حکومت گھروں کے نقصان ؍ بربادی ، فصلوں کی تباہی یا مویشیوں کے نقصانات راحتی کیمپوں میں رہنے والوں کے لئے راحت رسانی اور بے گھر ہونے والوں کو راحت اور معاوضہ دینے پر غور کر سکتی ہے۔ ان میں وہ لوگ شامل ہوں گے جو اس سرحد پار سے جاری گولہ باری کے متاثرین ہیں ۔ انہیں وقتا فوقتاً این ڈی آر ایف کے ذریعے متعین کردہ سفارشات کے مطابق معاوضے کی ادائیگی کی جائے گی۔


    کمیونیکے میں ریاستی حکومت کو یہ مشورہ بھی دیا گیا ہے کہ سرحد پار سے گولہ باری کے متاثرین کو ریاستی حکومت اشیاء کے لحاظ سے دعوے اور معاوضے ادا کرے اس کے لئے ریاستی حکومتوں کو وقتاً فوقتاً تفصیلات کے ساتھ درخواست دینی ہوگی جن پر مرکزی حکومت بر وقت کارروائی کر کے فنڈ کی ادائیگی کرے گی۔


    ( م ن۔ش س۔ م ف ۔ 26 - 02 - 2018 )


    U-1074


    

    
    (Release ID: 1521760) Visitor Counter : 11