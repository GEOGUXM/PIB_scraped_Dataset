      وزارت خزانہ

      جی ایس ٹی کونسل نے ریزیڈینٹس ویلفیئر ایسوسی ایشن کے ذریعہ اپنے ممبران کو
      
      فراہم کرائی جانے والی خدمات پر گڈس اینڈ سروسیز ٹیکس میں جی ایس ٹی میں راحت کی سفارش کی
      ریزیڈینٹس ویلفیئر ایسوسی ایشن کے ممبران کے ذریعہ کی جانے والی ادائیگی پر جی ایس ٹی کے تحت
      ابتدائی رعایت کی حد پانچ ہزار سے ساڑھے سات ہزار روپے ماہانہ فی کس مقررکی گئی
      Posted On: 07 FEB 2018 3:12PM by PIB Delhi


    نئیدہلی، 07 ۔فروری۔جی ایس ٹی کونسل نے 18 جنوری کو ہونےوالی اپنی 25 ویں میٹنگ میں متعدد اشیا اور خدمات پر گڈس اینڈ سروسز ٹیکس میں کمی تخفیف کئے جانے کے متعدداقدامات کی سفارش کی ہے ۔کونسل کے ذریعہ منظور کی جانے والی رعایتوں میں سے ایک اہم رعایت ریذیڈینٹس ویلفئیر ایسوسی ایشنز (آر ڈبلیو اے ) کے ممبران کے ذریعہ کی جانے والی ادائیگی کی چھوٹ میں اضافہ کیا جانا ہے ۔


    واضح ہوکہ کونسل نے اس سے پہلے سفارش کی تھی کہ اس چھوٹ کی حد کو پانچ ہزار سے ساڑھے سات ہزار روپے ماہانہ فی کس تک بڑھادیا جائے ۔ آر ڈبلیو اے (غیر کارپوریٹ اداروں اور منافع نہ کمانے والے رجسٹرڈ ادارں ) کے ذریعہ اپنے ممبران کو فراہم کرائی جانے والی خدمات کے لئے کی جانے والی ادائیگی میں پانچ ہزارروپے ماہانہ فی کس کے حساب سے چھوٹ دئے جانے کی منظوری دی گئی تھی یا اسے بالکل ہی ختم کردیا گیا تھا ۔ اس سلسلے میں ایسی گزارشات موصول ہوئی تھیں ، جن میں درخواست کی گئی تھی کہ آر ڈبلیو اے ممبران کے ذریعہ فی کس ماہانہ ادائیگی میں چھوٹ کی حد میں اِضافہ کردیا جائے ۔


    بعد ازاں جس کے نتیجے میں آر ڈبلیو اے اداروں کو اپنے ممبران سے وصول کی جانے والی ماہانہ ادائیگی پر مطلوبہ جی ایس ٹی کی ادائیگی کرنی ہوگی ۔بشرطیکہ یہ رقم ماہانہ فی کس ساڑھے سات ہزار رو پے سے زائد ہو اور آر ڈبلیو اے کا سپلائی کے ذریعہ کئے جانے والا کاسالانہ روبار 20 لاکھ یا اس سے زائد ہو۔


    جی ایس ٹی کے تحت آر ڈبلیو اے پر بار میں کمی اس لئے ہوگی کہ اب وہ اس اِن پُٹ ٹیکس کریڈٹ کے حقدار ہوں گے ،جو کیپٹل گڈس پر ان کے ذریعہ ادا کئے جانے والے ٹیکسوں میں شامل ہوگا۔ جن میں جنریٹرز ،واٹر پمپس اور سبزہ زار پر بیٹھنے کے لئے فرنیچر زاور ٹوٹیاں ،پائپ ،دیگر سینٹری اورہارڈ وئیر وغیرہ اشیا شامل ہیں ۔


    جی ایس ٹی کونسل کی مذکورہ بالا سفارشات پرعمل آوری 25 جنوری 2018 سے شروع ہوچکی ہے ۔ جس کا مطلب یہ ہے کہ ریذیڈینٹس ویلفئیر ایسوسی ایشن کے ذریعہ اپنے ممبران کو فراہم کرائی جانے والی خدمات کے لئے 7500 روپے ماہانہ فی کس کی رقم کو جی ایس ٹی سے مستثنیٰ قراردے دیا گیا ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔رم


    U- 744

    
    
    (Release ID: 1519458) Visitor Counter : 1