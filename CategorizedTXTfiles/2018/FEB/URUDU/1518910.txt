      نوجوانوں کے امور اور کھیل کود کی وزارت

      تیراکی مقابلوں کے دوسرے روز شری ہری کی قیادت میں تیراکوں نے
      
      کرناٹک کو سرفہرست مقام پر پہنچادیا
      ہریانہ اورتمل ناڈو نے دوسرا مقام حاصل کیا
      Posted On: 02 FEB 2018 3:24PM by PIB Delhi


    نئی دہلی، 02 فروری ۔ کرناٹک کے تیراکو ں نے ’’کھیلو انڈیا ‘‘اسکولی کھیلو ں کے پہلے افتتاحی مقابلوں کے ایس پی ایم پول کے فائنل میں زبردست برتری حاصل کی ۔ ان تیراکوں نے 9 میں سے 6 گولڈ میڈل حاصل کئے جن میں سے 3 میڈل لڑکیوں نے اور3 میڈل لڑکوں نے حاصل کئے۔ اس سے پہلےدن میں ودیا نگر کے گورنمنٹ ہائی اسکول اینڈ یوتھ سینٹر کے وی اے ششی کانت نے 200 میٹر تیراکی کے مقابلے میں گولڈ میڈل حاصل کیا تھا ،جس کے بعد میڈل حاصل کرنے کی فہرست میں کرناٹک سات گولڈ میڈل جیت کر سرفہرست رہا ۔ اس کے ساتھ ہی انہوں نے کانسے کے بھی تین میڈل حاصل کئے ۔ جمعرات کے روز ہونے والے مقابلوں میں 17 گولڈ میڈل جیتے گئے ۔


    یہاں کرناٹک نے پول مقابلوں میں اپنی برتری قائم کی ، وہیں ایتھلیٹس کے مقابلوں میں بھی انعامات تقسیم کئے گئے ۔ ان مقابلوں میں ہریانہ نے دو گولڈ میڈل اورکرناٹک ، مہاراشٹر ا ،پنجاب ،کیرل اورتامل ناڈو نے ایک ایک گولڈ میڈل حاصل کیا ۔


    کرناٹک کے ساتھ میڈل جیتنے والے کھلاڑیوں کی فہرست میں تامل ناڈو اور ہریانہ تین تین گولڈ میڈ ل جیت کر دوسرے مقام پر پہنچے ۔ ان دونوں ریاستوں کے کھلاڑیوں نے ایتھلیٹس کے مقابلوں میں یہ تین تین میڈل جیتے ۔ بعد کے مقابلوں میں کیرل اور مہاراشٹر کے کھلاڑیوں نے ایتھلیٹس کے مقابلوں میں دو دو گولڈ میڈل حاصل کئے جبکہ دہلی ،مہاراشٹر ، اترپردیش ، گوا ،پنجاب ،اتراکھنڈ اورآندھرا پردیش سمیت سات ریاستوں نے ایک ایک گولڈ میڈل جیتا ۔یادر ہے کہ ملک کی 36 ریاستوں میں سے 14 ریاستوں کے کھلاڑی ان مقابلوں میں حصہ لے رہے ہیں اور انہوں نے میڈل کی پہلی جگہ محفوظ کرلی ہے ۔


    کشتی کے مقابلوں کا پہلا میڈل بھی مہاراشٹر کے نکھل مالی نے ہریانہ کے امت پہلوان کو شکست دے کر جیتا ، انہوں نے مہاراشٹر کے ہی کرشنا گھٹکے کو بھی شکست دی ۔ امت نے گھوٹکے کو شکست دے کر سلور میڈل حاصل کیا ۔ ’’کھیلو انڈیا ‘‘ کے اسکولی کھیلو ں کے مقابلوں کے پہلے دن کرناٹک کے تیرا ک شری رہی نٹراج نے 100 میٹر کے بیک اسٹروک تیراکی مقابلے میں اپنے ریکارڈ کو بہتر کرتے ہوئے 56.90 سیکنڈ میں یہ مقابلہ جیتا ۔ اس کے ساتھ ہی وہ 4x100 فری اسٹائل مقابلوںمیں گولڈ میڈل جیتنے والی ٹیم میں بھی شامل تھے ۔


    اس کے ساتھ ہی ایتھلیٹس کے مقابلوں میں بھی تین دیگر کھلاڑیوں نے گولڈ میڈل جیتے ، جن میں کیرل کے اینی سوجن شامل تھے ۔ جس طرح شری ہری نے جمعرات کے روز دو نوں میڈل جیتے ، اسی طرح اینی سوجن نے بھی اپنی مہارت کی روایت برقرار رکھتے ہوئے لڑکیوں کے لانگ جمپ مقابلے میں میڈل جیتا ، ان کا میڈل جیتنے کاسلسلے 200 میٹر کی دوڑ میں دوسرا مقام حاصل کرنے پر جاکر تھما۔ اینی نے 200 میٹر کی


    تیراکی 10.5 سیکنڈ کے وقفے میں مکمل کی جبکہ انہوں نے لانگ جمپ اور 200 میٹر کے فائنل مقابلے علی الترتیب 11.40 بجے دن میں اور12.40 بجے دوپہر میں جیتے ۔


    ۰۰۰۰۰۰۰۰۰۰۰۰۰۰۰۰۰۰۰


    م ن ۔س ش۔ رم


    U-634

    
    
    (Release ID: 1518910) Visitor Counter : 1