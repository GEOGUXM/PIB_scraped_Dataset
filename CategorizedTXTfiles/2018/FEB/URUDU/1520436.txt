      پیٹرولیم اور قدرتی گیس کی وزارت

      ہندستان اور متحدہ عرب امارات کے درمیان باہمی سرمایہ کاری
      Posted On: 13 FEB 2018 4:12PM by PIB Delhi


    نئی دہلی، 13 فروری 2018 /پیٹرولیم اور قدرتی گیس کے وزیر جناب دھرمیندر پردھان کا آج یہاں میڈیا کے سامنے ابتدائی بیان :


    ‘‘میں ہندستان اور متحدہ عرب امارات کے درمیان تیل اور گیس سے متعلق تعلقات میں کچھ تاریخی سنگِ میل آپ کے سامنے رکھنا چاہتا ہوں۔ یہ سنگ میل 10 اور 11 فروری کو وزیراعظم مودی کے متحدہ عرب امارات کے سرکاری دورے کے دوران حاصل کئے گئے۔


    وزیراعظم نے متحدہ عرب امارات کے صدر شیخ خلیفہ بن زائد النہیان کی دعوت پر 10 اور 11 فروری کو متحدہ عرب امارات کا سرکاری دورہ کیا۔ جیسا کہ آپ کو معلوم ہے کہ پچھلے ڈھائی سال کے دوران جب وزیراعظم اگست 2015 میں متحدہ عرب امارات گئے تھے تب سے اب تک اس ملک کے ساتھ ہندستان کے رابطہ میں بہت تیزی آئی ہے اور دونوں ملکوں کے درمیان سربراہان حکومت کی سطح کے چار دورے ہوچکے ہیں۔


    متحدہ عرب امارات ہندستان کی منڈی میں خام تیل ، ایل این جی اور ایل پی جی سپلائی کرنے والا ایک اہم ملک بنا ہو ا ہے۔ متحدہ امارات ہمارے لئے پانچواں سب سے بڑا درآمدتی ذریعہ ہے اور ہماری خام تیل کی کل درآمدت میں اس کا حصہ 6 فی صد ہے۔ متحدہ عرب امارات ایل پی جی اور پی او ایل کا تیسرا سب سےبڑا ذریعہ ہے۔


    جیسا کہ آپ جانتے ہیں کہ ہندستان دنیا میں توانائی استعمال کرنے والا تیسرا سب سے بڑا ملک ہے۔ یہ تیل درآمد کرنے والا تیسرا سب سے بڑا ملک اور گیس درآمد کرنے والا چوتھا سب سے بڑا ملک ہے ۔ اپنی معیشت کے ساتھ جو 2040 تک موجودہ اقتصادیات کی پانچ فی صد سے بھی زیادہ ہوجانے کی امید ہے ، بین الاقوامی توانائی ایجنسی (آئی ای اے) نے پیش گوئی کی ہے کہ 2040 تک کے وقفے میں جتنی مانگ ہندستان میں توانائی کی بڑھےگی ، اتنی کسی ملک میں نہیں بڑھے گی۔ یعنی بڑھی ہوئی توانائی کا ایک تہائی اس کے حصے میں آئے گا۔ اس سے ہندستان اور متحدہ عرب امارات کے درمیان ہائیڈرو کاربن شعبہ میں تعلقات میں مثالی اضافہ ہوگا۔


    وزیراعظم کے دورے کی دو خصوصیات میں انڈین کنسورشیم اور اے ڈی این او سی کے درمیان لوور زکوم آف شور تیل کنویں کی دس فی صد حصے داری کے سلسلہ میں رعایتی سمجھوتہ اور انڈین اسٹریٹیجک پیٹرولیم ریزرو س لمٹیڈ (آئی ایس پی آر ایل) اور اے ڈی این او سی کے درمیان سمجھوتہ شامل ہے جو منگلور میں پیٹرولیم کے ذخیرہ کو بھرنے سے متعلق ہے۔


    میں ان دونوں تاریخی سمجھوتوں کی اہمیت کی کچھ تفصیلات آپ کے سامنے رکھنا چاہتا ہوں۔ رعایتی سمجھوتے کے تحت ابوظہبی کے سمندری علاقے لوور زقوم تیل کنوئیں میں ہندستانی پبلک سیکٹر کی کمپنیوں کی شراکت دار ی دس فی صد ہوگی۔ ان کمپنیوں میں او این جی سی ودیش ، آئی او سی ایل اور بی پی آر ایل شامل ہیں۔ اس سمجھوتے کا نفاذ 9 مارچ 2018 سے ہوگا۔ اس پر 10 فروری 2018 کو ابوظہبی کے شاہی محل میں وزیراعظم نریندر مودی اور ابوظہبی کے ولیعہد ہز ہائی نیس شیخ محمد بن زائد النہیان کی موجودگی میں دستخط کئے گئے۔


    ہندستانی کنسورشیم کی مدد کے سلسلہ میں اس سمجھوتے نے تیل اور گیس کے شعبے میں ہمارے باہمی تعلقات کو ایک سنہری دور میں پہنچادیا ہے جو دونوں ملکوں کے درمیان جامع اسٹرٹیجک ساجھے داری کے عین مطابق ہے۔ ہندستان اور متحدہ عرب امارات نے خریدنے والے اور بیچنے والے تعلقات سے اوپر اٹھ کر تیل اور گیس کے شعبے میں باہمی سرمایہ کاری کے دور میں شمولیت اختیار کرلی ہے۔ یہ ہندستان کی خلیج اور مشرق وسطی کے کسی علاقے میں تیل کے معاملے میں پہلی سرمایہ کاری ہوگی۔ اس سمجھوتے سے وزیراعظم کے اس ویژن کا اظہار ہوتا ہے جو انہوں نے متحدہ عرب امارات کے ساتھ ہائیڈرو کاربن کے تعلقات کو مستحکم بنانے کے سلسلہ میں شروع کیا تھا جس سے کہ دونو ں ملکوں کو فائدہ ہو۔


    موجودہ چار لاکھ بیرل یومیہ کی پیداوار 2025 تک بڑ ھ کر چار لاکھ پچاس ہزار بیرل یومیہ ہوجائے گی۔ اس میں ہندستان کا حصہ دس فی صد ہوگا یعنی پیداوار کے نقطہ عروج پر پہنچنے پر تقریباً 2.24 ایم ایم پی پی اے ۔ اگلے چالیس سال کے لئے ہندستان کا اوسط حصہ 1.75 ایم ایم ٹی پی اے ہوگا۔ اگلے چالیس برسوں میں ہندستانی کنسورشیم کا کل حصہ 70 ایم ایم ٹی ہوگا۔


    رعایتی سمجھوتے سے ہندستان میں توانائی کی مسلسل فراہمی کو براہ راست فروغ حاصل ہوگا۔ اے ڈی این او سی ہندستان کو مارچ 2018 کے لئے 9 لاکاکھ بیرل ، ڈی ای ایس خام تیل اور اپیریل 2018 کے لئے 1.2 ملین بیرل خام تیل کی پہلے ہی پیش کش کرچکا ہے۔


    دوسرا اہم سمجھوتہ انڈین اسٹرٹیجک پیٹرولیم ریزرو لمیٹیڈ (آئی ایس پی آر ایل ) اور اے ڈی این او سی کے درمیان تھا جس کے تحت منگلور میں تیل کو ذخیرہ کرنے کی صورت میں سرمایہ کاری کی جانی ہے۔ اے ڈی ایم او سی تقریباً 400 ملین ڈالر کی سرمایہ کاری کرے گا۔


    متحدہ عرب امارات وہ پہلا ملک ہوگا جو ہندستان کے اسٹریٹیجک پیٹرولیم ریزرو س پروگرام میں شرکت کرے گا۔ یہ یاد دلا نا بروقت ہوگا کہ متحدہ عرب امارات جیسا اسٹریٹیجک ساجھے دار ایس پی آر شعبہ میں بھی ہندستان کا قابل قدر شراکت دار ہوگا۔ حکومت کا یہ عہد ہے کہ وہ ہندستان میں توانائی کی مسلسل فراہمی میں اضافہ کے لئے بیرونی ملکوں میں اپنی کوششوں میں اضافہ کرے اور انہیں متنوع بنائے۔ اس سلسلہ میں میں نے حکومت کی حالیہ کوششوں میں آپ کو شریک کیا ہے’’۔


    ۔۔۔۔۔۔۔۔۔۔۔


    م ن۔ج ۔ ج۔


    U- 866


    
    

    
    (Release ID: 1520436) Visitor Counter : 1