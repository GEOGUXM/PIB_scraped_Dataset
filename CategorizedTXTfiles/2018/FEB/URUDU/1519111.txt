      شمال مشرقی ریاستوں کی ترقی کی وزارت

      جموں کشمیر کے نوجوان غیرمعمولی صلاحیت کے حامل ہیں:ڈاکٹرجتیندرسنگھ
      Posted On: 04 FEB 2018 12:41PM by PIB Delhi


    نئی دہلی ،5 جنوری :شمال مشرقی خطے کی ترقی (ڈونر) کے وزیرمملکت (آزادانہ چارج )، پی ایم او میں وزیرمملکت ، عملہ ، عوامی شکایات ، پنشن ، ایٹمی توانائی اور خلأ ، جناب جتیندرسنگھ نے کل یہاں اظہارخیال کرتے ہوئے کہا ہے کہ جموں و کشمیر کے نوجوان غیرمعمولی صلاحیت اورمضمرات کے حامل ہیں جوکبھی کبھی موقع کے فقدان یا سرپرستی اوررہنمائی کے نہ ہونے کےسبب بروئے کارنہیں لائے جاپاتے ۔وزیرموصوف نے کہاکہ یہی نوجوان، جب وسیع ترپیمانے پرمواقع حاصل کرتے ہیں تو اپنی صلاحیتوں کو نمایاں کرکے پیش کرتے ہیں اور مختلف شعبوں میں عمدگی حاصل کرتے ہیں ۔


    اپنی جانب سے تقریباً30نوعمر اسکولی بچوں کو، جو کھیلوانڈیااسکول گیمس کے تحت جموں کشمیر کی ٹکڑی کے طورپر کھیلوں میں شرکت کرنے کے لئے آئے ہوئے ہیں ،کے ساتھ ایک ملاقات کے اہتمام کے دوران، ڈاکٹرجتیندرسنگھ نے کہاکہ جب 2016میں ان کے پاس مختصرمدت کے لئے کھیل کود کی وزارت کا چارج تھا ،تو بھدرواہ میں واقع نہرویووا کیندرمیں، ایک بڑی تقریب کا اہتمام کیاگیاتھا، جس نے مقامی نوجوانوں کو اپنی صلاحیتیں نمایاں کرنے کا منفرد موقع فراہم کیاتھا۔ اسی اضافی چارج کی مختصرمدت کے دوران جموں وکشمیر کی ریاست کے تمام تر 22اضلاع کے لئے ایک ایک اسٹیڈیم کو منظوری دی گئی تھی ۔ ڈاکٹرجتیندرسنگھ نے کہاکہ بدلتے ہوئے حالات اورماحول میں نوجوانوں کو حق حاصل ہے کہ انھیں مواقع اورتربیت فراہم کرائی جائے تاکہ وہ نئی ضروریات کے مطابق خود کو ڈھال سکیں ۔ ایک مثال دیتے ہوئے انھوں نے کہاکہ کٹھوعہ ضلع میں کانڈی بیلٹ نے ماضی میں بڑے بڑے سورماپیداکئے تاہم اب نوجوانوں کی صلاحیتیں اس خطے میں تلاش کئے جانے کی ضرورت ہے ۔


    ڈاکٹرجتیندرسنگھ نے کہاکہ وزیراعظم،جناب نریندرمودی کی قیادت میں، یہ وقت جموں وکشمیر اورشمال مشرق جیسی ریاستوں کے لئے بہترین وقت ہے کیونکہ مرکزی حکومت ان ریاستوں کو اعلیٰ ترجیح دیتی ہے اوریہاں ہرطرح کے کھیل کو د کو تعاون دیتی ہے مالی یادیگرامداد فراہم کرنے کے لئے مستعد رہتی ہے ۔ انھوں نے امیدظاہرکی کہ نوجوانوں کو تلاش کرنے اورانھیں منتخب کرنے کے عمل خاص کرکھیل کود میں انھیں آگے لانے کاعمل خالصتاًخوبیوں اور صلاحیتوں کی بنیاد پرہی انجام دیاجائے گا اوراس میں کسی طرح کے بیرونی اثرات کا دخل نہیں ہوگا۔ انھوں نے کہاکہ اس کے ذریعہ نہ صرف ہرنوجوان کو اس کی صلاحیت اورقابلیت کا موقع حاصل ہوگا بلکہ نوجواں کی تکلیفوں کا بھی ازالہ ہوگا۔


    شمال مشرق میں ، جتیندرسنگھ نے کہاکہ ڈونرکی وزارت نے نوجوانوں کے ذریعہ صنعتوں کی شروعات کے لئے ینگ اسٹارٹ اپس کے سلسلے میں کاروباری پونجی فنڈکی فراہمی کا عمل متعارف کرایاتھا۔ انھوں نے کہاکہ ایسی تجاویز جموں کشمیر میں بھی بروئے کارلائی جاسکتی ہیں تاکہ نوجوانوں کے لئے روزگارکے مواقع پیداہوسکیں ۔ شمال مشرق میں نامیاتی کھیتی کے لئے خصوصی توجہ مرکوز کی گئی ہے اور اس میں سکم کی ریاست کی مدد لی گئی ہے ۔ ساڑی ، کپڑے کی صنعت اور گھریلوصنعتوں کے سلسلے میں جومنی پورمیں موجو د ہیں، انھیں خواتین اور نوجوانوں کے سیلف ، ہیلپ گروپوں کے ذریعہ فروغ دیاجارہاہے ۔ ایسی ہی توجہ جموں وکشمیر میں بھی مرکوز کی جاسکتی ہے انھوں نے گواہاٹی کے دوروزہ عالمی سرمایہ کار سربراہ ملاقات کے اہتمام کابھی حوالہ دیاجس کے نتیجے میں سرکردہ کاروباریوں نے ایک مقام پراکٹھاہوکر،بڑے پیمانے پرسرمایہ کاری کا اعلان کیا جس کے توسط سے شمال مشرقی خطے میں روزگارکے مواقع میں اضافہ ہوگا۔


    ***************


    (م ن ۔ ع آ۔820105.02.)


    U-664

    
    
    (Release ID: 1519111) Visitor Counter : 1