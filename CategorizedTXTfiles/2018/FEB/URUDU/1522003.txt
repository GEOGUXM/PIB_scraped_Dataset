      سٹرک ٹرانسپورٹ اور شاہراہوں کی وزارت

      جناب نتن گڈکری نے کہا کہ بھارت کے فعال سڑک اور جہازرانی کے شعبے میں سرمایہ کاری کی زبردست گنجائش ہے
      
      وزیر موصوف نے اے آئی آئی بی کی تعارفی سالانہ میٹنگ میں کلیدی خطبہ دیا
      
      انھوں نے سینچائی اور دریاؤں کو مربوط کرنے کے پروجیکٹوں میں مالی مدد کے لئے کثیر ملکی اداروں سے اپیل کی
      
      انھوں نے کہا کہ آلودگی سے پاک ایندھن اور سرکاری ٹرانسپورٹ کے اختراعی طور طریقوں کے لئے بھی رقوم درکار ہیں

      Posted On: 28 FEB 2018 1:51PM by PIB Delhi

    نئی دہلی، 28 /فروری۔ سڑک ٹرانسپورٹ و شاہراہوں، جہازرانی، آبی وسائل، دریاؤں کی ترقی اور گنگا کو صاف ستھرا بنانے کے وزیر جناب نتن گڈکری نے کہا ہے کہ بھارت میں شاہراہوں اور جہازرانی کے شعبے مالی طور پر کافی مضبوط ہیں اور اپنے متعلقہ اہم پروگراموں، بھارت مالا اور ساگرمالا پروگراموں کے تحت سرمایہ کاری کے زبردست موقعوں کے حامل ہیں۔ انھوں نے کہا کہ اگلے پانچ سال میں بھارت مالا کے پہلے مرحلے میں 535000 کروڑ روپئے خرچ کئے جانے ہیں اور ساگر مالا میں تقریباً 4 لاکھ کروڑ روپئے کی سرمایہ کاری متوقع ہے۔ جناب گڈکری نئی دہلی میں آج بنیادی ڈھانچے میں سرمایہ کاری سے متعلق ایشیائی بینک کی تیسری سالانہ میٹنگ کی تعارفی تقریب میں کلیدی خطبہ پیش کررہے تھے۔


    اس بات پر زور دیتے ہوئے کہ یہ بھارت میں سڑک اور جہازرانی کے شعبوں میں سرمایہ لگانے کا زرّیں وقت ہے، وزیر موصوف نے کہا کہ رقوم کی فراہمی، ان شعبوں کے لئے کوئی مسئلہ نہیں ہے۔ انھوں نے کہا کہ بجٹ کے ذریعہ مدد، جس میں شاہراہوں سے متعلق پروجیکٹوں میں آمدنی سے 125000 کروڑ روپئے متوقع ہیں، قومی شاہراہ اتھارٹی آف انڈیا اور کوچین شپ یارڈ جیسی تنظیموں کی منڈی میں ساکھ سے حاصل ہونے والی آمدنی اور بڑے بندرگاہوں پر بڑھتے ہوئے منافع کی رقم، جو پچھلے تین سالوں کے دوران 3000 رقم تھی، وہ گزشتہ برس بڑھ کر 5000 کروڑ روپئے کے بقدر ہوگئی ہے۔ یہ تمام تر سرمایہ اپنے آپ میں اس منصوبہ بند سرمایہ کاری کے لئے کافی ہوگا۔ وزیر موصوف نے مزید کہا کہ وزارت نے مختلف اقدامات اور رکے ہوئے پروجیکٹوں کو اختراعی انداز کے مالی ماڈلوں میں بدل کر اپنا کام انجام دیا ہے۔


    وزیر موصوف نے مطلع کیا کہ ان 111 آبی راستوں میں سے 10 راستوں کی تعمیر کا کام شروع کردیا گیا ہے، جنھیں قومی آبی راستوں کے طور پر نامزد کیا گیا تھا۔ انھوں نے اطلاع دی کہ عالمی بینک نے دریائے گنگا پر، جو جل مارگ وکاس پروجیکٹ میں پیسہ لگایا ہے، وہ اب عمل آوری کے آخری مرحلے میں ہے۔ آبی راستوں کی تعمیر سے ٹرانسپورٹ کے مزید کم لاگت والے اور ماحول دوست نظام مہیا ہوگا۔


    آبی راستوں کے شعبے کے بارے میں بات کرتے ہوئے جناب گڈکری نے کہا کہ بھارت کو تقریباً 3 سے 5 لاکھ کروڑ روپئے درکار ہیں، جو سینچائی اور دریاؤں کو مربوط کرنے کے پروجیکٹوں پر خرچ کئے جائیں گے۔ انھوں نے بینکوں اور کثیر ملکی اداروں سے کہا کہ وہ طویل مدتی تقریباً 40 سالہ ایسے قرضے دینے کے لئے تیار ہوجائیں جن پر معمولی شرح سود عائد کی جائے۔ انھوں نے کہا کہ بھارت کے بہت سے علاقوں کو پانی کی زبردست قلت کا سامنا ہے، جسے دریاؤں کو مربوط کرکے اور پانی ضائع ہونے کی لعنت کو ختم کرکے زیادہ پانی والے طاس سے پانی کا رخ موڑکر حل کیا جاسکتا ہے۔ انھوں نے کہا کہ یہ حکومت کی ترجیح ہے کہ وہ گوداوری کے تقریباً تین ہزار ٹی ایم سی پانی کو ضائع ہونے سے روکے، جسے کاویری کے طاس میں پہنچایا جائے، جہاں پانی کی زبردست قلت ہے۔ انھوں نے کہا کہ پولاورم پروجیکٹ بھی ترجیحات میں شامل ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔


    U-1113

    
    
    (Release ID: 1522003) Visitor Counter : 13
    
    
      Read this release in: English