      وزارت خزانہ

      کارپوریٹس کوایک چوتھائی مالی ضرورتوں کی تکمیل بانڈ بازار سے کرنے کا اختیار دینے پر سیبی غور کرے گا
      
      حکومت مالی سکیورٹیز کے لین دین پر اسٹیمپ ڈیوٹی کے نظام میں اصلاح کرے گی
      
      ہندوستان میں آئی ایف ایس سی ایس میں شامل سبھی مالی خدمات کو منضبط کرنے کے لیے ایک متحدہ اتھارٹی قائم کی جائے گی

      Posted On: 01 FEB 2018 5:47PM by PIB Delhi

    نئی دہلی ، یکم فروری 2018؛ وزیر خزانہ جناب ارون جیٹلی نے کہا ہے کہ ان کی وزارت انڈیا انفرا اسٹرکچر فائننس کارپوریشن لمیٹڈ (آئی آئی ایف سی ایل) قائم کرے گی تاکہ بنیادی ڈھانچے سے متعلق اہم پروجیکٹوں کی مالی اعانت کی جا سکے۔ ایسے پروجیکٹوں میں تعلیم اور صحت سے متعلق بنیادی ڈھانچے میں سرمایہ کاری شامل ہے۔ ایسا اسٹریٹیجک اور وسیع تر سماجی فائدے کو پیش نظر رکھ کر کیا جا رہا ہے۔ جناب جیٹلی نے یہ بات آج پارلیمنٹ میں 19-2018 کا عام بجٹ پیش کرتے ہوئے کہی۔


    وزیر خزانہ جناب ارون جیٹلی نے مزید کہا کہ حکومت اور بازار کو ریگولیٹ (منضبط) کرنے والے اداروں نے ہندوستان میں مونیٹائزنگ وہیکلس کے فروغ کے لیے ضروری اقدامات کیے ہیں جن میں انفرا اسٹرکچر انویسٹمنٹ ٹرسٹ (آئی این وی آئی ٹی) اور ریئل انویسٹمنٹ ٹرسٹ (آر ای ایل ٹی ایس ) کا قیام شامل ہے۔ حکومت آئندہ سال سے انفرااسٹرکچر انویسٹمنٹ ٹرسٹ کو بروئے کار لاتے ہوئے چنندہ سی پی ایس ای املاک کی مونیٹائزنگ کا آغاز کرے گی۔ انہوں نے کہا کہ ریزرو بینک آف انڈیا نے رہنما ہدایات جاری کی ہیں تاکہ کارپوریٹس کی رسائی بانڈ بازار تک ہو سکے۔ انہوں نے کہا کہ سیبی، کارپوریٹس کو اپنی ایک چوتھائی مالی ضرورتوں کی تکمیل بانڈ بازار سے کرنے کا اختیار دینے پر غور کر رہا ہے۔ اس کا آغاز بڑے کارپوریٹس سے کیا جائے گا۔


    ہندوستان میں زیادہ تر ریگولیٹرس ‘اے اے’ درجہ بندی والے بانڈز میں ہی سرمایہ کاری کی اجازت دیتے ہیں۔ وزیر خزانہ جناب ارون جیٹلی نے کہا کہ اب وقت آگیا ہے کہ ‘اے اے’ گریڈ کی درجہ بندی سے ‘اے’ گریڈ کی درجہ بندی کی طرف قدم بڑھایا جائے۔ حکومت اور متعلقہ ریگولیٹرز اس سلسلے میں ضروری اقدامات کریں گے۔ انہوں نے یہ یقین دہانی بھی کرائی کہ حکومت ، ریاستوں کے ساتھ صلاح و مشورہ کر کے مالی سکیورٹیز کے لین دین کے لیے اسٹیمپ ڈیوٹی نظام کے ضمن میں اصلاحی اقدامات کرے گی اور انڈین اسٹیمپ ایکٹ میں ضروری ترمیمات کرے گی۔ حکومت ہندوستان میں آئی ایف ایس سی ایس میں شامل سبھی مالی خدمات کو منضبط کرنے کے لیے ایک متحدہ اتھارٹی قائم کرے گی۔


    U No. : 616

    
    
    (Release ID: 1518728) Visitor Counter : 7