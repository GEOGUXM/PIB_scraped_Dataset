      سائنس اور ٹیکنالوجی کی وزارت

      ڈاکٹر ہرش وردھن نے سی ایس آئی آر تجربہ گاہوں سے ٹیکنالوجی کو منتقل کرنے کے لئے چھوٹے پیمانے کی صنعتوں کے ساتھ رابطے کی غر ض سے سی ایس آئی آر میں ایک میکنزم قائم کیا ہے
      Posted On: 05 FEB 2018 4:52PM by PIB Delhi


    نئی دہلی؍ 05 فروری2018،سائنس اور ٹیکنالوجی کے مرکزی وزیر ڈاکٹر ہرش وردھن نے سی ایس آئی آر تجربہ گاہوں سے ٹیکنالوجی کو منتقل کرنے کی غرض سے چھوٹے پیمانے کی صنعت کے ساتھ مستقل رابطہ رکھنے کی خاطر سی ایس آئی آر میں ایک میکنزم قائم کیا ہے۔کل یہاں چھوٹی صنعتوں کی کل ہند تنظیم لگھو ادیوگ بھارتی کے ارکان کے ساتھ بات چیت کے دوران اس سلسلے میں اعلان کیا گیا ۔


    ڈاکٹر ہرش وردھن نے لگھو ادیوگ بھارتی کے نمائندوں کو بتایا کہ انہوں نے لگھو ادیوگ بھارتی کے نوڈل افسر اور نمائندوں کے ساتھ ایک اہم میٹنگ بھی بلائی ہے۔ پورے ملک میں لگھو ادیوگ بھارتی کی 450 شاخیں اور 25ہزار ارکان پر مشتمل یونٹ قائم ہے۔لگھو ادیوگ بھارتی کے افسروں نے جن کی نمائندگی نیشنل سیکریٹری سمپت توشنیوال کر رہے تھے۔ڈاکٹر ہرش وردھن کو بتایا کہ سی ایس آئی آر اور چھوٹی صنعتوں کے درمیان رابطے کا فقدان ہے، جس پر توجہ دیئے جانے کی ضرورت ہے۔‘‘سی ایس آئی آر نے ایک نوڈل افسر چھوٹے پیمانے کی صنعتوں اور سی ایس آئی آر کی تجربہ گاہوں کے ساتھ رابطہ قائم کرے گا، جس کا مقصد انہیں درکار مناسب ٹیکنالوجی کا انتظام کرنا ہوگا۔


    سی ایس آئی آر تجربہ گاہوں نے ایک ہزار سے زیادہ ٹیکنالوجیوں کو پیٹنٹ کیا ہے جو تجارتی استعمال کے لئے دستیاب ہیں۔ ان میں سے کچھ ٹیکنالوجیوں کو تجارتی شکل دے دی گئی ہے۔اس کے علاوہ تیزی سے ترجمہ کرنے والے 139 تحقیقی پروجیکٹ بھی کام کررہے ہیں، جس سے سماج کی ان ضرورتوں کو پورا کیا جاسکے گا جو اب تک پوری نہیں ہوسکی ہے۔سی ایس آئی آر کے تجربہ گاہیں مارکیٹ کی ضرورتوں کو پورا کرنے لئے طریقہ کار اور مصنوعات کو فروغ دینے کے لئے کام کرنے پر راضی ہیں۔


    سی ایس آئی آر سائنس اور ٹیکنالوجی کے بہت سے پہلوؤں کا احاطہ کرتا ہے، جس میں ریڈیو اور خلائی طبیعات ، سمندری علوم، ارضیاتی علوم، ارضیاتی طبیعات،کیمیاوی اشیاء ،ادویات، جینومکس، بائیوٹیکنالوجی اور نینو ٹیکنالوجی سے لے کر کانکنی، معدنیا، ایرونوٹکس، آلات، ماحولیاتی انجینئرنگ اور اطلاعاتی ٹیکنالوجی شامل ہے۔


    ایس ایس آئی شعبہ ملک میں زراعت کے بعد سب سے زیادہ روزگار فراہم کرنے والا شعبہ ہے۔یہ شعبہ ہندوستانی معیشت میں 40 فیصد سے زیادہ خالص صنعتی آمدنی فراہم کرتا ہے۔


    م ن۔ج ۔ ن ع


    (04- 01 -18)


    U: 675

    
    
    (Release ID: 1519168) Visitor Counter : 2