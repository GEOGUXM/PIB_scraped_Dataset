      جہاز رانی کی وزارت

      آئی ڈبلیو اے آئی نے جل مارگ وکاس پروجیکٹ کے تحت اثاثوں کے بندوبست اور مارکیٹ کے فروغ کے لئے کے پی ایم جی کو کنسلٹینٹ مقرر کیا
      Posted On: 20 FEB 2018 5:32PM by PIB Delhi


    نئی دہلی، 20 ؍فروری، اندورن ملک آبی گزرگاہوں کی بھارتی اتھارٹی (آئی ڈبلیو اے آئی ) نے عالمی بینک کے فنڈس سے فروغ دیئے جانے والے جل مارگ وکاس پروجیکٹ کے تحت این ڈبلیو-1 پر اثاثوں کی تعمیر، ان کے رکھ رکھاؤ اور ان کو چالو کرنے کے خاطر ایک مطالعہ اور فریم ورک تیار کرنے کے لئے معروف کنسلٹینٹ کے پی ایم جی کو مقرر کیا ہے۔ اس فریم ورک میں خصوصی مقصد والی وہیکل (ایس پی وی) کو آؤٹ سورسنگ سے لے کر شرکت کرنے والی ریاستوں اور دیگر اتھارٹیوں جیسے ریلویز اور بندرگاہوں سمیت مختلف ادارہ جاتی اور آپریشنل ماڈل شامل ہوں گے۔


    اقتصادی امور کی کابینہ کمیٹی نے 3 جنوری 2018 کو قومی آبی گزرگاہ-1 (گنگا) پر ہلدیہ-وارانسی پٹی پر جہاز رانی کے لئے صلاحیت کو فروغ دینے کی خاطر جلد مارگ وکاس پروجیکٹ کو نافذ کرنے کی منظور دی تھی۔ جے ایم وی پی کے تحت اہم اثاثے کو تحویل میں لیا جارہا ہے اور تعمیرات کی جارہی ہیں اور یہ 2018-19 تک تیار ہوجائیں گی۔ اثاثوں کے بندوبست او ر آپریشن فریم ورک کے بغیر اس طرح تیار کئے گئے اثاثوں کے بھرپور اور پائیدار استعمال کا ہدف حاصل نہیں کیا جاسکتا۔


    یہ کنسلٹینٹ این ڈبلیو-1 پر مارکیٹ کے فروغ کے لئے بزنس پلان تیار کرنے اور محصول کی وصولی کا نظام کے ساتھ لاگت کی واپسی میں بھی مدد کرے گا۔ اس کے علاوہ یہ وارانسی، صاحب گنج اور ہلدیہ میں تعمیر کئے جانے والے کثیر ماڈل ٹرمنل کے نزدیک کثیر ماڈل والے لاجسٹک پارک کے لئے بھی ایک منصوبہ تیار کرنے کا جائزہ لے گا۔ یہ ملٹی ماڈل لاجسٹک پارک مال برداری کے لانے اور لے جانے والے مراکز کے طور پر کام کریں گے۔ اس کے علاوہ مطالعے میں مارکیٹ انٹلیجنس کو یکجا کرنا اور مال برداری کے امکانات کا تجزیہ وغیرہ شامل ہے۔


    جے ایم وی پی کا نفاظ آئی ڈبلیو اے آئی کے ذریعے کیا جارہا ہے جس میں عالمی بینک کی طرف سے تکنیکی امداد اور سرمایہ کاری کی مدد کی جارہی ہے۔ امید ہے کہ اس پروجیکٹ سے این ڈبلیو-1 پر اندرون ملک آبی گزرگاہوں پر ٹرانسپورٹ میں اضافہ کرنے میں مدد ملے گی اور سڑک اور ریل ٹرانسپورٹ کے ساتھ مربوط مواقع پیدا ہوں گے۔ اس کے ساتھ ہی اترپردیش، بہار، جھارکھنڈ اور مغربی بنگال میں اقتصادی ترقی میں اضافہ ہوگا اور شمال مشرقی ریاستوں اور بھارت کے دیگر علاقوں کے درمیان آبی گزر گاہوں کی کنکٹی ویٹی میں سہولت ہوگی۔


    این ڈبلیو -1 پر سرگرمیاں شروع ہونے سے امید ہے کہ اترپردیش، بہار، جھارکھنڈ اور مغربی بنگال میں 46 ہزار افراد کے لئے براہ راست روزگار پیدا ہوگا جب کہ 84 ہزار افراد کے لئے بالوا سطہ روز گار کے مواقع پیدا ہوں گے۔


    ۔۔۔۔۔۔۔۔۔۔۔


    (م ن-و ا- ق ر)


    (20-02-2018)


    U- 970

    
    
    (Release ID: 1521162) Visitor Counter : 1