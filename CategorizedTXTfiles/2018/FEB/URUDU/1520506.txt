      صحت اور خاندانی بہبود کی وزارت

      اسکریننگ ٹسٹ ریگولیشن 2002میں ترمیم کرنے کی میڈیکل کونسل آف انڈیا کی تجویز وزارت صحت نے منظور کرلی ہے
      
      غیر ملکی میڈیکل کورس میں داخلے کے لئے این ای ای ٹی کو پاس کرنا اب لازمی بنادیا گیا ہے

      Posted On: 13 FEB 2018 7:58PM by PIB Delhi

    نئی دہلی، 13 فروری 2018 / ملک میں تمام میڈیکل کورسوں میں داخلے کے لئے ایک مشترکہ قومی داخلہ امتحان یعنی نیشنل ایبلٹی کم اینٹرینس ٹیسٹ پاس کرنا لازمی قرار دے دیا گیا ہے ۔ ہندستانی طلبا بیرون ملک میں ہندستانی تعلیم حاصل کرسکتے ہیں لیکن انہیں بیرون ملک ابتدائی طبی لیاقت (ایم بی بی ایس ) حاصل کرنے کے بعدہندستان میں پریکٹس کرنے کے لئے رجسٹریشن کے لئے ایک اسکریننگ ٹیسٹ پاس کرنا ہوگا جو فارین میڈیکل گریجویٹس ایکزام (ایف ایم جی ای) کہلاتا ہے۔ یہ بات علم میں آئی ہے کہ بیرونی ملکو ں کے میڈیکل ادارے /یونیورسٹیاں ، ہندستانی طلبا کو ان کی صلاحیت کا مناسب اندازہ لگائے بغیر یا اسکریننگ کے بغیر داخلہ دے دیتی ہیں ،جس کا نتیجہ یہ نکلتا ہے کہ وہ اسکریننگ ٹیسٹ میں پاس ہونے میں ناکام ہوجاتے ہیں۔


    اس سلسلہ میں میڈیکل کونسل آف انڈیا (ایم سی آئی) کی یہ تجویز کہ اسکریننگ ٹیسٹ ریگولیشن 2002 میں ترمیم کی جائے اور غیر ملکی میڈیکل کورس میں داخلے کے لئے این ای ای ٹی کو پاس کرنا لازمی بنادیا جائے ، اس وزارت نے منظور کرلی ہے۔


    اس طرح اب ہندستانی شہری اور بیرون ملک رہنے والے ہندستانی شہری جو ہندستان سے باہر کسی میڈیکل ادارے سے میڈیکل کی ابتدائی تعلیم حاصل کرنے کا ارادہ رکھتے ہوں ، ان کے لئے مئی 2018 کے بعد لازمی ہے کہ وہ بیرو ن ملک ایم بی بی ایس کورس میں داخلے کے لئے این ای ای ٹی میں پاس ہوں۔ این ای ای ٹی کا نتیجہ اس طرح کے طلبہ کے لئے صلاحیت کا سرٹی فکیٹ سمجھا جائے گا ، بشرطیکہ یہ طلبا گریجویٹ میڈیکل ایجوکیشن 1997 کے ضابطوں میں درج شدہ ایم بی بی ایس کورس میں داخلے کے سلسلہ میں لیاقت کی شرائط کو پورا کرتے ہوں۔


    U- 878


    
    

    
    (Release ID: 1520506) Visitor Counter : 1