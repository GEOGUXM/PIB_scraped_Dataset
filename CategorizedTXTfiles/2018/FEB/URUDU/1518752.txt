      وزارت خزانہ

      معمر شہریوں کو راحت: جمع رقم پر سود سے استثنیٰ کی حد بڑھا کر 50000 روپئے کی گئی
      
      پردھان منتری ویایے وندنا یوجنا میں مارچ 2020 تک چھوٹ کی توسیع
      
      پی ایم وی وی وائی کےتحت سرمایہ کاری کی موجودہ حد بڑھا کر 15لاکھ روپئے تک کی گئی

      Posted On: 01 FEB 2018 6:03PM by PIB Delhi

    معمر شہریوں کو پروقار زندگی فراہم کرانےکے مقصد سے خزانہ اور کارپوریٹ اُمور کےوزیر جناب ارون جیٹلی نے معمر شہریوں کیلئے اہم ترغیبات کا اعلان کیا ہے۔


    آج پارلیمنٹ میں عام بجٹ 19-2018 پیش کرتےہوئے وزیر خزانہ نے کہا کہ بینکوں اور ڈاک خانوں میں جمع رقم پر آمدنی پر سود میں رعایت کو 10000 روپئے سے بڑھا کر 50000 کردی گئی ہے اور دفعہ 194 اے کے تحت ایسی آمدنی پر ٹی ڈی ایس کاٹنے کی ضرورت نہیں ہوگی۔ یہ فائدہ تمام فکسڈ ڈپازٹ اسکیم اور چالو کھاتا ڈپازٹ اسکیم پر سود کے لئے بھی دستیاب ہوگا۔


    وزیر خزانہ نے صحت بیمہ پریمیئم اور طبی اخراجات کے لئے ڈیڈکشن کی حد دفعہ 80ڈی کے تحت 30000 روپئے سے بڑھا کر 50000 روپئے کرنے کااعلان کیا۔ تمام معمر شہری اب کسی بھی صحت بیمہ پریمیئم اور عام طبی اخراجات کے سلسلے میں سالانہ 50000 روپئے تک کے ڈیڈکشن کے فائدے کادعویٰ کرسکیں گے۔


    مزید برآں وزیر خزانہ نے بعض زمرے کی سنگین بیماریوں کے معاملے میں طبی اخراجات معمر شہریوں کیلئے ڈیڈکشن کی حد 60000 روپئے اور انتہائی معمر شہریوں کیلئے 80000 روپئے کی حد کو بڑھا کر دفعہ 80 ڈی ڈی بی کے تحت بڑھا کر ایک لاکھ روپئے کرنے کی تجویز پیش کی ہے۔


    معمر شہریوں کو ان مراعات سے 4000 کروڑ روپئے اضافی ٹیکس فائدہ دیا جائیگا۔


    رعایتی ٹیکس کے علاوہ وزیر خزانہ نے پردھان منتری ویایے وندنا یوجنا میں مارچ 2020 تک توسیع کرنے کی تجویز پیش کی ہے جس میں لائف انشورنس کارپوریشن آف انڈیا کے ذریعے 8فیصد کے ریٹرن دینے کا یقین دلایا گیا ہے۔اس اسکیم کے تحت معمر شہریوں سے متعلق 7.5 لاکھ روپئے کی سرمایہ کاری کی موجودہ حد 15 لاکھ روپئے تک بڑھا ئی جارہی ہے۔


    U-623

    
    
    (Release ID: 1518752) Visitor Counter : 12