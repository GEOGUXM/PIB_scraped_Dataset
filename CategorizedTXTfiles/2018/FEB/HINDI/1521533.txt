      प्रधानमंत्री कार्यालय

      प्रधानमंत्री नवी मुम्‍बई अंतर्राष्‍ट्रीय हवाई अड्डे के भूमि पूजन समारोह में शामिल हुए, जेएनपीटी पर चौथे कंटेनर टर्मिनल को राष्‍ट्र को समर्पित किया
      Posted On: 18 FEB 2018 5:25PM by PIB Delhi


    प्रधानमंत्री श्री नरेन्‍द्र मोदी आज नवी मुम्‍बई अंतर्राष्‍ट्रीय हवाई अड्डे के भूमि पूजन समारोह में शामिल हुए। नवी मुम्‍बई में एक समारोह में उन्‍होंने जवाहरलाल नेहरू पोर्ट ट्रस्‍ट पर चौथे कंटेनर टर्मिनल को राष्‍ट्र को समर्पित भी किया।


    प्रधानमंत्री ने इस अवसर पर अपने संबोधन में कहा कि वे महान शिवाजी महाराज के जन्‍म दिवस के एक दिन पहले महाराष्‍ट्र आए हैं।


    प्रधानमंत्री ने कहा कि वैश्‍वीकरण हमारे समय की वास्‍तवि‍कता है और वैश्‍वीकरण के साथ चलने के लिए हमें श्रेष्‍ठ गुणवत्ता सम्‍पन्‍न आधारभूत संरचना चाहिए। उन्‍होंने कहा कि सागरमाला परियोजना से न केवल बंदरगाहों का विकास होगा बल्कि बदरगाह आधारित विकास भी होगा। प्रधानमंत्री ने कहा कि भारत सरकार जलमार्गों की विकास की दिशा में महत्‍वपूर्ण प्रयास कर रही है।


    प्रधानमंत्री ने कहा कि नवी मुम्‍बई हवाई अड्डा परियोजना वर्षों से लंबित है। उन्‍होंने कहा कि परियोजनाओं मे देरी से अनेक समस्‍याएं होती हैं और प्रगति पहल परियोजनाओं को पूरा करने को प्राथमिकता देने के लिए की गई है।


    उन्‍होंने कहा कि भारत के विमानन क्षेत्र का तेजी से विकास हो रहा है और हवाई यात्रा करने वालों लोगों की संख्या में काफी वृद्धि हुई है। इससे विमानन क्षेत्र में गुणवत्ता सम्‍पन्‍न आधारभूत संरचना महत्‍वपूर्ण हो जाती है। प्रधानमंत्री ने कहा कि सरकार ने इस क्षेत्र में सुधार के लिए विमानन नीति बनाई है। उन्‍होंने कहा कि मजबूत विमानन क्षेत्र अधिक आर्थिक अवसर भी प्रदान करता है। उन्‍होंने कहा कि बेहतर संपर्क के कारण पहले से अधिक पर्यटक भारत आ रहे हैं।


    ****


    वीके/एएम/एजी/वीके-6778

    
    
    (Release ID: 1521533) Visitor Counter : 26