      प्रधानमंत्री कार्यालय

      प्रधानमंत्री ने ‘प्रगति’ के जरिये बातचीत की
      Posted On: 28 FEB 2018 6:00PM by PIB Delhi


    प्रधानमंत्री श्री नरेन्द्र मोदी ने आज ‘प्रगति’ के जरिए 24वीं वार्ता की अध्यक्षता की। यह ‘प्रो-एक्टिव गर्वनेंस एंड टाइमली इंप्लीमेंटेशन’ (प्रगति) के लिए सूचना एवं संचार प्रौद्योगिकी आधारित बहुविध मंच है।


    इसके पूर्व प्रगति की 23 बैठकों के दौरान कुल 208 परियोजनाओं की समीक्षा की गयी थी। ये परियोजनाएं कुल 9.46 करोड रुपये के निवेश वाली हैं। 17 क्षेत्रों में लोक शिकायतों के निपटारे की भी समीक्षा की गयी।


    आज 24वीं बैठक में प्रधानमंत्री ने उत्तराखंड में केदारनाथ पुनर्निर्माण कार्य की प्रगति का जायजा लिया। उत्तराखंड राज्य सरकार ने द्रोण इमेजरी के जरिए निर्माण कार्य की प्रगति का बयोरा पेश किया।


    प्रधानमंत्री ने दिल्ली पुलिस से संबंधित शिकायतों के निपटारे और अन्य कार्यों की प्रगति की समीक्षा की। उन्होंने शिकायतों को दूर करने की प्रक्रिया को बेहतर बनाने की अहमियत पर जोर दिया।


    प्रधानमंत्री ने रेलवे, सड़क, बिजली, पेट्रोलियम और कोयला क्षेत्र की 10 संरचना परियोजनाओं की प्रगति की समीक्षा की। ये परियोजनायें विभिन्न राज्यों में चल रही हैं, जिनमें हिमाचल प्रदेश, पंजाब, हरियाणा, उत्तर प्रदेश, बिहार, झारखंड, पश्चिम बंगाल, छत्तीसगढ़, मध्यप्रदेश, तमिलनाडु और केरल शामिल हैं। इन परियोजनाओं की लागत 40 हजार करोड़ रुपये से अधिक है।


    प्रधानमंत्री ने प्रधानमंत्री कौशल विकास योजना और प्रधानमंत्री मातृ वंदना योजना के क्रियान्वयन की प्रगति की समीक्षा की।


    ***


    वीके/एएम/एकेपी/ एमएम - 6859

    
    
    (Release ID: 1522106) Visitor Counter : 203
    
    
      Read this release in: Telugu , English , Assamese , Gujarati , Tamil