      राष्ट्रपति सचिवालय

      शहजादा करीम आगा खान ने राष्‍ट्रपति श्री रामनाथ कोविंद से मुलाकात की
      Posted On: 22 FEB 2018 1:07PM by PIB Delhi


    महामहिम शहजादा करीम आगा खान ने आज (22 फरवरी , 2018) राष्‍ट्रपति भवन में राष्‍ट्रपति श्री रामनाथ कोविंद से मुलाकात की।


    राष्‍ट्रपति भवन में शहजादा आगा खान का स्‍वागत करते हुए राष्‍ट्रपति ने इस्‍माइली समुदाय के उनके नेतृत्‍व की हीरक जयंती के लिए उन्‍हें बधाई दी। उन्‍होंने कहा कि शहजादे ने विनम्रता से समुदाय का नेतृत्‍व किया है और वे मानवता की भलाई के दीप्तिमान उदाहरण हैं।


    राष्‍ट्रपति ने कहा कि भारत देश में और विश्‍व के अन्‍य हिस्‍सों में किये जा रहे विकास संबंधी पहलों में शहजादे आगा खान के समर्थन की सराहना करता है। उन्‍होंने कहा कि आगा खान डेवलपमेंट नेटवर्क (एकेडीएन) के कार्यक्रम और स्‍वच्‍छ भारत , स्किल इंडिया, विरासत संरक्षण, महिला सशक्तिकरण या ग्रामीण क्षेत्रों में आय बढ़ाना जैसी भारत की महत्‍वपूर्ण पहलें एक दूसरे की पूरक हैं।


    राष्‍ट्रपति ने इस बात पर प्रसन्‍नता व्‍यक्‍त की कि एकेडीएन ने भारत के साथ न केवल सामाजिक क्षेत्र की परियोजनाओं बल्कि ऐतिहासिक स्‍मारकों के संरक्षण और शहरी नवीनीकरण के क्षेत्र में भी साझेदारी की है। कल दिल्‍ली में संरक्षित की गई सुंदर नर्सरी के उद्घाटन के बारे में बताते हुए राष्‍ट्रपति ने कहा कि भारत विभिन्‍न संरक्षण परियोजनाओं में एकेडीएन की सहायता की सराहना करता है।


    ***


    वीके/एएम/एमके/एसके- 6751


    

    
    (Release ID: 1521374) Visitor Counter : 106
    
    
      Read this release in: English , Tamil