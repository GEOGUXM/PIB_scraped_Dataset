      युवा कार्यक्रम एवं खेल मंत्रालय

      केंद्रीय खेल एवं युवा मामले मंत्री कर्नल राठौड़ ने भारतीय खिलाड़ियों से राष्ट्रमंडल खेलों में साफ-सुथरे ढंग से जीतने एवं देश के लिये श्रेष्ठ संदेशवाहक बनने का आग्रह किया
      Posted On: 26 FEB 2018 5:59PM by PIB Delhi


    केंद्रीय खेल एवं युवा मामले मंत्री कर्नल राठौड़ ने भारतीय खिलाड़ियों से राष्ट्रमंडल खेलों में साफ-सुथरे ढंग से जीतने एवं देश के लिये श्रेष्ठ संदेशवाहक बनने का आग्रह किया है।


    श्री कर्नल राज्यवर्द्धन सिंह राठौड़ ने कहा कि भारतीय ओलम्पिक संघ एवं राष्ट्रीय खेल संघों की कार्य प्रणाली में पारदर्शिता अत्यंत महत्वपूर्ण है एवं उनका मंत्रालय संघों को स्पोर्ट्स कोड में किस प्रकार पारदर्शी बनाया जाय, इस बारे में प्रावधान सम्मिलित करेगा।वह आज गोल्ड कोस्ट,ऑस्ट्रेलिया में अप्रैल में होने वाले राष्ट्रमंडल खेलों की किट एवं परिधानों के अनावरण के दौरान भारतीय ओलम्पिक संघ द्वारा आयोजित कार्यक्रम में बोल रहे थे।


    उन्होंने कहा कि भारतीय खेलों की सबसे बड़ी योजक भारत सरकार है एवं उनका मंत्रालय यह कार्य करता रहेगा।कर्नल राठौड़ ने भारतीय ओलम्पिक संघ एवं राष्ट्रीय खेल संघों से कॉर्पोरेट क्षेत्र की खेलों में निवेश करने की रूचि का लाभ उठाते हुए स्वयं अपने राजस्व का इंतज़ाम करने का प्रयास करने का अनुरोध किया।


    राष्ट्रीय खेल विकास निधि का ज़िक्र करते हुए कर्नल राठौड़ ने कहा कि सरकार राष्ट्रीय खेल विकास निधि में बराबर का योगदान करने के लिये प्रतिबद्ध है।उन्होंने कहा कि “यह एक संघीय निधि है,इसलिये इसमें जो भी धन डाला जाता है वह दोगुना हो जाता है, क्योंकि सरकार भी उतनी ही धनराशि डाल देती है।इतना ही नहीं जिस भी व्यक्तिया कंपनी ने निधि में योगदान कियाहै वह यह भी बता सकता/सकती है कि इस धनराशि का भौगोलिक तौर पर, किस खिलाड़ी के लिये अथवा किस खेल के लिये कहां उपयोग किया जाय।”


    आने वाले राष्ट्रमंडल खेलों में भारतीय दल को सफलता की शुभकामना देते हुए खेल मंत्री ने खिलाड़ियों से आग्रह किया कि साफ-सुथरे ढंग से जीतें एवं देश के लिये श्रेष्ठ संदेशवाहक बनें।उन्होंने कहा, “हम नहीं चाहते कि किसी भी क़ीमत पर जीतें।चाहे खिलाड़ी हों,प्रबंधक या कोई भी,हमें स्व-अनुशासन रखने की आवश्यकता है।हम ईमानदारी से विजयी होंगे।”


    ****


    वीएल / एएम / एबी /एजे – 6843


    

    
    (Release ID: 1521986) Visitor Counter : 12
    
    
      Read this release in: English , Tamil