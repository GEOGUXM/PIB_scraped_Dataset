      राष्ट्रपति सचिवालय

      चिली के संसदीय प्रतिनिधिमंडल ने राष्ट्रपति से मुलाकात की
      Posted On: 06 FEB 2018 1:31PM by PIB Delhi


    चिली गणराज्य के चेम्बर ऑफ डिप्टीज के अध्यक्ष फिदेल एस्पिनोजा के नेतृत्व में आए एक संसदीय प्रतिनिधिमंडल ने आज (6 फरवरी 2018) राष्ट्रपति श्री राम नाथ कोंविद से राष्ट्रपति भवन में मुलाकात की।


    राष्ट्रपति ने प्रतिनिधिमंडल का स्वागत करते हुए कहा कि भारत और चिली दोनों जीवंत लोकतंत्र है। हमारे सांसदों के बीच निरंतर बातचीत होती रहती है जिससे हमारे व्दि-पक्षीय संबंध मजबूत होते हैं।


    राष्ट्रपति ने चिली के अंतर्राष्ट्रीय सौर गठबंधन के समझौते पर हस्ताक्षर करने पर खुशी जताई। उन्होंने कहा कि पिछले दशक में चिली ने वैश्विक स्थिरता एजेंडे पर जोर दिया। चिली के गठबंधन में शामिल होने से जलवायु परिवर्तन के लिए हमारे सामूहिक प्रयास मजबूत होंगे।


    राष्ट्रपति ने कहा कि भारत और चिली के बीच आर्थिक संबंध बेहतर हो रहे हैं और हम मिलकर और बेहतर कार्य कर सकते हैं। हमें उम्मीद है कि भारत-चिली अधिमान्य व्यापार समझौता हमारे व्दिपक्षीय व्यापार को बढ़ावा देगा। भारत की विकास गाथा और चिली की विशेषज्ञता से दोनों को लाभ होगा। हम खनन, अक्षय ऊर्जा और सेवा जैसे क्षेत्रों में मिलकर काम कर सकते हैं। विज्ञान व प्रौद्योगिकी, अतंरिक्ष और रक्षा क्षेत्रों में सहयोग की काफी संभावना है।


    राष्ट्रपति ने कहा कि भारत और चिली विभिन्न वैश्विक मुद्दों पर विचार साझा करते हैं। भारत आतंकवाद के खिलाफ लड़ाई में चिली के समर्थन और एकता की सराहना करता है। भारत के संयुक्त राष्ट्र सुरक्षा परिषद् के स्थायी सदस्य बनने में चिली के समर्थन की भी सराहना की।


    वीके/एएम/एसके - 6570


    

    
    (Release ID: 1519455) Visitor Counter : 16