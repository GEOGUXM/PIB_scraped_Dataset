      रेल मंत्रालय

      श्री ए.के. प्रसाद ने रेलवे बोर्ड में नए वित्‍त आयुक्‍त का पदभार संभाला
      Posted On: 05 FEB 2018 7:11PM by PIB Delhi


    श्री ए.के. प्रसाद रेलवे बोर्ड में नए वित्‍त आयुक्‍त (रेलवे) और भारत सरकार में पदेन सचिव नियुक्‍त किए गए हैं। श्री प्रसाद की नियुक्ति श्री बी.एन. मोहापात्रा के स्‍थान पर हुई है, जो 31 जनवरी, 2018 को सेवानिवृत्‍त हो गए। श्री ए.के. प्रसाद ने नए वित्‍त आयुक्‍त (रेलवे) का पदभार संभाल लिया है, जो 01 फरवरी, 2018 से प्रभावी हो चुका है। श्री प्रसाद 1981 बैच के भारतीय रेलवे लेखा सेवा (आईआरएएस) के अधिकारी हैं। उन्‍होंने वर्ष 1980 में दिल्‍ली स्‍कूल ऑफ इकोनॉमिक्‍स से अर्थशास्‍त्र में स्‍नातकोत्‍तर की डिग्री प्राप्‍त की है।


    यह पदभार संभालने से पहले श्री प्रसाद रेलवे बोर्ड में अतिरिक्‍त सदस्‍य/वित्‍त थे। अपने प्रतिष्ठित कैरियर में श्री प्रसाद ने इससे पहले उत्‍तरी रेलवे, उत्‍तर-पश्चिमी रेलवे, उत्‍तर-मध्‍य रेलवे इत्‍यादि में प्रधान वित्‍त सलाहकार के रूप में वित्‍त एवं लेखा प्रकोष्‍ठ की कमान संभाली थी। उन्‍होंने सोलापुर में संभागीय रेलवे प्रबंधक के पद पर भी कार्य किया है। इसके अलावा उन्‍होंने एनडीएमसी में वित्‍तीय सलाहकार के रूप में प्रतिनियुक्ति पर कार्य किया। श्री प्रसाद को रेल प्रबंधन और सामान्‍य प्रशासन का व्‍यापक अनुभव है।


    ****


    वीके/एएम/आरआरएस/वाईबी-6549


    

    
    (Release ID: 1519212) Visitor Counter : 11