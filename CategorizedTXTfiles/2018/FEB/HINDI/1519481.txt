      वित्‍त मंत्रालय

      मनोरंजन पार्कों और बैले में प्रवेश पर जीएसटी दर 28 प्रतिशत से घटाकर 18 प्रतिशत की गई
      Posted On: 07 FEB 2018 4:02PM by PIB Delhi


    जीएसटी परिषद ने 18 जनवरी, 2018 को आयोजित अपनी बैठक में थीम पार्कों, वाटर पार्कों, ज्‍वॉय राइड, मेरी-गो-राउंड और नृत्‍य नाटक (बैले) सहित मनोरंजन पार्कों में प्रवेश से संबंधित सेवाओं पर जीएसटी दर 28 प्रतिशत से घटाकर 18 प्रतिशत कर दी है। इन सेवाओं पर अब तक 28 प्रतिशत की दर से वस्‍तु एवं सेवा कर (जीएसटी) लगाया जाता था। कई हलकों से प्राप्‍त अनुरोधों में यह दलील दी गई थी कि मनोरंजन पार्क सामाजिक माहौल को बेहतर करने के साथ-साथ सक्रिय रूप से मिलने वाले मनोरंजन के रूप में बच्‍चों एवं उनके परिवारों को भरपूर आनंद उठाने का मौका देते हैं, इसलिए इन पर लगने वाली जीएसटी दर घटाकर 18 प्रतिशत की जा सकती है। जीएसटी परिषद की इन सिफारिशों को प्रभावी बनाने वाली अधिसूचनाएं 25 जनवरी, 2018 को जारी की गई हैं। तदनुसार, थीम पार्कों, वाटर पार्कों, ज्‍वॉय राइड, मेरी-गो-राउंड और नृत्‍य नाटक (बैले) सहित मनोरंजन पार्कों में प्रवेश पर अब 18 प्रतिशत की दर से जीएसटी देय है।


    यह उम्‍मीद की जा रही है कि राज्‍य स्‍थानीय प्राधिकरणों (पंचायत/नगरपालिका/जिला परिषद) द्वारा मनोरंजन एवं आनंद पर वसूले जाने वाले टैक्‍स को नहीं बढ़ाएंगे, ताकि मनोरंजन पार्कों पर कर बोझ न बढ़े। इससे जीएसटी दर में कमी का लाभ बच्‍चों एवं उनके परिवारों को मिलना सुनिश्चित होगा।


    ***


    वीके/एएम/आरआरएस/वाईबी-6573


    

    
    (Release ID: 1519481) Visitor Counter : 7
    
    
      Read this release in: English