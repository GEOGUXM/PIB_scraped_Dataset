      विद्युत मंत्रालय

      लक्षद्वीप "उदय" योजना में शामिल हुआ; "उदय" सेकुल 8 करोड़ रुपये का नेट लाभ होगा
      Posted On: 28 FEB 2018 7:31PM by PIB Delhi


    भारत सरकार एवं केंद्रशासित प्रदेश लक्षद्वीप ने आज यहां लक्षद्वीप के विद्युत विभाग का संचालन संबंधी कायापलट करने के लिये उज्ज्वल डिस्कॉम एश्योरेंस योजना "उदय" के अंतर्गत एक समझौता-पत्र पर हस्ताक्षर किये। उदय योजना में भागीदारी से लक्षद्वीप को कायापलट की अवधि के दौरान सस्ती धनराशि के माध्यम से , कुल तकनीकी एवं वाणिज्यि कहानि में कमी से एवं ऊर्जा दक्षता में मध्यवर्तन इत्यादि से तकरीबन कुल 8 करोड़ रुपये उपाजित होंगे, एवं यह लाभ भविष्य में भी बना रहेगा।


    समझौता-पत्र से केंद्रशासित प्रदेश के विद्युत विभाग के संचालन की दक्षता में बढ़ोतरी का रास्ता साफ़ होगा। वितरण ट्रांसफार्मर की अनिवार्य मीटरिंग , उपभोक्ता अनुक्रमण, भौगोलिक सूचना तंत्र के माध्यम से किये गए नुकसान के मानचित्रण, ट्रांसफार्मरों में परिवर्तन/बेहतरीकरण, उच्चखपत वाले उपभोक्ताओं की स्मार्टमीटरिंग, फीडर अंकेक्षण इत्यादि के ज़रिये, विद्युत आपूर्ति में लगने वाली लागत एवं प्राप्ति के बीच के अंतर के ख़ात्मे के अलावा, कुल तकनीकी एवं वाणिज्यि कहानियां एवं विद्युत के संचरण में होने वाले नुकसान को कम किया जाएगा। कुल तकनीकी एवं वाणिज्यि कहानियों में 10 प्रतिशत की कमी से कायापलट की अवधि में तीन करोड़ रुपये के अतिरिक्त राजस्व की प्राप्ति होने की संभावना है।


    उदय में मांग-क्षेत्र की ओर से होने वाला हस्तक्षेप जैसे ऊर्जा-दक्ष एलईडी बल्बों का प्रयोग , कृषि पम्पों, पंखों एवं एयरकंडीशनरों, सक्षम औद्योगिक यंत्रों (पीएटी- परफॉर्म, अचीव, ट्रेड पर आधारित) का उपयोग उच्चभार में कमी लाएगा, भार दर्शाने के लिए बने लेखाचित्र के वक्र को सीधा रखेगा और इस प्रकार केंद्रशासित प्रदेश लक्षद्वीप में ऊर्जा के उपभोग को कम करेगा। इससे लगभग 3 करोड़ रुपये का लाभ होने की संभावना है।


    जहां केंद्रशासित प्रदेश के विद्युत विभाग द्वारा संचालन संबंधी दक्षता बढ़ाने के प्रयास किये जाएंगे एवं इस प्रकार बिजली की आपूर्ति की क़ीमत में कमी लाई जाएगी , वहीं केंद्र सरकार केंद्र शासित प्रदेश के प्रशासन की विद्युत अवसंरचना के बेहतरीकरण में मदद करेगी और विद्युत के मूल्य में और अधिक कमी लाएगी । केंद्र सरकार की योजना जैसे दीन दयाल उपाध्याय ग्राम ज्योति योजना (डीडीयूजीरेवाई),समेकित विद्युत विकास योजना (आईपीडीएस), विद्युत क्षेत्र विकास निधि एवं ऊर्जा मंत्रालय तथा नवीन एवं नवीकरणीय ऊर्जा मंत्रालय की ऐसी ही अन्य योजनाएं पहले ही केंद्र शासित प्रदेश की विद्युत अवसंरचना में सुधार के लिये धन मुहैया करा रही हैं एवं यदि केंद्र शासित प्रदेश/ विद्युत विभाग योजना के अंतर्गत तय संचालन संबंधी लक्ष्यों की प्राप्ति करता है तो इन योजनाओं के अंतर्गत अतिरिक्त/ प्राथमिकता निधीयन के बारे में भी विचार किया जाएगा ।


    समझौता-पत्र पर हस्ताक्षर करने का अंतिम लाभ लक्षद्वीप के लोगों तक पहुंचेगा। संचालन के मामले में तंदुरुस्त डिस्कॉम उपभोक्ताओं को 24 घंटे विद्युत की विश्वसनीय आपूर्ति के लिये , सेवा क्षेत्र एवं उद्योग के लिए बेहतर स्थिति में होगी।


    *****


    वीके/एएम/एबी/एजे/ डीए - 6878

    
    
    (Release ID: 1522232) Visitor Counter : 67
    
    
      Read this release in: Tamil , English