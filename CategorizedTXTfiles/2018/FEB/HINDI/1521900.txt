      युवा कार्यक्रम एवं खेल मंत्रालय

      कर्नल राज्‍यवर्धन राठौर से 40 प्रवासी छात्रों और युवा व्‍यावसायियों ने मुलाकात की
      Posted On: 27 FEB 2018 4:02PM by PIB Delhi


    भारत की यात्रा पर आए 9 देशों के प्रवासी छात्रों और युवा व्‍यावसायियों ने आज यहां युवा मामले और खेल राज्‍य मंत्री (स्‍वतंत्र प्रभार) , सूचना और प्रसारण राज्‍य मंत्री कर्नल राज्‍यवर्धन राठौर से मुलाकात की। इन छात्रों ने आधुनिक भारत के विभिन्‍न कला क्षेत्रों , धरोहरों , संस्‍कृति और यहां तेजी से हो रहे बदलावों के विभिन्‍न पहुओं पर विचारों और अनुभवों का आदान-प्रदान किया। इस मुलाकात का आयोजन विदेश मंत्रालय की पहल पर प्रवासी भारतीयों के लिए नो इंडिया कार्यक्रम के अंतर्गत किया गया।


    एक घंटे की बातचीत के दौरान दोनों पक्षों ने भारतीय सिनेमा , खेल , धरोहर , त्‍योहारों जैसे होली तथा भारत के नृत्‍यों के बारे में विचारों का आदान-प्रदान किया। कर्नल राठौर ने अतिथियों को भारत की संसदीय प्रणाली और संसद के दोनों सदनों के लिए जनता के प्रतिनिधियों के चुनाव की जानकारी दी। उन्‍होंने देश में खेलों को बढ़ावा देने और खिलाडि़यों के कल्‍याण के लिए युवा मंत्रालय द्वारा की गई पहलों की जानकारी दी और यह भी बताया कि खेलों में उत्‍कृष्‍टता के लिए किस प्रकार पेशेवर खिलाडि़यों को लाने के लिए कदम उठाए जा रहे हैं। उन्‍होंने कहा कि नागरिकों के बीच एकजुटता की भावना को मजबूत करने के लिए सरकार द्वारा अनेक कार्यक्रम शुरू किए जा रहे हैं। उन्‍होंने प्रधानमंत्री श्री नरेन्‍द्र मोदी के सक्रिय नेतृत्‍व में शुरू किए गए एक भारत श्रेष्‍ठ भारत कार्यक्रम की विस्‍तार से जानकारी दी।


    कर्नल राठौर के साथ बातचीत के सत्र में भाग लेने वाले 40 छात्रों और युवा व्‍यवसायियों में 18 से 30 वर्ष की आयु वर्ग के थे। इनमें फिजी , ग्रेनाडा , गयाना , इस्राइल , मॉ‍रीशस , दक्षिण अफ्रीका , श्रीलंका , सूरीनाम तथा त्रिनिडाड और टोबेगो के छात्र और युवा पेशेवर शामिल थे।


    ***


    वीएल/एएम/केपी/वाईबी – 6 823


    

    
    (Release ID: 1521900) Visitor Counter : 85