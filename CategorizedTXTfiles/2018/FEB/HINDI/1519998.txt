      नीति आयोग

      नीति आयोग ने रोजगार व आजीविका के अवसर विषय पर सीआईआई के सहयोग से दो दिवसीय सम्मेलन का आयोजन किया
      Posted On: 08 FEB 2018 7:10PM by PIB Delhi


    नीति आयोग ने आज राजधानी के डॉ. अम्बेडकर अंतर्राष्ट्रीय केंद्र में रोजगार व आजीविका के अवसर विषय पर भारतीय उद्योग परिसंघ के सहयोग से दो दिवसीय सम्मेलन का आयोजन किया। उपराष्ट्रपति श्री वेकैंया नायडू आज शाम में उद्घाटन सत्र को संबोधित करेंगे। इस अवसर पर केंद्रीय सूक्ष्म, लघु और मध्यम उद्यम मंत्री श्री गिरिराज सिंह, केंद्रीय पेट्रोलियम एवं कौशल विकास मंत्री श्री धर्मेन्द्र प्रधान तथा केंद्रीय ग्रामीण विकास मंत्री श्री नरेन्द्र सिंह तोमर उपस्थित रहेंगे। नीति आयोग के उपाध्यक्ष श्री राजीव कुमार और नीति आयोग के सीईओ श्री अमिताभ कांत भी सम्मेलन को संबोधित करेंगे। सम्मेलन के दूसरे दिन (शुक्रवार, दिनांक 9 फरवरी) नीति आयोग के सदस्य विभिन्न पैनल परिचर्चा की अध्यक्षता करेंगे। यह सम्मेलन रोजगार व आजीविका के लिए अवसरों के सृजन से संबंधित सभी हितधारकों को एक साझा मंच उपलब्ध कराता है, जहां वे परस्पर विचार विमर्श कर सकते हैं।


    *****


    वीके/एएम/जेके/सीएस–6597

    
    
    (Release ID: 1519998) Visitor Counter : 17