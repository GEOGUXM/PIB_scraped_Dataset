      रक्षा मंत्रालय

      रियर एडमिरल डी एस गुजराल, एनएम ने नौसेना स्टाफ के सहायक प्रमुख (संचार, अंतरिक्ष और इंटरनेट केंद्रित संचालन) के रूप में कार्यभार संभाला
      Posted On: 12 FEB 2018 1:41PM by PIB Delhi


    रियर एडमिरल डी एस गुजराल , एनएम ने रक्षा मंत्रालय के एकीकृत मुख्यालय में नौसेना स्टाफ के सहायक प्रमुख (संचार , अंतरिक्ष और इंटरनेट केंद्रित संचालन) के रूप में कार्यभार संभाला।


    राष्ट्रीय रक्षा अकादमी, खड़गवासला के 69वें कोर्स के पूर्व छात्र तथा फ्लैग ऑफिसर को 01 जनवरी, 1987 को भारतीय नौसेना के कार्यकारी विभाग में कमीशन किया गया था। वे संचार और इलेक्ट्रानिक युद्ध के विशेषज्ञ हैं। वे आईएनएस नाशक तथा आईएनएस दिल्ली के ईएक्सओ तथा आईएनएस निशंक, आईएनएस करमुक और आईएनएस त्रिशूल के प्रमुख रहे हैं।


    इसके अतिरिक्त उनकी नियुक्तियां निम्न पदों पर भी हुईं हैं- डिफेंस सर्विसेंज स्टाफ कॉलेज, वेलिंगटन के निदेशक स्टाफ, सिग्नल स्कूल के प्रभारी अधिकारी, नौसेना सिग्नल के उपनिदेशक, नौसेना संचालन के निदेशक तथा नेटवर्क और अंतरिक्ष संचालन के प्रमुख निदेशक। उन्होंने कॉलेज इंटरआर्मीज डि डिफेंस, फ्रांस से ज्वाइंट स्टाफ कोर्स तथा नौसेना वार कॉलेज से हायर कमांड कोर्स किया है।


    *****


    वीके / जेके/सीएस–6 63 9

    
    
    (Release ID: 1520336) Visitor Counter : 6
    
    
      Read this release in: English , Tamil