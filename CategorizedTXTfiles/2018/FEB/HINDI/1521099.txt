      रेल मंत्रालय

      भटनी-औंडिहार लाइन का विद्युतीकरण सहित दोहरीकरण
      
      आर्थिक मामलों की मंत्रिमंडलीय समिति ने 116.95 कि.मी. लंबी भटनी-औंडिहार लाइन के विद्युतीकरण सहित दोहरीकरण परियोजना को 1300.9 करोड़ रुपये की संपूर्ण लागत पर अनुमोदित कर दिया है
      
      
      
      इस परियोजना के 2021-22 तक पूरा होने की संभावना है
      
      
      
      दोहरीकरण परियोजना से उच्‍चतर गति सुनिश्‍चित होगी, गाड़ियों के विलंब में कमी आएगी, रेलपथ/ब्‍लॉक अनुरक्षण के लिए अधिक समय मिलने से संरक्षा में संवर्धन होगा और यातायात में भावी बढ़ोतरी के लिए अतिरिक्‍त क्षमता मिलेगी
      
      
      
      मुगलसराय-नैनी-इलाहाबाद मार्ग के विसंकुलन से पूर्वी भारत विशेष रूप से बिहार, पश्‍चिम बंगाल और पूर्वोत्‍तर क्षेत्र के यात्रियों को लाभ मिलेगा
      
      
      
      जिला वाराणसी, जिसे प्राय: भारत की आध्‍यात्‍मिक राजधानी कहा जाता है, से कनेक्‍टिविटी में सुगमता होने से तीर्थस्‍थान, पर्यटन और स्‍थानीय अर्थव्‍यवस्‍था में तेजी आएगी
      
      
      
      विद्युतीकरण के परिणामस्‍वरूप गाड़ियां तीव्र गति से चलेंगी, कार्बन उत्‍सर्जन में कटौती होगी और स्‍थायी पर्यावरण को प्रोत्‍साहन मिलेगा। इसके अलावा, इससे ईंधन आयात पर निर्भरता कम होगी, जिसके परिणामस्‍वरूप रेलों के लिए ऊर्जा लागत में बचत होगी और देश के लिए विदेशी मुद्रा की बचत होगी
      
      
      
      इस निर्माण कार्य के दौरान लगभग 28.07 लाख कार्य दिवसों का प्रत्‍यक्ष रोजगार सृजित होगा
      
      
      
      Posted On: 20 FEB 2018 3:48PM by PIB Delhi


    प्रधानमंत्री श्री नरेन्‍द्र मोदी की अध्‍यक्षता में आर्थिक मामलों की मंत्रिमंडलीय समिति ने 116.95 कि.मी. लंबी भटनी-औंडिहार लाइन के विद्युतीकरण सहित दोहरीकरण परियोजना को 1300.9 करोड़ रुपये की संपूर्ण लागत पर अनुमोदित कर दिया है और इसके 2021-22 तक पूरा होने की संभावना है। यह परियोजना उत्‍तर प्रदेश में देवरिया , बलिया, मऊ और गाज़ीपुर जिलों को कवर करेगी।


    औंडिहार स्‍टेशन वाराणसी मंडल का जंक्‍शन स्‍टेशन है , जो औंडिहार-छपरा, औंडिहार-भटनी, औंडिहार-जौनपुर और औंडिहार-वाराणसी से चारों दिशाओं से जुड़ा हुआ है। इस लाइन की मौजूदा क्षमता उपयोगिता 118 प्रतिशत है, जिसके परिणामस्‍वरूप संकुलन होता है और गाड़ी संचलन धीमी गति से होता है। दोहरीकरण परियोजना से उच्‍चतर गति सुनिश्‍चित होगी, गाड़ियों के विलंब में कमी आएगी, रेलपथ/ब्‍लॉक अनुरक्षण के लिए अधिक समय मिलने से संरक्षा में संवर्धन होगा और यातायात में भावी बढ़ोतरी के लिए अतिरिक्‍त क्षमता मिलेगी।


    उत्‍तर मध्‍य रेलवे का इलाहाबाद-नैनी-मुग़लसराय मार्ग अति संतृप्‍त मार्ग है और इससे मुग़लसराय पर भारी संकुलन होता है। इस मार्ग का दोहरीकरण होने से यातायात मुगलसराय-नैनी-इलाहाबाद मार्ग पर शिफ्ट हो जाएगा जिससे इस मार्ग का संकुलन कम हो जाएगा। इससे पूर्वी भारत विशेष रूप से बिहार , पश्‍चिम बंगाल और पूर्वोत्‍तर क्षेत्र के यात्रियों को लाभ मिलेगा।


    जिला वाराणसी , जिसे प्राय: भारत की आध्‍यात्‍मिक राजधानी कहा जाता है, से कनेक्‍टिविटी में सुगमता होने से तीर्थस्थान, पर्यटन और स्‍थानीय अर्थव्‍यवस्‍था में तेजी आएगी।


    विद्युतीकरण के परिणामस्‍वरूप गाड़ियां तीव्र गति से चलेंगी , कार्बन उत्‍सर्जन में कटौती होगी और स्‍थायी पर्यावरण को प्रोत्‍साहन मिलेगा। इसके अलावा, इससे ईंधन आयात पर निर्भरता कम होगी, जिसके परिणामस्‍वरूप रेलों के लिए ऊर्जा लागत में बचत होगी और देश के लिए विदेशी मुद्रा की बचत होगी।


    इसके अतिरिक्‍त , इस परियोजना के निर्माण कार्य के दौरान लगभग 28.07 लाख कार्य दिवसों का प्रत्‍यक्ष रोजगार सृजित होगा।


    ***


    वीके/एएम/एस/एम– 67 25

    
    
    (Release ID: 1521099) Visitor Counter : 5