      रक्षा मंत्रालय

      रियर एडमिरल एस जे सिंह, एनएम फ्लैग ऑफिसर समुद्री प्रशिक्षण नियुक्त
      Posted On: 02 FEB 2018 6:37PM by PIB Delhi


    रियर एडमिरल संजय जसजीत सिंह, एनएम को कोच्चि में फ्लैग ऑफिसर समुद्री प्रशिक्षण नियुक्त किया गया है। उन्हें भारतीय नौसेना में 1986 में कमीशन प्राप्त हुआ था। वे राष्ट्रीय रक्षा अकादमी, पुणे से स्नातक हैं और उन्हें सर्वोकृष्ट नौसेना कैडेट का खिताब दिया गया था। इसके बाद नौसेना प्रशिक्षण के दौरान भी उन्हें कई पुरस्कार और सम्मान प्राप्त हुए। उन्होंने कमान और प्रशिक्षण संबंधी कई क्षेत्रों में सेवाएं दी हैं। उनकी समुद्री कमान नियुक्ति के तहत एएसडब्ल्यू एवं यूएवी नियंत्रित फ्रिगेट आईएनएस तारागिरी की कमान सौंपी गई थी। यहां उन्हें नौसेना पदक प्रदान किया गया था। उन्होंने आईएनएस त्रिशूल की भी कमान संभाली है।


    रियर एडमिरल संजय जसजीत सिंह, एनएम ने भारतीय नौसेना के सामुद्रिक सिद्धांत 2009 का मसौदा तैयार करने में अग्रणी भूमिका निभाई थी। इसके अलावा भारतीय सामुद्रिक सुरक्षा रणनीति 2015 में भी उन्होंने अहम भूमिका निभाई है। वे सैन्य मामलों के कुशाग्र छात्र रहे हैं और उन्होंने कई स्नातकोत्तर अध्ययन कार्यक्रमों में हिस्सा लिया है, जिनमें मद्रास विश्वविद्यालय से रक्षा एवं सामरिक अध्ययन में एमएससी और एमफिल, किंग्स कॉलेज. लंदन से रक्षा अध्ययन में स्नातकोत्तर तथा मुम्बई विश्व विद्यालय से एमए (इतिहास), एमफिल (राजनीति शास्त्र) तथा पीएचडी (कला) शामिल हैं।


    *****


    वीके /एएम/एकेपी/सीएस–6526


    

    
    (Release ID: 1518987) Visitor Counter : 26
    
    
      Read this release in: English