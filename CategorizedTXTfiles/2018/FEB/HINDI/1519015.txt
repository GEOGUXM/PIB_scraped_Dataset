      आवास एवं शहरी कार्य मंत्रालय

      गुवाहाटी में ट्विन टॉवर ट्रेड सेंटर के लिए एमओयू पर हस्‍ताक्षर
      
      डब्‍ल्‍यूटीसी एक प्रमुख व्‍यापार केन्‍द्र बनने और आपसी आर्थिक संयोजन बढ़ाने की दृष्टि से पथ-प्रदर्शक साबित होगा

      Posted On: 02 FEB 2018 8:15PM by PIB Delhi

    आवास एवं शहरी मामले राज्‍य मंत्री (स्‍वतंत्र प्रभार) श्री हरदीप सिंह पुरी ने कहा है कि सरकार ने पूर्वोत्तर भारत की सुदृढ़ता बढ़ाने एवं इससे लाभ उठाने और समग्र कनेक्टिविटी एवं बुनियादी ढांचा बेहतर कर इस क्षेत्र को ज्‍यादा अलग-थलग होने से बचाने के लिए एक अत्‍यंत सक्रिय नीति ‘एक्‍ट ईस्‍ट’ नीति बनाई है। भारत सरकार ने चीन, भूटान, बांग्‍लादेश और म्‍यांमार की सीमा से सटे भारत के पूर्वोत्तर क्षेत्रों के विकास के लिए लगभग 45,000 करोड़ रुपये के निवेश की योजना बनाई है। श्री पुरी आज गुवाहाटी में असम सरकार और राष्‍ट्रीय भवन निर्माण निगम के बीच ट्विन (जुड़वां) टॉवर ट्रेड सेंटर के लिए सहमति पत्र (एमओयू) पर हस्‍ताक्षर किए जाने के अवसर पर आयोजित समारोह को संबोधित कर रहे थे।


    इस अवसर पर उपस्थित लोगों को संबोधित करते हुए श्री पुरी ने कहा कि गुवाहाटी उन 100 स्‍मार्ट सिटी में शामिल है जिनका चयन देश के शहरी परिदृश्‍य में व्‍यापक बदलाव करने के उद्देश्‍य से किया गया है। इस शहर के प्राकृतिक संसाधनों की ओर उन्‍मुख होने का कदम उठाते हुए इसे पूर्वोत्तर भारत के लिए एक क्षेत्रीय केन्‍द्र और एक विश्‍व स्‍तरीय गुवाहाटी शहर के रूप में स्‍थापित किया जा रहा है। प्रस्‍तावित ट्विन टॉवर ट्रेड सेंटर (व्‍यापार केन्‍द्र) भी इस शहर के परिदृश्‍य में व्‍यापक बदलाव लाने में मददगार साबित होगा। उन्‍होंने कहा, ‘मैं इस व्‍यापार केन्‍द्र की स्‍थापना के बाद इसमें निहित व्‍यापक संभावनाओं को देखते हुए काफी रोमांचित हूं क्‍योंकि यह हमें दक्षिण-पूर्व राष्‍ट्रों से जोड़ेगा और इसके साथ ही एक प्रमुख व्‍यापार केन्‍द्र भी साबित होगा जिससे आपसी आर्थिक संयोजन काफी बढ़ जाएगा।’


    ****


    वीके/एएम/आरआरएस/वीके-6524


    

    
    (Release ID: 1519015) Visitor Counter : 54