      जल संसाधन, नदी विकास एवं गंगा संरक्षण मंत्रालय

      श्री अर्जुन राम मेघवाल कल हैदराबाद में ‘जल संसाधन पर दक्षिणी राज्‍यों के क्षेत्रीय सम्‍मेलन’ की अध्‍यक्षता करेंगे
      Posted On: 19 FEB 2018 5:51PM by PIB Delhi


    जल संसाधन, नदी विकास और गंगा सरंक्षण मंत्रालय ‘जल संसाधनों पर दक्षिणी राज्‍यों के क्षेत्रीय सम्‍मेलन’ का आयोजन कर रहा है। जल संसाधन, नदी विकास और गंगा सरंक्षण तथा संसदीय मामलों के राज्‍य मंत्री अर्जुन राम मेघवाल सम्‍मेलन की अध्‍यक्षता करेंगे। सम्‍मेलन में दक्षिण भारत के छह राज्‍यों - आंध्र प्रदेश, तमिलनाडु, पुद्दुचेरी, कर्नाटक, केरल और तेलंगाना का प्रतिनिधित्‍व वहां के जल संसाधन मंत्रालयों के मंत्री, प्रधान सचिव और मुख्‍य अभियंता करेंगे।


    सम्‍मेलन का उद्देश्‍य जल संसाधन और राज्‍यों से जुड़े लंबित मुद्दों पर विचार-विमर्श करना है। इनमें कावेरी, जल बंटवारे पर उच्‍चतम न्‍यायालय का ताजा आदेश लागू करने मुल्‍लई-पेरियार बांध, गोदावरी और कावेरी जैसी नदियों को आपस में जोड़ने, कृष्‍णा और गोदावरी प्रबंधन बोर्ड के अधिकार क्षेत्र से जुड़ी अधिसूचना, परम्‍बीकुलम अलियार परियोजना, पोलावरम परियोजना और ऐसे ही अन्‍य अन्‍तर्राज्‍यीय मुद्दें शामिल हैं।


    सम्‍मेलन हैदराबाद के बेगमपेट में ताज विवान्‍ता होटल में 20 फरवरी को सुबह 11 बजे से दोपहर डेढ बजे तक होगा।


    ***


    वीके/एएम/एमएस/जीआरएस–6716

    
    
    (Release ID: 1520965) Visitor Counter : 56