      रक्षा मंत्रालय

      सातवीं गढवाल राइफल इंफेंट्री बटालियन का दल दक्षिणी सूडान में शांति मिशन में शामिल
      Posted On: 12 FEB 2018 5:57PM by PIB Delhi


    युद्धग्रस्त देश दक्षिण सूडान में शांति और सामान्‍य स्‍थिति की बहाली के संयुक्त राष्ट्र के प्रयासों में मदद के लिए भारतीय सेना अपने करीब 2300 सैन्‍य कर्मियों को वहां भेज रही है। भारतीय सेना की सातवीं गढ़वाल राइफल्स इन्फैंट्री बटालियन के दल को इस काम के लिए भेजा जा रहा हैं। यह गढ़वाल राइफल्स और उसकी यूनिट के लिए गौरव की बात है क्योंकि गढ़वाल क्षेत्र के सैनिकों को पहली बार दक्षिण सूडान में संयुक्त राष्ट्र मिशन में तैनात करने के लिए नामित किया गया है।


    सैनिकों का यह दल संवेदनशील जोंगलेई राज्य में चलाए जा रहे अभियान के संचालन और नियंत्रण का काम देखेगा। इसकी एक इकाई बॉर काउंटी के जुबा में तैनात रहेगी , जो इसका मुख्यालय होगा। इन सैनिकों की एक टुकड़ी विमानों से जुड़े देख-रेख के लिए पिबोर काउंटी में भी तैनात की जाएगी। पिबोर में सशस्त्र संघर्ष और जातीय हिंसा लगातार जारी है। दक्षिण सूडान में भारतीय शांति सैनिकों को वहां शांति बहाली के लिए चलाए जा रहे संयुक्‍त राष्‍ट्र के अभियान के तहत चैप्‍टर 7 की व्‍यवस्‍थाओं के तहत तैनात किया जा रहा है।


    वीके/एएम/एमएस/एसकेपी- 3644


    

    
    (Release ID: 1520347) Visitor Counter : 11