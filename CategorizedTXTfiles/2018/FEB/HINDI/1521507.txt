      वित्‍त मंत्रालय

      आईईएस अधिकारियों के लिए आवास निर्माण पर आर्थिक मामलों के विभाग और एनबीसीसी के बीच सहमति ज्ञापन पर हस्‍ताक्षर
      
      वित्त मंत्री ने शोध प्रोत्‍साहन योजना के अंतर्गत आईईएस अधिकारियों को पुरस्‍कार दिए
      
      Posted On: 23 FEB 2018 4:33PM by PIB Delhi


    भारतीय आर्थिक सेवा (आईईएस) अधिकारियों के लिए आवास निर्माण पर केन्‍द्रीय वित्त और कॉरपोरेट मामलों के मंत्री श्री अरुण जेटली की उपस्थिति में आर्थिक मामलों के विभाग और राष्‍ट्रीय भवन निर्माण निगम (एनबीसीसी) के बीच सहमति ज्ञापन पर हस्‍ताक्षर किए गए।

      * शहरी विकास मंत्रालय ने आईईएस अधिकारियों के लिए 90 आवासीय इकाइयां बनाने के लिए नई दिल्‍ली के दीनदयाल उपाध्‍याय मार्ग पर 3519 वर्ग मीटर भूमि आवंटित किया है।
      * सरकार जनरल पूल आवास के अंतर्गत घरों की गंभीर संकट विशेष रूप से कनिष्‍ठ अधिकारियों के लिए आवासीय व्‍यवस्‍था की कमी के कारण यह आवासीय परियोजना प्रारंभ की जा रही है।
      * परियोजना के लिए परियोजना प्रबंधन परामर्श (पीएमसी) का कार्य एनबीसीसी को दिया गया है, जिसके लिए सहमति ज्ञापन पर हस्‍ताक्षर किया गया है।
      * वित्त मंत्री ने शोध प्रोत्‍साहन योजना के अंतर्गत विजेता आईईएस अधिकारियों को पुरस्‍कार दिए।
      * आईईएस अधिकारियों के लिए शोध प्रोत्‍साहन योजना बनाई गई है, आईईएस अधिकारियों द्वारा प्रथम और द्वितीय श्रेष्‍ठ शोध पत्रों के लिए वार्षिक नकद पुरस्‍कार।
      * तीसरे और चौथे शोध पत्रों के लिए प्रशस्ति प्रमाण पत्र दिए गए।
      * मुख्‍य आर्थिक सलाहकार की अध्‍यक्षता में एक मूल्‍यांकन समिति ने योजना बनने के बाद पहले वर्ष में 12 शोध पत्रों में से चार श्रेष्‍ठ शोध पत्रों का चयन किया।

    इस अवसर पर श्री जेटली ने कहा कि यह खुशी की बात है कि सहमति ज्ञापन पर हस्‍ताक्षर किए गए हैं। शोध प्रोत्‍साहन योजना के अंतर्गत विजेताओं को धन्‍यवाद देते हुए वित्त मंत्री ने आशा व्‍यक्‍त की कि यह योजना प्रत्‍येक वर्ष जारी रहेगी ताकि शोध में रूचि बनी रहे।


    इस अवसर पर आर्थिक मामले विभाग के सचिव श्री सुभाष चन्‍द्र गर्ग, मुख्‍य आर्थिक सलाहकार श्री अरविन्‍द सुब्रमण्‍यम तथा मंत्रालय के अन्‍य वरिष्‍ठ अधिकारी उपस्थित थे।


    ****


    वीके/एएम/एजी/वीके-6772


    

    
    (Release ID: 1521507) Visitor Counter : 330
    
    
      Read this release in: English
    
    
    

*