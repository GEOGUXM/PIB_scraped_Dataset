      राष्ट्रपति सचिवालय

      राष्‍ट्रपति ने राष्‍ट्रपति भवन में ‘एलपीजी पंचायत’ आयोजित की
      Posted On: 13 FEB 2018 1:20PM by PIB Delhi


    राष्‍ट्रपति श्री रामनाथ कोविंद ने आज (13 फरवरी , 2018 ) राष्‍ट्रपति भवन में ‘ एलपीजी पंचायत ’ का आयोजन किया।


    एलपीजी पंचायत पेट्रोलियम एवं प्राकृतिक गैस मंत्रालय द्वारा आयोजित की गई थी। इसका उद्देश्‍य एलपीजी उपभोक्‍ताओं को एक दूसरे से बातचीत करने, एक दूसरे से सीखने तथा अनुभव साझा करने के लिए मंच प्रदान करना है। प्रत्‍येक एलपीजी पंचायत में लगभग 100 एलपीजी उपभोक्‍ता एलपीजी के सुरक्षित और सतत उपयोग, इसके लाभ और खाना पकाने में स्‍वच्‍छ ईंधन तथा महिला सशक्तिकरण के बीच संबंध पर चर्चा करने के लिए अपने निवास के नजदीक एकत्रित होते हैं। पेट्रोलियम एवं प्राकृतिक गैस मंत्रालय की मंशा 31 मार्च, 2019 से पहले देशभर में ऐसी एक लाख पंचायत आयोजित करने की है।


    इस अवसर पर राष्‍ट्रपति ने कहा कि उज्‍ज्‍वला योजना से महिला सशक्तिकरण सुदृढ़ हो रहा है। उन्‍होंने पेट्रोलियम और प्राकृतिक गैस मंत्रालय द्वारा स्‍वास्‍थ्‍य, कल्‍याण तथा महिला सशक्तिकरण के जरिए सामाजिक न्‍याय के लिए किए जा रहे प्रयासों के वास्‍ते मंत्रालय को बधाई दी है। उन्‍होंने विश्‍वास व्‍यक्‍त किया कि उज्‍ज्‍वला योजना के हिस्‍से के रूप में एलपीजी पंचायतों के आयोजन काफी उपयोगी साबित होंगे।


    *****


    वीके/एएम/एमके/एसके–6654


    

    
    (Release ID: 1520412) Visitor Counter : 98
    
    
      Read this release in: English , Tamil