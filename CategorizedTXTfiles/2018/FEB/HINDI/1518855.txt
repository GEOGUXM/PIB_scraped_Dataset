      पर्यावरण, वन एवं जलवायु परिवर्तन मंत्रालय

      पर्यावरण मंत्री ने बजट को समावेशी, विकास उन्मुख न्यू इंडिया का बजट बताया
      
      "दिल्ली-एनसीआर क्षेत्र में वायु प्रदूषण का पता लगाने के लिए विशेष योजना हेतु पड़ोसी राज्यों के समर्थन प्रयासों की सराहना की": डॉ. हर्ष बर्द्धन
      
      Posted On: 01 FEB 2018 4:53PM by PIB Delhi


    केन्द्रीय पर्यावरण, वन एवं जलवायु परिवर्तन तथा विज्ञान एवं प्रौद्योगिकी मंत्री डॉ. हर्ष बर्द्धन ने आज संसद में प्रस्तुत आम बजट 2018-19 को “सबका साथ सबका विकास की थीम पर विकास उन्मुख न्यू इंडिया का बजट बताया ” । आज यहां एक बयान जारी करते हुए मंत्री डॉ. हर्ष बर्द्धन ने कहा कि बजट ने मोदीजी के भ्रष्टाचार के खिलाफ लड़ाई को और अधिक ताकत प्रदान किया है तथा साथ ही इस बजट से ग्रामीण-शहरी विभाजन को कम करने में भी मदद मिलेगा। उन्होंने कहा कि यह एक समावेशी विकासोन्मुख बजट है जिसमें समाज के हरेक तबके का ध्यान रखा गया है।


    डॉ. हर्ष बर्द्धन ने दिल्ली-एनसीआर क्षेत्र में वायु प्रदूषण का पता लगाने के लिए विशेष योजना हेतु पड़ोसी राज्यों हरियाणा, पंजाब, उत्तर प्रदेश एवं दिल्ली के प्रयासों की सराहना की है। मंत्री जी ने जोर देते हुए कहा कि फसल के अवशेष के संस्थागत प्रबंधन के लिए आवश्यक मशीनरी पर रियायत (सब्सिडी) दी जाएगी। हमारे वैज्ञानिक इसे नियंत्रित करने के लिए एक व्यवहार्य प्रक्रिया विकसित करने हेतु कार्य कर रहे हैं।


    मंत्री जी ने जोर देते हुए कहा कि पहले के किसी भी सरकार ने पुरानी भारतीय वन कानून में संशोधन करने और छोटे तथा सीमांत बांस के किसानों, मुख्य रूप से पूर्वोत्तर के, को कुछ राहत देने का विचार नहीं किया था। डॉ. बर्द्धन ने कहा कि बांस को ' वृक्ष ' की परिभाषा के दायरे से हटाने का निर्णय ऐतिहासिक था ; यह संशोधन 90 वर्षों के बाद किया गया है जिससे बांस की खेती को नया आयाम मिलेगा तथा सरकार ने बजट में जो राष्ट्रीय बांस मिशन की घोषणा की है उससे भी ग्रामीण अर्थव्यवस्था खासकर पूर्वोत्तर क्षेत्र को विशेष लाभ मिलेगा।


    मंत्री ने उल्लेख करते हुए कहा कि डीएसटी (विज्ञान एवं प्रौद्योगिकी विभाग) उत्कृष्ट केन्द्रों की स्थापना के लिए साइबर भौतिक सिस्टम मिशन की शुरूआत करेगा। डॉ. हर्ष बर्द्धन ने कहा कि इसके लिए 2018-19 के बजट में डिजिटल इंडिया कार्यक्रम का बजट दुगना कर 3073 करोड़ रूपये कर दिया गया है।


    डॉ. हर्षवर्धन ने यह भी कहा कि बजट में नई खोज को सबसे आगे रखा गया है, इसके लिए रोबोटिक्स , आर्टिफिशियल इंटेलिजेंस , डिजिटल विनिर्माण , बिग डेटा विश्लेषण , क्वांटम संचार और इंटरनेट क्रांति में अनुसंधान , प्रशिक्षण और निवेश को बढ़ाया गया है तथा उसे प्रतिस्पर्धी भी बनाया गया है।


    ***


    वीके/पीकेपी/एसकेपी –6 513


    

    
    (Release ID: 1518855) Visitor Counter : 37
    
    
      Read this release in: English , Urdu