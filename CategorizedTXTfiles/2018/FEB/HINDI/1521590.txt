      राष्ट्रपति सचिवालय

      भारत के राष्ट्रपति ने उत्तर प्रदेश इन्वेस्टर्स सम्मेलन, 2018 के समापन सत्र को संबोधित किया; कहा कि उत्तर प्रदेश विश्व के सबसे बड़े कार्यबलों एवं उपभोक्ता बाज़ारों में से एक है साथ ही यह भारत में निवेशकों काअप्रतिरोध्य गंतव्य है
      Posted On: 22 FEB 2018 8:00PM by PIB Delhi


    भारत के राष्ट्रपति श्री रामनाथ कोविंद नेआज (फरवरी 22, 2018) लखनऊ में यूपी इन्वेस्टर्स सम्मेलन 2018 के समापन सत्र की शोभा बढ़ाते हुए संबोधित किया।


    इस अवसर पर संबोधित करते हुए राष्ट्रपति ने कहा कि उत्तरप्रदेश प्रतिभाशाली युवाओं से लबरेज़ राज्य है।यह न सिर्फ भारत बल्कि विश्व में कहीं भी सबसे बड़े कार्यबलों एवं उपभोक्ता बाज़ारों में से एक है।यहां उच्चशिक्षा में भारत के सर्वश्रेष्ठ शिक्षा संस्थान-जैसे आईआईटी कानपुर, आईआईएम लखनऊ, बनारस हिंदू विश्वविद्यालय, इलाहाबाद विश्वविद्यालय एवं अनेक अन्य संस्थान हैं।प्रतिभा का यह भंडार एवं यह ऊर्जा उत्तरप्रदेश को एक आर्थिक शक्ति केंद्र बनने का आधार प्रदान करती है।यह सब मिलकर उत्तर प्रदेश को निवेशकों के लिये एक अप्रतिरोध्य गंतव्य बनाते हैं।


    राष्ट्रपति ने कहा कि हालिया समय भारत में विशाल आर्थिक परिवर्तनों- उभरती आकांक्षाओं एवं उपलब्धियों वाला समय रहा है।वस्तु एवं सेवाकर को लाना मील का पत्थर साबित हुआ है।इसने राज्यों के बीच बाधाओं को समाप्त कर दियाहै।इससे साझा बाज़ार एवं अधिक औपचारिक अर्थव्यवस्था की रचना को प्रोत्साहन मिलेगा।जीएसटी के तहत कर की अदायगी उत्तरोत्तर आसान बनाई गई है।नकद भुगतान से डिजिटल भुगतान की ओर उल्लेखनीय प्रगति हुई है एवं इससे नये अवसरों का सृजन हुआ है।करदाताओं, व्यापारियों एवं निवेशकों के लिये प्रक्रियाएं आसान बनाने से भारत व्यापार संबंधी सुगमता में उल्लेखनीय रूप से बेहतर हुआ है।अधिक से अधिक क्षेत्रों को निजी एवं वैश्विक निवेश के लिये खोलने की प्रशंसा हुई है।इसके परिणामस्वरूप पिछले तीन वर्षों में एफडीआई में, वर्ष 2013-14 में 36 बिलियन अमेरिकी डॉलर से 2016-17 में 60 बिलियन अमेरिकी डॉलर की, तीव्र बढ़ोतरी हुई है।


    राष्ट्रपति ने कहा कि हमारे सुधारों की प्रक्रिया का उद्देश्य समाज के सभी वर्गों एवं देश के सभी क्षेत्रों के लिये इन आर्थिक परिवर्तनों को अर्थपूर्ण बनानाहै। मुद्रायोजना, स्टार्ट-अप इंडिया एवं स्टैण्ड-अप इंडिया जैसे कार्यक्रम ज़मीन से जुड़े उपक्रमों एवं छोटे उद्योगों को प्रोत्साहन दे रहे हैं एवं अर्थव्यवस्था के साथ इनके समेकन में मदद दे रहे हैं।साथ ही केंद्र सरकार ने कर राजस्व एवं आर्थिक व नीतिगत ज़िम्मेदारियों का बड़ा भाग राज्यों को स्थानांतरित कर दिया है।भारत का आर्थिक भविष्य राज्यों एवं राज्य सरकारों द्वारा, जैसे उत्तर प्रदेश द्वारा,लिखा जा रहा है।


    राष्ट्रपति ने कहा कि उत्तर प्रदेश ने व्यापार एवं निवेशकों के लिये मददगार वातावरण मुहैया कराने की इच्छाशक्ति दिखाई है।राज्यों में उपक्रम की शुरुआत को एकल-खिड़की पोर्टल ‘निवेशमित्र’ ने आसान बनाया है।राज्य सरकार ने केंद्र सरकार के सुझावों के अनुसार ‘बिज़नेस रिफॉर्म एक्शन प्लान 2017’का क्रियान्वयन शुरू कर दिया है।औद्योगिक निवेश एवं रोजगार को बढ़ाने के लिये एक नई नीति शुरू की गई है।इन सभी परिवर्तनों ने निवेशकों का विश्वास बढ़ाया है।


    राष्ट्रपति ने कहा कि उत्तर प्रदेश कृषकों का राज्य है।किसानों ने आधुनिक प्रौद्योगिकी को अपनाने में दृढ़ता दिखाई है।एक समूचे कृषि श्रृंखला सिद्धांत के विकास की आवश्यकता है जिसमें छोटा किसान उपयुक्त दामों पर अपना उत्पाद बेच सके, बड़े निवेशक शीतगृह एवं दूसरी अवसंरचना का निर्माण कर पाएं साथ ही विपणन की अच्छी सुविधाएं भी हों।उत्तर प्रदेश अनेक कृषि उत्पादों का निर्माता है।राज्य में कृषि-आधारित उद्योगों जैसे-फूडपार्क, खाद्य प्रसंस्करण यूनिट, पशुपालन एवं डेयरी उत्पादों का निर्माण,में बड़े निवेश की अनेक संभावनाएं हैं।


    उत्तर प्रदेश सरकार की ‘एक जनपद- एक उत्पाद’ योजना की ओर संकेत करते हुए राष्ट्रपति ने कहा कि हमें ब्रांडिंग एवं विपणन से परम्परागत हस्तशिल्प के क्षेत्र में आय में वृद्धि इटली एवं फ्रांस जैसे देशों से सीखनी चाहिए। हमारे दस्तकारों में बहुत कौशल है एवं हमें प्रभावी रूप से उनके कौशल का उपयोग करना चाहिए।इससे उत्तरप्रदेश के हर जनपद में दस्तकारों की आर्थिक प्रगति होगी एवं हर जनपद अपनी विशिष्ट पहचान बनापाएगा।


    राष्ट्रपति ने कहा कि मानव संसाधनों में निवेश सबसे महत्वपूर्ण है।उत्तर प्रदेश सरकार ने हालिया बजट में शिक्षा पर ठोस प्रावधान रखे हैं।प्राथमिक एवं माध्यमिक शिक्षा के साथ साथ तकनीकी एवं उच्च शिक्षा के लिये भी संसाधनों का उपयोग किया जाएगा।राज्य की युवा प्रतिभाओं के लिये इस निवेश के दूरगामी फायदे होंगे।उन्होंने अर्थव्यवस्था के मूलस्तंभ के तौर पर शिक्षा को उच्च प्राथमिकता देने के लिये उत्तर प्रदेश सरकार की प्रशंसा की।


    राष्ट्रपति ने कहा कि प्रगत शासन प्रणाली एवं भविष्य को ध्यान में रखकर बनाई गई नीतियों के कारण निवेशकों में काफी उत्साह देखा गया है।किंतु राज्य की प्रगति का लक्ष्य केवल सरकार का नहीं है।इस राज्य के विकास में सभी निवासी भागीदार हैं।उन्होंने उत्तरप्रदेश के लोगों से निवेशकों, पर्यटकों एवं आर्थिक रूप से जुड़े समस्त हिस्सेदारों को अपना पारम्परिक आतिथ्य पेश करने का अनुरोध किया।आर्थिक रूप से निवेश को आकर्षित करने के साथ-साथ उत्तर प्रदेश के विकास से वह लोग भी प्रेरित होंगे जो भावनात्मक रूप से राज्य में निवास करने आए हैं।


    ***


    वीएल/एएम/ एबी/सीएस–6792


    

    
    (Release ID: 1521590) Visitor Counter : 48