      पर्यटन मंत्रालय

      पर्यटन मंत्रालय का सोशल मीडिया पर प्रभावकारी अभियान "द ग्रेट इंडिया ब्लॉग ट्रेन" की शुरूआत
      Posted On: 07 FEB 2018 9:23PM by PIB Delhi


    पर्यटन मंत्रालय का सोशल मीडिया पर प्रभावकारी अभियान "द ग्रेट इंडिया ब्लॉग ट्रेन", जिसमें दुनिया भर के यात्रा ब्लॉगर्स को शामिल किया गया, को आज पर्यटन मंत्रालय में सचिव रश्मि वर्मा ने सफदरजंग रेलवे स्टेशन, नई दिल्ली से शुरूआत की। सचिव ने पर्यटन और पर्यटन से संबंधित अन्य पहलुओं को बढ़ावा देने और उन्हें अपनी यात्रा को देखने के मुद्दे पर ब्लॉगरों से बातचीत की। इन ब्लॉगरों को विभिन्न राज्यों में चलने वाली लक्जरी ट्रेनों पर देश के विभिन्न स्थलों की यात्रा के लिए आमंत्रित भी किया है।


    पर्यटन मंत्रालय ब्रांडिंग और विपणन को एक प्रभावी उपकरण के रूप में सोशल मीडिया के महत्व को ध्यान में रखते हुए सोशल मीडिया पर प्रभावकारी अभियान "द ग्रेट इंडिया ब्लॉग ट्रेन" का आयोजन कर रहा है।


    इस अभियान का उद्देश्य घरेलू और विदेशी बाजारों में भारत की लक्जरी ट्रेनों को एक अनूठे पर्यटन उत्पाद के रूप में प्रस्तुत करना है। इस अभियान के अंतर्गत लक्जरी ट्रेनों के साथ-साथ जिन स्थानों के ये ब्ल़ॉगर दौरा करेंगे उन्हें भी ये ब्लॉग, वीडियो और फोटो के माध्यम से ब्लॉगरों/ इन्स्टाग्राम के जरिए अपने अनुभव साझा कर प्रचारित ही करेंगे।ये कहने की जरूरत नहीं है कि इस पहल से रेलवे और लक्जरी ट्रेन ऑपरेटरों को काफी हद तक लाभ ही होगा। भारत सहित 23 देशों के 60 ब्लॉगर 15-15 के ग्रुप (दल) में चार लग्जरी ट्रेनों जैसे पैलेस ऑन व्हील्स, महाराजा एक्सप्रेस, दक्कन ओडिशी और गोल्डन चैरिअट पर यात्रा का आनन्द लेंगे।


    15 ब्लॉगरों का प्रथम दल आज पैलेस ऑन व्हील्स पर यात्रा के लिए सफदरजंग रेलवे स्टेशन, नई दिल्ली से रवाना हुआ।दूसरा दल महाराजा एक्सप्रेस से दिल्ली से 10 फरवरी 2018 को रवाना होगा जबकि तीसरा दल 10 फरवरी 2018 को ही मुंबई के छत्रपति शिवाजी टर्मिनल से दक्कन ओडिशी में यात्रा के लिए निकलेगा और चौथा एवं ब्लॉगरों का अंतिम दल 19 फरवरी 2018 को बेंगलूरू से गोल्डन चैरिअट में एक सप्ताह की यात्रा पर निकलेगा। रेलवे बोर्ड, राजस्थान, महाराष्ट्र और कर्नाटक की राज्य सरकारें और इंडियन रेलवे कैटरिंग एंड टूरिज्म कॉरपोरेशन लिमिटेड (आईआरसीटीसी) इसे घरेलू और विदेशी बाजारों में विलासिता की श्रेणी में लगातार सक्रिय रूप से बढ़ावा दे रहे हैं तथा ट्रेनों पर ब्लॉगरों की मेजबानी करके सक्रिय रूप से इस अभियान का समर्थन भी कर रहे हैं।


    ***


    वीके/पीकेपी -6581


    

    
    (Release ID: 1519676) Visitor Counter : 97