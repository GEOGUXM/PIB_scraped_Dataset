      रक्षा मंत्रालय

      रियर एडमिरल फिलीपोस जॉर्ज प्यूनुमुटिल, एनएम ने फ्लैग ऑफिसर नैवल एवियेशन (एफओएनए) के रूप में पद भार ग्रहण किया
      Posted On: 10 FEB 2018 5:35PM by PIB Delhi


    लॉरेंस स्कूल , लवडेल एवं राष्ट्रीय रक्षा अकादमी ( 67 वां कोर्स) के एक पूर्व छात्र रियर एडमिरल फिलीपोस जॉर्ज प्यूनुमुटिल को 01 जनवरी , 1986 में भारतीय नौसेना में कमीशन किया गया था।


    वह एक हेलिकॉप्टर पायलट हैं , जिन्होंने सी किंग 42 बी/सी एवं अलौटी पर क्वालिफाई किया था एवं आईएनएएस 330, कैरियर बॉर्न एएसडल्ब्यू सी किंग स्क्वॉड्रन का कमान किया है तथा नैवल एयर स्टेशन , आईएनएस शिक्रा के कमीशनिंग कमांडिंग अधिकारी थे।


    फ्लैग ऑफिसर ने डिफेंस सर्विसेज स्टाफ कॉलेज में स्टाफ कोर्स एवं कॉलेज ऑफ एयर वॉरफेयर में हायर एयर कमांड कोर्स किया है। वह रॉयल कॉलेज ऑफ डिफेंस स्टडीज , लंदन के पूर्व छात्र हैं तथा किंग्स कॉलेज , लंदन से एमए (इंटरनेशनल सिक्यूरिटी एंड स्ट्रेटजी) किया है।


    *****


    वीके/एएम/एसकेजे/आरके– 6625


    

    
    (Release ID: 1520233) Visitor Counter : 6