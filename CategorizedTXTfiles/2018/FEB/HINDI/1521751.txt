      विज्ञान एवं प्रौद्योगिकी मंत्रालय

      टिकाऊ जैव ईंधन पर अंतर्राष्ट्रीय सम्मेलन
      Posted On: 26 FEB 2018 4:19PM by PIB Delhi


    टिकाऊ जैव ईंधन पर दो दिवसीय सम्मेलन का आयोजन भारत सरकार के जैव प्रौद्योगिकी विभाग तथा बायोफ्यूचर प्लेटफार्म द्वारा संयुक्त रूपसे किया जा रहा है। इस सम्मेलन में 19 देशों के टिकाऊ जैव ईंधन के विशेषज्ञ और प्रतिनिधि वर्तमान ज्ञान की समीक्षा करेंगे तथा सूचना और श्रेष्ठ व्यवहारों को साझा करेंगे और भविष्य के लिए आवश्यक कदम उठाने पर सहमति बनाएंगे।


    नीति आयोग के सदस्य श्री वी के सारस्वत ने अपने संबोधन में कहा कि भाग लेने वाले सभी देशों की सामूहिक बुद्धिमत्ता से स्वच्छ ऊर्जा क्रांति को बढ़ावा मिलेगा। उन्होंने कहा कि इस सम्मेलन से विभिन्न देशों को अग्रवर्ती जैव ईंधनों के बारे में अनुभव और व्यवहारों को साझा करने तथा वाणिज्यीकरण में मदद मिलेगी।


    विज्ञान और प्रौद्योगिकी मंत्रालय के जैवप्रौद्योगिकी सचिव प्रोफेसर आशुतोष शर्मा ने सभी 7 मिशन नवाचार चुनौतियों में भारत की दिलचस्पी और प्रगति की चर्चा की। उन्होंने अनुसंधान-विकास द्वारा उपलब्ध कराए गए संकेतों को आगे बढ़ाने में निवेशकों और उद्योगों की दिलचस्पी की सराहना की।


    जैव प्रौद्योगिकी विभाग की वरिष्ठ सलाहकार डॉ. रेनू स्वरूप ने प्रतिनिधियों का स्वागत करते हुए मिशन नवाचार के उद्देश्यों विशेषकर टिकाऊ जैव ईंधन नवाचार चुनौती के उद्देश्यों की चर्चा की। उन्होंने कहा कि सामूहिक सदस्यों देशों ने अग्रवर्ती जैव ईंधन के उत्पादन उद्देश्यों को प्राप्त करने के लिए मिलकर काम करने का वचन दिया है। डॉ. रेनू स्वरूप ने कहा कि स्वच्छ ऊर्जा में अनुसंधान तथा विकास और प्रदर्शन को प्रोत्साहित करने के लिए सबसे बड़ा बहुपक्षीय मंच है।


    परिवहन के लिए जीवाश्म ईंधन का उपयोग वैश्विक ग्रिन हाउस गैस (जीएचजी) उत्सर्जन में सहायकत होता है। टिकाऊ जैव ईंधन में जीएचजी उत्सर्जन भार कम करने की क्षमता होती है और इसीकारण मिशन नवाचार के अंतर्गत टिकाऊ जैव ईंधन नवाचार चुनौती (एसबीआईसी) की स्थापना हुई है।


    सम्मेलन में मिशन नवाचार सदस्य देशों के प्रतिनिधियों सहित लगभग 50 अंतर्राष्ट्रीय शिष्टमंडल, आईईए बायोफ्यूचर प्लेटफार्म सदस्य देश, आईआरईएनए भाग ले रहे हैं। सम्मेलन में टिकाऊ जैव ईंधन चुनौती के सामूहिक नेतृत्व कर्ता – चीन, ब्राजील, कनाडा और भारत की सम्मेलन में भरपूर भागीदारी है।


    ***


    वीएल/एएम/एजी/सीएस–6808


    

    
    (Release ID: 1521751) Visitor Counter : 250